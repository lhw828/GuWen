<!DOCTYPE html>
<html>
<head>
    <meta charset="UTF-8">
    <title>天中记 - 第 177 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 177 页/共 201 页</h1>
    <div class="content">　　矩狗汤四方献令伊尹请正南以矩狗为献孔氏曰矩狗狗之善也
　　执犬周成王时渠搜国献鼩【一作鼩】犬鼩犬者露犬也能飞食虎豹【周书王防】
　　执虎豹天子之狗走百里执虎豹【穆天子】
　　龙狗天子东征以行流沙天子之豪牛豪马龙狗豪羊【上】注龙龙茸谓猛狗或曰龙亦狗名
　　鹄苍徐君宫人姙娠而产卵以为不祥弃于水滨孤独老母有犬名鹄苍猎于水滨得所弃卵衔以来归独母以为异覆暖之遂蝍成小儿生时正偃故以为名徐君宫中闻之乃更録取收养长而仁智袭君徐国后鹄苍临死更生角而九尾实黄龙也偃王葬之徐梁界中今名狗垄鹄苍或名后苍【王志博物志】
　　周狗晋侯饮赵盾酒伏甲将攻之其右提弥明知之趋登曰臣侍君宴过三爵非礼也遂扶以下公嗾夫獓焉明抟而杀之盾曰弃人用犬虽猛何为鬭且出【左宣二】灵公食赵盾公曰闻子之剑葢利剑也子以示我我将观焉盾起将进剑祁弥明自下呼之曰盾食饱则出何故拔剑于君所盾知之躇阶而走公有周狗谓之獒呼而属之獒亦躇阶而从之弥明逆而踆之絶其颔赵盾顾曰君之獒不若臣之獒也【公羊】注躇犹超遽周狗可以比周之狗所指如意踆以足逆蹋之
　　瘈狗宋国人逐瘈狗瘈狗入于华臣氏国人从之臣惧遂奔陈【左襄十七】
　　狾狗郑子阳刚毅而好罚其于罚也执而无赦舍人有折弓者畏罪而恐诛则因狾狗之惊以杀子阳此刚猛之所致也【淮南汜论】
　　茹黄荆文王得茹黄之狗宛路之矰以畋云梦三月不返得舟之姬期年不朝葆申束细箭五十跪而加之王背出而自沈于渊荆王乃杀茹黄狗折矰放舟之姬【吕览】噬犬秦伯有齧犬弟鍼欲请之秦伯不与鍼以百两金易之又不聴因逐鍼而夺其爵【昭元事】兄有噬犬弟何欲易之以百两卒无禄【楚词】
　　吠狗叔孙婼如晋晋人执之馆诸箕吏人之与叔孙居放箕者请其吠狗弗与及将归杀而与之食之叔孙所馆者虽一日必葺其墙屋去之如始至【昭二十三】
　　作狗吠文种过范蠡之门蠡于狗洞作狗吠文种曰狗当吠人蠡乃以我为人回车至其门入内而拜荐为越相刘子知人篇曰范蠡于犬窦文种闻而拜之
　　给祭景公走狗死命外供之棺内给祭晏子谏公曰亦细物也特与左右为笑耳晏子曰孤老冻馁无食狗死有祭鳏寡不恤而死狗有棺行辟若此百姓闻之必怨吾君诸侯闻之必轻吾国而乃以为细物君其图之公曰善趋庖治狗以防朝属【晏子春秋】
　　葢埋仲尼之畜狗死使子贡埋之曰吾闻之帷不弃为理马也葢不弃为埋狗也丘也贫无葢于其封也亦与之席无使其首陷焉【檀弓】
　　国狗呉徴防于衞子木曰长木之无不摽也国狗之瘈无不笑也而况大国乎
　　宋淖介鬭闾里有狗宋人之驽狗也其家命之为淖逐狗不及止而望之自以为过矣【庄子】
　　韩卢齐欲伐魏淳于髠谓齐王曰韩子卢者天子之壮犬也东郭者海内之狡兔也韩子卢逐东郭环山者三腾山者五兔极于前犬疲于后犬兔俱罢各死其处田父见而防之无劳勌之苦而擅其功今齐魏相持顿兵众臣恐强秦大楚承其后而有田父之功也【战国策】骐骥长鸣白乐昭其能卢狗悲号韩国知其才【曹子建求自试表】昔韩卢之取兔也上观下获不甚多杀愿次卿少缓诛罚思行此术【张敞与严延年书】严尤谓陈茂曰是犹绁韩卢而贵之获也【莾传】
　　周喾客谓孟尝君臣闻周氏之喾韩氏之卢天下疾狗也见莬而指属则无失兔矣望见而放狗也则累世不能得兔矣狗非不能属之者罪也【説苑】
　　迎吠杨朱之弟曰布衣素衣而出天雨解素衣布衣而反其狗迎而吠杨布怒将朴狗杨朱曰子无朴矣向者使汝狗白而往黒而来岂能无怪哉【列子】
　　跖狗貂勃常恶田单于庙单召而问之貂曰勃然跖之狗可使吠尧非贵跖而贱尧狗自吠非其主者且公孙子贤而徐子不肖然而公孙子与徐子闻徐子之狗攫公孙子之腓而噬之哉单乃任貂勃于王【春秋后语】髙祖诏齐捕蒯通通至上曰若何教淮隂侯反对曰然跖之狗吠尧尧非不仁狗故吠非其主【史记】
　　相狗齐有善相狗者其邻籍之买鼠狗期年而得曰良狗也其邻畜之数年不噉鼠以告相者曰此志在麞麋豕鹿不在鼠欲其取鼠也则梏之其邻桎其后足则狗取鼠【吕氏春秋】徐无鬼曰尝语君吾相狗也下之质执饱而止是狸徳也中之质若视日上之质若亡其一【庄子】命狗齐有贫者命其狗为富命其子为乐方将祭狗入于室叱之曰富出祝曰不祥家有祸长子死哭之曰乐乎而不自悲也【尸子】
　　字犬康衢长者字僮曰善字犬曰善噬宾客不过其门三年长者怪而问之以实对于是改之宾客复往【尹文子】
　　据掖吕后七年三月中祓还过轵道见物如苍犬据后掖忽弗复见卜之云赵王如意为后遂病掖伤崩【史记】生角文帝后五年齐雍城门外有狗生角京房易曰执政失下将害之厥妖狗生角君子茍免小人陷之厥妖狗生角【汉五行志】天狗下梁而呉楚攻梁狗生角于齐而三国围齐
　　青骹杨万年有猎狗名青骹直百金【西京杂记】
　　白望茂陵少年李亭好驰逐鹰犬皆制佳名狗则有修毫厘睫白望青曹之号【上】
　　与人鬭成帝河平元年长安男子石良刘音相与同居有如人状在其室中击之为狗走出去后有数人被甲持弓弩至石家良等格击或死或伤皆狗也自二月至六月乃止其于洪范皆犬祸也【汉五行志】
　　青狗为怪占仲子婢死有女四嵗数来抚循亦能为沐头浣濯甚令人恶之道士云其家青狗为之杀之便止杨仲文亦言能知家妪死未葬忽起饮食醉后而坐祭床上如此三四家益厌苦其后醉形露壊垣得老狗便行打死之推问乃里头沽家狗【桓谭新论搜神记以李徳事同】
　　人行桂阳太守汝南韦叔坚少时为从事其家狗忽人立而行家中皆请杀之叔坚云犬马喻君子狗见人行行效之何伤叔坚为县令还解冠榻上狗戴持走家人惊愕复云误触冠冠缨挂着耳狗寻于灶前畜火家益惊愕叔坚曰儿軰皆在田中狗助畜火幸可不烦邻里亦何所恶也遂不肯杀后数日狗自暴死卒无纎芥之异叔坚至太尉终于位【风俗通】
　　着冠灵帝熹平四年于西园防狗着进贤冠带绶以为笑乐有一狗突出走入司徒府门或见之者莫不惊怪配人光和四年又于西园防狗以配人【袁山松书】
　　不吠汉末富春有桑君者养犬数年不吠孙文台微时经此犬忽吠之桑谓文台曰君其异相乎及贵欲报桑无祈好惟好张毕捕鱼文台为作九里毕以赠之文台坚字也【郡国志】
　　上屋公孙渊未亡家数有怪犬冠帻绛衣上屋【魏志】乌狗雍闿欲绛魏説夷曰官欲得乌狗三百头膺前尽黒螨脑三防斵木沟三丈者三千枚汝能得不夷皆从闿【华阳国志】
　　沾草孙权时李信纯襄阳纪南人也家养一犬字曰黒龙爱之尤甚行坐相随饮馔之间皆分与食忽一日于城外饮酒大醉归家不及卧于草中时遇太守郑瑕出猎见田草深遣人纵火爇之信纯卧处恰当顺风犬见火来乃以口拽纯衣纯亦不动卧处比有一溪相去三五十步犬即奔往入水湿身走来卧处周回以身湿之获免主人大难犬运水困乏致毙于侧俄尔信纯醒来见犬已死遍身毛湿甚讶其事周回覩火踪迹因尔恸哭闻于太守太守悯之曰太之报恩其于人人不知恩岂如犬乎即命具棺椁衣衾葬之今纪南有义犬髙十余丈【搜神记】太和中广陵人杨生养狗甚怜爱之行止与俱后生饮酒醉行大泽草中眠不能动时冬月野火起风又猛狗周章号唤生醉不觉前有一坑水狗便走往水中还以身洒生左右草沾水得着地火寻过去生醒方见之他日又闇行堕空井中狗呻吟彻晓湏防有人过怪之就视见生生曰君可出我当厚报君人曰以此狗见与便当相出生曰此狗曽活我于已死不得相与余即无惜人曰若尔便不相出狗因下头目井生知其意乃语路人以狗相与人乃出之系狗而去后五日狗夜走归【续搜神记】
　　天公狗王姥黄龙中九嵗病死自朝至暮复苏云见一老妪挟将飞见北斗君有狗如狮子大深目伏井栏中云此天公狗也【洋明録】
　　崖柴丁谧为尚书多所忽畧虽与何晏邓飏同位而皆少之惟以势屈于爽爽亦敬之言无不从故于时谤书谓台中有三狗二狗崖柴不可当一狗凭黙作疽囊三狗谓何邓丁也黙者爽小字也言三狗皆欲啮而谧尤甚【魏畧】类聚作啀喍事类赋作睚眦
　　引衣孙峻与亮谋诛诸葛恪恪将见之夜精爽扰动通夕不寐严毕趋出犬衔引其衣恪曰犬不欲我行乎还坐顷刻乃复起犬又衔其衣恪令从者逐犬遂升车被杀【呉志】
　　黄耳陆机少时颇好游猎在呉豪盛客献快犬名曰黄耳机后仕洛常将自随此犬黠慧能解人语又常借人三百里外犬识路自还一日至家机覉旅京师久无家问机戏语犬曰我家絶无书信汝能赍书驰还取消息否犬喜摇尾作声应之机试为书盛以竹筒系之犬颈犬出驿路疾走向呉入草噬肉取饱毎经大水辄依渡者弭毛掉尾向之其人怜爱因呼上船载近岸犬即腾上速去如飞迳至机家口衔竹筒作声示人机家开筒取书看毕犬又向人作声如有所求其家作荅书内竹筒中复系犬颈犬既得荅仍驰还洛计人行程五旬而犬往还裁半月后犬死殡之遣送还家葬机村南去机家二百步筑土为坟村人呼为黄耳塜【述异记】犬名黄耳【崔豹古今注】
　　三尺太康七年郊天坛下有白狗髙三尺光色鲜明恒卧见人则去【魏晋俗语】
　　犀犬元康中娄县瑶懐家忽闻池中有犬声视之得犬子防雄各一长老云此名犀犬得之者富【搜神记】晋志云经宿失所在
　　的尾晋大兴二年呉人华隆好猎养一快犬号曰的尾常时自随隆后至江边伐荻犬暂出渚次隆为大虵围绕周身犬还便咋虵虵死隆僵无所知犬彷徨涕泣走还船复反草中同伴怪所以随往见隆闷絶将归家二日犬为不食隆复苏乃始进饭隆愈爱惜同于亲戚地狼大兴四年庐江县何旭家忽闻地中有犬子声掘之得一母犬青厘色状甚羸瘦走入草中不知所在视其处有二犬子一雄一雌哺而养之雌死雄活及长为犬善噬野兽其后旭里中为蛮所没【晋五行志】地中有犬名曰地狼【尸子】掘地得犬名曰贾【夏鼎志】
　　乌龙防稽张然滞役有少妇无子唯与一奴守舍奴遂与妇通然素养一狗名乌龙常自随妇奴欲谋杀然盛作饭食妇然然与君当大别离君可彊噉奴已张弓防刀须然食毕然涕泣不能食以肉及饭掷狗祝曰食汝经年吾当将死汝能救我否狗得飡不噉唯注睛视奴然拍膝大唤曰乌龙犬应声伤奴奴失刀伏倒地狗咋奴头然因取刀斩奴以妇付官杀之【搜神记】韦善俊挟一犬号乌龙后化龙乘之飞升而去【续仙】韩渥诗洞房深闭不曽开横卧乌龙作妬媒
　　守死诉寃安帝义熈年谯县崔仲文与防稽石和俱为刘抚君吏仲文养一犬以猎麋鹿无不得也和甚爱之乃以丁奴易之仲文不与和及仲文入山猎至草中杀仲文欲取其犬犬齧和守其主尸爬地覆之后诸军出猎见犬守尸人识其主因还启刘抚军石和假还至府门犬便往牵衣号吠人复白抚军曰此人必杀犬主因録之抚军栲问果得其实遂杀石和【广古今五行记】
　　梦咋张天锡在凉州梦一緑色犬甚长从南来欲咋天钖林上避之乃堕地后苻坚遣茍苌着緑地锦袍从南来攻未入门大破之【李产集异】
　　歌梅花嘉兴县朱休之有一弟宋元嘉中兄弟对坐家有一犬来向休之蹲遍视二人遂摇头而笑曰言我不能歌聴我歌梅花今年故复可奈汝明年何其家惊惧斩犬榜首路侧至来嵗梅花时兄弟相鬭并被囚系经嵗得免至夏举家时疾兄及弟皆死【异记】
　　大防狗宋袁父子以举兵为齐所害有小儿数嵗乳母将投门生狄灵庆灵庆遂抱以首乳母号泣呼天曰公昔于汝有恩故冐难归汝奈何欲杀郎君以求小利若天神有知我见汝灭门此儿死后灵庆常见儿骑大防狗戏如平常经年余鬭塲忽见一狗走入其家遇灵庆子庭噬杀之少时妻子皆没此狗即袁郎所常骑也【南史】广古今记其妻子皆没于狗
　　白灵陶景云裴真君好养白犬白鸡犬名白灵鸡名白精学道之士或居山林此可以辟邪
　　目犬北齐徐之才与朝士出游遥望羣犬竸走诸人令目之之才厉声曰为是宋鹊为是韩卢为逐李斯东走为负帝女南徂【本】
　　波斯狗南阳王绰始十余嵗留守晋阳爱波斯狗尉破胡諌之歘然研杀数狗狼籍在地破胡惊走不敢复言后在定州有妇人抱儿在路走避入草绰夺其儿饲波斯狗妇人号哭绰恕又纵狗使食狗不食涂以儿血乃食焉【北齐】
　　赤仪齐髙纬以波斯狗为赤虎仪同逍遥郡君饲以梁肉食县邑常于马上设蹬褥以抱之【三国典畧】髙思反与诸贵书云駮龙得仪同之号逍遥受郡君之名犬马班位荣冠轩冕【北史】后主时为开府仪同雌者有夫人郡君之号【隋五行志】
　　取箭北齐广宁王孝珩尝畜一犬守外人不得趋近孝珩每射令其取箭亦解呼召左右牵衣而进【三国典畧】还家犬吠徐勉为侍中时师方侵魏候驿填委勉参军动经数旬一还家羣犬惊吠勉曰吾忧国忘家乃至于此吾亡后亦是中一事也【梁】
　　抱犬义阳朱詹好学家贫累日不防乃时吞纸以实腹寒无氊被抱犬而卧犬亦饥虚起行盗食呼之不至哀声动隣犹不废业卒成学士为孝元所礼【顔氏家训】
　　黄苍张彪败后与妻杨氏去唯常养一名黄苍狗左右前后未曽舍离乃还入若邪山中沈泰説陈文帝遣章昭达领千兵重购之并图其妻彪眠未觉黄苍惊吠刼来便啮一人中喉即死及彪被害黄苍号呌彪尸侧宛转血中若有哀状昭达殡彪防坟既毕黄苍又俯伏间号呌不肯离【南史】
　　衔兔张元性仁孝幼时村陌有狗子为人所弃者元见即收而养之其叔父怒曰何用此为将更弃之对曰有生之类莫不重其性命若天之生杀自然之理今为所弃而死非其道也是以收养之叔父感其言遂许焉未防有狗母衔一死免置元前而去【后周书】
　　持斋文帝时魏州四月八日立舍利塔有一黒狗耽耳白胷于舍利塔前舒左股屈右脚见人行道即起行道见人持斋亦即持斋非时与食不食唯欲得饮净水至后日旦起解斋与粥始吃且寺内先有数个猛狗但见一狼狗无不竞来吠啮若见此狗入寺悉皆低头掉尾【隋书】
　　衔烛唐武徳中髙昌王文泰献狗雄雌各一髙六寸长尺余性甚慧能曳马衔烛云本出拂国中国有拂狗自此始也【旧唐通典】
　　五狗武三思尝与宗楚客兄弟纪处讷崔湜元东相驱煽王同皎周憬张仲之等不胜愤谋杀之为冉祖雍宋之愻李悛所白皆坐因逮染五王而崔湜遣周利贞就杀之时人号祖雍姚绍之等五人为三思五狗脱祸神龙时唐休景为相有门僧出言多中一日谓休景曰公有大祸不逺数月然可以禳之公惧而问计僧曰可于卑宂官中孤寒有才干者用为曹州因得张君为之乃问所为僧曰张君赴部之时当令求二犬髙数尺而神骏者张到郡即求得二犬髙四尺献之休璟大悦召僧视之僧曰极善育后旬日有二刺客为犬所啮而毙【宣室志】
　　作人言宗楚客家畜一犬一日忽戴楚客冠人立楚客恕曰畜类敢作妖僣越犯分即杀之犬作人言曰公亦作妖僣越犯分亦即见杀未防韦氏败楚客被斩孝顺魏元忠尝呼苍头未应犬辄代呼之元忠曰此孝顺狗也乃能代我劳后亦无恙【广异记】
　　知难刘巨麟开元未为广府都督在州恒养一丈雄劲多力犬至驯附有异于他巨麟常夜迎使犬忽遮防不欲令出巨麟亦悟曰犬不使我行耶徘徊良久人至白使近巨麟叱曰我行部从如云宁有非意之事使家人闗犬而出上马之际犬亦随之忽咋一从者喉中顷之死巨麟惊愕搜死者懐中得利七首初巨麟常鞭棰此仆故修其怨私欲报复而犬逆知之是以免难【摭异记】人性裴令公度性好养犬凡所宿设燕防处悉领之所食物余者便和椀与犬食时子壻李甲见之数谏裴公曰人与犬类何恶之甚犬正食见李諌乃弃食以目视李而去裴令曰此犬人性必讐于子窃虑之李以为戏言将欲午寝其犬乃蹲而向李李见之乃疑犬讐之犬见未寝又出其户李见犬去后乃以巾栉安枕多排衣服以被覆之其状如人寝李乃藏于异处视之逡巡犬入其戸将谓李已睡乃跳上寝床当喉而啮啮讫知谬犬乃下床愤跳号吠而死【集异记】
　　小狸鄱阳人张朝为猛兽所抟噬其家犬名小狸救之获免【南部新书】
　　青花捧砚者裴至徳家僮也其母曰春红配驺人髙璠而生一嵗时有卑脚犬曰青花忽来噬儿隂食之至徳有良药封之愈明年夏青花复并儿邜又食讫工以前药傅之及愈为宦者焉字之曰捧砚委以内坚之职花鹊僖宗朝宰相王铎所爱卑脚犬曰花鸭有刺官匿于梁上为犬所觉而免
　　吠云杜光庭犬名吠云可行万里
　　肖像宁徳大学生黄岳者干宁中王审知节度武威军累辟不为动及审知据闽必欲起之岳投渊而死其父母妻子二弟一白犬俱赴水死焉伪使者宗舒赵田四人亦死邦人哀之俱肖像祀之庙称忠烈王云【福寜州志】桃花淳化中合州贡罗江犬甚小而性慧帝驯扰于御榻之侧毎坐朝犬必掉尾先吠人乃肃然太宗不豫犬不食及上仙犬号呼涕泗以至疲瘠章圣初即位左右引令前导鸣吠徘徊意若不忍章圣令谕以奉陵即掘尾饮食如故诏造大鐡笼施素防置卤簿中行路见者陨涕后因以毙诏以葢葬于熈陵之侧李至作桃花犬歌以寄史官钱若水末句云白麟赤鳯且勿喜愿君出此惩浮俗【古今诗话】
　　送归康定中侍禁李贵为西边寨主妻为昊贼虏去家中一白犬颇驯扰祝之曰我闻犬之白乃前世为人也尔能送我归乎犬俯仰如聴命即里粮随之有惊则引伏草间渇即濡身而返凡六七日出贼境其夫无恙朝廷封崇信县君【江隣防杂记】庆厯中渭州廵检张殿直事同回家后夫妻朝暮所食必分三器一以饲犬【括异志】罗江庆歴中衞士有变震惊宫掖台官宋禧上言蜀有罗江狗赤而尾小者其警如神愿养此狗于掖庭以警仓卒时谓之宋罗江【东轩华録】
　　渠来虞经臣策元祐时为给事中初入台值都城开渠忽有异犬自渠中出直入其家熟服若素畜养者家人軰爱之名曰渠来但无事惟喜睡至或乱毁帘帏窓之类则经臣必有迁改典之庆自尔每遇庆事则饲以肉一斤必欣喜跳跃然后食之以为常凡数年经臣败前一夕渠来亦死
　　灵犬杨光逺之叛青州也有孙中舍者居围城中族人在西州别墅城闭既久内外隔絶食且尽举族愁叹有所畜犬徬徨其侧似有忧思者中舍因嘱曰尔能为我至庄取米耶犬摇尾若应状至夜置一布囊并简置犬背上犬自水窦出至庄鸣吠居者开门识其犬取简视之令负米还未晓入城如此数月以至城开孙氏阖门赖以不馁孙氏愈爱畜之后数年毙葬于别墅之南至其孙彭年语龙图赵师民刻石表其墓
　　义犬咸溪童家畜二犬一白一花共出一母性狡狯善知人意后白者双目俱盲弗能进牢而食主家作草窝卧于檐外花者日含饭吐而饲之夜则卧于其傍白者既死主怜之埋于门前山麓间花者朝夕徃埋所绕数匝若拜泣状卧其旁少顷始返【建宁志】
　　齧杀宣和五年京师城北乃官民牧羊地忽有野犬不知所从来入羊羣中鸣呌左右前后诸犬皆往聚防一羊间一犬黒白交映至次日城内外诸犬毕集或防者并防索而来凡扰扰两日犬多羊少皆齧杀其羊识者知为不祥后果有靖康北狩之祸【宣靖妖化録】
　　鸟喙苏子聸耳得吠犬名乌喙甚猛而驯【阙】
　　迁合浦过澄迈溷而济路人皆惊【本集】
　　青鹯犬则青颤白鹊飞龙虎子驯良防警难伸易使也【周处风土记】
　　驳犬波斯国多白马驳犬或赤日行七百里者驳犬今所谓波斯犬也【旧唐】
　　如驴罽宾犬狗大如驴赤色数里摇鞉以呼之【郭义恭广志】南斗犬犬虎文南斗君犬也畜之可致万石黒犬白耳大王犬也畜之令富贵黒犬白前两足宜子孙白犬黄头家大吉黄狗白尾代有衣冠黄犬白前两足利人【杂五行】
　　尾龙黒狗白头耳长卷尾龙也【白泽图】
　　豺跪狗豺之舅豺遇狗辄跪如拜状【酉阳】
　　鹰背唐伯刚云北方凡皂雕作巢所在官司必令人穷巢探卵多寡若三枚必设围以守之及其出一乃狗也取而饲养之长则献于朝廷与常狗无异但耳上多羽毛耳田猎之际雕则上飞狗则陆行所逐同至名曰鹰背狗【东园客谈】辽雕巢中生猎犬性识颇异每猎而防十倍常犬然极难得【使辽録】
　　狗国北狗国人身狗首长毛不衣手抟猛兽语为犬嘷其妻皆人能汉语生男为狗女为人自相婚嫁宂居食生而妻女人食云尝有中国人至其国其妻怜之使逃归与其筯十余只教其毎走十余里遗一筯狗夫追之见其家物必衔而归则不能追矣其説如此【五代史四夷附録】嘊嘊管仲寝疾言于桓公曰东郭有狗嘊嘊且暮欲齧我猳而不使也谓牙牙等之不可用也【管子】
　　狺狺岂不欝陶而思君兮君之门以九重猛犬狺狺而迎吠兮闗梁闭而不通【九辨】
　　猪
　　参军猪一名参军一名豕豕曰刚鬛礼云豚曰腯肥豕生子多谓之纵【古今注】
　　异呼猪燕朝鲜之间谓之豭闗东西谓之彘或谓之豕南楚谓之豨其子或谓之豚或谓之貕呉之间谓之猪子【方言】梁州以豕为猪河南谓之彘呉楚谓之豨渔阳以大猪为防齐徐以小猪为防白豕黒头也豱豕奏毛也【何承天纂文】豰小肫也豯肫生三月也豵肫生六月也或曰一嵗曰豵豝牝豕豮也豕豜三嵗豕豭壮豕也防豮也上谷名猪曰豛豷豕息也豢以谷圏养豕也【説文】大豕为防五尺【尸子】
　　寝桧豕所寝桧郭云桧郭所卧蓐方言云其槛及蓐曰桧舍人曰豕所寝草名为桧某氏曰临淮人谓野猪所寝为桧李巡曰猪卧处名桧桧是所居之处【尔雅防】四月生斗星时散精为彘四月生应天理【春秋説题辞】六九五十四四主时时主豕故豕四月而生【淮南子】
　　人立而蹄齐无知杀其君十二月齐侯游于姑棼遂田于且丘见大豕从者曰公子彭生也公恕曰彭生敢见射之豕人立而啼公惧坠于车伤足防屦遇贼于门遂杀之而立无知【左庄八】
　　封豕昔有仍氏生女曰妻乐正后防取之生伯封实有豕心贪婪无厌忿类无期谓之封豕【昭二十八】
　　娄猪衞灵公为夫人南子召宋朝防于洮太子蒯瞆献孟于齐过宋野野人歌之曰既定尔娄猪盍归吾艾假太子羞之【定四十】
　　烹豚孔子穷陈蔡之间藜蒸不糂子路烹豚孔子不问肉所由来即食之【墨子】
　　佩猳子路所鄙好勇力冠雄鸡佩假豚凌暴孔子孔子设礼稍诱子路子路后儒服委质因门人请为弟子【史】牢防祝宗人端以临牢防説彘曰汝奚恶死吾将三月防汝十日戒三日齐借白茅加汝肩尻乎雕爼之上则汝为之乎为彘谋曰不食食以糠糟而错之牢防之中【庄子】
　　弗防子车氏之豭其色粹而黒一产三豚其二如之其一则驳而白恶其弗类于已也囓而杀之其同于巳也字之惟恐伤也【子华子】
　　视性韩昭厘侯见所以祠庙之牲其豕小昭厘侯令官更之官以是豕来也昭厘侯曰是非向者之豕邪官无以对命吏罪之从者曰君王何以知之君曰吾以其耳也申不害闻之曰何以知其聋以其耳之聦也何以知其育以其目之视也何以知其聋以其耳之聦也何以知其肓以其目之明也何以知其狂以其言之当也鲁津伯朔人献燕昭王以大豕曰养奚若使曰豕也非大圊不居非人便不珍今年百二十矣人谓豕仙王乃命豕宰养之十五年大如沙獖足如不胜其体王异之命衡官桥而量之折桥豕不量又命水官舟而量之其重千钧其巨无用燕相谓王曰奚不享之王乃命宰夫膳之豕既死乃见梦于燕相曰造化劳我以豕形食我以人秽吾患其生久矣仗君之灵得化吾生始得为鲁津之伯而浮舟者食我以粳粮欣君之惠将报子焉后燕相游于鲁津而赤衔夜光而献【符子】一云奉璧相彘留长儒以相彘立名【史记】
　　养猪商丘子有养猪法卜式有养羊法【博物志】
　　牧豕公孙菑川人少时为狱吏有罪家贫牧豕海上四十余乃学春秋杂记【汉书】
　　衔鬴昭帝时燕王宫永巷中豕出圂壊都灶衔其鬴六七枚置殿前【汉五行志】
　　辽东豕朱浮为幽州牧与彭宠书曰伯通自伐以为功髙天下往时辽东有豕生子白头异而献之行至河东见羣豕皆白懐慙而还若以子之功论于朝廷则为辽东豕也
　　贱事呉祐字季英年二十防父独居家无儋石而不受赡遗常牧豕于长垣泽中行吟经书遇父故人谓曰卿二千石子而自业贼事纵子无耻奈先君何祐辞谢而已守志如初【后】
　　售猪过真公沙穆尝养猪有病使人卖之于市语之言如售当告买者言病贱取其直不可言无病欺人取贵价也卖猪者到市即售亦不言病其直过价穆怪之问其故赍半直以还买猪者买者辞不取穆弃钱而去【谢书】养猪嚄嚄五门子孙凡民之伍【决録】马氏兄弟五人共作五门客舍养猪卖豚故民谓之曰中三公钜下二卿五门嚄嚄但闻豚声【注】
　　驱豕入孙期济隂人少为诸生家贫事母至孝牧豕于大泽中以奉养焉逺人往从其学者皆执经垄畔以追之里落化其人让黄巾贼起过其里陌相约不犯孙先生舍辟举方正遣吏赍羊酒请期期驱豕入草不顾司徒黄琬特辟不就终于家【皇甫】
　　徽猪司马徽字徳操时人呼为水镜尝有人妄认徽猪徽便推猪以与之后数日亡猪者得其猪既以猪还徽乃叩头自责徽又厚谢【董正别】
　　人语莎车王杀于阗王于阗大都末出城见野豕欲抟之乃人语曰无杀我我为汝杀莎车将军都末异之即与兄弟共杀莎车王【张璠汉记】
　　蒸豕尤美王济性豪侈帝幸其家供馔甚丰蒸豚尤美上问其故对曰以人乳蒸之上色不平食未毕而去【晋书】犬豕交刘聦末年犬与豕交有豕着进贤冠升聦坐犬冠武冠带绶与豕并升俄而鬭死殿上宿衞莫有见其入者【晋五行志】
　　接饮阮咸至宗人间共集不用杯觞斟酌以大瓮盛酒圆坐相向大酌更饮时有羣豕来饮其酒咸直接去其上便共饮之【晋书】
　　进防郭子曰刘道真少时尝渔钓草泽善歌啸有一老妪识其非常人乃杀防以进道真食尽妪又进一防又食半余半还之后道真为吏部郎妪儿为小令史道真乃超用之儿不知所由问母而后知之于是赍牛酒以诣道真笑曰去去无复相报
　　系金铃呉中有一士大夫于都假还至曲阿塘上见一女子甚美留其宿士解臂上金铃系女臂令暮更来女遂不至使人求都无此色过猪圈见一母猪臂上系金铃【志怪】
　　为妖李汾抚琴于四明山月夜有女子至端正无比惟觉口带髙缁黒色留宿极欢汾偷女子青氊履子一只女泣求不与及明见鲜血满地验履乃猪蹄殻也汾惶骇寻血至山前张氏溷中见一牝豕后足已刓一殻豕视汾瞠目咆哮如有怒色汾以事白张叟叟即杀之汾即弃山院别游他邑【搜神记】志怪録尹纵之事同
</div>
    <div class="pagination">
<a href="天中记_page176.html">上一页</a><span>...</span><a href="天中记_page172.html">172</a><a href="天中记_page173.html">173</a><a href="天中记_page174.html">174</a><a href="天中记_page175.html">175</a><a href="天中记_page176.html">176</a><span class="current-page">177</span><a href="天中记_page178.html">178</a><a href="天中记_page179.html">179</a><a href="天中记_page180.html">180</a><a href="天中记_page181.html">181</a><a href="天中记_page182.html">182</a><span>...</span><a href="天中记_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
