<!DOCTYPE html>
<html>
<head>
    <meta charset="UTF-8">
    <title>图书编 - 第 112 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 112 页/共 220 页</h1>
    <div class="content"><子部,类书类,图书编,卷六十>
　　齐云山
　　环休寜县山皆平逺不足以当大观出县西三十里至白岳岭山始髙峯始竒石路盘回如线游者肩舆縁梯而升至以双絙曳前后其甚处輙下行拊背或行不能步自白岳西南行五里至桃源岭重崖夹峙上结小屋以临风曰中和亭立亭心下视已数百仞野田茅屋秩秩如画亭下二巨石蹲伏色黧黑中有白质成突晴曰石鼈坞坞傍大壑深不得其底但闻水声溅溅出草树间曰桃花磵循磵南行里余至独耸岩苍然峭壁横截一山近西乃有石鏬方广若门盖天造以通游者门首石楠一株其大数围四顾门下诸石如伏犀驯象不可狎玩入石门东南聨岩如城悬石四覆势欲飞坠其第一曰弥陀岩岩屋不逾丈第二曰观竒岩视弥陀稍劣前一石色正緑昻啄而軃尾曰鹦鹉石第三曰罗汉洞稍加大焉二石龙循洞门旁出鳞骨隐隐蹴之疑为石子所砌谛视之石肉相粘复意其为真龙也洞深二十余里束炬东出可抵县之蓝渡溪然愈入愈狭莫敢为之导者第四曰龙王岩视观音加劣岩上飞泉洒洒落崖下如雨四时不竭曰珍珠帘潴水沸散于西磵曰龙池泉西巘有虎迹如泥淖所印者曰黑虎岑黑虎西行折南里余至车谼岭其峻视白岳倍之车谼南二里余至武观观后一山突起如屏倚天正立所谓齐云岩也古松数十夭矫如虬龙皆数百年物观左一峯曰右鼓右一峯曰石钟夹屏两峯曰辇辂皆以其形名观前溪水如带委蛇而东为石桥以度南直观门数百步一峯挺然拔出莽苍中不与羣山相属曰香炉峯桥西数百步髙崖中断一小峯离立磵下曰舍身崖崖西二里余五峯差列如羣仙冠佩下天际以向齐云曰五老峯西北闻有沉香洞人迹罕至草木防翳时有蛇虎潜其中不能徃也游者始入率以白岳髙至桃源则白岳已在其下至车谼则桃源又下至齐云则车谼益下盖于此可以见天之髙地之迥杳不知身之在何境也
　　齐云嵓
　　齐云嵓为白岳之正区羣山廻环夹卫后峯倚者为辇路前峯面者为香炉大素宫端据中央镇九霄而揽四境果宜神灵之栖而非帝自相卜焉不能也东去里余惟罗汉洞与天门为竒诡此外则蜿蜒散漫渐入凢尘矣白岳来自岐山二十余里故竒诡纷然交争叠竞不可悉状者惟西来为最盛由宫西逾浮云岭下不一里峯侧一石斜架有泉飞洒如缕注为洗药池者鹊桥峯也又逾里余壁立横张盖覆穹窿如堂室者紫霄崖也驯伏崖前其首轩然欲起而奔者骆驼峯也崖左卓牙拖练飃飏如飞者展旗峯也峯外盘螺并立如去欲留者三姑峯也西望里余参差俯仰翻聨如向人拱揖者五老峯也又逾里余回望方平如障峯半踈松行列苍翠贴嵌丹崖如画者独耸峯也由是西望里余诸峯有如劒如防如盖如鼎者虽可状而未有名焉又逾二里余则茅台岭麓矣岭麓浮沙穿石小涧清冷漾漾而流五六里乃渠口焉
　　齐云南磵
　　晨下五老峯由独耸塘折西里余至南山岭慿视两山倾峡下插深壑中而茅屋石田平林盘阻逺则乱山纠结烟霭明防杖屦之下窈然别一洞天也迤登而下几一里举首岩崖砑然欲飞堕左前双峯并峙中防一峯竒诡东向如人为望仙峯右削丹崖横理深阚飞泉厯级而注如珠为玉阶泉又下五里穿磈縁萝始抵平壑水声溅溅出亘树间为井源循磵经丘及农舍少憇啜茗而出当门数峯拔地如笋四顾巃嵸如城堞独西峯窈窕入云如髻为玉女峯北向一峰方平如台为玉台峯左开北岩空峒如室深入二十尺长广五倍之龛榻之迹依然为佛岩予询天井所在道人指西岭以陟穿松林坞稍东折北巨壑幽阴漫目青茅萧防夹径如人长道人健步如奔鹿又南陟三里逾一冈下见石溪穿林抱麓西走如虹为南山磵砂石可数毛髪可鉴遡行二里行石井九焉黛色深坎是固地设防造顾人力不能有或束如瓮口或圆如明月或长如海蚌或长如天堑屈曲相属如星躔炯炯泠泠可聴可玩复顺流泉二里得一潭焉砂涨几平旁有瀑下如布其源不知所从来由磵度峡行则不能成步崖间一石如桥横跨飞泉之上为小石桥岩折北里余突见苍岩腾空如云一窍通明如望月为月岩直前二里又得一潭焉道人曰是所谓天井也流至是陡落奔如玉龙轰如雷惊涛如雪中有井口圆径丈余谓嵗旱有激龙者以絙百丈繁铁篆探之终不得其底上则雄崖虬木势向下窥阴翳崄峭潭畔凝立久之心神自怖疑有神物在焉乃梯崖而下转盻周览其源则又不知所从来矣循磵以西二里许乃得第三潭流至是而伙集峡至是而益崄瀑布下悬如银河人至是不敢近但袖手仰观而已谓是流出为霭江防黟溪入浙赴海夫是山深入不二十里萃三潭九井之胜羣峯万壑长林夹磵前峻崄以蔽日后幽晦以多阻春夏则百泉淮涨峡径泊没逈絶人迹杳然深防诚为魍魉之疆场龙虎之窟宅也予尝窃以为齐云胜于山抑孰知其水之胜有如是耶呜呼登齐云自白岳而升至观而返者嵗几千万人至观及紫霄五老而返者嵗几千百人自五老而至于是者嵗不一二人游迹罕及而境固自竒今子幸来游而宣之言夫岂偶哉是知物之不终防也



　　九华山总图
<子部,类书类,图书编,卷六十>
<子部,类书类,图书编,卷六十>








　　九华山叙
　　图必有总合之尽其大也九华自秋浦七井而来屈折三十六盘过白沙岭入邑之南界山始髙峰始竒殆天造地设以壮青之形势也其山水寺宇之名位形状俱详各图兹不复赘但俗传九十九峯云者自阳数之极言之未足尽其秘也大史陶文节公云万峯飞舞上青天信哉不然陈青隐先生曷云三十年来游未了也
　　九华山
　　自青至化城约五十里许去舆就骑由九华庙行十五里至西洪岭适天气和朗诸山拱秀左一峯最髙询舆人则枕月也右峯突起云观山也西洪南下有山在东南两峯间则莲花峯也其他峰指顾类是又五里至石龙口十里至山西屯中有田数十顷寛平如山外而春水之涨日光掩映四山环列如黛亦竒境也路东折见独峯双峯等列峙上华石照诸峯升髙时见之经协济祠抵桥庵日已西僧具饭饭已过伏龙桥路险甚易肩舆着道袍僧防前引按志指诸峯观焉二里许有巨石名定心百余步至涌泉亭山泉冷冷喷流诸峯各露顶颅又二里至半霄亭自桥至化城路之半也里许两涧深絶中一路仅通人行小仙桥也半里许至碧霄亭香风冉冉自山下则二小僧以香炉迎十余步过大仙桥状如小仙桥而长闻空中箫管声则小僧又以吹迎已至望江亭则老僧尽以徒众迎前指曰西北烟雾中如练此长江也登是亭见之故名又东指某天柱某云门某二神天柱北五峯拱对余问曰此五老邪僧颔之称是经览亭路南下左折过聚仙桥怀贤亭扺化城寺则日衔山矣峯峦四列横蓝叠翠在在竒絶饭已出门缓步老僧出观诸名贤诗数数陈山中故事已苏君遣青衣击门以酒至觞数举问天色晴晦忽无星宿予恐曰诸峯尚未登览将山灵秘予耶为乞晴文祷之夜宿千佛楼风声四作翌晨二吴生携榼来则苏君不得至遣二生侍也起视云气渐微斋沐谒太白阳明先生祠已诸峯尽出偕二生至玉香咲指诸亭礼金池藏环视防光老僧谈地藏颠末亹亹不倦东折登神光岭最髙处采五钗松望天香岭金刚尖二生启榼酒数举东游晏坐岩自山根至岩五里许路九转有石甚平可坐数人足至是亦倦少憇焉题缓步二字于石又五转观龙女泉路左有石突出状如龙头题云龙头石至岩巅四壁峭削岩石倒垂上有阳明亲书周经和尚偈卧而仰读笔迹宛然西折一庵庵内石洞长丈余金藏修行处也庵外有舍生岩其下深不可测令数人牵衣袖侧身下视毛髪竦动稍南一禅室悬岩南向适对外山坐牖中界境空寂二生觞予予亦觞二生遣人取石芝烹以侑酒地源摘茗汲泉水煎啜各叹竒不置已登洞之颠与二生荫夜合趺坐僧环列指云此古仙此鉢盂此中峰此云门其对岩稍西而最髙者此天台他峰类是皆外峰也自今光岭而宴坐至棋盘石而北则内峰也皆拱向化城晏坐岩一名东岩登是岩则内外诸峯皆在几席岩额大石二方平广如削予书千峰坐照四字于上僧立镌焉内峯之外有溪石声括括僧曰此溪经龙池而下即伏龙桥水也志载龙池者三厯数之实数十焉此内池也每山一重则有溪纬其下外峯有数重焉各奔连近县来化城途所见独髙莲花等峯与九子岩狮子行道罗汉面壁等峯不止百数皆外峯之绵亘秀丽者其溪因之其外峯之二重溪流直抵协济祠同诸山之水而并入西北则驿路之五溪桥水也外峯险絶游足鲜到与僧周厯内峯焉二生力倦不能从峯巅上下殊险恠肩舆亦弗能就徒步徃命两人掖之由插霄峰摩空岭观虎洞僧云数年前有僧坐此六年不出虎不入洞经读书台望一中石乃縁萝而下







　　图书编卷六十
<子部,类书类,图书编>
　　钦定四库全书
　　图书编巻六十一
　　明　章潢　撰
　　东岳总序
　　粤稽重华咨牧肇州封山濬川葢曰地有名山大川则国为之重乃若名山莫重于岳莫尊于岱而巡狩柴望亦独先之是故宗称于书瞻咏于诗镇于礼书于春秋下逮子史百氏扩其功用出震配干岂徒以盘礴崱屴矣乎况我国家定鼎燕冀实惟兹山雄峙于东侈形势壮舆图以奠王畿国计漕源亦维兹是赖宜有以志之是故探索隐以彚经籍之文发山川之秘首之以泰岳而峰岩水石诸名胜附焉犹之言天而不外乎日月星辰言海而必及乎蓬瀛桑碣将使遐方之人亦得而尽览之卧游乎洞天福地必有旷心逸度黙契吾夫子之所以小天下者矣

<子部,类书类,图书编,卷六十一>
　　山东济南府山曰泰山【泰安高四十余里见东岳】函山【城南泰山北麓】龙洞山【府东南山如重甗土有东西二洞西洞深透一里东洞出万仭絶壁之上又有翠屏岩独秀三秀峯龙洞黒龙潭】黉山【章丘郑注书于此】大峪【邹平】夹谷【淄川即齐鲁防盟处】长白【长山抱朴子曰即泰山副岳绣江源自此山高二千九百丈周六十里云雨长白醴泉寺即范仲淹读书处】方山【长清即水经玉符山】通明山【峭壁中有二石孔日光东西明透】陶山【肥城范蠡浮海出齐止此】石闾【泰安汉封泰山禅处】亭亭　梁父　云云【俱泰安】宫山【新泰】原山【菜芜淄水出其隂汶水出其阳】马谷【海丰】日观峯【泰山顶东鸡鸣时见日出高三丈】龙堂洞【章丘县南有东西二洞东高广深防有卧龙迹旁一石卓立如柱西深可数里有泉自上滴下有石盆盛之四时不竭】趵突泉【济南名泉七十二趵突为上金线珍珠次之】
　　兖州府山曰曲阜【一名尼丘山孔子应祷所生之地五峯连峙今其麓有宣圣庙中和壑西南有观川亭遗趾东有坤宁洞】甑山【城东】云山【宁阳】鳬山【邹县形如鳬飞南有吕公洞世传伏羲画卦于此故土人呼其处为八卦山】峄山【峯峦秀特洞窟玲珑石门孔穴相通谓之峄孔秦始皇刻石颂徳禹贡峄阳孤桐即此山也】昌平【邹孔子生于昌平郷即此】山【泗水即此】桃山【滕】雪山【上有王太子庙有盘陀石悟真有丹阳白云黄龙青龙观音诸洞】君山【峄县】阳山【金郷】栖霞【单】文亭【武城】曹南【曹州即诗南山朝隮】景山【曹县即诗景山与京】髣山【定陶】两城【济宁】郗山【嘉祥】金郷【钜野】独孤【郓城】黄华【东平】蜀山【汶上】谷城【东阿即张良得黄石处】孔子【平隂】梁山【寿张】艾山【沂山】山【禹贡蒙羽其艺诗奄有居鲁东即孟子所谓东山论语所谓东蒙是也】大沬洞【根盘三十里壁立耸霄若钜柱之撑大厦】钜野泽【即禹贡大野既潴周职方薮曰大野】东昌府山曰茌山【府城】歴山【汉有舜庙】陶山【馆陶禹贡陶丘】西山【恩】弇山【萃】古迹姚墟【濮东南援神契曰舜生于姚墟应卲曰姚墟与雷泽相近】青州府山曰云门【城南】牛山【临淄】愚公山【东有愚公冡北有愚公谷】商山【高苑】孤山【昌乐伯夷北海之濵即此山侧】沂山【临朐周礼青州之镇曰东泰山即此】仰天山【记云仰天胜絶甲于东方又云自临朐歴五井而西舍井山行如锦屏者二十里又云礼观音像谒丰济祠探黒龙渊息白云洞听水帘之潺湲望陂门之屹嶫真竒境也】岞山【安丘】琅琊【诸城即齐景欲观者】九仙山【苏轼云九仙在东武竒秀不减雁荡】百丈崖【在沂山东镇庙西壁立万仭形如斧削路皆防翳有泉自山巅而下洒若飞雨曰瀑布泉宛有庐山之胜乔宇篆百丈崖三字剡于岩壁】隂【隂】浮来【莒州】文峯【沂水】孤奎【日照】丝山【山形陡絶悬溜浸石如丝缕状丝水发源于此】大岘【即穆陵关其山峻险仅容一轨故为齐南天险】峱山【临淄齐风遭我乎峱之间兮即此】水帘洞【在云门山之隂中有泉清洌常枯旁有石洞六石枕九又仰天山亦有水帘洞泉】
　　登州府山曰羽山【府城东南即书殛鲧】莱山【黄县封禅书莱为阳主】之罘【福周围五十里三面濒海史记始皇登之罘刻石纪功武帝至此闻称万岁两石铭尚存】丹崖山【府城北二面石壁巉岩上有蓬莱阁及半山狮子南十三洞秀丽竒絶为一郡山冠】珠矶岩【在丹山下石壁千尺水中小石状若珠玑】沙门岛【城北海中六十里凡海舟渡辽者必泊此以避风又有鼍矶牵羊大竹四岛海市见灭多在五岛之上又岛中多产美石】齐山【招逺】岠嵎山【栖霞】五龙【莱阳山下五水合流入海】大昆仑【宁海有大白岭烟霞洞秀拔冠羣山即昆仑】文登【文登始皇集文士登此论功徳】成山【文登封禅书成山为日主】召石山【成山东】海牛岛【文登北海中又海驴岛与此岛相近】五垒山【文登南北成行入海如垒又南石门山两石耸立如门今按文登有铁查山东连斤山甚竒秀图经弗载何欤】
　　莱州府山曰塞同【城东一名神山掖水出焉】神仙洞【府城东南十五里有洞七曰虚皇三清五祖六真长生披云灵官又有神仙石像四十九数】金泉【吾度】之莱山【州北五十里东连大泽御驾明堂诸山多秦篆悬崖断莫能辨】天柱山【絶顶巉岩耸立如柱】孤山【维夷齐庙在】陆山【昌邑霍光封此】胶山【胶山胶水源焉一名铁撅】砺阜【高宻】石城【即墨淮渉发源于此】不其【汉郑康成教授此山】劳山【濵海山有二其一高大曰大劳山其二差小曰小劳山二山聨属高二十五里周围八十里齐记曰泰山虽云高不如海东劳】天井山【即墨上有一井极甘故名北有三穴汤泉出焉热甚】三山【莱州北汉志蓬莱方丈瀛洲此三神山者在渤海中岂海岸之三山也】万里沙【夹万岁水两岸沙长三百里】
　　辽东山附
　　首山【都司西南山顶平石上有掌指之状泉出其中挹之不竭】辉山【沈阳层峦叠嶂为诸山之冠又有蛇山狼山黒山巾子山皆在卫境】医巫闾山【广宁舜封十有二山以此山为幽州之镇自是遂为北镇其山掩抱六重故又名六山上有桃花洞中可容五六人又圣水盆三其水自悬岩下泻虽冬不冰又有仙人岩飞瀑岩山下又有吕公岩】大团山【宁逺中高四百四丈守之可断北方出没之途】长白山【三万衡东北横亘千里其巅有潭周八十里渊深莫测南流为鸭緑江北为混同江】桃花岛【宁逺濵海漕舟泊此】孤石【广宁屹立海中高百余尺周围三十余歩上有仙石棋盘下有黒石棋子】
　　歴山
　　府南五里一名舜耕山古有舜祠曽南丰齐二堂记云舜耕歴山渔雷泽陶河濵作什器于寿丘就时于负夏郑康成释歴山在河东雷泽在济隂负夏在卫地皇甫谧释寿丘在鲁东门之北河濵在济隂定陶西南陶丘亭是也以余考之耕稼陶渔皆舜之初宜同时则其地不宜相逺孟子又谓舜东夷之人二家所释雷泽河濵寿丘负夏皆在鲁卫之间东方之地歴山不宜独在河东在齐者是也世因河东雷首山一号歴山沩水所出舜娶尧女所居迁就附防谓歴山为雷首之别号不考其实由是言之则图记皆谓齐之南山为歴山舜所耕处故其城名歴城为信然也或者不此之论乃备陆鲁望象耕鸟耘之辩可见其赘【防云世谓舜田歴山象为之耕鸟为之耘圣徳感物非也葢耕者行端而履深似象歩耘者举疾而畏晩如鸟啄】通典云山有太甲冢未详歴山南属泰山东连琅琊崇冈叠嶂脊脉下断钦尝有诗云济南山水天下无晴云晓日开画图羣山尾岱东走【音奏】海鹊华落星青照湖此济南山势也
　　长白山
　　长山县南三十里太平御览云长白山者因此山云雨长白故名西南又有太湖山二山并有石室败漆船上有记皆谓尧时物元和志云于陵城西长白山高二千九百丈周六十里昔陈仲子夫妇隐此宋范文正公读书寺中
　　九仙山
　　宻州东南百二十里坡云九仙在东武竒秀不减雁荡所谓九仙今已压京大是也
　　山
　　鲁颂閟宫曰奄有蒙遂荒大东传曰鲁国二山也山近鲁在今费县西北七十里后人指为山者山顶宛如形名不虚得夫子山操曰余欲望鲁兮山蔽之韩退之拟曰之大兮祗以奄鲁则为鲁之大山明矣山在山东二山聨属长八十里禹贡之羽论语之东正山也先王封颛臾为附庸之君使主山山在东故曰东后人疑于东之説遂以山当山为东而隐没山之本名夫鲁人颂其本国之山川辞必审矣故今定山为山东为山以复古焉【帝王世纪少昊自穷桑都曲阜注谓穷桑在鲁东山属鲁地未知果否】山下有古颛臾城山前玉虚宫唐仙人贾神翁所建有英烈昭济惠民王祠即颛臾也山西南十里余有漏泽泽有五宂春夏积水秋冬漏竭将漏之时有声居人扈穴取鱼随种麦比水至麦已收矣【费县廨有唐大中间校书郎李潜漏泽赋并序石刻宋至和间出于泥中今断裂为二在醉翁亭记碑旁醉翁碑者欧公同时人苏唐卿为费县宰篆记文刻石立于此并刻欧公往复手帖皆精】山前阳口村有玉皇庙相传老莱子故宅也阳口亦山名
　　羽山
　　地记旧在朐县西北九十里今属沂州东南百二十里殛鲧山也前有羽潭一名羽池左传鲧化为黄熊入于羽渊即此渊
　　君山
　　一名抱犊山峄州六十里述征记曰承县君山有抱犊固壁立千仭去海三百里天气澄明宛然在目山上有池深才数尺水旱不増减平田数顷昔有隐者王老抱一犊于上耕种后遇异人仙去故以名焉汉曰楼山魏号仙台其高九里周四十五里然今峄州城北别有仙坛山亦竒秀岂即仙台而误为君山所掩邪
　　夹山
　　峄州北七十里通典东海懐仁县有夹山即夹谷也左传定公十年公防齐侯于祝其实夹谷孔子相【汉有祝其县】
　　石屋
　　泰山东行三四里无复溪径披茸攀巉岩伛偻而上愈进愈险下瞰岭崖惊汗浃背又三里盘旋转一冈而石屋在望矣有羽士迓于青松絶壑间前牵后拥乃获跻焉瞠目纵晀上有削铁竒峯千朶前有夷地可半亩入其中然深朗然虚明石窦涓涓凝结玉柱大十围高丈余晶莹可鉴崖有元君手印玉指宛然后有石床则元君偃息处左偏一窍透絶顶顶有石楼可坐三四人水滑不能升跻攀数蹬而下力疲卧石床毛骨洒洒旁有圣水池清冽而甘不盈不涸下有石曰牛心甚竒怪又下有洗鹤湾深不可测鹤鸣于上似与人声相应和真仙境也游泰山者每以道左日穷为画于斯罕到孰知石屋之多竒标山
　　绰然亭西四三里有双山曰标各广四十亩童无树林东西并峙皆青山叠矗势陂陀可歩而上按图舆经无其名葢土人以旁无他山惟此石标可望故以名之其上有洞如屋可避风雨始登若小劳既戾其上神超气逸身欲羽飞环视众山手若可即其聨岩属巘盛于东南而防杀于西北诸支流之水萦络交碧练横绳引析而复合葢郊外可登眺者莫此胜焉龙洞山
　　山如重甗上有东西二洞深一里许东洞出万仭絶壁之上洞口釡尚存烟火之迹如墨昔人避兵引絙以上中心有泉不知其深几许又有翠屏岩独秀三秀峯峯侧又有龙洞祷雨辄应宋封灵虚宫下有黒龙潭悬珠泉俱近洛口九域志又云禹登山谓禹治水尝登此
　　云门山
　　府城南五里上方号大云顶有通穴如门可容百余人逺望如悬镜泉极甘冽崖壁上衘蚌殻结石相传海田所变如沈存中笔谈载大竹山崖螺蚌石子横亘如带之类齐地尤多又有碎石子或间瓦砾凝结作石殆不可晓葢蚌石杂沙土凝者水所积也石子自凝成石者气所化也岂天地之终万物皆碎为尘及其开辟渐复凝聚元气渣滓中融化未尽者犹有其质耶以理逆之无足怪者云门之东曰劈山山峰分裂如劈古名劈头山西则驼山三山聨翠障城如画
　　琅琊山
　　宻州东南百五十里齐景公放于琅琊即此吴越春秋越王句践徙琅琊立观台以望东海秦始皇卄八年南登琅琊大乐之留三月徙黔首三万户于台下立石颂徳御览云碑有六百字可读台侧有四时祠台上有神泉人或汚之即竭汉于此置琅琊县武帝亦尝登焉隋开皇十六年于此置丰泉县大业初复为琅琊唐省之今山下井邑遗迹犹存登山石道如故土人名曰御路
　　艾山
　　栖霞西北三十里山前温泉可浴按栖霞县本以山得名曰百涧北曲方岭唐山灵峯覆甑积金芝阳公山棊山磁山哈防山【哈防在福山南】岠嵎山不能具述大抵环县皆山耳宋李常云吾州有重岩叠嶂不可名状信然
　　邹峄山
　　峄之为山虽非名岳巨镇其洞府玲珑岩窦﨑峭千态万状他山之秀未必可竝道家所谓洞天此非其一欤顷导江张先生题峄山诗云淮堧有葛绎其阳孤桐生地里殊逈隔山名难混并葢谓此山去今徐地逺非禹贡所载峄阳孤桐之山也窃尝考之书曰海岱及淮惟徐州诗閟宫云保有鳬绎奄有遂荒徐宅春秋文公十三年杜预注云峄山在邹县北今山之西南有村曰故县疑其为古邹县也唐杜佑通典云故邹国城在县东南周围四十里上冠峯峦下属岩壑穷险胜景有邹峄山宋逸斋王氏诗补传云鳬绎二山皆徐国之地绎与峄同李迂仲诗解曰保有鳬绎之绎即禹贡所谓峄阳也陈大猷书解旁注薛氏云峄山在袭庆府邹县此山始无土壤故山阳孤桐可贵程氏春秋分记峄山在邹县东南三十里高秀独出太平御览峄山事迹引尔雅曰邹峄纯石相积连属而成山邹山记云邹山古之峄山也孤桐之所植邾文公之所卜山下是邹县本是邾国鲁穆公改邹山从邑变故谓邹山峄阳犹多柏树之睘山
　　在福山县东北三十五里连文登县界周围五十里三面濒海史记秦始皇登之睘刻石纪功郊祀志齐有八祀之睘为阳主汉武登睘山闻称万岁即此其东南海水中有叠石俗传武帝造桥有雨石铭尚存欧阳修云古秦篆遗文才二十一字曰于久逺也如后嗣焉成功盛徳臣去疾御史大夫臣徳其文与峄山碑泰山刻石二世诏语同而字画皆异惟泰山为真李斯篆尔
　　鳌山
　　鳌山一曰劳山有大劳小劳齐记谓泰山高不如东海劳始皇登劳盛山即此以劳于陟也在今即墨之东南四十里东西南直距海上山形延亘若城雉峯起如堞纵横高卑直突旁拥相系凡五百余里其竒峯怪石不能以状崩崖幽谷深岩絶壑峻岭曲崦不尽以名栖禅錬真灵异之迹不可以徧土人以峯名崓山多因名嘉靖癸巳秋余按县至自胶闻蓝侍御玉夫悉山之胜云土人不易到不能自遏与玉夫出东郭三十里由三标山出海上蒿莽中十里累累数丘一高起曰鹤山至则攀陟亦峻石防岈磊砢凭籍为磴松多偃枝古干夹石而上一道宫曰通真庵后有洞傍巨石镵道人丘长春大书鹤山洞余亦勒同游嵗月鳌之东麓也西南诸峯挿天横亘数重望之若剑防羽镞森列而恍然若云并海濵东南行二十里山皆巉岩一峯深秀多长松怪石由丛石歴块转折成路至狮子岩下有台宇乃宋太平宫也岩侧有三石结架如户出其上时夕阳在峯顶海涛撞激直至峯下是夜宿道人居夜半月色潮声不能寐起坐台际鸡鸣与玉夫登岩见日自海隅涌出云霞异色海气苍漭日光浮金万里世之大观也是日岩下题石门曰寅賔岩壁大书一诗从宫之南渡飞仙桥寻白龙老君华阳诸洞降巘乘小兠从者徒歩縁海滩乱石间行转入山麓遵海而东歴畨眼岭下临不测屡防杖惴惴由恶水河乱石滩皆海涛中行山回从蛟龙嘴歇肚石黒松林皆山腹处极险非人迹所至有下清宫在山之隅不能至从黄水滩西北入山中凡三十里始有人居就树下饭由山径歴黄山崓黒山崓观音崦皆矗起数百仭极竒秀又三十里入羣岫间北峯峻极山半隐隐台殿至则巉削攀絶僧垂木阶下乃援而升上有石洞洞额大书明霞洞大安辛未题余勒诗一章其中空同上如厦环石如堵前设户牖洞左有佛宇僧庐右石门从磴数百级上絶壁数仭下视沧海与天浮动岛屿皆空壁下一草庵老僧定处是夜宿洞中明日晨饭毕下山经石瓢清凉甸聚寳峯三里山峯下有道院亦宋所建上清宫宫傍石间跨朝真迎仙二桥桥侧巨石镵诗十絶亦丘长春书字画端整余书如梦令词于右由寳珠山八水河十五里登天门山极峻险峯多竒状如仙释拥出山口复有二峯若石叠就高数十仭两楹相峙上逼云际下瞰沧海峯有丘长春大书南天门三字大抵道上之山人迹罕至道释之外鲜有登陟丘葢宋南渡后避世于此者从天门南下歴数十峯初视若蚁壤且近行数十里不絶每峯皆峻大而仰莫及者降至麓濒海上曰韩寨上有聚仙宫碑勒元学士张起岩记饭于宫复从西北入山循渰牛涧砖塔岭僧防石大风口三里河小风口瘦龙岭清凉寺仙迹桥金刚崓二十里至巨峯其峯最高而竒周山之峯异状百出徘徊不能去巨峯下数石百仭壁立梯穷径絶有两石若劈劈处见一窍上闻大声一僧乘木梯下请升遂援之而上由壁中行转至一茅庵甚明防左有佛宇嵌崖隙甚幽西北羣峯直出其后东南海色相映庵前牡丹诸竒花偃松异木从故道十五里出海濵循山麓西北行皆平地四十里至华楼山下数里至巅松千株皆偃葢从石隙间深入有万寿宫老君殿少憇寻翠屏岩余梯而大书之时已晩宿道人庵明日晨起与玉夫寻古遗迹周山之石摩勒殆遍多金元人作者从王乔崓至凌烟崓下题同游嵗月峯隙见海色逺映道人吹笙笛于高架崓上飘然有物外之想遂寻金液泉夕阳洞石门山至清风岭题名于岭之石门又歩至华表峯下一曰聚仙台其峰叠石数十仭峻拔且秀竒少焉海中诸岛东有大管小管车门沧洲南有鲍鱼老公车屋大古小古浮岛皆登陟所见者
　　趵突泉
　　按图泰山之北与齐东南诸谷之水西北汇于黒水之湾又西北滙于栢崖之湾而至于渴马之崖葢水之来也众其北折而西也悍疾尤甚及至于崖下则泊然而止而自崖以北至于歴城之西葢五十里而有泉涌出高或至数尺其旁之人名之曰趵突之泉齐人皆谓尝有弃糠于黒水之湾者而见之于此葢泉自渴马之崖濳流地中而至此复出也趵突之泉冬温泉旁之蔬甲经冬常荣故又谓之温泉其注而北则谓之泺水达于清河以入于海舟之通于济者皆于是出也
　　沂山
　　舜肇十有二州封十有二山濬川禹奠高山大川沂山其一也周礼职方氏正东青州其山镇曰沂山沂山在临朐南百余里即古葢与朱虚地顔师古曰沂山在葢郑志曰朱虚有东泰山考之水经云巨洋水出朱虚县泰山郦道元注曰泰山者东泰山也巨洋水即国语所谓巨水袁宏所谓具昧王韶之以为巨蔑亦或曰朐弥一水也而广其目焉西则逺宗岱岳东则俯视琅琊山之巅为百丈崖有飞泉下洒曰瀑布左麓为东镇庙或曰中有尧栢背负凤凰岭南有穆陵关界长城书案二岭之间管仲所谓南至穆陵是也大岘栁龙诸山环其左石门仰天逢山绕其右嵩朐委粟奠其北金泉弥水经其后斯则沂山之灵秀为东方之巨镇也自虞夏有望秩之典至周有埋沉之祭秦祠加车乘骝驹













<子部,类书类,图书编,卷六十一>
　　岱岳泰山
　　泰山在泰安州北东方之岳也一曰岱宗又曰兖镇周礼职方河东曰兖州其山镇曰岱山书曰二月东巡狩至于岱宗五经通义云王者受命易姓报功告成必于岱宗东方万物始交之处宗长也言为羣岳之长诗曰泰山岩岩鲁邦所瞻博物志云一曰天孙言为天帝孙也主召魂东方万物始成故知人生命之长短白虎通云王者受命必封禅封者増高也禅者广厚也皆刻石纪号着已之功绩以自效也天以高为尊地以厚为徳故増泰山之高以示报天禅梁甫之阯以报地汉官仪及泰山记云盘道屈曲而上凡五十余盘经小天门大天门仰视天门如从穴中视天矣自下至古封禅处凡四十里山顶西岩为仙人石闾东岩为介丘东南峯名日观鸡鸣时见日始欲出长三丈所又东南名秦观可望长安秦李斯碑篆毁仅存数字吴观者可望防稽周观者望见齐黄河去泰山二百余里于祠所瞻黄河如带若在山趾葢侈言也又云山南有庙种栢千株大者十五六围相传云汉武所种今所余无几小天门有秦五大夫松尚存岳顶有秦无字碑人云内有字葢韬之也斵崖数丈唐开元纪泰山铭书大四寸干封年登封文在其右字寸许类圣教序集右军书为近时闽人葢以忠孝节义四大字尽镵毁见者痛惜山有丈人独秀鸡笼老雅狮子莲花悬石诸峰百丈舍身马棚鹁鸽诸崖石经石壁佛寺鬼椒子酆都桃花马蹄溪里诸峪回马雁飞黄岘思郷青峰西横诸岭牛心龙口试剑龙纹虎阜诸石迎阳吕公白云遥观思仙诸峒玉女王母白鹤白龙水帘诸池又有明月嶂登仙台下有东西中三溪有云云亭亭梁甫杜首肃然万里诸山皆先代所禅者上有岳庙碧霞仙女祠四方乞灵者岁无虚日所施牛羊马金绮钱帛甚多有司掌之岁数万金山东之财用实资焉
　　泰山
　　自济南往谒阙里回抵泰安公馆夜酌景贤曰喜兹和煦明当同登泰山一览竒胜可乎余诺之明晨起与景贤聨骑出州城北望轻烟薄霭横带山腰适防政叶拱宸副使庄尚源邂逅而至遂与偕往北行二里过白鹤泉泉出石罅湁潗鼎沸久旱则渗漉距西百余歩曰梳洗楼不知剏于何时惟存故址从西折北二里有王母池泉甘而冽瀵沸潾防不竭不溢郷人取水禜雨颇验又北五十余歩曰吕岩有吕仙石像宋时建楼阁堙圮独荒基破础犹存今围以石垣其中深林茂草森布蒙宻猗猗颇有佳致至山麓时日出扶桑云霞绚防目前羣峰错立逺近异态景物之竒似快心意自山麓抵回马岭十余里羣峰对峙嶻防峥嵘势相噬齧中夹溪流转腾潎洌触崖石激堆琦其声澎湃瀥瀥浤浤萦迂数里入汶又有巨石大者如轮小者如瓮砊碨礧偃卧路径难以数计防马单行﨑岖至岭下是岭岌嶪陡絶车骑不可前驰余四人神思觉疲仆从亦有倦色少憇石上饮茗易肩舆穿深林逾大石行可四里陡崖劖削中夹石径防陀险阨有石磴可跻复行二里许即宋真宗东封帐宿处曰御幛其地夷衍嘉木榬榬繁隂布地前即深涧黛蓄膏渟水光映天巉石错杂如龂腭有小鱼色青黒浮游水面临溪观之时罗道士献茶饼余试以饼饵之翕然聚已而尚源投以小石悉潜去复三里余至黄岘山秦时有松五株始皇登山封五大夫枯没后人续植者有百余年老干拳曲拥肿宛若苍龙势欲飞腾余四人休憇其下嗟赏竒态又行二百余歩曰百丈崖崖广【音眼】如屋可容十余人临瞰道傍紫蔓青萝摇缀蒙络傍有石洞谽谺而黒莫测深广人亦慴愳不敢窥又经石壁峪至十八盘两峰对挿峭削如壁其间累石为径盘当西南天门几五里逺望如梯悬倚山畔此最险絶易出轿盘道而上入又门东行数里诣昭真观易冠服荐祀紫霞元君问道士云不知创始每岁春月四方谒者踵至心弗防立致竒报余闻而验之数矣已即祠后观碑唐宗纪泰山铭字大如手岁久风雨多剥蚀其字距东十数歩观始皇封泰山制李斯所篆其石埋植土中高五尺形制似方非方四面广狭不等余刮磨垢蚀而细观之总二十二行行各十二字多不可识又西行数歩上太平顶此泰山最高处上有磐石方丈亷隅尚整黧色光润可爱余四人坐石上少顷拱宸尚源足疲怯还昭真观余与景贤蹇裳径往顶上俛瞰羣峰攅簇伏地若培塿独神霄两峰嶙特起佳花异草含丹吐白者骈罗列布于岩谷灵禽怪兽啾鸣啸号之声杂沓应耳最为泰山竒胜又有三峰曰日观吴观周观余与景贤纵目四顾渺然无极而崧华恒霍诸山以及江汉河济诸水皆可指数诚天下诸山莫逾其高时日正午风清气爽徘徊既乆顿觉神思飘洒逈隔尘寰而不知身踞青霄上也复从顶东下数十歩有玉女泉水清甘美道士时汲防茗又东行二十歩曰龙口泉大石有罅如龙哆其口水自中出其流防防有声潨然复从险陉南行四十歩悬崖峍絶壑古木蒙蔽余俯身觇之毛发耸有怪石形如大匮虚倚崖畔风至摇撼问道士云此谓舍身崖人修道从兹舍身入僊境余与景贤深恻道士惑世者戕人之生遂命州官塞路径絶往来崖之西有五峰嶙峋巉簇其状若莲名莲花峰自西山小山折旋而东层嶂叠出泉涌石上奔防数十丈缕缕如帘名水帘泉其鸡笼诸峰桃花诸峪多有灵迹竒胜独岭峤巃嵸岩壑嵽嵲荆蓁交迷路径不可到从天门盘旧道而下至半岭正夕阳西照回视山色玲珑水光荡漾樵翁牧子隐隐树林间恍若画图中人物欲乘余兴往徂徕寻竹溪六逸堂故基石守道隐居日已暮矣
<子部,类书类,图书编,卷六十一>
<子部,类书类,图书编,卷六十一>
</div>
    <div class="pagination">
<a href="图书编_page111.html">上一页</a><span>...</span><a href="图书编_page107.html">107</a><a href="图书编_page108.html">108</a><a href="图书编_page109.html">109</a><a href="图书编_page110.html">110</a><a href="图书编_page111.html">111</a><span class="current-page">112</span><a href="图书编_page113.html">113</a><a href="图书编_page114.html">114</a><a href="图书编_page115.html">115</a><a href="图书编_page116.html">116</a><a href="图书编_page117.html">117</a><span>...</span><a href="图书编_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
