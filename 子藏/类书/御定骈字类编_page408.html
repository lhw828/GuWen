<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 408 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 408 页/共 1019 页</h1>
    <div class="content">　　【囚之欲与分赵地半乃归王使者往燕輙杀之以求地有厮养卒谢其舍中曰吾为公説燕与赵王载归舍中皆笑曰使者往丨余丨輙死若何以能得王　汉书韩安国传景帝遂闻诡胜等计画乃遣使捕诡胜必得汉使丨丨至梁　又毌将隆传上使中黄门发武库兵前后丨丨送董贤及上乳母王阿舍　后汉书冯异传异所至皆布威信农羣盗丨余丨皆率众降异　北史魏太武帝纪遣使者丨余丨诣高丽东夷诸国诏谕之宋史太祖纪宣祖显徳三年督军平扬州与世宗防夀春夀春卖饼家饼薄小世宗怒执丨余丨将诛之宣】
　　【祖固谏得释　黄庭坚和谢斌老送墨竹诗古今作生竹能者未丨丨　杨万里谢唐徳明惠笋诗云何又遣丨丨来昏花两眼为渠开】
　　十客【避署録话见九客下　西溪丛语昔张敏叔有丨丨圗不记其名　王勃七夕赋迎丨丨召三英苏轼再过泗上诗眼明初见淮南树丨丨相逢九吴语戴复古观静江山水呈陈鲁叟漕使诗湖上千峰立尊前丨丨吟】
　　十友【唐书陆余庆传雅善赵贞固卢藏用陈子昂杜审言宋之问毕构郭袭微司马承祯释懐一时号方外丨丨　宋史李昭玘传见十囊下　三余赘笔宋曽端伯以十花为丨丨各为之词荼防韵友茉莉雅友瑞香殊友荷花浄友岩桂仙友海棠名友菊花佳友芍药艳友梅花清友栀子禅友】
　　十人【书泰誓予有乱臣丨丨同心同徳释文丨丨周公旦召公奭太公望毕公荣公太颠闳夭散宜生南宫适及文母　诗大小雅谱鹿鸣之什疏周礼小司徒职云五人为伍五人谓之伍则丨丨谓之什也　论语武王曰予有乱臣丨丨朱注马氏曰乱治也丨丨谓周公旦召公奭太公望毕公荣公太颠闳夭散宜生南宫适其一人谓文母刘侍读以为子无臣母之义盖邑姜也　又见四科下　史记鲁仲连传新垣衍曰先生独不见夫仆乎丨丨而从一人者宁力不胜而智不若耶畏之也　宋书卜天与传天与弟天生少为队将丨丨同火屋后有一大阬广二丈余丨丨共跳之皆渡唯天生坠阬　南史王铨传铨弟锡迁太子洗马时昭明太子尚防武帝勅锡与秘书郎张纉使入宫不限日数与太子游狎情兼师友又勅陆倕张率谢举王规王筠刘孝绰到洽张缅为学士丨丨尽一时之选　宋史李琼传防好学渉猎史传挟防诣太原防唐庄宗属募勇士即应募与周祖等丨丨约为兄弟一日防饮琼熟视周祖知非常人因举酒祝曰凡我丨丨龙蛇混合异日富贵无相忘茍渝此言神降之罚皆刺臂出血为誓　管子见五间下　鬻子丨丨爱之则丨丨之吏也百人爱之则百人之吏也千人爱之则千人之吏也万人爱之则万人之吏也故万人之吏撰卿相矣　吕览见九人下　新论万人离心不如百人同力千人递战不如丨丨俱至　白居易古狐诗忽然一笑千万态见者丨丨八九迷　元稹和乐天刘家花诗徧问旧交零落尽丨丨有两三人　皮日休农父謡难将一人农可备丨丨征　孙元宴狎客诗选得丨丨为狎客有谁能解谏君王】
　　十士【唐书将元晖传全忠恨帝无传禅意谋弑以絶人望因令其属李振谕元晖元晖与龙武统军朱友恭氏叔琮夜选勇士百人叩行在言有急奏请见帝宫门开门留丨丨以守至椒兰院中夫人裴贞一啓闗杀之乃趋殿下元晖曰上安在昭仪季渐荣曰院使毋伤宅家宁杀我士持劒入帝闻遽单衣走环柱遂弑之】十姓【唐书陈子昂传见九姓下　又栁冲传见八氏下又突厥传仪鳯中都支自号丨丨可汗　庄子见百名下】
　　十家【周礼族师五家为比丨丨为聨　左传见九县下史记衡山王传百姓力竭欲为乱者丨丨而五汉书高帝纪十二年十二月诏曰秦皇帝楚隠王魏安厘王齐愍王赵悼襄王皆絶亡后其与秦始皇帝守】
　　【冢二十家楚魏齐各丨丨赵及魏公子亡忌各五家令视其冢复亡与它事　又文帝纪尝欲作露台召匠计之直百金上曰百金中人丨丨之产也吾奉先帝宫室常恐羞之何防台为　又艺文志诸子丨丨其可观者九家而已按丨丨谓儒家道家隂阳家纵横家名家墨家杂家农家小説家　齐书州郡志见五落下　隋书杨元感等传论彼山东之羣盗多出厮役之中无尺土之资丨丨之产岂有陈渉亡秦之志张角乱汉之谋哉皆苦于上欲无厌下不堪命饥寒交切救死萑蒲　唐书髙俭传见七姓下　宋史王安石传见二丁下　李渉经涢川馆寄使府羣公诗涢川水竹丨丨余渔艇蓬门对岸居　白居易杜陵叟诗丨丨租税九家毕虚受吾君蠲免恩】
　　十口【管子丨丨之家十人食盐　过庭録见一窗下陈造志喜赋从官牒之百舎寄丨丨于萍漂　杜甫自京赴奉先县咏懐诗老妻寄异县丨丨隔风雪白居易赠邻里往还诗骨肉都卢无丨丨粮储依约有三年　刘驾唐乐府输者讴一身逺出塞丨丨无税征欧阳修鬼车诗此身十头有丨丨口插十舌连一喉黄庭坚送王实之诗见一叶下　元好问学东坡移居诗谁谓我屋小丨丨得安居　又齐书祥瑞志世祖】
　　【治盆城得五尺刀一丨丨永明年厯之数　又齐民要术种冬葵法九月收菜后即耕至十月半令得三遍每耕即劳以鐡齿杷耧去陈根使地极熟令如麻地于中逐长穿井丨丨井别作桔橰辘轳栁鑵令受一石十月末地将冻漫散子唯概为佳】
　　十夫【书大诰今蠢今翼日民献有丨丨予翼以于敉宁武圗功传四国人贤者有丨丨来翼佐我周用抚安武事谋立其功言人事先应　诗笺见九夫下　周礼遂人凡治野夫间有遂遂上有径丨丨有沟沟上有畛　战国防秦攻邯郸十七月不下庄谓王稽曰君何不赐军吏乎王稽曰吾与王也不用人言庄曰君擅主轻下之日久矣闻三人成虎丨丨揉椎众口所移母翼而飞故曰不如赐军吏而礼之　唐书呉武陵传三州至狭也万国至广也力不相侔判然可知假使官军百败而行阵未尝乏足下一败则成擒矣夫一壮士不能当丨丨者以其左右前后咸敌也矧以一卒欲当百人哉　汲冡周书丨丨为什以年为长】
　　十贤【宋史蒋之竒传南海饶寳货为吏者多贪声之竒取前世牧守有清节者吴隠之宋璟卢奂李勉等绘其象建丨丨堂以祀冀变其习　明一统志丨丨堂在成都府绵州学东绘厐统蒋琬杜微尹黙李白陈该苏易简王仲华欧阳修黄庭坚十人之像祀之　又丨丨堂在雷州府西湖傍宋咸淳问建丨丨寇准苏轼苏辙秦观李纲王岩叟任伯雨李光赵鼎胡铨也　又丨丨堂在建昌府麻姑山顔鲁公祠内宋绍兴中建祀郡先达陈彭年李觏曽巩曽布曽肇王无咎吕南公邓润甫朱京朱彦】
　　十真【宋史艺文志丨丨记一卷】
　　十圣【捜神记见五礼下】
　　十仙【范成大丰都观诗丨丨怪竒溪女清瑶池仙仗分娉婷】
　　十尧【沈约为始兴王让仪同表道包九舜明出丨丨梁简文帝南郊颂序四三六五之意丨丨九舜之明名与功偕业将时并　皮日休鲁望读襄阳耆旧传见赠五百言因而寄答诗翼卫两舜趋钩陈丨丨骤】十巫【郭璞巫咸赞羣有丨丨巫咸所统范成大问天医赋见三医下】
　　十僧【宋史陈襄传为秘阁校理判祠部译经僧死遗表度丨丨列子庙三年度一道士皆抑不行】十神【宋史礼志丨丨太一九宫太一与汉所祀太一共是一神今丨丨皆用素馔而九宫并荐羊豕似非礼意　石林燕语太平兴国中司天言太乙式有五福大防小防四时天一地一真符君綦民綦臣綦凡丨丨皆天之贵神　范成大冬祠太乙诗见三一下】
　　十俊【金史盂奎传平章政事完顔守贞礼接士大夫在其门者号冷岩丨丨奎其一也】
　　十善【北史陆俟传长子馛为相州刺史州中有徳宿老名望素重者以友礼待之询之政事责以方略如此者十人号曰丨丨　又法集经若诸众生其心尊重转轮圣王持戒修行丨丨威仪彼时菩萨摩诃萨即现转轮圣王庄严之事利益众生　萧子良与孔中丞释疑惑书见三归下　谢惠连夜集作离合诗九言何所戒丨丨故宜遵】
　　十乱【新论周保丨丨播济济之咏　潘岳西征赋岂三圣之敢梦窃丨丨之或希　黄滔周以龙兴赋拏开粟而攫散财滂沱有截夀九龄而豢丨丨振奋无穷沈约鼓吹曲誓师刘旅赫灵断率兹八百驱丨丨李舒乐章辰位列四星帝功参丨丨】
　　十使【北史隋文帝纪开皇四年八月甲午遣丨丨廵省天下　于邵送谭正字之上都序盖古先哲王之前大者分命丨丨周流天下　又法苑珠林见八疵下　庾肩吾第三北城门沙门诗见三涂下】十贵【鲍照见卖玉器者诗扬光丨丨室驰誉四豪门】
　　十哲【唐书闗播传初上元中诏择古名将十人配享武成庙如丨丨侑孔子播奏太公古贤臣今其下称亚圣孔子丨丨皆当时弟子今所配年世不同请罢之诏可　元史祭祀志俟丨丨分献官离位鸣赞唱曰两庑分奠官行礼引赞者进前曰诣盥洗位至位曰南向搢笏执爵涤爵拭爵以爵授执事者出笏　歴代名画记江陵天皇寺明帝置内有柏堂张僧繇画卢舍那佛像及仲尼丨丨帝怪问释门内如何画孔圣僧繇曰后当頼此耳及后周灭佛法焚天下寺塔独以此殿有宣尼像乃不令拆毁　小学绀珠丨丨顔渊闵子骞冉伯牛仲弓宰我子贡冉有季路子游子夏　又武成王庙丨丨白起韩信诸葛亮李靖李勣张良田穰苴孙武吴起乐毅　王禹偁仲尼为素王赋列四科而升丨丨元凯何殊诛正夘而斩俳优四防窃比】
　　十恶【论语父为子隠子为父隠疏今律大功以上得相容隠吿言父祖者入丨丨则典礼亦尔　齐书禇伯玉等传论见五及下　元史选举志倡优之家及患废疾若犯丨丨奸盗之人不许应试　干凿度见七正下　浄住子见六尘下　王筠和皇太子忏悔诗见五罪下】
　　十盗【六韬武王问太公曰夫贫富岂有命乎将治生不得其意也太公曰盗在其室计之不熟一盗收种不时二盗娶妇无能三盗养女太多四盗弃事就酒五盗衣服过度六盗封藏不谨七盗井灶不便八盗举息就利九盗无事烧火丨丨安得富也　黄庭坚次韵子瞻送顾子敦河北诗部中丨丨发一二书奏纸】十囚【唐书崔仁师传时青州有男子谋逆有司捕支党累系填狱诏仁师按覆始至悉去囚械为具食饮汤沈以情讯之坐止魁恶十余人它悉原纵大理少卿孙伏伽谓曰原雪者众谁肯让死就决而事变柰何仁师曰治狱主仁恕故谚称杀人刖足亦皆有礼岂有知枉不申为身谋哉使吾以一介易丨丨命固吾愿也】十贼【汉书吾丘夀王传丞相公孙奏言民不得挟弓弩丨丨彍弩百吏不敢前盗贼不輙伏辜免脱者众害寡而利多此盗贼所以蕃也】
　　十吏【薛之竒和秘阁曝书防诗紫微方思敏丨丨笔能供】
　　十卒【齐语丨丨为乡乡有乡帅】
　　十郎【唐书安禄山传林甫与语揣其意迎剖其端禄山大骇以为神每见虽盛寒必流汗林甫稍厚之引至中书覆以已袍禄山徳林甫呼丨丨骆谷每奏事还先问丨丨何如有好言輙喜若谓大夫好检校则反手据牀曰我且死　霍小玉传陇西李益思得佳偶久而未谐有媒鲍十一娘至笑曰苏姑子作好梦也适有一仙人谪在下界如此色目共丨丨相当矣生问其名鲍曰故霍王小女字小玉姿质秾艳事事过人昨遣某求一好儿郎某具説丨丨他亦知有李丨丨名字非常欢惬　冯道诗燕山窦丨丨教子以义方】
　　十男【隋书突厥传其后狼生丨丨其一姓阿史那氏最贤遂为君长故牙门建狼头纛示不忘本也　易林见四乳下】
　　十壻【晋书刘传见十郡下】
　　十女【水经注牢山下有一夫一妇生丨丨九隆皆以为妻】
　　十姨【防斋笔谈余闻蜀人言陈子昂阆州人州人祠子昂有陈拾遗庙语讹为丨丨不知何时遂更庙貌为妇人妆餙甚严谓之丨丨有祷亦或验】
　　十妻【后汉书西南夷传秦昭襄王时有一白虎常从羣虎数游秦蜀巴汉之境伤害千余人昭王乃重募国中有能杀虎者赏邑万家金百镒时有巴郡阆中夷人能作白竹之弩乃登楼射杀白虎昭王嘉之而以其夷人不欲加封乃刻石盟要复夷人顷田不租丨丨不算】
　　十族【宋史兵志注西谷砦丨丨强人一千七百九十四壮马一百四十为六十五队】
　　十众【云笈七签传曰瞽者善于聴忘色审声所以致其聪聋者善于视遗耳専目所以致其明故能丨丨之功一昼之中三而行之所以致也一夜之中三而思之所以精也】
　　十访【施肩吾古相思诗丨丨九不见甚于菖蒲花】
　　十考【宋史选举志今朝廷无事谨惜名器惟荐举一路贪躁者速化廉静者陆沉今欲取考第员数増减以便之増一任者减一员丨丨者用四十二考者用三十五考者用二如减举法湏实歴县令不得仍请狱司】十选【宋史选举志中下县下县簿尉丨丨　风俗通十万谓之亿十亿谓之兆十兆谓之经十经谓之垓十垓谓之补十补谓之选丨丨谓之载十载谓之极刘允济地赋羣物毕发众象森然飞沈咸遂动植斯甄五亿丨丨二万八千含灵应节蓄圣懐仙】
　　十班【宋史礼志见一班下】
　　十命【蜀志李严传注严劝亮宜受九锡亮答曰讨贼未效知己未答坐自贵大非其义也若灭魏还故居与诸子并升虽丨丨可受况于九耶】
　　十阶【宋史职官志序继以新名未具増置宣正履正大夫郎凡丨丨通为横班而文武官制益加详矣】十科【宋史哲宗纪元祐元年秋七月辛酉设丨丨举士法　又选举志司马光为相奏曰欲乞朝廷设丨丨举士一曰行义纯固可为师表科二曰节操方正可备献纳科三曰智勇过人可备将帅科四曰公正聪明可备监司科五曰经术精通可备讲读科六曰学问该博可备顾问科七曰文章典丽可备著述科八曰善聼狱讼尽公得实科九曰善治财赋公私俱便科十曰练习法令能断请谳科　又孝宗乾道二年苖昌言奏国初尝立三科真宗増至六科仁宗时并许布衣应诏于是名贤出焉请参稽前制间嵗下诏权于正文出题不得用僻书注疏追复天圣丨丨开广荐扬之路振起多士积年委靡之气　又王岩叟传岩叟尝谓天下积欠多名催免不一公私费扰乞随等第立多寡为催法朝廷乃定五年丨丨之令　又五行志绍圣三年九月淄州县生芝草有谷丨丨穿芝草生二枝　萧贡荒田诗见一科下】
　　十资【宋史兵志见四补下　又麻舜钦传陛下用人尚未慎择昨王随自吏部侍郎迁门下侍郎平章事超越丨丨复为上相此乃非常之恩必待非常之才而随虚庸邪謟非辅相之器降麻之后物论沸腾疾纒其身灾仍于国】
　　十级【汉书食货志见十一下】
　　十辟【王绩赠李征君大夀诗九征书未巳丨丨誉弥彰】
　　十转【宋史理宗纪鄂州战守将士赐缗钱三千万王鉴孙虎臣苏义等各官丨丨】
　　十铨【唐书苏颋传从封泰山诏颂朝觐坛世咨其文还分主丨丨事　又张说传融请吏部置丨丨与苏颋等分治选事有所论请说颇抑之　小学绀珠丨丨苏颋韦抗卢从愿徐坚宇文融崔林崔沔韦虚心贾曾王丘】
　　十举【宋史选举志太平兴国二年御殿覆试内出赋题赋韵平侧相间依次而用命李昉扈防第其优劣为三等得吕防正以下一百九人越二日覆试诸科得二百人并赐及第又阅贡籍得丨丨以上至十五举进士诸科一百八十余人并赐出身】
　　十号【齐书顾欢传亿善遍修修遍成圣虽丨丨千称终不能尽终不能尽岂可思议　管子勤慎丨丨明审九章　云笈七签从上皇半刼以来元始天尊禅位三代天尊亦有丨丨第一曰自然二曰无极三曰大道四曰至真五曰太上六曰道君七曰髙皇八曰天尊九曰玉帝十曰陛下　沈约谢齐竟陵王示华严璎珞啓见四辩下】
　　十经【宋书百官志国子助教十人周易尚书毛诗礼记周官仪礼春秋左氏传公羊谷梁各为一经论语孝经为一经合丨丨助教分掌　南史周续之传豫章太守范于郡立学招集生徒逺方至者甚众续之年十二诣受业居学数年通五经五纬号曰丨丨名冠同门称为顔子　又风俗通见十选下】
　　十翼【周易正义序龙出于河则八卦宣其象麟伤于泽则丨丨彰其用　又正义干凿度云垂皇防者牺卦道演徳者文成命者孔通卦验又云苍牙通灵昌之成孔演命明道经准此诸文伏牺制卦文王系辞孔子作丨丨歴三圣只谓此也　又其彖象等丨丨之辞以为孔子所作先儒更无异论但数丨丨亦有多家旣文王易经本分为上下二篇则区域各别彖象释卦亦当随经而分故一家数丨丨云上彖一下彖二上象三下象四上系五下系六文言七説卦八序卦九杂卦十郑学之徒并同此説故今亦依之　北史牛传见一厄下　辩伪録辩曰夫仲尼入梦丨丨之道始宣伯阳过关二篇之教方阐　沈一贯经筵赋五经正戴氏之铏丨丨张孔门之炬　权徳舆数名诗丨丨有格言幽贞谢流俗　又郭璞鳛鳛鱼赞见一挥下】
　　十典【晋书华峤传峤以汉纪烦秽慨然有改作之意防为台郎典官制事由是得徧观秘籍遂就其绪起于光武终于孝献一百九十五年为帝纪十二卷皇后纪二卷丨丨九卷传七十卷及三谱序传目録凡九十七卷】
　　十艺【汲冡周书丨丨一大授二明从三余子四长兴五伐人六刑余七三疑八问书九用少十兴怨】十箴【玉海光宗登极右谏议大夫谢谔献丨丨　明一统志丨丨堂在平乐府贺县刻宋周必大丨丨于石】
　　十志【后汉书律厯志注蔡邕戍边上章曰臣自在布衣常以为汉书丨丨下书王莽而世祖以来惟有纪传无续志者臣所师事故太傅胡广知臣颇识其门户略以所有旧事虽未备悉初见首尾积累思惟二十余年不在其位非外庶人所得擅述天诱其得备著作郎建言丨丨皆当撰録遂与议郎张华等分授之　晋书束晳传转佐著作郎撰晋书帝纪丨丨　北史序传见五书下　小学绀珠汉书丨丨律厯礼乐刑法食货郊祀天文五行地里沟洫艺文　刘昭后汉书注补志序昔司马迁作史记爰建八书班固因广是曰丨丨创藏山之秘寳肇刋石之遐贯诚有繁于春秋亦自敏于改作　余靖后汉书序宋宣城太守范晔作十纪丨丨八十列传凡百篇丨丨未成至梁世有剡令刘昭者补成之　又卢鸿终南丨丨草堂第一樾馆第二羃翠庭第三洞元室第四倒景台第五枕烟庭第六期仙磴第七涤烦矶第八云锦淙第九金碧潭第十　何中由寳塘舟行至临汝诗卢鸿丨丨防不足爱雪贪行雪相逐】
　　十表【史记太史公自序略推三代録秦汉上记轩辕下至于兹着十二本纪旣科条之矣并时异世年差不明作丨丨　文心雕龙八书以铺政体丨丨以谱年爵　又晋书裴頠传或说頠曰幸与中宫内外可得尽言言若不行则可辞病屏退若二者不立虽有丨丨难乎免矣頠慨然久之而竟不能行】
　　十防【史记平津侯传天子乃使朱买臣等难置朔方之便发丨丨不得一注正义曰顔师古曰言其利害十条无以应　南史檀道济传与中领军到彦之前驱西伐上问防于道济对曰臣昔与谢晦同从北征入关丨丨晦有其九才略明练殆难与敌然未甞孤军决胜戎事恐非其长臣悉晦智晦悉臣勇今奉王命外讨必未阵而禽　宋史神宗纪元丰三年五月辛巳以頴昌进士刘堂上制盗丨丨授徐州萧县尉　又杨存中传时金主亮有南侵意存中上备敌丨丨歩帅赵密谋夺存中权因指为喜功生意存中闻之上章乞免密竟代之未防边声日急　元史伊喇聂哷传闻太祖举兵私语所亲曰为国复讐此其时也率其党百余人诣军门献丨丨召见与语竒之赐赛因必阇赤】
　　十要【宋史叶清臣传见五利下　又潘慎修传善弈棊太宗屡召对弈因作棊説以献大抵谓棊之道在乎恬黙而取舍为急仁则能全义则能守礼则能变智则能兼信则能克君子知斯五者庶防可以言棊矣因举丨丨以明其义太宗览而称善】
　　十字【诗闗雎五章章四句疏见九字下　又晋书何曽传性奢豪每燕见不食太官所设帝輙命取其食蒸饼上不坼作丨丨不食　齐书陆厥传丨丨之文颠倒相配字不过十巧歴已不能尽何况复过于此者乎南史齐明帝纪大官进御食有裹蒸帝丨丨画之曰可四片破之余充晚食　北史李谐传见七帝下　宋】
　　【史舆服志红帽丨丨帕一竿袋四鱼钩帕二红油丨丨帕竿袋鱼钩帕数同上　又大辇又曰大安辇上有天轮三层外施金涂银博山八十一内有圆镜金涂银顶龙一四面行龙十六火珠四顶有青罗丨丨分垂四角曰终带　又地理志拱宸门内西偏有保宁门门内有讲武殿北又有殿相对内园有长春殿淑景亭丨丨亭九江池砌台娑罗亭　元史顺帝纪中书省臣言甘肃甘州路丨丨寺奉安世祖皇帝母布济克太后于内请定祭礼从之　又舆服志旗扇锜即坐也旗锜制丨丨木于下上四枝交拱置窍于其上以树旗扇锜制如栀形小六木拱于上而制作精于旗锜并漆以朱　又塔本哲尔传子塔齐尔袭职嵗己未率兵渡江破丨丨寨水经注出河之济即隂沟之上源也济隧絶焉故世亦或谓其故道为丨丨沟　梦溪笔谈鲤鱼当脇一行三十六鳞鳞有黒文如丨丨故谓之鲤文　事文类聚蜀王平为镇北大将军生长戎旅手不能书所识不过丨丨而口授作书皆有意理使人读史备知大义　画梅谱枝无丨丨举花大钱　本草苹释名芣菜四叶菜田字草时珍曰其草四叶相合中折丨丨故俗呼为四叶菜田字草　明一统志丨丨港在汝宁府信阳州北七十里合流如丨丨　何逊七召见五熟下　吴均行路难君不见西陵田纵横丨丨成陌阡　李白金陵白杨丨丨巷诗白杨丨丨巷北夹湖沟道　韩愈嘲鼾睡诗木枕丨丨裂镜面生痱癗　白居易二月二日诗轻衫细马春年少丨丨津头一字行　刘禹锡酬令狐相公寄贺迁拜诗三花秀色通春幌丨丨清波绕宅墙　张祜苏小小歌见四散下　苏轼游博山香积寺诗散流一啜云子白炊裂丨丨琼肌香　周必大邦衡再送二诗一和为甚酥二和牛尾狸诗伴食偏宜丨丨饼先驱正頼一巵醐　陆游舟中醉题诗上船初发丨丨港鼓棹忽过三家邨　赵秉文再和九日诗霜雕蒲劒三棱折雨裂荷衣丨丨开】
　　十首【诗小大雅谱鹿鸣之什疏本十月之交等四篇在六月之上则孔子丨丨南陔复为第二彤弓为第三鸿雁为第四节南山为第五北山为第六桑扈为第七都人士为第八以下适十篇通及大雅与颂皆其旧也　后汉书北海靖王传帝驿马令作草书尺牍丨丨元史欧阳元传部使行县元以诸生见命赋梅花诗立成丨丨晚归増至百首见者骇异之　白居易见尹公亮新诗偶赠絶句袖里新诗丨丨余吟防句句是琼琚　又编集拙诗成一十五卷因题卷末诗见一篇下　又齐东野语见十脰下】
　　十篇【诗鹿鸣之什诂训传见一卷下　宋史尹源传尝作唐説及叙兵丨丨上之　又赵湘传迁太常博士上补正忠言丨丨　元史选举志凡路府州书院设直学以掌钱谷从郡守及宪府官试补直学考满又试所业丨丨陞为学録教谕　文心雕龙昔诗人丨丨为情而造文辞人赋颂为文而造情　小学绀珠厯议丨丨厯本议中气议合朔议卦议卦议日度议九道议日蚀议五星议　李咸用和友人喜相遇诗唯仗丨丨金玉韵此中高防莫阶升】
　　十卷【唐书艺文志易部有连山丨丨　云笈七签琅琊葛元字孝先入天台山学道精思遐彻未周一年感通太上遣三圣真人下降以灵寳经授之三真未降之前太上又命徐来勒为孝先作三洞法师孝先凡所受经二十三卷拜语禀请门丨丨合三十三卷】
　　十防【东观余论法帖刋误叙秘阁法帖丨丨中璠珉杂糅论次乖伪世多耳观遂久莫辨】
　　十牒【梁简文帝答萧子云上飞白书见二篆下】
　　十帖【宋史选举志见一首下】
　　十格【呉永叔辞免玉牒所检讨状览书之丨丨欲纂述以无能视作者七人于同升而有愧】十曲【齐书乐志永平乐歌者竟陵王子良与诸文士造奏之人为丨丨道人释寳月辞颇羙上常被之管而不列于乐官也】
　　十编【宋史周克明传景徳初尝献所着文丨丨】
　　十帙【云笈七签正一经云正一法文一百卷今孟法师亦一百卷凡为丨丨未知并是此经不耳　白居易初防崔儿报微之晦叔书见三品下】
　　十书【白居易寄行简诗丨丨九不达何以开忧顔贾岛寄逺诗丨丨九不到一到忽经年】十议【宋史艺文志丨丨典録三卷　又钱公辅传英宗即位陈治平丨丨大要言采民政分吏课择守宰置二府官属神宗立拜天章阁待制知邓州复知制诰入见帝劳苦之使録丨丨以进命知谏院　元史袁桷传成宗初建南郊桷进丨丨甚详明礼官多采用之　湘山野録见十轴下】
　　十问【黄滔送人明经及第东归诗见九通下】
　　十奏【论衡书五行之牍书丨丨之记其才劣者笔墨之力尤难况乃连句结章篇至十百哉】十决【徐祯卿少年行丨丨摧雄战连呼扶汉旌】
　　十诫【魏书释老志其为沙门初修丨丨曰沙弥】
　　十论【宋史辛弃疾传时虞允文当国帝鋭意恢复弃疾因论南北形势及三国晋汉人才持论劲直不为迎合作九议并应闻三篇羙芹丨丨献于朝　会要元和二年上谓宰臣曰朕寡昧事不得中者卿湏丨丨不得一二而已　陈瓘进尊尧集表合浦丨丨申旧疏之余言四明八门撮其要于一序】
　　十诘【唐书黎干传寳应元年杜鸿渐为大常卿礼仪使于是礼仪判官薛颀集贤校理归崇敬等共建神尧独受命之主非始封君不得冒太祖配天地景皇帝受封于唐即商之契周之后稷请奉景皇帝配天地于礼宜甚干非之乃上丨丨十难傅经谊抵郑元以折颀崇敬等　又见一诘下】
　　十诀【汉武帝内传子午卯酉八禀丨丨六灵咸仪】
　　十喻【鸠摩罗什有丨丨诗】
　　十句【诗序园有桃刺时也大夫忧其君国小而廹而俭以啬不能用其民而无徳教日以侵削故作是诗也疏俭啬不用其民章首二句是也大夫忧之下丨丨是也　闻见近録金州推官母王氏朱道诚之妻也日诵丨丨观音心咒时年四十九病笃家人方治后事王氏恍然见青衣人曰尔平生持观世音心呪但复少十九字増之当益夀王曰我不识字奈何青衣曰随声诵记之乃曰天罗神地罗神人离难难离身一切灾殃化为尘久之而醒疾亦寻愈后至七十九】
　　十体【小学绀珠丨丨书古文大篆八分小篆飞白倒薤散悬针鸟书垂露　又丨丨书古文大篆籀文小篆八分书章草行书飞白草书】
　　十言【史记防传见十当下　又身能丨丨尽当而不能通使于河还报于江　小学绀珠丨丨伏羲作丨丨之教曰乾坤震防坎离艮兊消息】
　　十义【礼记礼运见七情下　云笈七签黄帝始制七情行丨丨之教】
　　十物【宋史艺文志通微子丨丨志一卷　春秋繁露人之言醖去烟防羽去昧慈石取鐡颈金取火蚕珥丝于室而絶于堂禾实于野而粟缺于仓芜荑生于燕橘枳死于荆此丨丨者皆竒而可怪非人所意也】十教【荀子见六礼下】
　　十敕【齐书荀伯玉传见五令下】
　　十诗【杨万里和罗巨济山居十咏诗若道闲居懒如何有丨丨】
　　十赋【隋书庾质传少而明敏早有志向八嵗诵梁世祖元览言志等丨丨拜童子郎　金史高衎传字穆仲辽阳渤海人敏而好学自少有能赋声同舍生欲试其才使一日赋十题戏之衎执笔怡然未暮丨丨皆就彬彬然有可观】
　　十咏【宣和书谱王筠七嵗能属文尚书令沈约为当时辞宗见筠文必咨嗟吟咏以为己所不逮尝作草木丨丨书于约郊居之壁不加篇题　齐东野语先世旧藏张氏丨丨圗一卷乃张子野圗其父维平生诗有十首也其一太守马太卿防六老于南园其二庭鹤其三玉蝴蝶花其四孤帆其五宿清江小舎其六归燕其七闻砧其八宿后陈庄其九送丁秀才赴举其十贫女明一统志丨丨亭在太平府城东李白有姑孰丨丨诗后人因以名亭　陆防有樵人丨丨诗】
　　十课【宋史艺文志元女丨丨一卷】
　　十读【黄庭内景经见四拜下】
　　十诵【隋书突厥传齐有沙门恵琳被掠入突厥中因谓佗鉢曰齐国富强者为有佛法耳遂説以因縁果报之事佗鉢闻而信之建一伽蓝遣使聘于齐氏求净名涅槃华严等经并丨丨律　隋众经目録丨丨比丘戒本丨丨比丘尼戒本北凉世佛陀跋摩共道泰译　又隋书经籍志鸠摩罗什译丨丨律】
　　十施【管子地员延陵丨丨七十尺而至于泉】
　　十律【宋书厯志蔡邕从朔方上书云前汉志但载丨丨不及六十六律尺寸相生】
　　十谛【法集经善男子何者是菩萨摩诃萨丨丨所谓世谛第一义谛相谛差别谛观谛事谛生谛尽无生智谛入道智谛集如来智谛是名丨丨】
　　十纒【陈书江总传修心赋折四辩之微言悟三乗之妙理遣丨丨之系祛五惑之尘滓】
　　十因【汲冡周书十艺必明加之以丨丨靡敌不荒】
　　十斋【白居易春日闲居诗今日非丨丨庖童馈鱼肉】
　　十酌【元好问此日不足惜诗丨丨未渠央百觚亦奚拘】
　　十哭【皮日休伤进士严子重诗丨丨都门牓上尘盖棺终是五湖人】
　　十沐【汉书杨恽传郎官故事令郎出钱市财用给文书乃得出名曰山郎移病尽一日輙偿丨丨或至嵗余不得沐注言出财用者虽非休沐常得在外也贫者实病皆以休沐偿之也】
　　十声【齐书五行志永明九年九月二日丙子西北有电光因闻雷声隆隆仍续丨丨而止】
　　十战【唐书髙仁厚传杨师立自督士丨丨皆北　宋史刘鋹传见六竒下】
　　十上【战国防苏秦説秦王书丨丨而説不行　后汉书袁安传窦宪北击匈奴安以为非社稷之计书连上輙寝至免冠朝堂者丨丨　又任隗传时窦宪击匈奴隗奏征宪还前后丨丨　宋史吕诲传见三院下庾信麦积崖佛龛铭石闗丨丨铜梁九息　骆賔王游徳州序虽史阙三冬而书劳丨丨　孙翊仁朝元阁赋登髙作赋丨丨何晚　荀济赠阴梁州诗见五噫下骆賔王途中有懐诗素服三川化乌裘丨丨还　元稹酬乐天东南行诗并取千人特皆非丨丨徒　白居易悲哉行丨丨方一第成名常苦迟　卢纶感懐诗丨丨不可待三年竟无成　刘复送黄明府岳州湘阴赴任诗拟占名塲第一科龙门丨丨困风波　卢僎途中口号诗抱玉三朝楚懐书丨丨秦　唐球伤张玖秀才诗铜梁劒阁防区区丨丨探珠不见珠　贾岛即事诗见三征下　贯休懐钱塘罗隠章鲁封诗青云丨丨苦白髪一茎无】
　　十发【后汉书陈敬王羡传宠善弩射丨丨十中中皆同处　南史宜都王铿传铿善射常以堋的大阔曰终日射侯何难之有乃取甘蔗插地百歩射之丨丨十中　北史长孙晟传有鸢羣飞上谓晟曰公善弹为我取之丨丨俱中并应丸而落　又萧琮传琮字温文性俶傥不羁博学有文义兼善弓马遣人伏地持帖琮奔马射之丨丨十中持帖者亦不惧　宋史选举志见五种下　刘琨与丞相牋木弓一张荆矢丨丨　王禹偁射宫选士赋见二节下】
　　十弹【齐书陆澄传左丞江奥弹叚景文又弹裴方明左丞甄法崇弹萧珍又弹杜骥又弹段国又弹范文伯左丞羊元保又弹萧汪左丞殷景熈弹张仲仁兼左丞何承天弹吕万龄并不归罪皆为重劾凡兹丨丨差是宪旷之比悉无及中丞之议】
　　十翦【陈书髙祖纪见六延下】
</div>
    <div class="pagination">
<a href="御定骈字类编_page407.html">上一页</a><span>...</span><a href="御定骈字类编_page403.html">403</a><a href="御定骈字类编_page404.html">404</a><a href="御定骈字类编_page405.html">405</a><a href="御定骈字类编_page406.html">406</a><a href="御定骈字类编_page407.html">407</a><span class="current-page">408</span><a href="御定骈字类编_page409.html">409</a><a href="御定骈字类编_page410.html">410</a><a href="御定骈字类编_page411.html">411</a><a href="御定骈字类编_page412.html">412</a><a href="御定骈字类编_page413.html">413</a><span>...</span><a href="御定骈字类编_page409.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
