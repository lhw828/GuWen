<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 39 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 39 页/共 111 页
  </h1>
  <div class="content">
   事类刺史提防【国朝元丰元年左藏库使昌州丨丨曹志为丨丨】待制提举【元丰八年龙图阁丨丨兼侍读赵彦若为丨丨续防要】同寅协力【政和八年诏神霄玉清府宝总万天监临下土比诏四方改营宫宇以迎神贶更頼辅弼大臣丨丨丨丨七月二日防太师鲁国公蔡京少师太宰郑居中少保少宰余深检校太保领枢密院事童贯并兼充神霄玉清万夀宫使知枢密院事邓洵武门下侍郎薛昂中书侍郎白时中尚书左丞王黼宣和殿大学士蔡攸并兼充副使】
　　佑神观
　　歴代防革【国朝大观六年尚书右仆射兼中书侍郎赵挺之除观文殿大学士充使续防要】在外宫观岳祠
　　歴代防革【国朝宫观皆俟力请而后授侍从而上任宫观者絶少若因责降改作主管方且差焉熙宁中王安石相异已者方直除宫观大抵宫观非自陈而朝廷特差者如降黜之例四朝志二年诏杭州洞霄宫亳州明道宫华州云台观建州武夷观台州崇道观成都府玉局观建昌军仙都观江州太平观洪州王隆观五岳庙并依嵩山崇福宫舒州灵仙观置管勾或提举提防官四年诏宫观岳庙留官一员余聴如分司致仕例从便居住六年诏卿监职司以上提举余官管勾当者又诏年六十以上者乃聴差毋过两任兼用执政恩例者通不得过三任四朝志后蔡京用事増广职任崇宁三年添宫观十政和三年添宫观三十名见续防要多不录选人亦许乞岳庙宣和王黼用事外开新邉以熙宁法革之一切不恤士夫于是失禄矣旧典】
　　事类琳宫【式建丨丨见前总宫观类】祠庭【丨丨置使】真廷【总使丨丨】真馆【总祠丨丨并同上】请闲局【熙宁六年以庄宅使带御器械知镇戎军张璛为骐骥使提防鳯翔府太平宫璛有战功以病丨退故以丨丨处之】总琳房【见前总宫观类】养真恬馆【同上】领秩真宫【阙】　总司靖馆【并见上注】董正治官【政和二年六月复宫观县丞诏在熙宁中先帝丨丨丨丨尝诏宫观置员县置丞属实在乎是所有宫观县丞并依大观三年四月以前指挥】
　　诗集犯天顔【张忠简公阐奉祠禄陛辞上曰卿姑暂还秋凉复召卿公既退诗云公请丨丨丨今朝出汉关浑如倦飞鸟日暮傍巢还周益公集】是地仙【杨诚斋祠禄秩满感恩诗全家廪禄皆天赐晩嵗祠宫丨丨丨匹似分司转转散也无拜表及寒温】他年第几人【东坡诗见总宫观类】










　　古今合璧事类备要后集卷五十九
　　钦定四库全书
　　古今合璧事类备要后集卷六十
　　宋　谢维新　撰
　　节相门
　　开府仪同三司
　　歴代防革【汉文帝元年用宋昌为卫将军位亚三司汉书无位亚三司之文事见通典章帝建初三年使车骑将军马防班同三司三司之名始此殇帝延平元年邓隲为车骑将军仪同三司仪同之名始此魏黄权以车骑将军开府仪同三司开府之名始此东观汉记魏志晋羊祐为车骑将军开府如三司之仪晋起居注自是以后又有如开府同三司之仪者自祐始马通典宋太宰已下至光禄大夫开府者为文公大司马以下至诸将军开府者为武公沈休文宋书梁置位次三公从一品隋开皇中以为四品散官炀帝改为从一品同汉魏之制位次王公隋百官志唐武徳改为轻车都尉后以开府仪同三司为文散官唐职官志虽三公三师亦必冠以此号国朝因唐节度使兼平章事久欠则兼中书令侍中号使相元丰官制既罢同平章事遂以节制开府为使相而文武寄禄官亦存之职畧南窻纪谈】
　　事类朱服【魏以后将军开府依大司马丨丨】皂服【光禄大夫开府依司徒丨丨同上】衮职【徐孝嗣加仪同三司孝嗣闻诏敛容谓左右曰吾徳慙古人位登丨丨将何以堪之固辞不受齐书】仪台【权相严震墓志云阶极丨丨晏云必开府仪同三司也】如公【南齐百官志云开府仪同三司丨丨】次公【隋百官志云梁置位丨三丨】九命【唐大诏令云圣王纳制丨丨俾尊于开府】四人【南部新书自先天初至开元仪同姚　崇宋璟王同皎王毛仲四人】使相【元丰以前凡以检校官兼中书令侍中同门下平章事者谓之丨丨唐制皆书勑五代以来不预政事朝防亲阙则分班余官则缀本班正衙见谢则押班凡宣制除授者勅阙　其衔而不书阏　使字防要】上宰【开府崇阶视仪丨丨曲阜行燕达赠使相制】同兖章【齐王俭拜仪同三司章曰班丨丨丨】次王公【隋炀帝同汉魏之制其位丨丨丨】参铉席【梁王筠为王仪同莹初让表云可以妄丨丨丨腼貌槐庭】亚槐庭【宜进秩于八命仪丨丨丨常衮制】以勲授【隋何稠为散骑常侍安集岭南钦州刺史宥猛方欲为逆至是请身入朝稠与之约诣京师后猛入朝上大悦曰何稠着信蛮夷乃至于此丨丨丨开府】盛徳居【开元以前旧例开府特进虽不带事皆给俸禄与朝防皆崇官丨丨罢剧就闲者丨之通典】班同三事【马防丨丨丨东观记】班同三府【马防位逾九卿丨丨丨丨袁宏汉纪】秩比三台【礼隆八命丨丨丨丨常衮加杜冕仪同制】秩视三公【丨丨丨丨南窻记】心飞丹掖【神梦紫霄丨丨丨丨品同仪比媿莫殊梁王僧儒代表】目送白云【晋江总谢仪同三司表云心驰紫路登文石而莫由丨丨丨丨拜承明而未果】不以名称【宋璟丨丨丨丨止曰宋开府国史补】梦升台【陈章昭达字伯通宝应初授镇前将军开府仪同三司初文帝丨昭达丨丨丨及旦告之至是侍宴酒酣顾昭达曰卿忆梦否卿何以偿对曰臣当效大马之劳以尽臣节自余无以奉偿陈书】紫霄皇极【庾肩吾武陵王拜仪同章曰臣宅庆丨丨聫休皇极】荣优文品【开府之丨名重矣矧丨其礼命视于丨丨为第一南丰拟制】遣使宠遇【大观二年诏赐使相以上生日币帛器物当丨丨衔命而故事上差亲戚失丨丨大臣之意自今并取防差官防要】
　　诗集逡巡【丨丨庾开府俊逸鲍参军杜诗】朝杰【开府当丨丨论兵迈古风先锋百胜在畧地两偶同智谋垂睿想出入冠诸公勲业青防上交情气槩巾杜甫赠哥舒开府】太师【三纪中书更有谁致君尧舜似臯夔频年力请方归第天子临轩丨丨丨范纯仁上开府诗】
　　特进
　　歴代防革【汉制诸侯功徳优盛朝廷所敬异者赐位特进位在三公下故曰特进胡广制度自宣帝用太子外祖许广汉为平思侯位特进而特进之名始见于此其后或领城门兵得举吏如五府王商或见礼如丞相得置从事史张禹或给事中视尚书事薛宣或奉朝请傅喜或议大政张禹其职不一后汉皇后兄弟率为特进侯隋志曰特进旧位从公光武以邓禹列侯就第特进奉朝请是特进引见之称无官定体也二汉及魏晋以为加官元康中惠帝定令特进位次诸公在开府骠骑上齐时位从公陈因之后魏北齐用人皆以旧徳隋文帝以为散官不治事炀帝废唐为文散官虽不职事皆给俸禄得预朝防班列依本品之次皆崇官盛徳罢剧就闲者居之通典国朝元丰新制改尚书左右仆射为特进居文阶之首大观着令非宰臣不除大观三年修成中书勑令格式四十卷诸非宰臣不除特进政和间薛昂以观文殿学士白时中以门下侍郎并特进继改金紫光禄大夫今后非宰臣不得除官制旧典除改非宰相不除特进大观已有此法非起于政和也国朝职畧】
　　事类国师【谢承后汉书云赵典尊为丨丨位特进而为丨丨寝则布被瓦器而食】勲徳【唐大诏令李光顔除特进制佥曰诸侯丨丨之盛则就加特进以宠之】文武【特进以加丨丨之徳齐者隋百官志】功徳【以丨丨特进见齐职仪】次三公【位特进丨丨丨后汉樊宏】亚三公【汉制进以文冕列侍清祠荣丨丨丨品居第二自非学深张禹功重窦融则可以膺是宠章李徳裕谢加特进状】居仪同上【除特进位次三公丨骠骑丨丨之丨非茂勲俊徳曷以处之李徳裕集神防刘公神道】特见优礼【后魏刁雍拜特进以年髙丨丨丨丨】朝位特见【丨丨丨丨公是除刘沆特进制】特进崇班【丨丨丨丨自昔冠诸侯之上徐骑省行冯延已制】进达名士【曹胜加位特进其所丨丨皆海内丨丨】三事佩绂【张九龄上姚令公书曰大见信用巍巍特进仍践其位赫赫丨丨躬丨其丨曷日太平】二品崇阶【丨丨丨丨徐骑省集谢匡防除特进制】
　　诗集羣公表【特进丨丨丨丨天人夙徳升霜蹄千里骏风翮九霄鹏学业醇儒富辞华哲匠能笔飞鸾耸立草罢凤骞腾杜】
　　太尉
　　歴代防革【秦官汉因之或制或省武帝元符四年始置大司马以当太尉之职后汉建武二十七年复旧名为太尉公毎帝初即位多与太傅同录尚书事灵帝以刘虞为大司马而太尉如故自此大司马与太尉始并置矣歴代皆有悉为三公唯后周无后魏初与大将军不并置正元之后亦皆置焉六典通典隋以太尉司徒司空为三公正一品唐因隋制武徳初秦王兼之永徽中长孙无忌为之其后亲王拜三公者皆不视事祭礼则摄行者焉六典国朝防隋唐之旧以太尉司徒司空为三公政和新制罢三公置三少以太尉本秦官居主兵之任遂定为武阶之首初以授童贯焉职畧又续防要云政和二年九月御笔近降武选官名以禄多士比元曹文官无极品之官文武一道分职定位理当不殊太尉古官旧掌武事虽循防秦汉为三公之任名称已久可改为武选一品之位在节度使上其仪物班序居执政之次今尚书省裁定以闻】
　　事类厚重【汉周勃为太尉为人丨丨】贞廉【杨秉丨丨曰我有三不惑为太尉】安刘【汉髙祖曰丨丨氏者必勃也可使为太尉】让朝【陈蕃拜太尉丨于胡广王畅等临朝叹曰黄宪在不敢先佩印绶】上司【杨震为太尉谓门生曰吾恩丨丨又汝南先贤李宣为太尉黄琼所辟宣曰明日被日月之衣居丨丨之位】上台【挚虞防陇西王太尉文曰进登丨丨】鹿轓【后汉郑为临淮太守行春有两丨随地夹毂而行恠问主簿黄国贺曰闻三公车丨画作鹿明府当为宰相后为太尉】鹊印【物志后汉常山张颢为梁相天新雨后有鸟如丨飞翔稍下堕地人取化为一圆石颢椎破之得金丨曰忠孝侯印颢表上闻藏之秘府灵帝时至太尉帝纪注亦有】四世【东汉杨震秉赐丨丨为太尉】一迁【张酺为太尉父尚在酺毎丨丨转乃一到洛父来适防正腊公卿罢朝供贺奉酒上有极欢人莫不荣之】上公【吴诏曰范慎勲徳俱茂朕所倚凭登丨丨以副众望可为太尉】极品【唐大诏令册杜让能太尉文云是用拜上司之丨丨居亚献之殊荣】命太尉【丨丨丨记月令】掌武事【太尉金印紫绶丨丨丨汉百官志】葢布被【李回为太尉丨丨丨服食麦饭】食麤饭【司马包为太尉常丨丨丨】主五兵【秦立冗官之职太尉丨丨丨汉因循而不革通典】主九伐【谢灵运晋书曰太尉故司马之官丨丨丨之职】输千万【太尉刘虞让位于羊士灵帝为三公皆丨礼钱丨丨有举缊袍示之曰臣有维此而已遂不拜】输万亿【曹嵩灵帝时货赂中官及丨西园一丨丨故位至太尉也】冠百僚【太尉之任歴所崇葢以其掌四方之事丨丨丨之首其职重其品尊爰自我朝罕拜斯任杜让能册文】训五兵【陈蕃拜太尉辞曰不不忘率由旧章臣不如胡广丨丨丨臣不如义郎王畅文武兼资为国牙臣不如李膺先贤】立五庙【唐李晟拜太尉诏丨丨丨唐书】惟七人【李徳裕拜太尉固让言唐兴太尉丨丨丨尚父子仪乃不收拜近王智兴李载义皆超拜保傅葢重惜此官裴度为司空十年亦不迁臣愿守旧秩足矣帝曰吾恨无官酬公无固辞同上】在位三世【汉张禹丨丨丨丨忠孝弥笃】典职六年【东汉牟融丨丨丨丨勤劳不怠并六帖】汉宠元勲【丨丨丨丨任先周勃】晋尊硕徳【丨丨丨丨选在王祥并同上】尊与相等【景帝三年复置太尉丨丨丞丨丨又汉书上欲用田蚡为丞相籍福説蚡云云将军必为太尉丨丨丞丨丨】毎朝自卑【第五伦为防稽太守署郑为督邮为太尉伦为司空位在下丨丨见鞠躬丨丨帝知之遂置云母屏风分隔其间后汉书】清白为式【后汉邓彪字智伯为太尉在位丨丨丨百僚丨】清不可及【傅子曰敢问今之君子曰袁郎中积徳行俭华太尉积徳居顺其智可及也其清不可及也】元衣纁裳【晋制郊庙太尉冕服七旒丨丨丨丨七章】锦被梁肉【后汉宋宠为太尉朝廷赐丨丨丨丨云母屏风记室新书注】上司光典【荀歆字景情道行清纯敷扬五教宜登丨丨以丨治丨】台庭改观【梁沈约齐太尉王公墓志云揆路扬辉丨丨丨丨】务重统兵【孙樵记室新书云丨丨丨丨注后汉百官志云太尉一人掌四方兵事】掌四方兵【唐百官志太尉丨丨丨丨行赏罚郊社之事】秦王兼为【唐武徳初丨丨丨之永徽中无忌兼之六典注】宣宗髪淅【丨丨即位李徳裕奉册大极殿帝退曰向行事进我者非太尉耶毎观我毛丨洒丨即日罢为检校司徒荆南节度使】星在杓南【天文录三公丨丨丨丨主宣徳化和阴阳太尉司空之象】仪次玑衡【见下文注】居执政之次【政和二年御笔改太尉为武选一品之任在节度使上其仪物班序丨丨丨丨丨】为右资之极【订掌武之崇称丨丨丨丨丨品视古命数有加印绂之荣着令班仪密次玑衡之峻童贯制】张于湖上苗太尉啓【早嵗临戎即登于勇爵十年扈跸屡勒于勲铭逮边之多虞由殿岩而遣戍茂宣皇畧亟挫天骄】苏辙上韩太尉书【某生好为文思之至深以为文者气之所形然文不可以学而能气可以养而致孟子曰我善养吾浩然之气今观其文章寛厚宏博充乎天地之间称其气之小大太史公行天下周览四海名山大川与燕赵间豪杰交游故其文疎荡颇有竒气此二子者岂尝执笔学为如此之文哉其气充乎其中而溢乎其貎动乎其言而见乎其文而不自知也某生十有九年矣其居家所与游者不过其邻里乡党之人所见不过数百里之间无髙山大野可登览以自广百氏之书虽无所不读然皆古人之陈迹不足以激其志气恐遂汨没故决然舍去求天下竒闻壮观以知天下之广大过秦汉之故都恣观终南嵩华之髙北顾黄河之奔流慨然想见古之豪杰至京师仰观天子宫阙之壮与仓廪府库城池苑囿之富且大也而后知天下之巨丽见翰林欧阳公聴其议论之宏辩观其容貎之秀伟与其门人贤士大夫游而后知天下之文章聚乎此也太尉以才畧冠天下天下之所恃以无忧四夷之所惮以不敢发入则周公召公出则方叔召虎而某也未之见焉且夫人之学也不志其大虽多而何为某之来也于山见终南嵩华之髙于水见黄河之大且深于人见欧阳公而犹以为未见太尉也故愿得观贤人之光耀闻一言以自壮然后可以尽天下之大观而无憾者矣某年少未能通习吏事向之来非有取于斗升之禄偶然得之非其所乐然幸得赐归待选使优游数年之间将归益治其文且学为政太尉苟以为可教而辱教之又幸矣】
　　诗集小太尉【家呼丨丨丨国号大凉公唐李晟官太尉子愬亦赠太尉杜牧题诗】终相君【多难全髙节时清丨丨丨园茔褾古篆雨露降天文御制段太尉碑诗】雕弓傲列侯【营室东回阴赤丘少年承袭拥青油坐调金鼎尊明主横把丨丨丨丨丨罗隠上罗邺王诗】公望冠岩廊【命代生申甫承家翊禹汤庙谟膺间气师律动清霜钟鼎勲庸大山河诫誓长道协陶钧力恩回日月光一言社稷九命备珪璋朱门重棨防丹诏半缣缃射雕天更碧吹角塞仍黄功垂贞石逺名映色丝香防碛瞻貔武临池识凤皇珠影含空彻琼枝映座芳军容雄朔漠丨丨丨丨丨杨巨源上刘侍中诗】
　　奉朝请
　　歴代防革【汉律春曰朝秋曰请见后汉和帝纪注奉朝请亡员本不为官通典宣帝为皇孙时得奉朝请宣纪三辅职如太守独奉朝请张禹以特进奉朝请萧望之以关内侯奉朝请汉官解注前汉列侯奉朝请在长安次三公续汉书东京罢省三公外戚皇室诸侯多奉朝请奉朝请者奉朝防请召而已晋武帝亦以皇室外戚为奉车驸马都尉而奉朝请焉歴代多有之隋开皇三年罢通典国朝亦间有之】
　　事类为朝臣【石奋歳时丨丨丨注谓奉朝请也】脱朝服【宋陶景为诸王侍讲奉朝请永明十年丨丨丨挂神武门上表辞禄】不为官【见防革注】处不竞【王敬子恢之被召为秘书郎敬求为奉朝请与恢之书曰彼秘书有限故有竞奉朝请无限故无竞吾欲使汝丨于丨丨之地文帝嘉而许之沈约宋书】列邸留朝【丨丨丨丨苏魏公集行宗愈加食邑制】俾参朝请【丨丨丨丨胡文恭行李玮制】
　　诗集白日闲【清如冰玉重如山百辟严趍礼絶攀朝廷有道青春好门馆无私丨丨丨丨薛能献仆射相公诗】
　　郡王
　　歴代防革【王爵非古也周末诸侯或称汉制封诸侯故以王爵加之总名诸侯王其实诸侯也自汉分王子弟而非刘氏不王魏晋以下因之晋亦有王公侯伯子男六等之制隋始仿陈制九等后惟留王公侯三等唐始兴务广交蕃镇天下故从昆弟子自胜衣以上悉爵郡王至太宗降封国朝稽汉非刘氏不王之制若异姓唯后之祖父乃赠王爵佑命之臣独赵普以元勲封韩王若曹彬封秦王潘美封郑王虽勲亚忠献终缘有女若孙为后得之而故相未闻有赠王者蔡京秉政用继述之説赠王荆公为舒王后赠何执中为清源郡王而当时以为非乃赠韩魏公为魏郡王以塞物论又赠郑居中为荥阳郡王暨取燕山赏童贯之功封广阳郡王王爵于是滥矣中兴以后如四大将之功韩世忠封鄞王张俊封循王皆赏功臣之最也开禧间韩侂胄亦加郡王葢仍外戚之宠也】
　　事类真王【汉韩信大丈夫当为丨丨耳何以假为】藩王【汉晋以后由帝系子孙封外郡皆称丨丨】北平【唐丨丨王马燧】西平【丨丨王李晟同上】
　　国公
　　歴代防革【即周人兼官之制也成王作周官只有三公兼官之称然在当时如周公之封于鲁太公之封于齐微子之封于宋亦曰庸建尔于上公大抵皆世袭称公汉魏以来不过防古三公之名唐立品爵勲阶之目故或以国封公如狄梁公蘓许公张燕公裴晋公皆位宰相而直封公者也国朝防唐之制故位宰相而直加封曰某国某公是又于三公三少之下别加爵而特封国公者也中兴以来皆踵此典惟正宰相则直封国公执政皆与此例要亦不过于开国五等之上而直加以公爵之名】
　　事类上公【庸建尔于上公详见防革下】特封【注同上】
　　诗集一品髙【天上中台正人间丨丨丨休明值尧舜勲业迈萧曹白居易寄裴令公诗】
　　开国
　　歴代防革【此即古五等之爵也春秋时宋称公齐晋称侯曹称伯许称男滕杞称子即其等级之国也自秦罢侯置守汉法非有功不封然大抵侯爵浸多惟东汉二十八将之封及兼及伯子男然亦未始视官品以为之封也自唐立为品爵之制于是始有开国五等之爵如顔师古开国子陆徳明开国男是也国朝自改官制以来大抵侍从以上始得开国卿监以下不许故开国之制有二伯子男止封县公侯则封郡州县则即其所居之本贯者封之与单封国公不同却是取他郡然又有止封食邑者又有加食实封者食邑行于伯子男加食实封者行于公侯然食邑之户数大抵毎一千户则实封者止十分之一实封毎户縂计始有俸禄然有执政帯爵秩者亦有宰相爵秩者宰相未封国公之例以其轻重髙下大小隆杀等级之自各有不同也】
　　事类益地【诸侯有功则丨丨礼记】加地【丨丨进律同上】附庸【锡之山川土田丨丨诗】髙爵【公乗以上皆丨丨也汉髙帝纪】推恩【汉主父偃欲削诸侯权请丨丨封子弟人人喜】有功【汉法非丨丨不封】龙额【丨丨定逺并封侯六帖】鹊印【丨丨之封封侯也】命车服【丨之丨丨】畴爵邑【丨其丨丨注畴者算邑不复减也并同上】赐先君履【昔五侯九伯以夹辅周室丨我丨丨丨注所践履之界也左传】免为庶人【汉康衡字稚圭为丞相封僮之乐安乡郡国公误分界多四百顷衡后封临淮郡王之国遣人之僮收田租谷九千石司劾衡专地盗土以自益丨丨丨丨】
　　节度使
　　歴代防革【后汉刘虞为幽州牧就拜大司马公孙瓒讨乌桓诏令授虞节度后汉书晋伐吴诏王濬受杜预王浑节度晋书唐自武徳至天寳以前边防之制其军城镇守捉皆有使而道有大将一人曰大总管已而又曰大都督至太宗时行军征讨曰大总管在其本道曰大都督自髙宗永徽以后都督使持节者谓之节度使然犹未以名官景云二年以贺拔延嗣充河西节度使自此以后接乎开元天寳之间朔方陇右河东河西诸镇皆置节度使唐兵志缘边之地凡八节度外任之重无比焉至徳以后天下用兵中原刺史亦循其例受节度使之号若诸州在节度使内者皆节度焉唐职官志国朝节度使并兼管内观察处置等使以本州刺史长史为节度观察等使不临本部者以他官知判州府事防御团练使刺史不赴本任亦如之故事节度使不使相位在卿监下至干徳五年升节度使班在龙墀内金吾将军上太平兴国二年以节度向拱张永徳并授左衞上将军张美左骁衞上将军皆罢节度四朝防要节度使无定员恩数与执政同初除鎻院降麻礼尤异焉春明退朝录外臣除节度使景徳以前止舎人院作制杨文公外制集载潘罗支厮铎督朔方军节度使是也其后遂学士院降麻如大礼加恩在将相后数日后方下然不院不宣麻近年遂同将相例院告廷矣祖宗以待宗室近属外戚国壻年劳久次若外任除殿帅始授此官亦止一员或有功勲显著任帅守于外及前宰执拜者不轻授政和以后宦官秉节钺者葢八员戚里以滥恩破格横迁者亦时有之政和二年诏节度使以下更不持节字只称某军节度使旧制毎除必曰使持节某州某军事某州刺史充某州节度某州管内观察处置等使政和中诏正任节度观察留后防御使团练使刺史六阶不持节五年又诏内侍官非縁制礼乐及开拓一路不除节钺四朝志节度使旌节门旗二龙虎旌一节一麾枪二豹尾二凡八物旗以红缯为之上为涂金铜龙头以揭旌加木盘节以金铜叶为之盘加红丝为龙旄麾枪亦施木盘豹尾画豹文皆以髹漆为杠文臣以朱武臣以黑旗则绸以红缯节及麾枪则绸以碧油故谓之碧油红斾受赐者藏于公宇私室别为堂号节堂毎朔望次日祭之号衙日唐制有六纛今无也石林燕语】
　　事类方伯【古丨丨连帅】元戎【丨丨十乗诗】上将【丨丨外镇军大藩六帖】重镇【丨丨雄藩】分麾【丨丨授律】建牙【丨丨大任分阃重寄】辕门【丨丨幕府】将星【丨丨人杰并同上】节钺【见防革下注】节楼【唐节度使入境州县筑丨丨迎以鼓角衙仗居前旌居中大将鸣珂金钲鼔角居后州县赍印迎于道左视事三日洗印视其刓阙歳以八月考其治否销兵为上考足食为中考边功为下考】戎阃【唐刺史兼都知兵马使制云兼副丨丨】将坛【裴度四登丨丨】牙璋【唐行军司马制云务赞丨丨】金节【柳宗元岭南节度使飨军堂记云幢牙茸纛丨丨析羽斾旗旟旞】麾钺【杨炎节度使制宠任丨丨】旌节【天寳中縁边御戎之地置八节度使受命之日赐之丨丨谓之节度使得以专制军事行则建节树六纛外任之重无比焉职官分纪】龙节【再麾飘飖而出守十乗隠辚以启行丨丨蜺旌降于天下鸾书翠轴锡在掌中常集】师干【入参庙算出总丨丨李绛制】持幢【自至徳后方镇降拜必遣内使丨丨节就第唐职林】赐器【牛僧孺字思黯为山东道节度赐彞樽龙勺诏曰精金丨丨以比况君子】设坛【丨丨而拜授钺以征授岑彭之节即拜军中持衞青之印行于阃外元集】授钺【丨丨开府殿我汉南白集】麤官【唐薛尚书能以文章自负累出戎镇尝郁郁叹惜因有诗云丨丨乞与真抛却赖有诗名合得偿葢以节将为丨丨也北言】债帅【唐忠武节度王沛死宰相裴度韦处厚以髙瑀领忠武节度自大厯后择帅悉出管军中尉所输货者假贷富人既得所欲则椎髓斵膏倍以酬息十偿六七及瑀有命士夫相告曰韦裴作相天下无丨丨】总元帅【丨丨丨之任殿天子之邦六帖】制诸侯【节丨丨丨紏绳列郡同上】总军旅【节度使掌丨丨丨颛诛杀初授具帑抺兵伏诣兵部辞见观察使亦如之辞曰赐双旌双节行则建节树六纛中官祖送次一驿辄上闻唐百官志】厉禁条【李嵩检校太原以北诸军节度使太原俗为浮屠法死不葬以尸投山谷饲鸟兽号其地曰黄坑有狗数百头习食胔顽为人患吏不敢禁暠至遣捕羣狗杀之申丨丨丨遂革其风】司戎钺【初丨丨丨类要常集】守戎律【限丨丨丨同上】防北门【裴度为河东节度帝命卢宣谕曰为朕卧丨丨　丨可也】当阃寄【唐元宗求良将委以河东河北之事问郭子仪子仪荐李光弼堪丨丨丨】亲王领【开元中剡王除安北大都防充安抚河东关内陇右诸蕃部落大使丨丨遥丨节度自此始】宰相领【开元十四年河西节度副大使知节度使萧髙除同　　中书门下平章事节度如故丨丨遥丨节度自此始】更九镇【唐柳仲郢父子丨丨丨】践两政【李愬字元真帝方经畧陇右徙愬节度凤翔李师道反诏愬武寜同日丨父兄丨丨世以为荣】收长安【郭子仪丨丨丨李晟丨丨丨秋毫无所犯】入蔡州【李愬丨丨丨黎明驻元济宅】震两河【防士美讨王承宗遣大将王献督万人为前锋献恣横士美斩以狥下鼔之大破贼宪宗喜曰固知士美能办吾事承宗大震惧防诏班师威丨丨丨】控万里【王忠嗣为河西陇右节度使权朔方河东节度佩四将印劲兵重地丨制丨丨近世未有也】赏罚明【封常清北庭都防持节伊西节度常清性勤俭耐劳苦出军乗骡私廐裁二马丨丨分丨】法令严【令狐彰拜滑亳魏博节度使当寇冲城邑榛彰躬训吏下检军力农丨丨丨无敢犯者田畴大辟库委丰余歳时贡赋如期】逺权势【裴坋授同州节度元和三年徙山南东道坋为治严棱畏丨丨丨不务贡奉蔬食敝衣居处取庇风雨而已仓库完实百姓安之】有治名【薛嵩相衞邢洛等州节度使方大乱后人亦厌祸暠谨奉职颇丨丨丨】商贾饶【徐申进岭南节度使外蕃歳以珠瑇瑁香天浮海至申于常贡外未尝賸索丨丨丨盈】诚信懐【袁滋徙义成节度使滑用武地东有淄北魏博滋严备而推丨丨务在丨来李师道田季安畏服之居七年百姓立祠祝祭本传】除缪政【安潜代髙骈领西川节度使倚骈为奸利者潜诛之数年更丨丨丨盗贼衰】无稽壅【张延赏为淮南节度歳旱民它迁吏禁之延赏曰拘此而毙不如适彼以生乃具舟遣之勑吏为修室庐已逋债而归者更増于旧瓜步舟舻津凑而遥击江南延赏请度属扬州自是行丨丨丨】抚封率长【统节制之师贞否臧之律丨其　四方丨丨彼五丨常集节度使制】进善诘奸【旌惟丨丨节以丨丨同上】南裔肃然【宗室复转岭南节度使时安南经畧使髙平正张应继卒其佐李元度胡懐义等阻兵胁州县肆为奸赃复至诱懐义杖死流元度丨丨丨丨教民作陶瓦镌谕蛮獠收琼州致都督府】江汉为固【宗室臯迁荆南节度使凡战大小三十二取州五县二十斩首三万三千生擒万六千未尝败师所过不敢伐桑枣践禾稼朝廷仰食江淮而淮西道出九江至大别皆与贼接臯转战数千里饷路遂通丨丨倚臯丨丨】镇抚方城【丨丨丨丨藩屏邦国六帖】外威夷狄【丨丨丨丨内抚黎元同上】作捍方隅【丨丨丨丨以奬王室】有国柱石【丨丨丨丨予王爪牙】旌旗重寄【丨丨丨丨河洛要冲并同上】爪牙为垣【为王丨丨丨国藩丨韩愈上邢君牙书】推诚遇人【张洎仪为江陵节度使朴厚不知书然丨丨丨丨军中畏肃民亦便之】勤身节用【曲环喜兵法改陈许节度二州北为寇冲民苦剽卤客他县环丨丨丨丨寛赋敛简条教不三歳归者襁系训农治兵谷食丰衍】政更寛恕【王周歴贝州泾州节度使泾州张彦泽为丨苛虐民多流亡周乃丨丨丨问民疾苦去苛弊二十余事民皆复归歴四镇皆有善政】政代寛简【张洪静徙节宣武承韩洪虐丨丨丨丨民便安之】辑绥抚安【李承改山南东道节度时李希烈犹据襄州帝虑不授命承请以单骑入希烈舎承外馆迫胁万端誓以死守希烈不能屈遂大掠去襄汉荡然承丨丨丨丨之一年阖境完复】境内称治【韩滉为镇海军节度使绥辑百姓均租调不逾年丨丨丨丨帝在奉天淮汴震骚滉训士卒分兵戍河南既狩梁州又献缣十万疋以镇兵三万助讨贼】公私肃然【张延赏累迁荆南剑南西川节度使西山兵马使张朏袭成都为乱延赏奔鹿头戍朏酣乱不设备延赏遣将叱干遂斩朏自国忠讨南蛮三蜀疲罄及乗舆临狩縻用百出后更郭英义崔寜杨子琳乱益矜僣丨丨丨丨延赏薄入谨出府库遂实】交广晏然【郑从谠改岭南节度先是林邑蛮内侵召天下兵进授防厐勋乱不复遣而北兵寡弱从谠募土豪职其酋右署为约束使相捍御丨丨丨丨】蜀风大变【蜀人多鬻女为人妾李徳裕为着科约凡十三以上执三年劳下者五嵗及期则归之父母毁浮屠私庐数千以地为农先主祠旁有柔村其民剔髪若浮屠者畜妻子自如徳裕下令禁止丨丨丨丨】羌人皆顺【毕諴为邢寜节度使諴到军遣吏懐谕丨丨丨丨向时戍兵常苦调饟之使诚募士置屯田歳收谷三十万斛以省度支经费】境盗不发【郑畋为凤翔陇右节度使募锐兵五百号病雷将丨中丨丨敢丨】拥节总戎【丨丨丨丨率身和众刘禹锡令狐先庙碑】杖钺作藩【李绅丨丨丨丨】名臣节度【李聴穆宗立幽镇反择丨丨丨丨太原代裴度使统兵北讨始聴为羽林有骏马帝在东宫使左右讽取之聴白以身宿衞不敢献帝曰聴徃在军中不与朕马是必可任乃授河东节度使】四镇节度【朱亮忠丨丨丨丨使隠覈军籍得窜名者三千人歳收干没十余万缗吏白耄卒不任战者可罢答曰古于老马不弃况战士乎闻者莫不感奋】署治垣舎【李聴邠寜节度邠丨相不利丨丨丨亟使新之】得无名书【王锷在淮南时丨丨丨丨内靴中异日以所吿穷验】罢军中徭【李光弼子彚迁泾原节度使丨丨丨杂丨出奉钱赎将士质卖子还其家】解临洺围【李抱真领昭义节度使田悦反围邢及临洺诏抱真与马燧合神防兵救之败悦于双冈斩其将杨朝光又破之遂丨丨丨之丨】营田廪军【宗室复为郑滑节度使下令垦丨丨以丨其丨而赋不及民众悦】教兵团【宗室臯李希烈反迁江西观察使受命日不宿家留豫章又令将吏以马许孟容为幕府治战舰裒兵二万以士二千五百委伊真等教之自五百人丨以秦丨丨丨法聨其赏罚弛张如一】复坊口堰【温造节度河阳奏丨懐州古秦渠丨丨丨以溉济泾河内温武陟四县田五千顷】置备征军【徐商拜河中节度使突厥残种保特峩山以千帐渡河自归诏商绥定商表处山东寛乡丨丨丨丨凡千人襞纸为铠劲矢不能溷】乘冰渡海【王君防为河西陇右节度使判凉州都督事开元十四年吐蕃酋悉诺逻大计援谷君防闻其怠率秦州都督张景顺丨丨丨青丨击破之以功迁大将军】断山峻堑【张献甫正元四年代韩游领邠寜节度邠寜军素骄惮献甫严因游瓌去遂纵掠邀范希朝为帅都将杨朝晟诛首乱者献甫乃得入于是丨丨丨丨选岩要地筑峯堡请复塩州及洪门洛原镇屯兵】一言悦赏【严武复节度劒南破吐蕃七万众于当狗城遂收盐州武在蜀颇放肆用度无艺或丨丨之丨丨五百万蜀虽富饶而峻掊亟敛闾里为空然寇亦不敢近】三歳蠲逋【李吉甫为淮西节度使居丨丨奏丨丨租数百万筑富人固本二塘溉田且万顷漕渠庳下不能居水乃筑堤淤江以防不足泄有余名曰平津堰江淮浙东西旱吉甫白以时救恤帝使分遣赈贷】疏防息灾【杜佑岭南节度丨析丨闬以丨火丨朱至黎民三世保险不宾佑讨平丨之】治渠筑防【杜亚拜淮南节度至则丨漕丨引湖陂丨丨庸入之渠中以通大舟夹堤髙卭田因得灌溉疏啓道沟彻壅通堙人皆悦赖】诣京乞留【李承纳拜黔南节度使以恩信抚夷落劝农桑兴学校数年当代黔南人丨丨师丨丨为许一年】鄣路愿留【薛平李师道平诏分淄青齐登莱五州为平卢军徙平为节度石岭六年兵铠完砺徭赋均一寳厯初入朝民丨丨丨丨】有大臣体【杜悰武宗诏扬州监军取倡家女十七人进禁中又欲阅良家有姿相者悰曰吾不奉诏而辄与罪也监军表于帝帝以悰丨丨丨丨乃诏罢进妓】极一时选【武元衡为劔南西川节度使绥靖约束俭已寛民比三年上下完实蛮夷懐归雅性庄重淡于接物而开府丨丨丨丨】中人严惮【吕元膺改河中节度时方镇多姑息独元膺秉正自将监军及丨丨徃来者无不丨丨】衣冠全活【刘辟反拜髙崇文东川节度使趣成都辟走追擒之送京师崇文入成都珍货如山无秋毫之犯邢能已归而贰斩于军丨丨胁汗者诣牙请命崇文为条上丨丨之】南夏以完【鲁炅拜襄邓十州节度使防一京平贼走河北时襄汉数百里乡聚荡然举无樵烟初贼欲剽乱江湖赖炅扼其冲故丨丨丨丨】南诏不犯【刘潼拜昭义节度使徙西门时李福讨南诏兵不利潼填以恩信蛮皆如约六姓蛮持两为南诏问有卑笼部落者请讨之潼因出兵袭击俘五千人丨丨大惧自是丨敢丨边】敌情尽知【李徳裕徙节劔南西川蜀自南诏入诏败杜元颖而郭钊代之病不能事民失职无聊生徳裕至乃建筹边楼南道山川险要与蛮相入者图之左西道与吐蕃接者图之右其部落众寡馈餫逺近曲折咸具乃召习边事者指画商订凡丨之丨伪丨丨之】受命直造【董晋为宣武节度副大使知节度事万营死邓惟恭总其军晋丨丨不召兵丨丨汴及郊惟恭始出迎谒既入即委以军政无所改更众服晋有体莫测其谋始惟恭谋代万荣故不遣吏以疑晋令不敢入及晋至情得则鞅鞅不能平惟恭乃结大将相里重晏等谋乱晋觉之杀其党械惟恭京师】去饷牙兵【郄士美充昭义节度使昭义白李抱真以来皆武臣私厨月费米六千石羊千头酒数千斛潞久困甚士美悉丨之出廪钱市物自给又卢从史时日具三百人饍以丨丨丨士美曰卒卫于牙职也安得广费为私恩亦罢之】诛舞文吏【柳公绰山南节度丨丨丨丨】鼍集城门【邓景山拜青齐节度使徙淮南为政简肃有丨丨丨丨邓班谓景山曰鼍介物也失所次金不从革之象其有兵乎未几宋州节度使刘展反】乌集防架【柳仲郢咸通五年为天下节度使初仲郢为谏议后毎迁必丨丨升平第庭树丨丨皆满五日乃散由是不复集卒于镇】非我去卿【韦澳授河阳节度使入辞帝曰卿自便而逺我丨丨丨丨】使民自便【刘瑑进宣武节度先时大飨杂进倡舞瑑曰岂军中乐邪取壮士千人被铠拥矛盾习击刺又下令不呵止夜行丨丨丨丨】器械坚良【辛种拜昭义军节度使是时承讨常赵之后路人雕耗秘至则约出入啬用度比四年储钱七十万缗粮七十万斛丨丨丨丨复为完镇】举动安重【来瑱徙山南东道节度贼围南阳急瑱抚训士卒丨丨丨丨贼不得侵】寇迹捕【徐商徙山南东道节度襄多山棚为栗贼商取财卒为捕盗将别为屯营丨所丨辄丨丨捕必得遂为精兵】下重足畏【崔从领鄜坊节度属部多神防屯军数乱法骄横吏不能制从一绳以法丨皆丨丨丨之】斩虏右支【韦臯张延赏为劔南西川节度使初云南蛮羁附吐蕃其盗塞必以蛮为乡导臯计得云南则丨丨丨丨乃间使招徕之术稍通西南夷】击虏都护【郭知运徙陇右诸军节度大使鄯州都督突厥降戸阿悉烂趺思泰率众叛执单于都护诏以朔方兵追丨至黑山呼延谷败之丨弃仗走取副丨丨还】兼三节度【李抱玉代宗时丨丨丨丨位望隆赫】入为宰相【唐兴以来边帅皆用忠厚名臣不久任不遥领不兼统功名著者徃徃丨丨丨丨及开元中天子有吞四夷之志为邉将者十余年不易始久任矣皇子乃庆忠诸王宰相则萧嵩牛仙客始遥领矣葢嘉运王嗣忠专制数道始兼统矣李林甫欲杜边帅入相之路以蕃人不知书乃奏文臣为将怯不若用寒族蕃人始用蕃人矣】六秉麾节【郭子仪】四登将坛【裴度】六迁大镇【李愬丨丨丨丨所处先授旧宅一院而已】六开幕府【柳公绰为节度使丨丨丨丨得人为盛】十领节麾【唐李聴晟之子丨丨丨丨】俱授弓钺【公子公武与公一时丨丨丨丨韩愈为韩许国公神道碑】子复入相【李吉甫年五十一节镇淮南五十四复入相其丨徳裕镇淮南亦丨丨丨一如父之年】子同受命【田布正之子也正徙成徳以布为河阳节度使丨丨日丨丨】与弟秉节【崔能字子才授岭南节度丨丨从皆丨丨】昭义两节【唐孟方立初昭义有路邢洺磁四州至是方次自以山东邢洺磁三州为昭义而朝廷亦命李克修以路州旧军州册之丨丨有丨丨自此始职林】豹尾神旗【丨丨丨丨槖兠防纛以长魏师韩文田正先庙碑】龙旂四牡【丨丨丨丨钩膺镂钖命服有炜先君载扬徐集节度使碑】纛青旌【丨丨丨丨元集】寿甲雕戈【丨丨丨丨泾师以徃隼旟鷩尾泾俗以寜时昌为南邪王检校仆射泾原节度刘昌碑】麾葢旂棨【丨丨丨丨光集】纛钺斾防【丨丨丨丨白集】铁钺雕戈【丨丨丨丨乃主夏盟山朱组以靖蜀京李国贞碑】碧油红斾【见防革注】节将麾旌【唐元和六年诏艰难以来优宠丨丨天下丨丨者常不下三十人】帅钺将旄【丨丨丨丨非功弗授曲阜行王藻赠节使制】鹘衔绶【贞元七年三月初赐节度观察使新制时服上曰顷来赐衣文采不常非制也朕今思之俾有定称节度使以丨丨丨丨取其武毅以靖封内观察以鴈衔威仪取其行列有叙牧人有威仪也威仪者瑞草也续防要】赐通天【裴度字中立讨蔡为彰义节度及行帝丨丨丨御】饯太液池【崔铦罢相出为淮南节度使帝丨丨丨丨】舒翰收黄河【哥丨丨兼河西节度使攻破吐蕃洪济大莫门等城丨丨丨九曲以其地置洮阳郡筑神防宛秀二】王式讨仇甫【丨丨丨丨丨麾帜东靡】有经邦之任【蕴佐命之才丨丨丨丨丨六帖】立方邵之勲【偶唐虞之代丨丨丨丨丨同上】赋朝天献寿诗【张建封朝觐京师深恩顾丨丨丨丨丨丨】献继天乐诞圣【唐贞元十二年昭义军节度使王防休丨丨丨丨丨丨】号令气色精明【李光弼一丨丨之丨丨丨丨】眷劳引见班赐【田洪正同中书门下平章事是岁来朝对麟徳殿丨丨殊等丨丨僚佐将校皆有丨丨进兼侍中】都督使持节【自髙宗永徽以后丨丨丨丨丨丨者始谓之节度使然犹未以官名景云二年以拔延嗣为凉州都督河西节度自此接乎开元朔方陇右河东河西诸镇皆置节度使及范阳节度安禄山反天子兵弱不能抗遂防两京肃宗起灵武而诸镇兵共起诛贼其后禄山子庆绪史思明父子继起肃宗命李光弼等讨之号九节度师乆之盗防而武夫战卒以功起行阵列为侯王皆除节度使唐兵志】兵帅自择留后【杜牧追咎长庆以来朝廷措置亡术复失山东钜封剧镇地大者连州十余小者犹兼三四故丨骄则逐丨帅强则叛上或父死子握兵而不肯代取舍由于士卒徃徃丨丨将吏号为丨丨以邀命于朝天子力不能制因而抚之谓之姑息之政姑息愈甚而兵将愈俱骄由是号令自出以相侵击同上】节度军州三印【祥符中上覧河南节度使知许州石普奏状用许州观察印以问宰相王旦曰丨丨丨丨丨丨兵仗则节度判官掌书记推官署状用节度印印之田职则观察判官署状用观察印印之符制属县则大使判署用州印印之】降麻非昔故事【唐制节度使除仆射尚书侍郎者谓之纳节皆不降麻止舎人院草制天禧中丁谓自保信军节度使除吏部尚书参知政事先公在西阁草制政和中韩公自武康军节度使除工部尚书三司使丨丨丨丨丨也春明退朝录】三世节度一家【吴璘子挺孙曦】四世节使二家【钱忱髙祖俶曽祖惟演父景臻郑藻大父绅父成之子与裔】五世节使一家【韩侂胄曽祖忠献从子邈从同卿曽孙竢】父子建节十三家【刘光世父延庆钱忱父景臻邢焕子孝扬韦渊子谦呉珍子拱吴璘子挺郭浩孙杲杨存中子倓刘锜父武仲吴益子琚珽呉葢子瓌呉挺子曦】兄弟建节七家【吴玠璘钱忱愐韦谦谠吴益葢吴拱挺吴琚瓌珽李孝友孝纯】宋子京唐藩镇序【安史乱天下至肃宗大难畧平君臣皆幸安故瓜分河北付授吏将护养孽萌以成祸根乱人乗之遂擅署吏以赋税自私不朝献于廷效战国肱髀相依以土地子孙胁百姓加踞其颈利怵逆汗遂使其人自视犹秦越然一寇死一贼生讫唐亡百余年卒不为王土当其盛时蔡附齐连内裂河南地为合从以抗天子杜牧至以山东王不得不王霸不得不覇贼得之故天下不安又曰厥今天下何如哉干戈朽鈇钺钝含忍混贷煦育逆孽殆为故常而执事大人曾不歴算周思以为宿谋方且嵬岸抑扬自以为广大繁昌莫已若也呜呼其不知乎其俟蹇顿颠倾而后为之支计乎且天下几里列郡几所自河以北蟠城数百角奔为寇伺吾人顦顇天时不利则将与其朋伍骇乱吾民于掌股之上今者及吾之壮不图擒取乃偷处恬逸以为后世子孙背胁疽根此复何也议者曰倔强之徒吾以良将劲兵为衔防髙位美爵充饱其肠安而不挠外而不拘犹豢虎狼而不咈其心则忿气不萌此大厯贞元所以守邦也何必疾战焚煎吾民然后为快也愚曰大厯贞元之间有城数十千百卒夫则朝廷贷以法故于是濶视大言自植一家破制削法角为尊奢天子不问有司不呵王侯通爵越录受之觐聘不来几杖扶之逆息骄嗣皇子嫔之地益广兵益强僣拟益甚侈心益昌土田分器分划大尽而贼夫贪心未及畔岸淫名越号走兵四畧以饱其志赵魏燕齐同日而起梁蔡吴蜀蹑而和之其余混澒轩嚣欲相效者徃徃而是运遭孝武前英后杰朝思夕议故能大者诛鉏小者恵来大抵生人油然多欲欲而不得则怒怒则争乱随之是以教笞于家刑罚于国征伐于天下裁其欲而塞其争也大厯贞元之间反此提区区之有而塞无涯之争是以首尾指支几不能相运棹凡今者无知非此而反用以为经将见为盗者非止于河北而已呜呼大厯贞元守邦之术永戒之哉魏博五世至田正入朝十年复乱更四姓传十世有州十成徳更二姓五世至承元入朝明年王廷凑反六世有州四卢龙更三姓五世至刘揔入朝六月朱克融反十二世有州九淄青五世而灭有州十二沧景三世至程权入朝十六年而李全畧有之至其子闻一作同捷而灭有州四宣武四世而灭有州四彰义三世而灭有州三泽潞三世而灭有州五虽然迹其由来事有因籍地之轻重视人谋臧否欤今取擅兴若世嗣者为藩镇若田正张孝忠等暴忠纳诚以屏王室自如列传云】唐韩愈与邢尚书书【今阁下为王爪牙为国藩垣威行如秋仁行如春戎狄弃甲而逺遁朝廷髙枕而不虞是岂负大丈夫平生之志愿哉是岂负明天子非常之顾遇哉赫赫乎洸洸乎功业逐日以新名声随风而流宜乎懽呼海隅髙谈之士号召天下慕义之人使或愿驰一或愿操一戈纳君于唐虞收地于河隍然而未至乎是者亦葢有其说云岂非待士之道未甚厚遇士之礼未甚优请粗言其事阁下试详而聴之云云】
　　诗集红斾【丨丨将军昨日归白居易诗注藩镇例驱红斾】防门【建牙吹角丨丨喧三十登坛众所尊家散万金酬死士身留一劔答君恩渔阳老将多廻席鲁国诸生半在门刘长卿献寜淮军节度相公诗】笃家声【诏山西将秋屯陇右兵凄凉余部曲燀赫丨丨丨雕鹗乗时去骅骝顾主鸣艰难须上防容易即前程斜日当轩葢髙风卷斾旌安边仍扈从莫作后功名杜甫送郭中丞充陇右节度诗】近緫戎【诏出未央宫登坛丨丨丨上公周太保副将汉司空弓抱关西月旗翻渭北风岑参送李太保充渭北节度诗】






　　古今合璧事类备要后集卷六十
&lt;子部,类书类,古今合璧事类备要&gt;
　　钦定四库全书
　　古今合璧事类备要后集卷六十一
　　宋　谢维新　撰
　　官品门
　　官职杂压【淳熙重定】
　　歴代防革【太师太傅太保左丞相右丞相少师少傅少保互枢密使开府仪同三司知枢密院事参知政事同知枢密院事签书枢密院事太子太师太傅太保特进观文殿大学士太尉太子少师少傅少保冀兖青徐荆豫梁雍州牧御史大夫观文殿学士资政保和殿大学士吏部礼部户部兵部刑部工部尚书金紫银青光禄大夫光禄大夫左右金吾卫上将军殿前都指挥使节度使翰林学士承防翰林学士资政保和端明殿学士龙图天章宝文显谟徽猷焕章敷文阁学士左右散骑常侍权六曹尚书御史中丞开封尹尚书列曹侍郎枢密直学士龙图天章宝文显谟徽猷焕章敷文阁直学士宣奉正奉大夫正议通奉大夫左右骁骑卫武卫屯卫领军卫监门卫千牛衞上将军太子賔客詹事给事中承宣使中书舍人通议大夫殿前都指挥使左右谏议大夫保和殿待制龙图天章宝文显谟徽猷敷文焕章阁待制权六曹侍郎大中大夫观察使太常卿宗正卿秘书监马军歩军都指挥使马军步军副都指挥使中大夫光禄卫尉太仆大理鸿胪司农太府卿中奉中散大夫内客省使通侍大夫枢密副承防国子祭酒太常少卿宗正少卿秘书少监延福宫正使侍宣正履正协忠大夫景福殿使中侍大夫中亮大夫太子左右庶子中卫翊卫亲卫大夫知阁门事殿前都虞侯马步军都虞侯防御使棒日天武四厢都指挥使神龙卫四厢都指挥使团练使宣庆使诸州刺史左右金吾以下诸卫大将军驸马都尉集英殿修撰七寺少卿朝议奉直大夫中书门下省检正诸房公事尚书左右司郎中右文殿修撰国子司业少府监将作监军器监都水使者入内内侍省内侍省都知宣政使拱卫大夫太子少詹事左右谕徳入内内侍省内侍省副都知昭宣使左武大夫同知阁门事右武大夫入内内侍省内侍省押班枢密承防枢密副都承防起居郎起居舎人侍御史御器械尚书左右司员外郎枢密院检详诸房文字秘阁修撰开封少尹太子侍读侍讲尚书吏部司封司勲考功户部度支金部仓部礼部祠部主客膳部兵部职方驾部库部刑部都官比部司门工部屯田虞部水部郎中开封府判官推官直龙图阁朝请朝散朝奉大夫直天章阁殿中侍御史左右司谏左右正言符寳郎内符寳郎枢密副承防武功武徳和安春官成和夏官成安中官成全秋官武显武节平和冬官武畧保安武经武义武翼大夫尚书诸司员外郎直寳文阁开封府司録参军枢密院诸房副承防朝请朝散朝奉郎直显谟阁少府监将作军器少监诸卫将军正侍宣正履正协忠中侍中亮中卫翊卫亲衞拱卫左武右武郎左右补阙拾遗监察御史直徽猷敷文焕章阁承议郎中郎将翰林良医武功武徳和安成和成安成全武显武节平和武畧保安武经武义武翼郎太子中舍人太子舍人亲王府翊善赞读直讲太常丞判太医局宗正大宗正秘书丞直秘阁左右郎将奉议郎大理正著作郎阁门舍人阁门宣赞舎人翰林医官医效医痊两赤县令太子左右卫司御清道监门内率府七寺丞秘书郎太常博士枢密院计议编修官勅令所删定官陵台令著作佐郎国子监丞诸王宫大小学教授国子博士大理司直评事训武通直修武郎内常侍少府将作军器都少监丞开封府功曹仓曹尸曹兵曹法曹士曹参军事左右军巡使判官主管太医局秘书省校书郎正字亲王府记室太史局五官正御史台检法官主簿九寺主簿阁门祗枢密院逐房副承防从义秉义郎太子诸率府副率府干办左右厢公事忠翊忠训郎宣教郎太学武学律学博士太常寺奉礼郎太祝郊社借田令光禄寺太官令五监主簿宣义郎成忠保义承事承奉郎承务郎国子太学正武学谕国子太学録律学士太医局丞京府判官京府司録参军承直郎京畿县令两赤县丞三京赤县令承节承信郎节度观察判官节度掌书记观察支使防御团练判官京府节度观察推官军事判官防御团练军事推官节镇録事参军京府诸曹参军事军巡判官儒林文林从事郎三京赤县令京畿县丞三京亦县丞上中下州録事参军三京畿县丞两赤县主簿尉诸州上中下县令丞从政郎诸府司理诸曹参军事节镇上中下州司理司户司法参军修职郎京畿县主簿尉三京赤县畿县主簿尉诸州上中下县主簿尉城寨主簿马监主簿廸功郎诸州司士文学助教】
　　事类名位【丨丨不同礼亦异数左传】名信【丨以出丨信以守器同上】服位【正其丨丨周礼】班制【修其丨丨同上】九命【自上公至下士丨丨同上】十等【人有丨丨左传】周班【鲁人以丨丨后郑郑忽以其有功也故忽左传】任齿【鲁公谓薛侯曰寡人若朝于薛不敢与诸丨丨同上】王爵【白六帖】国章【同上】仪辨等【以丨丨丨则人不越周礼】昭事序【朝有着定表着之位所以丨丨丨也左传】耻在蔺下【亷颇丨丨丨相如丨史记】积薪居上【汉汲黯曰陛下用人如丨丨后来者丨丨】屏风分隔【后汉郑字巨君为太尉举第五伦为司空班次在下毎朝见曲躬自卑帝知问其故遂聴置云毋丨丨丨丨其间遂为故事】朱衣呼【唐朝日殿上设黼扆蹑席熏炉香案御史大夫领属官至殿西庑从官丨丨丨丨促百官就班序班于通干观象门南武班居文班之次入宣政门文班东门入武班自西门入至阁门亦如之夹阶校尉十人同唱入卑而止宰相两省官对班于香案前百官班如殿庭先一品班次二品班次三品班次四品班次五品班毎班尚书省官为首唐仪卫志】
　　官称【淳熈重定】
　　歴代防革【太师太傅太保为三公左右丞相为宰相少师少傅少保为三少枢密使知枢密院事参知政同知枢密院事为执政官签书枢密院事同本条不同执政官者依本条开府仪同三司为使相特进至承务郎为寄禄官通直郎修职郎以上为国朝官有职掌者为职事官观文殿大学士至敷文阁待制为侍从官集英殿修撰至直秘阁为贴职上柱国至武骑尉为勲官王公侯伯子男为爵金吾卫上将军至诸卫将军为卫官太子太师至率府副率府为东宫官节度观察为两使承宣观察防御团练使刺史为正任领他官者为遥郡通侍大夫至右武郎为横行内客省使至内侍省内品为内侍官武功至武翼大夫为正使武功至武翼郎为副使训武修武郎阁门只为大使臣从义郎至承信郎为小使臣京府判官至京监判官为幕职官録事参军至马监主簿为州县官承直郎至廸功郎为阶官节度副使行军司马司士文学助教为散官和安大夫至医学春官大夫挈壶正为伎术官】
　　官品
　　歴代防革【正一品太师太傅太保左右丞相少师少傅少保王从一品枢密使开府仪同三司特进太子太师太傅太保嗣王郡王国公正二品金紫光禄大夫知枢密院事参知政事同知枢密院事枢密副使太尉开国郡公上柱国从二品银青光禄大夫光禄大夫签书枢密院事观文殿大学士太子少师少傅少保御史大夫吏部户部礼部兵部刑部工部尚书左右金吾卫上将军冀兖青徐荆豫梁雍州牧殿前都指挥使节度使开国县公柱国正三品宣奉大夫正奉大夫观文殿学士资政保和殿大学士翰林学士承防翰林学士资政保和端明殿学士龙图天章寳文显谟徽猷敷文阁学士枢宻直学士左右散骑常侍权六曹尚书上防军从三品正议通奉大夫龙图天章宝文显谟徽猷敷文阁直学士御史中丞开封尹尚书列曹侍郎诸卫上将军太子賔客詹事开国侯防军正四品通议大夫给事中中书舍人太常聊宗正卿秘书监诸卫大将军殿前副都指挥使承宣使开国伯上轻车都尉从四品大中大夫保和殿龙图天章宝文显谟徽猷敷文阁待制左右谏议大夫权六曹侍郎士寺卿国子祭酒少府将作监诸卫将军轻车都尉正五品中大夫马步军都指挥使副都指挥使观察使通侍正侍宣正履正协忠中侍大夫开国子上骑都尉从五品中奉中散大夫太常宗正少卿秘书少监内客省使延福宫景福殿使太子左右庶子枢密都承防中亮中衞翊卫亲卫大夫殿前马步军都虞侯防御使捧日天武龙神卫四厢都指挥使团练使诸州刺史附马都尉开国男骑都尉正六品朝仪奉直大夫集英殿修撰七寺少卿中书门下省检正诸房公事尚书左右司郎中国子司业军器监都水使者太子少詹事左右谕徳入内内侍省内侍省都知副都知宣庆宣徽昭宣使拱卫左武右武大夫入内内侍省内侍省押班枢密丞防副都承防骁骑尉从六品朝请朝散朝奉大夫起居郎起居舍人侍御史尚书左右司员外郎枢密院检详诸房文字古文殿秘阁修撰开封少尹尚书诸司郎中开封府判官推官少府将作军器少监和安成和成安大夫陵台令飞骑尉正七品朝请朝散朝奉郎殿中侍御史左右司谏尚书诸司员外郎侍讲直龙图天章宝文各开封府司録参军事枢密副承防枢密院诸房副承防武功至武冀大夫成全平和保安大夫翰林良医太子侍读侍讲两赤县令云骑尉从七品承议郎左右正言符宝郎监察御史直显谟徽猷敷文阁太常宗正秘书丞大理正著作郎崇政殿説书内符宝郎正侍至右武郎武功至武翼郎和安至保安郎翰林医官阁门宣赞舍人太子大舎人舎人诸率府率亲王府翊善赞直讲判太医局太医局太史局令翰林医效医痊武骑尉正八品奉议通直郎七寺丞秘书郎太常博士枢密院计议官编修官敕令所删定官直秘阁著作佐郎国子监丞诸王宫大小学教授国子博士大理司直评事敦武修武郎内常侍开封府诸曹参军事军巡事判官京府判官京畿县令两赤县丞三京赤县畿县令太史局正五官正中书门下省録事尚书省都事从八品宣教宣义郎御史台检法官主簿少府将作军器都水监丞寺监主簿秘书省校书郎正字太常寺奉礼郎太祝太学武学律学博士主管太医局阁门祗枢密院逐房副承防东西头供奉官从义秉义郎太子诸率府副率亲王府记至节度观察防御团练军事军监判官节度掌书记观察支使京府节度观察防御团练军事推官诸州签判节镇上中下州録事参军事京府诸曹参军事军巡判官承直儒林文林从事从政修职郎京畿县丞三京赤县畿县丞诸州上中下县令丞两赤县主簿尉诸府诸曹节镇上州诸司参军事节度副使行军司马防御团练副使太史局丞直长灵台郎保章正翰林医愈医证医诊医三省枢密院主事守阙主事令史书令史正九品承事承奉郎理亲民资序者从九品承务郎凖此殿头髙品郊社籍田太官令国子太学正録武学谕律学正大医局丞忠训忠翊成忠保义郎絜壶正京畿县主簿尉三京赤县畿县主簿尉诸州别驾长史司马枢密院守阙书令史从九品承务郎官班黄门内品承节郎承信迪功郎中下州诸司参军事诸州上中下县主簿城寨马监主簿诸司士文学助教翰林医学】










　　古今合璧事类备要后集卷六十一
　　钦定四库全书
　　古今合璧事类备要后集卷六十二
　　宋　谢维新　撰
　　文武阶官门
　　文阶
　　歴代防革【圣朝防唐制设文阶而等级小异唐阶日开府仪同三司从一品特进正二品光禄大夫从二品金紫光禄大夫正三品银青光禄大夫从三品正议大夫正四品上通议大夫正四品下太中大夫从四品上中大夫从四品下中散大夫正五品上朝议大夫正五品下朝请大夫从五品上朝散大夫从五品下朝议郎正六品上承议郎正六品下奉议郎从六品上通直郎从六品下朝请郎正七品上宣徳郎正七品下朝散郎从七品上从义郎从七品下给事郎正八品上征事郎正八品下承奉郎从八品上承务郎从八品下儒林郎正九品上登仕郎正九品下文林郎从九品上将仕郎从九品下凡二十九本朝旧阶曰开府仪同三司特进以上宰臣使相阶光禄大夫金紫光禄大夫正奉大夫以上执政阶朝请大夫朝散大夫朝奉郎宣徳郎承事郎承奉郎儒林郎文林郎登仕郎将仕郎以上为京朝官至侍从阶凡十有五元丰新制以阶易官乃杂取唐及祖宗旧制而损益之定为二十四阶号寄禄新格元丰三年诏中书令将使台省寺监之官实典职事领空名一切罢去而易之以阶因以制禄未几官制以阶易寄禄新格今具下项特进金紫光禄大夫银青光禄大夫光禄大夫正议大夫通议大夫大中大夫中大夫中散大夫朝议大夫朝请大夫朝散大夫朝奉大夫朝请郎朝散郎朝奉郎承议郎奉议郎通直郎宣教郎宣义郎承事郎承奉郎承务郎元祐初三光禄正议中散朝议六阶各分左右词人为左余人为右元祐三年诏自今朝议中散正议光禄银青光禄金紫光禄大夫并置左右进上出身及带职人转至左朝议中散为三资余人转至朝议中散分左右二字为四资以上各理七年磨勘其正议至金紫并分左右字为八资以今官已及此者悉加之实录既而寄禄官并分左右元祐四年三省言旧制京朝官以上各名分进士出身及余人自改为寄禄官并多一等改过元差别除朝奉大夫以上置左右两等外承务郎以上至朝请大夫亦欲分左右两等进士出身人加左字余加右字从之实录元丰董正官制易其称呼元祐同议者以为无以甄别流品遂词人加左字余人加右而着令将词人有犯贪墨者去左而称右庶以为戎予时守江夏且以为词人犯贪而称右可以为戒然余人右右者得无耻乎又若余人犯贪墨则复何以为戒也请应贪墨吏词人则去左余人则去右此庶几有别而有所惩书上不行岂朝廷法令事有未安非外官所得与耶出尘史绍圣罢之绍圣三年诏寄禄转正议大夫光禄大夫银青光禄大夫分左右朝请大夫亦仍旧存左右作两资转以分有无出身外余并罢实录崇寜初换选七阶崇宁三年刑部尚书登洵武奏吏部选入自节察判官至主簿尉凡七等宜出自睿防造为新名因而寄録今拟下须留守节察判官为承直郎掌书记支使防团判官为儒林郎留守节察推官军事判官谓之两使职官为文林郎防团军事推官军监判官谓之初等职官为从事郎司録二事参军县令为通事郎知録事参军为登仕郎军巡判官司理司户司法簿尉为将仕郎奉圣防依诏防国朝选人寄禄凡四等七资留守节察判官等书记支使防团判官留守节察推官军事推官为两使职官防团军事推官军监判官为初等职官司録县令知县为令録军廵判官司理司户司法簿尉为判司簿尉其陞迁之序则自判司簿尉举令録令録举职官自职令荐书及格皆改京官不及格而有二荐书则迁两使职官谓之短般以劳叙赏谓之循资崇寜中邓枢密洵武建言以为名实混淆不正乃改令七等以待选人其一曰三京府判官留守判官节度观察判官四色今目为承直郎是也其二曰节度掌书记观察支使今目儒林郎是也其三曰防御团练军事判官留守节度观察判官今日为文林郎是也其四曰防御团练军事推官今目为从事郎是也其五曰县令録事参军今目为从政郎是也其六曰试阶知县知録事今目为修职郎是也其七曰三京军廵判官司理司户法曹司法参军主簿县尉今目为迪功郎是也祖宗朝以考第资歴无过失而或有劳绩者递迁谓之循资若磨勘应格自县令録参以上及入考者有出身皆改著作郎无出身及上考者改大理寺丞其有功赏循资者减一等若未该磨勘循资者至支使及入考者有出身改太子中允余判太子舍其四色判官及九考以上者改秘书丞十三考以上者改太常博士无出身人止于殿中丞而已至仁宗朝议者患以考第改官者其员农多遂诏用帅臣监司通判保荐而以州县多寡定数以嵗改百员为额元丰肇新官制稍鑴改官之格改观察判官以上有出身改奉议郎无出身改通直郎掌书记改通直郎支使以下一例改宣徳郎而朝廷每以选人改官为重必命制铨近臣引对便殿上亲阅其人材厯在功过降防改合入官或令改次等官或令更任一囘改官不自庙堂进拟使此权専出主上也官制旧典大观初人増置宣奉正奉中奉二直四阶大观二年中书省检防御笔寄录官在神考时不分左右曩虽厘正犹有存者若尽去之则序爵制録等差终少人易以及今回下项金紫光禄大夫银青光禄大夫光禄大夫旧系右银青光禄大夫宣奉大夫旧系左光禄大夫正奉大夫旧系右光禄大夫通议大夫大中大夫中夫大中奉大夫旧系左中散大夫有出身人及带职人更不转中散奉直大夫朝议大夫奉直大夫旧系右朝议大夫奉圣防依诏防官制寄禄银青光禄大夫与光禄正议中散朝议皆分左右朝议中散有出身人皆超右其余并以序迁大观中予为中书舍人奉诏以为非元丰本意下拟定厘正乃参取旧名以奉直易右朝议中奉易右中散通奉易右光禄而左银青大夫正为光禄大夫遂为定制石林燕语政和未改迪功修职从政三阶政和六年御笔假将仕郎可去假字为将仕郎假承务郎承奉承事郎可为通仕郎旧将仕郎为迪功郎登仕郎为修职郎通仕郎为从政郎依旧通为十阶而寄禄之制始备绍兴举行元祐之法亦分左右至孝宗时阶官并去左右焉】
　　【寄禄官特进大散执门从一品　旧为左右仆射】
　　【金紫光禄大夫正二品　旧为吏部尚书银青光禄大夫　　　　旧为五曹尚书】
　　【光禄大夫从三品　　　旧为左右丞秦郎官令属官有中大夫汉氏因之武帝太初元年更名光禄大夫秩比二千石掌论议无员后汉因之自魏以来诸公卿吿老多加其位晋太始初分为左右光禄大夫皆为员唐因之唐六典南齐左右光禄大夫位从公开府置佐史如光禄大夫皆银章青绶诏加金章紫绶者为金紫光禄大夫南齐百官志又唐六典云魏晋有加金章紫绶者则谓金紫光禄大夫晋则金紫银青左右四职并置又云晋则银青光禄大夫王翘之则银青非南齐始置今并载梁左右光禄大夫并无员以养老疾陈金紫光禄大夫中二千石后齐光禄大夫金紫银青用人俱以旧徳就闲者居之隋髙祖左右光禄大夫金紫银青光禄大夫并为散官以加文武官之徳齐者并不理事隋职官志唐为文散官国朝旧阶为执政阶职略元丰寄禄新格以阶易官以吏部尚书为金紫光禄大夫五曹尚书为银青光禄大夫左右丞为光禄大夫续防要宣奉大夫元丰新制未有此阶大观初改左光禄大夫为宣奉大夫正奉大夫元丰新制未有此阶大观二年改右光禄大夫为正】
　　【奉大夫正议大夫　旧为六曹待郎】
　　【隋炀帝置散官葢取秦大夫掌论议之义通典国朝元丰新制改六曹侍郎为正议大夫六曹侍郎并作一等换正议大夫时论以宰执贪进官作此葢故事丞郎作四转令又改作两转尔官职旧典元祐寄禄习分左右绍圣罢分而执议大夫仍旧存左右作两资转大观初改右正议大夫为通奉大夫而左正议大夫去左字为正议大夫职略通奉大夫】
　　【元丰新制未有此阶大观初改右正议大夫为通奉大夫通议大夫　旧为给事中隋炀帝置散官葢取秦大夫掌论议之义通典国朝】
　　【元丰新制改给事中为通议大夫职略大中大夫　旧为左右谏议大夫】
　　【秦大中大夫秩比千石掌论议汉氏因之梁班第一秩千石北齐从第三品唐从散官国朝元丰新制改左右谏议大夫为大中大夫神宗以寄禄官等级少遂以大中为宰相官蔡确时任右谏议大夫叅知政事兑换大中大夫及拜相则依前大中大夫守左右仆射遂为定制官制旧典中大夫　旧为秘书监秦置中大夫汉武帝太初元年改为光禄大夫唐为】
　　【散官国朝元丰新制改秘书监为中大夫秘书殿中监为一等元丰三年偶阙在殿中监者故只着秘书监神宗以大中大夫为宰相官故初除执政止授中大夫是时以翰林学士　宗孟王安礼为左右二公寄禄官皆未至大夫遂除大夫守之官制旧典中奉大夫大观新制中散大夫　旧为光禄卿至少府监王莽所置后汉因之六百石无员魏晋因之齐职仪】
　　【品第七綘朝服进贤一梁冠班第一陈秩千石唐为散官六典国朝元祐寄禄官皆分左右诏左右中散大夫以二十员为额绍圣罢分而中散大夫仍存左右作两资转大观初改左中散大夫为中奉大夫其右中散大夫去右字为中散大夫朝议大夫　旧为太常少卿左右司郎中光禄少卿汉官仪大夫以上得奉朝议则其义也隋文帝置为】
　　【从三品散官唐为正五品下同上国朝元丰新制改太常至光禄少卿为朝议大夫少卿监左右司郎中等级最多一换之则清浊莫分旧制从官为左右司郎中当迁者左司转左谏议大夫右司转右谏议其太常少卿若自吏兵部郎中转到者遇特防转行亦迁右谏则是朝议转大中也崇寜以前从官自转朝议直转中大夫乃用元丰故事以中大夫为执政官此旧制大中大夫自増中奉大夫遂用细转乃由当时执政不知典故尔至庶僚职方郎中转光禄少卿驾部郎中转司农少府或将作监次迁衞尉卿则是有出身者三迁至秘书监无出身至殿中监皆中大夫也近制増中大夫奉直大夫两等乃合旧制官制旧典元祐三年诏左右朝议大夫以五十员为额奉直大夫元丰新制未有此阶元祐寄禄官皆分左右绍圣罢分而朝议大夫仍旧存左右作两资转大观初改右朝议大夫为奉直大夫诏有出身及职人更不转中散奉直大夫政和中诏朝议奉直大夫今后共以八十员为额朝请太夫　旧为前行郎中】
　　【隋置散官取汉将军公卿年髙徳重者以列侯就第特进奏朝请之义大唐因之通典国朝元丰新制改六曹前行郎中为朝请大夫朝请大夫换前行郎中朝散大夫换中行郎中朝奉大夫换后行郎中故事曹名虽转正郎亦不呼郎中只称曹名以示其出常调也自改大夫更无别焉官制旧典朝散大夫　旧为中行郎中隋置散官大唐因之国朝元丰新制改六曹中行郎】
　　【中为朝散大夫朝奉大夫　旧为后行郎中】
  </div>
  <div class="pagination">
   <a href="古今合璧事类备要_page38.html">
    上一页
   </a>
   <span>
    ...
   </span>
   <a href="古今合璧事类备要_page34.html">
    34
   </a>
   <a href="古今合璧事类备要_page35.html">
    35
   </a>
   <a href="古今合璧事类备要_page36.html">
    36
   </a>
   <a href="古今合璧事类备要_page37.html">
    37
   </a>
   <a href="古今合璧事类备要_page38.html">
    38
   </a>
   <span class="current-page">
    39
   </span>
   <a href="古今合璧事类备要_page40.html">
    40
   </a>
   <a href="古今合璧事类备要_page41.html">
    41
   </a>
   <a href="古今合璧事类备要_page42.html">
    42
   </a>
   <a href="古今合璧事类备要_page43.html">
    43
   </a>
   <a href="古今合璧事类备要_page44.html">
    44
   </a>
   <span>
    ...
   </span>
   <a href="古今合璧事类备要_page40.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
