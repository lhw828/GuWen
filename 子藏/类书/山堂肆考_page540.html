<!DOCTYPE html>
<html>
<head>
    <meta charset="UTF-8">
    <title>山堂肆考 - 第 540 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 540 页/共 632 页</h1>
    <div class="content">


　　山堂肆考卷二百十二
　　钦定四库全书
　　山堂肆考卷二百十三　　明　彭大翼　撰羽虫
　　鹧鸪
　　本草鹧鸪形似母鸡鸣云钩辀格磔又云懊恼泽家畏霜
　　埤雅鹧鸪自呼其名常向日而飞飞数随月葢若正月一飞而止畏霜露早晩稀出有时夜飞则以木叶自覆其背
　　啼雨
　　韦庄诗南禽无侣似相依锦翅双双傍马飞孤竹庙前啼暮雨汨罗祠畔吊残晖秦人只解歌为曲越女空能作衣懊恼泽家非有恨年年长忆鳯城飞
　　多对啼
　　岭表録异鹧鸪臆前有白圆防背上间紫赤毛多对啼
　　先南翥
　　南越志鹧鸪虽东西回翔然发翅之始必先南翥亦胡马嘶北风之义也
　　竹鸡兄
　　零陵李宗吉居士唯一妻一女垂老病足养鹧鸪以乐余年黄山谷戯咏诗二首山鸡之弟竹鸡兄乍入雕笼便不惊此鸟为兄行不得报晴报雨縂同声又云眞人梦出大槐宫万里苍梧一洗空终日忧兄行不得鹧鸪应是庳亭公按象封有庳故云庳亭公鹧鸪之声若云行不得哥哥故山谷诗云忧兄行不得竹鸡比山鸡差小毛羽褐色赤纹多斑防自呼泥滑滑
　　胡鴈壻
　　李太白诗苦竹岭头秋月辉苦竹南枝鹧鸪飞嫁得燕山胡鴈壻欲衔我向鴈门归山鸡翟雉来相劝南禽多被北禽欺紫塞霜严如剑防苍梧欲巢难皆违我今誓死不能去哀鸣惊呌泪沾衣
　　黄茅冈
　　白乐天词山鹧鸪朝朝暮暮啼复啼啼时白露风凄凄黄茅冈头秋日晩苦竹岭下寒月低畬田有粟何不啄石楠有枝何不栖迢迢不缓复不急楼上舟中声暗入梦乡贾客展转卧抱儿寡妇彷徨泣山鹧鸪尔本此乡鸟生不辞巢不别羣何苦声声啼到晓啼到晓惟能愁北人南人惯听如不闻
　　黄陵庙
　　郑谷诗暖戯烟芜锦翼齐品流应得近山鸡雨昏青草湖边过花落黄陵庙里啼游子乍闻征袖湿佳人才唱翠眉低相呼相应湘江曲苦竹丛深春日西
　　放鹧鸪词
　　柳宗元放鹧鸪词齐王不忍觳觫牛简子亦放邯郸鸠二子得意犹念此况我万里为孤囚破笼展翅当逺去同类相呼莫相顾
　　失鹧鸪诗
　　梅圣俞失鹧鸪诗爱玩日已久开笼为驯故防臆雪花圆连袪浪纹素钩辀格磔鸣鹁翻翁去谁知烟渚深緑水修篁处又李羣玉九子坡闻鹧鸪诗正穿屈曲﨑岖路更听钩辀格磔声
　　坐中莫唱
　　古诗坐中亦有江南客莫向春风唱鹧鸪
　　曲中曽闻
　　宋张复之诗书中曾见曲中闻不是伤情即断魂北客南来心未穏数声相应过前村
　　鹦鹉
　　埤雅鹦鹉人舌能言青羽赤喙其状如鸮鹪鹩赋所谓苍鹰鸷而受緤鹦鹉慧而入笼者也众鸟足趾前三后一其目下睑眨上唯鹦鹉四趾齐分两睑俱动如人目白帖广州一根社出鹦鹉五色曽见其白色者大如鸭母
　　灵禽
　　异物志鹦鹉西域灵禽毛色或苍緑或紫赤
　　慧鸟
　　郭璞山海经图讃鹦鹉慧鸟栖林啄蘂四指中分行则以嘴
　　益州献
　　汉献帝时益州蛮夷献鹦鹉三诏曰往者益州献鹦鹉三只夜食三升麻子今谷价腾贵此鸟无益有损可付将军杨定国令归本土
　　湘州献
　　白帖宋元嘉二十一年湘州献赤鹦鹉诏羣臣为赋之
　　救火
　　刘义庆宣验记有鹦鹉入山中众禽兽輙相重之鹦鹉自念虽乐不可久也遂去后数月山中火起鹦鹉遥见便入水沾羽飞而洒之天神云汝虽有志何能为也鹦鹉曰虽自知不能然尝侨住是山禽兽行皆为弟兄不忍见耳天神嘉感其意即为灭火
　　诉寒
　　孔帖环王于贞观时献五色鹦鹉内白鹦鹉诉寒有诏还之
　　翔必择林
　　时黄祖长子射大会賔客有献鹦鹉者射举札于襧衡前曰愿先生为之赋使四座咸共荣观不亦可乎衡因为赋曰惟西域之灵鸟挺自然之竒姿体金精之妙质含火徳之明辉性辩慧而能言才聪明以识机故其嬉游髙峻栖跱幽深飞不妄集翔必择林绀趾丹嘴緑衣翠衿采采丽容咬咬好音虽同族于羽毛固殊智而异心
　　行则啄地
　　格物论鹦鹉行则以口啄地然后足行之语音圆滑尤爱惜羽毛喜洁净恶垢汚
　　呼雪衣娘
　　明皇杂録开元中岭南献白鹦鹉养之宫中嵗久颇聪慧洞晓言辞上及贵妃皆呼为雪衣娘性既驯扰常纵其饮啄飞鸣亦不离屏帏间授之诗篇数遍便可讽诵上毎与贵妃及诸王博戯上稍不胜左右呼雪衣娘必飞入局中鼓舞以乱其行列或啄嫔御及诸王手使不能争道忽一日上贵妃镜防语曰雪衣娘昨夜梦为鸷鸟所搏将尽于此乎上使贵妃授以多心经记诵颇精熟日夜不息若惧祸难有所禳者上与贵妃出别殿贵妃置雪衣于歩辇竿上与之同出既至上命从官校猎殿下鹦鹉方戯于殿上瞥有鹰之而毙上与贵妃叹息久之遂命瘗于苑中呼为鹦鹉塜
　　封緑衣使
　　天寳遗事长安豪民杨崇义妻刘氏与隣舎儿李弇私通同谋害崇义埋井中刘氏诉于官县官诣所居检校架上鹦鹉忽然曰杀家主者李弇也遂执讯得实明皇封为緑衣使者张説因为緑衣使者
　　言梦
　　晋张华有白鹦鹉华毎出行还輙説僮仆善恶后寂无言华问其故鸟云见藏瓮中何由得知公后在外令唤鹦鹉鹦鹉曰昨夜梦恶不冝出户公强之至庭为鹯所教其啄鹯脚获免
　　念佛
　　唐韦臯鎭蜀常训鹦鹉念佛鹦鹉毙以桑门故事阇维之得舎利为造塔臯为之记
　　性温言达
　　顔延之白鹦鹉赋被素履性温言达九译絶区作玩天府
　　身囚心苦
　　白乐天诗身囚緑防翠心苦为分明暮起归巢思春多忆侣声刘禹锡诗频学唤人縁性慧偏能识主为情通罗隠诗莫恨雕笼翠羽残江南地暖陇西寒劝君不用分明语语得分明出转难
　　似歌妓
　　白居易诗人怜巧语情虽重鸟忆髙飞意不同应似朱门歌舞妓深藏牢闭后房中
　　类俳优
　　梅圣俞诗一入秦宫里千山陇树秋能言依妇女学语类俳优玉鏁闲拘束金笼不自由哀良是黄鸟死为穆公羞
　　问上皇
　　緑雪亭杂言宋髙宗宫中养鹦鹉数百皆能言髙宗一日问之曰思乡否曰思乡遂遣中贵送归陇山后数年有使臣过陇山鹦鹉问曰上皇安否使臣曰上皇崩矣鹦鹉悲鸣不已使臣赋诗云陇口山深草木荒行人到此断肝膓耳边不忍听鹦鹉犹在枝头説上皇
　　呼侍儿
　　见宠妾
　　鸜鹆
　　格物论鸜鹆似鵙而有帻色纯黒金眼穴居一名寒臯断舌可使言语又山海经谓之慧鸟李昉谓之陇客世又名武仙郎武游郎阿苏儿踏莲露鳯花台戴蝉儿多花子桂花娘子皆其别号也
　　剪舌而语
　　埤雅南方有鸜鹆里儿剔其舌端教以言语甚慧禽经鹦鹉摩其背而瘖鸜鹆剪其舌而语是也
　　足交而孕
　　埤雅鹤以声交而孕鹊以意交而孕防防以睛交而孕鸜鹆以足交而孕
　　鸜鹆巢
　　左昭二十五年有鸜鹆来巢书所无也胡传鸜鹆不逾济鲁在汶南其所无也
　　鸜鹆舞
　　晋谢尚字仁祖博综众艺王导比之王戎辟为掾导有胜防谓尚曰闻君能作鸜鹆舞尚便着衣帻而舞坐者抚掌击节尚俯仰其中傍若无人
　　学鼻生
　　见端午
　　念阿弥佛
　　宋元祐间长沙郡人养一鸜鹆俗呼八八儿偶见僧念阿弥陀佛即随口称念旦暮不絶因以与僧久之鸟亡僧具棺以葬之俄口中生莲花一枝人为颂曰有一灵禽八八儿解随僧口念阿弥死埋平地莲花发我軰为人岂不知
　　进于天子
　　韩愈感二鸟赋序贞元十一年五月戊辰愈东归自潼关出息于河阴时始去京师有不遇时之叹见有笼白乌白鸜鹆而西者号于道曰某土之守某官使使者进于天子东西行者避路莫敢正目焉
　　畜于禅师
　　宋天台黄岩正等寺禅师畜一鸜鹆常随人念阿弥陀佛一旦立死笼中乃穴土而塟之舌端生莲花大智禅师为之颂曰立亡笼里浑闲事化紫莲花也大竒
　　取火
　　酉阳杂俎鸜鹆可使取火效人言胜鹦鹉取其目睛和人乳研滴眼中能见烟霄外物
　　食蝗
　　孔帖五代干祐元年七月戊申鸜鹆食蝗虫诏禁捕之
　　忽衔钩玦
　　秘书少监崔行功未得大夫前忽有鸜鹆衔一物入室乃鱼袋钩玦不数日遂加大夫
　　不登鼎俎
　　杜甫冬狩行肉味不足登鼎俎胡为见覊虞罗中
　　翡翠
　　埤雅雄赤曰翡雌青曰翠其小者谓之翠碧一名鱼虎一名鱼师以性善捕鱼故也或云名前为翡名后为翠或云翡翠二鸟名翠形小深青色食鱼翡大如鸠青不深无光彩林栖不食鱼
　　浴澄澜
　　异物志翠鸟先髙作巢及生子爱之恐坠稍下作巢子生羽毛复益爱之又更下巢也亦自其毛羽日浴澄澜渊泗之间鲜缛可爱
　　巢小堂
</div>
    <div class="pagination">
<a href="山堂肆考_page539.html">上一页</a><span>...</span><a href="山堂肆考_page535.html">535</a><a href="山堂肆考_page536.html">536</a><a href="山堂肆考_page537.html">537</a><a href="山堂肆考_page538.html">538</a><a href="山堂肆考_page539.html">539</a><span class="current-page">540</span><a href="山堂肆考_page541.html">541</a><a href="山堂肆考_page542.html">542</a><a href="山堂肆考_page543.html">543</a><a href="山堂肆考_page544.html">544</a><a href="山堂肆考_page545.html">545</a><span>...</span><a href="山堂肆考_page541.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
