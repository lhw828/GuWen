<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 16 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 16 页/共 54 页</h1>
    <div class="content">　　战国防安陵纒楚王妃之父安陵小侯国也子孙氏焉
　　安是
　　英贤传曰晋有安是叔施事晋厉公
　　安都
　　晋傅余頠复姓録有此氏
　　安迟
　　后魏安迟氏改为安氏
　　兰乔
　　元经传曰匈奴四姓有兰乔氏号日逐世为辅相
　　二十六桓
　　桓
　　孝慈渊圣皇帝御名胡官切从木从亘出自姜姓齐公小白之后以諡为氏东观记曰齐侯作伯支庶用其諡立族命氏焉绍兴二年诏避讳之字曰亘音周旋之旋后汉太子太傅荣字春卿其先齐人自齐徙沛国龙亢荣生雍郁郁字仲恩袭爵关内侯生普延俊丰良普传爵至曽孙延字叔元太尉阳平侯生衡顺顺生典字公雅光禄勲关内侯良龙舒侯相生鸾字始春议郎子晔字文林又族人酆生麟麟生彬字彦林尚书郎荣八代孙彝晋宣城内史生云温豁秘冲冲荆州刺史丰城公生嗣谦修修晋防军长社侯过江居丹阳生尹尹生崇之崇之七世孙法嗣唐郇王府谘议参军生少府丞思敏思敏生彦范相唐中宗姓书或云宋公御説之后司马魋亦为此姓误矣魋乃向氏特宋之公族谨按左氏齐车右大夫桓跳即荣之先
　　官
　　出姓苑
　　观
　　出自姒姓夏王启庶子五人食邑于观谓之五观其地洛汭是也五观之后为诸侯有罪夏王灭之子孙以国为氏观丁父仕鄀楚武王伐鄀俘丁父以归使为军帅故楚大夫独有观氏而世掌太卜谓之卜尹观起观从观瞻皆其后也后汉中平四年有零陵人观鹄自称天平将军
　　栾
　　出自姬姓唐叔虞之后靖侯孙賔食邑于栾因以为氏其地赵国平棘县西北栾城是也賔生共叔共叔生贞子枝枝生宣子盾盾生武子书书生桓子黡黡生懐子盈皆晋卿盈弟京庐及鍼纠乐鲂弗忌豹六人皆为大夫汉有尚书栾巴魏郡内黄人又春秋时齐惠公子雅生施字子旗亦为栾氏
　　讙
　　出姓苑
　　【一作酂则官反】
　　海西先贤传有渔阳人援字仲弓
　　瞒
　　风俗通荆蛮之后本姓蛮后世音讹遂为瞒氏或曰本姓盘改焉左传卫有司徒瞒成
　　潘
　　出自姬姓豫章潘氏南唐散骑常侍处常生内史舍人佑今为大族又潘一作番汉食货志河东守畨系省砥柱之漕师古注曰番音普安切
　　芈
　　姓苑音潘谨按芈弃粪器也
　　冠
　　列仙传有仙人冠先
　　完顔
　　完顔昌仕金为大兴尹有文武材宣宗面劳之曰卿曽大父是开国元勲
　　二十七删
　　关
　　风俗通云关令尹喜之后误矣喜为周函谷关尹盖三代官名国语言敌国賔至关尹以告是也汉艺文志有关尹子师古曰名喜为关吏老子过关喜去吏而从之
　　环
　　谨按周礼夏秋官皆有环人未必其后不为氏姓纂独取环烈之后必有所据也
　　班
　　出自芈姓楚若敖之后秦灭楚鬬班裔孙迁晋代之间因为班氏
　　蛮
　　出自姓荆蛮之后春秋谓之戎蛮子亦曰蛮子赤其后为氏
　　顔
　　元和姓纂曰圏称陈留风俗传葛洪要纂皆曰出自颛帝之后陆终第五子安为曹姓周武王封其裔孙曹挟于邾至邾武公字伯顔人谓顔公子孙因以为氏王俭谱云【案通志引王俭谱云顔氏出自鲁侯伯禽支庶食采顔邑因氏焉今王俭谱云之下不载俭语谨补之】未知俭何所据今因圏葛二家旧谱为定谨按顔邑不见于经传而邾娄顔公事见公羊传鲁公自为家谱亦以邾言其近也邾近而人多事鲁故鲁大夫有顔庄叔及鸣髙齐亦近邾国其大夫有顔庚字涿聚及其子晋
　　关龙
　　元和姓纂曰夏桀时关龙逄之后误矣龙逄姓关庄子言龙逄剖即其名也后无复姓
　　馯臂
　　商瞿传瞿传易于馯臂子弓徐广曰子弓楚人馯臂氏也
　　二十八山
　　山
　　风俗通云晋有山祈为七舆大夫贾执姓氏谱河内五姓其一山氏
　　间
　　解见简氏
　　蕳【音间】
　　汉淮南厉王传曰王与故中尉蕳忌谋杀反者开章以闭口师古曰姓蕳名忌蕳音姧严助作间字音同今流俗本此蕳字或作简者非也盖后人所改然则蕳间其本一也
　　瞷【音间】
　　史记济南瞷氏宗人三百余家豪猾二千石不能制景帝使郅都尽诛之









<子部,类书类,古今姓氏书辩证>
　　钦定四库全书
　　古今姓氏书辩证卷九　　宋　邓名世　撰下平声
　　一先
　　先
　　出自晋公族先氏世为晋卿大夫所谓栾郤狐先者也春秋时有先蔑先都先辛皆以姓名见其尤显者曰原大夫先轸生霍伯先且居且居生先克三世为卿
　　阡
　　唐中和二年卭州牙官阡能因公事违期避杖亡命为盗捕盗使杨迁诱之能自出首而迁诬以擒获被刑甚酷遂骂杨迁发愤为盗众数千人十一月陈敬瑄命髙仁厚为招讨使仁厚用谍者破平之卭州又捕能叔父行令等敬瑄释之
　　天
　　黄帝之相有天老后以为氏元和姓纂曰庄子有天根注云人姓名谨按近世解注庄子多寓言而天根非人今依姓纂
　　贤
　　出姓苑
　　
　　出自古子爵小国在光州弋阳轪县东南春秋鲁僖公五年楚灭子奔黄以国为氏齐有多衞有施【案施亦齐臣此作衞盖以哀公四年齐陈乞施衞甯跪救范氏遂悮以施为衞人】
　　燕
　　出自姬姓周同姓大臣召公奭为武王成王太保封于北燕传国四十二世至王喜为秦所灭当春秋初燕地小常为山戎所侵子孙出仕中国以国为氏或云南燕姞姓之后其国先亡因以为氏孔子弟子有燕伋字子思汉有宜城侯燕仓唐有直臣燕钦融元和姓纂曰农燕氏广汉燕氏皆汉以来自范阳徙居者唐百济大臣八姓其一曰燕氏余乃沙劦解真国苖木七氏也
　　田
　　出自妫姓陈厉公生公子完避御冦之乱奔齐以国为陈氏齐桓公使为工正食采于田八世孙常擅齐政为强家始称田氏或云陈田声相近也常曽孙曰和始簒齐为诸侯和生午午生威王婴齐又四世而秦灭齐虏王建建弟假及儋【案王建弟惟假一人若儋市等皆齐王疎族此作建弟假及儋未详所本】儋子市从弟荣弟横儋子广项羽时并裂地称王汉兴诸田徙阳陵又徙北平太尉武安侯蚡大鸿胪广明大司农延年皆其后魏议郎畴字子泰二十四世孙璟【案唐世系表作二十二世】唐郑州司马生承嗣【案唐世系表璟生守义守义生承嗣此缺一代】其孙正为司徒中书令子市魏博节度使又有望出平凉京兆鴈门太原天水信都者世系具元和姓纂【案姓纂今缺】又后汉益州掾田恭能译夷人语屯田长史田防战没田汜逐敌被杀晋有罗尚督防田佐后蜀尚书田褒西凉镇军将军西郡太守田昂昂兄子承爱南凉博士祭酒田元冲后周赐鴈门公田姓纥干氏隋初复旧孙正干河南田氏夀安田瑜字资中龙图阁直学士右谏
　　议大夫有传生齐卿真卿汉卿彦卿辅卿福昌田晋扬州刺史生供奉官谧谧生国子博士祐兴祐兴生光禄卿棐有传棐生陜州阌乡簿伸　淄州田氏邹平田敏太子少傅致仕生殿中丞章太中大夫宗显宗显生奉议郎纲及照纲生畴畴生文明字德普照生迪功郎俊民俊民生延庆字祖洽并宣和六年进士　范阳田氏京兆尹永兴军节度使赠侍中重进有传生六宅使守信供奉官閤门只候守吉守信生殿直保和保正　颍川汝隂田氏虢州团练使令方生郢州团练使钦祚有钦祚生供奉官閤门只候承诲崇仪副使承説承诲生阁门只候绍忠　并州太原田氏检校太傅左骁衞上将军景咸有生汉明补供奉官使岭表卒　易州田氏纪生成象成象生后唐泰州牧行方行方生再遇再遇生敏字子俊仪州防御使有传生瑾琳璹璋瑀瑾生文思副使守度守度生楙楙生灏绍圣四年进士璹供奉官生内殿崇班守琪内殿承制守中供奉官守畏守道守中生澄城簿槩璋生角瑀生希古希道希崇　汾州田氏左领军衞大将军康州团练使【案宋长兴间有田绍斌汾州人累官康州团练使此脱名当即此人】有传生守信内殿崇班閤门只候兖州瑕丘田氏水部员外郎昭度生殿中丞谷谷生太常博士植
　　颠
　　春秋晋大夫顚颉之后
　　牵
　　安平牵招为袁绍子尚从事降曹操曹操遣招诣栁城慰抚乌桓其后操枭尚首令三军敢有哭之者斩招独设祭悲哭操义之举为茂材又祖约有将牵腾
　　渊
　　姓源韵谱曰出自髙阳氏才子八人其一曰苍舒諡渊后以諡为氏
　　边
　　出自子姓汉有边韶字孝先南凉辅国司马边宪西秦镇逺长史边芮五代江南将边镐其后子孙或居楚丘或居陈留
　　县【平声】
　　圣祖上一字嫌名其字与县邑之县字同而平声或从心鲁大夫有贲父及子二人孔子弟子有贲字子象【案孔子弟子县亶父字子象见广韵注亶索隐作丰家语无父字此作贲疑即亶字之讹又有县子成字子祺家语作子横亦孔子弟子】今详此本以垂挂为义而姓书未有言其所自出窃意古者天子宫县诸侯轩县必有乐师掌其事者以世官为氏又古者男生必垂桑弧于门以射天地四方周官治象刑象之法必垂之象魏浃日而敛之故庄子谓之县令此二事亦恐有因而得氏者然则贲父子亶成芝防六人者其氏宜音平声无疑矣近世姓源韵谱元和姓纂皆以此氏入去声音黄练切误也今改正入先韵去声三十三霰更不收
　　先縠
　　元和姓纂曰晋先縠之后氏焉谨案春秋先縠食原彘二邑为卿故曰原縠又曰彘子
　　先贤
　　汉匈奴单于从兄日逐王先贤掸降元帝时封归德侯諡靖生阳侯富昌富昌子讽讽子襄襄子霸皆嗣师古曰掸音纒
　　千乗
　　谨案千乗邑名也其先食邑者因以为氏
</div>
    <div class="pagination">
<a href="古今姓氏书辩证_page15.html">上一页</a><span>...</span><a href="古今姓氏书辩证_page11.html">11</a><a href="古今姓氏书辩证_page12.html">12</a><a href="古今姓氏书辩证_page13.html">13</a><a href="古今姓氏书辩证_page14.html">14</a><a href="古今姓氏书辩证_page15.html">15</a><span class="current-page">16</span><a href="古今姓氏书辩证_page17.html">17</a><a href="古今姓氏书辩证_page18.html">18</a><a href="古今姓氏书辩证_page19.html">19</a><a href="古今姓氏书辩证_page20.html">20</a><a href="古今姓氏书辩证_page21.html">21</a><span>...</span><a href="古今姓氏书辩证_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
