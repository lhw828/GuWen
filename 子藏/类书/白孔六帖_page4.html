<!DOCTYPE html>
<html>
<head>
    <meta charset="UTF-8">
    <title>白孔六帖 - 第 4 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 4 页/共 50 页</h1>
    <div class="content">







　　白孔六帖卷五
　　钦定四库全书
　　白孔六帖卷六　　　　唐　白居易　原本
　　宋　孔　传　续撰
　　原隰【一】　　　　　　丘【二】
　　陵【三】　　　　　　　阪【四】
　　穴【五】　　　　　　　溪【六】
　　涧【七】　　　　　　　壑【八】
　　谷【九】　　　　　　　洞【十】
　　水【十一】　　　　　　隄渠【十二】
　　沟洫【十三】　　　　　漕【十四】
　　堰埭【十五】　　　　　津渡【十六】
　　海【十七】　　　　　　河【十八】
　　原隰【一】
　　白火燎【若火燎于原不可向迩】皇皇者华【于彼原隰】鹡鸰在原【兄弟急难】菽【中原有菽庶民采之】苓【诗隰有苓苓大苦也山有荷华隰有游龙龙红草也有杻有榆有栗有六駮有树檖有苌楚】居不使【礼圣人不使泽者居中原】廵行【三月廵行田原劝农勉人】龙鳞【原隰龙鳞文】萧条【原野萧条文】人肉【王莽时原野厌人肉】曜威【三农之隙曜威中原讲武】膴膴【周原膴膴美也毛诗】阽【进原险处】逦迤【平原】莓莓【传原田莓莓草盛貌】广平【尔雅广平曰原下湿曰隰】可食【尔雅可食者曰原】放牛【于原薮】石蕉【尸子莒国有石蕉原者广寻长五十歩临百仞之谿有以勇见莒子者却行齐限莒国莫之敢近以服莒】试望【平原】孔遁形【韦瓘南陵县大农陂记邱隰遁形空规残状】清虚原【韦嗣立营别第骊山帝临幸名所居曰清虚原】旣夷且大【桞宗元道州文宣王庙碑畇畇其原既夷且大】伏龙【髙祖纪武德六年十一月丁酉猎于伏龙原】作观池乐游原【太平公主始作观池乐游原以为盛集既败赐宁申岐薛四王都人嵗禊其地】卜筑【李白避地司空原诗卜筑司空原北将天柱隣】相原隰之宜【犇走经营相原隰之宜指授方法韩愈送水陆运使】及兹险阻尽始见原野濶【杜甫鹿头山】原鲜而膴【卉物柔泽禹锡连州防记】落日【有时看禾黍落日上秋原韦苏州】登原忻时稼【同上秋郊作】郊原草树滋【同上】东野辟原畇【元稹代曲江老人】猎于白鹿原【髙祖本纪武德六年十月庚申猎于白鹿原】西出苍龙门南登白鹿原【李白】春夏之交【陆禽孕育餧兽之药不入原野六典】遥原萦属【萧颍士袚饮序】
　　丘【二】
　　白地险【易地险山川丘陵也】贲【易贲于丘园束帛戋戋】送子【渉淇至于顿丘】旄丘【诗责衞伯也旄丘之葛兮何诞之节兮】思贤【邱中有麻有麦有黍思贤也毛】宛丘【刺陈幽公荒淫昬乱也子之荡兮宛丘之上兮】击鼔【坎其击鼔宛丘之下】从长者【而上丘陵则必向长者所视】死【正丘首仁也】非人力【尔雅大阜曰丘非人力为之自然也】五【尔雅名丘五淮南州黎丘陈宛丘齐营丘晋潜丘一成为敦丘】有莘【莘鬼也如狗有角五色庄】夷【庄子丘夷泉实】歩仞【歩仞之丘陵巨兽无所隐其躯则孽狐为之祥】鼷隐【庄子鼷鼠深穴神丘之下以避熏凿之患】积卑【丘山积卑而为髙也】牡【家丘陵为牡】千年【拾遗丹丘千年一烧至圣之君以为大瑞】学山丘取材用【礼】孔侯德【韩愈宴喜亭记太原王宏中于其居之后丘荒之间上髙而望得异处焉却立而视之出者突然成丘愈请名之名曰侯德之丘】奥之宜【桞宗元东丘记东丘者奥之宜者也】可以处休【丘之幽幽可以处休丘之窅窅可以观妙】众丘【求观众丘小必上太山岑韩愈诗】某水某丘吾童子时所游钓也【送杨巨源】髙不逾寻丈【丘垤之山髙不逾寻丈则人狎而玩之上于頔】戢戢见相凑【常升崇丘望戢戢见相凑南山诗】穿空细丘垤【雨中聮句】险如碍山丘【相去不容歩险如碍山丘洞庭阻风】云卷一丘【房鲁上节度使书大道之行则泽布四海否则云卷一丘】丘气多尫【杂俎广知】
　　陵【三】
　　白鸿渐【易鸿渐于陵】菁菁者峩【在彼中陵】深谷【为陵老子】集【鴥彼飞隼集于中陵】五月升【礼】殽二【传殽有二陵焉南陵夏后臯之墓北陵文王之所避风雨也】莫大【陵莫大于加陵尔雅】为髙必因　咸阳【有陵】齐陵　岿然独存【唐文粹乔潭女娲灵记登黄龙古墓望洪河中流岿然独存大防不溺者娲皇陵也】有髙卑之常【水无盈缩之度陵有髙卑之常】平坦【惟君与我同懐抱锄去陵谷置平坦韩愈游青龙寺】牧羊之子来攀登【李白登髙丘君不见骊山茂陵尽灰灭牧羊之子来攀登】周览无不极【清晨登巴陵周览无不极明湖映天光彻底见秋色李白】陵气多贪【酉阳杂俎】
　　阪【四】
　　白茹藘【在阪】有漆【有桑诗】伐木【于阪】晨上【城臯阪注旋门门在城也】轘辕【文邪径防乎轘辕轘辕阪名】九折【王阳驰九折九折阪名也】所思【张衡四愁诗我所思兮在汉阳欲徃从之陇阪长侧身西望涕霑裳】造云日【文脩阪造云日】班彪登【北征赋登赤须之长阪】文帝【汉文帝从霸陵上欲西驰下峻阪袁盎揽辔上曰将军怯耶盎曰臣闻圣主不乗危今陛下骋六辔飞驰不测山有如马惊车败陛下纵自轻奈髙庙太后何上乃止】王阳叹【汉王阳为益州守行部至九折阪叹曰奉先人遗体柰何乗此艰险乃以病辞去及王遵迁益州刺史至此阪问曰此非王阳所畏之道耶吏曰是遵叱驭驱之曰王阳为孝子王遵为忠臣】走丸【阪上走丸言易】吴阪马【见马门】孔白司马坂【侯思止本人奴言语俚下尝按魏元忠让曰亟承白司马不尔授孟青洛阳有白司坂将军有孟青棒即杀琅玡王冲者元忠不承】长乐坂【张濬帝置酒安福楼临饯濬饮酣泣下杨复防闻不怿率中尉等饯长乐坂以酒属濬濬不举】崿坂之峻【张说上防曰宫距洛城百六十里有伊水之隔崿坂之峻】采薪陇阪长【李白北上征汲水涧谷阻采薪陇阪长】藏昴【藏昴低横坂韩愈】南坂【即北南阪下乆闻有水石】营大像白司马坂【苏珦后营大像白司马坂糜用亿计珦上防諌见纳】
　　穴【五】
　　白上古居【易上古穴居而野处后世圣人易之以宫室】虚受　惴惴【诗临其穴惴惴其栗】大木【庄子大木百围之窍穴】狐伏【庄丰狐文豹伏于岩穴】逃【越人三世杀其君王子捜患之乃逃于丹穴越人熏之以艾乗以玉辇】大明镳辔【于金枢之穴注灵道文也】铜乳【访铜乳于洞穴注灵道文】禹穴【上防稽探禹穴太史公】冬【上古冬穴夏巢文子】穴处【识隂阳】龙穴【吴郡龙穴内蒸云雨所储】探封狐【趫防之徒赴洞穴探封狐】屑没【或屑没于鼋鼍之穴】呀【越呀之洞穴】来风【空穴】丹穴【汉邑寡妇清其先得丹穴而探其利穴出丹砂见鳏寡注】五姓出【后汉武洛钟离山有二穴一赤一黒有五姓出焉】海防【风俗记浴鲩一名海防长数千里穴居海底出入有恒入穴则潮上出穴则水退也】尾闾【荘子尾闾之穴山下出也】孔穴山藏钱【藩镇刘仁恭以堇土为钱敛真钱穴山藏之】诛破奸盗窟穴【李林甫】洞穴【王锷作洞穴实金钱其中】氷雪所储【桞宗元复乳穴记】神隧【髙丽国左有大穴曰神隧每十月王皆自祭】栖在巗穴【中有緑发翁披云卧松雪不笑亦不语栖在巗穴李白古风】四海失巢穴【赠河阳李大夫诗韩愈文集】不有万穴归【何以尊四渎杜甫三川观水】雨洗烟空颷然莫穷【文粹禹穴碑郑鲂】一符一穴不足为最【上】何必探禹穴誓将归蓬邱【李白感遇】万穴为之倒流【杜甫西岳赋】南室中入小穴【桞宗元记桞州山水南室中入小穴】常闻禹穴竒东去窥瓯闽【越俗不好占流传失其真幽踪邈难得圣路嗟长湮出韩文】漏泽穴【兖州泗水县东有漏泽穴】
　　溪【六】
　　白溪【尔雅水注曰溪】为牝【家溪谷为牝】百仞【家东流之水不息流行赴百仞之溪也】起章华【楚灵王起章华之台于干溪国人溃叛】雄雌【老子知其雄守其雌为天下溪】玉隐【文赤玉隐瑶溪】不测【临不测之溪以为固】一濯【过灵溪而一濯文】涤烦想【于心胷】荡尘【荡遗尘于旋流】千余仞【清溪千余仞中有一道士文】吕望【尚书太传吕望钓磻溪于鱼腹中得玉璜】潺湲【文】孔竹溪六逸【李白与孔巢父韩凖裴政张叔明陶沔居徂徕山日沈饮号竹溪六逸】青溪【田游岩爱夷陵青溪止庐其侧】愚溪【桞宗元愚溪诗序灌水之阳有溪焉东流入于潇水或曰冉氏常居也故姓是溪为冉溪余以愚触罪责潇水上爱是溪故更之为愚溪】善鉴万类【溪虽莫利于世而善鍳万类清莹秀彻上】溪【陆希声遁叟山居诗地当溪之上名其溪曰溪将以昧也】决于夷壤而发其源【又酌而饮溪曰吾所以命夫溪之为者勉子以决也子其决于夷壤以发其源决于塞垣以通其淤决于腴畞以施其润决于涸泽以溥其惠决于广陂使介鳞蕃育决于巨浸使虬龙变化】灵溪【李白送王屋山人诗灵溪恣防越】水石相喷薄【咆哮七十滩水石相喷薄同上】百尺照心明【吾怜宛溪好百尺照心明溪舘】虎眼【欲徃泾溪不辞逺龙门蹙波虎转眼】溪宴驻潺湲【韩愈送灵师】清溪澄素光【李白赠李左司】晨溪响虚駚【杜甫昔游】有深而緑浅而白【文粹舒元舆録桃源画记按仙记分灵洞三十六之一支其水輙流势与江河同有深而緑浅而白白者激石緑者落镜】黄溪【桞宗元黄溪记】若剖大瓮侧立千尺【同上】水木有佳色【李白宣城青溪胜桐庐水木有佳色】清湍鸣廽流【游水西同上】其流甚下不可以灌溉【桞宗元愚溪诗序】马头溪深不可厉借车载过水入箱【韩愈送盘谷子诗】溪行水犇注【杜甫诗】溪邉春事幽【落日】防溪荷叶叠青钱【谩兴】云溪花淡淡【盐亭诗】溪即镜中廻【李白】前溪緑泱泱【独酌】一溪初入千花明【李白诗】緑溪见緑篠【同上】溪垘流溃【仆固懐恩传范志诚统众冦泾阳时屯坚壁大雨溪垘流溃贼不得过】水恠潜去【地理志处州东十里有恶溪多水恠宣宗时刺史段成式有善政水恠潜去民谓之好溪】秋有虎溪月【白居易庐山草堂记】酾流为溪【凿石引泉酾其流以为溪溪不袤数丈趣侔江海独孤及琅玡溪述序】
　　涧【七】
　　白山夹水【尔雅山夹水曰涧】斯干【涧也斯干宣王考室也秩秩斯干】采蘩【于以采蘩于涧之中】采苹【于以采苹南涧之濵】考槃【在涧硕人之寛诗】磊磊【文磊磊涧中石】万丈余【深涧万丈余文】山溜【何泠泠飞泉漱鸣玉】潺湲【文】斤竹【谢灵运行斤竹涧诗过涧既厉急以衣渉水曰厉】马跳【后燕録晋刘牢之与慕容垂战败牢之走驰马跳五丈涧苻坚救至免之】孔涧谷之水深不过咫尺【韩愈上于頔书】亘石为底【桞宗元石涧记亘石为底逹于两崖水平布其上流若织文响若操琴】交络之流触激之音【掲跣以徃折竹扫陈叶排腐木可罗胡牀十八九居之交络之流触激之音皆在床下翠羽之木龙鳞之石均防其上】萦廻【六龙过万壑涧谷随萦回李白游太山诗】激激【当流赤足踏涧石水声激激风吹衣韩愈诗】出入行涧岗【此日足可惜】野水日泠泠【杜甫酬薛丈诗老夫自汲涧野水日泠泠】隔涧语【王君廊宋老生与战君廊不利保方山君廊粮尽诈请降与老生隔涧语祈请哀到】寻径【韦苏州义演师西斋稍指緑原骑还寻急涧径】鸣驺响【同上游琅玡山鸣驺响幽涧】弄惊波【同上夏景园庐緑涧弄惊波】金谷【唐乐史緑珠传石崇别墅在河南金谷涧涧中有金谷】羁禽响幽谷寒藻舞沦漪【桞宗元南涧中题】涧树落残花【韦应物西郊】寝扉临碧涧【同上西涧】弄泉朝渉涧【同上游西山】蹑石欹危过碧涧【同上寻涧嵓】
　　壑【八】
　　白必盈【易逺壑必盈】虚受【易】通谷【尔雅水通谷曰壑】藏舟【庄子】志士不忘【孟志士不忘在沟壑】可盈【国溪壑可盈】无完柩【文】怨遥【临浚壑而怨遥文】孔足崖壑【隐逸序唐兴贤人在位众多其遁戢不出者才班班可述然皆下槩者也虽然各保其素非托黙于语足崖壑而志城阙也】度彼絶壑【独孤及招北客文人悬半空度彼絶壑】西直巨壑连嶂如屏　穹壑【李嗣业初讨勃律也方通道防岭有大石塞隘以足蹶之抵穹壑识者以谓至诚所感】两岑抱东壑【李白寄刘侍郎】跻花界【韦应物游寺填壑跻花界】千崖无人万壑静【杜甫忆昔】歩壑风吹面【同上】斗水不能平巨壑之量【张说开元厯干符颂】隂壑云松埋【韦应物省风俗】暮看云壑平【上陟憇岩殿暮看云壑平同上】万壑度尽松风谷【李白】
　　谷【九】
　　白入于幽谷【易困卦辞】岱畎【书岱畎谷名出丝枲】髙岸【诗髙岸为谷】为陵【诗深谷为陵】鸟出【鸟鸣嘤嘤出自幽谷迁于乔木】葛覃【葛之覃兮施于中谷】白驹【皎皎白驹在彼空谷】得一【谷得一以盈老子】上德若谷旷兮【其若谷】荣辱【知其荣守其辱为天下谷】寥廓【大谷何寥廓】人血【川谷流人之血】太谷【九谷函谷】无底【文深谷无底】苍苍【大谷晦苍苍】抵璧【于谷俭也】凄风【起东谷文】覆篑【将覆篑于浚谷】千仞【谷】吹律暖【刘向别録邹衍在燕燕有谷地寒不生五谷衍乃吹律而温气至堪植黍今谓之黍谷】风浸淫【宋玉风浸淫谿谷盛怒于土囊之口】风出【飗飗出谷风】寒烟【隂谷曵寒烟】响【幽谷无私有致斯响】为牝【家溪谷为牝】注溪【尔雅注溪曰谷】量牛马【史乌氏倮倮人名谷量牛马不知数也】防【防于夹谷夹谷地名】孔幽栖谷【韦嗣立营别第骊山鹦鹉谷帝临幸宠赐优渥名所居曰清虚原幽栖谷】郎君谷【王侍父至河中庐中条山朔望一归省州人号郎君谷】骆谷【德宗幸奉天郭曙方领家兵猎苑北闻跸至伏谒道左遂从乗舆入骆谷】冦盗不入【司空图居中条山王官谷时冦盗所过残暴独不入王官谷】洪流巨谷　呀然成谷【陷者呀然成谷韩文】其石谷曰谦受之谷其土谷曰黄金之谷【同上】杳杳深谷【杳杳深谷攅青枫杏花诗】空谷【奈何君独抱竒才手把犂锄卧空谷赠唐衢】琼草隐幽谷【李白古风】今居子午谷【故人今居子午谷独在隂崖结茅屋杜甫都坛歌】川如掌【韦苏州蓝岭精舎谷转川如掌】泉甘而土肥【盘谷之间泉甘而土肥韩文】宅幽而势阻【同上】满谷山云起【杜甫示侄佐】谷虚云气薄【暮春】谷气多庳【酉阳杂爼】川谷成锦绣【贵妃杨氏传】
　　洞【十】
　　白三十六【茅君内传大天之内有元中之洞三十六所第一王屋山之洞周廻万里名曰小有清虚之天第二委羽之洞周廻万里名曰大有空明之天第三西域土山之谷周廻三千里名曰太元捴真之天第四西方元三山之谷周廻千里名曰三元极真之天第五青城之洞周廻二千里名曰寳仙九室之天第六赤城丹山之洞周廻三百里名曰上酒平之天第七罗浮山之洞周五百里名曰朱明曜真之天第八句曲山之洞周一百五十里名曰金坛华阳之天第九林屋山之洞周四百里名曰左神幽墟之天第十括苍之洞周廻三百里名曰成德隐元之天凡此十洞皆仙人灵真之隂天内宫也其八海之中昆仑蓬莱方丈瀛洲沧波白山八停之神山山皆有洞宫或有方千里五百里非名小天之例不在三十六天之洞数也五岳及名山洞室或三十里二十里十里难并合神仙之言又非小天之数岳洞万里其岱宗山之洞周三千里名曰三宫空洞之天罗鄷山之洞周一万五千里名曰北帝死生之天皆死神所治五帝之官考谪之府也鬼神所治又有二十八小洞天之隂宫或地官所在者不能一一记其洞山之名畧标其大者耳其余有六洞天隂宫山皆夷狄异类鬼所不治犬戎鸟兽蛮祼夷之种也匃奴之天下北戎之善山南越之拘屡是也句曲山洞宫之中本有仙人郭四朝者治其宫亦司三官领罗鄷师晨候四朝燕人也兄弟四人得道四朝是长兄也】孔大隐洞【韦夏卿署其居曰大隐洞】寳仙洞【宗幸清华宫太白山人王翼言元皇帝降于寳仙洞】猗玕洞【元结作自释曰天下兵兴逃乱入猗玕洞始称猗玕子】寒居洞【韩退之宴喜亭记云洞曰寒居之洞志其入时也】神刓【有洞若神刓韩愈诗】黛容峥嵘【元杰东岭洞谷铭划开洞门黛容峥嵘诡状轮囷疑伏龙恠镇含烟云】嵌巗巗兮洞无极　金沙洞【在骊山上】鱼藻洞【见萍门】水横洞以下渌【李白鸣臯歌水横洞以下渌波小声而上闻】玉泉交流【余闻荆州玉泉寺山洞徃徃乳窟窟中多玉泉交流有白蝙蝠如鵶李白答族侄赠玉泉仙人】洞天石扇訇然中【李白诗】洞口经春长薜萝【杜甫览物】洞口含凉气【韦应物宿青都观】金星洞【洋州有金星洞地理志】南山乳洞【酉阳杂爼有人游南山乳洞洞深数里乳滴沥状若飞仙】小儿奔忙入洞【龙城録茅山隐士吴绰素擅洁誉神凤初因采药于华阳洞口见一小儿手把大珠三颗其色莹然戱于松下绰因前询小儿奔忙入洞】张公山洞【婺源县有张公山洞洞穴如井深不可测】
　　水【十一　水灾　救水灾附】
　　白水流湿【易】润下　融而为川渎【流而为江海】上善利物几道【老子曰上善若水水善利万物而不争处众人之所恶故近道】智者【乐水】积隂【淮南子曰积隂之气为水】习坎【易曰水洊至习坎】盈科带地【文选悲哉带地川】浮天【元中记天下多者水焉浮天载地髙下无不至】朝宗【沔彼流水朝宗于海】冠五行之始【洪范五行一曰水】居六府之先【六府水火金木土谷】至柔之性【善利之功】泉【毖彼泉水亦流于淇有漼者泉】投石【运命论曰以水投石莫之受也以石投水莫之逆也】一勺【今夫水一勺之多】涸【礼曰仲冬之月水始涸】观【孙卿子曰孔子观于东流之水子贡曰君子见大水必观】陇水【歌曰陇头流水鸣声幽咽遥望秦川肝肠断絶】淡【君子之交淡若水小人之交甘如醴君子淡以成小人甘以坏】积【孙卿子曰积水成泉吞舟之鱼生焉】涌【潜防洞出】急【慎子曰西河下龙门其流驶竹箭庄子曰吕梁之险三十仞流沬三十里鱼鼈不能进急之甚也】悬水【三十仞】环流【九十里】尺波【岂徒旋】瑞【王者德及地醴泉涌传曰共工氏以水纪故为水师名官注共工受命于水】感【姜诗至孝有泉化出味如江水以养其母】饮【饭疏食饮水】信【易曰行险而不失其信】器【夫水不凝滞于物在器必随其方圎】竭【谷无以盈将恐竭】万顷【黄叔度汪汪若万顷之波】洗耳【许由】濯【沧浪之水清兮可以濯我缨沧浪之水浊兮可以濯我足】监【书曰人无于水监当于人监又庄子人莫监于流水当于止水】积【荘子曰水之积也不厚则其负大舟也无力】流恶【左传有汾浍以流其恶】水滋【传曰拘鄫人之沤菅者曰何故使吾水滋浊】明水【司烜氏取明水于月】川游【周禁川游备溺也】沉泽【雍氏禁沉泽谓毒水虫也】狎玩【传水懦弱人狎而玩之】多死【狎而玩之则多死焉】无沉气【国语水无沉气】春水渌波【文】雨露【文子曰水之道上天为雨露下地为江河】天吴【水神也山海经曰天吴八首十尾亦曰河伯】八水【闗内八水一泾二渭三浐四灞五浶六浩七沣八潏】利万物成百事　观溺【君子观小人溺君子见大水必观焉】溺【礼曰小人溺于水君子溺于口】
　　积【水积而成江河行积而成君子】坎【易曰坎为水润万物者莫润乎水】隂阳【谷梁曰水北为隂水南为阳】清涤【礼曰水曰清涤】饮溽水【穆天子传天子饮于溽水之上】准通【尚书大传曰非水无准万里之本非水无以通逺道之重任也】爱水【韩诗曰冬不数浴非爱水】性欲清【文子曰水之性欲清砂石秽之人之性欲平嗜欲害之】美哉【晏子曰景公问亷政何如对曰其行水也美哉水乎其浊无不涂其清无不洒】镜【墨子古诗曰君子不镜于水而镜于人镜于水见靣之容镜于人则知其吉凶】乐水【韩诗外传曰夫水者縁理而行不遗似有礼者重而之下似有智者蹈深不疑似有勇者障防而清似知命者厯险致逺似有徳者天地以生万物以成国家以寜万事所平智者所以乐于水也】方圆【尸子曰水其方折者有玉其圎折者有珠清水者有黄金淮南子亦云见珠玉门注】明【庄子曰水净则明水犹如是何况精神圣人之心净乎】河伯喜【又曰秋水时至百川灌河两涘之间不辨牛马于是河伯欣然而自喜以天下之美为尽在己也】清浊湍迟【淮南子云各类生人见玉门】合窳【山海经刺山有兽名合窳见天下大水其上有水焉湛而清帝防之浆水也】柘林【水出建安吴兴县】梧桐【水有两源其山松杨】桃枝【水出东阳长山县桃林之下见永嘉郡记】湘水【湘中记曰湘水至清虽深五六丈见底了了然其石子如樗　蒲大五色鲜明白砂如霜雪如朝露】禁【抱朴子曰左慈能禁水水为之逆流一二丈禁水着庭中大寒不氷】饮【华阳国志曰朱仓少受学于蜀郡食豆屑饮水讽谏周业怜其贫给米肉仓终不受】水灾水潦方降国乃大水【雨水不时水潦为败苦雨数来邱隰水潦则天多沉隂淫雨早降竝月令】以水潦之不时【天厉不戒天降之灾】天作淫雨【害于粢盛】后乃大水【败其城郭】平原出水【凢平原出水为大水】上天降灾【下民昏垫垫溺也】上帝不吊【下民咨嗟】流行【天灾流行】城复于隍【岸变为谷】臼灶生鼃曾甍巢鹳【苦雨诗水鹳巢臼灶】方割【汤汤洪水方割割害也】懐山襄陵【懐包也襄上也】浩浩滔天【言漫天也】灾既流行【水方洊至】垫溺【漂沦五稼】商羊【家语齐童謡曰天将大雨商羊鼓舞乃一足鸟舞孔子曰齐将大水灾也】悬釡【韩魏围晋阳决晋水以灌之城中巢居悬釡而炊】为鱼【赵孟曰防禹吾其为鱼乎】宋国害于粢盛【公使吊宋灾曰天作淫雨害于粢盛】厯阳变于鱼鼈【辨命论曰空桑之里化为洪川厯阳之都变于鱼鼈】洪河之决瓠子【汉书洪河之决瓠子帝亲自塞乃为瓠子之歌】沧海之吞桑田　九年【禹有九年水】资舟【旱则资舟备水灾】相惊【汉京师相惊以大水至百姓犇走相蹂躏王凤以太后及上后宫可御船王商曰自古无道水犹不冒城郭今理致平和何由有水此必讹言】先知【后汉公沙穆为农令元夀元年三辅已东漂没穆晓占乃告百姓令徙髙地免漂没也】伤稼【汉书和帝元年十年十三年十四年十五年水多漂雨伤稼】鼠巢树【汉书古今注光武六年九月大雨连月苖稼更生鼠巢树上】不辨牛马【庄子曰秋水大至渚涯之间不辨牛马】救水灾俾乂【尧曰洪水方割有能俾乂乂理也有能理水将使之】绩用弗成【鲧九载绩用弗成】决九川距四海【距至也决川使通于海禹曰予】濬畎浍距川【濬深也深其畎浍以通于川】尧水【尧时洪水】禹功【刘子谓赵孟曰美哉禹功明德逺矣防禹吾其为鱼乎】为鱼之患【见上】乃粒之功【禹治水毕蒸人乃粒】除九年之灾【兴万人之利】大防【大为之防】逺绩【禹功】属方割之灾【轸其咨之念】既有备于流行【且无虞于昏垫】窃壤以堙【山海经洪水防天鲧窃帝之息壤以堙水】积灰而止【淮南子曰古者四极废九州裂大水为害于是女娲乃积芦灰而止之】轸恤人之心【开救物之志】夏禹濬川人受赐矣【禹随山濬川到于今受其赐】台骀障泽帝用嘉之【金天氏有裔子昧为元防师生允格台骀宣汾洮障大泽帝用嘉之封诸汾州】宜务资舟之备【庻无悬釡之虞】沉石犀【蜀郡水灾太守李冰乃刻石为犀于江浦以厌洪水水乃止】负薪【汉河内决瓠子令将军已下皆负薪塞之】捧土【朱浮与彭宠书曰亦犹河濵之人捧土以塞孟津】徙人避水【汉武帝时河决灌四郡人令谒者二人发河南漕船五百艘徙人避水居邱陵九万七千口】灾同瓠子【莫展计于负薪】水等孟津【方効愚于捧土】多穿渠【贾让言若乃多穿漕渠使人得以灌田分散水患虽非圣人法亦救败之术】缮完旧隄【贾让言若缮完旧隄増卑培薄劳费无已数逢其害此下策也】堰流法【汉书王景仲通能治水诏遣与吴王共治浚仪渠吴王用景之治堰流水乃不复为害】鲧堙【书曰鲧堙洪水堙塞也】盛溢【汉王尊字子贡为东郡太守河水盈溢泛浸瓠子金隄老弱皆犇走恐水为害尊躬率人以应投白马以祭水劾水神河伯尊执珪璧使巫祝以身填金隄因止宿庐居隄吏人数千万人叩头諌尊不肯去及水盛壊隄吏人皆走唯一主簿在尊傍不去而水稍却而还吏人喜尊之勇节三老奏之诏赐秩中二千石加赐金二十斤】孔大水【杜中立为义武节度使大水泛徐兖青郓而沧地积卑中立自按行引御水入之毛河东注海州无水灾】水入帝寝【薛仁贵髙宗幸万年宫山水暴至夜突元武门宿衞皆散走仁贵曰当天子缓急安可惧死遂登门大呼以警宫内帝遽出乗髙俄而水入帝寝帝曰赖卿以免始知有忠臣也】壅则为渊防则为川【狄仁杰防民犹水也壅则为渊防则为川通塞随流岂有常性】投水死【窦怀贞与太平公主谋逆既败投水死】束汹涌之崩湍【桞文惩咎赋攅峦奔以纡委兮束汹涌之崩湍】湍涟【畔尺进而寻退兮荡洄汨乎湍涟】坏民庐舎【冯宿擢东川节度涪水数壊民庐舎宿修利防庸一方便赖】坐水旁【孟郊调溧阳尉县有投金濑平陵城林薄蒙翳下冇积水郊间徃坐水旁裴回赋诗】张又新水说【陆张又新为水说七种其二慧山泉三虎邱井六松江人助其好者虽百里为置之】座右置止水【孔若思厯库部郎中常曰仕宦至郎中足矣右置止水一石明自足意】水影【五行志大厯末深州束鹿县中有水影长七八尺遥望见人马徃来如在水中及至前则不见水】澄緑水【唐杜阳编沧州乆视山下出澄緑水其泉一百歩亦谓之流緑渠投之金石终不沉没】水发于深【而为用且逺能不违于道可浮可载可饮可灌以济于生物反其道而不防反为患矣韩愈择言解】漂沙漱壑【漂沙坼岸去潄壑松栢秃杜甫水涨诗】水揺寒山碧【李白诗】万里苍苍烟水暮【韩文】轻浪参差鱼动镜【同上】漩石【秋水灌盈漩石漂沙流枿轩昂舞于盘涡逮及收潦澹如緑醹刘禹锡楚望赋】水澹澹兮生烟【李白梦游天姥诗】砉如隙光端如匣剑【文粹陈寛颍亭记劈地而来砉如隙光端如匣剑视若中面使人毛磔】水之无声风荡之鸣【韩愈送孟东野序】寒水汪湾【长烟荏苒杜牧赋】水乐【元子于山中尤所耽爱者有水乐水乐是南磳之悬水淙淙然闻之多久于耳尤便元次山水乐记】辨水【李徳裕作相有奉使京口者李曰金山下杨子江中陵水各置一壶其人忘之至石城方忆乃汲一瓶归献之李饮之曰此颇似建业石城下水其人谢过不敢隐出中朝故事】圣水【李德裕亳州浮屠诡言曰有水可愈疾号曰圣水】清写【韩文桞山竒变其水清写】水荡漾兮碧色【李白惜余春赋】袐水【茶録唐秘书省中水最佳故水名袐水】水递【芝田録李德裕取惠山泉自京至常州置递号水递】防波龙鳞莎草緑【李白忆旧游浮舟弄水箫鼔鸣防波龙鳞莎草緑】京都水脉通惠山【李德裕任中书常饮常州惠山井泉自毗至京置递铺有僧诣谒德裕曰所谒相公者为相公通常州水脉京都一眼井与惠山寺泉脉相通徳裕大笑真荒唐也僧曰相公但取此井水在昊天观常住库后是也德裕乃以惠山一甖昊天一甖杂以入瓶都十瓶暗记出处遣僧辨折僧因啜甞取惠山寺与昊天余入乃同味德裕大竒之当时停其人递人不告劳浮议弭芝田録】龙文逺水通平岸【元稹早春】风驱鳞甲浪参差【同上】凢天下之水泉三亿三万三千五百一十有九【唐六典水部凢天下之水泉三亿三万三千五百一十有九其在遐荒絶域殆不可得而知矣】
　　隄渠【十二】
　　白大防【大为之防】小决【子产曰防人犹川不如小决使导】修利导逹【季春天子命有司曰时雨将降修利隄防导逹沟渎】濬畎浍【禹曰予修濬畎浍距川濬深也距至也深之以通至于川也】防川障泽【台骀宣汾洮障大泽】非窃壤可堙【岂积灰能止事见救水门】涨桃花之水【三月桃花水至】决瓠子之河【汉武决瓠子河发卒数万塞之自临河令将军已下皆负薪上悼功不成作瓠子歌】羡溢【汉书河决平原将塞之议者曰若隄不及冬成春来桃花水盛必羡溢有填淤反壤之害也】尽力沟洫【禹】郑白之渠【决渠降雨也】金隄【汉书河决酸枣坏金隄】茍月令不行【阙修利之备】则时雨将降【致昏垫之忧】増卑陪薄【沟洫志曰缮完故隄増卑陪薄】匠人【周礼匠人为沟洫】大防外杀【谓下厚上薄也】止水【礼曰夫礼之禁乱犹防之止水所自来也故以旧防为无用而坏之者必有水败以旧礼为无所用而去之者必有乱患】沉白马【见救水灾门注】都水【晋书都水使者汉之水衡之职东都省都水置河隄使者】移水道【齐人延年上书可令水工开大河上岭出之湖中东注之海闗东长无水灾上壮之然大禹所导恐难更改】水势【王凤曰水势各异不博议利害来春桃花水盛必羡溢也】善防水者使水淫之【淫读为廞谓水淤泥土留着助为之厚也】地势【沟因水势河因地势】竹落【河隄使者王延年以竹落长四丈九尺围盛以小石两船夹载下之三十六日河隄成也】开十二渠【史记西门豹为邺令凿十二渠引河水灌田当时人苦役豹曰百嵗后父老子孙思我至今得水利民富足汉长吏以十二渠桥絶驰道相近欲合二渠为一桥父老不肯曰贤君之法式不可改也】龙首【严熊临晋民愿穿洛以溉重泉以东万余顷故恶地于是穿渠洛水至商岭下岸岸崩徃徃为井井渠之生自此始穿渠得龙首骨故名龙首渠】所在穿渠【马援所过郡县为穿渠溉灌以利民】贾侯渠【魏贾逵字道梁为豫州通运渠二百里所谓贾侯渠】水不流【后汉王梁字君严为河南尹穿伊谷水注洛阳城下东泻巩川及渠成开决而水不流有司劾之】郑国渠【史记云韩患秦好兴兵事欲罢之无令东伐乃使水工郑国间说秦令凿泾水自中山西抵瓠口为渠并北山东注洛三百里欲溉田中作而觉欲杀郑国国曰始臣为间然渠成亦秦之利也为韩延数年之命为秦建万代之功卒使就而田注四万余顷收皆亩一钟于是闗中为沃野无凶年秦以是富彊因命曰郑国渠】千金渠【汉书张掖郡有千金渠】浪荡渠【汉书地理志至荥阳浪荡渠】白渠【汉书赵中大夫白公引泾水为渠见泾门注】平虏【魏祖以袁尚归单于将征凿渠自呼沱入汾水名平虏渠】股引【股支别引水也】脉连六辅【倪寛奏开六辅之渠水以广溉灌田也】孔彻壅通堙【杜亚拜淮南节度使至则治漕渠引湖陂筑防庸入之渠中以通大舟夹隄髙卭田因得溉灌防启道衢彻壅通堙人皆悦頼】脩塞【宗室臯迁荆南节度使初注陵东北傍溪有古障不治嵗輙溢臯脩塞之】广溉道【髙士亷进益州长史秦时李氷导汶江水灌田濒水者顷千金民相侵冒士亷附故渠厮引旁出以广溉道人以富饶】平虏渠【姜师度为易州刺史并海凿平虏渠以通饷路罢海运省功多】强公渠【强循累雍州司士参军华原无泉人畜多渴死循敎人渠水以浸田一方利之号强公渠】树隄自固【萧仿拜义成君节度使滑州濒河累嵗水壊西北防仿徙其流逺去树隄自固人得以安】筑隄七百歩【李渤为虔州刺史治湖水筑隄七百歩使人不病渉】筑隄捍钱塘湖【白居易迁为杭州刺史始筑隄捍钱塘湖钟泄其水溉田千顷】凿渠【齐澣以淮至徐城险急凿渠十八里入青水人便其漕】兴成【李石奏咸阳令韩辽治兴成当咸阳右十八里左直永丰仓秦汉故漕渠城起咸阳抵潼闗三百里无车挽劳则辕下牛尽可耕永利秦中矣】凿赣石梗崄以通舟道【路应为虔州刺史凿赣石梗崄以通舟道】郑白二渠【李栖筠闗中旧仰郑白二渠溉田而豪戚壅上游取硙利且百所夺农田十七栖筠请皆彻毁】浚渠厮江流灌田【为常州刺史嵗仍旱编人死徙踵路栖筠为浚渠厮江流灌田遂大稔上】筑隄防【杨凝亳州刺史缺董晋以凝行州事増垦田决污堰筑隄防水患讫息】治河内秦渠【崔引礼迁河阳节度使治河内秦渠溉田千顷】开盲山故渠【改天平节度使李同防叛与李听合师讨之时徐泗节度使王智兴檄兖海郓曹淄青当徐道者出车五千乗转粟馈军引礼度道逺乃自兖开盲山故渠自黄队抵青邱师人大济】凿咸应永清二渠【李景略拜丰州刺史天德军曲受降城都防御使凿咸应永清二渠】时其钟泄【高瑀领忠武节度使州北水旱无年瑀相地宜筑堤庸百八十里时其钟泄民頼不饥】引渠溉塞下地【李听以功兼御史大夫夏绥银宥节度使又徙灵盐部有光禄渠乆廞废听始复屯田以省转饷即引渠溉塞下地千余顷后頼其地】决翟王渠【赵珝封天水郡公按邓艾故迹决翟王渠溉稲以利农】浚渠【张志和县令使浚渠执畚无忤色】民歌【薛大鼎累迁徙沧洲刺史无棣渠久廞塞大鼎浚治属之海商贾流行里民歌曰新沟通舟楫利属沧海鱼盐至昔徒行今骋驷美哉薛公德旁被又防长芦漳衡三渠泄污潦水不为害】度开漕渠【黎干迁京兆尹京师苦樵薪乏干度开漕渠兴南山谷口尾入于苑以便运载帝为御安福门观之干宻具船作倡优水嬉兾以媚帝乆之渠不就】疲生人之力泄天地之藏【陈子昂上言近隋炀帝恃四海之富凿渠决河自伊洛属之扬州疲生人之力泄天地之藏中国之难起故身死人手宗庙为墟逆元气之理也】募民治隄【五代安彦威徙镇归徳是时河决滑州命彦威塞之彦威出私钱募民治隄】巨渠决太古众水为长蛇【杜甫柴门】袁家渇自西南行不能百歩得石渠【民桥其上有泉幽幽然而其鸣乍大乍细渠之广或咫尺或倍尺其长可十歩许其流抵大石伏出其下逾石而徃有石菖蒲被之青藓环周桞宗元石渠记】隄喧簇败夫【白居易诗】増石为防【桞宗元兴州江运记増石为防膏我稲粱】青渠一邑传【杜甫春川】龙口飘花【金銮宻记曰翰林有龙口渠通内苑天雨之后必飘诸花蘂经由而出有百种香色名不可尽春月尤妙】十石垆渠【河中府龙门东南二十三里有十石垆渠二十三年县令长孙恕凿溉田良沃亩收十石见唐地里志】
　　沟洫【十三】
　　白禹尽力乎沟洫【沟洫亦渠也广四尺深四尺曰沟洫倍沟】匠人【为沟洫】地阞【考工记曰凢沟洫逆地阞谓之不行注阞犹胍理也不行谓决溢也】一日先深之【凢沟防必一日先深之以传众力】大封【周礼大封之礼令众也注谓正封疆沟涂也】雍氏【掌沟渎浍池之禁凢害于国稼者春令为阱获沟渎之利于民者秋令塞阱杜获注害于国稼者谓水潦禽兽也】荡水【以潴蓄水以沟荡水以防止水以列舎水以浍写水】水势【周礼凢沟必因水势防必因地势善沟者水潄之善防者水淫之注淫谓淤泥土助为厚】周礼遂人凢治野夫间有遂【遂广深二尺】遂上有径【径容牛马】十夫有沟【沟陪遂】沟上有畛【轸容大车】百夫有洫【洫陪沟】洫上有涂【涂容乗车一轨】导逹【月令三月中气后五日天子命有司修利隄防导逹沟洫】稍沟三十里而广倍【注谓不垦地之沟也郑司农云稍读为桑螵蛸之蛸谓水湍齧沟也故三十里而广倍　蛸音消】水庸【礼曰祭防与水庸事也注云水庸沟也】股引【汉书见渠门注】孔厮沟蓟门【姜师度为易州刺史始厮沟于蓟门以限奚契丹】通舟楫【薛大鼎民歌曰新沟通舟楫利】月明沟水晓【韩愈诗】沟浊萍青青【君居泥沟上沟浊萍青青题张十八居诗】沟塍【耕斸归沟塍送侯参谋诗】木刀沟【唐地理志定州新乐有木刀沟有民木刀居沟旁因名之】为别讵防时伊予隧沟洫【元稹】防沟渎【旧史于頔为湖州刺史因行县至长安万山其下有水西湖南湖防凿溉田三十顷久堙废頔命设隄塘以复之改苏州刺史防沟渎整路衢至今頼之】一心穿地【姜师度有巧思颇知沟洫之利厯易州刺史河北巡察兼度支营田使又为陜州刺史河中尹师度既好沟洫所在必发众穿凿虽时有不利而成功亦多先是太史令傅孝忠善占星纬时人谓之语曰傅孝忠两眼看天姜师度一心穿地旧唐史】
　　漕【十四】
　　白汉武穿漕入渭【水运曰漕】呼沱石臼【后汉永平中治呼沱石臼河从都虑至羊膓没溺不可筭都邓训监其事上言罢之更用驴辇嵗省亿万计也】翦木开漕【虞诩为武都守先时运道粮艰澁僦五致一诩乃按行之自沮至下辩数千里烧石翦木开漕以人僦直于是水通】零桂漕【杜元凯开阳口起夏水逹巴陵千余里防长江之险通零桂之漕】计户转漕【汉】漕挽将漕最【卜式为武臯令领城考课最】底柱之漕【畨孙欲省底柱之漕】树栅立埭【刘牢之守甄城兖州溉水道险澁用闻人爽谋堰石渠水树栅立七埭为派拥二岸之流以利运漕】租运【袁宏家贫以租运自业】褒斜道通漕【汉时人上书言通褒斜道及漕事下张汤汤问其事言可行船漕汉中之谷可致便于底柱之漕从之道果近而水湍石不可漕】引渭为漕【郑当时言闗东之漕从渭上渡六月罢而渭水道九百里时有难处谓引漕穿渠起长安竝南山下至河二百里轻易漕度可令三月罢而渠下民田万余顷得溉此损漕省卒而益肥闗中之地天子从之为大利便】镌底柱之隘【阳焉上言河上下患底柱隘可镌广之上从之使焉镌之裁没水中不能复去而水益湍怒为害甚于故】孔便宜发近海租赋【崔仁师征辽东别知河南漕事仁师以漕路回逺恐所输不时至以便宜发近海租赋饷军之食】舟水东漕【崔湜建言山南可引舟水东漕至商州自商镵山出石门抵北蓝田可通挽道中宗以湜充使】喜渠漕【姜师度喜渠漕所至徭役纷纭不能便然所就必为后世利矣】凿潭通漕【韦坚为水陆运使初浐水衘苑左有望春楼坚于下凿为潭以通漕二年而成帝为升楼诏羣臣临观而咸阳防浐太原永丰渭南诸仓节级转运水通则舟行水浅寓于仓以待则舟无停留而物不耗失】为歇艎支江船二千艘【刘晏为歇艎支江船二千艘毎舩受十斛十船为纲毎纲三百人篙工五十人自扬州遣将部送至河隂上三门号上门填阙舩米斗减钱九十调巴蜀襄汉麻枲竹篠为绹挽舟以朽索腐材代薪物无弃者未十年人人习河隂险同上】江船不入汴汴船不入河河船不入渭【江南之运积扬州汴河之运积渭口渭船之运入太仓嵗输粟百一十万石无斗升溺者同上】后代控引淮海【杜甫试进士防问后代控引淮海漕通泾渭固舟楫之利逹仓庾之储人頼此殷亦行之自乆】六门堰【李频迁武功令县有六门堰者廞废五百五十年方嵗饥频发官廥庸民浚渠按故道厮水溉田谷以大稔宪宗嘉之赐绯鱼】减运钱数十万【齐澣迁润州刺史州北距歩沙尾纡滙六十里舟多败溺澣徙漕路繇京口埭治伊娄渠以逹杨子嵗无覆舟减运钱数十万新唐】
　　堰埭【十五】
　　白树栅立埭【见上】召伯埭【谢安至新城筑埭后人思之名曰召伯埭】流菜堰【晋傅祗为荥阳守造流菜堰至今兖豫无水患】税钱【晋书严彭祖领尚书时王奕求东海盐钱塘以水牛牵埭税取钱直帝从之严谏乃止】孔伊娄埭【齐澣迁润州州距歩沙尾纡滙六十里舟多败溺澣徙漕路繇京口埭治伊娄渠以逹扬子嵗无覆舟减运钱数十万又立伊娄埭官征其入招还流人五百戸】沟渠隄堰决九河使【宇文融检校汴州刺史河南北沟渠隄堰决九河使】壅渭为堰【韦安为水陆运使汉有运渠起阙门西抵长安引山东租赋汔隋常治之坚为使乃占咸阳壅渭为堰絶灞浐而东注永丰仓下复与渭合】置常丰堰【李承迁淮西黜陟使奏置常丰堰于楚州以御海潮溉屯田瘠卤收常十倍它嵗】筑隄阏以防不足泄有余【李吉甫为淮南节度使奏漕渠庳下不能居水乃筑隄阏以防不足泄有余名曰平津堰】脩复【王起为山南东道节度使濵汉塘堰聮属吏弗完治起至部先脩复与民约为水令遂无凶年】鲁阳五堰【杨行宻孙孺围行宻宣州凢五月不解台蒙作鲁阳五堰拕轻舸馈粮故行宻兵不困】立堰庸水不能暴【贾敦頥徙瀛州刺史州濒滹沱冦二水嵗湓溢瓌室庐寖洳数百里敦頥为立堰庸水不能暴百姓利之】地沙塉不可蓺【张守珪诏以州为都督府守珪为都督州地沙塉不可蓺常潴雪水溉田是时渠堤为虏毁材木无所出守珪宻祷于神一夕水暴至大木数千障塞流下因取之脩复堰防耕者如旧州人神之】强弩射涛头【筑捍海堰江涛夜冲击沙岸板筑不能就因命强弩数百以射涛头又亲祝胥山祠仍为诗一章亟沦置海门既而涛头遂趋西陵乃运巨石盛以竹笼植巨材捍之城基始定其重濠累堑通衢广陌亦由是而成焉吴武肃备史】都水使者【凢京畿之内渠堰陂池之坏没则下之于所由而后修之唐六典】
　　津渡【十六溺附】
　　白渉水　子路问津　是知津矣　因河为津　朝渉之胫　掲厉【深则厉浅则掲】防渉【山川】利渉【大川】若渉大水【其无津涯】渐裳濡轨　褰裳渉溱　脱挽济人【子产】方思　慿河【徒渉】公无渡河【崔豹古今注津吏霍子髙见白首征夫被髪提壶乱流而渡其妻止之不及遂溺死妻乃援箜篌作公无渡河之曲歌终亦投河而死】佩剑过延平【晋雷焕佩剑过延平津劒飞入水化为龙】渡盟津【书惟十有一年戊午师渡孟津】谁谓河广一苇航之　陈平渡河【舟人疑有金玉平乃脱衣与刺船自免】杨桞津【白马津】军渡【韩信击魏陈船欲渡临晋而伏兵从夏阳以木罂缶渡军虏魏王】氷合【王郎追世祖世祖南驰至呼沱候吏还曰河流澌无船可渡官属大恐令王霸元伯视之霸欲安众还诈云河氷坚可渡众喜遂前比至河氷亦合上令霸防渡未毕数车而氷解】溺不吊【礼死而不吊者三畏压溺溺慿河也】无悔【暴虎慿河死而无悔】公无渡河【见上】溺海衘石【山海经精衞本赤帝之女游于东海溺而不反化为寃禽名曰精衞常衔西山之木石以填东海此鸟出发鸠山】沉湘懐沙【屈原既于临渊有懐沙之志遂投湘江汨罗而死】吊屈【贾谊过汨罗乃为文吊屈原曰侧闻先生兮自沉汨罗】问诸水濵【齐桓责楚曰昭王南征而不复寡人是问屈完曰昭王不复君其问诸水濵】葬于鱼腹【楚辞屈原曰宁赴湘江葬于鱼腹中】嫂【孟子曰嫂溺而援之以手权也嫂溺不援是豺狼也】父女【防稽録曰曹娥父没江其尸不获乃防江号哭七日不絶声乃自投江三日抱父尸俱出皆死家人收葬之为立孝女碑即黄绢之碑也】车【郑伯之车偾于济遇大风飘之入济也】舟【水所以载舟亦所以覆舟】必笑【传曰溺人必笑】善游【文子曰善游者溺也】抱石【韩诗曰申屠狄恨其时抱石投河而沉死】浮尸沉骸【辨命论曰伍贠浮尸于江流三闾沉骸于湘渚】禁川游者【备沉溺也周礼】水禁【水中害人之处则禁之】舟而不游【礼】忘子产之诫既闻狎而玩之【子产曰水懦弱人狎而玩之】弃仲尼之言果见蹈而死者【孔子曰水火吾见蹈而死者未见蹈仁而死也】恶梦【王延夀文考曾有恶梦恶之乃作叙梦赋以自厉后溺水而死】试船没【魏杜敬伯矦为仆射受诏作御楼船于陶河试船遇漂没帝为流涕】落水【陆士龙常着缞绖上船于水中顾其影因大笑落水人救免溺】孔沉渊陨命【柳宗元作赋自儆曰将沉渊而陨命兮讵蔽罪而塞祸】竞渡【杜亚拜淮南节度使方春南民为竞渡戯亚欲轻駚乃髤船底使篙人衣油防衣没水不濡】夜济合流【王沛兼御史中丞李光顔讨吴元济竒沛风槩署行营兵马使时诏书趣战诸将观望不敢渡溵以壁沛引兵五千夜济合流扼贼冲遂城以居】蒲津【李固言领河中节度使蒲津嵗河水壊梁吏撤笮用舟邀丐行人固言至悉除之】自投【蔡廷玉至灵寳自投于河】津筏【开张箧中寳自可得津筏韩北游诗】盟津【旋走不及停假道经盟津此日足可惜】通津【浮游靡定处偶往即通津送惠师】回首过津口而多枫树林【杜甫诗】防緑【古津逺杜牧游石盎诗】舟航所聚【崔融税闗市防天下诸津舟航所聚旁通巴汉前指闽越七泽十薮三江五湖控引河洛兼包淮海宏舸巨舰千舳万艘交贸徃还憧憧永日】水部大津无梁皆给舩人【量其大小难易以定其差唐六典水部】渡水竝须近江白丁便水者充【分为五畨别一替唐六典同上】
　　海【十七】
　　白天池【庄子南溟者天池也】地纪【地以四海为纪文选】百谷王　善下【老子曰江海所以能为百谷王者其善下也】大盈【大盈若冲文子曰大满而小溢】重润【海重润太平之庆象】千里润【公羊传曰海千里润注云海出云雨及千里也】朝宗【诗沔彼流水朝宗于海书曰江汉朝宗于海】委输【海赋曰于廓灵海长为委输】积流【孙卿子不积细流无以成海】受露【海受露雾故能成其深】海若【海神名】天吴【水伯名】沧溟　渤澥【沧波】浮天之浪【浴日之波】变桑田【神仙传曰东海凢三变为桑田】山【海有三神山蓬莱瀛洲方丈】桥【秦始皇驱石为桥望东海日出处见石门神鞭注】楼【蜃气结楼台】蠡酌【以蠡酌海】桴浮【子曰道不行乗桴浮于海】吞江　纳汉　百川防同　瀚海【博物志汉使骠骑将军北伐单于至瀚海而还】防入穴【水经曰防鱼长数千里穴居海底防入穴则潮上出穴则潮退出入有节故潮水有期】白露之涛　朝夕之池【潮有朝夕之期故吴都有朝夕之池】帷盖【潮有似阵车盖之状】观【孟子曰观于海者难为水游于圣人之门者难为言】幼海【山海经无皋之南望幼海郭璞注曰幼即少也】填东海【见溺门注】天台【又曰大荒中有山名天台海水入焉】地动【庄子曰海水三嵗一周流波相薄故地动】不譲【淮南子曰海不让水积以成其大】大波【韩诗外传曰成王时越裳氏重三译而朝曰吾受命国之黄髪曰乆矣天之不迅风雨海之不波溢也三年于兹矣意者中国有圣人盍去朝之】儵忽浑沌【庄子曰南海之帝为鯈北海之帝为忽中央之帝为浑沌鯈与怱相与过于浑沌待之甚厚鯈与怱谋报浑沌之德曰人皆有七窍以视听食息此独无有甞试凿一窍七日而浑沌死】呵水神【谢承后汉书汝南陈茂尝为交趾别驾刺史周敞渉海遇风船欲覆没茂防剑呵骂水神风即息】自悔首【周景式孝子传曰管宁避地辽东过海遇风舩人危惧皆叩头悔过宁自思咎念失首尝如厠不冠即便悔言风亦寻静】东海之鼈【谓塪井之鼃曰夫千里之逺不足以举其大千仞之髙不足以极其深庄子】不益不损【庄子曰禹之时九年水潦而水不加益汤之时八年七旱而涯不加损夫不为顷久推移不以多少进退者此亦东海之大乐也】碧海【十洲记曰扶桑在碧海之中地一靣万里太常之宫太真东王君所治处】结水【见氷门慕容蹈海注】晦【释名海者晦也主引秽浊其水黒而晦】四海【七戎六蛮九夷八狄形类不同忽而言谓之四海言皆近于海】东海【沧海溟海员海瀛海幼海涨海】西海【类海潮海蒲昌海西域传蒲昌海一名壃泽】岛屿【海中山曰岛海中洲曰屿】后海【礼曰三王之祭川也皆先河而后海】灵胥【涛神也伍子胥沉尸于江其精魄为涛之神】沸腾百川廻复万里【吴都赋潮波洲起沸腾百川】八月之观【八月观涛文选】沧波白波洪波　犇波　渌波　波如连山【选】左海【礼曰洗之在阼其水在洗东祖天地之左海也】不积小流【孙卿子曰不积跬歩无以至千里不积小流无以成河海也】上应天河【见天河仙查注】渉海【则有方丈蓬莱】鳀【音啼】壑鹏溟孔渉青海【李大亮讨吐谷浑为河东道行军捴管与李靖俱出北道渉青海观河源】渉海【陆元方武后时使岭外方渉海风涛惊壮舟人惧元方曰吾受命不私神岂害我趣使济而风讫息】海道风涛【归崇敬大厯初充吊祭册立新罗使海道风涛舟几壊】涨海连天【韩愈既至潮以表哀谢曰臣所领州在广府极东过海口下恶水涛泷壮猛难计期程风鳄鱼患祸不测臣州南近界涨海连天】甘棠港【王审知招蛮夷商贾海上黄﨑波涛为阻一夕风雨雷电震击开以为港闽人以为审知德政所致号为甘棠港】度海【王勃父福畤繇雍州同功叅军坐勃故左迁交趾令勃往省度海溺水痵而卒】濵海有鱼盐利【程日华朱防王武俊招日华不纳日华弃城自固叅军李宇谋曰今州十县濵海有鱼盐利此军本号横海将军能絶易定归天子自为一州可亢盗喉襟】惊澜【韩愈寄于頔书窥巨海之惊澜莫不战悼悸栗惑而自失】为物最钜【南海神庙碑海于天地间为物最钜】尘霾之杂不处【栁宗元东海若今夫大海其东无东其北无北其南无南旦则浴日而西之夜则防列星涵大隂扬隂火珠寳之光以明其尘霾之杂不处也必洎之西澨故其大也深也洁也光明也无我若者】紫海【唐杜阳编南昌国有紫海水色如烂椹可以染衣其龙鱼龟鼈砂石草木无不紫】多风波之患【叚希尧使于吴越是时江淮不通凢使吴越者皆泛海而多风波之患希尧过海遭大风左右皆恐惧希尧曰吾平生不欺汝等恃吾可无恐也已而风亦止五代史】海影飜【谘议朱景见鲍容说陈司徒在扬州时东市塔影忽倒老人言海影飜则如此出酉阳杂爼】海眼【唐金华子北海县因发地得五铢钱取之不尽中得一石记云此是海眼以钱镇之众惧复掩】波伏不兴【韩愈南海庙诗】求观众流细必泛沧溟深【孟先生诗】四海之水皆立【杜甫大礼赋九天之云下垂四海之水皆立】为王【天寳十载始封四海神为王南部新书】热海地寒不冻【西域碎叶东】积流横地纪防引天潢【唐太宗海诗】髙骈开海路【交趾以北距南海有水路多覆巨舟高骈徃视之乃有横石隐然在水中因奏以开凿道海之利云人操利楫石限横津才登一去之舟便作九泉之计时有诏听之乃召工者啖以厚利竟去其石民至今頼之北梦言】极云海之防茫【试登髙而望逺极云海之防茫李白惜余春赋】泥滓不能浊澄波非益清【韦应物赠卢嵩诗】云物不隐象三山共分明柰何疾风怒忽若基柱倾海水虽无心洪涛亦相惊【同上】大海荡汨兮颠倒日月【桞宗元招海贾大海荡汨兮颠倒日月龙鱼倾侧兮神恠隳突苍茫无形兮徃来遽卒隂阳开阖兮气雾滃渤】投之必沉负羽无力【弱水缩畜其下不极投之必沉负羽无力鲸鲵疑畏淫淫嶷嶷同上】頽风浩其四起【柳宗元佩韦赋横万里而极海兮頽风浩其四起】长风扇海踊沧溟之波涛【李白鸣臯诗】浪打天门【横江词海神来过恶风廻浪打天门石壁开同上】遥望齐州九防烟【一海水杯中泻李贺梦天】浪作禽填海【杜甫诗】江长注海犇【奉汉中王】潮海蹴吴天【秋日旅懐】还浮入海舩【李白诗】海水不可连江夜为潮【同上】碧海濶逾澄【杜甫寄刘峡州】海之归水洪涓必容【陆贽论諌】穹龟长鱼踊跃后先【阖庙旋舻祥颷送飘旗纛旌麾飞扬晻霭铙鼓朝轰髙管噭噪武夫奋棹二师唱和穹龟长鱼踊跃后先干端坤倪轩豁呈露】白波连山倒蓬壶【李白诗古来海寒多天风白波连山倒蓬壶长鲸喷涌不可渉无心茫茫泪如珠】海云生【横江词横江舘前津吏迎向余东指海云生同上】海鲸东蹙百川廻【月晕天风雾不开海鲸东蹙百川廻同上】谓言挂席渡沧海却来应是无长风【同上】防河而下【韩文防河而下茍不止虽有迟疾必至于海】断港絶潢【道于杨墨老庄佛之学而欲之圣人之道犹航断港絶潢以望至于海也】海波不惊【文粹开元太平海波不惊】
　　河【十八　祥瑞　沉祭　决塞附】
　　白大河【洪河长河中河】灵源【长源】出昆崘【山海经河源出昆崘之山】导河积石【禹导河积石至于龙门】九曲【河出昆崘千里一曲九曲入海】一清【黄河千年一清而圣人生】三门【水经曰禹凿砥柱以通河水为三门】九折【进南子曰河水九折】桃花水【沟洫志河决而桃花水漾溢注云三月水涨名】水箭流【慎子曰河下龙门流驶竹箭驷马追之不及】洋洋活活【河水洋洋北流活活诗】浑浑【浊河】九里之润【河润九里】四渎之宗【穆天子传河者四渎之所宗】积水【成渊】安流【见楚辞】大禹凿石柱【见三门注】巨灵擘华山【见华山门注】俟清【传曰俟河之清人夀几河清迟】忧涸【文子曰以数集之寿忧天下之乱忧河水之涸泣而益之注集年也】止浊【阿胶五寸不能止黄河之浊】投【韩诗申屠狄非其时抱石投河而死】入【语鼓方叔入于河】如带【汉祖誓曰黄河如带】苇航【谁谓河广一苇航之】上应绛河【援神契黄河者水之伯上应天河】中贯清济【清济贯黄河者截流而不混】决【汉文帝时决酸枣溃金隄史记元光中孝武决瓠子于是天子临河沉白马玉璧令羣臣从官自将军以下皆负薪填河而取淇园之竹以为天子既临河决悼功之不成乃作瓠子歌】移河【齐人延年上书请令水工开大河上岭出之湖中东注之海闗东无水灾北边无匈奴忧上壮之然大禹所导恐难更改之】溢【谷永以为河中国之经渎圣人兴出图书王道废则竭絶今溃溢横流异之大者宜修政以应之又李寻觧光自江河满溢所谓水不润下明天道有因而作今由其自决且勿塞以观水势河欲居之当稍自成川跳出沙土然后顺天心图之必有成功用财力寡】经渎【经常也见上注】下流【说文云河者下也随地下流而通也按水经云】阳纡山陵门山【山海经曰竝在河之中】作台【诗曰新台刺卫宣公也纳伋之妻作新台于河上国人恶之而作是诗新台有泚河水弥弥】栢舟【诗泛彼柏舟在彼中河】弗祭【左传楚昭王有疾卜河为祟大夫请祭之王弗祭】不流【谷梁传曰梁山崩壅遏河三日不流晋君召伯宗而问焉伯宗来遇辇者问焉辇者曰君亲素缟帅羣臣而哭之既而祠焉斯流矣伯宗至君问之伯宗如其言而河流矣左传亦云】水伯【孝经援神契曰河者水之伯上应天河】禹功【吕氏春秋曰古者龙门未开吕梁未发出门大溢逆流名曰洪水禹乃决江防河为彭蠡之障所活者万八千国乃禹之功】德水【吕氏春秋曰秦灭六国自以为获水德之瑞遂改河名之德水】委地【淮南子曰河以委地故能逺也】通天【见上】色黄【物理论曰河色黄赤象川之流盖浊也】百里不曲【又曰河百里不曲千里一曲】色白【尔雅河出昆仑虚色白】灉【又曰水自河出为灉】西南流【山海经曰积石山其下有石门河水为以西南流】九河【楚辞曰与汝游兮九河冲风起兮水扬波】塞【朱浮与彭宠书曰亦犹河濵之人捧土以塞盟津】四渎视诸侯【礼】四渎【尔雅江河淮济为四凟四渎者发源注海者也】　祥瑞马圗【礼曰河出马圗言龙马负图】开奥【河洛开奥符命用出】图书之泉【见文选】鱼【河圗曰黄帝云余梦见两龙授圗乃斋徃河洛而求之有大鱼泝流而上鱼泛白圗帝跪而受之】龙【运斗枢曰舜与诸侯观洛河有黄龙负圗出置帝前防入水去也防音制】金防玉检【河图曰黄龙既负图置帝前以黄玉为检黄金为绳昊天符玺也】见一清于千年【运命论曰黄河清圣人出拾遗记曰河千年一清圣王之大瑞】变五色于三日【易干凿度曰帝王将起河水先清清变白白变赤赤变黒黒变黄各二日也】荣光休气【中候曰荣光出河休气四塞荣光即五色】出图【子曰河不出图吾已矣夫】　沉祭白马【汉书河决瓠子帝亲临决河沉白马玉璧】貉【穆天子传天子西狩猎获白狐貉以祭于河】寳珪【传曰王子朝以成周之寳珪沉于河津人得之河上自浮水出将卖之则为石】白璧【河图赵王政以白璧沉于河】先河后海【礼曰三王之祭川也皆先河而后海此之谓务本言海之本源自河】　决塞大溢【文子曰河江之大溢不过三日】瓠子之决【见河门注】桃花之水【汉成时河决平原使王延世治之杜钦曰延世虑害不深若使不及今冬成来春桃花水盛必漾溢有填淤反壌之害注云春日桃花之水】竹箭之流【见上】金隄之坏【见隄渠门注】大防河决【大为之防】逺绩禹功【大庇人平】备其漾溢【见上】脩以隄防宜兴修利之功【月令季春修利隄防】以为昏垫之备　防其洊至【诚合僝功】茍非子来【则难兴力】负薪【见上】赏【汉武帝河决舘陶上使王延世塞之三十六日河隄成遂为河平元年上曰延世长于计防功费约省朕甚嘉之乃赐爵闗内侯及黄金百斤】决溢【见汉书】上防中防下防【汉书贾让奏言治河者有上中下三策若徙其当水冲之人以避之放河使北入海泛滥期月自定不劳人力此功一立河定人安千载无患谓之上策若穿漕渠使人得以溉田虽非圣人法然亦救时术也今据坚地作石隄东西水门但用木与土耳旱则开东方水门以溉田水则开西方高门以分河北诚富国安人兴利除害谓之中策茍缮完故隄増卑培薄劳费无已数逢其害谓最下策】孔防道【薛平授郑滑节度使始河溢瓠子东泛滑距城才二里所平按求故道出黎阳西南乃籍民田所当者易以它地防道二十里以酾水悍归壖田七百顷于河南自是滑人无患】河溢【马遂运河阳秋大雨河溢军吏请具舟以避遂曰使城中尽鱼而吾独完其家吾不忍既而水不为害】度河还家【王绩聚徒河汾间欲见兄弟輙度河还家】黄流【韩愈赋过潼闗而坐息窥黄流之犇猛】它水并注则浊【吐蕃列传虏曰闷摩黎山东距长安五千里河源其间流澄缓下稍合众流色赤行益逺它水并注则浊故世举谓西戎地曰河湟】入于天渊【栁宗元晋问其河则濬昆仑入于天渊】滔滔河流【刘鄩诸将皆欲战鄩乃悉召诸将坐之军门人以河水一杯饮之诸将莫测或饮或辞鄩曰一杯饮之犹难若此防防河流可尽乎诸将皆失色】代宗叹【唐苏鹗杜阳杂编曰代宗广德元年吐蕃犯便桥上幸陜及回潼闗上叹曰河水洋洋送朕东去】盘涡毂转【黄河万里触山动盘涡毂转秦地雷荣光休气纷五彩千年一清圣人在李白云歌】隰州黄河清【五代朱梁纪】清如井水【乾元二年七月岚州合河阙河三十里清如井水四日而变出唐史】清澄彻见底【寳应九年九月甲午同州至陜州二百余里河清澄彻见底同上】永徽五年六月济州河清【同上】汉使黄河逺【送蔡希鲁杜甫】













　　白孔六帖卷六
<子部,类书类,白孔六帖>
　　钦定四库全书
　　白孔六帖卷七　　　　唐　白居易　原本
　　宋　孔　传　续撰
　　江【一】　　　　　　淮【二】
　　济【三】　　　　　　汉【四】
　　湖【五】　　　　　　陂【六】
　　洛【七】　　　　　　渭【八】
　　泾【九】　　　　　　昆明池【十】
　　温汤【十一】　　　　涛【十二】
　　泉源【十三】　　　　池【十四】
　　浦【十五】　　　　　珠【十六】
　　玉【十七】　　　　　珪璋【十八】
　　江【一】
　　白大江【长江中江】九江【书过九江注江分为九道】三江【周礼扬州其川三江】荆池【淮南子曰荆楚以江汉为池】楚望【传曰江汉濉漳楚之望也】南国之纪【诗云滔滔江汉南国之纪】导岷山【夏书岷山导江】滥觞【家语江水始出岷山其源可以滥觞】九【江至浔阳分为九道】朝宗【书曰江汉朝宗于海】安流【楚辞曰今沅湘兮无波使江水兮安流】沧波【白波洪波】永矣【江之永矣不可方思】四渎之首【江河淮济】百谷之王【老子曰江海所以能为百谷之王者以其能善下】浮天之浪【浴日之波】如练【澄江静如练】大溢【文子曰江河之大溢不过三日】流而为江海　积水【水之积也不厚】双流【蜀江】滔滔【见上】沔彼江水【导于岷山】鱼相忘于江湖　池鱼【有江湖之思】誓【祖逖】字度【楚王】鲛人搆馆于悬流【泉客筑室于岩底江赋云】渉【渉江采芙蓉】二江灌锦城【史记河渠书曰蜀守李氷凿离堆山辟暴水之害穿二江灌成都中此渠皆可行舟有余用漑浸百姓又享其利至于所过往往引其水益用溉田畴渠以亿计莫之数也】孔彰泄有宜【李渤桂有漓水出海阳山世言秦命史禄伐粤凿为漕马援讨徴侧复置以通饷后为江水渎毁渠遂廞浅毎转饷役数千户济一艘渤洒浚旧导彰泄有宜舟楫利焉】湘流【栁宗元惩咎赋泝湘流之沄沄飘风击以扬波兮舟摧抑而廻邅日霾曀以昧幽黝云涌而上屯】泝淩天之腾波【同上却惊棹以横江泝淩天之腾波】枫落呉江冷【崔信明郑世翼者遇信明江中谓曰闻公有枫落吴江冷愿见其余信明欣然多出众篇世翼览未终曰所见不逮所闻投诸水引舟去】乗舻江中【杨元琰初张柬之代为荆共乗舻江中私语外家革命元琰悲涕慷慨志在王室柬之执政引为羽林将军谓曰江上之言君毋忘之】严程迫风帆劈箭入髙浪【追思南渡时鱼腹甘所韩愈引窦司直诗】惊波【凌大江之惊波同上复志赋】银屋【江中白浪如银屋李白诗】緑净【不可唾韩文】江流悍急【送区册序】支流合输【大江澒洞支流合输梦得楚望】横坤【大江吞呉去一练横坤抺杜牧送孟迟】江共蒹葭逺【韩文】欺岸【江涛欺岸黄沙走杜甫复隂】雷腾云【百里一瞬既会既逺淡为安流栁宗元兴州江运记】凿岸泄犇湍【称古神禹迹夜喧山门端独宿不安席韦应物】江水出火【九国志吴杨渭十二年冬十月濬东塘之杨林江水出火可以燃物】江流思夏后【杜甫登白帝城】寒江触石喧【同上】禹凿寒江正稳流【同上】天逺暮江迟【同上】大声吹地转髙浪蹴天浮【江涨同上】澄江平少岸【水槛】孤石隐如马【长江】澄湛凝緑【韩愈岳阳楼诗澄湛凝緑物影巧相向江豚时出戯惊波忽荡漾】封江渎广源王【五代杨二年正月封江渎广源王】
　　淮【二】
　　白长淮【清淮】导自桐柏【书导淮自桐柏入于海】其乂【书淮沂其乂乂治也】淮夷【书淮夷蠙珠暨鱼】淮泗【周礼青州其川淮泗】沔彼淮水　积水【见上】安流【见上】及淮【书曰海岱及淮惟徐州】竭【淮水竭王氏灭】孔无波平如席【韩愈送僧诗清淮无波平如席】具舠舻遣将度淮【杜佑徐州节度使张建封卒军乱立其子愔请于朝帝不许乃召佑节度淮泗讨定之佑具舠舻遣将度淮】封淮渎长源王【五代杨漙二年正月封淮渎长源王】山桐柏发谼歕涌【唐文粹吕周任泗州大水记山桐柏发谼歕涌下注淮濆】鐡鎻絶淮流【杜慆咸通中为泗州刺史防厐勋反围城淮南节度使令狐绹遣牙将李湘屯淮口与郭厚本合为所败湘等竝没于是援絶贼乃以鐡鎻絶淮流梯冲乗城】壅淮上流【杨行宻以锐士万二千冒雪驰迫清口不进壅淮上流灌厐师古军】淮神【唐李肇国史补楚州有渔人忽于淮中得古鎻不絶以告官刺史李阳大集人力引之鎻穷有狝猴跃出复没后有验山海经云火兽好为害禹鎻之名无支神】淮之水舒舒【韩赠张籍】水鬭【中和三年汴水入于淮水鬬坏船数艘唐史五行志】淮水出桐栢【韩愈董生行淮水出桐栢山东驰遥遥千里不能休淝水出其侧不能千里百里入淮流】戍夜逾淮【忠义传辛谠贼将李圎焚淮口谠曰事亟矣独出可以求援乃与杨文播李行实戍夜逾淮坎岸登驰三十里至洪泽见戍将郭厚本告急厚本许出兵】
　　济【三】
　　白清济【清源】导沇东流【书导沇水东流为济注泉源为沇流去为济】截黄【济水截河而流水不混其清】有弥【诗有弥济盈】济渎宜麦【周礼兖州其川河济】车偾【传曰郑伯之车偾于济】沔彼【济水】鸜鹆不逾济【周礼】四渎【视诸侯】孔潜流屡絶状虽微细独而尊也【许敬宗帝曰书称浮于济漯今济与源防不相属何故而然对曰夏禹导沇水东流为济入于河今自源至温而入河水自北洑地过河而南出为荥又洑而西至曹濮散出于地合而东汶水自南入之所谓溢为荥东出于陶邱北又东防于汶是也古者五行皆有官水官不失职则能辨味与色潜而出合而更分皆能识之帝曰天下洪流巨谷不载祀典济甚细而在四渎何哉对曰渎之言独也不因余水独能赴海者也且天有五星运而为四时地有五岳流而为四渎人有五事用而为四支五阳数也四隂数也有竒偶隂阳为阳者光耀隂者晦昧故辰隠而难见济者潜流屡絶状虽微细独而尊也帝曰善】与河同灵等秩【唐李甘济为渎问今尽济水之力载数石之舟广不能横深不能浮而曰与河同灵等秩吾不知先王班祀之意也】浊河终不沔清济【狄公执政在末年浊河终不沔清济杜甫】济上没蓬蒿【苦雨同上】河济异宜【栁宗元上中书状河济异宜海岱殊服】临济水【五代梁臣庞师古梁兵攻郓州临济水师古彻木为桥夜以中军先济朱宣走中都】惟神泉源清防浸彼遐逺【播通四气作纪一方冬肇节聿脩典物通典祭济文】清济【浊河清济曽无沟洫之虞栁文】
　　汉【四】
　　白沱濳为汉【尚书】池【传楚国汉水以为池】楚望【江汉濉漳楚之望也】漾水【书曰嶓冢导漾东流为汉又东为沧浪之水注泉源为漾水流为汉水】东流【见上】南纪【滔滔江汉南国之纪】广矣【汉之广矣不可泳思】游女【诗汉有游女不可求思】弄珠【游女弄珠于汉臯之曲】沉玉【蔡昭侯如楚三年止之昭侯归及汉执玉而沉曰予所有济汉而南者有若大川】大川【见上】朝宗【见江门】士军没【魏志曰汉水溢征南等士军皆没】广汉孔筑隄【卢钧会昌中汉水害襄阳拜钧山南东道节度使筑隄六十歩以障汉】涨齧城郭【张柬之授襄州刺史会汉水涨齧城郭柬之因垒为隄以遏湍怒】其隄莫量【唐文粹李善夷责汉水辞汉之深矣其隄莫量】遥看汉水鸭头緑【遥看汉水鸭头緑恰似蒲萄初拨醅李白襄阳歌】昨来汉水头【始得完孤羁韩愈寄顾立之诗】往复江汉津【杜甫子岂无扁舟往复江汉津】萧索汉水清【送樊侍御同上】汉水饶巨石【送李校书同上】汉水波浪逺【李白诗】眼前今古意江汉一归舟【杜甫怀防上逰】江海虽云广乗舟度无艰【韩愈诗】汉水既殊流楚山亦此分【李白拟古】
　　湖【五】
　　白五湖　洞庭【一名太湖】彭蠡【并湖名】其浸五湖【周礼扬州其浸五湖注云太湖方五百里故曰五湖】范蠡【句践既灭吴雪防稽之耻于是范蠡乃乗扁舟泛五湖而不反】捐珠【新语曰舜捐珠扵五湖之泉】积水安流　浮天浴日　乗舟【范蠡】卖药【列仙传东方朔汉武时为郎后有人见于防稽卖药而泛五湖】鱼相【忘于江湖】池鱼【有江湖之思】始波【洞庭始波木叶微脱文选云】孔赐镜湖剡川一曲【贺知章请为道士还乡里诏许之又求周宫湖数顷为放生池有诏赐鉴湖剡川一曲】龙出【禇无量家濒临平湖有龙出人皆走无量尚防读书若不闻众异之】凌洞庭之洋洋【栁宗元惩咎赋】饮马【楚世家马殷荘宗灭梁殷遣其子希范脩贡京师荘宗问洞庭广狭希范对曰车驾南廵才堪饮马尔荘宗嘉之五代史】南维羣崖水【洞庭九州间厥大谁与譲南维羣崖水北往何犇放潴为七百里吞纳各殊状韩文登岳阳楼诗】又【声音一何宏轰磕车百两】漭荡【漭荡见五湖李白送王屋山人诗】明湖落天镜【登巴陵开元寺同上】彻底见秋色【明湖映天光彻底见秋色望洞庭同上】连天【洞庭连天九疑髙蛟龙出没猩鼯号韩愈赠张二曹语】漫漫【复志赋过洞庭之漫漫同上】自古澄不清环混无归向【岳阳楼诗】轩然大波起【宇宙隘而妨同上】水月如练清光可掇【郎官湖序故人尚书郎张谓出使夏口沔州牧杜公汉阳宰王公觞于江城之南湖方夜水月如练清光可掇张公殊有胜槩四望超然乃顾白曰此湖古来贤豪逰者非一而枉践佳景寂寞无闻夫子可为我标之以嘉名传不朽白因举酒酌水号之曰郎官湖亦郑圃之有仆射陂也李白】开帆入天镜直向彭湖东【李白诗】半阳湖【酉阳杂俎句容县吴渎塘有半阳湖湖水半冷半热可以防鸡若有鱼误入辄死】
　　陂【六】
　　白鸿隙【汉汝南郡鸿隙陂以为饶翟方进为丞相以数溢为害奏罢之王莽时枯旱郡中追怨乃作童謡曰坏陂谁翟子威飰我豆食羮芋魁言不生稻粱唯生豆芋及覆陂当复谁言两鸿鹄托神告之也】贳贷【寗成曰仕不至二千石贾不至千万安可比人乃贳贷陂田千余顷假贫人保使数千家】引灌【张禹为下邳相引灌蒲阳陂率吏人假与粮种邻郡贫者归之】汪汪万顷【续汉书曰郭林宗言黄宪汪汪若万顷之陂】断水为陂【魏志夏侯惇为济阳守防大水作陂自负土率将士种稻人頼其利】穿渠筑陂【晋青龙元年穿城固渠临陂溉田数千余顷】投竹杖【费长房投竹杖于葛陂化为龙】卧【抱朴子葛仙公陂水中卧竟日方起】脩复【后汉邓晨为汝南守欲脩复翟方进所坏鸿隙陂闻许阳晓水署为都水椽阳因髙下形势起塘四百里数年乃成】方梁石洫【汝南多陂池年年决坏年费常三千余万鲍昱文渊为太守作方梁石洫水常饶足溉田倍也】仲春无漉陂池【月令】孔阏河灌通灵陂【姜师度徙同州刺史又洛灌朝邑河西二县阏河以灌通灵陂収弃地二千顷为上田】古天子陂沱台榭皆深宫复禁【韦宏机营宫所谓上阳者左仆射刘仁轨谓御史狄仁杰曰古天子陂沱台榭皆深宫复禁不欲百姓见之恐伤其心而今列岸謻廊亘王域之外岂爱君哉】脩复隄阏【于頔为湖州刺史有湖陂异时漑田三千顷久廞废頔至县命脩复隄阏嵗获秔稻蒲鱼无虑万计】为陂塘五百九十八所【韦丹徙为江南西道观察使凡为陂塘五百九十八所灌田万千顷】漾波【敬宗寳厯二年七月癸未以漾波尚食禁民渔】沈竿续蔓深莫测菱叶荷花静如拭【杜甫渼陂行】波涛万顷堆琉璃【同上】陂水寒更緑【蓼花被隄岸陂水寒更緑栁宗元诗】飞陂【永昌中秦州敷水店南西陂白日飞陂四五里一直塞赤水陂上桑畦麦陇依然不动朝野佥载】臭陂【韩愈宜城驿记驿前水传是白起堰西山下涧灌此城坏楚人多死流城东陂臭闻逺近因号其陂曰臭陂有蛟害人渔者避之】马首迷荒陂【失道苍耳城壕失往路马首迷荒陂李白】鱼龙动陂水处处生波澜【李白逰秋浦白苛陂诗】陂影【坠晴蜺杜牧诗】月陂【见李适之注】
　　洛【七　符瑞附】
　　白豫州川【周礼豫州其川洛】导熊耳之源【书导洛自熊耳东北防于瀍涧又东北入于河】宓妃【洛水之神名曰宓妃】宜禾【淮南子洛水轻利宜禾】禊【王济解禊于洛】竭【史昔伊洛竭而夏亡】鬬【国语周灵王时谷洛二水鬬将毁王宫王乃壅之后王室大乱】泱泱【小雅瞻彼洛矣维水泱泱】仙舟【李膺字元礼与郭林宗泛舟洛水人望者以为仙舟也】洛神【陈思王曹子建有洛神赋】三川【伊洛瀍】禹导【禹贡导洛自熊耳】周卜【洛阳】凤笙【列仙传曰王子晋好吹笙作凤鸣常游伊洛间遂得仙】清洛【曲洛】四水合流【伊洛瀍涧】震【史记周幽王时三川皆震伯阳甫曰周将亡矣三川泾渭洛】沔彼洛水　出书【孔安国曰九畴是也】　符瑞开奥【东都赋曰河洛开奥符命用出】图书之泉【文选】【宋书洛书者天符也王者有徳至川泉则洛出图书也】青鲤【河图曰黄帝游于洛水有鲤鱼长三丈身青无鳞赤文成字】凤集【宋书曰黄帝坐于扈洛水之上有凤皇集衘图置帝前图以黄玉为匣】龙见【易干曰帝王始兴河洛龙见】负九畴【书曰天乃锡禹洪范九畴注云天与禹洛出书也神负文而出列于背有数至于九】丹书【淮南子曰至徳之运洛出丹书】大鱼【帝王记黄帝时大雾三日帝防洛水之上见大鱼杀三牲以醮之天乃甚雨七日鱼流而得图书】沉璧　黑玉【帝王世纪汤沉璧于洛乃获黄鱼黒玉之瑞始受命称王】赤光【尚书中曰尧沉璧扵洛赤光起有灵负书出赤文成字】温寒【易干曰帝徳盛之应洛水先温九日乃寒五日变为五色黄也】凤防图以授轩【见凤集注】负书以畀姒【见负九畴注】鸡衘珠而王汉【帝王世纪昭灵后名含始防于洛池有玉鸡防赤珠刻曰吞此者王含始吞之而生汉髙祖】五子徯太康于洛汭　青云【尚书中曰武王沉璧而荣光塞河青云浮洛】孔作三大防【李适之宗患谷洛嵗暴耗徭力诏适之以禁钱作三大防曰上阳积翠月陂自是水不能患】永昌水【则天临朝武承嗣伪洛水右导使为帝遣雍人唐同秦献之改号洛水曰永昌水】拜洛受图【则天太后拜洛受图天子率太子羣臣蛮夷以次列大陈珍禽竒兽贡物卤簿坛下礼成去】别神拂洛水【征车转淆陵韩愈送矦叅谋】去来伊洛上【相待安罛箄同上寄崔二十六】清洛【狄犬吠清洛天津成塞垣李白赠武十七】交洛赴洪河【及闗岂信宿杜甫三川观水诗】上官仪咏诗【髙宗时天下无事上官仪独持国政常凌晨赴朝廵洛水隄歩月缓辔咏诗曰脉脉广川流驱马歴长洲鹊飞山月曙蝉噪野风秋音韵清亮望之若仙刘禹锡嘉话】水花翻照树隄兰倒挿波【唐太宗临洛水诗】青坛俯洛濵【緑绮膺河检青坛俯洛濵苏味道诗】嵩山东头伊洛岸【胜事不暇须穿裁韩愈】持竿洛水侧【孤坐屡穷辰上】洛有二桥【李昭徳洛有二桥司农卿韦宏机徙其一直长夏门民利之其一桥废省巨万计然洛水嵗淙齧之缮者告劳昭徳始累石代柱锐其前厮杀暴涛水不能怒自是无患也】清洛水光铺碧簟【刘禹锡诗清洛水光铺碧簟上阳宫叶剪红绡】
　　渭【八】
</div>
    <div class="pagination">
<a href="白孔六帖_page3.html">上一页</a><a href="白孔六帖.html">1</a><a href="白孔六帖_page2.html">2</a><a href="白孔六帖_page3.html">3</a><span class="current-page">4</span><a href="白孔六帖_page5.html">5</a><a href="白孔六帖_page6.html">6</a><a href="白孔六帖_page7.html">7</a><a href="白孔六帖_page8.html">8</a><a href="白孔六帖_page9.html">9</a><span>...</span><a href="白孔六帖_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
