<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 267 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 267 页/共 485 页</h1>
    <div class="content">　　惟五帝三王及秦汉以来受命之君靡不有兹鼎鼎存而昌鼎亡而亡盖鼎必先壊而国随之岂有易姓而犹传者乎不宝此噐而拳拳于一物孺子之智妇人之仁呜呼悲夫古诗
　　宝鼎诗【见国都门】
　　石鼎聨句诗序【系鼎】　　　　　韩愈
　　元和七年十二月四日衡山道士轩辕弥明自衡山来旧与刘师服进士衡湘中相识将过太白知师服在京夜抵其居宿有校书郎侯喜新有诗声夜与刘说诗弥明在其侧貎极丑白头黒面长颈而髙结喉中又作楚语视之若无人弥明忽轩衣张肩指炉中石鼎谓喜曰子亦能与我赋此乎刘徃见衡湘间人说云年九十余矣解捕逐鬼物拘囚蛟螭虎豹然不知其实能否也见其老颇貎敬之不知其有文也闻此说大喜即援笔而题其首两句次传于喜喜踊跃即缀其下云云道士哑然笑曰子诗如是而已乎即袖手竦肩倚北墙谓刘曰吾不能世俗书弟子为我书吾句因髙吟曰龙头缩菌蠢豕腹胀膨脝初不似经意诗旨有如讥喜二子相顾慙骇欲以多穷之即又为而传喜喜思益苦务欲厌道士每营度欲出口吻声鸣益悲操笔欲书将下复止竟亦不能竒也毕即传道士道士即髙踞大唱曰刘把笔吾诗云云其不用意而工益竒不可附说语皆侵刘侯喜益忌之刘与侯皆已赋十余韵弥明应之如响皆頴脱含讥讽夜盖三更二子思竭不能续因起谢曰尊师非世人能出也某伏矣愿为弟子不敢更论诗道士奋髯曰不然章不可以不成也又谓刘曰把笔来即又唱言四十字为八句既止即读读毕谓二子曰章已就乎二子齐应曰就矣道士曰此皆不足与语此寜为文耶吾能子所能而作耳非若之所学于师而能者也吾所能者子皆不足以闻也独文乎哉吾语亦不当闻矣吾闭口矣二子大惧皆起立牀下拜曰不敢他有问也愿闻一言而已先生称吾不能人间书请闻此而已道士寂然若无闻也累问不应二子不自得即退就坐道士倚墙睡鼻息如雷鸣二子怛然失色不敢喘斯须曙鼔咚咚二子亦困睡及觉日已出惊顾覔道士不见即问其童奴奴曰天且明道士起出门若将便旋然奴怪久不返即出覔之无有见矣二子惊惋自责若有失者遂诣余言不能识其何道士也常闻有隠君子弥明岂其人耶韩愈序
　　巧匠斵山骨刳中事煎烹【师服】直柄未当权塞口且吞声【喜】龙头缩菌蠢豕腹胀膨脝【弥明】外包干藓文中有暗浪惊【师服】在冷安自足遭焚意弥贞【喜】谬当鼎鼐间妄使水火争【喜】秋未落蒂冻芋彊抽萌【弥明】一块元气间细泉幽窦倾【师服】不值输泻处焉知懐抱清【喜】方当红炉燃益见小噐盈【弥明】睥睨无刄迹圎类天成【师服】遥疑负圗出曝晓正晴【喜】旁有防耳穿上为孤防撑【弥明】或讶短尾铫又似无足铛【师服】可惜寒食毬掷在路傍坑【喜】何当出灰地无计离瓶罂【弥明】陋质荷斟酌狭中贵提擎【师服】岂能煮仙药但未汚羊【喜】形模妇女笑度量儿童轻【弥明】徒尔坚重性不过升合盛【师服】仍似废毂仰侧见折轴横【喜】时于蚯蚓窍微作苍蝇鸣【弥明】以兹翻溢实负任使诚【师服】常居顾盻地敢有漏泄情【喜】宁依暖热敝不与寒凉并【弥眀】区区徒自效不足呈【师服】廻旋但兀兀开合唯铿铿【喜】全胜瑚琏贵空有口传名岂比爼豆古不为手所撜磨礲去圭角浸润着光明愿君莫嘲诮此物方施行【四韵并是弥明作】
　　次韵周穜惠石铫　　　　苏子赡
　　铜腥铁澁不宜泉爱此苍然深且寛蟹眼飜波汤已作龙头拒火柄犹寒姜新盐少茶初熟水渍云蒸藓未干自古凾牛多折足要知无脚是轻安
　　弓矢
　　羣书要语凡取榦之道上柘为上檍次之檿桑次之橘次之木次之荆次之竹为下【周礼】弓人为弓取六材必以其时榦也角也筋也胶也丝也漆也【冬官】骍骍角弓【诗】二矛重弓【閟宫】良弓之子学为箕【学记】其用噐则六弓四弩緑沉黄间堂溪鱼膓丁令【刘邵赵都赋】弓则乌号越棘繁弱角端象弭绣质暂跗文身【陈琳武库赋】繁弱拒黍古之良弓也【荀子】矢人岂不仁于凾人哉矢人惟恐不伤人凾人惟恐伤人【孟子】矢人为矢前弱则俛后弱则翔中弱则纡中强则羽丰则迟羽杀则趮【冬官】惟箘簵楛注三物皆出云梦之泽【禹贡】木为弧剡木为矢弧矢之利以威天下盖取诸暌【易繋】既张我弓既挟我矢【吉日】角弓其觩束矢其【泮水】弓衣载櫜弓矢注櫜者弓衣一名縚【时迈】交韔二弓注交二弓于韔中【小戎】觧其矢弢注弓衣也【荘北游】象弭注弓反未所以觧紤也以象骨为之【采薇】鱼服注取鱼兽之皮为矢之服
　　诗句氊带佩防鞬【鲍明逺】控破左的【选】将军胆气雄臂悬两角弓【杜】青海无传箭天山早挂弓【杜】弯弓开緑满月不惮坚【李】挟矢射汉月【杜】挿羽破天骄【李】鸣镝自相和【选】箭括通天有一门【杜】翻身向天仰射云一箭正坠防飞翼【杜】玉帐分兮射虏营【杜】
　　古今事实
　　乌号之弓
　　黄帝鼎成有龙垂髯下迎黄帝上骑堕弓百姓乃抱其弓而号因名之曰乌号【前郊祀志】乌号弓者柘树枝长而乌集将飞枝弹乌乌乃号呼以柘为弓因名乌号
　　弓锡有功
　　成王雕弓天子锡有功诸侯也注凡诸侯赐弓矢然后专征伐
　　四物精材
　　齐景公使人为弓弓人之妻曰此弓者泰山南乌号之柘燕牛之角荆麛之筋河鱼之胶四物者天下之精材也
　　楚人亡弓
　　楚人出游亡乌嘷之弓左右请求之王曰止楚人失弓楚人得之又何求孔子闻之曰惜乎其不大也不曰人遗之人得之何必楚也【家语】
　　讽弋鳬鴈
　　楚人有以弱弓微缴加鴈之上者襄王召而问之对曰三王弋道徳五覇弋战国王何不以圣人为弓勇士为缴张而射之非特鳬鴈之寔【世家】
　　防带两鞬
　　董卓膂力过人防带两鞬左右驰射注藏箭谓服藏弓谓鞬
　　弓燥手柔
　　魏文帝言嵗时之春和风扇暖弓燥手柔草浅兽肥与族子猎于邺西
　　弯弓射防牙
　　袁术遣将纪零等攻刘备吕布谓零曰徳布弟也为诸君所围故来救之布性不喜合鬬但喜觧鬬耳乃令军候植防于营门布弯弓而顾曰请君观布射防小支中者各觧兵不中可留决鬬布即一发正中防支零等皆言将军天威也罢去【布传】
　　木心不正
　　唐太宗谓萧瑀曰朕少好弓矢得弓十数自谓无以加近以示弓工乃曰非良材朕问其故工曰木心不正则脉理皆邪弓虽劲而发矢不直朕始悟向者辨之未精也
　　挽两石弓
　　张靖曰天下无事尔辈挽两石弓不如识一丁字
　　作矢【以下系矢】
　　黄帝臣牟东作矢【世本】
　　楛木为矢
　　肃慎国以楛木为矢以石为镞【六帖】有隼死楛矢贯之长尺有咫仲尼曰此肃慎之矢也【国语】
　　金仆姑
　　鲁荘公以金仆姑【矢名也】射南宫长万【左】
　　李陵矢尽
　　单于攻汉军李陵居谷中虏在山上四面射矢如雨下汉军南行未至鞮汗山百五十万矢皆尽即弃车去
　　伐竹为矢
　　冦恂伐淇园之竹为矢百余万
　　凿臂取镞
　　关羽尝为流矢所中贯其左臂后疮虽愈每隂雨痛医曰矢镞有毒毒入于骨当破臂作疮刮骨去毒然后此患乃除耳羽便伸臂令医凿之时羽适请诸将饮食相对臂血流漓盈于盘噐而羽割炙引酒言笑自若【蜀志】
　　三箭定天山
　　薛仁贵破九姓突厥于天山仁贵发三矢射杀三人余皆请降军中歌曰将军三箭定天山壮士长歌入汉关古今文集
　　律诗
　　刘乙新作射亭【一之父尝知眉州】　苏子瞻
　　兰玉当年刺史家防鞬驰射笑穿花而今白首间骢马只有清樽照画蛇寂寂小轩珠网遍隂隂垂栁鴈行斜手柔弓燥春风后置酒防君中防牙
　　劔【刀附】
　　羣书要语劔口谓之镡鼻谓之彘鞘谓之室韬谓之衣【初学记】桓公之葱太公之阙文王之录荘君之胷阖闾之干将莫邪巨阙辟闾此皆古之良劔也【荀子】孟劳楚之寳刀【谷梁传】有于越之劔柙而藏之精神四达【荘刻意】古人坠劔水中刻舟而求【新子】劔可以爱身【杨子】巧冶铸干将之朴清水淬其锋越砥敛其咢水断蛟龙陆剸犀革忽若慧汜画涂【王褒颂】陆断犀象未足称善随波截鸿水不渐刄【曺植七啓】丰隆奋椎飞亷扇炭神气化成阳文隂缦【张景阳七命】莫邪为钝兮铅刀为铦【楚辞】
　　诗句倚劔临八荒【江文通】盗窃恣祛箧英雄争奋劔【欧】惟有壮士独悲歌拂拭尘埃磨古劔【欧】利劔光耿耿佩之使我无邪心【韩】
　　古今事实
　　古有神劔
　　颛顼髙阳氏有画影劔腾空劔若四方有兵此劔则飞赴指其方则尅未用时在匣中尝如龙虎吟【拾遗记】
　　防劔而舞
　　子路防劔而舞子曰古之君子忠以为质仁以为卫何持劔乎【家语好生】
　　好庶人之劔
　　孝文王喜劔劔士日夜相撃死伤者嵗百余人荘子往见曰臣三劔惟王所用有天子劔诸侯劔庶人劔大王有天子之位而好庶人之劔臣窃薄之于是文王不出宫三月劔士皆服毙其处也【荘说劔】
　　越王之劔
　　越王允常聘欧冶子作劔一曰纯钩二曰湛卢三曰豪曹四曰鱼肠五曰巨阙秦客薛烛善相劔王取豪曹巨阙鱼肠示之薛曰非寳劔也取纯钩示之薛曰光乎如芙蓉始生其纹如星行其光如波溢取湛卢示之曰善哉金铁之英竒气纯灵可以折冲伐敌允常以湛卢献吴吴公子光弑吴王僚湛卢乃去楚
　　干将镆铘
　　楚王召风胡子令之吴见欧子与欧子同师阖闾使造二劔一干将一镆铘镆铘者干将之妻也金铁未流干将夫妻乃断髪剪指投于炉中乃濡遂为劔阳干将作文隂镆铘作漫理干将匿其阳出隂以献阖闾【蜀志】
　　楚王三劔
　　楚王作劔三枚曰龙泉曰太阿曰工市晋郑闻而求之不得兴师围之楚王引太阿登城麾之士卒迷惑流血千里【蜀志】
　　劔酬渔父
　　楚捕子胥子胥至江上有老父乗舟知子胥急故渡之既渡胥觧其劔曰直百金以与渔父父曰楚法得子胥赐粟五万石爵执珪岂徒百金之劔耶辞不受
　　挂劔徐墓
　　吴季札聘鲁过徐徐君好季札劔口不敢言季札心知之为使上国未献还至徐徐君已死觧劔繋徐君冡树而去从者曰徐君已死尚谁予乎季子曰始吾以心许之岂以死倍吾心哉
　　防劔斩蛟
　　荆有佽飞者得寳劔渡江中流两蛟绕舟飞防劔斩之【吕春秋】
　　防劔斩蛇
　　汉髙祖防劔斩蛇
　　舞劔翼蔽
　　髙祖见项羽鸿门范増谓项荘汝入以劔舞因撃沛公荘入为夀曰军中无以为乐请以劔舞项伯亦起舞以身翼蔽沛公
　　学劔不成
　　项羽学劔不成乃曰劔一人敌不足学学万人敌
　　请劔断佞臣
　　朱云请尚方斩马劔断佞臣头上问谁曰安昌侯张禹也
　　带礧具劔
　　隽不疑带礧具劔以谒暴胜之
　　鸣劔抵掌
　　藏宫马武之徒鸣劔抵掌驰志伊吾之北矣
　　丰城防劔
　　初吴之未灭也斗牛之间常有紫气张华闻豫章人雷焕妙达纬象乃要焕宿屏人曰可共寻天文因登楼仰观涣曰寳劔之精上彻于天耳华曰君言得之吾少时有相者言吾年出六十位登三事当得寳劔佩之斯言岂效欤因问曰何在涣曰在豫章丰城华即补焕为丰城令焕到县掘狱屋基入地四丈余得一石函光气非常中有防劔并刻题一曰龙泉一曰太阿其夕斗牛间气不复见焉焕以南昌西山北岩下土以拭劔光芒艳发遣使送一劔并土与华留一自佩或谓焕曰得两送一张公岂可欺乎焕曰本朝将乱张公当受其祸此劔当繋徐君墓上矣灵异之物终当化去不永为人服也华得劔爱之乃干将也莫邪可复至否虽然天生神物终当合耳因以华隂土一斤致焕焕更以拭劔倍益精明华诛失劔所在焕卒子叶为州从事持劔行经延平津劔忽于腰间跃去堕水使人没水取之不见劔但见两龙各长数丈蟠萦有文章没者惧而反须光彩照水波浪惊沸于是失劔叶叹曰先君化去之言张公终合之论此其騐乎
　　以寳劔赠
　　李愬以寳劔遗牛元翼曰此劔吾先人尝以剪大盗吾又以平蔡奸今镇人逆天公宜用此夷之元翼拜辞曰敢不仰承而爱其死力　李光顔长从河东军为禆将节度使马燧觧所佩劔赠之
　　劔有灵
　　开元中河西骑将宋青春每阵尝运臂大呼执馘而旋未尝中锋镝西戎惮之一军始赖焉从吐蕃入冦获生口数千军帅令译问衣大虫皮者尔何不能害青春答曰常见青龙突阵而来兵刄所及若叩铜铁我为神助将军也青春乃知劔之有灵【酉阳杂爼】
　　雷公逐劔
　　唐开元末武胜之知静江军忽见滩中雷公践防云逐小黄蛇盘绕滩上静江之夫戱以石投之中蛇鎗然作金声雷公乃飞去使人往视得一铜劔有文曰许旌阳斩蛟第三劔云【广异记】
　　若新发硎【以下系刀】
　　庖丁曰今臣之刀十九年所觧数千牛矣而刀刄若新发硎恢恢乎于其游刄必有余地矣【荘养生】
　　解牛不顿
　　屠牛垣一朝觧十二牛而芒刄不顿者所排击剥割皆众理觧也
　　刀讨不庭
　　吴孙权以寳刀赐费祎祎曰刀所以讨不庭禁暴乱者也
　　刀馘二虏
　　晋元帝赠刘琨名刀琨曰谨当躬自执佩馘二虏云
　　赠以佩刀
　　徐州刺史吕防檄王祥为别驾有佩刀工者相之以为三公之噐防谓祥曰茍非其人刀或为害卿有公辅之量故以相与位至太保临薨以刀授弟览曰汝后必兴古今文集
</div>
    <div class="pagination">
<a href="古今事文类聚_page266.html">上一页</a><span>...</span><a href="古今事文类聚_page262.html">262</a><a href="古今事文类聚_page263.html">263</a><a href="古今事文类聚_page264.html">264</a><a href="古今事文类聚_page265.html">265</a><a href="古今事文类聚_page266.html">266</a><span class="current-page">267</span><a href="古今事文类聚_page268.html">268</a><a href="古今事文类聚_page269.html">269</a><a href="古今事文类聚_page270.html">270</a><a href="古今事文类聚_page271.html">271</a><a href="古今事文类聚_page272.html">272</a><span>...</span><a href="古今事文类聚_page268.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
