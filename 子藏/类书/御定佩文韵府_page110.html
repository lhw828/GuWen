<!DOCTYPE html>
<html>
<head>
    <meta charset="UTF-8">
    <title>御定佩文韵府 - 第 110 页/共 470 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文韵府 - 第 110 页/共 470 页</h1>
    <div class="content">　　孙水桥【史记司马相如传通零闗道桥孙水以通卭都韦昭注为丨丨作丨】豫让桥【史记刺客传襄子当出丨丨伏】【于所当过之丨下襄子至桥马惊注汾桥下架水在并州晋阳县东一里张孟兼诗丨丨丨边杨桞林】合口桥【晋书艺术】【传麻与石季龙语了无异言季龙遣驿马送还本县既出城请歩云我当有所过君至丨丨丨见待使人驰至桥麻襦已先至】扬列桥【南史王僧逹传少好学善属文为太子舎人坐属疾而于丨丨丨观鬭鸭为有司所纠】皁荚桥【南史梁武】【帝纪命王茂进据越城曹景宗据丨丨丨邓元通据道士墩韩翃诗春衣晚入青杨巷细马初过丨丨丨】张方桥【北史杨椿】【传椿上书频请归老赐以绢布羣公百僚饯于城西丨丨丨行路观者莫不称叹洛阳伽蓝记洛阳城西丨丨丨即汉之夕阳亭也】永平桥【北史宇文述传又与诸将破尉惇于丨丨丨以功超拜上柱国】大母桥【北史魏宗室晋王伏罗传督诸军讨】【吐谷浑慕利延军至乐都谓诸将曰若从正道恐军声先振必当逺遁潜军出其非意遂间道至丨丨丨慕利延众惊奔白兰】交津桥【北史刘焯传武强丨丨丨刘智海家素多坟籍焯就之读书向经十载虽衣食不继晏如也】鱼鳖桥【隋书髙丽】【传夫余朱蒙东南走遇一大水不可越曰我河伯外孙也于是丨丨积而成丨遂渡】乌兰桥【旧唐书王佖传先是吐蕃欲成】【丨丨丨于河壖先贮材木朔方节度使毎遣人潜载之委于河流终莫能成至是蕃人知佖贪而无谋先厚遗之然后并役成桥仍】【筑月城围守之自是朔方御冦不暇】泸水桥【唐书韦臯传东蛮断丨丨丨攻吐蕃请臯济师臯遣精兵二千与蛮共破吐蕃】【于台登】荣光桥【宋史河渠志政和中诏大伾山至汶子山浮桥属滑州者赐名丨丨丨俄改曰圣功】杨子桥【北史】【世祖纪丁丑阿木立木栅于丨丨丨断淮东粮道汪广洋诗丨丨丨头夜泊船】海子桥【元史文宗纪调军士修桞林丨丨丨】【道】将军桥【元史兵志顺庆军屯置立于晋源县义兴鄊江源县丨丨丨叶适诗丨丨丨畔女仙家】青门桥【水经】【注王渠在长安城东覇门外一水迳杨桥即丨丨丨也刘禹锡诗前时送君去挥手丨丨丨】成郎桥【水经注白渠水又东】【爲成郎河水上有大梁谓之丨丨丨】睾门桥【水经注东晋恵帝造石渠于谷水上谓之丨丨丨潘岳西征赋秣马睾门是也】鲁般桥【水经注冠爵津汶津名也在介休县之西南数十里间道隘水左右悉结偏梁阁道累石就路萦带岩侧俗谓之爲】【丨丨丨】彛里桥【水经注成都丨丨丨南岸道西有城故锦官也】朝阳桥【水经注建武五年耿弇东击张歩从丨丨】【丨古祝柯地】安汉桥【水经注江山有大桥谓之丨丨丨】桐门桥【水经注洧水又屈而南流水上有梁谓之丨丨】【丨】鼋鼍桥【拾遗记舜命禹疏川奠岳济巨海则丨丨以为丨梁】独木桥【广志丨丨之丨曰亦曰彴又黄庭坚有】【戏效福唐丨丨丨体咏茶词】车马桥【洛阳记城西丨丨丨去城三十里】张侯桥【丹阳记大长干道西丨丨丨本】【张子布宅处也】长存桥【三辅黄图王莽时更覇桥为丨丨丨】便门桥【三辅黄图丨丨丨武帝建元二年初作在便门】【外跨渭水通茂陵】马嵬桥【十六国春秋前秦録登从六陌趋废桥兴始平太守姚详据丨丨丨来拒】七里桥【洛阳】【伽蓝记崇仪里东有丨丨丨以石为之中朝杜预之荆州出顿之所也】长分桥【洛阳伽蓝记阊阖门外七里丨丨丨以谷】【水迅急立石桥限之长则分流入洛故名或云张方营军于此因为张方桥今民间讹语号为张夫人桥】自然桥【异苑永宁】【县涛山有河水色红赤有丨丨石丨】木兰桥【襄阳耆旧传丨丨丨今之猪阑桥也刘季于桥东大养猪襄阳太守皮府君】【因更名】炭渚桥【吴地记丨丨丨吴时海渚通源后沙涨为陆基址见存】都亭桥【吴地记丨丨丨寿梦于此置都】【驿招四方贤客】定跨桥【吴地记丨丨丨阖闾于行苑内置游赏之处基址见存】织里桥【吴地记今丨丨丨在丽娃】【鄊俗呼失履桥利娃郷】乘鱼桥【吴地记丨丨丨在交譲渎郡人丁法海与琴髙友善忽见一大鲤鱼长可丈余一角两足】【双翼舞于髙田法海试上鱼背静然不动良久遂下请髙登鱼背乃举翼飞腾冲天而去髙启丨丨丨诗谁知有飞仙赤脚踏神鲤】【波惊风萧萧渡海秋万里又一统志苏州乘鲤桥在子城西北宋吴子英常于此得赤鲤有翅角乘之飞去故名】百口桥【吴地记东汉顾训所居鄊人共议近宅造丨丨丨以彰孝义】华林桥【吴地记华林园在长洲县丨丨丨】李陵桥【唐诗纪事孙鲂父为画工王彻为中书舎人草鲂诰词云丨丨丨上不吟取次之诗顾凯笔头岂画寻常之物鲂终身恨之】情尽桥【唐诗纪事雍陶典阳安送客至丨丨丨问其故左右曰送迎之情止此故桥名情尽陶命笔为一诗云从来只有情难尽】【何事名为丨丨丨自此改名为折桞任他离恨一条条】折桞桥【见上】铜駞桥【陆游南唐书烈祖纪升元二年冬十】【月壬辰命吴王璟勒歩骑八万讲武于丨丨丨】云梦桥【陆游南唐书李金全传髙承裕帅余兵扼丨丨丨复为安审辉所败】阴平桥【老学庵笔记文州有桥曰丨丨丨淳熙初有郡守大书立石于桥下曰邓艾取蜀路过者笑之】第五桥【游城】【南记丨丨丨在韦曲之西与沈家桥相近又内家桥之西有沈家桥丨丨丨亦以姓名杜甫诗不识南塘路今知丨丨丨苏轼丨丨】【丨诗谁怜丨丨丨东水独照台州老郑防】万嵗桥【名胜志旧传何逊于扬州城南起万歳楼以望钟山楼下桥即丨丨丨也】【李益诗南行直入鹧鸪羣丨丨丨头一送君】虎溪桥【一统志丨丨丨在东林寺前恵逺送客至桥则止】伍相桥【一统志衡州府丨丨丨在耒阳县治北相传吴相伍子胥经此】湛郎桥【一统志袁州府丨丨丨在府城东唐贞观初宜春人】【彭伉登第其妻与郡吏湛贲之妻姊妹也妻族贺伉坐上皆名士独饭贲于后閤贲自是力学一举遂登上第伉过此桥闻之失声】【坠驴故名又名落驼桥】梦笔桥【一统志丨丨丨在山阴县东北梁江淹所居陆游诗丨丨丨边听午钟无穷烟水似吴松】【王祎诗夕阳度飞轮塔晓雨文通丨丨丨】七纵桥【一统志雅州丨丨丨在孟山下相传因孔明擒孟获得名】题扇桥【一统志绍兴府丨丨丨在戒珠寺前即王羲之题扇处】丁夘桥【一统志镇江丨丨丨在府城南晋元帝子裒镇广陵】【运粮出京口因水涸奏请立埭用丨丨日后人建丨遂名唐许浑筑别墅于桥侧许浑有夜归丨丨丨村舎诗】鹤舞桥【一统】【志苏州丨丨丨在城东北隅相传吴王葬女舞鹤于市故名】胯下桥【一统志淮安丨丨丨在府城西即韩信为少年所辱】【处】忠孝桥【一统志丨丨丨在都昌县北跨忠孝港宋寺丞陈畦获罪子代死故名】宝带桥【一统志苏州府丨丨】【丨在府城西南跨澹台湖旧有石桥南北百丈下为圜洞通舟檝者凡五十三歳久圯坏正统间重建薛氏竹枝词生憎丨丨丨头】【水半入吴江半太湖】芙蓉桥【一统志丨丨丨在济南府大明湖上曾巩有丨丨丨诗】赤栏桥【一统志台州府丨丨】【丨在临海门晋成公绥爲江安令登桥望江作雪赋顾况诗水边杨桞丨丨丨洞里仙人碧玉箫郯韶诗丨丨丨下记停桡细雨菰】【蒲响暮潮】海棠桥【一统志南宁府丨丨丨在横州西桥南北皆植海棠】青羊桥【一统志睂州丨丨丨在青神县相传】【周时老子骑青羊过此故名】玉河桥【一统志顺天府丨丨丨在府南玉河之上一跨长安东街一跨文徳坊街一近城垣】卢沟桥【一统志顺天府丨丨丨金明昌初建】奉宸桥【罗浮志罗浮丨丨丨南有古松七株上凌霄汉仙灵常此憇息】邺都桥【王粲诗朝发丨丨丨暮济白马津】髙栢桥【张华序丨丨丨南大道旁有古槐树盖数百年木也】长濑桥【刘铄寿阳乐上我丨丨丨望归路秋风停欲度】城东桥【鲍照有行药至丨丨丨诗刘诜寒食行去年寒食丨丨丨郭田】【野花春揺揺】苏武桥【庾信诗君登丨丨丨我见杨朱路】西蜀桥【卢照邻诗丨丨丨应毁东周石尚全】百尺桥【陈子昂诗鹤舞千年树虹飞丨丨丨韩翃诗空山古寺千年石草色寒隄丨丨丨】二灵桥【李乂公主山庄诗野外初】【迷七圣道河边忽覩丨丨丨】御水桥【宋之问诗云跸才通丨丨丨】织女桥【李邕诗丨丨丨边乌鹊起仙人楼上】【鳯凰飞】院隔桥【岑参诗竹外山低榻藤间丨丨丨】安陵桥【李颀诗故人斗酒丨丨黄鸟春风洛阳陌】梅花桥【李白诗径出丨丨丨】河汉桥【杜甫诗旷望渥洼道霏微丨丨丨】咸阳桥【杜甫诗尘埃不见丨丨丨温庭】【筠诗丨丨丨上雨如悬万防空蒙隔钓船】宛转桥【韩翃诗青楼不闭葳蕤锁緑水回通丨丨丨】蛇浦桥【刘长卿有】【丨丨丨下重送严维诗】略彴桥【顾况寄上韩侍郎诗公登丨丨丨况榜船】大夫桥【顔真卿张志和碑志和结】【茆防稽东郭门墙流水十年无桥观察使陈少游爲建造行者谓之丨丨丨】五门桥【刘言史诗弄影便从天禁出碧蹄声】【碎丨丨丨】船似桥【韩愈义鱼诗大炬然如画长丨缚丨丨】毘陵桥【孟郊诗分明太中礼跨蹑丨丨丨】鴈齿桥【白居易诗鸭头新緑水丨丨小红丨】池上桥【白居易诗爱彼丨丨丨独来聊徙倚】王尹桥【白居易诗苏州舫故】【龙头闇丨丨丨倾鴈齿斜】灵汜桥【元稹诗丨丨丨前百里镜石帆山五云溪】防依桥【姚合诗夜行舟触石晓泊】【丨丨丨】离别桥【项斯诗古道自迢迢咸阳丨丨丨】鳯林桥【髙骈诗为问昔时青海畔几人归到丨丨丨】谢游桥【李商隠诗丨丨丨上澄江馆下望山城如一弹】花覆桥【温庭筠诗宜城酒热丨丨丨沙晴緑鸭鸣咬咬又李洞诗】【绣成佛国银为地画出王城雪覆桥】参佐桥【温庭筠诗谁怜芳草连三径丨丨丨西陆士龙】垂杨桥【李咸用诗鳯雏】【麟子皆至交春风相逐丨丨丨】月下桥【皮陆问荅诗丨丨丨风外拂残衰桞条】十五桥【张乔寄维扬故人诗月明】【记得相寻处城锁东风丨丨丨】杜叟桥【许浑诗汤师阁上留诗别丨丨丨边载酒还】灯满桥【罗隠诗湘水春浮岸】【淮丨夜丨丨】鼓振桥【司空图诗驿歩堤萦阁军城丨丨丨】防蝀桥【韦庄诗堦前雨落鸳鸯瓦竹里苔封丨丨丨】斩蛟桥【徐铉诗丨丨丨下溪烟碧射虎亭边草露清】五谿桥【徐诗九子峯前间未得丨丨丨上坐多时】竹里桥【王禹偁诗云里寒溪丨丨丨】橘柚桥【梅尧臣诗晓日鱼鰕市新霜丨丨丨】夕阳桥【王安石诗落木云连】【秋水渡乱山烟入丨丨丨】归老桥【曾巩丨丨丨记武陵之往来有事于吾庐者与吾异日得老而归皆出于此也故题之曰】【丨丨之丨】五云桥【曽巩鉴湖图序为之立石测水一在丨丨丨水深八尺有五寸防稽主之一在跨湖桥水深四尺有五寸】【山阴主之】水溅桥【苏轼诗惊鱼丨丨丨】丰乐桥【苏轼诗钓鱼丨丨丨采芑逍遥堂】剑潭桥【苏轼诗鳯咮堂】【前野橘香丨丨丨畔秋荷老】瑞草桥【苏轼诗归来丨丨丨边路独游还佩平生壶注桥在眉州】讲渚桥【苏轼获】【章诗窃据临洮郡通丨丨丨】保康桥【苏轼诗丨丨丨上夜观灯】仁寿桥【苏轼诗丨丨丨边日月长注丨丨丨张子】【野所居】咏归桥【朱子有丨丨丨诗】禹防桥【陆游诗丨丨丨边最清絶忆曾深夜叩渔扉】烟际桥【陆游】【诗朝发云根寺暮宿丨丨丨】金雁桥【陆游思蜀诗石犀祠下春波緑丨丨丨边夜烛红】段家桥【张雨诗不嫌泥】【泞极一舸丨丨丨贡性之梅花扇诗路经苏小墓船泊丨丨丨】窈窕桥【刘永之诗参差树映青山逺丨丨丨通碧涧长】孝防桥【髙启诗送君只过丨丨丨不似君来访我遥】罗刹桥【五灯防元盛勤禅师上堂曰你若道得无边刹境总在你】【睂毛上你若道不得作麽生过得丨丨丨】赵州桥【五灯防元正觉禅师晚见五祖演和尚于海防出问未知闗棙子难过丨】【丨丨】
　　伐木为桥【梁书范元琰传家贫以园蔬为业有渉沟盗其笋者因丨丨丨丨以渡之自是盗者大慙一鄊无复草窃】三百九十桥【白居易诗緑浪东西南北路红栏丨丨丨丨丨】
　　对语【云栈　花港　赤岸　亥市　甫里　风磴　鱼浦　歩星桥　桞桥　蓝桥　午桥　臯桥　雪桥　雁桥　葛桥】【光禄坂　辛夷坞　逍遥馆　田横岛　黄茅驿　浣花里孝廉桥　皂荚桥　宛转桥　豫让桥　白板桥　折桞桥】
　　摘句【神驭上星桥　黄叶覆溪桥　虹起谩成桥　浪暖涨平桥贝阙影浮桥　吟情在灞桥　星河架鹊桥　桞暗欲迷桥】【一渠春水赤栏桥　潮满春帆碍浦桥　桞如行障俨遮桥曙雨初生防蝀桥　暝烟秋雨过枫桥　家家渔网映廻桥】
　　侨【巨娇切寄也客也】
　　韵藻公孙侨【左传晋人徴朝于郑郑人使少正丨丨丨对注少正郑卿官也丨丨丨子产】正伯侨【史记封禅】【书宋母忌丨丨丨充尚羡门子髙最后皆燕人为方仙道司马相如大人赋厮丨丨丨而役羡门兮诏岐伯使尚方注征伯侨者仙】【人姓征名伯侨郊祀志征字作正音同耳又甘泉赋虽方伯侨与偓佺兮犹彷佛其若梦又反离骚灵宗初谍伯侨兮流于末之阳】【侯】张子侨【汉书刘向传是时宣帝循武帝故事招选名儒俊材置左右更生以通逹能属文辞与王褒丨丨丨等并进对】【献赋颂凡数十篇注子侨官至光禄大夫刘孝威诗寄言王待诏因声丨丨丨】
　　增郑侨【冯衍显志赋观丨丨于溱洧兮访晏婴于营丘庾信慕容宁碑昔臧文既没穆叔称其立言丨丨云亡宣尼泣其遗】【爱杜甫诗入幕知孙椘披襟得丨丨韩愈子产不毁郷校颂我思古人伊丨之丨又后汉书陈宠传子贡非臧孙之猛法而美郑乔】【之仁政按乔与侨同】罕侨【郑曼季诗管叔丨丨旷世难隣】军侨【鲍照诗我初辞家从丨丨荣志溢气干云霄】袁侨【春秋陈侯使丨丨如防注陈侯疾椘而来属晋】国侨【史记循吏传子产者郑之列大夫也索隠按有管晏列传其丨丨羊舌肸】【等亦古之贤大夫合着在管晏之下不宜散入循吏之篇旧唐书髙宗本纪显庆二年冬十月戊戍亲讲武于许郑之郊曲赦郑州】【遣使祭郑大夫丨丨汉太丘长陈寔墓又徐彦伯传作以龟鉴姬公之言也出为金石曾子之言也存其家邦丨丨之言也立而不】【朽臧孙之言也又薛登传臣闻国以得贤为宝臣以举士为忠是以子皮之让丨丨鲍叔之推管仲燕昭委兵于乐毅符坚托政于】【王猛】谢侨【南史丨丨传侨字国美素贵尝一朝无食其子唘欲以班史质钱荅曰宁饿死岂可以此充食乎】徐侨【宋史】【丨丨传始登朱熹之门熹称其明白刚直命以毅名斋尝言比年熹之书满天下不过割裂掇拾以为进取之资求其専精笃实能】【得其所言者盖鲜】
　　舟之侨【左传立丨丨丨以为戎右战国防晋献公欲伐郭而惮丨丨丨存荀息曰周书有言美女破舌乃遗之女乐以乱其】【政丨丨丨谏而不聼遂去】
　　妖【于乔切丨艶也巧也又丨灾通作祅又作訞】
　　韵藻草妖【汉书五行志诛不行则霜不杀草繇臣下则杀不以时故有丨丨捜神记光和七年陈留济阳长垣济阴东郡】【寃句离狐界中路边生草悉作人状操持兵弩牛马龙蛇鸟兽之形白黒各如其色羽毛头目足翅皆备旧説曰近丨丨也】鼓妖【汉书五行志哀帝建平二年四月御史大夫朱博为丞相临延登受策有大声如钟鸣上以问黄门侍郎杨防李寻寻对曰洪】【范所谓丨丨者也为众所惑空名得进则有声无形不知所从生扬防亦以爲丨丨听失之象也朱博为人强毅多权谋宜将不宜】【相恐有凶恶亟利之怒八月博坐为奸谋自杀】夜妖【汉书五行志在人腹中肥而包心者脂也心区雾则防晦故有脂丨之丨】【一曰有脂物而丨为丨若脂水夜汚人衣淫之象也一曰丨丨者云风并起而杳防故与常风同象也晋书五行志景元三年京都】【大震昼晦此丨丨也刘向春秋説曰勿使大夫世官将令専事瞑晦公室卑矣魏见此妖晋有天下之应也】人妖【南史崔慧】【景传先是东阳女子娄逞变服诈为丈夫粗知围碁解文义徧游公卿仕至扬州议曹从事事发明帝驱令还东逞始作妇人服而】【去叹曰如此伎还之爲老妪岂不惜哉此丨丨也一作祅荀子夫星之坠木之呜是天地之变阴阳之化物之罕至者也怪之可也】【畏之非也物之已至者丨丨则可畏也】天妖【説苑孔子之周观于太庙有金人焉三缄其口而铭其背曰勿谓何残其祸将】
　　【然勿谓莫闻丨丨伺人】木妖【南部新书唐内臣戎帅竞治亭馆第宅时号丨丨】千妖【晋洛阳童謡洛中女子莫丨丨】遗妖【王融诗逝将慿神武奋剑荡丨丨】姸妖【梁简文帝诗繁华姝色燕赵艶丨丨】氛妖【徐陵书江左丨丨投】【身齐国杜甫诗云防画形象皆爲扫丨丨】
　　花月妖【甘泽謡素娥者武三思之伎人相州鳯阳门宋媪女善弹五世之殊色三思以帛三百段聘焉素娥既至三思盛】【宴以出素娥公卿毕集唯纳言狄仁杰称疾不来三思怒于座中有言后数日复宴梁公至苍头出曰素娥藏匿不知所在三思自】【入召之皆不见忽于堂奥隙中闻兰麝芬馥乃附耳而听即素娥语音也三思问其由曰某乃丨丨之丨上帝遣来亦以荡公之心】【今梁公乃时之正人某固不敢见言讫更问亦不应也】
　　增灾妖【左传天反时为丨地反物为丨汉书皇甫规传永康元年夏日食诏问得失规对曰天之于王者如君之于臣父之】【于子也诫以丨丨使从福祥蔡邕陈政要七事疏自今斋制宜如故典庶荅风霆丨丨之异】爲妖【见上唐书李宗闵传杨虞】【卿以京兆尹得罪极言营解帝怒叱曰尔尝诋郑覃爲妖气今自丨丨耶贬处州长史元结中兴颂孽臣奸骄为昏丨丨戴昺逐疟】【鬼诗丨丨常闯秋令动作威又窃炎官余亦作訞老子正复爲奇善复丨丨】降妖【左传在定王六年秦人丨丨又平声李商】【隠寄太原卢司空诗酣战仍挥日丨丨亦鬭霆】蛇妖【左传内蛇与外蛇鬭于郑南门中疏犹有丨丨而厉公得入乎】説訞【汉书艺文志春秋之丨丨也曰人之所忌其气炎有以取之訞由人兴也】诗妖【汉书五行志怨谤之气发于歌謡故有丨丨晋】【书五行志魏明太和中京师歌兠铃曹子其唱曰其奈汝曹何此丨丨也】服妖【汉书五行志风俗狂慢变节易度则爲剽轻奇】【怪之服故有丨丨后汉书五行志更始诸将军过雒阳者数十軰皆帻而衣妇人衣绣拥时智者见之以爲服之不中身之灾也】【乃奔入边郡避之是丨丨也又桓帝元嘉中京都妇女作愁眉啼妆堕马髻折要歩龋齿笑始自大将军梁冀家所爲诸夏皆放效】【此丨丨也旧唐书五行志韦庶人妹七姨嫁将军冯太和尝为豹头枕以辟邪白泽枕以辟魅伏熊枕以宜男此丨丨也老学庵笔】【记靖康初京师织帛及妇人首饰衣服皆备四时如节物则春旛灯毬竞渡艾虎云月之类花则桃杏荷花菊花梅花皆并为一景】【谓之一年景而靖康纪元果止一年盖丨丨也傅休奕服论魏尚书何晏好服妇人之服此丨丨也】风妖【汉书天文志迅雷丨】【丨怪云变气】吐妖【后汉书襄楷传天垂异地丨丨】除妖【后汉书陈蕃传丨丨去孽实在修徳荀子治国者敬其宝爱其】【器任其用丨其丨】射妖【后汉书五行志灵帝光和中雒阳男子夜龙以弓箭射北阙吏收考问辞居贪负债无所聊生因买】【弓箭以射近丨丨也】祥妖【后汉书方术传望云省气推处丨丨时亦有以效其事也】覩妖【晋书五行志魏文帝黄初四年】【有鹈鹕鸟集灵芝池诏曰此诗人所谓汚泽者也曹诗刺共公逺君子近小人今岂有贤智之士处于下位否则斯鸟胡为而至哉】【于是杨彪管宁之徒咸见荐举此所谓丨丨知惧者也】余祅【南史宋宗室诸王传论自古帝王之兴虽系之于厯数至于经】【唘多难莫不兼借亲贤当于丨丨内侮荀桓交逼荆椘之势同于累卵如使上畧未尽一算或遗则得防之机未可知也】残妖【旧唐书肃宗纪丨丨未殄国歩犹难共体至公以康庶政宋史回鹘国传大举精甲就覆丨丨拓土西陲献俘北阙】穷妖【旧唐】【书则天皇后纪赞丨丨白首降鉴何如苏轼获章诗青唐有逋宼白首已丨丨】兴妖【旧唐书韩传齐境丨丨分师进讨】【刘筠成都诗井络共知天与俭蚕丛无奈世丨丨】崇妖【旧唐书髙骈传论髙骈起家禁旅颇立功名玩宼丨丨致兹狼藉后】【来勲徳可诫前车】妄妖【旧唐书张蕴古传初河内人李好徳素有风疾而语渉丨丨】鼠妖【唐书五行志传曰貌之不】【恭是谓不肃时则有青眚青祥丨丨宋史五行志绍兴十六年广东久旱羽鳞皆化爲鼠有获鼠于田者腹有蛇文近丨丨也】凭妖【唐书吕才传后代葬説出于巫史一物有失便谓灾及死生多为妨禁以售其术附妄丨丨至其书乃有百二十家】帽妖【宋史真宗纪二年六月讹言丨丨至京师民夜呌噪达曙】兵妖【宋史何异传太庙芝草生异谓其色白虑生丨丨】见妖【吕氏春秋夫天之丨丨也以罚有罪也韩诗外传伊尹曰臣闻妖者祸之先祥者福之先丨丨而为善即祸不至见祥而爲不善则】【福不臻风俗通义昔晋文公出猎见大蛇髙如隄其长竟路文公曰天子丨丨则修徳诸侯修政大夫修官士修身乃即斋馆忘食】【与寝薛能升平词史笔惟书瑞天台絶丨丨】剪妖【吕氏春秋文王之所以止殃丨丨也徐陵移齐文亦丨丨氛未穷巢窟】地妖【説苑孔子曰存亡祸福皆在己而已天灾丨丨亦不能杀也】豕妖【十六国春秋后凉録丨丨见异】字妖【文心】【雕龙今一字诡异则羣句震惊三人弗识则将成丨丨矣】肉妖【元经薛氏传河东雨肉者丨丨也】瑞祅【唐六典丨丨星】【气有诸家杂占】画妖【续博物志后魏元兆能行法治病有军士女为物所凭兆曰此丨丨也】县妖【则天遗事李杲为洛】【阳令有异政刘兼赞之曰狡吏畏威丨丨破胆】事妖【酉阳杂俎孝亿国举俗丨丨不识佛法】乳妖【清异録吴僧文了善】【烹茶荆南髙保勉父子目曰丨丨】小妖【蔡邕广连珠目瞤耳鸣近夫小戒也狐鸣犬嘷家人丨丨也】羣妖【海赋丨丨】【遘迕眇防冶夷刘琨诗横厉纠纷丨丨竞逐陆龟诗芽蘖丨丨灭松筠百度贞一作祅耿湋送叶尊师诗丨丨离分野五岳拜旌】【幢】增妖【潘岳秋菊赋或充虚而养气或丨丨而扬娥】弭妖【郭璞弹任谷疏若以谷或是神祗告谴爲国作者则当】【克己修礼以丨其丨不宜令谷安然自容肆其邪变也】彊妖【傅亮宋公九锡文爰初发迹则奇谋冠古电撃丨丨则锋无前】【对】驱妖【谢灵运山居赋既住年而增灵亦丨丨而斥疵】妖【何承天书系风捕影非中庸之美慕夷丨丨违通人之致】藏妖【梁简文帝七励吹沙役宼抑自羲年吐雾丨丨闻之尧日】辟妖【江淹黄莲颂黄莲上草丹砂之次御孽丨丨长灵久】【视】蜺妖【江淹表虹沴阻于上京丨丨扇于下国】百妖【沈约为南郡王舍身疏万祉云翔丨丨穷涤】荷妖【刘孝】【威诗月纤张敞画丨丨韩寿香】鵩妖【徐陵移齐文长沙丨鸟靡复爲丨湘川石燕自然还儛】星妖【庾信碑天市丨丨连】【津兵覆】挻妖【骆賔王露布祝禽疎网徒开三靣之恩毒虺丨丨愈肆九头之暴】告妖【桞宗元文方底成绩虫孽丨丨】徴妖【韩愈射训狐诗聚丨丨自朋扇摆掉栱桷頽塈涂】靸妖【韩愈城南聨句赛馔木盘簇丨丨藤索絣注靸收也获也】【言捕取妖狐而以藤索缚之也】妖妖【舒元舆牡丹赋角红釭争嚬翠蛾灼灼丨丨逶逶迤迤】幽妖【元稹遭风诗怪族】【收湖黯黮丨丨尽走日崔嵬又苦雨诗阴沴皆电扫丨丨亦雷驱】赛妖【元稹赛神诗家家不敛获丨丨无富贫】遣妖【元稹赛神诗因言丨丨术灭絶由本根】物妖【元稹乐府主人烦惑罢擒取许占神林为丨丨】照妖【李商隠诗我闻丨丨】【镜及与神剑锋寓身防有地不为凡物蒙】微妖【陆龟苦雨诗天地如有知丨丨岂逃杀】灵妖【欧阳修诗质顽物久有精】【怪常恐变化成丨丨】凭妖【王令八桧图诗丨丨附诞相树立】山妖【苏轼观烧诗谷蛰起蜩燕丨丨窜防羵】狐妖【陆游诗鹳井与丨丨正可付一哂赵汸题云林小隠诗心闲鸡犬亦清宁虎伥丨丨俱屏迹】作妖【陆游题怀贺亭诗宫中玉】【环狐丨丨又养生诗倩盼丨丨狐未惨肥甘藏毒酖犹轻】魃妖【方岳诗经月丨为丨连宵雨似潮】杀妖【陈旅小混沌石】【诗丨丨壶涿惊弗燬剡剡灵光照寒汜】土妖【张宪青溪小姑曲丨丨木魅作人立古壁空廊闻履声】呈妖【华防武荼】【防歌丨丨逞艶岂足贵芳嗜洁夸清絶髙启乞猫诗舞庭欲丨丨凭社期免败】水妖【李孝光诗鸿鴈夜飞天气白蛟龙昼】【蛰丨丨微】雉妖【谢应芳蘓杭怀古诗鸟喙尝胆日丨丨捧心来】煽妖【王逢诗蕞尔蕲兴祲纷然颍丨丨】潜妖【俞安】【期诗刺水惧丨丨】魄妖【真诰数遇恶梦者一曰丨丨】奸妖【云笈七签神戈电扫丨丨无生】杂妖【墉城集仙録蚩】【尤驱魑魅丨丨以爲阵雨师风伯以为卫应龙蓄水以攻于帝帝尽制之】
　　介虫妖【礼记季冬行秋令则白露蚤降丨丨为丨】草木妖【晋书五行志凡丨丨之类谓之丨妖犹夭胎言尚防也韩】【愈上宰相书天灾时变昆虫丨丨之丨皆已销息】徳胜妖【旧唐书五行志雉升鼎耳殷宗侧身以修徳鵩上坐隅贾生作】【赋以叙命卒以无患者丨丨丨也】桑谷妖【旧唐书岑文本传虽使丨丨为丨龙蛇作孽雉雊于鼎耳石言于晋地犹当转】【祸爲福变咎为祥】祲沴妖【董仲舒防风发屋雨溢河雪至牛目雹杀驴马此皆阴阳相荡而为丨丨之丨也】命媱妖【释法宣和观妓诗桂山留上客兰室丨丨丨】姿态妖【杨衡白纻词芳丨艶丨丨且妍廻眸转袖暗催又雍陶诗带】【雨牵风桞态妖】恐是妖【王建牡丹诗赁宅得花饶初开丨丨丨】不敢妖【李咸用览文僧卷诗怪石难爲古奇花丨】【丨丨】文字妖【皮日休诗所以丨丨丨致其国朝迁】神妖【罗隠诗波泛洞庭防獭健谷连荆椘丨丨丨】小桃妖【罗隐诗倚檐风桞弱垂露丨丨丨】逝房妖【苏轼三马图赞薾归云丨丨丨】海棠妖【陆游春愁曲蜀姬双鬟娅】【姹娇醉看恐是丨丨丨】
　　对语【祈福　光怪　水厄　椘厉　虫孽　谦受益　河桞弱弭妖　幽妖　乳妖　秦妖　鼠妖　徳禳妖　海棠妖】
　　夭【于乔切和舒之貌亦作枖木盛貌又篠韵皓韵】
　　韵藻草夭【书厥丨惟丨厥木惟乔孔传少长曰夭刘敞芍药诗溱洧洵訏乐维扬厥丨丨】夭夭【诗桃之丨丨灼灼其】【华疏丨丨言桃之少又棘心丨丨母氏劬劳崔骃临洛观赋迎夏之首末春之垂桃枝丨丨杨桞猗猗笙赋咏园桃之丨丨歌下】【之纂纂傅休奕桞赋丰葩茂树长枝丨丨夏侯湛愍桐赋擢茎丨丨布叶蔼蔼桞宗元诗丨丨日放花荣耀将安穷李咸用擕手曲】【丨丨风前花纤纤日中雪又论语子之燕居申申如也丨丨如也马融注申申丨丨和舒之貌】桃夭【见上诗序丨丨后妃之所】【致也不妬忌则男女以正婚姻以时国无鳏民也易林丨丨少华婚悦宜家陆云诗頴艳玉秀华茂丨丨梁简文帝诗回沙溜碧水】【曲岫散丨丨韩维诗平津开馆大道西丨丨杏姹通园蹊程俱诗深嫌小丨丨欲伴霜松矫】伐夭【鲁语山不槎蘖泽不丨丨】【注草木未成曰夭】胎夭【淮南子立春之日禁伐木毋覆巢杀丨丨注麛子曰夭】柏夭【列子丨丨主车参百为御奔戎】【为右注郭璞云丨丨人姓名】
　　増顚夭【蜀志诸葛亮传注刘观亮故宅立碣表闾命李兴为文曰昔在丨丨有名无迹孰若吾侪良筹妙画韩愈诗复闻】【丨丨軰峩冠进鸿畴】含夭【谢恵连秋胡行红桃丨丨緑桞舒荑】不夭【上官仪髙洁之士策麛卵得性麟鳯所以呈姿山林】【丨丨风云以之通气】女夭【萧颍士诗有丨斯丨式歌且謡】闳夭【书惟文王尚克修和我有夏亦惟有若虢叔有若丨丨有】【若散宜生有若泰颠有若南宫括国语询于八虞咨于二虢度于丨丨谋于南宫诹于蔡原访于辛尹】
　　漂【抚昭切浮也一作】
　　韵藻水漂【南史王元规传梁时山阴县有暴丨流丨居宅元规唯有一小船仓卒引其母妹并姑侄入船元规自执楫棹】【而去苏洵木假山记不幸而爲风之所拔丨之所丨张翥诗石兀马蹄危不渡丨丨龙暗闻腥甘复诗流丨丨余花修筠度啼鸟】麦漂【东观汉纪髙鳯勤学妻常曝麦于地令鳯防之忽大雨流漂鳯留意在经丨丨去不知】鳬漂【孟郊诗回雁忆新呌】【浪丨念后丨】
　　增流漂【诗扬之水不流束楚传扬激扬也激扬之水可谓不能丨丨束椘乎晋书载记慕容盛防而覉贱丨丨长则遭家多】【难夷险安危备尝之矣韩愈诗簸顿五山踣丨丨八维蹉】山漂【史记中山靖王传众煦漂山何逊七召蜀地五丁齐都二子气】【动丨丨汗挥雨起】波漂【晋书忠义传韦忠字子节司空张华辟之不起人问其故忠曰常恐洪涛荡岳余丨见丨况可临尾】【闾而□沃焦哉杜甫诗丨丨菰米沉云黒露冷莲房坠粉红】风漂【南史胡藩传统别军至河东暴丨丨辎重舰度北岸管子】【丨之所丨不避贵贱美恶】轻漂【北史权防传曾夜出东门防独乘一驴忽有二人一人牵头一人随后有似相助其廻动丨丨】【渐失路心甚怪之遂诵易经上篇第一卷不尽前后二人忽然离散】大漂【旧唐书张守珪传守珪爲州都督渠堰尽为贼所】【毁既地少林木难为修葺守珪设祭祈祷经宿而山水暴至丨丨材木塞涧而流直至城下守珪使取充堰于是水道复旧】漂漂【吕氏春秋禹南至沸水丨丨九阳之山郑缙咏浮沤诗皎皎珠同净丨丨梗共流郑谷诗梅黄麦緑无归处可得丨丨爱浪游】【陆龟酒诗冻醪初漉嫩如春轻蚁丨丨杂蘂尘】冲漂【水经注温泉水出北山阜炎势奇毒疴疾之徒无能澡其丨丨】浏漂【长笛赋靁叩鍜之岌峇兮正丨丨以风洌注丨丨清凉貌】浮漂【曹操乐府流澌丨丨舟船行难陆机文赋言寡情而鲜爱】【辞丨丨而不归】神漂【挚虞思游赋轶望舒以陵厉兮羌丨丨而气浮】散漂【郭璞萤火赞出自腐草烟若丨丨】寒漂【宋孝武帝诗仲秋始戒中园初凋池育秋莲水灭丨丨】涧漂【卢照隣诗丨流丨素沫岩景霭朱光】西漂【李白拟恨赋东】【驰渤澥丨丨昆仑】萍漂【杜甫诗丨丨忍流涕衰飒近中堂皇甫松大隠赋酒泛中山适逢千日丨丨上国迨逾十年】吹漂【王安石诗九江左投贡与章扬澜丨丨浩无旁】
　　风雨漂【诗丨丨所丨揺予惟音哓哓黄庭坚诗丨丨丨我巢公亦未有屋】不能漂【史记韩安国传且彊弩之极矢】【不能穿鲁缟冲风之末力丨丨丨鸿毛陆机演连珠臣闻冲波安流则龙舟丨丨以丨震风洞发则夏屋有时而倾】战船漂【北史百济传隋平陈之嵗丨丨丨至海东躭牟罗国】丹泉漂【郭璞游仙诗丨丨丨朱沫黒水鼓涛】渌醽漂【庾阐】【诗清泉吐翠流丨丨丨素濑】凉霭漂【江淹诗丨丨丨虚座清香荡空琴】香气漂【王筠椘妃吟暖春闺香气亦霏】【霏丨丨丨当轩清唱调又钱惟善诗鹦鹉解言天上愁红雨香漂御沟水】蚁穴漂【髙适大水诗仍怜丨丨丨益羡云禽游】木柹漂【李商隠南朝诗敌国军营漂木柹前朝神庙锁烟煤】鱼子漂【吴寛雨诗即看竝浴鵞羣戏却恐新生丨丨丨】云海漂【云笈七签万里之渉累足乃逹丨丨中丨朋行自悦】
　　飘【符霄切疾风也】
　　韵藻风飘【诗匪丨丨兮匪车嘌兮毛传廻丨为丨北史杨侃传时所用钱人多私铸稍就薄小乃至丨丨水浮楚词杳防】
　　【防兮羌昼晦东丨丨兮神灵雨蔡邕弹棊赋或丨丨波动若飞若浮不迟不疾如行如留吴都赋挥袖丨丨而红尘昼昏流汗霡霂】【而中逵泥泞潘岳诗譬如野田蓬干流随丨丨孙绰三月三日诗羽从丨丨鳞随浪转刘孝绰诗回丨丨淑气落景焕新光王僧孺】【捣衣诗露团池上紫丨丨庭里緑周明帝招韦夐诗香动秋兰佩丨丨莲叶衣唐太宗首春诗初丨丨带桞晚雪间花梅韩愈义鱼】【诗血浪凝犹沸腥丨逺更丨元稹诗白日当空天气暖好丨丨树桞阴凉白居易长恨歌骊宫髙处入青云仙乐丨丨处处闻李商】【隠过武威公旧庄诗日落髙门喧燕雀丨丨大树撼熊罴韩偓夏日诗丨丨乱防更筹转拍送繁曲破长陆游诗烛映一池墨丨】【丨半篆香】飘飘【史记司马相如传相如既奏大人之颂天子大悦丨丨有凌云之气似游天地之间意拾遗记吴主赵夫人析】【髪以神胶续之乃织为罗縠累月而成裁爲幔内外视之丨丨如烟气轻动而房内自凉长门赋廓独潜而专精兮天丨丨而疾风】【七启志丨丨焉嶤嶤焉似若狭六合而隘九州秋兴赋蝉嘒嘒以寒吟兮雁丨丨而南飞归去来辞舟遥遥以轻飏风丨丨而吹衣】【费昶诗公子才气饶凌云自丨丨吴均诗胧胧树里月丨丨水上云庾信启落落词髙丨丨意逺王勃序良谈落落金石丝竹之音】【辉雅智丨丨松柏风云之气状宋之问诗漾漾潭际月丨丨杉上风李白愁阳春赋防翠兮阡眠云丨丨而相鲜杜甫骢马行功成】【恵养随所致丨丨逺自流沙至又奉同郭给事汤东灵湫作丨丨青琐郎文采瑚钩又旅夜书懐诗丨丨何所似天地一沙鸥苏】【轼赤壁赋丨丨乎如遗世独立羽化而登仙苏辙双鳬观诗王乔西飞朝洛阳丨丨千里双鳬翔陆游冬夜泛舟诗丨丨枫叶无时】【下嫋嫋菱歌尽意长】翩飘【张衡赋迅猋防其媵我兮骛丨丨而不禁】香飘【江总为六宫谢表歩动云袿丨丨雾縠隋炀帝】【宴东堂诗清音出歌扇浮丨丨舞衣杜甫诗丨丨合殿春风转花覆千官淑景移卢纶诗月丨丨桂实乳溜沥琼英元稹牡丹诗蝶】【舞丨暂丨蜂牵蕊难正李商隠公子行歌好惟愁和丨多不惜丨薛映清风诗尘袭青丝骑丨丨绀幰车曾巩诗莫问荷花开几曲】【但知行处异丨丨杜景熙诗丨丨苔迳花谁惜影落沙泉鹤自看郭邦彦诗露重花丨丨不逺风微梧叶落无声傅若金诗歩依文】【石进丨近黼裳丨朱权宫词寂寂重门夜泬寥天风时送御丨丨】浮飘【韩愈诗川原共澄映云日还丨丨】羽葢飘【庾肩吾诗路静繁葭撤轮移丨丨丨又江总文鳯葢飘而水暗鸾跸耸而山危】
　　增孤飘【北史胡叟传丨丨坎未有仕路】游飘【拾遗记周昭王二十四年涂修国献青鳯丹鹊孟夏之时鳯鹊皆脱】【易毛羽聚鹊翅以为扇一名丨丨二名条翮三名亏光四名仄影】南飘【华阳国志素精丨丨天维弛纲】冲飘【水经注风】【山上有穴如轮当其丨丨也畧无生草葢常不定众风之门也】斜飘【谈薮崔儦不能署名周彦渊曰正可长牵人脚丨丨麈尾】流飘【鹦鹉赋丨丨万里崎岖重阻逾岷越障载罹寒暑】衣飘【吴迈逺阳春歌妍姿艶月映罗丨丨蝉翼乔知之诗墨草】【尚书奏丨丨侍御香杜甫忆昔行圃沧洲莽空濶金节羽丨丨婀娜】沦飘【谢灵运诗河兖当冲要丨丨薄许京】山飘【梁武帝连珠微照积而丨丨虚动而隼落】丝飘【梁简文帝櫂歌行叶乱由牵荇丨丨为折莲隂铿登百花亭诗落花轻未】【下飞丨断易丨温庭筠诗丨丨弱桞平桥晚雪防寒梅小院春】粉飘【梁简文帝雪诗匳丨丨落花舞蝶乱飞盐宋褧三月晦日】【诗十里平原晚色低丨丨红坠緑凄迷】絮飘【梁元帝诗桞丨丨春雪荷珠漾水银姚合诗檐燕酬莺语隣花杂丨丨李好复】【诗暖风落丨丨香雪小雨沾花湿梦云】云飘【庾肩吾书品序丨气时丨五色仙人还作两童庾信诗轻丨丨马足明月动弓】【弰卢藏用诗秋丨丨圣藻霄极捧连珠骆賔王诗断丨丨易滞连露积难披杨衡诗风度杳难寻丨丨讵留迹郑谷诗建章宫殿紫】【丨丨春漏迟迟下绛霄范成大诗芳景尚随流水去故人应作防丨丨汪元量幽州除夜诗晚管声兰气娇鳯钗拖锦乌丨丨】轮飘【沈约八闗斋诗因戒倦丨丨习障从尘染】髙飘【范云诗沧流未可源丨丨去何已】衫飘【张正见诗舞丨丨冶】【袖歌扇掩团纱庾信咏舞诗歩转行初进丨丨曲未成】雪飘【隂铿诗春近寒虽转梅舒丨尚丨上官仪诗丨花丨玉辇云光】【上璧台韦应物集贤院看花诗似丨丨阊阖从风防近臣刘长卿诗白丨丨辞律青春发礼闱陈基诗风急江难渡天寒丨更丨】蛾飘【庾信灯赋丨丨则碎花乱下风起则流星细落】萤飘【庾信诗露泣连珠下丨丨碎火流】花飘【庾信诗细尘障】【路起惊丨乱眼丨唐太宗雪诗色洒妆台粉丨丨绮席衣李百药诗夜丨丨露气暗水急还流李义府遥叙封禅诗岩丨丨曙辇峯】【叶荡春旗髙适东征赋岸草无色芦丨自丨姚合诗堦前春藓徧衣上落丨丨李商隠诗山响匡牀语丨丨度腊香郑谷松诗春砌】【丨丨僧旋扫寒溪子落鹤先闻朱子雪诗香随梅蕊落轻伴桞丨丨】乱飘【庾信诗霜风丨丨叶寒水细澄沙郑谷雪诗丨丨僧】【舎茶烟湿密洒歌楼酒力微李中落花诗半落铜台月晓丨丨金谷风多】电飘【张渊观象赋观阁道之穹隆想灵驾之丨丨】廻飘【释慧净诗丨丨洛神赋皎映齐纨篇】霞飘【唐髙宗太子纳妃诗云转花萦葢丨丨叶缀旂刘沧过铸鼎原诗仙界日】【长青鸟度御衣香散紫丨丨】影飘【王勃圣泉宴诗丨丨垂叶外香度落花前李峤雪诗逐舞花光动临歌扇丨丨沈愚寄淮】【南诗江南相望路迢迢风满关河鴈丨丨】蝶飘【李适望春宫应制诗舞丨飞行丨御席莺歌度曲绕仙杯韦应物游永定寺僧】【斋诗晴丨丨兰径游蜂绕花心段成式夜宴妓有醉殴者诗掷履仙鳬起撦衣蝴丨丨】烟飘【李义府诗极望断丨丨遥落惊】【蓬没崔液上元诗星移汉转月将微露洒丨丨灯渐稀】船飘【宋之问诗露浓看莽湿风飓觉丨丨】尘飘【王湾诗峯在野】【趣繁丨丨宦情澁又韦应物广陵行忽如京洛间游子风丨丨虞集诗却袖余薰散人世九天清露海丨丨】帆飘【李白诗征】【丨丨空中瀑水洒天半李昌符送人入新罗使诗越海程难计征丨影自丨】新飘【杜甫诗丨丨云物外律中神惊】蓬飘【包佶诗鸟宿还依伴丨丨莫问根李商隠诗皆辞乔木去逺逐断丨丨】惊飘【韩愈春雪诗弄闲时细转争急忽丨丨】鸾飘【韩愈岣嵝山诗科斗拳身薤叶披丨丨鳯泊拏虎螭】微飘【韩愈秋雨聨句丨丨来枕前髙洒自天外钱惟演清风诗】【欲引长烟素丨丨画烛煤】闲飘【朱庆余题钱宇别墅诗红叶丨丨篱落迥行人逺见草堂开】桃飘【皇甫松大隐赋云归】【则千峯卧緑丨丨则一川踏红】兴飘【元稹诗丨丨沧海动气合碧云连】先飘【李至逺唐维州刺史安侯碑繁滋遽委危】【露丨丨陆游诗井牀桐叶已丨丨】梅飘【裴干余早春残雪诗丨丨余片积日堕晚光残皮日休诗丨片尽丨轻粉靥桞芽初吐烂金醅释善住诗看竹鹤先舞弹琴丨自丨】暗飘【左牢风不鸣条诗长养应潜变扶疎毎丨丨】长飘【李商隠诗自苦诚先蘖丨丨不后违】帷飘【李商隠细雨诗丨丨白玉堂簟卷碧牙牀】松飘【温庭筠清凉寺诗丨丨晚翠摐金铎竹防寒苔上石梯】桦飘【郑谷诗丨丨红烬趋朝路兰纵清香宿省时】狂飘【李中桞絮诗雨过微风起丨丨千万家又雪诗密洒虚晓丨丨大野寒宋褧游丝诗细逐桞绵度丨随薰风丨】红飘【陆龟胥口即事诗緑倒丨丨欲尽风斜雨细相逢吴融诗危栏压溪溪澹碧翠褭丨丨莺寂寂】横飘【皮日休看雨聨句细洒魂空冷丨丨目能桞贯游五泄山诗中岩不与乱峯羣翠气丨丨截瘴氛】密飘【张义方雪诗丨丨粉署光同冷静压庭枝势欲斜】急飘【狄遵度雨诗时觉丨丨愁未已似闻徐滴喜初翻】纷飘【苏辙雪诗翻簸腾归骑丨丨集晚鸦】余飘【张耒雨望赋丨丨既定盛怒已泄】鸳飘【雅勒呼洛神诗邺宫檐瓦似丨丨兰渚鸣銮去国遥】细飘【傅若金雪中诗瑞木丨丨天上叶梅花潜发岭南枝】乍飘【髙启焚香诗丨丨犹掩冉将断更氤氲】
　　蜺旌飘【张衡赋氛旄溶以天旋兮丨丨丨而飞扬阮籍大人先生传丨丨丨兮云旂霭乐游兮出天外】阳乌飘【刘桢黎阳山赋河源汨其东游丨丨丨而南翔】落叶飘【石崇思归叹丨丨丨兮枯枝竦百草零落兮覆畦垅刘希夷诗虚室寒灯静空堦丨丨丨又温庭筠遐水謡狼烟堡上霜漫漫枯叶飘风天地干又释无可诗夜来思道侣木叶向人飘又朱子诗曲沼寒流满空庭凉叶飘又陈孚甓社湖遇大风诗前如残叶飘后如轻蝶舞】欲浪飘【梁简文帝诗丨丨逐情丨爱网随心织】桞叶飘【张正见帝王所居篇丨丨丨缇骑槐花影属车李咸用秋晚诗丨丨丨干翠枫枝撼碎红又李商隐效齐梁晴云诗暖逐烟波起如妬桞緜飘】舞袖飘【张正见门有车马行丨丨丨金谷歌声绕鳯台又上官仪咏画障诗新妆漏影浮轻扇冶防飘香入浅流】鹤毛飘【庾信诗丨丨丨乱雪车毂转飞蓬】鑪气飘【沈佺期红楼院诗经声夜息闻天语丨丨晨丨接御】【香】云外飘【宋之问灵隠寺诗桂子月中落天香丨丨丨张南史雪诗初从丨丨丨还向空中噎】草中飘【尹诗风】【光淅淅丨丨丨日彩荧荧水上揺】风雨飘【韦应物诗丨丨丨茅屋蒿草没园陆龟岛树诗波涛潄苦盘根浅丨丨丨】【多着叶迟】韶乐飘【卢纶诗九天丨丨丨寒月万户香尘裛晓霜】幢节飘【司空曙送王尊师归湖州诗烟芜满洞青】【山绕丨丨丨空紫鳯飞】万籁飘【司空曙风筝诗髙风吹玉柱丨丨忽齐丨】白羽飘【顾况谢王郎中赠琴鹤诗朱弦】【动瑶华丨丨丨玉京】取次飘【姚合杨桞枝词亦知春色人将去犹胜狂风丨丨丨】翠自飘【姚合诗橘村篱落香潜度】【竹寺空虚丨丨丨又鲍恂诗烟湿空林翠霭飘渚花汀草共萧萧】雨露飘【张祜诗龙虎旌旗丨丨丨玉楼歌断碧山遥】浪花飘【朱庆余诗红斾路幽山翠湿锦帆风起丨丨丨】海沫飘【李商隠诗河流冲柱转丨丨近槎丨】剑欲飘【许浑鸂鶒诗雨顶冠应冷风毛丨丨丨】荜路飘【罗衮谢江陵借宅启荒扉夙掩丨丨今丨】羽葆飘【皮日休练渎诗】【流苏惹烟浪丨丨丨岩谷】叠鼓飘【陆龟诗木落孤帆迥江寒丨丨丨】渔曲飘【陆龟晚渡诗半波风雨半波晴丨】【丨丨秋野调清】众芳飘【李山甫牡丹诗邀勒春风不早开丨丨丨后上楼台】梅杏飘【郑嵎津阳门诗饮鹿泉边春露】【晞粉丨檀丨丨朱墀】鹤驭飘【赵嘏贺新先辈诗丨丨迥丨云雨外兰亭不在管弦中】佩环飘【郑畋王子晋庙诗何】【由得真诀使我丨丨丨】两疑飘【吴融诗惊魂往往丨丨丨便好为文慰寂寥】暖竞飘【刘敞芍药诗跗蕚晴相照】【芳香丨丨丨】两袂飘【朱子诗起趂汗漫期丨丨天风丨】宿露飘【范成大山径诗云根新径络山腰暗緑交阴丨】【丨丨又黄镇成诗天台山下防虹桥山下桃花带露飘】万里飘【陆游钱道人诗丨丨丨如不系船空囊短褐过年年】兰麝飘【汪元量湖州歌防同馆里紫茸丨丨丨来阵阵风又钱起诗兰气飘红岸文星动碧浔】细防飘【王琢雨夕诗漠】【漠初灯夜森森丨丨丨】宻霰飘【张雨雪霁早朝诗才设中庭燎俄看丨丨丨】岚气飘【马祖常诗丨丨丨檐隙烟】【光郁座隅】身欲飘【虞集诗天香满室定初起云气上衣丨丨丨】向日飘【虞集诗千枝绛蜡连虹贯五色香云丨丨】【丨】夜雨飘【陈基诗醉乘莲叶春波濶梦落檐花丨丨丨又髙启诗明日春寒江上路雪花应杂雨花飘】绣带飘【陈孚飞燕姊弟图诗合欢丨丨丨金缕含情两两春无语】海棠飘【陈孚春风行子规催春春欲去丨丨片片丨红雨】向月飘【刘永之飞仙图诗緑膺么鳯载琼箫雾鬓烟鬟丨丨丨】粉金飘【吾丘衍古采莲诗冯夷为舞氷丝裳霏霏丨丨】【丨晚塘】竹外飘【髙启雪中诗才从渔浦矶边积还向樵村丨丨丨】练裙飘【石珤诗龙池乐上丨丨丨】对语【露滴　箨卷　鹭泛　带绕　月波漾　空翠滴　长裾曳云飘　花飘　鸳飘　衫飘　霞绮飘　暗香飘　短袂飘】摘句【玉殿御香飘　东风桞外飘　杨花作雪飘金井碧梧飘　侵幔雨斜飘　风帘影自飘香带炉烟近日飘　逗风寒雨入檐飘紫鸾烟驾不同飘　絮惹轻枝雪未飘】
　　翘【渠遥切举也悬也危也又鸟尾也】
　　韵藻翘翘【诗丨丨错薪言刈其椘又予室丨丨风雨所漂揺左传丨丨车乘招我以弓尔雅业业翘翘危也旧唐书薛登】【传希润身之小计忘臣子之大猷非所以报国求贤副陛下丨丨之望也东京赋常丨丨以危惧若乘奔而无辔刘琨诗旌弓骍骍】【舆马丨丨李商隠诗皎皎非鸾扇丨丨失鳯簪】云翘【后汉书礼仪志立秋迎气于黄郊乐奏黄钟之宫歌帝临冕而执干戚舞】【丨丨育命所以养时训也梁元帝览赋乐有丨丨之舞牲非茧栗之牛又陆云故丞相诔清辉秀颖丨丨映晨钱惟演风诗已觉】【丨丨动还惊月幌开宋濂诗玉女从东来头带丨丨足跰又传奇裴航妻云英之姊丨丨夫人刘纲仙君之妻也已是髙真为玉】【皇之女吏】鸡翘【后汉书舆服志鸾旗者编羽旄列繋幢旁民或谓之丨丨非也急就篇春草丨丨鳬翁濯注既为春草丨丨之】
　　【状又象鳬在水中引濯其翁也一曰春草丨丨鳬翁皆谓染彩而色似之若今染家言鸭头緑翠毛碧云水经注洹水东过隆虑县】【北县水东南注壑直泻岩下状若丨丨故谓之丨丨洪李商隠茂陵诗内苑只知含鳯觜属车无复插丨丨】舒翘【宋史乐志】【文敎普旁昭兴太学多事丨丨桞宗元文今之圣智莫不丨丨扬英推类援朋】肖翘【庄子喘耎之虫丨丨之物莫不失其性甚】【矣夫好知之乱天下也卢思道辽阳山寺愿文唐旌已立刍舆不逺而至殷网既开丨丨咸遂其所乔林鸰赋鹬飞鸣丨丨毕】【逋金睛玉爪绀尾青颅范成大嘲蚊诗丨丨极么麽坱北累辟翕肖一作蛸云笈七籖丨丨微命皆爱而防之】翠翘【宋玉招魂】【砥室丨丨絓曲琼些注丨鸟名丨羽也言内卧之室以砥石为壁平而滑泽以翠鸟之羽雕饰玉钩以悬衣物也韦应物诗丽人绮】【阁情飘飘头上鸳钗双丨丨白居易诗丨丨金错玉搔头李商隠寄同舎诗君縁接座交珠履我为分行近丨丨温庭筠词丨丨金】【缕双鸂鶒水纹细起春池碧吴融鸳鸯诗丨丨红颈覆金衣滩上双飞去又归李洞诗睡融春日柔金缕妆发秋霞战丨丨司空图】【杨桞枝词邻家女伴频攀折不觉回身罥丨丨】春翘【陆机赋歩寒林以凄恻翫丨丨而有思陆云夏府君诔丨丨晞景振鹭在】【庭梁简文帝述内典书今陪十善之车开八正之路流般若之水洗意识之尘以此丨丨方为秋实】英翘【郭璞诗琼林笼藻映】【碧树疏丨丨韦希贤举人据地判举善进贤丨丨是务负才任气倨傲何伤】
　　向阳翘【陆机诗引领望天末譬彼丨丨丨】瑚翘【梁简文帝诗金鞍汗血马宝髻丨丨丨】增异翘【尔雅连丨丨疏一名丨丨】大翘【尔雅连异翘疏此物有两种丨丨小翘丨丨叶狭长如水苏花黄可爱生下湿】【地着子似椿实之未开者作房翘出众草其小翘生冈原之上叶花实皆似丨丨而小细耳】小翘【见上】连翘【见上本草】【丨丨生太山山谷本名连又名异翘人因合称为丨丨又醴肠草南人谓之丨丨又王勃秋夜山亭宴序红苹緑荇亘渚丨丨玉带】【瑶华分行间植又广异记黄梅女道士张丨丨年八九嵗常持瓶汲水忽见井中有莲花如小盘渐渐出井口往取便缩不取又出】【如是数四遂入井家人怪久不回往视见丨丨立井水上及出父母因命出家为道士丨丨在观忽悲思父母百姓邑官皆见五色】【云拥一寳舆自天而下人谓丨丨已去争来看视丨丨初无所觉云亦消散又龙鱼河图北海夫人姓结名丨丨】竹翘【齐书】【庾易传诏徴太子舎人不就以文义自乐安西长史袁彖钦其风通书致遗易以连理机丨丨书格报之邓渼诗中山隐士丨丨书】扬翘【宋史乐志辟道承薰嫔仪丨丨射雉赋班尾丨丨双角特起郑曼季荅陆士龙诗春草丨丨鼋龟沈浮李商隠启勾萌始】【达依周囿以丨丨滴沥才分托灵光而振响】鳯翘【元史礼乐志寿星队次八队妇女二十人冠丨丨冠翠花钿服寛袖衣加】【云肩霞绶玉佩陈旅诗画壁仙妆剥丨丨】首翘【南唐书后主昭恵国后周氏传创为髙髻纎裳及丨丨鬓朶之妆人皆效之】陵翘【本草鼠尾草有白华者赤华者一名葝一名丨丨】揺翘【刘向九叹丨丨奋羽驰风骋雨游无穷兮】双翘【七启】【戴金揺之熠燿扬翠羽之丨丨】緑翘【陆机浮云赋金柯分玉叶散丨丨明嵓英焕】秀翘【陆机赋发金荣于丨丨结玉】【实于柔柯】发翘【陆机文竒頴丨丨清藻在秀】金翘【陆机白云赋红蕋发而菡萏丨丨援而合葩骆賔王菊诗丨丨徒可】【泛玉斚竟何功毛熙震词緑鬟云散袅丨丨】藻翘【陆机诗金雀垂丨丨琼佩结瑶璠李孝先石头城诗白鼯裘坏埋珠柙玉】【燕钗飞坠丨丨】渊翘【陆云诗沉根芳沼擢秀兰波丨丨戢颖景茂凌华】振翘【陆云登台赋伫眄瑶轩满目绮寮中原方】【华緑叶丨丨】扶翘【陆云诗丨丨布华养物作春】有翘【郑曼季诗瞻彼兰林丨丨有秀方回诗佥谓衣当衮公宜馆丨】【丨】争翘【郭璞设难杞梓竞敷兰荑丨丨】翘【江赋蜛蠩森衰以丨丨蛎磈磥而碨防注蜛蠩一头尾有数条长二三】【尺左右有脚状如蚕可食翘尾也】布翘【杨方诗扶疎重清藻丨丨芳且鲜】丰翘【杨方诗丨丨被长条緑叶蔽朱柯】倾翘【王融净行颂白日驰光不流照葵藿微志徒丨丨】朱翘【沈约诗丹草秀丨丨重台架危岊刘禹锡防潮歌介鲸得】【性方逍遥仰鼻嘘吸扬丨丨】兰翘【沈约八咏诗想芳园兮可以游念丨丨兮渐堪摘】勤翘【沈约尼净秀行状昔有外】【国普练道人出于京师往来梁舎便受五戒丨丨奉持未尝违犯】晨翘【沈约弥陀佛铭愿游彼国丨丨暮想】擢翘【刘孝】【绰谢晋安饷米等启江潭抽节迈昌荇之珍疆场丨丨越葺精之美】长翘【杜淹鬭鸡诗丨丨频埽陈利爪屡通中】灵翘【王勃采莲赋吴娃越艶郑婉秦妍感丨丨于上朔悦瑞色于中年】防翘【窦臮述书赋丨丨缩爽兮枭黝糺】雉翘【刘禹】【锡观莫徭猎诗箭头余鹄血鞍傍见丨丨】如翘【欧阳詹与王式书汲汲揺揺如旌丨丨】鹭翘【杜牧诗楚鸿行尽直沙丨】【立偏丨赵长卿词丨丨沙觜亦多情】鹤翘【杜牧诗迥野翘霜鹤澄潭舞锦鸡许棠诗苔封僧坐石苇涨丨丨池】对翘【李郢】【诗金鳯丨丨双翡翠蜀琴新上七丝】孤翘【陆龟水鸟诗丨丨侧睨瞥灭没未是即肯驯檐楹】花翘【蔡襄诗丨丨零】【落随衣】忻翘【李淑贺吕相公启企恋丨丨丛集丹悃】赵翘【华阳国志大儒丨丨广汉人杨宣弟子】崔翘【唐书】【丨融传六子其闻者禹锡丨翘礼部尚书赠荆州大都督諡曰成】
　　邦家翘【郑曼季诗乐只君子丨丨之丨】锦鸾翘【唐彦谦诗奇踪天骥活遗轴丨丨丨】鸟影翘【李咸用鸡鸣曲】【海树相扶丨丨丨戴红拍翠声胶胶又梅尧臣诗野艇鸟翘惟断防枯桑水齧只危根】横鬓翘【石孝友词因甚不胜娇乌】【云丨丨丨】
　　对语【雉尾　防胜　竹实　猿挂　出谷羽　芙蓉镜　花吐蕚鸡翘　花翘　兰翘　鹤翘　向阳翘　翡翠翘　草舒翘】摘句【红发向阳翘　汉宫梦想舞云翘云鬟压翠翘　璚树花间金鳯翘】
　　翛【苏雕切翛翛飞羽声】
　　韵藻翛翛【诗予尾丨丨谢朓诗飒飒满池荷丨丨荫竹岑参丛竹歌盛暑丨丨丛色寒闲宵摵摵叶声干项斯栽小松】【诗即耸凌空干丨丨岂易攀王安石游土山诗丨丨阿兰若土木老山胁苏轼诗江云漠漠桂花湿梅雨丨丨荔子然髙启诗舟絶】【寒江冻不潮萦沙拂桞影丨丨又流水入花村杳杳幽人对酒屋丨丨】
　　增李翛【旧唐书丨丨传翛起于寒贱以庄宪皇后妹壻元和已来骤阶仕进无他才性纎巧承迎常饰厨传以奉往来中使】【以求善誉治民莅事粗有政能韩愈太原郡公神道碑公之姊壻京兆尹丨丨谓愈曰子以文常铭贤公卿今不可以辞应曰诺】王翛【金史丨丨传翛字翛然涿州人性刚严临事果决吏民惮其威虽豪右不敢犯承安间知大兴府事阙诏谕宰臣曰可选】【极有风力如丨丨辈者用之】
　　祧【吐雕切逺祖庙也】
　　韵藻庙祧【礼记设丨丨坛墠周礼春官小宗伯辨丨丨之昭穆苏轼获章诗取道经陵寝前期告丨丨】守祧【周礼】【春官丨丨掌守先王之庙祧杜甫诗丨丨严具礼掌节镇非常】禋祧【殷淡乐歌师承祀则肃对丨丨】承祧【沈约立太子诏】【自昔哲后降及近代莫不立储树嫡守器丨丨韩愈顺宗实録付尔以丨丨之重励尔以主鬯之勤】增二祧【礼记有丨丨享尝乃止又天子七庙疏周所以七者以文王武王受命其庙不毁以为丨丨并始祖后稷及髙祖以】【下亲庙四故为七也旧唐书礼仪志汉之礼因乎周也魏之礼因乎汉也隋之礼因乎魏也皆立三庙有丨丨】去祧【礼记丨丨】【为坛去坛为墠】三祧【礼记天子七庙疏先公之迁主藏于后稷之庙先王之迁主藏于文武之庙便有丨丨何得祭法云有二】【祧】无祧【礼记逺庙为祧注天子迁庙之主以昭穆合藏于二祧之中诸侯丨丨藏于祖考之庙中】宗祧【礼记筑为宫室】【设为丨丨以别亲疎逺迩教民反古复始不忘其所由生也左传国景子相齐侯赋蓼萧子辰相郑伯赋缁衣叔向命晋侯拜二君】【曰寡君敢拜齐君之安我先君之丨丨也敢拜郑君之不贰也又将使归粪除丨丨以事君晋书礼志上古清庙一宫尊逺神祗逮】【至周室制为七庙以辨丨丨旧唐书礼仪志伏寻周书召诰洛诰之説实有祭告丰庙洛庙之文是则周人两都并建丨丨至则告】【飨沈约为皇太子谢表贰体宸极守器丨丨顾循防志如临氷壑】女祧【周礼守祧奄八人丨丨每庙二人奚四人注丨丨女】【奴有才智者】昭祧【晋书礼志魏景初元年有司奏定七庙之制于太祖庙北为二祧其左为文帝庙号曰髙祖丨丨其右拟】【明帝号曰烈祖穆祧三祖之庙万世不毁】穆祧【见上】郊祧【旧唐书昭宗纪左丨丨而右社稷肃尔崇严前广殿而后重廊】【蔼然华邃】告祧【旧唐书礼仪志顺宗皇帝已升祔太庙丨丨之后即合递迁】合祧【旧唐书礼仪志大厯十四年十月代】【宗将祔礼仪使顔真卿以元皇帝代数已逺凖礼丨丨请迁于西夹室】序祧【旧唐书礼仪志凡三年一祫五年一禘祫则羣】【庙大合禘则各丨其丨】主祧【旧唐书礼仪志上致其崇则太祖属尊乎上矣下尽其杀则祧主亲尽于下矣中处其中则王】【者丨丨于中矣】享祧【无名氏寳厯元年册尊号赦文丨丨主鬯熏燎告元履歴正元敷施大号】私祧【苏辙张琬父升追封】【韩公告词即封乡国以贲丨丨】
　　武王祧【礼记去祧为坛疏去祧为坛者谓髙祖之父也若是昭行寄藏丨丨丨若是穆行即寄藏文王祧不得四时而祭之】【若有四时之祈祷则出就坛更祭也】文王祧【见上】先君祧【左传以金石之乐节之以丨丨之丨处之又旧唐书礼仪】【志按周礼有先公之祧有先王之祧先公之迁主藏乎后稷之庙其周未受命之祧乎先王之迁主藏乎文王之庙其周已受命之】【祧乎故有二祧所以异庙也】丰氏祧【左传敝邑馆人之属也其敢爱丨丨之丨】
　　佻【吐雕切偷也又徒聊切独行貌又啸韵】
　　韵藻佻佻【诗丨丨公子行彼周行】
　　增猜佻【晋书宗室传骨肉宜敦而丨丨荐至险诐宜逺而谗説殄行】轻佻【旧唐书五行志今之甿俗率多丨丨人贪】【而奢不息法设而伪不止宋史田绍斌传蕃戎丨丨勿弃辎重与战当按辔结阵徐行梁昭明太子七契游逸丨丨防马争驱粤今】【乐静岂能感娱】躁佻【韩非子丨丨反覆谓之智】愚佻【陈琳为袁绍檄豫州文与操同谘合谋授以禆师谓其鹰犬之才爪】【牙可任至乃丨丨短畧轻进易退注佻轻也】不佻【王起墨子廻车朝歌赋处身于克正示众以丨丨】
　　恌【吐雕切轻薄】
　　韵藻不恌【诗视民丨丨君子是则是效】轻恌【礼记虽负贩者注负贩者尤丨丨志利宜若无礼焉】增民恌【李商隐诗薄俗谁其激斯丨已甚丨】言恌【宋濂娄贞公赞我丨之丨斯辱之招】
　　徼【古尧切求也抄也又啸韵】
　　韵藻福可徼【苏轼诗壮大随尔好忠孝丨丨丨】
　　增日徼【笋子唯君子为能得其所好小人则丨丨其所恶】
　　膋【落萧切肠间脂也膫同】
　　韵藻血膋【诗执其鸾刀以启其毛取其丨丨元史礼乐志鸾刀屡奏丨丨载升】膟膋【礼记取丨丨燔燎升首报阳也】【疏此谓朝践时祝取丨丨祭于炉炭入以告神于室出以绥于主前又升首于室至荐孰之时祝更取丨丨及萧与黍稷合烧之是】【臭阳达于墙屋也】焚膋【旧唐书音乐志躬裸郁鬯乃丨丨芗】
　　増肝膋【礼记丨丨取狗肝一幪之以其膋濡炙之举燋其膋不蓼疏举皆也谓炙膋皆燋也周礼天官膳夫珍用八物注珍】【谓淳熬淳母炮豚炮牂捣珍渍熬丨丨也唐书礼乐志诸大祀取丨丨燔于炉还尊所】炙膋【见上】萧膋【旧唐书音乐志】【升丨丨郁氛氲】贯膋【宋史礼志太官令取肝以鸾刀制之洗于郁鬯丨以丨燎于炉炭】鸾膋【宋史乐志饬我祀事实俎】【丨丨】启膋【沈约乐歌其膋既启我豆既盈】带膋【陈造诗隽永项上脔红嫰劣丨丨】
　　鹩【落萧切鹪丨】
　　韵藻鹪鹩【诗肇允彼桃虫传桃虫丨丨也鸟之始小终大者疏郭璞曰鹪俗名为巧妇小鸟而生雕鹗者也陆玑云今】【丨丨是也吴志张尚传皓尝问诗云泛彼栢舟惟栢中舟乎尚对曰诗言桧楫松舟则松亦中舟也又问鸟之大者惟鹤小者惟雀】【乎尚对曰大者有秃鹙小者有丨丨晋书郭璞传丨丨不可与论云翼井蛙难与量海鼇臧荣绪晋书张华少好文义博览坟典为】【太常博士转兼中书郎虽栖处云阁慨然有感作丨丨赋庄子丨丨巢于深林不过一枝偃鼠饮河不过满腹阮籍大人先生传阳】【鸟游于尘外丨丨戏于蓬芰小大固不相及傅咸鳯赋序夫丨丨既无智足贵亦祸害未免免乎祸害者其唯仪鳯也梁简文帝悔】【赋台耀之灾虽启丨丨之赋徒然李白空城雀诗本与丨丨羣不随鳯皇族杜甫诗流年疲蟋蟀体物幸丨丨】防鹩【説文丨丨】【剖苇皮食其中虫江东人呼为芦虎亦作苕吴莱诗潜身甘蛰蠖赋命类丨丨】
　　增百鹩【大戴礼五月鴂则鸣鴂者丨丨也鸣者相命也亦作伯本草伯劳一名丨丨】
　　漻【落萧切水清也】
　　韵藻湫漻【淮南子丨丨寂寞为天下枭又将军之心丨丨如秋】
　　增漻漻【道徳指归论偆偆丨丨消如氷释李商隠诗湘波如泪色丨丨椘厉迷防逐恨遥】寂漻【上林赋悠逺长怀丨】【丨无声肆乎永归注言水奔放而长归于海也又七发漃漻防蓼蔓草芳苓注言水清净之处生防蓼二草也按漃与寂音义同】风漻【刘歆遂初赋飒凄怆以惨怛兮慽丨丨以寒】泬漻【江淹杂词四壁深兮乃丨丨左右虚兮如寂寞许棠诗鸟去沉】【葭菼帆来映丨丨】汶漻【江淹翡翠赋对流之蛟龙冲丨丨之雾雨】溟漻【宋濂雩坛祝舞歌气上延合丨丨】
　　侥【五聊切僬丨国名又坚尧切伪也或作儌】
　　韵藻僬侥【尔雅六蛮疏蛮者慢也其类有八三曰丨丨晋语戚施不可使仰丨丨不可使举史记孔子世家丨丨氏三尺】【短之至也后汉书明帝纪西南夷丨丨槃木诸种前后慕义贡献晋书葛洪传丨丨之歩而企及夸父之踪近才所以踬碍也山海】【经丨丨国在三首东竹书纪年帝尧二十九年春丨丨氏来朝贡没羽苏轼刘丑厮诗人事岂易料无轻比丨丨】
　　哓【许么切惧声】
　　韵藻哓哓【诗风雨所溧揺予维音丨丨】
　　哨【相邀切口不正也又啸韵】
　　韵藻哨哨【扬子始乎伏牺而成乎尧匪伏匪尧礼义丨丨圣人不取也】
　　虈【许娇切白芷别名】
　　韵藻神虈【七命仰折丨丨俯采朝兰陆龟诗为悲烟岸老丨丨】
　　增药虈【山海经号山其木多漆椶其草多丨丨芎防】紫虈【本草石一名丨丨生东南海中江淹石赋云亦有足】【翼得春雨则生花谢灵运诗白花皜阳林丨丨春流皮日休诗鄊味腥多厌丨丨】芳防【王逸九思菽藟兮蔓衍丨丨兮挫枯】
　　枵【许娇切韵会虚也】
　　韵藻枵【左传宋郑其饥乎嵗在星纪而淫于丨丨杜预注丨丨三宿虚在其中潘岳西征赋歳次丨丨月旅蕤宾】增众枵【唐书殷开山传以吏部侍郎从秦王讨薛举防王疾甚卧营委军于刘文静诫曰贼方炽邀速战利公等毋与争粮】【尽丨丨乃可图】中枵【林下偶谈近世词科意主于谄辞主于夸虎头鼠尾外肥丨丨此词科习气也】腹枵【范成大诗丨已】【丨经笥身犹试药方】
　　诗肠枵【陈造诗但讶大嚼余无补丨丨丨】寛壷枵【张耒诗丨丨泛以丨狭盎廹而陋】
　　熇【虚娇切韵防炎气又屋沃药三韵亦作燆】
　　韵藻增熏熇【桞宗元解崇赋胡赫炎丨丨之烈火兮而生夫人之齿牙】炎熇【欧阳修憎蚊诗荒城繁草树旱气飞】【丨丨】烦熇【朱子秋雨诗丨丨获暂袪凉氛集华缨】
　　獢【许娇切猲丨短喙犬也诗作歇骄】
　　韵藻载骄【诗輶车鸾镳丨猃歇丨】猲獢【傅休奕走狗赋聆輶车之鸾镳兮逸丨丨而盘桓】
　　穚【举乔切禾秀】
　　膲【即消切人之三丨】
　　噍【即消切啁丨声】
　　韵藻声噍【礼记其哀心感者其丨丨以杀】
　　娆【如招切韵会妍媚貌又篠韵】
　　韵藻娇娆【郑畋王子晋庙诗西城要绰约南岳命丨丨欧阳修荅忆鹤诗低垂两翅趁节拍婆娑弄影夸丨丨】增窈娆【晋书索靖传枝条顺气转相比附丨丨防苫随体散布】娆娆【洞箫赋风鸿洞而不絶兮优丨丨以婆娑注鸿】【洞相连貌丨柔弱也】　妖娆【曹植感婚赋顾有怀兮丨丨用搔首兮屏营唐彦谦诗艶词传静婉新曲定丨丨司马逸客雅】【琴篇窈窕楼台临上路丨丨歌舞出平阳】
　　飖【余昭切飘丨】
　　韵藻飘飖【潜夫论鸾鳯翺翔黄歴之上徘徊太清之中随景风而丨丨时抑扬以从容思赋超逾腾跃絶世俗丨丨神】【举逞所欲边让章华赋罗衣丨丨组绮缤纷魏武帝秋胡行丨丨八极与神人俱曹植洛神赋髣髴兮若轻云之蔽月丨丨兮若流】【风之回雪左思蜀都赋敷蘂葳蕤落英丨丨陶潜闲情赋思宵梦以从之神丨丨而不安庾肩吾和太子纳凉梧下诗无因学山藻】【云气徒丨丨李白酬殷明佐见赠五云歌身骑白鹿行丨丨手翳紫芝见披拂】
　　增飖飖【崔立之南至郊坛有司书云物赋飘飘丨丨郁郁纷纷牛殳琵琶行飘飘丨丨寒丁丁虫豸出蛰神惊】
　　鳐【余昭切文丨鱼】
　　韵藻文鳐【山海经泰器之山观水出焉西流注于流沙是多丨丨鱼吴都赋精卫衔石而遇缴丨丨夜飞而触纶庾信谢】【赵王赉干鱼启醴水朝浮光疑朱鼈丨丨夜触翼似青鸾骆宾王上郭赞府启佐铜章于罄渚侧扇丨丨之风贰墨绶于桐郊潜诱】【祥鸾之化顾况送从兄使新罗诗南溟垂大翼西海饮丨丨唐彦谦诗黼帏翘防雉波扇画丨丨】增頳鳐【鲍照石防铭衡石丨丨帝子察殂青山断河后父沉躯】江鳐【苏轼初食荔支诗似闻丨丨斫玉柱更洗河豚】【烹腹腴自注予尝谓荔支厚味髙格两絶果中无比惟丨丨柱河豚鱼近之耳】
　　雚水鳐【吕氏春秋丨丨之鱼名曰丨其状若鲤而有翼常从西海飞游于东海雚一作灌崔骃七依洞庭之鲋丨丨之丨】
　　愮【余昭切忧也悸也邪也惑也】
　　韵藻愮愮【尔雅懽懽丨丨忧无告也】
　　陶【余昭切臯丨舜臣又豪韵】
　　韵藻陶陶【诗君子丨丨传和乐貌释文陶音遥礼记丨丨遂遂如将复入然旧唐书元徳秀传好事者载酒肴过之不择】【贤不肖与之对酌丨丨然遗身物外酒徳颂无思无虑其乐丨丨沈炯诗故知人外赏文酒易丨丨李咸用诗好驾觥船去丨丨入】【醉乡】臯陶【书帝曰丨丨蛮夷猾夏防贼奸宄汝作士五刑有服诗淑问如丨丨在泮献囚史记五帝纪丨丨为大理平民各伏】【得其实又孔子世家其颡似尧其项类丨丨冯衍显志赋丨丨钓于雷泽兮赖虞舜而后亲又周礼冬官韗人为丨丨注韗或为】【丨丨鼓木也者以丨丨名官也】
　　增平陶【后汉书郡国志太原郡丨丨县】瘿陶【旧唐书地理志宁晋汉杨氏县后改为丨丨元魏改为瘿遥】
　　佋【市昭切庙丨穆也或作昭父昭子穆又篠韵】
　　韵藻増李徳佋【北史丨徳饶传弟丨丨性重然诺大业末为离石郡书佐太守杨子崇特礼之及义兵起子崇遇害】【徳佋赴哭尽哀收瘗之】
　　幖【甫遥切头上帜也】
　　韵藻增幖幖【杜牧诗旌竿丨丨旗防防意气横鞭归故乡】八幖【宋濂雩坛祝舞歌辞洞五精贯丨丨】
　　熛【甫遥切飞火】
　　韵藻电熛【典引海内云蒸雷动丨丨】
　　增赤熛【周礼小宗伯兆五帝于四郊注五帝赤曰丨丨怒炎帝食焉骆賔王文丨丨纪节青女司辰李白明堂赋丨丨掌火】【招拒司金杨维桢四星謡丨丨不敢怒灵威不敢仰】失熛【淮南子一家丨丨百家皆烧】芒熛【张衡赋杨丨丨而绛天兮】【水沄而涌涛】灰熛【西征赋投宫火而焦糜从丨丨而俱灭】惊熛【陆云南征赋旌斾翻其猗靡丨丨因而嬗娟】髙熛【梁武帝祠南郊恩诏祗事槱燎丨丨太乙】风熛【沈约仙诗殊庭不可及丨丨多异色】霞熛【上官仪贺瑞石表丨丨冠】【岳海镜浮山】
　　麃【悲娇切韵防武貌又爻韵小韵】
　　韵藻麃麃【诗清人在消驷介丨丨】
　　儦【甫娇切行貌】
　　韵藻儦儦【诗汶水滔滔行人丨丨毛传丨丨众貌又丨丨俟俟或羣或友毛传趋则丨丨行则俟俟】崔儦【隋书丨丨】【负恃才地大署其户曰不读五千卷无得入此室与顿丘李若俱见称重时人为之语曰京师灼灼丨丨李若】
</div>
    <div class="pagination">
<a href="御定佩文韵府_page109.html">上一页</a><span>...</span><a href="御定佩文韵府_page105.html">105</a><a href="御定佩文韵府_page106.html">106</a><a href="御定佩文韵府_page107.html">107</a><a href="御定佩文韵府_page108.html">108</a><a href="御定佩文韵府_page109.html">109</a><span class="current-page">110</span><a href="御定佩文韵府_page111.html">111</a><a href="御定佩文韵府_page112.html">112</a><a href="御定佩文韵府_page113.html">113</a><a href="御定佩文韵府_page114.html">114</a><a href="御定佩文韵府_page115.html">115</a><span>...</span><a href="御定佩文韵府_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
