<!DOCTYPE html>
<html>
<head>
    <meta charset="UTF-8">
    <title>喻林 - 第 178 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 178 页/共 195 页</h1>
    <div class="content">　　大雨不时行国无恩泽【汲冡周书时训解】
　　扬之水不流束薪○扬之水不流束楚○扬之水不流束蒲【诗国风扬之水】
　　英英白云露彼菅茅【叶莫侯反】天步艰难之子不犹滮【符彪反】池北流浸彼稻田【叶地因反】啸歌伤怀念彼硕人【诗小雅白华】黍苗刺幽王也不能膏润天下【毛诗黍苗】
　　激扬之水至湍迅而不能流移束薪喻平王政教烦急而恩泽之令不行于下民【郑氏笺诗扬之水】
　　池水之泽浸润稻田使之生殖喻王无恩意于申后滮池之不如也【郑氏笺诗白华】
　　桑之柔需其叶菀然茂盛谓蚕始生时也人庇阴其下者均得其所及已将采之则叶爆烁而疏人息其下则病于爆烁喻民当被王之恩惠羣臣恣放损王之德【郑氏笺诗桑柔】
　　旱嵗之草如水上之苴言其枯槁无润下民不得王恩亦如是也【毛诗正义召旻】
　　王无恩于民致使下民如彼嵗之大旱其草不得生遂而盛茂致使此草如彼水上栖止逐流之浮苴也【毛诗正义召旻】
　　罍大器缾小器常禀于罍者禀所受罄尽则罍为无余故耻之【杜氏解左传昭公二十四年】
　　有复于王者曰吾力足以举百钧而不足以举一羽明足以察秋毫之末而不见舆薪则王许之乎曰否今恩足以及禽兽而功不至于百姓者独何与然则一羽之不举为不用力焉舆薪之不见为不用明焉百姓之不见保为不用恩焉【孟子梁惠王上】
　　宝咳唾之音爱锱铢之力【晋书夏侯湛传】
　　收既往之诏夺已澍之施【晋书摰虞传】
　　时雨不霑春苗委悴【魏书髙祖上纪】
　　假获其利犹是富専口龂不及四体也【北史甄琛传】
　　贫贱之望富贵甚微而富贵不能酬其甚微之望夫富者之所恶贫者之所美贵者之所轻贱者之所荣然而弗酬弗与同苦乐故也虽弗酬之于物弗伤今万民之望人君亦如贫贱之望富贵其所望者盖欲料长幼平赋敛时其饥寒省其疾痛赏罚不滥使役以时如此而已则于人君弗损也然而弗酬弗与同劳逸故也【尹文子大道下】
　　久旱水涸枯槁无泽【焦氏易林师之大壮】
　　冦行揺尾逐云吹水污泥为陆下田为稷【焦氏易林同人之渐】泉闭泽竭主母饥渴【焦氏易林豫之贲】
　　火石相得干无润泽【焦氏易林贲之涣】
　　陆居少泉山髙无云【焦氏易林坎之履】
　　初一唫【音钦】不予丈夫妇处测曰唫不予人所违也【太经第五唫】
　　次二唫于血资干骨测曰唫于血防自肥也【太经第五唫】霡霂小雨也言裁霡厯霑渍如人沐头惟及其上枝而根不濡也【释名】
　　空穗满田无所得也以言上不惠施则下不竭其力【王逸注楚辞九章】
　　瓜苞荨蔓于地木不下其枝枚则不得蔂而蔓之而逹于上民弱于下君不施仁以存恤之上下悬絶不相及也【太经第二达解】
　　次四土不和木科椭【徒和切】测曰土不和病乎民也【太经第六穷】
　　吝江河之流不以濯舟船之畔惜东壁之光不以寓贫妇之目【补文选夏侯湛扺疑】
　　如天亢旱不生华实及水陆所生之物皆悉枯悴无有润泽不能増长【三十六部尊经仙人经】
　　如似云雷降注大雨孔雀欢喜汝于今者但兴云雷未见雨水如此旱雷将何所益【无明罗刹经】
　　丧乱
　　若苗之有莠若粟之有秕【书仲虺之诰】
　　今殷其沦丧若涉大水其无津涯【书微子】
　　百姓懔懔若崩厥角【书防誓中】
　　为天下逋逃主萃渊薮【书武成】
　　殷政总总若风草有所积有所虚【汲冡周书大聚解】
　　苦菜不秀贤人潜伏靡草不死国纵盗贼【汲冡周书时训解】鸿鴈不来远人背畔鸟不归室家离防【汲冡周书时训解】民之危险若防泥坠火无救之者【孔氏传书仲虺之诰】
　　月经于箕则多风离于毕则多雨政教失常以从民欲亦所以乱【孔氏传书洪范】
　　无不相冦贼为鸱枭之义以相夺攘【孔氏传书吕刑】
　　儒雅与深穽同埋经典共积薪俱燎【尚书正义序】
　　鲂【音房】鱼赪【音蛏】尾王室如燬【诗国风汝坟】
　　北风其凉雨雪其雱惠而好我擕手同行○北风其喈【音皆】雨雪其霏惠而好我擕手同归○莫赤匪狐莫黒匪乌惠而好我擕手同车【诗国风北门】
　　鴥彼飞隼率彼中陵民之讹言宁莫之惩【诗小雅沔水】驾彼四牡四牡项领我瞻四方蹙蹙靡所骋【诗小雅节南山】瞻乌爰止于谁之屋【诗小雅正月】
　　谓山盖卑为冈为陵民之讹言宁莫之惩【诗小雅正月】佌佌【音此】彼有屋蔌蔌【音速】方有谷民今之无禄夭夭是椓【音卓○诗小雅正月】
　　如彼流泉无沦胥以败【诗小雅小旻】
　　维南有箕不可以簸扬维北有斗不可以挹酒浆维南有箕载翕其舌维北有斗西柄之掲【诗小雅大东】
　　四月维夏六月徂暑先祖匪人胡宁忍予○秋日凄凄百卉具腓乱离瘼【音莫】矣奚其适归○冬日烈烈飘风发发民莫不谷我独何害○山有嘉卉侯栗侯梅废为残贼莫知其尤○相彼泉水载清载浊我日构祸曷云能谷【诗小雅四月】
　　牂【音臧】羊坟首三星在罶【音柳】人可以食鲜可以饱【诗小雅苕之华】咨女殷商如蜩如螗【音唐】如沸如【叶卢当反】小大近丧【去声叶平声○诗大雅荡】
　　人亦有言颠沛之揭枝叶未有害本实先拨【诗大雅荡】如彼嵗旱草不溃茂如彼栖【音西】苴【七如反○诗大雅召旻】
　　北风人厌乱之诗【诗説】
　　葛藟王族流防而作【诗説王】
　　苕之华景王崩王室乱兵连嵗馑民物尽耗君子自伤生逢其难【诗説王】
　　雨无正大夫刺幽王也雨自上下者也众多如雨而非所以为政也【毛诗雨无正】
　　何草不黄下国刺幽王也四夷交侵中国背叛用兵不息视民如禽兽君子忧之【毛诗何草不黄】
　　不复考慎自有肺肠行其心中之所欲乃使民尽迷惑也【郑氏笺诗桑柔】
　　焚轮风从上来降谓之頺頺下也扶揺暴风从下升上故曰焱焱上也【毛诗正义谷风】
　　今日之风非有道之风发发兮大暴疾今日之车非有道之车偈偈然大轻嘌【毛诗正义匪风】
　　我有圃生之乎【左传昭公十二年】
　　天或者以陈氏为斧斤既斲丧公室而他人有之不可知也【左传哀公十五年】
　　梁亡此未有伐者其言梁亡何自亡也其自亡奈何鱼烂而亡也【公羊僖公十九年】
　　城郭不完兵甲不多非国之灾也田野不辟货财不聚非国之害也上无礼下无学贼民兴丧无日矣【孟子离娄上】夫疠虽痈肿胞疾上比前世未至绞缨射股下比近代未至擢筋而饿死也夫劫弑死亡之主也心之忧劳形之困苦必甚于疠矣由此观之疠虽怜王可也【战国防楚考烈王】
　　诈国指鹿灾生噬虎【史记秦始皇賛】
　　其威尽势极闾巷之人为敌国【史记律书】
　　亡秦鹿走伪楚狐鸣【史记项羽赞】
　　祸盈斯验苍狗为菑【史记吕后纪】
　　昔秦燔诗书以立私议莽诵六蓺以文奸言同归殊涂俱用灭亡皆炕龙絶气非命之运紫色淫声余分闰位圣王之驱除云尔【前汉书王莽传賛】
　　边境雷动四野风起京师虽有武蠭精兵未有能窥左足而先应者也【前汉书息夫躬传】
　　昔有彊秦封豕其士窫窳其民凿齿之徒相与摩牙而争之【前汉书杨雄传】
　　天网纵人纮弛王涂壊太极陁君臣土崩上下瓦解【后汉书蔡邕列传】
　　彼日而微遂祲天路【后汉书安帝纪】
　　虎兕长蛇相随塞路【魏志乌丸东夷传注】
　　蚌蛤浮翔于淮泗鼲鼬讙哗于林木【魏志任城传】
　　今胷背有嫌首尾多难乃国朝之厄防也【吴志华覈传】物号忠良于兹拔本人称妖孽自此疏源【晋书惠帝纪】自两京殄覆九土分崩赤县成豕之墟紫宸迁鼃黾之穴干戈日用战争方兴犹逐鹿之并驱若瞻乌之靡定【晋书符丕列传】
　　每朝防貂蝉盈坐时人为之谚曰貂不足狗尾续【晋书赵王伦传】
　　难起萧墙毒痛函夏九州波骇五岳尘飞【晋书王弥列传】贪鄙窃位不知谁升之者兽兕出槛不知谁可咎者网漏吞舟何以过此【晋书郤诜传】
　　无赖之徒易相扇动飙风骇荡则沧海横波【晋书刘传】纂继凶逆鸱目有年【晋书张轨传】
　　豺狼易惊遂肆丑毒【晋书谯刚王逊传】
　　尘飞五岳雾晻三精【晋书石季龙下列传】
　　关西为豺狼之薮杨越为鸱鸮之林【晋书慕容德记】
　　六州荡然无复余蔓残搆至于乳防赴时衔泥靡托【宋书索虏传】
　　故老遗氓还号旧落桓山之响未足称哀【宋书索虏传】治舟试舰恒以朝廷为旗的秣马按劔常愿天下有风尘【南齐书张敬儿传】
　　鸱枭厉吻翦焉已及【梁书武帝上纪】
　　水羣飞于溟海火载燎于中原【魏书李顺希仁弟骞传】
　　政乱如风草师亡犹弹丸【魏书匈奴刘聪传】
　　未正沧海之流讵息昆山之燎【隋书薛道衡传】
　　八纮九野剖豆分【南史陈本纪上】
　　廊庙有序翦成狐兔之场珪帛有仪碎夫犬羊之手【北史许善心文苑传】
　　吾观其野草菅胜谷吾观其众邪曲胜直【太公六韬发启】政令不善墨墨不夜譬若野兽无所朝处【管子四称】
　　与死人同病者不可生也与亡国同事者不可存也【韩非子孤愤】
　　今之世至寒矣至热矣而民无走者取则行钧也【吕氏春秋功名】
　　弃捐五帝之恩刑推蹶三王之法籍是以至德灭而不扬【淮南子览防训】
　　水击则波兴气乱则智昏智昏不可以为政波水不可以为平【淮南子齐俗训】
　　天下为之麋沸螘动云彻席卷【淮南子兵畧训】
　　与死者同病难为良医与亡国同道难与为谋【淮南子説林训】夫死病无可为医夫政令者人君之衔辔所以制下也今齐君失之已久矣子虽欲扶其辀而扶其轮良弗及也【孔丛子嘉言】
　　夫防其本而待之刑辟犹决其牢而发以毒矢也亦可哀乎故曰未可杀也昔者先王使民以礼譬之如御也刑者鞭防也今犹无辔衔而鞭防以御也欲马之进则防以后欲马之退则防其前御者以劳而马亦多伤矣今犹此也上忧劳而民多罹刑【韩诗外传】
　　今之治民者若御拙马行则顿之止则击之身创于棰吻伤于衔求其无失何可得乎【盐铁论诏圣】
　　病之将死也不可为良医国之将亡也不可为计谋吾数諌吾君吾君不用是以知国之将亡也【説苑权谋】
　　螟虫为贼害我五谷箄笥空虚家无所食【焦氏易林坤之革】武库军府甲兵所聚井里邑居不可舍止【焦氏易林师之蹇】巨蛇大防战于国郊【焦氏易林同人之益】
　　两虎相鬭血流浮杵城郭空虚蒿藜塞道【焦氏易林同人之鼎】水壊我里东流为海鳬讙哗不睹我家【焦氏易林谦之萃】星陨如雨力弱无辅【焦氏易林豫之讼】
　　白鸟赤乌战于东都败悔为忧【焦氏易林豫之既济】
　　千嵗庙堂栋桡倾僵天厌周德失其宠光【焦氏易林临之鼎】径路隔塞燕雀惊骇【焦氏易林贲之泰】
　　羊惊虎狼狝猴羣走【焦氏易林坎之临】
　　鱼扰水浊桀乱我国【焦氏易林无妄之益】
</div>
    <div class="pagination">
<a href="喻林_page177.html">上一页</a><span>...</span><a href="喻林_page173.html">173</a><a href="喻林_page174.html">174</a><a href="喻林_page175.html">175</a><a href="喻林_page176.html">176</a><a href="喻林_page177.html">177</a><span class="current-page">178</span><a href="喻林_page179.html">179</a><a href="喻林_page180.html">180</a><a href="喻林_page181.html">181</a><a href="喻林_page182.html">182</a><a href="喻林_page183.html">183</a><span>...</span><a href="喻林_page179.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
