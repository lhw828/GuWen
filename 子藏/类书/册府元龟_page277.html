<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 277 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 277 页/共 736 页
  </h1>
  <div class="content">
   蒋钦字公奕九江寿春人孙策拜别部司马授兵与策周旋平定三郡。又从定豫章累迁西部都尉会稽冶贼吕合秦狼等为乱钦将兵讨击遂擒合狼五县平定徙讨越中郎将贺齐讨黝贼钦督万兵与齐并力黝贼平定从征合肥魏将张辽袭权於津北钦力战有功迁荡寇将军领濡须督权征蜀钦督水军还道病卒周泰字幼平九江下蔡人初随孙策为左右数战有功策入会稽署别部司马权爱其为人请以自给权住宣城山贼数千人卒至权始得上马而贼锋刃已交於左右或斫中马鞍众莫能自定惟泰奋击腾身卫权是日无泰权几危殆策深德之补春长後从攻皖讨江夏皆有功後与周瑜程普拒曹公於赤壁攻曹仁於南郡荆州平定将兵屯岑曹公出濡须泰复赴击拜平虏将军後权破关侯欲进图蜀拜泰汉中太守奋威将军封陵阳侯。
    董袭字元代会稽馀姚人孙策入郡袭迎於高迁亭策见而伟之署门下贼曹时山阴宿贼黄龙罗周勃聚党数千人策自出讨袭身斩罗勃首还拜别部司马授兵数千迁扬武都尉从策攻皖。又讨刘勋於寻阳伐黄祖於江夏策薨权统事鄱阳贼彭虎等众数千人袭与凌统步骘蒋钦等各别分讨袭所向辄破旬日尽平拜威越校尉迁偏将军後汉献帝建安十三年权讨黄祖袭与凌统俱为前部破斩之曹公出濡须袭从权赴之使袭督五楼船夜暴风船败死。
    甘宁字兴霸巴郡临江人初依刘表因居南阳不见进用後转黄祖。又以凡人畜之，於是归吴周瑜吕蒙并共荐达孙权加异同於旧臣宁陈讣破黄祖权遂西果擒祖尽获其士众乃授宁兵屯当口後随周瑜拒破曹公於乌林攻曹仁於南郡。又随鲁肃镇益阳拒关公以功拜西陵太守从攻皖为外城督破获朱光拜折冲将军曹公出濡须宁为前部督受敕出斫敌敌惊动遂退。
    凌统字公绩吴郡馀杭人父操从孙策征伐常冠军履锋及权统事从讨江夏中流矢死统年十五左右多称述者权亦以操死国事拜统别部司马行破贼都尉使摄父兵後从破山贼权破保屯先还馀麻屯万人统与督张异等留攻围之统身当矢石所攻一面应时披坏诸将乘胜遂大破之後权复征江夏统为前锋先搏其城，於是大获拜承烈都尉与周瑜等拒破曹公於乌林遂攻曹仁迁为校尉。又从破皖拜荡寇中郎将领沛相与吕蒙等西取三郡反自益阳从往合肥为右部督拜偏将军卒。
    徐盛字文乡琅邪莒人客於吴为孙权别部司马授兵五百人守柴桑拒黄祖以功迁校尉中郎将督校兵曹公出濡须从权御之魏使邢贞拜权为吴王权出都亭候贞贞有骄色张昭既怒而盛忿愤顾谓同列曰：盛等不能奋身出命为国家并许雒吞巴蜀而令吾君与贞盟不亦辱乎！因涕泣横流贞闻之谓其旅曰：江东将相如此非久下人者也。後迁建武将军封都亭侯领庐江太守赐临城县为奉邑蜀先主次西陵盛攻取诸屯所向有功曹休出洞口盛与吕范全琮渡江拒守以少御多敌不能克各引军退迁安东将军封芜湖侯。
    潘璋字文东郡发千人孙权为阳羡长始往随权因使召募得百馀人遂以为将讨山贼有功署别部司马累迁武猛校尉偏将军遂领百校屯半州权征关公璋与朱然断公走道至临沮住夹口璋部下司马马忠禽公并公子平都督赵累等权即分宜都至秭归二县为固陵郡拜璋为太守振威将军封溧阳侯宁卒。又并其军蜀先主出夷陵璋与陆逊并力拒之以功拜平北将军襄阳太守权称尊号拜右将军。
    朱治字君理丹阳故鄣人州辟从事随孙坚征伐拜司马从讨长沙零桂等三郡贼周朝苏马等有功坚表治行都尉从破董卓於阳人会坚薨治扶翼策依就袁术後知术德政不立乃劝策还江东时太傅马日在寿春辟治为掾迁吴郡都尉策为袁术攻庐江治使人於曲阳迎太妃及权兄弟策薨治与张昭等共尊奉权後汉献帝建安七年权表治为九真太守行扶义将军割娄繇拳无锡毗陵为奉邑置长吏征讨夷越佐定东南禽截黄巾馀类陈败万秉等黄武元年封毗陵侯二年拜安国将军金印紫绶徙封故鄣。
    朱然字义封治姊子本姓施氏初治未有子然年十三乃启策乞以为嗣然尝与权同学书至权统事累迁山阴令临川太守援兵二千人讨平山贼曹公出濡须然备大坞及三关屯拜偏将军汉献帝建安二十四年从击蜀将别与潘璋到临沮有功迁昭武将军封西安乡侯代吕蒙镇江陵黄武元年蜀先主攻宜都然督五千人与陆逊并力拒之然别攻破其前锋断其後道遂破走之拜征北将军封永安侯魏遣曹真夏侯尚张等攻江陵起土山凿地道立楼橹临城弓矢雨注凡六月不能克乃彻攻退还繇是然名震於敌国改封当阳侯黄龙元年拜车骑将军领兖州牧。
    吕范字子衡汝南细阳人避乱富春孙策见而异之范遂自委质将私客百人归策从策攻庐江还俱东渡到横江当利破张英於麋下小丹阳湖熟领湖熟相策定秣陵曲阿收笮融刘繇馀众增范兵二千骑五十匹後领宛陵令讨破丹阳贼还吴迁都督从攻祖郎於陵阳太史慈於勇里七县平定拜征虏中郎将曹公至赤壁与周瑜等俱拒破之拜礻卑将军领彭泽太守迁建威将军封宛陵侯领丹阳太守治建业督扶州以下至海曹休领张辽臧霸等来伐范督徐盛全琮孙韶等以舟师拒休等於洞口迁前将军封南昌侯黄武七年拜大司马印绶未下疾卒。
    朱桓字休穆吴人孙权为将军桓给事幕府累迁荡寇校尉授兵二千人使部伍吴会二郡鸠合遗散期年之间得万馀人後丹阳鄱阳山贼蜂起攻没城郭杀略长吏处处屯聚桓督领诸将周旋赴讨应皆平定稍迁礻卑将军代周泰为濡须督黄武元年魏使大司马曹仁步骑数万向濡须桓拒破之枭其将常雕生虏王双送武昌以功封嘉兴侯黄龙元年拜前将军领青州牧。
    是仪字子羽北海营陵人（本姓氏郡相孔融嘲仪言氏字民无上因改焉）避乱会稽孙权承摄大业优文徵仪专典机密吕蒙图袭关羽仪善其计从讨羽拜忠义校尉既定荆州拜礻卑将军封都亭侯迁侍中黄武巾遣仪之皖就将军刘邵欲诱致曹休休到大破之迁偏将军进封都乡侯。
    胡综字伟则汝南固始人少孤将母避难江东孙策领会稽太守综年十四为门下循行策薨权为讨虏将军以综为金曹从事从讨黄祖拜鄂长蜀先主下白帝权以见兵少使综料诸县得六千人立解烦两部综领右部督吴将晋宗叛归魏为蕲春太守去江数百里数为寇害权使综与贺齐轻行掩袭生虏得宗加建武中郎将权为吴王封综为亭侯及都建业以综为侍中兼领军进封乡侯。
    吕岱字定公广陵海陵人为郡县吏避乱南渡会孙权统事岱诣幕府累迁馀姚长召募精健得千馀人会稽东冶五县贼吕合秦狼等为乱权以岱为督军校尉与将军蒋钦等将兵讨之遂禽合狼五县平定拜昭信中郎将後汉献帝建安二十年督孙茂等十将取长沙三郡。又安成攸永新茶陵四县吏共入阴山城合众拒岱攻围即降三郡克定权留岱镇长沙安成长吴砀及中郎将袁龙等首尾关羽复为反乱砀据攸县龙在醴陵权遣横江将军鲁肃攻攸县砀突走岱攻醴陵遂擒斩龙迁庐陵郡太守时郁林夷贼攻围郡县岱讨破之是时桂阳贼王金合众於南海界上首乱为害权。又诏岱讨之生凡金人送诣都斩首获生凡万馀人迁安南将军岱既定交州复进讨九真斩获以万数。又遣从事南宣国化暨徼外扶南林邑棠明诸王各遣使奉贡权嘉其功进拜镇南将军。
    张字子纲广陵人避难江东孙策创业遂委质焉表为正议校尉与张昭并与参谋尝令一人居守一人从征讨从讨丹阳策身临行阵谏曰：夫主将乃筹谋之所自出三军之所系命不宜轻脱自敌小寇愿麾下重天授之姿副四海之望无令国内上下危惧後汉献帝建安四年策遣奉章至许宫曹公为策薨欲因丧伐吴谏以为乘人之丧既非古义。若其不克成雠弃好不如因而厚之曹公从其言即表权为讨虏将军领会稽太守以为会稽东部校尉後权以为长史从征合肥合肥城不拔进计曰：古之围城开其一面以疑众心今围之甚密攻之。又急诚惧并命戮力死战之寇固难卒拔及救未至可小宽之以观其变议者不同会救骑至数至围下驰驱挑战权率轻骑将往突敌谏曰：夫兵者凶器战者危事今麾下恃壮盛之气忽︹暴之虏三军之众莫不寒心虽斩将搴旗威震敌场此乃偏将之任非主将之宜也。愿抑贲育之勇怀霸王之计权纳言而止初权於群臣多呼其字唯张昭曰：张公曰：张东部（臣钦。若等曰：自晋宣帝至武帝四世专政乃受魏禅不以干戈创业故无将帅佐命元帝渡江佐命唯王导已入宰辅门馀皆西晋旧臣故亦无将帅佐命）。
    骆统会稽乌伤人也。孙权以将军领会稽太守统年二十试为乌程相民户过万咸叹其会理权嘉之召为功曹行骑都尉志统在补察苟所闻见夕不待旦常劝权以尊贤接士勤求损益享赐之日可人人别进问其燥湿加以密意诱谕使言察其志趣令皆感恩戴义怀欲报之心权纳用焉出为建中郎将领武射吏三千人及凌统死复领其兵是时徵役繁数重以疫疠民户损耗统上疏权感统言深加意焉以随陆逊破蜀军於宜都迁偏将军黄武初曹仁攻濡须使别将常雕等袭中洲统与严圭共拒破之封新阳亭侯。
    ●卷三百四十四
    ○将帅部　佐命第五
    宋朱龄石初为高祖参军卢循至石头龄石领中军选敢死之士数千人上南岸高祖遣龄石领鲜卑步稍过淮击之龄石率厉将士皆殊死战杀数百人贼乃退龄石既有武。又练吏职高祖甚亲委之卢循平以为宁远将军宁蛮护军西阳太守晋安帝义熙八年高祖西伐刘毅龄石从至江陵九年为伐蜀元帅蜀平进号将军封丰城县侯十二年北伐为左将军十四年与桂阳公义真为佛佛所杀。
    朱超石初归高祖为徐州主簿累迁中兵参军宁朔将军沛郡太守西伐刘毅高祖使超石率步骑出江陵未至而毅平及讨司马休之遣冠军将军檀道济及超石步军出大薄鲁宗之闻超石。且至自率军攻之未战而江陵平晋安帝义熙十二年北伐超石为前锋大军进克蒲坂以超石为河东太守及高祖自长安来除中书侍郎封兴平县五等侯。
    檀韶字令孙世居京口初辟本州从事西曹主簿辅国司马高祖建义韶及弟檀道济等从平京城行参高祖建武将军事都邑既平为镇军将军加宁远将军东海太守进号建武将军迁龙骧将军秦郡太守北陈留内史以平桓玄功封巴丘县侯食邑五百户复参车骑将军事加龙骧将军迁骑将中军谘议参军加宁朔将军从征广固率向弥胡蕃等五十人攻临朐城克之及围广固慕客超夜烧楼当韶围分降号横野将军城陷之日韶率所领先登领北琅邪太守进号宁朔将军琅邪内史从讨卢循於左里。又有战功并论广固功更封宜阳县侯食邑七百户降先封一等为伯减户之半二百五十户赐次子臻坐六门内乘舆白衣领职晋安帝义熙七年号辅国将军八年丁母忧起为冠军将军明年复为琅邪内史淮安太守将军如故镇姑熟寻进号左将军领本州大中正十二年迁督江州豫州之西阳新蔡二郡诸军事江州刺史将军如故有罪免官高祖受命以佐命功增八百户并前千五百户。
    檀道济韶之弟也。高祖创义道济从入京城参武帝建置军事西讨平鲁山禽桓振累以义勋封吴兴县五等侯卢循寇逆群盗互起以道济为扬武将军天门太守讨平之。又从刘道规讨桓谦荀林等率厉文武身先士卒所向摧破及徐道覆来逼道规亲出拒战道济战功居多高祖北伐道济为前锋步自淮肥所至诸城戍望风降服进克许昌凡拔城破垒俘四千馀人皆释而遣之，於是夷戎感悦相率归之者甚众进据潼关与诸将军共破姚绍长安既平以为征虏将军琅邪内史高祖受命转军领石头戍听直入殿寻以佐命功改封永县公。
    向靖字奉仁小字弥河内山阳人名与高祖同改称小字世居京口与高祖少旧从平京城参建武军事进平京邑行参镇军事加宁远将军京邑虽平而群寇互起弥与刘蕃孟龙符征破桓歆桓石康石绥於白茅攻寿阳克之晋安帝义熙三年迁建武将军秦郡太守北陈留内史戍堂邑以平京城功封山阳县五等侯从征鲜卑大战於临朐累日不决弥与檀韶等分军自间道攻临朐城弥擐甲先登即时陷溃斩其牙旗贼遂奔走攻拔广固弥。又先登卢循屯据蔡州以亲党阮赐为豫州刺史攻逼姑熟弥率谯国内史赵恢讨之时辅国将军毛之戍姑熟告急续至弥兼行进讨破赐收其辎重除中军谘议参军将军如故卢循退走高祖南征弥为前锋於南陵雷池左里三战并大捷军还除太尉谘议参军下邳太守将军如故八年转游击将军寻督马头淮西诸军事龙骧将军镇蛮护军安丰汝阴二郡太守梁国内史戍寿阳以平广固卢循功封安南县男食邑五百户十年迁冠军将军高阳内史临淮太守领石头戍事高祖西征司马休之以弥为吴兴太守将军如故明年高祖北伐弥以本号侍从留戍高敖进屯石门柏谷迁督北青州诸军事北青州刺史将军如故高祖受命以佐命功封曲江县侯食邑千户。
    刘怀慎始参高祖镇军将军事振威将军彭城内史从征鲜卑每战必身先士卒及克广固怀慎率所领先登从高祖拒卢循於石头屡战克捷加辅国将军晋安帝义熙八年以本号监北徐州诸军事镇彭城寻加徐州刺史为政严猛境内振肃九年亡命王灵秀为寇讨平之十一年进北中郎将以平广固卢循功封南城县男食邑五百户十三年高祖北伐以为中领军征虏将军宿卫辇毂坐府内相杀免官宋曹建召为五兵尚书仍督江北淮南诸军前将军南徐州刺史复徵为度支尚书加散骑常侍高祖迁都寿春留怀慎督北徐兖青淮北诸军事前军将军徐州刺史以亡命入广陵城降号征虏将军永初元年以佐命功进爵为侯增邑千户进号平北将军。
    刘怀肃初为费令闻高祖起义弃县来奔京邑平定振武将军刘道规追桓玄以怀肃为司马玄留何澹之郭钦等戍桑落州进击破之玄既死从子振大破义军於杨林义军退寻阳怀肃与江夏相张畅之攻澹之於西塞破之伪镇东将军冯该戍夏口东岸孟山图据曾山城桓仙客守月垒皆连壁相望怀肃与道规攻之躬擐甲胄陷二城冯该走石城生擒仙客晋安帝义熙元年正月振败走道规遣怀肃平石城斩冯该及其子山靖三月振复袭江陵荆州刺史司马休之出奔怀肃自云   杜驰赴昼夜兼行七日而至振勒兵三万旗帜蔽野跃马横矛躬自突阵流矢伤怀肃额众惧欲奔怀肃目奋戈胆气益壮，於是士卒争先临阵斩振首江陵既平休之反镇执怀肃手曰：微子之力吾无所归矣。伪辅国将军符嗣马孙伪龙骧将军金符靓乐志等屯结中夏怀肃。又讨之枭乐志等道规怀肃督江夏九郡权镇夏口除通直郎仍为将军淮南历阳二郡太守二年。又领刘毅抚军司马军郡如故以建义功封东兴县侯食邑千户。
    刘粹字道冲粹家在京口少有志初为州从事高祖克京城参建武军事从平京邑转参镇军事寻加建武将军沛郡太守。又领下邳太守复为车骑将军参军从征广固战功居多以功封西安县五等侯军还转中军谘议参军卢循逼京邑京口任重太祖时年四岁高祖使粹奉太祖镇京城转游击将军迁建威将军江夏相卫将军毅粹族兄也。粹尽心高祖不与毅同高祖欲谋毅众并疑粹在夏口高祖愈信之及大军至粹竭其诚力事平封滠县男食邑五百户母忧去职俄而高祖讨司马休之起粹为宁朔将军竟陵太守统水军入河明年进号辅国将军迁相国左司马侍中中军司马冠军将军迁左卫将军永初元年以佐命功改封建安县侯食邑千户。
    王镇恶北海剧人也。或荐於高祖即召之既至与语甚异焉以为青州治中从事行参中军太尉军事署前部贼曹拒卢循於查浦屡战有功封博陆县五等子後以讨刘毅功封汉寿县子食邑五百户。又讨平蛮帅向博柢根除游击将军高祖北伐镇恶行龙骧将军领前锋镇恶入贼境战无不捷邵陵许昌望风奔散破虎牢及柏谷坞斩贼帅赵玄军次雒阳伪陈留公姚归顺进次渑池遣司马毛德祖攻伪弘农太守尹雅於蠡城生擒之仍行弘农太守方轨径据潼关伪大将军姚绍率大众拒险深沟高垒以自固镇恶悬军远入转输不克与贼相持久将士乏食乃亲到弘农督上民租百姓竞送义粟军食复振绍。又病死伪抚军将军姚赞代绍守险众力犹盛高祖至湖城赞引退大军次潼关谋进取之计镇恶率众水军自河入渭伪镇北将军姚强屯兵泾上镇恶遣毛德祖击破之直至渭桥镇恶所乘皆蒙冲小舰行船者悉在舰内羌见舰溯渭而进舰外不见有乘行船人北土素无舟楫莫不惊惋咸谓为神镇恶既至令将士食毕便弃船登岸渭水流急仆忽间诸舰悉逐流去时姚泓屯军在长安城下犹数万人镇恶乃身先士卒众亦知无复退路莫不腾踊争先泓众一时奔溃即陷长安城泓挺身逃走明日率妻子归降城内夷晋六万馀户镇恶宣扬国恩抚慰初附号令严肃百姓安堵高祖将至镇恶於霸上奉迎高祖劳之曰：成吾霸业者卿也。进号征虏将军。
    赵伦之字幼成高祖起兵以军功封阆中县五等侯累迁雍州刺史高祖北伐伦之遣顺阳太守傅宏之扶风太守沈田子出柳大破姚泓於蓝田及高祖受命以佐命功封霄城县侯安北将军镇襄阳。
    到彦之字道豫彭城武原人高祖讨孙恩以乡里乐从每有战功义旗将起彦之家在广陵临州武烈王道规克桓宏彦之时近行闻事捷驰归而道规已南渡江仓卒晚方获济及至京口武帝已向邺孟泉居守留之及见高祖被责不自陈泉。又不为申理故不加官晋安帝义熙元年补镇军行参军六年卢循逼都彦之与檀道济掩循辎重与循党荀林战败免官後以军功封狼山县子为太尉中兵参军骠骑将军道邻镇江陵以彦之为骠骑谘议参军寻迁司马南郡太守。又从文帝西镇徐使持节南蛮校尉高祖受命进爵为侯。
    胡藩豫章人高祖召为员外散骑侍郎参军事从征鲜卑贼屯聚临朐藩言於高祖曰：贼屯军城外内守必寡今往取其城而斩其旗帜此韩信所以克赵也。高祖乃遣檀韶与藩等潜往既至即克其城贼见城陷一时奔走还保广固累月未拔之夜佐史并集忽有鸟大如鹅苍黑色飞入高祖帐里众皆骇愕以为不祥藩起贺曰：苍黑者胡虏之色胡虏归我大吉之祥也。明旦攻城陷之从讨卢循於左里频战有功封吴江县五等子除正员郎寻转宁远将军鄱阳太守从伐刘毅毅初当之荆州表求东道还京辞墓去都数十里不过拜阙高祖出倪塘会之藩劝於座杀毅高祖不从至是谓藩曰：吾从倪塘之谋无今举也。又从征司马休之复为参军加建武将军领游军於江津徐达之败没高祖怒甚即日於马头岸渡江而江津岸峭壁立数丈休之临岸置陈无繇可登高祖呼藩令上藩有疑色高祖奋怒命左右擒来欲斩之藩不受命顾曰：藩宁前死耳以刀头穿岸劣容脚指，於是直上随之者稍多既得登岸殊死战之贼不能当引退因而乘之一时奔溃高祖伐羌假藩宁朔将军参太尉军事统别军至河东暴风飘辎重舰渡北岸虏牵得此舰取其器物藩气厉心愤率左右十二人乘小船迳往河北贼骑五六百见藩来并笑之藩素善射登岸射贼应弦而倒者十许人贼皆奔退悉收所失而反。又遣藩及朱超石等破索虏於平城虏骑数重藩及超石所领皆割配新军不盈五千率厉力战大破之。又与超石等击姚业於蒲坂超石失利退还藩收超石所舍资实徐行而反业不敢追高祖还彭城参相国一作走军事时卢循馀党与苏淫等大相聚结以为始兴相论平司马休之及广固功封阳山县男食邑五百户。
    虞丘进东海郯人晋安帝隆安中从高祖征孙恩频战有功元兴元年从高祖东征临海於石步固与卢循相守二十馀日二年。又从高祖至东阳破徐道覆其年。又至临松穴破贼追至永嘉千江。又至安固累战皆有功三年从平京城定京邑除燕国内史义熙二年除龙骧将军封龙川县五等侯从高祖伐广固於临朐破贼卢循逼京邑孟泉诸葛长民等建议奉天子过江进廷议不可面折泉等高祖甚嘉之献计伐树树栅石头除鄱阳太守将军如故统马步十八队於东道出鄱阳至五亩桥循遣将莫纠为上饶令千馀人守故城进攻破之循。又遣童敏之为鄱阳太守据郡进从馀千步道趣鄱阳敏之退走追破之斩首数百复随刘藩至始兴讨斩徐道覆八年除宁蛮护军寻阳太守十年从征刘毅事平补太尉行参军寻加振威将军九年以前後功封望蔡县男食邑五百户加龙骧将军讨司马休之。又有战功军还除辅国将军山阳太守宋一令书除秦郡太守督陈留郡事将军如故元熙二年宋王令书以为高祖第四子义康右将军司马。
    孟怀玉世居京口高祖东伐孙恩以怀玉为建武司马豫义旗从平京城进定京邑以功封鄱阳县侯食邑千户高祖镇京口以怀玉为镇军参军下邳太守晋安帝义熙三年出为宁朔将军西阳太守新蔡内史除中书侍郎转辅国将军领丹阳府兵戌石头卢循逼京邑怀玉於石头岸连战有功为中军谘议参军贼帅徐道覆屡欲以精锐登岸畏怀玉不敢上及循南走怀玉与众军追蹑直至岭表徐道覆屯结始兴怀玉攻围之身当矢石旬月乃陷仍南追循循平。又封阳丰县男食邑二百五十户复为太尉谘议参军征虏将军。
    刘锺彭城人晋安帝隆安中高祖伐孙恩锺愿从每战有功自义旗将建板为郡主簿从入京城将向京邑高祖命曰：预是彭沛乡人赴义者并可依刘主簿，於是立为义队常在左右连战皆捷明日桓谦屯于东陵卞范之屯覆舟山高祖疑贼有伏兵顾视左右正见锺谓之曰：此山下当有伏兵卿可率部下稍往扑之锺应声驰进果有伏兵数百一时奔走桓玄西奔其夕高祖止桓谦故营遣锺宿据东府转镇军参军督护桓歆寇历阳遣锺助豫州刺史魏咏之讨之歆即奔迸除南齐国内史封安丘县五等侯从征广固除振武将军广川太守卢循逼京邑锺率麾下距栅身被重疮贼不得入循南走锺与辅国将军王仲德追之循先留别帅范崇民以精兵高舰据南陵夹屯两岸锺自行觇贼天雾贼钩得其舸锺因率左右攻舰户贼遽闭户拒之锺乃徐还与仲德攻崇民崇民败走锺追讨百里烧其船乘。又随刘藩追徐道覆於始兴斩之补太尉行参军宁朔将军高祖讨刘毅锺率军继王镇恶江陵平定与朱龄石伐蜀平之以广固功封永新县男恭帝元熙元年终右卫将军。
    褚叔度为高祖谘议参军署中兵加建威将军从伐鲜卑尽其诚力卢循攻查浦叔度力战有功循南走高祖板行广州刺史领平越中郎将。
    孙处字季高会稽永兴人少任气高祖东征孙恩季高随高祖平定京邑以为振武将军封新夷县五等侯广固之役先登有功。
    傅宏之字仲度高祖义旗建辅国将军刘道规以为参军宁远将军魏兴太守卢循作乱桓石绥自上雒甲口自号荆州刺史徵阳令王天恩自号梁州刺史袭据西城时宏之父韶为梁州遣宏之讨石绥等并斩之除太尉行参军从征司马休之署後部贼曹仍为建威将军顺阳太守高祖北伐宏之与扶风太守沈田子等七军自武关入伪上雒太守脱身奔走进据蓝田招怀戎晋晋人庞斌之戴养胡人康横等各率部落归化为桂阳王义真雍州治中从事西戎司马宁朔将军与义真同没佛佛。
    齐薛渊汾阴人从父安都为宋徐州刺史以彭城降魏亲族皆入北太祖镇淮阴渊遁来南委身自结果有气力太祖使领部曲备卫帐内从征伐宋後废帝元徽末以勋官至辅国将军右军将军骁骑将军军主封竟陵侯沈攸之难太祖入朝堂豫章王嶷代守东府使渊领军屯司徒左府分备京邑袁粲据石头豫章王嶷夜登西门遥呼渊惊起率军赴难先至石头焚门攻战事平明旦众军还集杜姥宅街路皆满宫门不开太祖登南掖门楼处分众军各还本顿至食後城门开渊方得入见太祖。且喜。且泣太祖即位增邑为二千五百户除淮陵太守加宁朔将军。
    陈显达仕宋为羽林监濮阳太守隶太祖讨桂阳王休范举兵至新亭垒宋刘π大衍败贼进杜姥宅及休范死太祖欲还卫宫城或谏太祖曰：桂阳虽死贼党犹炽人情难固不可轻动太祖乃止遣显达率司空参军高敬祖自查浦渡淮缘石头北道入承明门屯东堂宫中恐动得显达至乃稍定齐一建为散骑常侍左卫将军领卫尉太祖即位迁中搞军增邑千六百户转护军将军。
    戴僧静少为太祖抚畜常在左右魏军围角城遣僧静战荡数捷补帐内军主随还京师勋阶至积射将军羽林监沈攸之事太祖入朝堂僧静为军主後袁粲据石头太祖遣僧静将腹心先至石头时苏烈据仓城僧静将书与烈夜纟追入城粲登城西南门列烛火乃分一军至射之火乃灭回登东门其党辅军将军孙昙骁勇善战每荡一合辄大杀伤官军死者百馀人军主王天生殊死拒战故得相持自亥至丑有流星赤色地坠城中僧静率力攻仓门身先士卒率众溃僧静杀粲，於是外军烧门入僧静以功除前军将军宁朔将军宋顺帝明二年除游击将军攸之平论封诸将以僧静为建昌县侯邑千户太祖即位增邑千二百户除南济阴太守。
    荀伯玉初为太祖冠军刑狱参军太祖为明帝所疑及徵为黄门郎深怀忧伯玉劝太祖遣数十骑入魏界安置В榜，於是魏游骑数百履行界上太祖以闻犹惧不得留令玉卜伯玉断卦不成行而宋明帝诏果复太祖本任繇是亲侍後为太祖骠骑中兵参济阳太守霸业既建伯玉忠勤尽心常卫左右加前军将军随太祖太尉府转中兵将军太守如故建元元年封南丰县子四百户转辅国将军武陵王征虏司马。
    曹虎字士威宋明帝时太祖为领军补防殿队主直西斋苍梧废明日虎欲出外避难遇太祖在东华中门问虎何之虎因曰：故欲仰见明公耳仍留直卫太祖镇东府以虎与戴僧静各领日直三百人累至屯骑校尉带南城令豫平石头封罗江县男除前军将军太祖受禅增邑为四百户直阁将军领细仗主寻除宁朔将军东莞太守。
    尹略淮南人少伏事太祖晚习骑射以便捷见使为将宋顺帝明中为虎贲中郎将越骑校尉建元初封平固男三百户。
    桓康北兰陵承人也。勇果骁悍宋孝武大明中随太祖为军容从世祖在赣县後为世祖冠军府参军除殿中将军武骑常侍出补襄贲令桂阳事起康弃县还都就太祖会事已平除员外郎宋元徽五年七月六日夜少帝微行至领军府帝左右人曰：一府皆眠何不缘墙入帝曰：我今夕欲一处作待明日夜康与太祖所养健儿卢荒向黑於门间听得其语明旦王敬则将帝首至扣府门康谓是变与荒黑扌友白刃欲出仍随入宫太祖镇东府除康武陵王中兵宁朔将军带兰陵太守常卫左右建元元年封吴平县伯五百户转辅国将军左军将军游击将军太守如故。
    周山图为宋左中郎将时武陵王赞为郢州太守令山图领兵卫送世祖与晋熙王燮自郢下以山图为後防沈攸之事起世祖为西讨都督启山图为军副世祖留据湓城众议以湓城城小难固不如还都山图曰：今据中流为四方势援大众致力川岳可为城隍小事不足难也。世祖使城局参军刘皆陈渊委山图以处分事山图断取行旅船板以造楼橹立水栅旬日皆办世祖甚嘉之授前军将军加宁朔将军进号辅国将军攸之攻郢城世祖令山图量其势山图曰：攸之见与邻乡承同征伐悉其为人性度险刻无以结国士心如顿兵坚城之下所以为离散之渐耳攸之既败平西将军黄回乘轻舸从白服万馀人在军前下流缘叫湓城中恐须臾知是回凯归乃安世祖谓山图曰：周公前言可谓明於见事矣。还都太祖遣山图领部曲镇郢城镇戍诸军悉受节度迁游击将军辅国将军如故建元元年封晋兴县男邑三百户。
    梁沈约高祖在西邸与约有旧建康城平引为骠骑司马征虏将军时高祖王业既就天人允属约尝扣其端高祖默而不应佗日。又进曰：今与古异不可以淳风期万物士大夫攀龙附凤者皆望有尺寸之功以保其福厥今童儿牧竖悉知齐祚已终莫不云：明公其人也。天文人事表革运之徵永元以来尤为彰著识云：行中水作天子此。又历然在记天心不可违人情不可失苟是历数所至虽欲谦光亦不可得已高祖曰：吾方思之对曰：初起兵樊沔此时应思今王业已就何所复思昔武王伐纣始入民便曰：吾君武王不违民意亦无所思公自至京邑已移气序比於周武迟速不同。若不早定大业稽天人之望脱有一人立异便损威德。且人非金石时事难保，岂可以建安之封遗之子孙。若天子还都公卿在位则君臣分定无复异图君明於上臣忠於下岂复有人方更同公作贼高祖然之约出高祖召范云   告之云   对略同约高祖曰：智者乃尔暗同卿明早将休文更来云   出语约约曰：卿必待我云   诺许而约先期入高祖令草其事约乃出怀中诏书并诸选置高祖初无所改俄而云   自外来至殿门不得入徘徊寿光阁外但云：咄咄约出云   问曰：何以见处约举手向左云   笑曰：不乖所望有顷高祖召范云   谓曰：生平与沈休文群居不觉有异人处今日才智纵横可为明识云   曰：公今知约不异约今知公高祖曰：我起兵於今三年矣。功臣诸将实有其劳然成帝业者乃卿二人也。
    王茂为雍州长史高祖以王佐许之事无大小皆询焉人或讠替茂帝弗之信讠替者骤言之遣视其甲槊则虫网焉乃诛言者或云：茂与帝不睦帝诸腹心并劝除之而茂少有骁名帝惜其用曰：将举大事便害健将此非上策乃令腹心郑绍叔往候之遇其卧因问疾茂曰：我疾可耳绍叔曰：都下杀害日甚使君家门涂炭今欲起义长史那犹卧茂因掷枕起即褶随绍叔入见帝大喜下床迎因结兄弟被推赤心遂得尽力发雍部遣茂为前驱郢鲁既平从帝东下为军锋师次秣陵东昏遣大将王珍国盛兵朱雀门众号二十万及战帝军引却茂下马单刀直前外甥韦欣庆勇力绝人执铁缠槊翼茂而进故大破之茂勋第一欣庆力也。建康城平以茂为护军将军迁侍中领军将军。
    张惠绍字德继少有武初仕齐为竟陵横桑戍主母丧归乡里闻高祖起兵乃自归累有战功高祖践祚封石阳县侯位骁骑将军直阁左细伏主时东昏馀党数百人窃入南北掖门夜烧神兽门害卫尉张宏策惠绍驰率所领赴战贼乃败走迁太子右卫率曹景宗字子震新野人高祖为雍州刺史表为冠军将军竟陵太守及义师起高祖至景陵以景宗与冠军将军王茂济江围郢城自二月至於七月城乃降复帅众前驱至南州领马步军取建康道至江宁东昏将李居士以重兵屯新亭是日选精骑一千至江宁行顿景宗始至安营未立。且师行日久器甲穿弊居士望而轻之因鼓噪前薄景宗景宗被甲驰战短兵裁接居士弃甲奔走景宗皆获之因鼓而前径至皂荚桥筑垒景宗。又与王茂吕僧珍犄角破王珍国於大航茂冲其中坚应时而陷复与众军长围六门城平拜散骑常侍右卫将军封湘西县侯食邑一千六百户。
    吕僧珍字元瑜高祖临雍州为中兵参军委以心膂僧珍阴养死士归之者甚众高祖颇招武猛士庶响从会者万馀人因命按行城西空地将起数千间屋以为止舍多伐材竹沈於檀溪积茅盖。若山阜皆未之用僧珍独悟其旨亦私具橹数百张义兵起高祖夜召僧珍及张宏策定议明旦乃会众发兵悉取檀溪材竹装为ズ舰葺之以茅并立办众军将发诸将果争橹僧珍乃出先所具每船付二张争者乃息及建康城平高祖命僧珍率所领先入清宫与张宏策封简府库即日以本官带南彭城太守迁给事黄门侍郎领武贲中郎将高祖受禅以为冠军将军前军司马封平固县侯邑一千二百户。
    夏侯详谯郡谯人也。在齐为司州刺史辞不之职高祖义兵起详与萧颖胄同创大举西&lt;辶家&gt;建以详为中领军加散骑常侍南郡太守凡军国大事颖胄多决於详及高祖围郢城下颖胄遣卫尉席阐文如高祖军详献议曰：穷壁易守攻取势难顿甲坚城兵家所忌诚宜大弘经略询纳群言军主以下至於鄙夫皆令献其所见尽其所怀择善而从选能而用不以人废言不以多问寡。又须量我众力度贼樵粮窥彼人情权其形势。若使贼人众而食少故宜计日而守之食多而力众故宜悉众而攻之。若使粮力俱足非攻守所屈便宜散金宝纵反间使彼智者不用愚者怀猜此魏武之所以定大业也。若三事未可宜思变通观於人情计我粮。若德之所感万里同符仁之所怀远迩归义金帛素积粮道。又充乃可以列围宽守引以岁月此王翦之所以克楚也。若围之不卒降攻之未可下间道不能行金粟无人积天下非一家人情难可豫此则宜更思变计矣。变计之道实资英断谋之所深要难以纸宣辄布言於席卫尉特愿垂采高祖嘉纳焉天监元年徵为侍中车骑将军论功封宁都县侯邑二千户。
    郑绍叔字仲明荣阳人高祖临司州命为中兵参军领长流因是厚自结附高祖举义兵以为骁骑将军侍从东下江州留绍叔监州事督江湘二州粮运无阙乏天监初入为卫尉卿封营道县侯邑千户加冠军将军以营道县户弊改封东兴县侯邑如故（绍叔自高祖临司州为中兵参军领长流因是厚自结附高祖罢州还京师谢遣宾客绍叔独固请愿留高祖谓曰：卿才幸自有用我今未能相益宜更思他途绍叔曰：委质有在义无二心高祖固不许，於是乃还寿阳及高祖为雍州刺史绍叔间道西归补宁蛮长史扶风太守东昏既害朝宰疑高祖绍叔兄植为东昏直後东昏遣至雍州以候绍叔实潜使为刺客绍叔知之密以告高祖植既至高祖於绍叔处置酒宴之戏植曰：朝廷遣卿见图今日宴是见取良会也。宾主大笑令植登临城隍周观府署士卒器械舟舻戎马莫不富实植退谓绍叔曰：雍州实力未易图也。绍叔曰：兄还具为天子言之。若取雍州绍叔请以此众一战送兄於南岘相持恸哭而别）。
    杨公则字君翼天水人为荆州西中郎参军高祖举义师於雍州以为西中郎谘议中兵参军率众东下时湘州行事张宝积发兵自守未知所附公则军及巴陵仍回师南讨军次白沙宝积惧释甲以俟焉公则到州抚纳之湘境遂定齐和帝即位授持节都督湘州诸军事湘州刺史高祖勒众军次于沔口增山城主孙乐祖郢州刺史张冲各据城未下公则率湘府之众会于夏口时荆州诸军悉受公则节度虽萧[A13C]达宗室之贵亦隶焉累进征虏将军左卫将军持节刺史如故郢城平高祖命众军即日俱下公则受命先驱径掩柴桑江州即定连旌东下直造京邑公则号令严明秋毫不犯所在莫不赖焉天监元年进号平南将军封宁都县侯。
    柳庆远为高雍州别驾从事齐方多难庆远谓所亲曰：方今天下将乱英雄毕起庇民定霸其吾君乎！因尽诚协赞及义兵起庆远尝居帷幄为谋主迁冠军征东长史从军东下身先士卒高祖行营垒见庆远顿舍严整每叹曰：人人。若是吾。又何忧建康城平入为侍中领前军将军城内常夜火禁中惊惧高祖时居宫中悉敛诸钥问柳侍中何在庆远至悉付之其见任如此霸府建以为太尉从事中郎高祖受禅迁散骑常侍右卫将军加征虏将军封重安侯食邑千户。
    萧颖达兰陵人也。为西中郎外兵参军高祖举义为冠军将军及杨公则等率师随高祖曹景宗等围郢城颖达会军於汉口与王茂攻郢城陷之随高祖平江州高祖进溧州使与曹景宗先率马步进趋江宁破东昏将李居士。又下东城建康城平高祖以颖达为前军将军丹阳尹及大论功赏封颖达吴昌县侯邑千五百户。
    邓元起字仲居南郡当阳人也。为平南中兵参军高祖义师东下为冠军将军率众与高祖会于夏口高祖命王茂曹景宗及元起等围郢城结垒九里刺史张冲屡战辄大败乃婴城固守齐和帝即位授节冠军将军平越中郎将广州刺史迁给事黄门侍郎移镇南堂总西渚军事中兴元年七月郢城降以本号为益州刺史仍为前军先定寻阳及大军进至京邑元起筑垒於建阳门与王茂曹景宗等合长围身当锋镝建康城平进号征虏将军天监初封当阳县侯食邑一千二百户。
    庾域字司大高祖举义兵以为宁朔将军领行选从高祖东下师次阳口齐和帝遣御史中丞宗史衔命劳军域乃讽史曰：黄钺未加非所以总率侯伯史反西&lt;辶家&gt;即授高祖黄钺萧颖胄既都督中外诸军事论者谓高祖应致笺域争不听乃止郢城平域及张宏策议与高祖意同即命众军便下每献谋画多被纳用天监初封广牧县子。
    张宏策为高祖雍州录事参军带襄阳令高祖睹海内方乱有拯济之心密为储备谋猷所及唯宏策而已及义师将起高祖夜召宏策吕僧珍入宅定议旦乃发兵以宏策为辅国将军军主领万人督後部军事西&lt;辶家&gt;建为步兵校尉迁车骑谘议参军及郢城平萧颖达杨公则诸将皆欲顿军夏口高祖以为宜乘势长驱直指京邑以计语宏策与高祖意合。又访宁朔将军庾域域。又同乃命众军即日上道沿江至建康凡矶浦村落军行宿次立顿处所宏策逆为图测皆在目中义师至新林王茂曹景宗等於大航方战高祖遣宏策持节劳勉众咸奋厉是日仍破朱雀军高祖入顿石头城宏策屯门禁卫引接士类多所全免天监初加散骑常侍洮阳县侯邑一千二百户（故当无恙高祖曰：其可言乎！宏策因曰：请言其兆高祖日汉北有失地气浙东有急兵祥今冬初魏必动。若动则亡汉北帝今以疾多异议上下同[C260]诸部。且乘机而作是以无成徒驱除耳明年都邑有大乱死人过於乱麻齐之历数自兹亡矣。梁楚樊汉当有英雄兴宏策曰：英雄今何在为己富贵为草茅高祖笑曰：光武有云：安知非仆宏策起曰：今夜言是天意也。请定君臣之分高祖曰：舅欲效邓晨乎！是冬魏军寇新野高祖将兵为援。且受密策仍代曹武为雍州宏策闻之心喜谓高祖曰：夜中之言独当验矣。高祖笑曰：且勿多言宏策从高祖西行仍参帷幄身亲劳役不惮辛苦及为高祖雍州录事参军时长沙宣武王罢益州还仍为西中郎长史行郢州事高祖使宏策陈计於宣武王宏策因说王曰：昔周室既衰诸侯力争齐桓盖中人耳遂能一匡九合於今称之齐德告策四海方乱苍生之命策应有主以郢州居中流之要雍部有戎马之饶卿兄弟英武当今无敌虎据两州三分天下纠合义兵为百姓请命废昏立明易於掌握如此则桓文之业可成不世之功可建无为竖子所败取笑身後雍州揣之已熟愿图之天颇不怿而无以拒也。）。
    蔡道恭字怀俭齐和帝镇荆州以为西中郎中兵参军宏策文献皇后从父弟齐明帝建武末从高祖宿酒酣徙席星下语及时事宏策因问高祖曰：纬象云：何国家辅国将军高祖举义师于雍州萧颖胄以道恭旧将素著威略专相委任迁冠军将军西中郎谘议参军仍转司马中兴元年迁右卫将军天监初论功封汉寿县伯邑七百户。
    ●卷三百四十五
    ○将帅部　佐命第六
    陈杜僧明字宏照广陵人梁大同中与周文育并为广州南江督护卢安兴启与俱行後安兴死高祖在高安引为主帅侯景之乱随高祖入援京师高祖於始兴破兰裕为前锋擒裕斩之。又与蔡路养战於南野僧明马被伤高祖驰往救之以所乘马授僧明僧明乘马与数十人复进众皆披靡因而乘之大败路养高州刺史李迁仕。又据大皋入氵赣石以逼高祖高祖遣周文育为前军与僧明击走之迁仕与宁都人刘孝尚并力将袭南康高祖。又令僧明与文育等拒之相持连战百馀日卒擒迁仕送于高祖军及高祖下南康留僧明顿西昌督安成卢陵二郡军事梁元帝承制授假节陵野将军新州刺史临江县子邑三百户侯景遣于庆等寇南江高祖顿豫章命僧明为前驱所向克捷高祖表僧明为长史仍随东讨军至蔡州僧明率麾下烧贼水门大舰及景平以功除员外散骑常侍明威将军南兖州刺史进爵为侯增邑并前五百户仍领晋陵太守承圣二年从高祖北围广陵加使持节迁通直散骑常侍平北将军馀如故荆州陷高祖使僧明率吴明彻等随侯西援于江州病卒。
    周文育字景德义兴阳羡人也。广州监州王劢以为长流令劢被代文育与劢俱下至大庾岭文育辞劢劢遣之高祖时高祖在高要闻其还也。大喜遣人迎之厚加赏赐分麾下配焉高祖之讨侯景文育与杜僧明为前军克兰裕援欧阳皆有功高祖破蔡路养于南野文育为路养所围四面数重矢石雨下所乘马死文育右手搏战左手解鞍溃围而出因与杜僧明等相得并力复进遂大败之高祖乃表文育为府司马李迁仕之据大皋遣其将杜平虏入氵赣石鱼梁作城高祖命文育击之平虏弃城走文育据其城迁仕闻平虏败留老弱於大皋悉选精兵自将以攻文育其锋甚锐军人惮之文育与战迁仕稍却相持未解会高祖遣杜僧明来援别破迁仕水军迁仕众溃不敢过大皋直走新淦梁元帝授文育假节雄信将军义州刺史迁仕。又与刘孝尚谋拒义军高祖遣文育与。
    侯安都杜僧明徐度杜陵筑城於白口拒之文育频出与战遂擒迁仕高祖发自南康遣文育将兵五千开通江路侯景将王伯鬼据豫章文育击走之遂据其城累前後功除游骑将军员外散骑常侍封东迁县侯邑五百户高祖军至白茅湾命文育与杜僧明常为军锋平南陵鹊头城诸城及至姑熟与景将侯子鉴战破之景平授通直散骑常侍改封南移县侯邑一千户拜信义太守累迁南丹阳兰陵晋陵太守智武将军散骑常侍高祖诛王僧辩命文育督众军会世祖於吴兴围杜龛克之。又济江袭会稽太守张彪得其郡城及世祖为彪所袭文育时顿城北香岩寺世祖夜往趋之因共立栅顷之彪。又来攻之文育悉力苦战彪不能克既破平彪高祖以侯据江州命文育讨之仍除都督南豫州诸军事严威将军南豫州刺史率兵袭湓城未克徐嗣徽引齐寇渡江据芜湖诏徵文育还京嗣徽等列舰於青墩至於七矶以断文育归路及夕文育鼓噪而发嗣徽等不能制至旦反攻嗣徽骁将鲍砰独以小舰殿军文育乘单舴艋与战跳入砰舰斩砰仍牵其舰而还贼众大骇因留船芜湖自丹阳步上时高祖拒嗣徽於白城与文育相会将战风急高祖曰：矢不逆风文育曰：事急矣。当决之何用古法抽槊上马驰而进众军从之风亦寻转杀伤数百人嗣徽等移营幕府山文育徙顿对之频战功最加平西将军进爵寿昌县公并给鼓吹一部侯安都字成师始兴曲江人梁始兴内史萧子范辟为主簿侯景之乱招集兵甲至三千人高祖援京邑安都引兵从高祖攻蔡路养破李迁仕克平侯景并力战有功梁元帝授猛烈将军通直散骑常侍富川县子邑三百户随高祖镇京口除兰陵太守高祖谋袭王僧辨诸将莫知者唯与安都定计仍使安都率水军自京口趋石头高祖自率马步从江城罗落会之安都至石头北弃舟登岸僧辨勿之觉也。石头城北接冈阜雉堞不甚危峻安都被甲带长刀军人捧之投于女垣内众随而入进逼僧辨卧室高祖大军亦至与僧辨战于厅事前安都自内阁出腹背击之遂擒僧辨敬帝绍泰元年以功授使持节散骑常侍都督南徐州诸军事仁威将军南徐州刺史高祖东讨杜龛安都留&lt;辶家&gt;居守徐嗣徽任约等引齐寇入据石头安都与战大败之及高祖至以安都为水军于中流断贼粮运。又袭秦郡破嗣徽栅收其家口并马驴辎重得嗣徽所弹琵琶及所养鹰遣信饷之曰：昨至弟住处得此令以相还嗣徽等见之大惧寻而请和高祖听其还北及嗣徽等济江齐之馀军犹据采石守备甚严。又遣安都攻之多所俘获及为平南将军都督水军出豫章助豫州刺史周文育讨萧勃安都未至文育已斩勃并擒其将欧阳傅泰等唯余孝顷与勃子孜犹据豫章之石头作两城孝顷与孜各据其一。又多设船舻夹水阵安都至乃衔枚夜烧其舰文育率水军安都领步骑登岸结阵孝顷俄断後路安都乃令军士多伐松木竖栅列营渐进频战屡克孜乃降孝顷奔归新吴请入子为质许之师还以功进号镇北将军加开府仪同三司後为都督南豫州诸军事镇西将军南豫州刺史令继周文育攻余孝励及王琳将曹庆常众爱等安都自宫亭湖出松门蹑众爱後文育为熊昙朗所害安都回取大舰值琳将周周协南归与战破之生擒协孝励弟猷率部下四千家欲就王琳遇周败乃诣安都降。又进军於禽奇洲破曹庆等焚其船舰众爱奔于庐山为村人所杀馀众悉平。
    吴明彻字通昭秦郡人高祖镇京口深相要结明彻乃诣高祖高祖为之降阶执手即席与论当世之务明彻亦微涉书史经傅就汝南周宏正学天文孤虚遁甲略通其妙颇以英雄自许高祖深奇之梁元帝承圣二年授戎昭将军安州刺史绍泰初随周文育讨杜龛张彪等东道平授使持节散骑常侍安东将军南兖州刺史封安吴县侯高祖受禅拜安南将军胡颖字方秀吴兴东迁人也。其先寓居吴兴土断为民颖伟姿容性宽厚梁世仕至武陵国侍郎东宫直前出番禺征讨任广州西江都高祖在广州颖仍自结高祖高祖与其同郡接遇甚隆及南征交趾颖从行役馀诸将帅皆出其下及平李贲高祖旋师颖隶在西江出兵多以颖留守侯景之乱高祖克元景仲仍度岭援&lt;辶家&gt;平蔡路养李迁仕颖皆有功历平固遂兴二县令高祖进军顿西昌以颖为巴丘县令镇大皋督粮运下至豫章以颖监豫章郡高祖率众与王僧辨会於白茅湾同讨侯景以颖知留府事梁承圣初元帝授颖假节铁骑将军罗州刺史封汉阳县侯邑五百户寻除豫章内史随高祖镇京口齐遣郭元建出关都督侯率师御之高祖选府内骁勇三千人配颖令随於东关大破之建元三年高祖围广陵齐人东方老据宿预请降以颖为五原太守随杜僧明援老不克退还除曲阿令寻领马军从高祖袭王僧辨。又随周文育於吴兴讨杜龛梁敬帝绍泰元年除假节都督南豫州诸军事轻车将军南豫州刺史太平元年除持节散骑常侍仁威将军寻兼丹阳尹高祖受禅兼左卫将军馀如故。
    徐度字孝节安陆人也。世居京师少倜傥不拘小节及长姿貌瑰伟嗜酒好博尝使僮仆屠酤为事梁始兴内史萧介赴郡度从之将领士卒征诸山洞以骁勇闻高祖征交趾厚礼招之度乃委质侯景之乱高祖克定广州定蔡路养破李迁仕计画多出於度兼统兵甲每战有功归至白茅湾梁元帝授宁朔将军合州刺史侯景平後追录前後战功加通直散骑常侍封广德县侯邑五百户迁散骑常侍高祖镇朱方除信武将军兰陵太守高祖遣衡阳献王平荆州刺史度率所领从焉江陵陷间行东归高祖平王僧辨度与侯安都为水军敬帝绍泰元年高祖东讨杜龛奉敬帝幸京口以度领宿卫并知留府事徐嗣徽任约等来寇高祖与敬帝还都时贼已据石头城市廛居民并在南路去&lt;辶家&gt;遥远恐为贼所乘乃使度将兵镇于冶城寺筑垒以断之贼悉众来攻不能克高祖亦救之寻大败约等明年嗣徽等。又引齐寇济江度随众军破之于郊坛以功除信威将军郢州刺史兼领吴兴太守寻迁右将军领军将军徐州沿江诸军事镇北将军南徐州刺史给鼓吹一部。
    欧阳为临贺内史当侯景构逆高祖入援京邑将至始兴深自结兰裕遣兵攻高祖援之裕败高祖以王怀明为衡州刺史迁为始兴内史高祖之讨蔡路养李迁仕也。率兵度岭以助高祖及养等平有功梁元帝承制以始兴郡为东衡州以为持节通直散骑常侍都督东衡州诸军事云   麾将军东衡州刺史新丰县伯邑四百户。
    北齐段荣武威人也。高祖建义山东荣赞成大策为大行&lt;辶家&gt;右丞西北道慰喻大使巡方晓喻所在下之高祖南讨邺留荣镇信都仍授镇北将军定州刺史时攻邺未克所领军资荣转输无阙高祖入雒论功封姑臧县侯邑八百户。
    斛律金初从後魏尔朱荣为别将频有战功为镇南大将军及尔朱兆等逆乱高祖密怀兴复之计金与娄昭库狄干等赞成大谋仍从举义高祖南攻邺留金守信都领恒云   燕朔显五州大都督委以从事别讨李循破之加右光禄大夫会高祖於邺仍从平晋阳追灭尔朱兆西魏武帝太昌初为汾州刺史进爵为侯。
    孙腾初为高祖晋州长史及起义信都腾以诚款常预谋策。又以朝廷隔绝号令无所归不权有所立则众将沮散苦请於高祖从之遂立中兴主除侍中寻加使持节六州流民大都督北道大行&lt;辶家&gt;腾以高祖腹心入居门下与斛斯椿同掌机密椿既生异端渐至乖谬腾深见猜忌虑祸及已遂潜将十馀骑驰赴晋阳高祖入讨斛斯椿留腾行并州事。又使腾为冀相殷定沧瀛幽安八州行&lt;辶家&gt;仆射行冀州事复行相州事天平初入为尚书左仆射内外之事腾咸知之兼司空尚书令时西魏遣将寇南兖诏腾为南道行&lt;辶家&gt;率诸将讨之腾性懦怯无威略即失利而还。又除司徒迁太保腾早依高祖契阔艰危勤力恭俭深见信待及高祖置之魏朝寄以心腹东魏孝静武定六年薨文宣天保初以腾佐命诏祭告其墓昭帝皇建中配享高祖庙庭。
    王怀为第一领民酋长高祖东出怀率其部人三千馀家随高祖于冀州义旗建高祖以为大都督从讨尔朱兆于广阿破之除安北将军蔚州刺史。又随高祖攻邺克之从破四胡于韩陵进爵为侯仍从入雒拜车骑将军。又从高祖袭克西夏州还为大都督镇下馆除仪同三司。
    张保雒初仕後魏为扬烈将军奉车都尉後隶高祖为都督从讨步蕃及高祖起义保雒为帐内从破尔朱兆於广阿寻迁右将军中散大夫仍以帐内从高祖围邺城既拔除平南将军光禄大夫从破尔朱兆等于韩陵因随高祖入雒加安东将军从高祖破周文帝於邙山围玉璧攻龙门还留镇晋州文襄嗣位以保雒为左厢大都督。
    薛孤延为都督从高祖起义破尔朱兆於广阿因从平邺以功转大都督从破四胡於韩陵加金紫光禄大夫从追尔朱兆於赤岭除第一领民酋长累加车骑将军从征玉璧转恒州刺史从破周文帝於邙山进爵为县公。又从高祖讨破山胡西攻玉璧入为左卫将军改封平秦郡公延性好酒率多昏醉而以勇决善战每大军征讨常为前锋故与彭刘韩潘同列（臣钦。若等曰：彭乐刘贵韩轨潘乐）。
    尉长命太安狄那人性和厚有器识扶阳之乱寄居太原及高祖将建大义长命参计策从高祖破四胡於韩陵拜安南将军樊子鹄据兖州反除东南道大都督与诸军讨平之转镇范阳城就拜幽州刺史督安平二州事。
    莫多娄贷文太安狄那人也。骁果有胆气从高祖举义击尔朱兆於广阿。又从破四胡於韩陵後从平尔朱兆於赤岭兆穷迫自经贷文获其尸迁左厢大都督。
    高昂字敖曹後魏末为冀州刺史大都督率众从高祖破尔朱兆于广阿。又随高祖讨兆於韩陵昂自领乡人部曲王桃汤东方老呼延族等三千人高祖曰：高都督纯将汉儿恐不济事今当割鲜卑兵千馀人共相参杂於意如何昂对曰：敖曹所将部曲练习已久前後战斗不减鲜卑今。若杂之情不相协胜则争功退则推罪愿自领汉军不烦更配高祖然之及战高祖小却兆等方乘之高岳韩匈奴等以五百骑冲其前斛律敦收散卒蹑其後昂与蔡隽以千骑自栗园出横击兆军兆众繇是大败是日微昂等高祖几殆寻加侍中开府进爵为侯邑七百户。
    韩轨字伯年大安狄那人少有志操性深沉喜怒不形于色高祖镇晋州引为镇城都督及起兵于信都轨赞成大策从破尔朱兆於广阿。又从破韩陵封平昌县侯仍督中军从破尔朱兆于赤岭。
    後周于谨自太祖初临夏州为防城大都督夏州长史及贺拔岳破害太祖赴平凉谨乃言于太祖曰：魏祚陵迟权臣擅命群盗蜂起黔首嗷然明公仗超世之资怀济时之略四方远近咸所归心愿早建良图以副众望太祖曰：何以言之对曰：关中秦汉旧都昔称天府将士骁勇厥壤膏腴西有巴蜀之饶北有羊马之利今。若据其要害招集英雄养卒劝农足观时变。且天子在雒逼迫群凶。若陈明公之恳诚时事之利害请都关右帝必喜而迁然後挟天子而令诸侯奉王命以讨暴乱桓公之业千载一时也。太祖大悦会有敕追谨为门内大都督帝西迁从太祖征潼关破回雒城授北雍州刺史进封蓝田公後拜骠骑大将军开府。又从太祖拔弘农破沙苑。又从战河桥。又从攻邙山。
    侯莫陈崇字尚乐武川人初为建威将军随贺拔岳入关讨万俟鬼奴及岳被害崇与诸将同谋迎太祖从平侯莫陈悦累进骠骑大将军开府从擒窦泰复弘农破沙苑从战河桥崇功居多进位柱国六宫建拜大司空孝闵践祚进封梁国公邑万户。
    独孤信武川人与太祖乡里少相友善後为骠骑大将军从太祖复弘农破沙苑以功除陇右十一州大都督。
    杨荐为骠骑大将军初太祖临夏州补荐帐内都督及平侯莫陈悦使荐入雒请事魏孝武授太祖关西大行台仍除荐直阁将军冯翊长公主居孝武授意欲归诸太祖乃令武卫元毗喻旨荐归白太祖。又遣荐入雒阳请之孝武即许焉孝武欲向关中荐赞成其计孝武曰：卿归语行台迎我太祖。又遣荐与长史宇文测出关候接孝武至长安进爵清水县子赵贵武川人初为太祖司马车骑大将军从太祖复弘农战沙苑拜侍中骠骑大将军开府。又从战河桥。又从拔玉璧。又从战邙山拜柱国大将军赐姓乙弗氏。
    蔡字承先为都督时太祖初临夏州及侯莫陈悦害贺拔岳诸将遣使迎太祖将赴之夏州首望弥姐元进等阴有异计太祖微知之先与议执元进曰：狼子野心会当反噬今。若执缚不如杀之太祖曰：汝大快也，於是召元进等入计事太祖曰：陇贼逆乱与诸人戮力讨之观诸人辈似有不同者太祖微以此言动之因目即出外衣甲持刀入目叱诸人曰：与人朝谋夕异岂是人也。蔡今日必斩二人之头因按剑临之举坐皆叩头曰：愿有简择乃坐元进而斩之并其党并伏诛一坐皆战忄栗莫敢仰视，於是与诸将结盟同心诛悦太祖以此知重之谓曰：吾今以尔为子尔其父事我後从讨悦破之。又从迎魏孝武於潼关以前後功封长乡县伯邑五百户李穆字显庆风神警俊倜傥有奇节太祖首建义旗便委质释褐统军西魏武帝永末奉迎魏武帝授都督封永平县子邑二百户。又领乡兵累以军功进爵为伯从太祖击齐师於邙山太祖临阵堕马穆突围而进授以从骑溃围俱出以故得免既而与穆相对泣顾左右曰：成我事者其此人乎！。
    隋元胄数从周齐王宪征伐官至大将军高祖被召入将受顾命先呼胄次命陶澄并委以心腹尝宿卧内及为丞相每典军在禁中。又引弟威等俱入侍卫周赵王招知高祖将迁周鼎乃要高祖就第赵王引高祖入寝室左右不得从唯杨宏与胄兄弟坐於户侧赵王谓其二子员贯曰：汝当进瓜我因刺杀之及酒酣赵王欲生变以佩刀子刺瓜连高祖将为不利胄进曰：相府有事不可久留赵王呵之曰：我与丞相言汝何为者叱之使却胄目愤气抽刀入卫赵王问其姓名胄以实对赵王曰：汝非昔事齐王者乎！诚壮士也。因赐之酒曰：吾，岂有不善之事意林卿何猜警如是赵王伪吐将入後阁胄恐其为变扶令上座如此者再三赵王称喉乾命胄就厨取饮胄不动会滕王迥後至高祖降阶迎之胄与高祖耳语曰：事势大异可速去高祖犹不悟谓曰：彼无兵马复何能为胄曰：兵马悉他家物一先下手大事便去胄不辞死何益耶高祖入座胄闻屋後披甲声遽请曰：相府事殷公何得如此因扶高祖下床趋而去赵王将追之胄以身蔽户王不得出高祖及门胄自後而至赵王恨不时发弹指出血及诛赵王赏赐不可胜计高祖受禅进位上柱国封武陵郡公邑三千户拜左卫将军寻迁右卫大将军高祖从容曰：保获朕躬成此基业元胄功也。
    李圆通自高祖为相时为帅都督委以心膂圆通多力劲捷长於武用周氏诸王素惮高祖每伺高祖之隙图为不利赖圆通获免者数矣。高祖深感之繇是参预政事。
    唐刘宏基在隋以父荫为右勋侍大业末亡命至大原会高祖镇大原因自结。又察太宗有非常之度尤委心焉及太宗将图义举宏基遂募得二千人王威高君雅欲为变高祖伏宏基及长孙顺德於厅事之後威雅既及宏基麾左右执之。又从义师下西河进攻霍邑隋将宋老生率众阵於城外宏基从太宗击之老生败走弃马投堑宏基下斩其首师至河东宏基以兵八千人先济河进下冯翊为渭北道大使得便宜从事殷开山为副西略地扶风有众六万南渡渭水屯于长安故城威声大振耀军金光门卫文遣兵来战宏基逆击走之擒甲士千馀人马数百匹高祖大悦赐马二十匹及平京城功第一从太宗击薛举于扶风破之追奔至陇山而返累拜右领都督封河间郡公。又从太宗经略东都战于璎珞门外破之师旋宏基为殿隋将段达张志阵于三王陵宏基击败之武德元年拜右骁卫大将军以元谋之勋恕其一死。又从太宗平夏县进封任国公寻从击刘黑闼於州师旋授秉钺将军。又以佐命功赐真食九百户。
    盛彦卿隋末为澄城长义师至汾阴率宾客千馀人济河上谒高祖拜银青光禄大夫行军总管从平京城俄与史万宝镇宜阳以拒东寇。
    卢士良瀛州刺史士之弟仕隋为右亲卫大业末见天下已乱不求仕进潜结英豪及义师西上与兄士同举兵得百人来谒高祖於汾阴甚蒙接遇以为军头击桑显和于饮马泉败屈突通于潼关俱有战功位柱国。
    钱九陇善骑射高祖信爱之常置左右义兵起以军功授金紫光禄大夫及克平城拜左监门郎将。
    任瑰字玮庐州合肥人隋仁寿中为韩城尉俄。又罢职及高祖讨捕於汾晋瑰谒高祖于辕门承制为河东县户曹高祖将之晋阳留隐太子建成以於环义师起瑰至龙门谒见高祖谓之曰：隋氏失驭天下沸腾吾忝以外戚属当重寄不可坐观时变晋阳是用武之地士马精强今率骁雄以辅国难卿将家子深有智谋观吾此举将为济否瑰曰：後主残酷无道征役不息天下忄凶忄凶思闻拯乱天纵神武亲举义师所下城邑秋毫无犯军令严明将士用命关中所在蜂起惟待义兵仗大顺从众欲何忧不济瑰在冯翊积年人情谙练愿为一介之使衔命入关同州已东必当款伏于梁山船济直指韩城进逼阳分取朝邑。且萧造文吏本无武略仰惧威灵理当自下孙华诸贼未有从必当相率而至然後鼓行整众入据永丰虽未得京城关中故已定矣。高祖曰：是吾心也。授银青光禄大夫遣陈演寿史大柰领步骑六千趋梁山渡河使瑰及薛献为招慰大使高祖谓演寿曰：阃外之事宜与任瑰筹之孙华白玄度等闻兵。且至果竞来降并具舟于河师遂利涉瑰说下韩城县与诸将进击饮马泉破之拜左光禄大夫留守永丰仓高祖即位改授州刺史王世充数率众攻新安瑰拒战破之以功累封管国公。
    姜谟秦州上わ人隋大业末为晋阳长会高祖留守太原见谟深器之谟退谓所亲曰：隋祚将亡必有命世大才以应图唐公有霸王之才必为拨乱之主繇是深自结纳及大将军府建引为司功将军从平霍邑拔绛郡监督大军济河时兵士争渡谟部勒诸军自昏至晓大军毕济高祖称叹之平京城除相国兵曹参军封长道县公时薛举寇秦陇以谟西州之望诏於陇右安抚承制以便宜从事谟将行奏曰：天人之望诚有所归愿早膺图以宁兆庶老夫犬马暮齿恐先朝露得一睹紫殿死无所恨高祖大悦谟与窦轨出散关下河池汉阳二郡军次长道与薛举相遇轨轻敌为举所败徵谟还京拜员外散骑常侍及平薛仁杲拜谟秦州刺史。
    柴绍矫捷有勇力尚武任侠闻于关中高祖龙潜时妻之次女即平阳公主也。初太宗见隋大乱阴怀济天下之心以绍亲戚有武用告其志事绍遂间行出河东与隐太子建成会既知起义兵建成谋於绍曰：追书甚急恐已起事隋郡县连城相接千有馀里中间偷路势必不全今欲。且投小贼权以自济绍曰：不可追书既急宜其速去虽稍辛苦终当获全。若投小盗知君唐公之子执以为功徒然死耳建成从之遂相与走太原入雀鼠谷已知起义于是相贺以绍之计为得太宗拜右军大都督以绍为长史加银青光禄大夫及破霍邑下临汾平绛郡并先登陷阵既入关平阳公主以司竹之军来会命绍及马三宝分统其众（时隋将桑显和来击孙华率精骑渡河以援之绍引军直掩其背与史大柰合势击之显和大败因与诸将进下京城）高祖受禅拜左卫大将军从太宗平薛举破宋金刚于雀鼠谷攻王世充於雒阳平窦建德于武牢并有战功。
    马三宝本柴绍之家僮性狡猾善调鹰犬及绍尚平阳公主三宝给使于皇家义兵之起也。三宝奉平阳公主遁于司竹投贼帅何潘仁潘仁谒公主以百兵为主卫三宝自称总管以主之命绥辑群盗多来归款略地杜有近兵一万号为娘子军及义兵济河授左光禄大夫太宗至竹林宫三宝以众数万诣军门进谒从平京师拜大监门率。
    何潘仁西城胡人父浑邪通商中国隋初始居家富於财潘仁厚自奉养引致宾客炀帝时为幕士郁郁不得志後尝犯法惧罪遂亡入司竹园中鸠集亡命众至数万执隋前尚书左丞李刚为长史长安以西城邑多为所破及义兵起求得平阳公主而奉之以应义师高祖入关即授上柱国封县公潘仁驰来谒见高祖大悦。
    姜宝谊天水人隋末以军功致位通议大夫鹰扬郎将以其府兵从高祖讨捕于太原及义兵起授左统军平西河下霍邑皆有功焉累转光禄大夫封永安郡公武德初拜武卫大将军。
    刘政会初仕隋为鹰扬府司马在太原与晋阳令刘文静敦叙宗室亟相往来及高祖行军于太原政会率兵隶於麾下太宗与文静谋图起义募人既集王威等怀贰于我後数日将大会于晋阳威及高君雅等谋危高祖有人以白太宗既知迫急欲先事诛之因遣政会为急变之书执诣留守所告威君雅二人相与谋反是日高祖在衙中须臾二人及裴寂相次并集俱坐视事文静引政会入至庭中云：有密状知人欲反高祖指威等令取状看之政会不肯与曰：所告者是副留守事惟唐公得看之尔高祖佯惊曰：，岂有是乎！政会进览状讫谓二人曰：此人告公事如何君雅起床前攘袂大吼曰：此是反人欲杀我也。时太宗已布列兵马围绕周遍王威知事不免因曰：他人诬告只得听推逐尔文静遂叱左右引之而下就拘于别室既囚威等竟得举兵政会之功也。及大将军府建引为户曹参军从平长安以佐命元勋蒙历任委。
    窦琮有武初仕隋佐亲卫大业末犯法亡命之太原依于高祖时太宗方收英杰与琮有旧亲敬弥笃出入卧内将义举琮协赞大谋大将军府建以为统军从平西河破霍邑拜金紫光禄大夫封扶风郡公邑二千户寻从刘文静击屈突通于潼关通遣裨将桑显和来逼文静义军不利琮与段志玄等力战久之隋军大溃通遁走琮率轻骑追至稠桑获通而反进兵东略下陕县拔太原仓拜右领军大将军赐物五百段。
    武士初为晋阳宫留守府司铠参军事义兵将起高祖阴募勇敢士遣刘宏基长孙顺德等分统之副留守王威高君雅谓士曰：宏基等皆从征三卫所犯不轻吾欲禁身推士曰：此并唐公客也。若尔便太纷纭威等繇是疑而不发高祖先令士密伏兵於宫城东门外以防不虞留守司兵田德平知之方欲白王威等士遽与德平论利害之机曰：当分讨捕之兵总隶唐公城中募人皆刘晋阳之所统也。高君雅等寄坐耳须发即起彼何能为德平遂止及高祖举义执王威君雅等士以功授正护大夫大将军府司录参军并赐物等武德初敕宴元勋人等於含章殿赐酒作乐散金银钱颇罗等任取多少仍有诏与长孙顺德等合恕一死以彰元勋累迁工部尚书历扬州都督赐实封八百户。
    杨屯初仕隋为鹰扬郎将遇高祖讨捕于太原屯领部兵于麾下性谨直勇於攻战高祖甚爱宠之遇起义以为统军从太宗击西河平霍邑并功居最以佐命元勋约免一死历诸卫大将军甚蒙遇任。
    长孙顺德初仕隋为右勋卫避辽东之役逃匿于太原深为高祖太宗所亲委时群盗并起郡县各募兵为备太宗外以讨贼为名因令顺德与刘宏基等召募旬日之间众至万馀人结营於都下遂诛王威高君雅等义兵起拜统军从平霍邑破临汾下绛郡俱有战功寻与刘文静击屈突通於潼关每战摧锋及通将奔雒阳顺德追及桃林执通归京师仍略定陕县高祖即位拜左骁卫大将军封薛国公。
    殷峤初仕隋为大谷长义兵起召补大将军府掾参预谋略授心腹之寄累以军功拜光禄大夫从隐太子攻克西河大宗为渭北道元帅引为长史时关中群盗往往聚结众无从令峤招慰之所至皆下。又与统军刘宏基率兵六万屯长安故城隋将卫孝节自金光门出战峤与宏基击破之京城平赐爵陈郡公段志玄父偃师隋末为太原郡书佐志玄从父在太原甚为太宗所接待义兵起志玄募得千馀人授石头大都督府军头从平霍邑下绛郡攻永丰仓皆为先锋历迁光禄大夫後迁镇军大将军卒。
    马元规安陆人也。初以队正从高祖征讨因建义举乃仗节山南下浙南阳二郡及其属县得兵万馀人。
    ●卷三百四十六
    ○将帅部　佐命第七
  </div>
  <div class="pagination">
   <a href="册府元龟_page276.html">
    上一页
   </a>
   <span>
    ...
   </span>
   <a href="册府元龟_page272.html">
    272
   </a>
   <a href="册府元龟_page273.html">
    273
   </a>
   <a href="册府元龟_page274.html">
    274
   </a>
   <a href="册府元龟_page275.html">
    275
   </a>
   <a href="册府元龟_page276.html">
    276
   </a>
   <span class="current-page">
    277
   </span>
   <a href="册府元龟_page278.html">
    278
   </a>
   <a href="册府元龟_page279.html">
    279
   </a>
   <a href="册府元龟_page280.html">
    280
   </a>
   <a href="册府元龟_page281.html">
    281
   </a>
   <a href="册府元龟_page282.html">
    282
   </a>
   <span>
    ...
   </span>
   <a href="册府元龟_page278.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
