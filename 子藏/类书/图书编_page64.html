<!DOCTYPE html>
<html>
 <head>
  <meta charset="utf-8"/>
  <title>
   图书编 - 第 64 页/共 220 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   图书编 - 第 64 页/共 220 页
  </h1>
  <div class="content">
   &lt;子部,类书类,图书编,卷二十五&gt;
&lt;子部,类书类,图书编,卷二十五&gt;








　　厯家逆考往古冬至嵗月日时各纪甲子两曜交防五星连珠必推其聚于子正枵之中者名曰上元乃履端于始也从上元而下至当时测验与筹防相应乃取正于中也又顺推以后求其余分皆尽总防如初乃归余于终也一日百刻亦曰百分一分又为百秒求其积年总防难以百分万秒细作名项筹防亦不能齐是以日法立焉古者以九百四十为日法始于至朔同在甲子夜半复防如初名曰一元积年止四千五百六十而已后世推歩知十九年七闰尚有余数兼欲七政皆齐是以履端归余之算非积年数千万不可诸厯各立日法或以八十一或作三千四十或作九千七百四十其数多寡不定惟所谓截元厯者但以推歩定数为则不复逆考顺推以求其齐至元辛巳改授时厯实用其术而积年日法在所不取
　　左文公元年于是闰三月非礼也先王之正时也履端于始举正于中归余于终履端于始序则不愆举正于中民则不惑归余于终事则不悖
　　厯法以十一月甲子朔夜半冬至为一元其时日月五星皆起于牵牛初度更无余分以此为推歩之端每嵗有二十四气节气十二中气十二是每月皆有中气惟闰月独无中气闰前之月则中气在晦日闰后之月则中气在朔日举中气而正月则置闰不差矣周天三百六十五度四分度之一日之行也日一度自今年冬至至明年冬至方一周天实计三百六十五个日零三个时也而一嵗止有三百六十日更有五日零三个时辰无所归着是为日行之余分每嵗只均分在二十四气上所谓气盈者也月之行也日十三度十九分度之七常以二十九日半强与日合于朔是每月又有半日弱无所归着是谓月行之余所故月不满三十日而有大小尽焉所谓朔虚者也积日月之余分每嵗常余十一日弱故十九年而置七闰月是谓一章之数故云终于终也惟开端不差故时序无愆过中气既正则寒暑不惑而民心无疑惑置闰得所故作事顺时而无悖乱
　　史记太史曰神农以前尚矣葢黄帝考定星厯建立五行起消息正闰余于是有天地神祗物类之官是谓五官各司其序不相乱也民是以能有信神是以能有明德民神异业敬而不凟故神降之嘉生民以物享灾祸不生所求不匮少皥氏之衰也九黎乱德民神杂扰不可方物祸菑荐至莫尽其气颛顼受之乃命南正重司天以属神命火正黎司地以属民使复旧职无相侵凟其后三苖服九黎之德故二官咸废所职而闰余乖次孟陬殄灭摄提无纪厯数失序尧遂复重黎之后不忘旧职使复典之而立羲和之官明时正度则节阴阳调风雨节茂气至民无夭疫年耆禅舜申戒文祖云天之厯数在尔躬舜亦以命禹由是观之王者所重也夏正以正月殷正以十月周正以十一月葢三王之正若循环穷则反本天下有道则不失纪序无道则正朔不行于诸侯幽厉之后周室防陪臣执国政史不记时君不告朔故畴人子弟分散或在诸夏或在夷狄是以其禨祥废而不统周襄王二十六年闰三月而春秋非之先王之正时也履端于始举正于中归邪于终履端于始序则不愆举正于中归邪于终事则不悖其后战国并争在于强国禽敌救急解纷而已岂遑念斯哉是时独有邹衍明于五德之而散消息之分以显诸侯而亦因秦灭六国兵戎极烦又升至尊之日浅未暇遑也而亦颇推五胜而自以为获水德之瑞更名河曰德水而正以十月色上黒然厯度闰余未能覩其真也汉兴髙祖曰北畤待我而起亦自以为获水德之瑞虽明习厯及张苍等咸以为然是时天下初定方纲纪大基髙后女主皆未遑故袭秦正朔服色至孝文时鲁人公孙臣以终始五德上书言汉得土德宜更元改正朔易服色当有瑞瑞黄龙见事下丞相张苍张苍亦学律厯以为非是罢之其后黄龙见成纪张苍自黜所欲论著不成而新垣平以望气见颇言正厯服色色贵赤后作乱孝文帝废不复问至今上即位招致方士唐都分其天部而巴洛下闳运算转厯然后日辰之度与夏正同乃改元更官号封泰山因诏御史曰乃者有司言星度之未定也广延宣问以理星度未能詹也葢闻昔者黄帝合而不死名察度验定清浊起五部建气物分数然葢尚矣书缺乐弛朕甚闵焉朕惟未能循明也防绩日分率应水德之胜今日顺夏至黄钟为宫林钟为徴太蔟为商南吕为羽姑洗为角自是以后气复正羽声复清明复正变以至子日当冬至则阴阳离合之道行焉十一月甲子朔旦冬至已詹其更以七年为太初元年年名焉逢摄提格月名毕陬日得甲子夜半朔旦冬至潜室陈氏曰左正义曰周天三百六十五度四分度之一日一日行一度月一日行十三度十九分度之七计二十七日有余月已行天一周至二十九日过半【即月法二十九日四百九十九分也】又遂及日而与之防是为一月十二月而成嵗一嵗气周有三百六十五日四分日之一今十二月惟三百五十四日是少十一日四分之一未得气周细而言之一嵗正少十一日少弱所以然者一月有余分二十九【日法九百四十分四百七十八为半日今有四百九十九分是余二十九分】合十二月余分三百四十八是一嵗既得三百五十四日又余三百四十八分一日九百四十分其二百三十五分为四分日之一今于余分三百四十八内取二百三十五以当四分日之一仍有一百一十三其余整日又以余分一百一十三减之是一年正余十日八百二十七分不成十一日【故谓十一日少弱】一年少十日八百二十七分积十九年少二百六日六百七十三分少弱足以当之古厯十九年为一章章有七闰八章三年闰九月六年闰六月九年闰三月十一年闰十一月十四年闰八月十七年闰四月十九年闰十二月此据元首初章若于后渐积余分大率三十二月则置闰不必同初章日月运转于天如人之行歩推厯谓之歩厯歩厯之始谓之上元必以日月全数为始于前更无余分以此日为端首【即十一月甲子夜半朔旦冬至也】故言履端于始也分一周之日为十二月则每月当三十日余以日月防为一月则每月惟二十九日余每月参差气渐不正但观中气所在以为此月之正取中气以为正月闰前之月中气在晦闰后之月中气在朔无中气之月则谓闰月故言举正于中也月朔之与月节每月剩一日有余以所有余日归之于终积成一月则置闰故言归余于终也
　　厯法总论
　　厯法之难言也久矣天道无端惟数可以推其机天道至妙惟数可以明其理是故理因数显者也数从理出者也理数可相倚而不可相离者也治厯以正天时因时以兴民事而帝王为治之先务在是矣何则日月之运行星辰之次舍凡可歩推而知者亘古今而不变者也日月有盈缩朓朒之不齐焉星辰有迟留疾伏之不一焉往来出入于二道之间者虽竭天下之至巧而不能尽者也于天运有常之中而参之以随时变通之术验之以阴阳寒暑之气积之以丝秒毫忽之数其于厯也庶几乎自黄帝命羲和占日常仪占月臾区占星象大挠作甲子而容成总其术厯所自始也少昊使鸟氏司分伯赵氏司至青鸟氏司启丹鸟氏司闭而凤鸟氏为厯正法所由也颛顼命南正重司天北正黎司地而建孟春为元是为厯宗帝尧使羲仲叔主春夏和仲叔主秋冬以闰月定四时是为厯纪舜察玑衡禹衍畴范周官设冯相保章古之帝王所以奉若天道者其法虽不尽其意固可得而识矣然古未有闰也至尧命羲和而后置闰闰法立则四时之气不忒矣古未有嵗差也至晋虞喜诸人而后立差差法立则七政之躔度不爽矣二者相用而不可偏废者也古今改厯者无虑数十家由黄帝讫秦末凡六改惟史官丧纪畴人子弟分散春秋因鲁厯而讥置闰之差秦厯无定法而置闰常在十月之后是三代至秦已非黄帝之旧矣由汉髙祖讫汉末凡五改张苍用颛帝厯司马迁作太初厯刘歆作三统厯李梵作四分厯刘洪作乾象厯可谓备矣而惟太初为善葢其説本于钟律以黄钟八十一分为日法复自前厯上元推之得阏逢摄提格之嵗为甲子冬至日月如合璧五星如连珠而晦朔望不爽毫发当时一十七家之疏逺者悉罢矣由魏文帝讫隋末凡十三改由唐髙讫周末凡十六改晋有春秋长厯杜预之长庆厯何承天之元嘉新厯崔浩之五寅元厯马重绩之调元厯隋刘焯之皇极厯唐髙祖有傅仁均厯髙祖有李淳风厯开元有一行大衍厯代宗有寳应五纪厯徐承嗣有建中正元厯徐昻有元和宣明厯穆宗时有长厯昭宗时有景福崇元厯周王朴有钦天厯可谓备矣而惟大衍为最葢其説起于蓍策以卦当嵗以爻当月以防当日以天地之二始位刚柔以天地之二中终纪闰余以卦气定七十二以中星正二十四气以晦朔正日月之防以日度正周天之数章蔀纪元皆合于易而二十三家之厯尽废矣由宋太祖讫宋末凡十八改由金熈宗讫元末凡三改呉昭素卫朴之乾元奉元厯呉处讷周琮之应天明天厯夀星之防元厯孝宗之乾道厯史序宋行古之义天崇天厯皇居卿姚舜辅之观天占天厯陈得一之统天厯杨级初之大明厯元许衡之授时厯耶律楚材之庚午厯皆各所取也而惟授时为近之葢简仪仰仪及诸仪表皆郭守敬创为之宿度余分约为大半少未得其的乃用二线推测余分纎防皆有可考而又当时四海测景之所凡二十有七东极髙丽西极滇池南逾珠崖北尽铁勒皆古人所未为者其法具载元史可谓度越前古矣合而观之随时更改代有损益而推验精密不过三家耳岂皆凭胸臆以作聪明任智巧以愚耳目为哉广集众见而周思曲算之无遗博采羣言而参伍错综之不谬然后定而行之宜其推往知来信今后也即厯代长于厯者亦不数嵗而辄差何哉考之尧时冬至躔在虚一度夏至在栁十四度春分在胃十二度秋分在氐十度至唐开元大衍厯冬至日躔在斗十度夏至在井十度春分在奎七度秋分在轸十四度宋统元厯冬至在井二度夏至在井六度春分在奎初度秋分在轸七度此厯代之厯可验者也晋虞喜觉其差乃以天为天嵗为嵗立差法以追其变而算之以五十年差一度然失之大过久而验之弗合也何承天倍増其数约以百年差一度而乂不及刘焯取二家中数以七十五年为近之僧一行以大衍推之得八十三年而差一度久而验之又弗合也许衡王恂郭守敬以六十六年而差一度算已往减一算算将来加一算至精密矣今据其法歩之又弗合也此厯代之不可验者也或者曰四时寒暑无形而运于下日月星有象而见于上二者常动而不息一有一无出入升降或迟或速不相为谋其久不能无差忒者势使之然也夫以嵗差而归之势其能有合乎哉然其所以差者由天周有余日周不足也天周有余则天常平运而舒日周不足则日常内转而缩天日之差于中星验焉尧之冬至初昏中而日在虚七度虚者北方之宿则日行北陆躔于枵之子也今之冬至初昏室中而日在箕三度箕者东方之宿则日行东陆躔于析木之寅也是去尧未四千年而差五十度矣古厯之简易者今安得仿而求之乎或曰定朔之法莫验于日月之交食书诗春秋所载日食俱在朔汉魏以后日食或在晦者葢日行一度月行十三度有竒言其平行也二十九日有竒而防言其经朔也夫日者阳之精也行南陆则盈行北陆则缩月者隂之精也近日则行疾逺日则行迟古者止用经朔故月一大一小日食或在朔二月食或在望之前后汉魏以后日食多在晦其葢坐此耳张衡分九道何承天定小余李淳风之定朔皆是矣然日躔有自然之度而以己意附之可乎善乎杜预之言曰阴阳之运随动而差差而不已遂与厯错厯家者流欲以管窥之见而推合以验天不知以有常之理而顺天以求合差法何时而明哉洪惟我太祖髙皇帝承干御极膺厯授图数由天悟理本心孚二统相持则徴诸七政三厯相雠必协于五纪占天有台而璿玑之器存造厯有官而羲和之职举铜有仪而推测之法立其积分一授时之数也其置闰一大易之防也分至启闭即少昊之所命也春夏秋冬即陶唐之所授也敬天勤民也至矣而犹有谓年逺数盈随时改厯之説是岂无所徴欤尝考博士元统之议曰厯日之法其来尚矣今厯虽以大统为名而积分犹授时之数况授时厯以至元辛巳为厯元至洪武甲子积一百四年以厯法推之得三亿七千六百一十九万九千七百七十五分经云大约七十年而差一度每嵗差一分五十秒辛巳至今年逺数溢渐差天度拟合脩改太祖是其言矣开创未遑也正德十三年五月己亥朔日食起复弗合员外郎郑继之日官周濂请验交食以更厯元矣而武庙未之行也嘉靖三年正月五星聚营室劝脩德以应天脩省以承庆少卿乐防之疏可考也请登台测影调元正厯以求未定之差法少卿华湘之疏可考也诸臣先后之建白岂无所见而云然哉尝以赤道考之胜国至元辛巳改厯天正冬至赤道嵗差一度五十秒今退天三度五十二分五十秒矣黄道嵗差九十二分九十八秒今退天三度二十五分七十四秒矣故距元辛巳至洪武甲子仅一百四年迄今则二百九十五年每嵗差一分五十秒约七十年差一度今合差四度余矣考厯元以坐致千嵗之日授民时以永万年之统者不有待于今日哉窃闻之改厯之法有四一曰立元二曰测三曰察度四曰定朔夫嵗朔又复谓之元作厯者每以十一月甲子夜半朔旦冬至为厯元必也用太史公三纪大备之法本范史纪元之日如太初所谓四千六百十七嵗已尽都无丝发之余特起新厯之第一日则厯元不差后其可久乎是谓厯元马融谓天体不可测知天之度惟有玑衡一事夫玑衡即今之浑仪也厯代以来其法渐备至郭守敬又加详焉独不可仿而行之乎是谓测易之革曰泽中有火革君子以治厯明时夫作厯有常度也惟观五星以测三垣观三垣以测二十八宿观二十八宿以察中星是谓察度定朔之法必于交食验之张何所考皆不能无差惟郭守敬以辰集时刻所在之日为定数此其为最精者是谓定朔治厯之人有三一曰专门之裔二曰明经之儒三曰精算之士夫汉之公孙卿壶遂司马迁请改正朔矣而不能为算也乃郑平唐都洛下闳之徒出然后成太初厯崔浩之魏厯称精矣而惟髙允能辨五星聚井之差程子尝曰尧夫差法冠絶古今尧夫尝曰子云知厯法又知厯理许衡郭守敬王恂之作厯也穷极四海竭尽心思就晷测影凌驾百代夫唐都洛下闳邓平专门之裔也子云尧夫许衡明经之儒也髙允郭守敬王恂精算之士也诚得三者之人而行改厯之法庶可备一代之制而树未来之准












　　图书编卷二十五
&lt;子部,类书类,图书编&gt;
　　钦定四库全书
　　图书编卷二十六
　　明　章潢　撰





















　　舜典璿玑玉衡以齐七政○以璿饰玑所以象天地之转运也以玉为管横而设之所以窥玑而齐七政之运行也犹今之浑天仪也
　　朱熹曰浑天仪古必有其法遭秦而灭至汉武帝时洛下闳始经营之鲜于妄人又量度之至宣帝时耿寿昌始铸铜而为之象宋钱乐之又铸铜作浑天仪衡长八尺孔径一寸玑径八尺圆二丈五尺强转而望以知日月星辰之所在即璇玑玉衡之遗法也
　　浑天之仪有三曰六合仪三辰仪四游仪共为一器所谓六合仪者平置一黑环凖为地平列十二辰及八方四隅其上又置黑双环并结于地平之子午半在地上半在地下比为天脊其侧刻为周天去极之纬度从地平子位而上三十六度夹小板于黑双环之间板通圆窍比为北极又从地平午位而下三十六度亦夹木板为窍以比南极别置赤单环比为赤道于上刻周天之经度结于地平之卯酉其最髙处结于北极之南九十一度即天顶之南三十六度也四环之结如天地之定位赤环虽刻周天经度实乃周地之经三百六十余度黑环虽刻周天去极之度实亦用月之纬度三百六十有余盖六合仪不以运转而天体则左旋故言周地不言周天也三辰仪者亦置黑双环与六合仪之双环同而为径小所刻始为周天去极之度其双环北板窍与六合仪北板窍相通共贯以圆轴南板亦然轴圆则双环转运于六合仪内转非定体故为周天去极度亦置赤单环如六合仪者附结于双动环之上去极九十一度是为卯酉两月之日躔而其上始刻周天赤道之度可以随双环而运转别置黄单环附结于赤环卯酉宿度仍刻周天黄道度数恐赤黄两环动摇又作白环以辅之使无欹倾而五环总为三辰仪四游仪者亦置黑双环与三辰仪之双环同而围径又小其上亦刻周天去极度其北极板窍与在外二板窍通一轴南窍板亦然此双环内各置一直干名曰直距如圆扇之脊与两极相比数均上下俱夹外轴量两距之常长取其当半作圆窍别置一圆板其心贯以八尺之衡管圆板两旁联为圆轴横距道直距之两窍轴圆可转则衡管可以南北低昻而窥天复随此双环东西转运无往不可窥望故谓四游也窥管长八尺故四游之环径八尺在外者以次渐寛若测望可宿星躔去极度数并为于三辰环上验之又于南轴之外接连一长木贯定水轮引水运之使南轴因而转运一昼夜而周以比天体之绕地一周也三辰仪上布列珠玉比为星象即璿玑玉衡之遗制也
　　王蕃曰天之形状似鸟卵天包地外地犹卵之裹黄圆如弹丸故曰浑天言形体浑浑然也
　　按玑衡之象或谓起于伏羲或谓作于帝喾或云乃羲和旧制非舜创为也马融谓上天之体不可测知天之事者惟有玑衡一事而已玑衡即今浑天仪也王蕃之论亦谓仪之制置天梁地平以定天体为四游以缀赤道者此谓玑也置望筩横箫于仪中以窥七曜之行而知其躔离之次者此谓衡也若六合仪三辰仪四游仪并列为三重者李淳风所作而黄道仪者一行所增也始张衡祖洛下闳耿夀昌之法别为浑象防轮宻室以漏水转之以合璇玑所加星度则浑象本别为一器唐李淳风梁令瓒祖之始与浑仪并用宋沈括所上浑天仪载在宋史者其为论精宻有志于复古仪象者可考也
　　蔡邕天文志曰言天体者有三家一曰周髀二曰宣夜三曰浑天宣夜之学絶无师说周髀数术俱在考验天象多所违失故史官不用惟浑天者近得其情今史官所用台铜仪则其法也立八尺围体之度而具天体之形以正黄道以察法敛以行日月以歩五纬精微深妙万世不易之道也
　　问天道左旋日月星辰右转朱子曰自疏家有此说人皆守定某看天上日月星辰不曾右转只是随天转天行健这个物事极是转得速且如今日日与月星都在这度上明日天一旋转却过了一度迟些便欠一度月又迟些又欠了十二度如星嵗须一转争了三十度要看厯数子细只是璇玑玉衡数中载王蕃浑天说一段极精宻便是说一个现成天地了其说曰天之形状似鸟卵地居其中天包地外犹殻之裹黄圆如弹丸故曰浑天言其形体浑浑然也唐一行浑天仪【一行博览经史武三思慕其名请征之逃隐匿于僧习梵律宗勑书强起之访以安国抚人之道言切直无隐受诏与率府兵曹梁令瓒造浑天仪铸铜为环天之象中具列宿赤道及周天之度数注水激外轮令其自转外络二轮缀以日月令与同运天西旋一昼夜适一周而日东行亦适一度月行适十三度十九分度之七二十九转有余而日月适会三百六十五转而日适一周天子仪象正合置木柜为地平仪半在地下晦明朔望迟速有准立木人二于地平上其一前置鼓以刻能自按鼔击之其一前置钟以辰每歴一辰能自按钟撞之皆于柜中各施轮轴钩键关鎻交相持而然置武成殿前示百官夺天巧至于此然铜铁久乃渐澁不能适合久亦不能复运也其黄道游仪以古尺四分为一度旋枢双环其表丈四尺六寸一分竪八分厚三分直径四尺五寸九分古所谓旋仪也南北斜两极上下循规各三十四度表里画周天之度其一面加银钉钉之使东西运转如浑天游旋然中旋枢轴至两极首内孔径大两度半长与旋环径齐玉衡望筩长四尺五寸八分广一寸二分厚一寸孔径六分行旋于轴中旋运持正用窥七曜及列宿之阔狭外方内圆孔径一度有半周日轮也其阳经双环表一丈七尺三寸里一丈四尺六寸四分广四寸厚四分直径伍尺四寸四分置于子午左右用八柱相固亦表里画周天度一面加钉亦加之银钉半在地上半隐地下双间挟枢轴及玉衡望筩旋环于中也其隂纬单环外内广厚周径皆准阳经与阳经相防各半内外俱齐面乎上为天下为地横周阳环谓之隂浑也靣上为两界内外为周天百刻天顶单环表一丈七尺三寸竪广八尺厚三分直径五尺四寸四分直中国人顶之上东西当卯酉之中稍南使见日出入令与阳经隂纬相固如鸟殻之中黄然南去赤道三十六度去黄道十二度去北极五十五度去南北平各九十一度而强赤道单环表一丈四尺五寸九分横八分厚三分直径四尺五寸八分赤道者当天之中二十八宿之位也后魏斛兰所造因着双环规不能运动臣今所造转运随天仍度穿一穴即知古者秋分日在角五度今在轸十三度冬至日在牵牛初今在斗十度随穴退交不复差谬傍在卯酉之南上去天顶三十六度而横置之黄道单环表一丈五尺四寸一分横八分厚四分直径四尺八寸四分是日之所行也故名黄道太阳陟降积嵗有差月及五星亦随日度出入古无其器意斟酌以为率故踈阔尤甚今设此环置赤道环内仍开阖使运转出入四十八而极画两方周天东西列周天度数南北列百刻可使见日知时上列三百六十刻与用卦相凖度穿一穴与赤道相交白道月环表一丈五尺一寸五分横八分厚三分直径四尺七寸六分月行有迂曲迟速与日行缓急相反古亦无其器今创置于黄道环内使就黄道为交合出入六十度以测每夜之月离亦上画周天之度度穿一穴拟移交会诸皆用铜铁为之游仪四柱为龙以龙象天能兴云雨故以致饰也柱在四维崇四尺七寸水槽山崇一尺七寸五分槽长六尺九寸髙广各四寸地深一寸广一寸五分龙下有山云在水平槽之上并铜为之其所测景视古星经宿度详审较然初淳风造厯定二十四气中晷与祖冲之长短互异未知其孰是及一行作大衍厯诏太史测天下之晷求土中以为定于是一行上议曰周礼大司徒以土圭之深测土深日至之景尺有五寸谓之地中郑氏以为日景于地千里而差一寸谓尺有五寸者南戴日下万五千里地与星辰四游升降三万里之中是以半之得地中焉在今颍川阳城宋元嘉中南征林邑以五月立表望之日在表北景居表南于交州景在表南三寸于林邑九寸一分交州距洛水陆九千里盖山川囘折使然以表考其径当五千里也今所测交州夏至在表南长三寸三分与元嘉所测略同而使者还言于交望极才髙二十余度八月海中望老人星下有列星粲然明大者甚众古所未识乃浑天家以为常不见者也葢随所至为见如此大史监南宫説择河南平地设水凖防树八尺之表以引度之自滑台白马县夏至之晷尺有五寸七分自滑台表南行百九十八里二百七十九歩得浚仪岳台晷尺有五寸防强自浚仪又南百六十七歩二百八十一歩得许州扶沟晷尺四寸四分自扶沟又南百六十里至上蔡武津晷尺三寸六分半大率五百二十六里二十七十歩而晷二寸余则旧説日千里而差一寸者妄矣今以勾股法校阳城中晷夏至尺四寸七分八厘冬至丈二尺七寸一分半定春秋分五尺四寸三分以覆晷斜视极出地三十四度十分度之四自滑台浚仪扶沟诸表视之大率三百五十一里八十歩而北极差一度极之逺近旣异则黄道晷景固随之而变矣又以图经校安南日在天顶北二度四分极髙二十度四分冬至晷七尺九寸四分夏至在表南三寸三分定春秋分二尺九寸三分差阳城十四度三分其径则五千二十三里矣又南至于林邑北至于铁勒之地各差十七度四分则在铁勒五月日在天顶南二十七度四分极髙二十二度周圆百有四度常见不隐北至晷四尺一寸三分南至晷二丈九尺二寸六分定春秋分晷五尺八寸七分其没才十五余度夕没亥西晨出丑东校其里数已在囘纥之北而骨利干极南之地犹在其南矣则知吴中常侍王蕃本郑万五千里为勾股斜射法考周径之率以揆天度径五万里者所谓以蠡测海者也不知目视不能及逺逺则微差其差不已遂与术错譬游于大湖之中广袤不盈百里已见日月朝夕出入于湖中及浮大海不知防千万里犹见日月朝夕固出入其中也令于朝夕之际俱设重差而望之必将大小同术无以分矣横既如此纵亦宜然古人所以歩圭影之意将节宣和气辅相物宜不在于辰次之周径其所重厯数之意将欲恭授人时钦若乾象不在于浑盖之是非也而或者各信所传以术天体谓浑天可任数而测天象可运筭而筹是术无稽之法于视听之所不及君子所富阙而不议者也诚以为盖天耶则南方之度渐窄果以为浑天耶则北方之极寖髙此又浑盖家尽智毕议而未有能通其説者也则王仲任葛稚川之徒区区于异同之辨亦何益于人伦之数哉今为覆矩图南自丹穴北冀幽都每极移一度輙累其差于以稽日食之多少定昼夜之长短而止则天下之晷皆恊其数矣】
　　浑仪
　　防尧典仲夏星火至秦月令仲夏昏亢中大率迟二十六度今仲夏昏轸中又迟十七度【疏日先论尧典中星多牵合月令乃吕不韦以秦厯增损周公时训而为之者也大抵季月中星与尧舜仲夏中星多合差其嵗差使然尔嵗差之说有以四十五年差一度者宋大明厯是也有以百八十三年差一度者梁虞厯是也有以百八十三年差一度者梁祖冲之大同厯是也有以四十八年差一度者唐开元之大衍厯是也虞喜谓五十年差一度何承天谓百年差一度皆未得其实宋朝纪元厯以七十八年差一度最为宻率唐志有六考古史及日官簿以通法纪之三千四十分度之三十九太为一嵗之差盖亦七十八年而差一度也崇天厯庆厯甲申冬至月在斗五度以嵗差之法推而上之自庆厯甲申去唐开元甲子凡三百二十一年日差五度故唐志云开元甲子日在赤道斗十度是也又推而上之自开元甲子去汉太初元年丁丑凡八百二十七年日差十度故唐志云以开元太衍厯嵗差引而退之则太初元年冬至日在斗二十度是也其太初厯云日在牵牛初为术疎矣自太初丁丑推而上之去秦庄襄王元年一百四十五年日差二度冬至日当在斗二十二度故月令云日在斗也自秦庄襄王元年推而上之去尧之甲子凡一千二十八年日差二十六度冬至日当在虚一度日没而昴中故尧典云日短星昴是也盖月令之中星不宗尧典固也用嵗差之法自汉以来迄于晋唐诸儒皆以日在斗牛互为胶柱之说虽厯家亦不悟至宋梁以来厯家虽论其差儒者犹未深察故唐臣疏月令中星参以尧典谓七星毕见果然则中星之度数不必考而玉衡为无用矣至宋朝命儒臣修唐志而嵗差之法始明然先儒占日至所在星度多举冬至为例此独仲夏中星者愚于月令仲冬中星有疑故阙之】夫中星迟则日至所在不同而黄道随之矣【黄道者光道也日之所行故曰光道晋志载葛洪浑天仪注云谓黄道与赤东交于角五少弱西交于奎十四少强南至斗二十一度北至井二十五度唐志云黄道春分于赤道交于奎五度太秋分与去道交于轸十四度少南至斗十度北至井十三度愚按葛洪所引浑天仪注似是汉人所作其论黄道东西交南北至度数近太初元年日行之度唐志则防开元甲子而云所以不同也至于汉志谓光道北至东井南至牵牛东至角西至娄其北至冬交与葛洪同其南至西交与葛洪异盖班固主太初厯而云其大初厯谓冬至日在牵牛初东汉贾逵已论其疎矣葛洪与贾逵一説也此所谓日至所在不同而黄道随之也】此只依尧典以着演纪之端也【凡厯数所起谓演纪之端皇甫谧曰帝尧以甲辰之嵗即帝位皇极经世书所载亦然凡在位七十年二十一年而得甲子即以为演纪之端是年天正冬至日在虚一度以纪元厯歩之一万分度之百二十八为一嵗之差凡七十八年日差一度自帝尧演纪之端至汉太初元年丁丑积二千一百九十四年日差二十七度八千二百七十二分至唐开元甲子积三千令一年日差凡三十八度四千一百二十八分至宋朝乾徳甲子积三千三百四十一年日差凡四十一度四千八百四十分至庆厯甲申积三千三百六十一年日差凡四十二度五千八十八分至绍兴甲子积三千四百二十一年日差凡四十三度七千八百八十八分若不存演纪之端则积分计差之法何所从始此所以只依尧典而着演纪之端也春秋文曜钩云唐尧即位羲和作浑仪王蕃云浑天仪者羲和之旧器也愚按尧典所载有厯有象故作浑象浑象者羲和之旧器也安得不着尧典之中星以为演纪之端乎】日月五星是七政皆纬星也【不动者为经星动者为纬星张衡云文曜乎天其动者有七日月五星是也故曰七政皆纬星也】今着黄道南北至去赤道各二十四度以验日晷之长短【后汉志载张衡浑仪赤道横带天之腹黄道斜带其腹去赤道表里各二十四度晋志载葛洪浑天仪注赤道带天之黄道出入赤道极逺者去赤道二十四度唐志载一行黄道仪云赤道带天之中以分列宿之度黄道斜运以明日月之行五代司天考载王朴曰赤道者天之级带也其势圆而平纪宿度之常数焉黄道者日轨也其半在赤道内半在赤道外去极二十四度所以着黄道南北至各二十四度也日晷长短之说汉志曰日近极故晷短逺极故晷长日去极逺近难知要知晷景者所以知日之南北也按周礼大司空以土圭之法测土深日至之景尺有五寸谓之地中先儒皆谓地中今阳城是也立八尺之表日永景尺五寸日短景丈三尺郑康成注及考灵曜周髀灵宪王蕃陆续诸书并云日景于地千里而差一分隋志载元嘉十九年遣使往交州测景夏至日景南出表三寸二分何氶天计阳城去交州路当万里而景差一尺八寸二分是六百里而差一寸也唐太史议曰交州去洛九千里盖山川廻折使之然以表考其当五千里乎开元十二年遣使天下景太史监官说择河南平地设水凖绳墨植表以引度之大率五百二十六里晷差二寸余南林邑冬至晷六尺九寸夏至在表南五尺七寸比铁勒夏至晷四尺一寸三分冬至晷二丈九尺二寸六分计阳城南距林邑六千一百一十二里五月日在天顶比六度北距铁勒与林邑正等则五月日在天顶南二十七度四分旧说千里而差一度疎矣然则日晷长短之说不必以尺寸为较大约测其晷极长则知日南至测其晷极短则知日北至如斯而已】书十二次以来月之晦朔而嵗成矣【十二次亦曰十二辰日月之所防也晋志云班固三统厯十二次配十二野其言最详又有费直说周易蔡邕月令章句所言颇有先后魏大史令陈卓更言郡国所入宿度今合附而次之自轸十二度至氐四度为夀星于辰在辰郑之分野属兖州自氐五度至尾九度为大火于辰在卯宋之分野属豫州自尾十度至南斗十一度为析木于辰在寅燕之分野属幽州自南斗十二度至须女七度为星纪于辰在丑吴越之分野属扬州自须女八度至危十五度为枵于辰在子齐之分野属青州自危十六度至奎四度为娵訾于辰在亥衞之分野属并州自奎五度至胃六度为降娄于辰在戍鲁之分野属徐州自胃七度至毕十一度爲大梁于辰在酉赵之分野属冀州自毕十二度至东井十五度为实沈于辰在申魏之分野属益州自东井十六度至柳八度为鹑尾于辰在未秦之分野属雍州自栁九度至张十六度为鹑火于辰在午周之分野属三河自张十七度至轸十七度为鹑尾于辰在巳楚之分野属荆州此班固所志也其费直蔡邕之说所先后或一二度或三四度多不过六度又陈卓范蠡鬼谷子张良诸葛亮谯周京房张衡并云角亢氐辰郑兖州房心卯宋豫州箕尾寅燕幽州斗牛女丑吴越扬州虚危子齐青州室壁亥衞并州奎娄胃戍鲁徐州昴毕酉赵冀州觜参申魏益州井鬼未齐雍州栁星张午周三河翼轸已楚荆州皆不计星度举其大纲耳夫天运一周日移一度月移十三度十九分度之七日舒月速当其同谓之合朔舒先速后近一逺三谓之相与为衡分天之中谓之望以速及舒光尽体伏谓之晦凡十二晦朔而成岁矣张衡灵宪曰日譬则火月譬则水火则外光水则含影故月光生于曰之所照魄生于日之所蔽当日则光盈就日则光尽也皇极外书占月本黑受日之光而白与灵宪之说合此所以有晦朔也星家于诸纬行度皆能着厯惟月行最速未及八刻已移一度不可着厯其为算法积分成度求之久逺易致差讹欲明其要不若求之晦朔日之所次则月之所会也自朔日计之每日行十三度十九分度之七至晦又求其防则望所次皆可得而推虽不中不逺矣日月之行皆有盈缩日盈月缩则后中而朔月盈日缩则先中而朔故曰虽不中不逺矣日月之防是为十二次十二次之所防则十二朔之所纪也十二晦朔虽曰成岁常有余分葢日行三百六十五日有二十五刻虽周天月行二十九日有五十三刻强而与日会凡三百五十四日有三十七刻而十二晦朔终矣每岁余十日有八十八刻三岁余三十二日有六十四刻而置闰二十九日有五十三刻尚余三日有十一刻通十九嵗计之共余二百六日有七十二刻凡置七闰父二百六日有七十二刻而无余分故雄太十九嵗为一章一章者闰分尽也按六厯诸纬与周髀云日月同起于度端日舒月速凡日行十九周月行二百五十四周而复防于端是为一章后汉志曰闰七而尽其嵗十九名之曰章是也四章为蔀蔡邕月令章句七十六年为蔀首是也二十四蔀曰纪纪法一千五百二十年三纪为元韩子曰四千五百六十嵗为元是也此所以书十二次以求月之晦朔而成嵗矣】其余纬星自可随其迟速以数歩之也【上文旣明日月之行矣其余纬星谓五星也木东方曰嵗火南方曰荧惑金西方曰太白水北方曰辰星土中央曰镇星张衡灵宪曰日者阳精之宗月者隂精之宗五星者五行之精也日行黄道月与五星皆出入黄道也隋志载宋元嘉十七年作小浑天其日月五星悉居黄道不着出入之度盖为之大约云唐志载李淳风黄道仪以玉横旋规别带日道旁列二百四十九交以携月游一行更造游仪黄道内施白道月环其法大烦所以难述然则月与五星大约出入黄道其纎悉则付之造厯者考其出入之度以推日月之交蚀五星之留连有差则以浑天占之盖浑天者象也厯纪其详象着具畧厯象与天合则黄道差而七政不齐其厯与象皆当脩也按汉志月有九行者黑道二出黄道北赤道二出黄道南青道二出黄道东白道二出黄道西一行考月行出入黄道为图三十六究九道之增损作大衍厯五代司天考王朴明九道以歩月作钦天厯曰九道者月轨也其半在黄道内半在黄道外去极逺六度出黄道谓之正交入黄道谓之中交自古虽有九道之说盖亦知之未详徒有祖述之文而无推歩之用今以黄道一周分为八节一节之中分为九道尽七十二道而使日月无所隐其邪正之势焉盖月之出入黄道时异而日不同非浑天所能述要之极逺不过六度则大数可知矣五星行度有舒有速金水辅日而行谓之辅星一嵗一周天火曰荧惑二嵗周天木曰嵗星嵗易一次十二嵗而周天土曰填星三十嵗而周天其盈缩也近日而疾远日而迟去日极逺势尽而留此其大畧也或曰七政不齐则厯当修固矣浑象亦有修乎曰安得无修观尧典与月令中星不同则黄道之交至凡七十八年一修矣黄道定而七政齐故曰其余纬星自可随其迟速以数歩之也】经星有微有着凡万有一千五百二十【前汉志云凡天文在图籍昭昭可知者经星常宿中外宫凡百八十一名积数七百八十三星皆有州国官宫物类之象张衡灵宪曰星也者体生于地精成于天列居错时各有攸属中外之宫常明者百有二十四可名者二百二十为星二千五百而海人之占未存焉微星之数盖万有一千五百二十庶物蠢蠢皆得系命晋志云武帝时大史令陈卓总甘石巫咸三家所着星图大凡二百八十三官一千四百六十四星以为定纪盖灵宪所谓常明可名之星者也唐志云使者大相元大言交州望极才髙二十余度八月海中望见老人下列星灿然明大者其象古所未识乃浑天象所谓常没地中者也大率去南二十度以上之星则见盖灵宪所谓海人之占未有存焉者也微星不可胜穷故举而当诸万物之数曰万有一千五百二十者也】今斜倚南北枢去地高深三十六度以象二枢【王蕃曰天地之地状如鸟卵天包地外犹殻之裹黄也周旋无端浑浑然故曰浑天也又曰浑象之设地当在天中其势反观其形地为匡于已解者无异在内盖自古作浑象皆然惟吴诸葛衡与宋钱乐之所作使居于天中后之人亦不用其法盖其势不便也今置木柜以为地平盖从古法葛洪曰北极去三十六度南极入地三十六度两极相去一百八十二度半强绕北极径七十二度常见不隠绕南极七十二度常隐不见唐志曰地二百五十一里八十歩而极差一度林邑极髙十七度四分周圆三十五度常见不隐铁勒极髙五十二度周圆百四度常见不隐然则南北极去地髙深各三十六度据阳城而言者也】着赤道带天之腹书二十八舍以分周天之度而昏旦之中星定矣【二十八舍者二十八宿之度数也以日月五星之所次舍故诸志亦曰二十八舍也东汉志载永元大史黄道铜仪以角为十三度亢十度氐十六房五心五尾十八箕十斗二十四四分度之一牵牛七须女十一虚十危十六营室十八壁十奎十七娄十一胃十五昴十二毕十六觜三参八东井三十舆鬼四柳十四星七张十七翼十九轸十九唐志大衍厯南斗二十六牛八须女十二虚十八危十七营室十六东壁九奎十六娄十二胃十四昴十一毕十七觜觽一参十东井三十二舆鬼三柳十五星七张十八翼十八轸十七角十二亢九氐十五房五心五尾十八箕十一为赤道其毕觜觽参舆鬼四宿度数与古不同旧注角距星去北极九十一度亢八十九度氐九十四度南斗一百一十六度牛百六度虚百四度危九十七度营室八十五度东壁八十六度奎七十六度娄八十度胃昴七十四度毕七十八度觜觽八十四度参九十四度东井七十度舆鬼七十八度柳七十七度七星九十一度张九十七度翼九十七度轸九十八度一行大衍厯角距星去北极九十三度半亢九十一度半氐九十八度房一百一十度半心一百一十度尾百二十四度箕百二十度南斗百一十九度牵牛百四度须女百一度虚百一度危九十七度营室八十三度东壁八十四度奎七十二度娄七十七度胃昴毕七十六度觜觽八十一度参九十三度东井六十八度舆鬼六十八度柳八十度半七星九十三度半张百度翼百三度轸百度今用一行大衍厯更定度数较之于古犹为精矣此所以着赤道带天之腹书二十舍以分周天之度也定昏旦之中星其妙法尤详舜典曰在璇玑玉衡以齐七政郑康成云其转运者为玑其持正者为衡皆以玉为之七政者日月五星也以玑衡视其行度以观天意也马融曰浑天仪可旋转故曰玑所谓衡者其横箫也所以视星辰也璿为玑玉为衡天象日月五星皆以此度知其盈缩进退愚按二説皆谓衡以视星辰之行度非谓以衡望玑也惟蔡邕盖天説谓圆者为玑其径八尺以璿玉为之悬而运之以象天之行直者为衡其长八尺以美玉为之孔径一寸从下望玑以视星辰唐孔頴达疏遂采蔡邕説谓悬玑以象天而以衡望之转玑窥衡以知宿宿且邕谓玑为盖天悬而运之其径八尺画图列宿故以稠槩管窥则乱矣况在函丈之内安用八尺之管窥乎其说殊不可晓然则当从郑安成马融之说以衡视星辰之行度得之矣今采诸家之说为图以附于后又按隋志载梁天监中祖晅曰错综经注以推地中其法曰先验昏旦定刻漏分辰次乃立表于凖平之地名曰南表日中更立一表于南表影末名曰中表以望北极枢而立北表令参相直三表皆以悬凖定乃观三表直者其立表于地即当子午之正三表曲者当更求之又以春秋二分之旦日出东方乃立表于中表之东名曰东表是日之夕入西方半体又立表于中表之西名曰西表乃观三表直者则其地处卯酉之正也南北经之东西纬之各径百有二十一尺四分尺之三规而圆之周三百六十有五尺四分尺之一以象周天之度漏刻工水正日之昏从中表之北望之以二十八宿之先至使与南表及中表相为中星也至明昏时更望之星则西过一度乃移南表一尺以望之又明日昏时星复西过一度又移南表一尺以望之至后日昏当表即是前日度分之尽也如是为法至三百六十五日始之星还而当中盖太史占中星之法至是为特详愚谓三表之设善矣更当以玉衡望之其法始备故并图于后】












&lt;子部,类书类,图书编,卷二十六&gt;
　　【右玉衡与璇玑为二器互相为用不可缺一故舜典并言之若共为一器安得并言哉先儒皆知璇玑为浑仪玉衡为横箫然欲二者必合为一器则胶矣按张衡作浑天仪于宻室转之以告灵台观天者皆如合符则知浑仪之转在宻室而横箫之观在灵台二者互相为用不可缺也至吴时玉蕃制浑仪乃设游筩于其中谓之玉衡其说以为有玑而无衡但谓之浑象不谓之浑仪此强分别也仪谓仪形象谓法象仪象岂有二哉隋志采王蕃之说谓张衡所造止是浑象而讥何承天莫辨仪象之异以为乖戾此乃蔽王蕃之新论而不解张衡之旧制云耳所载魏刘曜光初云年孔挺作铁仪其规有六其外四规不动其内双规径八尺其转运属双轴双轴之间置衡长八尺通中有圆孔径一寸当衡之半两傍有阙各注着双轴衡既随内窥东西转运又自于双轴之间得南北低昻观此所云玉衡在浑仪中乃为赘物有之无用去之无损果何为哉又载后魏晁崇作与刘曜大同盖互相仿述也唐李淳风作铜仪其外四规不动号曰六合仪其内双规径八尺转于六合之内号曰三辰仪去极为轴傍转于内贯玉衡在枢之间而南北游号曰四游仪此所云与刘曜所作无以异也一行铜仪径四尺五寸九分玉衡长四尺五寸八分旋于轴中其制亦与刘曜相类皆附会王蕃之说牵合玑衡以为一器其实无义理也王蕃之说曰浑仪以察三光以窥分宿度浑象以着天体以布星辰愚谓更言之曰衡以察三光以分宿度玑以着天体以布星辰斯三者考于天盖宻矣如此然后昏旦之中星定之矣】其余经星自可因而出没以象占之也【上文既明北极及二十八宿之方位度数矣其余经星谓如灵宪所载常明可名之星也方位度数既定则出没之时可知矣出没之时定则其疎宻鳞次之象皆可按图而占之矣旧经文昌二星在舆鬼四星在东井北斗枢在七星一度璇在张二度玑在箕二度权在翼八度衡在轸八度开阳在角七度杓在亢四度天闗在黄道南四度天樽天桴在黄道北天江天髙狗国外屏云雨虚梁在黄道外天囷土功吏在赤道外上台在东井中台在七星建星在黄道北半度天苑在昴毕王良在壁外屏在觜雷电在赤道外五度霹雳在赤道外四度八魁在室长垣罗堰当黄道唐一行测文昌四星在柳一星在鬼一星在东星北斗枢在张十三度半玑在翼十三度权在翼十七度半开阳在角四度少杓在角十二度少天闗天江天樽天桴天髙狗国外屏皆当黄道云雨在黄道内七度虚梁在黄道内四度天囷当赤道土功吏在赤道内六度上台在柳中台在张建皇在黄道半北四度半天苑在胃昴王良四星在奎一星在壁外屏在毕雷电在赤道内二度霹雳四星在赤道内一星在外八魁五星在壁四星在营室长垣在黄道北五度罗□在黄道北凡图星辰之象其法有二一曰浑天其圆如弹一曰盖天其圆如盖浑天全象天体盖天南方之度反阔所以不类汉末子云难盖天八事以道浑天其后桓谭郑蔡邕陆续各陈周髀之违周髀即盖天之说也其本庖羲氏立周天厯数其所传则周公受于殷商周人志之故曰周髀髀股者表也其言天之居如倚盖极天之中而今在人北所以知天之形如倚盖也天傍转如推磨而左行日月右行随天左转譬之蚁行磨石之上磨左旋而蚁右去磨疾而蚁迟故不得不随磨而左焉此其说亦可取又谓曰朝出阳中暮入隂中夏时隂少故日长冬时隂多故日短此则疎而未详也愚谓今之星图凡可以锓木立石者皆盖天之遗也浑天不可以锓木勒石亦有以二分二至为四围而锓木勒石者反不如盖天之图南方之度天当狭而反阔其星当宻而反疎亦势不得不尔观者以意会之可也按隋志髙祖平陈得善天官者周坟乃命之参校周齐梁陈官私旧图刋其大小正彼疎宻依凖甘石巫咸三家星位以为盖图旁摘始分甄表常度并具黄赤二道内外两规悬象着眀躔度攸次星之隐见云汉昭囘宛若穹苍将为正范唐志李淳风以为盖天之说天地中髙而四渎隤日月相隐可以为昼夜绕北极常见者谓之上规绕南极常隐者谓之下规赤道横络者谓之中规今取以附于后】
  </div>
  <div class="pagination">
   <a href="图书编_page63.html">
    上一页
   </a>
   <span>
    ...
   </span>
   <a href="图书编_page59.html">
    59
   </a>
   <a href="图书编_page60.html">
    60
   </a>
   <a href="图书编_page61.html">
    61
   </a>
   <a href="图书编_page62.html">
    62
   </a>
   <a href="图书编_page63.html">
    63
   </a>
   <span class="current-page">
    64
   </span>
   <a href="图书编_page65.html">
    65
   </a>
   <a href="图书编_page66.html">
    66
   </a>
   <a href="图书编_page67.html">
    67
   </a>
   <a href="图书编_page68.html">
    68
   </a>
   <a href="图书编_page69.html">
    69
   </a>
   <span>
    ...
   </span>
   <a href="图书编_page65.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
