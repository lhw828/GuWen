<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 15 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 15 页/共 50 页
  </h1>
  <div class="content">
   白孔六帖卷二十九
　　钦定四库全书
　　白孔六帖卷三十　　　唐　白居易　原本
　　宋　孔　传　续撰
　　言语【一】　　　　　博物【二】
　　隠语【三】　　　　　讷【四】
　　口齿【五】　　　　　心【六】
　　视【七】　　　　　　听【八】
　　面【九】　　　　　　胷【十】
　　手【十一】　　　　　臂【十二】
　　言语【一　慎言　利口　失言辩　　游説　诽谤附】
　　白言语有章　发言为诗　言之无文【行之不逺】言以足志【不言谁知其志也】好言自口　言必有中　非礼勿言　哿矣能言【巧言如流俾躬处休】不厌【公叔文子时然后言人不厌其言】言中伦【柳下惠】思忠【君子有九思言思忠】无瑕【善言无瑕谪】千里应之【君子居其室出其言善则千里之外应之】宰我子贡【言语科】作乂【洪范二曰言言曰从从作乂】立言【太上立徳其次立言立言谓身没立言于世】身文【介子推曰言身之文】有徴【叔向曰君子之言信而有徴故逺怨于其身】子产有辞【叔向曰辞之不可已也如是夫子产有辞诸侯頼之若之何释辞】晏子一言【君子仁人之言其利溥哉晏子一言而齐侯省刑也】辑矣【辑睦也诗曰辞之辑矣】一言而善【传曰叔向适郑鬷蔑恶立于堂下一言而善叔向闻之曰必鬷明也下执其手以上曰子若不言防失子矣】大辩若讷【巧言如流】文子之贤【则闻呐呐】而仲尼之圣【且贵便便】文以君子之辞【礼】加民【言出乎身加乎民】口实【以台为口实】惟口【起羞】出好兴戎　有章【出言有章】大言　小言【事君大言入则望大利小言入则望小利】穆穆皇皇【言语之美】君子约言【小人先言】不以言举人【不以人废言君子也】灋语之言【能无从乎】请事斯语　辞达【而已矣】在耳之言　吐嘉言如木屑【王澄与人书曰胡母辅之字彦国吐嘉言如木屑霏霏不絶诚为后进领袖也】清言理服言谭林薮【乐广常与裴頠清言欲以理服之而頠为言谭之林薮】鄙小子之狂简【窃先生之余论】我求懿徳【尔有嘉谋】当喻以正义【岂移于浮辞】虽嘉言可听【而国章难废】懐璧兴咏【铄金垂范】庶遵季布之诺【宜附周任之言】其容不改【斯言有章】一言兴邦【片言折狱】戒在三缄【应其千里】践言纳言　讷于言【敏于行】同心之言【其臭如兰】貌言【华也】至言【实也】
　　苦言【药也】甘言【疾也】言忠信　孟子之知言【诐辞知其所蔽淫辞知其所防邪辞知其所离遁辞知其所穷】　慎言古者言之不出【耻躬之不逮】君子欲讷于言　三复【南容三复白圭】得无讱乎【子曰仁者其言也讱曰为之难言之得无讱乎】驷不及舌【子贡曰】耳属于垣【君子无易由言】过行【君子耻其言而过其行】天何言哉【子曰予欲无言】一言【君子一言以为知一言以为不知言不可不慎也】呐呐【如恱反小貌也赵文子其言呐呐然不出诸口】安定辞【审言语也】桃李无言【下自成蹊】鹦鹉能言不离飞鸟【猩猩能言不离禽兽】口容止【不妄动】易出难悔【言易以溺人不可不慎也】钳口【结舌】大辩若讷　言行君子之枢机【枢机之发荣辱之主】含锋【吉人之辞寡若含劒刃不敢动也】慎辞【叔向曰晋为伯郑入陈非文辞不为功慎辞也】惩如簧之言【缄若讷之辩】茍不戒于三缄【则必违于千里】在朝廷之内【虽贵便便】于乡党之中【则宜呐呐】出口【文子如不出口】似不能言言顾行【行顾言】既三思而后行【亦一言而为智】乱阶【乱之所由生也则言语以为阶】慎乃出话　赐不幸言而中【孔子云是使赐多言也】周庙三缄【金人】管子曰吾畏事不敢事畏言不为言故如老吃【行年六十如老吃耳】　利口以言取人【失之宰我】口给【子曰御人以口给屡憎于人焉用佞语】巧言如簧【顔之厚矣】避辩士之舌端　恶夫佞者【子曰是故恶夫佞者】有言者【不必有徳】恶利口【之覆邦家者】不辞费【有言无实也礼】耻之【有其言无其行君子耻之】溺口【子曰君子溺于口注云言如溺水不能自治】口费而烦【言数烦也】舌在【张仪舌在足矣】多言数穷【不如守中】喋喋【利口】妇有长舌【惟厉之阶诗】美言不信【信言不美老子】躁人之辞多　唇舌【楼君卿之唇舌】乱政【书曰君罔以辩言乱旧政】乱官【书无以利口乱厥官】利口惟贤【书】截截【书曰截截善谝言俾君子易辞谝音辩】屡中【子贡曰亿则屡中】不思若讷【徒务如流】巧言乱徳　言讱辞烦　给夺慈仁【子曰给夺慈仁夺乱也言给辩乱慈仁之徳】辞有枝叶【天下无道则辞有枝叶注虚华之言】口恵【礼口惠而实不至怨灾及其身】夺仁尚口【易曰尚口乃穷】腾口【说也】禆灶多言【岂不或中】揺唇鼓舌【庄子】缓颊【汉王谓郦食其曰缓颊説魏王豹谓徐言引喻】啬夫利口防给【张释之言虎圈啬夫】口谐【东方朔】响应无穷【虎圈啬夫代尉对文帝】　失言智者不失言　起羞【惟口起羞书】口不道忠信之言为嚚【富辰曰传】口过【言满天下无口过】莠言自口哀哉不能言【匪舌是出唯躬是瘁】效夷言【卫侯效夷言子之曰君其死于夷乎说其】
　　【言从之固矣】失口【君子不失口于人】千里违之【易曰君子居其室出其言不善则千里之外违之】荣辱之主【易曰枢机之发云云】无徴【叔向言曰小人之言僣而无徴故怨咎及之】言徐【单子防韩子于戚视下而言徐叔向曰单子其死乎】唯口起羞【俾躬自瘁】屡中之能【虽闻子贡】数穷之戒【终见老聃】多言数穷【失辞获戾】失言【不可与言而与之言失言】其言粪土也【谓卫侯之虐】上漏其言【下失其臣】智伯失灌水之言【魏武有齚舌之戒】　辩舌端【君子避辩士之舌端】口给【给也】　却秦军【鲁仲连谭笑而解围】下齐国【郦食其掉三寸之舌下齐国七十余城】说楚【声子】絶秦【吕相】虽子贡之言【亿则屡中】而老聃之戒【多言数穷】折天口　舌在【张仪】宰贡之言【苏张之说】碧鸡之词【庄子】白马之论【公孙龙】辩【文选】离坚合异【辩也】剧谭　胶言【辩而不依礼义曰胶言】折角【五鹿岳岳朱云折其角】杜口【齐有辩士田巴于狙邱稷下置馆毁三皇而訾五帝一日伏千人有鲁连子谓巴日先生之言似枭者恶人也巴乃终身杜口不复敢言】服人之口【庄子曰服人之口不能服人之心乎】害义【家语曰小辩害义小言破道】苏秦陈六雄之利害以拒秦【六国合从也】子贡变五国之兴衰以存鲁【存鲁乱齐破吴强晋覇越十年之中五国之变子贡之辩】弹射否臧【商得失】辩哉【家语子贡曰赐愿齐楚合战赐着缟衣白冠陈说其间利害使二国释患唯赐能之子曰辩哉】矫尾厉角【鬼谷先生曰苏秦张仪一体也然其矫尾厉角含吐纵横张仪不如苏秦是能分人主之地也】送金【苏秦抵掌而谭李兊送黄金百镒】赐璧【虞卿蹑蹻而说赵王赐白璧一双】解连环之璧【文子】喋喋利口【截截谝言】言惟可矣利亦博哉【未可释辞所宜从志】辞有枝叶【礼】美言【可以市】坚白【赵人公孙龙为坚白之谭黄所以为白坚所以为利】一拜一起未足为劳【蜀伊籍使吴入拜孙权权曰劳事无道籍应声曰一拜一起未足为劳】宏辩陆贾【有辩口】抵掌　河注【泉涌】悬河之辩宰予子贡苏秦张仪范睢蔡泽庄周公孙龙惠施桓
　　袁十人皆辩士也　骋黄马之剧谭【纵碧鸡之雄辩】　游说纵横之术　合纵连衡【苏张破横散纵使驰説之士无所开其口】虞卿説赵【史虞卿游説士也蹑屦担簦説赵孝成王一见赐金百镒白璧一双再见命为上卿簦长柄笠】缓颊【见上注】掉舌【蒯通曰郦食其伏轼掉三寸舌下齐七十余城】立谭　以口舌得官【娄敬】开说语塞【语不行】辩说得其党　行不茍合【义在取容】黥布受戮【无收朱建之谋】韩信伏诛【不取蒯通之说】否臧于人【利害于己】枢机之理【荣辱在兹】巡其邦国【建以功名】长短术【主父偃学长短纵横之术】说炜煜而谲诳【文选】甘言诱我　甘辞【子以甘辞说子路盗跖责仲尼】　诽谤谤议　庶人谤　弭谤【国语曰厉王暴虐国人谤王王使卫巫监谤以告而杀之国人莫敢言于道路以目王曰吾能弭谤】口语致罪【汉书】谤讟【传曰君无谤讟】宫室崇侈谤讟竝作【传】腹心非谤　理君父谤【钟繇为廷尉听君父已没臣子得为理谤】下狱【毛玠孝先人有云见黥面妻没入宫者玠曰天不雨为此也太祖闻怒收玠下狱廷尉钟繇诘曰自古有孥戮黥墨下狱遂黜免】受诛【孔融以对孙权使有诽谤之言坐此弃市】彼有人焉【谋于长者】人胥效矣【我无是乎】去自安之术【效灭族之计】声闻于外【言不由中】利口覆邦巧言乱徳　九歌导屈原之情【五噫写梁鸿之恨】彼谮人者【能无悔乎】惟君子乃能【非圣人之教】杀其管叔【见赋于防鸮】闵于周公【用明于狼跋】玉石失真【卞和泣矣】驽骥齐驾【伯乐哀之】居下讪上【君子恶之】诽谤之木孔未尝语禁省事【杨师道正观十年拜侍中性周谨未尝语禁省事尝曰吾读孔光传想其遗风】口伐可汗【郑元璹尚文艺突厥攻太原元璹持节往劳彼以不信咎中国元璹随语折责无所屈因谓颉利曰今掠财资刼人口皆入所部岂若仆旗接好则金玉重币一归可汗口伐可汗如约朕何惜金石赐公哉】好丑必言【李蕃同平章忠谨好丑必言帝以为无隠】漏禁中语【刘晏为京兆尹司农卿严庄诬劾晏漏禁中语】敏于辩论【李训质状魁梧敏于辩论多大言又持诡辩激昂可听】数言时政得失【张公谨数言时政得失太宗多所采纳】李勣一言【髙宗欲立武昭仪为后畏大臣异议宻访勣勣曰此陛下家事无湏问外人帝意遂定赞曰武氏奋而唐之宗属防殱呜呼不防一言而丧邦乎】语泄【温造帝将用为諌官以语泄乃止】警悟而辩【温彦博】敏于占对【髙士亷】每论政事得失必陈古为谕【窦威】千里外犹对面语【房元龄髙祖曰每为吾儿陈事千里外犹对面语】言天下事若素宦于朝【马周赞曰周之遇太宗顾不异哉由一芥草茅言天下事若素宦于朝】防朝离立偶语【王无竞改殿中御史会朝宰相宗楚客杨再思离立偶语】附耳语【萧复中官马钦绪楫宰相列从一附耳语既而从一宻谂复曰有诏与公议向所奏不欲李勉卢翰闻知复曰尧舜有佥曰之言朝廷大事尚当谋及公卿如勉等非其人当罢去】一言贤于十万众【冯盎或告盎叛太宗诏兰谟发江淮甲卒将讨之魏徴諌曰王者兵不宜为蛮夷动胜之不武不胜为辱盎反未状当懐之以徳盎惧必自来帝乃遣散骑常侍韦叔谐喻盎盎遣智戴入侍帝曰徴一言贤于十万众】徐彦伯枢机论【以谓言者徳之柄行之主志之端身之文也君子之枢机动则物应得失之见也可以济身亦以覆身否防荣辱一系之能审思而应精虑而动择其交以后谈则悔吝何由而至怨恶何由而生如此乃可以言也以为世戒云】俗吏语【狄仁杰为儿时门人有被害者吏就诘诵书不置吏让之答曰黄卷中方与圣贤对何暇偶俗吏语邪】劾奏语指斥【周允元同平章武后宴宰相诏陈书传善言允元曰耻其君不如尧舜武三思劾奏语指斥后曰闻其言足以诫安得为过】议论必傅经义【郝处俊临事敢言自秉政在帝前议论谆谆必傅经义】议论髙简为时推向【陆象先】议论持正有守【立】口辩【令狐峘】善敷奏机辩明锐【马周】言如持水内石【李纲乞骸骨帝骂曰卿为潘仁长史而羞朕尚书纲顿首曰潘仁贼也志残杀然毎諌輙止焉为其长史故无愧陛下功成厚自伐臣言如持水内石敢久为尚书乎】语谬【刘洎曰顷上书有不称防或面穷诘无不羞汗恐非所以进言者路帝曰卿言善朕能改之及征辽东诏辅皇太子监国帝曰以卿辅太子社稷安危在焉宜识朕意洎曰愿无忧即大臣有罪臣请按法诛之帝怪其语谬戒之曰君不宻则失臣臣不宻则失身卿性疎而果恐以此败】刘洎赞曰【洎之忠不能自申于上况其下哉古人以言为戒可不谨欤】梦进谠言若平生【虞世南死帝梦】论议持正【世南】欲有所言目禁輙止【闗播卢杞雅知播韦柔可制因从容言播材任宰相其儒厚可镇浮动乃拜同平章事政一决于杞尝论事帝前播意不可避坐欲有所言杞目禁輙止退让播曰以君寡言故至此奈何开口争事邪播即喑畏毋敢与争】循谨无所駮异【董晋同平章方窦参得君裁可大事不闗咨晋晋循谨无所駮异参欲以其弟申为吏部侍郎讽晋以闻帝怒曰无乃参迫卿为之邪晋谢具道所以然帝问参过失晋无敢隠由是参罢宰相晋皇恐上疏固辞位】陆贽曰【人之难知尧舜所病胡可以一酬一诘而谓尽其能哉】谈辩华给【崔荛】自负其辩【黎干自负其辩沾沾喜议论】单议悟主【杨炎同平章言租赋庸调法自是人不土断而地着赋不加敛而増入版籍不造而得其虚实吏不诫而奸无所取轻重之权始归朝廷矣炎兴岭表而以单议悟主】详辩【李固言吃接賔客颇謇缓然毎议论人主前乃更详辩】阳瘖【王徽为户部黄巢入闗为贼所执廹还将污以官徽阳瘖不答以刄环胁卒不动】应对如响【宇文融神明警敏应对如响】不为伪辞恱人【韦贯之名纯沉厚寡言与人交终歳无款曲不为伪辞以恱人】辩给粉泽其非【卢从史擢昭义节度既得志寖恣不道至夺部将妻而能辩给粉泽其非孔戡等屡以直语争刺初唯唯后益不从】以口语轩轾事机【杨虞卿性佞柔就党中为最能唱和者以口语轩轾事机故时号党魁】诞谲敢言【张宿宪宗为广陵王时因张茂宗荐尉得出入邸中诞谲敢言】坐漏禁中语【张宿数召对不能谨宻坐漏禁中语贬栁丞】游公卿间【熊望恱险躁以辩说游公卿间】谈辩可喜【杨虞卿父寜谈辩可喜】古兴亡事【刘蕡明春秋能言古兴亡事】以口舌縁饰【王世充渉书传善占对习法敢舞文上下人或辩駮世充以口舌縁饰众知其非亦不能屈也】口陈移用费数千名【崔仁师迁度支郎中尝口陈移用费数千名太宗恠之诏黄门侍郎杜正伦持簿使仁师对唱无一谬帝竒之】时事无不言【白居易工文章被遇宪宗时事无不言湔剔抉摩多见听可】居若不能言【桓彦范志忠孝居若不能言及议论帝前虽被诘让而安辞定争辩争愈切】危言切议【宋璟张嘉贞后为相阅堂按见其危言切议未尝不失声叹息】议论有体【张镐惟简重】清谈终晷不及荣利【杨绾性俭约清谈终晷而不及荣利欲干以私闻其言必内愧止】动人以言所感己浅言又不切人谁肯懐【陆贽言欲纾多难收羣心惟在赦令而已动人以言所感己浅言又不切人谁肯懐】善谈确【刘伯刍有风度善谈确而动与时适论者少之】移人【王叔文能以口辩移人】口无二言【卫大经】与语见其冲逺【卢宣元和中郑权帅襄阳辟署幕府李愬代权二人交憾宣始谒愬敕左右谨卫既与语见冲逺不觉洗然】能剧谈【宋子奢为人乐易能剧谈以经谊縁饰】重谨【苗神客性重谨未尝语禁中事人及其醉问之亦熟视不答】论事者以单言进【刘祥道疏曰永徽以来论事者或以单言进】族立党语【元结今有仁恤之令忧勤之诰人皆族立党语指而议之】善谈名理【邓王元裕好学善谈名理】谈诡【和逢尧谈诡当大事敢邀福】言直不敢专权【李岘韩择木曰岘言直不敢専权】片言悟主取宰相【房琯赞曰琯以忠谊自片言悟主而取宰相】占奏敏给【元载为度支郎】道路目语不敢复议【李少良上书诋其丑状载怒杀少良道路目语不敢复议】称道皆诗书【史孝章性修谨】漏言【宋申锡文宗时同平章事除王璠京兆尹宻论帝防璠漏言而守澄党郑注得其谋】不详之言【李晟诏罢兵通王府长史丁琼者尝为张延赏挤抑内怨望乃见晟曰以公功乃夺兵柄夫惟位髙者难全盍蚤圗之晟曰君安得不详之言执以闻】九弊【陆贽九弊骋辩给聪明上之弊也】人人助为谈说【吴士矩文学蚤就喜与豪英游故人人助为谈说】诞谲敢言【郑云逵】进见不敢出一言及天下事【崔损性龊龊延英进见不敢出一言及天下事】乐瘖黙【栁宗元贬永州雅善萧俛诒书言情曰读易困卦至有言不信尚口乃穷往复益喜曰嗟乎余虽家置一喙以自称道诟益甚耳用是更乐瘖黙与木石为徒不复致意】辩士临说【杜洪淮南将刘存濬次传城洪军气沮存使辩士临说】严黙终日【孔述睿虽与亲朋燕集至严黙终日人皆畏之】善辞令【温彦博性周谨善辞令毎问四方风俗胪布诰命若成诵然】发言陋鄙【李林甫无学术发言陋鄙闻者窃笑】政事多所闗访【王绍谨宻主计凡八年政事多所闗访绍亦未尝一言漏于人】于大议论往往有所合【杜悰有大臣体】以捭阖干时【张濬不得志乃羸服屏居金凤山学从横术以捭阖干时】说王敬武【王敬武在平卢军最彊累召不肯应濬往说之而敬武已臣贼不迎使者濬责之曰公为天子守藩今使者赍诏至不北面俯伏而敢侮慢公乃未识君臣大分何以长吏民哉敬武愕贻愧谢】李抱真说王武俊【李抱真沉虑而断王武俊反以数骑驰入见武俊曰泚希烈争窃帝号滔攻贝州此其志皆欲自肆于天下足下既不能与竞长雄舍九叶天子而臣反虏乎且诏书罪己禹汤之心也方上暴露播越公能自安乎因持武俊涕下交頥武俊亦感泣】解语【马嗣孙为人懦暗少学刘眗罢相常侍孔昭序建言常侍班当仆射前嗣孙责御史台检例台言故事无所见据今南北班位常侍在前嗣孙即判台状施行刘眗大怒崔居俭杨言于朝曰孔昭序解语是朝廷无解语人也】述虑【刘洎非言无以述虑】谆复【王世充言语谆复百绪】遽言亟辩【权徳舆善辩论李吉甫秉政用李绛参赞是时帝切于治事无钜细悉责宰相吉甫绛议论不能无持异至帝前遽言亟辩徳舆从容不敢有所轻重】
　　博物【二】
　　白博物君子【晋侯谓子产云】彊识【记曰博闻彊识而让者谓之君子】多识【晋侍中王粲博物多识】指掌【张华彊记四海之内若指诸掌】显节陵中防【嵩山之下有人得简一枚上有两行科斗书张华问束晳晢曰此汉明帝显节陵中防验之果然也】识亡书【汉书上幸河东亡书三箧诏问知者唯张安世字子孺识之具得其事后得亡书校无所遗上竒之擢拜尚书郎】龙肉鲊【陆机馈张华鲊发噐曰此龙肉也賔客未信华曰以苦酒渍之必有异渍酒五色光起机反问鲊主主曰茅积下得白鱼质状殊常作鲊美故相献也】虵化为雉【武库封闭甚宻忽有雉雊张华曰此虵化为之开视雉侧果有虵蜕也】桐材击石鼓【吴郡临平岸崩出一石鼓槌之无声帝问张华华曰取蜀中桐材刻为鱼形叩之则鸣矣如其言果声闻数里】孔子识土怪【羵羊】辨防风骨孔鼨鼠【卢若虚多才博物辛怡諌为职方有获异鼠者豹首虎臆大如拳怡諌谓之鼮鼠若虚曰非也此许谨所谓鼨鼠豹文而形小一坐惊服】钟山圹中铭【郑钦说通厯术博物初梁太常任昉大同四年七月于钟山圹中得铭曰言土蓍言水甸服黄钟启灵北瘗在三上庚堕遇七中已六千三百浃辰交二九重三四百圯当时莫能辩者因藏之戒诸子曰世世以铭访通人有知之者吾死无恨昉五世孙升之隐居商洛写以授钦说钦说出使得之于长乐驿至敷水三十里忽悟曰卜宅者廋葬之嵗月而先识墓圯日辰甸服五百也黄钟十一也繇大同四年郤求汉建武四年凢五百一十一年葬以三月十日庚寅三上庚也圯以七月十二日己巳七中己也浃辰十二也建武四年三月至大同四年七月六千三百一十二月月一交故曰六千三百浃辰交二九十八也重三六也建武四年三月十日距大同四年七月十二日十八万六千四百日故曰二九重三四百圯升之大惊服其智】霓裳拍【王维客有以按乐图示者无题识维徐曰霓裳第三叠最初拍也引工按曲信然】阮咸器【元行冲有人破古冡得铜器似琵琶人莫能辩行冲曰此阮咸所作器也】姑洗角【杨收涔阳耕得古钟髙尺余收叩之曰此姑洗角也既劀拭有刻在两栾果然】古鼎铭【五代张防少聦悟父同居洛阳敦化里浚井得古鼎铭曰魏黄初元年春二月匠告于同以爲竒防时年十三居同侧启曰汉建安二十五年曹公薨改元建康是岁十月文帝受禅又改黄初是黄初元年无二月也铭何缪邪同大惊异之】狼星直日【江南李嗣主诘旦殿庭忽见残麞一脚视之乃兽食之余询宿卫莫知所以遂使人询陈陶陶曰昨暮乃狼星直日故耳嗣主叹曰真鸿儒矣】
　　隐语【三】
　　白廋辞【国语范文子曰有秦客廋辞于朝卿大夫不知也吾得其二焉武子怒曰童子三掩人于朝以杖击之折笄廋辞谓作隐语也】庚癸【吴申叔仪乞粮于鲁公孙有山有山曰若登首山以呼曰庚癸乎则诺注云西方主谷癸主水军中不敢出粮故爲隐语】麦麴芎防【楚申叔展问还无社曰有麦麴乎有山芎防乎注二物可以御湿欲使无社逃难于泥中】郭舎人请东方朔隐语【汉书】黄绢防妇外孙韲臼孔有羙酱乎有梁米乎并乞墨一枝【许钦眀为凉州都督尝轻骑按部防突厥黙啜兵掩至被执贼与皆至灵州使说之降钦明至城下呼曰我乏食有羙酱乎有梁米乎并乞墨一枝时贼营四面阻水惟一路得入钦眀欲选将束兵乗夜袭贼也而城中无寤其廋者遂见害】迷隐其辞【李干祐擢御史大夫爲禇遂良所恶出邢魏二州刺史尝爲书与所善刺史取朝廷事迷隐其辞爲吏所卖遂良白发于朝坐流驩州】廋文【王廷凑始廷凑贱防时邺有道士爲卜及得镇迎事甚谨复问夀几何子孙几何荅曰公三十年后当有二王已而廷凑立十三年死盖廋文也】私防隐语【髙骈擢发吏百余号察子厚廪食令居衢閧间凢民私防隐语无不知】折其文爲十二言【叚居正妻谢字小娥居正与谢父同贾江湖上并爲盗所杀小娥转侧丐食至上元梦父及夫告所杀主名离折其文爲十二言持问内外姻莫能晓李公佐隐占得意曰杀若父者必申兰杀若夫者必申春小娥泣谢岁余得兰于江州春于独树浦】曽崇范妻【凢许聘数人其夫趣死一夕梦人谓曰田头有鹿迹田尾着日炙乃汝之夫也后嫁崇范方悟江南野史】舅得詹事【朝野佥载张说女嫁庐氏常爲舅求官说不语它日复问说但指支床女欣然归告其夫曰舅得詹事矣后果然也】大眀寺水【太保令狐绹镇淮南慕容班尝与从事俱游大明寺之西廊见壁前题云一人堂堂二曜重光泉深尺一防去冰傍二人相连不欠一邉三梁四柱烈火燃添却双勾两日全诸賔顾之皆莫辩独班曰一人大字也二曜者日月明字也泉深尺一者寸土寺字防去氷傍水字二人相连天字不欠一邉下字三梁四柱烈火燃无字添却双勾两日全比字得非大明寺水天下无比也众恍然桂苑丛谈】其文初不可晓【五行志贞观十七年八月凉州昌松县鸿池谷有石五青质白文成字曰髙皇海出多子李元王八十年太平天子李世民十年太子李治书燕山人士乐太国主尚注譂奬文仁遇千古火王五王六王七王十风毛才子七佛八菩萨及上果佛田天子文武贞观昌大圣延四方上不治示孝仙戈入爲善其文初不可晓而后人因推己事以验之盖武氏革命自以爲金徳王其佛菩萨者慈氏金轮之号也乐太国主则镇国安乐公主太平公主皆以女乱国其五王六王七王者唐世十八之数】碑隂八字【汉太尉许馘碑乆磨灭诸孙再刻之题八字碑隂曰谈马砺毕王田数七人莫能晓徐父延休一见解曰谈马许字砺毕碑字王田重字数七立字】王仲舒与同舎郎日置酒邀賔客相乐李藩名彊致之【仲舒专爲俳说廋语相狎昵李藩一见谢不徃曰吾终日不晓所语何哉】赤元生粟【开元中含元殿火基下出丹至有隐语不可解言天汉三年赤元生粟木下有子伤心过酷此亦不能辩也出百家鲙】淮西石防【宣室志元和元年九月裴晋公徃征吴元济至境上因发地得石刻有鸡未肥酒未熟之语解之者曰鸡未肥无肉也肥去肉爲己酒未熟无水也酒去水爲酉破贼之期在己酉乎后贼平果以是日】
　　讷【四　吃附】
　　白吉人寡辞【易】呐呐【见慎言门注】刚毅木讷近仁　君子欲讷于言　周勃张相【二人言事未尝出口】讷口【李广讷口少言】口吃【扬雄口吃不能剧谭】质厚【呉汉字子顔质厚少文造次不能以辞自逹】口讷心辩有珪璋之质【郭林宗谓刘鸿儒】邓艾口吃常称艾艾【晋文帝戯曰艾艾爲是几艾荅曰凤兮凤兮是一凤】期期不奉诏【周昌刚直而口吃髙祖欲废太子立赵王昌曰臣期期不奉诏】鲁恭王余【季年好音乐口吃难言吴志】司马相如【口吃而善于著书】孔嗫嚅翁【窦巩平居与人言若不出口世号嗫嚅翁】口吃而辩【陆羽】遇人不能道寒暄【五代孙晟爲人口吃遇人不能道寒暄已而坐定谈辩锋生听者忘倦】蹇缓【李固言口吃接賔客颇蹇缓】合喙而隐志兮【幽嘿以待尽桞宗元闵生赋】言呐性鲁【无特逹之节栁宗元上权补阙】绛侯木讷爲汉元辅【陆相奏议赵武呐呐而爲晋贤臣绛侯木讷而爲汉元辅公孙洪上书论事帝使难洪以十防洪不得其一及爲宰相卒有能名周昌进谏其君病吃不能对诏乃曰臣口虽不能言心知其不可然则口给者事或非信辞屈者理或未穷人之难知尧舜所病胡可以一训一诰而谓其尽能哉】
　　口齿【五】
　　白唇亡齿寒【谚曰辅车相依云云】舌在【张仪开口示妻曰舌在足矣】口爽【老子曰五味令人口爽】折齿【齐景公爲孺子牛而折其齿】编贝【东方朔曰臣齿如编贝】口容止【不妄言也】见齿【高柴子羔执亲之防泣血三年未尝见齿】齿决【礼濡肉不齿决干肉齿决】折齿【魏齐笞范睢折胁折齿折音路合反】皓齿【文选】没齿【管仲夺伯氏骈邑三百饭蔬食没齿无怨言】杜口　娄敬【以口舌得官】张仪掉三寸舌　匪舌是出　徒以口舌【蔺相如】忠言不避截舌　载翕其舌【翕合也】驷不及舌　莫扪朕舌　妇有长舌　口呿而不合舌举而不下【说文云公孙龙也】乳臭【汉书汉撃魏豹问曰魏大将谁也曰栢直曰是口尚乳臭】含香【应劭汉官侍中言老口臭帝赐鸡舌香含之】口方【瀬乡记老子口方】杜恕体论曰【束脩之业其上在于不言其次莫如寡辞谚曰使口如鼻至老不失】周生烈曰【口者言之门唇者舌之藩齿者唇之合也故子贡曰驷不及舌】三缄其口【家语孔子入太庙阶左有金人焉三缄其口】防人之口若防大川【大决所犯伤人必多子产云】孝经钩命决曰【仲居海口言善食海泽也】淮南子曰【赵襄子杀智伯豫让欲报怨恐人识之乃落其齿以易其貎】齿化爲石【神仙传服神丹三百岁】异物志曰【西屠夹在海中以草染齿以黒胜白】张苍无齿【唯饮乳百余岁卒汉书】夜生【晋书成帝杜皇后少有深色长犹无齿有求婚者輙中止及帝纳采一夜齿尽生】温峤【先有齿疾抜之中风而卒】孔方口【娄师德】顔真卿【卢杞数遣人问方镇所便将出之真卿徃见杞辞曰先中丞传首平原面流血吾不敢以衣拭亲舌防之公忍不见容乎杞衘恨切骨】钳口结舌【顔真卿令宰相宣进止御史台作条目不得直进从此人不奏事矣陛下闻见止于数人耳目天下之士方钳口结舌】头可断舌不可禁【柳浑张延尝怙权嫉浑守正遣亲厚谓曰明公旧德第谨言于朝则位可乆浑曰爲吾谢张公浑头可断古不可禁卒爲所挤】爲文之士亦多渔猎前作【戕贼文史快其意抽其华置齿牙间柳宗元答友人】掉长舌于公卿间【刘严夫与叚校理书文粹】爵赏在其口吻【黎轩传防者刘忠翼与左卫将军董秀皆有宠于代宗当盛时爵赏在其口吻】折齿【温廷筠不得志去归江东令狐绹方镇淮南廷筠怨居中时不爲助力过府不肯谒丐钱杨子院夜醉爲逻卒击折其齿诉于绹绹爲劾吏吏具道其恶行绚两置之】饮堇齿燋【张果帝谓髙力士曰吾闻饮堇无苦者竒士也时天寒因取以饮果三进頽然曰非佳酒也乃寝顷视齿燋缩顾左右取铁如意击堕之藏带中更出药傅其断良乆齿己生粲然骈防帝益神之】鴂舌啅噪【柳宗元贬永州司马雅善萧俛移书言情曰楚越间音声特异鴂舌啅噪今听之恬然不怪己与为类矣家生小童皆自然哓哓昼夜满耳闻北人言则啼呼走匿虽病夫亦怛然骇之】虎口【郭知运】二齿生【则天春秋髙左右不悟其衰俄而二齿生诏改元长夀】五色齿【止戈集孔戣好术艺延接方士多所传授能口中现五色齿防色光绚一瞬即改】舌端之防惨乎楚鐡【刘禹锡口兵戒】浮危【所余十九齿飘飖尽浮危韩愈赠崔二十六诗】齿落舌存【齿落未是无心人舌存耻作穷途哭杜甫暮秋寄苏侍御诗】皆碎【张廵每战大呼嚼齿皆碎及尹子竒视之其齿存者不过三四】老君剪舌【唐防州道士王法朗舌长呼字不正乃日诵道德经后梦老君剪舌】金刚石碎佛牙【正观中有僧言得佛牙所击无坚物传奕闻之曰我闻金刚石至坚唯零羊角可破试徃击之应手而碎刘餗传记】腾口任防防【柳宗元诗】羡君齿牙牢且防【韩文赠刘师服羡君齿牙牢且防大肉硬饼如刀截】其有口舌者率以利啖之【刘晏其有口舌者率以利啖之使不得有所訾短故议者颇言晏任数固恩】无掉尔舌以速尔咎【姚元崇口箴】利口作戒长舌爲诗【同上】
　　心【六】
　　白我心匪石【不可转也】我心匪席【不可卷也】如旌【楚王曰寡人心揺揺如悬旌】无瑕【士蔿曰心茍无瑕何恤乎无家】不竞【孔叔曰心则不竞何惮于病】心不则德义爲顽【传】如面【富辰曰心之不同如其面焉】包藏祸心　心能制义曰度　人藏其心【不可测度】心庄则体舒【心肃则容敬】心正而后身脩【礼】方寸【徐庻曰方寸乱矣】心如结兮【诗】如水【郑崇曰臣门如市臣心如水】心若死灰【庄子】虚其心【老子】览心照【老子曰涤除览】丹府　灵府　灵台【并心也】中心不和不乐【而鄙诈之心入矣】外貎不庄不敬【则慢易之心入矣】鄙吝心生【郭林宗曰逾月不见黄叔度则鄙吝心生】圣人无常心【以百姓心爲心】以礼制心【书】志以道寜　作德心逸日休【作僞心劳日拙】至和爲性【最灵由心】非僻之心【无自入也礼】主张六志【缄縢七情】楚王荡而禄尽【徐庻乱而计穷】剖贤人之心【书】刳心而学道【言学道先去其心也庄子】心计【桑羊以心计十三爲侍中】有臣三千惟一心【纣有臣亿万惟亿万心予有臣三千惟　心】同心【武王曰予有乱臣十人同心同德】启沃【髙宗谓传说曰啓乃心沃朕心】金石【后汉世祖指王常曰此家率江夏诸将辅翼汉室心如金石真忠臣也是日迁爲汉中将军】同心之言【其臭如兰】劒承其心【晏子春秋曰崔杼弑齐庄公以防钩其颈劒承其心】春秋元命苞曰【心者火之精成于五故人心长五寸】二人同心【其利断金】其心三月不违仁　一心可以事百君【百心不可以事一君仲尼闻之曰小子记之哉晏子春秋】凡人心险于山川难知于天【礼】梦人以刀开心【异苑曰郑师马融三载无闻融鄙而遣之过于树隂下假寐梦见一老父以刀开心谓曰子可以学矣于是却返】孔心如山岳【尉迟恭隐太子常赠金皿一车辞以闻秦王王曰公之心如山岳然虽积金至斗岂能移之】髙世【温造张建封节度徐州造谢归下邳慨然有髙世心】心如鐡石【契苾何力帝曰若人心如鐡石】感心疾【韦绶晚乃感心疾罢还第不极于用】蹙其心【祖君彦正抜柱蹙其心即死】厚貎小心【髙行周明宗怅下初爲禆将赵德钧识之谓明宗曰此子厚貎而小心它日必大贵宜善待之五代史】面丑心妍【韩愈送穷文】言必顾心心必副事【陆贽言易曰圣人感人心而天下和平夫感者诚发于心而形于事事或未谕故宣之于言言必顾心心必副事三者相合乃可求感】欲小【孙思邈曰心爲之君君尚恭故欲小诗曰如临深渊如履薄氷小之谓也】约之于心【陆贽上书曰惟勤思而熟计之舍己以从众违欲以遵道逺憸佞亲忠直推至诚去逆诈斯道甚易行不耗神不劬力第约之于心耳】心爲万事主【张素迁右庻子时太子承干事游畋不恱学素上书曰心爲万事主动而无节则乱败德之原实在于此】呕出心【李贺母使婢探囊中见所书多即怒曰是儿要呕出心乃己耳】誓天【李抱真见王武俊武俊感其不疑乃指心誓天曰此身已许公死乆矣】多记损心【刘洎谏曰多记损心】披而示心【马燧贼将徐廷光再拜燧曰尔以吾爲欺邪今不逺数歩可射我披而示心廷光感泣】梦持巨凿破其心【尹知章少虽学未甚通解忽梦人持巨凿破其心内若剂焉】心沈抑以不舒兮【柳宗元闵生赋】扰浊浮躁本之于心【韦承庆尝谓人所以扰浊浮躁本之于心】治心莫若和平【杜牧送人赴举序】旣操心之大谬【欲当时之奏技望故园赋】镌心镂志【旁睨后逸镌心镂志】锦心绣口【柳宗元乞巧文骈四骊六锦心绣口】将息之道当先理其心【心闲无事然后外患不入韩崔羣书】忠【臣】寒膺【卢杞传忠臣寒膺良士痛骨】虽长不满七尺而心雄万夫【李白上韩荆州书】
　　视【七　目附】
　　白非礼勿视　视思明【君子九思】将思明也【杜蒉谓嬖叔曰尔爲君目将思明也】无淫视【正视也】视远惟明　视曰明【洪范曰视曰明明作哲】目诚【楚辞专专之目诚】凡视上于面则傲【下于带则忧倾则奸倾谓旁视不正也】目不别五色之章爲昧【传】五色令人目盲　见小曰明　视之不见【名曰微】以管闚天　蔽明【冕而前旒所以蔽明】视之明也鉴于贤【不在见于蚊睫】视之远也观于德【不在覩于秋毫】三年视虱【百步观毫离娄】视下【单子防韩子于戚视下而言徐叔向曰单子其死乎衣有禬禬领也带有结防朝之仪视不过结禬之中所以导容貎以明之失则有阙今单子爲王宫伯而命事于防视不登带言不过歩貎不导容而言不昭不导不恭不昭不从无守气矣】四目【舜明四目而天下治】逺视【贾琮爲刺史升车褰惟逺视广听紏察善恶百城震悚】尊其瞻视【君子正其衣冠尊其瞻视俨然人望而畏之】见秋毫之末【离娄百歩之外见秋毫之末】目逆【宋华父督见孔父之妻于路目逆而送之曰羙而艶】窃视【金日防见武帝羙人满侧日防不窃视】忤视【马融前授生徒后列歌妓卢钦受业不忤视】仪礼曰【与大人言始视面中视抱注言书见面观其顔色所传言也】若父则游目无上于面无下于带【子于父主孝不主敬所视广因覩安否】若不言【立则视祫坐则视膝】天子视【不上于祫不下于带】国君妥视【谓上于祫】大夫衡视【谓平视】士视五歩　从长者上丘陵【则必向长者所视】视必下【将入户】入户奉扃【视瞻无回】视速【右师视速而言疾有异志焉】视流【郑伯视流而行速】覆视　戴目而视【倾耳而听】察泉鱼【观天文】视目不【王戎】视日之蚤暮【礼】目目若悬珠【东方朔自言】美目【盼兮】目击　贸贸【饿者贸贸然来贸贸】
　　【目不明貎】目动【臾骈观秦使者目动而言肆惧我也必败之】青白眼【阮籍能爲青白眼礼俗士輙以白眼嵇喜候之籍见以青眼喜乃退】五色令人目盲【老子】防明【子夏防其子而防其明曾子吊之曰吾闻朋友防明则哭之曾子哭子夏亦哭曰天乎予之无罪也曾子怒曰商汝何无罪也防尔亲使人未有闻焉防尔子防尔明尔何无罪与子夏投其杖而拜之曰吾过矣吾过矣】左丘明防明厥有国语【司马迁与任安书云】目者离之象【易离爲目】目如防漆【杜宏理】治国而无礼【譬犹瞽之无相与伥伥乎其何之】了然眊然【孟子曰人之善不善在乎目其心正则童子了然其心不正则童子眊然了音了眊音耄】重瞳【舜目】又【项羽目亦重瞳】不瞬【列子引锥至晓其目不瞬】两叶蔽目不见太山【鹖冠子】目所不见【故若存若亡心所不繋故不生不灭】十目所视　蜂目【豺声】深目【而猳喙】睆目眼如紫石棱　闭门而泣【目尽肿】烂烂如岩下电【裴楷谓王戎之睛】孔方瞳子黒白明澈【李密方瞳子黒白明澈炀帝见之谓宇文述曰左仗下黒色小儿爲谁曰蒲山公李寛子密帝曰此儿顾眄不常无入衞】不能正视【永王璘貎陋甚不能正视】目禁【関播与卢杞论事帝前播意不可避坐欲有所言杞目禁輙止】屏蔽【元稹曰聋瞽之君非无耳目左右前后者屏蔽之不使视听欲不乱可得哉】失明【令狐彰与鱼朝恩有隙及用事彰不敢入朝防母防失明卒】白眼相公【张允伸性暴厉眸子多白燕人号白眼相公】崔光逺【瞳子白黒分明】目恚【李林甫少选诏书出耀乡九龄以左右丞相罢林甫嘻笑曰尚左右丞相邪目恚而送乃止】绐病目行触柱【朱延寿田頵之附朱全忠二人谋絶行密行密忧甚绐病目行触柱】目睛黄而夜有光【五代张彦泽目睛黄而夜有光顾视如猛兽】一目重瞳子【南唐李煜一目重瞳子】昼能见星【武攸绪晚年瞳有紫光昼能见星】廞目【史思明】鹰视【五代秦王从荣爲人轻儁而鹰视】目多白睛【五代汉髙祖目多白睛凛如也】眼语【韩建昭宗东迁建从至洛昭宗举酒属太祖与建曰迁都之后国歩小康社稷安危繋卿两人次何皇后举觞建蹑太祖足乃阳醉去建出谓太祖曰天子与宫人眼语幕下有兵仗声恐公不免也太祖以故尤德之】环视【罗洪信文防死众曰孰愿主吾军者洪信輙曰神命我矣众环视以爲宜遂立之】低目窥觇【苏安恒防】深目而髯【赵来章卜人秦誗曰宜遇西人深目而髯乃得其实也】目如秋水【李泌贺知章曰此椎子目如秋水必一拜卿相出邺侯家传】木睛【周寳唐立武选以髙上击毬较其能否而黜陟之至有致鐡钩于毬仗以相撃寳尝与此选爲鐡钩所摘一目暗失寳取睛吞之复撃毬获头筹遂授泾原勑赐木睛以代之一日晨起潄木睛坠水弃之侍姬窃笑寳怒曰瞎汉何足笑遂杀之注木睛莫知何木置中无所碍视之如真睛矣出吴越备史】视物隔褷防【花着两眼视物隔褷防韩愈寄崔二十六】忽盲【文粹皮日休九讽遇谤篇目正视兮忽盲】脑脂【脑脂遮眼卧壮士韩文雪后寄崔公】目眇号独眼龙【威名葢代北李克用】目瞬如电【江南野史吴主璟目瞬如电】见善不敬与昬瞽同【柳宗元送从兄序】其凝其盲【韩拘幽操目揜揜兮其凝其盲】目视昬花【寻常间便不分人顔色韩文】伐眼【酉阳杂俎三尸上尸青姑伐人眼】阔视【藩镇序阔视大言自成一家】低目相视【刘总谭忠说总曰郡国弄兵低目相视可谓危矣】
　　听【八　耳附】
　　白非礼勿听　听思聦【君子九思】无侧听【礼】舜逹四聦【而治天下】耳不听五音之和爲聋【传】五音令人耳聋【老子】司聦【杜蒉饮工曰汝爲君耳将司聦不闻乐是不聦也】文子曰听者所以逹知也【所以成行也所以致功名也不精不明不深不逹故上学以神听中学以心听下学以耳听耳听者学在皮肤心听者学在肌肉神听者学在骨髓故听之不深则知行之不诚凡听之理虚心清净耳无茍听】耳属于垣天听卑【宓曰天之至髙而听至卑蜀志】言犹在耳　听之不闻【名曰希】听曰聦聦作谋【洪范曰四曰听】掩聦【大戴礼曰冕而前旒所以蔽明黈纩塞耳所以掩聦】通人于己【文子曰言者所以通己于人闻者所以通人于己旣暗且聋人道不通】和声入于耳【而藏于心】坎爲耳【易】惟明在于听政【不在闻蝼蚁之鬪】惟聦在于听德【不在闻焦螟之声】倾耳而听之【可得而闻也】广听【贾琮事见上注】洗耳【尧聘许由爲九州长由恶闻之洗耳于颍水】枕流【王武子曰流非可枕孙子荆曰所以枕流欲洗其耳】逆耳【张良曰忠言逆耳利于行汉髙纪】雉雊【髙宗祭有飞雉升鼎耳而雊不聼之异也】忘味【子在齐闻韶三月不知肉味】知音【伯牙弹琴钟期听而知其音】听和而聦【国语单穆公曰耳目心之枢机故视和则明视听不和则有震】视秋毫之末【则不闻雷霆之音】两豆塞耳【不闻雷霆鹖冠子】倾听求声者【则耳苦而目乐定心管物者则神劳而形安同在一身之上而休戚异者是天理殊宜造化白隔】言提其耳　重听何伤【黄覇爲郡许丞老聋史请代之覇曰许丞廉史重听何伤】诸葛亮【请杜征至以征聋于座上与书云伏闻徳行饥渴歴时云云征以老病乞归】孔纚纚令人忘倦【马周岑文本谓所亲曰马君论事防文切理无一言可损益听之纚纚令人忘倦】进对失次【乔琳同中书门下平章事天下矍然骇之琳年髙且聩每进对失次所言不厌帝防】顾目见耳【前蜀王衍顾目见耳】耳大【李忠臣帝尝谓卿耳大真贵兆】耳无根【袁天刚见马周曰君耳无根夀不长】生缺左耳【商成已生而缺左耳】忽睽【文粹皮日休耳方聦兮忽睽】耳冷【孟洪徽对宣宗曰陛下何以不知有臣何不以文字召用帝怒曰朕耳冷不知有卿出朝野佥载】耳中天地【薛君曹见二青衣驾赤犊出耳二童子曰兠国在吾耳中一童子倾耳示君曹乃别有天地花卉因扪耳投之至一都防城池楼堞穷极瓌丽因作思归赋自童子耳中落幽怪録】三耳秀才【董谨爲太山府君呼爲録事令决疑狱谨举秀才张审通决之甚当府君喜其聦敏爲于额上更添一耳旣还额极痒踊出一耳尤聦时人曰天有九头乌地有三耳秀才亦呼爲鸡冠秀才同上】闻善不慕与聋聩同【柳文送从兄序】耳肃肃兮听不闻声【韩愈拘幽操】丁宁附耳莫漏泄【韩退之月蚀诗】病聋【五代郑珏在相位旣碌碌无所爲　又病聋自】提其耳【五代王峻曰兖州慕容彦超反迹已露若陛下出汜水则彦超入京师陛下何以得之翟守素驰还具道峻言是时太祖已下诏西幸闻峻语遽自提其耳曰几败吾事乃止不行】
　　面【九】
　　白夫爲人子者出必告反必面【礼】女子出门必拥蔽其面　事亲三日具沐其间面垢　不学墙面【涖事惟烦】朋而不心面朋也【友而不心面友也杨子】面长二尺【荀卿子曰有臣公孙吕身长十尺面长二尺广三寸名动天下】半面【后汉应奉字世叔行汝颖过袁贺门出半面不见贺二十年路见识之】傅粉【何晏】面如凝脂【王右军见杜理而叹曰面如凝脂目如防漆此神仙中人也】子西袂掩而终【国语楚白公胜作乱劫惠王杀子西慙见叶公子髙以袂掩面而终】夫差巾覆而死【呉越春秋曰呉王夫差死羞见子胥以巾覆面今人谓之面衣也】面如驴面【呉书诸葛子瑜】人心不同其如面焉【子产云】宋如周面长孔相触【陈夷行杨嗣复及夷行对延英帝以其面相触颇不恱】沬面【狄仁杰送制狱叹曰皇天后土使仁杰为此乎即以首触柱血流沬面】不识【陆防旣放荒逺常阖户人不识其面】两面人【刘季述帝囚少阳院崔告难于朱全忠请以兵除君侧全忠封书与季述曰彼反覆宜图之季述以责曰奸人伪书从古有之必以为罪请诛不及族季述易之乃与盟允谢全忠曰左军与允盟不相害然仆归心于公并送一侍儿全忠得书恚曰季述使我为两面人自是始离季述】方面【五代寇彦卿方面】一尺之面【五代桑维翰身短而面长常临镜以自竒曰人七尺之身不如一尺之面】面泽赤【袁天纲见马周曰君面泽赤寿不长】面如虎【袁天纲与韦挺游谓挺面如虎当以武处官挺善隠太子荐为左卫率】面如髙丽【杨再思张易之兄司礼少卿同休请公卿宴其寺戯曰公面似髙丽】唾面【娄师德其弟守代州辞之官教之耐事弟曰人有唾面絜之乃已】黒子似顔平原【柏良器父友王奂曰面黒子似顔平原】黄面儿【贾餗防曲江故事尹自门歩入揖御史餗骑而入御史杨俭苏特固争餗曰黄面儿敢尔】以帽障【李训帝下诏暴训注等罪李孝本犹金带以帽障面奔郑注】白面儿【五代刘鄩末帝遣使者监督其军鄩召诸将谋曰主上深居禁中与白面儿谋必败人事】会面嗟黧黒【杜甫赠王侍御】五行秀气得之居多者为儁人【其色防灔于顔间其声发而为文章刘禹锡吕温集记】面紫色【五代汉髙祖】面色青黒【五代罗信状貌竒怪面色青黒军中异之】人罕识其面【五代崔棁遭世乱寓居于滑台不逰里巷者十余年人罕识其面】面有银光【方镇编年钱镠镇呉越胡岳渡江画工以貌奏叹曰面有银光竒士也即召见】
　　胷【十】
　　白释名曰胷臆也　结胷【山海经曰有结胷国人为人结胷如人结喉也】贯胷【又曰贯胷国为人胷有窍】孔子之胷文曰制作定世符运【春秋孔演图云】披胷【列子得卯披胷】淯水荡其胷　当味【值胷】洞胷逹腋　开胷毁骨碎胷　伤胷【左传魏犨爇僖负羁氏犨伤胷晋文矦爱其才使视之犨束胷而见使者】汉髙祖【与项羽对军数羽十罪羽伏弩而射汉王中胷髙祖诈扪指】长叹息【古诗】胷坼而生禹【帝王纪禹母吞神珠云云】　孔封常胷无疑事【封常清才而果胷无疑事】匕首揕胷【于志宁賛曰志宁谏太子承干防遭贼杀然未尝惧知太宗之明虽匕首揕胷不愧也】胷有七黒子【髙力士防与母麦相失后岭南节度使得之泷州迎还不复记识母曰胷有七黒子在否力士示之如言】穴胷【李密败王伯当曰岂公一失利轻去就哉虽殒首穴胷所甘已】以手指胷【五代王松以手指胷引郭子仪自诮】迷惑胷【下开迷惑胷窙豁斸株橜韩退之送文畅北游】二十八宿罗心胷【李贺髙轩过】独任胷臆【唐史呉兢上言芟刈股肱独任胷臆可为寒心】不置白黒于胷中【韩愈崔羣书所以言者惧足下以为吾所与深者多不置白黒于胷中耳】胷有偃骨【酉阳杂俎太极真仙中名青琳青书者胷有偃骨】
　　手【十一】
　　白天将假手【传】执子之手【诗】两骖如手　如臂之使手六辔在手　共饭不泽手【礼】论语隐义曰【齐桓公北伐中山还】
　　【倚柱叹曰天下珍物悉易得未得人肉食易牙归断其儿两手以啖君】钩弋夫人【汉书钩夫人两手皆拳武帝披之手即展号曰钩弋夫人】母囓手【搜神记曰周畅至孝每出母欲呼之自囓手畅心痛即驰归】羮烂【后汉刘寛欲朝婢翻羮汚朝服婢以手收之寛曰徐徐羮烂汝手】论语摘辅象曰【仲弓钩文在手是谓知宰我握戸是谓守道子游握文雅是谓繁士公冶长手握辅是谓道子夏握五是谓受公伯周手握直期是谓病恶】防伤【晋髙平刘柔夜防伤其手指恶之问淳于智智即以朱书腕后横文为田字夜露手而卧明有一大防手前死】长者与之提携则两手奉长者之手　燕丹子曰【太子与荆轲置酒美人鼓琴轲曰好手太子即断其手以玉盘盛而奉之】绳贯【魏畧曰鲍出字文才属代饥出采蓬子母在家为贼绳贯手掌驱去出走斩贼夺母而还】纎纎擢素手不分麈尾【王夷甫见美丈夫门】脩肱【契】长肘【李广】握钩【仲尼】执雅【子贡】刻文【公孙述】掺掺女手　手如柔荑　为鲁夫人【宋仲子生而有文在其手曰为鲁夫人】孔如亡左右手【房龄辞位帝遣使谓曰国家相眷頼乆一日去良弼如亡左右手】束手【太宗讨髙丽龄上防曰为中国患无如突厥而大小可汗相次束手】握手【龄疾甚帝亲握手与决】摸棱【苏味道为相特具位未尝有所发明脂韦自营而已常谓人曰决事不欲明白误则有悔摸棱持两端可也故世号模棱手】揺手【李德裕帝欲授李训谏官德裕谓训小人湏咎恶暴天下不宜引致左右帝语王涯别与官德裕揺手止涯帝适见不怿】手弱【王徽襄王煴作乱煴逼召徽及僣号廹羣臣作誓牒徽托手弱卒不肯署】程知节白秦王【知节隐太子譛之出为康州刺史白秦王曰大王去左右手矣身欲乆全得乎知节有死不敢去】污吏敛手【卢奂为南海太守污吏敛手】一手废【卢照隣客东龙门山疾甚足挛一手又废】敛手【李至逺知选事疾吏受贿谢多所绌易吏肃然敛手】垂手过膝【前蜀王衍垂手过膝】毒手尊拳【五代李袭吉晋王与梁有隙交兵累年后晋王数困欲与梁通和使袭吉为书谕梁辞甚辨丽梁太祖使人读之至于毒手尊拳交相于莫夜金戈铁马蹂践于明时叹曰李公僻处一隅有士如此】绣其手迹于衣【南平髙季兴庄宗尝问季兴曰吾已灭梁欲征呉蜀何者为先季兴曰宜先蜀臣请以本道兵先进庄宗大恱以手拊其背季兴因命工绣其手迹于衣归以为荣耀】霹雳手【裴琰之为同州司户名动一州号霹雳手】握手谆劳【沙陀传李克用还过汴朱全忠邀之克用入舎上源舘全忠握手谆劳】手大尺余【翟天师名干祐长六尺手大尺余每揖人手过胷酉阳杂俎】炙手可热【势絶伦杜甫丽人行】争指【栁玭纎瑕防累十手争指矣所以修已不得不至为学不得不坚】举手伸缩便有轻重【宦者序威柄下迁政在宦人举手伸缩便有轻重】唾手可取【禇遂良翔旝云朝唾手可取】手打贼【李巨召入禁中对合防帝大恱勑宰相与语乆不得罢国忠怠对奉庭谓巨曰比来人多口打贼君不尔乎巨曰谁为相公手打贼乎】
　　臂【十二】
　　白割臂而盟【鲁庄公许孟任为夫人孟乃割臂而盟之遂生公子班】申蒯断而鬬【崔杼弑庄公申蒯后至将入御止申蒯闻君死请入门者告崔子崔子曰勿纳蒯曰汝疑我与汝臂断左臂与门者门者将示崔子遂入蒯遂拔劎呼天跃而鬬杀七人未及崔子一呌而死也】李广猿臂【汉书】羿左臂长而善射【淮南子】齧母臂【史记曰呉起出卫郭门齧母臂辞别曰不为卿相不入卫郭门】折臂三公【幽明録曰羊叔子父墓人相云有帝王气叔子掘断之后相者再至曰当出折臂三公后叔子马坠折臂】一臂国【交州记曰儋耳国东有一臂国人皆一臂也】春秋元命苞曰【汤臂四肘是谓神刚象月推移以绥四方也】过膝【蜀志先主长七尺五寸目顾见耳臂垂过膝】李牧臂短【谢灵运诗曰李牧媿长袖】若身之使臂　齧臂为盟【续汉书曰单超河南人梁兾振动天下帝呼单超等五人入谋诛梁兾帝齧臂为盟也】蜀志曰【关侯为流矢中左臂隂雨常痛伸臂与医刮骨去毒流血盘中神气自若】孔猿臂【郭知运】断臂【王珂牙将刘训叩寝门珂疑有变叱之训自其衣曰茍有它请断臂】臂短【五代朱友谦附于晋醉寝晋王帐中晋王视之顾左右曰兾王虽甚贵然恨其臂短耳】臂龙鳞奋【张亮程公颖称亮卧若龙当大贵亮曰国家殆必乱吾臂龙鳞奋矣】啮臂【皇甫湜命其子録诗一字悮啮其臂血流】生子两首四臂【刘鋹天寳九年南海民妻生子两首四臂南汉世家】断臂仍【韩文征蜀联句】连臂欢咋【叛臣陈敬瑄黄巢乱僖宗幸奉天敬瑄夜召监军梁处厚奉表迎帝缮治行宫令孜亦倡西幸敬瑄以兵三千防乗舆宂从内苑小儿先至敬瑄知素暴横遣逻士伺之诸儿连臂欢咋行宫中士捕系之呼曰我事天子者敬瑄杀五十人尸诸衢由是道路不哗唐史】把臂【杜甫苦战行临江把臂难再得】矢着臂【唐史王方翼为安西都防三姓咽麫兵十万踵至方翼连战矢着臂引佩刀断去左右莫知】印臂上曰风月常新【史讳録曰明皇开元初被进者曰印选以绸缪记印臂上曰风月常新印以桂红膏则水洗不退】王畿如臂【陆贽曰王畿如臂而四方如指此天子大权也】堂下断臂【周仁轨酷嗜杀戳异日见堂下有断臂恶之送于野数日徃视故在】





　　白孔六帖巻三十
&lt;子部,类书类,白孔六帖&gt;
　　钦定四库全书
　　白孔六帖卷三十一　　唐　白居易　原本
　　宋　孔　传　续撰
　　唇【一】　　　　　　足【二】
　　眉【三】　　　　　　鼻【四】
　　须【五】　　　　　　律吕【六】
　　刻漏【七】　　　　　方术【八】
　　卜筮【九】　　　　　相【十】
　　唇【一】
　　白唇亡齿寒【左传宫之竒云云】仲尼升唇【孝经钩命决曰】老子唇麄厚【瀬乡记】唇者齿之垣【春秋元命包云云】舌之藩【周生列云云】黒唇【炖煌实録曰王禁字孟曽卒有盗发塜见禁与人摴蒱赐盗者饮出其夜告城门云孟曽使人也发曽塜禁赐酒以黒其唇明日入城黒唇者是也湏臾贼至为门吏所缚】朱唇外朗【曹植赋】沸唇【贾谊曰沸唇扰塞垣之下匈奴号也】孔博唇【娄师德】膏唇【武平一上书膏唇之伍茍输谗计】唇厚【杜紫微唇厚不称才名出言】劖唇【南蛮赤口濮劖其唇使赤】持疑于唇吻间【韩愈送毛仙翁发言如駃驷嗫嚅持疑于唇吻间】焦唇【道长食尽苦口焦唇李白来日大难】乌膏注唇【五行志元和末妇人不施朱粉惟以乌膏注唇状似悲啼者】舌胶唇【唐孙樵逐痁文有司马安者攘义盗仁舌胶唇】绛唇【杜甫观公孙大娘舞劎绛唇朱防两寂寞】
　　足【二】
　　白文【抱朴子内篇曰老君足下文】又【汉书曰宣帝足下文】足下有毛【宣帝】乐正子春【下堂而伤左足礼】足不良【郤克】不失足于人【礼】启予手启予足【曽子病】堂上接武堂下布武【武足迹也】孔足痹【王徽帝召徽为御史大夫固辞足痹】踵相逮【禇亮寝疾帝遣中使候问踵相逮】足病发【白居易武宗欲召用之是时居易足病发】郑权【穆宗立以左散骑常侍持节为回鹘告哀使以足疾辞不许肩舆就道】自置其足折之【藩镇李师道浮图圆静者年八十余尝为史思明将骁悍絶伦既执力士权其胫不能折骂曰竪子折人脚且不能乃曰徤儿因自置其足折之且叹曰败吾事不得见洛城流血】曵踵【姚崇它日朝曵踵为有疾状帝召问之对曰臣损足曰无甚痛乎曰心有忧痛不在足】足挛【卢照隣疾甚足挛】足下黒子【唐明皇杂録安禄山初为张韩公帐下走使之吏韩公尝令禄山洗足韩公脚下有黒防子禄山因窃窥之韩公顾笑曰黒子吾贵相汝亦能有之乎禄山曰某贱人也不幸两足皆有比将军者黒而加大韩公竒而翫之益亲厚】捧上皇足【上皇至咸阳在望贤宫帝拜舞于楼下上皇降楼抚帝而泣帝捧上皇足呜咽不自胜唐史】引足令髙力士脱靴【李白引足令髙力士脱靴由是斥去乃浪迹江湖终日沉饮】堕车足伤【元德秀为鲁山令前此堕车足伤不能趋拜太守待以客礼】嘉其足力【五代王进符彦超镇安逺军军中有变遣进驰奏京师明宗恠其来连嘉其足力以宁卫指挥】足力乏不能拜【五代吕琦废帝发怒曰朕一女尚防欲弃之夷狄金帛所以养士而扞国也又输以资虏可乎崧等惶恐拜谢无数琦足力乏不能拜而先止】酒濯足【马周初入京至防上逆旅数公子饮酒不顾周周即市斗酒濯足傍众异之】平地谓无足虑遽跌而伤【五代冯道尝戒明宗曰臣为河东掌书记时奉使中山过井陉之险惧马蹷失不敢怠于御辔及至平地谓无足虑遽跌而伤凢蹈危者虑深而获全居安者患生于所忽此人情之常】
　　眉【三】
　　白螓首蛾眉　蔡泽巨眉【史】文王虎眉【帝王纪云】尧眉八彩【春秋元命苞云】三寸【烈士传云干将子赤鼻眉广三寸】一尺【伍子胥眉间一尺】白眉京兆眉【张敞为妇画眉人谓之京兆眉也】连眉【列仙传阳都女生而连眉以为异后果得仙道也】黛眉【东观汉记马皇后眉施黛左眉小缺补之如粟】赤眉【琅邪樊宗天凤中起为盗王莽使平均公亷丹征之宗等欲战恐其众与丹兵乱皆朱其眉以相识是谓赤眉贼】愁眉【桓帝时京师作愁眉细而曲折效梁兾家为之是日収兾妇忧而蹙眉】灸眉【邓粲晋纪曰宋欢常以酒狂王澄因叱左右拉欢郭舒厉色曰使君醉左右莫动澄大怒曰别驾枉耶枉我醉因遣灸舒眉头后事王敦谏敦敦呵曰人以卿痴灸眉旧疾复发也舒曰汲黯朱云岂痴乎澄时为荆州遂纵酒嬉戯】嚬眉【西施】张氏工【梁兾制】珠星示象运斗建于双视【春秋元命苞曰天有摄提人有两眉为人表候阳立于二故眉长二寸注曰摄提两星颇曲人眉似之也】孔览镜作眉【安乐公主临淄王诛韦庶人主方览镜作眉闻乱走至右廷明门兵及斩其首】眉宇【元德秀房琯每见德秀叹息曰见紫芝眉宇使人名利之心都尽】隆眉【五代王建】通眉【李贺通眉】秀眉【杨元琰秀眉】眉长覆目【毛若虚眉长覆目性残鸷】眉过目【袁天纲帝在九成宫令视岑文本曰学堂莹夷眉过目故文章振天下】长眉青【韩愈华山女诗白咽红颊长眉青】眉头不伸【五代郭崇韬庄宗思得髙楼避暑乃遣王允平营之宦官曰郭崇韬眉头不伸陛下虽欲有作其可得乎】眉睫增妍【栁宗元乞巧文齿牙饶利眉睫増妍】九聚眉【金台録朱泚眉分九聚相者告以大贵信之】忽轩衣张眉【韩文】禁去眉开额【文宗即位而禁髙髻险妆去眉开额唐车服志】防眉目【杨收】又【卢奕防眉目丰下】眉目瓌异【李邕既入朝人间传其眉目瓌异】曲眉而丰颊【韩愈盘谷序曲眉而丰颊清声而便体】刻眉【崔氏性忌有婢刻其眉】得色悬防眉【刘禹锡诗】眉间黄色【韩愈郾城晚饮城上赤云呈胜气眉间黄色见归期】秀整【汝阳王璡眉宇秀整】
　　鼻【四】
　　白鼻者心之门【养生经】东方之人隆鼻【淮南子云】隆凖【汉髙祖凖鼻也】鼻为气户【长沙耆旧传太尉夀少遇相师相师曰凡鼻为气户君鼻大贵之象也】鼻仰而頞富贵之相也【史记蔡泽就唐举相举云云】截鼻【列女传后汉周郁妻纳一嵗夫亡父母欲嫁之遂援刀而截鼻】庄子曰【郢人圬其鼻端若蝇翼使匠斵之匠运斤成风垩尽而不伤】鼻双柱【老子】飞龙【常璩蜀志曰李雄美容貌相工相之曰此人鼻飞龙】孔鼻息所冲上拂云汉【李昭德怙权邱愔上防曰臣闻其鼻息所冲上拂云汉】鼻长六寸【呉元济山首燕颔】侧鼻【史思明】鼻息若龙虎【王廷凑醉寝于路有过其所者惊视之曰吾见君鼻之息左若龙右若虎】鼻下气皆黒【袁客师尝度江叩舟而还左右请故曰舟中人鼻下气皆黒不可以济】金环贯鼻【南蛮有穿鼻种以金环径尺贯其鼻下垂过頥君长以丝系镮人牵乃行其次以二花头金钉贯鼻下出】鼻出黄胶【从容録贺知章忽鼻中出黄胶医者谓饮酒之过】渐能等薫莸【韩愈江陵诗因疾鼻又寒渐能等薫莸】齧鼻【五代史王处直养子曰都者执处直因之西宅处直揕其胷曰逆贼吾何负尔然左右无兵遂欲齧其鼻都掣防而走处直遂见杀】隆凖【五代闽世家王审知状貌雄伟隆凖方口】无厚相【李峤身短小鼻口都无厚相时议不以重禄待之广记】
　　须【五】
　　白捋虎须【呉録朱垣逺成奉觞于孙权曰愿一捋陛下须王推几前垣进捋须曰今日真可谓捋虎须王大笑】于顋于顋【左传宋华元多须伐郑为郑败宋人歌曰于顋于顋弃甲复来】黄须儿【魏志任城王章为北平中郎将讨乌丸有功归太祖大喜捋章须曰黄须儿定天下大竒】长须方士【广陵列士传刘瑜举方正对防髙第人呼为长须方士】多髯参军【郤超多须人谓之多髯参军】衘须【后汉温序为隗嚣将军所获序临斩衘须曰大丈夫岂宜须汚于土】晋张华多须【好以帛纒之陆云见状笑不能止】猬毛兽鬛【朱垣捋孙权须者】后汉司马直【洁白美须髯人敬之如神】奋髯抵几孔数尺【纪处讷髭长数尺】髪与身等【太穆皇后窦氏生髪埀过颈三嵗与身等】容髪为变【惠宣太子业有疾帝忧之一昔容发为变】翦须【李勣尝暴疾毉曰用须灰可治帝乃自翦须以和药】鬓髪班秃【肃宗皇后呉氏传肃宗在东宫宰相李林甫隂搆不测太子内忧须髪班秃】髭貌雄伟【司马晋卿】颀而髯【令狐绹传宣帝谓宰相白敏中曰宪宗葬道遇风雨六宫百官皆避独见颀而髯者奉梓宫不去果谁耶敏中言山陵使令狐楚帝曰有子乎即召绹为知制诰】两昔皆白【路岩贬新州刺史美须髯至江陵两昔皆白】引刀断髪【宗贵妃杨氏天寳九载妃复得谴还外第帝感动辍食诏中人张韬光赐之妃因韬光谢帝曰妾有罪当万诛然肤髪外皆上所赐今且死无以报引刀断一缭髪奏之曰以此留诀帝见骇惋遽召入礼遇如初】赤髪【回鹘黠戛斯人皆赤髪以黒髪为不祥】须髪輙白【李日知神龙初为给事中母病取急调侍数日须髪輙白】髠髯鬓【崔嶤为陜虢观察使俄为军吏所执髠其髯鬓嶤再拜祈免乃得去】髪动【顔杲卿初杲卿被杀徇首于衢莫敢収有张凑者得其髪持谒上皇是昔见夣帝寤为祭后凑归髪于其妻妻疑之发若动云】祝髯髪【乔琳辞病力帝赐所执防曰勉为良图与卿别矣不数日祝髯髪舎游佛卢】黄须【后唐庄宗皇后刘氏父刘叟黄须善毉卜】每怒尽张【张廵须髯每怒尽张】已衰改【李白古风春容舍我去秋髪已衰改】妇人有须【李光进母李有须数十长五寸】长须国【有土人泛海至一处问之曰长须国也其王以公主妻之主亦有须土人赋诗曰花无叶不妍女无须亦丑乃羣鰕所聚也酉阳杂俎】须生若黳【海州司马韦敖曾徃嘉兴道遇释子希遁深于缮生之术又能用日辰可代药石见敷镊白曰贫道为公择日拔之经五六日僧请镊其半及生色若黳矣凡三镊之鬓不复变座客有祈镊者僧言取时稍差拔后髭色果带緑其妙如此】髪长五尺【李山甫美姿容而多髪黳然长五尺余每沐出命侍婢捧大金盘承而栉之有相者疑其妇人呼之方寤樵牧闲谈】虞童髪未防【栁宗元诗音班】风鬤雾鬓【栁毅见龙女风鬟雾鬓异闻集】气攻髪直【大中遗事先生又能散髪箕踞用气攻其髪一条条如植】白髪三千丈【李太白秋浦歌白髪三千丈縁愁似个长】长吁望青云镊白坐相防【秋日赠元六长吁望青云镊白坐相防秋顔入晓镜壮髪凋危冠上】挂矢【太宗虬须尝戯张弓挂矢酉阳杂俎】惟称好须【帝以李纬为民部尚书防有自京师来者帝曰龄闻纬为尚书谓何曰惟称纬好须无它语帝遽改太子詹事】须变负人镜【杜诗】莫话清溪髪萧萧白映梳【赠李秘书】妇人以苏泽髪【南诏望苴蛮妇人不粉黛以苏泽髪】鬓髪还应雪满头【杜寄杜位】怒髪犹鬇鬡【韩文征蜀联句】緑鬓成霜蓬【李白怨歌沉忧能伤人緑鬓成霜蓬】虬须似太宗【杜甫赠汝阳郡王璡】
　　律吕【六】
　　白律本【律厯志黄帝使伶伦自大夏之西取嶰谷之竹其窍厚薄均者断两节而吹之为黄钟之宫而制十二管以聼鳯皇之鸣其雄鸣为六雌鸣亦六以此黄钟之宫而皆可生之是为律本注云大夏西戎国也嶰谷谷名也窍孔也取竹孔与肉薄厚均者截以为管也】燕谷和气【北燕有谷地美而寒不生五谷邹衍乃吹律暖之和气至谷乃生禾黍】楚军死声【师旷曰吾歌北风又歌南风南风不竞多死声而楚必无功注歌吹律也以咏八风】易姓【京房本姓李后吹律自改为京氏】玉律【铜管】飞灰之候　吹律聼声【史记王者制事立法物度轨则一禀于六律律为万事根本望敌知吉凶闻声效胜负盖吹律而聼声也】合其规【较之以黍】候其气【应之以灰】启廸嵗功【敬授人事】候四气【应八风】风之变可以音律知之【文子】审大小必均薄厚【考长短无失毫厘】履端于始【以启三日六旬】举正于中【用定二十四气】頥隂阳而必变【虽风雨而不迷】东风入律【青云干吕】黍累定而百物信【毫厘失而千里差】艺精吹管【业擅专门】六律六同【六律合阳声也六同合隂声也此十二者以铜为管转而相生黄钟为首长九寸】立均出度【国语律所以立均出度言钟度皆以律而均也】以合隂阳之声【太师掌六律六同以合隂阳之声】典同【掌六律六同之和以辨天地四方隂阳之声】还相为宫【礼五声六律十二管还相为宫也注十二律逓相生也还谓循环也】八风从律而不奸【礼奸忒也】六气斯辨【八风不奸】吹其断竹【既叶鳯鸣之音】验以飞灰【已契蚁行之次】制茍乖于长短【应必失于忽微】参天两地【艺文志大演之数五十推厯生律制器规圆矩方莫不参天两地两耦数也】金门竹葭莩灰【晋律厯志杨泉记取宜阳金门山竹河内葭莩为灰炎帝使羲和占日常仪占月申区占星伶伦造律日大桡造甲子首造筭数容成造厯】秒忽【汉书数起于一产气黄钟造计秒忽注秒禾芒也忽起于蜘蛛丝言其微也】十二律【汉律厯志律有十二阳六为律隂六为吕律以统气类一曰黄钟二太簇三姑洗四蕤賔五夷则六无射吕以振阳宣气一曰林钟二南吕三应钟四大吕五夹钟六仲吕】三统【汉志云三统者天地人事之纪也十一月干之初九阳伏地故黄钟为天统六月坤之初六隂气受任太阳继养化柔万物生长楙之于未故林钟为地统云云仁以养之义以行之今物事各得其理寅木为仁其声商也为义故太簇为仁云云律长八寸象八卦宓羲之所顺天地通神明类万物之情】夫妇子母【上生九而倍之下生六而损之皆以九为法九六隂阳夫妇子母之道也异类为子母谓黄钟生林钟也同类为夫妇谓黄钟以大吕为妻也】律娶妻【黄钟生林钟也】吕生子【林钟生太簇也】天地之情也上损下益【黄钟之管长九寸三分损一下生林钟益一上生太簇三分损一下生南吕三分益一上生姑洗姑洗三分损一下生应钟应钟益一上生蕤賔蕤賔损一下生大吕大吕益一上生夷则夷则损一下生夹钟夹钟益一上生无射无射损一下生仲吕隂阳相生自黄钟左旋八八为位其法皆铜铁太乐太常主之相生三分损益】扬子云曰声生于日【甲己为角丁壬为羽乙庚为商丙辛为徴戊癸为宫】律生于辰【谓子为黄钟丑为大吕之属也】妙察五均【工言三统】孔乐舞双凤【西舎利乐舞凤明律吕之和也】断竹为十二律【乐志初隋用黄钟一宫惟击七钟其五钟设而不击谓之哑钟唐协律郎张文収乃依古断竹为十二律髙祖命与孝孙吹调五钟叩之而应由是十二钟皆用】铸铜律三百六十铜斛二【张文收既定乐铸铜律三百六十铜斛二铜秤二铜瓯十四秤尺一斛左右耳与臋皆方积卜而登以至于斛与古玉尺玉斗同皆藏于大乐署武后时太常卿武延秀以为竒玩乃献之及将考中宗庙乐有司奏请出之而秤尺已亡其迹犹存以常用度量挍之尺当六之五量衡皆三之一至肃宗时山东人魏延陵得律一因中官李辅国献之云太常诸乐调皆下不合黄钟请悉更制诸钟磬帝以为然乃悉取太常诸乐器入于禁中更加磨剡凡二十五日而成御三殿观之以还太常然以汉律考之黄钟乃太簇也当时议者以为非是】
　　刻漏【七】
　　白铜浑【设象】玉漏【授时】挈壶氏【掌刻漏之职】金徒之职【铜史之司】分以隂阳【明晦之时不忒】頥其昼夜【短长之数无逃】金台银箭　隂阳虽微【天地之情可见】风雨如晦【日夜之度不迷】茍昏晓过度【致盈缩之差】则寝兴失时【有颠倒之刺】敬授人时　周礼凡军事悬壶以序聚【悬壶以为漏也以次序更聚击备守以警夜】及冬则以火爨鼎水沸而沃之【冬水冻冷不下故以炊令沸以沃之】说文曰漏以铜盛水刻节昼夜百刻待漏【后汉范楚每常事尝晨驻车以待漏也】孔改刻漏【傅奕善数不传武德时所改刻】
　　【漏皆诏奕】隂乱漏刻【王翃河中尹领节度后务悍将凌正数干法不逞约其徒夜斩闗逐翃翃觉之隂乱漏刻以差其期众惊不敢发】景刻【陆贽曰勤王之师在畿内者急宜亟告景刻不可差】金丸【拂菻中门中有金巨称一作金人立其端置十二丸率时改一丸落】莲花漏【唐李肇国史补越僧灵澈得莲花漏乃取铜叶制器状如莲花置盆水之上底孔漏之水半之则沉每昼夜十二沉为行道之节虽冬夏短长云隂月黒无差】咽蟾蜍【李贺云催水咽蟾蜍鸡跖集】孔壶为漏浮箭为刻【漏刻博士六人掌知漏刻凡孔壶为漏浮箭为刻以考中星昏明更以击鼓为节防以击钟为节出唐百官志】置鼓以候刻【浑天铜仪以木柜为地平令仪半在地下晦明朔望迟速有凖立木人二于地平上其一前置鼓以候刻至一刻则自击之其一前置钟以候辰至一辰亦自撞之皆于柜中各施轮轴钩键闗鏁交错相持置于武成殿前以示百官无防而铜铁渐不能自转遂藏于集贤院出唐书天文志】漏刻之灋【马重绩言漏刻之灋以中星考昼夜为一百刻六十分刻之二十为一时以四刻十分为正此自古所用也今失其传以午正为时始下侵未四刻十分而为午由是昼夜昏晓皆失其正请依古改正从之五代史巻五十七】百刻短长取于口不取于数【天下多是也杜牧池州刻漏记】灵虬传夕箭【杜诗】银箭金壶漏水多【李白乌栖曲】节晷漏于钟律【李华含元殿赋】
　　方术【八】
　　白执技以事上　推歩　日者杀黒龙【史记黒子北之齐遇日者曰帝以今杀黒龙先生色黒不可行也】视日【周文为项燕视日视日吉凶举动之占文即周章】纬候钤决【后汉传曰隂阳推歩之学徃见于坟典然神经恠牒玉防金绳闗扃于玉堂之府靡得而闚至乃河洛之文龙之图箕子之术师旷之书纬候之部钤决之符皆所以探抽頥参验人区时有可闻其流风用遁甲七政元气六日七分逢占者专候挺湏臾孤虚之术及望云省气推处祥妖时亦有验斯道隐逺奥难原故圣人不语神力罕言性命或开末而抑其端或曲辞以形其义所谓可使由之不可使知之也】汉武帝【颇好方术道艺之士莫不负防抵掌顺风而届也】任文公【善天文晓遁甲役使鬼神】请命太山【京房自去笃病三年请命太山行过道士张君授以方术所着易林至今行世】米道【张鲁学道鹤鸣山有人受其道者辄出米五斗世谓之米道】左慈盘中钓鱼【曹公欲杀之变为羝羊入羊羣中曹公知不可杀乃谢曰试与公戯耳老羝屈膝曰讵如许复欲执之羣羝屈膝云云】召鬼【刘根能令人见鬼太守史祈不信因之乃召祈七祖皆面缚责祈祈乃谢而遣之】费长房【假壶公之符】蓟子训【取婴儿之验】赵炳【能令枯木生荑茅屋防鼎】樊英【推歩灾异潄水救蜀火】杨由见社中水鸠鬬【知有兵贼象不赴酒食】风起灶【李南少明风角女见疾风起吹灶突及井泣辞姑曰此主爨者当之必死】五里雾【张楷能作五里雾裴优亦能作三里雾求学于张楷不见后优作贼辞连楷无验以见原】风起知火【郎顗父宗字仲缓治京氏易善风角星管六日七分能望气占候为呉县吏见暴风卒起宗知京师有火灾记时日果如其言】郭宪从驾含酒三噀【执法奏不敬曰齐国失火故厌之果上言失火也】栾巴南潄【巴蜀人正旦朝防独后至颇醉又饮而潄曰臣乡里以臣能治防病为臣立庙今旦耆老皆入臣庙故醉成都市失火救之果上言失火有雨来皆酒气】风起庭中父哭子【管辂字公明在王直坐有飘风髙二尺在庚中从申上来童童廻转辂曰东方有马吏恐父哭子明日吏至直子果死也】疗病人令思过出米【汉书张衡为五斗米道东方张角为太平道太平者持九节杖为符咒教病人思过处静室又为奸令祭酒以五千文使都习奸令为主鬼吏主为病者祷请法书病人姓名服罪之意作三通一上天一埋地一沉水为三官书使病者出米五斗号曰五斗米师为益于病昏愚者竞师之衡因人作信义舎置米其中有小过令治道百歩则罪除徃来者任食量腹取足过则輙病以鬼道教人衡即角子也】隐形【石苞谓管辂曰君乡人翟文耀能隐形辂曰此隂阳蔽匿之道茍得其数四岳可藏况七尺之形游于变化之内仆正身明其道见数不为异术不为竒仆隐行恠末服斯务矣】孙防杀道士于吉【后照镜防面创见吉在镜中遂卒】百果立生殿庭钓鱼【呉介象元则有方术呉主使象变化种苽菜百果皆立成又论鲻鱼脍最上乃于殿庭穿塪置水垂纶于食顷乃钓得鲻鱼也】活死人【呉士爕字盛为交趾太守病死三日仙人董奉以丸药以水含之乃苏四日能语董奉字君蔓】丁义以白羽画水渡江【晋丁义授神方于呉猛以白羽画水渡江】夏统水戯【统字仲御贾充问统能水戯乎统乃作鲻鱼跃鲔防引于是风波振骇廻大风至含水噀天云飞雨集矣】青囊【郭璞授业于河东郭公公以青囊九书与之由是遂洞五行天文卜筮之术攘灾转祸通致无方璞门人赵载窃青囊书未及读为人所焚】后汉叚翳【字元章治易明风角有就学未至预知姓名有一生辞归翳合药并简书封于筒下告曰有急发视之到葭萌与津吏争舟挝从者头破发取膏药傅疮乃愈生叹服乃还卒业】秀支替戾刚【刘曜攻治城石勒访佛图澄澄曰相轮铃声云秀支替戾刚仆谷劬秃当此羯语也秀支军也替戾刚出也仆谷刘曜胡位也劬秃当言此军出捉得曜归也】禁溪水不流【徐登】孔求见仪形【马周亡帝思之甚将叚方士术求见其仪形】治丹剂【裴潾帝喜方士而栁泌为帝治丹剂求长年帝御剂中躁病渴裴潾谏之曰夫秦汉之君亦信方士矣如虞生徐福栾大季少君后皆诈谲无成功事暴前防皆可验视】穆宗惑方士【穆宗虽诛泌而后稍稍复惑方士有布衣张臯者上防曰先帝晚节喜方士累致危疾陛下所自知不可蹈前覆迎后悔也】游江湖间【郑注以方伎游江湖间依李愬为愬煑黄金饵之寖亲遇】谏罢方士【刘瑑谏罢武宗方士言多恳】许岩士【朱朴所善方士许岩士得幸出入禁中言朴有经济才】自鬻其伎【裴潾曰今乃方士韦山甫栁泌等以丹术自神更相称引诡为陛下延年臣谓士有道者皆匿名灭景无求于世岂肯干谢贵近自鬻其伎哉】喜术士【成晚喜术士饵药濵死而苏】王若讷【刘仁恭从方士王若讷学长年筑舘大安山掠子女充之】能言祸福【刘从谏传初术者李琢能言祸福从谏以重币邀之辟署大将见星门】善长短术【李丕善长短术与从谏厚善署大将】化黄金【刘巨容始扬州人申屠生能化黄金见金门】隂阳占繇符架之术【叶法善括州括苍人世为道士传隂阳占繇符架之术能厌劾恠鬼帝闻之召诣京师欲宠以官不拜留内斋场】都人自犇火中【叶法善尝在东都凌空祠为坛以祭都人悉徃观有数十人自犇火中众大惊救而免法善笑曰此为魅所冯吾以法摄之耳问而信病亦皆已其谲幻类若此】止乐【明崇俨少随父恪令安喜吏有能召鬼神者尽传其术干封初应岳牧举调黄安丞以竒技自名髙宗召见甚恱擢兾王府文学试为窟室使宫人奏乐其中召崇俨书桃木为二符剚室上乐即止曰向见恠龙怖而止】易占【杜生善易占有亡奴者问所从追戒曰自此行逢使者恳丐其鞭若不可则以情告其人果值使者于道如生语使者异之曰去鞭吾无以进马可折道傍葼代之乃徃折葼见亡奴伏其下获之它日又有亡奴者生戒持钱五百伺于道见进鹞使者可市其一必得奴俄而使至其人以情告使者以一与之忽飞集灌莽上徃取之而得奴众以为神】请题衿膺【桑道茂善太一遁甲术李晟为右金吾大将军道茂赉一缣见晟再拜曰公贵盛无比然我命在公手能见赦否晟大惊不领其言道茂出怀中一书自具姓名署其左曰为贼逼胁固请晟判晟笑曰欲我何语道茂曰第言凖状赦之晟勉从己又以缣愿易晟衫请题衿膺曰它日为信再拜去道茂果污朱泚伪官晟収长安与逆徒缚旗下将就刑出晟衫及书以示晟为奏原其死】钓鱼术【五代郑遨与道士李道殷友善道殷有钓鱼术钓而不饵】木獭【楚廖光图与伊岳道士伊用昌为林泉之交母病思鲙属江水夏涨鱼不可得用昌探怀出一木獭长三寸许再三祝之投于江中湏臾波浪沸遂擒一巨鳞出獭着鱼背坚不可脱用昌举之木獭耳因作鲙母愈出九国志】为方士房中之术【多采良家子以充后宫蜀孟昶传六十四】方士格【李白草创大还造化合元符交构腾精魄自然成妙用谁知其指的白日可抚弄清都在咫尺北酆落死名南斗上生籍伊予是何者名在方士格】谲诈丕诞不信【余闻武宗之言是以知耳尝于便殿言及方士皆谲诈丕诞不可信上曰吾知之矣宫中无事以此遣闷耳余尝览曹植论左慈对君逹之类家主及植兄弟以优笑畜之耳斯言信矣唐賛皇公方士论】亡牛在鹊巢【贾躭精于术数有一叟失牛诣乘国师卜师曰尔牛在贾相公帽筒中叟迎公马首诉之公笑取筒中式盘据鞍作卦曰尔牛在安国观三门后大槐鹊巢中徃探树下见有旁舎系牛乃其所失者遂获盗人也芝田録】壁画饮酒【张士政画一妇人于壁酌酒满杯饮之酒无遗滴逡廵画妇人面赤半日许所画湿处坏落其术终不肯传人酉阳】噀水调角【江南野史彭玕时寨中得玉笥山道士刘守真能驱鬼神每呉兵掠寨刘则噀水调角风雨雷电倐忽而起呉不能攻迨数年一夕刘死遂战不利】叱咤风雨【唐史髙骈传吕用之自谓与仙真通对骈叱咤风雨或望空顾揖再拜语言俚近】
　　卜筮【九　卜筮婚姻　筮仕　卖卜　卜筮官卜怪　　　卜失　不卜附】
　　白洪范曰明用稽疑【明用卜筮考疑事也】官占惟先蔽志【官占卜筮官也先断意后用卜】不烦【圣人不烦卜筮传】筮协从从筮从从筮逆筮共违于人　贞卜　筮短长【不如从长也】象也
　　【筮数也】尔卜尔筮【体无咎言】臧会曰【偻句不余欺】我既厌【不我告犹】卜以决疑不疑何卜【鬪亷云】违卜不祥　占险【夫易不可以占险】卜僣【臧防窃偻句以卜为信与僣僣吉】爰契我　不占【子曰人而无恒不占而已矣】卜不袭吉【袭再也】卜筮不过三　卜筮不相袭【谓卖筮也】决嫌疑【礼】卜之用　进断其志　初筮告【再三渎渎则不告】圆神方智【易定天下之吉凶莫善于着蓍之德圆而神卦之德方以智神以知来智以藏徃】端防拂【詹尹对屈原】神蔡【也】灵蓍【偻句也】观卦【察爻】鑚【啓繇】考先知之兆【诚可决疑】揆昆命之文【必先蔽志】疑众必杀【礼假于鬼神时日卜筮以疑众杀无赦谓使违礼】疑而筮之【则不非也】前知【礼至诚之道可以前知见乎蓍动乎四体祸福将至必先知之故至诚如神四体四足也言至诚则不欺】礼曰【昔者圣人建隂阳天地之情立以为易虽有明智之心进断其志焉】深于易者【礼】青囊【卜也】拂【布卦】握粟【揲蓍】遗防【不中也】大横庚庚予为天王【汉陈平等迎代王王卜之得兆云云】孙賔投蓍用知方朔【汉武帝令孙賔筮东方朔】詹尹释防不对屈原【楚屈原既放心烦志乱徃见大卜詹尹曰余有所疑先生决之詹尹乃端防拂原曰予宁随鸿鹄逺举乎宁与鸡鹜争食乎云云詹尹乃释防谢曰用君之心防不能知之】周文王卜猎渭濵【其兆曰非熊非罴天锡帝师乃得吕望而归】辨吉凶者【存乎辞】舎尔灵　受命如响知来【藏徃】穷神【知化】幽赞于神明而生蓍　天生神物【谓蓍也】极数知来之谓占　探赜索隐　钩深致逺　观变枚卜【书枚卜功臣谓歴卜也】周礼三兆王兆瓦兆原兆【田原之兆谓灼发火而形可占其象似玉瓦原之亹杜子春曰王兆颛顼瓦兆帝尧原兆周之兆也】繇兆之体【百有二十颂千二百】记曰天子无筮【谓征伐廵守不用筮小事则用筮】诸侯有守筮【守国之筮有事则用】封父之【天子之封父国名】诸侯非其国不筮　卜宅寝室　假尔泰有常【命防辞】奠【仪礼卜人奠楚□注楚荆也□以鑚灼也】置于燋【燋炬以然火也】乃旅占卒不释告于涖卜【涖卜旅长与主人占日者】焦【焦兆不成也赵鞅卜也】沉阳【赵孟卜救郑遇水适火太史曰是谓沉阳注云火阳也得水而沉阳】青纯【公羊曰青纯纯縁也谓甲髯千嵗青髯以明吉凶】能七十鑚而无遗【不能避刳肠之患庄子】露蓍【汉书上体不安张禹必斋戒以卜言则献上不言则有忧色露蓍于星下】卜负金【隗炤善易临终谓妻子曰后虽大荒勿卖宅后五年诏使姓龚负吾金以吾所书版索之后如其言妻赍版诣使者使者惘然沉吟乃悟取蓍筮卦成曰妙哉隗生吾不负金贤夫藏金以待太平知吾善易书版寄意金有五百斤盛以青瓮埋在堂屋下去壁一丈入地九尺妻掘之果得金】卜云其吉终焉允臧【允信也臧善也】祠部式【诸私家不得立杂神及觋巫卜相并宜禁断其易五兆六壬不禁】蒙【狐疑】占而从二【卜不过三】穆卜【书成王有疾穆卜公曰我其为王穆卜】夺糈【周礼罚也】卜不中罚不中【晋献公饮大夫酒令司正实爵与史苏曰骊之役尔云胜而不吉夫克国得妃吉孰大焉故罚汝对曰云云】青莲神蔡【彰徃考来】翠野灵蓍【通幽索隐】覩兆于未萌【诚为智者】退咎于既徃【何其壮哉】光啓两仪【能成四象】存险易之徴【示臧否之兆】索隐致逺【通幽洞微】逹以隂阳【究其天地】合于无际【应以未形】智能藏徃【神以知来】行于冠婚【明男女之问】用于祭祀【定牺牲之名】射覆知白防之伤【布兆见竖牛之祸】彼敬仲之徴祥【必盛齐国】且君平之取给【将卖成都】鬼神其依【吉凶可见】屈原遐逝【詹尹端防而无言】方朔不归【孙賔投蓍而有说】故文既践【知李固之将封】凤皇于飞【识陈完之必贵】开于寘数【得自天】　卜筮防姻晋献公筮嫁伯姬【遇归妹之暌史苏占之曰不吉繇曰士刲羊无女承筐亦无贶也】欲纳骊姬为夫人卜之不吉筮之吉【卜人曰筮短长不如从长一薫一莸十年尚犹有臭】崔杼筮娶棠姜【曰入其宫不见其妻凶】懿氏卜妻敬仲【其妻占之曰凤皇于飞和鸣锵锵有妫之后将育于姜】　筮仕毕万筮仕于晋【辛廖占之曰吉其必蕃昌公矦之子孙必复其始】绶笥有虵【后汉冯绲拜陇西太守绶笥有两赤虵分走许曼筮曰二嵗当为邉将官有果名五年为大将南征】管辂自卦【兾州刺史裴征辟辂为文学自卦吉凶云当见三貍果见之】淮水絶王氏灭【王导初渡淮郭璞筮之云云】筮家状【孔僖字仲光拜临晋令崔骃亭伯以其筮家状之谓曰不吉劝辞辟官僖曰吉凶已见在县二年而卒】　卖卜君平杖头【严君平卖卜于都市曰得杖头百钱即闭肆垂帘】司马季主【楚人卖卜于长安市宋忠贾谊谓之曰何居之卑行之汚季主捧腹而大笑】君平【与人子言依于孝】张禹【为儿时至市观卜乆之自晓别蓍布卦意】王宗以卖卜自奉【安帝以博士徴耻占验见知悬绶于县庭而逃】君平以卜筮贱业【而可以便众人有非正用之则依蓍为言利害】　卜筮官官占【帝王立卜占之官故曰官占】衅【月令正月命有司衅防占兆审卦吉凶周礼上春衅】择建立卜筮人【书】开四兆【卜师収掌】防分三易【筮人是司】技以事卜【艺成而下业在其宗】三兆之灋【见卜筮门】三易之灋【连山归藏周易】视髙【谓以背髙者可灼处示宗伯之卜事也】作【谓灼人作兆而占之也】命【谓告以所卜事】涖卜【涖临也谓卜官相示】卜师掌开之四兆【开其占书书其四部故曰四兆见下】扬火以作致其墨【以火灼也致墨者熟灼之以明其兆也】室【藏之室】中否【周礼嵗终则计其占之中否也】卜人定【礼】史定墨【视兆坼也】君定体【体吉凶也】四兆【方兆功兆义兆弓兆有其名义未闻】六【六人占之属各有名物天曰灵属地曰泽属东果属西雷属南猎属北若属】燋契【周礼棰氏供燋契以待卜事燋爇灼之木谓燋契之凿也】凢卜【以明火爇燋遂吹其后契以受卜师】占人【掌占以八筮占八颂以八卦占筮之八故以眡吉凶也】凢卜筮君占体大夫占色史视墨卜人视坼【体有吉凶色有善恶墨有小大坼有明征】凢卜筮既事【则以系币以比其命嵗终则计其占之中否注云既卜筮史书其命之事及兆于防系其礼神之币而合藏焉书曰以啓金縢之书是也】九筮【筮人掌易辨九筮之名国之大事先筮后卜九筮谓筮更筮咸筮式筮目筮易筮比筮祠筮参筮环云云】卜正【滕侯曰我周之卜正正官之长也】　卜怪生男堕地而走【安平太守王基令管辂作卦辂曰当有妇人生一男堕地而走入灶宋无忌姝也】蛇衘笔乌鷰鬪【人见老蛇衔笔辂曰书佐也又乌来入室与鷰闘是官舎乆逺有此三怪无所忧也】户前流光【王经堂前有一流光鷰雀入怀殷殷有声辂曰吉迁之徴顷之拜为江夏太守】失火【管辂在田舎主人患失火辂卜曰明日南陌上有一角巾生驾黒牛故车必邀留如此言生不得已宿然意不安以为图己乃把刀出门倚积薪假寐欻有一物如兽手中持火举刀斫腰视之乃狐也火遂絶】堂西死男子【信都令家惊恐辂筮曰君堂西有两死男子一持矛一持弓箭矛者主刺项痛弓者射胷腹故心痛果得之疾遂皆愈】　卜朱卜牛【管辂为仆妇卜失牛云当在西面穷邱中悬头向上果于邱塜得牛妇人告官以辂藏牛按验乃知】失妻【有人失妻辂卜之令明旦于东阳城门侯担豚人牵与共鬬其豚走逸即共追之豚入舎突破主人罋其妇从罋中出】盗鹿【有人捕鹿晨行有盗其鹿者辂曰汝巷中第三家也伺无人时以瓦子宻发其东第七椽以瓦子着下当送还如其言其夜盗者父病诣辂卜令担鹿皮肉着故处自愈盗如言乃令鹿主举掾弃瓦盗父亦病愈也】买鞭悬桑树【鲍瑗贫苦不信卜筮防淳于智至为作一卦曰君安宅失宜故贫入市有人持马鞭卖买之以悬舎东大桑树三年当暴得财如言后浚井得钱十万铜二十斤】烧杀人【歩熊字叔罴少好卜筮术数门徒甚盛熊舎侧有人烧死吏持熊谓失火熊卜曰得其人矣使从道南行有一人来缚之果言云草恶难耕故烧之风起延烧不知草中有人】　不卜圣人不烦卜筮　昆命于元【惟先蔽志蔽断也昆后也】朕志先定　卜以决疑不疑何卜【鬬亷云】命付天【管辂谓钟昱曰我卜可以知生死昱曰命付天不付君】劳蓍【郭璞欲为顔含筮含曰年在天位在人脩己而天不与命也守道而不回性也自有性命无劳蓍】不占而已矣孔投于地【张公谨秦王将讨隐巢乱使卜人占之公谨自外至投于地曰凢卜以定犹豫决嫌疑今事无疑何卜之为卜而不吉其可已乎王曰善】秦誗【赵矜歴襄城丞客死栁州官为敛葬后十七年子夹章始壮自襄阳徃求其丧不得野哭再阅旬卜人秦誗为筮曰金食其墨而火以贵其墓直丑在道之右南有贵神冢土是守宜遇西人深目而髯乃得其实明日有老人过其所问之得矜墓直社北遂归葬】鎻茎自屈【义阳王琮子行休琮死桂林行休请身迎柩灵堂鎻一夕茎自屈管上有指迹一竒二并使卜人筮之曰屋于文为尸出指者示也一竒二并三殡也先生告之矣乃趣其所发之如言而一节独阙】城阳公主婚【城阳公主初主之婚帝卜之繇曰二火相食始同荣末同戚请昼昏则吉马周谏曰朝谒以朝思相戒也讲习以昼思相成也燕饮以□思相欢也婚合以夜思相亲也故上下有成内外有亲动息有时吉凶有仪今先乱其始不可为也夫卜所以决疑若黩礼慢先圣人所不用乃止】改葬占地【温大雅改葬其祖卜人占其地曰地则吉不利于君若何大雅曰如子言我含笑入地矣嵗余卒】遇坤之泰【太宗文德皇后长孙氏归宁舅髙士亷妾见大马二丈五立舎外惧占之遇坤之泰卜者曰坤顺承天载物宜无疆马地类也之泰是天地交而万物通也又以辅相天地之宜繇协归妹妇人事也女处尊位履中而居顺后妃象也】折足为败【李纲在隋宦不进筮之得鼎筮人曰君当为卿辅然待易姓乃如志仕不知退折足为败纲虽顕于唐数称疾辞位去】张公谨賛曰【投机之防间不容檖公谨所以抵而决也】自筮死日【李嗣真流藤州乆得还自筮死曰豫具棺敛如言卒】一卦帛十疋【天寳末处士钱知微甞至洛遂榜天津表柱卖卜一卦帛十疋居一日有贵公子读榜命取帛如数卜焉钱命蓍布卦曰予筮可期一生君何戯为其人曰卜事甚切先生误乎钱云请为韵语曰两头防土中心虚悬足人踏趿不肯下钱其人本意买天津桥也绐之其精如此酉阳杂爼】筮命或冯蓍卜情将问蔡【韩愈聨句】三钱舞【耳酒记王廷凑甞谒五明道士卜掷三钱皆舞】桒妪各半【资暇集枽道茂之门有妪卖卜枽言休则妪言咎枽言咎则妪言休】陈子昻自筮【见贪浊门】蓍九宫术【卢藏用善蓍九宫术】隂阳杂数【贾眈隂阳杂数罔不通其器】多招术家【房孺复陈少游奏置幕府多招术家言已三十当得宰相以重权近希进】以易自筮【陆羽不知所生或言有僧得诸水濵畜之既长以易自筮得蹇之渐曰鸿渐于陆其羽可用为仪乃以陆为氏名而字之】得干之坤【王廷凑始廷凑贱微时邺有道士为卜得干之坤曰君将有土及得镇迎事甚谨】卜不吉【突厥处罗复谋取并州置杨正道卜之不吉左右谏止处罗曰我先人失国頼隋以存今忘之不祥卜不吉神讵无知乎】卖卜长安市【武攸绪少变姓名卖卜长安市】天火之象【马重绩晋髙祖以太原拒命废帝遣兵围之势甚危急命重绩筮之遇同人曰天火之象干健而离明健者君之德也明者南面而向之所以治天下也同人者人所同也必有同我者焉易曰战乎干干西北也又曰相见乎离离南方也其同我者自北南乎干西北也战而胜其九月十月之交乎是嵗九月契丹遂助晋击败唐军晋遂有天下五代史卷五十七】南瞻析木木不自续【迁司天监明年张从賔反命重绩筮之遇随曰南瞻析木木不自续虚而动之动随其覆嵗将秋矣无能为也七月而从賔败】精【钱元懿终年六十六初元懿之为新定有十方生时人号为精甞防卜辞以贻元懿曰太一接天河金华寳贝多君侯六十六别处不经过至是皆如其言呉越备史】取质东【余既幻惑力命之说兮身乆放而愈疑心回宂其莫晓兮将取质夫东楚人俗巫而好术兮叟有鬻卜而来思乃招而讯之曰嘻人莫不有时而通伊我兮乆而滋蔓吾闻人禀五行动止有则四时转续变于所极何卜赋】见天地之情状识隂阳之变通【文粹扬炯浑天赋颛帝之命重黎司天而司地陶唐之分仲叔宅西而宅东其后宋有子韦郑有禆灶魏有石氏齐有甘公唐都之推星王朔之侯气周文之视日呉范之占风有以见天地之情状识隂阳之变通】李邺侯泌【窦廷芝与卜者胡芦生相善一日谓窦曰君家祸将至非遇黄中君鬼谷子将不可救芝物色求之得李邺侯泌倾家结之未防朱泚乱廷芝防贼事平德宗命诛之泌以前事上闻得免剧谈録】瓦卜休咎【西京寿安县有墨石山神祠颇灵神龙中前有两瓦子过客投之以卜休咎仰为吉覆为凶南部新书】一蓍独立【明皇兼潞州别驾来朝京师将行使术士韩礼筮之蓍一茎孑然独立礼惊曰蓍立竒瑞非常也不可言旧史】蹈常而俟夫何卜【何卜赋时乎去不可邀来不可逃淹兮孰舍操屠龙之伎非曰不伟时无所用莫若履俙作踊之工非曰可珍时有所用贵等斵轮络首縻足兮骥不能逾跬前无所阻兮跛鼈千里同渉于川其时在风防者之吉泝者之凶同蛰于野其时在泽伊穜之利乃穋之厄故曰是邪非邪主者时也谅淑恶之同出顾所下之若何夫如是得非我美失非我耻姑蹈常而俟之夫何卜为】杜生易占【见方术门】卜者世之余伎【栁宗元非国语卜者世之余伎也道之所无用也圣人用之吾未之敢非然而圣人之用也盖以欧陋民也非常用而徴信矣】鸡骨占年拜水神【栁宗元栁州峒氓】猒就成都卜【杜甫游子】五月为火火主离【崔信明见五月五门】最深于五行【韩文李虚中志最深于五行书以人之始生年月日所直日辰支干相生胜衰死生相斟酌推人寿夭贵贱利不利輙先处其年时百不失一二】星官厯翁莫能与其校得失【虚中志其说汪洋奥义闗节开解万端千绪叅错重出学者就传其法初若可取卒然失之星官厯翁莫能与其校得失】本行正郎【刘禹锡之为屯田员外郎时势事稍异一僧有术数极精寓直日邀之至省方欲问报云韦生在门外公不得已且令僧坐帘下韦献卷已畧省之意色殊倦觉之乃去僧语不对吁嗟良乆乃曰某欲言员外心不惬如何公曰但言之僧曰员外后迁乃本行正郎也然湏待适来韦生知印处置公大怒揖出不旬日贬官韦乃处厚相也后三十年在中书刘转屯田郎中】
　　相十　吉【相　凶相附】
　　白相人【叔孙来聘公孙敖闻其能相】有知人之鉴【许助】善相　相术龙犀日角帝王之表【朱建平相书曰额有龙犀入髪左角日右角月者王天下】河目文公侯之相【孔业子曰仲尼圣人之表河目龙颡是帝皇之貌也】又【后汉李固状貌有竒表鼎角匿犀足履文后为太尉已上见文选】决疑【归田赋曰感蔡子之慷慨从唐生以决疑】汉吕公【谓髙祖曰少好相人相人多矣无如季相】不敢忘德【父老相髙祖曰君相贵不可言乃谢曰诚如父老言不敢忘德】信而有徴【亿则屡中】贵贱之表【近取诸身】休咎之徴【如指诸掌】应如影响【蓍】　吉相丰下有后【叔服来聘公孙敖闻其能相人见其二子焉叔服曰谷也食子难也收子谷也丰下必有后于鲁】鷰颔封侯【班超诣相者曰当封侯万里之外问其状相者曰鷰颔虎头飞而肉食万里侯相后封定逺侯】山庭【子贡有山庭之相】月角【有月角之相】薄姬王者之妃【许负相】曹操安人之主【乔相】虽贱必贵【史记姑布子卿善相见无恤曰真将军也赵简子曰是子其母贱翟婢也奚道贵哉子卿曰天之所受虽贱必贵】贵不可言【汉书蒯通说韩信曰相君之面不过封侯相君之背贵不可言】竒骨【桓温未朞温峤见曰此儿有竒骨真英物】跃马肉食【蔡泽问唐举曰闻君相李兊百日内合持国令有诸举曰然若臣者何如举熟覧笑曰君颙鼻巨肩魋顔蹙頞吾闻圣人不相殆先生乎泽知其戯曰富贵吾自有不知者夀举曰四十三年泽笑谓其御曰吾跃马肉食四十三年足矣】奴有侯相【卫青至甘泉居至有钳徒相青官至封侯青曰人之奴得无笞骂足矣安敢望封侯】以经术进【翟方进年十三为小吏号迟钝数为椽吏骂辱方进自伤诣蔡父相大竒其形貌曰小吏有封侯之骨当以经术进因病而归】灋真指胡广【广为郡散吏太守法雄子真名知人雄勑真令助求人悉召诸吏人真窥之指胡广遂举孝亷为汉名臣】公字【相者谓陶侃曰君左手中指有竪理当为公若彻上贵不可言侃以针刺决之见血洒壁为公字后果应之】功名寿年【周访遇善相者陈训谓访与陶侃曰二君皆位至方岳功名畧同但侃上寿访下寿优劣有殊】好相【羊祜字叔子游汶水濵父孝谓曰孺子有好相年六十建大功既言便去莫知所在】论【魏王朗论曰仲尼之门童冠之群不言形相之事难据故也固有怀不副貌行不称声故夫子以言信行失之宰我以貌度性失之子羽圣人于聼察精矣】祠部式【卜相筑断见上注】相妇人【黄霸与善相者同出见一相妇人者言当富贵乃巫家女霸娶为妻与之终身】角犀丰盈【贤明之相】惟德受天【以形合相】贵贱且殊【荣枯斯等】铸钱邓通【魏文帝之深意】卖珠董偃【遇舘陶之厚恩】卫青起自于牧羊【蔡泽终闻于跃马】辨呉粲之贵【始自防童】知陶侃之荣【当期老耄】虚陈祸福【谬托灾祥】事且无妄【言而有徴】论性命之期【定吉凶之兆】　凶相蜂目忍人【楚子以商臣为太子子上曰是人也蜂目豺声忍人也不可立之】豺声灭族【楚子良生子越椒子文曰是子曰熊虎之状豺狼之声不杀之必灭若敖氏矣鬼由求食若敖氏之鬼不其馁而后果灭族传】纵理入口【周亚夫纵理入口终饿死于狱中】当刑而王【黥布姓英氏少时客相之曰当刑而王及壮坐法黥布欣然笑曰人相我当刑而王几是乎人有闻者共为戯笑】饿死【邓通有相者云必饿死帝曰能富通者我也乃与铜山铸钱景帝时以犯法竟饿死狱中】父不祥【庄子曰楚司马子綦有八子召九方歅相之谓曰子则祥矣父则不祥也】不过郡吏【后汉赵壹以郡争政礼命十辟公府不就善相者相壹不过郡吏后果如其言】览镜知刑【蜀张裕晓相术每举镜视面自知刑死未尝不扑之于地后为刘备所杀】越王蜂目【史记范蠡云】眄刀【甘卓为歴阳陈训私曰甘侯头低视仰相名眄刀目中赤脉自外入必兵死后果为王敦所杀】豺狼之声【伯友始生叔向母及堂闻声曰豺狼也必丧羊舌氏】孔使相工视【髙智周始与郝处俊来济孙处约共依江都石仲览仲览因各语所期处俊曰丈夫惟无仕仕至宰相乃可智周济如之处约曰得为舎人在殿中周旋吐纳可也仲览使相工视之工语仲览曰髙之贵君不及见来早顕而末踬髙晚顕而寿】髙蒋【髙智周所善义兴蒋子谨有客尝视两人曰髙公位极人臣而嗣少弱蒋侯官不逹后且兴蒋子孙其后果顕而髙一世之后无闻】鸢肩火色腾上【马周岑文本谓所亲曰周鸢肩火色腾上必速恐不能乆果年四十八而卒】贵冠人臣【萧嵩有夏荣者善相谓嵩僚壻陆象先曰君后十年贵冠人臣然不若萧郎位髙年艾举门蕃炽】竒相【李光顔为禆将节度使马燧谓曰若有竒相终必光大解所佩劒赠之】日角龙廷【唐俭说秦王建大计曰公日角龙廷姓协图防系天下望乆矣】位至太师【刘义节从子思礼少学相于张憬藏憬藏谓思礼歴刺史位至太师】女有竒相【髙祖顺圣皇后窦氏父毅在周为上柱国尚武帝姊襄阳公主常谓主曰此女有竒相且识不凢】竒厖福艾【李勣临事选将必先相其竒厖福艾者遣之或问其故荅曰薄命之人不足与成功名】熊虎相【王晙气貌伟特时谓为熊虎相】识清貌古【韩思复初郑仁杰李无为者隐居太白山思复少从二人游尝曰子识清貌古恨仕不及宰相也】语迟者神定【杨元琰生数嵗未言相者视曰语迟者神定必为重器】骨体禄命【见骨体知禄命见命禄知骨体此则言命禄尚矣吕才】有异相【徐圆朗刘复礼说圆朗曰彭城有刘世彻才畧不常有异相士大夫许其必王将军欲自用恐败不如迎世彻立之圆朗后为彭人所杀也】日角珠廷非庸人相【李珏李绛为华州刺史见之曰日角珠廷非庸人相明经碌碌非子所宜】引出【韦贯之为右丞时内僧造门曰君贵相贯之命左右引出曰此妄人也】相夭且贱【栁恽方十余嵗有巫告曰儿相夭且贱为浮屠道可缓死诸父从其言恽曰去圣教为异术不若速死学愈笃】有封侯相【顾彦朗彦晖竝为天德军小校其使蔡京以兄弟有封侯相每厚礼之】子孙当王百年【王廷凑尝使至河阳醉寝于路有过其所者视之曰非常人也从者以告廷凑驰及之问其故曰吾见君鼻之息左若龙右若虎子孙当王百年家有大树覆及堂公兴矣及害正而树适庇寝自廷凑讫镕凢百年】耳大贵兆【李忠臣帝甞谓卿耳大贵兆对曰驴耳大龙耳小帝喜其野而诚】不可以科第进【郑朗始朗举进士有相者言君当贵然不可以科第进俄而有司擢朗第一既又覆实被放相者贺曰安之已而果相】龙凤之姿天日之表【太宗生四嵗有书生谒髙祖曰公在相法贵人也然必有贵子及见太宗曰龙凤之姿天日之表其年防冠必能济世安民】伏犀贯玉【袁天纲见窦轨曰君伏犀贯玉就辅角完起十年且顕立功其在梁益间耶】右辅泽而动【轨后为益州行台仆射天纲复曰赤脉千瞳方语而浮赤入大宅公为将必多杀愿自戒轨果坐事见召天纲曰公毋忧右辅泽而动不乆必还果还为都督】面部三无【金华子李寛为常侍有门下士姓卢善相或问李公如何曰据其面部所无者三无子无宅无塜公有数子皆先公卒有宅未尝还乡居死于池州乗舟归舟破沉其骨】龙瞳凤颈【武后之防天纲见其母曰夫人法生贵子乃见元庆元爽曰官三品保家主也见韩国夫人曰此女贵而不利武后最防姆抱以见绐以男天纲视其歩与目惊曰龙瞳凤颈极贵验也若为女当作天子】肉不称骨【帝在九成宫令视岑文本曰学堂莹夷故文章振天下首生骨未成自前而视法三品肉不称骨非寿兆也同上】豕视淫【长社人张憬藏伎与天纲埒郎中裴珪妻赵见之憬藏曰夫人目脩缓法曰豕视淫又曰目有四白五夫守宅夫人且得罪俄坐奸没入掖庭】天下之母【周世宗宣懿皇后符氏初适李守贞子崇训守贞事汉为河中节度使已挟异志有术者善聼声以知吉凶守贞出其家人使聼之术者闻后声惊曰此天下之母也守贞益自负曰吾妇犹为天下母吾取天下复何疑哉五代史】兰台学堂【袁天纲谓杜淹曰公兰台学堂全且博将以文章顕谓王珪法令成天地相临不十年官五品谓韦挺面如虎当以武处官然三君皆得谴武德中以事俱流嶲州见天纲曰公等终且贵杜位三品难与言寿王韦亦三品后于杜而寿过之】耳无根【天纲见马周曰君伏犀贯脑背若有负贵验也近古君臣相遇未有及公者然面泽赤而耳无根后骨不隆寿不长也】厄在三尺土下【张憬藏伎与天纲埒蒋俨有所问答曰公厄在三尺土下尽六年而贵六十位蒲州刺史无有禄矣后俨使髙丽为莫离支所囚居士室六年还果为蒲州刺史妻孥告当死俄听致仕】相在怒时【魏元忠尚少徃见憬藏问之乆不答元忠怒曰穷通有命何预君耶拂衣去憬藏遽起曰君之相在怒时位必卿相】大书台字【裴光庭当国憬藏以纸大书台字投之光庭曰吾既台司矣尚何事后三日贬台州刺史】大怖得辅政【金梁凤宗时人谓吕諲曰君且辅政须大怖乃得諲责驿吏榜之吏突入射諲两矢几中走而免明年知政事】跛男子【袁客师天纲子尝渡江叩舟而还曰舟中人鼻气皆黒不可以济俄有一男子跛而负直就舟客师曰贵人在吾可以济江中风忽起几覆而免跛男子乃娄师德也】相之相在乎清明【唐赞皇公折羣疑相论相之相在乎清明清明者珠玉是也为天下所寳】穷相【李白召见及出上指谓力士曰此人固穷相酉阳杂爼】以慧性知人爵禄厚薄寿命长短【韩愈送仙翁序以慧性知人爵禄厚薄寿命长短发言如駃驷嗫嚅持疑于唇吻间即信乎异人也若古之许负軰不足以言哉】直将相【五代李周卢岳谓之曰吾少学星歴且工相人子方頥隆凖眉目踈澈身长七尺真将相也吾占天象晋必有天下子宜留事晋以图富贵】以相灋隐市中【五代钱镠县録事钟起有子数人多窃从之游豫章有善术者望斗牛间有王气牛斗钱塘分也因游钱塘占之在临安遂以相灋隐市中隂求其人私谓起曰占君县贵人求之市中不可得视君之相贵矣然不足当之术者过起家镠适从外来见起反走术者望见之曰此真贵人也召至熟视之顾起曰君之贵因此人乃慰镠曰子骨法非常愿自爱】拳必入口【九国志呉殷文圭举进士涂中遇一友目文圭乆之谓人曰向者一人眉緑拳必入口神仙状也如学道当冲虚不尔有大名于天下而文圭拳实入口干宁中擢第】风雷之厄【南汉杨洞潜洊水令梁愚堂谢洞潜见之谓同列曰愚血脉贯眸子行歩矍铄类惊麕者当有风雷之厄及愚至县未几风坏廨压死】言人事多中【赵凤传术士崔豹以相法言人事多中庄公尤信重之以为北京廵官明宗为内衙指挥使重诲欲试豹乃使他人与明宗易服而坐明宗于下坐召豹相之豹曰内衙贵将也此不足当之乃指明宗于下坐曰此是也因为明宗言其后贵不可言明宗即位思豹以为神召至京师凤谏曰好恶上所谨也今陛下神其术而召之则倾国之人皆将奔走吉凶之说明宗遂不复召五代史二十八唐臣传】骨灋非常【文穆王元瓘淮将李涛冠衣锦军命王讨之自是日者视王曰此人手刄百人当大贵有僧自新常衣纸衣住广德山院闻元瓘至举家皆遁而自新岿然晏坐军中有问其故曰前后左右皆兵耳将安适时王在众中新乃敛衣奉迎与语乆之及师还遂载而归后王问新当时何以见识答曰微僧无它术但覩王骨灋非常故幸得识矣出呉越史】额文似临淮【柏良器父友王奂为光弼从事见之曰尔额文似临淮王面黒子似顔平原殆能立功乃荐之光弼唐史】亚夫下狱相【南唐宋齐丘微时日者相之曰君贵不可言然亚夫下狱相君实有之位极之日当早引退庶几保全齐丘登相位数载致仕复以大司徒就徴未几坐陈觉谋干纪事乃赐死】论心择术【孙卿子曰古有姑布今有唐举相形不如论心论心不如择术】
　　白孔六帖卷三十一
　　钦定四库全书
　　白孔六帖卷三十二　　唐　白居易　原本
　　宋　孔　传　续撰
　　卜候【一】　　　　　祈禳【二】
　　忌讳【三】　　　　　书【四】
　　图画【五】　　　　　执驭【六】
　　医【七】
　　卜候【一】
　　白史记曰计然曰嵗在金禳水毁木饥火旱旱则资舟水则资车物之理　山石自立树叶成字【汉昭时太山南匈匈有数千人声大石自立白头乌集傍上林苑中枯栁自起虫食树叶成文曰公孙病已当立】天乆隂不雨【汉昌邑王数出夏侯胜当舆谏曰天乆隂不臣下有谋上者】分卦更直日用事【京房治易事焦延寿曰得我道以亡身者京生也其说事长于灾变分六十四卦更直日用事以风寒温为候以占验而房用尤精妙】妇人生四子京师兵气【南昌有妇人生四子太子问唐擅灾变之应唐擅以京师有兵气其祸发于萧墙至延和四年孙程扬兵省殿诛阎显】黄龙见【后汉和帝永平末黄龙见谯乔曰此何祥其当有王者不及五十年龙当复见此应见魏郡丰殷宻记之至建安二十五年龙复见谯其冬魏受禅】鱼生屋上【魏时有二鱼长尺余集武库屋上有司以为吉祥王肃曰鱼生泉而及于屋介鳞之物失其所邉将殆有弃甲之象后闗东败果应之】周礼以五云之物辨吉凶水旱丰荒祲祥十二风察天地之乖和观变化之妖祥　视祲掌十煇之灋以观妖祥　传曰凡分至啓闭必书云物　赤黒之祲【传曰有事于武宫梓慎曰吾见赤黒之祲非祭祥妖气也】昭二十年正月己丑日南至梓慎望气曰今兹宋有乱蔡有大防　晋楚防于宋楚人甲伯夙谓赵孟曰楚氛甚恶惧难孔王敦亡兆【崔义隋大业乱徃见李宻不用河内贼黄君汉为宻守栢崔义见羣防渡河稍刄有华文曰此王敦亡兆也因说君汉以城归】紫微方灾【豆卢瑑与崔沆皆拜同平章事初咸通中有治厯者工言祸福或问比宰相多不至四五谓何而曰紫微方灾然其人又将不免后杨収韦保衡路岩卢携刘邺于淙瑑与沆皆不得终云】兹浮屠【西域兹有浮屠善数叹曰唐家终有西域不数年吾国亦亡】太白躔秦分【傅奕善数初武德九年太白躔秦分奕奏秦王当有天下帝以奏付王及太宗即位召曰向所奏几败我】星犯昴言禄山将死【韦见素是嵗十月丙申有星犯昴见素言于帝曰禄山将死矣帝曰日月可知乎见素曰福应在德祸应在刑昴金忌火行当火位昴之昏中乃其时也既死其月亦死其日明年正月甲寅禄山其殪乎帝曰贼何等死荅曰五行之说子者视妻所生昴犯以丙申金木之犯也木火之母也丙火为金子申亦金也二金本同末异还以相尅则殆为子与首乱者更相屠戮乎及禄山死日月皆验】引妖人言占不轨【桓彦范张昌宗引妖人迎言占讣不轨宋璟请穷治其奸武后以昌宗尝自归不许彦范谏】玉床揺帝坐不安【而不端髙祖微时与相友大业中讨贼河东表端为副端术数宻语髙祖曰玉床揺帝坐不安晋得嵗真人将兴安天下之乱者其在公乎但上性沉忌内恶诸李今金刀已诛次且取公宜早为计帝感其言】二雉雊署寝占者曰军府将空【髙骈防二雉雊署寝占者曰军府将空骈恶之悉出兵营东塘】髙垣堞【桑道茂召待诏翰林建中初上言国家不出三年有厄防奉天有王气宜髙垣堞为王者居使可容万乘者德宗素验其数诏京兆尹严郢众数千及神防兵城之时当盛夏趣功人莫知其故及朱泚反帝难奉天頼以济】西师溃【同上又善太乙遁甲术乾元初官军围安庆绪于湘州势厄廹道茂在围中宻语人曰三月壬申西师溃至期九节度兵皆败】女武代王【李淳风太宗得秘防言唐中弱有女武代王以问淳风对曰其兆已成己在宫中又四十年而王王而夷唐子孙且尽帝曰我求而杀之奈何对曰天之所命不可去也】问三日【金梁凤颇言人贵贱夭寿裴冕为河西留后梁凤辄言一日向雒一日向蜀一日向朔方此时公当国冕妖其言絶之俄而禄山反冕以御史中丞召因问三日答曰雒日即灭蜀日不能乆朔方日愈明肃宗即位而冕遂相】逢林即住【唐杜杨编初德宗欲西行有知星者奏事曰逢林即住上曰岂可令朕处林木间乎姜公辅曰不然但以地名亦应也及奉天尉贾隐林谒上于行在上观隐林气宇雄俊兼是忠烈之家而名叶知星者语】龙星动【九国志蜀杜光庭黄巢之乱从幸兴元途次西县遇陈休复有道术与光庭憇于路左军中以柱杖掘地得酒一壶酌之不竭光庭因问车驾何时当还答曰五年后龙星动即归矣果如其言】李淳风于占候若节契然【本传】有亡奴者问所从追戒曰【自此逢使者恳乞其鞭若不可则以情告其人果值使者于道如生语使者异之曰去鞭吾无以进马可折道傍葼代之乃徃折葼见亡奴伏其下获之杜生善易唐史】又有亡奴者【生戒持钱五百伺于道见进鹞使者可市其一必得奴俄而使者至以情告使者以一与之忽飞集讙莽上徃而取之乃得亡奴众以为神】
　　祈禳【二】
  </div>
  <div class="pagination">
   <a href="白孔六帖_page14.html">
    上一页
   </a>
   <span>
    ...
   </span>
   <a href="白孔六帖_page10.html">
    10
   </a>
   <a href="白孔六帖_page11.html">
    11
   </a>
   <a href="白孔六帖_page12.html">
    12
   </a>
   <a href="白孔六帖_page13.html">
    13
   </a>
   <a href="白孔六帖_page14.html">
    14
   </a>
   <span class="current-page">
    15
   </span>
   <a href="白孔六帖_page16.html">
    16
   </a>
   <a href="白孔六帖_page17.html">
    17
   </a>
   <a href="白孔六帖_page18.html">
    18
   </a>
   <a href="白孔六帖_page19.html">
    19
   </a>
   <a href="白孔六帖_page20.html">
    20
   </a>
   <span>
    ...
   </span>
   <a href="白孔六帖_page16.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
