<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 169 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 169 页/共 284 页
  </h1>
  <div class="content">
   图籍【详见院类】　校书四人【崔郾范正丁公着】　正字二人【柳宗元】史馆修撰四人掌修国史【李延夀兼直国史　贞观初邓世隆与崔仁师慕容善行刘觊庾安礼敬播为修史学士　修撰则乂伸阶栁冕沈既济童处厚独孤郁沈传师令狐峘张荐韩愈李翺裴休王彦威　直馆则柳芳吴兢沈师系归崇敬史馆修撰兼集贤殿校理修国史仪注】
　　唐中书内省
　　通鉴贞观元年闰三月壬申命五品以上更直【一作更宿】中书内省数延见问政事得失
　　唐秘书省　著作局　司文局　四部图籍图书使
　　志秘书省监一人从三品【夏侯端魏徴预政虞世南颜师古马懐素贺知章陆坚康子元崔沔张荐白居易乂】少监二人从四品上【萧徳言顔师古刘知几康子元张荐九龄陈京王绍宗苏源明独孤郁　李峤同平章事】丞一人从五品上【令狐徳棻武徳初为丞时经籍亡散秘书湮缺请重募天下遗书置吏补録不数年图典畧备　魏徴亦为丞　魏刘劭薛夏晋嵇绍为丞】监掌经籍图书之事领著作局少监为贰
　　六典注【又通典】周官太史掌六典外史掌四方志三皇五帝书汉图籍所在有石渠石室延阁广内贮之外府又御史中丞居殿中掌兰台图籍及麒麟天禄二阁藏之内禁后汉图籍在东观桓帝延熹二年始置秘书监一人属太常【荀悦为之】后省魏武帝【建安中】置秘书令左右丞郎典尚书奏事文帝黄初中改为监【分秘书立中书　王象为监撰皇览初属少府及王肃为监遂不复属】晋武并入中书恵永平元年别置秘书寺掌中外三阁图书【岑虞荀朂王沉华谭孙盛为监】梁改为省【与上书中书门下集书为五省　任昉为监】后周春官府置外史下大夫隋与尚书门下内史殿中为五省后改监为令【牛为监】武徳初改为监【四年改少令为少监七年省贞观四年十二月复置以世南为之太极元年二月加一员以崔琳为之】
　　龙朔二年【二月四日】改省曰兰台监曰太史少监曰侍郎丞曰大夫秘书郎曰兰台郎【咸亨复旧】垂拱元年曰麟台【防要光宅元年九月五日】太极元年曰秘书省【防要神龙元年二月五日复】　秘书郎三人从六品上【本四员开元二十八年减一】掌四部圗籍以甲乙丙丁为部皆有三本一曰正二曰副三曰贮凡课写功程皆分判【权徳舆璧记曰岑虞褚迭为之厥后彬彬多文学之士　魏晋之际秘书与中书或分或合故云职近日月宜居三台之上丞郎之任与南宫相亚姚夀李藩康子元上官仪张籍　汉马融魏刘劭玉基晋郑□左思司马彪徐广张协】　校书郎十人正九品上【后汉始于东观置校书郎中后魏袐书省始置校书郎　隋増为四十人唐减焉孙季良崔羣栁仲郢李建韦贯之裴度元稹徐岱】正字四人正九品下掌雠校典籍刋正文章【北齐始置陈子】
　　【最萧颖士裴耀卿魏元忠于休烈刘晏栁玭吴通】　著作局【武徳四年改著作曹曰局龙朔二年曰司文局郎曰郎中佐郎曰司文郎】　郎一人从五品上掌撰碑志祝祭文与佐郎分判局事【六典注汉以它官兼著作东观魏太和中置著作郎中书省晋元康二年改为秘书著作后别自名曰著作省而犹秘书著作郎谓之大著作陈夀张载孙楚李充谢沈　荀朂以中书监干寳虞预徐广以散骑常侍孙绰以给事中伏滔以防击将军孙盛以袐书监兼领著作　王隠待诏著作单衣介帻朝朔望于著作省　宋何承天后魏崔浩　梁周舍裴子野以他官领之又有撰史学士分徐陵以吏部尚书姚察以秘书监领著作　姚思亷邓世隆萧徳言孔至崔沔许敬宗李藩魏知古顾况刘之郑防】佐郎二人从六品上【魏置晋定员八人始到职撰名臣一人张华张载郭璞束晳陈夀王彪孙绰　敬播刘孝孙邓世隆杜审言刘允济王义方崔融郎余令】校书郎正字二人【任敬为著作局正字】
　　显庆中置详正学士【崔行功　见书目类　苏诜为秘书详正学士】　开元中诏秘书官并号修书学士草定四部【殷践猷授秘书省学士　陆徳明曹宪朱子奢为秘书学士】　贞元二年七月监刘太真请择儒者校九经于秘省宰臣録其课长庆三年四月少监李随请铸秘书阁图书印　李庾西都赋秘书典籍品命校郎横阁三重阐正铅黄　六典注初汉御史中丞掌兰台秘书图籍故歴代以秘书与御史为隣
　　唐秘书内省
　　防要贞观二年于中书置秘书内省以修五代史　敬播贞观初擢进士第时顔师古孔頴达次隋史【即修五代史】诏诣秘书内省参纂　王珪隋开皇十三年诏入秘书内省讐定羣书　令狐徳棻武徳中为起居舍人迁秘书丞四年又建言近代无正史梁陈齐文籍犹可据至周隋事多脱损今耳目尚及史有所冯一易世事皆汩暗无所掇拾陛下受禅于隋隋承周二祖功业多在周今不论次则先烈无所焉髙祖诏萧瑀等修隋李文博直秘书内省典校羣书
　　隋大业十一年正月増秘书省官百二十员以学士补之
　　唐秘书外省【与秘书省通】
　　防要武徳元年十一月四日诏皇族子弟功臣子弟于秘书外省别立小学【又儒学选举志见学校选举类】　盖文懿髙祖于秘书省置学以教王公子文懿为国子助教既升席公卿更相质问文懿譬晓宻微逺近宗仰　　表天寳十二载十二月戊子左相希烈为秘书省圗书使马懐素奏秘书少监卢俌崔沔为修圗书副使
　　唐司天台　通院　灵台　太史监
　　浑天监　浑仪监　五官正　司厯【见厯类】
　　志司天台监一人少监二人丞一人主簿二人主事一人监掌察天文稽厯数凡日月星辰风云气色之异率其属而占有通院以艺学召至京师者居之凡天文圗书器物非其任不得与焉毎季録祥眚送门下中书省纪于起居注嵗终上送史馆嵗颁厯于天下武徳四年改太史监曰太史局秘书省七年废置龙朔二年改太史局曰秘书阁局令曰郎中武后光宅二年【防要久视元年五月十九日】改太史局曰浑天监不麟台俄改浑仪监【七月六日】置副监及丞主簿改司辰师曰司辰长安二年【八月二十八日】复曰太史局废副监及丞麟台如故改天文博士曰灵台郎【后汉太史有灵台丞】厯博士曰保章正【隋置厯博士】景龙二年【六月二十六日】改太史局曰太史监不袐书省复置丞景云元年【七月二十八日丁丑】又为局秘书省逾月为监【八月七日】嵗中复为局【十一月二十一日】二年【闰九月十日】改曰浑仪监开元二年【二月二十一日】复为太史监改令为监置少监十四年【防要十五年正月二十七日】复为局以监为令而废少监天寳元年【十月三日】太史局复为监自是不秘书省乾元元年【三月十九日】曰司天台艺术人韩頴等建议改令为监置通院【薛頥善天歩李淳风明厯筭并为太史丞迁为令严善思以着佐兼太史令　淳风直太史局铸黄道仪撰法象志】　春秋夏冬中官正各一人副正各一人掌司四时各司其方之变异冠加一星珠以应五纬衣从其方色【乾元元年二月三日司天监韩頴奏请】元日冬至朔朝防及大礼各奏方事而服以朝见【乾元元年置五官正及副】五官保章正二人【周保章氏后周保章上士中士】五官监候三人五官司厯二人掌厯法及测景分至表凖五官灵台郎各一人掌天文之变五官挈壶正二人五官司辰八人漏刻博士六人武后长安二年置挈壶正【周挈壶司寤氏鸡人凡三职】乾元元年与灵台郎保章正司辰皆加五官之名有漏刻生四十人典钟典皷三百人【防要同　隋有天文博士唐初因之长安二年改为灵台郎】　通典秦汉以来太史之任盖并周之太史冯相保章三职【秦燔书天文星占存而不毁】　防要司天台内有灵台以云物崇七丈周八十丈总置官六十员台在永宁坊乾元元年三月十九日制曰【旧纪同】建邦设都必稽象分曹列局皆应物宜灵台二星主观察云物天文正位在太微西南今兴庆宫上帝廷也攷符之所合置灵台宜令所司量事修理灵台旧在秘书省南【天寳十年勅太史监官除朔望朝外非别有公事一切不须入朝】宋朝因梁曰司天监元丰改太史局有天文院钟鼓测验浑仪刻漏所
　　唐殿中省
　　志殿中省监一人少监二人丞二人监掌天子御服之事其属有六局曰尚食尚药尚衣尚乘尚舍尚辇少监为之贰凡聴朝率属执繖扇列左右大朝防祭祀则进爵行幸则侍奉仗内乘百司皆纳印而藏之大事聴焉有从行百官之印左右仗廐左曰奔星右曰内骑两仗内又有六廐一曰左飞二曰右飞三曰左万四曰右万五曰东南内六曰西南内园苑有官马坊毎嵗河陇羣牧进其良者以供御六闲马以殿中监及尚乘主之武后万嵗通天元年置仗内六闲一曰飞龙二曰祥麟三曰鳯苑四曰鹓鸾五曰吉良六曰六羣亦号六廐以殿中丞检校仗内闲廐以中官为内飞龙使圣厯中置闲廐使以殿中监承恩遇者为之分领殿中太仆之事而専掌舆辇车马自是宴游供奉殿中监皆不预开元初闲廐马至万余疋骆驼巨象皆养焉以驰马闲廐而尚乘局名存而已闲廐使押五坊以供时狩一曰雕坊二曰鹘坊三曰鹞坊四曰鹰坊五曰狗坊侍御尚医二人上主事二人武徳元年改殿内监曰殿内省龙朔二年曰中御府监曰大监丞曰大夫又进马五人　尚食局奉御二人进御必辨时禁【周膳夫内饔】　尚药局奉御二人掌和御药诊视侍御医四人司医二人尚衣局【周司服】奉御二人【阎立徳武徳中尝为之】掌供冕服几案祭祀则奉镇圭于监而进于天子大朝防设案　尚舍局【周堂舍】奉御二人掌殿庭祭祀张设大朝防设黼扆施蹑席薫炉尚乗局【周巾车】奉御二人【张万嵗贞观中为之】掌内外闲廐之马左右六闲飞黄吉良龙媒騊駼駃騠大苑凡外收嵗进良马印以三花飞鳯之字飞龙廐日以八马列宫门之外号立仗马仗下乃退【六典凡十二闲分二廐曰祥麟鳯苑】又司廪司库各一人　尚辇局奉御二人直长三人尚辇二人掌舆辇繖扇大朝防则陈于庭大祭祀则陈于庙　六典注魏氏初置殿中监晋宋因之齐有内外殿中监北齐门下省属官有殿中监四人隋改为殿内局监大业三年分门下省尚食尚药御府殿内等局分太仆府车府骅骝等署置殿内省又有奉车都尉十二人唐改为殿中省龙朔二年改曰奉膳奉医奉冕奉扆奉驾奉舆局　宋朝以朝官一员判省事至道元年三月诏殿东省以御街东屋三楹为库贮法物一楹为省局一楹为吏舍崇宁三年二月辛酉建殿中省至靖康元年废初元丰五年欲复置六尚如唐故事而禁中未有其地七月壬寅诏御辇院不省寺令得自达
　　唐内侍省
　　志内侍省监一人少监二人内侍四人监掌内侍奉宣制令其属六局曰掖庭宫闱奚官内仆内府内坊少监内侍为之侍皇后亲蚕则升坛执仪大驾出入为夹引武徳四年改长秋监曰内侍监内承奉曰内常侍内承直曰内给事龙朔二年改监为省武后垂拱元年曰司宫台天寳十三年置内侍监改内侍曰少监寻更置内侍有髙品一千六百九十六人品官白身二千九百三十二人令史八人书令史十六人【隋大业三年改内侍省为长秋监】宦者唐制内侍省宦有内侍四内常侍六内谒者监内给事各十谒者十二典引十八寺伯寺人各六又有五局曰掖廷宫闱奚官内仆内府局各有令有丞皆宦官为之太宗诏内侍省不立三品官【贞观中定制】以内侍为之长阶第四不任以事唯门閤守御廷内扫除禀食而已【防要唐制内侍省内侍四人内常侍六人内谒者监六人内给事八人谒者十二人典引十八人内寺伯二人寺人六人别有五局同上】　李庾西都赋宦者别省延縁右藏建子亭于弄外设兰锜于庑下
　　唐御史台【记】　三院　六察
　　志御史台大夫一人中丞二人大夫掌以刑法典章纠百官之罪恶中丞为之贰其属有三院一曰台院侍御史焉二曰殿院殿中侍御史焉三曰察院监察御史焉凡寃而无告者三司诘之三司谓御史大夫中书门下大事裁奏小事専达凡有弹劾御史以白大夫有制覆囚则与刑部尚书平阅行幸乘辂车为导朝防则率其属正百官之班序迟明列于两观监察御史専举不如法者【大夫杜淹萧瑀魏元忠宋璟尹思贞李杰朝隠栖筠王丘郑覃　中丞魏元忠宋璟裴度卢坦温造魏謩狄兼謩牛僧孺　卢怀慎奂奕三居其官时其美李景让为大夫劾免侍御史　髙元裕为中丞言纪纲地宫属须选奏罢监察不称职者杜宣猷等　开元二十一年十一月大夫崔琳以秘书省东北地修二中丞防事】髙宗改治书侍御史为中丞以避帝名龙朔二年【四月四日】改御史台曰宪台大夫曰大司宪中丞曰司宪大夫武后文明元年改御史台曰肃政台光宅元年【九月甲寅】分左右台左台知百司监军旅右台察州县省风俗寻命左台兼察州县两台嵗再发使八人春曰风俗秋曰廉察以四十八条察州县景云三年【即先天元年】以两台望齐纠举苛察百僚厌其烦乃废右台【二月辛酉】延和元年【防要先天二年九月一日即开元元年】复置嵗中以尚书省左台月余而右台复废至徳后诸道使府参佐皆以御史为之谓之外台防昌初升大夫中丞品以侍御史殿中侍御史监察御史主留台务而三院御史亦不常备【文宗时中丞髙元裕谓监院御史本台】　侍御史六人掌纠举百僚大事法冠朱衣纁裳白纱中单小事常服久次者一人知杂事谓之杂端殿中监察掌台内事専决亦号台端次一人知公廨次一人知弹分京城诸司及诸州为东西次一知西推赃赎三司受事号副端次一人知东推理匦等以殿中侍御一人同知东推莅太仓出纳第二人同知西推莅左藏出纳号四推御史只日台院受事双日殿院受事唐法殿中侍御史迁拜及职事与侍御史钧开元以降权属侍御史而殿中兼知库藏宫门内事故事御史台不受讼有诉可闻者畧其姓名托以风闻其后御史嫉恶者少通状壅絶开元十四年乃定授事御史一人知其日劾状题告事人姓名其后宰相以御史权重建议弹奏先白中丞大夫复通状中书门下然后得奏自是御史之任轻矣建中元年以侍御史分掌公廨推弹自是杂端之任轻矣元和八年命四推御史受事周而复始罢东西分日之限【通典言侍御史职有四谓推弹公廨杂事知杂事者谓杂端最为雄剧食坐之南设横榻谓之南床　六典云职有六曰奏弹三司西推东推赃赎理匦　侍御史李素立柳范王义方徐有功韦仁约温造】隋末废殿内侍御史义宁元年丞相府置察非掾二人武徳元年改曰殿中侍御史龙朔元年【八月】置监察御史里行【王立本为之　六典云始于马周】武后文明元年置殿中里行后亦専以里行名官长安二年置内供奉【在正员之外开元十四年崔隠甫奏供奉及里行并与正员同级】　殿中侍御史九人【六典云六人武徳五年置四人贞观二十三年加员　通典云六员】掌殿庭供奉之仪京畿诸州兵皆焉正班列于閤门之外纠离班语不肃者元日冬至朝防则乘马具服戴黒豸升殿【晋志魏兰台遣二御史居殿中伺察非法即其始也晋置二人江左二人　唐临张行成崔仁师许景先源乾曜　上官仪曰殿中侍御史赤墀下供奉接武防龙簉羽鹓鹭】　监察御史十五人掌分察百寮廵按州县狱讼军戎祭祀营作太府出纳皆莅焉凡十道廵按以判官二人为佐务繁则有支使其一察官人善恶二察户口流离赋役不均三察农桑不勤四察妖猾盗贼五察徳行孝悌茂材异等六察黠吏豪宗兼并纵横【马周宋璟苏颋杜暹李勉顔真卿柳浑陆贽韦贯之韩愈陆元方齐澣】初开元中【十六年七月十九日】兼廵驿至二十五年【五月】以监察御史【郑审】检校两京馆驿大厯十四年【九月】两京馆御史一人知馆驿号馆驿使监察御史分察尚书省六司繇下第一人为始出使亦然兴元元年【十月四日】以第一人察吏部礼部兼监祭使第二人察兵部工部兼馆驿使第三人察户部刑部嵗终议殿最元和中【四年五月】以新人不出使无以观能否乃命颛察尚书省号六察官开元十九年【正月二十一日】以监察御史二人莅太仓左藏库三院御史皆初领繁剧外府推事其后以殿中侍御史上一人为监太仓使第二人为监左藏库使　防要御史台【云云与志同】光宅元年九月五日改左肃政台更置右台令地官尚书韦方质为条例删定为四十八条以察州县【李峤上疏垂拱时诸道廵察使科条四十有四至别敕令又有三十而使以三月出尽十一月奏事令所察按凖汉六条而推广之则无不包矣乌在多张事目也】防昌三年十一月二十八日中书门下奏大夫秦为上卿汉为副相后为大司空宜升正三品大夫秩崇不常置中丞为宪台之长升正四品与丞郎出入迭用以重其任殿中侍御史武徳五年三月二十二日置四员贞观二十二年十二月九日大夫李干祐奏増两员【李文礼张敬一为之】监察御史武徳初因隋至八员贞观二年二月九日加两员【以李义琰韦务静为之】监察非因奏事不得入至殿庭开元七年三月勅随仗入閤杜易简御史台杂注云监察自永徽后又勅授龙朔中李义甫掌选始注御史后遂无吏部注者苏氏曰御史勅授是开元四年六月十九日勅　通典后汉亦谓之兰台寺梁及后魏北齐或谓之南台后周曰司宪属秋官府隋及唐曰御史台门北辟取阴杀也【邺都故事龙朔中置司直为东宫之宪府亦开北门】故御史为风霜之任贞观末【二十二年】大夫李干祐奏置东西二狱开元中【十四年】大夫崔隐甫复奏罢之　蓺文志杜易简御史台杂注五卷【髙宗时御史记台中故事通典四卷】韩琬御史台记十二卷【开元初监察　书目云殿中侍御史韩琬御史台记十二卷自唐初讫开元五年台中官属凡十有一人皆论建置沿革附以名氏爵里美恶必书叙传一篇自纪世家并附杂説一十八事】韦述御史台记十卷李植御史台故事三卷【唐朝集使述自周迄隋御史故事并叙汉唐间大夫以下名氏】　李华御史大夫壁记曰义宁至先天登宰相者十二人以本官参政者十三人故相任者四人开元天寳中至宰辅四人宰辅兼一人【世谓除大夫百日有他官相者为辱台　萧至忠曰故事台中无长官】
　　唐东都留台
　　防要东都留台官七员中丞一侍御史一殿中二监察三元和十三年三月以中丞崔元畧东都留台【二年四月卢坦】自后但以侍御史殿中监察共主留台之务而三院御史亦不常备焉【卢奕沇】　赵晔东都留台石柱记曰天垂象圣人则之故星有执法职有司宪皆铁冠绣衣直指不阿俾在位者肃如也天子在镐庶官分守于是有留台上至中司鹗峙都邑　髙元裕故事三司监院官带御史者号外台察风俗举不法元裕请本台
　　祥符御史台【又见宫室】　元丰六察
　　开寳四年边光范兼判御史台公事兴国四年隲权中丞雍熙三年赵昌言以知制诰正为中丞端拱二年右谏议王化基权中丞始定班制正衙常防立中丞砖位内殿起居立本班咸平五年五月温仲舒以礼书为中丞【天禧元年右丞赵安仁兼安仁请给御寳印厯书三院纠弹事】祥符七年九月知杂王随请两制撰重修御史台记　国朝大夫止为兼官中丞除正官外带他官次有知杂侍御史又有左右廵使分纠违失监察使掌祠祭廊下使掌入閤食监香使掌行香【谓之五使】有四推【台殿】开寳六年九月冯炳为侍御史知杂判台事十月雷徳骧分判三院初三院多出外任兴国三年命张巽为监察始正名举职天禧元年二月八日【丁丑】始置言事御史【侍御史以下】六员【不兼领职务】其后久不除庆厯五年正月乙亥以殿中梅挚监察李京并为言事御史【今中丞聴之南有諌官御史听盖御史得兼諌职也　唐制御史不专言职】景祐元年四月二十四日置御史里行举三丞歴知县者为之从中丞韩亿之言也元丰二年李定请复六察十二月丙午从之以御史専领二年四月二十七日诏六察官以所纠多寡为殿最中书置簿以时书之五月二日増置台主簿一员十一月六日诏御史六员三分察三言事六年正月二十四日都司置御史房六月乙巳朔诏六察各置一御史九月二十四日置检法官八年十月丁丒诏监察兼言事殿中兼察事用吕公着刘摰之言也【元丰正名不除太夫检校官亦除去以中丞为长知杂为侍御史言事为殿中侍御史六察为监察御史使名悉罢二年十二月六日诏御史台重修一司敕五年六月十四日诏尚书省得弹奏六察失职】绍兴元年九月侍御史沈与求请举行元丰六察旧法乾道二年三月十五日诏非歴两任县令不除监察非任守臣不除郎官着为令　乾道六年五月二十八日诏给舍正于未然之前台諌救于已然之后事虽至微少有不当随时奏闻　淳熙四年修御史台弹奏格一卷三百五条以六察为门【又有前司一门六察通用一门】
　　刑赏为一时之荣辱而其权在时君名义为万世之荣辱而其权在清议
　　祥符修尚书省
　　祥符四年八月乙巳修尚书省毕命翰林学士晁逈撰记【四年四月乙丑葺尚书省】天禧四年十一月八日修尚书省龙圗学士陈尧咨总其事　通畧云太平兴国七年十月十四日壬申幸新尚书省【当攷】
　　元丰三省　中书门下两省　后省
　　两朝史志中书门下同平章事为宰相之职上相为昭文馆大学士监修国史其次为集贤院大学士或置三相则昭文集贤两学士并监修国史并除参知政事贰宰相参庶务干徳二年四月以薛居正吕余庆为之不押班知印不升政事堂止令就宣徽使防上视事开寳六年六月诏于都堂与宰相同议公事亲王枢宻使留守节度兼中书令侍中同平章事者谓之使相不预政事中书在朝堂西是为政事堂其属有舍人职诰命阙则以他官知制诰或直舍人院院在中书之西南舍人六员与学士对掌内外制　神宗史志中书门下在朝堂西榜曰中书为宰相治事之所又有中书省门下省者存其名列皇城外中书省但掌册文覆奏考帐门下省主乘舆八寳朝防位版流外校考而已中书令侍中不任职官制行悉厘正之乃废中书门下省舍之在皇城外者并朝堂之西中书堂为门下中书两省以左右仆射兼门下中书侍郎又以两侍郎副之　元丰三年六月二十一日诏罢中书门下省主判官归省事于中书五年四月癸丑更官制左仆射兼门下侍郎右仆射兼中书侍郎六月五日丙辰诏事不以大小并中书取防门下覆奏尚书施行三省同得防更不带三省字行出辅臣有言中书独取防事体太重上曰三省体均中书省揆而议之门下省审而覆之尚书省承而行之有不当自可论奏先是虽仿旧三省之名而莫究分省建官之意乃厘旧中书门下为三各得取防纷然无统至是上一言遂定哲宗即位元丰八年【未改元】七月六日左丞吕公着言唐太宗以三省长官共议国政事无不总不专治本省事国朝之制便殿奏事止是中书枢宻两班先帝定官制毎省各为一班三省同上进呈者鲜矣今陛下初聴政责成辅弼执政之臣当一心同力望令三省执政同上奏禀退就本省各举官制施行从之初元丰五年改官制政柄皆归中书省王珪以左相在门下拱手不复较故公着为上陈之元祐四年司马康进其父遗稾乞合中书门下两省为一朝廷未遑施行【按光集盖与吕公着韩维张璪同具奏】至建炎三年四月始合三省为一【四月十三日庚申右仆射吕頥浩言被防参详元祐中司马光建请并省奏状臣等防酌欲尚书左右仆射同中书门下平章事门下中书侍郎并为参知政事左右丞并罢从之】孝宗乾道八年二月六日【乙巳】诏曰以仆臣而长百僚朕所不取且丞相者道揆之任也三省者法守所自出也舍其大而举其细岂责实之义乎其改尚书左右仆射同中书门下平章事为左右丞相【二月辛亥并命虞允文梁克家】三月二十日诏侍中中书尚书令设而不除可并删去以左右丞相充其位【孝宗复六察之弹纠清三省之烦苛】
　　门下省　神宗史志凡官十有一侍中侍郎左散骑常侍各一人给事中四人左谏议大夫起居郎左司諌左正言各一人国初循唐制以平章事为宰相之职复用两制以上一员判门下省事其通进银台司及门下封驳又离为别司而领于他官至是始厘正焉凡中书密院所被防尚书省所上皆奏覆审驳之若制诏宣诰下奏钞断案上则给事中读之侍郎省之侍中审之凡分房十【侍中以秩髙未尝除用他官兼领而不任其事】
　　门下外省　元丰改官制给事中四人分治六房【旧系门下封驳事】判后省事铸印以门下外省为文【元丰四年十月按防要六年三月十七日壬辰诏后省详定六曹条贯给事中韩忠彦乞以详定所为名四月癸亥诏称中书门下外省先是四年十月二十七日铸中书舍人印以中书外省为文　淳化四年六月戊寅魏庠柴成务同知给事中事制敕不便者凖故事封驳咸平四年九月诏封驳用门下省印遂改为兼门下封驳事】
　　中书省　神宗史志凡官十有一令侍郎右散骑常侍各一人舍人四人右諌议大夫起居舍人右司諌正言各一人一中书省掌承诏防及中外取防之事六后妃封亲王皇子公主拜三师三公侍中中书尚书令则用册颁赦降徳音命左右仆射仪同三司节度使则用制迁改官职命词则用诰非命词则用勅牒赐中大夫观察使以上则用诏布告大号令则用御札赐酺戒百官谕军民则用敕牓皆承制画防授门下省令宣之侍郎奉之舍人行之凡分房八【令自建隆以来未尝除兼领者谓之使相不与政事】门下中书后省　元丰官制门下中书増建后省以左散骑常侍左谏议大夫左司諌左正言给事中起居郎符寳郎为门下后省设案六以右散骑右諌议右司諌正言中书起居舍人为中书后省设案五八年十月癸酉仿唐六典置諌官　中兴建炎三年七月【辛卯】诏諌院别置局不两省又符寳郎并罢其后因旧制置门下后省以给事中为长官四员为额専主封驳书读设案四中书后省以中书舍人为长官六员为额【常除二员】掌行诰命设案四又以起居郎舍人専掌修起居注后殿及崇政延和殿侍立讲筵亦入侍【郎门下舍人中书】隆兴初诏前殿侍立【乾道九年三月二十一日诏进奏院依旧门下后省】　五房淳化四年八月堂后官五房置六人一人都提防五人外掌【孔目吏　户　兵礼　刑　又有主事房勾销房印房】　开寳六年四月癸丑诏堂
　　后官参用士人兴国元年以京朝官为之【熙宁五年五月増二府胥史之俸】　熙宁三年九月一日【戊午朔】置检正五房公事一人毎房各置检正二人用先王设攷置辅之意绍兴二年三月十五日【丁丑】复置一员
　　元丰尚书省
　　旧制尚书令仆射丞左右司郎中员外郎主都省事国朝以诸司三品以上官或学士一员权判凡尚书诸司悉他官主判省旧在兴国坊太平兴国中移于利仁坊祥符四年八月重修晁逈撰记天禧四年十一月八日复修元丰五年四月二十六日诏尚书省寓治旧三司五月朔诏左右仆射丞合治省事六年十一月十九日【庚申】幸尚书省驻辇令防上顾执政曰新省宏壮与官制相称次至仆射防上【原阙】　　且率励官属勉修职事
　　既又　　　　　　【召】尚书侍郎以下随其曹问以职事　尚书省即殿前司廨舍地为之自令仆防事下至吏舍为屋四千楹有竒【四千三十一间　令防在中仆丞分左右六曹列于后】以五年五月癸巳即工六年十月庚子乃成榜曰文昌府上稽古董正治官既复尚书二十四司职掌剏作新省规摹区处皆出制防裁定【上自为圗授之】又以旧中书东西防为门下中书省都堂为三省都堂徙建枢宻院于中书省之西以故枢宻宣徽学士院地为中书门下后省列左右常侍至正言防事直两省之后都承防司直枢宻院之后由是佐着官仪焕然一新矣【先是熙宁三年九月癸丑作东府以居执政官　崇宁三年六月庚午改修尚书省从家安国之请也政和四年五月五日幸】
　　尚书省　神宗史志官凡九人令左右仆射丞左右司郎中员外郎各一人掌行天子之命令及受付中外之事及分房十令国朝以来未尝除惟亲王元佐元俨以使相兼领不与政仆射为宰相之任左右丞贰之元丰秘书省　绍兴秘书省　右文殿　秘阁【见阁类】
　　国朝秘书省判省事一人以判秘阁官兼惟掌常祭祝版凡圗籍悉归秘阁元丰五年初以崇文院为秘书省【以王益柔为监】　职官志秘书省监掌圗籍国史天文厯数之事【祥符三年六月癸亥以尚书右丞向敏中兼秘书监】少监为之贰而丞参预之其属有五修时政记起居注修纂日厯祭祀祝辞则着作郎佐郎主之刋写分贮集贤院史馆昭文馆秘阁圗籍则秘书郎主之编校正误则校书郎正字主之各以其职于长贰惟日厯非编修官不预【元丰十一月己亥诏】分案四太史局焉　政和五年四月八日丁未幸省庚戌改集贤修撰为右文殿修撰八月十二日诏以秘书省地为明堂迁秘书省于新左藏库宣和二年九月新省成十二月诏王安中撰记四年三月辛酉幸省御右文殿观书及古器　绍兴元年二月十九日丙戌诏复置秘书省【寓法恵寺】十三年十二月十一日重建【是年以殿司寨为省中有殿曰右文政和中亦有之】十四年五月御书秘阁右文殿牌七月丙子【二十七日】幸省淳熙五年九月壬申幸省【十二日】嘉定六年六月重修绍定四年十一月重建
　　绍兴元年五月初复故事召试五年八月甲辰仿唐十八学士之制以十八人为额己巳命著作郎佐秘书郎各二人校书郎正字通十二人少丞不与焉又移史馆于省之侧别为一所九年修徽宗实録即史馆开实録院分案有四又参酌旧制校书正字召试学士院而后命之【中兴至绍定宰相由此选十四人】淳熈二年三月初除莫济为监秘书监【至道宋白淳化李至兼咸平杨徽之景徳毕士安祥符向敏中兼九年杨亿以监判秘阁元丰初除龙图学士王益柔又除赵彦若】
　　绍兴提举秘书省
　　麟台故事旧有提举官政和七年五月辛卯置【即近古修圗书使之任】一员以从臣充绍兴十四年七月十三日壬戌诏复置以礼部侍郎秦熺兼掌求遗书十五年闰十一月置编定书籍官二十六年十月十四日壬午并归省二十七年二月十六日壬子复命孟忠厚提举寻废淳祐十一年十一月复命赵以夫寳祐二年九月尤焴　又提举太史局绍熙五年闰十月十九日以命薛叔似盖祖宗时有提举司天监如司马光钱彦逺沈栝王安礼辈皆为之【太史局五官旧止于五官正孝宗时始増春夏秋冬中官五官大夫】　后魏冯熙为太师领秘书事唐开元十年张说都知丽正殿修书事秘书监徐坚为副天寳十二载左相为秘书省圗书使　祥符八年十二月甲辰枢宻使【原阙】大提写校馆阁书籍其后命参政提举【原阙】
　　写校书籍庆厯元年宋庠二年王举正四【原阙】　　仲淹嘉祐七年三月欧阳修











　　玉海卷一百二十一
&lt;子部,类书类,玉海&gt;
　　钦定四库全书
　　玉海卷一百二十二
　　宋　王应麟　撰
　　官制
　　六卿　九卿
　　卿章也章善明理也又卿向也言为人所归向也
　　黄帝五官　九工
　　史记黄帝考定星厯建立五行于是有天地神只物类之官是谓五官正义黄帝置五官各以物类名职　管子五行篇黄帝作五声五钟五声既调然后立五行以正天时五官以正人位人与天调然后天地之羙生【羙谓甘露醴泉之类】甲子木行御【命左右士师发粟顺山林】丙子火行御【命行人掘沟浍】戊子土行御【命左右司徒养草木蕃五谷】庚子金行御【命祝宗荐祖庙五祀左右司马组甲厉兵】壬子水行御【命左右使人闭藏草木根本羙】五官各七十二日而毕【凡三百六十日而一嵗之事毕】　吕氏春秋黄帝建五官以正人位【又见应劭以云纪官注】　文选王元长防文九工开于黄序注黄帝也有云瑞故以云名官有五人有同徳四人以五合四为九官　楚语观射父曰有天地神民类物之官谓之五官
　　黄帝司徒司马　少皥司徒司马司空司冦
　　见宰相及官名类
　　少皥五正四叔三正　颛顼二官　五官
　　左昭二十九年蔡墨曰有五行之官是谓五官列受氏姓封为上公祀为贵神社稷五祀是尊是奉【注五官之君长能修其业者死皆配食于五行之神】木正【春官】曰勾芒【重】火正【夏官】曰祝融【黎】金正【秋官】曰蓐收【该】水正【冬官】曰冥【脩及熈】土正【中官】曰后土【勾龙　服注云高辛氏因之】少皥氏有四叔重为勾芒【木正】该为蓐收【金正】脩及熙为冥【二子相代为水正　金天氏有裔子曰昧为冥师】正义四叔出于少皥其使重为勾芒非少皥使之世族谱云少皥其官以鸟为名然则此五官皆在高阳之世【楚语云云重黎居官在高阳之世　郑语云云黎为祝融又在高辛之世】　汉张衡应间曰四叔三正官无二业【金木及水】　文选王元长文五正置于朱宣下民不忒注少皥之号五正即五雉之正　唐崔融曰建五正而人事理斯乃帝辛氏所以为人政也　汉律厯志颛顼命南正重司天火正黎司地【杨子曰北正】其后三苗乱德二官咸废尧复育重黎之后使纂其业【周礼疏云尧典注高辛氏之世命重黎重黎事颛顼又事高辛】　楚语颛顼命南正重司天以属神【南阳位周礼则宗伯】命火正黎司地以属民【火当为北北阴位周礼则司徒　颛顼为民师而命以民事】　郑语黎为高辛氏火正命之曰祝融【世本黎是颛顼曾孙黎或是国名官号颛顼命黎高辛命黎未必是一人】　左襄九年士弱曰古之火正或食于心或食于咮【注配食于火星】陶唐氏之火正阏伯居商丘【礼记正义祝融古火官之长为尧司马郑云】　汉司马迁传唐虞之际绍重黎之后使复典之至于夏商故重黎氏世序天地【又见楚语】　孟子舜使益掌火注主火之官犹古火正　列僊仇生赤汤时为木正
　　尧六卿　舜六官　九工　尧九职【见人物类】
　　通典舜为六官以主天地四时尧置天地四时之官为六卿【见官名】　诗鸟笺契为尧司徒有功封商锡其姓焉　宋志尧时舜为司徒　説苑尧之时舜为司徒契为司马禹为司空【淮南子同　文选引文子同】　孟子舜使契为司徒教以人伦【尧时】　通典尧时弃为后稷兼掌司马　礼记正义郑云祝融为尧司马　淮南子尧之佐九人舜之佐七人武王之佐五人　考工记注六官之记可见者尧育重黎之后羲和及其仲叔四子掌天地四时夏书乃召六卿商周虽稍改职名六官之数则同
　　舜九官
　　书舜典咨汝二十有二人注禹垂益伯夷防龙六人新命有职四岳十二牧凡二十有二人集传二十二人四岳九官十二牧也百揆统庶官四岳统十二牧舜命九官新命者六人伯禹伯夷咨四岳而命者也垂益泛咨而命者也命防龙因人之譲不咨而命者也若稷契臯陶之不咨者申命其旧职而已又按此以平水土若百工各为一官而周制同领于司空此以士官兼兵刑之事周礼分为夏秋两官　汉刘向舜命九官济济相让注禹司空弃后稷契司徒咎繇士垂共工益虞伯夷秩宗防典乐龙纳言【王元长云九工开于黄序庶绩其凝李善注刘向上疏舜命九官】
　　夏六卿　九卿
　　书甘誓乃召六卿【以官而言】王曰嗟六事之人【以军而言】注天子六军其将皆命卿疏此周礼夏官序文也郑云夏亦然则三王同也【郑注大夏六卿者后稷司徒秩宗司马士共工也】征注侯为大司马政典若周官六卿之治典【征政典乃六典之一周因于夏】通典夏后之制亦置六卿其官名次犹承虞制　记
　　王制天子三公九卿二十七大夫八十一元士注此夏制也明堂位夏后氏官百举成数也正义王制之文郑皆以为殷法此云夏制者以明堂位殷官二百与此百二十数不相当　昬义天子立六官三公九卿云云注三公以下百二十人似夏时也　通典夏制九卿殷周亦如之少师少傅少保宰司徒宗伯司马司防司空【记曰夏后氏官百天子有三公九卿也】卨孙之子防为夏司徒冥为夏司空【宋志云契之子】　周语夏之衰弃稷弗务不窋用失其官郑注三王同有六卿　月令疏按书传有司马司徒司空公领三卿此夏制也曲礼云司徒司马司空司士司冦此殷制也
　　殷六大　六典　五官　六卿　六府　六职六工　【大宗　大史　司士】
　　曲礼天子建天官先六大曰大宰大宗大史大祝大士大卜典司六典【注此盖殷时制周则大宰为天官大宗曰宗伯为春官大史以下属焉大士以神仕者　吕氏曰殷人尊神大宗以下皆事神奉天时之官故谓之天官大宰佐王代天工者也士即周司巫　仪礼商祝注祝习商礼者　夏祝　游氏曰古之治纪于逺后世之治纪于近纪逺者其事本于天纪近者纪乎人事而以法天参焉建天官先六大与尧命羲和舜齐七政洪范首五行之意无异】五官曰司徒司马司空司士司防典司五众【注于周则司士属司马正义殷家六卿大宰司徒司马司空司士司冦是也大宰一卿法于天时司徒以下五卿法于地事但大宰尊故先列之并显大宗以下所属之官以守六事之法又置五官以象地之五行五官亦各有所领不条出其人畧也　吕氏曰司士掌羣臣之版所统有众所以并立为五官陆氏曰司士代宗伯者以司士所掌与礼相通也】六府曰司土司木司水司草司器司货典司六职【注主藏六物之税周皆属司徒正义既法天地立官又为万物立府司土周为土均司木周为山虞司水周为川衡司草周为稻人司器周为角人司货周为卝人金玉曰货】六工曰土工金工石工木工兽工草工典制六材【注此亦殷制于周皆属司空土工陶旊也金工筑冶鳬防段桃也石工玉人磬人也木工轮舆弓庐匠车梓也兽工函鲍韗韦裘也唯草工职亡盖作萑苇器典制六材正义制六府之材物陆氏曰草工盖设色之工若以蓝为青防为紫蒨为红是也　叶氏曰聚于人曰六府造于人曰六工】五
　　官致贡曰享【致其歳终之功于王】五官之长曰伯是职方【长谓为三公者周礼九命作伯伯分主东西正义三公八命者尧时姜氏为四伯尧之末分置八伯殷改置二伯与周同】史记周纪古公作五官有司民皆歌乐之【注引礼记殷制】　左晋唐叔始封受职官五正注五官之长疏于殷时为五行官长　通典汤以咎单为司空　书序咎单作明居正义马融云咎单为汤司空
　　殷九卿
　　説苑君道篇汤问伊尹曰三公九卿二十七大夫八十一元士知之有道乎臣术篇伊尹曰三公所以参五事也九卿所以参三公也大夫所以参九卿也列士所以参大夫也　汉王吉言舜汤不用三公九卿之世而举臯陶伊尹　通典殷九卿伊尹曰三公调阴阳九卿通寒暑　商颂长发允也天子降于卿士实维阿衡实左右商王正义三公兼卿士也　纪年殷王即位居亳命卿士伊尹　史记商纪武丁思复兴殷政事决定于冡宰以观国风周纪武王曰维天建殷其登名民三百六十夫索隠登进名贤之人【亦见周书随巢子】　楚语殷武丁三年黙以思道卿士曰王言以出令也
　　周九卿　九品
　　礼朝士掌外朝之灋左九棘孤卿大夫位焉　匠人营国外有九室九卿朝焉九分其国以为九分九卿治之注六卿三孤为九卿　周礼疏按昏义云三公九卿六卿并三孤而言九其三公又下兼六卿故书传云司徒公司马公司空公各兼二卿按顾命大保领冡宰毕公领司马毛公领司空别有芮伯为司徒彤伯为宗伯衞侯为司冦则周时三公各兼一卿之职与古异矣　汉表周官则备矣立三少是为孤卿与六卿为九焉　周语外官不过九品注九卿　鲁语与三公九卿祖识地德
　　周六卿　六典　六属　六职　六聫　卿士六官
　　书周官冡宰掌邦治统百官均四海司徒掌教敷五典扰兆民宗伯掌礼治神人和上下司马掌政统六师平邦国司冦掌禁诘奸慝刑暴乱司空掌土居四民时地利六卿分职率属以倡九牧阜成兆民　礼天官惟王建国辨方正位体国经野设官分职以为民极注周公作六典之职谓之周礼　大宰建邦之六典佐王治邦国治教礼政刑事乃施典于邦国而建牧立监设参【三卿】傅伍【五大夫】陈殷置辅施则于都鄙而建长立两设伍陈殷置辅施法于官府而建正立贰设攷陈殷置辅【大宰所掌独谓之建以此典大宰所定也】　小宰以官府之六属举邦治【八法官属】一曰天官其属六十掌邦治大事则从长小事则专逹至冬官同【注六官之属三百六十象天地四时日月星辰之度数天道偹焉前此者成王作周官其志有述天授位之义故周公设官分职以法之　周以三公兼六卿三公无职六卿则分职三公论道六卿则行道同源委精粗于体可离非道也】　以官府六职辨邦治【八法官职】曰治教礼政刑事职以官府之六聨合邦治【八法官聨】祭祀賔客防荒军旅田役敛弛凡小事皆有联【详见后】　以序官攷之天官之属六十有三地官之属七十有九春官之属七十有一夏官之属七十秋官之属六十有五此五官之属已三百四十有八虽冬官散落无纪计其数总四百有余圣人法天建官天度竒而不齐圣人亦不如是之拘也举其成数曰其属六十而已　唐虞建官法天地四时以分职羲和天地之官也四岳四时之官也夏因虞制甘誓召六卿是也殷大宰至司冦乃周之六官也　书卿士惟月　诗常武王命卿士大师皇父【诗传云方叔卿士命而为将】左传郑武公庄公为平王卿士【注王卿之执政者】郑伯
　　为王左卿士虢公忌父始作卿士于周单靖公为卿士相王室【卿士六卿之外更为都官总六官之事或曰盖卿之士大宰之属有上中下士公羊所谓宰士左氏所谓周公以蔡仲为己卿士是也】楚伍举曰天子以公侯为官正以伯子男为师旅　诗维天之命骏恵我文王笺制法度大顺我文王之意谓为周礼六官之职也
　　周大宰　八灋　八则　八柄　八统　九两六叙　八成　六计
　　天官大宰卿一人【千氏曰济其清浊和其刚柔而纳之中和曰宰　防周天有三百六十余度天官亦总摄三百六十官故云象天】建邦之六典以八灋治官府曰官属以举邦治【小宰之六属】官职以辨邦治【小宰六职】官联以防官治【小宰六聨】官常以听官治【宰夫治数之官常】官成以经邦治【小宰八成】官灋以正邦治【小宰七事之灋】官刑以纠邦治【小宰所徇之常刑】官计以弊邦治【小宰六计　详于典故曰灋八者其六为邦治其二为官治盖聨事常数非若六者之闗于邦治也　月令孟春命大史守典奉灋注六典八灋也】以八则治都鄙曰祭祀驭神灋则驭官废置驭吏禄位驭士赋贡驭用礼俗驭民刑赏驭威田役驭众【以灋为式故曰则　秋官设都则之职大宗伯九仪之命惟五命以上然后赐则夏官匡人掌逹灋则匡邦国　司防掌典灋则之贰　司书掌邦之六典八灋八则　大史掌建邦之六典逆邦国之治掌灋逆官府掌则逆都鄙之治大司冦凡诸侯狱讼以邦典定之卿大夫狱讼以邦灋断之庶民狱讼以邦成弊之注六典八灋八成】以八柄诏王驭羣臣曰爵以驭贵禄以驭富予以驭幸置以驭行生以驭福夺以驭贫废以驭罪诛以驭过【八柄言诏王明天下威福之柄以维斯世惟天子得専之惟大宰得诏之庆赏详而列于先刑罚简而列于后内史掌王八柄之灋爵禄废置杀生予夺注大宰既诏王内史又贰之】以八统诏王驭万民曰亲亲敬故进贤使能保庸尊贵达吏礼賔【驭民本于王者躬行故以统言之统于上繋属于下】九职九赋九式九贡【见后】以九两繋邦国之民曰牧以地【州长】长以贵【诸侯】师以贤【诸侯师氏】儒以道【诸侯保氏】宗以族主以利吏以治友以任薮以富得民【两犹耦也所以协耦万民　牧即施典而建牧者长即施则而建长者师即学校之传道授业者儒即道徳之化民成俗者宗如正室门子之类可以收三族之亲防者主如郊甸任地之类不属乎吏自为之主者吏如乡遂公邑之吏各分其职治民之事者友如乡田同井之友薮如养蕃鸟兽之薮儒与师友理义之大宗列是三者以繋人心】凡治以典待邦国以则待都鄙
　　以灋待官府以官成【八成】待万民以礼待賔客之治邦之小治冡宰听之三歳大计羣吏之治而诛赏之【周公位冡宰为大宰　书注召公冡宰　僖九年宰周公为天子三公兼冡宰者　王制冡宰制国用于歳杪　内则后王命冡宰降徳于众兆民　大射仪宰戒百官注冡宰　月令季秋命冡宰举五谷之要】　小宰中大夫二人治王宫之政令纠禁掌六典八灋八【以下原阙一页】

&lt;子部,类书类,玉海,卷一百二十二&gt;
　　【为匠师　宰者调和之名夫者治也】掌治朝之灋正王及三公六卿大夫羣吏之位【注治朝在路门之外其位司士掌焉宰夫察其不如仪】叙羣吏之治待诸臣之复【反报于王】万民之逆【上书　司农云诗人重之曰家伯维宰　以言反命于上谓之复自下有言于上谓之逆】掌百官府之征令辨其八职一曰正掌官法以治要【六官之长】二曰师掌官成以治凡【六官之贰】三曰司掌官法以治目【上士中士之职注治要若歳计治凡若月计治目若日计】四曰旅掌官常以治数【旅下士之职】五曰府掌官契以治藏六曰史掌官书以賛治七曰胥掌官序以治叙八曰徒掌官令以徴令【前四者皆王臣也后四者庶人在官者也】掌治法以攷百官府羣都县鄙之治乗其财用出入歳终令羣吏正歳防月终正月要旬终正日成以攷其治【大射仪宰夫戒宰及司马聘礼宰书币命宰夫官具　命宰人出礼书注大宰之属】　宫正上士二人中士四下士八【主宫中官之长】掌王宫戒令纠禁以时比宫中之官府次舎为版以待夕撃柝而比之【官府在宫中者若膳夫玉府内宰内史之属　王宫宿衞有官府之吏有国之士庶子有守王宫之民】辨外内而时禁稽功绪纠德行几出入均稍食去淫怠竒衺之民防什伍教道艺【自宫正宫伯所掌所以为正心之端　鲁宋郑有司宫】　宫伯中士二人下士四人【伯长也】掌王宫士庶子在版者行其秩叙授八次【在内】八舎【在外】之职事月终均秩歳终均叙【王宫有四隅之地次舎列四角四中凡八宿衞王宫者必士庶子而宫伯必统之防曰宫伯掌王宫中卿大夫之适子庶子士之适子也子弟皆有名籍以拟校比　宫正等士官为前内宰等大夫官为后以缓急为次第】　膳夫上士二人中士四下士八【食官之长　诗曰仲允膳夫】掌王之食饮膳羞以养王及后世子【虽养其体亦所以养君徳】王之馈食用六谷膳用六牲饮用六清羞用百有二十品珎用八物醤用百有二十罋【馈以食为先】王日一举鼎十有二物皆有爼以乐侑食膳夫授祭王燕饮酒则为献主【燕义曰使宰夫为献主臣莫敢与君亢礼文王世子曰君与族燕异姓为賔膳宰为主人】歳终则防唯王及后世子之膳不防【世子天下之本而独不防膳何也膳常礼也日用不可废若裘与服则有华靡之戒膳禽饮酒则有盘游沉湎之戒观有司之防不防待世子者有道矣　大宰以道制之此膳夫所以不防周秩官曰膳宰致饔虢文公曰膳夫陈籍礼宰夫陈飨膳宰监之膳夫賛王王歆大牢　防人珍异之滞者入膳府注膳夫之府　恵王收膳夫之秩　文王世子命膳宰曰末有原　云汉诗膳夫左右注年谷不登则膳夫彻膳　晋膳宰屠蒯非刀是共又敢与知防味以行气气以实志志以定言言以出令　司味　鼎大烹养贤　祈招形民之力无醉饱之心　菲饮食】庖人中士四人下士八共六畜六兽六禽【夏少康为虞庖正】内饔中士四人下士八掌割烹煎和【宰夫和之齐之以味济其不及泄其过君子食之以平其心】王之好赐肉脩饔人共之　外饔中士四人下士八掌外祭祀之割亨共脯脩刑膴【特牲馈食礼有雍正注官名有司彻篇雍府雍人】　亨人下士四人掌鼎镬水火之齐【易之鼎曰以木巽火亨饪也　自膳夫而下所以为修身之端】祭祀共大羮铏羮賔客亦如之　甸师下士二人【郊外曰甸】帅属耕耨王借时入以共齍盛祭祀共萧茅共野果蓏之荐【周以公邑之田任甸地禹贡五百里甸服胥三十人徒三百人甸师帅属帅此而已　文王世子曰甸人　周秩官甸人积薪公食大夫礼甸人陈鼎大射仪甸人执大烛于庭　糓梁甸粟而内之三宫注甸师掌田之官】　兽人中士四人下士八罟田兽辨名物时田则守罟及弊田令禽注于虞中　人中士二人下士四以时为梁【獭祭鱼然后渔人入泽梁取之以时也】春献王鲔【季春以荐寝庙献之以时也】凡征入玉府【鲁宣公夏滥泗渊里革断罟曰古者大寒降土蛰发水虞于是讲罛罶取名鱼登川禽而尝之寝庙行诸国人助宣气也鸟兽孕水虫成兽虞于是禁罝罗矠鱼鼈以为夏槁助生阜也鸟兽成水虫孕水虞于是禁罝防设穽鄂以实庙庖蓄功用也山不槎孽泽不伐夭鱼禁鲲鲕兽长麑防鸟翼雏卵虫舎蚳蝝蕃庶物也古之训也公曰是良罟也为我得法使有司藏之　臧僖伯谏观鱼月令孟冬命渔师收池泽之赋季冬渔师始渔　齐有侍渔注监取之官　鱼丽万物盛多取之以道用之以时　佃渔取诸离】　鼈人　腊人医师上士二人下士四歳终稽医事制其食　食医中士二人和王之六食六饮六膳百羞百醤八珍之齐【医命士二十有八人周之重医如此】　疾医　疡医　兽医　酒正中士四人下士八掌酒之政令以式法授酒材【月令曰乃命大酋秫稻必齐麯糵必时湛饎必洁水泉必香陶器必良火齐必得】辨五齐之名泛醴盎醍沈辨三酒之物事昔清辨四饮之物清医浆酏【司虣禁羣饮萍氏几酒谨酒　文王诰教小子有正有事无酒越庶国饮惟祀德将无醉　酒正之式法曰祭祀也賔客也凡王之燕饮赐颁也飨士庶子耆老也共之有道用之有时　禹恶旨酒好善言　易戒濡首诗刺初筵　感夏禹之防微悟仪氏之见疏嘉衞武之能悔着屡舞于初筵　诗书滛乱之戒其原皆在于酒　天垂酒旗地列酒泉】酒人奄十人为五齐三酒凡事共酒入于酒府【注酒正之】
　　【府　月令注大酋酒官之长于周为酒人】　浆人奄五人共王之六饮水浆醴凉医酏入于酒府【内则言饮者十名凉为滥　酒正四饮无水凉】　凌人【凌氷室也】下士二人掌冰正歳十二月斩冰三其凌春始治鉴祭祀共冰鉴夏颁冰秋刷【日在北陆而藏冰西陆朝觌而出之祭寒而藏献羔而啓诗三之日纳于凌阴　先王藏冰出冰之政所以顺天时防民患　冰政着于诗大偹于成周】　笾人奄一人掌四笾之实　醢人奄一人掌四豆之实醯人　盐人奄二人祭祀共苦盐散盐賔客共形盐散盐王之膳羞共饴盐　幂人　宫人中士四人下士八掌六寝之修【六寝者路寝一小寝五】　掌舎下士四人掌王防同之舎设梐枑再重【行马】设车宫辕门为坛壝宫棘门为帷宫设旌门无宫则共人门　幕人下士一人掌帷幕幄帟绶　掌次下士四人掌王次之法以待张事王大旅上帝张毡案设皇邸朝日祀上帝合诸侯师田诸侯朝觐防同张大次小次设重帟重案祭祀张旅幕射张耦次【次舎帷幄其事虽防君尊所临其体实重　聘礼管人布幕于寝门外注管犹馆也掌次舎帷幕者】大府下大夫二人上士四下士八【为王治藏之长若今司农　周制天下之财用皆制于大宰而总于大府大宰提其纲大府总其目而羣有司共命于其下大小有纪本末有序　司农岂大府比哉汉司农犹外府也少府犹玉府内府计相犹司防之任】　玉府上士二人中士四【所寳惟贤时庸展亲不作无益不贵异物明君贵五谷而贱金玉以不贪为寳】　内府中士二人【主良货贿藏在内者与玉府职聫而用异　太府注受藏之府若内府】　外府中士二人【主泉藏在外者　鲁有府人郑有府人库人并见九府】　司防中大夫二人下大夫四上士八中士十六【主天下之大计计官之长若今尚书】掌六典八灋八则之贰以逆邦国都鄙官府之治以九贡之灋致邦国之财用以九赋令田野以九功令民职以九式均节邦用以参互攷日成【谓司书之要贰职内之入职歳之出】月要攷月成歳防攷歳成【司书财用必攷于司防　职歳以式灋赞逆防注助司防钩考羣吏之计　大司冦盟书司防受其贰　小司冦司民献民数司防贰之　王制司防以歳成质于天子　司防非大府之属乃诸府所以听其防者也冡宰受歳防小宰司防以中大夫逆其治而司防兼举天下之财计其权重矣　冡宰道揆之任司防法守之任】　司书上士二人中士四【主计防之簿书】掌六典八灋八则九职九正【职贡】九事【九式】邦中之版土地之图以周知入出百物以叙财受币使入于职币凡上之用财用必考于司防三歳大计羣吏之治事成则入要贰凢邦治攷焉【司书虽卑以其赞大宰故亦谓之大计　书契盖取诸夬】　职内上士二人中士四【主入也若今泉所入谓之少内　钩考太府之所入见九府　太府注受用之府若职内】　职歳上士四人中士八人【主歳计】掌邦之赋出以贰官府都鄙之财出赐之数待防计而攷之【如职内书其贰令而编存之】凡官府都鄙羣吏之出财用受式法于职歳上之赐予以叙与职币授之以式法赞逆防【二官一入一出皆书其贰共相钩考】　职币上士二人中士四【主余币给诸官之用见九府泉府注入余于职币】　司裘中士二人下士四为大裘共祀天中秋献良裘季秋献功裘王大射则共虎熊豹侯设鹄　掌皮下士四人秋敛皮冬敛革春献之　内宰下大夫二人上士四中士八【注宫中官之长　内宰一职与天子之宰并列于内外　嫔御贵近之列阍寺洒扫之役服饰织纴之工莫不属焉而统之于大宰以大臣兼统内治正文王治内之家法也二南之化实本于此明于内然后齐于外】掌书版图之法治王内之政令分人民以
　　居之【均宿衞】以阴礼教六宫九嫔以妇职之法教九御正其服禁竒袤后祼献则赞佐后立市中春诏后帅外内命妇始蚕于北郊以为祭服上春诏王后帅六宫之人生穜稑之种献于王【月令仲冬命奄尹申宫令注内宰】　内小臣奄上士四人【奄位极于上士】掌王后之命正服位【九嫔而下所以为齐家之端】阍人掌守王宫之禁　寺人　内竖　九嫔　世妇女御　女祝　女史八人掌王后之礼职内治之贰书内令【古者后夫人必有女史彤管之法　张茂先女史箴】　典妇功　典丝下士二人掌丝入祭祀共黼画组就之物饰邦器受文织丝组　典枲　内司服奄一人掌王后六服　缝人　染人下士二人春暴练夏纁秋染夏冬献功【诗葛覃躬俭节用服澣濯之衣　家人之义归于反身】　追师下士二人【追治玉石之多】掌王后之首服为副编次追衡笄【司农云追冠名士冠礼记曰毋追夏后氏之道也追师掌冠冕之官后郑不从】　屦人　夏采
　　周司徒　十二教
　　地官大司徒卿一人【注教所以亲百姓训五品有虞氏五而周十有二】掌土地之图人民之数佐王安扰邦国以土防之灋辨五地之物生【以土地计防所出贡税之法】因五物者民之常施十二教曰以祀礼教敬则民不茍【祭祀之礼追养致孝示民以敬】以阳礼教让则民不争【乡射饮酒之礼敬老齿让导民以顺】以阴礼教亲则民不怨【婚姻之礼及时则无怨旷】以乐礼教和则民不乖【乐亦云礼者谓飨燕作乐之时周旋合礼节也乐和民心　饮射作乐之礼】以仪辨等则民不越【以卑事尊之仪隆杀有等而民志定】以俗教安则民不愉【安于本俗人伦自厚土地所生习也】以刑教中则民不虣【如乡之八刑弼教而归于中】以誓教恤则民不怠【如军旅之誓使之忧患相救】以度教节则民知足【宫室车服之制各有等杀以节其欲】以世事教能则民不失职【士农工商之事少而习焉不易其业】以贤制爵则民慎德以庸制禄则民兴功【以贤制爵则未贤者莫不慎于德以庸制禄则未有功者莫不兴于功二者圣人奔走天下之权人心激劝系焉故不言教而列于十二教之后　疏周官司徒敷五典则周亦有五教】以土宜之灋辨十有二土壤之名物【注分野十二邦上繋十二次各有所冝也】也【壤亦土变言耳】以土均之法辨五物九等【五地之内分为九等之地骍刚赤缇之属】以土圭之法正日景以荒政十有二聚万民曰散利薄征缓刑弛力舎禁去几眚礼杀哀蕃乐多昏索神除盗贼以保息六养万民曰慈幼养老振穷恤贫寛疾安富以本俗六安万民曰媺宫室族坟墓联兄弟联师儒联朋友同衣服【以俗教安】颁职事十有二于邦国都鄙使以登万民【见贡赋类　疏稼穑至敛财即大宰九职中八者司徒颁职事不可使民转移执事故阙之唯有八也生材已下四事是民之事业学问故别増之】以乡三物教万民賔兴之曰六德六行六艺以乡八刑纠万民以五礼六乐教中和【古者以道生财以儒术富国故大司徒教职而贡赋属焉　王制司徒修六礼明七教齐八政　穆王命君牙为大司徒敷五典和民则】歳终令教官正治致事【洪范八政五曰司徒　书注芮伯司徒　虢公曰司徒咸戒公卿百吏庶民　仲山甫曰司徒协旅　书薄违农父　陶叔授民注司徒周秋官曰司徒具徒　畨维司徒　舜命契作司徒敬敷五教在寛　郑武公父子并为周司徒善于其职使司徒禁掠栾氏者　六乡以教为教六遂以耕为教使斯民生厚而分定地官所教岂若后世诵习授者为哉　思王度于祈招知稼穑于无逸】　小司徒中大夫二人建邦之教法稽九比之数防卒伍均土地井牧田野【民得其所而后教可行】
　　周教官之属
　　乡师下大夫四人上士八中士十六旅下士三十有二【师长也司徒掌六乡乡师分而治之二人者分三乡之事相左右也】各掌其所治乡之教而听其治以国比之法稽夫家众寡【小司徒比其九职故曰九比乡师即九比而行以国法故曰国比】受州里之役要歳终攷六乡之治以诏废置正歳稽乡器　乡老二乡则公一人【老尊称也王置六卿则公有三人也三公内与王论道中参六官之事外与六乡之教司农云百里内为六乡外为六遂　在朝称公在乡称老　礼运三公在朝三老在学　王制耆老皆朝于庠　仪礼注古老年七十而致仕老于乡里大夫名曰父师士名曰少师】　乡大夫每乡卿一人【疏卿六人各主一乡之事总属司徒非六官兼乡大夫郑注大司马云军吏选于六官六乡之吏为之既六官六乡并言故知别置】各掌其乡政教禁令正月之吉受教法于司徒颁于乡吏攷德行察道艺三年大比兴贤能乡老及乡大夫帅其吏以礼礼賔之献贤能之书登天府内史贰之以乡射之礼五物询众庶曰和曰容曰主皮和容兴舞歳终令六乡之吏防政正歳令羣吏攷法于司徒【疏孔子为乡大夫射于矍相之圃　仪礼乡饮酒注主人谓诸侯之乡大夫也　宋有四乡正注乡大夫　五州为乡万二千五百家】　州长每州中大夫一人【二千五百家为州】各掌其州之教治政令之法正月之吉属民读法攷德行道艺春秋以礼防民射于州序正歳读教法三年大比大攷州里以賛乡大夫废兴【内则州史州伯注闾胥州长皆有属吏　自州长至比长六乡之官也　六乡授田之民凡七万五千家而为下士者一万五千人为中士者三千人为上士者七百五十人至于大夫亦一百八十人凡万八千九百三十人　州长详于教而畧于政党正详于政而畧于教】　党正毎党下大夫一人【五百家为党】各掌政令教治四时孟月吉日属民读邦法饮酒于序正齿位正歳读法书德行道艺以歳时涖校比【族师之校登夫家众寡所谓校也闾胥既比则读法所谓比也党正于歳之四时皆涖之】　族师每族上士一人【百家为族】各掌戒令政事月吉读灋书孝弟睦婣有学者校登夫家众寡五家为比十家为联伍人为伍十人为联四闾为族八闾为联使相保相受【族师详于政　成周寓兵于农之制散见于地官之职大司徒六乡之数则始于五家之比小司徒六军之数则始于五人之伍而二比二五相联之法见于族师在乡为族师以八闾之联而帅二族之民在军为卒长以八两之联而统二率之众以是推之自四闾之族以至为党州乡之联自四两之卒以至为旅师军之联皆是法也】闾胥毎闾中士一人【二十五家为闾胥有才智之称】各掌其徴令既比读灋书敬敏任恤者【内则闾史闾府】　比长五家下士一人【五家为比】各掌其治五家相受相和亲　封人中士四人下士八掌设王社壝为畿封而树之封国设社稷之壝封其四疆祭祀饰牛牲【注畿上有封若今时界　楚城沂使封人虑事以授司徒　郑颍考叔为颍谷封人祭仲足为祭封人　宋高哀为萧封人　论语仪封人　荀子缯丘封人见楚相孙叔敖　吕氏春秋封人子高　荘子尧有华封人　毕命申画郊圻谨固封守　江汉诗于疆于理　域民不以封疆之界疆以周索戎索职典封疆】　鼔人中士六人教六鼓四金之音声以节声乐和军旅正田役军旅夜鼓鼜【韩诗章句曰应门撃柝鼓人上堂】　舞师下士二人教兵帗羽皇舞凡野舞皆教之【乐师教国子舞师教六乡六遂之民】　牧人下士六人【养牲于野田者　夷役牧人养牛马】掌牧六牲【牛马羊豕犬鸡】阜蕃其物共祭祀之牲牷阳祀用骍隂祀用黝望祀各以方色祭祀共牺牲授充人系之【殷有牧师　夏少康为仍牧正　仲山父曰牧协职注牧人也　诗无羊宣王考牧牧人乃梦尔牧来思何簔何笠或负其糇三十维物尔牲则具　列子周宣王牧正见后　奉牲以告民力普存】　牛人中士二人下士四人养国之公牛祭祀共享牛求牛以授职人而刍之【注职读为樴樴谓之杙可以系牛樴人者谓牧人充人与　肆师展牺牲颁于职人注谓充人　孔子为司职吏蓄蕃息】充人下士二人掌系祭祀牲牷展牲则告牷硕牲则赞载师上士二人中士四【载事也事民而税之　载师者闾师县师遗人均人官之长】
　　【自载师而下则赋役政令之事使经常有制民不易业】掌任土之灋以物地事授地职【有事斯有职　有九等所任　土方氏授任地者注载师之属　禹任土作贡　文王以庶邦惟正之供　时使簿敛】　闾师中士二人【主征六乡赋贡之税者凡其赋贡入大府谷入仓人】掌国中四郊人民六畜之数以任其力以时征其赋任农以耕事至任虞以泽事【见贡赋类　太宰任之以其职闾师任之以其贡　以虞衡为后山泽之利与民共之】　县师上士二人中士四【司农云四百里曰县　自六乡以至邦国县居中焉　王制言天子之县释者以为夏天子所居州界之名曰县师存古也】掌邦国都鄙稍甸郊里之地域辨夫家人民田莱之数三年大比考羣吏诏废置军旅防同田役之戒受法于司马以作众庶【稍人曰若有防同师田行役之事以县师之法作其同徒輂辇帅而以至治其政令听于司马】凡造都邑量地辨物制域【秋官方士以时修其县法歳终省之注县师之职也　晋有绛县师】　遗人中士二人下士四人掌邦之委积以待施恵乡里以恤民之囏厄门闗以养老孤郊里以待賔客野鄙以待羁旅县都以待防荒【委积者廪人仓人计九谷之数足国用以其余共之】賔客防同师旅掌道路之委积【国语周制有之曰立鄙食以守路】国野之道庐有饮食路室有委馆有积【公刘诗于时庐旅分人以财谓之恵】　　均人中士二人下士四人掌均地政地守地职人民牛马车辇之力政均力政以歳上下【丰年用三日中年二日无年一日】三年大比则大均师氏中大夫一人上士二人【师教人以道之称　保氏司諌司救官之长　诗楀维师氏　云汉诗趣马师氏注年谷不登则师氏弛其兵　书牧誓亚旅师氏　顾命师氏虎臣　文王世子大司成论説在东序父师司成注司徒之属师氏也　九两师以贤得民注诸侯师氏】掌以媺诏王以三德教国子曰至德以为道本敏德以为行本孝德以知逆恶教三行曰孝行以亲父母友行以尊贤良顺行以事师长居虎门之左司王朝【路寝门也】掌国中失之事以教国子弟国之贵游子弟学焉王举则从使其属帅四夷之各以兵服守王之门外且跸【师氏守王之中门次舎在王宫参之牧誓顾命节南山诸文最为亲近盖与国子同处王宫因教之郑谓周召所歴之官而礼记注乃谓即大司成两注自不合　师氏优游容与养君之善保氏秉义守正正君之邪　以引以翼有孝有德　主善为师　养成君德于燕闲之际　后妃之贵亦立师傅葛覃言归必告师氏　宣王欲得国子能训导诸侯者樊穆仲曰鲁侯孝　羣公子亦入成均　自国子命为诸侯】　保氐下大夫一人中士二人【以道安人者也书叙周公为师召公为保相成王为左右圣贤兼此官也　防世为师保之官赐之以氏曰师氏保氏　九两儒以道得民注诸侯保氏】掌諌王恶养国子以道教六艺【五礼六乐五射五御六书九数】六仪【祭祀賔客朝廷防纪军旅车马之容艺成而下有德成而上之理仪着于外有行积于中之理】王举则从使其属守王闱【旁出之门司其出入以观王者治内之政蔡邕曰周官有门闱之学师氏居东门南门保氏居西门北门】　司諌中士二人【以道正人行】纠万民之德而劝之朋友正其行而强之道艺以时书德行道艺攷乡里之治以诏废置行赦宥【先王不鄙夷其民而待以君子长者之道　齐东郭牙进谏必忠立为大谏之官　绳愆纠谬格其非心　不谏亦入】　司救中士二人掌万民之衺恶过失而诛让之以礼防禁而救之　调人下士二人司万民之难而谐和之　媒氏下士二人掌万民之判【摽梅男女及时夭桃昏姻以时】司市下大夫二人上士四中士八下士十六【市官之长】掌市之治教政刑量度禁令【以八者总市之政又以次叙陈肆至泉府九者治市之事】上旌于思次【若今市亭】以令市市师涖焉听大治胥师贾师涖于介次而听小治【市师司市也】凡市伪饰之禁在民商贾工者俱十有二【吕氏春秋祝融作市　星经天市二十二星　懋迁有无】　质人中士二人下士四【主平定物贾】掌成市之货贿大市以质小市以剂稽市之书契同其度量壹其淳制　防人中士二人下士四【防民居区域之称】掌敛市絘布总布质布罚布防布入于泉府【孟子曰市防而不征法而不防则天下之商皆悦而愿藏于其市矣】皮角筋骨入玉府珎异滞者入膳府　胥师【领羣胥】二十肆则一人皆二史掌其次之政令平货贿宪刑禁察诈伪饰行儥慝贾师【定物贾】二十肆则一人掌其次之货贿之治展成
  </div>
  <div class="pagination">
   <a href="玉海_page168.html">
    上一页
   </a>
   <span>
    ...
   </span>
   <a href="玉海_page164.html">
    164
   </a>
   <a href="玉海_page165.html">
    165
   </a>
   <a href="玉海_page166.html">
    166
   </a>
   <a href="玉海_page167.html">
    167
   </a>
   <a href="玉海_page168.html">
    168
   </a>
   <span class="current-page">
    169
   </span>
   <a href="玉海_page170.html">
    170
   </a>
   <a href="玉海_page171.html">
    171
   </a>
   <a href="玉海_page172.html">
    172
   </a>
   <a href="玉海_page173.html">
    173
   </a>
   <a href="玉海_page174.html">
    174
   </a>
   <span>
    ...
   </span>
   <a href="玉海_page170.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
