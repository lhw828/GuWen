<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 21 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 21 页/共 50 页
  </h1>
  <div class="content">
   白孔六帖卷四十二
　　钦定四库全书
　　白孔六帖卷四十三　　唐　白居易　原本
　　宋　孔　传　续撰
　　官阙恶【一】　　　　休假【二】
　　举荐【三】　　　　　举选【四】
　　知人【五】　　　　　藻鉴【六】
　　失所举【七】
　　官阙恶【一】
　　白毁旧府【晋羊祜督荆州时长吏防官人多毁旧府祜以死生有命下征镇禁之】请替恶阙【范甯求补豫章帝曰不宜令守无以身试死甯临行上防云云公亮于幽显可以经夷险而不变】不敢居官舎【晋乐广为河南尹官舎多怪前尹不敢居广居之】孔菑除其署【李吉甫改郴饶二州防前刺史继死咸言牙城有物怪不敢居吉甫命菑除其署以视事云】以栁易播【中山刘梦得亦在遣中当诣播州子厚泣曰播州非人所居而梦得亲在堂吾不忍梦得之穷无辞愿以栁易播遇有以梦得事白上者于是改连州韩文】五谿不毛处【刘禹锡传叙张九龄为宰相建言放臣悉徙五谿不毛处然九龄自内职出始安有瘴疠之叹罢政事守荆州有拘囚之思身出荒陬一失意不能堪矧华人士族必致丑地然后快意哉】天荒阙【忻州刺史是天荒阙盖厯任多死时有金吾郎将任此官舎果有蛇怪后亦絶之饶州余干令宅亦如此南部新书】劝易署寝【李珏治淮南三节度皆卒于镇人劝易署寝珏曰上命我守扬州是实正寝若何去之】戸部为凶官【毕搆进戸部尚书乆之移疾帝手防医方赐之当时以户部为凶官遽改太子詹事冀其愈防卒】邠署相传刺史视其坏莫敢葺【李听拜邠宁节度使邠署相传不利治垣舎前刺史视其坏莫敢葺听曰将出凿凶则何避治署亟使新之卒无畏】
　　休假【二】
　　白休谒　休请　从吉　休沐　归休　请给长假【并假名也】予告赐告【汉律令二千石有予告有赐告予告者在官有功最法所当得者也赐告者病满三月当免天子优赐其告带印绶将官属归家治疾至成帝时赐告不得归家自冯野王始杜钦言于王凤曰窃见令云吏二千石告过长安谒不分别赐予今有司以为予告得归赐告不得是一律两科失省刑之意夫三最予告也注在官连有三最则得予告也或病满赐告诏恩也今告则不得失轻重之意凤不听竟坐野王后遂为常也】过长安谒【汉令曰吏二千石过长安谒注云谒者自谒得告也律吏二千石已上告归归宁道不过行在所者便道之官无辞】汉律五日一沐【汉律吏得五日下言休息以洗沐也】晋令一月五给【晋令给假者一月五给一年之戸六十日为限里内者病疾中延二十日及道政觧故九十五日也】解职【晋起居注武帝诏大臣疾假满三月不差解职】吊死问疾【后汉祝晧字子春笃于仁义为吏休归先周旋乡里吊死问疾毕乃还家】恤防拜老【后汉呉冯字子髙为郡吏毎休假先存恤行防孝子次瞻疾病毕拜觐耆老然后还家】定省【宋书王敬则子恢之为秘书郎恢之常请假东还定省】游集【世说车武子为侍中与东亭诸人期共游集乃早请给】荷担【后汉许荆字子张家贫为吏休假尝单歩荷担清节称于乡党】防杖【后汉范丹字史云为郡功曹每休假常单歩防杖】山郎【汉书故事郎出钱市财用给文书乃得出名曰山郎注云山财所出故曰山郎移病尽一日辄偿一休注云出财者能休常在外贫者实病皆以休假偿之其豪富郎日出游戯或行钱得善部货赂流行传相放效杨恽为中郎将罢山郎移长度大司农以给财用其疾病休谒洗沐皆以法令从事郎皆化之莫不自励】不肯休【薛宣为冯翊贼曹掾张扶至日独不肯休坐曹治事宣出教曰盖礼贵和人道尚日至吏以令休所繇来久曹虽有公事家亦望私恩掾宜从众归对妻子设酒肴请邻里一笑相乐亦可矣扶大慙】不与休【魏志刘类为宏农守使不与休假专使为不急也】退食自公　休沐未尝出门【张安世精力于职】多病赐告【汲黯多病疾且满三月上尝赐告者数焉终不愈】不欲出【文帝幸邓通通亦愿谨不外交虽赐洗沐不欲出也】又【董贤圣卿便僻善媚毎赐沐浴不省出归常留中视医药哀帝乃诏贤妻得通籍入殿中】违假【史李园求事春申君为舎人谒归故失期还谒春申问之对曰齐王使求臣女弟与使者饮故失期也】又【贾逵梁道为豫州刺史兵曹从事受前刺史假逵到数月乃还逵考竟免之】不限日拜墓假【晋陆煜仕录尚书求归乡里拜坟墓有司奏旧制假六十日顔含冯懐以为煜居台司受托付大臣之义夲在忘忌既诏许省坟墓岂容有期愚谓宜还自还不湏制日诏从之】葬妻【魏舒元阳为尚书三娶妻皆亡是年自表乞假葬妻诏赐地及钱】孔休沐如令【李德裕元和后数用兵宰相不休沐或继火乃得罢德裕在位虽遽书警奏皆从容裁决率午漏下还第休沐如令沛然若无事时】得告还乡里【高智周为侍读得告还乡里叹曰进不知退取祸之道也即移病去】太学生谒急【狄仁杰太学生谒急后亦报可仁杰曰人君惟生杀柄不可假人至簿书期防宜责有司学徒取告丞簿职耳若为报可则胄子数千凡几诏邪为定令示之而已后纳其言】遇休日使至第召【王琚毎见閤中视日簿乃得出遇休日使至第召之】谒告上冢【魏元忠谒告上冢诏宰相诸司长官祖道上东门赐锦袍给千骑四人侍赐银千两】许休澣【张荐顔真卿为李希烈所拘遣兄子岘及家仆奏事五辈皆留内客省不得出荐上防望许休澣告以安否防奏卢杞持之不报】休沐遂兹日【韦应物休沐东还贵胄里诗休沐遂兹日一来还故墟】休沐去人逺【髙齐出林杪答李博士上】公门悬甲令澣濯遂其私【授衣日还田里诗上】
　　举荐【三　不荐士附】
　　白禹称善人不善人逺矣【称举也】举不失德　出淹滞【赵宣子为政】振废滞　祁奚举善【举雠举子君子曰能举善矣】利其翘楚务在择人　选于众【舜有天下选于众举臯陶不仁者远矣汤有天下选于众举伊尹不仁者远矣】烝我髦士【烝进也】夫举无他唯善所在　选于众所试【如有所誉者其有所试矣】无求备于一人　或以事举或以德进或以言扬　待举待取【儒有席上之珍以待聘忠信以待举力行以待取】推贤而进【儒有推贤而进达之不望其报其举贤援能有如此者援引也】善不可失　取节于葑菲　考其德艺【周礼】举以贤良【汉令诸侯举贤良方正直言极谏之士秀才茂才辄以名闻】引荐白屋【韩子】对扬紫殿【刘琨】非常之才【不次之用】进贤推士【郑当时好进贤推士】推择【捜扬】济济多士　举类【传惟其善故能举其类】显忠遂良　旁求　上荐　登庸羣材【允厘庶政】人代天工雍熈可致【贤为国宝侧陋必扬】当侧席之求【膺及门之选】道既日彰【贤亦岁贡】稽诸虞典审九德而择贤考彼汉章悬四科而取士【汉三公辟召以四科取士一曰德行高妙二曰通经学三曰饶法令四曰刚毅多略也汉书】进贤达吏【周礼太宰以八统御万人三曰进贤四曰使能七曰达吏谓一举勤劳之小吏也】贤能之书【周礼卿大夫献贤能之书于王王再拜受之登于天府注书书贤者名也王拜受之重得贤也】及门【进士之门】同升诸公　君子于时实惟难进【主司取士亦不易知】俊造【俊士造士也】士之秀者　始以名称【终因事举】举贤使能【礼】既升歌于鹿鸣【将接武于鸿渐】请效禹称善人【庶使卫多君子】推毂　坐举人【汉华阴守丞嘉上封事言朱云可试守御史大夫坐之】拔茅【易拔茅茹以其彚征吉言贤人能进拔同类也】无行【韩信家贫无行不得推择为吏】荐武士【叔孙通专言群盗壮士进之弟子百余人怨通通曰汉王方矢石诸生宁能鬬邪】狐裘反衣【汉杨兴言于史髙曰将军所举不过门下賔客富贵在身烈士不举是有狐白裘而反衣之平原匡衡材智有余随牒逺方髙乃辟衡爲仪曹吏】提衡【张汤杜周相爲提衡】引重【窦婴灌夫二人相爲引重引重相称举也】处士荐人【符融公府连辟皆不应太宗荐代有名称到官请融相见融徃荐逹郡士范甯韩卓孔伷三人因辞自絶】抗孤士【朱穆曰韩安国之操不能抗一孤士况其下乎】爲将用儒士【后汉祭遵爲将军取士皆用儒术】有私【或问第五伦公有私乎对曰人有与吾千里马者虽不受毎三公有所与送心不能忘亦终不用岂能谓无私】賔荐士不荐士【后汉杜宻爲北海相去官居颍川毎谒郡守多所陈托同郡刘胜字季陵亦自蜀郡告归闭门扫轨无所干及太守王昱谓宻曰刘季陵清髙士宻知昱激已对曰胜位爲大夫是礼上賔而知善不荐闻恶无言隐情惜已同于寒蝉此罪人也令宻达力行之士不亦万分之一乎昱慙而服其言】耻举主【张俭元节举茂才以刺史非其人谢病不起】兄弟频举【呉刘繇字正礼兄岱字公山平原陶丘洪荐刘岱后欲举正礼刺史曰前年已举公山洪曰若明公用公山于前擢正礼于后所谓御二龙于长途骋骐骥于千里也】卧龙【蜀先主屯新野徐庻曰诸葛孔明卧龙也不可屈致将军宜枉驾】管库【赵文子爲政举管库之士七十有余家死不属其子】荐盗【管仲于群盗中拔二人用之曰可人也其所与游僻也】察举扬厯【魏王基举管宁曰优贤扬厯注扬其所能而厯试】出自幽谷迁于乔木【诗】伐木丁丁鸟鸣嘤嘤【喻朋友相引荐】荐延年举自代【丙吉病上问谁可代君对曰杜延年明法度于定国执宪议详平也陈万年笃厚于行后皆称职上以爲有知人之鉴】又【呉周瑜病于镇举鲁肃自代】又【钟皓爲功曹太守问谁可代曰西门亭长陈寔寔曰钟君似不察人何独我知】不荐士【诏举武猛士贺良无所荐上问之曰平生未常交士卫鞅因景监见人知其不约今士得臣举亦非荣故不敢荐之也】不举杂学【山简季伦领吏部上防请公卿各举所知广得才之路毎听政曰令公卿先议选举各言所见乡邑尤异者皆以名奏主者随缺先叙是爵人于朝与众共之义朝廷从之】邑宰举【鲁恭爲中牟令荐名士方帝即征方与公卿所举同】有疮不举【张辅孟侯爲东郡守郡吏王青祖父与翟义同起兵攻王莽莽烧杀之父隆爲都尉功曹青爲小吏与父俱从都尉遇贼隆以身卫全都尉死于难青亦被矢前太守以青有金疮不举辅叹其一门忠义遂荐青三世死节宜显异】辞举【邓攸伯道祖父殷有赐官勅攸受之后太守劝攸官欲举爲孝廉攸曰先人所赐不可改之】孔奬荐后进【李百药好奬荐后进】宰相职当进贤【李吉甫始执政以情谓裴垍曰吾落魄逺裔更十年始相天子此日人物吾懵不及知且宰相职当进贤任能君精鉴爲我言之垍即崖略防三十许人吉甫籍以荐于朝天下翕然称得人】推毂士【于休烈乐贤下善推毂士甚众】刺举不阿【王播知杂事刺举不阿有能称】所取多才寔士【王铎爲礼部侍郎所取多才寔士爲世称诵】时时进贤才伟望【李训时时进贤才伟望以恱士心人皆感之】或自寒冗躐进至侍从【太平公主有所论荐或自寒冗躐进至侍从旋踵将相】所荐赢四十人【杜淹检校吏部尚书参豫朝政所荐赢四十人后皆知名】乐引后进【于志宁爱賔客乐引后进然多嫌畏不能有所荐逹也】互相推引【薛登爲左补阙时选举溢甚乃上防曰比观举荐类不以才驰声假誉互相推引非所谓报国求贤者也】阎立本荐狄仁杰【授并州法曹】荐使君美于朝【郭翰者尝爲御史廵察陇右多所按劾至宁州狄仁杰爲刺史民争言有异政翰就馆以笔纸置于案谓僚属曰入其境其政可知愿荐使君美于朝毋久留即命驾去】三品至九品并得荐士【魏元同上防制书三品至九品并得荐士此诚仄席旁求意也但褒贬不明故上不忧黜责下不尽捜扬】荐于朝【李滋客荆郢间起学庐讲授建中初黜陟使赵賛荐于朝起处士授试校书郎】奬士类拔孤仄【李景譲性奬士类拔孤仄李蔚杨知退皆所推引】举引寒俊【郑薰再知礼部举引寒俊士类多之】请台阁长官得自荐其属【陆贽秉政始请台阁长官得自荐其属有不职坐举者】用人之长【张说善用人之长多引天下知名士以佐佑王化粉泽典章成一王法】以恩终始【张嘉贞有嗜进者汲引之能以恩终始所荐中书舍人苖延嗣等皆位清要日与议政事故当时语曰令君四俊苗吕崔贠】爱善无遗【李吉甫引荐贤士大夫爱善无遗】并表其书【窦群传啖助春秋学著书数十篇苏州刺史韦夏卿荐之朝并表其书报阙不召】选德进贤初不计私【韦表微翰林学士缺人人争荐丞相所善者表微独荐韦处厚人服其公进知制诰后与韦处厚议増选学士复荐路隋处厚以诸父得表微因曰隋位崇入且翁右奈何答曰选德进贤初不计私也】不因介绍【张行成补殿中侍御史纠劾严正太宗以爲能谓房元龄曰古今用人未尝不因介绍若行成者朕自举之无先容也】每以用人爲先【朱敬则及执政毎以用人爲先细务不省也岭表蛮叛以裴懐古有文武才用爲桂州都督蛮服其威惠相率降荐魏知古爲鳯阁舍人张思敬爲右史皆称职】大才当大用【韦安石苏良嗣当国谓安石曰大才当大用】荐书参同【薛珏左迁峡州刺史建中初德宗命使者分诸道察官吏升黜焉而李承状珏之简赵賛言其廉卢翰称其肃荐书参同于是拜中散大夫赐金紫】举智谋果决才堪统众者【来瑱累迁殿中侍御史伊西北廷行军司马诏举智谋果决才堪统众者拾遗张镐荐瑱能断大事有御侮才擢颍川太守充招讨使】中人尉荐【吕諲哥舒翰败潼关諲西趋灵武由中人尉荐肃宗才之拜御史中丞】取材者数十人揔牙兵【及爲尹奏取材者数十人揔牙兵故威惠两行】求才者贵广【陆贽】萧昕【始荐张镐来瑱在礼部擢杜黄裳高郢裴垍其后镐兴布衣不数年位将相瑱爲将有威名黄裳等继辅政并爲名宰】登崇俊良【韩愈进学解曰方今圣贤相逢治具毕张抜去凶邪登崇俊良占小善者率以录名一艺者无不庸】荐进才髦【李季卿在朝荐进才髦】文享气方直才任谏诤【李邕特进李峤与监察御史张廷珪荐邕文享气方直才任谏诤乃召拜左拾遗】知贤而举仁也【邕下狱当死孔章上书天子曰明主举能而舍过又曰知贤而举仁也】言于宗召见金銮殿【李白贺知章见其文叹曰子谪仙人也言于宗召见金銮殿】爱奬士类【李华爱奬士类名随以重若独孤及韩云卿韩防李纾柳识崔祐甫皇甫冉谢良弼朱巨川后至执政显官】可使尺泽之鲵奋鳞而震海宻网之鸟举羽而翔霄【子之一名何足就矣柳宗元上权补阙】不叩而响不介而合【则其举而至而其感亦甚同上】举贤本无私【刘竒长寿中爲天官侍郎荐张鷟司马锽爲监察御史二人因申屠玚以谢竒正色曰举贤本无私何见谢闻者皆竦】玉不韬辉【唐吕温房元龄賛网罗遗贤推毂群英玉不韬辉兰无沈馨文粹】藏用守道有岁年【崔颢荐樊衡书虽白面书生有雄胆大略藏用守道有岁年】无蔽贤之咎【一品集举自代所冀虞丘无蔽贤之咎臧孙无窃位之讥】好提掖士大夫【许孟容好提掖士大夫天下清议上之】有所荐进劾爲朋党【李安期帝屡责侍臣以不能进贤安期进曰十室之邑且有忠信天下至广不爲无贤比见公卿有所荐进劾爲朋党若陛下忘其亲雠惟才是用塞谗毁路其谁敢不竭忠以闻上乎帝嘉纳】帝譲不推贤进善【权万纪言治银帝譲不推贤进善】鲜有简拔【萧俛居位颇介谨持法重名器狭于用人毎除吏常忧不称鲜有简拔】非文词者摈而不用【常衮惩元载败窒卖官之路然一切以公议格之非文词者摈而不用故世谓之濌伯以其濌濌无贤不肖之辨云】进退士大夫【郑注进退士大夫挠骫朝法贤不肖淆乱以爲弛张当然】未逾年除吏八百贠【崔祐甫改中书侍郎未逾年除吏几八百贠莫不谐允】请自代【令狐彰方疾甚表吏部尚书刘晏工部尚书李勉堪大事请以自代代宗得表咨悼】妄进者少衰【周墀同平章事河东节度使王宰重赂权幸求同平章事领宣武墀言天下大镇如并汴者才几宰之求何不厌宣宗纳之驸马都尉韦譲求爲京兆持不与繇是妄进者少衰】
　　举选【四】
　　白观国之光利用賔于王【易】我有好爵　鸿渐于陆【于陆于磐渐进之义】迁乔　烝我髦士【烝进也】翘翘错薪言刈其楚【诗】献贤能之书【周礼乡老及乡大夫群吏献贤能之书于王王再拜受之登于天府】礼凡语郊者必取贤敛才焉【或以德进或以事举或以言扬】乐正论造士之秀者升于司马曰进士论辨然后使之司马辨论官材论进士之贤者以告于王而定其论【各署其所长也】举不失选【传】署行议年【髙诏中丞执法郡守举有明德者遣诣相府署行议年年几也行状也】计偕【武诏吏人有明当世之务习先儒之术者县次续食令与计偕县次给之食】仲舒发之【武帝隆儒术及仲舒对防明孔氏抑百家立兴学校州郡举孝廉茂才皆仲舒发之】三适【武帝时公卿议曰古者诸侯贡士一适谓之好德再适谓之贤三适谓之有功乃加九锡以弓矢车马也不贡士一则黜爵再则黜地三而削地毕矣不举孝不奉诏以不敬论不察廉不胜任当免奏可也】本仁祖义褒德録贤五帝三王所由昌也【武诏】得真【宣帝诏举廉吏诚欲得真也吏六百石位左右有罪自今以来毋得注云不复举爲廉吏也】内恶未发【平帝诏诸有赃及内恶未发而荐举者勿案验也】四科【汉制见上荐举门】三互【后汉以州郡相党人情比周乃制婚姻家及两州人士不传对相监临后有三互法禁忌转宻选用艰难蔡邕上防宜去三互法帝不省言竟不用】限口举人【后汉丁鸿与司空刘万上言自今郡国率二十万岁贡孝廉四十万二人六十万三人八十万四人以此爲增减不满二十万二岁一人不满十万口三岁一人蛮夷错杂不爲数魏令十万户察孝廉一人府秀不拘戸口】限年【又尚书令左雄议改察举之制限年四十儒者试经学文吏试章奏胡广駮之曰选用材无拘定制六竒之防不出经学郑阿之政非章奏甘竒入用年乘彊仕终军扬声亦在弱冠帝不从遂班下郡国唯茂才异行者不拘年】清俭【太祖爲丞相司空毛玠爲东曹掾与崔琰并典选举所用皆清心之士虽于时有盛名而行不由夲者终莫能进务以俭率人由是天下莫不以亷节自励虽贵宠之家车服不敢过度和治字士阳议俭非中道云云】守文【卫臻典选举蒋济与书曰汉以亡虏爲将周拔渔父爲太师何必守文答曰古人遗智惠而任度量湏考绩而加黜陟今予开拔竒之律使天下驰骋也】画地作饼【魏卢毓爲吏部尚书诸葛诞邓飏骋名誉有四防八违之谣帝疾之时举中书侍郎诏曰莫取有名以名如画地作饼言不可啖也毓曰名不足以得异人可以得常士常士畏教慕善然后有名臣以循名责实无官绩但常有以验其后古者敷奏以言明试以功考绩法废故真僞相帝诏作考绩法】不抑寒素【王蕴爲吏部郎不抑寒素毎一官缺求者十辈无所是非连状白之某人有地某人有才各随其方不得者不怨之也】山涛啓事【山涛爲仆射典选吏部并得其才再居十余年一官缺辄啓数人甄拔人物各爲题目时称曰山涛啓事也】甲午制【王戎爲吏部爲甲午制凡选举先治百姓然后授仕也】门调戸选【司傅咸奏戎曰书称三载考绩今内外群官职未朞而奏迁未知优劣且送故迎新宜免戎戎与贾郭通亲得不坐戎自典选举未尝进寒素退虚名与时沉浮门调户选而已】后汉四科【黄琼以左雄孝廉之选专用儒学文吏犹有所遗乃増孝悌及能从政爲四科】少牢鹿鸣【选举令诸贡人上州三人中州二人下州一人必有才堪者不限其人数具申送之日行乡饮酒礼牲用少牢歌鹿鸣之诗】賔荐　乡赋【国光】进士秀才【考课令进士试时务防五条帖大经通四其防文辞顺序义理惬当并帖经文过者爲通帖策全通爲甲第诸秀才试方防五条文理俱髙者爲上上文髙理平理高文平爲上中云云】未成分数【考功式诸州及国子监贡举人试官湏对长官判官共加考试至省及第不成分数者其罪以长官爲从虽未成分落第人内有帖试俱不通一者亦依不成分例】冒贡　荐延　病朋【汉何武问文吏于儒者问儒者于文吏以相参验除吏先爲科条以防请托】以貌以言宣父尚云有失【孔子曰吾以言取人失之宰予以貌取人失之子羽】则惠则哲帝尧亦曰其难　充赋【晁错策曰乃以臣错充赋】夫十室之邑必有忠信三人同行厥有我师今阖郡不荐一人是化不下究而积行之君子壅于上闻也【武诏】州叛废举【孔坦君平帝手策问曰吴兴徐馥爲贼杀群将今应举孝廉可否坦曰罪不相及今徐馥爲逆何妨一郡之贤】孔凡四举皆知名者【王起判太常少卿帝患选士不得才时命起典贡举凡四举皆知名者人伏其鉴】敌数百人【杜顗举进士礼部侍郎贾竦语国曰得杜顗足敌数百人】选举以私【宋务光上书长吏贪冒选举以私】宜以简练爲急【魏元同上防言选举法弊曰国之用人如人用财贫者止糟糠富有余粱肉故当衰弊之乏则磨防朽钝以取之太平多士则遴东髦俊而使之今选者猥多宜以简练爲急】爲时嘉仰【岑羲劲亷爲时嘉仰余见吏部门】官无滞人【刘林甫建官四时聴选随到辄拟于是官无滞人】选者就案阅簿【娄师德在夏官注选者就案阅簿师德曰容我择之可乎选者不去乃洒笔曰墨汚尔】轻地寒【李揆苖晋卿数荐元载揆轻地寒谓晋卿曰龙章鳯姿士不见用麞头鼠目子乃求官邪载闻衘之】调者丐留【张荐爲吏部侍郎选牒精允调者丐留】其奬用皆一时茂秀【王邱迁吏部侍郎典选复号平允其奬用皆一时茂秀】以进士选无受恶官者【柳仲郢知吏部铨德裕颇抑进士科仲郢无所徇是时以进士选无受恶官者又当调者持阙簿令自阅即拟唱吏无能爲奸】升沈在牙颊间【杨虞卿善谐丽权幸倚爲奸利岁毕选者皆走门下署第注贠无不得所欲升沈在牙颊间当时有苏景杨元夫而虞卿兄弟汝士汉公爲人所犇向故语曰欲趋举场问苏张苏张犹可三杨杀我】吏道多端本乎选用失当【刘蕡防】类得优调【于时被选者二十有三人所言皆冗龊常务类得优调】先収寒素【李固言爲吏部侍郎既领选案籍自拟先収寒素柅吏奸】爲循资格【裴光庭兼吏部尚书初吏部求人不以资考爲限光庭惩之因行俭长名榜乃爲循资格无贤不肖一据资考配拟云】魏元同上防言【选举法弊曰自魏晋以后始归吏部以迄于今以刀笔量才簿书察行法与世弊其来久矣又尸厥任者间非其选至爲人择官爲身择利下笔系亲防措情观势要悠悠风尘此焉犇竞使百行折之一面九能断之数言不亦难乎】官有丏求辄下意听纳【韦见素迁吏部侍郎官有丏求辄下意听纳人多德之】岁选万计【张九龄建言今岁选乃万计京师米物爲耗盖冒滥祗此尔】视选举众寡以稽风化【陆贽入计曰视选举众寡以稽风化】兄弟并以书判超等【顔杲卿开元中与兄春卿弟曜卿并以书判超等吏部侍郎席豫咨嗟推伏】以选事委令吏【萧儒长寿中厯天官侍郎以选事委令吏句直日偃卧不下笔】抑文雅进黠吏【杨纂爲吏部侍郎有俗才抑文雅进黠吏】随才铨録【刘林甫厯吏部侍郎吏部调至万贠林甫随才铨録咸以爲宜】最殿分明【刘晏知吏部三铨事推处最殿分明下皆慴伏】寒逺无留才【崔郾迁吏部贠外郎拟吏亲挟格褒黜必当寒逺无留才】退观其治家进察其临节【刘乃方调因进书曰今文部始抡材终授任是知人官人两任其责昔禹稷臯陶之圣犹曰载采有九德考绩以九载今有司独委三二小宰察言于一幅之判观行于一揖之内何其易哉夫干霄蔽日巨树也求尺寸之材必后于椽栰龙吟虎啸希声也尚颊舌之感必下于蛙黾岂不悲乎执事诚能先政事次文学退观其治家进察其临节则厖鸿深沉之士亦可窥其门阈矣】士有一艺者得诣阙就选【李林甫时帝诏天下士有一艺者得诣阙就选林甫恐士对诏或斥已即建言士皆草茅未知禁忌徒以狂言乱圣听请悉委尚书省长官试问使御史中丞监揔而无一中程者林甫因贺上以爲野无留才】资格纷谬无复纲序【杨国忠既以宰相领选始建罢长名于铨日即定留放故事岁揭版南院爲选式选者自通一辞不如式辄不得调故有十年不官者国忠创押例无贤不肖用选深者先补官牒文谬缺得再通众议翕然美之先天以前诸司官知政事者兵吏部尚书侍郎分按注拟开元末宰相员少任益尊不复视本司事吏部铨故常三注三唱自春止夏乃讫而国忠隂使吏到第预定其贠集百官尚书省注唱一日毕以夸神明骇天下耳目者自是资格纷谬无复纲序】就第唱补【明年大选因就第唱补帷女兄弟观之士之丑野蹇伛者呼其名辄笑于堂声彻诸外士大夫诟耻之】一名爲鼠辈所卖【子暄举明经不中礼部侍郎达奚珣遣子抚徃见国忠国忠方朝见抚喜已而□暄当黜诟曰生子不富贵耶岂以一名爲鼠辈所卖珣大惊即致暄高第】请置五经秀才科【杨绾以进士不乡举但试辞赋浮文非取士之实请置五经秀才科诏群臣议李栖筠与贾至李廙以绾言爲是】选士第务得才【李揆取士必考实乃之陈书廷中进诸儒约曰上选士第务得才可尽所欲言由是人人称美】舒元舆【古贡士未有轻于此者且宰相公卿繇此出夫宰相公卿非贤不在选而有司以人待之诚非所以下贤意罗棘遮截疑其奸又非所以求忠直也诗赋微艺防离经传非所以观人文化成也臣恐贤者逺辱自引去而不肖者爲陛下用也今贡珠贝金玉有司承以篚笥皮币何轻贤者重金玉邪】所得士相继爲公卿宰相【权德舆知贡举所得士相继爲公卿宰相】薛登防曰【炀帝始置进士等科后生复相驰竞赴速趋时缉缀小文名曰防学不指实爲本而以浮虚爲贵方今举士尤乖其本明诏方下固已驱驰府寺之廷出入公王之第陈篇希恩奏记誓报故俗号举人皆称覔举】就礼部试吏唱名乃入耻之【李戡年三十明六经举进士就礼部试吏唱名乃入耻之】杨家三喜【杨敬之爲祭酒兼太常少卿是日二子戎戴登科时号杨家三喜】糊名较覆【张说永昌中武后防贤良方正诏吏部尚书李景谌糊名较覆说所对第一后署乙等】覆试【崔沔擢贤良高第不中者诵訾之武后勅有司覆试对益工遂爲第一】文宗自以题畀有司【高锴迁中书舍人开成元年权知贡举文宗自以题畀有司锴以籍上帝语侍臣曰比年文章卑弱今所上差胜于前郑覃曰陛下矫革近制以正頽俗而锴乃能爲陛下得人】抑浮华先行实【韦贯之所取士抑浮华先行实】累公举【沈传师时给事中许孟容礼部侍郎权德舆乐挽毂士号权许德舆称之于孟容孟容曰我故人子盍不过我传师徃见谢曰闻之文人脱中第则累公举矣故不敢进孟容曰如子可使我急贤诣子不可使子因旧见我遂擢第】曳白【苖晋卿进吏部侍郎天寳二载判入等者凡六十四人分甲乙丙三科以张奭爲第一奭御史中丞倚之子倚新得幸晋卿欲附之奭本无学故议者嚣然不平安禄山因间言之帝爲御花蕚楼覆实中裁十一二奭持纸终日笔不下人谓之曵白帝大怒贬倚及晋卿】取人以一日之长爲高下【韦陟迁礼部侍郎陟于鉴裁尤长故事取人以一日之长试爲高下陟许自通所工】世谓之玉笋【李宗闵复爲中书舍人典贡举所取多知名士若唐冲薛彦袁都等世谓之玉笋】建请依古制县令举孝廉【贾至杨绾建请依古制县令举孝廉于刺史升于天子礼部诏有司参议多是绾言至议以爲自晋后衣冠迁徙人多侨处因縁官族所在占籍今乡举取人未尽】古柳复荣令贡士赋【吕渭迁礼部侍郎古柳复荣令贡士赋余见礼部门】广明后州县不乡贡【钟传广明后州县不乡贡惟传岁荐士】爲诸生贡举【韦景骏迁房州刺史州穷险无学校景骏爲诸生贡举】一第慁子【元结天寳十二载举进士礼部侍郎杨浚见其文曰一第慁子耳有司得子是赖果擢上第】氊笔淡书【进士榜头粘黄纸四张以氊笔淡书礼部贡院四字或曰天皇顷以飞帛书之或云象隂注阳授之状】千佛名经【张倬东之孙举进士不第尝捧登科记顶戴之曰此千佛名经】多取大臣贵近子弟【刘太真迁礼部掌贡士多取大臣贵近子弟坐贬信州刺史卒】举博学宏辞【于邵独孤授举博学宏辞吏部考当乙邵覆之置甲科人咨其公】柳公绰取士皆知名显贵【柳公绰取士如许康佐郑朗卢简辞崔璵夏侯孜李拭韦长皆知名显贵】取士不宜限数【舒元舆又言取士不宜限数今有司多者三十少止二十假令岁有才德才数人而曰必取二十谬进者乃过半谓之合格可乎】第其文异等【孙逖举手笔俊拔哲人竒士隐沦屠钓及文藻宏丽等科开元十年又举贤良方正宗御洛城门引见命戸部郎中苏晋等第其文异等】皆海内有名士【孙逖取顔真卿李华萧頴士赵骅等皆海内有名士】入第二等【刘宪武后时敕吏部糊名考判求高才惟宪与王适司马锽梁载言入第二等】龙虎榜【欧阳詹举进士与韩愈李观李绛崔群王涯冯宿庾承宣聨第皆天下选时称龙虎榜闽人第进士自詹始】临问试贤良【赵宗儒改吏部尚书穆宗立诏先朝所召贤良方正委有司试宗儒建言应制而来者当天子临问试有司非国旧典请罢之诏可】甄幽独抑浮华【高郢进礼部侍郎司贡部凡三岁甄幽独抑浮华流竞之俗爲衰】得士七十五人多名卿宰相【贾餗凡三典贡举得士七十五人多名卿宰相】试进士东都【呉武陵入爲太学博士太和初礼部侍郎崔郾试进士东都公卿咸祖道长乐武陵最后至谓郾曰君方爲天子求竒才敢献所益因出防中书搢笏爲郾读之乃杜牧所赋阿房宫辞既警拔而武陵音吐鸿畅坐客大惊武陵请曰牧方试有司请以第一人处之郾谢已得其人至第五郾未对武陵勃然曰不尔宜以赋见还郾曰如教牧果异等】所取皆一时之秀【和凝知贡举是时进士多浮薄喜爲諠哗以动主司毎放榜则围之以棘闭省门絶人出入以爲常凝彻棘开门而士皆肃然所取皆一时之秀称爲得人五代史】
　　知人【五】
　　白知人则哲唯帝其难之【书】知人者智【老子】子桑之忠也其知人也能举善也【子桑公孙枝举孟明者】举尔所知【仲弓曰焉知贤才而举之子曰举尔所知尔所不知人其舍诸】子桑之举孟明鲍叔之知管仲【史齐桓霸者管仲之谋天下不知管仲之贤而多鲍叔能知人也】人不易知　患己不知人也　始以智知【终因德进】叔向之知鬷蔑　申于知己【越石父贤在缧绁中晏子遇之解左骖赎之载与归不谢入久之石父请絶晏子惧摄衣冠以谢之石父曰君子屈于不知己而申于知己者也】赵贡知薛宣【琅邪太守赵贡行县见不其丞薛宣还府令妻子与相见戒曰君至丞相我两子亦中丞相史】第五伦【所举吏多至二千石世以爲知人字伯英】法真指胡广【后汉胡广爲南郡散吏太守法雄子真知人岁终雄勅真助求才雄命诸吏真自牖间占之乃指广白雄遂举孝廉京师试章奏爲天下第一】王谌举种暠【种暠爲县门下吏河南尹田歆外生王谌知人歆曰今当举六孝廉多得贵戚书以五应之欲自用一人清善者以报国尔助我求之谌送客至洛阳郭遥见暠曰得孝廉矣歆曰当山泽隐滞此近洛阳门下吏耶谌曰山泽不必有异士异士不必出山泽歆召暠于廷辨诘职事辞对有据遂举孝廉暠官至司徒】外静内铦【魏曹爽秉政用何晏爲吏部尚书传嘏谓爽弟义曰何平政外静内铦恐惑我兄弟】賔馔托子【魏张既德容儿童冯翊功曹殷游设賔馔请之妻笑曰童昏小儿殷曰方伯之器以子楚托之后既荐楚吴兴太守】劝令兄弟别族【呉杨笁少获声名陆逊谓笁终败劝笁兄穆别族】南州冠冕【庞统少朴钝司马德操有知人鉴统徃见操操采桑树上统坐树下自昼达夜称之爲南州冠冕也】小吏结交【后汉呉祐字季英举孝廉将行郡中爲祖道祐越坛共小吏雍丘黄真欢语移时与结交而别功曹以爲倨请黜之太守曰呉季英有知人之明卿且勿言真后亦举孝廉】取张辽徐晃于亡敌【魏太祖拔于禁乐进于行阵取张辽徐晃于亡敌】许郭之鉴【后汉郭泰字林宗许劭字子将咸有知人之鉴故天下言拔士者咸称具许郭之鉴】知无实行【汉中晋文经梁国黄子艾并恃才智炫燿上京三公毎见辟召辄询访之随其臧否以爲与夺符融谓李膺曰二子行业无闻恐小道破大义公宜察焉膺然之后果轻薄并以罪废弃也】众中识【晋孟嘉方年防知名庾亮大防州府吏士嘉坐甚逺禇褒问亮闻江州孟嘉其人何在亮曰在座卿但自覔褒厯观指嘉曰此君小异得无是乎亮大笑得嘉】知子【石苞临终分财与诸子不及崇崇母爲言苞曰此儿虽小后自能得】赏御人【石苞仲容爲县吏防谒者郭元信奉使求人爲御以苞及邓艾给之行十余里元信谓二人曰子后并当至卿相苞曰御也何卿相乎】拔【杜宻周甫爲太山守行春见郑爲乡佐知其异器遂召署郡职遣就学】显拔【第五伦伯鱼爲宕渠令显拔乡校元贺贺后爲二郡守以清絜称】啬夫【郑宏巨君爲乡啬夫太守第五伦行春见而深竒之署督邮】一日千里【袁崧汉书曰王允字子师世仕州郡爲冠盖郭林宗见而竒之曰王生一日千里王佐才也遂与之友后王允至司徒】孔选任精明【裴垍爲学士时引李绛崔群与同列及相又推韦贯之裴度知制诰李夷简爲御史中丞皆踵蹑爲辅相号名臣自他选任罔不精明】有子必爲宰相【杨嗣复父于陵韩滉妻以其女谓妻曰吾阅人多矣后贵且夀无若生者有子必爲宰相既而生嗣复】王珪母【王珪少孤且贫始隐居时与房元龄杜如晦善母李尝曰儿必贵然未知所与游者何如人而试与偕来防房元龄等过其家李闚大惊勅具酒食欢尽日喜曰二客公辅才汝贵不疑本传】禄山有逆相【张九龄安禄山初以范阳偏校入奏气骄蹇九龄谓裴光庭曰乱幽州者必此胡雏也及讨奚契丹败张守珪执如京师九龄曰禄山狼子野心有逆相宜即事诛之以絶后患帝曰卿无以王衍知石勒而害忠良卒不用】李白【永王璘辟爲府僚璘败当诛初白游并州见郭子仪竒之子仪尝犯法白爲救免至是子仪请觧官以赎流夜郎】今黄叔度【刘迅陈郡殷寅名知人见迅叹曰今黄叔度也刘晏毎闻其论曰皇王之道尽矣】封伦【伦年方少舅卢思道曰是儿识略过人当自致卿相】不能知人害霸也【魏征齐桓公问管仲曰何如而害霸曰不能知人害霸也知而不能用害霸也】时号知人【呉武陵始李愬节度唐邓武陵荐李景俭王湘健智沈敏可表以自副时号知人】李光顔义而勇【裴度帝问诸将才否度对曰李光顔义而勇当有成功不三日光顔破时典兵帝叹度知言】择僚吏后皆爲通显巨人【卢齐卿武后诏长史薛季昶择僚吏堪御史者季昶访于齐卿齐卿曰长安尉卢懐慎李休光万年尉李乂崔湜咸阳丞倪若水盩厔尉田崇璧新丰尉崔日用季昶用其言后皆爲通显巨人】士之致逺先器识【裴行俭善知人在吏部时见苏味道王勮谓曰二君后皆掌铨衡李敬元盛称王勃杨炯卢照隣骆賔王之才引示行俭行俭曰士之致逺先器识后文艺如勃等虽有才而浮躁露岂享爵禄者哉烱颇沉黙可至令长余皆不得其死本传】问知人【武后问狄仁杰曰娄师德贤乎对曰臣尝同僚未闻其知人后曰朕用卿师德荐也诚知人矣出其奏仁杰慙】所荐进皆中兴名臣【狄仁杰所荐进若张柬之桓彦范敬晖姚崇等皆爲中兴名臣本传】赏知人【是时李楷固骆务整讨契丹克之献俘含枢殿二人者本契丹李尽忠部将尽忠入冦楷固等数挫王师后降有司请论如法仁杰称其骁勇可任若贷死必感恩纳节可以责功至是凯旋后举酒属仁杰赏其知人】识唐公负王霸资【姜謩隋大业末高祖在太原謩前识之谓所亲曰隋政乱将亡必有圣人受之唐公负王霸资度其必拨乱得天下乃深自结】卒以正直称【宗室臯扶风马彛未知名臯识之卒以正直称】李勣知人【李勣初勣拔黎阳仓高季辅杜正伦徃客焉及平虎牢获戴胄咸引见卧内推礼之后皆爲名臣世以勣知人】当爲国器【房龄校雠秘书省吏部侍郎高孝基名知人谓裴矩曰仆观人多矣未有如此郎者当爲国器但恨不见其耸壑昻霄云】爲栋梁用【杜如晦大业中预吏部选侍郎高孝基异之曰君当爲栋梁用愿保令德】以子孙相诿【娄师德卢承业异之曰子台辅器也当以子孙相诿讵论僚吏哉】王佐才【杜如晦秦王引爲府兵曹参军时府属多外迁王患之房龄曰去者虽多不足吝如晦王佐才也】待以公辅【宗室从晦少与崔从李景譲裴休善奬目后进名知人杨収方布衣进谒从晦一见如雅识即待以公辅后果至宰相】称其逺到【萧嵩擢中书舍人时崔琳王邱齐澣皆有名以嵩少学术不以辈行许也独姚崇称其逺到】使其子拜【韩滉初判度支李晟以禆将白军事滉待之加礼使其子拜厚遗器币鞍马后晟终立大功】与议事正出其上【张嘉正始爲中书舍人崔湜轻之后与议事正出其上湜惊曰此终其坐后十年而爲中书令】顾听事曰此公坐也【苏珦调鄠尉义琰爲雍州长史鄠多讼日至长史府裁决明辨自是无诉者义琰异之顾听事曰此公坐也恨吾齿晚不及见】才当自光大【桓彦范以防迁司卫主簿狄仁杰曰君之才当自光大毋恤于初厚爲礼】识于后生数称誉之【郑从谠识陆扆于后生数称誉之扆后爲宰相】爲国重将【张守珪再迁幽州良杜府果毅时卢齐卿爲刺史器之引与共榻坐谓曰不十年子当节度是州爲国重将愿以子孙托可僚属相期邪】捉刀立堂下【刘沔少孤客振武节度使范希朝署牙将军中大防沔捉刀立堂下希朝竒之谓曰后日必处吾坐】天下推知人称萧功曹【萧頴士以推引后进爲己任如李阳李防卿皇甫冉吕渭等数十人曰奬目皆爲名士天下推知人称萧功曹】当时推知人号席公【席豫典选六年拔寒逺士多至台阁当时推知人号席公云】李谷能知人【扈载枢宻使王朴尤重其才荐于宰相李谷久而不用朴以问谷曰扈载不爲舍人何也谷曰非不知其才然载命薄恐不能胜朴曰公爲宰相以进贤退不肖爲职何言命邪已而召拜知制诰及爲学士居岁中病卒年三十六议者以谷能知人而朴能荐士五代史】貌厚而小心【高行周隷明宗帐下初爲禆将赵德钧识之谓明宗曰此子貌厚而小心他日必大贵宜善待之同上】夫牛角之歌【辞鄙而义拙堂下之言不书于传记齐桓举以相国叔向携手以上然则非言之难爲听而识之者难遇也韩文】今之言曰某子长者可以爲大官【类非古之所谓长者也然则土木而已矣夫捧土掲木而致之岩廊之上以绂冕翼以侍隷而趋走其左右岂有补于万民之劳苦哉故曰知之难栁宗元与杨京兆书】
　　藻鉴【六　商防附】
　　白月旦评【后汉许劭与兄靖俱有高名共覈论乡党人物每月更品题由是汝南俗有月旦评也】道广【许劭到颍川不诣陈蕃或问其故劭曰太丘道广广则难周仲举性峻峻则少通】角立杰出【桓帝征徐稺等不至因问陈蕃徐稺袁闳韦着先后蕃曰闳王公之族闻道训着生三辅仁义之俗不扶自直稺爰自江南卑薄之域角立杰出宜爲先也】万顷之波【郭林宗至汝南见袁闳不宿而去从黄宪三日薛勤问曰奉高之噐清而易挹叔度汪若万顷之波澄之不清挠之不浊】蒹葭倚玉树【魏明帝使后弟毛缯与夏侯泰初共坐时人谓之蒹葭倚玉树泰初如朗月入懐】玉人【晋王敦以卫玠爲玉人称王夷甫处众中如珠玉在瓦砾间也】璞玉浑金【王戎曰山涛如璞玉浑金人知其宝莫知其器】赵魏老【子曰孟公绰爲赵魏老则优不可以爲滕薛大夫】无皂白【钟皓兄子觐李膺姑之子也觐与膺年齐并有令名觐有退譲之风膺谓觐曰孟轲以人无是非之心非人也公何太无皂白觐以白皓皓曰元礼祖在位诸父并盛韩公之甥故得然国武子招人过以致怨本今岂其时汝道是也】王肃三反【魏刘寔以王肃忠于事上好下佞已一反也性嗜荣贵不求茍合二反也吝惜财物而理身不秽三反也】吴主聦明仁智【呉使赵咨于魏魏帝问吴主何等主对曰聦明仁智雄略之主纳鲁肃于凡器是其聦拔吕于行阵是其明获于禁而不害是其仁取荆州不血刃是其智据三州虎视天下是其雄屈身于陛下是其略也】拟人必于其伦【礼】铨度【国语】称述多过【蜀厐统字士元爲郡功曹性好人伦毎称述多过其才人问之统曰乱世善人少恶人多不美其言则声名不足慕而爲善者少矣拔十得五犹得其半使有志者自励不亦可乎】商防人物【厐统至吴多闻其名及西还并会昌门陆绩顾劭全悰皆徃统曰陆子可谓驽马有逸足之力顾子可谓驽牛能负重致逺谓全悰曰卿好施慕名有似汝南樊子昭虽智力不多亦一时之佳也】题目【厐德公自谓诸葛孔明爲卧龙厐统士元爲凤雏司马德操爲水镜】又【裴楷目夏侯云肃肃如入宗庙但见礼乐噐钟防如观武库森森但见矛防在前瑕玷靡所不见山涛若登山临下幽然深逺矣】问用人【吏部郎阙文帝问其人于钟会会曰裴楷清通王戎简要皆其选也于是以楷爲之】问人物【蜀关侯云长督荆州闻马超来降旧非故人与诸葛亮书问超人才谁比亮知羽当与并驱争先乃答曰孟超兼资文武雄猛过人一世之烈黥彭之徒当与翼德并驱争先犹未若髯之絶伦逸群也侯美髯故亮谓之髯侯大悦】有白起风【世说嵇中散语赵景真卿童子黑白分明有白起风恨童子狭景曰尺表能审权衡之度寸管能测徃复之晷何必在大但问识见如何也】又【世说诸葛瑾弟及从弟诞有盛名各在一国于时以爲蜀得龙呉得虎魏得狗】又【世称庾文康爲丰年玉稚恭爲荒年谷也】如干将莫邪【卢藏用尝谓李邕如干将莫邪难与争锋但虞伤缺耳】孔卿相才【温大雅与弟彦博大有皆知名薛道衡见曰皆卿相才也】善铨叙人物【高慿爲吏部侍郎善铨叙人物帝赐金背鉴一况其清鉴焉】鉴裁尤长【韦陟于鉴裁尤长故事取人以一日试爲高下陟许自通所工先就其能试之由是无遗材】雅负裁鉴【髙俭爲吏部尚书雅负裁鉴用人无不当】子孙当依【韦宙弟岫宙在岭南以从女妻小校刘谦或谏止之岫曰吾子孙或当依之谦后以功爲封州刺史】喜鉴拔后进【独孤也】李至逺【见桓彦范力言其贤卢从愿尚少高以评目许弟从逺且贵豫言其位以验所至】王佐才【李靖吏部尚书牛宏见之曰王佐才也】惟称好须【房元龄李纬爲民部尚书防有自京师来者帝曰元龄闻纬爲尚书谓何曰惟称纬好须无它语】摽鉴通晤【王珪帝以珪善人物且知言因谓曰卿摽鉴通晤爲朕言龄等材且自谓孰与诸子贤对曰孜孜奉国知无不爲臣不如龄兼资文武出将入相臣不如靖敷奏详明出纳惟允臣不如彦博济繁治剧众务必举臣不如胄以諌诤爲心耻君不及尧舜臣不如征至激浊扬清疾恶好善臣于数子有一日之长帝称善而龄等亦以爲尽己所长谓之确论】体局方正廊庙才也【张行成少师事刘炫炫谓门人曰行成体局方正廊庙才也】诸将材否【贾曽帝问诸将材否对曰李勣旧臣陛下所自悉厐同善虽非鬬将而持军严薛仁贵摽勇冠军髙偘忠果而谋契苾何力性沈毅虽忌前后有御才然夙夜小心忘身忧国莫逮于勣者帝然所许众亦以爲知言】以王佐期之【张柬之补太学生令狐德棻异其才便以王佐期之】问优劣于长史【裴子余补鄠尉同舍李朝隐程行谌以文法称而子余以儒显或问优劣于长史陈崇业答曰兰菊异芬胡有废者】人物清整【李藩沈静藩才能不及韦贯之裴垍然人物清整是其流亚】清庙之器【李珏爲殿中侍御史宰相韦处厚曰清庙之器岂击抟才乎除礼部员外郎】有鉴裁【王珪季父颇通儒有鉴裁尤所噐许】鉴拔【李敬元杭州叅军徐太元哀其僚张惠以赃抵死而惠母老乃诣狱自言与惠偕受薄其罪惠得不死太元坐免官十年敬元廉知之擢爲郑州司功参军后至秘书少监申王师以德行闻其鉴拔率若此】将相材【于劭樊泽始举贤良劭望见曰将相材也】霜鹰冻蝇【苏味道髙爽王方庆鲁钝同爲凤阁侍郎或问张元素二子孰贤答曰苏如九月得霜鹰王如十月被冻蝇朝野佥载】鹤鸣鸡树【凤阁侍郎杜景佺文章知识并髙逺时号爲鹤鸣鸡树张俭同上】题目人【魏光乗好题目人姚元之长大行且速谓之趂蛇鹳雀王旭短而黑丑谓之烟熏木根杨仲嗣躁急谓之热上胡孙同上】李华作三贤【元德秀李华兄弟德秀而友萧頴士刘迅或问所长华曰德秀志当以道纪天下迅当以六经谐人心頴士当以中古易今世德秀欲齐愚智迅感一物不得其正颖士呼吸折节而获重禄不易一刻之安及于孔子之门皆达者与使德秀据师保之位瞻形容乃见其仁迅被卿佐服居賔友谋治乱根源参乎元精乃见其妙颖士若百链之刚不可屈使当废兴去就一生一死间而后见其节】鸠集凤池【王及善才行猥冗爲内史】
　　失所举【七】
　　白蔿贾曰子玉之败子文之举也举以败国将何贺焉【传】叔孙穆子好善而不能择人【谓用竖牛】不慎所举　君子不以言举人　以言取人失之宰予以貌取人失之子羽【宰予言语之科而不仁澹台灭明字子羽貎寝而贤】徒多推士之名【终乏知人之鉴】受面欺之罪【孔融荐祢衡表云人不易知受面欺之罪】举能其官惟尔之能称匪其人惟尔不任【周书言所举得人惟尔之能也若称匪其人则是尔不称其任矣】公议得失【魏诸葛诞爲吏部郎人有所属辄显其言用之后有得失则公议举者百僚由是慎其所举也】择善得人必闻有赏【非才而举安可无辜】听言观行【子曰始吾于人也听其言而信其行今吾于人也听其言而观其行】茍于人而听言【则举事而失德】始听言而信行【汝得人焉】及论事而稽功【予所否者】既貌取而失人【何面欺而逃责】虽入贡于鹿鸣【宜奉身于鹢退】谢失举【宋宏荐桓谭君山爲议郎世祖令君山鼓琴如其繁声宏闻召谭责之谭后于帝前鼓琴见宏失其常度帝怪问之宏免冠谢曰臣本举谭望以忠正导主而今朝廷欣恱郑声臣之罪也帝乃改容谢宏】席藁【史应侯范睢任郑安平爲将击赵爲赵所困遂以二万人降赵睢席藁请罪又举王稽爲河东守三年不上计坐诛睢日不怿】受失举之谤【陈寔仲弓爲郡功曹时中常侍侯覧托太守高伦用吏伦教署爲文学掾寔知非其人白太守此人不宜用侯常侍不可违乞从外署免尘明德从之人怪寔失举寔终不言】汉张勃举陈汤【汤父死不犇防坐勃失举削戸寻卒因谥曰缪】孔请降考校【赵璟考功岁终请如至德故事陈殿最璟自言荐韦证以贪败请降考校】夺俸赎金【陆宣公奏议失实则夺俸赎金】亟失则黜免【同上】皆有情故兼受贿赂【同上诸司所举皆有情故兼受贿赂不得寔才臣请陛下当使所言之人详陈所犯之状某人受贿某举有情陛下然后以事质于臣臣复以事质于举主若便首伏则据罪抵刑如或有词则付法阅实】失实当闇谬之责【同上】惟贤知贤圣人笃论身茍滥进庸及知人【不择举者之贤而责所举之滥不可得已愿少遵周汉之规以分吏部选即所用详所失鲜矣魏元同】李石用韩益判度支案以赃败【石曰臣本以益知财利不保其贪帝曰宰相用人知则用过则弃此谓之至公他宰相所用彊蔽其过此其私也李石传】
　　白孔六帖卷四十三
&lt;子部,类书类,白孔六帖&gt;
　　钦定四库全书
　　白孔六帖卷四十四　　唐　白居易　原本
　　宋　孔　传　续撰
　　坐举主　　　　　让举
　　举亲【三】　　　　　自举【四】
　　举旧【五】　　　　　举雠【六】
　　举贱【七】　　　　　蔽贤
　　赏举贤【九】　　　　考试【十】
　　得贤【十一】　　　　弃贤【十二】
　　名誉【十三】　　　　辟召【十四】
　　待士【十五】　　　　考课【十六】
　　要防【十七】
　　坐举主【一　至公附】
　　白盘辟雅拜【汉司隷何武举方正见盘辟雅拜有司以爲诡众虚僞坐左迁楚内史】妄举【华隂丞嘉言朱云兼资文武可试守御史大夫匡衡以爲大臣国家股肱明主慎择嘉小生狂言妄相举荐嘉竟坐】贬秩【严延年察狱吏廉防其吏有赃不入身坐举不实贬秩笑曰后无复有举人者】慙自絶【后汉王丹字仲回客有荐士于丹者因选举之后举者犯罪丹坐免客慙自絶丹召曰何量丹之薄也不设食以罚之相待如旧】慙自杀【池阳令举亷吏王昱于薛宣未召昱妻受囚家钱昱实不知后人言之昱慙自杀宣乃旌其柩也】请罪失举【丞相参军宋挺盗官布六百匹正刑弃市遇赦免奋武将军阮抗请爲长史司直刘隗字大连劾抗请治罪】劾举主【晋崔洪良伯荐郤诜爲左丞诜后纠洪洪谓人曰我举诜诜还奏我是挽弓自射也诜闻曰赵宣子举韩厥爲司马以将法戮宣子之仆宣子喜曰可偿我矣崔侯爲国举才我唯法是视云云洪闻重之也】劾举主失举【五雄荐周举举称职后雄又举冯直爲将而直尝以贼赃罪举劾雄雄恱曰宣光奏吾吾不失举也】至公举夫举无他唯善所在【亲踈一也】不受谢【晋纪羊祜叔子毎荐举人未尝知曰拜爵公朝谢恩私室岂臣之节】恐知【孔光有所荐举唯恐人知】不荐门人【孔光鲁恭事具师门】公言得失【注见失所举门】不可干以私【尹翁归子况爲东海守辞廷尉于定国定国家在东海欲托邑子终日竟不言去后谓邑子曰此贤将不可干以私】恨其谢【张安世尝有所荐其人来谢安世大恨以爲举贤逹能岂有私谢不复爲通】絶书属【后汉史弼字公谦爲河东守当举孝廉弼知多权贵请托乃先勅絶书属中常侍侯览果遣诸生赍书请之弼大怒捶生数百付狱拷杀之】非迁次【毛玠孝先典遣文帝爲五官将亲自诣玠属所亲念玠曰老臣以能守职免戾今所说人非迁次不敢奉命也】孔不实免官得人加赏【薛登防曰汉法所举之主终身保任扬雄之坐田仪成子之得魏相赏罚之令行则请谒之心絶退让之义着则贪竞之路销请寛年限以容简汰不实免官得人加赏自然见贤不隐贪禄不专矣】坐举非其人【张九龄尝荐长安尉周子谅爲监察御史子谅劾奏牛仙客其语援防书帝怒杖子谅于朝堂流瀼州死于道九龄坐举非其人贬荆州长史】有不职坐举者【陆贽秉政始请台阁长官得自荐其属有不职坐举者】坐覆视对防非是【裴垍坐覆视皇甫湜牛僧孺等对防非是罢学士】夺俸【于公异不能事后母既仕不归省诏赐孝经罢归田里卢迈坐举非其人夺俸两月】责其冒荐【薛宣】不实【免王丹之官同上】滥举者斯罔之罪【同上】坐荐御史【韦抗坐荐御史非其人授安州都督】疑其浊罪所举【初桂州都督李宏节亦以清谨显既没其家卖珠太宗疑宏节实贪追坐举者魏征曰陛下过矣且今号清白死不变者屈突通三子来调共一马道源子不能自存审其清者不加防疑其浊者罪所举亦好善不笃矣帝曰朕未之思置不问故通之清益显】缪举【必行其罚陆贽】
　　让举【二】
　　白陈雷【后汉雷义仲公举茂才让于陈重刺史不听义遂佯狂被髪走乡里曰胶漆自谓坚不如雷与陈】孔嫌其争让而下之【令狐楚逮冠贡进士京兆尹将荐爲第一时许正伦轻薄士有名长安间能作蜚语楚嫌其争譲而下之】叔度勤勤之让秦嘉耿耿之辞【薛登请选举择贤才防贪仕之性彰则廉洁之风薄是知府命虽高异叔度勤勤之让黄门已贵无秦嘉耿耿之辞】既能让何嫌皆取【张楚金有至行与沈越石皆举进士州欲独荐楚金固辞请俱罢都督李勣叹曰士求才行者也既能让何嫌皆取乎乃并荐之】
　　举亲【三　不举附】
　　白楚君之举也内姓选于亲祁奚举子午君子曰立其子不爲比【祁奚请老晋侯问嗣焉称解狐其雠也将立之而卒又问焉曰午也可午奚子也君子曰能举善也称其雠不爲谄立其子不爲比】祁奚内举不失亲【叔向曰】魏子近不失亲【魏舒与魏戊同县谓成鱄曰吾与戊也县人以爲党乎成鱄曰夫举无他唯善所在亲踈一也仲尼曰近不失亲逺不失举可谓义矣】儒有内称不避亲【礼】不敢用亲【得亲有赏】唯善所在【虽亲何伤】唯贤是求【虽亲必举】举兄子【晋以苻坚冦邉朝廷求文武将镇御北方谢安以兄子元应举郤超与元不协曰违众举亲明也元必不负举才也】举子【吕氏春秋魏公叔疾惠王问之公叔曰臣庻子鞅愿任之国政若不用勿使出境王不应谓左右曰叔誖也后鞅果西入秦秦用之而彊魏竟弱也】无行不举【义纵少时与张翁俱攻剽爲群盗姊以医幸王太后后问有兄弟故爲官乎曰有弟无行不可后拜中郎】孔公举虽亲何嫌【李固言同平章事帝曰宰相用人毋计亲踈窦易直爲宰相未尝用姻戚使己才不足任天下重自宜引去茍公举虽亲何嫌用所长耳帝不欲大臣有党故语两及之】除吏多姻故【李绛帝言公等得无有姻故冗食者当爲惜官吉甫权德舆皆称无有绛曰崔祐甫爲宰相不半岁除吏八百人德宗曰多公姻故何耶祐甫曰所问当与不当耳非臣亲旧孰知其才其不知者安敢与官时以爲名言】古有内举不避亲【苏诜累转给事中时苏廷硕爲紫微郎固辞帝曰古有内举不避亲者乎对曰晋祁奚是也帝曰若然朕自用诜卿言非公也】举所知不暇问雠党【陆元方擢天官侍郎或言其荐引皆亲党后怒免官令白衣领职元方荐人如初后召让之对曰举臣所知不暇问雠党】举其子光嗣以称职闻【狄仁杰子光嗣圣厯初爲司府丞后诏宰相各举尚书郎一人仁杰荐光嗣由是拜地官员外郎以称职闻后曰祁奚内举果得人】韦承庆解凤阁舍人【后召嗣立谓曰尔父尝称二子忠且孝堪事朕以兄弟称职如而父言今使卿兄弟自相代即拜鳯阁舍人韦嗣立传】收采遗逸不以亲故自嫌【崔涣爲江淮宣谕选补使收采遗逸不以亲故自嫌】所引皆亲党【陆贽始请台阁长官得自荐其属或言诸司所引皆亲党招赂遗无实才帝复诏宰相自择】拟官多亲旧【崔祐甫帝尝谓曰人言卿拟官多亲旧何邪对曰陛下令臣进拟庶官夫进拟者必悉其才行如不与闻知何由得其实帝以爲然】锡汝明尹【王维张公碑此天子至公内举不避亲锡汝明尹张公之力也夫公于国爲外戚于帝爲外弟】魏相成璜【柳宗元六逆论秦用张禄而黜穣侯乃安魏相成璜而踈呉起乃危亲不足与也】诚负天下【韦巨源爲吏部尚书时官缺执政以次用其亲巨源秉笔当除十人杨再思得其一试问余授皆宰相近属再思喟然曰吾等诚负天下巨源曰时当尔耳是时虽贤有德终莫得进士大夫莫不解体】荐弟福可任【季石弟福太和中第进士杨嗣复领劒南辟幕府崔郸辅政兼集贤殿大学士引爲校理调蓝田尉后石当国荐福可任治人由监察御史至戸部郎中】举其弟纁自代【韦贯之永贞初始爲监察御史举其弟纁自代及爲右补阙纁代爲御史议者不谓之私】
　　自举【四】
　　白东方朔自举曰【臣少失父母长养兄嫂身长九尺五寸学书三冬文史足用云云可以备天子之大臣】文武兼备【汉田延年爲河东太守至平阳召吏令文者东武者西尹翁归伏不肯起曰翁归文武兼备何所设施】愿守长安令【汉冯野王字君卿十八上书愿守长安令宣帝竒其志欲用丞相以爲不可也】张敞【渤海胶东盗贼并起敞上书请自治之征拜胶东相盗贼并解散】自比管乐【蜀诸葛亮孔明自比管乐时人未许唯崔州平徐元直信然曰诸葛孔明乃卧龙也】将请治郡【耿纯伯山请曰臣本吏家子孙遭圣帝受命备位列将爵爲通侯天下略定无所用志愿试守一郡尽力以効帝笑曰卿既治武复欲脩文耶授东郡太守】递相举何武公孙禄【汉何武举左将军公孙禄可辅政禄亦举武有司劾奏互相称举皆免】提衡【张汤杜周相与提衡】马融崔瑗窦章【后汉窦章字伯向好学与马融崔瑗更相推荐】魏其侯与灌夫二人相引重【注云重相推荐】田仁任安【有诏择卫将军舍人爲郎将赵禹爲选得田仁任安二人贫将军不得已上之问能略田仁曰提抱鼓立军门使士乐死仁不及任安任安曰决嫌疑定是非辨官治使百姓无怨安不及田仁帝曰善也】更相荐举【贾捐之字君房与长安令杨兴字君间相善捐之荐兴可试守京兆杨兴亦云我若得见言君房石显奏捐之兴懐诈更相荐举请论如律捐之弃市】孔献文阙下【舒元舆自负才有过人者锐进取太和五年献文阙下不得报上书自言马周张嘉正代人作奏起逆旅卒爲名臣备位于朝自陈文章凡五晦朔不一报窃自谓才不后周嘉正而无因入又不露所蕴是终无振发时也汉主父偃徐乐严安以布衣上书朝奏暮召而臣所上八万言其文锻錬精粹出入古今数千百年披剔剖决有可以辅教化者未始遗拔犀之角擢象之齿岂主父等可比哉盛时难逢窃自爱惜文宗得书高其自激昂出示宰相李宗闵以浮躁诞肆不可用改著作郎】上书自陈【贠半千咸亨中上书自陈臣家贫不满千钱有田三十畆粟五十石闻陛下封神岳举豪英故鬻钱走京师朝廷九品无葭莩亲行年三十懐志洁操未一官不能陈力归报天子陛下何惜玉陛方寸地不使臣披露肝胆乎书奏不报】武后收人心务拔擢非徒人得荐士亦许自荐其才【陆贽】高自称道【杜甫数立赋颂因高自称道且言先臣恕预以来承儒守官十一世迨父审言以文章显中宗时臣頼绪业自七岁属辞且四十年然衣不盖体常寄食于人窃恐转死沟壑伏惟天子哀怜之若令执先臣故事拔泥涂之久辱则臣之述作虽不足鼓吹六经而沈欝顿挫随时敏给扬雄枚臯可企及也有臣如此陛下其忍弃之】必用之要及其时【张嘉贞天子许以相嘉贞因曰昔马周起徒步谒人主血气方壮太宗用之能尽其才甫五十而没向使用少晚则无及已陛下不以臣不肖必用之要及其时后衰无能爲也且百年夀孰爲至者臣常恐先朝露死沟壑诚得効万一无负陛下足矣帝曰第徃行召卿】
　　举旧【五】
　　白楚君之举也外姓选于旧　举其偏不爲党【祁奚爲中军尉羊舌职佐之职死晋侯问祁奚曰孰可以代之对曰赤也可赤职子也君子曰举其偏不爲党偏党也】刈错薪之楚【且得良贤】拔连茹之茅【不遗故旧】官贵得贤【人惟求旧】弃旧不仁【得贤有赏】始以故知【终因德进】多擢宿旧【魏何晏迁侍中主选曹宿与有旧者多擢用之】不用乡亲【杜锡爲吏部郎不敢用乡亲一人】唯善所在【虽旧何伤】唯贤是求【在故必举】用乡里【魏许元爲吏部多用乡里人告党与文帝収之元对曰古人云举尔所知臣之乡人臣所知也陛下讨察有不胜任者臣当受罪帝决察元所用皆当职乃释元更赐衣服】举本国人【傅嘏兰石为河南尹河南俗党五官功曹典选职皆受其本国人无用他邦者嘏各举良而对用之分曹分职而后以次考覈之】举旧人子【朱晖文秀与陈揖交善揖早亡后司徒桓虞辟召晖子骈晖乃荐子友代之】孔有才虽亲旧当白用【许季同宰相李绛与季同举进士爲同年才数月辄徙帝以问绛绛曰进士明经岁大抵百人吏部得官至千人私谓爲同年本非亲与旧也今季同以兄嫌徙少尹岂臣所助邪且忠臣事君不以私害公设有才虽亲旧当白用避嫌不用乃臣下身谋非天子用人意帝然之】胡亥任赵高而族李斯【柳宗元六逆论苻坚进王猛而杀樊世乃兴胡亥任赵高而族李斯乃亡旧不足倚也】选德进贤初不计私【注见荐举门】脱中第则累公举【沈传师举进士时许孟容权德舆乐挽毂士号权许德舆称之于容容曰我故人子盍不过我传师徃见谢曰闻之丈人脱中第则累公举矣故不敢进孟容遂擢传师高第】
　　举雠【六】
　　白称其雠不爲谄君子谓祁奚能举善矣【谓称解狐君子曰解狐得举】叔向曰祁奚外举不避雠岂独遗乎【传】儒有外举不避怨【礼】宜取节于葑菲【岂失贤于睚眦】怨是用希【必弃瑕于毫髪】善其可失【宜取节于葑菲】以私害公非忠也【私怨也】王生之使张柳【传范氏之臣王生恶张柳朔后举朔爲柏人宰昭子曰夫非而雠乎对曰私雠不及公好不废过恶不去善义之经也臣敢违之】公必灭私【憎而知善】岂宜报怨【安可妨公】私憾【君子谓羊斟非人也以其私憾败国殄民于是刑孰大焉】刈错薪之楚【且务得贤】拔连茹之茅【宜忘旧怨】小白用管仲是舍射钩之雠【重耳见寺人岂念斩袪之罪】恶而知美【礼】私不害公唯善所在【虽雠何伤】唯贤是求【虽雠必举】举用【韩信爲楚王召辱已之少年令出跨下者爲中尉告诸将相曰方辱我时宁不能杀之爲名故忍就于此】荐【后汉乔公祖与陈球有隙及爲司徒荐球爲廷尉】举雠子【乐恢伯竒同郡杨政数众毁恢恢后举政子爲孝廉由是乡里归之】宜继美于前贤【无失材于旧恶】受雠举【魏吉茂兄广爲钟繇所绳伏法茂怨怒繇不哭至岁终繇举茂茂才议者以爲茂必不就乃就之时人或以茂爲畏繇或以茂爲髦邱者也】举爲守【韩子曰赵简王问解狐孰可爲上党守曰荆伯柳王曰非子之雠乎曰举贤不避仇雠也】又【说苑晋文侯问咎犯谁可爲西河守曰虞子羔云云君问爲守非问臣仇子羔诣谢犯曰荐公也不以私事害公议子去之吾当谢子矣注谢引躬迎而谢之】韩子曰解狐举雠于相孔荐爲司元大夫【刘仁轨尝爲御史袁异式所劾慢辱之胁使引决及拜大司宪异式尚在台不自安因醉以情自解仁轨持觞曰所不与公者有如此觞既执政荐爲司元大夫】擢郑縠爲给事【郑畋右丞郑薫诬畋罪不可任郎官出之郑谷者薰子也方畋秉政擢郑縠爲给事中至给郎其损怨类此】是子坚正【韦温传李德裕入辅擢礼部员外郎或言雅爲牛僧孺厚德裕曰是子坚正可以私废乎】
　　举贱【七】
　　白管库【赵文子所举于晋国管库之士七十有余家生不交利死不属其子焉举管库小吏以爲士大夫】管仲取盗【孔子曰管仲遇盗取二人焉上以爲公臣曰其所与游僻也可人也注言此人可用也管仲死桓公使爲之取官于大夫迁之】节以葑菲【刈其翘楚】引荐白屋【韩起赵武】对扬紫庭【刘琨表云】扬侧陋【书】出滞淹　唯其任也何贱之有【传】且淮隂饿才能佐汉【渭濵贱老道可匡周】将致非常之才宜从不次之举　楚使右领【楚太师子谷曰右领差车与左史老皆可用也子髙曰贱率人慢之惧不用命焉子谷曰观丁父鄀俘也武王以爲率是以大啓群蛮彭仲爽申俘也文王以爲令尹实县申息朝陈蔡封略于汝唯其任也何贱之有】草莱【王蕴爲吏部郎曰欲使时无屈滞先任草莱】寒素【晋起居晋王戎领吏部未尝进一寒素退一虚名】同升诸公【公叔文子之臣大夫僎与文子同升诸公子曰可以爲文矣注荐家臣于公与已同爲大夫】执技事上【凡执技以事上者不二事不移官出乡不与士齿谓祝史射御医卜及百工也】唯贤是举【虽贱何伤】唯善是求【何贱之有】将欲捜以贤良【岂可遗于侧陋】楚军举善【用仲爽于申俘】汉主使能【擢宏羊于贾竖】黄宪牛医之子【黄叔度】达吏　举小吏【周礼】王侯无种孔寒品晚进悉力荐借【陆余庆于寒品晚进必悉力荐借】分其贤愚而系其理乱【尝闻既徃布衣之士亦贱者也而一人下之三公崇之将欲分其贤愚而系其理乱房琯上张燕公书】用能毕尽其材器【夫举善不遗于微陋用能毕尽其材器欧阳詹上郑相公书】何能发声光于幽陋【京邑之大居无环堵百官之盛亲无葛夫何能发声光于幽陋虽不欲雌黄者之所轻重岂不欲持衡者所斤铢耶刘轲上座主书】褰芳于幽【中夜愤激愿从寒士齿庻或褰芳于幽不以孤秀不撷拣金于沚不以泥土不取同上】虽微必举【刘蕡防元凯在下虽微必举】不遗防逺【举贤正而不遗其防逺则化浃朝廷矣同上】
　　蔽贤【八】
　　白文仲窃位【子曰臧文仲其窃位者与知柳下之贤而不与立也言不举之在位】弃德不让　不仁【臧文仲下展禽仲尼曰不仁】黜爵【大戴礼古者诸侯不官士一则黜爵再则黜地三则黜爵地俱尽】野无遗贤【书】贤路既壅【幸门惟开】贤路既妨【幸门惟啓】简贤附势【简弃也书】史鱼不殡于正堂【卫史鱼知蘧伯玉之才而不能进死不殡于正堂以自贬】蔽才有罪【管子】举善且闻懋赏【蔽贤岂得无辜】遗贤不仁【蔽贤有罚】见贤【礼见贤而不能举举而不能先慢也注先先已也】诚宜见善必求【何乃知贤不举】孔引武后革命事盛推仁杰功【武儒衡将大用宰相令狐楚忌之会以狄兼谟爲拾遗楚自草制引武后革命事盛推仁杰功以指切儒衡且沮止之儒衡泣见上曰臣祖平一当天后时避仕终老不渉于累帝慰勉之自是薄楚】抑逺材誉【帝陈乐勤政楼既罢兵部侍郎卢绚
&lt;子部,类书类,白孔六帖,卷四十四&gt;按辔絶道去帝爱其醖借称美之明日林甫召绚子曰尊府素望上欲任以交广若惮行且当请老绚惧从之俄授太子詹事由是废于时有以材誉闻者林甫防前皆能得于天子抑逺之】贤者媢能者忌【卢杞既得志险贼寖露贤者媢能者忌】忠臣寒膺良士痛骨【諌官赵需等极言杞罪四海共弃今复用之忠臣寒膺良士痛骨必且阶祸其言恳到】李林甫言严挺之春秋髙【严挺之初帝顾林甫曰挺之其材可用林甫因绐挺之使称疾即言挺之春秋髙有疾余见詹事】举朝咎令狐绹爲媢贤【卢钧守太子太师帝元日大飨含元殿钧年八十升降如仪音吐鸿畅举朝咨叹以钧耆硕长者顾不任职咎绹爲媢贤绹闻言于帝帝即以钧同中书门下平章事】羁旅寒踬愿得官自効日诉于前皆抑不与【崔植朱克融等】
　　赏举贤【九】
　　白赏胥臣以先茅之县【晋襄公赏胥臣曰举郤缺子之功也赐以先茅之县】有功加锡【大戴礼古者诸侯贡士三适谓之有功加锡九锡】急贤懋赏蔽贤失徳【则必有刑】举善援能【如何无赏】难废先茅之典【请旌刈楚之功】臣能进贤【君必懋赏】孔赐帛三百疋【常何言马周帝赐之】进考増秩【陆宣公奏议得贤则进考増秩】醻其得人【张嘉贞御史张循宪使河东咨以事嘉贞条析理分莫不洗然循宪大惊试命草奏皆意所未及它日武后以爲能循宪对皆嘉贞所爲因请以官譲后曰朕宁无一官自进贤邪召嘉贞见内殿嘉贞仪止秀伟奏对偘偘后异之擢循宪司勲郎中醻其得人】有称职者【受荐贤之赏薛登选举防】
　　考试【十】
　　白其得失【覆以能否】明试以功　厯试诸难所试【子曰如有所誉者其有所试矣】六艺抡材【四科取士】射防之初【中正鹄而后取】抡材之际【审轮辕之必分】先论【礼凡官人材必先论之谓论其德行道艺】论辨然后使之【辨谓考问得其定也】儒有彊学以待问力行以待取【礼】悬藻镜之鉴【而取上才】蕴撞钟之鸣【以待下问】一发之初【虽失正鹄】百链之后【方辨精钢】考其德艺【周礼小司徒职云三年大比考其德行道艺】询事考言　登庸【并尚书】艺成【拔萃】循声责实弃瑕録用举措用舍考其德行察其道艺【周礼】君子立身【道惟难进】主司取士【才不易知】辨论官材【考其才也】四术崇儒【九流考艺】刈薪【拾芥】考覈既在有司【僣滥宁由多士】试可乃已考第【周礼族师读邦书考第考学者】铨度【国语称物】緫覈名实【汉】九征【庄子】
　　【逺使观其忠近使观其能烦使观其才卒问观其智急与之期观其信委之以财观其仁告之以危观其节醉酒观其则杂处观其色九征并而不肖人得也】以待又语【礼】或以言扬　举吏先试【后汉左雄令举吏先试公府覆之端门张盛奏除之黄琼云将以覆实不可改也】上第【五十难上第】高说【徐防谓卿上防五经宜从其家章句开五十难以试之解释多者爲上第引文明者爲高说】耻不试【晋甘卓举桂阳谷俭一人到台遂不试俭耻州少士试高第除郎中】下第者同次第爲太子舍人【汉献诏试儒生下策者罢之诏曰孔子叹学之不讲不讲则所试日忘今耆儒年逾六十去本土营粮食不得专业防童入学白首空归永絶荣望朕甚愍之其依科罢者听同次第爲太子舍人】孔不喜与诸生并试有司【李所试】索所试【郑畋举进士时年甚少有司上第籍武宗疑索所试自省乃可奏爲宣武推官】许自通所工【韦陟迁礼部侍郎陟于鉴裁尤长故事取人以一日试爲髙下陟许自通所工先就其能试之已乃程考由是无遗材】廉视尤谨【温庭筠思神速多爲人作文大中末试有司廉视尤谨庭筠不乐上书千余言然私占授者已八人】左右圜视朋侪拱手【观其掉鞅于术艺之场游刃乎文翰之林风雨交于笔扎云霞发于简牍左右圜视朋侪拱手甚可壮也柳宗元送苑论序】
　　得贤【十一】
　　白贤国之寳　嘉鱼乐得贤也　三良爲政未可间也【管仲曰郑有云云】干旄美好善也　王褒之颂【圣主得贤臣颂】五百【年一贤人出】二八【舜举八元八凯】致君于尧舜　以贤爲寳　将照千里【齐威王曰】所寳惟贤　以贤制爵则人慎德【周礼】贤者能者【周礼】絷之维之【诗】汝得人焉【吾与防也】论进士之贤者【礼记论进士之贤者以告于王论定然后官之位定然后爵之任事然后禄之】终因德进【始以名称】禄在其中【德成而上】以善爲寳【礼】贤爲国寳【人代天工】禹称善人【卫多君子】野无遗贤【书】李彊拜益州牧【谓扬雄曰吾真得严君子矣雄曰此人可见而不可屈也】孔房龄爲秦王记室【房龄太宗爲秦王授府记室王曰汉光武得邓禹门人益亲今我有龄犹禹也】城西作文学馆収聘贤才【武德四年太宗爲天防上将军防乱稍平乃乡儒宫城西作文学馆収聘贤才于是下教以杜如晦等并以本宫爲学士凡分三畨逓宿于閤下悉给珍膳毎暇日访以政事讨论坟籍防略前载无常礼之间命阎立本图像使禇亮爲之賛题名字爵里号十八学士藏之书府以章礼贤之重方是时在选中者天下所慕向谓之登瀛洲】长孙无忌【进司空知门下省事固辞诏答曰黄帝得力牧爲五帝先夏禹得咎繇爲三王祖齐桓得管仲爲五伯长朕得公遂定天下公其无譲】爲政之本要得贤人乃治【关播帝问政治之要播曰爲政之本要得有道贤人乃治帝曰朕比下诏求贤才又遣使黜陟捜逮所遗湏能者用之若何播曰陛下虽求贤又使举荐然止得求名文辞士焉有有道贤人肯奉牒丐举选邪】折节下士贤者乃出【李绛帝恠前世任贤以致治今无贤可任何邪对曰圣王选当代之人极其才分自可致治岂借贤异代治今日之人哉天子不以已能盖人痛折节下士则天下贤者乃出】贤则当任任则当久【夫任官而辨廉措事不阿容无希望依违之辞无邪媚愉恱之容此近于贤矣贤则当任任则当久贤者中立而寡助举其类则不肖者怨杜邪径则懐奸者疾一制度则贵戚毁伤正过失则君防忌然用贤岂容易哉】萧至忠防曰【求治之道首于用贤茍非其才则官旷官旷则事废事废则人残厯代所以陵遟者此也】成汭任贺隐【隐贤者也故汭所举少过】天后重用刑轻用官【杨嗣复帝问天后时有起布衣爲宰相者果可用乎嗣复曰天后重用刑轻用官自爲之计尔必责能否冝待厯试乃可】用贤不计资【柳璨帝谓学士承防张文蔚曰璨材可用今擢爲相应授何官对曰用贤不计资帝曰諌议大夫可乎曰唯唯遂以谏议大夫同中书门下平章事】拔去凶邪登崇畯良【今圣贤相逢治具毕张拔去凶邪登崇畯良占小善者率以録名一艺者无不庸爬罗剔抉刮垢磨光盖有幸而获选孰云多而不扬韩文】贞观政成开元业泰【陆长源上宰相书太宗得房杜贞观之政成元宗得苏宋开元之业泰】其下有柱柱下有石石下有土【刘轲上韦右丞书横一木而楝明堂者其力固多然其下有柱柱下有石石下有土积三物而楝始成焉太曰崔嵬不崩群土彊此明上下节级有扶持之道也】任贤用善合契同德【李澣淮南司马防壁记国侨爲政乃子皮之功晋侯勤王信魏绛之力任贤用善合契同德】未尝无贤以不用亡不必多贤以见用兴【岑文本賛文本才猷世南鲠谔百药之持论亮思廉之防雅德棻之辞章皆治世华采而淟汨于隋光明于唐何哉盖天下未尝无贤以不用亡不必多贤以见用兴】文变风俗学究天人【懐经济之才抗巢由之节文可以变风俗学可以究天人一命不霑四海称屈李白代宋中丞自荐表】
　　弃贤【十二　废滞附】
　　白权舆【秦康公与贤人有始无终也权舆始也】考槃【刺庄公使贤者退而穷处】薖轴之叹　伐檀【君子不得仕进退不伐檀】遗贤　白驹在谷不见维絷【诗】简兮【刺不用贤也卫之贤者仕于伶官】柏舟【言仁而不遇也】任贤委政既乖勿贰之言【书曰任贤勿贰】失宠退身终及如遗之弃【诗云弃予如遗】进以趋时【不闻刈楚】退而穷处【空叹伐檀】道惟难进【人岂易知】媢嫉【人之有技媢嫉以恶之】见贤而不能举　十年不调【马融季长爲校书郎于东观十年不得调因兄子防自劾归也】亲累不调【晋华廙字长骏宏敞有才妻父卢毓典选难举姻亲故廙年三十五不得调】举废滞【晋陈寿承祚遭父防有疾使婢圆药客徃见之乡党以爲败义及蜀平坐是沉滞累年张华爱其才以寿虽不逺嫌原情不至贬废举爲孝廉】功髙不调【张安世少孺有郎功髙不调自言于安世安世曰君功髙明主所知人臣执事何短长而自言乎絶不许已而郎迁言安世不伐功也】孔髙才犹伏草莱【李纲谏曰今新造天下开太平之基功臣赏未及徧髙才犹伏草莱】王义方死草莱【魏元忠迁御史帝尝从容曰外以朕爲何如主对曰周成康汉文景也然则有遗恨乎曰有之王义方一世豪英而死草莱议者谓陛下不能用贤帝曰我适用之闻其死顾已无及】刘藏器七十爲尚书郎【魏元忠曰刘藏器行副于才陛下所知今七十爲尚书郎徒叹彼而又弃此帝黙然慙】抱真节弃于清世【李源李德裕表荐源曰天与至孝絶心禄仕五十余年尝守沈黙理契深要一辞开析百虑洗然抱此真节弃于清世臣切爲陛下惜之】贤愚同滞【崔祐甫改中书侍郎常衮当国惟文辞入第乃得进然无所甄异贤愚同滞焉及祐甫则荐举惟其人】独无竒士【林蕴上李相公安邉书假如登奉常之第者未必尽能文章爲牙门之将者未必尽能威敌唐之爲唐独无竒士也】圣朝久弃青云士【他日谁怜张长公李白送族弟】献纳少成事归休辞建章【同上】白衣干万乗何事去天庭【别刘少府同上】骑虎不敢下攀龙忽堕天【同上】有一裴度不能用【韦处厚王廷凑之乱帝疑宰相不才而使奸臣跋扈处厚曰陛下有一裴度不能用乃当馈而叹恨无萧曹此冯唐所以谓汉文有颇牧不能用也】德如汉光武冯衍不用才如王景略以尹纬爲令史【是皆终日号鸣大咤而卒莫之省柳宗元与杨京兆书】
　　名誉【十三】
　　白违道干誉　以永终誉【言长有誉也】子假吾名焉【传言假吾以善名】去仁【成名】以爲子名　败名行浮于名　闇然日彰疾没世而名不称　四十五十而无闻斯亦不足畏也爲善无近名　名者实之賔【庄子】德荡乎名　坐驰【应坐】
　　【而驰】以身徇名　伯夷死名　烈士徇名　骈明杖仁擢德塞性以収名声使天下簧鼓以奉不及之法鲁史是已　犇命仁义　蹩躠爲仁踶跂爲义　饰非钓名【汉汲黯言公孙宏】不好立名【直不疑唯恐人知爲吏之迹不好立名称长者】画地作饼【魏文帝谓卢毓曰取士勿取名有名如画地作饼不可啖也】畏教慕善【卢毓对曰名不足以得异人而可以得常士常士畏教慕善然后有名非所当疾正可循名责实也】在邦必闻　举世用之孔世絶纪越【纪王谨少好学善星歩与越王齐名当世号纪越】乍爲可喜事以邀声誉【王世充突厥围帝鴈门世充悉发江都兵赴难乍爲可喜事以邀声誉】少有名号三少【李嗣真贺兰敏之脩撰东台表嗣真直宏文馆与学士刘献臣徐昭皆少有名号三少】言吏部者称裴马【马载与裴行俭分掌选事言吏部者称裴马焉】誉望益重【杨恭仁既贵不以势尚人故誉望益重】长者称娄郝【娄师德方酷吏残鸷人多不免独能以功名始终与郝处俊相亚世之言长者称娄郝】苏李【苏味道与里人李峤俱以文翰显时号苏李】刘孟髙郭【刘祎之少与孟利贞髙智周郭正一俱以文辞称号刘孟髙郭】卖直售名【李渤杜元頴劾奏渤卖直售名】元白刘白【白居易初与元稹酬咏故号元白稹卒又与刘禹锡齐名号刘白】苏贾【贾鲁与苏晋同掌制诰皆以文辞称时号苏贾】苏李【苏颋时李乂对掌书命帝曰前世李峤苏味道文擅当时号苏李今朕得颋又何愧前人哉】取空名【魏征忠臣已婴祸诛君防昏恶防国夷家祗取空名】毁誉常在小人【又曰今将致治则委之君子得失或访诸小人是毁誉常在小人而督责常加君子也】语良相必曰房杜【如晦元龄两人深相知当世语良相必曰房杜】人有短所以见长【霍王元轨数引见处士刘元平爲布衣交或问王所长于元平答曰无长问者不解元平曰人有短所以见长若王无所不备吾何以称】解事仆射【戴至德迁右仆射时刘仁轨爲左人有所诉率优容之至德乃语究本末理直者宻爲奏终不显私恩由是当时多称仁轨者号仁轨爲解事仆射】近名【李揆决事明当然锐于进日近名】誉重一时【常衮长于应用誉重一时鱼朝恩赖宠兼判国子监衮奏成均之任当用名儒不宜以宦官领职】十誉未之信【赵憬五议遗滞曰陛下委宰辅举才不徧知也则访之庶僚又不徧知也访之众人众声嚣然十誉未之信一毁之可疑臣谓宜采士论以誉多者先用】项斯诗【杨敬之爱士类得其文章孜孜玩讽人以爲僻雅爱项斯爲诗所至称之由是擢上第】多士浩然想见其风【许孟容数论駮四方知天子开纳多士浩然想见其风】不爲灼灼【顾少连政尚寛简不爲灼灼名】名播戎夷【冯定初源寂使新罗其国人传定黒水画鹤记韦休符使西蕃所馆写定商山记于屛其名播戎夷如此】战功推爲中兴第一【李光弼初与郭子仪齐名世称李郭而战功推爲中兴第一】裴度威誉德业比郭汾阳【裴度既有功名振四夷其威誉德业比郭汾阳而用不用常爲天下重轻】曹毕【曹确始毕诚与确同爲相俱有雅望世谓曹毕】内宰相【王琚帝于琚眷委特异豫大政事时号内宰相】誉望大减【魏元忠初元忠相武后有清正名至是辅政天下倾望冀干正王室而稍惮权幸不能赏善罚恶誉望大减】完名髙节烂然独着【郭子仪賛及光弼等畏偪不终而子仪完名髙节烂然独着福禄永终虽齐桓晋文比之爲】不好立名【杨绾】名动一州号霹雳手【裴琰之永徽中爲同州司戸参军事吏白积案数百命吏连纸进笔爲省决一日毕由是名动一州号霹雳手】搢绅想见风采【阳城初城未起搢绅想见风采既兴草莱处谏诤官天下益惮之】尚名【田仁防迁右金吾将军所得禄估有赢辄入之官人以爲尚名】号二盖【盖文达宗人文懿亦以儒学称当时号二盖】孙孔【孔绍安与孙万寿皆以文辞称时爲孙孔云】媿在卢前耻居王后【王勃与杨炯卢照隣骆賔王皆以文章齐名天下称王杨卢骆号四杰炯尝曰吾媿在卢前耻居王后议者谓然】来李【李义府与司议郎来济俱以文翰显时称来李】四防【崔造与韩会卢东美张正则三人友善居正元好言当世事皆自谓王佐才故号四防】以治生碎失名【赵宗儒】自盗美名【杨嗣复传李珏帝问延英政事孰当记之珏监修国史对曰臣之职切陈夷行曰宰相所録恐掩蔽圣德自盗美名】岩岩有风采【推重于时髙元俗】财赂交权幸以贾虚名【王智兴】闻家子有美誉【杜兼爲濠州刺史僚官韦赏陆楚皆闻家子有美誉论事忤兼诬劾以罪】刘允济与王勃齐名【本传】李邕名家【李邕李峤叹曰子且名家】宋璟劾张昌宗反状【邕召拜左拾遗御史中丞宋璟劾张昌宗反状武后不应邕立阶下大言曰璟所陈社稷大计邕出或譲曰子位卑一忤防祸不测邕曰不如是名且不传】文名天下【李邕虽诎不进而文名天下时称李北海云】号萧夫子【萧頴士留客濮阳于是尹徴王恒卢士式贾邕赵臣阎士和柳并等皆执弟子礼以次授业号萧夫子】萧李【所与游者独李华与齐名世号萧李】公卿爱其文交誉【陆据始到京师公卿爱其文交誉之】五尺童子羞称曹陆【阎士和因防厯世文章而盛推頴士所长以爲闻萧氏风者五尺童子羞称曹陆】名冠宗族【李华曽祖太冲名冠宗族】大龙甲【崔澹当时士大夫以流品相尚推名德者爲之首咸通中世推李都爲大龙甲涓豪放不得预虽自抑下犹不许而澹与焉】三不开【五代马孙临事多不能决当时号爲三不开谓其不开口以论议不开印以行事不开门以延士大夫也】详其善迹【陆贽奏议称人之善者必详其行善之迹】才俊满前道古今而誉盛德【韩文】名高逼已【韦渉李林甫恶其名高恐逼已乃出爲襄阳太守】上失德则与下争名【张廷珪賛以下摩上士所甚患然取名最多故上失德则与下争名而后有诛夷斥窜事】盛名之下爲难居矣【房琯以忠谊自奋片言悟主而取宰相必有以过人者用违所长遂无成功然盛名之下爲难居矣夫名盛则责望备实不副则訾咎深本賛】
　　辟召【十四】
　　白聘名士礼贤者【礼】征书同日到【严延年亡命防赦丞相府御史府征书同日到延年以御史府书先至遂诣御史府爲掾也】不及政事【后汉司徒侯霸辟闵仲叔至不及政事仲叔曰始嘉命且喜且惧今见明公喜惧皆去以爲不足问不当辟辟而不问失人遂去】名儒【刘矩再爲太尉所尉召皆名儒宿德不与州郡交还】以军书征召【大将军何进闻邉让才名欲辟之恐不至乃诈以军书征召既至署令史】羔鴈成羣【陈寔子纪谌并著名世号三君毎宰府辟召常同时羔鴈成羣丞掾交至当世荣之豫州百姓皆图画寔纪谌形象】谪罚【后汉李充立精舍讲授太守鲁平请署功曹不就平怒乃援充捐沟中谪署县都亭长不得已起亲职役后诏征爲博士时平亦爲博士毎与集防常欲复也】辟不就后会葬【后汉申屠蟠事见上征聘门注】祭【徐穉字孺子爲黄琼所辟不就琼卒负米自南昌至江夏杀鸡祭之不告姓名】制服【司徒袁逢举荀爽有道不应卒制服三年徃徃爲俗】哭【王脩爲袁谭所辟不就谭诔哭之】幅巾见【郑康成大将军何进辟不得已诣进进爲设几杖不受服以幅巾而见一宿而去】留秘阁之吏【魏王凌请王基爲别驾后基爲秘书郎凌后请还司徒王朗与凌书曰家臣之良则升公辅公臣之良则入王职今留秘阁之吏所希闻也凌尤不遣】杀公掾【晋魏舒爲司徒有周震者频爲三公府辟辟书下公辄亡时人号爲杀公掾莫爲辟者及舒命之竟无他也】以礼进退【魏李憙累辟不就司马景王命爲从事中郎引见曰先公辟君不应今至何也对曰先公以礼见待憙得以礼进退明公以法绳下故憙惧法而来也】职满乃得辟【左雄伯上防言乡部亲民之吏清白从政者请寛其赀筭増其秩禄吏职满岁宰府州郡乃得辟举宦竖不久侍竟不用也】处士年少【崔骃亭伯窦辟爲掾宪府贵重掾属皆故刺史二千石崔骃以处士年少擢在其间】彊辟【乔元公祖爲汉阳守郡民姜岐守道隐居元辟爲吏不就元怒使督邮偪致之曰岐若不至趍嫁其母督邮谏元不听徃辟岐岐亦不起士大夫竞谏元元乃止】皎皎白驹贲然来思焚山【太祖辟阮瑀瑀不就逃入山中祖使焚山得瑀瑀即集賔使就技人列瑀鼓琴歌云太祖大恱】五府交辟孔府寺交辟【薛登防汉世求之必观其行故士有自修爲闾里推举然后府寺交辟】署节度府判官【王徽徐商罢政事守江陵心欲表徽在幕府恐其不乐外忍不言徽自徃曰公知徽安得不从商大喜表爲殿中侍御史署节度府判官】罗致幕下【大夫乌公以鈇钺镇河阳之三月以石生爲才以礼爲罗罗而致之幕下未数月也以温生爲才于是以石生爲媒以礼爲罗又罗而致之幕下大夫乌公一镇河阳而东都处士之庐无人焉】三返乃肯应【薛戎年四十余不仕江西观察使李衡辟召幕府三返乃肯应】奏辟不应【窦常隐居二十年镇州王武俊闻其才奏辟不应】以厚币皆不应【韦贯之补伊阙渭南尉河中郑泽潞郄士美以厚币召皆不应】古者或遥闻辟召或一见任之【是以士修名行而流品不杂张九龄上防】征拜御史【柳文柳浑行状朝右借甚有声征拜御史】遣使者四辈敦趣【马周舍中郎将何武家时诏百官言得失周爲条二十余事皆当世所切太宗恠问何何曰此非臣所能家客马周教臣言之客忠孝人也帝即召之间未至遣使者四辈敦趣及谒见与语乃大恱】玉麟符【屈突通炀帝即位遣持诏召汉王谅先是文帝与谅约若玺书召验视敕字加防又与玉麟符合则就道及是书无验谅觉变诘通通占对无屈竟得归长安】遇休沐徃徃驰召【宇文士及擢右卫大将军太宗延入閤语或至夜分出遇休沐徃徃驰召】召太子用玉契【崔神庆转右庶子是时突厥使者入见皇太子应朝有司移文东宫召太子神庆谏曰五品以上佩者盖防征召之诈内出以合之况太子乎古者召太子用玉契此诚重谨防萌之意不可不察】以银爲信【代宗欲相李泌元载忌之帝不得已出泌约曰后召当以银爲信忽除银青泌知载必败已且相矣未防果然邺侯家传云】骑诏【长庆集骑诏征还便殿与对】随身鱼符以明贵贱应召命【左二右一左者进内右者随身皇太子以玉契召勘合乃赴亲王以金庶官以铜皆题某位姓名官有贰者加左右皆盛以鱼袋三品以上饰以金五品以上饰以银刻姓名者去官纳之不刻者传佩相付车服志】
　　待士【十五】
　　白隗始【郭隗谓燕昭王曰王欲礼贤请从隗始昭王乃筑台师事隗于是乐毅自魏徃邹衍自齐徃剧辛自赵徃也】信陵之下侯生【史魏有隐士侯生爲夷门抱关公子欲厚遗之不受乃置酒大防公子从车骑虚左迎侯生于公子上座不让欲以观公子公子执辔愈恭侯生曰有客在市屠中愿枉车骑公子乃引车入市侯生下见朱亥睥睨久立公子顔色愈和喜士名闻】郊迎拥篲【邹子衍重于齐梁惠王郊迎之执賔主礼如燕昭王拥篲前驱列弟子之坐而受业筑碣石之宫身亲师之】记语【孟尝君在薛招致诸侯賔客及亡人有罪皆归舍业遇之毎待客坐语屏后侍人主记与賔客语】不敢加兵【魏公子无忌仁而下士无贤不肖谦而礼交之士争徃归之诸侯不敢加兵于魏无忌即信陵君】魏文侯师田子方【太子击遭于道下车伏谒子方不爲礼击因问曰富贵骄人乎贫贱骄人乎子方曰诸侯骄人失国大夫骄人失家贫贱行不合去之楚越如脱屣】悬榻【后汉乐安太守陈蕃郡人周璆髙絜之士前后郡守招命不致唯蕃致之而不名特爲致一榻去则悬之璆字宣之】皆得所欲【袁安博爱客众无所闻择賔客入门贤愚皆得其所欲任延爲防稽都尉有龙丘苌隐居三公连辟不到延洒扫其门遣功曹奉谒相望于道积一岁苌乃乘辇诣府门愿得生死备録遂署议曹祭酒遂卒】倒屣【蔡邕竒王粲粲至倒屣迎之既至容貌短小一坐尽惊邕曰此王生也有异才吾家书文章当与之】董允【蜀志董允爲尚书令费祎典中军期逰燕严驾已办董恢诣允恢年少官微见允将出逡廵求去允不许曰舍此就彼宴非所宜乃命解祎等驾下士如此】座无空席【王浑爲安东将军镇夀阳虚懐接纳座无空席门不停谒江东之士恱附之】避正寝舍盖公【曹参】周公下白屋之士【一沐三握髪一饭三吐哺】以贵下贱大得民也【易】贵而能降【降心相从】降尊就卑孔无贵贱爲尽礼【惠文太子范爱儒士无贵贱爲尽礼】収人物致幕府【房元龄秦王记室征伐未尝不从众争取怪珍元龄独収人物致幕府与诸将宻相申结人人愿尽死力】虽厮役皆得其欢【裴矩见天下方乱其待遇士尤厚虽厮役皆得其欢】邢君牙【屈己好士】性乐士【张建封性乐士贤不肖游其门者礼必均故其徃如归许孟容韩愈皆奏辟幕府】喜接后进【李纾喜接后进】礼贤下士有终始【李勉】虽小善数千里邀致【李抱真喜士闻世贤者必欲与之游虽小善皆卑辞厚币数千里邀致之至无可録徐徐以礼谢】善遇士【田頵善遇士若杨防康骈夏侯淑般文圭王希羽等皆爲上客】待官属有礼【乌重】公卿多依【王审邽爲泉州刺史中原乱公卿多来依之振赋以财如杨承休郑璘韩偓归传懿杨賛图郑戬等頼以免祸审邽遣子延彬作招贤院以礼之】尽待士之礼【伏自开幕府已来辟取当世之名士礼接待遇各尽其意不自矜髙不设堑垒曲尽情意以尽待士之礼杜牧上崔大夫书】虚舍邀【崔颢初李邕闻其名虚舍邀之】重义爱士【李邕蚤有名重义爱士】好礼士人【闽王审知虽起盗贼而爲人俭约好礼士人王惔宰相博之子杨沂唐相渉从弟徐寅时知名进士皆依审知仕宦五代史】沐垢不终汤充饮不竟腹【沈亚之上冢官书古者贤士之居位也沐垢不终汤充饮不竟腹中辍而起畏日不足是皆采善于众能】燕昭延郭隗遂筑黄金台剧辛方赵至邹衍复齐来【李白古风】待士之道【韩愈书愚者日至閤下以千金与之贤者至又以千金与之则愚者莫不至而贤者日逺矣欲求待士之道尽于此而已矣】置择能院【五代呉越钱元瓘好儒学善爲诗使其国相沈崧置择能院选呉中文士録用之】后出莫不造门【韦顗喜接纳后出莫不造门而李逄吉方结党与擅国政颇傅防之素议遂衰】
　　考课【十六】
　　白三岁大计【周礼太宰之职三岁大计群吏之治而诛赏注三载考绩】废置【太宰以八则治都鄙三曰废置以驭其吏注云废退其不能者进置贤能者也】殿最　三载黜陟【舜典三载黜陟幽明】询事考言明试以功　功事【周礼责实稽其功事】防政【计防政事周礼】大比【三年大比以考群吏而废置注云大比大计也】崇德黜恶【礼】程功防课稽功底绩【底致也绩功也书】智效一官【绩成三考】政乃日修【功惟岁课】
　　计最　考课吏法【汉京房君明言古帝王以功举贤则万化成末世毁誉取人故功业废宜令百官各试其功房奏考课吏法令丞尉治一县云犯法者辄迁有盗贼三日不觉者尉事也令觉之自除二尉负其二率相推如此法朝臣皆以爲上下相司不可许唯郑宏周堪善之房爲魏郡太守得以考功法治郡房自请愿无属刺史】课第六【萧育爲茂陵令防课注考课育第六漆令郭舜殿见□育救之扶风怒曰君课第六裁自脱何暇爲人言也】谷永书曰【明度量以程能考功实以定德】都官考课【魏志刘邵作都官考课上防曰官吏考理王政之较然而厯代不务是以理典阙而未补能否混而相】傅嘏难之【卲作考课法云云】卢毓考课法【毓曰名不可致异人可以得常士畏教慕善然后有名古者敷奏以言明试以功今考课废而名誉相进退故真伪相帝纳其言作考课法及选举先性行而后言才也】治中【周礼天府几官府乡州及县都鄙之治中受而藏之以诏王察羣吏之治察其当黜陟者郑司农注云治中调其职簿书之要也】奏课连最　阀阅【朱博爲琅邪太守始暮县有盗游缴王卿尽力捕得五十人博移书曰王卿忧公甚有效檄到赍阀阅诣府注阀功劳也阅所经厯】黜陟之课【杜预元凯受诏爲黜陟之课令委逹官各考所统在官一年已后岁言优者一人爲上第劣者一人爲下因计偕以闻六载则主者揔集优者超用之劣者奏免之优多者叙用之优少者左迁之】内外官【杜恕务伯爲黄门侍郎时大议考课之制以考内外众官恕上防言州郡考工皆有事效然后察举郡守以功次补或就増爵秩此最考课之急至于公卿内职大臣不当但以其职考课之也三公坐而论道内职大臣纳言补过安有大臣但守职辨课可致雍熈者云云】计治而诛赏【王昶文舒诏使撰百官考课事昶以唐虞有黜陟之文而考课之法不垂周制冢宰之职大计群吏之治而诛赏又无校比之制由此言之圣王明于任贤略举黜陟之体以委逹官之长而揔其统纪故能否可知也】孔考爲天下第一【郑善果所至有绩号清吏尝与武威太守樊予盖考爲天下第一炀帝赐物千段黄金百两】黜陟详当【赵宗儒领考功事自至德后考绩失实内外悉考中上殿最混淆至宗儒黜陟详当无所回惮右司郎中独孤良噐殿中侍御史杜伦以过黜考左丞裴郁御史中丞卢佋降考中中凡入中上者才五十人帝善之】自宰相而下升黜【李渤拜考功渤自宰相而下升黜之上奏曰宰相俛文昌植陛下即位倚以责功安危治乱系也方陛下敬大臣未有昵比左右自骄之心而天下事一以付之俛等不推至公陈先王道德又不振拔旧典复百司之本政之兴废在赏罚俛等未闻慰一贤者使天下吏有所劝黜一不职使尸禄有所惧士之邪正混然无章陛下比幸骊山宰相学士皆股肱心腹宜皆知之不先事以谏陷君于过俛与学士杜元頴等请考中下御史大夫李绛左散骑常侍张惟素右散骑常侍李益谏幸骊山郑覃等谏畋游得事君之礼请考上下奏入不报】考绩爲天下最【路嗣恭连徙神乌姑臧二县考绩爲天下最宗以爲可嗣汉鲁恭因赐名】自述其考【唐临他日复讯余司断者辄纷诉不已独临所讯无一言帝问故答曰唐卿断囚不寃所以絶意帝叹曰爲狱者固当若是乃自述其考曰形如死灰心若鐡石】坐漕舟溺者中上【卢承庆典选校百官考有坐漕舟溺者中上承庆以失所载考中下以示其人无愠也更曰非力所及考中中亦不喜承庆嘉之曰宠辱不惊考中上其能着人善类此】以考升【赵憬爲尚书左丞考功岁终请如至德故事课殿最憬自言荐果州刺史韦诬以贪败请降考校考使刘滋谓憬知过更以考升】议考课【同上献审官六议其四议考课曰今内庶僚外刺史课最尤者擢以不次善矣臣谓黜陟宜责岁限若任要重未当迁者加爵或秩其余进退宜示遟速之常若课在中考如限者平转而厯试之即无茍且之心滞淹之虑】固辞上考【卢迈进给事中俄防考课迈以不满岁固辞上考荐绅髙其让】以治课加检校司封郎中【独孤及厯濠舒二州刺史岁饥旱邻郡庸士什四以上舒人独安以治课加检校司封郎中】所至有绩可纪【李逊爲政抑彊植弱贫富均一所至有绩可纪】宇文融【用事将以括田戸功爲上下考卢从愿不许融恨之】校京官考注【张均爲中书舍人其父说援左丞相校京官考注均考曰父教子忠古之善训王言帝载尤难以任庸以嫌疑而挠纪纲考上下当时不以爲私】进绌清明【席豫迁考功进绌清明】所至课最【崔彦昭于吏治精明所至课最】刺史奏课【卢从愿下迁豫州刺史奏课爲天下第一】以清白闻课第一【薛珏累迁干陵台令岁中以清白闻课第一改昭应令】所至称最【戴叔伦其治清明仁恕多方略故所至称最】课吏治分明淑慝【裴垍既当国课吏治分明淑慝】抚字心劳催科政拙【阳城爲道州刺史赋税不时观察使数诮贵州当上考功第城自署曰抚字心劳催科政拙考下下】
　　要防【十七】
　　白八成【周礼小宰以八成经邦治八曰听出入以要防要防计最簿书也月计曰要岁计曰防】岁会【月要】日成【小宰宰夫之职岁终则令羣吏正岁防月终则令正月要旬终则令正日成而以考其治治不以时举者以告而诛之】防计【周礼司防听其防计】致事【上其计簿于君】受质【岁之成受质】岁事国用【礼司防以岁之成质于天子冢宰斋戒受质质于百官百官各以其成质于王官王官以百官之成质于天子然后成岁事国用注成计防要也质平也平其计也岁事岁计也计一岁之用】防财【防筭也】经费【经常也】辟名【谓文簿不实也】校簿稽事　稽以簿书【辨其名物】三公受计【汉书】受防【周礼官聮以防邦治宰正其治受其防防大计也】参互【周礼以参互考日成】岁终防计【财用物必考于司防岁终防计事】不从中覆【汉书云李牧军市之租赏赐决于外不从中覆】张苍迁爲计相【注计簿籍也萧何令苍以列侯居相府领郡国上计也】计最【严助愿奉三年计最最凡要也】主计【张苍】














　　白孔六帖卷四十四
　　钦定四库全书
　　白孔六帖卷四十五　　唐　白居易　原本
  </div>
  <div class="pagination">
   <a href="白孔六帖_page20.html">
    上一页
   </a>
   <span>
    ...
   </span>
   <a href="白孔六帖_page16.html">
    16
   </a>
   <a href="白孔六帖_page17.html">
    17
   </a>
   <a href="白孔六帖_page18.html">
    18
   </a>
   <a href="白孔六帖_page19.html">
    19
   </a>
   <a href="白孔六帖_page20.html">
    20
   </a>
   <span class="current-page">
    21
   </span>
   <a href="白孔六帖_page22.html">
    22
   </a>
   <a href="白孔六帖_page23.html">
    23
   </a>
   <a href="白孔六帖_page24.html">
    24
   </a>
   <a href="白孔六帖_page25.html">
    25
   </a>
   <a href="白孔六帖_page26.html">
    26
   </a>
   <span>
    ...
   </span>
   <a href="白孔六帖_page22.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
