<!DOCTYPE html>
<html>
 <head>
  <meta charset="utf-8"/>
  <title>
   记纂渊海 - 第 101 页/共 130 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   记纂渊海 - 第 101 页/共 130 页
  </h1>
  <div class="content">
   怨望
　　经四方有羡我独居忧民莫不逸我独不敢休　大夫不均我从事独贤　民莫不谷我独于罹　何辜于天我罪伊何　或燕燕居息或尽瘁事国或息偃在牀或不已于行或不知呌号或惨惨劬劳或栖迟偃仰或王事鞅掌或湛乐饮酒或惨惨畏咎　父母生我胡俾我瘉不自我先不自我后　东人之子职劳不来西人之子粲粲衣服　于我乎夏屋渠渠今也每食无余吁嗟乎不承权舆于我乎每食四簋今也每食不饱吁嗟乎不承权舆　适彼乐土【诗】贫而无怨难【语宪问】宁不我顾【诗】
　　子此莫非王事我独贤劳也【孟子】
　　史信而见疑忠而被谤能无怨乎【史屈原传】不见用常鞅鞅怨望【史记伍子胥传】叩心怨上【西汉伍被传】不意君之望臣深也【西汉张耳传】赦韩信封为淮阴侯信知汉王畏恶其能多称病不朝从居常鞅鞅羞与绛灌等列尝过樊将军哙哙跪拜送迎言称臣曰大王乃肯临臣信出门笑曰生乃与哙等为伍【通鉴汉髙纪】黯褊心不能无少望见上言陛下用羣臣如积薪后来者居上【西汉汲黯传】怨气满腹【后汉】直如弦死道边曲如钩反封侯【李固外传】阳球曰微蔑斗筲莫不被殊恩【通鉴】怏怏形于言色【通鉴梁武】杨仪自谓年官先蒋琬才能逾之于是怨愤形于声色叹咤之音发于五内时人畏其言语不节莫敢从也对费袆恨望又语袆曰往者丞相亡殁之际吾若举军以就魏氏处世宁当落度如此耶令人追悔不可复及袆宻奏其言汉主废仪为民自杀【通鉴魏明纪】范晔有隽才而薄情浅行数犯名教为士流所鄙性躁竞自谓才用不尽常怏怏不得志【通鉴宋太祖】刘文静自以才略功勲在裴寂之右而位居其下意甚不平饮酒酣怨望防刀击柱曰防当斩裴寂首　李密怒曰唐使吾与绛灌同列何以堪之【通鉴唐髙祖】
　　传记罗友答桓温书曰旦出门逢一鬼大揶揄云我祗见汝送人作郡何以不见人送汝作郡【世説】郝隆为南蛮参军作诗曰娵隅跃清池桓温曰何为作蛮语隆曰千里投公始得一蛮府参军那得不作蛮语【世説】
　　集悠悠苍天兮莫我振理【楚辞】死节勤公爵禄不及偸荣尸禄宠秩或加【陈子昂集】北里富薰天髙楼夜吹笛焉知南隣客九月犹絺绤【杜诗】百年歌自苦未见有知音　诸公衮衮登台省广文先生官独冷甲第纷纷厌粱肉广文先生饭不足　霄汉瞻佳士泥涂任此身【并同上】绛灌更能经几歳贾生何事又三年　大造功何薄长平气尚寃　太阳偏不及非是未倾心　何意同根本开花每后时应縁去日逺独自发春迟年光不可待空羡向南枝【并刘长卿】但令识字者操弄刀笔权　征人战苦束刀鎗主将勲髙换罗幕时辈多得途　无限公卿因战得与君依旧緑衫行【元微之集】夔何罚而踸踔蚿何功而扶持相逢满眼是凄凉【并刘宾客】上林多少木不得一枝栖【唐李义甫】若道平分四时气南枝为底发春偏【刘宾客】隠隠聚若雷囋肤不知足皇天苦不平微物教食肉贫士无绛纱忍苦卧茅屋何事覔膏腴腹无太仓粟【皮日休集】侧望卿相门难入坚如石【王无功】太歳只逰桃李径春风肯管歳寒枝【唐卢仝】非有道德智谋承顾问赞教化者乃反得采擢荐进光耀如此【栁文】不才眀主弃多病故人踈【孟浩然】夺我身上暖买尔眼前恩进入琼林库歳乆化为尘　时伤大野麟今问长沙鹏　君恩薄如纸【并白侍郎】清血洒不尽仰天知问谁　空过流年徒生圣代【并杜牧之】
　　本朝譬如沟中断谁复强收拾【栾城集】范讽自给事中谪官数年归济南城西张氏园亭饮宴题诗曰园林再到身犹健官职全抛梦乍醒惟有南山与君眼相逢不改旧时青【张师政倦逰录】
　　怨恨
　　史叶公之弟后臧从其母于吴不待而归叶公终不正视　献子曰所不此报无能渉河　齐侯曰余姑剪灭此而朝食　范鞅遇栾乐曰死将讼女于天　譬如禽兽臣食其肉而寝其皮矣　齐子推子尾怒卢蒲嫳庆封告之嫳曰譬之如禽兽吾寝处之矣　卫子鲜出奔晋不乡卫国而坐　鲁昭公曰则不能见夫人已所能见夫人者有如河【左传】袁盎素不好晁错错所居坐盎去盎坐错亦去两人未尝同堂语【史本传】赵襄子怨智伯漆其头以为饮器【史豫让传】日夜扼腕瞠目切齿【史记张仪传】勾践曰日夜焦唇干舌欲与吴王接踵而死【史端木赐传】灌夫横颍川颍川歌曰颍水清灌氏宁颍水浊灌氏族【史本传】自公卿以下至于庶人咸指汤【史张汤传】王温舒诛灭淮阳人甚多及死仇家欲烧其尸【史本传互见嫌隙】朱买臣见张汤坐牀上丞吏遇买臣不为礼买臣楚士深怨常欲死之【史张汤传】秦父兄怨此三人痛入骨髓【史记】皆侧目于望之等【刘向传】公孙亦仄目而事固【辕固传】往往指目【陈胜传】晁错父谓错曰口语多怨公【本传】齰舌自杀【西汉灌夫传】李文与张汤有隙已而为御史中丞事有可以伤汤者无不为也【张汤传】言必切齿【汉书】仆以言语遇遭此祸重为乡党戮笑污辱先人亦何面目复上父母之丘墓乎虽累百世诟弥甚矣是以肠一日而九回居则忽忽若有所亡行则不知其所往每念斯耻汗未尝不发背霑衣也【司马迁传】赍恨入防【东汉冯衍传】孙秀为小吏给事岳而狡黠自喜岳恶其爲人数挞辱之秀常衔忿及赵王伦辅政秀为中书令岳于省内谓秀曰孙令犹忆畴昔周旋不答曰中心藏之何日忘之岳于是自知不免俄而秀遂诬岳及石崇欧阳建谋奉淮南王允齐王冏为乱诛之夷三族【晋书潘岳传】张华裴頠之被诛赵王伦孙秀以防憾收解系兄第梁王肜救系伦怒曰我于水中见蟹且恶之况此人兄弟轻我耶此而可忍孰不可忍遂害之【晋书】韲之粉之屠之裂之犹未足以谢【宋太祖】侯景谓左右曰我固知吴老公薄心肠【梁髙祖】卢杞遇赦用为饶州刺史给事中袁髙应草制执以白卢翰刘从一曰百辟疾之若仇六军思食其肉【通鉴唐徳宗】史肇尤恶文士常曰此属轻人难耐每谓吾辈为卒　诸葛靓归于乡里终身不向朝廷而坐　吴谢厉曰潘大常常切齿于君但道无因耳　晋李太后在建州卧病无医药惟与晋主仰天号泣防手骂杜重威李守贞曰吾死不置汝　刘铢罢青州归乆奉朝请未除官常防手于执政【通鉴】
　　传记永言怨耻生死莫云仰天俯地何以为生含齿戴髪何以爲见【史通】吴王赐子胥属镂之劒子胥伏劒而死吴王取子胥尸盛以鸱夷之器投之于江子胥因随流波依潮往来荡激崩岸　越王赐文种属卢之劔而死越王葬种于国之西山葬一年伍子胥从海上穿山胁而持种去与之俱浮于海故前潮水候者伍子胥也后潮水者大夫种也【吴越春秋】
　　集怒目切齿【酒德颂】天道如何吞恨者多【选鲍昭赋】饮恨吞声【江文通赋】
　　仇隙
　　经父之雠辟诸海外兄弟之雠辟诸千里之外从父兄弟之雠不同国君之讐抵父师长之讐抵兄弟朋友之雠抵从父兄弟【周礼】父之雠弗与共戴天兄弟之讐不反兵交逰之讐不同国【记】
　　史周郑交恶【左】郑息有违言　公与大夫始有恶　韩简子与赵文子相恶魏襄子亦与范昭子相恶【左定十三】三家未睦　与我同壤而世爲仇讐【左】减宣尝与汤有隙穷竟其事【史张汤传】王温舒死仇家欲烧其尸【史本传】君臣多间隙也【左】将军与臣有隙【西汉髙纪】内有纎介【西汉孙寳传】晁错素与吴相袁盎不善错所居坐盎辄避盎所居坐错亦避两人未尝同堂语【通鉴】曹参为宰相与萧何有隙【西汉本传】赵温与郭泛争睚眦之隙以成千钧之雠【东汉赵温传】睚眦之恨反成嫌隙【魏志】王珣娶万女珉弟娶安女并不终由是与谢氏有隙【晋书谢琰传】李抱贞马燧二人怨隙甚深不复相见【通鉴唐徳宗】
　　集同盘饮食常睇相视不交一言【杜牧之】
　　责报
　　经往而不来非礼也来而不往亦非礼也【记】
　　史报者倦矣施者未厌　晋公子重耳及楚楚子飨之曰公子若反晋国则何以报不谷【左】楚令尹子旗有德于王不知度与养氏比而求无厌【左】
　　集孰能施于无报【楚辞】
　　责望
　　经微君之故胡为乎中露　毋金玉尔音而有遐心借曰未知亦既抱子　子惠思我褰裳涉溱子不我思岂无他人　岂无他人不如我同父　胡逝我梁不入我门　尔之亟行遑脂尔车　始者不如今云不我可　尔还而入我心易也还而不入否难知也壹者之来禆我祗也　彼狡童兮不与我言兮维子之故使我不我能餐兮　忘我大德思我小怨　伊谁云憎　纵我不往子宁不嗣音　相彼投兎尚或先之行有死人尚或墐之君子秉心维其忍之　死生契阔与子成説执子之手与子偕老吁嗟阔兮不我活兮吁嗟洵兮不我信兮　终逺兄弟谓他人父谓他人父亦莫我顾【诗】子行修而名不彰友之罪也【家语】舎馆定然后求见长者乎【孟子】为民父母使民盻盻然将终歳勤动不得以养其父母又称贷而益之使老稚转乎沟壑恶在其为民父母【孟子】
　　史楚伐郑郑使告于晋知武子使行人对曰君有楚命亦不使一介行李告于寡君而即安于楚【左】公如晋使请逆于晋晋人曰天祸鲁国君淹恤在外君亦不使一介辱在寡君而即安于甥舅【左】且寡君出伯父无里言【左传】越石父贤在缧絏中晏子解左骖赎之载归入居乆之越石父请絶晏子瞿然曰婴虽不仁免子于阨何子求絶之速也石父曰吾闻君子诎于不知己而信于知己者方吾在缧絏中彼不知我也夫子既以感悟而赎我是知己知己而无礼固不如在缧絏之中【史记】燕惠王使人让乐毅且谢之曰将军过听以与寡人有隙遂捐燕归赵将军自爲计则可矣而亦何以报先王之所以遇将军之意乎【通鉴周纪】吕后使吕泽语张良曰今日君安得髙枕而卧【张良传】天下之责四面至矣【谷永传】夫戚而不见殊孰能无怨【西汉杜邺传】张让诘何进曰但欲托卿门户耳今乃欲灭我曹种族不亦太甚乎【通鉴汉献纪】张良曰闻将军有意督过之【西汉】从事中郎马融主为梁冀作章表吴祐谓融曰李公之罪成于卿手李公诛卿何面目视天下【通鉴】李固死于狱中临命与胡广赵戒书曰固受国厚恩是以竭其股肱不顾死亡志欲扶持王室比隆文宣何图一朝梁氏迷谬公等曲从以吉爲凶视成为败汉家衰微从此始矣公等受主厚禄颠而不扶倾覆大事后之良史岂有所私固身已矣于义得矣夫复何言广戒得书悲慙皆长叹流涕而已【通鉴】上征田逰岩为太子洗马在东宫无所规益右卫副率蒋俨以书责之曰向使不餐周粟仆何敢言禄及身矣以何酬塞逰岩竟不能答【通鉴】卢杞恶太子少师顔真卿欲出之于外真卿谓卢杞曰先中丞传首至平原真卿以舌防面血今相公忍不相容乎杞瞿然起拜然恨之益甚【德宗】谢安累辟不就简文帝时为相曰安石既与人同乐必不得不与人同忧召之必至【晋书本传】武德中突厥颉利二可汗到原州太宗谓之曰不念昔者香火之言乃来相侵【唐书】

























　　门【东汉李膺传】郭林宗与李膺同舟而济宾客望之以为神仙然【东汉郭泰传】袁术见孙策叹曰使术有子如孙郎死复何恨【东汉本传互见有子】秦王坚叹曰周孟威不屈于前丁彦逺洁已于后吉祖冲闭口而死何晋氏之多忠臣也【通鉴晋成纪】唐太宗作文学馆收贤才以杜如晦等为学士方是时在选中者天下所慕向谓之登瀛州【唐书褚亮传】杨贵妃有宠民间歌之曰生男勿喜女勿悲君今看女作门楣【通鉴唐宗】班景倩入为大理少卿过大梁倪若水饯之行立望其行尘乆之乃返谓官属曰班生此行何异登仙【通鉴唐宗纪】梁帝曰生子当如李亚子克用为不亡矣至如吾儿豚犬耳【通鉴五代梁纪】
　　传记崔日知恨不居八座为太常卿起楼与尚书省相对人谓之崔公望省楼【国史纂要】唐文宗时进士特盛举子语曰乡贡进士不转上州刺史【卢氏杂説】唐宣宗留心贡举题殿柱曰乡贡进士李某【北梦琐言】
　　集陆大夫燕喜西都郭有道人伦东国公卿贵其籍甚缙绅羡其登仙【刘孝标广絶交论】缥组云台者摩肩趋走丹墀者疉迹【选絶交论】桓子新论曰闗东语曰人闻长安乐则出门西向而笑知肉味羙则对屠门而大嚼【论衡】仰羡鹳鹤矫仰羡黄昏鸟投林羽翮轻【并杜工部】飞腾无奈故人何【杜诗】自视雏鷇望君飞鸿　士大夫家孰不荣羡【并韩文】笼禽羡归翼【韦应物集】已将四海声名去又占三春风景来【白乐天集】天外鳯凰谁得髓无人解合续弦胶【杜牧之】知有杏园无路入马前惆怅满枝红【武伯奋】咫尺邈霄汉【武伯奋】
　　本朝长松百尺不自觉企而羡者蓬与蒿【东坡】见説文星环北极人间无路仰天庭【山谷诗】
　　过虑
　　经季文子三思而后行子闻之曰再斯可矣【论语】
　　子道在迩而求诸逺事在易而求诸难【孟离娄上】杞国有人忧天地崩坠身亡所寄废饮食者【列子天瑞】无病而自灸【荘子盗跖】墨子之言昭昭为天下忧不足夫不足非天下之公患也特墨子之私忧过计也【荀子富国】以数杂匝也忧天下之乱犹忧河水之少涸而益之也三千嵗蜉蝤不过三日以蜉蝤而为忧养生之具人必笑之矣【淮南子诠言训】史赵孟未盈五十而谆谆焉如八九十者【左传】蔡谟性尤笃慎每事必为过防故时人云蔡公过浮船脱带腰舟长【晋书】
　　献忠
　　子交浅而言深忠也【淮南子】
　　史石祁子曰得一夫而失一国与恶而弃好非谋也【左】富辰曰庸勲亲亲昵近尊贤徳之大者也即聋从昧与顽用嚚奸之大者也弃德崇奸祸之大者也　愿以小人之腹为君子之心　楚沈尹戍曰知者除防以自安也今子爱防以自危也　楚沈尹戍曰仁者杀人以掩谤犹弗为也今吾子杀人以兴谤而弗圗【左】吴公子札适晋説叔向谓曰吾子勉之君侈而多良大夫多富政将在家吾子好直必思自免于难【左襄二十九】子太叔语赵孟曰无始乱无怙富无恃宠无违同无敖礼无骄能无复怒无谋非德无犯非义【左】公子有德于人愿公子忘之【史记信陵君传】孟尝君问门下客谁能为文收债于薛者冯谖曰能治装载契劵而行辞曰债毕收以何市而反君曰视吾家所寡有者谖之薛召诸民当偿者悉来合劵以债赐民因烧其劵民称万嵗反齐见君曰臣窃计君宫中积珍寳狗马实外廏美人充下陈所寡有者义耳窃为君市义矫命以债赐诸民因烧其劵【史本传】鲍叔牙曰君将治齐即髙徯与叔牙足也君且欲霸王非管夷吾不可【史齐世家】陈余遗章邯书曰白起为秦南征鄢郢北坑马服攻城略地不可胜计而竟赐死蒙恬为秦将军于上郡开榆中地数千里竟斩阳周有功亦诛无功亦诛【通鉴】萧何曰王必欲长王汉中无所事信必欲争天下非信无可与计事者【西汉列传】刘望之弟廙谓望之曰赵杀鸣犊仲尼回轮今兄既不能法栁下惠和光同尘于内则宜模范蠡迁化于外坐而自絶于时此殆不可也【通鉴】马援谓黄门郎梁松窦固曰凡人富贵当使可复贱也如卿等欲不可复贱居髙坚自持勉思鄙言【通鉴】黄允以隽才知名郭泰见而谓曰卿髙才絶人足成伟器年过四十名著矣然至于此际当深自匡持不然将失之矣【通鉴】刍荛所见冀申萤爝【北史】髙祖平京师秦王引杜如晦为府兵曹参军徙陕州总管府长史时府属多外迁王患之房龄曰去者虽多不足虑如晦王佐才也大王若终守藩无所事如晦必欲经营四方舍如晦无与立功者王惊曰非公言我防失之因表留幕府【唐书】
　　传记冯谖谓孟尝君曰兎有三窟仅得免死君一窟未得髙枕而卧也请为君复凿二窟【战国策】景公与晏子登路寝愀然而叹曰使后嗣代代有此岂不可哉晏子曰厚敛百姓欲代之延不亦难乎【晏子春秋】
　　集此别无多语期君晦盛名【杜牧之】不用更敎诗过好折君官职是声名【白侍郎】
　　本朝温公议改免役为差役苏公轼尝见之政事堂条陈不可温公忿然公曰昔韩魏公刺陕西义勇公为谏官争之甚力魏公不乐公亦不顾轼昔闻公道其详岂今日作相不许轼尽言耶温公笑而止【苏子由】王旦在中书处士魏野献诗曰圣朝宰相频频出君在中书十四秋西祀东封倶礼毕好来相伴赤松逰【圣宋掇遗】
　　祝颂
　　经如山如阜如冈如陵如川之方至以莫不增如月之恒如日之升如南山之夀如松柏之茂　俾尔昌而大俾尔耆而艾万有千嵗眉夀无有害　俾尔炽而昌俾尔夀而臧　天保定尔俾尔戬谷罄无不宜受天百禄降尔遐福维日不足　何福不除【诗】膺受多福【书】子请祝圣人使圣人夀使圣人富使圣人多男子【荘子】史诸福之物莫不毕至【前汉】专精神近医药彊食自爱【匡衡传】强餐自爱【东平王传】天所开右【谷永传】万灵荐祉【唐书】
　　集王其爱玉体俱享黄髪期【曹植】宜享遐纪长保天秩【选诗】殃消祸散百福并从此直至耆与鲐【韩集】愿公如卫武百嵗尚康强【杜牧之】
　　本朝冀大锡于寿祺得永承于慈范　弥加葆卫永御吉康刚健之徳与阳皆亨夀昌之期如日方永　燮精祲之至和纳亨嘉之盛福　和倪粹隠　御六气之和荐百嘉之祐　钦承德履茂享春祺【临川集】绛阙云台总有名应须极贵又长生鼎中龙虎黄金贱松下虵緑骨轻【东坡诗】秘藏函谷闗中子将献蓬莱阁上仙愿得鬓眉如此老却敎鹤羡长年　祝公齿髪老复老歳嵗不改氷雪顔【栾城集】此中自有不变地嵗阅生日如等闲【诗话】
　　庆贺
　　经以贺庆之礼亲异姓【周礼】士于大夫不承贺下大夫于上大夫承贺【记玉藻】
　　史豪杰吏闻沛公有客皆往贺萧何为主吏主进令诸大夫曰不满千钱坐堂下【史记】吕僧珍生子宋季雅往贺署函曰一千阍人少之不为通强之乃进僧珍疑其故人亲自发乃金钱也【梁书互入谒见】
　　传记新进士每及第乡曲亲戚例以声乐相庆【天寳遗事】集大厦构而相欢【文选诗】姻族相贺壶觞盈门【刘禹锡】贺声盈耳【栁宗元】
　　本朝里闬相贺　洒然相贺【孔帖】


　　记纂渊海卷七十四
&lt;子部,类书类,记纂渊海&gt;
　　钦定四库全书
　　记纂渊海卷七十五　　　宋　潘自牧　撰著述部
　　著书
　　经芟夷烦乱翦截浮辞举其宏纲撮其机要足以垂世教【尚书序】研精覃思博攷经籍采摭羣言以立训约文申义敷畅厥防庶几有补于将来【同上】
　　子孔子自卫反鲁然后乐正雅颂各得其所乃删诗定书系周易作春秋孟子退自齐梁述尧舜之道而著作焉此大贤拟圣而作者也　孟子与髙第弟子公孙丑万章之徒难疑荅问又自撰其法度之言著书七篇二百六十二章三万四千六百八十五字包罗天地揆叙万类仁义道徳性命祸福灿然靡所不载帝王公侯遵之则可以致隆平颂清庙卿大夫士蹈之则可以尊君父立忠信守志厉操者仪之则可以崇髙节抗浮云有风人之托物二雅之正言可谓直而不倨曲而不屈命世亚圣之才者也【孟子序】余之抄畧譬犹摘翡翠之藻羽脱犀象之牙角【金楼子】文中子曰甚矣王道之难行吾家顷铜川六世矣未尝不笃于斯然亦未尝得宣其用退而咸有述焉则以志其道也盖先生之述曰时变论六篇其言化俗推移之理竭矣江州府君之述曰五经决录五篇其言圣贤著述之意备矣晋阳穆公之述曰政大论八篇其言帝王之道着矣同州府君之述曰政小论八篇其言王霸之业尽矣安康献公之述曰皇极谠义九篇其言三才之去就深矣铜川府君之述曰兴衰要论七篇其言六代之得失明矣　子谓董常曰吾欲脩元经稽诸史论不足征也吾得皇极谠义焉吾欲续诗考诸集记不足征也吾得时变论焉吾欲续书按诸载録不足征也吾得政大论焉【文中子】
　　史老子著书上下篇言道徳之意五千余言　庄子著书十余万言大抵率寓言其洸洋自恣以适已　韩非作孤愤五蠧内外诸说林说难十余万言【史本传】蒯通论战国时说士权变亦自序其说凡八十一首号曰隽氷【西汉本传】虞卿非穷愁亦不能著书以自见于世【史本传】陆贾著书号曰新语每奏一篇髙帝称善【史陆贾传】公孙着公孙子言刑名谓字直百金也【汉书公孙传】淮南王安为人好书鼓琴不喜弋猎狗马驰骋招致宾客方术之士数千人作为内书二十一篇外书甚众又有中篇八卷言神仙黄白之术亦二十余万言【前淮南王传】百三十篇五十二万六千五百字为太史公书序略成一家言恊六经异传齐百家杂语蔵之名山副在京师【史记太史公自序】究天人之际通古今之变成一家之言【史司马迁自序】刘向以为王教由内及外自近者始于是采取诗书所载贤妃贞妇兴国显家及孽嬖乱政者序次为列女传凡八篇及采传记行事着新序说苑凡五十篇【通鉴汉成帝纪】雄欲以文章成名于后世作法言训纂离骚四赋【前汉传】刘歆集六艺羣书种别为七略【西汉刘本传】班彪着王命论【东汉班本传】班固所着典引宾应讥诗赋铭诔颂书文记论议六言在者凡四十一篇　王符隠居著书三十余篇以讥当时得失不欲章显其名故号曰潜夫论【东汉本传】王通隋蜀都司户书佐大业末弃官归以著书讲学为业依春秋体例自获麟后歴秦汉至于后魏着纪年之书谓之元经又依孔子家语扬雄法言例为客主对荅之说号曰中说皆为儒士所称【唐书王勃传】欧阳询作艺文类聚一百卷【唐书本传】
　　传记吕不韦为秦相国集诸儒史着其所闻为十二纪八览六论合十余万言名为吕氏春秋暴之咸阳市门悬千金于上有能増损一字者与之金时人无能増减者以为非不能也盖惮相国畏其势耳然其书以道徳为凖的以无为为纪纲以忠义为品式以公方为检格与孟轲孙卿相表里也【吕氏春秋】帝命虞世南等四十人选文章自楚词讫大业共为一部五千巻号文章总集【大业拾遗】虞世南于省后堂集羣事可为文用者号北堂书抄【唐刘餗传记】古者著述多矣虽复门千戸万波委云集而言皆琐碎事必丛残固难以接光尘于五传并辉烈于三史　彊着一书受嗤千载　淮南子牢笼天地博极古今【史通】
　　集记事者必提其要纂言者必钩其【韩文进学觧】平生十万篇金薤垂琳琅仙官勅六丁雷霆下取将流落人间者大山一毫芒【韩集】著书逾十年幽赜靡不推【栁集】著书者盖道充积既推于时身处卑下泽不能润物耻灰泯而烬又无圣人为之发明故假空言是非一代以传无穷自光耀于后【李习之】
　　本朝白居易作六帖以陶家缾数千各题门目作七层列斋中命诸生求集事类投中倒取抄録成书故记代无次【谈苑载】贞观中魏征撰文思博要一千二百巻义出六经【阙】



&lt;子部,类书类,记纂渊海,卷七十五&gt;




　　而裁其
　　失也俗【谷梁序】屈平之作离骚盖自怨生也国风好色而不淫小雅怨诽而不乱若离骚者可谓兼之矣【史记屈原传】相如虽多虚辞滥说然要其归引之于节俭此与诗之风誎何以异雄以为靡丽之赋劝百而讽一犹骋郑卫之声曲终而奏雅【西汉司马相如賛】枚臯为文疾受诏輙成故所作多司马相如善为文而迟故所作少而善于臯其文骫骳不甚闲雅【枚臯传】二班懐文裁成帝坟比良
　　迁董兼丽卿云【后汉班固賛】孔璋章表殊健防为繁富公干有逸气但未遒耳元瑜书记翩翩致足乐也仲宣独自善于词赋惜其体弱不起其文至其所善古人无以逺过【魏书孔璋传】张说与徐坚论近世文章曰李峤崔融薛稷宋之问之文如良金美玉无施不可富嘉谟如孤峯絶岸壁立万仭浓云郁兴震雷俱发诚可畏也若施于廊庙则骇矣阎朝隠如丽服靓妆燕歌赵舞观者忘疲若类之风雅则罪人矣坚问今日柰何说曰韩休之文如大羮酒有典则而薄滋味许景先如丰肌腻体虽秾华可爱而乏风骨张九龄如轻缣素练实济时用而窘边幅王翰如琼杯玉斚虽烂然可珍而多玷缺坚谓笃论【唐书】唐有天下三百年文章无虑三变髙祖太宗大难始夷防江左余风摛句绘章揣合低昂故王杨为之伯宗好经术羣臣稍厌雕琢索理致崇雅黜浮气益雄浑则燕许擅其宗是时唐兴已百年诸儒争自名家大歴贞元间美才辈出哜嚅道真涵泳圣涯于是韩愈唱之栁宗元皇甫湜李翺等和之排逐百家法度森严抵轹晋魏上轧汉周唐之文宛然为一王法此其极也若侍从酬奉则李峤宋之问沈佺期王维制册则常衮杨炎陆贽权徳舆王仲舒李徳裕言诗则杜甫李白元稹白居易刘禹锡谲怪则李贺杜牧之李商隠皆卓然以所长为一世冠【唐书文艺传序】葛洪称机文犹圃积玉无非夜光焉五河之吐流泉源如一焉其丽妍赡英锐飘逸亦一代之絶乎【晋书陆机传】晋孙绰重张衡左思之赋每云三都二京六经鼓吹也【晋书】文章者情性之风标神明之律吕【晋书文苑传】元魏祖莹尝语人曰文章须自出机杼成一家风骨何能共人同生活也【北史祖本传】笔有余力词无竭源【南史文学】自汉至魏四百余年文体三变相如工为形似之言二班工于情理之说子建仲宣以气质为体所始莫不同祖风骚【沈休文宋书谢灵运传】江左宫商发越贵于清绮河朔词义正刚重乎气质梁自大同之后争驰新巧简文湘东启其淫放徐陵庾信分路镳防浅而繁文匿而彩词尚轻险情多哀思【隋书】永嘉以来风既扇辞多平淡文寡风力【隋经籍志】张说曰杨盈川之文如悬河注水酌之不竭既优于卢亦不减王耻居王后则信然愧在卢前谦也【旧唐书杨炯】李商隠能为古文不喜偶对从令狐楚慕楚能章奏遂以其道授商隠自是始为今体章奏【唐书文苑】韩愈评其文曰雄深雅健似司马子长崔蔡不足多也【唐书栁宗元传】贞元元和间以文学耸动缙绅之伍者宗元禹锡而已其巧丽渊博属辞比事诚一代之宏材如俾之歌咏帝载黼黻王言足以平揖古贤气吞时辈【唐史臣旧刘纪传】李观属文不旁沿前人时谓其与韩愈相上下陆希声以为李观尚辞故辞胜理愈尚质故理胜辞虽愈穷老终不能加观之辞观后愈死亦不能加愈之质【唐李观传】其文锻链精粹出入古今【唐书传】许舍人之文虽乏峻峯激流然辞防丰美得中和之气【唐书景先】李白曰古人因事而文今人以文害事【唐书传】浑涵汪茫兼古今而有之他人不足甫乃厌余残膏賸馥沾丐后人多矣【杜甫传】卓然植立成一家言其原道原性师説等数十篇皆奥衍宏深与孟轲扬雄相表里而佐佑六经云至他文造端置辞要不为蹈袭前人者然惟愈为之沛然若有余至其徒李翺李汉皇甫湜从而效之遽不及逺甚【唐韩愈传】文章与时髙下变态百出不可穷极【唐艺文志】愈以六经之文为诸儒唱障隄末流反刓以朴刬伪以真粹然一出于正刋落陈言横骛别区汪洋大肆无抵牾圣人者【唐书传賛】元和之后文章学竒于韩愈学澁于樊宗师歌行则学放于张籍诗则学矫激于孟郊学浅于白居易学淫靡于元稹俱名元和体大抵天寳之风尚党大歴之风尚浮贞元之风尚荡元和之风尚怪也【李肇国史】裴子野论曰夫有逸羣之才必思冲天之据盖俗之量则愤常均之下其能守之以道将之以礼殆为鲜乎【通鉴】
　　集仲宣独歩于汉南孔璋鹰于河朔伟长擅名于东土公干振藻于海隅徳琏发踪于北魏足下髙视于上京【曹建与杨子修书】鲁国孔融文举广陵陈琳孔璋山阳王粲仲宣北海徐干伟长陈留阮瑀元瑜汝南应玚徳琏东平刘桢公干斯七子者于学无所遗于辞无所假咸以自骋骥騄于千里仰齐足而并驰　文章经国之大业不朽之盛事年寿有时而尽荣乐止乎其身二者必至之常期未若文章之无穷是以古之作者寄身于翰墨见意于篇籍不假良史之辞不托飞驰之势而声名自传于后　夫文本同而末异盖奏议宜雅书论宜理铭诔尚实诗赋欲丽此四科不同而能之者偏也唯通才能备其体文以气为主气之淸浊有体不可彊而致譬诸音乐曲度虽均节奏同检至于引气不齐巧拙有素虽在父兄不能以移子弟【魏文帝】诗縁情而绮靡赋体物而浏亮碑披文而相质诔纒绵而凄怆铭博约而温润箴顿挫而清壮颂优游以彬蔚论精防而朗畅奏平彻以闲雅说炜炳而谲诳　其防意也尚巧其遣言也贵妍立片言而居要乃一篇之警防虽众辞之有条必待兹而效绩【陆机文】相如工于形似之言仲宣以气质为体【选赋序】烂若缛綉凄若繁弦【陆机文赋】陶匏异噐并为入耳之娱黼黻不同俱为恱目之玩【梁昭明文选】陈思之文章也譬人伦之有周孔鳞羽之有凤麟音乐之有笙竽女红之有黼黻若孔子之门如用诗则公干升堂思王入室潘陆自可坐于廊庑之间刘桢文体出于古诗仗气爱竒动多震絶贞骨凌霜髙风跨俗但气过其文而雕润恨少然自陈思已下桢称独歩【钟嵘诗评】屈宋已降为文者本于哀艳务于恢诞亡于比兴　骚人起而淫丽兴文与教分而为二【栁冕论文】处若忘行若遗俨乎其若思茫乎其若迷当其取于心而注于手也惟陈言之务去戞戞乎其难哉　必出于己不蹈袭前人一言一句又何其难也必出入仁义其富若生蓄万物必具海涵地负放恣纵横无所统纪然而不烦于绳削而自合也　惟古于词必已出降而不能乃剽贼后皆指前公相袭后汉迄今用一律　龙文百斛鼎笔力可独扛天子曰王某之文最宜为诰有古风　为词章泛滥停蓄深博无涯涘汉朝人莫不能为文独司马相如太史公刘向扬雄
　　为之最然则用功深者其收名也逺若皆与世浮沉不自树立虽不为当时所怪亦必无后世之传也　夫和平之音淡薄而愁思之声要妙懽愉之辞难工而穷苦之言易好也是故文章之作恒发于羁旅草野至若王公贵人气得志满非性能而好之则不暇以为【韩文】登文章之箓波及后代髙视于万物之中雄峙于百代之下【栁论文书】号为文章家【栁上杨凭书】汉魏风骨晋宋莫传齐梁诗彩丽竞繁而兴寄都絶【陈子昂集】士大夫掉鞅于文囿者咸不得攀而伦之　文有二道辞令褒贬本乎著述者也导讽谕本乎比兴者也著述者流盖出于书之谟训易之象系春秋之笔削其要在于髙壮广厚词正而理备谓宜藏于简册者也比兴者流盖出于虞夏之咏歌商周之风雅其要在于丽则清越言畅而意美谓宜流于謡诵者也兹二者考其防义乖离不合　商周之前其文简而野魏晋以降则荡而靡得其中者汉氏汉氏之东则既衰矣　退之所敬者司马迁扬雄迁于退之固相上下若雄者如太法言及四愁赋退之独未作尔决作之加恢竒至他文过雄逺甚雄文遣言措意颇短局滞澁不若退之猖狂恣肆　参之谷梁以厉其气参之孟荀以畅其文参之庄老以肆其端参之国语以博其趣参之离骚以致其幽参之太史公以着其洁【栁文】骚人之文发愤之文也雅多自贤颇有狂态相如子云之文谲诈之文也自为一家不是正气贾谊之文化成之文也铺陈帝王之道昭昭在目司马迁之文裁成之文也驰骋千载若有余力董仲舒刘向之文通儒之文也发明经术究极天人　文之异在气格之髙下思致之浅深不在磔裂章句隳废声韵也【裴度】文章如千兵万马风恬雨霁寂无人声盖谓是也　文之为物自然灵气恍惚而来不思而至【李徳裕文章论】八音与政通而文章与时髙下三代之文至战国而病渉秦汉而起汉之文至列国而病　唐兴复起夫政厐而土裂三光五岳之气分太音不完故必混而后一　唐定天下骤示以文韶英之音与钲鼔相袭故起文章大臣者魏文贞以谏诤显马髙唐以智畧奋岑江陵以润色闻无草昩汗马之劳而遇任在功臣上唐之贵文至矣　得董生之词杳如抟翠屏浮层栏视听所遇非风尘间物亦犹明金綷羽得于遐裔欲勿寳可乎　其词甚约而味大渊然以长气为干文为枝　词赋诏诰封章启事歌诗赠牋金石飏功洪钟骇听瑶瑟清骨感人肺肝毛髪皆耸丹青景化焜燿藩方如霏烟祥风縁饰万物观其发徳音福生人沛然如时雨褒元老谕功臣穆然如景风命相之册和而庄命将之诰昭而毅【刘宾客集】李白尚不能歴其藩翰况堂奥乎【元稹作杜子美墓志铭】建武以还文卑质丧俪花鬬叶颠倒相尚及兄为之思动鬼神拨去其华得其本根闗合怪骤驱涛涌云六经之风絶而复新学者有归大变于文【李翺祭韩愈】孔子殁二百嵗而骚人作于是婉丽浮侈之法行焉汉兴二百年贾谊马迁为之杰宪章礼乐有老成人之风长卿子云之俦瑰诡万变亦竒特之士也惜其王公大人之言溺于浮辞而不显其后班张崔蔡曹刘潘陆接彼而作虽大雅不足然其遗风余烈尚有典刑宋齐以来盖顦顇逶迤陵頺流靡至于徐庾天之将丧斯文也后进之士若上官仪者继踵而生于是风雅之道扫地尽矣【唐卢藏用论文】
　　评文下
　　传记扬雄曰军旅之际飞书驰檄用枚臯廊庙之中髙文大册用相如【西京杂记】庾信自南朝至北方惟爱温子升所作韩山寺碑或问信曰北方何如曰惟韩山一片石堪共语余若驴鸣狗吠耳【玉泉子】郑奕常以文选教其子兄曰何不教他读孝经论语免他学沈谢嘲风咏月污人行止【外史梼杌】唐张九龄尝览蘓廷硕文卷谓同列曰蘓生之俊赡无敌真文阵雄师也帝命虞世南等四十人选文章自楚词讫大业共为一部五千卷号文章总集又择能书二千人为御书生翻抄书【南部烟花记】夫文章者原出五经诏命策檄生于书者也序述论议生于易者也歌咏赋颂生于诗者也祭祀哀诔生于礼者也书奏箴铭生于春秋者也朝廷宪章军旅誓诰敷畅仁义发明功徳牧民建国不可暂无【一本作施用多途】至于陶冶性灵从容讽诵入其滋味亦乐事也行有余力则可习之然而自古文人多防轻薄屈原露才扬已显暴君过宋玉体貌容冶见遇俳优东方曼倩滑稽不雅司马长卿窃赀无操王褒过章僮约扬雄徳败美新李陵降辱外国刘歆反覆莽世傅毅党附权门班固盗窃父史赵元叔抗防过度冯敬通浮华摈压马季良佞媚获诮蔡伯喈同恶受诛吴质诋斥乡里曹植悖慢犯法杜笃乞假无厌路粹隘狭已甚陈琳实号麄踈樊歆性无检恪刘桢屈彊输作王粲率躁见嫌孔融祢衡诞傲致殒杨脩丁廙扇动取毙阮籍无礼败俗康凌物凶终传忿鬬免官孙楚矜夸陵上陆机犯顺履险潘岳干没取危顔延年负气摧黜谢灵运空踈乱纪王元长凶徒自贻谢元晖侮嫚见及凡此诸人皆其翘秀者不能悉纪大槩如此　凢为文章犹乗骐骥虽有逸气当以衔防制之勿使流乱轨躅放意填坑岸也文章当以理致为心肾气调为筋骨事义为皮肤华丽为冠冕今世相承趋末弃本率多浮艳辞与理竞辞胜而理伏事与才争事繁而才损放逸者流宕而忘归穿凿者补缀而不足时俗如此安能独违但务去太甚耳　沈隠侯曰文章当从三易易见事一也易识字二也易读讲三也【顔之推家训】翚翟备色而翔翥百歩肌丰而力沉也鹰隼无采而翰飞戾天骨劲而气猛也文章才力有似于此若风骨乏采则鸷集翰林采乏风骨则雉窜文囿若藻曜而髙翔固文章之鸣凤也　章奏表议则凖的乎典雅賛颂歌诗则羽仪乎清丽符檄书移则楷式于明断史论序注则轨范于覈要箴铭碑诔则体制于深连珠七辞则从事于工艳此脩体而成变随变而立功者虽复契防相参节文互离譬五色之锦各以本采为地矣【文心雕龙】文章沿学能在天资故才自内发学以外成有学饱而才馁才富而学贫学贫者迍邅于事义才馁者劬劳于辞情此内外之殊分也战国以降词人属文伪立主客假如酬荅【史通】所谓
　　文者非徒执卷于儒生之门摅笔于翰墨之采乃贵其造化之渊礼乐之盛也【陆景典诰】自梁室之季雕虫道丧平头上尾尤忌于时对语俪辞盛行于俗　诗有韦孟讽諌赋有赵壹嫉邪篇则贾谊过秦论则班彪王命张华述箴于女史张载题铭于劒阁诸葛表主以出师王昶书家以戒子刘向谷永之上防晁错李固之对防荀伯子之弹文山巨源之启事此皆言成轨则为世鉴【史通】赵牧效李长吉为短歌可谓蹙金结綉而无痕迹【摭言】沈光有洞庭乐赋韦岫曰此赋乃一片宫商【北梦言】
　　集文病而后竒不竒不能骇俗【陆】公之文蹴杨墨于不毛之地蹂释老于无人之境【皮日休请韩愈配享】诡然而蛟龙翔蔚然而虎凤跃锵然而韶钧鸣日光玉洁【李汉作韩文集序】其所为文未尝效前人之言而固与之并自贞元末后进之士有志于古文者莫不视公以为法【韩愈行状】茹古涵今无有端涯浑浑灏灏不可窥校及其酣放毫曲快字凌纸怪发鲸铿春丽惊耀天下然而栗宻窈章妥句适精能之至入神出天【韩文公墓志铭】梁陈之间率不过嘲风雪咏花草　文犹战也一鼔作气再而衰三而竭【白傅集】清愁素艳幽快古秀皆得芝兰之芬芳鸾凤之羽仪也【皮日休】云烟绵聮不足为其态也水之迢迢不足为其情也春之盎盎不足为其格也风樯阵马不足为其勇也瓦棺篆鼎不足为其古也时花美女不足为其色也荒国陊殿梗莽丘陇不足为其怨恨悲愁也鼇吸鲸掷牛鬼蛇神不足为其虗荒诞幻也【杜牧之】燕公之文如梗木枝干缔构大厦上栋下宇孕育气象可以变隂阳而阅寒暑坐天子而朝羣后如应钟鼗皷笙簧錞磬崇牙树羽考以宫县可以奉神明享宗庙李北海之文如赤羽甲延亘平野如风如云有防有虎阗然鼓之诚可畏也贾常侍之文如髙冠华簮曳裾鸣玉立于廊庙非法不言可以望为羽仪资以道义李员外之文如金舆玉辇雕龙彩凤外虽丹青可掬内亦体骨不凡独孤尚书之文如危峯絶壁穿倚霄汉长松怪石倾倒溪壑然而畧无和畅雅徳者避之杨崔州之文如长桥新搆铁骑夜渡雄震威厉动心骇耳然而皷作多容君子所谨权文公之文如朱门大第气势宏敞廊庑廪廐戸牖悉周然而不能有新规胜槩令人竦观韩吏部之文如长江秋注千里一道冲飚激浪放流不滞然而施于灌溉或爽于用李襄阳之文如燕市夜鸿华亭暁鹤嘹唳亦足惊听然而才力偕鲜突然髙逺沈谘议之文则隼击鹰灭没空碧崇兰繁荣曜光虽迅举秀擢而能沛文艳景其他握珠玑奋组綉者不可一二而纪矣【皇甫湜】凡为文以意为主气为辅以辞彩章句为之兵卫未有主彊盛而辅不飘逸者兵卫不华赫而庄整者四者髙下圆折歩骤随主所指如鸟随飞鳯鱼随龙师众随汤武腾天涌泉横裂天下无不如意茍意不先立止以文彩辞句绕前捧后是言愈多而理愈乱如入门阓纷纷然莫知其谁暮散而已是以意全胜者辞愈朴而文愈髙意不胜者辞愈华而文愈鄙【杜牧之】自汉明帝后文体寖弱以至于魏晋宋齐梁陈隋嫣然华媚无复筋骨唐兴犹袭隋故至天后朝陈伯玉始复古制当世髙之虽博雅典质犹未能全去其谐靡退乃大革流弊落落有老成之风而元宾则不古不今卓然一体激然超越若丝竹中有金石声每篇得意处如健马在御蹀蹀不能止【陆希声作李元宾文集序】文似相如而检度过之【李义山】陈拾遗横制頽波天下质文翕然一变【李白集】玉川子月蚀诗韩吏部进学解莫不拔地倚天句句欲活读之如赤手捕长蛇不施控勒骑生马急不得暇【孙樵与王霖书】自三代以来风骚之后驱驰屈宋鞭挞杨马千载独歩唯公一人而已【李阳氷作】逸歌长句骏发踔厉若穿天心出月脇意外惊人语非寻常所能及【皇甫湜】
　　本朝李白落笔生云烟千竒万险不可攀　自唐以来言文章者惟韩栁栁岂韩之徒哉真韩门之罪人也世俗不知其所学第以当时流辈言之耳【欧公】诗人之优游骚人之清深孟韩之温淳迁固之雄刚孙吴之简切投之所向无不如意　孟子之文语约而意尽不为巉刻斩絶之言而其锋不可犯韩子之文如长江大河浑浩流转鼋鼍蛟龙万怪惶惑而抑遏蔽掩不使自露而人望见其渊然之光苍然之色亦自畏避不敢迫视执事之文纡徐委备徃复百折而条达踈畅无所间断气尽语极急言竭论而容与简易无艰难劳苦之态此三者皆断然自为一家文也惟李翺之文其味黯然而长其光油然而幽俯仰揖逊有执事之态陆贽之文遣言措意切近的当有执事之实【老泉上欧阳内翰书】晋无文章惟陶渊明归去来辞　唐无文章惟韩愈送李愿归盘谷序　虽江山之胜莫适为主而竒丽秀絶之气常为能文者用故以为西湖盖公几案间一物耳　诸葛孔明出师表简而尽直而不肆大哉言乎与伊训说命相为表里非秦汉以下以事君为恱者所能志也　诗文皆有为而作精悍确苦言必中当世之过凿凿乎如五谷必可以疗饥断断乎如药石必可以伐病　如行云流水初无定质但常行于所当行常止于不可不止文理自然姿态横生　欧阳文忠公言文章如精金美玉市自有价非人所能以口舌贵贱也【蘓东坡】太史公行天下用览四海名山大川与燕赵间豪杰交游故其文踈荡颇有竒气此岂尝执笔学为如此之文哉其气充乎其中而溢乎其貌动乎其言而见乎其文而不自知也【栾城上韩太尉书】近世之文以襞积故实为有学以雕绘语句为清新譬之撷竒花之英积而玩之虽光华馨采鲜缛可爱求其根柢济用则蔑如也【临川集】侈能尽之约逺能见之近大能使之防小能使之着烦能不乱肆能不流其雄壮俊伟若决江河而下也其辉光明白若引星辰而上也【曽南丰作老泉哀辞】文章自唐之末日沦浅俗浸以大敝本朝栁仲涂始以古道发明之卒不能振天圣初尹师鲁与穆伯长矫时所尚以古文为主次得欧阳永叔以雄词鼓动之文风一变【五朝言行録】欧公之文粹如金玉东坡之文浩如河汉【鸣道集】三百年来文不振直从韩栁到孙丁山谷云西汉文章雄深雅健其气长故也　江左风流乆已零落士大夫人品乆不髙故音韵絶灭东晋韵人胜士无出安石之右东坡云凡人做文字须是笔头上挽得数百斤起欧公云兴来笔力千钧重【诗话总】文章有两等山林草野之文其气枯槁著书立言者之所尚也朝廷台阁之文其气温润演纶视草者之所尚也王安国曰文章调格须是官様今乐艺亦有两般教坊则婉媚风流外道则麤野嘲哳下则村歌社舞抑又甚矣亦与文章相类【吴处厚青箱杂记】古人文章自应律度未尝以音韵为主自沈崇韵学论文则欲宫羽相变低昂殊节若前有浮声则后须切响一篇之内音韵尽殊两句之中轻重各异妙达此防始可言文自后浮巧之语体制渐多如傍犯蹉对假对双声叠韵之类诗文有正格偏格三十四格十九图四声八病之类如徐陵云陪游馺娑骋纎腰于结风长乐鸳鸯奏新声于度曲又云厌长乐之踈钟劳中宫之缓箭虽两长乐意义不同此类焉如九歌蕙殽蒸兮兰借奠桂酒兮椒浆当蒸蕙殽对奠桂酒今倒用之谓之蹉对如自朱耶之狼狈致赤子之流离又如厨人具鸡黍稚子摘杨梅皆为假对如几家村草里吹唱隔江闻几家村草吹唱隔江皆双声如月影侵簮冷江光逼履清皆叠韵第二字侧入谓之正格如凤歴轩辕纪龙飞四十春第二字平入谓之偏格如四更山吐月残夜水明楼唐明贤诗多正格如杜甫律诗用偏格者十无一二【沈括笔谈】文章自东汉以来气象则已卑矣分为三国又裂为南北天下大乱士气不振而又杂以秾纎轻淫靡嫚之风乱以鄙俚悍鲁暴悖之气至于唐而大坏矣虽人才众多如贞观风俗平治如开元而惟文章之衰未有能振其弊者愈当贞元中独却而挥之上窥典谟中包迁固下逮骚雅沛然有余浩乎无穷是愈之才有见于圣贤之文而后如此其在夫子之门将追游夏而及之而比之于汉以来龌龊之文人则不可【张右史韩愈论】或传王荆公称竹楼记胜欧阳公醉翁亭记或曰此非荆公之言也某以为荆公出此言未失也荆公之评文章常先体制而后工拙盖观蘓子瞻醉白堂记曰文辞虽极工然不是醉白堂记乃是韩白优劣论耳以此考之优竹楼记而劣醉翁亭记是荆公之言不疑也　好作竒语自是文章一病要当以理为主理得而辞顺文章自然出羣观杜子美到防州后诗韩退之自潮州还朝后文章皆不烦绳削而合矣　陈履常作文深知古人之闗键其论事救首救尾如常山之蛇　凡为文须读司马子长韩退之文每作一文皆有宗有趣终始闗键有开有阖如四渎虽纳百川或汇而为广泽汪洋千里要自发源徃海耳骂人文虽竒不作可也东坡文章妙天下其短处在好骂切勿袭其轨也　凢为文自作语最难老杜诗退之作文大抵无一字无来处盖后人读书俱少故谓韩杜自作此语耳古之能为文章者真能陶冶万物虽取古人之陈言入于翰墨如灵丹一粒防铁成金也文章虽为儒者末事然既学之又不可不知其曲折至于推之使髙如太山之崇崛如垂天之云作之雄壮如沧江八月涛海运吞舟之鱼又不可守绳墨使俭陋也【黄鲁直】余以古文为三等周为上七国次之汉为下周之文雅七国之文壮伟其失骋西汉之文华赡其失缓东汉而下无取焉　永叔谓为文有三多看多做多啇量多也　退之作记记其事耳今之记乃论也少游谓醉翁记亦用赋体　扬子云之文好竒而卒不能竒也故思苦而词难善为文者因事以出竒江河之行顺下而已至于触山赴谷风物激然后尽天下之变子云唯好竒故不能竒也韩退之上尊号表曰钩陈太防星纬咸若昆仑渤澥涛波不惊世莫能轻重之也　国初士大夫例能四六然用散语与故事耳杨文公笔力豪赡体亦多变而不脱唐末五代之气又喜用古语以切对为工乃进士赋体耳欧阳公始以文体为对属文善叙事不用故事陈言而文益髙次退之云凡为文宁拙无巧宁朴无华宁粗无弱宁僻无俗作诗亦然也【陈后山诗话】贾谊鵩赋源流自檀弓来欧文长于陈情如泷冈阡表甚胜【里客谈】吾尝闻唐人论文章下韩退之为栁子厚下栁子厚为刘梦得下刘梦得为杜牧下杜牧为李翶皇甫湜最下者为元稹白居易盖白以澄澹简质为工而流入于鄙近譬如淫哇之歌虽足以快心便耳不可颃之韶濩翺湜优柔泛滥而词不掩理杜牧清深劲峻而体乏歩骤梦得俊逸丽缛而时窘邉幅子厚雄健飘肆有悬崖峭壁之势不幸而不发于仁义而发于躁诞至退之然后淳粹温润骎骎乎为六经之苗裔何则文章者天地之竒气造物者常啬于与人故愚者终身而不得智者得其幽防之思勇者得其果敢之气雕者得其玲珑之声巧者得其藻绘之容是数者得不能尽然犹足以取髙于天下盖必兼是数者之才而后得其纯全中正之气锦绣五藏雕镂万化明以寓物象之形容幽以露鬼神之竒怪小而歌咏乎虫鱼鸟兽之情大而羽翼乎礼乐刑政之具随时抑扬为歌颂讥刺之音以舒发其懽愉愁叹湮郁之志而始终出入于仁义为禹稷之谟伊周之训箕子之畴伏羲之易孔子之春秋而天地之蕴始尽矣　子厚文辞醇正虽不及退之至气格雄絶亦退之所不及然子厚论著大抵非怨愤必刺毁辩论语下篇尤害道文章渉秦汉而病夫六经之于道譬犹一气之
  </div>
  <div class="pagination">
   <a href="记纂渊海_page100.html">
    上一页
   </a>
   <span>
    ...
   </span>
   <a href="记纂渊海_page96.html">
    96
   </a>
   <a href="记纂渊海_page97.html">
    97
   </a>
   <a href="记纂渊海_page98.html">
    98
   </a>
   <a href="记纂渊海_page99.html">
    99
   </a>
   <a href="记纂渊海_page100.html">
    100
   </a>
   <span class="current-page">
    101
   </span>
   <a href="记纂渊海_page102.html">
    102
   </a>
   <a href="记纂渊海_page103.html">
    103
   </a>
   <a href="记纂渊海_page104.html">
    104
   </a>
   <a href="记纂渊海_page105.html">
    105
   </a>
   <a href="记纂渊海_page106.html">
    106
   </a>
   <span>
    ...
   </span>
   <a href="记纂渊海_page102.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
