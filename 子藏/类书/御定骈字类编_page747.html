<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 747 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 747 页/共 1019 页</h1>
    <div class="content">


　　御定骈字类编卷一百八十八
<子部,类书类,御定骈字类编>
　　钦定四库全书
　　御定骈字类编巻一百八十九
　　草木门十四
　　梅
　　梅花【宋史乐志太宗所制之曲有落丨丨调　又艺文志宋初丨丨千咏二巻彭克玉壶丨丨三百咏一巻　初学记武帝女夀阳公主卧含章檐下丨丨落公主额上成五岀花拂之不去皇后留之自后有丨丨妆续搜神记醴陵县有小水一处名丨丨泉水流出有新斫木片入穴才容人行数十歩便开明朗然　龙城】
　　【录隋开皇中赵师雄迁罗浮一日天寒日暮在醉醒间因憇仆车于松林间酒肆傍舍见一女人淡妆素服出迓师雄时已昏黒残雪对月色防明师雄喜之与之语但觉芳香袭人语言极清丽因与之扣酒家门得数杯相与饮顷醉寝师雄亦懵然但觉风寒相袭乆之时东方已白师雄起视乃在大丨丨树下上有翠羽啾嘈相顾月落参横但惆怅而已　梅谱绿萼梅凡丨丨附蒂皆绛紫色惟此纯绿枝梗亦青好事者比之九疑仙人萼绿华　又早丨丨胜直脚梅呉中春晚二月始烂熳独此品于冬至前已开故得早名　白帖大庾岭上丨丨南枝已落北枝方开　癸辛杂识丨丨无仰开者盖自能巧避风雪耳　万花谷曾端伯以丨丨为清友木草白丨丨古方未见用者近时有丨丨汤又有蜜溃丨丨法又丨丨粥法用落英入熟米粥再煮食之故杨诚斋有蜜防丨丨带露餐及脱蕊收将熬粥吃之句学斋呫哔荆州记谓陆凯与范蔚宗相善凯自江东遣使寄丨丨一枝诣长安与范蔚宗并诗一絶云折花逢驿使寄与陇头人江南无所有聊赠一枝春后世纷纷】
　　【举用多矣皆以陆范为证不知刘向説苑已载越使诸发执一枝梅遗梁王梁王之臣曰韩子者顾左右曰乌有一枝梅乃遗列国之君则折梅遣使始此矣　华光道人画梅谱其法有枯梅新梅繁梅山梅疎梅野梅宫梅江梅园梅盘梅其木不同不可无别也诗曰十种丨丨木须凭墨色分莫令无辨别写作一般春　四民月令元日服丨丨酒却老　西湖志孤山在重湖之间以其浮于水上若岛屿然亦名孤屿故多梅林处士放鹤之地又名丨丨屿　五国故事煜景之次子尝于宫中以绿钿刷隔眼糊以红罗种丨丨于其外　明一统志丨丨堂在开封府许州治北宋苏轼尝为咏丨丨诗又丨丨村在南雄府飞云峯路侧　又丨丨桥在广德州城北门昔桥傍有梅树竒絶可爱　宣和画谱御府藏滕昌祐画丨丨鹅梳翎鹅茴香鹅水际鹅拒霜花鹅等图各一　图绘寳鉴呉镇字仲圭号丨丨道人画山水师巨然亦能墨花墨竹　呉僧莲儒画禅仲仁防稽人住衡州花光山以墨晕作丨丨如影然别成一家所谓写意者也　曹邺梅妃传妃有萧兰棃园丨丨鳯笛玻杯剪刀绮窗八赋　杨维桢鐡笛道人自传鐡笛道人者防稽人初号丨丨道人防稽有鐡崖山其髙百丈上有萼绿丨丨数百植层楼出丨丨积书数万巻是道人所居也　宋濓王冕传乃携妻拏隐于九里山种豆三畆粟倍之树丨丨千桃杏居其半芋一区薤韭各百本引水为池种鱼千余头结茅庐三间自题为丨丨屋女红余志南华封丨丨为寄春君　扪虱新话诗有格有韵如渊明诗是其格髙谢灵运池塘春草之句乃】
　　【其韵胜也格髙似丨丨韵胜似海棠花　杨慎升庵词品陶景寒夜怨云夜云生夜鸿惊凄切嘹唳伤夜情后世填词丨丨引格韵似之　深雪偶谈丨丨单题难工尚矣至以丨丨二字置之五七言中随其意趣足而成律尤为难工近世杜小山子野寻常一様窗前月才有丨丨便不同殊爽人意律之唐人是非本色天乐赵公放了吏人无一事坐看山鸟吃丨丨端是秀语然不过絶句非有琢对之艰也秋壑贾公送朝客颈聫云丨丨见处多留句谏草藏来定得名圆稳优游方之天乐冬夜颔聫禽翻竹叶霜初下人立丨丨月正髙虽静独有境或者以其短气其他卷什一无可摘自从和靖先生死见説丨丨不要诗斯语虽鄙要未为虚论　竹坡诗话林和靖赋丨丨诗有疎影横斜水清浅暗香浮动月黄昏之语脍炙天下殆二百年东坡晚年在恵州作丨丨诗云纷纷初疑月挂树耿耿独与参横昏此语一出和靖之气遂索然矣　洞天清录古琴以断文为证然断有数等有蛇腹断其纹如丨丨头此为极古非千余载不能有也　山家清供山栗橄防薄切同食有丨丨风韵名丨丨脯　皮日休桃花赋序余尝慕宋广平之为相贞姿劲质刚态毅然疑其鐡肠与石心不解吐婉媚辞然覩其文而有丨丨赋清便富艳得南朝徐庾体殊不类其为人也　张镃梅品序丨丨为天下神竒而诗人尤所酷好淳熈嵗乙巳予得曹氏荒圃于南湖之滨有古梅数十爰辍地十畆移植成列增取西湖北山别圃红梅合三百余本筑堂数间以临之又挟以二室东植千叶湘梅西植红梅各一二十章前为轩楹如堂之数花时居宿其中环洁辉映夜如对月因名曰玉照　朱元荐忆庾岭丨丨赋序至元甲午予客燕山别庾岭丨丨且两载矣天寒嵗晏旅思无聊悠然动寻梅之想呜呼广平见丨丨于榛莽之中尚喟然赋之况不见丨丨可无一语以寄相思之意乎东阁主人啓予言志感而成兴遂作忆庾岭丨丨赋　梁简文帝丨丨赋年归气新揺芸动尘丨丨特早偏能识春　孔武仲田家坡赋溪塘湛其防波兮丨丨落而飞浮　晋子夜春歌杜鹃竹里鸣丨丨落满道　又孟珠曲适闻丨作丨花落已成子　刘义庆逰鼍湖诗丨丨覆树白桃杏发荣光　鲍照中兴歌丨丨一时艳竹叶千年色　梁武帝子夜春歌兰叶始满地丨丨已落枝　梁简文帝有所思乐府何时一可见更得似丨丨　又雪里觅丨丨诗絶讶丨丨晩争来雪里窥　梁元帝和刘上黄春日诗栁絮时依酒丨丨乍入衣　沈约初春诗无事逐丨丨空教信杨栁　庾肩吾嵗尽应令诗丨丨应可折倩为雪中看　呉均丨丨落乐府独有丨丨落飘荡不依枝　何逊春雪寄族人治书思澄诗本欲似丨丨翻悲似玉屑　王淑英妻刘氏暮寒诗丨丨自烂熳百舌早迎春　荀济赠隂梁州诗栁絮亟如丝丨丨屡成雪庾信丨丨诗常年腊月半已觉丨丨阑不信今春晩俱来雪里看　又杨栁歌欲与丨丨留一曲共将长笛管中吹　徐陵春情诗竹叶裁衣带丨丨奠酒盘　隋帝幸江都作鸟声争劝酒丨丨笑杀人　张正见赋得垂栁映斜谿诗不分丨丨落还同横笛吹　江总丨丨落诗腊月正月早惊春众花未发丨丨新　又杨栁条青楼上轻丨丨色白雪中明　又新入姬人应令诗丨丨栁色春难徧情来春去在须防　卢照邻首春诗丨丨扶院吐兰叶绕阶生　杜审言大酺诗丨丨落处疑残雪栁叶开时任好风　沈佺期冬日集安乐公主山池诗丨丨寒待雪桂叶晩留烟　孙逖咏后庭梅诗闻唱丨丨落江南春意深　刘言史竹里梅诗竹里丨丨相并枝丨丨正发竹枝垂　王维剧嘲史寰诗清风细雨湿丨丨骤马先过碧玉家　孟浩然除夜防张少府宅诗旧曲丨丨唱新正柏酒传　又过呉张二子檀溪别业诗丨丨残腊月栁色半春天　李白诗羌笛丨丨引呉溪陇水清　又从军诗笛奏丨丨曲刀开明月环又与史郎中钦聼黄鹤楼上吹笛诗黄鹤楼中吹玉笛江城五月落丨丨　杜甫弟观赴蓝田取妻子喜寄诗廵檐索共丨丨笑冷蕊疎枝半不禁　又江梅诗梅蕊腊前破丨丨年后多　又寄杨桂州谭诗丨丨万里外雪片一冬深　髙适人日寄杜拾遗诗栁条防色不忍见丨丨满枝空断肠　又同卫八题陆少府书斋诗深房腊酒熟髙院丨丨新　王翰立春日有感诗堤邉杨栁开青眼肯傍丨丨共嵗寒　刘长卿晦日陪辛大夫宴南亭诗萱草全无叶丨丨徧压枝　又州驿奉饯张侍御公诗丨丨分路逺扬子上潮寛　戴叔伦和汴州李相公勉人日喜春诗烟添栁色看犹浅鸟踏丨丨落已频　又送李明府之任诗丨丨堪比雪芳草不知秋　又旅次寄张郞中诗却是丨丨无世态隔墙分送一枝春　卢纶送陈明府赴萍县诗丨丨成雪岭橘树当家僮　冷朝阳立春诗丨丨将栁色徧思越乡人韩愈答张彻诗丨丨灞水别宫烛骊山醒　刘禹锡杨栁枝词塞北丨丨羌笛吹淮南桂树小山词　元稹】
　　【酬乐天春寄防之诗一树丨丨数升酒醉寻江岸哭东风　白居易忆杭州丨丨因叙旧游寄萧协律诗三年闲闷在余杭曾为丨丨醉防塲　卢仝诗相思一夜丨丨发忽到窗前疑是君　张籍送蛮客诗知君却回日记得丨丨名　卢僎十月丨丨书赠诗君不见巴乡气候与华别年年十月丨丨发　张祜塞上闻笛诗一夜丨丨笛里飞冷沙晴槛月光辉　宋济塞上闻笛诗借问丨丨何处落风吹一夜满闗山　韩偓丨丨诗丨丨不肯傍春光自向深冬着艳阳　又湖南丨丨一冬再发偶题于花援诗湘浦丨丨两度开直应天意别栽培韦庄旧居诗不知何处笛一夜叫丨丨　林逋丨丨诗吟懐长恨负芳时为见丨丨輙入诗　王安石正月】
　　【晦与仲元自淮上复至齐安诗意行却得前年路看尽丨丨看竹来　蘓轼松风亭下丨丨盛开诗春风岭上淮南村昔年丨丨曾断魂　又再用前韵诗罗浮山下丨丨村玉雪为骨冰为魂　又丨丨诗春来幽谷水潺潺的皪丨丨草棘间　又次韵杨公济丨丨诗秾李争春犹辨此更教踏雪看丨丨　又章质夫寄恵崔徽真诗为君援笔赋丨丨未害广平心似鐡　又四时词真态生香谁画得玉奴纎手嗅丨丨　又二月三日防灯防客诗冷烟湿雪丨丨在留得新春作上元　又元日立春诗殷勤更下山隂雪要与丨丨作伴来　黄庭坚王才元恵梅花三种诗旧时爱菊陶彭泽今作丨丨树下僧　秦观马上口占诗霜风棱棱万木枯丨丨破萼犹含须　陈造郢州守风诗今夜石城楼上角不妨重聼小丨丨　又次韵张秀才诗翩然一马度平楚时见碧溜浮丨丨　叶适薛端明挽诗空山稳对丨丨宿错向林逋墓里寻　杨万里探梅诗一树丨丨开一朶恼人偏在最髙枝　又早行鸣山诗殷勤唤醒丨丨睡枝上春禽一两声　又谢尤延之提举郎中自山间恵访长句诗剡藤染出丨丨赋句似丨丨花似句　又壕上感春诗坐看丨丨一万枝化成粉蝶作圑飞　又东窗梅影上有寒雀往来诗丨丨寒雀不须摹日影描窗作画图　又寓倅防寒夜不寐诗楼头吹动丨丨曲梦里犹疑燕寝香　又庆长叔招隐诗急雪穿帘绕蜡灯丨丨防笑古铜瓶　又送简夀王主簿之官临桂诗诗客清晨冲雨入丨丨一夜为君开　又送林子方直阁秘书将漕闽部诗丨丨园里荔枝村颇记张灯作上元又晓过皁口岭诗何时上到丨丨岭北望螺峰半防苍又除夕送次公子入京受县诗春回雨防溪声里人醉丨丨竹影中　陆游一笑诗莫愁艇子急冲雨何逊丨丨频倚防　又城南寻梅得诗青羊宫里春来早初见丨丨第一枝　范成大睡起诗心情书卷无佳句时节丨丨有好枝　又与正夫明元游陈侍御园诗年年我是重来客处处丨皆旧识丨　戴复古雪中送别诗片云不隔丨丨月一雪翻成栁絮风　又赠张季冶诗梦绕丨丨帐愁生苜蓿盘　又立春后二首诗丨丨丈人行栁色少年时　赵师秀林逋墓下诗丨丨千树白不是旧时村　又呈蒋薛二友诗鸟飞竹叶霜初下人立丨丨月正髙　又姑苏台诗天无雨雪丨丨早地有波涛雁影深　翁卷寄葛天民诗鐡柱仙人观丨丨处士庐　又寄张季思诗长忆丨丨好时节访君船泊古枫桥　徐玑晓诗已瘦丨丨影犹干竹叶声　又孤坐呈客诗寒烟添竹色疎雪乱丨丨　刘克庄别教器之诗轻烟小雪孤行路折賸丨丨寄一枝　又懐安道中诗快着征衫鞭瘦马要看二十里丨丨　谢翺山中道士诗留客一杯清苦蜜蜂房知是近丨丨　戴昺天台道上早行诗箯舆轧轧过清溪溪上丨丨压水低　又立春前一日雪诗草亭只在丨丨外知与人间隔防尘又雪后草亭诗丨丨面目冷于冰亦笑山翁草作亭元好问人日懐张纬文诗见草堂下　又曹得一扇头诗机中秦女仙去月底丨丨晚开　又阎商卿还山】
　　【中诗田家闭门风雪深丨丨开时酒应熟　又南溪诗南溪酒熟清而醇北溪丨丨发兴新　赵秉文栽梅诗月落参横画角哀横眠正作丨丨梦　又雪意诗慇懃急遣蓬莱使探到丨丨破防分　又东京见梅诗二月天东冻未苏丨丨市骨也清癯　许古扇国诗山禽共作丨丨梦物性由来嬾是真　史士举晋祠诗只欠东风小篱落丨丨疎淡月笼隂　王良臣杂诗粥鱼敲落檐头月犹在丨丨醉梦间　刘勲元夜隂晦诗空庭不见丨丨月寂寞春隂最恼人　周昻雪诗竹叶旧时酿丨丨何处村　王敏夫同东岩元先生论诗诗林逋仙去防来年惊见丨丨第二篇　李俊民戏书诗贪作丨丨梦都忘栁絮禅　又送母受益之洛阳诗借问丨丨堂上月不知别后防回圆　耶律楚材过闾居河诗隋堤栁絮风何处越岭丨丨信莫凭　又过覃懐诗而今重到覃怀地却与丨丨作主人　虞集送易用昭诗满窗柿叶题都徧短防丨丨画不如　又谢书巢恵丨丨诗巢翁逺送丨丨树正在东风四日前　揭傒斯题潇湘八景图诗昏昏竹篱处却恐是丨丨　杨载奉题伯父双峯樵隐诗对门开竹径临水种丨丨　张翥丁亥元日诗丨丨院落雨声中窗外春寒淰淰风　刘清叟诗除香除影咏丨丨　朱德润陪于思庸训导登道山亭观梅诗道山亭下丨丨村坡仙作诗为招魂　贡师泰送明原道赴南丰判官诗见蕨菜下　黄庚对客诗见谷雨下　又江上客懐诗丨丨应念人孤寂寒夜吹香入竹帘　郑元祐王元章梅诗孤山无复有丨丨寂寞咸平处士家　又飞龙亭诗旧邸丨丨落新亭栁线垂　陈髙客黄山诗天寒鸿雁满南国嵗晩丨丨开故园　杜本秋兴诗七闽荔子丹砂颗五岭丨丨玉雪标方夔秋晚杂兴诗丨丨南国梦苜蓿故宫秋　许谦放櫂行丨丨照眼送寒色酒晕着脸生春和　程钜夫】
　　【送人赴浙东木绵提举诗桕林白绽丨丨小柿实红垂橘弹圆　萨都拉赠答来复上人诗今日归来如昨梦自锄明月种丨丨　又送南安鎭抚赵南山棒表西省诗今日又随天表去丨丨香里立沙墀　陈旅题画梅诗处士桥邉古岸隈丨丨偏向小园开　戴表元铜山寺口初见丨丨书寄何则顔诗今日春风吹梦醒铜山寺口见丨丨　郝经后聼角行一喷牵残杨栁风五更吹落丨丨月　岑安卿次韩明善题推篷图诗丨丨一味只宜冬江上孤舟水邉屋　钱惟善西湖竹枝词谁家处子如冰雪行傍丨丨不见人　谢宗可纸帐诗清悬四壁剡溪霜髙卧丨丨月半牀　顾英补之竹卷诗美人清梦断丨丨却写相思在脩竹　又夜宿三塔诗半夜塔铃传梵语一林江月照丨丨　文及翁西湖贺新郎词借问孤山林处士但掉头笑指丨丨蕊】梅树【尔雅梅柟疏陆玑云丨丨皮叶似豫樟叶大如牛耳一头尖赤心华赤黄子青不可食　宋书符瑞志大明三年三月己夘甘露降乐游苑丨丨　东方朔外传朔门生三人俱行乃见一鸠一生曰今当有酒一生曰其酒必酸一生曰虽得酒不得饮也三生皆到须防主人出酒即安樽于地而覆之讫不得饮乃问其故曰出门见鸠饮水故知得酒鸠飞集丨丨故知酒酸鸠飞去所集枝折故知不得饮之　锦带书冻雨洗丨丨之中火云烧桂林之上　郭槖驼种树书凡移大丨丨去其枝梢大其根盘沃以沟泥无不活者　泛舟录过西石亭丨丨满林邑人游赏处也　梁简文帝春日看梅花诗昨日看丨丨新花已自生　张正见梅花落乐府满酌金尊催玉柱落丨丨下宜歌舞　又赋得梅林轻雨应教诗丨丨耿长虹芳林散轻雨　刘方平梅花落诗新嵗芳丨丨繁华四面同　王适咏江邉梅诗忽见寒丨丨开花汉水濵　杨万里题刘寺僧房诗试问锦屏无恙否向来丨丨已无多　刘克庄葺居诗旋移丨丨临窗下准备花时要索诗】
　　梅蕊【行都纪事某邑宰因预借违防遭按而归其郡郡将乃宰公之故因留连燕有妓慧黠得宰罢官之由时方仲秋讴渔家傲十月小春丨丨绽宰云何太早耶答曰方预借也宰公大慙　梁简文帝从顿暂还城诗见蒲心下　杜甫十二月一日诗未将丨丨惊愁眼要取楸花媚逺天　刘禹锡早春对雪诗丨丨覆堦铃阁暖雪峯当戸戟枝寒　又和令狐相公玩白菊诗桂丛慙并发丨丨妒先芳　叶适戴肖望挽词交情丨丨尽哀意栁芽疎　陆游诗清泉冷浸疎丨丨　杨万里和罗巨济山居十咏诗园花皆手植丨丨独禁寒　又观雪诗落尽琼花天不惜封他丨丨玉无香　袁裒秋雪聫句见荞花下】
　　梅蕾【范成大丙午元夕书懐诗见蕉心下　陆游雪后诗菊根萌已动丨丨意先香　又丨初破丨行江路】
　　梅萼【苏轼往富阳新城李节推先行三日留风水洞见待诗溪邉晓溜浮丨丨知君系马岩花落　杨万里小瓶梅花诗丨丨才开已乱飞不堪雨打更风吹王世赏立春后十日登楼诗溪丨初破丨屋雪半融银虞集癸酉嵗晚留上方观诗坐到夜深谁是伴数枝丨丨一铜瓶　顾瑛以冻合玉楼寒起粟分韵得冻字】
　　【诗佳人象管怯初寒银瓶丨丨犹含冻】
　　梅蘤【陈樵垂丝海棠赋方丨丨之雨别属杏艳之云乖　欧阳修奉酬圣俞诗见兰臯下】
　　梅葩【竹坡诗话见梅子下】
　　梅英【桂海虞衡志海南香气皆清淑如莲花丨丨鹅棃蜜脾之类焚一博投许气翳弥室翻之四面悉香至煤烬气不焦　黄庭坚春近诗见草色下】
　　梅苞【张耒诗栁梢黄弱丨丨破更放东风防日寒】
　　梅朶【白居易诗粉片妆丨丨金丝刷栁条　又波拂黄栁梢风揺白丨丨　韦庄诗草根防吐翠丨丨半含霜　李公昂词近小春黄菊犹葩早丨将丨】
　　梅子【梅谱江丨野生者不经栽接花小而香丨小而硬竹坡诗话今日校谯国集适此两卷皆公在宣城时诗但句中时有与昔时所见不同者如病起一诗云病来乆不上层台窗有蜘蛛径有苔多少山茶丨丨树未开齐待主人来此篇最为竒絶今乃改云为报园花莫惆怅故教太守及春来非特意脉不伦然亦何等语又如樱桃欲破红改作绽红梅粉初坠素改作梅葩殊不知绽葩二字是世间第一等恶字岂可令入诗来韩偓诗阶前摘得青丨丨先向钗头带一双　又见客入来佯不语手搓丨丨映中门　寒山诗罗袖盛丨】
　　【丨金鎞挑笋芽　无名氏诗楝花开后风光好丨丨黄时雨意浓　苏轼雨晴后歩至四望亭下鱼池上诗海棠真一梦丨丨欲尝新　陈师道立春诗鸟啼残雪未成尘丨丨梢头已着春　范成大夏日田园杂兴诗见麦花下　又石湖书事诗卢橘丨丨黄樱桃桑椹紫又食罢书事诗见荳蔲下　又次温伯用林公正刘庆光倡和韵诗前山后山丨丨雨屯云日夜相吞吐　杨万里闲居初夏午睡起诗丨丨留酸软齿牙芭蕉分绿与窗纱　又上元后和昌英叔丨丨诗露酣月蕊苍茫外丨丨山矾伯仲间　陆游林间书意诗垂绿笋梢风正恶防黄丨丨雨初来　薛季宣端午行旗翻稻花风棹涩丨丨雨　林光朝挽李制干子诚诗河东健笔惟诸薛丨丨冈邉为勒铭　戴昺春日杂兴诗半落杏花初过雨防酸丨丨已生仁　赵晦暮春诗压枝丨丨半青黄叶底残红雨褪香　方夔初夏杂兴诗楝花零落鱼初发丨丨青黄雨不干　杨维桢漫兴诗杨花白白棉初迸丨丨青青核未生　又过沙湖书所见诗五月落残丨丨雨沙湖水髙三尺强】
　　梅实【诗摽有丨其丨七兮笺丨丨尚余七未落喻始衰也　栁宗元梅雨诗丨丨迎时雨苍茫值晚春李存次髙元博韵诗丨丨得调鼎松明胜然烛】
　　梅核【本草丨丨明目益气不饥　戴复古题陈景明梅庐诗手栽丨丨待成林慈母当年属望深】梅根【宋书百官志卫尉晋江右掌冶铸领冶令三十九戸五千三百五十冶皆在江北而江南则有丨丨及冶塘二冶皆属扬州不属卫尉　又邓琬传陈庆至钱溪不敢越钱溪于丨丨立砦　旧唐书音乐志估客乐齐武帝之制也布衣时尝游樊邓追忆往事而作歌曰昔经樊邓役阻潮丨丨渚感忆追往事意满情不叙画梅谱体谓丨丨也其法根不独生须分为二一大一小以别隂阳一左一右以分向背隂不可加阳小不】
　　【可加大然后为得体故诗曰根莫与独发独发则成孤二体强同势开源有放殊　庾信枯树赋北陆以杨叶为闗南陵以丨丨作冶　唐寅金粉福地赋桃叶渡头问扇之新声丨丨渚上邀长樯之行客　孟浩然夜客宣城诗火识丨丨冶烟迷杨叶洲张宪估客行发舟石头城系舟丨丨渚】
　　梅株【唐寅惜梅赋县庭有丨丨焉吾不知植于何时防一畆其疎疎香数里其披披侵小雪而更繁得陇月而益竒　元稹酬乐天雪中见寄诗撼落不教封栁眼扫来偏尽附丨丨】
　　梅枝【陈普莲花赋丨丨可以知乾坤之消息蓂荚可以知月数之虚盈　刘长卿至饶州寻陶十七诗丨丨横岭峤竹路过湘源　梅尧臣依韵和胡武平懐京下游好诗见兰溪下　苏轼月季花再生诗腊果缀丨丨春杯浮竹叶　陈造早梅诗倏看媚白破丨丨更喜娇黄着栁丝　杨万里和汤叔度雪诗更觉丨丨殊摘索只惊蓬鬓却羁单　又郡中上元减旧例三之二诗月轮贴至梅花背错认丨丨作桂枝　又送蔡定夫赴湖南提刑诗见菊后下　赵偕题梅书于周砥道宅壁间诗老丨丨老花逾妙防度相看正眼开　黄庚渔舍观梅诗寒云漠漠防墙隂潇洒丨丨出竹林】
　　梅枿【张雨诗隂涧残丨丨临流一向欹】
　　梅梢【苏轼次韵杨公济梅花诗丨丨春色防防和作意南枝翦刻多　黄庭坚春近诗年华已伴丨丨晚春色先从草际归　朱子诗丨丨雪蕊空　杨万里蜡梅诗天向丨丨别出竒国香未许世人知　又寒雀诗百千寒雀下空庭小集丨丨语晚晴　又携家小歇严州建德县簿防晓起诗偶聼丨丨啼一鸟举头立看独多时　又新霜诗瓦脊生春总琼玉丨丨着粉忽琅玕范成大坐啸斋书懐诗月侵灯影吏方去春徧丨丨官未知　又丙午新正书懐诗莫言此外都无事栁眼丨丨正索诗　戴昺欧阳相士谒书诣梁权郡诗霜眠芽屋可无酒春到丨丨怕有花　又送史子贯归觐且迎妇诗江行枫叶防何里春到丨丨次第花　方回次韵夹谷子括呉山晚眺诗霜明枫叶红于染春防丨丨玉不寒　赵秉文忆橙诗可怜虚度丨丨月无计相陪竹叶香　髙宪元夕无灯诗多情惟有丨丨月拍酒楼头照管弦　郝经正月三日见月诗忽闻归雁惊回首新月丨丨又一年　周邦彦瑞龙吟词章台路还是褪粉丨丨试华桃树】
　　梅叶【酉阳杂俎野悉蜜出拂林国亦出波斯国苗长七八尺叶似丨丨四时敷荣　本草发明藏器曰嵩阳子言清水揉丨丨洗蕉葛衣经夏不脆时珍曰夏衣生霉防丨丨煎汤洗之即去】
　　梅林【金史毕资伦传阿海南征军次丨丨闗不得过阿海问诸将谁能取此闗者资伦首出应命问须军士防何曰止用资伦所统足矣不烦余军明日迟明出宋军不意引兵薄之遂取丨丨闗阿海军得南行　又布萨安贞传宋黄统制团兵五千保黄土闗闗絶隘素有备坚壁不出安贞遣轻兵分左右军潜登别以兵三千直逼闗门宋兵溃夺黄土闗遂入丨丨闗　世説魏武行役失汲道军皆渴乃令曰前有大丨丨饶子甘酸可以解渴士卒闻之口皆出水乗此得及前源　庾信出自蓟北门行丨丨能止渴复姓可防兵　张正见陪衡阳王游耆阇寺诗清风吹麦陇细雨濯丨丨　徐坚送张説巡邉诗雨濯丨丨润风吹麦野凉　崔备诗少留攀桂树长渴望丨丨　苏轼食防榔诗渴思丨丨咽饥念黄独举　陈造次韵严文炳兼简张守诗丨丨破玉香沾袂池水揺漪渌泛堂　杨万里雪后东园午望诗见莱甲下　戴复古田园吟桐树着花茶户富丨丨无实秫田荒　方夔沃祥卿和前韵见寄再和答之诗西阁丨丨迷雨浦画桥松韵接寒滩】
　　梅条【王恽番禺杖诗灵夀轻无奈丨丨皱可捼】
　　梅影【陆游诗月上忽看丨丨出风髙时送雁声过　杨万里庆长叔招饮诗丨丨舞风风舞雪劝人何苦怯金船　王琢元夜雪诗独有中天端正月一尊丨丨属闲人　陈髙题画诗美人期不来月照丨花丨　王恽梦陈节斋诗揽衣起行歩落月丨丨满庭空断肠陈樵玉雪亭诗台髙渐见石棱长枝重不禁丨丨斜陈栎诗月移丨丨上窗纱恰读新篇对月华　何中诗寒沙丨丨路防雪酒香村　汪藻词新月娟娟夜寒江静山涵斗起来搔首丨丨横窗瘦】
　　梅晕【廖道南瑞应灵雪赋松涛鸣而冻水壑丨丨发而凝江臯】
　　梅色【王勃春思赋竞道西园丨丨浅争知北阙栁隂稀李峤游禁苑陪幸临渭亭遇雪应制诗拂树添丨丨过楼助粉妍　李适奉和立春游苑迎春诗淑气初衔丨丨浅条风半拂栁枝新】
　　梅香【埤雅丨花优于丨桃花优于色　梅谱蜡梅香极清芬殊过丨丨初不以形质贵也　虞世南诗竹开霜后翠丨动雪前丨　崔日用诗曲池苔色冰前液上苑丨丨雪里飘　杜甫诗市桥官栁细江路野丨丨崔涂诗细雨满江春水涨好风留客野丨丨　秦观早春诗酒力渐消歌扇怯入帘飞雪带丨丨　陆游看】
　　【梅归马上戏作本为梅花判痛饮却嗅丨丨消宿酲又晚歩湖堤诗残尊倒酒无余沥出圃寻丨认暗丨范成大赏雪骑鲸轩诗丨丨不可耐但觉酒肠渴　戴复古清凉寺有怀真翰林诗丨为有丨竒似雪酒能无闷妙于诗　叶颙述懐诗一径丨丨云满地半窗花影月笼纱　陈防僧房诗灯尽寒侵幌丨丨梦过桥　又归田录盛文肃公丰肌大腹而睂目清秀丁晋公疎瘦如削梅学士询性喜焚香窦元賔不喜修饰经时未尝沐浴故时人语曰盛肥丁瘦丨丨窦臭也】
　　梅气【梁元帝和鲍常侍龙川馆诗苔文随溜转丨丨入风香】
　　梅味【谈撰卉木皆感于春气而后发生独梅开以冬其故何哉盖东方动以生风风生木故曲直作酸则酸者木之性惟丨之丨最酸乃得气之正故先众木而华】
　　梅魂【袁桷述旧诗午窗钩竹影冻笔防丨丨　谢宗可有丨丨诗　张飬浩客中除夕诗香返丨丨春一脉愁丛灯影夜千端】
　　梅肉【本草曾鲁公痢血百余日陈应之用盐水丨丨一枚研烂合腊茶入醋服之一啜而愈】梅韵【梅谱丨以丨胜以格髙故以横斜疎瘦与老枝怪竒者为贵其新接穉木一嵗抽嫰枝直上或三四尺如酴釄蔷薇辈者呉下谓之气条此直宜取实规利无所谓韵与格矣】
　　梅格【梅谱梅圣俞诗云认桃无緑叶辨杏有青枝当时以为着题东坡诗云诗老不知丨丨在更看绿叶与青枝盖谓其不韵为红梅觧嘲云】
　　梅品【丨丨宋张镃撰】
　　梅种【果疏丨丨殊多既花之后青而如豆可食者曰消梅脆梅绿萼梅消梅最佳以其入口即消也熟而可食者曰鹤顶梅且霜梅梅酱梅供一嵗之咀嚼园林中不可少】
　　梅类【梅谱蜡梅本非丨丨以其与梅同时香又相近色酷似蜜脾故名蜡梅】
　　梅片【陈傅良诗栁绵着歌茵丨丨堕妆额】
　　梅心【庾肩吾侍宴应令诗见蒲节下　元稹寄浙西李大夫诗栁眼丨丨渐欲春白头西望忆何人　阎长言送丽酒丽橙与秀实御史诗骢马朝回画阁深遥知春意领丨丨　毛麾魏城马南端以异香见贻诗见兰甲下】
　　梅须【杨万里休日城上诗池靣得风呈绉碧丨丨经雨褪危黄】
　　梅额【干淳嵗时记呉梦窗玉楼春云茸茸貍防遮丨丨金蝉罗剪胡衫窄　呉融还俗尼诗栁睂丨丨倩妆新笑脱袈裟得旧身】
　　梅颊【范成大元夕风雨诗冻涩笙簧犹可耐滴皴丨丨势须嗔】
　　梅藻【梁简文帝饯庐陵内史王修应令诗园丨敛新丨阶蕙结初芳】
　　梅桃【李质艮岳赋轩重闉之敞敞植丨丨以时冈】
　　梅杏【礼记内则见芝栭下　山海经中山经灵山其上多金玉其下多青防其木多桃李丨丨　埤雅丨至北方多变而成丨故人有不识者地气使然也　宣和画谱赵昌善画花果名重一时今御府所藏丨丨图一　潘岳闲居赋石榴蒲萄之珍磊落蔓衍乎其侧丨丨郁棣之属繁荣丽藻之饰华实照烂言所不能极也李时勉北京赋桃李丨丨安榴丹椹　杜甫竖子至诗樝棃且缀碧丨丨半传黄　齐已夏日草堂诗园林】
　　【坐清影丨丨嚼红香　元稹和乐天秋题曲江诗丨丨春尚小芰荷秋已衰】
　　梅李【尔雅葴寒浆疏案本草酸浆一名醋浆陶注云处处人家多有叶亦可食子作房房中有子如丨丨大皆黄赤色　昜林丨丨冬实国多盗贼　谢恵连祭古冢文见瓣下　左思蜀都赋榹桃函列丨丨罗生张説奉和圣制春日出苑应制诗雨洗亭臯千畆绿风吹丨丨一园香　叶颙正月十二日雪中感懐诗丨】
　　【丨争妍冷更荣杨花飞絮湿尤轻　王逢丨隐鸿山诗伯鸾吾所慕丨丨况鱼肥】
　　梅栁【陶潜蜡日诗丨丨夹门植一条有佳花　骆賔王畴昔篇故园丨丨尚余春来时勿使芳菲歇　杜审言早春逰望诗云霞出海曙丨丨渡江春　孟浩然早春送弟还乡诗乡园欲有赠丨丨着花攀　杜甫诗天邉丨丨树相见防回新　韦应物咏春雪诗不悟风花冷翻令丨丨迟　韩愈韶州留别张端公使君诗来往再逢丨丨新别离一醉绮罗春　卢仝酬愿公雪中见寄诗丨丨意却活园圃冰始融　韩偓诗还道墙西丨丨树残花摘索映髙塘　陈师道送欧阳叔弼知蔡州诗丨丨作新诗兴动可令千里不同风　陈造苦雨诗西湖丨丨月裘马趁箫鼔　又净居劝农诗簿书堆里得抽身丨丨风前触眼新　王庭珪夜郎归日答葛令恵诗诗门前丨丨换新叶忽得故人相问书　元好问杏花诗丨丨防曾同故事樱桃才得缀芳辰　叶颙已酉新正诗丨丨芳容穉松篁老态多】
　　梅柏【雷公炮炙论丨丨砂如梅子许大夜有光照见一室】
　　梅竹【画鉴汤叔雅江右人墨梅甚佳大抵宗补之别出新意画丨丨水仙松枝墨戏皆入妙　太平清话洪觉范能画丨丨每用皁子胶画梅于生绢扇上灯月映之宛然影也　沈佺期峡山寺赋序峡山寺者名端州连山夹江颇有竒石飞泉回落悉从丨丨下过渡口至山顶石道数层斋房浴室渺在云汉　王惮疎梅寒雀图诗长记扁舟过武彛仙家丨丨满清溪　周昂即事诗谁人与话西园路丨丨而今似画图　贡奎同朱克斋蒋教授游大梵寺诗丨丨野人家横塘跨古槎】
　　梅兰【画论观画之妙先观气韵次观笔意骨法位置傅染然后形似此六法也若看山水墨竹丨丨枯木竒石墨花墨禽等游戏翰墨髙人胜士寄兴写意者慎不可以形似求之】
　　梅菊【画鉴米元晖丨丨花卉杂师古作卷后必题诗或赞防皆新竒】
　　梅莲【罗虬花九锡花九锡亦须兰蕙丨丨辈乃可披襟】
　　梅芦【李质艮岳赋矧丨丨之二渚结云浪与浮阳】
　　梅栗【诗山有嘉卉侯栗侯梅笺山有美善之草生于丨丨之下人取其实蹂践而害之令不得蕃茂喻上多赋敛富人财尽而弱民与受困穷】
　　梅榴【白居易诗风折丨丨艳露坠木兰英】
　　梅葛【汤显祖豫章揽秀楼赋腭青峯于丨丨指缑氏于岩椒】
　　梅棠【山海经中山经岷山江水出焉东北流注于海其上多金玉其下多白珉其木多丨丨】梅梓【山海经中山经崌山江水出焉东流注于大江其木多楢杻多丨丨　又岐山其上多白金其下多鐡其木多丨丨多杻楢】
　　梅槐【资暇录丛有似蔷薇而异其花叶稍大者时人谓之枚櫰实语讹强名也当呼为丨丨】梅棕【晁补之新城游北山记竹间丨丨森然如鬼魅离立突鬓之状二三子又相顾魄动而不得寐】梅天【图绘寳鉴黄齐作风烟欲雨图非隂非霁如丨丨雾晓霏防晻霭之状殊有深思　吕温宗礼欲往桂州苦雨诗农人辛苦绿苗齐正爱丨丨水满堤　窦常北固晚眺诗小园芒种后丨丨风雨凉　朱庆余诗丨丨马上愁黄鸟泽国帆前见白云　呉融雨夜诗旅夕那禁雨丨丨己思秋　陈造定海甲寅口号见麦秋下　范成大晚春田园诗见芦根下　杨万里风雨诗丨丨笔墨都生醭棐几文书嬾拂尘　楼钥求仲抑招游山归途遇雨诗丨丨气清润空翠行可挹　张建春赏诗润入丨丨雨乍晴唤回春意有新莺】梅雨【埤雅江南三月为迎丨丨五月为送丨丨　歳华纪丽四月丨丨注丨熟时丨　四时纂要闽人以立夏后逢庚日为入丨芒种后逢壬日为出梅得丨乃宜耕耨　庚溪诗话江南五月梅熟时霖雨连旬谓之黄丨丨然少陵曰南京犀浦道四月熟黄梅湛湛长江去冥冥细雨来盖唐人以成都为南京则蜀中丨丨乃在四月也及读栁子厚诗曰梅实迎时雨苍茫值晚春愁深楚猿夜梦到越鸡晨海雾连南极江云暗北津素衣今尽化非为帝京尘此子厚在岭外诗则南粤丨丨又在春末知是丨丨时候所至早晚不同　扪虱新话北人不识梅南人不识雪盖梅至北方则变而成杏今之江湖二浙四五月间梅欲黄而雨谓之丨丨转淮而北则否亦地气然也语曰南人不识雪向道是杨花然南方杨实无花以此知北人不但不识梅而且无丨丨南人不识雪则亦不识杨花矣　明一统志丨丨潭在温州府瑞安县东四十五里上有飞瀑数十尺分流四道而下又名仙岩瀑布　张説奉和圣制喜雨赋五月有丨丨之名三春有谷雨之气　王十朋双瀑赋不见夫银河落于半天兮破庐阜之山色丨丨飞于石门兮敞芝田之灵迹　唐太宗咏雨诗和风吹绿野丨丨洒芳田　李峤四月奉教诗见麦风下　郎士元送崔侍御往容州宣慰诗荆门晓色兼丨丨桂水春风过客船元稹哀病骢诗见菰蒋下　白居易诗衣斑丨丨长须熨　李贺江楼曲鼍吟浦口飞丨丨竿头酒旗换青】
　　【苎　朱庆余镜湖西岛诗见药酒下　温庭筠西江上送渔父诗三秋丨丨愁枫叶一夜篷舟宿苇花　郑谷送许棠先軰之官泾县诗见芜湖下　罗隐送魏校书兼呈曹使君诗村店酒旗沽竹叶野桥丨丨泊芦花徐夤送王校书往清源诗见麦田下　林逋寄呉肃秀才诗竹风过枕簟丨丨润巾箱　梅尧臣送葛都官南归诗江南羃羃丨丨时风帆差差并鸟飞　苏轼徐熙杏花诗却因丨丨丹青暗洗出徐熙落墨花　又舟行至清逺县见顾秀才极谈恵州风物之美诗江云漠漠桂花湿丨丨翛翛荔子然　秦观寄题倪敦复北轩诗檐度蕙风鸣鴶鵴壁经丨丨画螔蝓　陈造次韵髙賔王见投诗见麦秋下　范成大水乡酌别诗一帘丨丨炉烟外三叠阳闗烛泪前　又李翚知县作亭西湖上诗见麦秋下　又送子文杂言隂谷云低丨丨多黄山涤源溪涌波　翁卷送刘成道诗出门丨丨滑浮棹浙河深　黄公度道间即事诗半湿半晴丨丨道乍寒乍暖麦秋天　方回过湖口望庐山诗江行初见雪中梅丨丨霏防棹始回　陈防马头馆居诗栁烟笼岸碧丨丨着衣斑　萨都剌淮安王氏小楼诗满江丨丨风吹散无数青山对水来】
　　梅风【梁昭明太子中吕四月啓丨丨拂户牖之内麦气拥宫阙之前　许敬宗麦秋赋扇渐秀于丨丨润岐苗于谷雨　栁防奉和晚日子江应制诗丨丨吹落□酒雨减轻尘　李贺湖中曲横船醉眠白昼闲渡口丨丨歌扇薄　史逹祖万年欢词两袖丨丨谢桥邉岸痕犹带隂雪匆匆灯市草痕青发】
　　梅飇【王勃采莲赋见麦雨下】
　　梅雪【明一统志丨丨斋在漳州府城内明林弼建以为读书之所　崔防之奉酬韦嗣立祭酒诗鸣驺喷丨丨飞盖曳松烟　李商隐莫愁诗雪中梅下谁与期丨丨相兼一万枝　段成式嘲飞卿诗栁烟丨丨隐青楼残日黄鹂语未休　赵嘏广陵答崔琛诗棹倚隋家旧院墙栁金丨丨扑檐香　苏轼次韵詹适宣德小饮防亭诗涛雷殷白昼丨丨耿黄昏　又次韵周开祖长官见寄诗醉看丨丨清香过夜棹风船骇汗流　刘诜送文儒教赴南安诗南中少人事山水清可咏嵗晚不负君丨丨三百顷　刘迎清明前一日作丨丨已残春过半一尊无处与公闲】
　　梅霖【薛士隆雁荡山赋九龙垂头而下来丨丨飘洒以雰零】
　　梅露【杨万里有丨丨堂燕客夜归诗】
　　梅暾【陈樵丨丨石诗篁竹萧萧暗水鸣朝暾奕奕耿残星】
　　梅月【贯休寄王涤诗丨丨多开户衣裳润欲滴岳珂诗寂寞丹心耿丨丨挑灯频问夜何如】梅夏【唐明皇端午三殿宴羣臣诗序喜麦秋之有登玩丨丨之无事　薛道衡丨丨应教诗长廊连紫殿细雨应黄梅】
　　梅山【左传楚师伐郑侵费滑胥靡献于雍梁右回丨丨后汉书郡国志密有丨丨　宋史神宗纪熙宁五年十一月章惇开丨丨置安化县　水经注渠又东不家水注之出京县东南丨丨北溪春秋襄公十八年蔿子冯公子格率鋭师侵费右回丨丨杜预曰在密东北即是山也　明一统志丨丨在和州含山县东南五里唐天寳中改曰楼隐山山多梅树昔曹操行师至此军士皆渴因指山上梅林军士渴遂止　又丨丨在开封府郑州西南三十五里春秋楚蔿子冯率师侵费滑还师于此　又丨丨在处州府檡山东南二山之麓士大夫多居焉　陆游梅子真泉铭距防稽城东北七里有山曰丨丨山之麓有泉曰子真泉　晁补之开丨丨诗开丨丨梅山开自熙宁之五年其初连峯上参天峦崖盘阂羣蛮　杨万里度大庾岭题云封寺诗丨丨未到未教休到得丨丨始欲愁又题南雄驿外计堂诗见草树下】
　　梅峯【湖山胜槩上天竺灵感观音院有肃仪亭丨丨庵明一统志丨丨在抚州府金谿县南十五里旧传刘仙师尝吹鐡笛呼雨上有遗迹又丨丨在潮州府程乡县西二里】
　　梅岭【史记东越传楼船将军杨仆使使上书愿便引兵击东越上曰士卒劳倦不许罢兵令诸校屯豫章丨丨待命　陈书始兴王叔陵传晋世王公贵人多丨丨及彭卒叔陵啓求于丨丨之乃发故太傅谢安旧墓弃去安柩以其母　宋史地理志泸州军乐共城元丰四年置堡砦四江门砦镇溪堡丨丨堡大洲堡元史都哩布哈传陈友谅防江西诏拜江西行省平章政事与平章政事伊克衮河等分道进讨遂泛海南】
　　【下趋广东驻师揭阳治兵由丨丨以图江西　艮岳记髙于雉堞翻若长鲸腰径百尺植梅万本曰丨丨　明一统志丨丨在建宁府崇安县东从籍里朱子诗云去路霜威劲归程雪意深玉梅疎半落犹足慰幽寻　又丨丨堡在泸州江安县西南一百二十里汉诸葛亮屯兵处　王起江南春赋髙低兮丨丨残白逦迤兮枫林列翠　张説冬日见牧牛人担青草归诗欲持丨丨花逺竞榆闗雪　卢照邻梅花落诗丨丨花初发天山雪未开　张九龄诗为我更南飞因书至丨丨　杜甫诗短日行丨丨寒山落桂林　刘长卿送裴端公使岭南诗桂林无落叶丨丨自花开　孙鲂题丨丨泉诗丨丨旧闻传林亭势峞然　贾岛别苏台知已诗人过丨丨上嵗嵗北风寒　李羣玉闻鹧鸪诗曾泊桂江深岸雨亦于丨丨阻归程　苏轼诗回首天涯一惆怅却登丨丨望枫宸　杨万里感兴诗一来丨丨外三见木棉花耶律楚材雪轩老人邦杰乆不恵书作诗怨之不闻旧信传丨丨试道新诗怨雪轩　黄庚闻角诗明朝丨丨花飞雪未必都因昨夜风】
　　梅岑【书蕉昆仑一名昆岑君山一名娲宫武当一名篸岭普陀一名丨丨青城山一名天谷大复山一名胎簪衡山一名芝冈东海一名岱渊　名山记补陀落迦山在定海县东北往时髙丽日本新罗诸国皆由此取道以风信一名丨丨山　呉莱甬东游记丨丨梅子真炼药处梵书所谓补陀落迦山也】
　　梅谷【宋史地理志熙宁砦管下狼井安逺窦信丨丨开疆凡五堡　明一统志丨丨水在泽州沁水县城东杏谷水自城西丨丨水自城西北合流东入沁河韩驹送曾宏父诗丨丨旧题幽谷引橘陂新和渼陂篇】梅坂【干淳起居注从太上皇至后苑丨丨看早梅】
　　梅冈【辍耕录由绎已堂过锦胭廊百八十楹直通御前廊外即后苑梅花千树曰丨丨亭曰冰雪亭　西湖游览志丨丨园宋韩蕲王别业】
　　梅洞【明一统志丨丨砦在叙州府长宁县境宋政和中置后废】
　　梅坡【玉堂杂记见梅堂下　白珽西湖赋蔼丨丨之緑英逆花家之红霭】
　　梅屿【张雨诗踏雪抱琴丨丨晓典衣沽酒栁桥春】
　　梅坞【明一统志丨花丨在常州府宜兴县东南三十六里　黄庭坚答王才元恵梅花诗舍人丨丨无闗鎻携酒俗人来未曾　陈造次韵徐监岳诗凄风剥香丨丨滑轻烟暝翠竹行深　朱子雪后诗丨丨任从长笛防竹窗闲把短檠挑　范成大病中闻西园新花已茂及竹径皆成诗丨丨桃蹊斫竹初三旬髙卧信音疎元好问续小娘歌竹溪丨丨静无尘二月江南烟雨春　许衡诗芳菲丨丨盛要醉竹花间　髙啓题朱氏】
　　【梅雪轩诗石城山居丨万丨冒雪曾来扣僧户】
　　梅岩【湖山胜槩郊坛斋宫有易安斋丨丨髙孝两朝御和诗满堦椶梠有江月庵笻写亭　李质艮岳赋俯明秀之杰阁晞丨丨及春华】
　　梅湖【徐陵丹阳上庸路碑涛如白马旣碍广陵之江山曰金牛孰辨丨丨之路　梅尧臣早发大信口诗丨丨到不逺寄信向田园】
　　梅溪【隋书地理志见菊潭下　金史地理志归德府邓州南阳县有豫山百重山丰山丨丨水白水清泠水　邓德明南康记平周县﨑村有丨丨谿有石穴入数十歩如峡向里一处旷朗似屋髙十余丈此穴出钟乳　齐谐记呉兴故邺县东三十里有丨丨山山根直竪一石可髙百余丈至青而圆如两间屋大四面斗絶仰之千云外无登陟之理　明一统志丨丨在宁国府旌德县东三十里源出鳬山北流二十余里入宁国县界　又丨丨在湖州府安吉县东北二十里上多生梅每嵗或开紫花一枝故号紫丨丨其水北入苕溪　又丨丨在温州府平阳县西三十里宋郡人林尧民种梅其旁因名　又丨丨在潮州府程乡县东六十里发源汀贑恵三州中有龙潭下有防辣滩滩声澎湃喧豗闻于数里　又丨丨闗在镇逺府城东六十里　又丨丨桥在叙州府南溪县北三十里岸多梅树　呉均与顾章书丨丨之西有石门山　张籍丨丨诗自爱新梅好行寻一径斜　皎然冬日丨丨送裴方舟宣州诗平明疋马上村桥花发丨丨雪未消　苏轼将之湖州戏赠莘老诗见茶芽下】
　　梅渚【宋史地理志政和七年始于上清寳箓宫之东作万嵗山西有万松岭岭畔有倚翠楼上下设两阁阁下有平地凿大方沼沼中作两洲东为芦渚亭曰浮阳西为丨丨亭曰雪浪】
　　梅川【明一统志丨丨城在岷州卫城东北三十里又有丨丨寨丨丨桥】
　　梅洲【诸葛颍诗张帆渡栁浦结防隐丨丨　蔡孚奉和圣制龙池篇歌台舞榭宜正月栁岸丨丨胜往年李德裕诗兰野凝香管丨丨动翠篙　范成大诗堵田溪渊清洄洄丨丨问路寒云堆】
</div>
    <div class="pagination">
<a href="御定骈字类编_page746.html">上一页</a><span>...</span><a href="御定骈字类编_page742.html">742</a><a href="御定骈字类编_page743.html">743</a><a href="御定骈字类编_page744.html">744</a><a href="御定骈字类编_page745.html">745</a><a href="御定骈字类编_page746.html">746</a><span class="current-page">747</span><a href="御定骈字类编_page748.html">748</a><a href="御定骈字类编_page749.html">749</a><a href="御定骈字类编_page750.html">750</a><a href="御定骈字类编_page751.html">751</a><a href="御定骈字类编_page752.html">752</a><span>...</span><a href="御定骈字类编_page748.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
