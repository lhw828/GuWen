<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 35 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 35 页/共 1019 页</h1>
    <div class="content">　　【日月下　又野望诗见风壤下　包何送泉州李使君诗丨丨百越路市井十洲人　李嘉祐送苏修诗爱尔无羁束丨丨恣意过　戴叔伦雨诗啼鸟丨丨静落花溪水香　元稹修龟山鱼池示众僧诗丨丨莫厌看经坐便是浮生得道时　卢仝自咏诗日月黏髭鬓丨丨鎻肺肠　王建上李益庶子诗竒险驱囘还寂寞丨丨经用始鲜眀　又初授太府丞诗检案事多闗市井听人言志在丨丨　又洛中张籍新居诗丨丨且喜重重见亲故应须得得来　张祜题樟亭诗晚霁凭虗槛丨丨四望通　鲍溶上巳日诗世间禊事风流处镜里丨丨若画屏　周贺送张諲之睦州诗浅深看水石来往逐丨丨　杜牧自宣城赴官上京诗千里丨丨何处好防人襟韵一生休　李商隠寄永道士诗共上丨丨独下迟阳台白道细如丝　马戴送朴山人归新罗诗丨丨过海半乡树入舟中　薛逢题筹笔驿诗身依豪杰倾心术日对丨丨演阵圗　方干和于中丞登扶风亭诗郭里丨丨全占寺村前竹树半藏溪　陆希声山居即事诗满川风物供髙枕四合丨丨借画屏　清江送坚上人归天竺寺诗丨丨零夜雨花岸上春潮　护国别盛安诗欲除豺虎论三畧莫对丨丨咏四愁　陆游云门道中诗不须苦觅东柯谷是处丨丨可寄家　刘因老大诗题品丨丨宁有讳收罗风月不妨亷　赵孟頫题龚圣予山水圗诗当年我亦画丨丨云白山青咫尺间　倪瓉题以中野亭诗一榻丨丨供夏簟满江烟雨看春潮　又洞防志长安东七万里有丨丨山头有井云从中出若土徳王则黄云出火徳王则赤云出水徳王则黒云出金徳王则白云出木徳王则青云出寰宇记宕渠披衣山上有丨丨寺寺中有池去果州嘉陵江三十里江水或浅其池亦浅或涨其池亦涨号曰天生池　眀一统志丨丨在扬州府寳应县西南一百二十五里上有白龙潭水四时不竭山上云起即雨又丨丨在兖州府宁阳县西十五里上有穴出云　又丨丨在建昌府城西南六十五里山常出云唐时有虎岩师迁化于此　又丨丨在朝鲜国朔州西南　又丨丨州在楚雄府　又丨丨阁在扬州府城南宋守吕公着建】
　　云岫【陶潜归去来辞丨无心以出丨鸟倦飞而知还钱起春暮题温处士园林诗触兴丨生丨随耕鸟下林　李频镜湖夜泊诗涨接星津流荡漾寛浮丨丨动虗空　姚合早春山居寄知己诗见风泉下　蘓轼归去来集字诗丨丨不知逺中车行复前　陆游感旧诗忆昔初乗上峡船雪滩丨丨过聮翩】
　　云岩【唐书地理志丹州咸宁郡县丨丨武徳元年析义川置　眀一统志丨丨废县在延安府宜川县西北七十里后魏置唐因之宋熙宁中省为镇　又丨丨山在懐庆府城东北六十里山谷深邃云气氤氲因名又丨丨山在邵武府光泽县南其山苍翠秀丽髙出云表　又丨丨书院在邵武府丨丨山下宋果斋李方】
　　【子讲学之所　又王丘咏史诗丨丨响金奏空水滟朱顔　髙适同羣公题中山寺诗平原十里外稍稍丨丨深　萧颖士仰答韦司业垂访诗缅懐丨丨路欲往无由縁　杜牧逢故人诗尘路事不尽丨丨闲好归】云岭【林泉髙致水有四溪溅朴松石溅朴丨丨飞泉雨中瀑布雪中瀑布烟溪瀑布逺水鸣榔云溪钓艇歴代名画记宗炳字少文自为画山水序曰画象布色构兹丨丨　江逌咏秋诗鸣雁薄丨丨蟋蟀吟深榭岑参相国冀公东斋诗宅占鳯城胜窗中丨丨寛皇甫曾寄张仲甫诗悲风生旧浦丨丨隔东田　苏轼】
　　【寄恵建茶诗葵花玉不易致道路幽险隔丨丨　又送参寥诗阅世走人间观身卧丨丨】
　　云仞【谢灵运山居赋本文成之素心要王子于丨丨】
　　云顶【元史巴延巴图噜传丁巳从都元帅纳琳城成都及领兵围丨丨山下其城　茅亭客话程君友开寳九年春往丨丨山寺遇道士引一黒狗见君友云愿与我携拄杖药囊到青城山当倍酬尔直君友忻然随之入一小径有观宇依山临水松桂清寂道士取丹一粒令吞之曰尔且归家吾至九月八日当来迎尔君友拜谢未终黒狗起吠因出门避之向来所遇如失寂无影响见负薪者问之云是青城山洞天观路　明一统志丨丨山在兴化府仙游县东北峯之旁为漈坑古语云漈坑卿监无人识丨丨峯前出状元　又丨丨山在温州府瑞安县东山有齐云洞潄月潭瀑布泉黄帝池又丨丨山在成都府金堂县南五十里有神泉方丈许澄清如镜云霞常覆其上　贯休游丨丨山晚望诗丨丨聊一望山灵草木竒　无可题崔驸马林亭诗更买太湖千片石叠成丨丨绿防峩　倪瓉送僧游天台诗坐寻丨丨千峯石归趁江头八月潮】
　　云峡【元好问丨丨诗序君璋启事西凉行台公以宣和寳石为贶竒秀温润君璋目之曰丨丨邀词客赋诗予亦同作】
　　云峯【水经注谷水自缺门而东广阳川水注之水出广阳北山东流注于谷南望微山丨丨相乱　眀一统志丨丨洞在袁州府万载县西九十里洞内有涧水产石燕里人祈雨尝穷其源以辰巳时入出则日西矣沈约豫章文宪王碑洪源迈于委水丨丨冠扵削成栁宗元南岳丨丨寺和尚碑乾元元年某月日皇帝】
　　【曰予欲俾慈仁怡愉洽于生人惟浮圗道允迪乃命五岳求厥元徳以仪扵下惟兹岳上扵尚书其首曰丨丨大师法证凡莅事五十年贞元十七年乃没　谢灵运初发入南城诗虽未登丨丨且以欢水宿　唐中宗石淙诗霞衣霞锦千般状丨丨云岫百重生　张说清逺江峡山寺诗丨丨吐月白石壁淡烟横　又游洞庭湖湘诗霓裳若有来觏作丨丨侧　张九龄洪州西山祈雨诗独宿丨丨下萧条人吏稀　陈子昂合州津口别弟不及有忆诗林岸随天转丨丨逐望新　沈佺期入少宻溪诗丨丨苔壁绕溪斜江路香风夹岸花　卢僎奉和李令扈从温泉宫赐游骊山韦侍郎别业诗风后轩皇佐丨丨谢客居　王维过香积寺诗不知香积寺数里入丨丨　李颀夏宴张兵曹东堂诗丨丨峩峩自氷雪坐对芳尊不知热　杜甫对雨书懐诗东岳丨丨起溶溶满太虚　李羣玉送隠者归罗浮诗春山杳杳日迟迟路入丨丨白犬随　杜牧题茶山诗等级丨丨峻寛平洞府开　李商隠魏侯第东北楼堂诗霞绮空留段丨丨不带根　方干题严子陵祠诗苍翠丨丨开俗眼澄烟水浸尘心　皮日休樊榭诗欲买重栖隠丨丨不售钱　黄滔寄杨賛圗学士诗今日江南驻舟处莫言归计为丨丨　齐已新秋诗露彩朝还冷丨丨晚更竒　又元史胡炳文传东南学者因其所自号称丨丨先生】
　　云峤【杜甫忆郑南玭诗见风杉下　姚合诗宿愿眠丨丨浮名系鏁闱　曹松翠岩寺诗溅缾丨丨水逆磬雪川风　李俊民肖山堂诗微茫数烟岫巉絶对丨丨　又南史齐临贺王子岳传子岳字丨丨】云岳【魏书慕容如意传于时国家士马屯积京南跨州连镇势侔丨丨主将骁雄按钾在所莫不殉忠死难效节奉时此之不可生心白曜足知之矣陆云赠汲郡太守诗朔风徽止鸿渐丨丨】
　　云屿【陆龟蒙种鱼诗凿池收赪鳞疎疎置丨丨　唐彦谦游南眀山诗忽闻吼蒲牢落日下丨丨】云巘【陶景许长史旧馆坛碑大天之内复有小天三十六所并拓防地空亘涂水脉辟闱风岫通气丨丨此本号句曲　王安石送春诗朱甍飞动浮丨丨天外管箫来宛转　马祖常度居庸闗诗飞鞚陟丨丨决眦尽圗画】
　　云岊【王勃游庙山赋蹑霞冈扵玉砌歩丨丨于金坛】
　　云岛【孟浩然宿天台桐柏观诗见风帆下　白居易秋江晚泊诗扁舟泊丨丨倚櫂念乡园　卢栯和于中丞登越王楼诗丨丨孤征雁烟帆一叶舟　方干初归镜中寄陈端公诗丨丨采茶常失路雪龛中酒不闗扉】
　　云崖【江总摄山栖霞寺碑藕丝萦髪丨丨失彩　郭元超水藻赋见风壑下　许敬宗奉和执契静三邉应诏诗地游穷北际丨丨尽西陆　綦毋潜题西霞寺诗殿转丨丨阴僧探石泉渡】
　　云岑【杜甫过津口诗和风引桂楫春日涨丨丨　李绅泝西江诗空阔逺看波浪息楚山安穏过丨丨】云崿【江淹莲花赋弃剑海岫龙举丨丨　谢朓纪功曹中园诗兰亭仰逺风芳林接丨丨　鲍照临川王服竟还田里诗丰雾粲草华髙月丽丨丨】
　　云嶂【张说奉酬韦祭酒诗近念鼎湖别遥思丨丨深张九龄别孙侍御诗丨丨天涯尽川途海县穷陶翰望太华赠卢司仓诗见星坛下】
　　云崦【圗绘寳鉴杜楷作枯木断崖丨丨烟岫之态思致颇达　陆游梦归诗丨丨鉏畬粟烟畦挽野蔬】云岚【白居易春游上林寺诗熙熙风土暖蔼蔼丨丨积】
　　云峒【宋史兵志昭州四砦注昭平丨丨西岭立山】
　　云巅【孟郊送卢汀侍御归天徳幕诗见日北下袁裒东湖聮句乳彪号涧侧哀狖啸丨丨】
　　云蒙【眀一统志丨丨山在淳安县南三十里毎天欲雨先有云雾滃然此山顶】
　　云晃【眀一统志丨丨山在千崖宣抚司南十五里】
　　云珑【眀一统志丨丨山在开封府宻县北三十里】
　　云居【豫章古今记丨丨山在建昌西四十里　眀一统志丨丨山在潼川州安岳县东南上有葛仙洞崖畔勒龟鹤二字　又丨丨庵在延庆州永宁县东北二十五里延统十年建　又丨丨圣水寺在杭州府治南洪武中赐额　又丨丨寺在顺天府石经山上　贾岛送徐员外赴河中诗丨丨闲独往长老出房迎　皮日休过丨丨院元福上人旧居诗重到丨丨独悄然隔窗窥影尚疑禅　又宋史艺文志丨丨和尚示化实录一卷】
　　云谷【急就篇板柞所产谷口斜注谷口在北即今之丨丨冶谷是也斜口在南山今斜谷是也　眀一统志丨丨山在临江府东北二十五里有寺曰龙居　又丨丨在建宁府建阳县西北七十里　又丨丨书院在邵武府建宁县南宋待制俞丰读书之所后致政归扁曰丨丨书院　孟郊寄院中诸公诗见月溪下　皮日休双声溪上思诗草彩欲夷犹丨丨空澹荡罗邺鶑诗暖辞丨丨背残阳飞下东风翅渐长】
　　云洞【湖山胜槩丨丨园杨和王府有万景天全方壶丨丨潇碧天机云锦紫翠间濯缨五色云玉龙玲珑金粟洞天砌台等处花木皆蟠结香片极其华洁　又眀一统志丨丨桥在辰州府溆浦县治东下有石岩常生云雾　唐大享拜洛乐章言旋丨丨兮蹑烟涂永宁中宇兮安下都】
　　云陇【曹唐小游仙诗丨丨琼花满地香碧纱红水徧朱堂】
　　云磴【皮日休和鲁望道室书事诗松膏背日凝丨丨丹粉经年染石牀　姚孝锡诗松根纒石瘦丨丨出岩斜　倪瓉题画诗见风林下】
　　云丘【南方草木状丨丨竹一节为船出扶南然今交广有竹节长二丈其围一二丈者往往有之】云石【拾遗记员峤山东有丨丨广五百里駮骆如锦扣之片片则蓊然云出　捜神记北郡从事超字义起有神女来从之自称天上玉女东郡人姓成公字智琼天帝遣令下嫁遂为夫妇赠诗曰飘飖浮勃述敖曹丨丨滋芝英不须润玉徳与时期神仙岂虗降应运来相之　杜甫简吴郎司法诗见风江下　杨敬述奉和圣制夏日游石淙山诗逺近风泉俱合杂髙低丨丨共参差】
　　云水【水经注林水自源西流于泷水又与丨丨合　又王十朋蓬莱阁赋前瞻鉴湖满目丨丨　尹秋夜游防湖诗江上饶竒山防罗丨丨间　王维送贺遂员外诗苍茫葭菼外丨丨与昭丘　李颀塞下曲金笳吹朔雪铁马嘶丨丨　杜甫题郑著作防诗台州地阔海溟溟丨丨长河岛屿青　又刈稻了咏懐诗稻获空丨丨川平对石门　卢纶送抚州周使君诗龙节随丨丨金铙动里闾　戴叔伦古意丨丨俱无心斯可长伉俪　白居易池鹤诗临风一唳思何事怅望青田丨丨遥　李绅海榴亭诗揺落旧丛丨丨隔不堪行坐数流年　姚合送刘禹锡郎中赴苏州诗丨丨计程千里逺轩车送别九衢空　施肩吾送絶尘子归旧隠诗丨丨千重绕洞门独归何处是桃源　张祜送韦整尉长沙诗见风帆下　李商隠滞雨诗故乡丨丨地归梦不宜秋　温庭筠赠郑处士诗飘然随钓艇丨丨是天涯郑谷驾部郑郎中荣加金紫诗纵游丨丨无公事贵买琴书有俸钱　黄滔雁诗洞庭丨丨潇湘雨好把寒更一一知　又送僧诗新劚松萝还不住爱寻丨丨拟何之　懐素寄衡岳僧诗祝融髙座对寒峯丨丨昭丘防万重　贯休实禅师见访诗茶烟黏衲叶丨丨透衡茅齐已过商山诗丨丨侵天老轮蹄到月残　皎然春游东西武丘寺诗丨丨夹双刹遥疑涌平陂　苏轼游】
　　【孤山访恵勤恵思二僧诗出山回望丨丨合但见野鹤盘浮圗　又赠李道士诗故教世世作黄冠布韈青鞵弄丨丨　陆防寒夜移疾诗时人正作市朝梦老子已成丨丨身　李俊民宿海防寺诗青山丨丨窟杖锡防时来　袁桷戯题桦皮诗拟制小冠韬短发意行丨丨一枝藤】
　　云海【眀一统志丨丨楼在琼州府治宋建　张说相州前池别许郑二判官诗无因留絶翰丨丨意差池沈佺期答魑魅代书寄家人诗何堪万里外丨丨已溟茫　孟浩然除夜逢张少府诗丨丨泛瓯闽风潮泊】
　　【岛濵　张子容送孟浩然归襄阳诗见风潮下　髙适蓟门不遇诗见风雪下　李白闗山月诗眀月出天山苍茫丨丨间　又送王屋山人魏万囘王屋诗仙人东方生浩荡弄丨丨　刘长卿夕次檐石湖诗万里丨丨空孤帆向何处　卢纶送元昱尉义兴诗欲成丨丨别一夜梦天涯　韩愈诗苍苍丨丨路歳晚将无据　白居易孔雀诗放归飞不得丨丨故巢深　刘禹锡歩虗词阿母种桃丨丨际花落子成三千歳　陆游秋夜出门观月诗雁来惨淡沙场外月出苍茫丨丨间　熊鉌客里书事诗清髙鸣雁低丨丨漂泊流萤傍竹帘】云河【宋史萧注传往天圣中郑天益为转运使尝责其擅赋丨丨洞今丨丨乃落蛮数百里盖年侵歳吞驯致于是臣已尽得其要领周知其要害今不取异日必为中国忧】
　　云江【杜甫赠虞司马诗沙岸风吹叶丨丨月上轩】
　　云湖【浔阳记晋义熙中吴扵丨丨中为鱼塞有人语之晚当有大鱼攻塞幸勿害之曰诺顷之大鱼至羣鱼从之同侣不知杀之其夕风雨晦鱼悉飞上木间因呼为飞鱼迳去徳化县城西二里　孙逖寻龙湍观归湖中诗星使下仙京丨丨喜画晴】
　　云洲【眀一统志丨丨在吉安府万安县北贑江濵唐贾崇为防州刺史赴阙舣舟扵此忽见洲上五色云起因名】
　　云泽【说苑荆文王得如黄之狗箘簬之矰以畋扵云梦三月不反得舟之姬滛朞年不听朝保申諌曰先王卜以臣为保吉今王得如黄之狗箘簬之矰畋扵丨丨三月不反及得舟之姬朞年不听朝王之罪当笞】云渚【沈亚之乞巧文惟丨丨之震秋兮天旷碧以凝暮白居易题王处士郊居诗半依丨丨半依山爱此令人不欲还】
　　云汀【杜甫酬薛判官见赠诗羽毛净白雪惨澹飞丨丨又向夕诗鹤下丨丨近鸡栖草屋同　白居易菩提寺上方晚望诗石阁僧上来丨丨雁飞下李羣玉湖阔诗夕霏生水寺初月尽丨丨】
　　云淇【陆云答兄平原诗沈曜元渚挹庇丨丨】
　　云洄【水经注自砥柱以下五户以上其间一百二十里河水竦石桀出势连襄陆盖亦禹凿以通河疑此阏流也其山虽开尚梗湍流激石丨丨澴波怒溢合有一十九滩水流迅急势同三峡】
　　云湄【阮籍咏懐诗焉得凌霄翼飘飖登丨丨裴休题泐潭诗泐潭形胜地祖塔在丨丨】
　　云津【晋书褚陶传吴平召补尚书郎张华见之谓陆机曰君兄弟龙跃丨丨顾彦先凤鸣朝阳谓东南之寳已尽不意复见褚生机曰公但未覩不鸣不跃者耳华曰故知延门之徳不孤川岳之寳不匮矣　眀一统志丨丨桥在平阳府平水神祠前　又丨丨书院在吉安府泰和县治南龙洲之上宋嘉定间里人刘逢原建曽歴记　无名氏黄云捧日赋防覃日域泽被丨丨孟郊赠李观诗舍予在泥辙飘迹上丨丨　又赠万年陆郎中诗江鸿耻承眷丨丨未能翔】
　　云涧【陆游自咏诗淘丹丨丨冷采药乳穴幽】
　　云堑【贯休春游凉泉寺诗丨丨含香啼鸟细茗瓯擎乳落花迟】
　　云谿【溪同晋书张协传七命见风谷下　唐书艺文志范摅丨丨友议三卷　宋史艺文志周孚丨丨类集三十卷　又种放传性嗜酒尝种秫自醸每曰空山清寂聊以养和因号丨丨醉侯　林泉髙致丨丨钓艇见云岭下　又眀一统志丨丨桥在南阳府内乡县顺阳保　又丨丨观在青州府莒州城北八里金泰和间建　又丨丨院在南昌府城西梅岭宋袁陟尝与曽巩王安石来游后卜居其旁　常建第三峯诗寻空静余响嫋嫋丨丨钟　杜甫行次盐亭县诗丨丨花淡淡春郭水泠泠　韦应物寄庐山椶衣居士诗俗客欲寻应不遇丨丨道士见犹稀　皇甫曽锡杖诗防法防身帷振锡石瀬丨丨深寂寂　张籍别鹤诗双鹤出丨丨分飞各自迷　马戴题女道士居诗不饵住丨丨休丹罢药畦　方干题寳林寺禅壁诗邃岩乔木夏藏寒牀下丨丨枕上看　又赠式上人诗纵居鼙角喧阗处亦共丨丨邃僻同】
　　云壑【宋史艺文志玉庭丨丨集三卷　江淹闽中草木颂烟岫相珍丨丨共寳　孔稚圭北山移文诱我松桂欺我丨丨　宋之问安平王宴别序贵而为王錬形丨丨　曹防艮岳赋俯丨丨之沈沈视烟霄之杳杳张九龄晚憩王少府东阁诗披轩肆流览丨丨见深重　又奉使自蓝田玉山南行诗征骖入丨丨始忆歩】
　　【金门　尹同燕公泛洞庭诗幸奏潇湘丨丨意山旁容与动仙桡　李颀赠别穆元林诗转浦丨丨媚渉江花岛连　韦应物秋景诣琅邪精舍诗上陟岩殿憩暮看丨丨平　戴叔伦送万户曹之任便归旧隠诗拟归丨丨去聊寄宦名中　马戴宿翠微寺诗鸟归丨丨静僧语石楼空　皮日休鞠侯诗烟萝为印绶丨丨是提封　王禹偁酬种放诗侧闻种先生终南卧丨丨】
　　云渊【陈子昂感遇诗丨丨既已失罗网与谁论】
　　云泉【水经注邵水又东防丨丨水水出零陵永昌县丨丨山　云仙杂记闗文衍为散骑常侍画九华山圗于白绫半臂号九华半臂自云令吾此身常在丨丨之内　沈佺期仙蕚池亭侍宴应制诗见天磴下　储光羲送人寻裴旻诗迟君千里驾方外赏丨丨　李华云母泉诗丨丨不可忘何日遂躬耕　韦应物懐谷口诗丨丨非所濯萝月不可援　白居易偶吟诗犹残少许丨丨兴一歳龙门数度游　刘禹锡思归寄友诗萧条对秋色相忆在丨丨　李绅却望无锡芙蓉湖诗喜见丨丨还怅望自慙山叟不归山　姚合送李植侍御诗风雨依山急丨丨入郭微　王建寄上韩愈侍郎诗见说丨丨求住处若无知荐一生休　段成式题商山庙诗偶出丨丨谒礼闱篇章曽沐汉皇知　李咸用修睦上人山居诗丨丨日日长松寺丝管年年细栁营皮日休砌思歩诗心事万端何处止少夷峯下旧丨丨皎然酬李补阙纾诗不住东林寺丨丨处处行　又唐书薛仁贵传帝召见嗟异赐金帛口马甚众授游击将军丨丨府果毅令北门长上】
　　云浪【李质艮岳赋矧梅芦之二渚结丨丨与浮阳】
　　云波【王僧孺与陈居士诗丨丨遥夐燕越数千行云郁术征禽难使　刘眘虚江南曲日暮还家望丨丨横洞房　李商隠西溪诗京华他夜梦好好寄丨丨无可官池上诗回疏城阙内寒泻出丨丨　又云笈七籖青童君乗雕玉之軿御圎珠之气登丨丨之山入东华之堂】
　　云涛【无名氏登天坛山望海日初出赋烁丨丨而有曜类庭燎而无烟　李颀鲛人歌鸟没空山谁复望一望丨丨堪白首　孟浩然宿天台桐柏观诗日夕望三山丨丨空浩浩　鲁收懐素歌划然放纵惊丨丨或时顿挫萦毫发　皇甫曽送归中丞诗丨丨不可极来往见双旌　元稹送东川马逢侍御使回诗词锋倚天剑学海驾丨丨　白居易海漫漫乐府丨丨烟浪最深处人中有三神山　刘禹锡山姜花诗丨丨润孤根阴火照晨葩　马戴赠别北客诗雁闗飞霰雪鲸海落丨丨　秦韬玉塞下诗大野防重开雪岭长河无限旧丨丨　皮日休送圆载上人归日本国诗丨丨万里最东头射马台新玉署秋　陆游暮秋遣兴诗如虹壮气终难豁安得丨丨万里舟　刘因食笋诗南来苍玉不盈东已觉饮兴翻丨丨　冯希文题圣墩妃宫诗丨丨激射雷电汹殿阁硉兀鱼龙间】
　　云涯【王勃饯韦兵曹诗亭臯分逺望延想间丨丨　卢照隣秋夜诗丹唇间玉齿妙响入丨丨　戴叔伦寄郑副端朔阳诗丨丨多侯馆努力勤登歴　刘禹锡七夕诗谁知对津女竟夕望丨丨　赵嘏赠王先生诗九鼎防干归马齿三山窈窕歩丨丨】
　　云塘【温庭筠黄昙子歌参差緑蒲短揺艳丨丨满】
　　云闗【晋书滕修传臣承遗意舆榇还都瞻望丨丨实懐痛裂　王勃长栁诗晨征犯烟磴夕憩在丨丨李白游泰山诗平眀登日观举手开丨丨　常建白龙窟泛舟诗西浮入天色南望对丨丨　韦应物诣西山深师诗藩守宁为重拥骑造丨丨】
　　云伽【唐书刘沔传回鹘宼天徳诏以兵据丨丨闗虏引去】
　　云塞【皎然翔隼歌丨丨斜飞搅叶迷雪天直上穿花疾】
　　云城【水经商河又东北迳富平县故城北注县西有东方朔冢侧有祠祠有神验水侧有丨丨】云村【鲍溶送僧东游诗丨丨共香饭水月喻秋花】
　　云隖【陆游题僧庵诗细路穿丨丨危桥渡野塘】
　　云桥【唐书韩游瓌传见风返下　水经注见风烈下王褒灵坛碑丨丨启馆景曜开扉　李维桢经筵赋扵是遵大路歴皇衢渉丨丨歩玉除　元稹生春诗织女丨丨断波神玉貌融　李商隠送千牛李将军赴阙诗火箭侵乗石丨丨逼禁营】
　　云野【沈约齐安陆王碑受瑞析珪遂荒丨丨】
　　云塠【贯休寄西山胡汾吴樵诗丨丨临案冷鹿队过门迟】
　　云壤【韩偓春闷偶成诗阡陌悬丨丨阑畦隔艾芝】
　　云岸【阎伯屿弹棊局赋粲若星离偃如丨丨　杜甫舟下防州郭宿诗晨钟丨丨湿胜地石堂烟　元稹送东川马逢侍御囘诗丨丨犹封草春江欲满槽】
　　云阪【李贺晓入太行山诗新桥倚丨丨虫嘶露朴】
　　云麓【宋史艺文志赵彦卫丨丨漫钞二十卷又丨丨续钞二卷】
　　云路【齐书乐志神娱展辰斾囘洞丨丨拂璇阶　北史文苑传序或鹰扬河朔独歩汉南俱骋龙光并驱丨丨　唐书张说传池亭竒巧荡诱上心削峦起观堨流涨海俯贯地脉仰出丨丨易山川之气夺农桑之土延木石运斧斤山谷连声春夏不辍劝陛下作此者岂正人邪　水经注谷水出汉北即智水也北发听山山下有穴水穴水东南流歴平川中谓之智乡水曰智水川有唐公祠唐君字公房城固人也学道得仙入云台山合丹服之白日升天公房升仙之日壻之行未还不获同阶丨丨约以此川为居言无繁霜蛟虎之患　中黄真经注显章丨丨备述胎仙知圣行之根源辨仙官之尊位　鲍照辞阙疏金闺丨丨从兹自逺　王勃驯鸢赋质虽滞于城阙策已成于丨丨　王损之曙观秋河赋见星躔下　沈约游沈道士观诗都令人径絶惟使丨丨通　唐中宗七夕诗霓裳转丨丨凤驾俨天潢张文恭七夕诗见星桥下　王湾秋夜寓直诗丨丨俄平入台阶忽上凌　王维赋得秋日悬清光诗余辉知可托丨丨岂悠悠　孟浩然岘山饯房琯崔宗之诗青阳一觏止丨丨豁然开　杜甫故右仆射相公张九龄诗矫然江海思复与丨丨永　韦应物观早朝还诗谁当假毛羽丨丨相追攀　钱起奉和圣制登防昌山应制诗玉銮登嶂逺丨丨出花迷　卢纶中书寓直诗春台防望黄龙阙丨丨宁分白玉郎　刘禹锡和蘓郎中寄张郎中诗同学同年又同舍许君丨丨共华辀又懐妓诗见月宫下　元稹酬乐天雪中见寄诗坐觉湖声迷逺浪囘惊丨丨在长途　李翶赠毛仙翁诗从此便敎尘骨贵九霄丨丨愿追攀　李贺送秦光禄北征诗风吹丨丨火雪污玉闗泥　李商隠韩同年新居诗见天河下　李频和同年翰林从叔知制诰诗别居丨丨抛三省専掌天书在九重　方干送孙百篇游天台诗东南丨丨落斜行入树穿村见赤城　薛能鄜州进白野鹊诗见天顔下　秦韬玉看月诗初出海涛疑尚湿渐来丨丨觉偏清】
　　云衢【晋书郤诜传论郤诜等并韫价州里裒然应召对扬天问髙歩丨丨求之前哲亦足称矣　眀一统志丨丨桥在建宁府建阳县西崇化里　路振祭马文见星河下　张说侍宴蘘荷亭应制诗仙路迎三鸟丨丨驻两龙　髙适眞定即事诗擢才登粉署飞歩蹑丨丨　刘禹锡赠东岳张錬师诗丨丨不要吹箫伴只拟乗鸾独自飞　杜牧张好好诗众音不相逐褭褭穿丨丨　李咸用和彭进士感懐诗见天畔下　韦庄代书寄马诗穏上丨丨千万里年年长踏魏堤沙】
　　云术【谢灵运罗浮山赋洞穴之寳衢海灵之丨丨】
　　云逵【顾云题武賔客万山旧隠诗序振清风扵戚里飞逸驾于丨丨】
　　云迳【江淹杂词耽禅情扵丨丨守息心于端石】
　　云栈【李质艮岳赋险羊肠于九折升丨丨而心惊　白居易长恨歌黄埃散漫风萧索丨丨萦纡登剑阁又东南行岭徼丨成丨江郊水当郛　王建送李评事使蜀诗转江丨丨细近驿板桥新　许浑维舟秦淮】
　　【过李给事诗雾黒连丨丨风狂截海帆　陆游思蜀诗来从丨丨北行度雪山西　又题酒家壁诗烟波东尽江湖逺丨丨西从陇蜀囘　汪元量利州诗丨丨遥遥马不前风吹红树带青烟　贡奎恵安桥诗险疑丨丨通车马髙比银河挟女牛】
　　云巢【宋史沈辽传徙池州流连江湖间累年益偃蹇傲世既至池得九华秋浦间玩其林泉喜曰使我自择不过尔耳即筑室扵齐山之上名曰丨丨好事者多往游　张协七命仰倾丨丨俯殚地穴】
　　云穴【眀一统志丨丨山在江宁府东八十五里有洞甚幽邃天欲雨则洞中出云　刘祯鲁都赋紫金扬煇于鸿崖水精潜光扵丨丨　卢纶送吉中孚校书诗旧箓藏丨丨新诗满帝乡】
　　云窦【曹组艮岳赋浅若龙龛深若丨丨　沈佺期扈从出西岳诗阴壑已永閟丨丨絶探讨　又从崇山向越常诗见天窗下　皇甫曽玉山岭诗晚翠深丨丨寒台净石梁　马戴山行诗石门斜月入丨丨暗泉通韦庄宿山家诗山行侵夜到丨丨一星灯】
　　云屯【眀一统志丨丨山在登州府招逺县东北二十五里上有六翁涧祥光观　又丨丨山在安南国新安府丨丨县大海中两山对峙一水中通蕃国商舶多聚扵此　又后汉书南匈奴传论匈奴分破始有南北二庭焉讐衅既深互伺便隙控抗戈觇望风尘丨丨鸟散更相驰突至扵陷溃创伤者靡歳或宁而汉之塞地晏然矣　晋书慕容暐载记飞檄三辅仁声先路获城即侯微功必赏此则郁槩待时之雄抱志未申之杰必岳峙灞上丨丨陇下天罗既张内外势合区区僣竖不走则降　齐书萧颖胄车骑丨丨平原雾塞　隋遗录车驾既行师徒百万前驱大桥未就别命丨丨将军麻叔谋濬黄河入汴堤使胜巨舰　梁简文帝南郊颂序见日羽下　庾信华林园马射赋千乗雷动万骑丨丨　又哀江南赋梯冲乱舞冀马丨丨　沈佺期从幸汉故青门应制诗故基仍岳立遗堞尚丨丨　髙适邯郸少年行宅中歌笑日纷纷门外车马如丨丨　杜甫沙苑行见天廐下　白居易重赋诗缯帛如山积丝絮如丨丨　李商隠揺落诗滩激黄牛暮丨丨白帝阴张乔台城诗丨丨雉堞依然在空绕渔樵四五家陆游南遇大风雨诗千羣铁马丨丨野百尺金蛇电】
　　【掣空】
　　云堆【李绅南梁行望秦峯迥过商顔浪叠丨丨万簇山皎然从军行从今射雕骑不敢过丨丨　陆游观梅至花泾诗春暖山中丨作丨放翁艇子出寻梅范成大正月十四雨小集夜归诗月眀想在丨丨处客醉都忘马滑时】
　　云土【书禹贡丨丨梦作乂传云梦之泽在江南其中有平土丘水去可为东作畎畂之治　缃素杂记笔谈云旧尚书云云梦土作乂本朝太宗时得古本尚书作丨丨梦作乂诏改禹贡从古本】
　　云沙【魏书张衮子伦传如迷心不已或肆犬羊则当命辛李之将勒卫霍之师荡定丨丨埽清逋孽饮马瀚海之濵镂石燕然之上开都护置戊巳斯亦陛下之髙功不世之盛事　沈佺期答魑魅代书寄家人诗丨丨降日逐秦陇献烧当　杜顔从军行万里丨丨涨平川氷霰溢　岑参临洮泛舟诗丨丨万里地孤负一书生　髙适自淇渉黄河诗归意方浩然丨丨更回互杜甫画鹘诗缅思丨丨际自有烟雾质　又祠南夕望诗兴来犹杖屦目断更丨丨　胡皓大汉行丨丨泱漭天光闭河塞阴沈海色凝　李羣玉岳阳春晚诗丨丨鹧鸪思风日沅湘愁　唐彦谦第三溪诗丨丨有径萦寒烧松屋无人闻昼鸡】
　　云尘【张融海赋见天英下】
　　云埃【张说蜀路诗丨丨夜澄廓山日晓晴鲜】
　　云泥【金丹大要上阳子曰金丹大事全仗戊巳二土者也迷之则丨丨异路悟之则针芥相投　荀济赠阴梁州诗丨丨已殊路暄凉讵同节　杜甫送韦书记赴安西诗夫子歘通贵丨丨相望悬　卢僎十月梅花书赠诗红顔白发丨丨改何异桑田移碧海　白居易和裴令公游龙泉诗鹏背负天龟曵尾丨丨不可得同游　费冠卿酬范中丞诗直为丨丨相去逺一言知己杀身轻　方干寄于少监诗从此丨丨更悬阔渔翁不合见公卿】
　　云京【元史刘容传髙祖阿华西夏主尚食西夏平徙西宁民扵丨丨容父海川在徙中后遂为丨丨人】云都【宋史岳飞传飞至防州固石洞贼彭友悉众至丨丨迎战跃马驰突飞麾兵即马上擒之余酋退保固石洞】
　　云国【元史仁宗纪追封乳母旺扎勒丨丨夫人其夫俄罗斯赠太保封丨丨公諡忠懿子实讷赠司徒封丨丨公谥贞闵】
　　云州【唐书地理志延州延安郡丰林武徳四年侨置丨丨及云中榆林龙泉三县八年州废省龙泉入临眞省云中榆林入丰林　又吐蕃殿中少监崔汉衡往使賛普猥曰我与唐舅甥国诏书乃用臣礼卑我又请丨丨西尽贺兰山为吐蕃境邀汉衡奏天子　元史地理志丨丨古望丨丨地契丹置望云县金因之元中统四年升县为丨丨治望云县至元二年州存县废二十八年复升宣徳之龙门镇为望云县隶丨丨　又五行志大徳元年丨丨聚阳山等冶言鑛石煽炼铜货不出诏减其课额　眀一统志丨丨城在延安府神木县东三里元初立此州后废为县　又丨丨堡在宣府城东北二百一十里　韩愈送水陆运使韩侍御序请益募人为十五屯屯置百三十人而种百顷令各就髙为堡东起振武转而西过丨丨界极扵中受降城出入河山之际六百余里屯堡相望寇来不能为暴人得肆耕其中　卢纶送彭开府往云中觐使君兄诗雁塞逢兄弟丨丨发管弦　施肩吾丨丨饮席诗酒肠虽满少欢情身在丨丨望帝城　王贞白度闗山诗丨丨多警急雪夜度闗山　郑谷送人游边诗别离逢雨夜道路向丨丨】
　　云陵【汉书武帝纪徙郡国吏民豪桀扵茂陵丨丨注此当言云阳而转写者误为陵耳钩弋赵倢伃死云阳至昭帝即位始尊为皇太后而起丨丨武帝时未有丨丨　又地理志左冯翊县丨丨　眀一统志丨丨城在西安府淳化县北二十里】
　　云杜【汉书地理志江夏郡县丨丨　又王莽传南郡张霸江夏羊牧王匡等起丨丨绿林号曰下江兵宋书刘懐肃传振复袭江陵荆州刺史司马休之出奔懐肃自丨丨驰赴日夜兼行七日而至　齐书州郡志竟陵郡县丨丨　水经沔水又东南与阳口合又东南迳江夏丨丨县东夏水从西来注之　刘孝绰谢晋安饷米等启气苾新城味芳丨丨】
　　云阳【史记秦本纪韩非使秦秦用李斯谋留非非死丨丨　又秦始皇纪三十五年除道道九原抵丨丨堑山堙谷直通之　又武帝纪公卿言皇帝始郊见泰一丨丨有司奉瑄玉嘉牲荐飨是夜有羙光及昼黄气上属天　汉书武帝纪元封二年六月诏曰甘泉宫内中产芝九茎连叶上帝博临不异下房赐朕休其赦天下赐丨丨都百户牛酒作芝房之歌　又地理志左冯翊县丨丨　吴志孙权传诏复曲阿为丨丨　晋书卫恒传下土人程邈为衙狱吏得罪始皇幽系丨丨十年从狱中作大篆少者増益多者损减方者使员员者使方奏之始皇始皇善之出以为御史使定书　宋书州郡志曲阿令本名丨丨秦始皇改曰曲阿吴嘉禾三年复曰丨丨晋武帝太康二年复曰曲阿　周书武帝纪建徳三年二月乙卯行幸丨丨宫　唐书地理志京兆府丨丨武徳元年析置石门县三年以石门温秀置泉州贞观元年州废省温秀更石门曰丨丨云阳曰池阳八年省丨丨更池阳曰丨丨　元史地理志丨丨州唐云安监宋置安义县后复为监元至元十五年立云安军二十年升丨丨州并丨丨县入焉　眀一统志丨丨县在夔州府城西一百七十里　又丨丨废县在西安府泾阳县西北七十里　又丨丨桥在镇江府漕渠上又名清化桥　刘长卿诗来去丨丨路伤心江水濆孟郊送邹儒立少府诗见天色下　皎然送皇甫侍御曽诗丨丨别夜忆春耕花发菱湖问去程　又白苹】
　　【洲送洛阳李丞诗罢官风渚何时别寄隠丨丨防处逢陆游送子虡赴金坛丞诗悠悠阳羡路丨丨川】云平【晋书地理志见云南下　宋书州郡志丨丨长晋武帝咸宁五年立　又管子丨丨而雨不甚无委云雨则遫已　庾信车骑大将军贺娄公神道碑铭寒闗树直秋塞丨丨　万俟雅言长相思词暮丨丨暮山横防叶秋声和雁声行人不要听】
　　云安【唐书刘士泾传尚丨丨公主拜驸马都尉累迁少卿　眀一统志丨丨防州府郡名　杜甫十二月一日诗今朝腊月春意动丨丨县前江可怜又橃闷诗闻道丨丨麴米春才倾一盏即醺人】
　　云梦【书禹贡传见云土下　周礼职方氏正南曰荆州其泽薮曰丨丨　战国策荆有丨丨犀兕麋鹿盈之江汉鱼鼈鼋鼍为天下饶宋所谓无雉兔鲋鱼者也此犹梁肉之与糟糠也　又君王之事因是以左州侯右夏侯辇从鄢陵君与夀陵君饭封禄之粟而载方府之金与之驰骋乎丨丨之中而不以天下国家为事而不知夫穰侯方受命乎秦王填黾塞之内而投已乎黾塞之外　史记夏本纪丨丨土为治索隠曰梦一作瞢邹诞生又音蒙按云土梦本二泽名盖人以二泽相近或合称丨丨耳知者据左传云昭王寝于云中又楚子郑伯田于江南之梦则是二泽各别也韦昭曰云土今为县属江夏南郡华容今按地理志云江夏有云杜县是　又秦始皇纪三十七年十月癸丑始皇出防十一月行至丨丨望祀虞舜扵九疑山　又髙祖纪人有上变事告楚王信谋反上问左右左右争欲击之用陈平计乃伪游丨丨防诸侯于陈楚王信迎即因执之　又河渠书西方则通渠汉水丨丨之野　又司马相如传且齐东有巨海南有琅邪见乎成山射乎之罘浮渤澥游孟诸邪与肃慎为邻右以汤谷为界秋田乎青丘旁皇乎海外吞若丨丨者八九其扵胷中曽不蔕芥　又货殖江陵故郢都西通巫巴东有丨丨之饶　后汉书郡国志南郡华容侯国丨丨泽在南　晋书段灼传扵今国家大计使异姓无裂土専封之邑同姓并据有连城之地纵复令诸王后世子孙还自相并盖亦楚人失繁弱扵丨丨尚未为亡其弓也　吕览阳华之芸丨丨之芹具区之菁浸渊之草名曰土英　盐铁论今山川海泽之原非独丨丨孟诸也　云仙杂记张曲江语人曰学者常想胷次吞丨丨泽笔头涌若耶溪量既并包文亦浩瀚　歴代名画记元宗天纵神武艺冠前王凡所游畋必存绘事岂止丨丨殪兕楚人羙旌盖之雄浔阳射蛟汉史称舳舻之盛　庾信谢赵王赉丝布等启从丨丨之田不逾此乐得丰城之剑未均斯喜　又郑常神道碑青衿智勇即埋丨丨之蛇童子仁心已爱中牟之雉　又拟连珠章华之下必有思子之台丨丨之旁应多望夫之石　又哀江南赋章华望祭之所丨丨伪游之地　陈时中碧渊堂赋胷吞丨丨量吸五湖沈佺期别侍御严凝诗七泽丨丨林三湘洞庭水杜甫防府书懐诗绿林宁小患丨丨欲难追　皇甫曽】
　　【送元侍御诗丨丨南行尽三湘万里流　李端送客赴洪州诗水传丨丨晓山接洞庭春　杜牧忆齐安郡诗平生睡足处丨丨泽南州　崔橹岳阳言懐诗丨丨夕阳愁里色洞庭春浪坐来声　李咸用寄南岳元泰襌师诗相看丨丨客共忆祝融僧　曹唐萼绿华将归九疑留别许真人诗河影暗吹丨丨月花声闲落洞庭风韦庄题淮阴侯庙诗丨丨去时髙鸟尽淮阴归日故人稀　袁桷过杨州诗见风雷下　杨维桢题岳阳小】
　　【景诗洞庭水落渔船上丨丨秋深猎客还　又眀一统志丨丨山在汝州城西南五十里相传鬼谷子修道处】云中【左传楚子渉睢济江入于丨丨注入梦泽所谓江南之梦　战国策蘓秦将为从北说燕文侯曰燕东有朝鲜辽东北有林胡楼烦西有丨丨九原南有呼沲易水　史记田叔传孝文帝既立召田叔问之曰公知天下长者乎对曰臣何足以知之上曰公长者也宜知之叔顿首曰故丨丨守孟舒长者也　又冯唐传今臣窃闻魏尚为丨丨守其军市租尽以飨士卒私养钱五日一椎牛飨賔客军吏舍人是以匈奴逺避不近丨丨之塞　汉书地理志丨丨郡注秦置莽曰受降属并州　后汉书光武帝纪二十六年遣中郎将段郴授南单于玺绶令入居丨丨注郡名在今胜州北　水经河水又东迳塞泉城南而东注又东过丨丨桢陵县南中说子登丨丨之城望龙门之闗曰壮哉山河之固贾琼曰既壮矣又何加焉子曰守之以道　地理通释丨丨正义故城在胜州榆林县东北四十七里汉匈奴传赵武灵王北破灵胡楼烦自代并阴山下至髙闗为塞置丨丨雁门代郡　賔退录朱文公客谈见风水下眀一统志丨丨城在大同府城北郭外后魏建此为西京　又丨丨山在太原府忻州西北五十里下有谷丨丨水所出　又丨丨水在忻州北七十里一名肆虑川又名忻水与州南牧马水俱入滹沱河　庾信齐王进赤雀表实可圗形瑞谱书颂儒林事足成台名堪纪号岂直丨丨太守见赤心之奉主蓬莱童子知白环之报防　沈佺期骢马诗借君驰沛艾一战取丨丨　陈子昂送魏大从军诗雁山横代北狐塞接丨丨　薛竒童丨丨行丨丨小儿吹金管向晚因风一川满　王丘奉和圣制送张尚书廵边诗建牙之塞表鸣鼓接丨丨卢纶送韦判官诗人语马嘶听不得更堪长路在丨丨又史记封禅书晋巫祠五帝东君丨丨司命巫社巫族人先炊之属　李商隠槿花诗见月姊下　又晋书】
　　【防稽王道子传时有人为丨丨诗以指斥朝廷　齐书卞彬传永明中琅邪诸葛朂为国子生作丨丨赋指祭酒以下皆有形似之目　又后汉书祭祀志注应劭汉官马第伯封禅仪记行到天闗仰视岩石松树郁郁苍苍若在丨丨　魏志邴原传注南行已数日而度甫觉度知原之不可复追也因曰邴君所谓丨丨白鹤非鹑鷃之网所能罗矣　晋书天文志见月体下　齐书五行志崔慧景围台城有一五色幡飞翔在丨丨半日乃不见众皆惊怪相谓曰幡者事寻当翻覆也数日而慧景败　南史刘訏传族祖孝标与书称之曰訏超超越俗如天半朱霞歊矫矫出尘如丨丨白鹤皆俭嵗之粱稷寒年之纎纩　宋史乐志大石角九红鑪火翠云裘庆成功冬夜长金鹦鹉玉楼寒凤戏雏一鑪香丨丨雁淮南子若苦者必得其乐劳者必得其利斩首之功必全死事之后必赏四者既信扵民矣主虽射丨丨之鸟而钓深渊之鱼弹琴瑟声钟竽敦六博投髙壶兵犹且强令犹且行也　新论见日光下　武帝内传汉孝武皇帝景帝子也未生之时景帝梦一赤彘从丨丨下直入崇芳阁景帝召占者姚翁以问之翁曰吉祥也乃改崇芳阁为猗兰殿旬余景帝梦神女捧日以授王夫人夫人吞之十四月而生武帝　神仙传见天上下徐陵天台山徐则法师碑铭然香雨上击磬丨丨　应玚侍五官中郎将建章台集诗朝雁鸣丨丨音响一何哀　张载四愁诗佳人遗我丨丨翮何以报之连城璧储光羲望幸亭诗丨丨仰华盖桁下望春旗　李咸用春暮途中诗细雨如尘散暖空数峯春色在丨丨】
　　【曹唐小逰仙诗花底休倾緑玉卮丨丨含笑向安期罗隠广陵开元寺阁上诗丨丨鸡犬刘安过月里笙歌炀帝归】
　　云间【晋书陆云传云与荀隠素未相识尝防华坐华曰今日相遇可勿为常谈云因抗手曰丨丨陆士龙隠曰日下荀鸣鹤鸣鹤隠字也　眀一统志丨丨松江府郡名因晋陆云有丨丨陆士龙之语而名　又丨丨洞天在松江府治东南宋钱良臣园名也良臣叅大政多访江南竒花异卉古松怪石以营之其中美景佳致有如洞天故名　又丨丨阁在保宁府南龛山絶顶辍耕录潮逢谷水难兴浪月到丨丨便不眀松古有此语谷水丨丨皆松江别名也　又后汉书逸民传矫慎少学黄老隠遁山谷汝南吴苍遗书以观其志曰足下审能骑龙弄凤翔嬉丨丨者亦非狐燕雀所敢谋也魏志陈思王植传注植常为瑟瑟调歌辞曰卒遇囘风起吹我入丨丨　宋史李光传童穉不戱弄父髙称曰吾儿丨丨鹤其兴吾门乎　嵇康设难卜疑集宁隠鳞藏彩若渊中之龙乎将舒翼扬声若丨丨之鸿乎无名氏朝元阁赋见日下下　卓文君白头吟皑如山上雪皎若丨丨月　沈佺期奉和幸太平公主南庄诗丨丨树色千花满竹里泉声百道飞　王维崔濮阳兄季重前山兴诗千里横黛色数峯出丨丨　岑参题云际南峯眼上人读经堂诗丨丨独坐卧秪是对山松杜甫和严大夫军城早秋行已收滴博丨丨戍更夺蓬婆雪外城　张潮襄阳行莫作丨丨鸿离声顾俦侣李端荆门歌丨丨怅望荆衡路万里青山一时暮　李益古镜诗眀镜出匣时眀如丨丨月　栁宗元再至界围岩宿岩下诗笙簧潭际起鹳鹤丨丨舞　元稹送王十一郎游剡中诗想得玉郎乗画舸防回眀月坠丨丨刘禹锡送裴处士应制举诗彤庭翠松迎晓日凤衔金榜丨丨出　又听旧宫人穆氏唱歌诗见天河下】
　　【张乔北山书事诗车舆穿谷口市井响丨丨　罗隐送内史周大夫自杭州朝贡诗丨丨阆苑何时见水底瑶池触处通　罗虬比红儿诗丨丨翡翠一双飞水上鸳鸯不暂离　李俊民和河上修桥诗丨丨隠隠堆螺髻雨后鳞鳞涨鸭头　许衡病中杂言痴阴冷堕丨丨雪和气幽生地底春】
　　云南【汉书地理志益州郡县丨丨　后汉书郡国志永昌郡邪龙丨丨　又南蛮传丨丨县有神鹿两头能食毒草　蜀志吕凯传亮至南上表曰永昌郡吏吕凯府丞王抗等执忠絶域十有余年雍闿髙定偪其东北而凯等守义不与交通臣不意永昌风俗敦直乃尔以凯为丨丨太守封阳迁亭侯　晋书地理志丨丨郡蜀置统县九云平丨丨棂栋青蛉姑复邪龙楪榆遂久永宁　宋史艺文志辛怡显丨丨录三卷　元史世祖纪夏六月入觐宪宗扵察逊诺尔之地奉命帅师征丨丨　又地理志丨丨州唐以汉丨丨县置郡蒙氏至段氏并为丨丨州元宪宗七年立千户隶大理下万户至元十一年立丨丨州　又百官志陜西诸道行御史台设官品秩同内台至元二十七年始置丨丨诸路行御史台官止四员大徳元年移丨丨行台扵京兆为陜西行台而丨丨改立防访司延祐元年罢二年复立统汉中陇北四川丨丨四道　诗话总龟栁州栁太守种栁栁江邉栁馆依然在千株栁拂天后南中丞至黔南人嘲之曰黔南南太守南郡在丨丨闲向南亭畔南风变俗谈　眀一统志丨丨府禹贡梁州之界天文井鬼分野　庾信谢赵王赉犀带等启贯藏文马如烧安息之银带插通犀似猎丨丨之兽　又司马裔墓志铭授使持节大将军都督西宁州诸军事西宁州刺史将启北户之人向通丨丨之国　皮日休丨丨诗丨丨背一川无雁到峯前　赵孟頫送翟伯玉丨丨省都事诗万里丨丨路青山落照边】
</div>
    <div class="pagination">
<a href="御定骈字类编_page34.html">上一页</a><span>...</span><a href="御定骈字类编_page30.html">30</a><a href="御定骈字类编_page31.html">31</a><a href="御定骈字类编_page32.html">32</a><a href="御定骈字类编_page33.html">33</a><a href="御定骈字类编_page34.html">34</a><span class="current-page">35</span><a href="御定骈字类编_page36.html">36</a><a href="御定骈字类编_page37.html">37</a><a href="御定骈字类编_page38.html">38</a><a href="御定骈字类编_page39.html">39</a><a href="御定骈字类编_page40.html">40</a><span>...</span><a href="御定骈字类编_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
