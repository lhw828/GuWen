<!DOCTYPE html>
<html>
 <head>
  <meta charset="utf-8"/>
  <title>
   古今类传 - 第 12 页/共 20 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今类传 - 第 12 页/共 20 页
  </h1>
  <div class="content">
   初六
[集]移光顺门 【[玉海]唐玄宗开元十六年是日同昌公主出降有司进仪注紫宸殿行五礼右补阙施敬本拾遗张烜右拾遗李锐等连名上疏曰紫宸殿者汉之前殿周之路寝陛下所以负黼衣正黄屋飨万国朝诸侯人臣至敬之所犹元极可见不可得而升也上纳其言于外设次行礼】 幸迎春院 【[又]宋太祖干德四年是日】 天花 【[宁波府志]明正统元年是日午时如雨满庭形如米色如玉积尺余七日始化】 [杂]仰山庙 【[道书]是日东殿生辰】 [诗]碧琉璃 【[李商隐是日夜忆往岁与彻师同宿]炎方忆初地频梦】 二天酒 【[黄叔达是日抵黔州答清江主簿赵彦成]笙歌忽把风雨犹惊三峡涛】 备浴 【[陈学海是日饮]把杯犹艾酒剩兰汤】 芘芣花下 【[董志林是日家太史方南侄招饮]鷤（圭鸟）声中丝半落日初长】 愿为结舌 【[僧莹彻是日]含白云五月六日一声不可闻】 [词]虎龙往来 【[张元干沁园春是夜梦与道人歌曲]神水华池汞铅凝结】 
[丽句]通用 【艾歇蒲销剩作齐民寻要术蛟疲螭困安能痛饮读离骚一声鷤（圭鸟）解胸舂不道云中结舌六日蟾蜍违世用空遗池畔含酥】 
　　　初七
[集]医学博士 【[事物纪原]贞观三年诸州府置医药博士开元十一年是日始置医药博士为】 堂后官 【[又]堂吏始于唐至宋时开宝六年是日以武德县尉姜宣义等充太祖知堂吏擅中书事权多为奸赃故令吏部选授堂吏用士人自此始太平兴国九年以将作监丞李元吉丁佐为京官任堂吏自此始】 丹凤曲 【[玉海]宋真宗景德元年是日午时白州有凤凰三自南入城中至万岁寺前栖木身长九尺高五尺其文五色至申时北向而去画图以献宰相奉表作曲曰瞻元扈而来思望黄绅而必至】 御崇政殿 【[又]景德四年先真宗谓辅臣曰设科欲来才识若但考文艺则积学者方能中选苟有济世之才安得而知朕以为六经之旨圣人用心固与子史异矣今策问宜有经义参之时务王旦曰文风丕变由陛下道化因命两制各上策问而择用之至是日试独陈绛夏竦入等】 对选德殿 【[又]宋孝宗干道三年是日召僧若讷】 朱太尉 【[文林记]是日诞生】 深井 【[葛洪方书]多有毒不可入药是日宜先以鸡毛投井中直下无毒毛回四边不可入也】 [杂]九毒日 【[三元延寿书]是日为犯者不过三年】 [诗]龙沙豹尾 【[杨一清是日泰陵忌辰]伤心遗诏外注目宸容中[注]时一清在边闻遗诏】 紫微黄伞 【[王鏊是日陪祀泰陵]北极尊自在西清梦难寻】 只立旁观 【[周亮工是日冠五将北上至都幸示浚儿使知老夫孤独特处也]心谁许目共存】 蒲香雨信 【[董谷士是日之吴门中江弟以诗走送]端午连夜酒黄梅几番雷】 
[丽句]通用 【两日前（上□下田）太乙丹医药忽为医学六年特换无双士堂后俄在堂前万岁精蓝九尺五纹翔凤羽千寻古井四边七日探鸡翎】 
　　　初八
[史]聚祭 【[隋书]西突厥者木杆可汗之子大逻便也与沙钵略有隙因分为二渐以强盛东据都斤西越金山?兹铁勒伊吾及西域悉附之大逻便其风俗是日相神岁遣重臣向其先世所居之窟致祭焉】 应天节 【[唐书]咸通三年僖宗生于东内为懿宗第五子初封普王名俨】 小云石海涯 【[元史]五字姓名也号酸斋母廉氏夜梦神人授以大星使吞之已而有娠及生神彩秀异后拜翰林侍读学士辞还江南卖药于钱塘巿中诡姓名易服色无有识之者偶过梁山泺见渔父织芦花为被欲易之渔父疑其为人阳曰君欲吾被当更赋诗遂援笔立成竟持被去人间諠传芦花被诗其依隐玩世多类此泰定元年是日卒年三十九】 [集]扶桑蚕 【[太平广记]梁武帝天监中有异人杰公者语诸儒曰之长七尺围七寸色如金四时不死是日吐黄丝布于枝条四丝足胜一钧】 谒先师 【[事物纪原]唐玄宗开元五年是日后懿宗咸通中刘允章为礼部侍郎请诸生及进士第并则此礼起于唐懿宗之世刘允章请也又选举志曰开元五年是日始令乡贡明经进士国子监是则开元之礼第施于贡士而咸通时允章所请纠开元之礼而为之制也】 分日执笔 【[又]肃宗至德二年宰相分直政事笔人知十日德宗贞元五年是日又一人迄今为故事曰当笔】 左藏库 【[又]宋真宗咸平三年是日以赞善石熙政为西京副使按唐都京兆为西京不得以别都直称左藏五代残缺别都因不言其故事耳副使前无所见盖宋国初所置官也】 [诗]蹋峨岷 【[韩驹是日游北禅师川登塔尽七级仆能三级而已]惟有好方扶脚力故乡归去】 白塔红亭 【[又]已登吾休矣更上子壮哉】 九节三花 【[钱价人是日饮吕用晦兼简陆雯若]蔽炎日照璚琚】 
[丽句]通用 【西风刮梦夜月生香芦絮传一诗之被金色围身黄丝布树扶桑惊七尺之蚕】 
　　　初九
[集]献大鸟 【[玉海]唐高宗永徽元年是日吐大罗遣使如驼食铜铁上遣献于昭陵】 废置图 【[又]高宗显庆三年是日以西域平遣使分往康国吐大罗国等访风俗物产及古今以进】 斫蛇 【[续搜神记]吴兴人章荀是日田耕以饭置菰里晚于菰中伺焉见一大（虫?）偷食之荀即以（金丕）走去荀乘船逐之至一阪有穴闻号哭云人斫伤其甲或云当如何或云付雷公令霹雳杀之须臾云雨冥合震雷伤荀荀跳梁大骂曰天公我贫展力耕垦蛇来偷食罪在蛇反霹雳我耶雷若来今当以（金丕）斫汝腹须臾雷雨辄开乃更霹雳向穴中诸（虫?）尽死】 止乞头 【[东坡集]绍圣二年是日都下有道人坐相国寺卖诸禁方缄题其一曰卖赌钱不输方少年有博者以千金得之归发示其方曰但道人亦鬻术矣戏语得千金然亦未尝欺少年也】 御女 【[新书]见前】 [杂]沐浴 【[玄枢经]是日令人长命】 [诗]帆叶柳矶 【[钱谦益是日作]剎竿不害添客座从今借】 [词]只少狮儿 【[蒋景祁贺新郎是日检迦陵遗集有感]零乱瑶华诗千卷似虎[注]陈子其年先有子名狮儿早折】 夜台李白 【[又]蠹简流传人腹痛料差无苦】 
[丽句]通用 【沐日浴月趁斯辰续重午延年之意革古因今看异代绘天西献赆之图吐罗大鸟如驼嚼铁吞铜饕楚冶西塞巨蛇似蟒驱雷役电餍吴羹】 
　　　初十
[史]败思明 【[唐书]天宝十五载是日郭子仪李光弼史于沙河思明以骑卒奔嘉山光弼击之思明又败走入博陵郡光弼围之思明性躁与安禄山同乡相善俱以骁勇闻】 [集]熨斗跳踯 【[宣室志]唐丞相李宗闵太和九年是日退朝于靖安里第其榻前有忽久之宗闵异且恶是时李训郑注以奸诈得幸数言于帝后旬日有诏贬为明州剌史连贬潮州司户盖其兆也】 丽禾石 【[樵书]南丰县有宋绍兴四年是日风雨昼合雷震石上坼裂成大字纵横交互不可识乃镂板传观有道人辨之曰此介嘉黍稷字也既得其译竞熟视之果然自是郡境屡丰】 [杂]双玉生 【[道书]蜀崇庆州李珏字以是日后得黄房公金丹之道改名栖真号太虚】 [诗]林白涧明 【[韩仲正是日作]片月生沿流亦】 覆酱调梅 【[汪文桢和友五月十日过勤有居之作]诗囊储冰碗渐】 
[丽句]通用 【钴鉧昼掷兆个臣于虎屿鳄溪沆瀣晨餐诞双玉于牛山駹国】 
　　　十一
[史]兼官 【[唐书]宪宗元和十年是日以御史中丞裴度兼刑部侍郎时度自淮西行营宣慰还所言军机多合上旨故以宠之】 飨寿星 【[宋史]高宗绍兴七年是日太常博士黄积厚请以秋分日】 岳渎祀典 【[又]绍兴八年是日从博士黄积厚之言举】 玉京鹏化 【[史纂]马钰是日祖师召至范叔明宅以诗赠之云掷下金钩却一年方吞香饵任纶牵山上为随我扶摇入洞天】 [集]僧尼隶祠部 【[事物纪原]武后延载元年是日敕天下此祠部辖僧之始也】 幸玉津园 【[玉海]宋仁宗天圣八年是日宴射上中的者七从臣奉酒称贺】 梦石芝 【[张公外纪]神宗元丰三年是日东坡游人家开堂西门有小园古井井上皆苍石石上生紫藤如龙（虫?）枝叶如赤箭主人言此也折食一枝其味如鸡苏而甘寤后作诗纪之】 遇藤 【[又]哲宗绍圣四年东坡谪琼州别驾子由谪雷州是日相于同行至雷】 文山生 【[玉海]是日文后封为天下都城隍】 天仓开 【[保生月录]注见前】 龙神会 【[月令]是日忌出行】 [诗]平安火 【[陆游是日夜且半梦从大驾亲征尽复汉唐故地见人物繁丽云西凉府也喜甚作长句未终篇而觉乃足成之]苜蓿峰前尽停障在交河上】 嫩汤微火 【[范成大是日睡起]茶碗初得乳香篝未成灰】 
[丽句]通用 【祀成霞之寿气请于秋半宵中集如雨之沙门隶以冰厅锦署苍石紫藤如赤箭味蝶宇之鸡苏金钩玉饵钓银鬐任瑶京之鹏化】 
　　　十二
[集]白气起紫微 【[玉海]宋高宗建炎四年是日谓辅臣曰有因诵晋天文志占验之状当思应天之实】 赐茶彩 【[又]仁宗天圣三年是日幸南御庄观刈麦遂幸玉津园燕群臣闻民舍机杼织妇】 宁贶节 【[又]徽宗政和三年以是日祭方丘为】 御女 【[新书]见前】 [杂]炳灵公生 【[道书]】 天乐西来 【[续玄怪录]汉章帝元和十二年虢州女仙杨敬贞一日告其夫曰妾神不安恶闻人语当于静室宁之君与儿女暂居别室许之遂沐浴新妆闭户而坐是日飞升衣服委床如蝉蜕然异香满室阖村传仙去云】 [诗]风吹石髓 【[苏轼有紫藤龙蛇之梦是日作诗纪之]神仙一合五百年坚如铁云云】 
[丽句]通用 【黄云翠浪刈庄南驻鸾车而停雉翿凤杼龙梭闻囿北分麝月而锡鲛缯烟鬟雾鬓理霞装衣如蝉蜕乐似鸾歌着仙村于索水朱阑碧井开璚户光诧玉芝艳疑紫笋咏幽梦于藤花】 
　　　十三
[史]凫鹊争巢 【[史纂]北魏李崇字继长顿丘人也是日忽有泉水涌入八公山顶寿春城中屋宇皆没有鱼从地涌出野一群飞与崇泊于城上水增未巳乘船附于女墙州府劝崇弃州保北山崇曰吾受国重恩忝守藩岳淮南万里系于一身一旦动脚百姓瓦解杨州之地恐非国物昔王尊慷慨义感黄河岂爱一躯取愧千载】 王捷新堂 【[又]宋真宗景德四年汀州黔卒自言于南康遇道人姓赵氏投以小环神剑盖司命真君也宦者刘承珪以其事闻赐捷名中正是年是日真君降于家之是为圣祖而祥瑞之事起矣】 [集]云长生 【[桃园记]关羽字威振天下称万人敌为世虎臣于是日】 桐棺三寸 【[蜀志]陈嗣唐人字弘嗣年八十五是日考终厥命诫曰启予手启予足我闻古人有言珠玉而瘗之是暴骸于中原古者不封不树后世圣人易之以棺椁吾不敢违圣人惟具而已寻卒嗣林园遗老玄默忌岁合道以制嗜欲达命以顺生死保先君武东山之故居行不由径非公事不至州县陈子昂作墓铭铭曰山川隆郁旗鼎氤氲挺生君子于烁元贞又有抚化随运安排屈伸天年既殁长夜何辰圣达不免宇宙同尘岂我窭贫云云】 题温泉壁 【[诗话]僧可尊诗上曰禅庭谁作石龙头龙口汤泉沸不休直待众生总无垢我方清冷混常流且记之云元丰十一年五月十三日后东坡过温泉见此诗亦作一绝石龙有口口无根自在流泉谁吐吞若信众生本无垢此泉何处觅寒温】 坐参假官 【[通考]宋孝宗干道七年诏为暑热自五月十三日并后殿候秋凉日取旨】 渤泥节 【[宋学士集]国地炎热多风雨无城郭树木栅为王之所居若楼覆以贝多叶王绾髻裸跣腰缠花布无舆马出入徒行民多业渔翦发齐额妇人衣短衫仅蔽胸背煮海为盐沥榔浆为酒无稻麦捕生鱼虾蟹食之食无器皿以竹编贝多叶为窊食毕弃之番书无笔札以刀刻贝多叶行之事佛甚严以是日为作佛事】 拜愿现枷 【[宣府镇志]市人是日为父母兄长或已身疾病具香纸牲醴于城隍神祈祷自其家且行且拜至庙而止谓之又以小儿女多疾者带小枷锁诣庙祈祷谓之其鼓吹管弦彻于衢巷竟夜不止】 竹生竹醉 【[文心雕龙]竹有生日即五月十三日四民月令是日谓之竹醉又谓竹迷栽竹多盛[山谷诗]夏栽醉竹余千个春种辰蓍满百区[注]是日竹醉宜栽竹辰日可种蓍】 龙生日 【[岳阳风土记]是日为】 放盗 【[一统志]契丹是日国人作三日如盗十贯以上依法行遣呼为鹘里（巨寸）】 [诗]藤笺九万 【[董闻京是日谒汉前将军祠祠在正阳门右太常致祭称汉前将军公志也岁于兹日民间进刀马旗鼓甚盛叩签者无虚晷皆荅如响]艾虎初除彩仗开喧阗闾左发殷雷锦鞯玉勒芙蓉锷染就来】 戛戛签音 【[又]花砖落遍赠卮言若沁心自有班彪王命论破除逐鹿义诚深】 
[丽句]通用 【万个千章看竹醉传洗竹于四年三停九变颂龙生距分龙之七日凫攫鹊巢鱼游雉堞寿春城水溢淮南波熬玉屑柳沥璚浆贝多叶书传佛节】 
　　　十四
[史]上谏林 【[宋史]神宗元丰二年是日太子少师致仕赵概所集一百二十卷诏奖谕以劝为学】 [集]白玉床 【[玉海]唐敬宗宝历二年神策军苑内古长安城中修汉未央宫是日掘获一张长六尺】 洞开重门 【[又]宋太祖干德元年是日复增修宫阙既成坐寝殿中令皆端直通豁上谓左右曰此如我心少有邪曲人皆见之】 程邵公 【[墓志]广平程颢之次子生于八月四日卒于是日生有奇质未满岁而温润端重之态宛然可爱聪明日发而方厚淳美之气益备群儿狎弄于前泊乎如不闻惜哉其年不永】 祠方泽 【[通考]宋徽宗宣和五年是日夏至亲后土于】 日食南斗 【[又]高宗绍兴六年是日辛巳于】 [杂]南斗降 【[道经]】 [诗]螺髻骊珠 【[刘子翚同范智闻是夜赏月]常恐青失此挂】 落霞飞鹜 【[钱谦益是日读新修滕王阁诗文集]真堪画还似滕王蛱蝶图】 [词]宇宙一冰壶 【[洪咨夔水调歌头是夜步月]炎云溽雾收尽】 
[丽句]通用 【白玉床苔封泥蚀汉宫千载重修青琐闼瑶笈璚签赵相谏林独上】 
　　　十五
[史]历人奏月 【[元史]耶律楚材字晋卿生三岁而孤及长博极群书旁通天文地理律历术数及释老医卜之说下笔为文若宿构者西域是日当蚀楚材曰否卒不蚀明年十月楚材言月当蚀西域人曰不蚀至期蚀八分】 [集]水心镜 【[镜龙记]天宝三载是日扬州进青莹耀日背有盘龙势如生动玄宗异之天宝七载秦中大旱诏中使孙知古引叶法善于内门阅此镜曰镜龙真龙也忽镜龙口鼻有白气须臾满殿遂遍城内甘雨大澍】 幸宝岐殿 【[玉海]宋仁宗皇佑元年是日召近臣后苑观刈麦谓辅臣曰朕新创此殿不欲植花卉为游观之所以粒食为先而岁种麦于此庶知稼穑不易】 止大阅 【[诸司职掌]是日】 [杂]鹤鸣山 【[道经]是日老君降现】 老人星 【[又]是日南极下降】 药王 【[列仙传]是日韦真人成仙】 十鹤集庭 【[郴阳仙传]文帝三年苏耽是日有其因谓母潘氏曰耽已成道被命升仙仙仗临门不得终养即刻辞去母曰吾何以卒岁耽乃（上□下田）一柜缄钥甚固曰凡有缺扣柜呼之必得可助甘旨语毕群鹤随之升天异香天乐弥日不散】 菩萨趺铭 【[伽蓝记]包信县令假晖宅内时见光怪掘光所得二上曰晋太始二年五月十五日中书监荀勖造后晖舍宅为光明寺】 [诗]香车宝辇 【[李商隐是日夜闻京有灯]月色灯光满帝都向通衢】 水晶域 【[沈辽是夜澧阳观月]光明素彩中天开】 台空夜静 【[华察是夜与诸君山中再酌]人影疏潭气白】 万顷玻璃 【[刘克庄清平乐玩月]纤云扫迹色】 天青海碧 【[又]醉跨玉龙游八极历历】 
[丽句]通用 【十鹤行庭苏耽钥柜将慈母双趺志铭荀勖（上□下田）光骇令君地肺灯冰彩流天五月恰如正月水心镜青莹耀日镜龙谁道真龙】 
　　　　望日夏至
[诗]楚儿灶马 【[华应昌作]乍噪圆舒外初腾曲突闲】 [词]辟兵符 【[张滋南柯子]圆蟾光射】 
[丽句]通用 【银菟扶轮鶗鴃一声花似雪金蟆涤晕螳蜋双斧草如烟虎视独敛狸奴片阴暗起蟾初满菊灰单销麦蠹一镜晴飞玉有华】 
　　　十六
[史]宴大明殿 【[宋史]太祖干德三年是日近臣及孟昶于】 寿庆节 【[又]理宗以是日为皇太后】 [集]扣门登阶 【[太平广记]唐开元中晋州刺史柳涣外孙女崔氏家于汴州有扶风窦凝者欲聘之凝旧有妾崔氏约遣妾后成礼凝遂与妾俱之宋州车道口以妾沉于水中既而还汴娶崔氏是日凝忽闻甚急凝出候之乃是所杀妾向前曰别久安否凝大怖疾走入内其鬼随踵至庭见妻崔氏崔氏惊问之妾自叙曰某是窦十五郎妾凝欲娶汝杀妾于车道口妾无负凝而凝枉杀妾妾怨气上达于帝庭帝许妾复仇崔氏悲惶请谢愿以功德赎罪妾厉色曰凝以命还命足矣何功德而当命也言毕擒凝啖嚼肢体宛转焚毒】 刻雨期 【[管辂别传]管辂与倪清河倪未信辂曰今五月十六日壬子直满毕星中已有水气水气发动于卯辰此必至之应也向暮有山云楼起黄昏之后雷声动天星月皆没风云并兴玄气四合大雨河倾倪调辂言误中耳不为神也辂曰误中与天期不亦工乎】 月晕五重 【[通考]宋绍兴二十二年是日外有环附近者紫红色白者次之青者又次之黄者又次之最外深红各相去一丈分寸不差其圆如规时洪迈五更初以事使过临淮境瞻此月晕天文官荆大声随行乃至旁附耳曰是谓月重晕前史所纪未有如今所见者但太阴极盛恐非太阳之利耳将晓乃没未一月而高宗逊位】 二玉碗 【[稽神录]后唐袁弘御精算术节度使张敬达有弘御算之曰此碗明年五月十六日巳时当破敬达闻之曰吾谨藏之能破否即令贮大笼藉以衣絮锁之库中至期库屋梁折正压其笼二碗俱碎】 天地合 【[天中记]是日道家以为日夫妇当异寝】 [杂]玄气 【[道书]是日天地造化万物之辰最宜慎酒色】 刘安中 【[列仙传]是日真人升仙】 [诗]数幅璚瑰 【[罗隐是日丘光庭书到酬之]上言二年隔烟水下有真】 璧池兰蕙 【[又]日已老村酒蘸甲时几杯】 呼舟 【[张栻是日夜城南观月]泛微澜游鱼亦出没】 倒影 【[又]危榭浮倚阑凉入骨】 
[丽句]通用 【雨刻云楼水幄倪清两度误天期月环凤彩龙纹洪迈五更占内禅畹蕙抽心村醪蘸甲半年来数幅璚瑰游鱼蹑影飞菟停空一夕间五言超越】 
　　　十七
[史]拾遗李珏 【[唐书]穆宗长庆元年是日盐铁使王播奏约榷茶额每百钱加税五十右上疏以为榷茶近起贞元多事之际今天下无虞所宜宽横敛之目而更增之何时当得息肩上不从】 茀星 【[宋书]晋恭帝元熙十四年是日出北斗魁中占曰星茀北斗中圣人受命后宋受禅】 [集]丰山绝顶 【[宋文鉴]有汉高庙土俗以是日为高帝生日远近毕集荐肴觞焉按汉书此高帝葬日也丰山在滁之西或云汉诸将追项羽道经此山】 两馆生 【[玉海]唐文宗太和九年是日敕文官阶至三品许应子孙补出身】 杂天地二气 【[道书]是日交造化万物之日】 八难现 【[又]是日南无晶日宫中观世音菩萨示】 立红日中 【[又]是日杭郡城隍生日按御史周新刚直被害死为杭州城隍尝某帝见之又附庙祝自言生日】 玉隆观 【[玉隆万寿宫志]真君许逊字敬之举家四十二口同日飞升鸡犬亦随宋徽宗上尊号其醮告文有政和二年五月十七日云云又于洪州建道场七昼夜】 
[丽句]通用 【丰山祀原庙衣冠脆管疏弦依旧集沛中子弟章水贮玉隆剑佩丹鸡苍狗斩新上仙伯徽称】 
　　　十八
[集]西征赋 【[文选]潘安仁作曰岁次玄枵月旅蕤宾丙丁统日乙未御辰张铣注曰岁在子为玄枵旅亦次也蕤宾五月律也丙丁统一夏之日乙未则岳行之辰李善注曰岳阳弱子序曰元康二年五月余之长安以历推之元康二年岁在壬子乙未五月十八日也】 甘露降 【[玉海]唐德宗贞元十八年是日元和殿桐木丁香木武元衡表曰元和殿降甘露宣示百僚光凝栖凤之林气浥传香之木】 祠后土 【[通考]宋徽宗宣和二年是日夏至日亲于方泽】 虮虱均饱 【[泉州府志]王法昌泉州府建阳人生不茹荤幼失父母落发入福仙寺不拔生草不翦生柴着破衲以养时常翻易使之宋熙宁辛亥忽告人曰吾来年五月十八当去至期果然人惊异之】 大风移楼 【[琐缀录]吉水滩头一豪家造楼占踰其孤侄婺嫂地基仅一间其孤婺吞声忍气惟旦夕焚香稽首吁天弘治二年是日夜忽大雷电风雨移其楼空其地以归孤婺至晓人视之不失尺寸此风之有鉴察而并有威权者】 [杂]都散汉 【[道书]锺离名权字云房号正阳子京兆咸阳人为汉将军因兵负入山遇少阳帝君授道终南寻隐晋州羊角山自称天下道成天帝封号太极左宫真人是日仙去后于澧水授道纯阳】 踏白石 【[列仙传]毘陵郡道士杨文广是日上升】 [诗]如荠似苔 【[杨维桢至正十年是日与延陵吴水西龙门僧元璞匡山于外史避暑于顾仲瑛楼中时轻云过雨霁光如秋赋此]晴山远树青野水新秧绿】 坡坡树树 【[又]雨随牛脊绿云转山腰齐】 薝卜芭蕉 【[又]紫茸香浮树金茎露滴花】 山童 【[又]幽人倚楼看过雨隔竹煮新茶】 
[丽句]通用 【岁次玄枵月旅蕤宾散骑序西征之日香传日结光凝五沃元和纪甘露之珠踏怪石而拏云鹅笼履鹅洲之雪披坏衣而饱虱凤笯栖凤岭之霞】 
　　　十九
[史]流星如斗 【[宋书]是日夜有大杆尾长十余丈从西北来坠城内占曰天狗所坠下有伏尸流血是年竟陵王诞遣一百人出东门攻刘道产营别遣疑兵一百人出北门沈攸之于东门奋短兵接战大破之诞又遣数百人出东门攻宁朔司马刘勉营攸之又破之诞字休文宋文帝第六子】 [集]?饥鹤瘦 【[东坡蜀中考]道士陆惟忠字子厚眉山人见东坡于黄州出所作诗论内外丹指略自以为不死东坡曰子神清而骨寒其清可以仙其寒亦足以死后十五年复见东坡于惠州则得瘦疾骨见衣表然诗益工论内外丹益精曰吾真坐寒而死矣岁绍圣四年是日卒东坡为之铭曰多艺此黄冠诗碁医卜内外丹无求于世宜坚完终难安哀哉六巧坐一寒祝子复来少宏宽毋复清诗助痟酸龙虎尤成无或好往驾赤螭骖青鸾】 [杂]北斗出游 【[道书]】 保德降 【[又]真君是日】 龙会 【[又]是日神忌远行】 [札子]祖述诬臣 【[苏轼元佑八年是日辨黄庆基弹劾札子]臣以刚褊疾恶尽言孤立为累朝人主所知然亦以此见疾于群小其来久矣自熙宁元丰间为李定辈所谗及元佑以来朱光庭赵挺之贾易之流皆以诽谤之罪诬臣前后相传专用此术今者又闻台官黄庆基复李定朱光庭贾易等旧说亦以此并言臣有妄用颖州官钱失入尹真死罪及强买姓曹人田等虽知朝廷已察其奸罢黜之矣然其间有关臣子之大节者于义不可不辨云云】 [诗]万蛙鸣 【[刘基是日大雨]雨过不知龙去处一池草色】 心月身云 【[钱谦益是日灵岩夫山和尚偕鱼山相国静涵司农枉访双白居士]确庵上座诸清众俱集即事有光都映彻无地不清凉】 竖拳开口 【[又]岂有诃李渤但闻唤裴休】 忍草莲花 【[又]随风承语软裁服着身轻】 眼阔心平 【[又]少分观天知多生持地学】 蟭螟蛮触 【[又]地旷当街叫人饶画角争】 一萤 【[又]须弥卢顶明】 
[丽句]通用 【鹤瘦?饥难久视谁言寒不妨清身云心月可多生自咏风承语软】 
　　　二十
[集]赐布帛 【[玉海]宋太宗雍熙二年是日幸城内观麦田夫有差上谓近臣曰耕耘之夫最可矜悯者】 饯放诗 【[又]真宗景德二年种放告游嵩山是日宴群臣资政殿之赐七言令属和群臣皆赋复赐宴于秘阁】 亲迎 【[宋学士集]吕东莱成公居母曾夫人忧从吉会妻韩氏物故即龙图阁学士韩无咎南涧公长女南涧复以次女配成公是日】 大分龙 【[占候]是日宜雨详四月】 治丹疹 【[简便方]是日采小蒜曝干小儿又治心烦痛解诸毒】 御女 【[新书]见前】 [杂]纠司仙籍 【[道书]吕岩纯阳其道号也祖籍西京河南府满柘县今蒲州蒲阪县生于天宝十四年以进士授江州德化令纵步庐山澧水遇正阳帝君锺离云房授道天帝颁诏为九天采访使有诗云天上神之句是日上升有浑成集行世以道授海蟾重阳】 半州生 【[又]马钰字玄宝号丹阳子先名从义字玄甫宁海州人家巨富又号马于宋徽宗宣和五年是日娶孙氏生子三曰庭瑞庭珍庭珪大定七年丁卯重阳真君至其宅食瓜从蒂起马怪询之曰香从臭里出甜向苦中来复叩云何名道曰五行不到处父母未生前始请归家师之遂以家事属三子出家】 [诗]赵璧南柯 【黄庭坚因湖口人李正臣畜异石九峰东坡名曰壶中九华并为作诗至徽宗崇宁元年系舟湖口正臣持此诗来石为好事者取去是日感叹不已作此能回人安在已入梦不通】 听玲珑 【[又]赖有霜锺难席卷系船来响】 一黄鹄 【[周砥是日雨中饮南楼]天边远岫雨里垂杨双白鸥】 琴床茶灶 【[熊梦祥前题]昨暮移高阁经旬生绿苔】 怕雷旧谚 【[董说分]龙日雨烟里溪杨暗几重听村农吴江记得中秋泊细雨灯光湿纸龙】 
[丽句]通用 【分龙行竞渡之天审雨往瞻丰啬持璧入槐安之国系舟来听玲珑明逸远游饯到丝渭拳嵩之下东莱博议得于鸾歌凤舞之余】 
　　　二十一
[集]巨手 【[宣室志]唐开元十四年成都宝历寺僧道严是日于佛殿前然长明灯忽见一在殿西轩悸且甚久之闻空中云无惧吾善神也惧稍解因问曰檀越何神匿其躯而见其手乎又忽闻空中云天命我护佛寺以世人好唾佛地也曰吾愿睹其形使画工写于寺壁且书其事以表之俾世人无敢唾佛寺地于是西轩见一神大鼻身长数丈道严见之背汗其神隐去于是以神状命画工图于壁】 水履衣 【[又]道士邓太玄炼丹于永乐县道净院丹成而疑未就（上□下田）贮院内人共掌之邓死徒周悟仙主院事蒲人侯道华佐之供给洒扫无不竭力道众奴畜之唐太宗五年以是日仙去遗一杯一双于松下挂松上（上□下田）诗云曩昔大还丹多年色不移前宵盗吃却今日碧空飞】 祠方泽 【[通考]宋徽宗宣和七年是日夏至亲后土于】 天申节 【[贵耳集]高宗韦后生也徽宗梦吴越王引御衣曰我好来朝使（上□下田）住我终须还我山河梦觉与郑后言朕夜来被钱王乞取两浙甚急郑后奏云昨二十一日夜韦妃生子及建炎渡江都钱塘百有余年岂非应乞两浙之梦乎[湖海新闻]洪皓买一妾东平人偕其母来曾侍明节刘后言韦后初生高宗时梦金甲神人自称钱武肃王即钱镠也年八十一高宗亦八十一卜都钱塘事不偶然建炎元年以是日为诏寝上寿礼群臣称贺吴芾表云华渚呈祥预纪有开之庆熏风从律式逢载夙之辰】 
[丽句]通用 【长明缃焰影巨手大鼻西轩（上□下田）颊上三毫今日碧空飞双履单衣神水剩松根一琖】 
　　　二十二
[史]麻姑丹 【[史纂]马钰字玄宝号丹阳生于金太宗天会元年是日母孕时梦赐一粒吞之在儿时尝诵乘云驾鹤之语及长为儒不乐进取父奇其才俾掌库物好周济而无私李无梦见而奇之曰额有三山手垂过膝真大仙之才后以风雨之夜东首枕股而逝元至顺六年赠丹阳抱一无为真人】 [集]封孟子 【[玉海]宋神宗元丰七年是日邹国公与颜子并配而荀杨韩子并封伯爵列于从祀】 [诗]长吉郦炎 【[唐德涵是日桌死踰旬僮子以其所为诗文杂稿呈览悲悼之余令之缮刻成帧用寄渼陂先生为桌校定漫成]岂羡名仍并好】 千读千懊 【[又]一读既一悲则】 附秦雍 【[又]绪余今似君烦将】 
[丽句]通用 【称尧舜于梁惠齐宣自可巃嵷配颜子并扬韩于东鹣西鲽且休容易小荀卿】 
　　　二十三
[集]九娘 【[太平广记]唐德宗建中三年有王愬者自冬调选至次年孟夏寂无音书其妻扶风窦氏忧甚有二女忽闻卖卜女者过其门每有问卜屡中遂召卜焉设香俄空中有一人下曰久无音书早晚合归只因选事未成今日在西市与四人共行至是日愬归窦氏喜曰君选事未成又于某日西市四人共行愬自以不附音书遂愕然惊异后终山阳郡司马】 鹿珠 【[祥验集]唐敬宗宝历二年节度使朱克融猎鹿胆中得如弹丸黑色初软后硬或问麻安石曰是何祥也安石曰此事自古未有请以意推之胆得克融以为瑞鹿者禄也鹿死是禄尽也珠初软后硬是珠变也禄尽珠变必有变易之事衰亡之兆也后是日果帐下军乱而全家破杀】 宣麻雰雹 【[剧谈录]唐僖宗干符六年是日崔胤卢植同日册拜之际殿庭气四塞大如鸡卵识者以为钧轴不祥之兆明年大寇攻陷京师二相俱死于难】 黄叶烈风 【[事文类聚]司马文正公是日到京致书于侄曰叔五月二十三日到京蒙圣恩除门下侍郎光素无才能加以衰老久在沉散绝望显荣一朝升擢出人意表举朝之人悉非旧识逆见忌嫉者何可胜数独以愚直处于其间如一在中几何不危坠也云云】 [诗]白云红杏 【[陈继儒是日勾吴倪瓒画雅宜山斋图赋诗以纪岁月]写图爱此锦步障春斓斑】 [词]神骏痴蛟 【[程泌水调歌头是日流杯玉泉雨忽天作]电阙驱铁棰起】 野魖号 【[又]木鸣山裂盛夏白昼】 古天潮 【[又]为问龙君何怒抉破】 斩觚瓢 【[又]与君来蜚玉佩】 满缸香雪 【[又]醉拍写竭一池浓墨逸气正飘飖】 
[丽句]通用 【望渠消息向关中金钗当卜绝意显荣除政府黄叶从风】 
　　　二十四
[史]破金刚 【[唐书]高宗武德二年是日宋献捷太庙】 [集]观稼 【[玉海]宋太宗淳化五年是日驾幸南御庄因幸玉津园习射张乐赐从臣饮】 瑞物阁 【[又]哲宗元佑二年是日贡火浣布三疋置之】 忠肝铁石 【[山堂肆考]理宗宝佑四年礼部试进士文天祥以法天不息为对其言万余是日帝亲拔为第一考试官王应麟奏曰是卷古谊若?鉴如臣敢为得人贺】 御女 【[新书]见前】 [札子]锓骨书绅 【[苏轼元佑八年是日谢宣谕札子]臣伏准今月二十二日弟辙奉宣圣旨伏见东汉孔融才疏意广负气不屈是以遭路粹之冤西晋嵇康才多识寡好善闇人是以遇锺会之祸臣本无二子之长而兼有昔人之短若非陛下至公而行之以恕至仁而照之以明则臣已从二子遵久矣岂复有今日哉谨当奉以周旋不敢失坠便须岂独庶全蝼蚁之躯以报丘山之德臣谨奏谢】 [诗]鸣钥鱼 【[梅尧臣是日江邻几邀观三馆书画]我时跨马冒热去开橱发匣】 
[丽句]通用 【银甲琱戈破金刚而露布朱弓黛耜观翠辇之云从火浣南州瑞物珍奇藏鼠毳之三疋豫章西土铁肝?鉴赐鳌头者一人】 
　　　二十五
[集]五星近太阳 【[湘山野录]宋真宗景德四年是日司天监奏甘氏星经曰若伏而不见即臣逊于其君是时御禁台伏而不见大赦天下】 瑞芝诗 【[玉海]仁宗景佑四年是日御成化殿以芝草生于殿楹帝作五言赐宰臣王随以下各为诗赋以献】 熟不熟 【[农谚]但看五月二十五大晴则大旱】 压田塍 【[又]二十五六阴谷子】 [杂]太平仙 【[列仙传]是日真人升】 [状]十料 【[苏轼乞检会应诏状]兼检会元佑敕节文诸灾伤倚阁租税至丰熟日分作二年四料送纳若纳未足而又遇灾伤者权住催理今来元佑六年五月二十五日圣旨指挥虽分为比旧稍宽云云】 
[丽句]通用 【五星避日金鸡凭凤史而宣恩三秀生云振鹭和龙章而献颂】 
　　　二十六
[集]试宗室 【[玉海]宋仁宗皇佑五年是日诏宗室通一经者试之】 改铸虎符 【[又]高宗建炎三年是日】 有骧龙在 【[宋学士集]桐庐李骧龙与叶祯交祯年三十从父来桐庐为钓台山长山长君死不能归骧龙以钱予之使卖药巿中自给祯风神萧爽不随世浮沉每于月白风清同骧龙买舟泛桐江而下骧龙善洞箫祯歌古词扣舷而和之祯一日病革忧戚莫知所为骧龙顾祯曰君非念后事乎祯力疾起曰此膝未尝下人今为君屈卒于至元五年是日祯字仲贞武陵人】 五味汤 【[于金方]是日宜服子】 [诏]守德不移 【[苏轼元佑二年是日代赐新除中大夫守尚书右丞王存辞免恩命不允诏]朕历选百辟试之以事惇厚而文刚毅而和更涉变故无逾卿者夫享天下之利者任天下之患居天下之乐者同天下之忧朕非以是富贵卿也其何以辞】 [札子]上下全文 【[前人元佑八年是日奏增广出题札子臣今相度欲乞诗题论题]许于九经孝经论语子史并九经论语注中杂出更不避见试举人所治之经但须于所给印纸题目下备录并注疏不得漏落则本经与非本经举人所记均更无可避取进止云云】 [诗]晚鳞瘦鹄 【[李贺是日作]自遨游瞑单峙】 小柏肥松 【[又]俨重扇突丹髓】 楚练帔 【[又]莺唱闵女歌瀑悬】 翠簟碧桐 【[茅大方是日行营白海溽暑如内地悠然起林泉之思]风漪清入梦秋露冷生香】 鸡声骥足 【[祝允明闰五月是日晓纪怀]半夜犹慷慨平生竟驱驰】 
[丽句]通用 【欲庸玉裕金昭雎诗马易歌麟角将列貂冠鷩冕艾绶银章换虎符】 
　　　二十七
[集]召议 【[玉海]宋仁宗庆历七年是日诏西北边有大事自今令中书枢密院两制以上同之】 龙会 【[月令]见前】 [杂]保德降 【[道经]是日真君】 [诗]虎旅貂裘 【[郭登是日西巡出境寒甚作]严整甲兵陈静听金鼓拥】 纨扇轻纱 【[又]临风却忆江南客笑倚楼】 
[丽句]通用 【诏议边陲销羽檄还凭凤阁鸾坡寒听钲鼓拥貂裘却忆轻纱纨扇】 
　　　二十八
[史]观龙歌 【[宋史]真宗祥符二年是日召辅臣于崇政殿观茅山郭真人所获龙长二寸许极细鳞腹如玳瑁手中仰覆无惧帝作】 说兑谦二卦 【[本传]董槐字庭植濠州定远人少喜言兵阴读孙武曹操之书每自云使吾得用将汛扫中土以还天子槐貌甚伟广颡丰颐又美髯论事慷慨自方诸葛亮周瑜理宗时进封许国公景定三年是夜大雨烈风雷电槐起衣冠而坐麾妇人出为诸生问夜如何诸生以夜中对遂薨谥文清帝使使致金六十斤帛千匹以赙】 [集]降天出地 【[白孔六帖]破朱泚露布五月二十八日寅时华州镇国军节度使骆元光等承命子牙旗之下分麾于辕门之外将士等超乘贾勇免冑启行夹川陆而左旋右抽抵丘陵而浸淫布濩声塞宇宙气雄钲鼓陈兵于光泰门外尽锐于神鹿?加仓东缭垣摧以成尘滋水涸而为地左广未离于旧迭前偏已交于前锋若于如于】 
[丽句]通用 【水割蛟螭陆剸象犀华下布万人之虎身纤蝘蜓腹纹玳瑁茅山歌二寸之龙】 
　　　二十九
[集]汴上雨中 【[山堂肆考]梁元帝画职贡图其图每段所写土俗贡献之事皆学士陶谷书陶谷自跋其后初书广顺三年云云又复书五月二十九日书北海陶谷谷在周为翰林学士入宋历礼刑户部三尚书年六十八卒】 如瓮如盆 【[太平广记]唐开元二年是夜大流星或大者贯北斗并西北落小者随之无数天星尽摇至晓乃止】 战嘉山 【[长历]肃宗至德元年安禄山使将步骑二万人北就史思明又使牛廷玠发范阳等郡兵万余人助思明合五万余人郭子仪至恒阳思明随至子仪深沟高垒以待贼贼来则守去则追之昼则耀兵夜斫其营贼不得休息数日子仪与李光弼议曰贼倦矣可以出战是日于】 池州分龙 【[图经]俗以是日为节】 龙会 【[月令]见前】 瓠尾绳长 【[王岱集]顺治戊子是日申初刻湖南有星黄赤圆大如曳如约丈曲折绕旋自西南坠史异云流星自上而降曰流飞至地曰陨坠流星有天使天晖天雁天保祥也地雁梁星醟头天狗妖也淮南曰流星色赤名曰地雁袁山松曰怪星昼行名曰醟头俱主兵朱子曰凡星昼见与日争光强国弱小国强战胜之象汉景三年天狗下梁刘聪时陨星化肉魏武黄星出昴枉矢西流项羽出流星下绕圣公灾符坚北星见东井诸葛卒星坠西东明僖宗时山东五月二十五日己午东北一星随日而转皆灾也少昊生而大星如虹下流华渚颛顼生而瑶光如蜺贯月下感女枢电绕斗枢而黄帝降诞孕感枢星而虞舜生流星贯昴而生禹狼星感而生汤光武战王寻而神星昼见皆祥也】 御女 【[新书]见前】 [诗]荧荧耿耿 【[王岱是日湖南星异作]白日向空泄赤光如绳曳】 
[丽句]通用 【如瓮如盆书开元之星雨疑蛟疑蜃诧秋浦之分龙处女脱兔标奇置嘉山于九天九地献雉贡琛绘异出溥公之独跋独书】 
　　　三十
[集]四皓现 【[翰墨大全]是日商山降】 分龙 【[图经]池俗又以是日为遇雨主大水】 日占 【[农谚]晦日风雨来春米贵[又]三十不雨民病兵起】 御女 【[新书]见前】 [诗]鹰毛马矢 【[钱谦益是日西湖杂感]占断听莺树平填放鹤台】 三劫六时 【[又]藕孔刀兵炽莲花刻漏疏】 鬼啼莺 【[又]罗剎江边人饲虎女儿山下】 锦兜诗 【[又]苦恨嬉春铁崖叟报百年愁[注]铁崖嬉春诗用锦兜押韵】 曲裳丹顶 【[又]莺断思旧树鹤髡悔初衣】 酒渴香生 【[叶映榴是日露饮作]风送晚凉消衣沾花露暗】 论诗赌墅 【[又]堪幽赏只恨今宵无月明】 
[丽句]通用 【四皓儵藏而儵现也残鸥剩鸭触舷回孤僊独往以独来兮断鹤零鸿离网去】 
　　六月日次
　　　初一
[史]风雷堆 【[唐书]虢州黄河中有女娲墓唐玄宗天宝十一年是日因大雨晦冥墓失所在至僖宗干符二年又六月是日夜闻有风雷声晓见其墓涌出下有巨石上有双柳各长丈余时号】 含凉殿 【[又]龙朔二年是日睿宗生于蓬莱宫】 [集]立孔子庙 【[事物纪原]唐高祖武德二年是日始诏国学】 荔枝香 【[太真外传]贵妃是日生上幸华清宫命小部音声小部者梨园法部所置凡三十人皆十五已下于长生殿奏新曲未有名会南海进荔枝因以曲名左右欢呼声动山谷】 十盘 【[楚通志]宋仁宗庆历二年监茶柳应宸蔡余庆是日在黄鹤楼下刻石于亭前题曰东有亭西有庵路而上故亭以名之】 元符 【[合璧事类]宋哲宗是日改绍圣五年为诏曰统承圣绪绍述先猷克享天心屡蒙嘉贶甘露荐降灵光属天申锡无疆神玺自出敕命之几惟圣时宪思答神休以协瑞应其易统年之号用昭受命之符】 论冯澥 【[文鉴]是日诏书诏谏臣直得失崔鶠应诏曰冯澥近日上章其言曰士无异论太学之盛也此奸言也昔王安石除异己之人当时名臣如韩琦富弼司马光吕公着吕诲吕大防范纯仁等咸以异论斥逐布衣之士谁敢为异乎安石着三经之说士用其说者入官不用其说者黜落天下靡然雷同不敢可否】 孝梅 【[广客谈]龙广寒江湖异人也事母至孝是日其母寿日方启北牖举觞忽梅花一枝入牖香色甚佳人以称之】 金钱 【[西番记]康居国以是日为岁首王及人庶并服新衣翦发须在国城东林下马射置一于帖上射中者则得一日为王其俗崇敬天神并善贾事男年五岁则令与书少解则遣少贾以得利多为善亦好音声汉时通焉在大宛西北二千里与大月氏同俗】 无角铁牛 【[丹铅摘录]北涧禅师是日有偈云六月一日前万象森罗替说禅六月一日后八角磨盘空里走今朝正当六月一无位真人赤骨律金毛狮子鲜翻身眠少室十圣三贤总不如笑倒寒山并拾得杨亿因演而为颂曰八角磨盘空里走金毛狮子变作狗拟欲藏身北斗中应须合掌南辰后人谓杨亿通禅学以其有八角磨盘之句耳】 月朝 【详元旦】 [杂]清灵降 【[道经]是日真人】 [诗]一白万绿 【[龙广寒作]南风吹南枝点岁寒谁知心孟宗林下竹】 天地烹煮 【[韩琦是日苦热]炙翻四海枯入】 抱桴 【[又]雷神逃不顾车裂鼓】 烦襟浊腑 【[又]雷散涤玉浆清】 
[丽句]通用 【十八娘长生荔至单车西道千红百五母初吉梅诗一白南枝万绿一中金钱一日王康居元会八句真诠八角磨北间森罗】 
　　　　朔日夏至
[诗]黑蚌金胎 【[华应昌作]月首便应怀夏梢已自孕】 长生荔 【[金协仍作]曲奏觞传延寿梅】 
[丽句]通用 【少女风回燕赵佳人还进扇火乌日首柞（木酉）阴木正投炎空桑横理庚庚又值新庚于此日粉黛仙香一一遂书初一于今朝】 
　　　初二
[集]手操口对 【[谭实录]唐中宗景隆二年是日苏颋为中书舍人剧任文诏动以万计而颋无毫发差韩礼等转书诏草屡谓颋曰乞公稍迟礼等手腕将废恐书不及李峤叹曰舍人思若涌泉峤所不测也】 太乙宫 【[闻见录]宋仁宗庆历间京师五月旱谏官王公素乞亲行祷雨上曰太史言六月二日当雨一日欲出祷公曰臣非太史是日不雨上问故公曰陛下幸其当雨以祷不诚不诚不可动天臣故知不雨上曰明日祷雨醴泉观公曰醴泉地近岂惮暑不远出耶上曰当祷西六月二日召王公以从日色甚炽埃雾涨天帝不怡至琼林苑回望上有云气如香烟以起少时雷雨至帝却逍遥辇御平辇彻盖还宫明日召对上曰朕自卿得雨】 
[丽句]通用 【舍人口对手操人谓思如泉涌太乙埃昏日炽天回云若香蟠】 
　　　初三
[史]祭南海 【[宋史]太祖开宝三年是日平广南】 儒行篇 【[又]高宗绍兴十八年是日御书赐进士王佐等】 [集]鵩鸟来 【[事文类聚]贾谊在湖南是日】 停置中都 【[通典]唐玄宗开元九年置中都扬州功曹参军韩覃上疏曰建国都乃长久之大业也若两都旧制分官众多费耗用度尚以为损岂况更建中都乎且陋东都而幸西都自西都而造中都取乐一人之欲以遗万人之忧非所以深根固蒂不拔之长策矣昔汉帝感锺离之言息事德阳之殿赵王采续咸之谏止造邺都之宫臣愿诏则福履无疆是日诏停】 三三三 【[事词类奇]宪宗元和九年是日宰臣武元衡为盗所害先是长安谣曰打麦麦打既而旋其袖曰舞了也解者谓打麦者打麦时也麦打者谓闇中击也者谓六月三日也舞了者谓元衡了也】 收梓州 【[续宝运录]梓州观察使杨师立反唐僖宗敕蜀将高仁厚等讨平仁厚围梓州久不下乃羽檄入城云仁厚不忍城巾玉石俱焚为诸君缓师诸君自成其功若十日不送师立首四面俱进克之必矣郑君雄大呼于众曰天子所诛者元恶耳他人无预也众呼万岁大噪突入府中师立自杀是日君雄持师立首出降仁厚并师立首至驾前】 雾占 【[望云经]是日有雾则岁大熟】 御女 【[幼幼新书]是月宜于三日十日十三十八二十三二十六二十七二十九等日】 [诗]警梦书 【[薛季宣是夜梦太乙真人告语作此]多谢真人青猿驯扰尚趑趄】 
[丽句]通用 【中都停蠖濩蠉蜎何意息德阳之殿御翰见鸾惊鹰跱朅来辉儒行之篇鵩上承尘洛阳才子长沙老豹飞积雾天下农人乐岁占】 
　　　初四
[史]玄武门 【[唐书]武德年六月丁巳太白经天房玄龄等劝世民行周公之事世民命卜之张公瑾曰不疑何卜遂伏兵射杀建成元吉后太宗即位玄龄等进实录上见六月四日多晦其事因曰昔周公诛管蔡以安周季友鸩叔牙以存鲁朕所为类是命直书之】 [集]龙池篇 【[玉海]玄宗开元二年诏令祠龙池是日右拾遗蔡孚献】 [杂]太素朝真 【[道经]是日三元君日】 大法轮 【[藏经]是日南赡部州转】 [诏]雍容造朝 【[苏轼元佑二年是日代韩绛乞致仕不允诏]向以宏才卧护北道凡斯民之利病盖一方之安危朕方虚怀以待元老冀疾病之有间得而时闻嘉言以辅不逮告老之请殊非朕心】 贪贤 【[前人是日代与韩绛第二诏]元老在位邦之荣华徒以精神折冲非以筋力为礼游神道馆拥节家庭于乡图告老之安而国有之美勉哉自辅期于少??田】 
[丽句]通用 【一杯新馈黑蜿蜒献龙池以补衮两诏连飞金潋滟攽凤诺以贪贤】 
　　　初五
[史]广成先生 【[后梁纪]梁太祖干化三年有道士杜庭光博学善属文蜀主重之是日以庭光为金紫光禄大夫进号】 [集]金? 【[太平广记]武成三年是日广陵守孟彦晖奏西湖有径寸游于荷叶之上绘图以进】 上易解 【[玉海]宋高宗绍兴八年是日李授之除直秘阁】 [诗]钩爪巨牙 【[张治道嘉靖丙戌是日京兆驿观进黄狮子歌]呜呼此物何为来身峞嵬】 
[丽句]通用 【金?径寸游莲叶绘曳尾于涂中黄猱十载咏瑶华写钩牙于笔底金紫旧犹龙弟子加号广成琳琅新神马图书除名秘阁】 
　　　初六
[史]天贶节 【[宋史]真宗祥符四年是日天书再降为】 对内殿 【[史纂]是日李纲同执政于纲奏上曰今日之事须有规模规模者外御强寇内销盗贼修军政变士风裕邦财宽民力改弊法省冗官诚号令信赏罚云云】 [集]大禹生 【[一统志]于广柔县石纽村凤阳府有禹庙在涂山绝顶昔禹会诸侯于此后人至庙亦相传是日是日奉祭百姓皆至焉】 黄陵庙 【[长沙府志]在湘阴县北汉荆州牧刘表建以祀舜二妃墓在西昔舜南巡崩葬苍梧娥皇女英寻之不及死沅湘间故立庙祀之五代马氏重修每岁是日致祭唐高骈诗曰舜帝南巡去不还二妃幽怨水云间当时珠泪知多少直到如今竹上斑】 黑蚁赤蚁 【[五行记]后魏显宗天安元年是日有交斗长六十步广四寸赤蚁断头而死】 野蚕成茧 【[玉海]唐太宗真观十二年是日滁州遍于山阜】 井水贮瓮 【[宣府镇志]是日清晨汲中封之凡造曲酝酒作酱腌蔬皆取以用】 晒銮驾 【[见闻录]是日】 曝书 【[又]是日经图画取太阳光尽日而止】 制盐 【[月令广义]是日清晨汲井华水以白盐淘于水中用新锅复煎作盐擦牙每日擦毕漱吐手心洗眼日日如此虽老夜能细书】 乌蔺散 【[又]是日以子同面炒黄等分为收贮凡水泻食伤百病以米饮调服二钱】 雾灵山 【[一统志]在密云县东北百里拥祥光如雾每于是日现土人候之上多奇花又名万花台】 六六土 【[月令广义]纯阴之是日掘以犯之当主大凶至】 十香豆 【[又]是日以洗净大黄豆煮熟取起候冷以面为衣摊于席上以衣盖之又用青蒿（火奄）一七取出晒干搓去面黄入缸煎紫苏盐汤候冷浸豆与水平每豆一觔用盐六两浸过一夜取出和十香拌匀装净（土昙）内令日晒四五日从新搜过一次再晒再搜四五次用十香一作食香】 天仓开 【[通书]详前】 湛辘 【[占候书]是日雨谓之主有秋水晴主有干稻】 [杂]北极生 【[梦华录]是日府君】 崇宁生 【[又]是日真君】 清暑斋 【[道书]是日为清暑日宜修】 二玉 【[列仙传]崔珏蕲州彭城人称为崔府君以其昼理阳间夜断阴府也初父让艰于嗣与母祷于衡岳母梦仙童擎一盒曰帝赐盒中物令汝夫妇吞之启盒是枚美夫妇各吞其一觉而有娠大业二年是日生儿时神彩焕发日诵千言】 [诗]新蝉声涩 【[杨万里是日作]亦无多强与娇莺和好歌】 藏电雹 【[韩琦是日雨后过岳庙游从封寺观稼]神岳怖民老松凭寺偃蛟虬】 铜将军 【[杨维桢剌伪相张士信丁未六日为龙井炮击死]无目视有准无耳听有神高纱红帽铁篙子南来开府称藩臣云云】 云花 【[仙翁彭龄是日避暑佛殿读书]蝉鸣草树半山静松落合殿香】 泉石鱼龙 【[王相业闰月是日玻璃泉同苏侯观晚霞]重游终日梦看尽不如闲】 
[丽句]通用 【二妃幽怨水云间泪竹香分兰芷双玉奇征吞吐际梦华名并鸳鸯金丝碧茧吐山城不候三眠三起赤马玄驹分鬼阵漫传一毁一成】
  </div>
  <div class="pagination">
   <a href="古今类传_page11.html">
    上一页
   </a>
   <span>
    ...
   </span>
   <a href="古今类传_page7.html">
    7
   </a>
   <a href="古今类传_page8.html">
    8
   </a>
   <a href="古今类传_page9.html">
    9
   </a>
   <a href="古今类传_page10.html">
    10
   </a>
   <a href="古今类传_page11.html">
    11
   </a>
   <span class="current-page">
    12
   </span>
   <a href="古今类传_page13.html">
    13
   </a>
   <a href="古今类传_page14.html">
    14
   </a>
   <a href="古今类传_page15.html">
    15
   </a>
   <a href="古今类传_page16.html">
    16
   </a>
   <a href="古今类传_page17.html">
    17
   </a>
   <span>
    ...
   </span>
   <a href="古今类传_page13.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
