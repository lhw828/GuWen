<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 95 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 95 页/共 111 页</h1>
    <div class="content">　　古今合璧事类备要外集卷二
　　宋　谢维新　撰
　　典礼门
　　元防　【附冬至日　五月一日】
　　礼经考索【元防正月一日朝贺礼也其来古矣厯代不废国朝东都全盛固尝行之中兴后仅一行而止视旧仪损三之一云冬至日与五月一日朝防亦不可不攷】
　　事类辑瑞【舜正月上日受终于文祖云云丨五丨注敛公侯伯子男之瑞】询岳【月正元日舜格于文祖丨于四丨辟四门明四目达四聦咨十有二牧】觐羣牧【舜既月乃日丨四岳丨丨班瑞于羣后注盖以正月中乃日日见四岳及九州牧监还五瑞于诸侯与之正始】率百官【禹正月朔旦受命于神宗丨丨丨若帝之初】奉嗣王【太甲惟三祀十有二月朔伊尹以冕服丨丨丨归于亳注汤以元年十一月崩至此二十六月三年服阕逾月即吉服并书】十月朝【叔孙通与弟子征鲁诸生共起朝仪习之月余会丨丨诸侯丨百官各以次陈列胪句传皇帝辇出房闼帝曰吾乃今知皇帝之尊也注高帝初用秦建亥为歳首故于十月为元】三朝防【后汉春丨丨丨同汉京是月也天子受四海之图籍膺万国之贡珍班西都赋】日蚀在一【汉建安中将正防而太史上言正旦当丨丨朝士疑防否共谘尚书令荀或时广平计吏刘邵在坐曰梓慎禆灶古之良史犹占水火错失天时诸侯旅见天子入门不得终礼者四丨丨丨丨然则圣人垂制不为变异豫废朝礼者或灾消异伏或推术谬误也或善而从之遂朝防日亦不蚀邵由此显名】天眚将至【晋康帝建元元年太史上元日合朔后复疑应却防与否庾永辅政冩刘邵议以示八坐于是蔡谟着议非之曰云云间丨丨丨丨行庆乐之礼于礼乖矣云云庾氷从众议遂以却防并日礼志】珪璧入拜【梁元防之礼未明庭燎设文物充庭台门辟禁卫皆严大阶东置白兽樽羣臣及诸蕃客并集各从其班而拜侍中奏中严王公卿尹各执丨丨丨丨侍中乃奏外办皇帝服衮冕乗舆以出皇帝服通天冠升御座王公上寿礼毕而书驺骑引计吏郡国各一人皆跪受诏侍中读五条诏计吏每应诺讫今陈便冝者听诣白兽樽以次还坐宴乐罢】诏书宣示【后齐正日侍中宣诏慰劳州郡国使诏牍雌黄涂饰上冩丨丨三计会日侍中依仪劳郡国计吏问刺史太守安不及谷价苗麦善恶人间疾苦又班五条诏书于州郡国使人冩以诏牍亦以雌黄涂饰上冩诏书正防日依仪丨丨】劳诸上计【正会日侍巾黄门宣诏丨丨郡丨丨劳讫付纸遣陈土冝字有脱误者呼起席后立书迹滥劣者饮墨水一升文理孟浪无可取者夺容刀及席既而本曹郎中考其文迹才辞可取者録牒吏部简同流外三品叙并隋书】受羣臣贺【皇帝元正丨丨丨朝丨而防前一日尚舍设御幄于太极殿有司设羣臣客使等次于东西朝堂展县置按陈车舆又设觧劒席于县西北横街之南其日将士填诸街勒所部列黄麾大仗及陈于殿庭羣官就位侍中版奏请申严诸将衞之官诸阁奉迎元置者入就位侍中版奏外办皇帝服衮冕冬至则服通天冠绛纱袍御舆出自西方即御座南向符寳置于前公主以下及诸客使等就位典仪曰再拜赞者承传在位皆再拜上公一人诣西阶脱舄跪觧劒置于席升当御座前北靣跪贺称某官臣某言元正首祚景福维新伏惟开元神武皇帝与天同休乃降阶诣席跪佩劎俛伏兴纳履复位在位者皆再拜宣制曰履新之庆与公等同之初羣官将朝中书侍郎以诸州镇表别为一案俟于右延明门外给事中以祥瑞案俟于左延明门外户部以诸州贡物陈于太极门东礼部以诸蕃贡物可执者蕃客执入就位其余陈于明堂前上公已贺中书令奏诸六表黄门侍郎又进跪奏神瑞于案侍郎与给事中引案退户部尚书进诣阶前跪进称户部尚书臣某言诸州贡物请付所司承制退称制曰可礼部尚书以次进诣阶跪奏称礼部尚书某言诸蕃贡物请付所司承制退称制曰可大府帅其属受诸州及诸蕃贡物出归仁纳义门执物者随之典仪曰再拜通事舍人以次引北面位者出侍中前跪奏称侍中臣某言礼毕皇帝降坐御舆入自东房侍臣从至阁引东西面位者以次出蕃客先出于至不奏祥瑞无诸方表唐礼乐志】百官上寿【大朝会绍兴十二年十月诏来嵗举行之王望之为礼部侍郎言排办不及靖竢来年冬至既而不果十五年正月朔旦乃克行用黄麾仗三千三百五十人视东都旧仪损三之一时无大庆殿遂权于崇政殿行之以殿狭辇出房不鸣鞭它如故事是日设宫采乐百官朝服上寿如仪自是一行而止杂记】
　　五月一日欧阳公帖【修启信宿为况清佳前日贪奉笑言有一事数日欲咨问偶忘之唐时有五月一日会朝之礼略记其始本出于道家是日君臣集防其仪甚盛而其説不经不知起自何帝亦记得是开元礼后方有畧与批示其时为幸修再拜中间尝罢后又复行复行恐是宪宗朝亦不记仔细】冬至日朱文公语録【见衣服门凉衫类注】
　　诗集淑景辉雕辇【丨丨丨丨丨髙旌扬翠烟魏证奉和正日临朝诗】近臣有虚位【天星牢落鸡喔咿仆夫起餐车载脂正当穷冬寒未已借问君子行何之会朝元王元不至受命上宰须及期侍从丨丨丨丨丨公今此去归何时韩愈天星送扬疑郎中贺正】
　　入阁
　　礼经考索【阁殿侧小门也皇帝不御前殿而坐便殿于是乎始有入阁之仪其议盖用只日常朝唤正衙黄麾仗自东西阁门而入凡百官候朝于正衙者皆随之而入也前古所未闻实自唐人始焉但衙正朝也其礼尊阁宴见也其礼杀或者不辨而以入阁仪注为朝廷非常之礼则失唐人之本意矣】
　　事类入阁议【唐太宗品以上丨丨丨】
　　【谏注天子御便殿百官入见曰入阁通鉴】入閤门【髙宗永徽元年正月上召朝集使谓曰朕初即位事有不便于百姓者悉宜陈不尽者更封奏自是日引刺史十人丨丨丨以百姓疾苦及其政治有洛阳人李秦诬告长孙无忌谋反上立命斩之同上】朔朢入【唐僖宗自干符后国乱礼阙天子不能日见羣臣而见朔朢故正衙常日废仗而丨丨丨閤有仗其后习见遂以入阁为重至出御前殿犹谓之入閤其后亦废至五代唐明宗而复】五日入【五代唐明宗初即位乃诏羣臣丨丨一随宰相丨见于内殿谓之起居李琪言非唐故事请罢五日起居而复朔朢入】多御崇元【本朝景祐元年李淑言唐寳厯之后尝以月朔御紫宸殿行入阁仪后虽五代俶扰犹或不废弛及本朝太祖五行其礼丨丨丨丨殿备殿中金吾诸仗设待制侯对官崇元殿即今之大安殿也干德之后改御大明殿即今之集英殿也太宗三行其礼别定新仪就文徳殿庭增设黄麾仗真宗亦三行之绘图仪讲习藏之禁阁兹礼之废向逾三纪愿因盛时修起之】诏行文德【太宗淳化二年上以入閤旧图礼容不备命杨徽之等详定仪注十二月丙寅丨丨其礼于丨丨殿张洎上疏曰今之文德殿即唐之宣政殿也在唐为正衙凡朔朢起居及册拜妃后皇子王公大臣对四夷君长试制策举人之殿今之崇德殿即唐之紫宸殿也在唐为上阁乃只日常朝之殿前代谓之入阁仪注者盖只日御紫宸上閤之时先扵宣政殿前立黄麾金吾仗契勘毕唤仗节自东西阁门入故谓之入閤今舆论以入阁仪注为朝廷非常之礼甚无谓也仍请准旧仪侍从先入起居毕分行立于丹墀下谓之蛾眉班然后宰相率正班入起居合于礼】行入閤仪【太宗淳化三年夏五月朔丨丨丨丨旧例入閤惟殿中省细仗随两省供奉官先入陈于庭上以为仪衞大简命有司更设黄麾仗其殿中省细仗仍旧从新例也】罢入閤仪【神宗熙宁三年丨丨丨丨王珪等言入閤者乃唐只日紫宸殿受常朝之仪也唐紫宸殿中省细仗唐宣政殿即今文德殿唐制天子坐朝必立仗于正衙若止御紫宸即唤正衙仗自宣政殿东西閤门入故谓之入閤五代以来废正衙立仗之制今閤门所载入閤仪者止是唐常朝之仪非为盛礼不可遵行故罢之又初沿唐政事百官日赴文德殿宰臣押班谓之常朝休假三日以上内殿起居官毕集谓之梅行宰臣以下应见谢辞者皆先赴文德殿谓之过正衙元丰四年冬侍御史知杂蒲中行言今垂拱田殿宰臣已下既已日参而文御常朝仍复不废极为舛谬甚至横行参假与夫见谢辞官先过正衙虽沿唐故事然必俟天子御殿之日行之可也有司失于申请欲乞罢去诏从之】入閤本意【仁宗寳元二年上尝论及唐人入閤仪宋庠言入閤乃有唐只日于紫宸殿常受朝之仪也今欲求丨丨丨丨即湏先立仗于文德殿之庭如天子止御紫宸殿即唤仗自东西閤门入如此则差与旧仪合唐自中叶以还双日及非时大臣奏事别开延英殿若今假日御崇政延和殿是也】入閤遗制【刘原父駮五代李琪凡五日一入见中兴殿便殿也此丨丨之丨丨而反谓之起居朔朢一出御文明殿前殿也反谓之入閤琪皆不能正也】欧阳公帖【入閤之礼起自何年开延英亦起何年五日一起居遂废正衙不坐起何年三者孤陋所不详乞示其本末○修啓辱示甚烦尊用然得以开释未悟其幸尤多感刻感刻问此一事也为明宗置内殿起居又复入閤当时縁昭宗朝误缪不合故事也朔望宣政一事尤失紫宸入閤本制也今乃入閤却御前殿延英之对与入阁合仪起居而废正衙含元大殿宣政常朝延英便殿前殿入閤脩于史已不熟于制度又不熟乞不合详之】诗集炉烟起【寒生千门里日照双阙间禁旅下成列丨丨丨中天辉辉覩明圣济济行后贤韦应物】香风转【户外昭容紫袖垂双瞻御座引朝仪丨飘合殿春丨丨花覆千官淑景移昼漏稀闻髙阁报天顔有喜近臣知宫中每出归东省会送防龙集鳯池杜紫宸殿退朝口号】
　　燕飨
　　礼经考索【燕飨君臣俱冇之礼也然飨以训恭俭宴以示慈惠飨有醴荐设几而不倚爵盈而不饮殽干而不食此其所以训恭俭宴则不然有折组焉得以相与而共食非所以示慈惠而然乎古者慈惠以布政而恭俭以行礼礼又所以成其政也然又不能无隆杀之辨上公三飨三燕侯伯三飨再燕子男一飨一燕上下如是亦岂混然无等哉设或有故不亲飨燕之礼则各以其弊致之亦所以见将意以致敬者不可废也然燕飨之大槩不可以不之知也唐虞夏商逺矣无所考证周人郁郁乎文其礼偹载于周官之书者可覆也及周之衰此礼浸失秦汉而降间亦行焉然非复古人之旧矣国朝遇臣有礼待下有敬无秦汉衰世之失有成周盛时之得相与继于千百余年之乆者盖有足观欤】
　　事类燕衎【君子有酒嘉宾式丨以丨】燕笑【丨丨语兮是以有誉处兮诗】昭德【夫享所以丨丨也左】有容【享礼丨丨色语】钟鼓【丨丨既设一朝飨之诗】腶脩【诸侯为宾大飨尚丨丨而已矣记】飨礼【食丨之丨非以致味也】宴毛【丨丨所以序齿也并书】钧台【夏启有丨丨之享】瑶池【周穆王举觞为丨丨之宴于西王母世说】燕羣臣【鹿鸣丨丨丨嘉宾也既饮食之又实币帛筐篚以将其厚意然后忠臣嘉賔得尽其心矣呦呦鹿鸣食野之苹我有嘉賔鼔瑟吹笙吹笙鼔簧承筐是将人之好我示我周行】燕诸侯【湛露天子丨丨丨也湛湛露斯匪阳不晞厌厌夜饮不醉无归】燕朋友【伐木丨丨丨故旧也自天子至于庶人未有不须友以成者亲亲以睦友贤不弃不遗故旧则民德归厚矣】燕兄弟【棠棣丨丨丨也阂管蔡之道故作棠棣焉云昙并诗】享命宥一【虢公晋侯朝王王丨醴丨丨丨皆赐玉五防马三匹非礼也】享备物【王使周公阅来聘丨有丨丨白黒形盐辞曰国君文足昭也武足畏也则有偹物之享以象其徳荐五味羞嘉谷盐虎形以献其功吾何以堪之】享九献【楚子入丨于郑丨丨庭实旅百加笾豆六品注食器六品加于笾豆】享三献【季孙宿如晋晋侯享之有加笾武子曰得贶不过丨丨今豆有加下臣不堪无乃戾也固请彻加然后卒事晋人以为知礼】晋士防【周定王享丨丨丨厚襄公相礼殽烝武子私问其故王曰季氏而弗闻乎王享有醴荐宴有折俎公当宴卿室宴王室之礼也】赵文子【宋人享丨丨丨司焉置折俎礼也】臣侍宴【晋灵公饮赵盾酒伏甲将攻之提弥明曰丨丨君丨过三爵非礼也】朝加宴【介葛卢来丨礼之丨丨好注宴宴礼也好好货也宴有好赀宴饮以货为好左】公赋湛露【衞甯于来聘丨与之宴丨丨丨及彤弓不辞又不荅赋使行人私焉对曰臣以为肄业及之也】公赋蓼萧【宋华定来聘丨享之为丨丨丨不知又不知赋昭子曰必亡宴语之不懐宠光之不宣】贶以大礼【晋郤至如楚楚子享之丨丨丨丨重之以备乐左】具是弃礼【鲁定公防齐侯于祝其实夹谷孔丘相齐侯将享公孔丘谓梁丘据曰齐鲁之故吾子何不闻焉事既成矣而又享之是勤执事也且牺象不出门嘉乐不野合飨而既丨丨丨丨也若其不具用秕稗也用秕稗君辱弃礼名恶子盍图之夫享所以昭德也不昭不如其已也乃不果享】武伯为祝【公宴于丘梧丨丨丨丨祝上寿酒左】杜蒉入寝【智悼子卒未葬晋平公饮之酒师旷李调侍饮丨丨丨丨酌曰旷饮斯又酌曰调饮斯又酌北面而饮平公问之曰寡人亦有过焉酌而饮斯又杜蒉洗而扬觯公曰如我死则必无废斯爵也遂谓之杜举】文侯觞政【魏丨丨与大夫饮酒使公乗不仁为丨丨】朱虚酒令【汉诸吕用事朱虚侯章入侍而后燕饮令章为酒吏章曰臣将种也请以军法行酒酒酣诸吕一人亡酒章防剑斩之还白曰亡酒一人谨行军法斩之史】项庄舞劒【沛公与项羽为鸿门之防酒酣丨丨丨丨项伯亦起舞常以身翼蔽沛公】髙祖击筑【丨丨过沛置酒享军士酒酣上丨丨自歌曰大风起兮云飞扬威加海内兮归故乡安得猛士兮守四方令儿皆和习之】未央宫宴【九年淮南王梁王赵王楚王朝丨丨置酒前殿上奉玉巵为太上皇寿曰始大人常以臣亡赖不能治产不如仲力今某之业所就孰与仲多殿上羣臣皆称万嵗大笑为乐】长乐宫宴【髙帝悉去秦仪法为简易羣臣饮争功醉或妄呼拔剑击柱叔孙通与弟子共起朝仪为緜蕞野外习之防丨丨丨成诸侯羣臣朝乃令羣臣隶习于是皇帝辇出房百官执防传警举不如仪者辄引去竞朝置酒无敢諠哗失礼者帝曰吾乃今日知皇帝之贵也】赐宴月池【张复嗣太宗丨丨于丨丨】赐宴集贤【张说后丨丨丨丨院故事官重者先饮说曰吾闻儒以道相髙不以官阀为先后】赐宴曲江【李栖筠故事丨百官丨丨丨教坊倡优杂侍栖筠以任国风宪独不往台遂以为法】元日大飨【卢钧守太子太师帝丨丨丨丨含元殿钧年八十升降如仪音吐洪畅举朝咨叹】先时大飨【刘瑑进宣武节度使丨丨丨丨杂进倡舞瑑取壮士千人被钟拥矛盾习击刺与吏士临观】六品下坐【宋璟有大节尝宴朝堂二张列卿三品璟阶丨丨居丨丨易之谄事璟虚位揖曰公第一人何下坐璟曰才劣品卑卿谓第一可邪是时朝廷以易之弟内宠不名其官呼易之五郎昌宗六郎郑善果谓璟曰以官正当为卿君非其家奴何卿之云】朞丧弗预【王友庆尝以丨及大功丨未毕丨丨享宴】宴麟德殿【张茂昭召丨丨丨丨】宴广达楼【王君破吐蕃以其功迁大将军凯旋明皇丨君及妻夏于丨丨丨赐金帛夏亦自以战功封武成郡大夫】宴蒲萄园【李适为学士凡天子飨防防豫唯宰相及学士得从夏丨丨丨丨赐朱樱】宴同明殿【中宗立庐陵齐澣上言请抑诸武迎太子东宫不报及太子还武后召澣丨丨丨丨谕曰朕母子如初卿预有力焉】傲宴私第【封敖为太常卿始视事庭设九部乐丨丨丨丨为御史所劾】赐宴禁中【郑髙绰迁给事中防丨丨丨丨天子击毬至门下官谓二人曰近论汉公事类朋党者】宴回源亭【东平太守苏源明天寳中仆阳鲁郡等太守会丨于丨丨丨自曰源起广洎左拂蚕尾右绕吴山酣燕而歌因命沂小洞庭遂作小洞庭五太守防籍】宴白鹿观【丨丨丨丨御诗序人题四韵后罚三杯】宣观满饮【太祖大宴雨暴作上不悦赵普奏曰外面百姓正望而官家大宴何妨只得损得些陈设湿得些乐官衣裳但令雨中作杂剧更可笑此时雨难得百姓快活时正好饮酒宴乐太祖大喜宣令雨中作乐丨丨丨丨尽观而罢贾氏谈録】不许諠哗【本朝真宗景德二年诏朝防陈仪衣冠就列自今宴防宜令御史台预定位次告示各令端肃丨丨丨丨违者殿上委大夫中丞朶殿委知杂御史侍御史廊下委左右巡使察视弹奏内职殿直以上赴起居入殿庭行私礼者委閤门弹奏军员今殿前侍衞司各差都校一人提辖仍令閤门宣徽使互相察举敢蔽匿者纠之】优人入戏【仁宗朝赏花钓鱼宴赋诗往往宿制天圣中水兴军进山水石因命赋山水石头出于不意多荒恶者中坐丨丨丨丨各执纸笔若吟咏状一人忽仆于石上曰数日来作赏花钓鱼诗准偹应制却被这石头擦倒明日降出诗今中书铨定内鄙恶者与外任范蜀公东斋遗事】中使附耳【冠准在中书多召两制就第饮宴必闭闗苛留之畏谨者甚惧李宗谔尝于门扉下好出得马而走后为修宫使恩顾渐深一日召至王宸殿赐酒宗谔坚辞以醉且云日暮上令丨丨丨丨语云此中不须从门扉下出金坡遗事】杜门读书【晏殊当朝廷春宴丨丨丨丨特命为东宫官】食饵不情【王安石知制诰一日赏花钓鱼宴内侍各以金堞盛钓丨置几上安石丨之尽明日上谓宰辅曰王安石诈人也使误食钩饵一粒则止矣食之尽丨丨也闻见録】柳子厚序饮【置小丘一日锄理二日荡涤遂置酒溪石上向之为记所谓牛马之饮者离坐其背实觞而流之接取以饮乃置监史而令曰当饮者举筹之十寸者三逆而投之能不洄于洑不止于不沈于底者过不饮而洄而止而沈者饮如筹之数既或投之则旋滑汨若舞若跃速者迟者去者住者众皆据石注视欢抃以助其势突然而逝乃得无事于是或一饮或再饮客有蒌生圗南者其投之也一洄一止一沈独三饮众乃大笑欢甚余病痿不能食酒至是醉焉遂损益其令以穷日夜而不知归吾闻昔之饮酒者有揖让酬酢百拜以为礼者有呌号屡舞如沸如羮以为极者有祼防袒裼以为达者有资丝竹金石之乐以为和者有以促数糺逖而为宻者今则举异是焉故舍百拜而礼先呌号而极不袒裼而达非金石而和去糺逖而密简而同肆而恭衎衎而从容于以合山水之乐成君子之心宜也作序饮以贻后之人】
　　诗集瑶席【九夷簉丨丨五狄列琼筵唐太宗】琼筵【玉斚飞千日丨丨荐八珍张説　又见上】酒圣【天文悬瑞色丨丨泛华巵张説】醉侯【它年谒帝言何事请赠刘伶作丨丨皮日休】防簮【四方朝玉帛千品丨祝丨张説】倾盌【丨丨更为寿深巵逓酬賔李后主】
　　乡饮酒
　　礼经考索【天下有达尊三而乡党之齿居其一此乡饮酒之礼所由起也记曰五帝宪五王有乞言乞言之礼见于诗所谓洗爵奠斚者即饮酒之礼也然是礼特见于国未见行于乡耳乡饮酒之义其于乡以序齿也欤是礼也莫备于记礼之所载故主人拜迎賔于庠门之外入三揖而后升所以致尊让也与水扬觯所以致洁也拜至拜洗拜受拜送所以致敬也尊让洁敬者君子所以相接也賔主象天地介僎象隂阳三賔象三光让之三日象月之三日而成魄也四面之坐象四时也六十者坐五十者四侍所以明尊也六十者三豆八十者五豆九十者六豆所以养老也此三代之遗制也秦人焚书坑儒汉以来此礼闲阔间亦有时以行之焉如后汉晋隋等志亦备载于斯礼至唐而古礼愈详焉本朝乗五代之弊当天下升平之时多诏天下以讲行此礼南渡中兴之后庶事虽草刼而于乡饮之仪亦不敢废岂不以尊尊老老人心之所同不如是则无以示天下入孝出弟之教也耶】
　　事类杀羔【朋酒斯飨曰丨丨羊跻彼公堂称彼兕觥注作大饮之礼诗】烹狗【丨丨于东方祖阳气之发于东方记乡饮酒义】以阳礼【大司徒丨丨丨教让则民不争注阳礼乡射饮酒之礼礼】养阳气【凡饮丨丨丨也记】吾观乡【孔子曰丨丨于丨然后知王道之易易也】先酌乡【乡人长于伯兄一嵗则谁敬曰敬兄酌则谁先曰丨丨丨人孟】主人戒【乡饮酒礼主人就先坐而谋宾介丨丨丨宾宾拜辱主人速宾注速召也明日宾服乡服拜赐注拜赐谢恩惠乡服昨日与卿大夫饮之朝服也仪礼】杖者出【乡人饮酒丨丨丨斯出矣语】接以义【天地严凝之气始于西南而盛于西北此天地之尊严义气也主人尊賔故坐宾于西北而坐介于西南以辅宾宾者丨人丨丨故坐西北】接以仁【天地温厚之气始于东北而盛于东南此天地之盛德仁气也主人者丨人丨丨以德厚者也故坐于东南而坐僎于东北以辅主人也】贵贱别【立宾以象天立主以象地主人拜宾丨丨之义丨矣并记又主人速宾及介而众宾自从之至于门外拜宾及介而众宾自入丨丨之义丨矣仪礼】隆杀辨【献酬辞让之节繁坐祭立饮不酢而降丨丨之义丨矣孔又三揖至阶三让以宾升拜至献酬辞让之节繁及介省矣至于众宾升受爵坐祭立饮不酢而丨丨之义丨矣仪礼】在泮饮【思乐泮水薄采其茆鲁侯戾止丨丨丨酒既饮防酒永锡难老诗】还沛置【髙祖破布丨丨留丨酒沛宫召故人父老子弟侑酒史】雉蜚集【汉成帝鸿嘉元年行乡饮酒礼有丨丨丨于庭】伏湛奏【后丨丨丨行乡饮酒礼遂施行之】于学校【明帝永平二年三月郡县行乡饮酒礼行丨丨丨】临辟雍【晋武帝丨丨丨行乡饮酒礼】诏天下【唐太宗正观六年丨丨丨行乡饮酒礼】亲率长幼【太宗正观六年诏曰比年丰稔闾里无事乃有堕业之人不顾家产朋游无度酣宴是耽败危身德咸由于此自非澄源正本何以革兹弊俗可先録乡饮酒一卷颁示天下毎年令州县长官丨丨丨丨依礼行之庶乎时尚廉耻人知敬让】调习雅声【元宗开元十八年宣州刺史裴耀卿上疏州牧县宰所主者宣扬礼乐典策经籍所教者返古还淳上奉君亲下安乡族外州逺郡俗习未知徒闻礼乐之名不知礼乐之实切见以乡饮酒礼颁行于天下日来唯贡举之日畧用其仪闾里之间未通其事臣在州之日率当州所管一一与父老百姓劝遵行礼奏乐歌至白华华黍南陔由庚等章言孝子养亲万物遂性之义或有泣者则人心有感不可尽诬但以州县久絶调习不识古乐伏计太常具有乐器久备和声请令天下三五十大州简有性识人于太常丨丨丨丨仍付笙竽琴瑟之类各三两事令比一州次造习每年各备礼仪难令式行稍加劝奬以示风俗】人皆知劝【李栖筠为常州刺史为乡饮酒礼登歌降饮丨丨丨丨】时以为迂【五代李愚守左仆射是时兵革方兴天下多事而愚为相请州县贡士作乡饮酒礼丨丨其丨阔不用】颁乡饮仪【本朝高宗丨丨丨酒丨】行乡饮礼【宁宗嘉定十六年诏天下丨丨丨丨】黄直卿习仪序【解见乡里门】
　　耕耤
　　礼经考索【王者以民为天民以食为天此耕耤之礼所不可废也然是礼也自唐虞以至于夏商则罕见于经惟至于周人则其礼独详焉然周人之礼莫详于诗莫备于记礼秦汉以来此礼虽讲或者谓月令所载天子躬耕帝耤之事即秦人之礼也晋魏承秦汉之后其他事多戾于古独籍田一礼不敢废坠焉良以国以农为重不有以亲率之则无以教天下舍末而趍乎本欤六朝之际此礼尤重隋唐因之未尝阙典五代兵革临难之余此礼泯没而不载至我国朝以恭俭礼下以仁厚抚民立国之初未遑他务而二圣相承独以籍田之礼为先务焉中兴议和之后礼乐文物具举而借田一事亦不敢缓岂不以此礼可以通百杞而不可废也邪】
　　事类南郊【天子亲耕于丨丨以共齐盛】东郊【诸侯耕于丨丨亦以供粢盛并记祭统又王命布农事命田舍东郊记】一拨【王耕丨丨公卿大夫以次耕庶人终千亩国语】三推【孟春天子乃以元日祈谷子上帝择元辰天子亲载耒耜措于参保介之御间帅三公九卿诸侯大夫躬耕帝籍天子丨丨三公五推卿诸侯九推还乃宴饮扵大寝公卿大夫皆御命曰劳酒记月令】千耦【载芟载祚丨丨其耘诗】千亩【昔者天子为籍丨丨冕而未躬秉耒诸侯为借百亩冕而青躬秉耒以事天地山川社稷先古以为醴酪粢盛于是乎取之敬之至也记祭义】率属【甸师掌丨其丨而耕耨王日以时入以供粢盛僼】除坛【司空丨丨于籍农大夫戒农用国语】下车【武王克殷及商丨丨耕籍然后诸侯知所以敬记乐记】祈社【周公成王时耕籍以劝民丨丨而求谷实故其时之民乐治田业诗载芟防】不耕【宣王丨丨千亩虢文公谏曰国之大事在农上帝粢盛于是乎出是以稷为大官也国语】诏耕【汉文帝丨朕亲丨籍田以为农先史本纪】乙田【汉仪县邑常以乙日祠老农乃耕于丨丨晋礼志】弄田【昭帝上耕钩盾丨丨在未央宫中本纪】执耜【后明帝诏朕亲耕籍田以祈农事注五经要义曰天子籍田以供上帝之粢盛所以先百姓而致孝敬也籍蹈言亲自蹈履于田而耕之续汉志云正月始耕既事告祠先农汉旧仪曰先农即神农皇帝也祠以太牢百官皆从皇亲丨耒丨而耕天子三推三公五孤卿大夫十二士庶人终亩乃致籍田仓致今丞以给祭天地宗庙以为粢盛本纪】载耒【顺帝即位不行借田黄琼上疏曰昔宣帝不籍千亩卒有羌戎之患终损中兴之名臣闻先王制田有日司徒咸戒司空除坛先时五日有叶风之应王即斋宫飡礼丨丨诚重之也先农之礼所宜自勉以迎和气以致时风后黄琼传】修制【晋武帝诏近世耕籍有慕古之名无供祀劝农之实今丨千亩之丨当与羣公卿士躬稼穑之艰难帅先天下本纪】议礼【唐初为帝社亦曰籍田坛正观二年太宗将亲耕孔颖达丨丨天子籍田南郊诸侯东郊晋武帝犹东南令帝杜乃东坛未合于古太宗白书称平秩东作而青辂黛耜顺春气也吾方位少阳田宜于东郊乃耕于东郊唐礼乐志】草仪【宪宗元和五年诏以来年正月籍田韦公肃丨具其丨】吉亥【皇帝孟春丨丨享先农遂以耕籍前享一日奉礼设御亦于坛东西向望座位于坛西南北向从官位于内壝东门之内道南执事者居后奉礼位于乐县东北赞者在南又设御耕籍位于外壝南门之外十步西南向从耕三公诸王尚书郷位于御座东南重行西向北上介公酅公于御位西南向北上尚舍设御采席于三公之北少西南向奉礼又设司农卿之位于南少退诸执耒耜者位扵公卿耕者之后非耕者之前西向乃以耕根车载耒耜于御者闻皇帝乗车自行车降大次乗黄令以耒耜授廪牺全横执之谒者引三公及从耕侍耕者司农卿与执耒耜者皆就位皇帝出就耕位南向立廪牺令进耒席西北向解韬出采执以具少退北西立司农卿进受之以授侍中奉以进皇帝受之耕五推侍中前受耒耜反之司农卿卿反之廪牺人今复采于韬执以其复位皇帝耕止还入自南门出内壝东门入大次太常卿帅属耕于千畆皇帝还宫明日班劳酒于太极殿如元防不贺不为寿唐礼志】乙亥【元宗开元二十三年正月丨丨耕籍田大赦耆老百嵗以上朕授上州刺史九十以上中州刺史六十以上上州司马睗陪位官勲爵征防兵父母年七十者遣还民酺三日本纪】躬耕尽亩【唐明皇开元二十三年亲祀神农于东郊配以勾芒遂丨丨丨丨】释祓入坛【肃宗乾元二年诏去耒耜雕刻命有司改造之天子出通化门丨丨而丨丨遂祭神农氏以后稷配冕而朱纮躬九推焉】耕复数步【本朝太宗端拱元年亲耕籍田始三推有司言礼毕上曰朕志在劝农恨不能终千畆岂烦为限复耕数步】耕十二步【仁宗明道二年行籍田礼礼仪使张士逊奏皇帝三推而止帝曰朕既躬耕不以古礼为式愿终畆乃丨丨丨丨而止】择日有事【太宗雍熙四年诏维燔柴告类紫坛屡荐于至诚而执耒亲耕青辂未行于盛礼三推宜举于旧章百代永垂于信史其以来年正月丨丨丨丨于东郊】因时展采【仁宗明道元年诏今绍述神宗之成宪举先穑之精祠申命攸司丨丨丨丨朕取来年二月择日耕籍田先请皇太后恭谢宗庙来年冬更不行南郊之礼】躬推黛耜【太宗雍熙五年改元赦制振前王之阙典修耕籍之盛仪载陟青坛肃事接神之礼丨丨丨丨用恢教本之风宁惟奉眷祐于乾坤兼以备粢盛于宗庙可大赦天下改雍熙五年为端拱元年】毖杞农坛【仁宗明道三年赦文秩开元之遗事述端拱之旧章丨丨丨丨亲临帝籍公卿执耒而陪侍人士侧肩而耸观于以荷灵休于以劝力穑】中置神农【神宗元丰二年礼官奏自汉迄唐皆有帝籍神仓今既废去于京城东南度田千亩置籍田仍徙先农坛于其中丨丨丨于东南一嵗祠祭之用取具焉从之】本欲终亩【髙宗绍兴十五年诏大闲籍田颁诏书于郡县十六年宰相奏曰陛下耕籍过三推之数少劳圣躬上曰朕丨丨丨丨以卿累奏而止】张衡东都赋【农祥辰正土膏脉起乗鸾辂而驾苍龙介驭闲以剡耜躬三推于天田修帝籍　千亩供禘郊之粢盛必致思乎勤已兆人劝于彊场咸懋力以耘耔】潘安仁借田赋【伊晋之四年正月丁未皇帝亲率羣后借于千畆之甸礼也于是乃使甸师清畿野庐扫路封人壝宫掌舎设枑青坛蔚其岳立兮翠幕黕以云布结崇基之灵址兮启四涂之广阼沃野坟腴膏壤平砥清洛浊渠引流激水遐阡绳直迩陌如矢緫犗服于缥轭兮绀辕缀于黛耜俨储驾于防左兮俟万乗之躬履百僚先置位以职分自上下下具惟命臣袭春服之萋萋兮接防车之辚辚防风生于轻幰兮纎埃起于朱轮森奉璋以阶列兮望皇轩而肃震若湛露之晞朝阳兮众星之拱北辰也于是前驱鱼鹿属车鳞萃阊阖洞启参涂方驷常伯陪乗太仆秉辔后杞献种稑之种司农撰播殖之器挈壶掌升降之节官正掌门闾之跸天子乃御玉辇防华盖冲牙铮鎗绡纨綷防金根照耀以洞晃兮龙骥腾骧而沛艾表朱于离坎飞青缟于震兊中黄晔以发挥兮方防纷其繁防五辂鸣銮九旗扬斾琼钑入蘂云罕晻蔼箫管嘲以啾嘈兮鼓鞞硡隐以砰礚笋虚嶷以轩翥兮洪钟越乎区外震震塡填尘骛连天以幸乎籍田蝉冕颎以灼灼兮碧色肃其芊芊似夜光之剖荆璞兮若茂松之依山颠也扵是我皇乃降灵坛抚御耦游场染屦洪縻在手三推而舍庶人终亩贵贱以班或五或九于斯时也居靡都鄙民无华裔长幼杂还以交集士女颁斌而咸戾被褐振裾垂髫緫髻蹑踵侧肩掎裳连袂黄尘为之四合兮阳光为之潜翳动容发音而观者莫不抃舞乎康衢讴吟乎圣世情欣乐乎昬作兮虑尽力乎树艺靡推督而常劝兮莫之课而自励躬先劳以恱使兮岂严刑而猛制哉有邑老田父或进而称曰盖损益随时理有常然髙以下为基民以食为天正其末者端其本善其后者慎其先夫九土之宜弗任四人之务不一野有菜蔬之色朝靡代耕之秩无储蓄以虞灾徒望嵗以自毕三季之衰皆此物也今圣上昧旦丕显夕愓若栗图匮于丰防俭于逸钦哉钦哉惟谷之恤展三时之宏务致仓廪于盈溢固尧汤之用心而存救之要术也若乃庙祧有事祝宗诹日簠簋普淖则此之自实缩鬯萧茅天于是乎出黍稷馨香防酒嘉栗宜其民和年登而神降之吉也古人有言曰圣人之德无以加于孝乎夫孝者天地之性人之所由灵也昔者明王以孝理天下其或继之者鲜矣希矣逮我皇晋实光斯道仪刑孚于万国爱敬尽于祖考故躬稼以供粢盛所以致孝也劝穑以足百姓所以固本也能本而孝盛德大业至矣哉此一役也而二美具焉不亦逺乎不亦重乎敢作颂曰○思乐甸畿薄采其茅大君戾止言籍其农其农三推万方以祗耨我公田实及我私我簠斯盛我簋斯齐我仓如陵我庾如坻念兹在兹永言孝思民力普存祝史正辞神祗攸歆逸豫无期一人有庆兆民赖之】诗集躬帝籍【苍玉临珪璧青坛丨丨丨冑厥乃三推齐衡均百辟张正见従籍田应衡阳王教诗】脩政典【帝籍丨丨丨也躬耕以勤农焉帝籍于郊典仪具陈务农以利躬耕以勤勤祀在诚匪勤于人训农以实匪训以文帝慎二物乃躬乃亲公侯郷士暨厥庶民千畆有制饬哉惟寅帝赉髙年式宴且喜种种黄髪族立而议生我艰难暴乱以继耳听金鼓目狎戎器皇其我图亲讲农事有子有孙力田孝悌鼓舞至仁薰为和醉尹师鲁皇雅帝籍诗】
　　古今合璧事类备要外集卷二
　　钦定四库全书
　　古今合璧事类备要外集卷三
　　宋　谢维新　撰
　　祭祀门
　　郊祭　【附南北二郊分合】
　　礼经考索【祭祀之义大率有三祀天地所以示人报本也祀圣贤所以训人崇德也祀祖考所以教人追孝也三者行于天下则万人顺百神和此先王所以重祭祀也自今观之祭莫大于天天行徤其道变化是以包牺氏仰而观之以类万物之情黄帝封禅天地少昊戴时以象天颛帝乃命南正重司天以属神髙辛顺天之义尧命羲和敬顺昊天至舜始肆类于上帝郊祭所从来尚矣盖以天地以王者为主圣王制祭天地之礼必于在国之郊亦曰圣王之居皇天所观视故也然是祭也本惟于即位之初而行此礼亦不欲数也何后世则有三嵗或一嵗而数行焉本惟以天子之尊而行此礼示不可僣也何后世固有诸侯而僣用焉本惟主于尊上帝而行此礼示不可泛也何后世则有变上帝而为六天之说分南郊而北郊之议焉由是古人郊祀之礼漠然无定据矣盖至于我国朝郊祀之礼至元祐而始定设大神大示及太祖太宗配位自天地至从祀诸神凡七百七十有一焉仍诏今后南郊合祭天地依元祐七年例拖行迨南渡绍兴始克行之迨今未有改也然祭不欲数亦不欲疏数则烦烦则不敬疏则怠怠则又忘三嵗一郊守为常典未为不可也而今也惟天子即位则始亲郊焉至于三歳之乆则间惟举明堂之典毋乃失之疏乎或者曰郊之费倍于明堂故郊不欲间行也然岂知祖宗自有故事由事神赏军之外一切从俭自宜大有咸省茍从省约则三嵗一行何不可之有惟省约之未能焉此郊祭所以为希阔之典欤虽然圣人此心与天为一不以郊祭之数而此敬为之尧存亦不以郊祭之防而此敬为之桀亡也惟于即位之初一见天地而三年之乆间修明堂配天配帝不防不数揆之以古人之礼时中之义殆庶几焉】
　　事类殷荐【丨丨于上帝易】肆类【丨丨于上帝书】昭事【丨丨上帝】对越【丨丨在天并诗】报天【大丨丨】埽地【丨丨而祭于其质也】天道【郊所以明丨丨】天位【先王祭帝于郊所以定丨丨也】用犊【郊之祭也牲用骍尚赤也丨丨诚也并记】用骍【凡阳祀丨丨牲毛之郊天也礼】辛日【郊之用辛也周之始郊日以至注用丨丨者人君当斋戒自新耳】阳位【兆于南郊就丨丨也记】燔柴【丨丨于泰坛祭天也】张氊【丨丨按设皇邸以褾祀之】田烛【汜埽反道乡为丨丨不命唯人听上注谓郊祀也汜归反道谓除郊见道】越绋【有防不祭唯祭天地社稷为丨丨行事并白氏六帖】子月【郊天之月而日至鲁礼也三王之郊一用夏正鲁以无冬至祭天于圜丘之事是以建丨之丨郊天示先有事也】寅月【一用夏正注建丨丨也】象天地【器用陶匏以丨丨丨之性】象日月【郊之祭也迎长至之日也注郊天丨丨丨以示人】则天数【王被衮以象天冕璪十有二旒丨丨丨也并郊特牲】舞云门【丨丨丨以祀天礼大司乐】事上帝【亦越文王武王丨丨丨书立政】旅上帝【周礼】祀上帝【大宗伯禋祀丨昊天丨丨同上】祈农事【防十七年夏四月卜郊不从乃免牲孟献子曰吾乃今而后知有卜筮夫郊祀后稷以丨丨丨也是故启蛰而郊郊而后耕今既耕而卜郊宜其不从也左】鲁之郊【丨丨丨禘非礼也周公其衰矣】杞之郊【丨丨丨也禹也】宋之郊【丨丨丨也契也是天子之事守也并记礼运】卜不从【四丨郊丨丨乃免牲犹三望非礼也左】望非礼【不郊而丨皆丨丨也又见上文左】三年一【秦始皇尊雍四畤上帝丨丨丨郊常以十月丨丨丨郊自始皇始】三嵗一【汉武帝初至雍郊见五畤后常丨丨丨郊】増五畤【汉文帝丨雍丨丨夏四月郊祀上帝始见雍郊见】复五畤【成帝罢甘泉诸畤后又诏丨甘泉泰畤雍丨丨复亲郊】下诏议【汉文帝十五年春黄龙见成纪上乃丨丨丨郊祀公孙臣明服色新垣平设五庙夏四月上幸雍始郊见五帝赦天下本纪】有司议【宣帝本始二年诏丨丨丨曰往者朕郊见上帝西祭陇首获白麟以馈宗庙】见羣鹤【武帝后元元年诏朕见上帝巡于比边丨丨丨留止献荐于秦畤光景并见】获白麟【见前注】神光集【永始四年行幸甘泉郊泰畤丨丨降丨紫殿】精气感【天郊飨神歌整泰坛礼皇神丨丨丨百灵賔束緼火燎芳薪紫坛游冠青云晋音乐志】正火德【光武建武二年立郊兆于城南始丨丨丨】因火数【立夏之日迎夏于南郊祭赤帝祝融车旗服色皆赤注郊去邑七里丨丨丨也后郊祀志】除帝座【晋武帝泰始二年南丨五丨丨从王肃议】嵗二郊【梁陈以降皆迄于隋议者各宗所师故郊丘互有变易天监二年吴操之启报传云启蛰而郊郊应立春之后何终之议今之郊祭是报昔歳之功而祈今年之福故取嵗首上辛不拘立春之先后周冬至于圜丘大报天也夏正又郊以祈农事故有启蛰之嵗自晋太始二年并圆丘方泽同于二郊是知今之郊禋礼兼祈报不得限以一途也帝曰贠丘自是祭天先农即是祈谷但就阳之位故在郊也冬至之夜阳气起于甲子既祭昊天宜在冬至祈谷时可依古必须启蛰在一郊坛分为二祭自是冬至谓之祀天启蛰名为祈谷隋礼仪志】嵗一郊【北齐其南郊则丨丨丨】玉帛载升【丨丨丨丨棫朴斯燎旌回外壝跸静郊门千乗按辔万骑云屯借茅无咎扫地惟尊隋乐志】笾豆有数【祀昊天上帝于员丘尊罍玉币丨丨簠簋丨丨唐志】太后谢况【唐则天临朝武承嗣伪欵洛水石导使为帝遣雍人唐司泰献之后号为赛圗于是汜人又上瑞石丨丨乃郊上帝丨丨】皇后亚献【中宗将南郊诏定仪典时祝钦明郭山恽建言丨丨为丨丨禇无量与太常愽士唐绍蒋钦绪因争以为郊祀国大事其折衷莫若周礼周礼冬至祭天圆丘不以地配惟始祖为主亦不以妣配故后不得预又大宗伯凡大祭祀王后不与又内宰太皇后裸献则賛瑶爵祭天无祼知此乃宗庙祭耳巾车内司服掌后六服为五路无后祭天之服与路是后不助祭天也惟汉有天地合祭皇后参享事末代黩神事不经见不可为法】为郊祀録【正元中太常礼院修撰五经考次厯代郊庙沿革之制及其工歌祀号而圗其坛屋陟降之序丨丨丨丨十卷唐礼乐志】上南郊赋【徐彦伯移蒲州以近畿防郊祭丨丨丨丨一篇孔氏帖】昭谢上【太宗太平兴国三年诏祗见九庙丨丨丨丨】伸报上帝【至道元年正月十日南郊诏昨颁诏防将奉郊丘取来嵗之仲春丨大丨于丨丨】屏去荤茹【真宗祥符一年上曰太祖太宗每奉郊祀皆丨丨丨丨朕三祀圜丘并遵行之顾外廷不知耳】更制藁枯【仁宗庆厯十年太常言奉祠郊庙冝丨丨丨丨为借缩酒用茅】恭上帝号【真宗大中祥符九年用来年正月一日上玉皇号有争南郊恭谢礼诏秘图申锡灵祲洪均式瞻霄极之尊防上帝真之号来歳元日适协上帝举冠絶未行之事报髙明洪覆之恩谨以来年正月一日诣玉清昭应宫与天下臣庶丨丨玉皇大天丨圣丨又谨以正月十一日有事于南郊行恭谢之礼】裒对明灵【仁宗庆厯四年南郊御札六欵洵丘只见上帝忾闻六圣之祫丨丨丨丨之臻】欵见道祖【皇祐五年赦自合宫之迄飨即阳土以系诚申命攸司详稽旧典卜日南之长晷祀上帝之圆丘前诏诸儒考正雅乐率前期而戒誓复先甲而洁齐钦翼秘宫丨丨于丨丨恭优在庙永念于前人紫营未除赤霄在望苍璧既奠朱燎以升】燔燎泰坛【英宗治平二年赦就阳国郊肇禋吉土振古盛节本朝上仪因黄宫之气萌迨南极之景至躬执圭币洁修粢盛祼荐清庙之庭丨丨丨丨之地于时祥晏温大圆精粹和气充塞积曀肃清兹皆诸神受祀于懐柔有美卷顾而响荅】陟配烈祖【神宗元丰六年南郊制奉罍以欵真宇祼鬯以享宗祊斋戒乎端诚之宫清肃乎礼神之囿丨丨丨丨对侑昊穹维太常之斿备金玉之驾乃搢大圭以为国之缀乃服大裘以仿古之文钦柴之燎四施爥炀太一圜钟之乐六变缴绎崇丘孝奏而日月光灵游而风马下】对佑昊穹【徽宗大观四年南郊改元制乗景至之熙辰备星陈之法驾祼献清庙初蠲饎以掲防谒欵紫坛遂钦柴而展采推本烈祖丨丨丨丨表洁纯牺荐诚苍玉】干端澄霁【哲宗元符元年南郊制未奉皇祗之祠先严苍昊之飨乗一阳之复习三嵗之常即路寝以斋居至珠庭而朝献广牡肆祀于假庙以诏防钦柴宗祈遂升坛而欵谒配侑烈祖对越明神乐成绎纯礼敬勑备于时丨丨丨丨冬序晏温灵星嘉虞精意昭格】云物晏温【元祐七年十一月一日冬至合祭天地于圆丘是日五鼔辇诣坛外壝百官准诏不回班自小次厯午陛外坛不设茵褥稽首跪奠致诚极恭夜月澄爽丨丨丨丨比还御按肆赦终日和燠翌日时雪如期云云又见后合祭并长编】宿斋如望【髙宗绍兴十三年进呈郊礼丨丨丨丨祭青城幕次事上曰止是一宿不必枉费人力所有宿斋处望祭殿只随宜绞缚用芦蓆青布之类不得侈大】致斋而雪【绍兴十六年十一月初上丨丨丨丨作及朝献则杲日丽空至郊夕则彻隂登坛即霁而台星明见】不事华丽【绍兴十三年有司检举将来大礼依旧合用珠子坐褥上曰丨丨丨丨为主若事华丽恐非事天之意】并从省约【孝宗隆兴三年诏曰太祖皇帝干德元年郊祀诏书有云务从省约毋至烦劳仰见祀天之诚养民之心朕遵皇祖之典崇俭德而戒劳民除事神赏军外其乗舆服御及中外支赏丨丨丨丨并圣政】
　　分飨丘圜方【凡乐圜钟为宫黄钟为角大簇为徴姑洗为羽靁鼔靁鼗孤竹之管云和之琴瑟云门之舞冬日至于地上之圜丘奏之若乐六变则天神皆降可得而礼矣凡乐函钟为宫太簇为角姑洗为征南吕为羽灵鼔灵鼗孤竹之管空桑之琴瑟咸池之舞夏日至于泽中之方丘奏之若乐八变则地示皆出可得而礼矣隋音乐志】城南北【天郊在长安丨丨地郊在长安城丨所属掌治坛墠郊宫四时供张以奉郊祀】武帝定【丨丨丨郊祀之亊祠泰一于甘泉圜丘取象天形就阳位也祀后土于汾隂泽中方丘取象地形就隂位也】成帝徙【丨丨丨泰畤后土于京师始祀上帝于长安南郊杞后土于长安北郊并三辅黄圗】康衡议【丨丨丨宜于长安定南北郊为万世基遂立甘泉泰畤紫坛八觚宣通八方五帝之坛周环其下有羣神之坛以尚书禋于六宗望于山川徧于羣神之义紫坛有文章采刻镂黼黻之饰及玉女石坛仙人祠瘗鸾辂骍骑寓托焉臣闻郊坛飨帝之谊埽地贵诚尚质不敢修其文以为神只功德至大难备庶物不足以报功惟至诚为可其紫殿饰女乐鸾辂骍骑龙马石坛之属宜皆勿备本传】桓谭奏【右将军王商等以为长安圣王之居皇天所观视冝徙就正阳太隂之处于是丨丨丨曰宜于长安定南北郊为万世基天子从之本传】髙帝配【光武建武元年即位于鄗祭告天地采用元始中郊祭故事二年正月初制郊兆于雒阳城南七里为圜坛八陛中又为重坛天地位其上皆南乡西上其外坛上为五帝位其外为壝重营皆紫以象紫宫陇蜀平后乃增广郊祀丨丨丨食位在中坛上西面北上天地髙帝黄帝各用犊一青帝赤帝共用犊一白帝黒帝共用犊一日月北斗共用牛一四营羣神共用牛四凡乐奏青阳朱明西皓冥及云翘育命舞既送神燌爼实于坛南已地后祭祀志】髙后配【三十二年初营北郊雒阳城北四里为方坛四陛明年正月辛未郊别祀地只位南面西上髙皇后配西南北上皆在坛上中岳在未四岳各在其方中营内海在东四渎河西济北淮东江南地只髙后用犊各一五岳共牛一四海共牛一奏乐如南郊同上】加登歌【隋圜丘在国南七里每嵗冬至祀昊天玉帝方丘在国隂六里南郊舞奏黄钟取阳始化也其郊舞奏林钟取隂始化也丨有丨丨】用夏正【明山宾称伏寻制防周以建子祀天五月祭地殷以建丑祀天六月祭地夏以建寅祀天七月祭地自顷代以来南北二郊同丨丨丨诏更详议山宾以为二仪并尊三朝庆始同于此日二郊为允并请迎五帝于郊并以始祖配享隋礼仪志】武德祭【唐武德中冬至及孟夏雩祭皇地只于方丘神州地只于北郊以景帝配而上辛祈谷祀感生帝于南郊祀五方天帝于明堂以元帝配】开元祠【宗自东都将迁西京幸并州至丨丨十一年亲丨后土为苍生祈谷自是神明昭佑累年丰登有祈必报礼之大者且汉武亲祠雎上前后数四请唯旧事享后土行报赛之礼从之至十一月祀后土雎上其文曰恭惟坤元道昭品物广大茂育畅于生成庶冯休和惠及黎献博厚之位粤在汾隂肃恭时巡用昭旧典敬以琮币牺牲粢盛庶品备兹瘗礼式展诚慤睿宗皇帝配神作主礼毕令有司刋石于祠所并唐礼乐志】
　　合祭则天亲飨【古者祭天于圜丘在国之南祭地于泽中之方丘在国之北所以顺隂阳因髙下而事天地以其类也其方位既别而其燎坛瘗坎乐舞变数亦皆不同而后世有合祭之文丨丨万嵗元年丨丨南郊始合祭天地】睿宗有事【丨丨即位将丨丨于南郊贾曽议曰云云三辅故事祭于圆丘上帝后土位皆南面则汉尝合祭矣禇无量郭山恽等皆以曽言为然是时睿宗将祭地于北郊故曽之议寝】开元合祭【元宗定丨丨礼天寳元年丨丨天地于南郊终唐之世莫能改并唐礼乐志】干德合祭【本朝丨丨元年丨丨将升坛有司共黄褥为道上曰朕洁诚事天不必如此命去之】皇祐合祛【仁宗丨丨五年南郊御礼云夫四时常礼戒在有司三嵗亲祠敢稽旧典迪惟孔圣光施冲人获执牲喧以事郊庙云云丨丨天地并祐祖宗庶几告诚岂曰能飨惟时上帝赐朕有年至欲祼鬯酒于世室进纯牺于泰畤因以昭孝范俗延祚庇民敢惮必躬以昭大报】熙宁合祀【神宗丨丨元年制升禋燎于泰畤丨祛丨于柔祗】本建隆章【哲宗元祐七年南郊制念尝再飨乎穹昊未始祗事乎皇祗是用推丨丨丨之旧丨复奉熙宁之故实执鬯以祼太室奠玉以合两仪严烈祖以配天洽百神而承宇】依元祐例【元祐八年诏昔嵗仲冬竭诚大祀神只飨荅祖宗熙宁前诏有司载加集议犹欲咨度诸儒之论稽参六艺之文今后南郊合祭天地丨丨丨七年丨罢礼部集议按元祐七年彭汝砺言今应祭方泽也而合于圜丘用夏至也而用冬至何以异也是年十一月冬至合祭天地于圜丘】致飨穹只【徽宗建中靖国元年南郊改元崇宁制奉神考初行之志绎绍圣申议之文将蔵事于皇只先致享于穹昊云云祼清庙以肃将欵圆坛而拜享苍璧既奠紫坛其升乾象粹精虚心嘉向和气洋溢景光陆离并长编】合祭天地【髙宗绍兴十三年初谒景灵宫丨丨丨丨建金鸡肆赦系年録】扬子云甘泉宫赋【惟汉十世将郊上定泰畤拥神休尊明号同符三皇録功五帝乃命羣僚厯吉日协灵辰星陈而天行诏招揺与太隂兮伏钩陈使当兵属堪舆以璧垒兮梢防魖而抶獝狂八神奔而警跸兮振殷辚而军装蚩尤之伦带干将而秉玉戚兮飞茸而走陆梁于是乗舆乃登夫鳯皇兮而翳华芝驷苍螭兮六素虬帅尔隂闭霅然阳开流星旄以电爥兮咸翠盖而鸾旗屯万骑于中营兮方玉车之千乗声駍以陆离兮轻先疾雷而馺遗风临髙衍之嵱嵷兮超纡谲之凊澄登椽栾而羾天门兮驰阊阖而入凌兢是时未臻夫甘泉也乃望通天之绎绎于是大夏云谲波诡摧嗺而成观翠玉树之青葱兮璧马犀之璘防金人仡仡其承钟虡兮嵌岩岩其龙鳞配帝宫之悬圃兮象太一之威神洪台崛其独出兮防北极之嶟嶟列宿乃拖于上荣兮日月才经于柍振雷欝律于岩窔兮电倐怱于墙藩左搀抢而右冥兮前熛阙而后应门防西海与幽都兮涌醴汨以生川覧樛流于髙光兮溶彷徨于西青前殿崔巍兮和氏玲珑抗浮柱之飞榱兮神漠漠而扶倾闶阆阆其寥廓兮似紫宫之峥嵘曳红彩之流离兮飏翠气之宛延于是天子穆然珍台间馆璇题王英蟺蜎蠖濩之中澄心清魂储精垂恩乃感动天地逆厘三神靡薜荔而为席兮折琼枝以为芳吸清云之流霞兮饮若木之露英集乎礼神之囿登乎颂只之堂建光耀之长旓兮昭华覆之威威陈众军于东阬兮肆玉防而下驰漂龙渊而还九垠兮窥地底而而上回揽道德之精刚兮侔神明与之为资于是钦柴宗析燎薰皇天招摇太一举洪頥树灵旗樵蒸焜上配藜四施肹蠁丰融懿懿芬芬缤暗霭兮降清坛瑞穰穰兮委如山事毕功回车而归天阃决兮地垠开八荒协兮万国谐天声起兮勇士厉云飞扬兮雨霶霈于胥德兮丽万世乱曰崇崇圜丘隆隐天兮登降峛崺单埢垣兮増宫参差骈嵯峨兮岭巆嶙峋洞无涯兮上天之滓杳旭卉兮圣皇穆穆信厥对兮来祗郊禋神所依兮徘徊招揺灵栖迟兮辉光曜降厥福兮子子孙孙长无极兮】顔延年郊祀歌【夤嵗寳命严恭帝祖炳海表岱系唐胄楚灵监睿文民属睿武奄受敷锡宅中拓字亘地称皇罄天作主月竁来宾日际奉土开元首正洒人乐举六典聫事九官列序有牷在涤有洁在爼以荐王衷以荅神祐维圣飨帝维孝飨亲皇乎备矣有事上春礼行宗祀敬达郊禋金枝中树广乐四陈陟配在京降德在民奔精昭夜髙燎炀晨隂明浮烁沈禜深沦告成大报受厘元神月御按节星驱扶轮遥兴逺驾曜曜振振】潘安仁闲居赋【若乃背冬涉春隂谢阳施天子有事于柴燎以郊祖而展义奏钧天之广乐备千乗之万骑服振旅以齐管嘒嘒而并吹煌煌乎兹礼容之壮丽而王制之巨丽也】韩退之圣德诗【乃以上辛于郊用牡除于国南鳞笋毛笙庐幕周施开掲磊砢兽盾腾拏圆坛帖妥大兵四罗旗常婀娜驾龙十二鱼二雅雅霄升于丘奠璧献斚众乐惊作轰豗融冶柴熖嘘呵髙灵下堕云云】杜甫有事南郊赋【练时日就阳位先是春官修颂只之书献祭天之纪掌次阅氊邸之则封人考壝宫之防司门转致乎牲牢之系小胥专达乎悬位之使二之日朝庙之礼既毕天子苍然视于无形澹然若有所听旌门坡陁以前骛彀骑反覆以相经颉曾城之轧轧轶万方之荧荧驷道端而如砥浴日上而如萍制翠旄于华盖之角转黄屋于钩陈之星地回回而风淅淅天泱泱而气青青甲胄乗陵转迅雷于荆门巫峡玉帛清廻霁夕雨于潇湘洞庭声明通于纯粹溟涬为之垠堮驷苍螭而蜿蜒若无骨以柔顺奔鸟攫而黝蟉徒有势于杀缚朱轮竟野而杳冥金鋄成隂以结络上方将降帷宫之綝缡屏玉以蠖畧人门行马拱乎合沓之场皮弁大裘始进于穹崇之幕冲牙铿锵以将集周衞轇轕而咸若月窟黒而扶桑寒田烛稠而晓星落云菡萏以张盖春葳蕤而建杓簪裾斐斐罇俎萧萧方面曲折周旋寂寥必本于天王宫与夜明相射动而之地山林与川谷俱标于是乎官有御事有职所以敬鬼神所以勤稼穑所以报本反始所以度长立极酒明水之尚越席疏布之则必取先于稻秫麴蘖之勤必取着于纷纯文绣之饰由是播其声音陈乎节奏变方形于动植听宫征于砰既而膟膋挂柴燎窟瑰騞擘砉赫葩斜晦溃电纒风升雪飒星碎拂勿濚渺溟苁淬雷公河伯或騃以脩耸霜女江妃乍纷纶而晻暧执绂秉翟朱干玉戚鼓瑟吹笙金支翠旌神光倐敛祀事孔明于是涾沲兮漫汗纡余乎经营浸朱崖而洒朔漠汹旸谷而濡若英泽澹竚乎无极殷荐绸缪乎至精尔乃孤卿侯伯羣儒三老稽首曰臣闻燧人氏已往法度难知文质未变太昊氏继天而王以木传子虞夏殷周焕炳葱蒨伏惟道祖视生灵之裂丑害马之蹄齧呵五精之息肩考正气之无辙累圣昭洗中祚触蹶气惨黯乎暗夜之妖势回薄乎龙蛇之孽陛下抚紫极之将頽拾清氛于己缺罏之以仁义锻之以贤哲九五之后人人自以遭唐虞四十年来家家自以为稷卨上曰吁昊天有成命惟五圣以受我其夙夜匪遑定寔用素朴以守于嗟乎麟鳯胡为乎郊薮夫圣以百年为鹑道以万物为刍狗于是黙然而徐思终将固又固之意不在抑殊方之贡亦不必广无用之祠金马碧鸡非理人之术瑚翡翠此一物何疑奉郊庙以为寳增怵惕以孜孜况大庭氏之时六龙飞御而归】王荆公议三圣并侑劄子【推尊尊以享帝义之至推亲亲以享亲仁之极尊尊不可以渎故郊无二主亲亲不可以僣故庙止其先今三后并侑欲以致孝也而适所以渎乎享帝后宫有庙欲以广恩也而适所以僣乎享亲推存事亡则非所以宁亲也臣等今详议欲乞各如礼官所议】王荆公议郊祀坛制劄子【先王所以交于神明坛坎牲币器服时日形色度数莫不依其象类易曰一隂一阳之谓道干阳物也坤隂物也冬日至祀天于地上之圜丘所谓为髙必因丘陵而因天事天也夏日至祭地于泽中之方丘所谓为下必因川泽而因地事地也盖阳以圆为形其性动隂以方为体其性静天阳而动故祀于地上之圆丘而礼神以苍璧璧亦圆也地隂而静故祭于泽中之方丘而祀神以黄琮琮亦方也合祀天地为圆坛而于国阳之地上岂圣人以类求神之意哉熙宁郊仪祭皇地示坛八角祭神州地示坛广四十八步髙五尺今则变方为圆坛神州筑方坛而复无坎皆不应礼伏请皇地示神州地示为方坛坛之外为坎庶协古制】王荆公议不合燔燎劄子【伏为北郊所祭皇地示并神州地示秖合坎瘗自来却如祭天升烟之义别建一坛燔祝版臣昨累次具状奏闻乞行改正虽圣防下有司详定又縁所定坛壝仪注条件不少考求典故未能遽革伏覩今月二十一日神州地示亦依袭故常泥饰坛燎依旧行事臣昨亦备述自古以来祭祀皆为瘗坎盖取就下求隂之义及考先儒所祭地示即无槱燎之文伏覩国朝祀仪所载祀辞亦曰瘗仪却行燔燎之礼显是从来差错恐渎于神欲乞不详定诸坛壝等制度先次考正今来瘗埋之义更不于坛上燔燎祝版以别天神地示之异上副陛下修诚致孝肃恭祀享之意奏闻勑防状前批送太常礼院本所谨案古者祀天神燎柴登烟祭皇地示埋瘗盖燔柴则廾烟于上瘗埋则达气于下求神必以其类故也王泾唐郊祀録凡祭祀地示则为瘗埳于神坛之壬地方深取足容物祭讫置牲币祝馔于其中而埋之熙宁祀仪皇地示神州地示皆为燎坛方一丈髙一丈有二尺开上南出方六尺在坛南二十步内地祭大社大稷又设燎紫于西神门外道北以地示而同之天神之祀殊悖于礼所有今来王某起请实合礼制伏请自今祭皇地示神州地示大社大稷其祝版与牲币馔物并瘗于埳更不设燎所有皇地示神州地示州地示燎坛并乞除去】
　　诗集严祀事【灿灿辰角曙亭亭寒露朝川原共澄映云日还浮飘上宰丨丨丨清途振华镳圆丘峻且坦前对南山标韩退之和李相公　事南郊覧物兴懐呈一二知旧】降大君【太一天坛丨丨丨属车龙鹤夜成羣春深玊藻寒初落露拂金茎曙欲分三代乐回风入律四溟歌驻水成文千官不动旌旗下日照南山万树云曹唐大礼诗】奉严蠲【端职恭瘗祀饬躬丨丨丨淑气符首节光风临上年梁传昭】敬明祀【惟皇丨丨丨云云森陈羽林骑肃穆虎贲弓王褒】星斗垂光【丨丨丨丨烛紫坛云云欲识懽心从四海钧天一曲引回鸾吴升】霜露凝感【丨丨丨宸丨肃僾动天引谢庄】公规盛典【列圣丨丨修丨丨万方和气助升烟钱勰郊祀诗】灵圉仙游【日月圆丘吉前期告上清朅来修祀事斋洁奉祗明丨丨賔瑶馆丨丨列玉京丹青浮象魏盛典照蓬瀛蒋之奇奉勑宿斋于上清馆祥官诗】德泽恩光【传警千门寂南郊防仗回但惊龙再见谁识日双开丨丨施云雨丨丨变烬灰阅兵貔武振听乐鳯皇来唐观南郊回仗诗】龙常玉勒【舞风泛丨丨轮霞浮丨丨谢庄】龙驾鳯笙【五岳移丨丨十洲回丨丨陈】祥辉嘉气【孝湏三后配礼重一郊尊翠羽来千仗鸣铙下九闗服维周冕盛乐自舜韶温未酌羣灵堕先祠万玉犇黄流凝夕祼紫熖亘宵燔星拱低宸幄云回防帝辕丨丨新日月丨丨浃乾坤旷古归鸿铄函生跃至恩钦惟斋恪志迎福在元元王岐公郊祀庆成诗】灵光瑞雾【帝出乗昌运天心予太平文章三代继制作七年成大祀乾坤合刚辰日月明泰坛朝扫地魄寳夜垂精仰御圜苍盖环观海岳城北冥为朔易西极薄搀抢升燎丨丨合回鸾瑞气迎需云遍枯槁解雨泽勾萌可颂非天德因箴亦下情民言知可酌帝谓本无声节用因崇俭蕲年在好生无心湏格物克己自销兵化国安新政孤臣反旧耕还将清庙什留与野人耕东坡郊祀礼成诗】方士朝仙杖【汉统千龄接虞衡七政齐德馨天自飨容侵古犹稽舆衞勾陈北衣冠观阙西雨先清道跸寒避礼神圭丨丨丨丨丨宫垣挟御圭庙芝楹叠璧帝乐字连奎虚次尤祗栗懐亲极惨凄珠旒依玉色兰炬映璇题两相初扶翼崇坛六降隮髙灵森欲堕诸福应如携燎夜坛三烛凌霜甲万犀宗燔申寳酌秘检防金泥奉引星辰烂旋归锦绣迷端门临五鳯步辇驻双霓日照云裳委风含防筤低和声翔四表嘉泽浸羣黎盛事真寥廓微生荷奬提侍祠叨执爵着籍缪通闺异宠何其报孤忠誓不睽裁诗独愁晚犹得并鳬鹥张于湖贺郊祀庆成诗】吉土兆精禋【祀教民昭孝天惟德是亲太宫严大飨丨丨丨丨丨礼乐三王盛梯航万国賔恩沾羣动洽庆与一阳新奉册尊长乐均厘及众臣不湏云物瑞和气洽人神欧阳永叔南郊庆诗】竹宫歌毖祀【盛礼郊仪肃纯音帝乐清葳蕤飘翠羽赫奕展华旌鳯邸光交覆鸾旗色共明缤纷拂葩盖辉映杂緌缨且异文竿饰非同翿舞名丨丨丨丨丨雅曲播遗声欧阳公翠旌诗】灵只摅景光【君不见昔日西京全盛时汾隂后土亲祭祠斋宫宿寝设厨供撞钟鸣鼔树羽旗回旌驻跸降灵场焚香奠醑邀百祥金鼎发食正焜煌丨丨炜丨丨丨埋玉陈牲礼神毕举麾上马乗舆出彼汾之曲不可游木兰为楫桂为舟櫂歌微吟防鹢浮箫鼓哀鸣白云秋观娱宴洽赐羣后家家复除户牛酒声明动天乐无有千秋万歳南山寿李峤汾隂行】













　　古今合璧事类备要外集卷三
　　钦定四库全书
　　古今合璧事类备要外集卷四
　　宋　谢维新　撰
　　祭祀门
　　祀太一
　　礼经考索【太一者五帝之君也其位尤尊于五帝记礼之说曰礼必本于太一则太一者果天地四时之宗自汉人祠太一于甘泉而祀典始昉于此】
　　事类具祀坛【汉武帝元鼎中上初郊雍有司曰五帝太一之左也宜立太一而上亲郊之上遂郊雍登崆峒幸甘泉令祠官等丨太一丨丨】立畤坛【十一月辛巳朔旦冬至昧爽壬子郊拜太一朝朝日夕夕月则揖而见太一以雍郊礼有司言祠上有光祠官寛舒等奏神灵之休佑福兆祥宜因此地丨泰丨丨以明应其秋伐南越告祷太一以象太乙主星日为太一绛旗始用乐常以昏祠至明并前郊祀志】次上帝【唐肆类圜丘列太一位丨于昊天丨丨】合九宫【宗丨太一于丨丨祠别一坛并唐礼乐志】祠于苏林【太宗雍熙中丨太一丨丨丨】祠于角镇【仁宗天圣中丨太一丨八丨丨祀中太一又徽宗宣和三年四月下诏立夏祠八角镇并长编】裁定祀典【髙宗绍兴初丨丨丨丨每嵗天地宗庙社稷九宫贵神髙禖等定为大礼三十六朝野杂记】屈原东皇太一歌【吉日兮辰良穆将愉兮上皇抚长剑兮玉珥璆锵鸣兮琳琅瑶席兮玉瑱盍将把兮琼芳蕙肴烝兮兰借奠桂酒兮椒浆杨枹兮拊鼔疏缓节兮安歌陈竿瑟兮浩倡灵蹇兮姣服芳菲菲兮满堂五音纷兮繁防君欣欣兮乐康楚辞】
　　祠五帝
　　礼经考索【帝本一也而有五帝之别或者以为五方之神夏商以前其礼不传自周官太宰有祀五帝之职掌故秦吕不韦作月令而四时于中央各名其帝焉春太皥夏炎帝中央黄帝秋少皥冬颛帝是以后汉纬书五帝之名有所谓青帝灵威仰赤帝赤标怒黄帝黄枢纽白帝白招拒黒帝叶光纪皆昉于此彼又为六天帝之说者是又加以耀冕寳云】
　　事类誓戒【太宰祀五帝则掌百官之丨丨周礼】具备【与其丨丨同上】祀五帝【见前注】祠四帝【泰丨丨丨白青黄赤本纪】立北畤【汉髙祖乃丨黒帝祠为丨丨本纪】作五庙【文帝丨渭阳丨帝丨立五帝坛从新垣平之言后告其诈诛夷之】庙同宇【新垣平言长安东北有神气若人冠冕东北神明之舍宜立祠上帝以合符应遂作丨丨丨同字谓上同下异礼所谓复庙重屋也】庙临渭【帝亲郊见渭阳五帝庙丨丨丨其北穿蒲池云并前郊祀志】五帝即天【晋羣臣议丨丨丨丨也五气时异故殊其号名虽五其实一神明堂南郊冝除五帝之座五郊改五精之号皆同称昊天上帝各设一座而已晋礼志】五郊迎气【唐乐十二和一曰豫和丨丨丨丨黄帝以黄钟为官赤帝以函钟为徴白帝以太簇为商黒帝以南吕为羽青帝以姑洗为角皆文舞六成】坛祭五方【王仲丘言正观礼正月上辛祀感生于南郊显庆礼祀昊天上帝于圜丘以祈谷诗春夏祈谷于上帝礼上辛祈谷于上帝则上帝当昊天矣郑曰天之五帝递王王者必感一以兴故夏五月祭所生于郊以其祖配之因以祈谷感帝之杞正观用之矣请因祈谷之坛徧祭五方帝五帝者五行之精九谷之宗也请二礼皆用诏事】坛广四丈【唐丨其丨皆丨丨而髙八尺者青帝七尺者赤帝五尺者黄帝九尺者白帝六尺者黒帝】以人帝配【唐立春祀青帝以太皥氏配嵗星三辰在坛之下东北七宿在西北勾芒在东南立夏祀赤帝以神农氏配荧惑三辰七宿祝融之位如青帝土王之日祀黄帝以轩辕氏配镇星后土之位如赤帝立秋祀白帝以少昊氏配太白三辰七宿蓐收之位如黄帝立冬祀黒帝以颛顼氏配辰星三辰七宿冥之位如白帝并唐礼乐志】以祖宗配【本朝仁宗皇祐二年明堂合祭奉太祖太宗真宗并配以五帝】天惟一神【皇祐二年孙奭建言丨丨丨丨以其至尊故有多名亦犹人君称王皇后辟天王天子皇帝】帝各一神【天帝之神迭主五畤故圣人制礼谓之五帝非五丨丨丨丨也并长编】
　　祭日月　【附祭星　祭风雨】
　　礼经考索【自虞书有禋于六宗之说释者谓四时寒暑日月星辰水旱是也厥后周人因之故有春分朝日秋暮夕月之礼后世以来又有合日月五星而共为一祭者本朝防汉唐之典礼以祭日月为中祀每嵗春秋二分尝命官摄事以行礼焉中兴百年此礼不废具在仪典】
　　事类王宫【丨丨祭日也注坛名记祭法】夜明【丨丨祭月也注坛名同上】朝夕【为丨丨必于日月记】春秋【丨杞朝日于东郊丨杞夕月于西郊月令】精意【禋于六宗注谓丨丨以享祀也书舜典】祀典【及夫日月星辰民所瞻仰也非此族也不在丨丨】祈于【丨福丨天宗注日月星辰记】禜之【日月星辰之神则雪霜风雨之不时于是乎丨丨左】实柴祀【大宗伯以丨丨丨日月星辰注实柴致牛柴上周礼】圭璧祀【丨丨五寸以丨日月星辰同上】未后三刻【本朝真宗天禧元年王博文参定夕月之礼按礼云从子至巳为阳从午至亥为隂请以丨丨丨丨行事长编】
　　祭星幽禜【丨丨祭星注幽开也禜坛域也为禜域而祭之记祭法】天宗【孟冬天子乃祈来年于丨丨注天宗日月星辰月令】次祀【肆师之次祀用牲币注丨丨日月星辰礼】吉礼【一曰丨丨中祀星辰唐礼志】奏黄钟【大司乐乃丨丨丨舞大韶歌大吕舞云门以祀天神注天神五帝及日月星辰礼】歌南吕【乃奏姑洗丨丨丨舞大防以祀四望注此言祀者司中司命风师雨师】兆四类【小宗伯丨丨丨亦如之注星辰运行无常以气类为之位】掌三辰【凡以神位者丨丨丨之法春官】司禄司民【秋官司民诏司冦孟冬祀司民之日献民数于王注文昌宫第三能之属轩辕角近文昌为司命次司中次丨丨次丨丨礼】中能上能【大宗伯以槱燎祀司中司命注文昌第五第四星或曰丨丨丨丨能音台并】商主大火【陶氏火正阏伯居商丘相土因之故丨丨丨丨左】晋卜实沈【郑侯有疾丨曰丨丨为祟子产曰实沈参神也此不及君日月星辰之神则雪霜风雨之不时于是乎禜之若君之身则出入饮食之事星辰之神又何为也左】曰灵星尸【髙子丨丨丨之丨也诗丝衣】立灵星祠【汉诏郡国立灵星祠农祥也祠以牛汉书汉髙亦丨丨丨丨江左以来不立七祠灵星则配南郊不特置也晋书】置寿星坛【开元勑宜令所司特丨丨丨丨常以千秋节日脩其祠典又勑寿星坛宜祭老人星及角亢七宿着之常式通典】在大明坛【天皇太帝北辰北斗天一大一紫微五帝座并差在行位前系内宫诸座及五星十二辰河汉四十九座在第二等十有二陛之间中宫市垣帝座七公日皇帝席大角摄提大微五帝天子明堂轩辕三台五车诸王月星织女建星天纪十七座及二十八宿差在前列其余中宫一百四十二座皆在第二等十二阶之间外宫一百五在内壝之内众星三百六十在内壝之外已上丨丨丨夜明丨唐礼志】币以方色【唐祀日月星辰五星之丨丨丨丨】壶实昔酒【以壶尊二丨丨丨以祀众星并礼乐志】从祀星辰【本朝太祖南郊令司天监定丨丨丨丨圗上之长编】屈原少司命歌【秋兰兮蘼芜罗生兮堂下緑叶兮素华芳菲菲兮袭予夫人自有兮美子孙何以兮愁苦秋兰兮青青緑叶兮紫茎满堂兮美人忽独与余兮目成入不言兮出不辞乗回风兮载云旗悲莫悲兮生别离乐莫乐兮新相知荷衣兮蕙带倐而来兮忽而逝夕宿兮帝郊君谁须兮云之际与汝防兮九河冲飚起兮水扬波与汝沐兮咸池晞汝发兮阳之阿望羙人兮未来临风怳兮浩歌孔盖兮翠旌登九天兮抚彗星竦长劒兮拥幼艾荃独宜兮为民正】
　　祭风雨燎牷【大宗伯以槱丨祀风师雨师注皆积柴实丨醴焉或有玉帛燔燎以升烟周礼】磔狗【祭风神曰磔注今俗当大道中丨丨云以止风此其象尔雅】西北郊【小宗伯风师于西兆雨师于丨丨礼】箕毕星【丨星好风丨丨好雨书洪范又大宗伯注风师箕也雨师毕也礼】戌丑地【以丙戍日祠风伯于丨地以己丑日祠雨师于丨丨用羊豕】东郊兆【东方青大昊青勾芒及雷公风伯于丨丨丨前郊祀志】圆坛外【丨丨丨营祀风伯雨师之属后祭祀志】检防政和礼【孝宗朝朱文公南康申省状自今春秋释奠祈报社稷及祀风伯雨师坛壝器服乞丨丨丨丨五丨】司空图移雨神【夏满不雨民前后走神所刳羊豕而跪乞者凡三而后得请民大喜且将报祀愚独以为惑何者天以神乳育百苖谷必时既丰然后民相率以劳神之勤于事而祀焉今始恡其施以愁疲民是神怠天之职也必希民之求而遂应是神玩天之权也既应而俾民输怨于天归惠于己是神攘天之德也推怨何以为义利腥羶之馈何以为仁怠天下之事何以为敬蔑是数者何以为神假曰非吾所得颛然知民之情而不时请于上是亦徒偶于位此愚所以惑也噫天不可终谩民不可终悔窃为神危之奈何】韩昌黎讼风伯【维兹之旱兮其谁之由我知其端兮风伯是尤山升云兮泽土气雷鞭车兮电揺帜雨寖寖兮将坠风伯怒兮云不得上旸乌之仁兮念此下民閟其光兮不鬭其神嗟风伯兮其独谓何我于尔兮岂有其他求其时兮脩祀事羊甚肥兮酒甚防食足饱兮饮足醉风伯之怒兮谁使云屏屏兮吹使醨之气将交兮吹使离之铄之使气不得化寒之使云不得施嗟尔风伯兮欲逃其罪又何辞上天孔明兮有纪有纲我今上讼兮其罪谁当天诛加兮不可悔风伯虽死兮人谁汝伤】柳宗元雷塘祷雨文【惟神之居为坎为雷专此二象宅于岩隈风马云车肃焉徘徊能泽地产以祛人灾钦兹有灵爰以庙享神惟有知我以诚往茍失其应人将安往歳既旱暵害兹生长敢用昭告期于肹蠁某自朝受命临兹裔壤涖政方初庶无淫狂洁防自持忠信是仗茍有获戾神其可罔擢擢嘉生惟天之养岂使粢盛夷于草莾腾波通气出地奋响钦若成功惟神是奬】

　　古今合璧事类备要外集卷四
　　钦定四库全书
　　古今合璧事类备要外集卷五
　　宋　谢维新　撰
　　祭祀门
　　祭社稷
　　礼经考索【敢问社稷何神曰土谷之神也人非土不立非谷不生祀之所以报本反始也按祭法厉山氏之子曰农能殖百谷夏之衰周弃继之故祀以为稷共工氏之子曰后土能平九州故祀以为社愚以为非后土农弃之为社与稷也亦以其为有功于土谷特配之食焉尔是则祀社稷之始厯代至今不废者也然社稷之神一也社坛在东稷坛在西俱北面自天子至郡县下逮庶人莫不通祭在国曰太社国社王社侯社在官曰官社稷在民曰民社唯天子之社则以五色土各依方色为坛且广五丈中央数尺冒以黄土诸侯但用当方之色皆立树以表其处仍别立主以象其神大夫以下则各以地所宜木而立之也此尊卑上下之等也若国有事则以君行祝奉社主以从其名曰军社国之亡也则屋之使不受天阳其名曰亡国之社此又出入存亡之别也然古者诸侯危社稷则当变置贤君毋使乏祀及牺牲既成粢盛既洁祭祀以时然而旱干水溢则社稷又不得不为之变置也此所以论古者社稷之大槩也天子诸侯大夫祭礼未暇论今考近代诸里祭仪则前一日社正及诸社人应社者各请斋一日于家正寝应设馔之家先修治神树之下又为瘗埳于神树之北座取足容于物掌事者设社正位于稷深西北十步东面诸社人位于其后东西南上设祝奉血豆位于瘗坎之北南面祭器每座尊酒二并勺一以巾覆爼一笾二豆二爵二簠二簋二祭日未明三刻烹牲于厨夙兴掌馔者实祭器掌事者以席入设社神之席于神树之下稷神之席于神树之西俱北面质明社以下各服其服社正以下皆再拜祝进跪读祝文曰维年月日某坊社正姓名合社若干人等敢昭告于太社维神载育黎元长兹庶物时属仲月日维吉戊谨率常礼恭用特牲稷神云太稷维神功恊稼穯阐修农政允兹从祀用率旧章上飨云攷论至此因怪今人祀社之意殊薄率尔而聚倐尔而散第与醵饮无异求其如近代之礼影响不存又责之以报本反始如古人之祭胡可得也此古人之所以年谷屡丰而今人之所以饥馑荐臻旱干水溢之间作也又得不思其故乎】
　　事类元日【仲春择丨丨命民社注元日谓二分前后戊日记】地利【先王祀社于国所以别地利也故礼行于社而百货可殖焉】用甲【日丨丨用日之始也并记】惟戊【吉日丨丨注戊日社诗】春祈【载芟丨籍田而丨社稷也】秋报【良耜丨丨社稷也并诗】泰社【王自立社曰丨丨记】国社【诸侯为国立社曰丨丨】侯社【侯自立社曰丨丨】置社【大夫以下成羣立社曰丨丨】达气【天子大社必受霜露风雨以丨天地之丨是故丧国之社屋不受天阳也注絶其阳通其隂】献功【丨丨于社并记】南向【社祭土而主隂气也君丨丨于北牖下荅隂之义】北牗【亳社丨丨使隂明也又见上】国右【凡建丨丨社稷】军行【设丨社奉以丨并记】田祖【以御丨丨又田祖有神诗】田主【设社稷之壝而树之丨丨周礼】田正【后土社稷丨丨也记又稷田正也左】血祭【以丨丨祭社稷礼】牺齐【制币丨丨粢盛庶品注并祭祀之物】祈农祥【仲春注祀社稷春土兴故祀之丨丨丨也】赛秋成【仲秋注丨丨丨也】神地道【社所以丨丨之丨也地载万物天垂象取财于地取法于天是以尊天亲地故教民美报焉】报地功【所以报本反始天子用事于社注丨丨丨也并记】五祀本【社稷丨丨之丨左传】五色土【海岱及淮惟徐州云云厥贡惟土五色注王者封丨丨丨为社建诸侯则各割其方色土与之使立社焘以黄土苴以白茅茅取其洁黄取王者覆四方书】戮于社【弗用命丨丨丨甘誓】迁其社【汤胜夏欲丨丨丨不可作夏社注言夏之社不可迁汤誓】立冢土【緜文王之兴本由太王也云云应门将将乃丨丨丨戎丑攸行注冢土大社也起大事动大众必先有事乎社而后出谓之冝美太王之社遂为大社笺云大社者出大众将所告而行也诗】冝冢土【武王予小子夙夜祗惧云云丨于丨丨以尔有众底天之罚注祭社曰宜冢土社也诗】用太牢【成王改宅洛邑云云越翼日戊午乃社于新邑牛一羊一豕一注告立社稷之位丨丨丨也共工氏子曰勾龙能平水土祀以为社周祖后稷能殖百谷祀以为稷社稷共牢书】卜来嵗【社之日涖丨丨丨之稼礼】祭亳社【平子伐莒取郊献俘始用人于亳社注以人祭殷社左昭十】盟周社【阳虎又盟公及三于周社盟国人于亳社定七】搜军实【鲁庄公如齐观社注齐因祭社丨丨丨故往观之】祭妖神【宋公使邾文公用鄫子于次睢之社欲以属东夷注睢水受汴东经陈留梁谯沛彭城县入泗此水次有妖神东夷皆社祠之盖杀人而用祭并左】祓社衅鼓【晋将防卫衞使祝佗从辞曰云云且夫祝社稷之常也社稷不动祝不出竟官之制也君以军行丨丨丨丨祝奉以从于是乎出竟注师出先有事祓祷于社谓之宜社于是杀牲以血涂鼓鼙为衅鼓祝奉社主也左定四年】祭社归脤【天王使石尚归脤注脤祭社之肉盛以脤器以赐同姓与之共福定十四】鸟鸣于亳【丨丨丨丨社如曰噫噫甲午宋大灾襄三十】社以松栢【哀公问丨于宰我对曰夏后氏丨丨殷人以丨周人以罙语】社治枌榆【髙祖初起祷丰枌榆丨四年诏御史丨丨丨社汉书】变置社稷【孟子曰民为贵社稷次之云云诸侯危社稷则变置牺牲既成粢盛既洁祭祀以时然而旱干水溢则丨丨丨丨尽心下】除立社稷【汉髙帝二年丨秦社稷丨汉丨丨本纪】邑皆立祠【汉髙祖入闗或言周兴而丨丨丨后稷之丨至今血食天下于是髙祖制诏御史其令天下立灵星祠常以歳时祠以牛注有播种功令天下邑皆祠之龙星左角曰天田则农祥也郊祀志】里各自裁【髙祖十年春有司请令县常以春二月及腊祠稷以羊彘民丨社丨丨丨以祠制曰可注随祠具之丰俭】平分肉均【陈平里中社丨为宰丨丨甚丨】朔懐肉出【东方朔伏日诏赐从官肉太官承防日晏不来丨独抜剑割肉谓其同官曰社日当蚤归请受晹即丨丨丨本传】作栾公社【燕为栾布作社白帖】立石相社【石庆为齐相举国皆慕其家行不言而大治为丨丨丨丨】县为公社【汉髙令丨丨丨丨有司请言县常以春二月及腊祠社稷以羊牛四事】食配官稷【汉龚遂于官社稷以夏禹配丨官社稷丨丨丨丨者】配食县社【甄子然孝行早卒北海相孔融恨不及之言丨丨丨丨又陵云为浚仪令去官百姓追思之图画形象丨丨丨丨本传】配食郡社【宋登叔阳为汝隂令号神父迁颍川守市无二价路不拾遗汝隂人配食于社本传】取钱为供【魏邴原根矩拾遗钱系于树因而系之者逾多原恶其惑众明日乃丨丨以丨社丨也孔六帖】伐树则移【晋阮脩宣子伐社树或止之曰若社而为树丨丨丨社丨树而为社伐树则社亡矣孔白六帖】应妪挥金【中兴初有丨丨者生四子昼见神光照社试丨之乃得黄丨自是诸子宦学皆有才名搜神记】贺瑀取劒【丨丨死三日苏云上天入官府典房有印有劎使瑀唯意取之瑀丨丨出门下问云何得云得劒曰唯使社公耳録异传】邻为罢社【魏王脩母以社日亡丨里丨为丨丨三国志】里为立社【崔郾民即其丨丨丨德星丨白氏帖】以戊日祭【大唐社稷亦于含光门内之右丨仲春仲秋二时丨丨丨太社太稷礼神之王盖用两圭有邸其特玉制云天子祭社稷皆太牢诸侯少牢皆黝色用黒币日用甲祭日之晨王及尸皆服絺冕通典】以吉亥祠【韦叔夏张齐贤乃奏言经无先农坛礼曰王自为立社曰王社先儒以为在籍田也永徽中犹曰籍田垂拱后乃为先农然则先农与社惟一神今先农坛请改曰帝社坛以合古王社之义其祭准令丨孟春丨丨丨后土以勾礼氏配于是为帝社坛又立帝稷坛于西如太社太稷而坛不设方色以异于太社唐礼志】文琮下教【张文琮出为建州刺史州尚淫祀不立社稷丨丨丨丨曰春秋二社本于农今此州废不立尚何观比嵗田畆卒荒或未之思乎神在于敬可以致福于是始建祀场民恱从之孔氏六帖】曹植社颂【于惟大社官名后土是曰勾龙功着上古德配帝皇实为灵生克明播殖农政曰社尊以作稷丰年是与义与社同方神此宇】牛社歌【厚地间灵方坛崇祀建以风露树之松梓勾萌既申芟柞伊始恭祈粢盛水膺休祉】牛稷歌【谷食兴教播厥有先尊神致洁报本惟防云云】何承天社颂【社实隂祗稷惟谷先伯德方将时号共工厥有才子实曰勾龙陶唐救灾决河疏江弃以播殖作乂万邦克配二祀以报勲庸】韩文公送杨少尹【古之所谓乡先生没而可祭于社者其在斯人乎】
　　诗集分胙【折爼丨归丨陈叔达】同宴【愿为丨社人鸡豚丨春秋韩愈】散香萁【椒兰平酒酌簠簋丨丨丨陈叔达礼社】尝春酒【步屧随春风村村自花栁曰翁逼社日邀我丨丨丨杜甫】敬逾齐国【丨丨丨丨社柳宗元】尚想东方【九农成德业百祀发光辉报効神如在馨香旧不违南翁巴曲醉北鴈塞声微丨丨丨丨朔诙谐割肉归杜甫】古基阯在【丨社丨丨丨人散社不神元稹古礼】
　　祭山川
　　礼经考索【自有天地即有山川古者四方山林川谷丘陵坟衍原隰能出云为风雨见怪物者皆曰神民之财用于是乎取办者非此族不在祀典是则祀之不可阙者也有天下者秩而祭之嵗徧及焉诸侯则惟及其在封内者非其地则不祭是亦崇德报功之义与尊卑上下之差也今攷其礼祭山林丘陵于四坛也祭川谷水泉于四坎也牲杀不同也圭币各异也五岳视三公四渎视诸侯其余莫不冇差也坛者霾之坎者沈之盖以隂阳出入升降于地中皆顺其性以含藏之也礼以义而起古人岂茍乎哉是礼也六经以前无闲也自舜望秩于山川厯数千百年未之有改爰自秦人不师古始罢侯置守而后此礼浸废惟于郊祀明堂仅见望祭焉及汉魏间则又遣官摄事至若守令或有水旱祈祷亦许通祭较以古礼非存一二于十百而然欤呜呼舜其衰矣】
　　事类嵗徧【天子祭山川丨丨诸侯方祀祭山川丨丨记曲礼】方望【天子有丨丨之事无所不通诸侯山川有不在其封内者则不祭公羊僖三十一年】岳渎【天子祭天下名山大川五丨视三公四丨视诸侯诸侯祭在其地者天子诸侯祭因国之在其地而无主后者记王制】丘陵【山林川谷丨丨民所取财用也非此族也不在祀典注山林川谷丨丨能出云为风雨见怪物皆曰神有天下者祭百神诸侯在其地则祭之亡其地则不祭记祭法】霾沈【以丨丨祭山川周礼】皮悬【祭山曰丨丨尔雅】望秩【丨丨于山川】告至【至于岱宗柴注岱宗泰山也柴燎丨丨也】旅祭【蔡防旅平注蔡蒙二山名祭山曰旅又荆岐既旅注已丨丨言治功毕又九山刋旅注刋除其林木而旅祭之】奠祭【丨髙山大川注奠丨也】莫不宁【山川鬼神亦丨丨丨】秩无文【咸丨丨丨注言周始修祀于新邑咸次第祀之不在礼文者亦祀之】告所过【武王丨皇天后土丨丨名山大川并书】河谓已【楚子玉自为琼弁玉缨未之服也先战梦丨神丨丨曰畀余余赐汝孟诸之麋弗致也其子大心与子西使荣黄谏弗听荣季曰死而利国犹或为之况琼玉乎是粪土也而可以济师将何爱焉弗听出告二子曰非神败令尹令尹其不勤民实自败也左僖二十八年】河为祟【楚昭王有疾卜曰丨丨丨王弗祭大夫请祭诸郊王曰三代命祀祭不越望江汉睢漳楚之望也祸福之至不是过也不谷虽不徳河非所获罪也遂弗祭哀六年】史莫之知【晋侯有疾郑伯使公孙侨如昔聘且问疾叔向问焉曰寡君之疾病卜人曰实沈台骀为祟丨丨丨丨敢问此何神也子产曰昔髙辛氏有二子伯曰阏伯季曰实沈居于旷林不相能也日相征讨后帝不臧迁阏伯于商丘主辰商人是因故辰为商星迁实沈于大夏主参唐人是因以服事夏商其季世曰唐叔虞当武王邑姜方震太叔梦帝谓已余命而子曰虞将与之唐属诸参而蕃育其子孙及生有文在其手曰虞遂以命之及成王灭唐而封太叔焉故参为晋星由是观之实沈参神也昔金天氏有裔子曰昧为冥师生允格台骀台骀能业其官宣汾洮障大泽以处大原帝用嘉之封诸汾川沈姒蓐黄实守其祀今晋主汾而灭之矣由是观之则台骀汾神也抑此二者不及君身山川之神则水旱疠疫之灾于是乎禜之若君身则亦出入饮食哀乐之事也山川星辰之神又何为焉云云晋侯闻子产之言曰博物君子也重贿之昭元年】或未之祀【郑子产聘于晋晋侯有疾韩宣子逆客私焉曰寡君寝疾于今三月矣并走羣望有加无瘳今梦黄熊入于寝门其何厉鬼也对曰以君之明子为大政其何厉之有昔尧殛鲧于羽山其神化为黄熊以入于羽渊实为夏郊三代祀之晋为盟主其丨者丨丨丨乎韩子祀夏郊晋侯有间昭四年】用牲于雒【晋侯使屠蒯如周请有事于雒与三涂苌谓刘子曰客容猛非祭也其伐戎乎九月晋茍吴帅师涉自棘津使祭史先丨丨丨丨陆浑人弗知师从之遂灭陆浑注雒水名三涂山名昭十七年】用珪于河【王子朝丨成周之寳丨丨丨甲戍津人得诸河上隂不佞以温人南侵拘得玉者取其玉将卖之则为石玉定而献之昭二十四年】系玉而祷【晋侯伐齐将济河中行献子以朱丝丨丨二防丨丨曰云云茍捷有功无作神羞官臣偃无敢复济唯尔有神裁之沈玉而济襄十八年】执玉而沈【蔡昭侯自楚归及汉丨丨丨丨曰余所有济汉而南者有若大川定三年】不祀泰山【郑伯请释泰山之祀而杞周公以泰山之祊易许田三月郑伯使宛来归祊丨丨丨丨也隐八年】有事桑山【郑大旱使屠击祝欵竪附丨丨于丨丨斩其木不雨子产曰有事于山艺山林也而斩　其木其罪大矣夺之官邑昭十六年】有事不吉【卫大旱丨丨卜于山川丨丨僖十九年】有事羣望【初共王无冡适有宠子五人无适立焉乃大丨丨于丨丨而祈曰请神择于五人者使主社稷乃徧以璧见于羣望曰当璧而拜者神所立也谁敢违之乃与巴姬宻埋璧于太室之庭使五人齐而长入拜康王跨之灵王肘加焉子干子晢皆逺之平王弱抱而入再拜皆厌纽鬬韦龟属成然焉且曰弃礼违命楚其危哉昭十三年】旅于泰山【季氏丨丨丨丨子谓冉有曰女弗能救欤对曰弗能子曰曽谓泰山不如林放乎注包曰神不享非礼语二】先于恶池【晋人将有事于河必丨有事丨丨丨记】遇暴风雨【秦始皇除车道上封泰山中阪丨丨丨丨本纪】闻万嵗声【汉武帝礼登中岳丨有言丨丨丨三于是以三百户奉祠命曰崇髙为嵩髙也郊祀志】持节以祠【汉宣帝制诏太常夫江海百川之大者也今阙焉无祠其令祠官以礼为嵗事以四时祠江海雒水祈为天下丰年自是五狱四渎皆有常礼皆使者丨丨丨侍丨本纪】加礼以祭【汉武帝诏曰河海润千里其令祠官修山川之祠为嵗事典丨丨丨丨也本纪】用圭币异【自殽以来名山五大川二山曰太室山恒山太山防稽山湘山水曰济曰淮春酒脯为嵗祷因泮冻秋凋冬寒祷祀其牲丨牛犊各二牢其丨丨丨也史记】以木马代【诸名山用驹者悉丨木偶丨丨之史记】以小女妻【干子郭汾阳镇蒲欲造浮桥而激流毁墠公酧酒许丨丨丨丨之其夕水涸木生墠上遂成桥而小女寻卒因塑庙中人因立公祠号河渎亲家翁】嵗时亲祀【后魏道武立庙于常山上置侍祠乃十九人丨丨祈旱记文成帝丨丨其神白六帖】西方助祭【帝有事常山丨丨来丨丨者十余国孔六帖】褚无量言【丨丨丨开元五年帝将幸东都无量上丨昔帝舜之狩秩山川愿陛下所过名山大川丘陵坟衍并诏致祭本传】归崇敬往【丨丨丨大厯八年遣祀衡山未至而哥舒冕乱广州监察御史弹之请望祭而还崇敬正色曰君命岂有畏邪遂丨】阿马婆奏【唐宗车驾次华隂上见岳神数里迎谒遂召诸巫问神何在独老巫丨丨丨丨云在路左朱鬒紫衣迎陛下上顾笑之上至庙见神不鞬俯伏庭东南大柏树下又召阿马婆问之对如上见上加敬礼寻诏先诸岳封为金天王仍上自书制碑文以宠异之其碑五十余丈阔丈余厚四尺天下碑莫比也并六帖】以太牢祠【慕容隽寿光元年常山得璧七十一光色有异后以为神岳之命丨丨丨丨之前燕録】乗白骡告【上封泰山益州进白骡至洁朗丰润俊奇伟异上遂亲丨之柔顺安便不知登降之倦告成礼毕复乗而下才下山休息未乆而有言丨丨无疾而殪上叹累之諡曰白骡将军命有司具櫘椟叠石为墓墓在封墠坛北一里余于今存焉唐开元记】访隐民还【姜抚自言通仙人不死术开元末太常卿韦縚祭名山因丨丨丨丨白抚已数百嵗六帖】遗女巫祷【王屿帝尝不豫太卜建言崇在山川璵丨丨丨乗传分丨天下名山大川巫皆感服中人防领】迎气日祭【五岳四镇嵗一祭各以五郊丨丨丨丨】涨不得度【高仙芝讨吐蕃自安西红防勒据婆勒川防川丨丨丨丨仙芝杀牲祭川】深不能浮【唐李纲济为渎问今尽济水之力载数石之舟广不能横丨丨丨丨而曰与河同灵等秩吾不知先王班祀之意也并孔六帖】命卿监诣【开元十三年封泰山神为大齐王天宝五载封中岳神为中天王南岳神为司天王北岳神为安天王六载河渎封为灵源王济渎封为清源公江渎封为广天公淮渎封为长源公防稽山为永兴公岳山为神德公霍山为惠圣公医巫闾为广宁公八载又封大白山为神应公其九川镇山除入诸岳外并冝封公十载正月以东海为广法王南广利王西广润王北惠泽王分丨丨丨丨岳渎及名山一时备礼兼册祭其祭仪具开礼礼通典】令史检视【五岳四渎嵗一祭各以五郊迎气日祭之东岳岱山于兖州东镇沂山于沂州南岳衡山于衡州南镇防稽于越州中岳嵩山于河南西岳华山于华州西镇吴山于陇州北岳常山于定州北镇医巫闾于营州东海于莱州淮于唐州南海于广州江于益州西海及河于同州北海及济于河南礼乐志】遣官告祭【节彼岱宗载乎祀典列九州之镇冠五岳之雄朕夙承景贶恭展上仪惟肹蠁之垂休乃纷纶而荐瑞宜増美号以报神休泰山天齐王修饰庙宇祭器又封威灵将军为炳灵公令兖州加葺祠庙封太山酒泉庙为灵侯亭亭庙为广禅侯兖州郡县天山庙为灵岩侯各丨丨致丨丨】赐额灵源【衞州百门庙门之水出焉神灵所居貎像斯设凡所请祷荅以勤诚宜丨丨曰丨丨】加号金天【豫镇雄基河神逺迹主纯隂而成物介西夏以奠方制不经涂崇蛮在望西岳金天王宜丨丨顺圣丨丨王遣鸿胪少卿裴庄诣祠致告】进号显圣【四渎之雄九河居要夙着浮沉之典式尊正直之神朕展采乔岳致诚有吴爰厯宣房之地缅懐列圣之功宜丨丨丨丨灵源公遣左誎议大夫薛映往河中府比部员外郎丁顾言就澶州祭告】加上帝号【峻极之岳上配圆穹聦直之神助司元化缅惟前代并建王封自祗陟于神房洎亲祠于吉壤精一之心克恊肹蠁之应防臻惟彼嵩髙超于衡服爰暨朔庭之镇实临代北之区咸茂粹灵以绥黎献是用昭升帝箓允荅神功今丨丨东岳曰天齐仁圣丨南岳曰司天昭圣帝西岳曰金天顺圣帝北岳曰安天元圣帝中岳曰中天帝仍各遣告诣岳祠致告择日备礼奉册命翰林学士李宗谔龙图直学士陈彭年与礼官详定仪注】加上后号【列岳奠方配天作镇实凭幽賛至极钦崇其丨丨东岳帝淑明丨南岳帝景明后西岳帝肃明后北岳帝靖明后中岳帝正明后之丨仍遣官祭告】以懿号荐【朕还衡汾壤舍爵大室鸿仪毕举庆赐大行厯代之文靡有不讲百神之祭靡有不崇上以荅神禧下以杨盛则眷惟列岳实辅柔只设固一方盘根千里向者祼鬯寝园望崧丘之峻极奉符邹鲁登名岱之欝苍祈谷魏雎涉大华之灵异恭丨丨丨丨于岳神】屈原歌湘君【君不行兮夷犹蹇谁留兮中洲美要眇兮宜脩沛吾乗兮桂舟令沅湘兮无波使江水兮安流望夫君兮归来吹参差兮谁思驾飞龙兮北征邅吾道兮洞庭薜荔拍兮蕙绸承荃桡兮兰旌望涔阳兮极浦横大江兮扬灵扬灵兮未极女婵媛兮为余大息横流涕兮潺湲隐思君兮悱恻桂櫂兮兰栧斵氷兮积雪采薜荔兮水中搴芙蓉兮木末心不同兮媒劳恩不甚兮轻絶石濑兮浅浅飞龙兮翩翩交不忠兮怨长期不信兮告余以不间朝骋骛兮江臯夕弭节兮北渚鸟次兮屋上水周兮堂下捐余玦兮江中遗余佩兮澧浦采芳洲兮杜若将以遗兮下女时不可兮再得聊逍遥兮容与】屈原歌湘夫人【帝子降兮北渚目眇眇兮愁予嫋嫋分秋风洞庭波兮本叶下登白苹兮骋望与佳期兮夕张鸟何萃兮苹中罾何为兮木上沅有芷兮澧有兰思公子兮未敢言慌忽兮逺观观流水兮潺湲麋何为兮庭中蛟何为水裔朝驰余焉兮江臯夕济兮西澨闻佳人兮召余将腾驾兮偕逝筑室兮水中茸之以荷盖荃璧兮紫坛播芳椒兮成堂桂栋兮兰橑辛夷楣兮药房罔薜荔兮为帷擗蕙榜兮夕张白玉兮为镇疏石兰兮以为芳芷葺兮荷屋缭之兮杜蘅合百草兮实庭建芳馨兮庑门九疑缤兮并迎灵之来兮如云捐余兮江中遗余褋兮澧浦搴汀州兮杜若将以遗兮逺渚时不可兮骤得聊逍遥兮容与】韩愈黄陵庙碑【湘旁有庙曰黄陵自前古立以祠尧之二女舜二妃者庭有石碑断裂分散在地其文剥缺考图记言汉荆州收刘表景升之立题曰湘夫人碑今騐其文乃晋太康九秊又其额曰虞帝二妃之碑非景升立者秦博士对始皇帝云湘君者尧之二女舜妃者也刘向郑亦皆以二妃为湘君而离骚九謌既有湘君又有湘夫入王逸之解以为湘君者自其水神而谓湘夫人乃二妃也从舜南征三苖不及遒死沅湘之间山海经曰洞庭之山帝之二女居之郭璞疑二女者帝舜之后不当降小水为其夫人因以二女为天帝之女以余考之璞与王逸俱失也尧之长女娥皇为舜正妃故曰君其二女女英自宜降曰夫人也故九謌辞谓娥皇为君谓女英帝子各以其盛者推言之也礼有小君君母明其正自得称君也书曰舜陟方乃死传谓舜升道南方以死或又曰舜死葬苍梧二妃从之不及溺死沅湘之间余谓竹书纪年帝王之没皆曰陟陟升也谓升夭也书曰殷礼陟配天言以道终其德协天也书纪舜之没云陟者与竹书周书同文也其下言方乃死者所以释陟为死也地之势东南下如言舜南廵而死宜言下方不得言陟方也以此谓舜死葬苍梧于时二妃从之不及而溺者皆不可信二妃既曰以谋语舜脱舜之厄成舜之圣尧死而舜有天下为天子二妃之力宜常为神食民之祭今之渡湖江者莫敢不进礼庙下元和十四年春余以言事得罪黜为潮之刺史其地于汉南海之掲阳厉毒所聚惧不得脱死过庙而祷之其冬移袁州刺史明年九月拜国子祭酒使以私钱十万抵岳州愿易庙之圯桷腐瓦于刺史王堪长庆元年刺史张愉自京师往与愉故善谓曰丐我一碑石载二妃庙事且令后世知有子名愉曰诺既至州报曰碑谨具遂篆其事俾刻之】刘秩祭大济文【惟神泉源清洁浸彼遐逺播通四气作纪一方冬肇节聿修典物】韩愈南海神庙碑【海于天地间为物最钜自三代圣王莫不祀事考于传记而南海祠次最贵在北东西三神河伯之上号为祝融天寳中天子以为古爵莫贵于公侯故海岳之祝牺币之数放而依之所以致崇极于大神今王亦爵也而礼海岳尚循公侯之事虚王仪而不用非致崇极之意也由是册尊南海神为广利王祝号祭式与次俱升因其故庙易而新之在今广州治之东南海道八十里扶胥之口黄木之湾常以立夏气至命广州刺史行事祠下事讫驿闻而刺史常节度五岭诸军仍观察其郡邑于南方事无所不统地大以逺故常选用重人既贵而富且不习海事又当祀时海常多大风将往皆忧慼既进观顾怖悸故常以疾为解而委事于其副其来已久故明宫斋庐上雨旁风无所盖障牲酒瘠酸取具临时水陆之品狼藉笾豆荐祼兴俯不中仪式吏酒不供神不顾享盲风怪雨发作无节人其害元和十二年始诏用前尚书左丞国子祭酒鲁国孔公为广州刺史兼御史大夫以殿南服公正直方严中心乐易祗慎所职治人以明事神以诚内外殚尽不为表襮至州之明年将夏祝册自京师至吏以时告公乃斋祓视册誓羣有司曰册有皇帝名乃上所自署其文曰嗣天子某谨遣官某敬祭其恭且严如是敢有不承明日吾将宿庙下以供晨事明日吏以风雨白不听于是州府文武吏士凡百数交谒更谏皆揖而退公遂陞舟风雨少弛櫂夫奏功云隂解駮日光穿漏波伏不兴省牲之夕载旸载隂将事之夜天地开除月星明穊五鼔既作牵牛正中公乃盛服执笏以入即事文武宾属俯首听位各执其职牲肥酒香罇爵静洁降登有数神具醉饱海之百灵秘怪荒忽毕出蜿蜿虵虵来享饮食阖庙旋舻祥飚送颿旗纛旄麾飞扬晻蔼铙鼔嘲轰髙管噭噪武夫奋櫂工师唱和穹龟长鱼踊跃后先干端坤倪轩豁呈露祀之之嵗风灾熄灭人厌鱼蟹五谷胥熟明年祀归又广庙宫而大之治其庭坛改作东西两序斋庖之房百用具修明年其时公又固往不懈益防嵗仍大和耋艾歌咏始公之至尽除他名之税罢衣食于官之可去者四方之使不以资交以身为帅燕享有时赏与以节公藏私畜上下与足于是免属州负逋之缗钱廿有四万米三万二千斛赋金之州耗金一歳八百困不能偿皆以丐之加西南守长之俸诛其尤无良不听令者由是皆自重慎法人士之落南不能归者与流徙之胄百廿八族用其才良而廪其无告者其女子可嫁与之钱财令无失时刑德并流方地数千里不识盗贼山行海宿不择处所事神治人其可谓备至也矣咸愿刻庙石以着厥美而系以诗乃作诗曰南海隂墟祝融之宅即祀于旁帝命南伯吏惰不恭正自今公明用享锡右我家邦惟明天子惟慎厥使我公在官人人致喜海岭之陬既足既濡胡不均俾执事枢公行勿迟公无遽归匪我私公神人具依】柳宗元终南祠堂碑【贞元十二年夏洎秋不雨穑人焦劳嘉谷用虞皇帝使中谒者祷于终南申命京兆尹韩府君祗饰祀事考视祠制以为楝宇不称宜有加饰遂命盩厔令裴均防承圣谟剏制祠堂乃征土工木工石工备器执用来防祠下斩板榦砻柱础陶防甓筑垣墉恢度旧制立三筵六寻既兴功云触石霈泽周被植物擢茂期于丰登神道感而宣灵人心劝而致和喜气充溢抃蹈布野于是邑令僚吏至于胥徒黄发耆艾野夫版尹佥曰盖闻名山之列天下也其有能奠方域产财用兴云雨考于祭法宜在祀典惟终南据天之中在都之南西至于褒斜又西至陇首以临于戎东至于商顔又东至于太华以距于闗实能作固以屏王室其物产之厚器用之出则璆琳琅玕夏书载焉纪堂条枚秦风咏焉今其神又能对于祷祝化荒为穰易沴为和厥功章明宜受大礼俾有凭托而宣其烈也非我后敬神重谷则曷能发大号尊明灵非我公勤人奉上则曷能对休命作新庙人事既备神用时若丰我公田遂及我私粢盛无虞储峙用充厥猷茂哉遂相与东向蹈舞拜手稽首愿颂帝力且宣神得永着终古辞曰皇帝垂徳制定统极神道泰宁祀典修饰禳祈禜雩皆有准程顾惟终南祠位庳陋不称显名爰降制诏充大厥宇啓寤诚明昭感神衷道宣天休获此利负笃灾愆阳化为丰穰实我粢盛人頼蓄给鼔腹而歌以乐其生巍巍灵山兴利产财作固镐京拥其嘉休眷佑于人永宅厥灵奕奕新庙整顿端庄神位宻清后祀承则洁心勤礼导畅纯精邑吏啬夫鲐背鲵齿愿垂表经颂宣圣徳篆刻金石永世飞声】柳宗元湘源妃庙碑【元和九年八月二十日湘源二妃庙灾司功掾守令彭城刘知刚主簿安邑衞之武告于州刺史御史中丞清河崔公能祗栗厥戒会羣吏洎众工发开元诏书惧废守祀搜考赢羡均节委积咸执牍聿至于祠下稽度既备佣役惟时斩木于上游陶埴于水涯乃桴乃载工逸事遂作貌显严餐然而威十有一月庚辰陈奠荐辞立石于庙门之宇下惟父子夫妇人道之大大哉二神咸极其防为子而父尧为妇而夫舜齐圣并明弼成授受内若嚚瞽上承辉光克艰以乂德罔不至帝既野死神亦不返食于兹川古有常典敺祓戾孽恢宣淑灵敢或失职以奸天刑有翼其躬有苾其馨沈牲爰告即石是铭铭曰渊懿承圣舜妻尧女德刑妫汭神位湘浒揆兹有初充硕厥宇唐命秩祀兹邑攸主毛牲既疈椒馨爰糈子万年期保伊祐潜火煽孽炖于融风神用播迁时罔克龚邑令羣吏告于君公廉用积余以就尔功桴木负埴载流于江既夷以成崇宇峻庸絜严清闲左右率从神乐来归徒御雍雍神既安止邦人载喜奉其吉玉以对嘉祉南风湑湑湘水如舞将子无讙神听钟鼓丰其交报邦邑是与刻此乐歌以极终古】欧阳公先河后海赋【在祭者必有常典务本者贵乎不忘既先河而告备乃后海以为常币玉始陈恭视诸侯之凟牲牢继列方祠百谷之王探国典之旧文抚礼经之大者以谓河导其本一勺而始矣海纳其会实百川之委也祀容肃设必先有事于灵长望秩并修然后功归于善下诚以决九川而分导括众流而混并一则穷本而有自一则兼容而积成是用分礼章而异数昭祭典以推行命祀首陈始则出图之所祝辞以设方祈纪地之名用能缛乃令仪昭夫重祭利万物以斯善用五材而并济无文既秩荣经凟以领祠羣望既行祷朝宗而用币外则尽物中惟告防既义取于源委乃礼分于后先一祷致诚必告荣光之祖大川并走嗣临重润之渊得非众岳肇乎一拳推轮生乎五辂考厥初之攸在彰返始而为务亦犹文王之祀虽贵不逾后稷之尊齐人之事将行敢起配林之故是知河必居首取发源而肇兹海不自大由积众以成其导洪流而并注散灵润以旁滋顾乃滥觞之因必有先也视尔委输之广后然从之异哉祭尚洁诚礼惟思反将展报以为义必讨源而自逺故夫三王之祭川必务其本】朱文公乞脩礼书状【据礼诸侯祭名山大川之在其境内者又曰山川之神水旱疫厉之灾于是乎崇之盖以其崇高深广能出云气为风雨以滋养润泽乎一方也今州郡封域不减占之诸侯而封内名山大川未有望祭之礼其有祠庙亦是民间所立淫诬鄙野非复古制顾乃舍其崇髙深广能出云雨之实而伛偻拜防于土木偶人之前以求其所谓滋养润泽者于义既无所当又其牲牢器服一切循用流俗防味燕器于礼又无所稽至于有山川而无祠庙者其歳时祈祷遂不复禜于山川而反求诸异教淫祠之鬼此则先无义理而习俗相承莫知其谬欲乞检照五礼新仪如已有祭山川礼即与编类行下如有遗阙亦乞讨论依于祭社仪礼立定时日坛场方位制度并赐行下】
　　诗集秩礼自百王【炊吸领地灵鸿洞半炎方南岳配朱鸟丨丨丨丨丨祝融五峯尊峯峯次低昂紫盖独不朝争长业相望恭闻魏夫人羣仙来翺翔有时五峯气散风如飞霜杜望岳】

　　古今合璧事类备要外集卷五
　　钦定四库全书
　　古今合璧事类备要外集卷六
　　宋　谢维新　撰
　　祭祀门
　　明堂
　　礼经考索【明堂者布政之宫也自周公宗祀文王配上帝于此而后明堂之祀举焉更秦厯汉此礼几废明堂月令仅存耳葢至于武帝有公玉带者以图上于是始作于汶上如带图然乃祠泰一五帝用高祖配焉殆髣髴周人意也东都在国之南自后魏晋以涉宋齐梁陈隋唐制度各有不同我朝承五季之陋至仁考始以大庆殿为明堂而举严父配天之礼于秋之季辛每三歳一行矣是则明堂宗祀之説也】
　　事类明庭【黄帝接万灵于丨丨即明堂也明堂起于黄帝其制中一殿四面九壁以茅葢通水水圜宫垣为复道上有楼西南入名昆仑天子从之以拜祀】五府【唐虞祀五帝于丨丨黄曰灵府赤曰文祖青曰神计白曰明统黑曰元秬】清庙【丨丨祀文王也周公既成洛邑朝诸侯率以祀文王焉诗又取其宗祀之清貌则曰丨丨蔡邕明堂论】我将【丨丨祀文王于明堂也丨丨我享维羊维牛维天其右之云云诗】宗祀【周公丨丨文王于明堂以配上帝是以四海之内各以其职来祭】夏居【孟丨丨明堂左个乘朱辂驾赤駵载赤旂衣朱衣服赤玉食菽与鸡其器高以粗是月也以立夏先立夏三日太史谒之天子曰某日立夏盛德在大天子乃齐立夏之日天子亲帅三公九卿大夫以迎夏于南郊记月令】岁祠【武帝欲治明堂奉高旁未晓其制度济南人公玉带上黄帝时明堂图于是作明堂汶上及是丨修封则丨太一五帝于明堂上坐合高皇帝祠坐对之明年冬至日祀上帝于明堂其赞飨曰天增授泰元神防周而复始前郊祀志】营北郊【光武中元二年初丨丨丨明堂】如南郊【明帝永平二年春祀光武于明堂以配五帝乐并丨丨丨并郊祀志】祀光武【光武营立明堂显宗行其礼宗丨丨丨于明堂威仪盛美矣后礼乐志】祀文皇【晋武帝宗丨丨丨于明堂以配上帝又晋明堂之祭备物以荐三牲兼陈笾豆成列礼祠人理故配以追考郊堂兆位居然异体牲牢晋礼志】于汶上【肃宗元和二年祀五帝丨丨丨明堂本纪又安帝延光二年祀汶上明堂如元和故事】于学南【南宋孝武帝大明五年起明堂丨国丨之丨丙巳之位本纪】通神灵【牛议明堂者丨丨丨感天地出敎化崇有德礼仪志】直丙巳【唐中宗将大享明堂陈贞节恶后所营非古木不镂土不文之制与冯宗上言明堂必丨丨丨以宪房心布政太微上帝之所武后始以乾元正寝占阳午地先王所以布政故改殿作堂彻之日有音如雷庶民哗诳以为神灵不悦堂成灾火从之后不修德俄复营剏殚用极侈诡禳厥变又欲严配上帝神安肯临且密迩掖庭人神杂扰是所谓不可放物者也六帖】告朔迎气【王方庆言旧制天子岁入明堂者十八享一丨丨十二四时丨丨四巡守岁一同上】布政祭天【魏证请为五室重屋上圆下方既体有则象又事多故实下室有丨丨之宫上堂为丨丨之所人神不杂礼亦宜之其高下广袤之规九筵丈尺之制则随时立法因事制宜同上】为大享祭【仁宗皇祐二年文彦博丨丨丨明堂丨三卷长编】修防庆礼【哲宗元祐四年有司因天圣之故事丨丨丨之盛丨将俾文武称庆矧皇帝致贺于禁中羣臣奉表于闱左将来明堂礼毕不受贺百官并内东门拜表太皇太后明堂礼成罢贺赐诏】报本敎民【神宗元丰三年御札具严昭事用伸丨丨之诚明示有尊兼广丨丨之道】报本宁亲【徽宗政和七年御札相方视址于国之阳面势饬材循周之旧裒对四时之序甄陶二气之和达乡重檐脗合六经之坠绪方舆圆葢是兴万世之闳摹宾筵五府之中秖荐九州之味具伸丨丨斯昭万寳之成诞示丨丨以敎诸侯之孝】裒对陟配【仁宗皇祐二年赦制洪惟事天四祭而上辛雩禘间或躬行奉郊三年而天神祖宗须崇并侑唯时总章未展严报沿酌旧章参求博议丨丨二灵丨丨三后宾以太微之坐陪以赤县之只币玉普登精纯咸荐四海来职六乐且修越前欵于琳宫复只祼于清庙】躬祠严配【嘉祐七年赦制高惟上帝之称非丨丨不足以昭乎防圣惟文考之尊非丨丨不足以尽乎孝于是备法物之驾服大冕之章格灵埃于真庭欵清光于大宇还只宗祀之举具饬纯诚之将乃神光陆离独于荐鬯之夕嘉气休异被于钦柴之时】尽遵礼典【皇祐二年诏丨丨丨丨凡乘舆服御诸令裁减之】以伸昭事【政和七年明堂御札手诏钦若昊天率见昭考将来明堂专以配帝严父余悉移于大庆文德殿丨丨丨丨之义】循仁祖规【神宗熙宁七年赦逺述周公之志近丨丨丨之丨裒对上帝将以示民之有尊宾延五精不忘报祖之由出】用皇祐典【哲宗元祐二年苏辙乞诏今后明堂丨丨丨丨礼】熙烈祖典【哲宗元祐六年御札卜用秋杪裒对天明以仪式刑文考之谟以维清缉丨丨丨之丨】昭事上帝【神宗元丰三年赦乃涓路寝之室以度崇堂之筵诹季秋之灵辰备庶物之美报驾斋辂之洁建鸾旗之华被衮冕以欵琳宫执鬯圭以祼清庙逺登阳馆之陛大奏我将之诗文物粲庭而辉煌璧玉烂席而华绚丨丨丨丨克禋克祀而精意通燕及皇天如几如式而美祥下凄然凉露之感肃然荣光之临】灵承一天【哲宗元祐元年赦维兹肇禋属予访落钦言总章古重宗祀以敎诸侯之孝以得万国之心我享维天下武式文王之典大孝严父孔子谓周公其人嘉与四海丨丨丨丨革显庆之并尊隆永徽之专配奉罍琳宫奠玉路寝神之吊矣燕及皇天谁其配之既右烈考灵游而风马下孝奏而日月光惕然履霜讵胜凄怆之意僾然出户如闻叹息之音秩祐赉我思成侍臣助予测楚】帝亲并飨【元祐四年赦肆我昭考称秩彞祠周爰羣策之长专崇一辛之配前期戒众先甲端诚始钦崇于真馆族备物于大庭作主有神丨与丨而丨丨奠匏及赞荐暨祼以交行一纯格而高明歆四气和而诸福应】明灵昭格【徽宗大观元年赦礼缉熙丰之讨论乐用崇观之制作虽广筵犹因乎路寝而均律己得乎中声朝献殊庭祼将太室还登阳馆之陛大奏合宫之歌骏奔之多士秉文显相之羣公咸一丨丨丨丨贶施蕃衍祝嘏并告乎孝慈风采胥来而蠁】命工伻图【徽宗政和五年明堂制度御笔手诏永惟严父享帝之礼尚阙未备取考工记所载考其互见之文得其制作之本丨丨丨丨莫不备具】置司建立【朕万几之暇取夏后氏益五室之度兼商人四阿重屋之制从周人度以九尺之筵兼三代之制黜诸儒之臆説享帝严父听朔布政于一堂之上宜令明堂使司遵图建立同上】增元丰光【徽宗政和七年赦四海防同用继皇祐肇基之志五位时序益丨丨丨垂裕之丨工祝告亲制之辞备乐奏于修之律】依熙宁位【高宗绍兴元年有司言合祭昊天上帝地只于明堂奉太祖太宗配丨丨丨设从祀位圣政】稽绍兴制【孝宗稽皇祐丨丨丨丨有事明堂】黎明肆赦【孝宗淳熙六年大享己巳斋宿霖雨交作辛未行礼月色如昼上拜起不倦以迄于成丨丨丨丨人情熙然诏礼仪祀物悉皆如故凡乗舆服御一切减省】班固明堂诗【于昭明堂明堂孔阳圣皇宗祀穆穆煌煌上帝宴飨五位时序谁其配之世祖光武普天率土各以其职猗欤缉熙永怀多福】李白明堂赋【昔在天皇告成岱宗改元干封经始明堂年纪总章时缔搆之未辑痛威灵之遐迈天后继作中宗成之因兆人之子来崇万祀之丕业葢天皇先天中宗奉天累圣纂就鸿勲克宣臣白美颂恭惟述焉其辞曰伊唐皇天之革天创元也我髙祖乃仗大顺赫然雷发以首之于是横八荒漂九阳扫叛换开混茫景星耀而太阶平虹蜺灭而日月张钦若太宗继明重光廓区宇以立极缀苍昊之頽纲淳风沕穆鸿恩滂洋武义烜赫于有截仁声馺沓乎无疆若乃髙宗绍兴拓统锡羡神休旁臻瑞物咸荐元符剖兮地珍见既应天以顺人遂登封而降禅将欲考有洛崇明堂惟厥功之未辑兮乘白云于帝乡天后勤劳辅政兮中宗以钦明克昌遵先轨以继作兮扬列圣之耿光则使轩辕草图羲和练日经之营之不彩不质因子来于四方岂殚税于万室乃凖水臬攒云梁罄玉石于陇坂空瓌材于潇湘巧夺神鬼髙穷昊苍听天语之察察拟帝居之锵锵虽暂劳而永固兮始圣谟于我皇观夫明堂之宏壮也则突兀朣胧乍明乍像太古元气之结空巃嵸頽沓若嵬若嶪似天阃地门之开辟尔乃划岝峉以岳立郁穹崇而鸿纷冠百王以垂勲烛万像而腾文窙恍惚以洞启呼嵌嵓而傍分又比乎昆山之天柱矗九霄而垂云于是结搆乎黄道岧嶤乎紫微络钩陈以缭垣辟阊阖而启扉峥嵘嶷粲宇宙之光辉怱霍赫奕张天地之神威夫其背黄河垠濑清洛太行却立通谷前廓逺则标熊耳以作揭豁龙门以开关防翠彩于洪荒洞清阴乎羣山及乎烟云巻舒忽出乍没岌嵩喷伊倚日薄月雷霆之所鼓荡星日之所伾扢挐金龙之蟠蜿挂天珠之硉矹势拔五岳形张四维轧地轴以盘根摩天倪而创规楼台崛岉以奔附城阙嵚岑而蔽亏珍树翠草含华扬防目瑶井之荧荧拖玉绳之离离防叶葢以傥漭仰太微之参差拥以禁扃横以武库献房心而开凿瞻少阳而举措采殷制酌夏步杂以代室重屋之名拓以辰次火木之数壮不及奢丽不及素层檐屹其霞矫广厦郁以云布掩日道遏风路阳乌转影而翻入大鹏横霄而侧度近则万木森下千宫对出熠乎光碧之堂炅乎琼华之室锦烂霞駮星错波沏飒萧寥以飕飗窅阴郁以栉密舍佳气之青葱吐祥烟之鬰嵂九室窈窕五闱聨緜飞楹磊砢走栱夤縁云楣立岌以横绮防桷攒栾而仰天皓壁昼朗朱甍晴鲜赪栏各落偃蹇霄汉翠楹回合蝉聨汗漫沓苍穹之絶垠跨皇居之太半逺而望之赫煌煌以辉煌忽天旋而云昏迫而察之粲炳焕以照烂倐山讹而晷换跨蓬壶之海楼吞岱宗之日观猛虎失道潜虬登梯经通天而直上俯长河而复低玉女攀星于网户金娥纳月于璇题藻井彩错以舒莲天赩翼而衔霓扶摽川而罔足拟跟桂而罢跻要离歘矐而沮积精视氷背而中迷亘以复道通乎掖垣坌入西楼是为昆仑三事庶尹正仪躅以出入九夷五狄顺方面而来奔其左右也则丹陛崿崿彤庭煌煌列寳鼎敌金光流辟雍之滔滔像环海之汤汤辟青阳启总章廓明台而布堂俨以太庙处乎中央发号施令采时顺方其阃阈也三十六户七十二牖度延列位西八东九白虎列序而躨跜青龙承隅而蚴蟉其深沉奥密也则赤熛掌火招揺司金灵威制阳汁光摧隂坤斗王土据乎其心若乃熠耀五色张皇万殊人物禽兽竒形异模势若飞动瞪眄睢盱明君暗主忠臣烈夫威政兴灭表贤示愚于是天正孟月朝阳登曦天子乃拖苍玉辔苍螭临乎青阳左个方御瑶瑟而弹鸣丝展乎国容辉乎皇仪旁瞻神台顺观云之轨俯对清庙崇配天之规钦若蠁维清缉熙崇牙树羽荧煌葳蕤纳六服之贡受万邦之籍张龙旗与虹旌攒金防与玉戚延五更进百辟奉珪瓒献琛帛颙昂俯偻俨容叠迹乃絜菹醢修粢盛奠三牺荐三牲享于神灵太祝正辞庶官精诚鼓大武之隠辚张钧天之铿鍧孤竹代奏空桑和鸣尽六变齐九成羣神来兮降明庭葢圣主之所以孝治天下而享祀窅防也然后临辟雍宴羣后阴阳为庖造化为宰飡元气酌太和千里鼓舞百寮赓歌于斯之时云油雨霈恩鸿溶兮泽汪濊四海归兮八荒会哤聒乎区防骈阗乎阙外羣臣醉德揖让而退而圣主犹夕惕若厉惧人未安乃目极于天耳下于泉飞聪驰明无逺不察考鬼神之奥推阴阳之荒下明诏班旧章振穷乏散敖仓毁玉沉珠卑宫頽墙使山泽无间往来相望帝躬乎天田后亲于郊桑弃末反本人和时康建翠华兮萋萋鸣玉銮之鉠鉠游乎升平之圃憩乎穆清之堂天欣欣兮瑞穰穰巡陵于鹑首之野讲武于骊山之旁封岱宗而祀后土掩栗陆而包陶唐遂邀崆峒之道礼汾水之阳渴饮沆之精黜滋味而贵理国其若梦华胥之故乡于是元元澹然不知所在若羣云从龙众水奔海此真所谓我大君登明堂之政化也岂比夫秦赵吴楚争髙竞奢经阿房与丛台建姑苏及章华非享祀与严配徒掩月而凌霞由此观之不足称也况瑶台之巨丽复安可以语哉敢扬国美遂作辞曰穹崇明堂倚天关兮巃嵸鸿蒙搆瓌材兮偃蹇坱邈崔嵬兮周流辟雍岌灵台兮赫奕日喷风雷宗祀蠁王化恢镇八荒兮通九垓四门啓兮万国来考休征兮进贤才俨若皇居而作固穷千祀兮悠哉】王临川郊宗议【问郊祀后稷以配天宗祀文王于明堂以配上帝二者皆配天也或于郊之圆丘或于国之明堂或以冬之日至或以季秋之月或以祖或以襧或曰配天或曰配上帝其义何也对曰天道升降于四时其降也与人道交其升也与人道辨冬日至天与人道辨之时也先王于是乎以天道事之秋则犹未辨乎人也先王于是以人道事之以天道事之则宜逺人宜以自然故于郊于圆丘以人道事之则宜近人宜以人为故于国之明堂始而生之者天道也成而终之者人道也冬之日至始而生之之时也季秋之月成而终之之时也故以天道事之则以冬之日至以人道事之则以季秋之月逺而尊者天道也迩而亲者人道也祖逺而尊故以天道事之则配以祖襧迩而亲故以人道事之则配以襧郊天祀之大者也徧于天之羣神故曰以配天明堂则弗徧也故曰以配上帝而已夫天与人异道也天神以人事之何也曰所谓天者果异于人邪所谓人者果异于天邪故先王之于人鬼也或以天道事之萧合稷黍臭阳达于墙屋者以天道事之也呜呼天人之不相异非知神之所为其孰能与于此此礼也尚矣孔子何以独称周公曰严父配天者以得天为盛天自民视听者也所谓得天得民而已矣自生民以来能继父之志能述父之事而得四海之驩心以事其父未有盛于周公者也】王临川明堂乐章【穆穆在堂肃肃在庭于显辟公来相其成神既歆止有闻维馨锡我休嘉燕及羣生右歆安之曲有奕明堂万方时防宗子圣考作帝之配乐酌云典礼从周制厘事既成于皇东暨右皇帝还大次憩安之曲】
　　诗集六变舞云门【貂冕相辉映珩佩自相喧香浮郁金酒烟里凤凰尊四圭邸苍玉丨丨丨丨丨梁孝元】九筵严太室【辰火天文次皋门路寝闳奉亲昭孝徳惟帝享精诚礼以三年谛时因万物成丨丨丨丨丨六变导和声象魏中天起风雷大号行欢呼响山岳流泽接根茎宝墨飞云动金文耀日晶从臣才力薄无以颂休明欧阳永叔明堂庆成】
　　雩祭
　　礼经考索【雩之为祭为旱设也三代以前经不之见自周礼地官有舞旱暵供雩敛之事则雩祭之名于此始见厥后春秋之季多有非时而举者秦汉以来遇旱则举惟唐则独详焉本朝承唐之季其礼典大率踵唐之制云】
　　事类皇舞【舞师敎丨丨旱暵之事礼】瓢赍【禜门用丨丨注甘瓢去柢为樽】雩敛【稻人旱暵供其丨丨注发敛也并礼】雩禜【丨丨祭水旱也记】旱舞【女巫丨暵则雩丨记】旱备【鲁僖二十一年夏大旱公欲焚巫尫臧文仲曰非丨丨也修城郭贬食省用务穑劝分此其务也左】龙见【丨丨而雩注苍龙见巳月】得雨【丨丨曰雩谷梁】不雨【一时而言丨丨有志于民也毛泽未尽人力未竭古人重请请道去让同上】夏大雩【月令仲丨丨丨用盛乐乃命百县雩祀有益于民者以祈谷实记】秋大雩【丨丨丨书不时也左】巫祷雨【僖二十一年夏大旱公欲焚巫尫臧文仲曰巫尫何为天欲杀之则如匆生若能为旱焚之滋甚公从之注巫尫女丨也主祈丨请丨者】巫接神【岁旱鲁穆公召县子而问焉曰天久不雨吾欲暴尫而奚若曰天则不雨而暴人之疾子毋乃不可欤然则吾欲暴巫而奚若曰天则不雨而望之愚妇人于以求之毋乃已疏乎注丨主丨丨亦觊天哀而雨之周礼女巫旱暵则舞雩记】闭诸阳【立春至立夏雨泽若少社稷公卿官长以次行雩祀以求雨丨丨丨左】禜诸门【若霖雨则京城丨丨丨别三日每日一禜不止祈山川岳镇海渎三日不止祈社稷宗庙若州县则禜城门及境内山川不已唐六典】祀圆丘【开元中典章差驳王仲丘欲合正观显庆二礼上言正观雩祀上方上帝五人帝五官于南郊显庆礼祀昊天上帝于圜丘臣谓雩上帝为百谷祈甘雨故月令大雩帝用盛乐郑説帝天帝也乃天别号丨于丨丨尊天位也显庆祀昊天与月令合而正观尝祀五帝矣请二祀皆用诏可】礼圆丘【显庆丨于丨丨】正观雩【丨丨丨祀于南郊】正元雩【德宗丨丨十三年四月丨于兴庆宫并同上】聚巫以祷【马璘拜行营节度使天大旱里巷为土龙丨丨丨丨璘曰旱由政不修即令彻之明日雨是嵗大穰白六帖】与觋对舞【黎干复为京兆尹时大旱干造土龙自丨巫丨丨丨弥月不应帝使毁土龙减膳节用既而霔雨孔六帖】牲用方色【武德定令每岁孟夏雩祀昊天上帝于圆丘景皇帝配丨丨苍犊二五方上帝五人帝五官并从祀用丨丨犊十通典】龙行雨法【本朝真宗咸平二年旱魏初上雩礼五丨丨丨之丨长编】柳宗元禜门文【惟神配阴德司其翕辟能收水沴以佑成绩淫雨斯降害于麰麦野夫兴忧官守增惕诸阴既闭休证未获敬用瓢赍以展周索纳其云气复我川泽惟神是依式伫来格本集】
　　蜡祭
　　礼经考索【蜡之为言索也岁十二月合聚万物有功于人者皆求其神以享报之也是礼也始于伊耆氏尧下迨于周始详之秦汉而降此礼浸废矣惟先农之祀仅存焉葢至于唐复于南郊行之然已皆非蜡之时矣我朝临祭虽其时则似矣而较以古人索飨之义又非也是岂宜于古者果有不便于今欤】
　　事类疈辜【大宗伯以丨丨祭四方百物注丨而磔之谓磔及蜡祭也周礼】索飨【岁十二月合聚万物而丨丨之也蜡之祭也主先啬而祭司啬也祭百种以报啬也飨农及邮表畷禽兽仁之至义之尽也古之君子使之必报之迎猫为其食田防也迎虎为其食田豕也迎而祭之祭坊与水庸事也曰土反其宅水归其壑昆虫毋作草木归其泽皮弁素服而祭素服以送终也葛带榛杖丧杀也蜡之祭仁之至义之尽也记】致鹿【罗氏丨丨与女而诏客告也以戒诸侯曰好田好女者亡其国天子树华不敛藏之种也】祭禽【命有司修丨丨之礼注谓先蜡日猎禽兽以供蜡祭】草服【黄衣黄冠而祭息田夫也野夫黄冠黄冠丨丨也记】草笠【大罗氏天子之掌鸟兽者也诸侯贡属焉丨丨而至尊野服也】祈谷【季冬天子乃蜡百神于南郊为来年丨丨于天宗】谨财【八蜡以记四方四方年不顺成八蜡不通以丨民丨也顺成之方其蜡乃通以移民也既蜡而收民息已故既蜡君子不兴功】始蜡【伊耆氏丨为丨并记】祭蜡【周蜡国丨丨则吹颂击土鼓以息老物白氏帖】仲尼宾【昔者仲尼与于蜡宾事毕出游于观之上喟然而叹仲尼之喟葢叹鲁也】子贡观【丨丨丨于蜡子曰赐也乐乎对曰一国之人皆若狂赐未知其乐也子曰百日之蜡一日之泽非尔所知也并记】祭灶神【宣帝时隂子方尝腊日晨炊丨丨丨见形子方再祀之以黄羊家至巨富搜神记】遣狱囚【元康初王长文试江源令县牧得盗马及发冢贼长文引见诱慰时遇腊晦皆丨归家丨先有系丨丨丨之谓曰敎化不明使汝等如此长文之过也蜡节庆祚归就之上下善相怜乐过节还当为汝思他理郡吏惶惧争请不许寻有赦令旡不感恩华阳国志】祭百神【防丨丨丨大明夜明在坛上神农伊耆各在坛下后稷在坛东五官田畯各在其方水墉坊各在其方坛之后唐礼志】致百物【自伊耆氏而有其礼古之君子使之必报之是报田之祭也其神神农初为田事故以报之乐以蒉桴土鼓夏后氏更名曰嘉平殷更名曰清祀周因之复名曰大防以歳十二月合聚万物而索飨之春官宗伯以疈享祭四方百物防之神有八一曰先穑二曰司穑三曰农四曰邮表畷五曰猫虎六曰防七曰水庸八曰昆虫索鬼神而丨丨丨通典】寅日祭【季冬丨丨防丨百神于南郊大明用犊二笾豆各四簋俎簠防各一神农及伊耆氏各用少牢一笾豆等与大明同后稷及五方十二次五官五方田畯五岳四镇四海四渎以下方别各用少牢一其日祭井泉于川泽之下用羊一卯日祭社穆于社宫二十八宿五方之山林川泽丘陵坟衍原隰鳞羽羸毛介水庸坊邮表畷猫虎及龙鳞朱鸟白兽武方别各用少牢一每座笾豆各二簠簋防俎各一防祭百八十七座唐通典】戌日祭【本朝太祖建隆四年和岘言圣朝以腊前七日蜡恐不应于礼请依开元故事蜡腊同用戌日长编】定防仪【高宗绍兴十九年丨丨丨圣政】柳宗元防说【柳子为御史主祀事将防进有司以问防之説则曰合百神于南郊以为岁报者也先有事必质于戸部户部之词曰旱于某水于某虫蝗于某疠疫于某则黜其方守之神不及以祭余尝学礼葢思而得之则曰顺成之方其防乃通若是古矣继而叹曰神之貌乎吾不得而见也祭之享乎吾不可得而知也是其诞漫怳冥冥焉不可执取者夫圣人之为心也必有道而已矣非于神也葢于人也以其诞漫怳防防焉不可执取而犹诛削若此况其貌言动作之块然者也是设乎彼而戒乎此者也其防大矣或曰若子之言则旱乎水乎虫蝗乎厉疫乎未有黜其吏者而神黜焉而曰葢于人者何也予曰若子之云旱乎水乎虫蝗乎厉疫乎岂人为之耶故其黜在神暴乎眊乎沓贪乎疲弱乎非神为之耶故其罚在人今夫在人之道则吾不知也不明斯之道而存乎古之数其名则存而教之实则隠以为非圣人之意故叹而云也曰然则致雨反风蝗不为灾虎负子而趋是非人之为则何以余曰子欲知其以乎所谓偶然者信矣必若人之为则十年九潦八年七旱者独何如人哉其黜之曰茍明乎敎之道虽去古之数可矣反是则诞漫之説胜而名实之事丧亦足悲乎】








</div>
    <div class="pagination">
<a href="古今合璧事类备要_page94.html">上一页</a><span>...</span><a href="古今合璧事类备要_page90.html">90</a><a href="古今合璧事类备要_page91.html">91</a><a href="古今合璧事类备要_page92.html">92</a><a href="古今合璧事类备要_page93.html">93</a><a href="古今合璧事类备要_page94.html">94</a><span class="current-page">95</span><a href="古今合璧事类备要_page96.html">96</a><a href="古今合璧事类备要_page97.html">97</a><a href="古今合璧事类备要_page98.html">98</a><a href="古今合璧事类备要_page99.html">99</a><a href="古今合璧事类备要_page100.html">100</a><span>...</span><a href="古今合璧事类备要_page96.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
