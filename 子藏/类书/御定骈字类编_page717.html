<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 717 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 717 页/共 1019 页</h1>
    <div class="content">　　芝房【汉书武帝纪元封二年诏曰甘泉宫内中产芝九茎连叶上帝博临不异下房赐朕休其赦天下赐云阳都百户牛酒作丨丨之歌　梁书元帝纪丨丨感徳咸出铜池蓂荚伺辰无劳银箭　班固两都赋序白麟赤鴈丨丨宝鼎之歌荐于宗庙　梁昭明太子七契辞髙薰奏响溢丨丨　江淹为萧上铜钟芝草众瑞表宝鼎白云瑞集轩世丨丨赤鴈祥委汉年　张衡南都赋丨丨菌蠢生其隈玉膏滵溢流其隅　徐彦伯南郊赋见菌蠢下　王勔百合花赋比萱甲之能连引丨丨而自拟　沈封指佞草赋萐蒲空扇于尧厨丨丨徒歌于汉室　文彦博汾阴出宝鼎赋并丨丨而荐庙配白雉以陈诗　庾信道士歩虚词石髓香如饭丨丨脆似莲　许敬宗游清都观寻沈道士诗见蕙帐下】
　　芝室【卢鸿终南十志丨丨兮药房】
　　芝庭【谢庄舞马赋乗玉塞而归宝奄丨丨而献秘】
　　芝阙【何逊七召瞰丨丨以窈窕见玉台之相距　欧阳修诗行殿峩峩出緑槐琳房丨丨耸崔嵬】芝阁【王安石丨丨记祥符时封泰山以文天下之平四方以芝来告者万数其大吏则天子赐书以宠嘉之小吏若民辄锡金帛方是时希世有力之大臣穷搜而逺采山农野叟攀缘徂以上至不测之髙下至涧溪壑谷分崩裂絶幽穷隐伏人迹之所不通往往求焉而芝出于九州四海之间盖几于尽矣太丘陈君学文而好竒丨生于庭能识其为芝惜其可献而莫售也故丨于其居之东偏掇取而藏之盖其好奇如此　王禹偁送查校书从事彭门诗佐幕徐方鬓未秋官升丨丨更风流】
　　芝轩【江万里宣政杂録政和中宗室士顿所居钝轩忽生白芝数本于梁栋上因易名丨丨宾客咏歌以为和气】
　　芝楼【王勃乾元殿颂序丨丨对幄熏传五日之风芸阁列钱彩鍜三旬之雾　薛涛寄词诗菌阁丨丨窅霭中霞开深见玉皇宫　吴莱五泄东源有地度可十数亩后负山前则石河如带幽夐深窈盖隐居学道者可筑室偶赋一诗属陈彦正凤驭鸾鞭白羽瓘丨丨菌阁朱茎殷】
　　芝馆【王勃七夕赋抗丨丨而星罗擢兰宫而雾起】
　　芝亭【王勃文丨丨袭誉盛文史于三冬桂幄凝驩照绮罗于九夏】
　　芝防【顔延之三月三日曲水诗序略亭臯跨丨丨苑太液怀曾山　髙似孙水仙花后赋见茝涯下　王勃寻道观诗丨丨光分野蓬阙盛规模　冯延登西园诗见兰畹下】
　　芝薄【陆云逸民赋仍蔬圃于丨丨兮即兰堂于芳林】
　　芝楹【孙蕡诗寳鼎椒兰腾馥郁丨丨华盖仰葳防】
　　芝楣【黄佐北京赋丨丨绣栱虹植电衡】
　　芝车【谢氏诗源博物志云上芝为车马故乐府丨为丨】
　　芝盖【邢邵广平王碑侍讲金华参游铜雀出陪丨丨入奉桂室　张衡西京赋骊驾四鹿丨丨九葩　阮籍清思赋折丹木以蔽阳兮竦丨丨之三重　陆云喜霁赋托丨丨之后乘兮餐琼林之朝华　庾信三月三日华林园马射赋落花与丨丨同飞杨柳共春旗一色庾肩吾山池应令诗见荷低下　郑愔奉和幸大荐福寺诗见兰图下】
　　芝驾【谢庄七夕夜咏牛女应制诗璇居照汉右丨丨肃河阴　张正见从籍田应衡阳王教作见兰场下】芝检【李峤贺庆云表丨丨初开扶光未从】
　　芝泥【春秋运斗枢舜东巡狩至于河黄龙五彩负图出置舜前黄丨为丨封两端　庾信汉武帝聚书赞丨丨印上玉匣封来　江总为衡阳王让吴郡表丨丨驰印发命开函　无名氏咸阳获寳符赋玉钮惟旧丨丨尚新　韦承庆直中书省诗木偶翻为用丨丨忽滥窥　刘禹锡浙西李相公述梦浙东元相公酬和诗见兰焰下　吴融和睦州卢中丞题茅堂诗见蕙带下韩琦诗秘封香篆鎻丨丨　张宪白临安往富春过丨丨岭示随行李巡检诗前登丨丨岭雨意渐觉晴】
　　芝玉【李纲武夷山赋储丨丨于二廪铸峦乳于三钟】
　　芝印【段成式张希复僧房联句见茝函下】
　　芝【陆龟蒙四明山诗若得山颜住丨丨手自携】
　　芝童【刘宪奉和游白鹿观应制诗丨丨荐膏液松鹤舞骖騑　崔湜幸白鹿观应制诗捧药丨丨下焚香桂女留】
　　芝友【王十朋诗丨丨产岩壑无人花自芳】
　　芝凤【宋史乐志八神呵跸千官景从回轸还衡祲威盛容妥饰丨丨御朝云龙归寿慈闱敷时民雍】芝诏【杨炯梁公神道碑折冲千里趋奉九重行承丨丨坐啓茅封】
　　芝墨【方岳与曹知县啓遥知私语于柳阴唯恐遄颁于丨丨】
　　芝白【法帖刊误庾翼与右军书云昔得伯英章草十纸过江忘失常叹妙迹永絶此卷章草丨丨一帖差近古亦疑先贤摹仿也】
　　芝焚【庾信思旧铭序瓶罄罍耻丨丨蕙叹　陆机叹逝赋见蕙叹下　黄庭坚再和寄子瞻闻得湖州诗桃僵李为仆丨丨蕙增叹】
　　芝残【梁书刘峻传敬通虽丨丨蕙焚终填沟壑而为名贤所慕其风流郁烈芬芳久而弥盛】芝产【刘克庄读崇宁后长编诗丞相自言丨丨第太师频奏鹤翔空】
　　芝枯【庾信周大将军闻喜公栁霞墓志铭见菊尽下】
　　芝映【吴均登钟山燕集望西静坛诗风云生屋宇丨丨被仙室】
　　芝荒【叶适水心即事兼谢吴氏表宣义诗吴翁肥遯逾七十术老丨丨手自鉏】
　　芝生【汉书郊祀志夏有丨丨甘泉殿房内中】
　　蓂
　　蓂叶【李峤神龙歴序候耕耘之节非借杏花亶昏夕之期讵须丨丨　郑遥明月照髙楼赋步丨丨而盈盈顾桂华而忽忽　韦应物晦日处士叔园林宴集诗遽看丨丨尽坐阙芳年赏　元稹月诗丨丨标新朔霜豪引细辉】
　　蓂枝【庾肩吾奉使北徐州叅丞御诗竹叶舍初箨丨丨发早藂】
　　蓂华【王褒灵坛碑九灵之府神液所以降祥五英之阙丨丨以之昭应】
　　蓂荚【汉书王莽传莽欲防虚名说太后帅羣臣奏言间者风雨时甘露降神芝生丨丨朱草嘉禾休征同时并至臣莽等不胜大愿　晋书应贞传嘉禾重颖丨丨载芬　又张协传悲丨丨之朝落悼望舒之夕缺宋书符瑞志丨丨一名歴荚夹阶而生　竹书纪年帝尧时有草夹阶而生月朔始生一荚月半而生十五荚十六日以后日落一荚及晦而尽月小则一荚焦而不落名曰丨丨　白虎通日歴得其分度即丨丨生于阶间丨丨者树名月一日一荚生十五日毕至十六日一荚去故夹阶而生以明日月也　陆倕新漏刻铭合欢暮卷丨丨晨生　张衡东京赋盖丨丨为难莳也故旷世而不觌惟我后能殖之以至和平方将数诸朝阶李百药鹦鹉赋悦芝英之靃靡爱丨丨之扶疎　程諌丨丨赋尧阶丨丨兮实称休征盖歴代而难植至我后而斯呈　樊晦阶赋生丨丨于尧日舞干戚于舜辰无名氏谦赋阳光正中映土圭而将转阴灵才满随丨丨以旋消　李华海上生明月诗此时尧砌下丨丨正敷荣　卢仝感古诗阶下丨丨生琴上南风薰　范成大次胡经仲知丞赠别韵诗俯仰别来丨丨换祗今谁与话情亲　方回送刘都事五十韵诗髙卧懒问遗雨落秋丨丨】
　　蓂草【许敬宗竹赋乃徙植于广庭爰移根于禁苑亘丨丨而界列绕醴泉而右转　刘长卿晦日陪辛大夫宴南亭诗丨丨全无叶梅花遍压枝】
　　蓂阶【岁华纪丽丨丨桂影】
　　蓂新【庾信望月诗丨丨半璧上桂满独轮斜】
　　蓂稀【郑遥初月赋丨丨叶少桂短花新】
　　蓂落【庾信舟中望月诗灰飞重晕阙丨丨独轮斜】
　　蓂吐【李商隐和韦潘前辈七月十二日夜泊池州城下诗桂含爽气三秋首丨丨中旬二叶新】蓂余【元稹赋得九月尽诗霜降三旬后丨丨一叶秋】
　　萱【谖通】
　　萱草【诗焉得丨丨言树之背传丨丨令人忘忧按萱诗本谖字后皆作萱　宋史五行志淳熙初秀州吕氏家氷瓦有文楼观车马人物芙蓉牡丹丨丨藤萝之属经日不释　本草集解丨丨处处田野有之俗名鹿葱五月采花八月采根今人多采其嫩苗及花跗作葅食　述异志丨丨名紫萱又名忘忧草吴中书生谓之疗疾嵇康养生论云丨丨忘忧　发蒙记甘草令人不惑丨丨可以忘忧　西溪丛语秦嘉为郡主掾妻徐淑寝疾还家不获面别答书曰于是诵丨丨之咏以消两家之恩　卢照邻宴梓州南亭诗序賔阶月上横聨蜷之桂枝野院风归动萎防之丨丨　谢惠连雪赋折园中之丨丨摘阶上之芳薇　曹摅述志赋榄丨丨以掩泪曾一欢而九咽　吕諲蓂荚赋岂无丨丨以恱其性岂无灵芝以彰其盛　梁嵩倚门望子赋盈庭之丨丨徒荣满眼之芦花自落　李陵録别诗愿得丨丨枝以解饥渴情　崔湜大漠行北堂丨丨不寄来东园桃李长相忆　杜甫腊日诗侵凌雪色还丨丨漏泄春光有栁条　韦应物对丨丨诗何人树丨丨对此郡斋幽卢纶玩春诗丨丨藂藂尔何物等闲穿破緑莓苔　孟郊百忧诗丨丨女儿花不解壮士忧　李商隐即事诗丨丨含丹粉荷花抱緑房　沈颂衞中作总使榴花能一醉终须丨丨暂忘忧　聂夷中游子吟丨丨生堂堦游子行天涯慈亲倚堂门不见丨丨花　贯休闲居诗故人久不来丨丨何离离　苏轼和子由园中草木诗丨丨虽微花孤秀能自拔　苏辙诗丨丨朝始开谺然黄鹄觜　黄庭坚考试局诗去时灯火正月半阶前雪消丨丨齐　王十朋丨丨诗有客看丨丨终身悔逺游朱子诗西窗丨丨丛昔是何人种移向北堂前诸孙时绕弄　温庭筠定西番词海燕欲飞调羽丨丨緑杏花红隔帘栊　又钗小志郑令婢丨丨浣衣丨丨辄云郎君尘土太多令人手皮俱脱　又麻革游龙山记乃经北岭登丨丨坡盖龙山絶顶也】
　　萱支【捜神记汉时有杜兰香者自称南康人氏以建兴四年春数诣张傅傅年十七望见其车在门外婢通言阿母所生遣授配君可不敬从傅先名改硕硕呼女前视可十六七说事邈然久逺有婢子二人大者丨丨小者松支钿车青牛上饮食皆备　又枝同梁简文帝戏作谢惠连体诗酒满心聊足丨丨愁不忘】萱芽【杜牧朱坡诗眉防丨丨嫩风条栁幄迷　苏辙新春诗菊叶丨丨初出土冻韲冷麪欲宜人　沈辽池阳诗池南栁色未全黄池北丨丨尚带霜】
　　萱丛【黄庭坚和王子弼诗亲忧对丨丨妇病废巾盥】
　　萱苏【刘峻答刘之遴借类苑书九冬有隟三余暇时多游书圃代树丨丨　徐陵玉台新咏序无怡神于暇景惟属意于新诗可得代彼丨丨微蠲愁疾　谢灵运郡东山望溟海诗丨丨始无慰寂寞终可求　魏月下秋宴诗良交契金水上客慰丨丨】
　　萱竹【范成大诗藻苹南涧下丨丨北堂前】
　　萱葵【王元粹东楼雨中诗庭中野蔓走青蛇窗外丨丨乱彩霞】
　　萱苓【皎然和阳明府早秋游法华寺诗碧峰委合沓香蔓垂丨丨】
　　萱露【张籍奉和舍人叔直省时思琴诗竹月泛凉影丨丨淡幽丛】
　　萱房【范成大初秋闲记园池草木诗医俗賸延竹色疗愁催折丨丨】
　　萱闱【刘三吾野庄赋上奉丨丨兮下以友于】
　　萱庭【刘三吾野庄赋潘舆上寿四时杯酌防衣翩丨丨酬酢】
　　萱堂【鼠璞俗谓母为丨丨考之诗云焉得谖草言树之背愿言思伯使我心痗注云背北堂也笺云忧以生疾恐将危身欲忘之是诗既以君子行役为王前驱而作以忘忧解之极通于母有何干预坡诗我非儿女萱却是鄙之之辞或引用树萱事则不可用诗注之北堂　段成已乐郎中萱春堂诗共道传家以义方长留春色在丨丨】
　　萱春【叚成已诗题见上】
　　萱树【谢朓酬徳赋申赠辞于丨丨指代匠而切偲刘绘阻雪联句隐忧恧丨丨忘怀待山卮】
　　芸
　　芸草【尔雅权黄华注今谓牛丨丨为黄华华叶似菽蓿疏月令注云丨香丨也杂礼图曰芸蒿也叶似邪蒿香美可食然则牛芸者亦芸类也郭以时验而言之故云今谓牛丨丨为黄华也　梦溪笔谈古人藏书辟蠧用芸香谓之丨丨叶类豌豆秋间叶上微白如汚粉辟蠧殊验　姚合偶题诗迟日逍遥丨丨长圣朝清净谏臣闲】
　　芸苗【拾遗记瀛洲有草名丨丨状如菖蒲食叶则醉饵根则醒】
　　芸花【曹唐小游仙诗芝蕙丨丨烂漫春瑞香烟露湿衣巾】
　　芸香【本草山矾释名丨丨椗花柘花玚花春桂　洛阳宫殿簿显阳殿前丨丨一株徽音殿前丨丨二株含英殿前丨丨二株　晋宫阁名太极殿前丨丨四畦式防殿丨丨八畦　香谱鱼豢典略云丨丨辟纸鱼蠧故藏书台称芸台　梁简文帝大法颂兰台且富广内斯藏丨丨馥兰緑字摛章　又行雨山铭丨丨馥径石镜临墀　杨炯登秘书省阁诗序命兰芷之君子坐丨丨之秘阁　成公绥丨丨赋美丨丨之修絜禀阴阳之淑精　吕牧书轴赋见兰气下　髙适宴郭校书诗丨丨名早着蓬转事仍多　孟浩然寄赵正字诗正字丨丨阁幽人竹素园　杜甫诗晚就丨丨阁　韦应物送黎六郎赴阳翟少府诗腰垂新绶色衣满旧丨丨　刘长卿州驿奉饯张侍御拜膳部郎中时侍御先在淮南幕府诗杨叶频推中丨丨早拜官　白居易西明寺牡丹花时忆元九诗一作丨丨吏三见牡丹开　又戏招李拾遗崔先辈诗尚残半月丨丨俸不作归粮作酒赀　李商隐别薛嵒賔诗桂树乖真隐丨丨是小惩又送前杨秀才戴兼招杨正字戎诗桂树一枝当白日丨丨三代继清风　赵嘏酬元秘书诗官总丨丨阁署崇可怜诗句落春风　李羣玉送萧十二校书赴郢州婚姻诗玉佩定催红粉色锦衾应惹翠丨丨　方千题陶详校书阳羡隐居诗丨丨署里从容歩阳羡山中啸傲情　周朴赠李裕先辈诗马疑金马门前马香认丨丨阁上香　皮日休二游诗帙解带丨丨卷开和桂屑梅尧臣得王介甫常州书诗何故区区守黄卷蠧鱼尚耻亲丨丨　晁补之文潜病起诗同升丨丨府偶坐】
　　【华髪生　朱自牧谢吴堡知寨安巨济赠纸百幅诗柿叶学书差足慰丨丨辟蠧防须求　吴澄跋牧樵子蒲萄诗丨丨楼上汗成珠起趁清风为扫除】
　　芸胶【西域旧图大秦多郁金丨丨】
　　芸类【尔雅疏见芸草下】
　　芸薇【拾遗记咸宁四年立芳蔬园于金墉城东多种异菜有菜名曰丨丨类有三种紫色者最繁味辛其根烂漫春夏叶宻秋蕊冬馥其实若珠五色随时而盛一名芸芝其色紫为上蔬其味辛色黄为中蔬其味甘色青者为下蔬其味咸常以三蔬充御膳其叶可借饮食以供宗庙祭祀亦止人饥渴宫人采带其茎叶香气歴日不歇】
　　芸芝【拾遗记见上　周邦彦汴都赋申叶兰茝丨丨荃荪】
　　芸兰【侯鲭録参寥杭州城外题小诗云城隈野水緑逶迤袅袅轻舟掠岸过欲采丨丨无觅处野花汀草占春多　梁简文帝戎昭将军刘显墓铭议狱既佐丨丨乃握】
　　芸若【何晏景福殿赋丨丨充庭槐枫被宸注郑元曰丨香草也丨杜若也】
　　芸蓬【拾遗记员峤山有草名丨丨色白如雪一枝二丈夜视有白光可以为杖】
　　芸薹【黄佐北京赋见姜堇下】
　　芸蒿【尔雅疏见芸草下　本草茈胡释名地薰丨丨山菜茹草　香谱仓颉解诂曰丨丨似邪蒿可食】芸蒜【急就篇见荠芥下　又注丨即今芸蒿也生熟皆可防丨大小蒜也皆辛而荤】
　　芸蒩【马融广成颂茈萁丨丨昌本深蒲】
　　芸荔【后汉书陈宠传阳始萌十一月有兰射干丨丨之应注丨始生丨挺出丨香草丨马薤】芸省【许浑寄袁都校书诗劳歌极西望丨丨有知音杨亿劝石集贤饮诗丨丨缟经终寂寞栁堤飞鞚好追随　梅尧臣送刘著作赴弋阳宰诗遂除丨丨郎出治江上县】
　　芸阁【萧颖士登临河城赋序亡舅孝亷元君于予有教授之恩只辞片字皆资训诱既而射策桂林校书丨丨首为知己名称舅氏之力也　崔沔落星石赋兰台广庑丨丨修除飞轩廓落宇崇虚　孟浩然怀王校书诗永怀丨丨友寂寞滞云　韦应物送张侍御秘书江左觐省诗绣衣犹在箧丨丨已观书　郎士元送钱拾遗归兼寄刘校书诗终当报丨丨携手醉柴门权徳舆哭张十八校书诗丨丨为郎一命初桐州寄傲十年余　元稹答姨兄胡灵之诗丨丨怀铅暇姑峰带雪晴　张籍酬秘书王丞诗丨丨水曹虽最冷与君长喜得身闲　李商隐寄秘阁旧僚诗柏台成口号丨丨暂肩随　许浑赠栁璟冯陶二校书诗桂堂同日盛丨丨间年荣　赵嘏赠李秘书诗莫将丨丨轻科第须作人间第一人】
　　芸台【宋史髙丽传陛下以其万里辞家十年观国俾登名于桂籍仍命秩于丨丨悯其怀土之心慰以倚门之望别宸防令归故乡　香谱见芸香下　卢肇将归宜春留题新安馆诗丨丨四部添新学秘殿三年学老郎】
　　芸馆【李质艮岳赋荫檀栾之丨丨豁凝思之雅堂】
　　芸局【陈子昂遗爱碑丨丨覩奥见天下之图书】
　　芸轩【李继本喜雨赋缃帙晒兮丨丨酒斾揭兮山郭】
　　芸窻【冯延登洮石砚诗丨丨尽日无人到坐看云吐翠微】
　　芸居【卢照邻双槿树赋丨丨石室图天揆日】
　　芸署【元稹宿天坛石幢侧诗野人性僻穷深僻丨丨官闲不似官】
　　芸吏【林寛陪郑諴郎中假日省中寓直诗井寻丨丨汲茶拆岳僧封】
　　芸帱【王勃七夕赋见兰服下】
　　芸签【李商隐啓登诸兰署辖彼丨丨　杨亿枢宻王左丞宅新菊诗温树偏分荫丨丨亦鬬香】芸帙【梁寅蒙山赋坐紫苔兮緑绮奏防苍松兮丨丨舒】
　　芸栖【李东阳对鸥阁赋复丨丨之故地创梅读之新轩】
　　芸储【欧阳出院明日有勅督修经世大典诗圣主宫中游幸疎日临秘阁玩丨丨】
　　芸生【礼记月令仲冬之月丨始丨荔挺出】
　　芸长【元稹和乐天过秘阁书省旧防诗经排蠧简怜初校丨丨陈根识旧栽】
　　芸细【李频冬夜和范秘书宿秘省中诗丨丨书中气松疎雪后阴】
　　芸芳【窦臮述书赋反古不忘吾推世康似无逸少如禀元常犹落太阶之蓂荚掇秘府之丨丨】芸冷【林景熙诗山酒柏香春寿母案书丨丨夜呼儿】
　　芸田【诗痔乃钱镈传镈耨也注耨丨丨也帝王世纪禹祠下有羣鸟丨丨】
　　芸藿【王绩秋夜喜遇王处士诗北场丨丨罢东臯刈黍归】
　　芸获【晋书桓宣传宣与李阳平襄阳宣招怀初附劝农桑简刑罚略威仪或载鉏耒于轺轩或亲丨丨于陇亩】
　　芸夫【后汉书陈实传论汉自中世以下俗以遁身矫洁放言为髙士有不谈此者则丨丨牧竖已叫呼之矣】
　　芸黄【诗裳裳者华丨其丨矣传丨丨盛也　又苕之华丨其丨矣疏丨为极丨之貌　周书王褒传顷年事遒尽容发衰谢丨其丨矣零落无时还念生涯烦忧总集　许敬宗麦秋赋杂丨丨于緑野参肃杀于朱明俞安期江妃赋金缕丨丨离罗微緑腰约绮裳项围绣襮　刘铄秋歌朱华先零落緑草就丨丨　谢朓侍】
　　【筵西堂落日望乡聨句丨丨先露早骚瑟惊暮秋　梁武帝捣衣诗阴虫日惨烈庭草复丨丨　沈约刘真人东山还诗寥戾野风急丨丨秋草腓】
　　郁
　　郁薁【诗六月食丨及丨传丨棣属丨蘡薁也】
　　郁金【书洛诰以秬鬯二卣蔡注鬯丨丨香草也　诗黄流在中笺黄流秬鬯也小注以黒黍米捣丨丨草取汁而煮之和酿其酒其气芬香调鬯故谓之秬鬯本草丨丨释名马蒁注震亨曰丨丨无香而性轻能致达酒气于髙逺古人用治郁遏不能升者恐因此而名也　刘庭芝公子行娼家美女丨丨香飞去飞来公子傍】
　　郁鬯【礼记祭义加以丨丨以报魄也　论语禘自既灌而往者注灌者酌丨丨灌于太祖以降神也　本草释名注丨丨乃百草之英合而酿酒以降神乃逺方郁人所贡故谓之郁鬰今郁林郡也】
</div>
    <div class="pagination">
<a href="御定骈字类编_page716.html">上一页</a><span>...</span><a href="御定骈字类编_page712.html">712</a><a href="御定骈字类编_page713.html">713</a><a href="御定骈字类编_page714.html">714</a><a href="御定骈字类编_page715.html">715</a><a href="御定骈字类编_page716.html">716</a><span class="current-page">717</span><a href="御定骈字类编_page718.html">718</a><a href="御定骈字类编_page719.html">719</a><a href="御定骈字类编_page720.html">720</a><a href="御定骈字类编_page721.html">721</a><a href="御定骈字类编_page722.html">722</a><span>...</span><a href="御定骈字类编_page718.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
