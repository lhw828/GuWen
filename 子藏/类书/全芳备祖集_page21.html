<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 21 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 21 页/共 86 页</h1>
    <div class="content">



　　全芳备祖前集卷十二
　　钦定四库全书
　　全芳备祖前集卷十三　　宋　陈景沂　撰花部
　　岩桂花
　　事实祖
　　碎录
　　梫木桂树也一名木樨花淡白其淡红者谓之丹桂黄花者能子丛生岩岭间【尔雅】
　　纪要
　　月中有桂树【淮南子】月桂髙五丈下有人常斫之树疮随合人姓呉名刚西河人学仙有过谪令伐树【南阳杂爼】臯之山有桂木八树在贲禺东八树成桂言其大也贲禺即畨禺也【山海经】桂阳郡有桂岭放花徧白林岭尽香【地理志】淮南子刘安好道感八公共登山斫桂树而赋有大小桂山因以自号招隠士者刘安小山之所作也【楚辞注】有左翁者坐桂树下以玉杯承甘露与呉猛服之【卢山记】晋郄诜对防第一武帝问之曰臣今为天下第一犹桂林一枝【晋史】
　　杂著
　　桂树丛生兮山之幽偃蹇连蜷兮枝相缭山气巃嵸兮石嵯峨谿谷崭岩兮水层波猿狖羣啸兮虎豹嗥扳援桂枝兮聊淹留王孙逰兮不归春草生兮萋萋嵗暮兮不自蟪蛄鸣兮啾啾坱兮轧山曲心淹留兮恫慌惚罔兮沕憭兮栗虎豹穴丛薄深林兮人上栗嵚崟﨑嶬兮防磈磳硊树轮相糺兮林木茇骪青莎襍树兮薠草靃靡白鹿麏防兮或腾或倚状貌崟崟兮峩峩凄凄兮漇漇猕猴兮熊罴慕类兮以悲攀援桂枝兮淹留虎豹鬭兮熊罴哮禽兽骇兮亡其曹王孙兮归来山中兮不可久留【小山招隠】朱桂黟条于南北【灵光殿赋】桂树列兮纷敷吐花紫兮布条实孤　饮若之朝露兮搆桂木以为室　桂蠧不知所淹留兮虫不知死于葵叶　桂芳香兮正坚故君子依之【并文选】桂棹兮兰枻　桂栋兮棼橑　结桂枝兮延伫沛吾乗兮桂舟援北斗兮酌桂浆【并楚词】南州之炎徳兮丽桂树之冬荣【逺防】天竺山昔有梵僧云从天竺鹫山飞来八月十五夜尝有桂子落故白乐天诗云仙花桂子落纷纷【东坡诗注】窦禹钧有子五人俱登科冯道赠之诗曰灵椿一树老丹桂五枝芳【诗集】赋咏祖
　　五言散句
　　防风动桂华【嵇康】　　　　　秋风生桂枝【沈休文】
　　有喜留攀桂　　　　　　礼闱曽擢桂
　　丹桂风霜急　　　　　　赏月延秋桂【少陵】
　　仙籍桂香浮　　　　　　雾宻前山桂【栁子厚】
　　桂子秋皎洁【孟浩然】　　　　青桂隠遥月
　　南州实炎徳桂树凌寒山【谢灵运】
　　相思在何处桂树青云端【李白】
　　桂子月中落天香云外飘【宋之问】
　　斫却月中桂清光应更多【少陵】
　　转蓬行地逺攀桂仰天髙
　　故园松桂发万里共清辉
　　苍苍山中桂团团霜露色【文选】
　　穷冬百草死幽桂乃芬芳【韩文公】
　　山中有桂花莫将花如霰【王维】
　　离披得幽桂芳本欣盈握【栁宗元】
　　琼叶润不凋珠英粲如织【李徳裕】
　　何年霜夜月桂子落寒山
　　桂熟长收子兰生不作畦【王建】
　　忽逢幽隠树如见独醒人【于武陵】
　　蟾宫分异种人世敢清香【白氏集】
　　弟子已攀桂先生犹卧云【方干】
　　近方檐卜黄逺比茉莉小【林髙隠】
　　七言散句
　　山头老桂吹古香
　　聫翩桂花坠秋月【李长吉】
　　兔寒蟾冷桂香白【李义山】
　　清露香浮黄玉枝【陈简斋】
　　山云漠漠桂花湿【东坡】
　　桂子髙攀第一枝
　　桂折一枝先许我杨穿三叶尽惊人【白香山】
　　长抱秋蟾滋秋气偶揺风露坠堦除【寥】
　　松椿自有千年夀兰蕙何无千里香【白氏集】
　　国香熏舍先生醉秋叶栽花客子迷
　　楚塞山深草木馨秋来处处发菁英
　　天将秋气蒸寒馥月借金波摘小黄
　　夹路两行森翠葢西风半夜散麸金【诚斋】
　　忆曽寒露飘金粟自领儿童拾薄金
　　已搜杞菊到诒厥絶与木樨亲友于
　　露下风髙月当户梦囘酒醒客闻砧
　　看来看去能防大如何着得许多香
　　天开金粟如来蔵人立广寒宫殿秋
　　五言古诗
　　问春桂桃李正芳华年光随处满何事独无花春桂答春华讵能久风霜揺落时独秀君知否【王绩】
　　世人种桃李多在金张门攀折争防径及此春风暄一朝天霜下荣耀难久存安知南山桂绿叶垂芳根青隂亦可托何惜植君园【太白】
　　谪官去南裔清湘绕灵岳晨登黄葭岸霜景霁纷浊披离得幽桂芳本欣盈握火井困烟烬薪采久摧剥道傍且不顾岑岭况幽邈倾筐拥故壤栖息期鸾鷟路逺清凉宫一雨悟无学南人始重防我谁先觉芳意不可传丹心徒自渥【栁子厚移桂】
　　有客赏芳菲移根自幽谷为懐中山趣爱此岩下绿晚露秋晖浮清隂药防曲更待繁花白邀君防芳馥【欧阳永叔】化工吝幽香斑斑被花木氤氲寒岩桂髙韵盖羣馥无人尽日芳守志何幽独士介耻求知女贞惭自鬻凄凉楚山秋樛枝吐金粟浅水暎轻明防飚发含蓄楼端静忽闻马上遥相逐踟蹰为延竚但见林峦绿瓶罂谁折赠清芬閟庐屋久处不自知乍至称馥郁客悲芳嵗暮梦绕寒溪曲长吟小山词古意恐难复【刘屏山】
　　天心不求金富妪不复蔵居然土同价散作草木芳英英园中葵一心倾太阳采采篱下菊令汝夀命康唯此木之樨更贮万斛香雄姿傲霜雪鳞甲森青苍三贤鼎足立正色凛相望岂比桃李徒红紫纷披昌息贪者心来上君子堂嵗晚从我防寘汝兄弟行【张于湖】
　　五言古诗散聫
　　不归天上月空老山中年无人为移植添入上林园【香山】团团桂丛孤枝叶寒更媚托根庭宇间自有幽人致何必问嫦娥青云借余地【曽文昭】
　　五言絶句
　　堂中有八树繁华无四时不识风霜古安知零落期【梁万云】
　　新丛入望苑旧干别层城请视今移处何如月里生【庾肩吾】
　　不是人间种移从月窟来广寒香一防吹得满山开【杨诚斋】
　　乔木生夏凉芳蕤散秋馥未觉嵗将寒扶疏方绕屋【朱文公】
　　五言八句
　　未植蟾宫里寜移玉殿幽枝生无限月花满自然秋侠客条为马仙人叶作舟愿君期道术攀折可淹留【李峤】日暖山上路莺啼知已春忽逢幽隠树如见独醒人石冷开常晚风多落已频樵夫应不识嵗久伐为薪【于武陵】山中绿玉树潇洒向秋深小阁芬防度诗帷气欲侵披懐清露晓遇赏夕岚隂重王孙意天涯泪满襟【朱文公三首】
　　亭亭岩下桂嵗晚独芬芳叶宻千层绿花开万防黄天香生净想云影防仙妆谁识王孙意空吟招隠章露浥黄金蕊风生碧玉枝千林向揺落此树独华滋木末难同调篱邉不并时扳援香满袖叹息共心期
　　五言律诗散聫
　　玉蕊琅玕树天香知意薰露寒清透骨风定逺芬【菊磵】
　　七言古诗
　　玉阶桂影秋绰约天香为卷浮云薄婵娟醉眠水晶殿老蟾不守余香落苍苔忽生霜月裔仙芬凄冷真珠蕚娟娟石畔为谁妍香雾着人清入幕夜深醉月寒相就荼防却作伤心瘦防云仙女淡纻衣烟裙不着鸳鸯绣眼中寒香谁同惜冷吟经召梅花魄小蛮为洗玻璃杯晚来秋瓮蒲桃碧【毛泽民】
　　西风夜入小池塘木樨漏泄月中香一粒粟中香万斛君看一梢防金粟【诚斋】
　　七言絶句
　　瀹雪凝酥防嫩黄蔷薇清露染衣裳西风扫尽狂蜂蝶犹伴天邉桂子香【韩子苍】
　　弹压西风擅众芳十分秋色为伊忙一枝淡贮书窓下人与花心各自香【朱淑真二首】
　　月待圆时花正好花将残后月还亏须知天上人间物同禀秋清在一时
　　轻薄西风未辨霜夜揉黄雪作秋光吹残六出犹余四正似天花更着香【谢无逸】
　　雨过西风作晚凉连云老翠出新黄清芬一日来天阙世上龙涎不敢香【郑志宏】
　　众芳揺落九秋期横出天香第一枝莫似寒梅太孤絶更教遥夜笛中吹【文公三首】
　　仙衣试鬰金黄便觉秋风满院香定观极知先透彻道心岂是故迎将
　　秋到寒岩桂树丛小山吟罢思悲翁不妨更作淹留计占取人间十里风
　　学仙深媿似吴郎赖有吾庐两子苍疑是广寒宫里种一秋三度送秋香【王梅溪】
　　谁遣秋风开此花天香来自玉皇家鬰金裳浥蔷薇露知是仙人蕚绿华【方秋崖】
　　翠叶金华小胆瓶轻拈微嗅不胜情从教失陷沈烟冷蓦地薫心梦也清【徐分轩】
　　露洗金虫一半开层层碧玉暎楼台西风昨夜吹香过人在阑干待月来【吴菊潭】
　　多应仙国山邉种岂是嫦娥月里香愿为儿孙积隂徳东堂时占一枝芳【朱贯之二首】
　　人间植物月中根碧树分敷散寳熏自是荘严等金粟不将妖艶比红裙
　　天公怜我太岑寂每嵗殷勤两度开收拾落英将底用博山香里荐清杯【郑行可】
　　七言八句
　　月缺霜浓蕊却干此花元属桂堂仙鹫峰子落惊前夜蟾窟枝空记昔年破械髙僧怜耿介练裙溪女鬭清妍愿公采撷纫幽佩莫遣遗芳老涧邉【东坡】
　　尘世何曽识桂林花仙夜入广寒深移将天上众香国寄在梢头一粟金露下风髙月当戸梦囘酒醒客闻砧诗情恼得浑无那不为龙涎与水沈【诚斋二首】
　　分得吴刚斫处林鵞儿洒色不须深系从犀首名干木泒别黄香字子金衣溅蔷薇兼水麝韵如月杵应霜砧余芳熏入旃檀骨从此人间有桂沈
　　翠围侍女拥红幢霞脸调朱笑额黄共醉东君千日酒更翻西母九霞觞人间天上髙低影月下风前自在香轮得广寒宫里客年年绿鬂赏秋光【杨济翁谢周益公】
　　重重帘幙防金防小树花开逼麝脐寒色十分新粟春心一防暗通犀香延棋畔仙人斧影射灯前太乙藜从此再周花甲子伴公长醉玉东西【徐竹溪】
</div>
    <div class="pagination">
<a href="全芳备祖集_page20.html">上一页</a><span>...</span><a href="全芳备祖集_page16.html">16</a><a href="全芳备祖集_page17.html">17</a><a href="全芳备祖集_page18.html">18</a><a href="全芳备祖集_page19.html">19</a><a href="全芳备祖集_page20.html">20</a><span class="current-page">21</span><a href="全芳备祖集_page22.html">22</a><a href="全芳备祖集_page23.html">23</a><a href="全芳备祖集_page24.html">24</a><a href="全芳备祖集_page25.html">25</a><a href="全芳备祖集_page26.html">26</a><span>...</span><a href="全芳备祖集_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
