<!DOCTYPE html>
<html>
<head>
    <meta charset="UTF-8">
    <title>读书纪数略 - 第 149 页/共 179 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读书纪数略 - 第 149 页/共 179 页</h1>
    <div class="content">　　一为诸佛防念　二植众徳本　三入正定聚　四发救一切众生之心
　　四满【占察论四满成佛】
　　信满　解满　行满　证满
　　四禅
　　初禅性无忧故　二禅心无苦故　三禅极悦随故四禅苦乐二忘不受轮回生灭性故　又初禅【有寻】
　　【有伺】二禅【无寻惟伺】三禅【无寻无伺】四禅【舍念法事】
　　四徳【序早净六根速成四徳】
　　常【不迁不变】乐【不受二边】我【得大自在】净【三惑清净】
　　四愿【释典】
　　众生无边誓愿度　烦恼无尽誓愿断　法门无量誓愿学　佛道无上誓愿成
　　四智【楞严经若悟三身即名四智】
　　大圆镜智　平等性智　妙观察智　成所作智
　　四智【智论】
　　道慧智【见道实性实性中得开佛智见】道种智【知十法界诸道种别解惑之相一一皆示佛知见】一切智【知一切法一相寂灭即悟佛知见】一切种智【知一切法一相寂灭种种行见即入佛知见】
　　四谛【永嘉云此小乗所修四谛法也】
　　知苦常懐厌离【苦谓生老等】断集恒畏其生【集谓聚集等】证灭独契无为【灭谓壊灭】修道唯论自度【道谓修行】
　　四正勤
　　精进根【灵苖滋】精进觉【心心警策】精进力【毫厘不屈】正精进【不堕邪习】婆娑云断已生恶法如除毒蛇断未生恶法如防
　　流水増已生善如漑甘果栽未生善如钻木出火
　　四神足【婆娑云】
　　集定断行具神足　心定断行具神足　精进定断行具神足　我定断行具神足
　　四神定【同上】
　　定根【深自幽逺】定觉【寂而常照】定力【魔不能动】正定【入佛三昧】
　　四静虑【同上】
　　初离生喜乐　二定生喜乐　三离喜妙乐　四舍念清净
　　四如意足【同上】
　　一欲【布向慕乐欲为主】二念【一心正住精进为主】三进【精进无间心为主】四慧【心不驰散思惟为主】
　　四念处住【阿难问依阿修罗道】
　　一观身不浄【自他身一切色法皆不浄】二观受是苦【三受若违若顺皆是苦】三观心无常【心主不住本性流动念念无常】四观法无我【善恶无记计我能行求不可得】
　　四信业【起信论】
　　一信根本【所谓乐念真如法故】二信佛【有无量功徳常念恭敬愿求一切智故】三信法【有大利益常念修诸波罗故】四信僧【能修行自利利它乐亲近求学故】
　　四自在法【自在王经】
　　一戒　二神通　三智　四慧
　　四无碍
　　一义无碍智【知诸法性义了了通达】二法无碍智【诸法名字分别无滞】三词无碍智【辨説无碍令各得解】四乐説无碍智【十二部经随根性为説】
　　四无畏【智论于大众中广説自它智断既决定无所失则无恐惧之相】
　　一一切无畏　二漏尽无畏　三説障道无畏四説苦尽无畏
　　四欢喜法
　　一俭素欢喜【能引少欲乐】二积学梵行欢喜【能引逺离乐】三无悔欢喜【引三摩地乐】四乐断乐修欢喜【防引三菩提乐】
　　四心【菩萨四心】
　　广大心　胜心　常心　不颠倒心
　　四无量心
　　大慈【授与饶益】大悲【除去哀损】大喜【庆慰】大舍【亲】
　　四威仪
　　行　住　坐　卧
　　四解脱【净名释注】
　　出家离土欲　行禅离愦乱　智慧离妄想　涅槃离生灭
　　四摄法【法华】
　　一布施【乐财者以财施乐法者以法施】二爱语【以软语随顺安慰一切众生】三利行【随起身口意行令各霑利益】四同事【和光同事令其各得沾益】
　　四縁
　　因縁【诸法和合】次第縁【心心数法】所缘縁【法无所依】増上縁【法无可得】
　　四流【头陀寺碑彼岸者引之于有则髙谢四流推之于无则俯六度】
　　欲流　有流　无明流　见流
　　四疑【楞严经阿难所起四疑即是对破八还之惑】
　　物我疑即对明暗还【照物则明执我则暗】广狭疑即对通塞还【广容则通狭局则塞】是非疑即对缘空还【是则成缘非即皆空】断常疑即对尘霁还【常缘为尘自然为霁】
　　四缚【唯识论不出三界不得解脱故名亦曰四结】
　　一贪　二嗔　三戒取　四见取　去贪嗔加欲取我语取为四取
　　四障【圆觉经】
　　惑障　业障　报障　见障
　　四相【同上以自他憎爱解】
　　我相【我是自在之名】人相【人为主宰之目】众生相【众生取续前羲】夀者相【夀者取接后名】　唯识论生相谓本无今有住相谓生位暂停异相谓住别前后灭相谓暂有还无
　　四惑【同上亦名四烦恼】
　　我痴　我见　我慢　我爱
　　四微【释典】
　　色　香　味　触　合四大为八法亦名八有色
　　四种相劫【释典十方三世所有一切世界成而即住住而续壊壊而复空空而有成连环无端都将成住壊空八十辘轳结算一十三万四千四百万年为始结之极数所谓一大劫也】
　　成　住　壊　空
　　四生【瑜珈经】
　　舍藏而出曰胎生【人兽之】依殻而延曰卵生【禽鸟之】假润而生曰湿生【鱼蛙之】无而忽有曰化生【蚕蝉之】
　　四土【天台浄名佛説世间随见有四种国土不同】
　　世间所见瓦砾荆谓之凡圣同居土　罗汉见为七寳琳琅谓之方便有余土　菩萨见为浄妙五尘谓之实报荘严土　诸佛见为法身秘藏谓之常寂光土
　　四田【见法论】
　　供父母曰恩田　供三寳曰敬田　供贫病曰悲田总名曰福田
　　四恩
　　国王　诸佛　父师　施主
　　五教【浄因继成云】
　　如愚法小乗教【乃有义】如大乗始敎【乃空义】如大乗终敎【乃不有不空义】大乗顿敎【乃即有即空义】一乗圆敎【乃不有而有不空而空义】
　　五觉
　　众生觉　声闻觉　二乗觉　菩萨觉　佛觉
　　五禅【灯录禅有浅深阶级】
　　外道禅【欣上厌下而修】凡夫禅【正信因果亦欣厌而修】小乗禅【悟我空偏眞之理而修】大乗禅【悟我法二空所显眞理而修】最上乗禅【悟息本来清浄元无烦恼无漏智性本自具足依此而修亦名如来清浄禅宗宻禅】
　　五衍【栁子头陀寺碑注即五乗也】
　　一人　二天　三声闻　四辟支佛　五菩萨
　　五位
　　下贤　中贤　上贤　圣　菩萨
　　五根【能生圣道故名为根】
　　信根【能入法海】念根【住持不忘】精进根【念兹在兹】定根【湛寂灵通】慧根【明辨实谛】
　　五力【即五根増长具有大力故名为力】
　　信力【一念万年】念力【全清絶照】精进力【尘劫无怠】定力【须弥髙固】慧力【摧邪显正】
　　五隂【佛书即五蕴】
　　色隂【厯歴分明】受隂【须絶在心】想隂【心缘此理】行隂【行因此理】识隂【污秽眞性】
　　五蕴【心经照见五蕴皆空度一切苦厄五者皆能盖覆眞性封蔀妙明故谓之蕴又名五众】色【众生所执根身器界质碍形量之物】受【现前领纳违顺二境能生苦乐者】想【缘虑过去现在未来三世境者】行【念念迁流】识【明了分别】
　　五分法身
　　戒【超色隂】定【超受隂】慧【超想隂】解脱【超行隂】知见【超识隂】
　　五香【璎珞云五分法香】
　　戒香摄身　定香摄意　慧香摄乱　解脱香摄倒见　知见香摄无明
　　五乗法身
　　实相法身　功徳法身　法性法身　应化法身虚空法身
　　五眼【涅槃经颂】
　　天眼通非碍　肉眼碍非通　法眼惟观俗　慧眼了知空　佛眼如千日照异体还同　法华经五耳五鼻五舌五身
</div>
    <div class="pagination">
<a href="读书纪数略_page148.html">上一页</a><span>...</span><a href="读书纪数略_page144.html">144</a><a href="读书纪数略_page145.html">145</a><a href="读书纪数略_page146.html">146</a><a href="读书纪数略_page147.html">147</a><a href="读书纪数略_page148.html">148</a><span class="current-page">149</span><a href="读书纪数略_page150.html">150</a><a href="读书纪数略_page151.html">151</a><a href="读书纪数略_page152.html">152</a><a href="读书纪数略_page153.html">153</a><a href="读书纪数略_page154.html">154</a><span>...</span><a href="读书纪数略_page150.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
