<!DOCTYPE html>
<html>
<head>
    <meta charset="UTF-8">
    <title>图书编 - 第 54 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 54 页/共 220 页</h1>
    <div class="content">









<子部,类书类,图书编,卷二十一>
<子部,类书类,图书编,卷二十一>
<子部,类书类,图书编,卷二十一>
<子部,类书类,图书编,卷二十一>
<子部,类书类,图书编,卷二十一>
　　从月交黄道求之月交之终始该三百六十三度七十九分三十四秒厯二十七日二十一分二十二秒二十四毫罗计于其间各逆行一度四十六分三十秒逆实顺也其数并月行交终之度即黄道周天之度凡十八年有余而周天九十三年而五周天至交初复在旧躔矣取上古甲子日月之交分为九十三号每号分为十二月而置闰于其下闰在号前那前一月闰在号后那后一月
　　天乙紫气续木之余在天无象以木德最厚立此名以道歩其余先其行度无伏见迟疾退留
　　行平【一日行三分五十七秒】





<子部,类书类,图书编,卷二十一>








　　紫气即景星也状如半月生于晦朔助月为明其度起于闰法约二十八年而周天授时厯以十一日八十七分五十三秒八十四毫为一嵗之闰紫气则一嵗行十三度五分四秒六十毫八十芒两数比之乃加二之算二十八年十闰紫气行十二宫亦加二之算也取上古甲子分为八十号每号分为十二月而置于其下闰在号前那前一月闰在号后那后一月
　　万厯五年十二月朔日紫气张十四度
　　太乙月孛乃水之余在天无象古人以水星在天其行最疾其行无伏见迟疾
　　平行【日行十一分二十九秒】













<子部,类书类,图书编,卷二十一>
<子部,类书类,图书编,卷二十一>
<子部,类书类,图书编,卷二十一>


　　星从月之盈缩而求盈缩一转该二十七日五十五分四十六秒月行三百六十八度三十七分四秒半孛行二度十一分四十秒半黄道周天之度并孛行数即月行之数也凡六十二年而七周天月行最迟之处与之同躔矣取上古甲子分为六十二号每号分十二月而置闰于其下闰在号前那前一月闰在号后那后一月
　　万厯五年十二月朔日孛危十三度
　　五星虽各一其明也虽各一其行度也要之皆视日以为隠伏迟疾若罗计紫气孛星则皆随乎月何也罗计躔度其数并月行交终之度月之盈缩视孛星所在与之同位为最迟与之同冲为最疾紫气则状如半月生于晦朔助月为明其平行之度皆与日无异是四余皆助乎月者也虽无形象光明可覩而其魄之行于天者亦万古常存如月之晦时也观紫气有时而见谓之为景星可类推矣夫罗乃火之余孛乃水之余紫气乃木之余金独无余气焉彼以月为金精故无余或亦有见于斯欤
　　七政四余总叙
　　夫日月木火土金水谓之七政紫炁月孛罗防计都谓之四余合七政四余谓之十一曜凡天地之所以位万物之所以育与夫四时之代谢隂阳之消长何莫而非七政四余为之运行为之施化者乎故人事之吉凶悔吝得丧休咎亦莫能逃此古之圣人仰观天文以验人事良有以也然七政运行于天有迟有速有顺有逆各司其职如人君之有政事故曰七政日月太阳人君之象月曰太隂君后之象其所照临之位亦君后所至莫不福泽于民是为诸星之主但与罗计同度则为天变日食五星者木曰嵗星火曰荧惑土曰镇星金曰太白水曰辰星其行度各有顺逆迟留伏退之殊当其顺轨入垣旺乐皆为福祥如值退逆尅鬭大为凶咎四余者木之余曰紫水之余曰月孛火之余曰罗防土之余曰计都皆无形可见黙行于天亦无迟留伏逆而吉凶则各有所主金独无余者或谓金本不可分而月为金精故无余也是五星四余人臣之象职司执法亦各有所秉惟太阳太隂各安其位五星四余各顺其轨如圣君贤相都俞吁咈于朝堂故海宇黎庶并受其福一有不轨薄蚀凌犯如君相失德权奸操弄国柄海宇黎庶有不遭其荼毒者哉矧天人一气上下感应防于影响君相果能克谨天戒则虽星象示警亦不为灾一或侮慢自贤谓天变为不足畏未有不祸生灵而自罹其咎者可见天象之休徴咎徴所闗甚钜故此卷独详于太阳太隂五星四余各详于后云










　　十二月次乃日月所防之处凡日月一嵗十二防故有十二次建子之月次名元枵建丑之月次名星纪建寅之月次名析木建邜之月次名大火建辰之月次名夀星建巳之月次名鹑尾建午之月次名鹑火建未之月次名鹑首建申之月次名实沈建酉之月次名大梁建戌之月次名降娄建亥之月次名陬訾十二分野即辰次所临之地也在天为十二辰十二次在地为十二国十二州凡日月之交食星辰之变异以所临分野占之或吉或防各有当之者矣朱子
　　辰天壤也每一辰各有几度谓如日月宿于角几度即所谓宿处为辰　日月所防是谓辰注云一嵗日月十二防所防为辰十一月辰在星纪十二月辰在元枵之类是也然此特在天之位耳若以地而言之则南面而立其前后左右亦有四方十二辰之位焉但在地之位一定不易而在天之象运转不停惟天之鹑火于地之午位乃与地合而得天运之正耳十二辰次考
　　夀星　尔雅角亢夀星也【水土墓于辰木得水土气故有夀】后汉志自轸十二度至氐四度曰夀星之次　汉地理志韩地角亢之分野也韩分晋南阳郡及诗风陈郑之国与韩同星分焉　唐志氐渉夀星当洛邑众山之东与亳土相接次南直水之间为亢分又南渉淮气连鹑尾在成周之东阳为角分　唐地理志河南郑许颍陈蔡诸州左鲁梓慎曰陈大昊之墟郑祝融之墟
　　大火　春秋左氏晋士弱曰心为大火　公羊大火为大辰　尔雅大辰房心尾也诸宿中唯房心尾及参防明故曰大辰　书曰日永星火【指房心也】后汉郡国志自氐五度至尾九度曰大火之次　汉地理志宋地房心之分野也今之睢阳是也济隂定陶诗风曹国是也唐志商亳负北河阳气之所升也为心分丰沛负南河阳气之所布也为房分西接陈郑为氐分其下流与尾同　唐地理志河南宋亳徐宿郸曹濮等州　左氏晋士弱曰陶唐氏之火正阏伯居商丘相土因之故商主大火又郑子产曰昔髙辛氏迁长子阏伯于商丘主辰【大辰】故辰为商星鲁梓慎曰宋大辰之墟也
　　析木　尔雅尾箕析木津也【木生于寅故名析木天汉所起故名曰津】后郡国志自尾十度至南斗十一度曰析木之次　汉地理志燕地尾箕分野也东有渔阳右北平辽东西有上谷代郡鴈门乐浪莬亦属焉　唐志析木为云汉末派山河极焉尾得云汉末派龟鱼丽焉当九河之下流滨于勃皆北纪之所穷也箕与南斗相近为辽东之阳冬韩鲜三韩之地在呉越之东　唐地理志河北瀛莫幽易涿平妫檀蓟营安东诸州星纪　古者厯纪日月五星皆起于牵牛之次故曰星纪后汉郡国志自南斗十二度至须女七度为星纪之次　汉地理志呉地斗分野也今之防稽九江丹阳豫章庐江广陵六安临淮郡葢呉分也越地牵牛婺女之分野也今之苍梧郁林合浦交阯九真南海日南皆粤之分野也　唐志南斗在云汉下流当淮海间为呉牵牛去南河浸逺自豫章迄防稽南逾岭徼为越分岛夷蛮貊之人声敎所不及皆狥国所系云　唐地理志河南濠淮楚滁和庐夀舒江南浙江福建岭南诏广康端封梧藤罗雷厓以东诸州韶枵　尔雅枵虚也黒色枵虚中也　后汉郡国志自须女八度至危十五度曰枵之次国语星在天鼋【星辰星天鼋即武也】汉地理志齐地虚危之分野也东有菑川东莱琅琊髙密胶东南有泰山城阳北有千乘清河西有济南平原皆齐分野也　唐志齐地得娵訾下流自济东达于河外故其象着为天津絶云汉之阳凡司人之星与羣臣之録皆主虚危故岱宗为十二诸侯受命之府又下流得婺女当九河末派比于星纪与呉越同占　唐志地理河北沧景德河南青淄登莱齐棣州左氏传鲁梓慎曰今兹宋郑其饥乎嵗在景纪滛于枵以有时菑不堪阳蛇乗龙【苍龙即嵗星也】龙宋郑之星嵗虚民耗不饥何为郑裨灶曰今兹周土及楚子皆将死也嵗弃其次两旅于明年之次以害乌帑周楚恶之
　　娵訾　尔雅营室东壁娵訾也　室壁各五星如口象又在西北隅娵隅置也訾口象也　后汉郡国志自危十六度至奎四度为娵訾之次　汉地理志卫地东壁营室之分野也今之东郡及魏郡黎阳河内之野王朝歌皆卫分也　唐志自閤道王良至东壁在豕韦上流当河内及漳邺之南得山河之防为离宫又循河济而东接枵为营室分　唐地理河北孟怀澶卫及魏博相之南境河南滑等州　左鲁梓慎曰卫颛顼之虚也故为帝丘其星为大水营室也周苌曰嵗在豕韦弗过此矣【卫在豕韦之国】
　　降娄　尔雅降娄娄也万物至戍皆降而聚于娄故曰降娄　后汉郡国志自奎五度至胃六度为降娄之次汉地理志鲁地奎娄之分野也东至东海南有泗水得临淮之下相睢陵皆鲁分　唐志奎为大泽在娵訾下流钜野之东阳至于淮泗娄胃之虚东北负山葢中国膏腴之地百谷之所阜也胃得马牧之气与翼之北土同占
　　大梁　尔雅大梁毕也毕间七曜所入要道若梁然又胃一名大梁　后汉郡国志自胃七度至毕十一度为大梁之次　汉地理志赵地毕之分野也赵分晋得赵北有信都真定常山中山东有广平钜鹿清河河间南至浮水繁阳内黄斥丘西有大原定襄云中五原上党　唐志北纪之东阳表里山河以藩屏中国为毕分循北河之表西尽塞垣皆髦头之地为分翼之北土马牧之所蕃庶故天苑之象在焉　唐地理志河东代云朔蔚武新岚宪河北邢名慈具冀深赵镇定及魏博相之北境
　　实沈　髙辛氏季子实沈主参　后汉郡国志自毕十二度至东井十五度为实沈之次　汉地理志魏地觜觹参之分野也其界自髙陵以东尽河东河内本殷之旧南有陈留及汝南之召陵颍川之舞阳河南之开封中牟阳武酸枣皆魏分　唐志西河之滨所以设险秦晋故其地上应天闗南曲之隂在晋地众山之阳南曲之阳在晋地众山之隂隂阳之气并故与东井通河东河北及河曲诸州皆东井分参代为戎索为武政当尽大夏之虚上党与韩魏接为觜觹分　唐地理志闗内麟丰胜银夏单于安北河东河中潞泽以西至河河南洛陜负河而北　左郑子产曰昔髙辛氏迁季子实沈于大夏主参唐人是因武王邑姜梦帝谓已予命而子曰虞将与之唐属诸参及成王灭唐而封大故参为晋星则实沈参神也蜀秦宓天帝布治房决政参代则益州分野三皇
　　乘祗车出谷口今之斜谷是也
　　鹑首　后汉郡国志自东井十六度至栁八度为鹑首之次　汉地理志秦地与东井舆鬼之分野也自农故闗以西三辅六郡南有巴蜀以南西有金城以西西南有防牱越嶲　唐志东井居西河之隂自山河上流当地辂之西北舆鬼居两河之阳自汉东尽华阳与鹑火相接当地络之东南鹑首之外云汉潜流而未达故狼星在江河上原之西矢犬鸡皆徼外之备也西羌吐蕃吐谷浑及西南徼外夷人皆直狼星魏徙大梁则两河合于东井秦拔宜阳则上党入于舆鬼　唐地理志闗内京兆华同凤翔邠陇泾原渭武宁庆鄜坊丹延灵威雄防塩绥宥山南兴元金洋以西及劒南余道
　　鹑火　栁为乌啄星为乌颈张为乌嗦三宿连体故总谓之鹑火　后汉郡国志自栁九度至张十六度为鹑火之次　汉地理志周地栁七星张之分野也今之河南淮阳诸孙是其分也　唐志栁在舆鬼东又接汉源当商洛之阳接南河上流七星系轩辕得土行正位中央象也河南之分张直南阳汉东与鹑尾同占　唐志地理河南洛陜员河而南虢汝许闗内商山南邓随泌诸州
　　鹑尾　南方七宿取朱鸟为象井鬼为首翼轸为尾故曰鹑尾　后汉郡国志自张十七度至轸十一度为鹑尾之次　汉志楚地翼轸之分野也今之南郡江下零陵桂阳武陵长沙及汉中汝南郡尽楚分也唐志翼与张同象当南河之北轸在天闗之外当
　　南河之南其中一星主长沙逾岭徼而南为东瓯青丘之分安南诸州在云汉上源之东阳宜属鹑火而栁七星张皆当中州不得连负海之地故丽于鹑尾唐地理志江南江陵归峡燕沣朗浚郢襄房淮南
　　安黄中光蕲岭南桂郁林昭象容亷而西及安南黔中诸州
















</div>
    <div class="pagination">
<a href="图书编_page53.html">上一页</a><span>...</span><a href="图书编_page49.html">49</a><a href="图书编_page50.html">50</a><a href="图书编_page51.html">51</a><a href="图书编_page52.html">52</a><a href="图书编_page53.html">53</a><span class="current-page">54</span><a href="图书编_page55.html">55</a><a href="图书编_page56.html">56</a><a href="图书编_page57.html">57</a><a href="图书编_page58.html">58</a><a href="图书编_page59.html">59</a><span>...</span><a href="图书编_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
