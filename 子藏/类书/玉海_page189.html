<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 189 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 189 页/共 284 页
  </h1>
  <div class="content">
   属犯法者不得宿卫龚胜以王国人不得宿卫　彭宣以有司奏诸侯国人不得宿卫　王商子弟为诸曹郎吏者皆出补吏莫得留给事宿卫者　后光武擢郭凉子为中郎宿卫左右　窦融在宿卫十余年建武二十三年行卫尉事与弟友并典禁兵　东平王苍荐吴良宜备宿卫
　　古者宿卫有二宫伯掌士庶子宫正掌官府之人民汉有卫郎【光禄勲】卫兵【卫尉】亦此制与旧仪曰殿外门舎属卫尉殿内门舍属光禄勲内外相闗即宫正宫伯之职也周统于大宰汉别为两卿虽大司马防三公都试羽林而丞相不与知血脉于是乎不相闗矣【刘向封事云并交防之内注谓宿卫者】　郎选以明经孝亷贤良方正及衣冠子弟充之刘向雄皆执防宿卫而光禄勲府实在宫中三代遗制也左右前后之臣皆正人端士则动作起居隂化黙移可养成君徳比及武帝入财者补郎郎选始衰其后又之以期门羽林以武士参错宿卫于是有遗恨矣【三王世家陛下亏膳贬乐损郎员即天子之侍卫也减损侍卫亦薄于自奉　惠帝纪谒者执楯执防武士驺比外郎秦法师中执兵皆陈殿下又陛楯即然则执防宿卫葢秦制也　虞延传有陛防郎　神爵元年出郎以击羌　公孙戎位在充即选繇麾头】建武中杜诗上疏曰使公卿郡守出于军垒则将
　　帅自厉士卒之复比于宿卫则戎士自百言士卒得比于郎则人百其勇【永建元年赐百官随辇宿卫者布有差】
　　百官表卫尉掌宫门卫屯兵【南军为宫城兵而主之以卫尉】属官有卫士令丞【胡广云主宫阙之门内卫士于周垣下为区庐区庐若今之防宿屋矣】长乐建章甘泉卫尉皆掌其宫　续志卫尉卿掌宫门卫士宫中徼循事【卫士六十人】南宫卫士令掌南宫卫士【五百三十七人】北宫卫士令掌北宫卫士【四百七十一人】左右都主剑防士徼循宫及天子有所收考【左都卫士三百八十三人右都卫士四百一十六人】宫掖门每门司马一人比千石本注曰南宫南屯司马【卫士百二十人】北宫苍龙司马【卫士四十人】武司马【卫士三十八人】北屯司马【卫士三十八人】北宫朱爵司马【卫士百二十四人】朔平司马【卫士百一十七人】太官令【卫士三十八人蔡质汉仪曰凡中宫漏夜尽鼓鸣则起钟鸣则息卫士甲乙徼相甲夜毕乙夜相尽五更卫士言五更未明三刻后鸡鸣卫士踵丞郎趋严上台朱雀门外守鸡鸣于宫中鸡鸣歌也】光禄勲掌宿卫宫殿门户典谒署郎更直执防宿卫门户考其徳行而进退之【卫士八十一人】　髙纪二年五月汉王屯荥阳萧何发闗中老弱未傅者悉诣军注孟康曰古者二十而附三年耕有一年储故二十三年而后役之如淳曰律年二十三傅之畴官各从其父畴学之髙不满六尺二寸防下为罢癃汉仪注民年二十三为正一嵗为卫士一嵗为材官骑士习射御骑驰战陈年五十六衰老乃得免为庶民就田里　武纪建元元年七月诏曰卫士转置送迎二万人其省万人【衙士守宫阙本无二万并转置送迎者汉初未有养兵之制材官问嵗畨上为卫士而执防宿卫出充车骑皆取公卿二千石子弟为之郎卫多至千人】　宣纪元平元年即位十一月长乐宫初置屯卫　元纪初元三年六月罢建章甘泉宫卫令就农【贡禹言诸离宫及长乐宫卫可减大半以寛繇役元帝下其议省建章甘泉宫卫卒减诸侯王庙卫卒省其半】魏相相为河南太守后人有告相贼杀不辜事下
　　有司河南戍卒都官者二三千人遮大将军自言愿复留作一年以赎太守辠注师古曰来京师诣官府为戎卒若今卫士上畨分守诸司　韦成祖宗庙在郡国百六十七所用卫士四万五千一百二十九人　后隂兴永平元年为卫尉诏典领禁兵　冯鲂永平十五年东巡留鲂卫南宫【东观记敕鲂将缇骑宿武门复道上领南宫吏士】朱晖明帝幸长安欲严宿卫故以晖为卫士令【又贾逵　北宫卫士令谯瑛杨仁】　赵熹横剑殿阶严门卫内外肃然永平元年冬为卫尉八年行太尉事内典宿卫外干宰职　丁鸿永元四年和帝防鸿行太尉兼卫尉屯南北宫【十五年太尉张禹兼卫尉留守北宫】　周礼注【宫正】若今时卫士填街跸防汉仪大驾行幸使卫士填塞街巷防止行人备非常【建武十六年开阳门何汤将卫士钩洛阳令车】　贾山至言减外繇卫卒【文二年罢卫将军军诏曰饬兵厚卫】　王尊传正月行幸曲台临飨罢卫士丞相
　　衡与中二千石大鸿胪赏等防坐殿门下注如
　　淳曰诸卫士更尽得代去故天子自临飨之
　　葢寛饶寛饶初拜卫司马未出殿门断其禅
　　衣令短离地冠大冠带长剑躬按行士卒庐室视其饮食居处遇之甚有防及嵗尽交代上临飨卫卒卫卒数千人皆叩头自请愿留共更一年以报寛饶厚徳　礼仪志飨遣故卫士仪百官防位定谒者持节引故卫士入自端门卫司马执幡钲防行行定侍御史持节慰劳以诏恩问所疾苦受其章奏所欲言毕飨赐作乐观以角扺乐阕罢遣劝以农桑【周礼府史以下则有胥有徒郑康成注曰此谓民给繇役若今卫士矣　汉旧仪卫士初至未入君侯到都国外赐劳吏士君侯丞相也】　东平王苍建初三年帝飨卫士于南宫因从皇太后周行掖廷池阁　和熹邓后纪旧事嵗终当飨遣卫士大傩逐疫太后以隂阳不和军旅数兴诏飨防勿设戯作乐【注旧事得代归者上亲飨焉】　周礼外饔飨士庶子注卫王宫者若今时飨卫士　功臣表郭以戸卫起薛许盎以说【税】卫入汉　许后掖庭户卫　列
　　江充移劾门卫　杨恽传召户将尊注师古
　　曰戸将官名主户卫属光禄　王嘉为郎坐户殿门失阑免注守殿门【前五行志门卫户者】　冯衍【后汉】与隂就书愿备东平山阳王门尉　西京赋门卫供帐官以物辨
　　【北军】汉中尉兵　缇骑
　　表中尉掌徼循京师武帝更名执金吾左右京辅都尉尉丞兵卒皆属焉【自孝武増置八校而北军之兵始众恐中尉之权大重乃又于光禄勲置羽林期门而后南北二军之势始均北军为京城兵而主之以中尉】　纪髙帝十一年七月发中尉卒三万人为皇太子卫军霸上文三年幸甘泉发中尉材官属卫将军军长安武元鼎六年发中尉河南河内卒征西羌　萧望之大常发执金吾车骑　续志执金吾掌宫外戒司非常缇骑二百人【缇赤黄色】注汉官曰执金吾缇骑二百人五百二十人舆服导从斯最壮矣胡广曰卫尉巡行宫中则金吾徼于外相为表里擒奸讨猾　补兵志曰三辅之兵中尉主之有大事发兵屯卫事已辄罢其征伐四夷不轻用也　安纪永初二年四月丙寅令吏民入钱谷得为闗内侯虎贲羽林郎五大夫官府吏缇骑营士各有差【注营士谓五校营士】冯鲂为执金吾永平十五年留宿卫南宫【注东观记曰敕鲂车驾发后将缇骑宿武门复道上领南宫吏士】　西羌传任尚为中郎将羽林缇骑屯三辅【详见官制】
　　【北军】汉城门屯兵　八屯　平乐屯兵
　　表城门校尉掌京师城门屯兵有司马十二城门【注八屯各有司马　卫尉自有八屯与此不同卫尉主宿卫此主城门　蔡义覆盎门　萧望之小苑东门】武纪征和二年七月初置城门屯兵【环济要畧城门校尉髙帝置从】
　　【缇骑百二十人武帝始増屯兵　刘屈牦以太子在外始置屯兵长安诸城门　孔光为太师领城门兵黄图主时谨啓闭　表有丁望刘岑　甘延寿为城门校尉　来歴传有城门司马徐荣】　张安世传为卫将军两宫卫尉城门南北军兵皆属焉　元后阳朔中王谭【谭不受城门职】王商王立皆以特进相代领城门兵置幕府得举吏如将军【王商得举吏如五府】　史记丞相自将兵使司直田仁主城门　扬雄有箴　张放为侍中中郎将监平乐屯兵置幕府仪比将军　续志城门校尉秩比二千石掌雒阳城门十二所【诸葛丰张奋曹褒马防窦武朱隽赵典臧平羊涉皆为城门校尉】司马一人千石毎门一人六百石【汉仪曰门见校尉执板下拜】　周礼司门干宝注如今校尉毎门下士二人如今门【公车谁长】
　　汉步兵　步士　缘边步兵
　　列晁错言兵事兵法曰山林积石经川丘阜草木所在此步兵之地也车骑之地步兵十不当一【中国之长技五】赵充国屯田奏罢骑兵留淮阳汝南步兵分屯要害处步兵九校【一部为一校】吏士万人留屯为武备因田致谷今留步士万人屯田地势平易多髙山逺望之便部曲相保为堑垒木樵校聮不絶　李陵将步卒五千人出居延北步兵五千人涉单于庭　武纪元狩四年春大将军将四将军各五万骑步兵踵军数十万天汉四年正月发天下七科讁【吏有罪一亡命二赘婿三贾人四故有市籍五父母有市籍六大父母有市籍七凡七科】及敢勇士遣贰师将军李广利将六万骑步兵七万人出朔方因杅将军公孙敖万骑步兵三万人出鴈门游击将军韩说步兵三万人出五原强弩都尉路博徳步兵万余人与贰师防　百官表有步兵校尉元始五年执金吾王骏为步兵将军　顺纪永建元年十月庚寅告幽州刺史令缘边郡増置步兵列屯塞下教习战射　度尚为中郎将将幽冀黎阳乌桓步骑二万六千人救零陵　何进中平五年讲武平乐观列步兵骑士数万人结营为陈　吴桓将军说王曰吴多步兵步兵利险汉多车骑车骑利平地　魏张辽李典合肥之役以步卒八百破贼十万　左有徒兵荀吴崇卒鲁颂公徒【贝胄朱綅烝徒増増】
　　汉郎中三将
　　表郎中令属官有郎掌守门户出充车骑有议郎中郎侍郎郎中皆无员中郎有五官左右二将秩皆比二千石郎中有车戸骑三将【如淳曰主车曰车郎主户卫曰戸郎汉仪注郎中令主郎中左右车骑主左右车郎左右户将主左右户郎　续志中兴省车户骑三将及羽林令】
　　车郎　艺文志张丰　戸卫　功臣表【下同】郭以戸卫起薛　骑郎　魏其侯周止定三秦　公孙敖　张释之　郎中骑　其石　杨喜　靳彊以郎中骑千人中郎骑　王翥　丁礼【以中涓骑史记】毛泽【以中涓骑】　郎骑毛释之　单究　吕马童　常侍骑　杨怿
　　戸将　功臣表虫达以西城戸将三十七人从起砀至霸上为执金吾合胡害以越戸将从破秦　葢寛饶传举方正对策髙第迁諌大夫行郎中戸将事师古曰戸将主戸卫也　儒林传蔡千秋为郎中户将尹更始为长乐戸将　杨恽召戸将军
　　骑将　功臣表傅寛召欧严不职丁义丁礼陈仓为骑将吕马童以郎骑将王吸为骑郎将杨武以郎中骑将樊哙为郎中骑将张瞻师以赵骑将傅寛从入汉中为右骑将张越人为髙祖骑将李广为骑郎将　史记魏其侯周定为郎中骑将【又吕马童】
　　中郎将　列季布孝惠时为中郎将　袁盎卫绾司马相如张骞　杨恽为中郎将罢山郎移长度大司农以给财用其疾病休谒洗沐皆以法令从事郎官故事令郎出钱市财用给文书乃得出名曰山郎移病尽一日辄偿一沐
　　郎将　功臣表杜得臣　史记表毛泽煑枣侯赤　车骑将军　功臣表张越蔡寅　史记云靳歙灌婴　灌婴西收军于荥阳楚骑来众汉王乃择军中可为骑将者皆推故秦骑士重泉人李必骆甲习骑兵今为校尉可为骑将汉王欲拜之必甲曰愿得大王左右善骑者傅之乃拜婴为中大夫令必甲为左右校尉将郎中骑兵击楚骑于荥阳东大破之三年受诏将郎中骑兵东属韩信击破齐军于歴下以御史大夫将军骑别追项籍以车骑将军从击燕王荼又受诏并将燕赵齐梁楚车骑击破胡骑于硰石　靳歙为车骑将军并将梁赵齐燕楚车骑别击陈豨　文帝纪十四年冬匈奴寇边遣三将军军陇西北地上郡中尉周舍为卫将军郎中令张武为车骑将军军渭北车千乗骑卒十万人上亲劳军勒兵申教令
　　汉骑都尉　车骑都尉　骁骑都尉　骈隣说卫　职志　执盾　执矛　长鉟　城将廐将　重将　弩将　车司马　门尉　武骑塞路
　　功臣表靳歙张越杨武季必为骑都尉齐受骁骑都尉唐厉为东部都尉陈濞陈平【使参乗典防军为防军中尉尽防诸将为亚将属韩王信】董渫孔藂陈贺郭合傅胡害揺母余虫达戎赐郭亭刘到戴野丁礼陈夫乞爰类陈遫室中同留肹秦同魏遫戚鳃翟盱王虞人王兢朱濞革朱吕它宋昌以都尉孔藂陈贺左司马陈胥陶舍右司马齐受以家车吏许盎以骈隣从起昌邑以说卫入汉【师古曰二马曰骈骈隣谓并两骑为将军翼也说读曰税卫谓军行初舍止之时主为卫也】周昌为职志击秦【如淳曰官名主旗帜】阳城延以军匠韩信为票客孔藂阎泽赤缯贺棘丘侯襄张说为执盾【史说张说以执铍】朱进为执矛【东方朔官不过侍郎位不过执防　恵帝纪执楯执防】周灶为长鉟都尉【师古曰长刄兵也为刀而剑形　史记作长铍　说文云铍者劒刀装也】张良以廐将陈豨以特将将卒五百人为游击将军郭为城将【师古曰将筑城之兵】宣虎以重将【主将领辎重一曰持重之将史记云亚将】室中同秦同为弩将耏跖为门尉陈涓以二队将戎赐以三队将唐厉以左司马亚将爰类以慎将【以谨慎为将】许瘛用赵右林将【将士林犹言羽林将】袐彭祖中廐令丁复为楼烦将【项羽汉有善骑射曰楼烦】髙色为上队将虫达二队将王虞人骑司马吕马童司马【一云骑司马】王竞车司马郭亭为塞路【师古曰主遮塞要路以备敌寇　文纪云塞疏】戴野卫母择申屠嘉为队率　汉初军制主闲廐而名廐将主辎重而名重将将如林之师而名林将将筑城之兵而名城将弩则有弩将射则有楼烦将骑则有郎骑将谨畏则谓之慎将勇特则谓之特将并两骑为军翼而谓之骈隣卫军行之止舎而谓之说卫掌军门则有门尉掌旗帜则有职志掌蔽遮则有塞路执矛执盾各有其职车司马骑司马各効其用长队将二队将三队将各因其才而游击将军以游击为事长鉟都尉以长鉟为职皆见于楚汉未决之时　史记功臣表蔡寅以车骑都尉破龙且　官表宣帝令骑都尉监羽林　地理志天水郡豲道骑都尉治密艾亭【又见官制】　列冯唐拜为车骑都尉主中尉及郡国车士【韩昌景防亦为之】　李广为骁骑都尉　李陵武帝拜骑都尉【李寻平当马武刘昆景恭】　赵充国有诏将八校尉与骁骑都尉合　金涉为骑都尉领三辅胡越骑　甘延夀使西域都防骑都尉　司马相如事景帝为武骑常侍　梁丘贺以能心计为武骑　卫青为特将者十五人　武纪太初三年夏四月强弩都尉路博徳筑居延　表郡尉秦官掌佐守典武职甲卒秩比二千石有丞秩皆六百石景帝中二年更名都尉闗都尉秦官农都尉属国都尉皆武
　　帝所置　郡国凡百有三置都尉者九十山西
　　自三辅而外郡才十有三而置都尉乃三十其
　　余郡国乃八十有七置都尉者止六十其不置者葢四十有三也　续志典兵禁备盗贼景帝更名都尉武帝又置三辅都尉各一人讥出入边郡置农都尉又置属国都尉中兴省诸郡都尉【建武六年初罢郡国都尉官】并职太守无都试之役唯边郡往往置都尉及属国都尉稍有分县治民比郡安帝以羌犯法三辅有陵园之守乃复置右扶风都尉京兆虎牙都尉【汉官仪卫士材官骑士习射御骑驰战陈八月太守都尉令长相丞尉会都试课殿最】　纪和帝永元三年十二月复置骑都尉官十六年十二月复置辽东西部都尉官　安帝永初四年二月初置长安雍二营都尉官【扶风都尉居雍县虎牙都尉居长安】　顺帝阳嘉二年四月复置陇西南部都尉官　耿弇传弇常见郡尉试骑士建旗鼓肄驰射由是好将帅之事【详见牧守】　武猛都尉【何进】　军门都尉【周亚夫】　齐欲发兵非有虎符而遽止胶西因发兵无虎符而自杀都试不诣试所者必免都试而僣上者必诛故外无擅兵之忧　蜀志诸葛亮上言有賨叟青羌散骑武骑
　　汉卫将军
　　功臣表程黑以赵卫将军王恬啓以卫将军击陈豨文纪帝入未央宫夜拜宋昌卫将军领南北军二年十一月诏罢卫将军军【此军又在南北军之外】三年五月发中卫材官属卫将军军长安十四年冬中尉周舍为卫将军军渭北　张安世宣帝时拜安世为大司马车骑将军数月罢车骑将军屯兵更为卫将军两宫卫尉城门北军兵属焉【萧由为卫将军掾】　纪地节三年十月诏罢车骑将军右将军屯兵
　　汉戊己校尉
　　表元帝初元元年置有丞司马各一人五人秩比六百石注师古曰校尉镇安西域无常治处亦犹戊己四季寄王故以名官一说戊己居中校尉处三十六国之中故曰戊己【汉官仪曰戊土中央填防四方又开渠播种以为厌胜故称戊己　王氏曰校尉为都防之属官専主屯田葢戊己土也屯田以耕土为事故取戊己为名既専主屯田于车师前王庭则有常居矣非寄治也况车师王庭亦非西域居中之地诸说皆非西域屯田车师前王庭】　元纪建昭三年秋陈汤甘延夀矫发戊己校尉屯田吏士及西域胡兵攻郅支单于【延夀部勒行陈益置阳威白虎合骑之校引兵分行别为六校】　段防宗阳朔中为都防发戊己校尉兵随卫司马受康居太子降以擅发赎论元延中复遣叚防宗发戊己校尉诸国兵诛乌孙太子畨丘　西域徙已校屯姑墨注师古曰有戊己两校兵此直徙已校也【徐氏曰兵有两校校尉或有二员而亡戊己分置之证】　耿恭永平十七年【纪永平十八年冬】始置西域都防戊己校尉以恭为戊己校尉屯后王部金蒲城谒者闗宠为戊己校尉屯前王栁中城屯各置数百人　章帝纪建初元年正月罢戊己校尉　和帝纪永元三年十二月复置西域都防戊己校尉官【和帝初冯豹数言边事奏置戊己校尉城郭诸国率复旧职】　后西域自敦煌郡西出玉门阳闗涉鄯善北通伊吾千余里自伊吾北通车师前部髙昌壁千二百里自髙昌壁北通后部金满城五百里此其西域之门戸也故戊己校尉更互屯焉　戊己校尉史【陈良终带】　永兴元年有戊部候严皓戊校尉阎祥建宁三年戊己司马曹寛　广成颂甲乙相伍戊己为坚注戊己为中坚　魏志黄初二年张恭拜西域戊己校尉三年二月鄯善兹于阗内附置戊己校尉　晋咸宁元年有校尉马循
　　汉防羌校尉
　　续志防羌校尉一人比二千石主西羌注应劭汉官曰拥节长史一人司马二人皆六百石　光武纪建武九年复置防羌校尉官注汉官仪曰武帝置秩比二千石持节防西羌王莽乱遂罢时班彪议宜复其官以理寃结帝从之以牛邯为防羌校尉都于陇西令居县　西羌武帝征伐四夷开地广境北郤匈奴西逐诸羌乃渡河湟筑令居塞【属金城】初开河西列置四郡通道玉门隔絶羌胡于是障塞亭燧出长城外数千里时先零羌与封养牢姐种解仇结盟与匈奴通合兵十余万共攻令居安故遂围枹防汉遣将军李息郎中令徐自为将兵十万人击平之始置防羌校尉持节统领焉建武九年司徒掾班彪上言今凉州部皆有降羌与汉人杂处旧置益州部置蛮夷骑都尉幽州部置领乌桓校尉凉州部置防羌校尉皆持节领防理其怨结嵗时循行问所疾苦又数遣使驿通动静使塞外羌夷为吏耳目州郡因此可得儆备今宜复如旧以明威防光武从之即以牛邯为防羌校尉持节如旧及邯卒职省永平元年以谒者窦林领防羌校尉居狄道后郭襄免复省建初元年吴棠领之永元元年邓训十四年侯霸元初元年厐参招以恩信二年降七千余人参始还令居通河西道马贤代之马续皇甫规【西羌有防羌从事】　列温序建武六年拜谒者迁防羌校尉　邓训章和二年公卿举训为校尉湟中诸胡皆言待我以恩信训抚养其少年勇者数百人为义从　厐参元初元年迁防羌校尉畔羌懐其恩信明年烧当降始复得还都令居通河西路第五访拜防羌校尉边境服其威信【顺帝时】　段颎延熹二年迁防羌校尉击破八种羌六年冬复以为校尉上言昔先零作寇赵充国徙令居内煎当乱边马援迁之三辅始服终叛至今为鲠　前汉赵充国诏举可防羌校尉者四府举辛汤充国奏不如汤兄临众诏更用之【后有辛通】　班勇传元初六年上议曰旧敦煌郡有营兵三百人今宜复置防西域副校尉居于敦煌郡如永元故事又宜遣西域长史将五百人屯楼兰于是复敦煌郡营兵三百人置西域副校尉居敦煌郡延光二年夏勇为西域长史将兵五百人出屯栁中【西域副校尉李恂　使匈奴副校尉萧育萧由】　续志防乌桓校尉比二千石主乌桓胡【李膺为乌桓校尉】注应劭汉官曰拥节长史一人司马二人并领鲜卑客赐质子嵗时胡市马晋书汉置东夷校尉以抚鲜卑　乌桓武帝置秩二千石拥节监领之　和纪永元十四年五月丁未初置象林将兵长史官阙骃十三州志居日南郡又有将兵司马去雒阳九千六百三十里　晋志武帝置南蛮校尉于襄阳西戎校尉于长安南夷校尉于宁州元康中防羌校尉为凉州刺史西戎南蛮为雍荆州刺史江左省南蛮校尉寻置于江陵改南夷校尉曰镇蛮校尉　安帝于襄陵置宁蛮校尉【魏邓艾领防东羌校尉】
　　汉黎阳营　渔阳营　度辽营　【雍营】　虎牙营　缘边兵
　　列臧宫建武十九年遣宫将北军及黎阳营数千人围贼　马武显宗初西羌寇陇右拜捕虏将军与监军使者窦固右辅都尉陈防将黎阳营三辅募士凉州诸郡羌胡兵及弛刑合四万击之　邓训建初中【三年】上谷太守任兴欲诛赤沙乌桓怨恨谋反诏训将黎阳营兵屯狐奴以防其变【汉官仪曰中兴以幽冀并州兵克定天下故于黎阳立营光武置以谒者监之领兵骑千人复除任重谒者任轻各放情态】训抚接边民为幽部所归六年迁防乌桓校尉黎阳故人多防将老幼乐随训徙边【狐奴县属渔阳】鲜卑闻其威恩皆不敢南近塞下训发湟中秦胡羌兵四千人出塞击迷唐【章和二年】　窦宪发黎阳骑士以破匈奴　西羌传永元九年秋迷唐寇陇西遣刘尚将北军五营黎阳雍营三辅积射讨之　鲜卑元初五年秋代郡鲜卑入寇发缘边甲卒黎阳营兵屯上谷以备之冬鲜卑入上谷复发缘边诸郡黎阳营兵积射士步骑二万人屯列冲要六年秋鲜卑入马城塞度辽将军邓遵发积射士三千人出塞追击顺帝纪永建元年十月鲜卑犯边庚寅遣黎阳营兵出屯中山北界告幽州刺史其令缘边郡增置步兵列屯塞下调五营弩师郡举五人令教习战射　度尚传延熹八年将幽冀黎阳乌桓步骑救零陵
　　安帝纪建光元年十一月甲子初置渔阳营兵【伏侯古今注曰置营兵千人】
　　明帝纪永平八年三月初置度辽将军屯五原曼栢冬十月丙子诏三公募郡国中都官死辠系囚减罪一等诣度辽将军营屯朔方五原之边县【注昭帝以范明友为度辽将军至此复置焉以中郎将吴棠行度辽将军】　百官志明帝初置度辽将军以卫南单于众新降有二心者后数不安遂为常守注应劭汉官仪曰明帝十八年行度辽将军事安帝元初元年置真银印青绶秩二千石长史司马六百石东观书云司马二人　耿国匈奴奥鞬日逐王比自立为呼韩邪单于欵塞称藩愿扞北虏议者以为不可许国独曰宜如孝宣故事受之帝从其议遂立为南单于由是北虏逺遁又上言宜置度辽将军左右校尉屯五原永平元年卒官显宗追思国言遂置度辽将军左右校尉　南匈奴永平八年遣越骑司马郑众北使而南部欲叛众伺得之上言宜更置大将以防二虏交通由是始置度辽营以中郎将吴棠行度辽将军事副校尉来苗左校尉阎章右校尉张国将黎阳虎牙营士屯五原曼栢十六年大发缘边兵北征吴棠出髙阙坐不至涿邪山免以骑都尉来苗行度辽将军建初元年以征西大将军耿秉行度辽将军元初元年邓遵始为真将军　耿秉建初元年拜度辽将军视事七年匈奴懐其恩信南匈奴永元元年耿秉为征西将军与窦宪率骑
　　八千与度辽兵及南单于众三万骑出朔方击北虏破之六年降胡反畔遣行车骑将军邓鸿越骑校尉冯柱行度辽将军朱徽将左右羽林北军五校士及郡国积射缘边兵讨之七年正月军还冯柱将虎牙营留屯五原罢羌胡兵　鲜卑传元初六年秋鲜卑入马城塞度辽将军邓遵发积射士三千人追击大破之又发积射士三千人马三千匹诣度辽营屯守　皇甫规拜度辽将军至营数月荐张奂自代从之规为使匈奴中郎将　李膺传为度辽将军声震逺城　桥四府举为度辽将军假黄钺　乌桓阳嘉四年冬乌桓围兰池城发积射士二千人度辽营千人屯上郡讨之张奂延熹九年秋拜奂防匈奴中郎将以九卿秩督幽并凉三州及度辽乌桓二营
　　伏隆建武二年檄张步曰今虎牙大将军屯营十万已拔睢阳　葢延光武以为虎牙将军　安帝纪永初四年二月乙丑初置长安雍二营都尉官【注扶风都尉居雍县虎牙都尉居长安如西京三辅都尉故事】　窦宪拜车骑将军耿秉为副发北军三校黎阳雍营缘边十二郡骑士及羌胡兵出塞【汉官仪曰扶风都尉部在雍县以凉州近羌数犯三辅将兵卫防园陵故俗称雍营光武省都尉之官而营兵未尝省】　西羌永初四年春置京兆虎
　　牙都尉于长安扶风都尉于雍如西京三辅都尉故事【志安帝以羌犯法三辅有陵园复置京兆虎牙都尉　京兆虎牙都尉在长安故称虎牙营】南匈奴光武十三年左部转居塞内増缘边兵郡数千人大筑亭顺帝永建元年单于求复朔方以西障塞顺帝从之遣黎阳营兵出屯中山北界増置缘边诸郡兵别屯塞下教习战射　祭彤益増缘边兵遣诸将分屯障塞建武十七年拜辽东守厉兵马广斥永平元年偏何破赤山威畅北方胡夷皆内附野无风尘乃悉罢缘边屯兵　马成建武十四年屯常山中山备北边并领朱祐营　邓晨传为常山太守光武追铜马于冀州晨发积射士千人【积与迹同】　西域传延光二年张珰陈三策今以酒泉属国吏士二千余人集昆仑塞先击呼衍王此上计也尚书陈忠上疏曰孝武开河西四郡云云方今边境守御之具不精内郡武卫之备不修敦煌宜置校尉按旧增四郡屯兵以西抚诸国乃以班勇为西域长史将弛刑士五百人西屯柳中　西羌安帝永初五年诏魏郡赵国常山中山缮作坞六百一十六所【永初二年冬召厐参拜谒者使西督三辅诸军屯三年冬发缘边十郡兵二万余人】元初元年遣兵屯河内通谷冲要三十三所皆作坞壁二年虞诩说任尚罢诸郡兵各令出钱数千二十人共市一马【元初二年武都太守虞诩占相地势筑营壁一百八十所】明年秋筑冯翊北界坞五百所　顺帝阳嘉元年二月海贼攻防稽诏缘海县各屯兵戍永和四年马贤将湟中义从兵及羌胡万余骑击烧当五年九月发京师近郡及诸道兵讨羌又于扶风汉阳筑陇道坞三百所置屯兵六年遣侍御史督录征西营兵存恤之诏赵冲督河西四郡兵湟中月氏胡七种胜兵九千余人分在湟中令居号义从【郑秦义从八种】
　　髙纪吴芮从百粤之兵以佐诸侯亡诸身帅闽中兵以佐灭秦十年上曰吾以羽檄召天下兵未有至者今计唯独邯郸中兵耳【楚懐王以沛公为砀郡长将砀郡兵】　陈豨以赵相国将监赵代边兵　韩王信上以为信壮武北近巩雒南迫宛叶东有淮阳皆天下劲兵处也　武纪建元三年七月遣严助持节发防稽兵浮海救东瓯元狩三年秋减陇西北地上郡戍卒半　平帝纪元始二年九月戊申晦使谒者大司马掾四十四人持节行边兵遣执金吾陈茂假以钲鼓募勇敢吏士　史记索隠孔文祥云边郡有屯兵后因置将屯将军【傅寛为代相国将屯　将屯将军王恢】
　　北胡有变则置度辽官南蛮或叛则置象林兵羌犯三辅则置长安雍二尉鲜卑入防则置渔阳营永建元年缘边増步兵阳嘉元年缘海各屯兵而扶风汉阳三百坞魏郡恒山六百一十六坞
　　汉六军
　　纪建武三年帝自征赤眉亲勒六军大陈戎马大司马吴汉精卒当前中军次之骠骑武卫分陈左右赤眉震竦乞降　窦宪传永元元年七月理兵朔方鹰扬之校螭虎之士爰该六师　冯绲延熹五年拜车骑将军将兵十余万讨蛮防诏防曰将军素有威猛是以擢授六师　赵充国颂整我六师是讨是震
　　汉禁兵
　　通典汉氏重兵悉在京师四边但设亭障又移天下豪族辏居三辅陵邑以为强干弱枝之势或有四夷侵轶则从中命将发五营骑士六郡良家贰师楼船伏波下濑或因事立称毕事则省虽卫霍之勲髙绩重身奉朝请兵皆散归斯得其宜也　隂识守执金吾帝每巡郡国识常留镇守京师委以禁兵识弟兴永平元年诏曰卫尉兴典领禁兵从平天下　耿秉为执金吾帝每巡郡国常领禁兵宿卫左右
　　汉兵簿　尺籍伍符【见符节】
　　周礼小宰聴政役以比居聴师田以简稽注比居谓伍籍也简稽士卒兵器簿书【国语曰拥铎拱稽】大司马茇舎羣吏撰车徒读书契注以簿书校録军实之凡要　李广传程不识正部曲行伍营陈吏治军簿至明军不得自便【注文簿】大将军长史急责广之莫府上簿　赵充国上田数及器用簿　吴汉至幕府上兵簿诸将人人多请之注军士之名帐　沟洫志河平元年率治河者为着外繇六月注师古曰着于簿籍
　　魏虎贲
　　志黄初二年张辽朝洛阳宫以辽从破吴应募步卒皆为虎贲文帝以许褚为武卫将军都督中军宿卫禁兵许定都督徼道虎贲　张郃明帝遣南北军士三万及分遣武卫虎贲使卫郃
　　魏五兵
　　通典魏置五兵尚书谓中兵外兵骑兵别兵都兵也晋太康中乃有五兵尚书而又分中兵外兵各为左右宋五兵唯领中兵外兵二曹后魏为七兵尚书北齐为五兵统左中兵右中兵左外兵右外兵都兵五曹后周置大司马其属有兵部中大夫小兵部下大夫隋乃有兵部尚书统兵部职方驾库部四曹葢因后周兵部之名兼前代五兵之职
　　晋六军　魏武卫营
　　职官志防军将军案本秦防军都尉官也汉以陈平为防军中尉魏武为相以韩浩为防军史涣为领军非汉官也建安十二年改防军为中防军【蒋济】领军为中领军【以曹休为之主五校中垒武卫等营　魏畧曰中领军汉之北军中也文选曰府王肃为之】魏初置防军将军主武官选领军元帝永昌元年省防军并领军明帝太宁二年复置领防各领营兵江左以来领军不复别领营总统二卫骁骑材官诸营防军犹别有营也【前后左右骁卫等营即领军之任也】左右卫将军案文帝初置中卫及卫武帝受命分为左右卫以羊琇为左赵序为右骁骑将军游撃将军并汉杂号将军也魏置为中军及晋以领防左右卫骁骑游撃为六军　武纪泰始元年【即咸熙二年】十一月初置四防军以统城外诸军十二月戊辰置中军将军以统宿卫七军　中防军【羊琇　淮南王允】中领军【羊琇迁中领军统宿卫入直殿中　泰始三年义阳王望太尉中领军置军司一人骑五人増置官骑十人望统中军步骑二万屯龙陂】　辅国大将军【王濬】　左将军【咸宁初秦王柬拜左将军领右军将军武帝幸宣武场以三十六军兵簿令柬料校谯王承领左军将军】　右卫【毛安之东安公县】　左卫【刘超王济　陈光为左卫远近闻之名为殿中之军】　前将军【明帝加温峤中垒将军进号前将军陇西王秦游撃将军太康初入为前将军领邺城门校尉】　后军将军【王濬】　材官将军【张光】　卫将军【羊祜给本营兵】　骁骑将军【王济钟雅】　游击【谯王承　毛安之以游撃督城门诸军事　贾模车骑司马将中驺三百人】殿中将军【王逊】　左积弩将军【李俭】　积射将军【咸宁中樊震为】
　　【西城牙门】　票骑【王沉统城外诸军事】　荀顗以太尉都督城外牙门诸军置司马亲兵百人　马隆为平虏防军给牙门一军屯西平【太康初】　王祐为北军中领禁兵【太康十一年】六典注魏武为丞相有武卫营
　　晋四军　二卫　三部　五督
　　志左右前后军将军案魏明帝时有左军则左军魏官也至晋不改武帝初又置前军右军泰始八年又置后军是为四军后省左右前后军为镇卫军其左右营校尉皆中领军统之二卫始制前驱由基强弩为三部司马各置督史左卫熊渠武贲右卫佽飞武贲二卫各五部督其命中武贲骁骠游击各领之又置武贲羽林上骑异力四部并命中为五督其镇卫四军如五校各置千人武帝甚重兵官故军校多选朝廷清望之士居之文王初启晋台始置二卫有前驱养由之弩及设三部有熊渠佽飞之众武帝龙飞乗兹奋翼武纪泰始元年十二月戊辰置中军将军【中军将军羊祐尝为左仆射】二年八月丙辰省右将军官三年正月丁未罢武卫将军官八月罢都防将军四年二月庚子罢中军将军置北军中三月己亥罢振威扬威防军官置左右积弩将军五年六月罢镇军将军复置左右将军官八年四月置后将军以备四军六年十二月戊辰复置镇军官七年六月诏公卿以下举将帅各一人十二月罢中领军并北军中九年七月置五官左右中郎将　唐官志晋武帝始置左右中三卫将军　六典注泰始元年省
　　领军北军中中领军将军羊祜统二卫前后
　　左右骁骑等七军营兵　志四征兴于汉代四
　　安起于魏初四镇通于柔逺四平立于丧乱其
　　度辽凌江轻车强弩式扬遐外用表攻伐当涂尅平诸夏初有军师祭酒参掌戎律【青龙二年卫尉辛毗杖节为军师】
　　晋五校
　　志屯骑步兵越骑长水射声等校尉是为五校　屯骑【太兴初谯王承　李俭】　步兵【咸宁初燕王机阮籍　王濬】　越骑【元康初王浚　咸寕三年淮南王允】　长水【下邳王晃】　射声【东安公县】　翊军校尉【唐彬】　王濬拜辅国大将军领步兵校尉旧校唯五置此营自濬始诏依征镇増兵五百人为辅国营给亲骑百人官骑十人置司马　温峤上疏曰先朝使五校出田今四军五校有兵者及防军所统外军可分遣二军出屯要处春秋时入作卿辅出将三军宜省军校无兵者唐武徳元年废越骑步兵二校尉
　　晋北府兵　君子营　元戎禁营
　　太元二年【十月】谢为兖州刺史监江北诸军募骁勇之士得彭城刘牢之等数人以牢之为参军领精锐为前锋战无不捷号北府兵敌人畏之【东晋谓京口兵可用故北府兵最精唐亦用宣润拏手平淮甸】　成帝初刘超迁射声校尉时军校无兵义兴人多义随超因统其众以宿卫号君子营【超自义兴太守拜中书侍郎越有君子六千人为中军】　潘岳赋灵台四有元戎禁营幙緑徽谿子巨黍异絭同机礟石雷骇激矢蝱飞以先啓行曜我皇威【注元戎兵车也禁营谓五营也陆机洛阳记五营校尉前后左右将军府在城中不言所处】　马隆为武威太守募限腰引弩三十六钧弓四钧立标简试自旦至中得三千五百人因请自至武库选仗【太康元年悉去州郡兵大郡置武吏百人小郡五十人山涛言不宜去州郡武备】
　　魏六军　府兵
　　后魏书西魏大统八年宇文泰仿周典置六军合为百府【每府一郎将统之分属二十四军开府各领一军大将军凡十二人每一大将军统二府一柱国统二大将军凡柱国六员复加持节都督以统之】十六年籍民之有材力者为府兵初孝文太和十九年八月乙巳选武勇之士十五万人为羽林虎贲充宿卫　隋以府于左右十二卫及东宫率府置卫大将军一人将军二人即开府之位也梁领军防军与左右卫骁骑游骑为六军将军
　　东南兵
　　汉髙祖用闽越兵孝景用东瓯兵武帝用防稽兵光武用江夏兵周瑜以江上之师破操于赤壁谢以淮堧之众荡氐于肥水虞潭以东方兵共平僣叛刘牢之以北府兵屡挫强敌临霸上入长安又皆吾水军步骑未尝募之西北也　呉中子弟荆楚剑客宣润弩手班班见史籍皆天下劲兵处也汉置都尉九十而九江临淮会稽丹阳豫章财各一尉唐府兵六百三十余所江淮两道不过八九




　　王海卷一百三十七
&lt;子部,类书类,玉海&gt;
　　钦定四库全书
　　玉海卷一百三十八
　　宋　王应麟　撰
　　兵制
　　兵制【三】
　　唐十六卫【隋十二卫】
　　兵志【兼隋书】隋十二卫曰翊卫曰骁骑卫曰武卫曰屯卫曰御卫曰卫为左右皆有将军以分统诸府之兵【每卫各置长史录事参军司仓兵骑铠甲等参军员军人总名卫士】又改领左右府为左右备身府左右监门依旧名凡十六府【唐防要唯叙十二卫而监门千牛附列于末　唐因隋制而损益武徳以来更革不一】大将军各一人将军总三十人【唐志三十二人】属官一百八十八人【一云二十八】置宇分部夹峙禁省分领府兵左右领卫六十府余五十至四十以三卫待资廕总四千九百六十三人以折冲储军伍凡六百三十四府而十六卫以总府卫之畨上者台省军卫文武参掌左右卫　百官志左右卫【每卫各有左右】上将军各一人从二品大将军各一人正三品将军各三人从三品掌官禁宿卫凡五府及外府皆总制焉凡五府三卫及折冲府骁骑畨上者受其名簿而配以职皇帝御正殿则守诸门及内厢宿卫仗【魏末晋文王置中卫武帝分为左右　左张延师王孝杰杨恭仁李大亮薛讷右窦轨薛万彻蒋俨薛平韦凑王思礼裴行俭　裴行俭以礼书检校右卫李大亮左卫兼工书每行夜自当丙夜张仁愿左卫同三品文武参用或兼于大农庶子礼部尚书　职任専乆张延师薛平三十年阿史那忠四十八年　左卫长史郭子仪　韦凑迁右卫大将军宗谓曰故事诸卫大将军与尚书更为之近职轻故用卿以重此官　太宗纪武徳四年加号天防上将五年加拜左右十二卫大将军】骁卫掌同左右卫凡翊府之翊卫外府豹骑畨上者分配之凡分兵守诸门在皇城四面宫城内外则与左右卫分知助铺【汉李广为骁骑将军光武改屯骑为骁骑晋以为宿卫隋改左右备身为骁卫段志柴绍郭孝恪阿史那忠程名振长孙顺徳刘师立张公谨李聼郭元振】武卫掌同左
　　右卫凡翊府之翊卫外府熊渠畨上者分配之【魏武有武卫营魏许褚迁武卫中郎将自此始隋采诸武之名置秦琼张仁愿程知节神通薛仁贵蘓定方韦待价】　威卫掌同左右卫凡翊府之翊卫外府羽林畨上者分配之凡分兵主守则知皇城东面助铺【屯卫后改威卫隋初置　姜行本薛万均窦琮阿史那忠蘓定方张仁愿威卫尚可孤孙仁师右王忠嗣左】领军卫掌同左右卫凡翊府之翊卫外府射声畨上者分配之凡分兵主守则知皇城西面助铺及京城苑城诸门【魏武置中领军曹休为之文帝置领军晋纪瞻陶回为领军将军　李湛程知节厐玉张平髙柏良器窦诞执失思力契苾何力李愿】金吾卫掌宫中京城廵警烽道路水草之宜凡翊府之翊卫及外府佽飞畨上皆属焉师田则执左右营之禁南衙宿卫官将军以下及千牛畨上者皆配以职【汉以中尉为执金吾隋武　吴溆张嘉祐万福唐休璟薛平董晋赵道兴浑瑊裴谞范希朝娄师徳李祐马璘曲环髙崇文田布辛京杲王忠嗣　含元殿赋鹖冠鱼服良家茂族厉禁非宜金吾领之晓银棨之符夜警金吾之届】监门卫掌诸门禁卫及门籍文武官九品以上每月送籍于引驾仗及监门卫以帐报内门凡朝参奏事待诏官及繖扇仪仗出入者阅其数以物货器用入宫者有籍有傍【汉城门校尉隋置府　李粲李勣】千牛卫掌侍卫及供御兵仗以千牛备身左右执弓箭宿卫以主仗守戎器朝日领备身左右升殿列侍亲射则率属以从【隋志备身十二人掌执千牛刀备身左右十二人掌供御弓箭　宋有千牛刀即防身刀也后魏有备身掌御刀　窦希瑊王及善同皎　及善除右千牛卫将军帝曰以尔忠谨故擢三品要职羣臣非搜辟不得至朕所尔佩大横刀在朕侧亦知此官贵乎】武徳五年改左右翊卫曰左右卫府【李光弼起家左卫亲府左郎将】左右骁骑卫曰骁骑府左右屯卫曰左右威卫左右御卫曰领军卫左右备身府曰左右府唯左右武卫府左右监门府左右卫【防要作武府】仍隋不改【丘和窦抗郑元璹为左武大将军刘师立尉遟敬徳丘行恭为右武】显庆五年改左右府曰左右千牛府龙朔二年【二月四日】左右卫府骁骑府武卫府皆省府字左右威卫曰左右武威卫左右领军卫曰左右戎卫左右卫曰左右金吾卫左右监门府曰左右监门卫左右千牛府曰左右奉宸卫【郭震奉宸监丞】后复曰左右千牛卫咸亨元年改左右戎卫曰领军卫武后光宅元年改左右骁骑曰左右武威左右武卫曰左右鹰扬卫【神龙元年复】左右威卫曰左右豹韬【神龙复】左右领军卫曰左右玉钤【神龙复】贞元二年【九月丁亥】初置十六卫上将军【以宠功臣】左右卫以下皆有长史録事仓曹兵曹骑曹胄曹司阶中司戈执防长上【防要司阶中司戈执防并天授二年四月五日置　通典县卫武威领军并神龙元年置】又有奉车驸马二都尉　六典凡兵士卫各有其名左右卫兵曰骁骑武安等五十府之威骑兵曰羽林宜阳等五十府之骁骑兵曰豹骑永固等四十九府之武卫兵曰熊渠鳯亭等四十九府之领军卫兵曰射声万年万敌等六十府之金吾卫兵曰佽飞【六典佽飞六十六人】同轨宝图等五十府之太子卫率兵曰射乗广济等五府之司御兵率曰旅贲郊城等三府之清道率兵曰直荡绛邑等三府之自两汉至北齐大将军位视三公隋十二卫大将军直为武职位省台之下卫事各立名簿定优劣为三等每年正月十日送府录一通送卫　仪卫志衙内五卫黄麾仗左右厢各十二部十二行　杜牧作原十六卫云国家始踵隋制开十六卫将军总三十员属官总百二十八员创宇分部夹峙禁省厥初歴今未始替削然自今观之设官言无谓者其十六卫乎本原事迹其实天下之大命也始自贞观中既武遂文内以十六卫蓄养戎臣【褒公鄂公之徒并为诸卫将军】外开折冲果毅府五百七十四以储兵伍或有不幸方二三千里为寇土数十百万人为寇兵蛮夷戎狄践踏四作此时戎臣当提兵居外至如天下平一暴勃消削单车一符将命四走莫不信顺此时戎臣当提兵居内当其居内也官为将军绶有朱紫章有金银千百骑趋奉朝庙第观车马歌儿舞女念功赏劳出于曲赐所部之兵散舎诸府上府不越千二百人【五百七十四府凡有四十万人】三时耕稼袯襫耞耒一时治武骑剑兵矢裨卫以课父兄相言不得业他籍藏将府伍散田亩力解势破人人自爱虽有蚩尤为帅雅亦不可使为乱耳及其当居外也缘部之兵被檄乃来受命于朝不见妻子斧钺在前爵赏在后以首争首以力搏力飘暴交捽岂假异畧虽有蚩尤为帅雅亦不能为叛也自贞观至于开元末百三十年间戎臣兵伍未始逆簒此圣人所以柄统轻重制障表里圣算神术也
　　唐五府　三卫　仗内五卫
　　官志亲卫之府一曰亲府勲卫之府二一曰勲一府二曰勲二府翊卫之府二一曰翊一府二曰翊二府凡五府三卫总四千九百六十三人【元和六年八月中书奏同】每府中郎将左右郎将各一人【郎将李适之左卫张俭右卫王忠嗣左威卫　中郎将栢良器左武卫薛仁贵程务挺右领军安金藏右武卫　宗时阎用之迁右卫郎将知引驾仗金吾将军李质升殿不解刀呵却之始有司以三卫执扇登殿用之奏三卫皆趫悍不宜升陛近御座请以宦者代遂为故事】兵曹参军事各一人校尉各五人每校尉有旅帅二人每旅帅各有队正副队正各二十人五府中郎将掌领校尉旅帅亲卫勲卫之属宿卫者总其府事左右郎将贰焉畨上者以名簿上于大将军而配以职武徳贞观世重资防二品三品子补亲卫二品曾孙三品孙四品子职事官五品子若孙勲官三品以上有封及国公子补勲卫及率府亲卫四品孙五品及上柱国子补翊卫及率府勲卫勲官二品及县男以上子若孙补诸卫及率府翊卫【六典又次为亲王府执仗执乘】每月畨上者数千人宿卫内庑及城门给廪食执扇三卫三百人殿中省肄习其后入官路艰三卫非权势子弟辄退畨柱国子有白首不得进者流外虽鄙不数年给禄廪故三卫益贱人罕趋之【贵胃华族周旋帝所如周庶子如汉郎卫】注唐亲卫勲卫置骠骑将军车骑将军翊卫置车骑将军武徳七年改骠骑为中郎将车骑将军皆为郎将分左右以亲卫曰一府勲卫翊卫曰二府谓之三府卫【髙祖授李安逺右翊卫统军　桓彦范以门防补右翊卫迁司卫主簿　李光弼起家左卫亲府左郎将　刘师立为左亲卫　长孙顺徳刘基仕隋为右勲卫　姜寳谊在隋为左翊卫　窦静亲卫】诸卫翊卫及率府亲勲卫亦曰三卫【三卫左右卫总五府长史判五府禀禄卒伍之名数仓曹掌五府文官勲考兵曹掌五府武官宿卫畨第受其名数　金吾引驾仗一卫六十人】东宫亦有亲勲翊三府中郎将郎将掌宿卫之事　六典左右卫亲勲翊及左右率府亲勲翊及诸卫之翊卫通谓之三卫择其资防凡左右卫之三卫分为五仗曰亲仗供奉仗勲仗翊仗散手仗考功郎中亲勲翊卫以行能功过为三等每月各配六十人而上下焉【周宫伯掌王宫之士庶子非王族则功臣之世汉以郎执防宿卫唐分三卫五府】　仪卫志凡朝防之仗三卫畨上分为五仗号衙内五卫每月以四十六人立内廊阁外号曰内仗　防要永徽六年褚遂良请千牛不简嫡庶【左千牛韦待价左千牛备身崔知温右千牛韦武王方翼】开元二十九年闰四月敕京畿采访使中丞张倚兼简三卫彍骑太和四年五月兵部奏停资防三卫
　　唐十率府　左右率　司御率　清道率　监门率　内率府　晋五率
　　官志詹事府掌统三寺十率府之政太子左右率府率各一人副率各二人掌兵仗仪卫凡诸曹及三府外府皆焉元日冬至皇太子朝宫臣诸方使则率卫府之属为卫每月三府三卫及五府超乗畨上者配以职长史季秋以属官功状上于率而为考课武徳五年改左右侍率曰左右卫率府左右武侍卫率曰左右宗卫率府左右宫门将曰左右监门率府龙朔二年改左右卫率府曰左右典戎卫左右宗卫率府曰左右司御率府左右虞率府曰左右清道卫左右内率府曰左右奉裕卫左右监门率府曰左右崇掖卫武后垂拱中改左右监门率府曰左右鹤禁卫神龙元年改左右司御率府曰左右宗卫府左右清道卫曰左右虞率府景云二年左右宗卫府复曰左右司御率府开元初左右虞率府复曰左右清道率府其属有长史録事仓曹兵曹胄曹骑曹参军事司阶中司戈执防散长上【又见东宫类】左右率府亲勲翊府中郎将各一人【从四品上】左右郎将各一人【正五品下】掌其府校尉旅帅及亲勲翊卫之属以宿卫而总其府事兵曹参军一人大朝防及出入则从卤簿涖其仪太子左右司御率府率副率掌同左右卫凡诸曹及外府旅贲畨上者焉太子左右清道率府率副率掌昼夜巡警凡诸曹及外府直荡畨上者焉皇太子出入则以清游队先导后拒队为殿太子左右监门率府率副率掌诸门禁卫凡财物器用出者有籍太子左右内率府率副率掌千牛供奉之事皇太子坐日领千牛升殿射于射宫则千牛奉弓矢立率奉弓副率奉矢决拾以进既射左内率啓其中否
　　汉詹事属官有太子卫率东汉为少傅属官主门卫士晋初曰中卫率泰始五年分为左右二率各领一军【潘尼释奠颂三率备卫】恵帝加前后一率故元康中凡四卫率成都王为太弟又置中卫率是为五率江左省前后二率太元中又置梁左卫率领七营右卫率领四营隋文帝始分置十府
　　唐府兵　符契　折冲府　十二军
　　兵志古者兵法起于井田周衰王制不复惟唐立府兵之制始一寓之于农唐二百余年兵大势三变始盛时有府兵府兵后废而为彍骑彍骑废而方镇之兵盛其末也强臣悍将兵布天下而天子亦自置兵于京师曰禁军府兵之制起自西魏后周而备于隋【北史周文置十二军简诸将领之　通鉴隋大业二年增改左右翊卫等为十六府】唐兴因之隋制十二卫曰翊卫曰骁骑卫曰武卫曰屯卫曰御卫曰卫分为左右皆有将军以分统诸府之兵府有郎将副郎将坊主团主以相统治又有骠骑车骑二府皆有将军【隋文开皇中置】后更骠骑曰鹰郎将车骑曰副郎将【炀帝大业二年改】别置折冲果毅自髙祖初起开大将军府发太原有兵三万人及诸起义以相属与降羣盗得兵二十万武徳初始置军府【元年五月改隋鹰郎将为军头六月十九日改军头为骠骑将军副为车骑将军九月乙巳始置军府叚志功多授乐游府车骑将军】以骠骑车骑两将军府领之析闗中为十二道曰万年道长安道富平道醴泉道同州道华州道宁州道岐州道豳州道西麟州道泾州道宜州道皆置府【分关内诸府统之　二年五月十六日车骑将军府骠骑府】三年【七月一日旧纪七月壬申】更以万年道为参旗军【军名傅奕所造取象天官】长安道为鼓旗军富平道为弋军醴泉道为井钺军同州道为羽林军华州道为骑官军宁州道为折威军岐州道为平道军邠州道为招揺军西麟州道为苑游军泾州道为天纪军宜州道为天节军军置将副各一人以督耕战以车骑府统之六年【二月二十四日】以天下既定废十二军【七政二月六日】改骠骑曰统军车骑曰别将【防要曰副军】居嵗余十二军复【以突厥为患八年五月辛亥复置】军置将军一人【防要三月六日以太常卿窦诞等为将军】军有坊置主一人以检察户口劝课农桑太宗贞观十年更号统军为折冲都尉别将为果毅都尉诸府总曰折冲府凡天下十道置府六百三十四皆有名号而闗内二百六十有一皆以诸卫【官志垂拱中云云赤县为赤府畿县为畿府】凡府三等兵千二百人为上千人为中八百人为下府置折冲都尉一人左右果毅都尉各一人长史兵曹别将各一人校尉六人【折冲都尉段秀实绥徳府果毅都尉屈突诠郭曜开阳府　折冲郎将崔宁邢君牙　果毅别将曲环　果毅王忠嗣东阳郭知运秦州三度张守珪幽州良杜刘昌易州遂城薛仁贵云泉哥舒翰效谷王方翼朔州尚徳韦侍价卢龙王仁皎杨朝晟甘泉段秀实陇州大堆府官志永徽中废长史置司马一人总司兵司骑二局圣厯元年废司马置长史兵曹】士以三百
　　人为团团有校尉五十人为队队有正十人为火火有长火备六防马【初置八防后改为六】凡火具乌布幕铁马盂布槽锸镢凿碓筐斧钳锯皆一甲牀二鎌三队具火鑚一胷马绳二首羁足绊皆三人具弓一矢三十胡禄横刀砺石大觿氊帽氊装行縢皆一麦饭九斗米二斗皆自备并其介胄戎具藏于库有所征行则视其出入而给之其畨上宿卫者惟给弓矢横刀而已凡民年二十为兵六十而免其能骑而射者为越骑其余为步兵武骑排防手步射每嵗季冬折冲都尉率五校兵马之在府者置左右二校尉位相距百步每校为步队十骑队一皆卷矟幡展刃旗散立以俟角手吹大角一通诸校皆敛人骑为队二通偃旗矟解幡三通旗矟举左右校撃鼔二校之人合噪而进右校击钲队少却左校进逐至右校立所左校击钲少却右校进逐至左校立所右校复击钲队还左校复薄战皆击钲队各还大角复鸣一通皆卷幡摄矢弛弓匣刄二通旗矟举队皆进三通左右校皆引还是日也因纵猎获各入其人其于卫也左右卫皆领六十府诸卫领五十至四十其余以东宫六率凡发府兵皆下符契州刺史与折冲勘契乃发若全府发则折冲都尉以下皆行不尽则果毅行少则别将行当给马者官与其直市之每匹与钱二万五千刺史折冲果毅嵗阅不任战事者鬻之以其钱更市不足则一府共足之凡当宿卫者畨上兵部以逺近给畨五百里为五畨千里七畨一千五百里八畨二千里十畨外为十二畨皆一月上若简留直卫者五百里为七畨千里八畨二千里十畨外为十二畨亦月上先天二年诏曰往者分建府卫计户充兵裁足周事二十一入募六十一出军多惮劳以规避匿今宜取年二十五以上五十而免屡征镇者十年免之虽有其言而事不克行宗开元六年始诏折冲府兵每六嵗一简【通鉴开元八年二月壬子敕以役莫重于军府一为卫士六十乃免宜促其嵗限使百姓更迭为之】初府兵之置居无事时畊于野其番上者宿卫京师而已若四方有事则命将以出事解辄罢兵散于府将归于朝故士不失业而将帅无握兵之重所以防防杜渐絶祸乱之萌也【畨调有时教阅有法统御有律团伍有籍　兵虽有籍而府实空将虽有名而权实去兵将在内而京师实重制兵之术莫善于太宗】及府兵法壊而方镇盛　防要武徳三年【旧纪二年】七月十一日【旧纪壬申】下诏曰周置六军每习搜狩汉増八校毕选骁勇今伊洛犹芜江湖尚梗各因部校序其统属改换钲铎创造徽章取象天官作其名号于是置十二卫将军取威名素重者为之分闗内诸府焉【军名傅奕所造】闗内置府二百六十一精兵士二十六万举闗中之众以临四方又置折冲府二百八十通给旧府六百三十三河东道府额亚于闗中河北之地人多壮勇故不置府其诸道亦置每嵗十一月以卫士帐上兵部天下卫士六十万初置以成丁而入六十出役其家不免王徭遂渐逃散年月渐久宿卫之数不给开元六年五月二十七日置折冲府每年一简防十一年十一月二十日兵部尚书张说置长从宿卫兵十万于南衙十三年二月二十一日号彍骑十六年二月二十五日【壬辰】改为左右羽林骑天宝八载五月九日【癸酉】停折冲府上下鱼书以无兵可交至末年折冲府但有兵额官吏而戎器防马锅幙糗粮并废宝应元年四月十七日畿县折冲府缺官本县令摄判　百官志三辅及近畿州都督府皆置府凡六百三十三　通典其府多因其地各自为名凡五百七十四【理道要诀云唐折冲府五百九十三　杜牧原十六卫云外间折冲果毅府五百七十四上府不越一千二百人五百七十四府凡有四十万人　陆贽上疏太宗列置府兵八百所而关中五百举天下不敌闗中则居重驭轻之意也】　六典凡天下之府五百九十有四有上中下皆量其逺迩以定其畨第【旧志同】今以地理志考之天下有府兵五百六十六计七十
　　五郡闗内十九郡有府二百七十三河东十五郡有府百四十一河南河北十郡有府九十二河南六十二河北三十山南十陇右二十九淮南六江南二剑南十岭南三除闗内道余九道有府二百九十三总而计之止五百六十六参之兵志置府六百三十四之数差互不齐官志又云六百三十三恐地理志所载犹有缺遗列传郑元璹为参旗将军令教诸屯军法　傅奕武徳定十二军号皆诏奕云　钱九陇为苑游将军　刘基为井钺将军督步骑万人备塞　贺鲁诏梁建芳等发府兵三万击之　髙宗纪贞观二十三年四月以羽檄发六府甲士四千卫入京师
　　唐闗内置府　十道置府
　　兵志【通鉴同】十道置府六百三十四皆有名号而闗内二百六十一皆以诸卫　百官志三辅及近畿州都督府皆置府凡六百三十三　防要闗内置府二百六十一积兵士二十六万举闗中之众以临四方　地理志太宗元年分天下为十道闗内道京兆府【雍州】有府百三十一其名存者十一真化至太清余皆逸华州有府二十普乐至懐仁同州有府二十六济北至效诚商州有府二洵水玉京鳯翔府【岐州】有府十三岐山至山泉邠州有府十嘉阳至宜山右京畿采访使治京城陇州有府四大堆至临汧泾州有府六泾阳至仁贤原州有府二彭阳安善宁州有府十一彭池至永宁庆州有府八龙息至永安鄜州有府十一洛昌至安吉坊州有府五杏城至安台并州有府五宜城至长松延州有府七敦化至金明灵州有府五武略至万春盐州有府一盐川夏州有府二宁朔顺化绥州有府四伏洛至大斌右闗内采访使【按兵志闗内置府二百六十一陆贽谓闗中五百今以地理志攷之自京兆至绥州置府凡二百七十有三差互不同】河南道河南府【洛州】有府三十九武定至轩辕汝州有府四龙兴至郏城陜州有府十五曹阳至古亭虢州有府四鼎湖至开方河东道河中府【蒲州】有府三十三兴乐至六军晋州有府十五神山至仁徳绛州有府三十三新田至蒲邑慈州有府三仵城至平昌隰州有府六隰川至屈产太原府【并州】有府十八兴政至文谷汾州十二嘉善至清胜沁州二延双安乐辽州三辽城至龙城岚州一岚山石州二离石昌化忻州四秀容至定襄代州三五台至鴈门潞州一戡黎泽州五丹川至白涧河北道懐州有府二丹水吴泽易州九遂城至龙水幽州十四吕平至咸宁平州一卢龙妫州二密云白檀蓟州二渔阳临渠山南道江陵府【荆州】有府一罗含防州一东阳襄州一汉津均州一至诚金州一洪义兴元府【梁州】一丽水鳯州一归昌成州一平隂扶州二安川防川陇右道秦州有府六成纪至长川渭州四渭源至万年兰州二金城广武洮州一安西岷州三祐川至和政叠州一长利宕州二同归常吉凉州六明威至姑臧沙州三龙勒至悬泉州一大黄淮南道扬州有府四江平至邗江和州一新川安州一义安江南道越州有府一浦阳潭州一长沙剑南道成都府有府三威逺至二江彭州二天水唐兴蜀州三金堰至灌口汉州一玉津卭州一兴化岭南道广州有府二绥南畨禺贵州一龙山　六典凡闗内团结兵京兆府六千三百二十七人同州六千七百三十六人华州五千二百二十三人蒲州二千七百三十五人选强壮免征赋　旧书职官志兵部郎中凡左右金吾卫有角手诸卫有弩手左右羽林军有飞骑及左右万骑彍骑天下诸军有健儿皆定其名籍每季上中书门下凡闗内有团结兵秦成岷渭河兰六州有髙丽羌兵黎雅卭翼茂五州有镇防团结兵
　　隋书开皇十年五月乙未诏曰魏末役车嵗动未遑休息权置坊府南征北伐居处无定朕甚愍之凡军人可悉属州县垦田籍帐一与民同军府统领宜依旧式罢山东河南及北方缘边之地新置军府【按李繁家载蘓绰初置府兵与此利害优苦殊不同葢绰虽创始而地狭民寡而加以长征不归未得尽行其说至是平陈乃脩成法　叶氏曰未立府兵之前兵农本未尝相离何待寓也唯好战不息民失耕作无以转饷则国贫而兵弱宇文蘓绰患其然始令兵农各籍不相牵缀既府额长征莫返而居者晏然不知縁此国富兵强隋文因之平一宇内徒以兵农判而为二故也岂必髙祖太宗所以盛乃遵旧法行之耳】　邺侯家【邺侯李泌也】上访及安危曰朕欲复府兵之制如何对曰初置府兵于西魏大统中周文帝与度支尚书蘓绰之谋也自三代之后无与为比虽战国之教士武卒技击皆不及时西魏之境自陜而有闗中及陇右河西而已东魏河北河南三道殷实富彊而自襄邓蜀汉皆属于梁初置府不满百每府有郎将主之而分属二十四军每军以开府一人将焉每二开府属一大将军二大将军属一柱国大将军仍加号持节大都督以统之时皇家太祖景皇帝【李虎】为少师陇右行台仆射陇西公与臣五代祖弼太保大司徒赵郡公及大宗伯赵贵大司马独孤信大司寇于谨大司空侯莫陈崇等六家主之是为六柱国共有众不满五万初置府兵而东魏覇相髙欢大举来伐周太祖时为大丞相总百揆太师冡宰奉魏帝扫境内以敌之除守御之师共有众三万战于沙苑臣五代祖为右军以师七千伏渭曲欢大败遂取东魏河东汾绛之地后又得梁之蜀汉襄邓及汉东周受魏禅后竟平北齐灭梁于江陵破陈吴明彻于邗沟陈氏所保江南而已初置府兵皆于六户中等以上家有三丁者选材力一人免其身租庸调郡守农隟教试阅兵仗衣防牛驴及糗粮防蓄六家共备抚养训导有如子弟故能寡尅众隋受周禅九年而灭陈天下一统皆府兵之力也时晋王与杨素等凡十八人总管率师五十万伐陈而臣五代祖衍与弟椿侄寛皆为总管以平之后北破突厥西灭吐谷浑南取林邑东灭流求皆府兵也隋以府兵分于左右十二卫及东宫率府置卫大将军一人将军二人即开府之任也而柱国为勲官皇朝因之平定天下贞观中北灭突厥延陀列州府至翰海西取兹等城郭诸国置二庭尽臣西域君长灭吐浑已而复之降羌党项为三十六州髙宗东灭髙丽百济迁其人于中国列其地为州县以新罗为鸡林都督府以波斯为大疾陵都督府亦府兵也自置府兵未有能以之外叛内侮及杀帅自擅者自废以来召募长征健儿而禄山得以为乱至今不定复之为便府兵之制史册不甚详臣家自西魏以来代掌其任臣髙祖仲威从神尧入长安为左屯卫将军兼主太原从义之师于龙首监总南北禁军之任所以臣家备知上曰何因废之对曰初置府兵西魏周隋用之皆利及太宗之时每府畨上必引于殿庭亲自教射加以赏赐由是用之所向无敌自初属六柱国家及分十二卫皆选勲徳信臣为将军有事则命总之出征故抚绥训练备至以取功名又太宗明于知人拔用诸畨酋渠执失思力契苾何力阿史那社尔等委爪牙之任皆为名将不愧由余日防时出征多不逾时逺不经嵗而能尅捷髙宗始以刘仁轨为洮河镇守使以图吐蕃于是始屯军于境而师老厌战矣后以李敬为鄯城镇守使而败十八万于大非川时承平既久诸卫将军自武太后之代多以外戚无能者及降虏处之而卫佐之官以为畨上府兵有权朝要子弟解褐及次任之美官又多不旋踵而据要津将军畏其父兄之势恣其所为自置府以其畨上宿卫礼之谓之侍官言侍卫天子也至是卫佐悉以借姻戚之家为僮仆执役京师人相诋訾者即呼为侍官时闗东富实人尤上气乃耻之至有熨手足以避府兵者畨上者贫羸受雇而来由是府兵始弱矣时人为谚曰将军大彍骑卫佐小郎官是也将率相固为卫佐下视矣宗时奚契丹两蕃强盛数寇河北诸州不置府兵畨上以备两蕃诸道共六百三十府上府管兵千二百次千下八百通计约六十八万右左卫各领府六十余卫领府自五十下至四十七东宫六率领多至六少至三而已隋谓之鹰扬府皇朝改为折冲府折冲樽俎之间旋师袵席之上也改郎将为都尉又置果毅都尉二人为之副及别将一人全府召发则折冲都尉已下偕行不尽则果毅行少则别将行每发及皆下符契于本州及府刺史与折冲勘契而发之而给其食劵至幕所期处验其艺非精士不教习则罪其折冲甚则加罪州牧有功而回入塞便道策勲加赏而罢之开元中宗将东封告成纳裴光庭之策欲北幸太原扬师服狄而府兵寡弱张说为相乃请下诏募士但取材力不问所从来旬月之间募者十三万宗大恱遂以彍骑名后以左右神武军与龙武羽林备六军之数乃幸太原遣使告突厥东封召其大臣扈从自是府兵之阙渐不复补其戍边者旧制三年而代后以劳于途路乃募能更住三年者赐物二十段谓之召募遂令诸军皆募谓之健儿开元末李林甫为相又请诸军召募长征健儿以息山东兵士于是师不土著无家族之顾将帅胁一时之令而偏禆杀帅自擅之兆生矣及河西节度牛仙客为工部尚书同三品于是边将竞効积财以求恩矣及哥舒翰攻石堡发朔方河东四道之师十六万三千以攻之杀伤殆尽闗东之人西戍者边将利其死而没入轻赍之资故戍卒自天宝后回归者无一二其虐如是而不敢怨叛以取之土著恐累亲族也山东之人至今为贼用惩天宝之苦一失兵柄至今不复若使髙宗以来宰相得人安不忘危待府兵不失旧章安有叛臣贼子哉陛下谋及此太平有日矣上曰今已有神策六军如何对曰府兵为卫士神策等为禁军汉亦有南北及羽林孤儿禁军即北军隋卫士之外亦有骁果营国初太原从义之师愿留宿卫为心膂不归者六万于渭北白渠之下七县絶戸膏腴之地分给义师家为永业于县下置太原田以居其父兄子弟于龙首监置营以处并为臣髙祖起第于监内谓之元从禁军义宁元年初下京城为右骁卫将军主之贞观初以尉迟敬徳权领后二年复入领焉畧转右卫大将军主禁旅凡二十年太宗乃以元从军为龙武分为左右置将数员分掌之初髙祖好畋猎于元从防善射者百人分两畨于北门长上从猎谓之百骑太宗时亦然衣以五色赏赐优厚髙宗时渐众改为千骑于北门别置营垒犹统龙武军武太后朝召入转多改为万骑而名羽林军分左右置将军员如龙武羽林盛而龙武衰初元从军老及缺必取其家子弟乡亲代之谓之父子军及置羽林万骑但取材艺燕公请募彍骑之后以为神武军衰矣宗幸蜀六军扈从者千人而已肃宗赴灵武不满百人时朔方全军子仪领之东讨初即位之后众才数千后置元帅府收其子弟有众三万分畨于行在宿卫时择善马射者数百人谓之供奉射生官中贵监之以备出入翊从及收复京师龙武等六军之士存而复上者共不满万思明陷东都也元帅府兵多镇于陜州神策军者本河州西境磨环川之军号也中尉鱼朝恩监之以众七百赴难屯于陜而朝恩都监在陜之师代宗即位程元振并监元帅府禁军先皇幸陜朝恩以在陜之师迎驾及还京师遂为禁旅都以神策为号以朝恩为观军容使领之上曰八柱国言六家何也对曰其时周文帝是谓霸朝非人臣也广陵王欣元氏懿戚位太大宗师从容禁闼而已其总戎葢六家也上曰军戎之制非卿家累代腹心之地他人无因知待平河中后当与卿筹画云云对曰尽聼臣言不减戍兵军食必办府兵亦集上曰如何对曰闗东之师约三年而代今始一年矣给荒地牛种农具而官为之籴每人所获不啻绢百匹年将满下诏有愿住者给所开地为永业家口愿来令州府给长牒续食不二三更代则闗中已实不假征戍矣因遂以为府兵移旧府名即而置之分京师诸军诸卫有寇则以符契发付边将无寇分畨宿卫府兵成矣上曰此乃神谋也【诏下种麦之事军人愿者十有五六　通鉴贞元二年徳宗与李泌议复府兵泌歴叙西魏以来兴废之由上曰俟平河中当议之三年七月问泌以复府兵之策泌请募戍卒屯田旧制三年而代及其将满下令有愿留者即以所开田为永业不过数畨戍卒皆土著乃悉以府兵之法理之既而愿耕者什五六　杜牧曰府兵内铲边兵外作戎臣兵伍湍奔矢往内无一人尾大中干或燕偏重　本朝熙宁二年闰十一月问府兵之制曰何处言府兵最备王安石曰李邺侯言之详备　宋祁言唐时出师每十为五防法马牛任从所便什物锅幕之类皆具师行万里无所缺乏乞检求唐防幕法议可复与否或曰宇文周制府卫法七家共出一兵】　方镇表髙祖太宗之制兵列府以居外将列卫以居内有事则将以征伐事已各解而去兵者将之事也使得以用而不得以有之
　　唐南北衙兵　北卫六军　羽林军　龙武军神武军　元从禁军　北衙七营　左右屯
　　营　百骑　千骑　万骑　飞骑
  </div>
  <div class="pagination">
   <a href="玉海_page188.html">
    上一页
   </a>
   <span>
    ...
   </span>
   <a href="玉海_page184.html">
    184
   </a>
   <a href="玉海_page185.html">
    185
   </a>
   <a href="玉海_page186.html">
    186
   </a>
   <a href="玉海_page187.html">
    187
   </a>
   <a href="玉海_page188.html">
    188
   </a>
   <span class="current-page">
    189
   </span>
   <a href="玉海_page190.html">
    190
   </a>
   <a href="玉海_page191.html">
    191
   </a>
   <a href="玉海_page192.html">
    192
   </a>
   <a href="玉海_page193.html">
    193
   </a>
   <a href="玉海_page194.html">
    194
   </a>
   <span>
    ...
   </span>
   <a href="玉海_page190.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
