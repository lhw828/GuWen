<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 101 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 101 页/共 1019 页</h1>
    <div class="content">　　春逼【孟浩然除夜诗渐看丨丨芙蓉枕顿觉寒消竹叶杯】
　　春竞【梅尧臣拟宋之问春日剪防花应制诗不是将丨丨天心竞发荣】
　　春向【李山甫送蕲州裴员外诗晓从阙下辞天子丨丨江头待使君】
　　春傍【白居易早春独游曲江诗朝从直城出丨丨曲江行】
　　春设【白居易和春深诗戎装拜丨丨左握宝刀斜王建宫词丨丨殿前多队舞朋头各自请衣裳】春量【金史髙汝砺传时髙琪欲从言事者岁阅民田征租汝砺言如每岁检括则夏田丨丨秋田夏量中间杂种亦且随时量之一岁中畧无休息民将厌避耕种失时】
　　春直【郑谷试笔偶书诗露花丨丨夜烟鼓早朝时】
　　春熟【左思蜀都赋朱樱丨丨素柰夏成　郑谷将之泸郡旅次遂州遇裴晤员外诗我拜师门更南去荔枝丨丨向渝泸】
　　春敭【沈一贯日方升赋炀河渎而冰释灼岱岳而丨丨】
　　春翦【宋书始平王子鸾传见云霞下】
　　春执【宋史李恕传古者兵出于民无寇则耕寇至则战今之戎士皆以募致衣食仰给县官若使之冬持兵御寇丨丨耒服田万一生变悔无及矣】
　　春忌【宋书礼志设有人以闰腊月亡者若有闰后月为祥忌则祥忌应在后年正月祥涉三载既失周朞之议冬亡而丨丨又乖致感之本】
　　春惨【陆贽伤望思赋桃野之右苍茫古原草木丨丨风烟昼昏】
　　春减【欧阳修寄张至秘校诗栁緜飞后丨应丨兰径荒时客倦游　苏轼次韵刘景文周次兄寒日同游西湖诗絮飞丨丨不成年老去如乗下濑船】
　　春惊【白居易酬卢秘书诗晦厌鸣鸡雨丨丨震蛰雷】
　　春伤【欧阳修小圃诗愁醒与消渇容易为丨丨】
　　春狂【元稹晚宴湘亭诗花低愁露醉絮起觉丨丨　陆游东篱诗无吏徴租终日睡得钱沽酒一丨丨】春忙【黄庭坚过昆阳诗田园恰恰值丨丨驱马悠悠昆水阳】
　　春枯【庾信思旧铭序雕残杀翮无所假乎风飇零落丨丨不足烦于霜露　又安昌公夫人郑氏墓志铭月落珠伤丨丨桂折　欧阳修奉使道中寄坦师诗塞垣丨丨积雪溜沙砾威怒黄云愁】
　　春瘴【苏轼再和潜师诗江南无雪丨丨生为散冰花除热恼】
　　春杀【易泰象后以财成天地之道疏天地之道者谓四时也冬寒夏暑春生秋杀之道若气相交通则物失其节物失其节则冬温夏寒秋生丨丨君当裁节成就使寒暑得其常生杀依其节此天地自然之气故云天地之道也】
　　春有【宋史邓绾传商贾通殖货财交易有无不过服食器用米粟丝麻布帛之类或丨丨之而夏以荡析或秋贮之而冬已散亡公家簿书何由拘録】
　　春在【秦观次韵荅米元章诗掸毫丨丨手岸帻海生云　范梓遣懐诗年深诗并进丨丨酒争豪】春排【罗邺岁仗诗见日捧下】
　　春埋【欧阳修归雁亭诗荒蹊腊雪丨尚丨我初独与徐生来】
　　春映【李白谢公亭诗池花丨丨日窗竹夜鸣秋】
　　春濬【宋史河渠志先是京都每岁丨丨沟渎而势家豪族有不即施工者帝闻之遣使分视自是不复有稽迟者】
　　春消【可止送僧诗夜减当晴影丨丨过雪踪】
　　春未【郑中卿昭君怨词道是花来丨丨道是雪来香异】
　　春争【欧阳修病告中懐子华原父诗狂来有意与丨丨老去心情渐不能】
　　春逐【欧阳修残腊诗山横南陌城中见丨丨东风海上来】
　　春绕【欧阳修送张学士知郢州诗阳丨丨雪歌低扇油幕连云水泛渠】
　　春添【白居易履道春居诗暝助岚隂重丨丨水色深】
　　春换【欧阳修温成皇后阁帖子琐窗珠户暖生烟不觉新丨丨故年】
　　春放【白居易偶作战马丨丨归农牛冬歇息】
　　春系【晏几道浣溪沙词户外緑杨丨丨马牀前红烛夜呼卢相逢不解有情无】











　　御定骈字类编卷二十三
　　钦定四库全书
　　御定骈字类编卷二十四
　　时令门三
　　夏
　　夏天【席防冬日可爱赋异春画暄妍之色无丨丨赫曦之状　韦应物休暇东斋诗岸帻偃东斋丨丨清晓露　髙适奉酬北海诗见火星下　王建昭应官舍书事诗腊月近汤泉不冻丨丨临渭屋多凉　周贺再过王辂原居纳凉诗丨丨多忆此早晚得秋分　张祜平隂夏日作见土山下　寒山诗丨丨氷未释日出雾朦胧　韩琦乙卯画锦堂同赏牡丹诗从来三月赏芳妍开晩今逢首丨丨】
　　夏日【诗丨之丨冬之夜朱注丨丨冬夜独居忧思于是为切　左传酆舒问于贾季曰赵衰赵盾孰贤对曰赵衰冬日之日也赵盾丨丨之日也　孟子冬日则饮汤丨丨则饮水　史记李斯传见土簋下　晋书吴猛传猛少有孝行丨丨常手不驱蚊惧其去已而噬亲也　魏书薛庆之传迁廷尉丞廷尉寺邻接北城防丨丨于寺傍执得一狐庆之与廷尉正博陵崔纂或以城狐狡害宜速杀之或以长育之月宜待秋分二卿裴延儁袁翻互有同异虽曰戏谑词义可观事传于世　唐书柳公权传文宗尝召与聨句帝曰人皆苦炎热我爱丨丨长公权属曰薰风自南来殿阁生微凉他学士亦属继帝独讽公权者以为词情皆足命题于殿壁字率径五寸帝叹曰钟王无以尚也　宋史陈思道传丨丨种以待过客昼则白兔驯狎夜则虎豹环其庐而卧庄子舜以天下让善卷善卷曰余立于宇宙之中冬日衣皮毛丨丨衣葛絺春耕种形足以劳动秋收敛身】
　　【足以休食日出而作日入而息逍遥于天地之间而心意自得吾何以天下为哉　淮南子古者民泽处复穴冬日则不胜霜雪雾露丨丨则不胜暑热蟁防圣人乃作为之筑土搆木以为宫室上栋下宇以蔽风以避寒暑而百姓安之　又冬日之阳丨丨之隂万物归之而莫使之然　又知冬日之箑丨丨之裘无用于己则万物之变为尘埃矣　素问见春日下　洞冥记蛟毫之白褥以蛟毫织为褥也此毫柔而冷常以丨丨舒之因名柔毫褥　骆賔王州看竞渡序丨丨江干驾言临眺桂舟始泛兰棹初游鼓吹咽江山绮罗蔽云日便娟舞袖向緑水以频低飘飏歌声听清风而更逺　曹组艮岳赋续丨丨之句颂南风之薰　谢灵运道路忆山中诗不怨秋夕长常苦丨丨短　丘为省试丨丨可畏诗赫赫温风扇炎炎丨丨徂　徐知仁奉和圣制送张说巡边诗耀威当丨丨杀气指秋天　孟浩然丨丨辨玉法师茅斋诗丨丨茅斋里无风坐亦凉　李端鲜于少府宅看花诗见春隂下　元稹遣兴诗莫厌丨丨长莫愁冬日短　髙驲山居丨丨诗緑树隂浓丨丨长楼台倒影入池塘　又左传注冬日可爱丨丨可畏庾信段永神道碑公繁不秋荼严无丨丨　韩愈韦侍讲盛山十二诗序夫儒者之于患难茍非其自取之其拒而不受于怀也若筑河隄以障屋霤其容而消之也若水之于海氷之于丨丨其翫而忘之以文辞也若奏金石以破蟋蟀之鸣虫飞之声况一不快于考功盛山一出入息之间哉　庾信小园赋非丨丨而可畏异秋天而可悲　李庾东都赋赫若丨丨凛如秋霜　孟郊题从叔述灵岩山壁诗喜见丨丨来变为松景清王贞白雨后从陶郎中登庾楼诗庾楼逢霁色丨丨欲西曛】
　　夏月【书君牙夏暑雨小民惟曰怨咨传丨丨暑雨天之常道小人惟曰怨叹咨嗟言心无中也　汉书严助传今发兵行数千里资衣粮入越舆轿而隃岭拕舟而入水行数百千里夹以深林丛竹水道上下击石林中多蝮蛇猛兽丨丨暑时欧泄霍乱之病相随属也魏志东夷传北沃沮丨丨恒在山岩深穴中为守备冬月氷冻船道不通乃下居村落　晋书陶潜传尝言丨丨虚闲髙卧北牕之下清风飒至自谓羲皇上人　又车传恭勤不倦博学多通家贫不常得油丨丨则练囊盛数十萤火以照书以夜继日焉　齐书竟陵王子良传子良少有清尚礼才好士居不疑之地倾意賔客天下才学皆游集焉善立胜事丨丨客至为设饮及甘果着之文教　又虞愿传帝性猜忌体肥憎风丨丨常着皮小衣拜左右二人为司风令史风起方面辄先啓闻　南史羊欣传欣年十二时王献之为吴兴太守甚知爱之欣尝丨丨着新绢裙尽寝献之入县见之书裙数幅而去　魏书崔浩传南土下湿丨丨蒸暑水潦方多草木深邃疾疫必起非行师之时　北齐书魏收传好习骑射欲以武艺自达荥阳郑伯调之曰魏郎弄防多少收慙遂折节读书丨丨坐板牀随树隂讽诵积年牀板为之锐减而积力不辍以文华显　云仙杂记丁系自尚书郎叅灵度禅师弃官修道日食脱粟二升诸僧鉢水一盂丨丨夜禅虽飞蚊咂食终不揺动坐夏既满面为破烂　齐已山中答人诗丨丨山长往霜天寺独寻】
　　夏云【宣和书谱释懐素观丨丨随风顿悟笔意自谓得草书三昧　欧阳詹翫月诗序月之为翫冬则繁霜太寒丨则蒸丨太热云蔽月霜侵人蔽与侵俱害乎翫　刘元淑丨丨赋崇山作镇峩峩秀絶暑气潜蒸丨丨孤泄　晋子夜曲夏歌暑盛静无风丨丨薄暮起顾恺之神情诗见春水下　江淹悼室人诗丨丨多杂色红光铄蕤鲜　张九龄饯王尚书出边诗丨丨登陇首秋露辽阳　宋之问夏日仙萼亭应制诗野含时雨润山杂丨丨多　张说四月一日过江赴荆州诗丨丨随北帆同日过江来　徐坚送武进郑明府诗丨丨海中出吴山江上微　吴巩白云溪诗丨丨生嶂逺瀑水引溪长　李颀送刘十一诗烹葵摘果吿我行落日丨丨纵复横　刘长卿闗门望华山诗丨丨亘百里合沓遥相连　孟浩然久滞越中贻谢南池防稽贺少府诗两见丨丨起再闻春鸟啼　韦应物古劒行丨丨奔走雷阗阗恐成霹雳飞上天　又对韩少尹所赠砚有怀诗白水浮香墨清池满丨丨　髙适酬别薛三诗复值凉风时苍茫丨丨变　李益乞寛禅师瘿山罍呈宣供奉诗石色凝秋藓峰形若丨丨　刘禹锡送唐舎人出镇闽中诗闽岭丨丨迎皂盖建溪秋树映红旌　又题姑苏所寄太湖石诗从风丨丨势上汉古查形　张枯题惠昌上人诗石上漱秋水月中行丨丨　李商隠荆门西下诗一夕南风一叶危荆云廻望丨丨时　项斯送友人之永嘉诗城连沙岫逺山断丨丨髙　贾岛忆吴处士诗岛屿丨丨起汀洲芳草深】
　　夏风【唐书侯君集传髙昌不臣拜交河道行军大总管出讨王麴文泰笑曰唐去我七千里碛卤二千里无水草冬风烈肌丨丨如焚行贾至者百之一安能致大兵乎使能顿吾城下一再旬食尽当溃吾且系而虏之　元稹表夏诗丨丨多暖暖树木有繁隂黄滔寄林寛诗海鸣秋日黑山直丨丨寒】
　　夏飇【陶翼泐溪石室记图经谓帝觞百神之所亦九九小洞天之一也溪泉清泠林鸟啁哳猿跳兽扰藤刺薜纒春葩丨丨秋菊冬桂皆常景物何足诧尚】
　　夏雨【宋书沈庆之传庆之塞壍造攻道立行楼土山并诸攻具时丨丨不得攻城上使御史中丞庾防之奏免庆之官以激之　宋史李若谷传知夀州豪右多分占芍陂陂皆美田丨丨溢坏田辄盗决若谷擿冐占田者逐之每决辄调濒陂诸豪使塞堤盗决乃止　说苑见风人下　诗话总防时里人程建用杨咨家弟子由防草舎天雨聮句六言程曰庭松偃盖如醉杨曰丨丨新凉似秋轼云有客髙吟拥鼻子由云无人共吃馒头　徐陵司空徐州刺史侯安都徳政碑或肃拜灵祀躬瞻舞雩去驾拥于风尘还旌阻于飘沐京坻嵗积非劳楚堰之泉仓廪年丰无用秦渠之水虽复东过小县丨丨逐其轻轮南渡沧江秋涛弭其张盖固不得同年而语矣　梁简文帝马宝颂序含生欣欣若耘耰之逢丨丨懐情坎坎譬草木之值春风　僧延一五台山志南台秀峙龙神归依春云霭霭丨丨霏霏黑白瞻礼失渴忘疲　柳宗元风洞铭丨丨多凉秋旱多热春裘冬扇朝顺日变　杨师道赋终南山诗白云飞丨丨碧岭横春虹　韦应物观沣水涨诗丨丨万壑凑沣涨暮浑浑　又始除尚书郎别善福精舎诗逺峰明夕川丨丨生众緑　张谓别睢阳故人诗丨丨桑条緑秋风麦穗黄　刘禹锡晚歩杨子江南塘望沙尾诗淮海多丨丨晓来天始晴　薛能丨丨诗去声随地急残势傍楼斜　皎然夏日集裴録事北庭避暑诗前林丨丨歇为我生凉风　石介虾蟇诗丨丨下数尺流水满池】夏霂【魏书楼毅传见雨沾下】
　　夏雪【晋书五行志穆帝永和十年五月凉州雪明年八月张祚抱罕护罕张瓘率宋混等攻灭祚更立张曜灵弟元靓京房昜传曰丨丨戒臣为乱此其乱之应也　荀悦汉纪序凡灾异大者冬雷五丨丨三　杨炯浑天赋见日晕下　孔稚珪游太平山诗隂涧落春荣寒岩留丨丨　鲍照拟古诗隂崖积丨丨阳谷散秋荣元稹表夏诗西山丨丨消江势东南防】
　　夏霜【汉书京房传丨丨冬雷春凋秋荣　北史景穆十二王传鸾子徽明帝时为并州刺史先是州界丨丨安业者少徽辄开仓赈之　淮南子见春肃下　道徳指归论冬雷丨丨万物大伤】
　　夏雷【李华仙逰寺诗开坼秋天光崩腾丨丨吼　贾岛颂徳上贾常侍诗边臣说使朝天子发语轰然激丨丨】
　　夏籁【吴澄避暑诗一襟丨丨爽万虑春氷消】
　　夏气【礼记月令孟夏之月其音微注三分宫去一以生征征数五十四属火者以其微清事之象也丨丨和则征声调　素问见春气下　又夏三月此谓蕃秀天地气交万物华实夜卧早起无厌于日使志无怒使华英成秀使气得泄若所爱在外此丨丨之应养长之道也　春秋繁露见春气下　炀帝海山记一夕帝潜入栖鸾院时丨丨暄烦院妃庆儿卧于帘下初月照轩颇明朗庆儿睡中惊魇若不救者帝使义呼庆儿帝自扶起久方清醒　李徳裕奉和韦侍御陪相公游开义诗石渠清丨丨髙树激鲜飇　范蔚宗乐游应诏诗兰池清丨丨修帐含秋隂】
　　夏雹【后汉书五行志雨雹注易纬曰丨丨者治道烦苛繇役急促教令数变无有常法不救为兵强臣逆谋蝗虫伤谷救之举贤良爵有功务寛大无诛罚则灾除　酉阳杂俎木再花丨有丨李再花秋大霜　陈昌言先生正时令赋正得其序则面离而御干时失其经则丨丨而冬震】
　　夏震【魏收移梁文持秋霜丨丨之威以拔山超海之力顾指则风云总至廻眸而山岳削平　吕温贺收成都表丨丨秋落乃观成物之功善阵有征方见胜残之理】
　　夏火【旧唐书厯志推五行用事各因四立大小余命之即春木丨丨秋金冬水首用事日也　卢照隣歌明堂乐府南通丨丨西瞰秋霜】
　　夏律【北史牛传见春律下　唐太宗度秋诗丨丨时留灰秋箭今移晷】
　　夏令【礼记月令孟春行丨丨则雨水不时草木零落国时有恐　淮南子孟夏之月天子衣赤衣乗赤骝服赤玉建赤旗食菽与鸡服八风水防柘燧火南宫御女赤色衣赤采吹竽笙其兵防其畜鸡朝于明堂左个以出丨丨　又孟子歳十一月徒杠成十二月舆梁成民未病渉也朱注丨丨曰十月成梁盖农功已毕可用民力又时将寒冱水有桥梁则民不患于徒渉亦王政之一事也　宋书礼志见天和下】
　　夏时【礼记王制天子诸侯无事则歳三田一为干豆二为賔客三为充君之庖注三田者夏不田盖丨丨也　周礼食医见春时下　又论语行丨之丨　周书太祖纪百官奏议云帝王之兴罔勿更正朔明受之于天革民视听也逮于尼父稽诸隂阳云行丨之丨后王所不易今魏厯吿终周室受命以木承水实当行録正用丨丨式遵圣道　柳宗元迎长日赋稽之虞典期匪疾而匪徐行以丨丨契惟精而惟一　又宋史艺文志张房丨丨志别録一卷又丨丨考异一卷　竹书纪年帝禹夏后氏元年壬子帝即位居冀颂丨丨于邦国又礼记礼运见夏道下　又韩愈送孟东野序丨之丨五子以其歌鸣】
　　夏节【礼记祭统未发秋政则民不敢草也疏言丨丨虽尽人君未发行秋政则民不敢艾草也　宋书自序传五月丨丨日至预正大集防子弟盈堂林子兄弟挺身直入斩预首男女无长防悉屠之以预首祭父祖墓　白虎通日所以有长短何隂阳更相用事也故丨丨昼长冬节夜长夏日宿仕东井出寅入戌冬日宿在牵牛出辰入中　王羲之賔诸人帖想大小皆佳知賔犹防尔耿耿想得丨丨佳也　曹植请祭先王表自计违逺以来有逾旬日垂竟丨丨方到臣悲伤有心又艳歌行丨丨纯和天清凉百草滋植舒兰芳】夏闰【白居易权摄昭应早秋书事诗丨丨秋候早七月风骚骚　张乔荆楚道中诗见春宵下】夏至【易复象雷在地中复先王以至日闭闗商旅不行后不省方注方事也冬至隂之复也丨丨阳之复也故为复则至于寂然大静先王则天地而行者也动复则静行复则止事复则无事也　周礼冯相氏冬夏致日注冬至日在牵牛景长三尺丨丨日在东井景尺五寸此长短之极极则气至冬无愆阳夏无伏隂　史记封禅书丨日丨祭地祗　后汉书律厯志日道发南去极弥逺其景弥长逺长乃极冬乃至焉日道敛北去极弥近其景弥短近短乃极丨乃丨焉　又天子常以日冬丨丨御前殿合八能之士陈八音听乐均度晷景候钟律权土灰放隂阳冬至阳气应则乐均清景长极黄钟通土灰轻而衡仰丨丨隂气应则乐均浊景短极防賔通土灰重而衡低　宋书律志日冬至音比林钟漫以浊日丨丨音比黄钟漫以清　又见日长下　齐书礼志盖闻圣帝明王之治天下也莫不尊奉天地崇敬日月故冬至祀天于贠丘丨丨祭地于方泽春分朝日秋分夕月所以训民事君之道化下严上之义也易传雷与火震动曰丰宜日中丨丨积隂生丰应正应吉凶见矣　又丨丨五月中在已兊宫初九冬至同用吕览冬至日行逺道周行四极命曰元明丨丨日行近道乃参于上　又非其人而欲有功譬之若丨丨之日而欲夜之长也射鱼指天而欲发之当也　淮南子辰星正四时常以二月春分効奎娄以五月丨丨効东井舆鬼以八月秋分効角亢以十一月冬至効斗牵牛素问冬至四十五日阳气防上隂气微下丨丨四十五日隂气微上阳气微下　博物志考灵曜曰地有四】
　　【游冬至地上北而西三万里丨丨地下南而东三万里春秋二分其中矣　周髀算经丨丨晷长一尺六寸又南至丨丨之日中北至冬至之夜半南至冬至之日中北至丨丨之夜半亦径三十五万七千里周一百七万一千里　荆楚岁时记丨丨节日食糭　妆楼记女星傍一小星名始影妇女于丨丨夜候而祭之得好顔色　云笈七签月建在午丨丨之分日极于北夜短昼长】
　　夏伏【髙适登琴台诗犹是对丨丨防时有凉飇】
　　夏五【春秋桓公十有四年丨丨谷梁传立乎定哀以指隐桓隐桓之日逺矣丨丨传疑也　又齐书礼志禹无始祖汤不先契丨丨殷六其数如之】
　　夏秋【元史文宗纪江浙行省言今嵗丨丨霖雨大水没民田甚多税粮不满旧额明年海运本省止可二百万石余教令他省补运为便从之】
　　夏冬【王羲之范生帖大都丨丨自可足麦秋辄有违此亦人之常期】
　　夏昼【韦应物沣上寄幼遐诗丨丨人已息我懐独未寜】
　　夏午【朱子百丈山记循磴而东即得小涧石梁跨于其上皆苍藤古木虽盛丨亭丨无暑气】夏夜【王昌龄东京府县诸公与綦母潜李颀相送至白马寺宿诗南风开长廊丨丨如凉秋　韦应物子规啼诗髙林滴露丨丨清南山子规啼一声　卢仝丨丨闻蚯蚓吟诗丨丨雨欲作傍砌蚯蚓吟　吕温道州酬何处士懐郡楼月夜之作佳人甚近山城闭丨丨相望水镜中　刘禹锡聚蚊謡沈沈丨丨兰堂开飞蚊伺暗声如雷】
　　夏夕【后汉书李郃传召署幕门吏和帝即位分遣使者皆微服单行各至州县观采风謡使者二人当到益部投郃候舍时丨丨露坐郃因仰观问曰二君发京师时寜知朝廷遣二使耶二人黙然惊相视曰不闻也问何以知之郃指星示云有二使星向益州分野故知之耳】
　　夏漏【窦翚漏赋见春漏下】
　　夏腊【白居易沃洲山禅院记丨丨之僧嵗不下八九十安居游观之外日与寂然讨论心要振起禅风白黒之徒附而化者甚众　贾岛寄无得头陀诗丨丨今应三十余不离树下塜闲居　鲍溶懐惠明禅师诗雪岭无人又问来十年丨丨平安否　杜荀鹤赠老僧诗众僧尊丨丨灵岳遍曽登】
　　夏阴【崔鎭尚书省梧桐赋茍求丨丨与秋实无拔杨以树茨　李绅别双温树诗轻剪緑丝秋叶暗密扶纎榦丨丨繁　皮日休夏首病愈诗晓入清和尚祫衣丨丨初合掩双扉　秦观泊吴县观音院诗广除庇丨丨飞栋明朝晷　又明一统志丨丨山在常州府无钖县西三十五里周廻一十五里连亘柯山西临太湖】夏阳【公羊桓公十有七年五月丙午及齐师战于奚注丨者丨也月者隂也去夏者明夫人不系于公也唐书李中敏传雨不时降丨丨骄愆苖欲槁枯　素问帝曰余闻九鍼于夫子众多博大不可胜数愿闻要】
　　【道以属子孙传之后世着之骨髓藏之肝肺歃血而受不敢妄泄令合天道必有终始上应天光星辰历纪下副四时五行贵贱更立冬阴丨丨以人应之奈何愿闻其方　又春秋虞师晋师灭丨丨　史记张仪传秦惠王十年使公子华与张仪围蒲阳降之仪因言秦复与魏而使公子繇质于魏仪因说魏王曰秦王之遇魏甚厚魏不可以无礼魏因入上郡少梁谢秦惠王惠王乃以张仪为相更名少梁曰丨丨　汉书地理志左冯翊县丨丨　水经梁山在冯翊丨丨县西北河上　岑参送崔主簿赴丨丨诗常爱丨丨县往年曽再过】夏孟【宋史礼志丨丨月尝麦配以彘仲月荐果以以来禽季月荐果以芡以菱】
　　夏始【礼记乡饮酒义四面之坐象四时也疏主人东南象丨丨賔西北象冬始僎东北象春始介西南象秋始其四时不离天地隂阳之内而坐即是賔主介僎之所象也　春秋成公十七年九月辛丑用郊谷梁传丨之丨可以承春以秋之末承春之始盖不可矣九月用郊用者不宜用也】
　　夏初【诗小序见春末下　韦应物道晏寺主院诗残花廻往节轻条防丨丨　白居易首夏南池独酌诗春尽杂英歇丨丨芳草深　皮日休茶坞诗好是丨丨时白花满烟雨　欧阳修水谷夜行呈子羙圣俞诗我来丨云丨素节今已届】
　　夏首【王僧孺侍宴诗丽景属春余清隂澄丨丨　王维资圣寺送甘二诗栁色蔼春余槐隂清丨丨　孟浩然将适天台留别临安李主簿诗念离当丨丨漂泊指炎裔　韦应物始夏南园思旧里诗丨丨云物变雨余草木繁　又齐书髙帝纪至义所感人百其心鼖鼓一麾丨丨寜谧云梯未举鲁山尅定　荀子丨丨之南有人焉曰涓蜀梁其为人也愚而善畏　刘向九叹背龙门而入河兮登大坟而望丨丨　陆云九愍背丨丨以窘逝兮泝行川而永叹　江淹萧冠军进号征虏诏莅任丨丨羙政殷流必能聿宣国化以庇人瘼　庾信郑常神道碑往者申息尽掩江黄无援涔阳极浦亟犯风尘丨丨西浮频遭锋镝公以伏波受赈楼船誓众入横江之阵进下濑之兵越客文身湛卢终去吴人长鬛艅艎遂逺　徐陵为贞阳侯与太尉王僧辩书西浮丨丨便当险隘之冲南捍巴陵方拒窥窬之宼】
　　夏中【宋书庾炳之传刘雍自谓得其力助事之如父丨丨进甘蔗若新发　魏书彭城王勰传先嵗丨丨重尘天听时防优借出为定州往年还洛阳敕总戎淮肥虽无功効幸免罪戾云归未几复委臣以非据之任臣频烦干请具简圣听　王羲之谢仁祖帖忽然丨丨感懐冷冷不适足下复何以耿耿吾故不佳得逺近问不　戴叔伦送裴判官回湖南诗莫怕南风且尽欢湘山多雨丨丨寒】
　　夏半【韩愈送刘师服诗丨丨隂气始淅然云景秋　沈辽奉酬舜文即次原韵诗水乡丨丨不厌热绕舍新篁尚含箨】
　　夏永【王令夏日平居奉寄崔伯易兼简朱元弼诗天风变春和昼日差丨丨】
　　夏早【刘宪侍宴长寜公主东庄诗晴新看蛱蝶丨丨摘芙蕖】
　　夏晚【寇垣和库狄员外丨丨初霁南省寓直时兼充节度判官诗晏居当丨丨寓直会晴初　王昌龄龙标夜宴诗沅溪丨丨是凉风春酒相携就竹丛】
　　夏末【述异记见夏生下　范梈数日毒热喜诗丨丨始炎毒沈忧坐匡牀】
　　夏防【梁昭明太子蝉赞寂寞秋序咽哳丨丨　刘祎之九成宫秋初应诏诗蝉急知秋早莺疎觉丨丨】夏尽【魏归仁宴居赋丨丨炎歇秋至凉初　宋孝武帝初秋诗丨丨炎气微火息凉风生　岑参首秋轮台诗秋来惟有雁丨丨不闻蝉】
　　夏寒【易泰象后以财成天地之道疏见春杀下　汉书于定国传见日青下　淮南子壬子干戊子丨丨雨露　越絶书见春肃下　张衡天象赋非其出而丨丨错其宜而将死　庾阐狭室赋清室可以避暑不冽冰而兴丨丨　蔡琰胡笳十八拍风霜凛凛春丨丨人马饥豗筋力单　王维田园乐萋萋春草秋緑落落长松丨丨】
　　夏暑【易泰象疏见春杀下　诗我征徂西至于艽野二月初吉载离寒暑笺征行徂往也我行往之西方至于逺荒之地乃以二月朔日始行至今则更丨丨冬寒矣　谷梁无氷传注周二月建丑之月夏之十二月也此月既是常寒之月疏天有四时冬寒丨丨是冬为常寒之月　论衡春温丨丨秋凉冬寒人君无事四时自然　岑参送赵侍御归上都诗见风逐下　又六月三十日水亭送华隂王少府还县诗残云收丨丨新带秋岚】
　　夏炎【新论春之得风风不信则花萼不茂花萼不茂则发生之徳废丨之得丨炎不信则草木不长草木不长则长赢之徳废秋之得雨雨不信则百谷不实百谷不实则收成之徳废冬之得寒寒不信则水土不坚水土不坚则安静之徳废　韩愈南山诗丨丨百木盛防郁増埋覆　欧阳修大热诗壮阳当用事大丨丨蒸歊】
　　夏冷【水经注丹水又迳亭下有石穴穴口有泉冬温丨丨秋则入藏春则出逰　又山隂县西四十里有二谿东谿广一丈九尺冬暖丨丨西谿广三丈五尺冬冷夏暖　云笈七籖随性饮一两杯清酒甚嘉冬温丨丨助正气排遣诸邪其功不细】
　　夏凉【礼记儒行冬夏不争阴阳之和疏冬温丨丨是隂阳之和处冬日暖处则暄丨日阴处则丨此并为世人所竞唯儒者让而不争也　神仙传夫冬温丨丨不失四时之和所以适身也　谢朓思归赋园桃春发窗竹丨丨　上官逊松柏有心赋见日来下　崔融嵩山石淙侍宴应制诗树作帷屏阳景翳芝如宫阙丨丨生　韦应物同徳寺雨后寄元侍御李博士诗乔木生丨丨流云吐华月】
　　夏暖【水经注夷水又东与温泉三水合大溪南北夹岸有温泉对注丨丨冬热上常有雾气疡疾百病浴者多愈】
　　夏燠【书洪范八庶徴曰雨曰旸曰燠曰寒曰风曰时传五者各以其时所以为众验疏五者各以其时而至所以为众事之验也所以言时者谓当至则来当止则去无常时也冬寒丨丨虽有定时或夏须渐寒冬当渐热雨足则思旸旸久则思雨草木春则待风而长秋则待风而落皆是无定时也】
　　夏热【吕览东海之极水至而反丨丨之下化而为寒易林干之旣济梗生荆山命制输班袍衣剥脱丨丨冬寒饥饿枯槁众人莫怜】
　　夏冻【说苑昔者髙宗成王感于雊雉暴风之变修身自改而享丰昌之福也逮秦皇帝即位彗星四见蝗虫蔽天冬雷丨丨石陨东都大人出临洮妖孽并见荧惑守心星茀太角太角以亡终不能改】
</div>
    <div class="pagination">
<a href="御定骈字类编_page100.html">上一页</a><span>...</span><a href="御定骈字类编_page96.html">96</a><a href="御定骈字类编_page97.html">97</a><a href="御定骈字类编_page98.html">98</a><a href="御定骈字类编_page99.html">99</a><a href="御定骈字类编_page100.html">100</a><span class="current-page">101</span><a href="御定骈字类编_page102.html">102</a><a href="御定骈字类编_page103.html">103</a><a href="御定骈字类编_page104.html">104</a><a href="御定骈字类编_page105.html">105</a><a href="御定骈字类编_page106.html">106</a><span>...</span><a href="御定骈字类编_page102.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
