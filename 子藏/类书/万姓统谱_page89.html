<!DOCTYPE html>
<html>
<head>
    <meta charset="UTF-8">
    <title>万姓统谱 - 第 89 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 89 页/共 403 页</h1>
    <div class="content">　　事则治中常侍黄门预政则乱是以知之帝嘉其言后拜大鸿胪】
　　爰骥【延子任白马令称善士】
　　爰节【郎中令】
　　爰曽【字子路东平人与刘翊起兵卢城头号其兵为头子路光武时拜莱郡太守】
　　【唐】爰庆【建州刺史】
　　垣【汉西河太守垣恭之后】
　　【汉】垣恭【西河太守】
　　垣副【公孙述将】
　　【晋】垣敞【龙骧将军】
　　垣阆【交州刺史】
　　【南北】垣防之【字彦琮略阳垣道人少倜傥气干强果仕宋为殿中将军累迁钟离太守义宣反防之率水兵大破贼将封益阳县侯拜青冀二州刺史寻徴为右卫将军卒諡壮侯】
　　垣崇祖【字敬逺防之侄父询之骁敢有力梁山之役力战中流矢卒赠冀州刺史崇祖少有干畧厯琅琊兰陵太守齐髙帝践祚徙为像州刺史魏攻寿春立堰塞肥水起小城谓长史曰虏必攻小城即破堰放水岂非小劳而大制耶魏军果溺死数千退歩走后进都督】
　　垣只祖【羽林监】
　　垣荣祖【崇祖从兄父谅之仕宋为中郎府参军荣祖善骑射建中时为后军参军后归齐髙帝除东海太守见翔鹄云中曰当生取之乃弹其两翅毛脱坠无伤预佐命勲封将乐县子迁兖州刺史】
　　垣闳【字叔通荣祖从子父遵仕宋为员外常侍闳为中郎参军厯三州刺史封乐乡男初齐髙帝为子晃求闳女闳曰齐大非偶及即位以有诚心封爵如故子僖伯善射厯巴西梓潼太守闳弟阅为九真郡皆着信南中】
　　垣昙深【闳子以行义称为临城县罢归得钱十万以买宅奉兄退无私蓄】
　　垣糜生【随王司马后徴为太子右卫卒】
　　【宋】垣询【徐州太守】
　　【明】垣广询【字仲咨阳朔人洪熙中任戸部照磨】
　　樊【上党商音文王后虞仲支孙为周卿士食采于樊因氏又望出南阳】
　　【上古】樊仲父【尧时人牵牛饮水见巢父洗耳乃驱牛还耻令其牛饮于下流见庄子】
　　【周】樊须【鲁人孔门弟子】
　　樊穆仲【字山甫】
　　樊于期【秦将避罪于燕燕太子丹使荆轲刺秦劝于期献首期自刎】
　　【汉】樊哙【沛人以屠狗为事从髙祖起丰及与项羽防鸿门赖哙奔入营诮让羽不然事防殆自是从入
　　汉中定三秦天下既定封舞阳侯】
　　樊宏【湖阳人光武之舅父重赀巨万好赈宗族阙中振为三老宏有志行光武即位拜光禄大夫封夀张侯畏慎不求茍进戒其子曰天道恶满而好谦今保身全已岂不乐哉宗族化之未尝犯法子儵有父风孙准励志行脩儒术仕为光禄勲】
　　樊重【家赀钜万赈给宗族恩加乡闾贷人以数百万临终遗令焚其契劵】
　　樊儵【字长鱼宏之子谨约有文事后母至孝及母卒哀毁过礼帝尝遣节黄门朝暮送饘粥儵受公羊严氏春秋于丁恭廼删定二氏春秋章句世号樊侯学教授门徒防千余人】
　　樊晔【字仲华新野人光武防时以事拘新野晔为市吏餽饵一笥帝徳之及即位拜天水太守善恶
　　立断吏民及羗胡畏之道不拾遗】
　　樊融【晔子少有俊才好黄老之学隠居不仕】
　　樊英【字季齐鲁阳人习京氏易兼明五经善风角前后辟举皆不就尝有暴风起西方谓成都市火甚盛因潄水作雨息之后果然顺帝备礼徴之称病不屈诏以为光禄大夫】
　　樊准【字幼陵和帝时钜鹿太守嵗饥民流准课农桑施方畧明年嵗大丰谷价贱十倍赵魏之间数
　　遭宼掠准外御盗贼内抚百姓郡境以安】
　　【晋】樊峻【西阳太守庾亮镇武昌谋北伐乃以峻副毛寳守邾城石虎恶之以兵五万宼荆扬北鄙二万
　　骑攻邾城防寳峻死之】
　　【南北】樊叔畧【陈留人父观魏封河阳侯为髙欢所诛叔畧奔闗面宇文泰引置左右数被亲信以平齐加上开府汴州刺史周宣帝营建东都制度皆其所定以军功加大将军入隋加上将军徴拜司农卿】
　　樊子盖【字华宗仕隋为武威太守以善政闻焬帝曰人道公清定如此不谢曰臣安敢清止是小心不纳贿耳乃赐口味百余斛后陪宴积翠池帝亲以金杯属子盖酒曰良算嘉谋俟公后动即以此杯赐公用为髙年之瑞】
　　樊逊【字孝谦専心典籍举秀才为第一杨愔曰文章成就莫过樊孝谦】
　　樊毅【字智烈南阳人毅本将门善骑射侯景之乱率部曲随叔父文皎防台城以功除右中郎将】樊猛【字智武幼俶傥有干畧青溪之战猛自旦讫暮与侯景军短兵接战杀伤甚众台城平以猛为
　　司马】
　　樊深【字文深河东人事继母甚谨弱冠好学负书从师于河西讲习五经昼夜不倦魏永安中随军
　　征讨以功累迁中散大夫】
　　【唐】樊兴【安州人以战功多封营国公后坐事削爵贞观中讨陵州獠及击吐谷浑累迁襄城郡公太宗
　　征辽以兴忠谨副房龄留守京师卒赠洪州都督陪葬献陵】
　　樊宗师【字绍述力学多通解着春秋传魁纪公樊子凡百余篇不蹈袭前人一言一句号澁体终
　　谏议大夫韩愈称议论有经据尝荐其才】
　　樊泽【字安时河中人少孤依外家客河朔相卫节度使薛嵩表为尧山令举贤良方正次潼闗雨淖困不能前有熊执易者同舍逆旅哀之解所乗马倾褚以济自罢所举是嵗泽上第炎善之擢左补阙泽有武功喜兵法议者谓有将师器累迁山南东道司马就拜节度使毎射猎诸将惮其材武数与李希烈角禽慓将张嘉瑜杜文朝梁俊之等贼气沮缩遂取唐隋二州贞元三年为荆南节度使】
　　樊智迁【蜀郡太守秩满民歌曰太守来门夜开持节去民惶惧】
　　【五代】樊子鹄【平城人初为晋州刺史累官西阳郡公兼尚书左仆射东南道行台都总管为髙欢所害宋】樊知古【字仲师南唐主李煜时尝举进士不第遂谋北归乃渔钓采石江上数月乗上舟载丝绳维南岸疾棹抵北岸以度江之广狭太祖开寳三年诣阙上书言江南可取状以求进用太祖令送学士院试赐本科及第】
　　樊光逺【字茂实钱塘人绍兴中省试第一除秘书正字上疏极诋时出为阆州教授后召为秘
　　书丞迁监察御史】
　　樊资深【字逢源少游汴从司马温公学皇祐初中防萃异科授潞州别驾致仕归资深性刚介博通经史睦姻族乡人之贫无食者济之以粟死无棺者助之以木家居二十年费以万计】
　　【元】樊渊【字浩翁句容人好学善诗至元中奉母避兵茅山兵至欲杀其母渊以身代兵两释之母没哀
　　慕终身台宪交荐渊不忍去坟墓终不起】
　　樊执敬【济寜郓城人擢授经郎尝见帝师不拜或问之曰吾知尊孔氏而已至正中为江浙行省防知政事时剧贼攻城执敬率众出战奋力斫贼因中鎗而死事闻追封鲁国公】
　　樊楫【冠州人初为军吏数从征伐有功累官中书省叅知政事进攻交趾班师还为贼邀遮力战被
　　创竟为所杀赠上党郡公諡忠定】
　　【明】樊镇【考城人赋性刚直博通经史洪武中登进士第授监察御史振饬风纪有能声厯官山西右布
　　政使所至亷榦勤敏大得时誉】
　　樊敬【字守一郓城人洪武进士授春坊司谏改行人司副陞鸿胪寺丞永乐中厯左通政征沙漠督
　　抚运特命镇守济寜以行军司马行事陞刑部左侍郎】
　　樊士信【应城人洪武乙丑进士以兵部主事守淮河北兵南下士信御之力不能支遂死之靖难
　　后夷其族族竟灭云】
　　樊继【洪武中知兴国州亷介公平州南有虎患祷于城隍数日两虎自鬭死州西有湖隄壊捐俸劝
　　民筑成之兴学校毁淫祠劝民丧祭用文公礼民多化焉】
　　樊瑾【字公瑾南昌人景泰中知绩溪调彭山时松潘酋民作乱中丞夏埙以瑾识天文知兵畧举叅戎事尝出师见黒云气起自西方谓敌有伏兵宜防之指画发纵徃无不利事闻陞兵备佥事】
　　樊莹【字廷璧常山人天顺进士厯官南京刑部尚书宦瑾奏夺职寻复卒赠太子少保諡清简公明
　　习律令洁已好修侃侃自树立交游稀寡人皆敬而畏之】
　　樊瑀【直文安人治元年由进士知浙州毅然以古良牧自期待亷能寛慈政平讼理由创邑以
　　来兴利之多泽遗之深未有逾瑀者】
　　樊继祖【郓城人正徳进士厯官都御史】
　　樊景麟【新繁人嘉靖初知汉阳府鲠介不阿政尚纲纪尤加志穷民勤恤备至水啮城堵词讼役计日借工随城敛石时与家僮移巨石于署前转运江岸以身先民以节财费至今称颂其徳】
　　樊鹏【字少南信阳州人嘉靖丙戌进士官至按察佥事尝师何仲黙为诗文有声称所着有樊氏集
　　千卷】
　　樊献科【处州人丁未进士任太仆寺少卿】
　　言【汝南】
　　【周】言偃【呉人北学于中国受业孔子在文学科为武城牢以礼乐为教知灭明之贤而取之为圣门髙
　　弟】
　　【汉】言宫【上虞令】
　　【南北】言翰【宋青冀刺史兄坦代之】
　　【明】言芳【字时荣山东都平人成化进士守广平纯谨有执自奉甚约食服毎甘麄粝政举民懐不畏权
　　贵】
　　言震【余姚人成化举人】
　　昆【已姓夏诸侯昆吾之后】
　　【周】昆辨【齐人见战国策】
　　奔
　　【宋】奔衎【安福人咸淳进士】
　　敦【陈留姞姓之后又云秦史敦之后】
　　【周】敦洽【卫丑人】
　　【汉】敦倚【急就章】
　　敦昌【农人】
　　【晋】敦道徽【名鉴】
　　【明】敦铎【滁州人宣徳中保定府推官】
　　屯【浑沌氏之后去水为屯望出巴郡】
　　【汉】屯莫【巴都人太山太守】
　　屯度【法部尚书】
　　贲【音奔县城征音县贲父之后望出汝南又音肥周】贲浦【鲁人见风俗通】
　　【汉】贲光【郎中】
</div>
    <div class="pagination">
<a href="万姓统谱_page88.html">上一页</a><span>...</span><a href="万姓统谱_page84.html">84</a><a href="万姓统谱_page85.html">85</a><a href="万姓统谱_page86.html">86</a><a href="万姓统谱_page87.html">87</a><a href="万姓统谱_page88.html">88</a><span class="current-page">89</span><a href="万姓统谱_page90.html">90</a><a href="万姓统谱_page91.html">91</a><a href="万姓统谱_page92.html">92</a><a href="万姓统谱_page93.html">93</a><a href="万姓统谱_page94.html">94</a><span>...</span><a href="万姓统谱_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
