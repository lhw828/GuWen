<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 527 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 527 页/共 1019 页</h1>
    <div class="content">　　黄滩【王令金山寺诗日暮海门飞白鸟潮回步见丨丨】
　　黄龛【水经注峡中有瞿塘丨丨二滩夏水廻复沿泝所忌】
　　黄沱【楚辞凌丨丨而下低兮思还流而复返注丨丨江名也】
　　黄渡【顾彧竹枝词见黄浦下】
　　黄田【宋史河渠志知常州章冲奏常州东北曰深港利港丨丨港夏港五斗港皆古人开导以为溉田无穷之利者也】
　　黄泉【汉书律歴志律有形有色色上黄五色莫盛焉故阳气施种于丨丨孳萌万物为六气元也以黄色名元气　淮南子丨丨之埃上为黄云　沈佺期哭道士刘无得诗缩地丨丨出升天白日飞　邵谒妓女诗地若许人穷丨丨深无水】
　　黄潦【晋书束晳传云雨生于畚臿多稌生于决泄不必望朝隮而丨丨臻禜山川而霖雨息】黄潭【宋之问有桂州丨丨舜祠诗】
　　黄液【太清神仙众经要畧黄龙防之黄气绕之丨丨调之】
　　黄淤【陈师道诗乞我丨丨十里秋　吴莱去嵗留杭徳兴傅子建梦得句云鼋鼍沧海赋龙马赤文书间以语予及其乡人董与几山空嵗晚恍然有懐续此寄董诗列衣腾朔漠胶道入丨丨】
　　黄随【左传楚子合诸侯于沈鹿丨丨不防使防章让丨楚子伐丨军于汉淮之间】
　　黄隋【唐书五行志神功元年丨丨等州旱】
　　黄腄【史记秦始皇纪乃并勃海以东过丨丨穷成山】
　　黄锤【史记孝武帝纪李少君病死天子以为化去不死也而使丨丨史寛受其方】
　　黄鄂【唐书杨行密传全忠谕马殷成汭雷满合兵攻行密汭满犹豫汭恶殷事全忠掠其境满来结好行密壁丨丨间】
　　黄袁【陆游南唐书刘仁赡畧通儒术好兵书有名于国中事烈祖歴丨丨二州刺史】
　　黄父【春秋昭公二十有五年夏叔诣防晋赵鞅宋乐大心衞北宫喜郑游吉曹人邾人滕人薛人小邾人于丨丨左传夏防于丨丨谋王室也公羊传陆徳明音释父音甫　又如字宋史黄榦传舒人徳之相谓曰不残于宼不蹈于水生汝者丨丨也　神异经丨丨以雾露为浆】
　　黄陵【水经注湘水又北迳丨丨亭西又合丨丨水口其水上承太湖湖水西流迳二妃庙南世谓之丨丨庙也　崔融则天皇后挽歌紫殿金铺涩丨丨玉座深李商隐哭刘司户蕡诗去年相送地春雪满丨丨叚成式哭李羣玉诗曽话丨丨事今为白日催　李逺丨丨庙词丨丨庙前莎草春丨丨女儿茜裙新　郑谷鹧鸪诗雨昏青草湖邉过花落丨丨庙里啼　曹松诗神鵶乱噪丨丨近候雁斜沉梦泽空　曹文湘江诗鹧鸪一声在何许丨丨庙前烟霭深　齐已詶洞庭陈秀才诗青草湖云阔丨丨庙木深】
　　黄安【晋书地理志梓潼郡有丨丨县　又洞冥记丨丨代郡人也为代郡卒执鞭懐荆而读书画地以记数日久地成池矣常服朱砂举体皆赤冬不着裘坐一神行即负以趋人谓丨丨万嵗矣】
　　黄邮【水经注棘水经新野县歴丨丨聚】
　　黄盘【许棠下黄耳盘诗独下丨丨路多虞部落连】
　　黄州【隋书地理志永安郡后齐置衡州开皇五年改曰丨丨　宋史王禹偁传咸平初出知丨丨尝作三黜赋见志　又苏轼传以丨丨团练副使安置轼与田夫野老相从溪山间筑室于东坡自号东坡居士　苏轼孟震同游僧舍诗忽见东平孟君子梦中相对説丨丨　陆游丨丨诗万里羁愁添白髪一帆寒日过丨丨】黄县【张协七命莱黄注汉书东莱郡有丨丨　蔡邕有陈留太守行小丨丨颂】
　　黄乡【水经注黄沟县故阳武之东丨丨也故水以名县沛公起兵野战丧王妣于丨丨】
　　黄图【南史江子一传续丨丨及班固九品并辞赋文章数十篇行于世　隋书经籍志丨丨一卷记三辅宫观陵庙明堂辟雍郊畤等事　骆宾王登楼思京诗白云乡思逺丨丨归路难　贺敱奉和九月九日应制诗见素籥下　杜甫哭韦之晋诗台阁丨丨里簪裾紫盖邉】
　　黄徼【宋书沈庆之传山髙路险暑雨方盛乃置东冈蜀山宜民西砦丨丨上夌六戍而还】
　　黄支【汉书平帝纪丨丨国献犀牛注丨丨在日南之南去京师三万里又地理志自夫甘都卢国船行可二月余有丨丨国民俗畧与珠厓相类　班固西都赋西郊则有上林禁苑其中有丨丨之犀条支之乌逾昆仑絶巨海殊方异类至于三万里　庾信华林园马射赋乌弋丨丨騐东风而受吏】
　　黄焙【文献通考宋兴产银五十一塲汀洲则丨丨龙门寳安】
　　黄富【文献通考道州则丨丨产锡九塲】
　　黄平【文献通考产铁二十务处平则上平符竹丨丨青堂】
　　黄焕【文献通考宁宗嘉定六年臣僚言产铜之地莫盛于东南如括苍之铜廊南算孟春丨丨峯长拔殿山炉头山庄等处多系铜银共产为利甚博】
　　黄宫【史记封禅书三神山在勃海中丨金银为丨阙苏轼诗丨丨气应才满月　又旦起理髪诗安眠海自运浩浩朝丨丨注道家以脐下为丹田脑顶为丨丨】
　　黄阙【参同契旁有垣阙者七窍旁罗于外而洞房丨丨皆在其前也】
　　黄闼【后汉书百官志注禁门曰丨丨以中人主之故曰黄门令　通典门下侍郎秦官有黄门侍郎汉因之凡禁门丨丨故号黄门其官给事于丨丨之内故曰黄门侍郎　张宪投赠周元帅诗紫枢虚上座丨丨待清朝】
　　黄闱【李商隐为崔从事寄尚书彭城公启晓趋清禁则琼树一枝夜直丨丨则金釭二等】
　　黄屋【史记项羽纪项王急围荥阳汉将纪信乘丨丨车传左纛曰汉王降　后汉书王充传论戴丨丨服絺衣丰薄不齐而致化则一　薛道衡老氏碑在青蒲之上常若乘奔处丨丨之下无忘夕惕　郭璞南郊赋列五幡于一元兮靡日月乎丨丨　谢灵运从游京口北固应诏诗玉玺戒诚信丨丨示崇髙　张九龄奉和圣制赐诸州刺史以题座右诗毎劳苍生念不以丨丨尊　白居易送东都留守令狐尚书诗翠华丨丨未东廵碧落青嵩付大臣　马戴下第寄友人诗圣主尊丨丨何人荐白衣】
　　黄门【汉书元帝纪罢丨丨乘舆狗马　又西域传论蒲梢龙文鱼目汗血之马充于丨丨　后汉书百官志丨丨侍郎六百石掌侍从左右给事中闗通中外又丨丨令一人六百石宦者主省中诸宦者中丨丨冗从仆射一人六百石宦者主中丨丨冗从中丨丨比百石宦者后増比三百石　又祭遵传隗嚣破帝东归过汧幸遵营劳飨士卒作丨丨武乐良夜乃罢　唐书百官志龙朔二年改丨丨侍郎曰东台侍郎天宝元年曰门下侍郎　通典见黄闼下　张说侍射诗序开元之初季冬其望天子始御北阙朝羽林军礼修事厥后二日乃命紫微丨丨九卿六事与熊罴之将爪牙之臣合宴焉　李商隐献钜鹿公启闻郢中之白雪媿列千人比齐日之丨丨慙非八米　杜甫丽人行丨丨飞鞚不动尘御防络绎送八珍　温庭筠题王相林亭诗朱户雀罗设丨丨驭骑来】
　　黄阁【后汉书百官志太尉府丨丨主簿录省众事　汉旧仪丞相聼事门曰丨丨不敢洞开朱门以别于人主故以黄涂之谓之丨丨　通典陈三公之制开丨丨防事置鸱吻北齐三公府三门当中门丨丨设内屏丨丨主簿掌阁下威仪　杜甫奉赠严八阁老诗扈圣登丨丨明公独妙年　韩翃奉送王相公赴幽州廵邉诗丨丨开帷幄丹墀侍冕旒　钱起送张员外出牧岳州诗自怜丨丨知音在不厌彤襜出守频　白居易题赠郑秘书徴君石沟溪隐居诗赤城别松乔丨丨交防龙　姚合饯西蜀相公诗青城方眷恋丨丨竟从容卢延让逢友人赴阙诗吏开丨丨排班处民拥青门看入时　徐右省仆射相公贻长句诗铺陈政事留丨丨偃息神机在素琴】
　　黄房【卢照邻玉真观主黎君碑同赤城之建标有丨丨之真构　韦渠牟步虚词上界有丨丨仙家道路长　陆蒙袭羙以纱巾见恵诗知有芙蓉留自戴欲峩烟雾访丨丨】
　　黄扉【旧唐书郭承嘏传开成元年出为华州刺史给事中卢载封还诏书文宗谓宰臣曰承嘏久在丨丨欲优其禄俸暂令防问近闗而谏列拜章惜其称职甚羙事也乃复为给事中　诗话宋朝状元入相者吕蒙正王曽李廸宋庠石杨休诗曰皇朝四十三龙首身到丨丨止四人　苏颋刑部尚书韦抗碑东密丨丨右严青闼　洪迈贺许给事启葳防豹尾方看翠驾之常从突兀龙头又喜丨丨之身到　骆宾主帝京篇朱邸抗平台丨丨通戚里　宋之问和姚给事寓直诗宠就丨丨日威回白简霜　李益和武相公郊居诗丨丨晚下禁垣钟归坐南闱山万重　姚合送崔郎中赴常州诗贵是鸰原在紫微荣逢知己领丨丨】
　　黄堂【后汉书郭丹传太守杜诗请为功曹丹荐乡人长者自代而去诗乃叹曰昔明王兴化卿士让位今功曹椎贤可谓至徳敕以丹事编署丨丨以为后法水经注相县宋恭公所都国府园中犹有伯姬丨丨基演繁露鸡陂之侧即春申君之子假君所居之地也以数失火故涂以雄黄遂名丨丨　湘素杂记天子曰】
　　【黄闼三公曰黄阁给事舍人曰黄扉太守曰丨丨】
　　黄秘【王俊龙徳太一宫记大启丨丨欲俾都人士咸得肃心注目以祈福厘　李长民广汴赋戊戌之冬太乙次于丨丨之庭】
　　黄台【穆天子传天子南游丨丨之丘猎于萍泽　邺侯外传泌为肃宗诵丨丨辞　章懐太子丨丨爪辞种丨丨下熟子离离】
　　黄亭【春秋以王猛居于皇注河南巩县西南有丨丨朱子诗他年空忆今年事却说丨丨共惘然】黄楼【宋史王素传素子巩有隽才长于诗从苏轼游轼守徐州巩往访之与客游泗水登魋山吹笛饮酒乘月而归轼待之于丨丨上谓巩曰李太白死世无此乐三百年矣　秦观丨丨赋序太守苏公守彭城之明年既治河决之变民以更生又因修缮其城作丨丨于东门之上以为水受制于土而土之色黄故取名焉苏轼百步洪诗我时羽服丨丨上坐见织女初斜河又九日丨丨诗丨丨新成壁未干青荷已落霜初杀晁冲之再至徐州诗南寻白门傍山麓西望丨丨行水滨　元好问诗文星映朱邸胜槩减丨丨】黄庐【陆云寒蝉赋饰丨丨之多士光皇帝之侍人】
　　黄巷【潘岳西征赋发阌乡而警防愬丨丨而济潼注河自闗北东流水侧有丨丨坂】
　　黄园【杨万里和仲良催防丨才叔秀才南丨牡丹诗山城春事无多子可缓丨丨防牡丹】
　　黄坛【隋书礼志后齐五郊迎气为坛各于四郊又为丨丨于未地祀天帝及配帝五官之神　叚成式哭房处士诗独上丨丨几度盟印开龙渥喜丹成】
　　黄桥【晋书齐王冏传赵王伦遣其将闾和张孙辅出堮坂与冏交战冏军失利坚垒自守防成都军破伦众于丨丨冏乃出军攻和等大破之】
　　黄梁【庄子吕梁注吕梁河水有石絶处也今西阿离石西有此县絶世谓之丨丨】
　　黄墙【神异经东南有宫以丨石为丨以黄牓碧镂题曰天地少男之宫西北有宫以丨铜为丨题曰地皇之宫】
　　黄家【魏志文帝纪注太微中黄帝坐常明而赤帝坐常不见以为丨丨兴而赤家衰　姚燧诗丨丨亚父更痴絶漫向麟史求何年】
　　黄姓【文献通考苏禄者突骑施别种也开元三年制授左羽林衞大将军金方道经略大使有大首领莫贺达干都摩度两部落为强盛百姓又分为丨丨黒姓两种互相猜阻莫贺达干攻苏勒杀之都摩度立苏禄之子吐火仙为可汗与莫贺达干自相攻击莫贺达干遣使告安西都防盖嘉运率兵讨之擒吐火仙二十七年率将士诣阙献俘上御花萼楼以宴之丨丨黒姓自相屠杀各遣使降附至徳后中国多故不暇治也】黄圜【史记天官书五星色丨丨则吉】
　　黄羲【陆机防秀才文夫穷神知化才之尽称备物致用功之极目以之为政则丨丨之规可踵以之革乱则元古之风可绍】
　　黄农【史记伯夷传丨丨虞夏忽焉没兮】
　　黄炎【后汉书马融传自丨丨之前传道罔记三五以来越可略闻　江淹遂古篇河洛交战宁深渊兮丨丨共鬬涿鹿川兮】
　　黄轩【旧唐书礼仪志丨丨御歴朝万方于合宫丹陵握符咨四岳于衢室　李峤见御书表究丨丨鸟迹之巧殚紫府结空之势　张衡东京赋登封降禅则徳齐乎丨丨　唐明皇赐张说等诗赤帝收三杰丨丨举二臣　杨炯昊天观诗丨丨若有问三月住崆峒】
　　黄唐【汉书叙传自昔丨丨经畧万国变定东西疆理南北　晋书夏侯湛传稽古则逾丨丨经纬则越虞夏　又卫恒传四体书势逺而望之若翔风厉水清波漪涟就而察之有若自然信丨丨之遗迹为六艺之范先　文心雕龙丨丨淳而质虞夏质而辨商周丽而雅班固答賔戏基隆于羲农规广于丨丨　陆机五等诸侯论五等之制始于丨丨　梁元帝和刘尚书侍五明集诗丨丨慙懋实子姒恧嘉声】
　　黄虞【夏竦表纵观唐汉之大猷备举丨丨之故实　萧頴士过河滨和文学张志尹诗慷慨懐丨丨化理何由臻】
　　黄姚【宋书符瑞志河渚有五老游焉相谓曰河图将来告帝以期知我者重瞳丨丨五老因飞为流星上入昴】
　　黄老【史记申不害传学本丨丨而主刑名　又儒林传田蚡为相黜丨丨刑名百家之言　汉书窦田灌韩传窦太后好丨丨言而婴蚡赵绾等务隆椎儒术贬道家言是以窦太后滋不悦　后汉书桓帝纪永夀九年祠丨丨于濯龙宫　又矫慎传慎少学丨丨隠遁山谷因穴为室　魏志管宁传陶丘孟观等荐宁曰娱心丨丨游志六艺升堂入室究其阃奥　卢藏用陈子昂别传子昂年晚爱丨丨之言　琴曲谱录丨丨吟中古琴弄名　韩愈原道周道衰孔子没火于秦丨丨于汉佛于晋宋齐梁魏隋之间　宋之问始安秋日诗世业事丨丨妙年孤隠沦　贾至君山诗湘中老人读丨丨手援紫藟坐碧草　姚合寄綘州李使君诗心期在丨丨家事是功勲】
　　黄绮【南史阮孝绪传周徳虽兴夷齐不厌薇蕨汉道方盛丨丨无闷山林　庾阐闲居赋丨丨结其云楼陶渊明桃花源诗丨丨之商山伊人亦云逝　王维送李太守赴上洛诗若见西山爽应知丨丨心　李白】
　　【东武吟书此谢知己吾从丨丨翁　令狐楚将赴洛下诗许随丨丨軰闲唱紫芝歌　白居易詶皇甫賔客诗元宴家风丨丨身深居髙卧养精神　皎然答郑方囘诗通隠嘉丨丨髙儒重荀孟　又元史礼乐志琴十三弦三弦五九者各二俱以丨丨夹囊贮之】
　　黄韩【汉书地理志南阳好商贾召父富以本业颍川好争讼分异丨丨化以笃厚　又后山诗话学者先丨后丨不由丨丨而为老杜则失之拙易】
　　黄利【史记匈奴传冒顿与韩王信之将王丨赵丨期而丨丨兵又不来疑其与汉有谋】
　　黄龚【范仲淹诗卓茂继丨丨虞集诗台阁起丨丨】
　　黄陆【李峤奉和幸韦嗣立山庄诗石磴平丨丨烟栖半紫虚】
　　黄何【江淹镜论语成贾郑之雄理考丨丨之壮思】
　　黄魏【陈师道和黄充实诗学诗有新功丨丨共推激自注生与魏衍黄预游】
　　黄陈【杨万里和张功父梅诗诗要与梅花巧鬬新恨无诗句敌丨丨注谓丨山谷丨后山】
　　黄人【宋书符瑞志汉中平二年洛阳民譌言虎贲寺有丨丨观者日数万道路断絶　李程日五色诗既分羲和之职自契丨丨之守　唐僚日中乌诗俯丨丨而更助金光映王字而偏疑鸟迹　严维有丨丨守日赋　滕迈有二丨丨守日赋】
　　黄帝【易系辞传丨丨尧舜垂衣裳而天下治　礼记月令中央土其日戊己其帝丨丨　史记五帝纪丨丨者少典之子姓公孙名曰轩辕有土徳之瑞故曰丨丨　庄子长梧子曰是丨丨之所聼荧也　杜甫游西岳赋丨丨颛顼乘龙游乎四海发轫匝乎六合　刘沧过铸鼎原诗丨丨修真万国朝鼎成龙驾上丹霄　项斯小古镜诗宫中照丨丨曽得化为仙　吕岩七言诗如来车后随金鼔丨丨旂旁戴铁冠　又汉书魏相传中央之神丨丨乘坤艮执绳司下土　晋书天文志丨丨坐在太微中含枢纽之神也】
　　黄祖【搜神记庐江龙舒县有一大树时久旱屯长共相谓曰彼树常有黄气或有灵神可以祈雨因以酒脯往亭中有寡妇李宪者夜起室中忽见一妇人着绣衣自称曰我树神丨丨也朝来父老皆欲祈雨吾已求之于帝明日日中大雨至期果雨　又李羣玉汉阳春晓诗遐思祢衡才令人怨丨丨　罗隐句一个祢衡留不得思量丨丨谩英雄】
　　黄子【灵澈题李尊师堂诗真人是丨丨玉堂生紫芝李商隠宫中曲赚得羊车来低扇遮丨丨　又苏轼以丨丨木柱杖为子由生日之夀诗海南无佳植野果名丨丨　又博物志见黄脂下】
　　黄公【西京杂记见赤刀下　世説王濬冲经丨丨酒垆下过顾谓后车客吾昔与嵇叔夜阮嗣宗共酣饮于此今日视此虽近邈若江河　张衡西京赋东海丨丨赤刀粤祝冀厌白虎卒不能救挟邪作蛊于是不售李峤桥诗乌鹊填应满丨丨去不归　张谓湖上对酒行茱萸湾头归路赊愿君且宿丨丨家　白居易答】
　　【崔十八诗劳将白叟比丨丨今古由来事不同　李九龄宿张正字别业诗此时谁念孤吟客唯有丨丨一帙书　灵一题丨丨陶翰别业诗丨丨石上三芝秀陶令门前五柳春　苏轼次韵范淳父送秦少章诗赋诗如卷阿句法本丨丨注谓鲁直也　林逋秋日湖西晚归诗水痕秋落蟹螯肥闲过丨丨酒舍归　又苏轼书普慈长老壁诗久叅白足知禅味苦厌丨丨聒醉眠注丨丨黄鸟也】
　　黄母【傅休奕潜通赋丨丨化而为鼋兮鲧殛变而成熊】
　　黄婆【参同契注婴儿心血姹女肾丨丨脾中涎吕岩诗九盏水中煎赤子一轮火内养丨丨】黄媪【范成大问天医赋臣欲过门而大嚼丨丨推臣以避席　陈造诗食神丨丨喜欲颠】
　　黄令【汉书京房传事梁人焦延夀延夀字赣赣贫贱好学学既成为郡史察举补小丨丨爱飬吏民化行县中　元稹黄明府诗少年曽痛饮丨丨苦飞觥】
　　黄丞【元稹黄明府诗序小年曽于解县连月饮酒予尝为觥录事曽于窦少府防中有一人后至频犯语令连飞十二觥不胜其困逃席而去醒后问人前虞乡丨丨也此后絶不复知元和四年三月予奉使东川十六日至褒城东数里遥望驿亭前有大池楼榭甚盛逡廵有黄明府见迎瞻其形容髣髴似识问其前衔即曩时之逃席丨丨也説向前事黄生惘然而寤因馈酒一槽檥舟请予同载予不免其意与之尽欢感今懐古作黄明府诗云】
　　黄奴【南史陈纪后主讳叔宝字元秀小字丨丨宣帝嫡长子也】
　　黄耉【诗乐只君子遐不丨丨疏丨老人发白复黄也丨面冻棃色如浮垢　汉书师丹传丹经为世儒宗徳为国丨丨　北史魏孝文纪诏国老丨丨以上假中散大夫　论衡人少则肤白老则肤黒黒久则黯若有垢矣髪黄而肤为垢故礼曰丨丨无疆　曹植上责躬诗表自分丨丨永无执珪之望】
　　黄童【后汉书黄香传香字文彊京师号曰天下无双江夏丨丨　皎然咏数探得七诗邹子谭天嵗丨丨对日年　又韩愈元和圣徳诗卿士庶人丨丨白叟踊跃欢呀失喜噎欧　又吕严诗若人寻得水中火有一丨丨上太微】
　　黄小【唐书食货志诏民三嵗以下为丨十嵗以下为丨二十以下为中】
　　黄皇【汉书王莽传改定安太后号曰丨丨室主絶之于汉也】
　　黄天【后汉书灵帝纪中平元年钜鹿人张角自称丨丨宋书符瑞志中平元年黄巾贼起云丨丨当立北魏氏依刘向自序土徳之符也】
　　黄神【柳宗元游黄溪记黄溪距州治七十里由东屯南行六百步至丨丨祠】
　　黄魔【袁循修丨丨神庙记兰陵公梦神人赤髪碧眸曰我丨丨神居紫极之隅将祐助明公出于北境】黄浪【白獭髓开禧初权臣将用事之日以所赐南城新城防诸朝士席间分题各赋春景以都城外土物为题时一朝士姓俞分得游春丨丨诗俞即赋曰两脚梢空欲弄春一人头上又安人不知终入儿童手筋骨翻为陌上尘嘉定戊辰邉警之变果然自注都城春间河邉以泥制黄土偶谓之土宜】
　　黄胖【白獭髓注游春丨丨起于金明池有杏花园游人取其黄土戏捏为人形耳】
　　黄贼【唐书五行志见黄米下　贯休闻前王使君在泽潞居诗注东阳古者相传有记云刺史满一百即有好刺史来后有大宼至使君来正当一百人两年后果有丨丨来公避地逺去】
　　黄歇【张华游侠篇丨丨北适秦太子还入荆美哉游侠士何以尚四卿】
　　黄霸【杜牧寄唐州李玭尚书诗先揖耿弇声寂寂今看丨丨事摐摐　路贯和元常侍除浙东诗谢安致理逾三载丨丨清声彻九重】
　　黄琼【韦嗣立詶崔光禄述懐诗洛阳推贾谊江夏贵丨丨】
　　黄筌【画苑时人为丨丨语云丨丨画鹤薛稷减价　梅尧臣观画诗李成山水晓景移丨丨花竹雀拥枝徐光溥题黄居寀秋山图诗天与丨丨艺竒絶笔精廻感重瞳悦】
　　黄睎【宋史隐逸传丨丨建安人自号赘隅子着歔欷琐微论十卷以为赘隅者枿物之名歔欷者叹声琐微者述辞也石介在太学遣诸生以礼聘召睎走匿邻家不出　苏辙次韵讲律李司理见赠诗强将羔雁聘丨丨破褐疎巾倚夕晖】
　　黄宪【皎然送顾处士歌人中丨丨与顔子物表孤髙将片云】
　　黄九【志林山谷和茶诗云曲几团蒲聼煮汤煎成车声绕羊肠东坡云丨丨恁地怎得不穷　臆乘少游称后山为陈三山谷为丨丨】
　　黄巢【唐书五行志中和初童謡曰丨丨走泰山东死在翁家翁】
　　黄灵【汉书郊祀志分羣神以类相从为五部兆天坠之别神中央帝丨丨后土畤及日庙北辰北斗填星中宿中宫于长安城之未坠兆　王勃乾元殿颂鹏霄上廓琼都开紫帝之庭鳌纪下清珍野辟丨丨之馆范仲淹明堂赋苍牙开极丨丨耀徳巢穴以革栋字以植】
　　黄真【云笈七籖见黄景下】
　　黄祚【陆机答贾长渊诗天厌霸徳丨丨告衅】
　　黄歴【卢照隣中和乐章炎图丧宝丨丨开璿祖武类帝宗文配天】
</div>
    <div class="pagination">
<a href="御定骈字类编_page526.html">上一页</a><span>...</span><a href="御定骈字类编_page522.html">522</a><a href="御定骈字类编_page523.html">523</a><a href="御定骈字类编_page524.html">524</a><a href="御定骈字类编_page525.html">525</a><a href="御定骈字类编_page526.html">526</a><span class="current-page">527</span><a href="御定骈字类编_page528.html">528</a><a href="御定骈字类编_page529.html">529</a><a href="御定骈字类编_page530.html">530</a><a href="御定骈字类编_page531.html">531</a><a href="御定骈字类编_page532.html">532</a><span>...</span><a href="御定骈字类编_page528.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
