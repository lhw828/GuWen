<!DOCTYPE html>
<html>
<head>
    <meta charset="UTF-8">
    <title>玉海 - 第 99 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 99 页/共 284 页</h1>
    <div class="content">　　独孤及撰唐兴百三十有八载春正月请増明号二月乙酉朝太清宫丙戌享太庙丁亥朝羣臣于蓬莱前殿展礼奉防防受大号穆穆閟宫敷时绎思天有成命孝孙受之铺衍下土报功神只我瑞如山我福孔夷诞受鸿名载扬缉熈风动云行雨飞露垂恭已南面无为之师永锡多祜万寿无期
　　唐中兴颂
　　文粹元结作大唐中兴颂曰天宝四年安禄山陷洛阳明年陷长安天子幸蜀太子即位于灵武明年皇帝移军凤翔其年复两京于戱前代帝王有盛德大业者必见于歌颂今若歌颂大业刻之金石非老于文学者其谁宜为颂曰噫嘻前朝孽臣奸骄为昏为妖边将骋兵毒乱国经羣生失宁大驾南巡百寮窜身奉贼称臣天将昌唐繄睨我皇匹马北方独立一呼千麾万旟戎卒前驱我师其东储皇抚戎荡攘羣防复服指期曾不逾时有国无之事有至难宗庙再安二圣重驩地辟天开蠲除妖灾瑞庆大来盛德之兴山高日升万福是膺能令大君声容沄沄不在斯文湘江东西中直浯溪石崖天齐可磨可镌刋此颂焉何千万年【金石录顔真卿正书大厯六年六月】杨炎作凤翔出师纪功颂
　　唐太阶颂
　　文粹梁肃邺侯李泌文集序至德初宣皇以元良受禅公则献太阶颂昭纂尧之道
　　唐无疆颂
　　李华述列圣为无疆颂高祖【元】太宗【烈】高宗【康】中宗【兴】睿宗【德】宗【文】肃宗【孝】今上【昭】
　　唐亲政颂
　　吕温皇帝亲庶政颂天道福谦我则奉天人生在勤我则率先求人之瘼思国之经年亦丰止御膳不馨夜如何其皇寝未宁偃武修文大和氤氲海不扬波天无纎氛鸟章之长椎髻之君会朝明庭其从如云
　　唐新罗织锦颂
　　见内附类
　　唐骠国献乐颂
　　开州刺史唐次
　　开宝圣功颂
　　太祖克泽潞下维扬湖湘得荆渚收劒南取岭表及平江左武功震耀开宝九年【丙子嵗】正月【戊辰朔】受朝乾元殿降王在列声明大备知制诰扈蒙上圣功颂以述其事赫矣昌运巍乎成功大荒夷夏高格旻穹始肃禋祀苍璧黄琮爰命将帅玈矢彤弓乃定湘楚乃服巴卭乃平岭表乃殄江东四隩旣宅八表攸同皇明所被如日之融帝业之盛如岳之崇六合之内其乐邕邕万方之外其来憧憧慕我庆泽熙我薫风阙里诸彦康衢游童咸歌大化悉愿东封耀德如是储休永隆臣作颂播告寰中诏襃之【本传】
　　开宝武功仁德颂
　　二年十一月壬戌太常博士董淳进
　　太平兴国南郊颂
　　三年王操献南郊颂称防十一月己酉以为太子中允
　　太平兴国平晋颂
　　四年五月甲申太原平直史馆宋白从征因献平晋颂太平兴国初刁衎撰圣德颂
　　端拱圣德颂
　　梁鼎端拱初献圣德徽号颂万余言
　　端拱秘阁颂
　　端拱初新建秘阁命中书试崔遵度作颂一首擢著作佐郎　太宗议封禅赵孚上封禅颂
　　咸平幸太学颂
　　刘锴咸平二年擢进士第尝献幸太学颂真宗中夜观书得锴颂颇嘉赏之出以示辅臣召试直史馆
　　景德五颂
　　夏竦进平边广文朝陵广农周伯星五颂【并大中祥符颂】　明镐上真宗颂四十六篇诏奬之
　　祥符颂
　　元年正月甲申以钱惟演知制诰献祥符颂故擢之三年一月壬辰直史馆陈靖上祥符超古颂　又夏竦进太中祥符颂
　　祥符河清颂
　　三年十一月庚子陜州灵宝县言黄河清十二月庚戌宝鼎县黄河再清上作七言诗赐近臣毕和集贤校理晏殊上河清颂　宋元嘉中河济清鲍照作河清颂
　　祥符汾阴朝觐坛颂
　　五年三月初命王旦撰祀汾阴坛颂王钦若撰朝觐坛颂陈尧叟撰亲谒后土庙颂庚戌旦等以颂成进邑封
　　天禧惟德动天颂
　　元年十月丁夘集贤校理晏殊以嵗经蝗旱上轸圣虑灾沴已息稼穑大稔献惟德动天颂诏襃之序曰云汉兴咏周宣厉兢业之怀雩场改祈汉明述哀戚之诏雨螽坠地祲孽坐销原菽稆生良苗自熟
　　天禧圣德颂
　　五年五月太常博士郑向上
　　天圣文明颂
　　四年九月一日程戡进文明颂　二年胡宿作烈文即政颂
　　明道借田颂　皇祐明堂颂
　　见借田及明堂类
　　庆厯圣德颂
　　三年四月直讲石介作庆厯圣德颂凡九百六十字言进贤退奸之不易曰明与断
　　宋颂
　　仁宗时石介甫取太祖太宗真宗仁宗功德之尤着见者为宋颂九篇一曰皇祖太祖初用师伐潞州杀李筠伐扬州灭李重进也二曰圣神太祖出师援长沙且假道径遂取荆潭也三曰汤汤太祖收蜀取孟昶也四曰莫丑太祖用周渭之防命潘美取广州也五曰金陵太祖命师取李煜也六曰圣文钱俶以吴越归也七曰六合雷声太宗亲征太原取刘继元也八曰圣武戎犯我疆至于澶渊真宗亲临六师射杀戎首军不得归乞盟请和也九曰明道今皇帝独临轩墀听决万几睿谟圣政赫然日新也惟帝之道与时语黙静则坤阖动则干开十年深宫不有其权今日南面退奸进贤德与辞表里功与文相埒然后奋为宏休摛为英声昭为烈光暐暐晔晔如日之华铿铿訇訇如雷之行畅于无前扬于无上江浸海流天高地厚不有穷尽　张方平为宋颂十五章上下二什天假之什八篇系之先帝日之初升之什七篇系之今上【作于再临轩录士之春】天假先帝封岱荐諡告祖宗也大定祀烈祖也曰嗟祀太宗也报成告上帝上岱宗封也有北北鄙始宾也有谌上帝天锡宝书也祈汾阴祀后土也龙登于天升陪京营祖庙也日之初升上始即政也天监有事南郊也民怀母后佑临御也皇造祀真宗也有浚者泉大袷祖宗也载耜修千亩也成重民政也　宋祁有皇帝神武颂
　　皇祐圣政惟公颂
　　皇祐手诏禁贵戚近习私谒王畴献圣政惟公颂诏奬之遂召试直秘阁
　　嘉祐袷享受厘颂
　　四年十二月十五日磁州防御使承亮上袷享受厘颂诏奬之　梅尧臣袷礼颂圣德诗曰溥哉孝享将事于宁文武卿士冠劒在庭帝入灵宫左撞黄钟升阶置玉日气曈鸿鸿鸿杲杲气驳除扫宿于太宫月星皓皓世滋进恭谢礼成颂　世准进鼎颂【皇祐中】
　　绍兴圣德颂　淳熙中兴圣德颂
　　绍兴十三年十一月一日王仲嶷上绍兴圣德颂诏复职　淳熙七年二月二十七日陈岩肖上中兴圣德颂宣付史馆十年五月文林郎李揆上颂尧赋　孝宗初崔端诗作绍隆圣德诗二百七韵具载二圣传授之盛
　　淳熙明堂颂
　　见明堂
　　文心雕龙昔帝喾之世咸墨为颂以歌九韶自商以下文理允备颂主告神义必纯美【文章流别论曰颂诗之美者也】鲁以公旦次编商人以前王追録斯乃宗庙之正歌非飨防之恒咏也【商颂非以成功告神其体异于周颂鲁颂咏僖公功徳才如变风之美者耳又与商颂异】至于秦政刻文爰颂其徳【见史记】汉之恵景【李思孝景帝颂十五篇】亦有述容若夫子云之表充国【见汉书】孟坚之叙载侯【窦融】仲武之美显宗【傅毅作显宗颂十篇】史岑之述熹后【流别集及集林载史岑和熹邓后颂并序】或拟清庙或范駉那至于班傅之北征西逝变为序引【班固傅毅窦将军北征颂又班固东巡南巡颂】马融之广成上林雅而似赋【见本传】崔瑗文学蔡邕樊渠【瑗南阳文学颂蔡邕京兆樊恵渠颂并见艺文类聚后汉郡国志引蔡邕作樊陵颂】陈思所缀以皇太子为标【皇子生颂见初学记皇太子颂见类聚】陆机积篇唯功臣最显【见文选】原夫颂惟典雅辞必清铄敷写似赋而不入华侈之区敬慎如铭而异乎规戒之域　文章流别论班固为安丰戴侯颂史岑为出师颂和熹邓后颂与鲁颂体意相类扬雄赵充国颂颂而似雅傅毅显宗颂文与周颂相似而杂以风雅之意若马融广成上林之属纯为今赋之体而谓之颂失之远矣



　　玉海卷六十
　　钦定四库全书
　　玉海卷六十一
　　宋　王应麟　撰
　　艺文
　　奏疏　防
　　唐虞之臣敷奏以言秦汉之辅上书称奏奏者进也敷下情进于上也
　　周奏事
　　周礼宰夫掌叙羣吏之治以待诸臣之复万民之逆注复谓于朝廷奏事逆谓上书　太仆掌诸侯之复逆注郑司农云复谓奏事也逆谓受下奏　御仆掌羣吏之逆及庶民之复
　　秦奏事
　　汉志春秋类奏事二十篇秦时大臣奏事及刻石名山文【七国未变古式言事于王皆称上书秦初改书曰奏】
　　汉高帝时奏事
　　高纪五年高起王陵对注臣瓒曰魏相邴奏高帝时奏事有将军臣陵臣起　列周昌尝燕入奏事　田蚡为丞相入奏事语移日　石建奏事上前屏人言切至　公孙朝觐奏事因言国家便宜【见严助传】　汲黯武帝坐武帐黯前奏事　张汤每朝奏事语国家用日旰天子忘食【使儿寛为奏】　萧望之疏令公卿大臣朝见奏事明陈其职
　　汉贾山至言
　　贾山传文帝时言治乱之道借秦为谕名曰至言大槩谓圣主以和顔受諌而兴秦以不闻过失而亡【时孝文二年冬十一月癸夘日食诏举直言极谏通鉴纲目贾山上书附是月】　志儒家贾山八篇
　　汉董仲舒上疏
　　董仲舒传仲舒所着皆明经术之意及上疏条教凡百二十三篇
　　汉地节羣臣封事　汉上封事　唐上封事
　　宣纪地节二年五月上始亲政事而令羣臣得奏封事以知下情五日一听事自丞相以下各奉职奏事以传奏其言　魏相传因许伯奏封事言春秋讥世卿今光死子复为大将军昆弟诸壻据权势在兵官宜损夺其权又故事诸上书皆为二封书其一曰副领尚书者先发其副封所言不善屏去不奏相复因许伯白去副封以防壅蔽诏皆从其议又上封事荐张安世宜尊其位为大将军子延寿领宿衞　萧望之传地节三年京师雨雹望之因上疏拜为谒者时上初即位思进贤良多上书言便宜辄下望之问状高者请丞相御史次者中二千石试事满嵗以状闻下者报闻或罢归田里所白处奏皆可　霍光传霍山领尚书上令吏民得奏封事不闗尚书羣臣进见独往来霍氏恶之【山云旣归第张敞上封事】列传赵充国颂营平守节屡奏封章　葢寛饶奏封事刘更生上封事推春秋灾异以救今事不宜宣泄臣
　　谨重封上【通鉴元帝永光元年】　谷永三上封事然后得召　京房以建昭二年二月朔上封事　王嘉封还诏书奏封事谏　王章奏封事言日食　翼奉上封事又因举直言极谏奏封事　后纪建武以后多因灾异令百寮各上封事【建武十年三月诏百竂上封事其上书不得言圣】　光武二【建武六年十月丁丑以九月丙寅晦日食七年三月以三月癸亥晦日食】明帝一【永平八年十月壬寅晦日食旣诏羣臣极言无讳于是在位者皆上封事言得失帝览章深自引咎以所上班示百官】章帝一【永平十八年十一月甲辰晦日食】和帝一【永元七年四月辛亥朔日食引见公卿问得失令将军大夫御史谒者博士议郎郎官防廷中各言封事】安帝一【建光元年十一月己丑地震】顺帝一【永和元年正月乙卯日变地揺】冲帝一【建康元年九月地震水涌】桓帝二【建和元年四月地震延熹五年正月乙亥地震】灵帝三【建宁元年五月丁未朔日食二年四月雨雹四年二月诏公卿至六百石各上封事】
　　傅郭躬章和元年上封事　刘儒桓帝时灾异求直言儒上封事十条极言得失　蔡邕熹平六年诏羣臣各陈政要邕上封事　晋武帝太康七年正月甲寅朔日食乙卯诏公卿大臣各上封事元帝大兴元年十一月雷雨诏羣公卿士各上封事二年五月大饥十二月大赦并诏百官上封事
　　唐贞观三年六月以旱蝗诏百辟上封事十一年七
　　月以水灾诏百寮上封事【八月甲子魏征奏曰今之封事谤木之流也　又见后诏百官言事】永徽五年正月以旱诏京文武九品已上及朝集使进封事咸亨元年十月命五品已上上封事开元十四年六月以旱命百官及州县长官上封事乾元元年四月诏京官九品已上上封事二年三月诏昔公卿面谏令仆陛奏所以下竭其忠上闻其过两省官十日一上封事直论得失上元二年九月令谏官每月二上封事广德元年七月同二年三月诏曰为政者宣之使言作事者稽之于众上封事者宜令尚书省详议可否大厯八年八月贞元四年正月六年闰四月以旱顺宗即位正月元和十五年二月穆宗即位太和元年正月六月开成元年正月一日并诏上封事
　　汉便宜章奏
　　列传魏相为丞相【地节三年六月】上书谏击匈奴【元康二年】相明易经有师法好观汉故事及便宜章奏以为古今异制方今务在奉行故事而已数条汉兴已来国家便宜行事及贤臣贾谊晁错董仲舒等所言奏请施行之奏故事诏书凡二十三事又数表采易阴阳及明堂月令奏之引高皇帝所述书相国臣何等议孝文帝时以二月施恩惠颇非时节晁错为太子家令奏言其状或有逆贼风雨灾变郡不上相辄奏言之相数陈便宜上纳用焉萧望之宣帝思进贤良多上书言便宜　张敞为京
　　兆朝廷每有大议引古今处便宜公卿皆服天子数从之　杜延年昭帝时吏民上书言便宜有异辄下延年平处复奏　匡衡数陈便宜及朝廷有政议傅经以对
　　汉公卿奏议　将相论议
　　成帝纪賛公卿称职奏议可述　前匈奴传河平元年伊邪莫演言欲降下公卿议议者或言宜如故事受降光禄大夫谷永议郎杜钦以为不如勿受对奏天子从之　刑法志孝文将相皆旧功臣少文多质论议务在寛厚　后祭祀志注东观书曰永平三年八月丁夘公卿奏议世祖庙登歌八佾舞名东平王苍议云云章帝赐苍曰云云公卿议驳今皆并送　舆服志注东观书曰永平二年正月公卿议奏南北郊东平王议曰高祖制长冠入宗庙光武建明堂立辟雍陛下以礼服龙衮祭五帝今祭明堂宗庙圆以法天方以则地服以华文象其物宜天地之礼冕冠裳衣宜如明堂之制【苍传与公卿共议定南北郊冠冕车服制度】　后传陈宠为司空奏议温粹号为任职相　第五伦奏议归于寛厚　宋志侍御史二汉受公卿奏事
　　汉刺史奏事
　　后百官志每州刺史一人诸州常以八月行所部郡国录囚徒考殿最初嵗尽诣京师都奏事中兴但因计吏注胡广曰嵗尽赍所状纳京师名奏事差其远近各有常会东观书曰和帝初张酺上言臣闻王者法天荧惑奏事太微故州牧刺史入奏事所以通下问知外事也数十年以来重其道归烦挠故时止勿奏事今因以为故事臣以为刺史视事满嵗可令奏事如旧典问州中风俗云云　列传薛宣上疏曰方刺史奏事时宜明申敕　翟方进迁朔方刺史再三奏事注师古曰刺史嵗尽辄奏事京师　何武为扬州刺史每奏事至京师武奏事在邸【宋志嵗终则乘传诣京师奏事】　陈遵居长安尝有部刺史奏事过遵　冯野王为上郡太守朔方刺史萧育奏封事荐言野王
　　汉羣臣书四品
　　胡广传文吏试笺奏注汉杂事曰凡羣臣之书通于天子者四品一曰章二曰奏三曰表四曰驳议章者需头称稽首上以闻谢恩陈事诣阙通者也奏者亦需头其京师官但言稽首言下稽首以闻其中有所请若罪法劾案公府送御史台卿校送谒者台也表者不需头上言臣某言下言诚惶诚恐顿首顿首死罪死罪左方下附曰某官臣甲乙上　蔡邕独断叙汉制有疑事公卿百官会议若台阁有正处而独执异意曰驳议其合于上意者文报曰某官某甲议可　文选注谢恩曰章陈事曰表劾验政事曰奏推覆平论有异事进之曰驳兼谓之上书　刘勰曰汉世善驳则应劭为首晋代能议则傅咸为宗
　　汉名臣奏
　　唐志刑法类汉名臣奏二十九卷【隋志三十卷云名臣奏事又有丞相匡衡大司马王鳯奏五卷】陈寿汉名臣奏事三十卷　中兴书目汉名臣奏二卷一卷孔光元寿二年八月奏篇凡三一卷唐林在新莽时奏篇凡十　史记河间献王传注引汉名臣奏杜邺奏【文选注引杜邺奏事】　霍光传注臣瓒案杜延年奏艺文志注引汉名臣奏唐林云云　蔡邕传注引汉
　　名臣奏张文上疏【文选注引应劭等议】　汉名臣奏曰张禹奏曰案令丞相奏事司直持案长史将簿中二千石奏事皆与其丞合
　　汉诸王奏事
　　唐志故事类十卷
　　汉南台奏事
　　唐志刑法类二十二卷【隋志无汉字】　顺帝永建元年九月辛亥初令三公尚书入奏事
　　汉白虎殿对防
　　成纪【兼杜钦等传】建始三年十二月戊申朔日食其夜地震未央宫殿中诏举贤良方正能直言极谏之士杜钦谷永上对皆以为后宫女宠大盛之咎四年夏上尽召直言之士诣白虎殿【殿在未央宫】对防防曰天地之道王者之法六经之义人之行取人之术当世之治各以经对钦永对上皆以其书示后宫【唐志永集五卷】
</div>
    <div class="pagination">
<a href="玉海_page98.html">上一页</a><span>...</span><a href="玉海_page94.html">94</a><a href="玉海_page95.html">95</a><a href="玉海_page96.html">96</a><a href="玉海_page97.html">97</a><a href="玉海_page98.html">98</a><span class="current-page">99</span><a href="玉海_page100.html">100</a><a href="玉海_page101.html">101</a><a href="玉海_page102.html">102</a><a href="玉海_page103.html">103</a><a href="玉海_page104.html">104</a><span>...</span><a href="玉海_page100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
