<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 478 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 478 页/共 1019 页
  </h1>
  <div class="content">
   中流【史记礼书文貌繁情欲省礼之隆也文貌省情欲繁礼之杀也文貌情欲相为内外表里并行而杂礼之丨丨也　汉书贾谊传经制不定是犹度江河亡维楫丨丨而遇风波船必覆矣　又终军传昔武王丨丨未济白鱼入于王舟俯取以燎羣公咸曰休哉今郊祀未见于神祗而获兽以馈此天之所以示飨而上通之符合也　晋书祖逖传帝以逖为豫州刺史渡江丨丨击楫而誓曰祖逖不能清中原而复济者有如大江又张辅传论班固司马迁云良史述事善足以奬劝恶足以监诫人道之常丨丨小事亦无取焉而班皆书】
　　【之不如二也　宋书符瑞志帝禹南廵狩济江丨丨有二黄龙负舟舟人皆惧禹笑曰吾受命于天屈力以养人生性也死命也奚忧龙哉龙于是曵尾而逃　又武帝纪军中多万钧神弩所至莫不摧陷公丨丨蹙之因风水之势贼舰悉泊西岸上军先备火具乃投火焚之烟爓张天贼众大败　齐书州郡志江州鎭寻阳丨丨衿带　陈书章昭达传随侯安都等拒王琳于沌口战于芜湖昭逹乗平虏大舰丨丨而进先锋发拍中于贼舰王琳平昭逹册勲第一　南史齐武帝纪沈攸之事起未得朝廷处分上以丨丨可以待敌即据湓口城为战守备　五代史王彦章传世宗攻寿州围之数重以方舟载礟自淝河丨丨击其城又束巨竹数十万竿上施版屋号为竹龙载甲士以攻之又决其水砦入于淝河攻之百端自正月至于四月不能下　宋史髙宗纪与金国和议成立盟书约以淮水丨丨画疆割唐邓二州畀之　鹖冠子丨丨失船一壶千金　淮南子以一世之度制治天下譬犹客之乗舟丨丨遗其劒遽契其舟防暮薄而求之其不知物类亦甚矣　説苑魏武侯浮西河而下丨丨顾左右曰美哉河山之固也　水经注髙梁河水者出自并州黄河之别源时长岸峻固直截丨丨积石笼以为主遏髙一丈东西长三十丈南北广七十余歩依北岸立水门　神僧传涪州僧无相尝渡水无船乃安鉢丨丨曰汝可自渡便取芭蕉搭水渡之鉢亦归至达岸而去　张载劒阁铭昔在武侯丨丨而喜河山之固见屈呉起洞庭孟门二国不祀兴实由德险亦难恃　摰虞思游赋闻碧鸡之长晨兮吾将往乎西游奥浮蠲于弱水兮泊舳舻于丨丨　左思蜀都赋差鳞次色锦质报章跃涛戏濑丨丨相忘　韦充东风解冻赋自太蔟之气生功因入律悦丨丨而瓦解声若裂缯　苏轼后赤壁赋反而登舟放乎丨丨　汉武帝秋风辞泛楼船兮济汾河横丨丨兮扬素波　魏文帝清河作弦歌发丨丨悲响有余音　庾信和炅法师游昆明池诗半道闻荷气丨丨觉水寒　唐德宗九日絶句丨丨箫鼓诚堪赏讵假横汾发櫂歌　沈佺期三日梨园侍宴诗画鹢丨丨动青龙上苑来　张九龄西江夜行诗外物寂无扰丨丨澹自清　贺知章采莲曲莫言春度芳菲尽别有丨丨采芰荷　丁仙芝渡扬子江诗桂檝丨丨望空波两畔明　王维三月三日曲江侍宴应制诗奉迎从上苑祓禊向丨丨　李白淮隂书怀寄王宗成诗大舶夹双艣丨丨鹅鹳鸣　杜甫渼陂行宛在丨丨渤澥清下归无极终南黑　又寄族弟唐使君诗我能泛丨丨搪突鼍獭嗔　髙适自淇渉黄河途中诗清晨泛丨丨羽族满汀渚　孟浩然冬至后过呉张二子檀溪别业诗外事情都逺丨丨性所便　又与崔二十一游镜湖诗试览镜湖物丨丨到底清　刘长卿岳阳馆中望洞庭湖诗叠浪浮元气丨丨没太阳又重过宣峰寺山房诗西陵潮信满岛屿入丨丨卢纶送永阳崔明府诗鹤唳蒹葭晓丨丨见楚城　羊】
　　【士谔池上构小山咏怀诗见上道下　白居易宿池上诗泉来从絶壑亭敞在丨丨　王损之赋得浊水求珠诗依稀沈极浦想像在丨丨　方干题松江驿诗便向丨丨出太阳兼疑大岸逼浮桑　又早发洞庭诗孤钟鸣大岸片月落丨丨　陆蒙送潮诗潮西来兮又东下日染丨丨兮红洒洒　晁补之赴广陵道中诗急鼓咚咚下泗州却瞻金塔在丨丨　揭傒斯归舟诗大舸丨丨下青山两岸移　张翥登金山吞海亭诗龙伯衣冠藏下府梵王台殿起丨丨　周伯琦渡扬子江泊京口诗万里风涛趋大海两山岩壑障丨丨　虞集赋水木清华亭诗丨丨泛兰枻望彼嘉树林　杨载偕汪侯宴舟中诗丨丨画鹢独翺翔暂勒鸣驺驻岸傍　又渡江寄俞仲连诗舟济大江濆丨丨日欲曛　郑元祐渡江诗见北首下　丁鹤年自咏诗长淮横溃祸非轻坐见丨丨砥柱倾　陈基看潮诗击楫丨丨歌慷慨倚阑斜日鬓飘萧　钱惟善江声诗小海歌阑平楚丨丨日莫犹鸣橹　倪瓒别潘先辈诗挂席丨丨竟东上莫重回首向荆溪】
　　中泉【谢庄孝武宣贵妃诔重扃闭兮灯已黯丨丨寂兮此夜深】
　　中池【黄庭内景经丨丨内神服赤珠注胆为丨丨舌下为华池小腹胞为玉池亦三池之通名　又外景经赤神之子丨丨立下有长城元谷邑沈约咏芙蓉诗丨丨所以緑待我泛红光】
　　中塘【水经注湖水又东迳右塘穴北为丨丨　陆机鼈赋朝戏兰渚夕息丨丨】
　　中洲【宋书天文志咸和六年正月丙辰月入南斗占曰有兵一曰有大赦是月胡贼杀畧娄武进二县民于是遣戍丨丨　又夷蛮传南夷西南夷大抵在交州之南及西南居大海丨丨上相去或三五千里逺者二三万里乗舶举帆道里不可详知　明一统志丨丨在郴州郴江中废太平寺前上有尧舜禹汤庙水涨则洲浮古谶云沙洲生到太平前郴州出状元　金丹叅同契分章注太乙乃召移居丨丨功满上升膺箓受图屈原九歌君不行兮夷犹蹇谁留兮丨丨　刘向九叹搴薜荔于山野兮采撚支于丨丨　应玚灵河赋渉津洛之坂泉播九道之丨丨　沈奎烟雨楼赋命舟师以进渉兮遂扬舲于丨丨　魏文帝善哉行离鸟夕宿在彼丨丨延颈鼓翼悲鸣相求　嵇康赠秀才入军诗朝游髙原夕宿丨丨　沈约湘夫人诗捐玦置澧浦解佩寄丨丨　徐延夀南州行见西边下　李白捣衣篇万里交河水北流愿为双燕泛丨丨　杜甫江涨诗下牀髙数尺倚杖没丨丨　楼頴伊水门诗竹隂交前浦柳花媚丨丨　王鉴赋得玉水记方流诗玉润在丨丨光临碕岸幽　皎然和陆使君长源夏月游太湖诗丨丨暂采苹南郡思剖竹　闽后陈氏乐游曲见南湖下虞集画鹤诗误婴尘网迹易迷移召丨丨梦如昨】
　　中道【论语力不足者丨丨而废　礼记曲礼行不丨丨疏行不丨丨者尊者常正路而行卑者故不得也男女各路路各有中也　孟子丨丨而立能者从之史记天官书月行丨丨安宁和平隂间多水隂事外北三尺隂星北三尺注索隐曰案丨丨房室星之中间也房有四星若人之房三间有四表然故曰房南为阳间北为隂间则丨丨房星之中间也　又伍子胥传伍胥未至呉而疾止丨丨乞食至于呉呉王僚方用事公子光为将伍胥乃因公子光以求见呉王　又春申君传楚国援也邻国敌也诗云趯趯毚兔遇犬获之他人有心予忖度之今王丨丨而信韩魏之善王也此正呉之信越也　又周昌传召周昌谓曰吾欲固烦公公彊为我相赵王周昌泣曰臣初起从陛下陛下独奈何丨丨而弃之于诸侯乎髙祖曰吾极知其左迁然吾私忧赵王念非公无可者公不得已彊行于是徙御史大夫周昌为赵相　汉书贾谊传习与智长故切而不媿化与心成故丨丨若性　魏书闾大肥传奚斤之攻虎牢也大肥与娥清领十二军出丨丨畧地髙平金乡东至泰山　又髙句丽传见外孙下　又蠕蠕传太延二年乃絶和犯塞四年车驾幸五原遂征之乐平王丕河东公贺多罗督十五将出东道永昌王健宜都王穆夀督十五将出西道东驾出丨丨至浚稽山分丨丨复为二道陈留王崇从大泽向涿邪山车驾从浚稽北向天山西登白阜刻石记行不见蠕蠕而还　又蛮传太和四年王师南伐诞请为前驱乃授使持节南征西道大都督讨义阳不果而还十七年加南征将军丨丨大都督征竟陵遇迁洛师停　北史魏大武帝纪太平眞君十一年冬十月乙丑车驾济河元谟弃军而走乃命诸将分道并进车驾自丨丨　又道武帝纪见西道下　隋书裴矩传西域图记其丨丨从髙昌焉耆兹疏勒度葱岭又经防汗苏对沙那国康国曹国何国大小安国穆国至波斯达于西海　五代史段凝传庄宗自郓趋汴汴兵悉已属凝京师无备乃遣张汉伦驰骑召凝于河上汉伦丨丨堕马伤不能进　宋史河渠志见南丞下又黄震传抚州饥起震知其州单车疾驰丨丨约富人耆老集城中毋过某日至则大书闭粜者籍彊籴者】
　　【斩揭于市坐驿舍署文书不入州治不抑米价价日损亲煮粥食饿者请于朝给爵赏旌劳者而后入视州事元史太祖纪奈曼部长伊纳克齐为发兵伐王汗尽夺其部众与之王汗走河西回鹘囘囘三国奔契丹既而】
　　【复叛归丨丨粮絶捋羊乳为饮刺槖驼血为食困乏之甚帝以其与烈祖交好遣近侍往招之　庄子见西江下　易林负牛上山力行少难烈风雨雪遮遏我前丨丨复还忧者日欢　星经房为四表表三道日月五星常道也上第一星名为右服次将其名阳环上道二星名右骖上相其名丨丨三名左服次将其名下道四名左骖上相总四辅左骖左服云　水经注恒水又迳波丽国即是佛外祖两峰双立相去二三里丨丨鹫鸟常居其岭土人号曰耆阇崛山山名阇耆鹫也　离骚曰黄昏以为期兮羌丨丨而改路　王融净行颂一篑或成山百里倦丨丨　傅元秋胡行奈何秋胡丨丨怀邪梁简文帝雍州大堤曲宣城断丨丨行旅亟留连李康成玉华仙子歌不学兰香丨丨絶却敎青鸟报相思　李白寻阳送弟昌峒鄱阳司马诗松门拂丨丨石镜廻清光　孟郊求友诗求友若非良非良丨丨变皮日休白太诗何期遇訾毁丨丨多左迁　又易蛊九二象干母之蛊得丨丨也疏虽不能全正犹不失在丨之丨故云得丨丨也　孟子孔子不得丨丨而与之必也狂獧乎　陈书傅縡传眀道论若以丨丨之心行于成实亦能不诤若以偏着之心说于中论亦得有诤固知诤与不诤偏在一法　唐书郝处俊传书曰髙明柔克沈潜刚克丨丨也　孔丛子平原君曰儒之为名何取耳子髙曰取包众美兼六艺动静不失丨丨　密严经如是四种边是名最清净丨丨之妙理密严诸定者于此能观察离着而转依速入如来地　云笈七签中眞之道总而行之则为上清丨丨眞人　丁仙芝和荐福寺英公新搆禅堂诗上人乆弃世丨丨自忘筌】
　　中境【魏书礼志伏惟圣朝德配天地道被四海承干统祚功牟百王光格同于唐虞享祚流于周汉正位丨丨奄有万方　云笈七签见上境下】
　　中途【涂同易讼彖传注凡不和而讼无施而可渉难特甚焉唯有信而见塞惧者乃可以得吉也犹复不可终中乃吉也疏中乃吉者谓此讼事以丨丨而止乃得吉也　晋书陆机传论制曰兰植丨丨必无经时之翠桂生幽壑终保弥年之丹非兰怨而桂亲岂涂害而壑利而生灭有殊者隐显之势异也　齐书王僧防传孝武初出为武陵太守兄子俭于丨丨得病僧防为废寝食　陈书武帝纪经畧丨丨毕歼羣丑　宋史李继隆传一日丨丨遇虎射杀之　刘向九叹始结言于庙堂兮信丨丨而叛之　又舆丨丨以回畔兮驷马惊而横犇　潘岳西征赋眄山川以怀古怅揽辔于丨丨左思咏史诗出门无通路枳棘塞丨丨　李白叙旧赠江阳宰陆调诗丨丨不遇人直到尔门前　又自梁园至敬亭山见防公谈陵阳山水诗丨丨寡名山安得弄明月　又邺中赠王大诗丨丨偶良朋问我将何行赵嘏华清宫和杜舍人诗外戚心殊迫丨丨事可量曹邺偶怀诗最贱不自勉丨丨与谁争　唐彦谦洛神诗人世仙家本自殊何须相见向丨丨　苏轼诗丨丨勒破千里足金鞭玉镫相廻旋】
　　中逵【诗肃肃兔罝施于丨丨　宋书礼志殿中郎率其属收禽以实获车充庖厨列言统曹正厨置尊酒俎肉于丨丨以犒飨校猎众军　左思呉都赋挥袖风飘而红尘昼昏流汗霡霂而丨丨泥泞　曹植赠白马王彪诗丨丨絶无轨改辙登髙冈】
　　中路【汉书司马相如传清道而后行丨丨而驰犹时有衔橜之变　宋书歴志说者云祈请道神谓之祖有事于道者君子行役则列之于丨丨丧者将迁则称名于阶庭　又阮佃夫传中书舍人刘休尝诣之值佃夫出行丨丨相逢要休同反就席便命施设一时珍羞莫不毕备　魏书桓元传皇始初司马德宗立其防稽王道子擅权信任尚书王国宝为时所疾元说荆州刺史殷仲堪令推兖州刺史王恭为盟主以讨国宝仲堪从之会恭亦上相逢于丨丨约同大举并抗表起兵寻平王国宝等　宋史食货志岭以北即山险少水车乗难行可就岭南相地利建一城砦使大车自鎭戎军载粮草至彼随军马所在以军前夫蓄往来短运更于丨丨量度逺近以遣回空夫筑立小堡应接　又孙行友传初定州西二百里有狼山者当易州丨丨旧有城堡边人赖之以避宼　元史世祖纪阿兰没诸兄分家赀不及之勃端察尔曰贫贱富贵命也赀财何足道独乘青白马至八里屯阿兰之地居焉食饮无所得一日仲兄忽思之曰勃端察尔独出而无赀得无冻馁乎即自来访邀与俱归勃端察尔丨丨谓兄曰腾格哩呼喇之民无所属附若临之以兵可服也兄以为然至家即选仁士令勃端察尔帅之前行果尽降之　宋玉九辩欲循道而平驱兮又未知其所从然丨丨而迷惑兮自压桉而学诵　王逸九思握佩玖兮丨丨躇羡咎繇兮建典谟　嵇康养生论其次自力服药半年一年劳而未验志以厌衰丨丨复废　宋之问与学士呉竞书山甫拾遗于丨丨时谓得贤蔡邕挥翰于词林谁其不许陈忠师驷不及舌赋萧萧之响徒系于下风逐逐之音已疲于丨丨　阮籍咏怀诗黄鹄游四海丨丨将安归傅元艳歌行百两盈丨丨起若鸾凤翔　江淹咏扇诗君子恩未毕零落委丨丨　李颙经涡路作后洫塡】
　　【丨丨改辙修兹衢　苏颋雨后望终南山诗未央在霄极丨丨视咸阳　崔国辅杭州北郭戴氏荷池送侯愉诗扁舟竟何待丨丨每迟迟　杜甫病柏诗岂知千年根丨丨顔色坏　贺兰进眀行路难人生结交在终始莫以升沉丨丨分　韦应物睢阳感怀诗饥喉待危巢悬命丨丨坠　又送郑长源诗欢游不知罢丨丨忽言还　又学仙诗石上凿井欲到水惰心一起丨丨止戴叔伦送王翁信及第归江东旧隐诗呉山丨丨断浙水半江分　包佶发襄阳却寄公安人诗晚年多疾病丨丨有风尘　白居易和春深诗马为丨丨鸟妓作后庭花　又寄举之公垂二相公诗百年胶漆初心在万里烟霄丨丨分　王建赠离曲若知丨丨各西东彼此不忘同心结　李商隐有感诗丨丨因循我所长古来才命两相妨　李频诗半湖乗早月丨丨入疎钟　罗隐春晚寄钟尚书诗官资肯便矜丨丨酒醆还应忆故人　苏轼次韵章传道喜雨诗山中归时风色变丨丨已觉商羊舞　黄庭坚读邸报诗并驱华毂适通逵丨丨安知判两岐】
　　中衢【旧唐书朱敬则传悬礼乐于庭宇置轨范于丨丨唐书郑光传防昌末梦御大车载日月行丨丨光辉洪洞照六合寤而占之工曰君且暴贵　宋史窦贞固传贞固少时中蛊若赘在喉中尝鲠阂及为相日因大吐有物状蜥蜴落银盘中毒气冲盘焚于丨丨臭闻百歩外人皆异之　淮南子圣人之道犹丨丨而致尊邪过者斟酌多少不同各得其所宜】
　　中径【元史天文志定极环广半寸厚倍之皆势穹窿丨丨六度度约一寸许极星去不动处三度仅容转周中为斜十字距广厚如环连于上规】
　　中防【宋书礼志庶仰述矢志拓清丨丨礼祗谒神朕将试哉】
　　中臯【陆云答孙显世诗遵彼丨丨于穆不已】
　　中竺【王逢题观露轩诗上人吾邻人趺坐丨丨岭】
　　中顶【蒋防登天坛山望海日初出赋候东方之昏黑据丨丨之孱颜】
　　中防【山海经大荒北经西北海外流沙之东有国曰丨丨颛顼之子食黍】
　　中官【左传疏见西火下　周礼正义序昭十七年服注颛顼之下云春官为木正夏官为火正秋官为金正冬官为水正丨丨为土正髙辛氏因之　史记五帝本纪官名皆以云命为云师注应邵曰黄帝受命有云瑞故以云纪事也春官为青云夏官为缙云秋官为白云冬官为黒云丨丨为黄云　宋史礼志翰林学士晁廻等言按开宝通礼圜丘有司摄事祀昊天配帝五方帝日月五星丨丨外官众星总六百八十七位　又后汉书郎顗传方今丨丨外司各各考事其所考者或非急务　又朱穆传当今丨丨近习窃持国柄手握王爵口含天宪　又宦者传郑众得专谋禁中终除大憝遂享分土之封超迁宫卿之位于是丨丨始盛焉　又今外戚四姓贵幸之家及丨丨公族无功德者造起馆舎凡有万数楼阁相接丹青素垩雕刻之饰不可单言宋书礼志近代车驾亲戎中外戒严之服无定色冠黒防缀紫褾褾以缯为之长四寸广一寸腰有络带以代鞶革丨丨紫褾外官绛褾　北史齐本纪论辅之以丨丨妳媪属之以丽色滛声纵韝绁之娯恣朋滛之好唐书诸葛爽传罗元杲者本神防将状短陋倚丨丨势剽财输京师凡钜万人怨之　玉泉子眞録刘蕡相国杨公嗣复门生也对策以直言忤时丨丨尤所嫉怒中尉仇士良谓杨公曰奈何以国家科第放此风汉及第耶杨公既惧即答曰嗣复昔与蕡及第时犹未风耳白居易江南遇天宝乐叟诗唯有丨丨作宫使毎年寒食一开门　王建宫词一一傍边书敕字丨丨送与大臣家　又霓裳词宣与书家分手写丨丨走马赐功臣韩偓苑中诗外使调鹰初得按丨丨过马不教嘶宋无杭州诗见西蕃下　萨都拉上京杂咏诗丨丨队】
　　【仗等宫车小様红靴蹈软沙】
　　中火【左传疏见西火下】
　　中令【金史选举志见上甲下　续晋阳秋王献之为丨丨献之少而标迈不寻常贯为一时风流之冠献之卒以王珉为中书令世谓之大王令小王令也】
　　中丞【周礼天官凡宫之纠禁注纠犹割也察也若今御史丨丨　汉书百官表御史有两丞一曰丨丨在殿中兰台掌图籍外督部刺史内领侍御史受公卿奏事　又张汤传河东人李文故尝与汤有隙已而为御史丨丨荐数从中文事有可以伤汤者不能为地　又赵充国传金城湟中谷斛八钱吾谓耿丨丨籴二百万斛谷羌人不敢动矣耿丨丨请籴百万斛廼得四十万斛耳义渠再使且费其半注服防曰耿寿昌也为司农丨丨　后汉书百官志御史丨丨千石御史大夫之丞也掌选明法律者为之　晋书职官志御史丨丨本秦官也秦时御史大夫有二丞其一御史丞其一为丨丨中丞外督部刺史内领侍御史受公卿奏事举劾按章历汉东京至晋因其制以丨丨为台主　又齐王冋传河间王颙上表曰幸妻嬖妾名号比之中宫沉湎酒色不恤羣黎董艾放纵无所畏忌丨丨按奏而取退免南史江淹传少帝初兼御史丨丨明帝谓淹曰今为南司足以震肃百僚也　齐书陆澄传见南司下　唐书百官志龙朔二年改御史台曰宪台大夫曰大司宪丨丨曰司宪大夫　元史世祖纪铨定省院台部官诏谕中外御史台御史大夫一员丨丨侍御史治书侍御史并二员　又百官志御史台秩从一品大夫二员从一品丨丨二员正二品　汉官解诂建武以来省御史大夫官属入丨丨特置丨丨一人以总之其权次尚书云笈七签清灵眞人裴君传年二十三本郡所命为功曹君不应命寻又州辟主簿转别驾举秀才诣长安拜博士髙第转尚书曹郎御史丨丨散骑常侍侍中出为北军中候以伐匈奴有功封濉阳侯　杜甫送田四弟将军将夔州柏丨丨命起居江陵节度阳城郡王衞公幕诗回首丨丨座驰牋异姓王　又舟中苦热遣怀奉呈杨丨丨通简台省诸公诗丨丨连帅职封内权得按王湾秋夜寓直即事诗焚香兼御史悬镜委丨丨韩愈饮城南道边古墓上逢丨丨过赠礼部衞员外少】
　　【室张道士诗为逢桃树相料理不觉丨丨喝道来　又合江亭诗丨丨黜凶邪天子闵穷饿　郑谷寄献狄右丞诗身为醉客思吟客官自丨丨拜右丞】
　　中位【易贲彖传贲亨柔来而文刚故亨分刚上而文柔故小利有攸往注刚上文柔不得丨丨不若柔来文刚故小利有攸往　汉书李寻传见上位下　吕太一土赋坎为水兮离为火东方木兮西方金惟土德之为大处丨丨而君临】
　　中舎【宋史选举志太祝奉礼郎转大理评事评事转诸寺监丞诸寺监丞转大理寺丞大理寺丞转丨丨又魏羽传景德二年长子玠率其妻自陈家贫无禄上悯之次子校书郎瓘为奉礼郎后为殿中丞琰为太】
　　【子丨丨孙平仲天禧三年同进士出身】
　　中尹【魏书官氏志第三品上丨丨　北史杨范传累迁为丨丨灵太后临朝为中常侍崇训太仆　金史百官志见中散下　通典北齐有长秋寺置卿丨丨各一人掌诸宫閤领掖庭等令并用宦者】
　　中司【皇甫冉独孤中丞筵陪饯韦使君赴升州诗丨丨龙节贵上客虎符新　又送魏中丞还河北诗上国风尘旧丨丨印绶荣　皇甫曽送汤中丞和蕃诗继好丨丨出天心外国知　无可送薛重中丞充太原副使诗丨丨出华省副相晋阳行】
　　中坚【汉书翟方进传莽乃拜其党亲轻车军成武侯孙建为奋武将军光禄勲成都侯王邑为虎牙将军明义侯王骏为彊弩将军春王城门校尉王况为震威将军宗伯忠孝侯刘宏为奋冲将军中少府建威侯王昌为丨丨将军中郎将震羌侯窦兄为奋威将军后汉书光武帝纪诸将既经累捷胆气益壮无不一当百光武乃与敢死者三千人从城西水上冲其丨丨寻邑陈乱乗锐崩之遂杀王寻城中亦鼓噪而出中外合埶震呼动天地莽兵大溃注中军将最尊以坚锐自辅故曰丨丨　魏志曹眞传太祖壮其鸷勇使将虎豹骑讨灵丘贼拔之封灵夀亭侯以偏将军将兵击刘备别将于下辩破之拜丨丨将军　晋书张重华传石季龙使麻秋等侵境重华以谢艾为丨丨将军击秋引师出振武夜有二枭鸣于牙中艾曰袅邀也六博得枭者胜今袅鸣牙中克敌之兆于是进战大破之斩首五千级宋书礼志司隶校尉武尉左右防丨丨中垒骁骑游击前军左军右军后军宁朔建威振威奋威扬威广威建武振武奋武扬武广武左右积弩彊弩诸将军监军银章青绶给五时朝服武冠佩水苍玉　魏书官氏志第四品上丨丨将军　又李蕴传出为燕郡范阳二郡太守入为员外散骑常侍尚书右丞丨丨将军迁左丞宋史乐志见上策下　易林见外顚下　东观汉记光武赐陈俊绛衣三百领以衣丨丨同心之士　权德舆送灵武范司空诗三公临右地七萃拥丨丨　李正封郾城聮句旁午降丝纶丨丨拥鼓铎　李益夜发军中诗丨丨分暗阵太乙起神兵　又刘禹问大钧赋彼蒹葭之苍苍兮霜雪苦而丨丨】
　　中权【左传前茅虑无丨丨后劲注中军制谋后以精兵为殿　梁书武帝纪宣赞丨丨奉衞舆辇　南史梁武帝纪天监六年五月己巳置中防丨丨将军　陈书后主纪丨丨大将军开府仪同三司鄱阳王伯山进号鎭防将军　旧唐书代宗纪求诸必当用制于丨丨存乎至公岂惭于内举　宋史刘廷让传万旅所集实制于丨丨列燧相望或虞于外侮　文中子髙逝独往丨丨契化　庾肩吾书品论驱驰并驾不逮前锋而丨丨后殿各尽其美　梁肃邺侯李泌文集序握丨丨之柄参复夏之功　谢庄从驾顿上诗丨丨临楚路前茅望呉云　髙适信安王幕府诗庙堂资上防幕府制丨丨　权德舆送韦行军员外赴河阳诗五年武弁侍明光辍佐丨丨拜外郎　白居易和微之寄乐天诗旁爱及弟兄丨丨避家室　朱子制置阁学侍郎示及少傅相公送行长句谨次髙韵少见愚悃诗地兼梁益盛丨丨自昔畴咨出万全】
　　中行【户郎切左传晋侯作三行以御敌荀林父将丨丨屠击将右行先蔑将左行注晋置上中下三军今复増置丨丨以辟天子六军之名丨丨无佐疑大夫帅史记刺客传豫让者晋人也故尝事范丨丨氏注自荀林父将丨丨后因以官为氏　又晋世家晋使丨丨桓子伐陈因救郑与楚战败楚师　汉书贾谊传豫让事丨丨之君智伯伐而灭之移事智伯及赵灭智伯豫让衅面吞炭必报襄子五起而不中人问豫子豫子曰丨丨众人畜我我故众人事之智伯国士遇我我故国士报之　又陛下何不试以臣为属国之官以主匈奴行臣之计请必系单于之颈而制其命伏丨丨说而笞其背举匈奴之众唯上之令注师古曰丨丨姓也说名也　又匈奴传老上稽粥单于初立文帝复遣宗人女翁主为单于阏氏使宦者燕人丨丨说传翁主说不欲行汉彊使之说曰必我也为汉患者　又如字论语不得丨丨而与之必也狂狷乎注包曰丨丨行能得其中者　易师六五象曰长子帅师以丨丨也　又泰九二包荒用冯河不遐遗朋亡得尚于丨丨象曰包荒得尚于丨丨以光大也注丨丨谓五　又复六四丨丨独复象曰丨丨独复以从道也注四上下各有二隂而处厥中履得其位而应于初独得所复顺道而反物莫之犯故曰丨丨独复也疏居在众阴之中故曰丨丨独自应初故曰独复　又宋史选举志其为台省官则正言监察比太常博士殿中司谏比后行员外郎起居侍御史比丨丨员外郎起居转兵部吏部员外郎侍御史转职方员外郎优者为兵部司封知制诰　又下孟切荀子见上顺下】
　　中品【宋史食货志见下品下　顔氏家训仕宦称泰不过处在丨丨前望五十人后顾五十人足免耻辱无倾危也　云笈七签左乙混洞东蒙録次有丨丨名长生之録又名黄箓白简又名玉牒金篇又名玉书金字又名金文玉符　黄庭坚题跋唐彦猷得欧阳率更书数行精思学之遂以书名天下近世荣咨道费千金聚天下竒书而翰墨不能入丨丨以此观之在精而不在博也】
　　中省【北史韩显宗传孝文曽谓显宗及程灵虬曰著作之任国书是司卿等之文朕自委悉丨丨三品卿等所闻若欲取况古人班马之徒固自辽阔若求之当世文学之能卿等应推崔孝伯　李峤授崔融著作郎制外台美其方正丨丨推其良直】
　　中【魏书尉元传诏曰自少暨长勲勤备至历奉五朝美隆四叶南曜河淮之功北光燕然之效鲁宋怀仁丨丨载德所谓立身备于本末行道着于终始勲书玉牒惠结民志者也　王俭禇渊碑文大啓南康爰登丨丨　王融三月三日曲水诗序元宰比肩于尚父丨丨继踵乎周南】
　　中顺【金史百官志见中议下　元史曼济勒台传曼济勒台蚤扈从武宗后侍仁宗于潜邸出入恭谨莅事敏逹仁宗说之及立为皇太子以为丨丨大夫典用太监】
　　中卿【公羊作三军传三军者何三卿也作三军何以书讥何讥尔古者上卿下卿上士下士注说古制司马官数古者诸侯有司徒司空上卿各一下卿各二司马事省上下卿各一上士相上卿下士相下卿足以为治襄公委任强臣国家内乱兵革四起军职不供不推其原乃益司马作丨丨官逾王制故讥之疏作丨丨官者谓于司马内更作一卿官尊于小卿故曰作丨丨官也】
　　中更【汉书百官公卿表爵一级曰公士二上造三簪袅四不更注言不豫更卒之事也五大夫六官大夫七公大夫八公乗九五大夫十左庶长十一右庶长十二左更十三丨丨十四右更注言主领更卒部其役使也十五少上造十六大上造十七驷车庶长十八大庶长十九关内侯二十彻侯皆秦制以赏功劳　又外戚传八子视千石比丨丨　又宋史宁宗纪赞丨丨侂胄用事内蓄羣奸至指正人为邪正学为伪外挑强邻流毒淮甸频歳兵败乃函侂胄之首行成于金国体亏矣　曹植赠白马王彪诗本圗相与偕丨丨不克俱】中贵【史记李广传匈奴大入上郡天子使丨丨人从广勒习兵击匈奴丨丨人将骑数十纵见匈奴三人与战三人还射伤丨丨人杀其骑且尽丨丨人走广广曰是必射雕者也广乃遂从百骑往驰三人杀其二人生得一人果匈奴射雕者也　又匈奴传匈奴俗见汉使非丨丨人其儒先以为欲说折其辨其少年以为欲刺折其气　陈书武帝纪内难初静诸侯出关外郡传烽鲜卑犯塞莫非且渠当户丨丨名王冀马迾于淮南胡笳动于徐北　宋史刘敞传方议定大乐使丨丨人参其间敞谏曰王事莫重于乐今儒学满朝辨论有余而使若赵谈者参之臣惧为袁盎笑也　元史耶律楚材传有二道士争长互立党与其一诬其仇之党二人为逃军结丨丨及通事杨惟忠执而虐杀之楚材按收惟忠丨丨复诉楚材违制帝怒系楚材既而自悔命释之　张咏谢抚问表信使才回丨丨又至　卢象杂诗列鼎防丨丨鸣珂朝至尊　李白古风丨丨多黄金连云开甲宅　李颀送康洛入京进乐府歌曵裾此日从何所丨丨由来尽相许　白居易渭村退居寄礼部崔侍郎翰林钱舍人一百韵诗洼银丨丨带昂黛内人妆】
　　中甲【金史选举志正隆元年格上甲者初上簿军判丞簿尉丨丨者初中簿军判丞簿尉下甲者初下簿军判丞簿尉第二任皆中簿军判丞簿尉三四五六七任皆县令　又见上甲下】
　　中选【元史选举志见上选下】
　　中科【周书苏绰传斟酌礼律无不曲尽人心此善之上也随事断理狱无停滞此亦其次今之宰守当勒于丨丨而慕其上善】
　　中职【圣贤羣辅录伏羲六佐纪通为丨丨】
　　中秘【魏书礼志前代之君明贤之史皆因其可褒褒之可贬贬之今议者偏据可絶之义而不录可全之礼所论事大垂之万叶宜并集丨丨羣儒人人别议择其所长于理为悉　又伊馛传世祖问其欲馛曰丨丨二省多诸文士若恩矜不已请参其次世祖贤之遂拜为中防将军秘书监　虞集题旦景初佥司画诗见北苑下】
　　中谏【郑谷顺动后蓝田偶作小谏升丨丨三年侍玉除】
　　中翊【元史百官志左衞率府秩正三品至大元年拨江南行省万户府精锐汉军为东宫衞军立衞率府设官十一员延祐四年始改为丨丨府又改为御临亲军指挥司　又兵志丨丨侍衞屯田世祖至元二十九年十一月命各万户府摘大同隆兴太原平阳等处军人四千名于音扎噶赤斤地面及红城周回置立屯田开耕荒田二千顷仍命西京宣尉司领其事】
　　中衞【晋书职官志案文帝初置丨丨及魏武帝受命分为左右衞　南史梁武帝纪见中权下　宋史仪衞志亲勲散手骁衞翊衞队丨丨郎四人翊衞郎二人亲衞郎二人衞兵四十甲骑四十在衞兵外　金史百官志见中常下　元史舆服志丨丨黄甲队丨丨指挥使二人骑服同前衞指挥使帅骑士凡五十有八人】中列【金史百官志吏部正五品上曰丨丨大夫中曰中御大夫下曰中仪大夫】
　　中良【金史百官志吏部正六品上曰丨丨大夫下曰中涓大夫】
　　中尉【史记孝景帝纪更命廷尉为大理将作少府为将作大匠主爵丨丨为都尉　又赵世家烈侯六年官牛畜为师荀欣为丨丨徐越为内史　又酷吏传郅都迁为丨丨临江王征诣丨丨府对簿临江王欲得刀笔为书谢上而都禁吏不予　又郅都死后长安左右宗室多暴犯法于是上召宁成为丨丨其治效郅都其廉弗如　又王温舒迁为丨丨义纵为内史惮未敢恣治及纵死张汤败后徙为廷尉而尹齐为丨丨　又温舒复为丨丨为人少文居廷惛惛不辩至于丨丨则心开　汉书百官公卿表丨丨秦官掌徼循京师武帝太初元年更名执金吾　又东方朔传上廼使太中大夫吾丘夀王与待诏能用算者二人举籍阿城以南盩厔以东宜春以西提封顷亩及其贾直欲除以为上林苑属之南山又诏丨丨左右内史表属县草田欲以偿鄠杜之民注师古曰时未为京兆冯翊扶风故云丨丨及左右内史也　又张释之传当是时丨丨条侯周亚夫与梁相山都侯王恬咸见释之持议平廼结为亲友张廷尉由此天下称之　又王吉传举贤良为昌邑丨丨又何武传及为御史大夫司空与丞相方进共奏言往者诸侯王断狱治政内史典狱事相总纲纪辅王丨】
　　【丨备盗贼今王不断狱与政丨丨官罢职并内史郡国守相委任所以壹统信安百姓也今内史位卑而权重威职相逾不统尊者难以为治臣请相如太守内史如都尉以顺尊卑之序平轻重之权制曰可以内史为丨丨　后汉书百官志丨丨一人职如郡都尉主盗贼魏书自序收父老合解官归侍南台将加弹劾赖尚书辛雄为言于丨丨綦隽乃解　元史百官志见内史下王建宫词两楼相换珠帘额丨丨明朝设内家　李廊长安少年行身从左丨丨官属右春坊】
　　中郎【史记冯唐传唐以孝着为丨丨署长　汉书百官表郎掌守门户出充车骑有议郎丨丨侍郎郎中皆无员多至千人议郎丨丨秩比六百石丨丨有五官左右三将秩皆比二千石　又苏武传武以始元六年春至京师诏武奉一太牢谒武帝园庙拜为典属国秩中二千石赐钱二百万公田二顷宅一区常惠徐圣赵终根皆拜为丨丨赐帛各二百匹其余六人老归家赐钱人十万复终身　又主父偃传偃数上疏言事迁谒者丨丨中大夫歳中四迁　又卜式传是时富豪皆争匿财惟式尤欲助费上于是以式终长者乃召拜式为丨丨　又汲黯传召黯拜为淮阳太守黯伏谢不受印绶诏数强予然后奉诏召上殿黯泣曰臣尝有狗马之心今病力不能任郡事臣愿为丨丨出入禁闼补过拾遗臣之愿也上曰君薄淮阳邪吾今召君矣　又董仲舒传夫长吏多出于郎中丨丨吏二千石子弟选郎吏又以富訾未必贤也　又东方朔传先是朔尝醉入殿中小遗殿上劾不敬有诏免为庶人待诏宦者署因此时复为丨丨赐帛百匹　又毋将隆传大司马车骑将军王音内领尚书外典兵马踵故选置从事丨丨　后汉书百官志五官丨丨将一人比二千石五官丨丨比六百石五官侍郎比四百石五官郎中比三百石　又李固传出为广汉雒令至白水关解印绶还汉中杜门不交人事歳中梁商请为从事丨丨　又袁绍传绍进军攻许乃先宣檄曰又署发丘丨丨将摸金校尉所过毁突无骸不露　又蔡邕传初平元年拜左丨丨将晋书谢万传简文帝作相闻其名召为抚军从事丨丨万着白纶巾鹤氅裘履版而前既见与帝共谈移日宋书百官志晋元帝为鎭东大将军及丞相置从事丨丨无定员分掌诸曹有录事丨丨度支丨丨三兵丨丨又三署者五官署左署右署也各置丨丨将以司之郡举孝廉以补三署郎年五十以上属五官其次分在左右署凡有丨丨议郎侍郎郎中四等无员多至万人齐书谢朓传朓少好学有美名文章清丽解褐豫章王太尉行参军历随王东丨丨府　魏书萧道成传加】
　　【黄钺都督中外诸军事太傅领扬州牧劒履上殿入朝不趋赞拜不名置左右长史司马从事丨丨掾属各四人使持节侍中太尉骠骑大将军录尚书南徐州刺史如故　又自序子建字敬忠释褐奉朝请累迁太尉从事丨丨　北齐书崔暹传暹子达拏年十三暹命儒者权防敎其说周易两字乃集朝贵名流令达拏升髙座开讲赵郡睦仲让阳屈服之暹喜擢仲让为司徒丨丨邺下为之语曰讲义两行得丨丨此暹之短也　南史谢澹传见北府下　又周直传幼而聪敏仕梁为西丨丨　又张裕传出为都督广川刺史平越丨丨将绥靖百越岭外安之　又张永传除建康令所居皆有称绩又除广陵王诞北丨丨录事参军　又顾宪之传以方直见知迁南丨丨　庾信春赋协律都尉射雉丨丨江总玛瑙椀赋士衡譬之云采丨丨羞其马勒　庾信奉和赵王诗比看丨丨醉堪闻乌夜啼　郭元振同徐员外除太子舍人寓直诗遥闻秋兴作言是晋丨丨孟浩然送张参明经举兼向泾州觐省诗四座推文举丨丨许仲宣　杜甫送顾八分文学适洪吉州诗丨】
　　【丨石经后八分盖顦顇　又李潮八分小篆歌岂知吾甥不流宕丞相丨丨丈人行　萧頴士仰答韦司业垂访诗丨丨为何者倒屣惊座賔　白居易谈氏小外孙玉童诗丨丨余庆钟羊祜子幼能文似马迁　温庭筠蔡丨丨坟诗古坟零落野花春闻说丨丨有后身　李商隐送裴十四归华州诗二十丨丨未足稀骊驹先自有光辉　胡曽柯亭诗丨丨在此无甄别争得名垂尔许年　清江赠淮西贾兵马使诗破虏功成百战塲天书新拜汉丨丨　苏轼游圣女山山有石室如墓而无棺据或云宋司马桓魋墓诗纵令司马能镵石防有丨丨解摸金　元好问洛阳诗城头大匠论蒸土地底丨丨待摸金　纳新送李中父典簿髙丽颁歴诗天子垂衣朝万国丨丨仗节使三韩　又水经注江水左迤为中夏水右则丨丨浦出焉江浦右迤南派曲而极水曲之地势世谓之江曲者也　明一统志丨丨城在登州府黄县东郡国志石勒遣丨丨将石开筑此城以防海故名】
　　中使【宋书袁粲传元徽元年丁母忧葬竟摄令亲职加衞将军不受敦逼备至丨丨相望粲终不受　齐书王敬则传及景厯惟新推诚尽礼丨丨相望轩冕成隂廼嫌迹愈兴祸图兹构　陈书陈宝应传毎以罪在酋渠悯兹驱逼所收俘馘并勒矜放仍遣丨丨爰降诏书天网恢犹许改思异既走险廸又逃刑诳侮王人为之川薮遂使袁熙请席逺叹头行马援观蛙犹安井底　唐书让皇帝宪传见外楼下　又裴胄传胄拜荆南节度使时方鎭争剥下希恩制重锦异绫名贡奉有丨丨者即悉公帑市欢胄待之有节献饷直不数金宴劳止三爵　闻见近录故事执政奏事坐论殿上太祖皇帝即位之明日执政登殿上曰朕目昏持文字近前执政至榻前密遣丨丨彻其坐执政立奏事自此始也葆花录李马二家日出无音乐之声则执金闻奏俄顷必有丨丨来问大臣今日何不举乐　野老记闻狄青为枢密使自恃有功骄蹇不恭怙惜士卒朝廷患之时文潞公当国建言以两鎭节度使出之青在鎭毎月两遣丨丨抚问青闻丨丨来即惊疑终日不半年病作而卒皆文公之谋也　杜审言扈从出长安应制诗禹食传丨丨尧樽遍下臣　王维敕赐百官樱桃诗归鞍竞带青丝笼丨丨频倾赤玉盘　杜甫巴山诗巴山遇丨丨云自峡城来　又诸将诗正忆往时严仆射共迎丨丨望乡台　黄滔喜侯舍人蜀中新命诗来时走马随丨丨到日援毫定外方　韩偓赐宴日作丨丨押从天上去外人知自日边来　徐夤献内翰杨侍郎诗丹凤诏成丨丨取白龙香近圣君来　杨万里秀州嘉兴馆拜赐金幡胜诗丨丨传宣下紫宸镞头浓染御香云吉雅摩迪音题天童寺朝元阁诗史臣锡号承天宠丨丨函香出御筵　又上声战国防张仪说秦王曰昔者齐南破荆东破宋西服秦北破燕丨丨韩魏之君地广而兵强战胜攻取诏令天下济清河浊足以为限长城钜防足以为塞齐五战之国也一战不胜而无齐故由此观之夫战者万乗之存亡也】
　　中侍【隋书礼仪志左右丨丨掌御寝之禁皆金甲左执龙环右执兽环长刀并饰以金　金史百官志见中散下】
　　中书【汉书萧望之传初宣帝不甚从儒术任用法律而丨丨宦官用事丨丨令恭石显乆典枢机明习文法亦与车骑将军髙为表里论议常独持故事不从望之等恭显又时倾仄见诎望之以为丨丨政本宜以贤明之选自武帝游宴后庭故用宦者非国旧制又违古不近刑人之义白欲更置士人繇是大与髙恭显忤又司马迁传迁为丨丨令尊宠任职故人益州刺史任安与迁书责以古贤臣之义　晋书职官志丨丨监】
　　【及令案汉武帝游宴后庭始使宦者典事尚书谓之丨丨谒者置令仆射成帝改丨丨谒者令曰中谒者令罢仆射魏武帝置秘书令典尚书奏事文帝黄初初改为丨丨置监令监令盖自此始也　又荀勗传以勗守尚书令勗乆在丨丨专管机事及失之甚惘惘怅怅或有贺之者勗曰夺我凤凰池诸君贺我耶　魏书韦缵传缵字遵彦年十三补丨丨学生聪敏明辨为博士李彪所称　又房宣明传文学著称雅有父风髙祖擢为丨丨博士　旧唐书髙骈传其府第有隋炀帝门屋数间俗号丨丨门最为宏壮　唐书百官志丨丨省丨丨令二人正二品掌佐天子执大政而总判省事开元元年改丨丨省为紫微省丨丨令曰紫微令　元史世祖纪铨定省院台部官诏谕中外丨丨省除丨丨令外左右丞相并二员平章政事二员左右丞并一员参知政事二员行丨丨省平章事政事二员左右并一员参知政事签行省事并二员　又并尚书省入丨丨省平章尚书省事张易并丨丨平章政事参知尚书省事张惠为丨丨左丞参知尚书省事李尧咨敏珠尔丹并参知丨丨政事罢给事中丨丨舍人检正等官仍设左右司省六部为四改称丨丨　又改北京中兴四川河南四路行尚书省为行丨丨省京兆复立行省仍命诸王济必特穆尔设省断事官　又地理志立丨丨省一行丨丨省十有一曰岭北曰辽阳曰河南曰陜西曰四川曰甘肃曰云南曰江浙曰江西曰湖广曰征东　刘冯事始魏置通事郎掌诰命进置丨丨通事舍人北齐改为丨丨舍人隋号内史舍人唐初因之龙朔中改为西台舍人光宅中改为凤阁舍人开元中改为紫微舍人复为丨丨舍人　隋唐嘉话隋司隶薛道衡子收以文学为秦王府记室早亡太宗追悼之谓梁公曰薛收不幸短命若在当以丨丨令处之　全唐诗话温庭筠才思艳丽李义山谓曰近得一聨句云逺比赵公三十六年宰辅未得偶句温曰何不云近同郭令二十四考丨丨宣皇爱唱菩萨蛮词丞相令狐绹假其修撰密进之戒令勿泄而遽言于人由是疎之温亦有言云丨丨堂内坐将军讥相国无学也　清异录江南丨丨厨宰食饮器有燕羽觞似常杯而狭长两边作羽形涂以佳漆　闻见近录庆歴中郑天休诸公复防李氏第既退达晓道遇李翰林造朝事遂喧言者论之时吕许公当国亦以太平无事而乃有此为说仁宗意未解许公曰臣观赴防姓名皆举朝贤俊安得许多人代之臣欲召至丨丨戒励上从之既召诸公无一人至者　鼠璞湘山野録载胡旦乞入见王沂公奏旦瞽废乞送丨丨问求见之因至堂沂公与诸相具诸生礼列拜旦长揖而坐丨丨堂宰相治事之地表仪百辟者在是外臣乞对送丨丨引问自有公礼何暇讲师生之私敬旦于都堂巍然受诸相之拜而不辞决无此理　夏侯湛说难充三台之事盈丨丨之阁　韩愈毛頴传累拜丨丨令与上益狎上尝呼为丨丨君后因进见上将有任使拂拭之因免冠谢上见其发秃又所摹画不能称上意上嘻笑曰丨丨君老而秃不任我用吾尝谓君丨丨君今不丨丨耶对曰臣所谓尽心者因不复召　李庾两都赋月华重启银台内向丨丨在焉　杜甫莫相疑行集贤学士如堵墙观我落笔丨丨堂　王湾秋夜寓直即事诗丨丨赠陈准右相简王陵　白居易和裴相公傍水闲行诗行寻春水坐看山早出丨丨晚未还　又寓意诗赫赫京内史炎炎丨丨郎　郑畋金銮坡上南望诗极眼向南无限地绿烟深处认丨丨　王禹偁一品孙郑煜诗鞭马六十里暮投丨丨村　陆游送襄阳郑帅唐老诗武能防秋北平道文合落笔丨丨堂　陈傅良送范大着文叔知彭州诗丨丨世禄今无几唐鉴家声世不多许有壬至正改元皇帝幸防圣寺扈行纪恩遇之隆诗左辖纲维地丨丨政事堂　范梈送白无咎太守之郡诗潇洒丨丨旧省郎排云曽揽舜衣裳　刘因逺山笔架诗丨丨未免从髙阁不向林泉怨少恩　又汉书儒林传世所传百两篇者出东莱张霸分析合二十九篇以为数十又采左氏传书叙为作首尾凡百二篇篇或数简文意浅陋成帝时求其古文者霸以能为百两征以丨丨校之非是注以霸私増加分柝故与丨丨之文不同也丨丨天子所藏之书也　后汉书卢植传征拜议郎与谏议大夫马日防议郎蔡邕杨彪韩说等并在东观校丨丨五经记传补续汉记】
　　中议【金史百官志吏部正五品上曰丨丨大夫中曰中宪大夫下曰中顺大夫　元史察罕特穆尔传十五年贼势滋蔓由汴以南陷邓许嵩洛察罕特穆尔兵日益盛转战而北遂戍虎牢以遏贼锋贼乃北渡盟津焚掠至覃懐河北震动察罕特穆尔进战大败之余党栅河洲歼之无遗类河北遂定朝廷奇其功除中书刑部侍郎阶丨丨大夫　又魏书于忠传臣等前议所以广建茅土者正以畏迫威权苟免暴戾故也是以丨丨之际以十三日夜入为无勲唯以拒违矫令抑黜奸回微可褎叙以前侍中臣忠总摄文武侍中臣光乆在枢密赞同其意故唯赏二人】
　　中部【史记扁鹊传症结注见上部下　又重阳者逷心主注正义曰八十一难云手心主中宫在丨丨黄庭内景经脾长一尺掩太仓丨丨老君治明堂　云笈七签二十四科回元经右一身丨丨八景神童名字次存之并如婴儿之形髣髴在身各安其所　又汉书匈奴传天凤元年云当遣人之西河虎猛制虏塞下告塞吏曰欲见亲和侯亲和侯王歙者王昭君兄子也丨丨校尉以闻莽遣歙歙弟骑都尉展德侯飒使匈奴贺单于初立　后汉书鲜卑传见西部下　魏书谷季孙传阐弟季孙袭爵中书学生入为秘书中散迁丨丨大夫出为吐京鎭将　北史杨椿传与兄播并侍禁闱后为丨丨法曹折讼公正　又百济国传见上部下　又唐书地理志坊州丨丨郡武德二年析鄜州之丨丨鄜州置土贡龙须蓆枲麻县四丨丨宜君升平鄜城丨丨本内部武德二年更名　宋史何渉传登进士第调落交主部改丨丨令　金史地理志延安府坊州丨丨县有沮河桥山石堂山洛水蒲谷水　元史地理志鄜州唐初为鄜州又改洛交郡又复为鄜州宋金因之旧领洛交洛川鄜城直罗四县元至元四年并鄜城入洛川又并洛交直罗入州六年废坊州以丨丨宜君二县来属　明一统志丨丨县在延安府鄜州城南一百四十里　舒元舆坊州按狱诗丨丨接戎塞顽山四周遭又云笈七签鲍靓眞人传靓学明经术纬候师左元放受丨丨法及三皇五岳劾召之要行之神验能役使】
　　【鬼神封山制魔】
　　中散【晋书嵇康传与魏宗室婚拜丨丨大夫　宋书百官志丨丨大夫王莽所置后汉因之前汉大夫皆无员掌论议　魏书官氏志第四品上丨丨庶长　又吕洛拔传文祖显祖以其勲臣子补龙牧曹奏事丨丨又苟頽传颓性厚重少言严毅清直武力过人擢为丨丨　北史慕容白曜传白曜弟子契轻薄无检太和】
　　【初以名家子擢为丨丨迁宰官丨丨　金史百官志吏部从四品上曰丨丨大夫中曰中尹大夫下曰中侍大夫　云笈七签见上足下　江淹恨赋丨丨下狱神气激扬浊醪夕引素琴晨张　骆賔王酬思元上人林泉诗林疑丨丨地人似上皇时　李峤琴诗风前丨丨至月下歩兵来　髙适酬裴员外诗来卧看丨丨论愁忆太常　杜甫赠比部萧郎中十兄诗丨丨山阳鍜愚公野谷村　又赠李八秘书别诗文园多病后丨丨旧交疎　白居易诗酒琴人薄命诗丨丨歩兵终不贵孟郊张籍过于贫】
　　中奉【金史百官志吏部从三品上曰正奉大夫中曰通奉大夫下曰丨丨大夫　元史察罕特穆尔传以功加丨丨大夫佥河北行枢密院事】
　　中常【金史百官志吏部从五品上曰丨丨大夫中曰中益大夫下曰中衞大夫】
　　中益【金史百官志见中常下】
　　中允【后汉书班彪传旧制太子五日一朝因坐东厢省视膳食其非朝食使仆丨丨旦旦请问而已　唐书百官志东宫官左春坊左庶子二人正四品上丨丨二人正五品下掌侍从赞相駮正啓奏　宋史选举志凡改官留守两府两使判官进士授太常丞余人太子丨丨支使掌书记防御团练判官　通典丨丨后汉太子官属有之职在中庶子下洗马上　又见内允下杜甫奉赠王丨丨维诗丨丨声名乆如今契阔深　又宋书符瑞志晋以司马氏受禅太尉属程猗说曰夫大者盛之极也金者晋之行也中者物之防也吉者福之始也此言司马氏之王天下感德而生应正吉而王之符也猗又为赞曰皇德遐通实降嘉灵干生其象坤育其形元石既表素文以成瑞虎合仁白麟燿精神马自图金言其形体正而王丨丨克明关寿无疆于万斯龄】中赞【元史世祖纪己酉朔髙丽国王王愖遣其签议丨丨金方庆来贺兼奉歳币】
　　中补【杜甫赠李八秘书别诗见上元下】
　　中垒【汉书百官公卿表中尉属官有丨丨寺互武库都船四令丞都船武库有三丞丨丨两尉　又刘向传向上封事天子召见向以向为丨丨校尉　又韦元成传上览其议而从之制曰太仆舜丨丨校尉歆议可晋书温峤传峤得还都乃具奏敦之逆谋请先为之备及敦搆逆加峤丨丨将军持节都督东安北部诸军】
　　【事　魏书官氏志第四品上丨丨将军　宋书礼志见中坚下　又韦珍传髙祖南伐路经珍郡加丨丨将军正太守珍从至济水髙祖曰朕顷戎车再驾卿常翼务中军今日之举亦欲与卿同行但三鵶险要非卿无以守也　拾遗记琅邪王溥先时家贫穿井得铁印铭曰佣力得富钱至亿庾一土三田军门主簿后以一亿钱输官得丨丨校尉三田一土垒字也丨丨校尉掌北军垒门故曰军门主薄　卢思道从驾诗序熊渠佽飞之辈入参丨丨虎殿金门之侣廻望属车】
　　中仪【宋书索虏传江夏王义恭德望兼崇风畧遐被即可三府文武并被以丨丨精卒出次徐方为众军节度　金史百官志见中列下】
　　中候【史记张苍传苍任人为丨丨大为奸利上以让苍苍遂病免注张晏曰所选举保任也按丨丨官名师古曰苍有所保举而其人为丨丨之官　晋书惠贾皇后传侍中贾模后之族兄右衞郭彰后之从舅并以才望居位与楚王玮东安公繇分掌朝政后母广城君养孙贾谧干预国事权侔人主繇密欲废后贾氏惮之及太宰亮衞瓘等表繇徙带方夺楚王丨丨后知玮怨之乃使帝作密诏令玮诛瓘亮　齐书禇渊传乞蠲丨丨请停増邑庶保止足输効淮湄　又诗国风疏国风者十五国之总称不冠于周南之上而退在下者按郑注三礼周易丨丨尚书皆大名在下孔安国马季长卢植王肃之徒其所注者莫不尽然】
　　中庶【战国防荆轲既至秦持千金之资币厚遗秦王宠臣丨丨子蒙嘉嘉为先言于秦王　史记啇君传鞅少好刑名之学事魏相公叔座为丨丨子　晋书郑黙传为丨丨子朝廷以太子官属宜称陪臣　苏颋授郭虚已庶子制擢以正人宜拜职于丨丨増其宠服俾兼荣于独坐】
　　中涓【史记曹相国世家髙祖为沛公而初起也参以丨丨从注丨丨如中谒者　又石奋传髙祖召其姊为美人以奋为丨丨受书谒注正义曰颜师古云丨丨官名居丨而丨洁也　金史百官志见中良下　防璞今人通竿椟言典签王府官也记府掌记幕府官也已难用之书吏丨丨之称尤更为僭汉石奋为丨丨受书谒此岂臣下之所宜用】
　　中要【北史祖珽传珽自是专主机衡总知骑兵外兵事内外亲戚皆得显位后主亦令丨丨数人扶侍出入着纱防直至永巷出万春门向圣夀堂同御榻论决政事】
　　中御【金史百官志见中列下　通典龙朔二年改殿中省为丨丨府改监为丨丨太监少监改丞为丨丨大夫咸亨初复旧　又左传韩厥梦子舆谓已曰且辟左右故丨丨而从齐侯】
　　中校【通典丨丨署令丞各一人掌舟车杂兵仗廐牧】
　　中抚【南史梁武帝纪十八年春正月以荆州刺史始兴王儋为丨丨将军】
　　中护【魏书伊馛传见中秘下】
　　中团【王氏见闻伪蜀有寻事团亦曰丨丨小院使萧怀武主之盖军廵之属也】
　　中簿【金史选举志见上甲下】
　　中尚【唐书百官志丨丨署令一人丞二人掌供郊祀圭璧　又则天皇后传上元元年进号天后建言十二事一劝农桑薄赋徭二给复三辅地三息兵以道德化天下四南北丨丨禁浮巧五省功费力役六广言路七杜谗口八王公以降皆习老子九父在为母服齐衰三年十上元前勲官已给告身者无追覈十一京官八品以上益禀入十二百官任事乆材髙位下者得进阶申滞　陆翽邺中记织锦罗在丨丨坊三署皆数百人有班文锦】
　　中宪【金史百官志见中议下　白居易授丁公着浙东观察使制假左貂而帖丨丨操郡印而握兵符杜牧授崔璪刑部尚书制陟处纲曹副以丨丨　李商隐为荣阳公桂州谢上表副丨丨以急宣佐威城而遥护　羊士谔巴南郡斋两中偶看长歴是日小雪有怀昔年朝谒诗豸角随丨丨龙池列近臣】
　　中铨【五代史姚顗传唐制吏部分为三铨尚书一人曰尚书铨侍郎二人曰丨东丨每歳集以孟冬三旬而选尽季春之月天成中冯道为相建言天下未一选人歳才数百而吏部三铨分注虽曰故事其实徒繁而无益始诏三铨合为一而尚书侍郎共行选事　唐六典乾元中崔器奏改丨丨为西铨以乆次居左新除居右议有非其倒置请以乆次居西铨新除居东铨】
　　中兵【宋书百官志见西曹下　又武帝纪桓修以抚军鎭丹徒以髙祖为丨丨参军　魏书李长瑜传武定中仪同开府丨丨参军　又韦嵩遵传嵩遵少有气侠起家奉朝请历司空外兵参军后萧宝夤为雍州刺史引为丨丨参军深见信任　北史卢仝传吏部勲簿多皆改换乃校丨丨奏案并复乖舛愚谓罪虽恩免犹须刋定请遣一都令史与令仆省事各一人总集吏部丨丨二局勲簿对句奏案　宋史田况传今北敌桀慢而河朔将佐之良愚丨丨之善窳道路之夷险城垒之坚军政之是否财粮之多少在两府辅臣实未有知之者　耿湋送绛州郭参军诗连行麯水閤独入议丨丨】
　　中盾【汉书叙传定陶王为太子数遣丨丨请问近臣　魏书官氏志第五品上太子丨丨】
　　中射【战国防有献不死之药于荆王者谒者操以入丨丨之士问曰可食乎曰可因夺而食之王怒使人杀丨丨之士丨丨之士使人说王曰臣问谒者曰可食臣故食之是臣无罪而罪在谒者也且客献不死之药臣食之而王杀臣是死药也王杀无罪之臣而明人之欺王王乃不杀】
　　中军【诗左旋右抽丨丨作好笺毎军各有将丨丨之将尊也　春秋昭五年春王正月舍丨丨传舍丨丨卑公室也　左传见左军下　又城濮之战晋丨丨风于泽亡大斾之左防祁瞒奸命司马杀之以狥于诸侯又皆聚于丨丨矣曰合谋也　又楚之良在其丨丨王族而已请分良以击其左右而三军萃于王卒必大】
　　【败之　又丨丨下军争舟舟中之指可掬也　又晋州绰射殖绰中肩两矢夹脰曰止将为三军获不止将取其衷顾曰为私誓州绰曰有如日乃弛弓而自后缚之其右具丙亦舍兵而缚郭最皆衿甲面缚坐于丨丨之鼓下　呉语呉王起师军于江北越王军于江南越王乃中分其师以为左右军以其私卒君子六千人为丨丨　战国防秦王谓公子他曰昔歳殽下之事韩为丨丨以与诸侯攻秦韩之在我心腹之疾吾将伐之何如史记齐太公世家晋使郤克以车八百乘为丨丨将士燮将上军栾书将下军以救鲁衞伐齐　又赵世家】
　　【荀寅范吉射注索隐曰系本云晋大夫逝邀生桓伯林父林父生宣伯庚庚生献伯偃偃生穆伯呉呉生寅本姓荀自荀偃将丨丨晋改丨丨曰中行因氏焉　汉书司马迁传司马氏世典周史惠襄之间司马氏适晋晋丨丨随会犇魏而司马氏入少梁　又冯奉世传遣奉世将万二千人骑以将屯为名典属国任立防军都尉韩昌为偏禆到陇西分屯三处典属国为右军屯白居护军都尉为前军屯临洮奉世为丨丨屯首阳西极上后汉书何进传见上军下　魏书官氏志三将军丨丨将军鎭军将军抚军将军　又乙瑗传还郡除司农】
　　【少卿银青金紫左右光禄大夫丨丨将军西兖州刺史又司马德宗传德宗戒严加道子黄钺遣右将军谢琰拒恭等元显为征讨都督众军继进前军王珣领丨丨府众次于北郊　宋书武帝纪先是遣冠军刘敬宣伐蜀贼谯纵无功而返九月以敬宣挫退逊位不许乃降为丨丨将军开府如故　又天文志正始元年十月乙酉彗星见西方在尾长三丈拂章牛犯太白十一月甲子进犯羽林占曰尾为燕又为呉牛亦呉越之分太白为上将羽林丨丨兵呉越有兵丧丨丨兵动　陈书武帝纪公以丨丨无率选是亲贤奸宼途穷漼然冰泮唐书安禄山传庆绪作三军干祐将上军雄俊王福德佐之田承嗣将下军荣敬佐之庆绪自将丨丨孙孝】
　　【哲薛嵩佐之　元史太祖纪帝与皇子图类为丨丨取雄霸莫安河间沧景献深祁蠡冀恩濮开滑博泰安济南濵隶益都淄潍登莱沂等郡　管子三军故有丨丨之鼔有髙子之鼓有国子之鼓　汲冢周书武顺解天有四时不时曰凶天道曰祥地道曰义人道曰礼知祥则夀知义则立知礼则行礼义顺祥曰吉吉礼左还顺地以利本武礼右还顺天以利兵将居丨丨顺人以利阵　裴漼奉和御制旋师喜防诗丨丨才受律妖宼已亡精　席豫和圣制答张说南出雀鼠谷诗盐梅推上宰礼乐统丨丨　髙适酬河南节度使贺兰大夫见赠诗髙阁凭栏槛丨丨倚斾旌　杜甫陪章留后惠义寺饯嘉州崔都督赴州诗丨丨待上客令肃事有恒前驱入宝地祖帐飘金绳　李益观骑射诗边头射雕将走马出丨丨】
　　中驺【晋书贾充传楚王玮矫诏害汝南王亮太保衞瓘诏使模将丨丨三百救之】
　　中人【论语见上中下　礼记表记圣人之制行也不制以己使民有所劝勉愧耻以行其言注以丨丨为制则贤者劝勉不及者愧耻圣人之言乃行也　史记李广传广尝与望气王朔燕语曰自汉击匈奴而广未尝不在其中而诸部校尉以下才能不及丨丨然以击胡军功取侯者数十人而广不为后人然无尺寸之功以得封邑者何也岂吾相不当侯邪且固命也朔曰将军自念岂尝有所恨乎广曰吾尝为陇西守羌尝反吾诱而降降者八百余人吾诈而同日杀之至今大恨独此耳朔曰祸莫大于杀己降此乃将军所以不得侯者也　汉书李寻传丨丨皆可使为君子　大戴礼国有道则贤人兴焉丨丨用焉百姓归焉　小荀子政体敎化之废推丨丨而坠于小人之域敎化之行引丨丨而纳于君子之涂是谓章化　云笈七签宋庐山简寂陆先生讳修静先生拨雾开日汰沙引金指方以倒之丨丨以上皆自盈其分司徒袁粲之流是也　西畴常言丨丨觊福虑祸故强为善而不敢为恶　韩愈通解夫古人之进修或几乎圣人今之人行不出乎丨丨而耻乎力一行为独行　侯冽性犹湍水赋义戒丨丨事标前典　白居易归田诗丨丨爱富贵髙士慕神仙　又周礼冬官食一豆肉饮一豆酒丨丨之食也　汉书文帝纪赞尝欲作露台召匠计之直百金上曰百金丨丨十家之产也吾奉先帝宫室常恐羞之何以台为　子华子丨丨之家计口然后食闾里之志也　许景先奉和圣制眷台望诗邦家已荷圣谟新犹闻俭陋惜丨丨羊士谔郡中即事诗青门逺忆丨丨产白首闲看太史书　白居易买花诗一丛深色花十户丨丨赋　陆海诗忽然一曲称君心破却丨丨百家产　又晋书李密传密常望内转而朝廷无援乃迁汉中太守及赐饯东堂诏普令赋诗末章云人亦有言有因有缘官无丨丨不如归田　齐书王僧防传元徽中迁吏部尚书髙平檀珪罢沅南令僧防以为征北板行参军诉僧防求禄不得与僧防书曰五帝之始文武为先文则经纬天地武则拨乱定国仆一门虽谢文通乃忝武达羣从姑叔三媾帝室祖兄二世糜躯奉国而致子侄饿死草壤去冬今春频荷二敕既无丨丨屡见蹉夺经渉五朔逾历四晦书牍十二接觐六七遂不荷润反更曝鳃　鲁褎钱神论谚曰官无丨丨不如归田虽有丨丨而无家兄何异无足而欲行无翼而欲翔　陈思王植当墙欲髙行龙欲升天须浮云人之仕进待丨丨　皇甫冉送窦十九叔向赴京诗徒云还上国谁为作丨丨　又史记李广传敢有女为太子丨丨爱幸敢男禹有宠于太子然好利李氏陵迟衰微矣　又佞幸传延年佩二千石印号协声律与上卧起甚贵幸埓如韩嫣也乆之寑与丨丨乱出入骄恣　又石显传元帝被疾不亲政事方隆好于音乐以显乆典事丨丨无外党精专可信任遂委以政事无小大因显白决贵幸倾朝百僚皆敬事显　韩愈李惟简墓铭从幸梁州天黒失道识焦丨丨声得见德宗于盩厔西　刘孝威独不见诗丨丨引卧内副车游上林　苏颋春晩紫微省直寄内诗内史通宵承紫诰丨丨落晚爱红妆　陆游太液黄鹄歌丨丨驰奉黄鹄下龙旗豹尾临池看　又左传鲜虞人闻晋师之悉起也而不警边且不修备晋荀雍以上军侵鲜虞及丨丨驰冲竞大获而归注中山望都县西北有丨丨城　史记赵世家十一年魏韩赵共灭晋分其地伐中山又战于丨丨注徐广曰中山唐县有丨丨亭　列子赵襄子使新穉穆子攻翟胜之取左人丨丨使遽人来谒之注左人丨丨二邑名也　水经注丨丨城西北四十里亦或谓之为唐水也水出中山城之西　又汉书陈汤传延寿汤令军闻鼓音皆薄城下四面围城土城外有重木城外人发薪烧木城单于下骑传战大内夜过半木城穿丨丨郤入土城乗城呼　庾肩吾南苑看人还诗见上客下　韩翃送戴廸赴凤翔幕府诗见上路下　又郭璞长臂国赞双肱三足体如丨丨　又黄庭经黄庭丨丨衣朱衣关门壮蘥盖两扉又宋玉九辨憯凄増欷兮薄寒之丨丨】
　　中圣【魏志徐邈传魏国初建为尚书郎时禁酒而邈私饮沉醉校事赵达问以曹事邈曰丨丨人达白之太祖太祖甚怒鲜于辅进曰平日酒客谓酒清者为圣人浊者为贤人邈性修愼偶醉言尔　李德裕流杯亭诗欲知丨丨处皓月临松盖　皮日休以橘子赠鲁望诗知君多病仍丨丨尽送寒苞向枕边　朱子酒市诗见説难丨丨遥知但啜醨　又云笈七签三界宝录中四天混生于洞洞为赤色而成上上禅善天下生三天丨丨三品之位】
　　中帝【战国防见西帝下　云笈七签太上大道君次乗六景之舆驾三素緑云摄灵微丨丨名秉巨文俱东南行诣具谓耶渠初黙天见玉清始元虚皇太霄君受合晖晨命隐符】
　　中皇【山海经丨丨之山其上多黄金其下多蕙棠　吕览勿躬丨丨作图　云笈七签五帝各理三万六千歳而五帝氏后逮于丨丨天皇君出而啓太上老君太极眞人下降昆仑之山又授以天皇内经十四篇而天皇君得此经以道治世三万六千歳　又上皇典格多不相参道君以丨丨元年九月一日于玉天琼房金阙上宫命东华青宫寻俯仰之格捡校古文撰定灵篇集为宝经三百卷以付上相青童君使传后学玉名合眞之人】
　　中王【齐书乐志圣皇膺嘉祐帝业凝休祥居极乗景运完德瑞丨丨澄明临四奥精华延八乡】中主【宋书孝武帝纪论役已以利天下尧舜之心也利己以及万物丨丨之志也　陈书后主纪夫体国经野长世字氓虽因革傥殊弛张或异至于旁求俊乂爰逮侧微用道和羹是隆大厦上智丨丨咸由此术道德指归论冥冥混混道为丨丨】
  </div>
  <div class="pagination">
   <a href="御定骈字类编_page477.html">
    上一页
   </a>
   <span>
    ...
   </span>
   <a href="御定骈字类编_page473.html">
    473
   </a>
   <a href="御定骈字类编_page474.html">
    474
   </a>
   <a href="御定骈字类编_page475.html">
    475
   </a>
   <a href="御定骈字类编_page476.html">
    476
   </a>
   <a href="御定骈字类编_page477.html">
    477
   </a>
   <span class="current-page">
    478
   </span>
   <a href="御定骈字类编_page479.html">
    479
   </a>
   <a href="御定骈字类编_page480.html">
    480
   </a>
   <a href="御定骈字类编_page481.html">
    481
   </a>
   <a href="御定骈字类编_page482.html">
    482
   </a>
   <a href="御定骈字类编_page483.html">
    483
   </a>
   <span>
    ...
   </span>
   <a href="御定骈字类编_page479.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
