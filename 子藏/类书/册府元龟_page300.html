<!DOCTYPE html>
<html>
<head>
    <meta charset="UTF-8">
    <title>册府元龟 - 第 300 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 300 页/共 736 页</h1>
    <div class="content">    杨师厚为徐州节度使昭宗天元年加诸军行营马步都指挥使二年八月太祖讨赵凝於襄阳命师厚统前军一战败赵凝翌日表师厚为山南东道节度留後即令南荆州留後赵明亦并军上峡不浃旬并下两镇乃正授襄州节度使开平元年加检校太保平章事。又加检校太傅三年三月诏入朝诏兼潞州行营都招讨使以奇兵进攻刘知俊于凤翔降贼将王建制加师厚检校太尉。
    牛存节为太祖遏後都指挥使攻濮之役领军先登遂扌友其垒。
    唐昭宗景福二年四月下徐州枭时溥存节力战其功居多乾宁二年表授检校工部尚书三年夏太祖东讨郓州十二月存节独率伏军夺其濠桥诸军俱进四年正月陷其城寻与葛从周降下兖州加检校右仆射天元年授邢州团练使时州兵才及二百晋人知之以大军来寇太祖在邺存节率健壮出斗并军不能克而去太祖召至劳慰久之厚赉金帛鞍马加检校司徒四年太祖受禅除右千牛卫上将军其秋攻潞州以存节为行营马步军都排阵使开平二年二月自右监门卫上将军转右龙虎统军驻留雒下是岁王师败于上党晋人乘胜进迫泽州之城将陷河南留守张全义召存节谋遂以本军及右龙武羽林等军往应接上党之师存节引众衔枚夜至泽州分布守御晋军焚营而退郡以获全太祖屡叹赏之五月迁左龙虎统军充六军马步都指挥使十月授绛州刺史三年四月除州留後六月刘知俊以同州叛寻授同州留後未几加检校太保同州节度使乾化二年加检校太傅进封开国公三年加同平章事诏赴阙末帝召见慰勉赏赐甚厚十一月加开府仪同三司食邑一千户授郓州节度使四年加淮南西北面行营招讨使控扼淮边境安之其冬蒋殷反徐州逆命奉诏与刘同讨之殷弃甲而遁平徐州诏加太尉。
    王檀自唐僖宗中和中太祖镇大梁檀为小将文德元年二月讨罗弘信败魏人於内黄檀获其将同儒邵神剑以归补衡山都虞候昭宗大顺元年从庞师古渡淮深入讨孙儒之乱奋命击贼未几迁顺义都将天复中从太祖率西镇之师围凤翔以迎昭宗屡立戎效迁左踏白指挥使从攻王师范于青丘檀以偏师复密郡遂权知军事充本州马步军都指挥使表授检校右仆射守密州刺史郡接淮戎旧无壁垒乃筑罗城居民赖之加检校司空开平二年六月授邢州保义军节度使检校司徒三年加检校太保充潞州东面行营招讨使乾化元年正月王景仁与晋人战于柏乡王师败绩俄而晋军大至重围四合太祖忧之檀密上表请驾不征而悉力枝梧竟全城垒三月以功就加检校太傅同平章事七月加开府仪同三司检校太尉琅邪郡王命宣徽使赵殷衡赍诏慰谕赐绢千匹银千两赏守御邢州之功也。庶人僭位授邓州宣化军节度使检校太尉兼侍中末帝即位移授许州节度加检校太师五年蔡州刺史王彦温作乱檀受诏讨平之加兼中书令。
    刘以太祖开平元年授右卫上将军充诸军马步都指挥使其年秋与诸将征潞州迁检校司徒三年二月转右威卫上将军依前诸军马步都虞候五月改左龙武统军充侍卫亲军兼马步军都指挥使其年夏同州刘知俊反引岐人袭据长安分兵扼河潼太祖幸陕命西讨即夺取潼关擒知俊弟知浣以献遂引兵收复长安知俊弃郡奔凤翔太祖以为佑国军两使留後寻改佑国军为永平军以为节度使检校司徒行太安尹金州管内观察使是时西鄙未宁练兵马抚众独当一面四年加检校太保同平章事庶人友篡位加检校太傅末帝即位尤深倚重明年夏诏归阙授开封尹遥领镇南军节度使九月徐州蒋殷叛与郓帅牛存节率兵攻击破之枭殷首以献诏加检校太尉。
    贺瑰唐昭宗天复中预平青州王师范以功授曹州刺史兼先锋都指挥使加检校司空天二年与杨师厚从太祖平荆襄授荆南两使留後未几徵还为行营左厢步军都指挥使累迁左龙虎统军未帝贞明元年庆州叛为李继陟所据瑰以本官充西面行营马步军都指挥使与张筠江凤之众三万下宁衍二州三年秋庆州平十二月瑰以功授滑州宣义军节度使依前检校太傅加同平章事。
    唐怀英唐昭宗光化初太祖署为军校天复元年冬太祖帅师迎昭宗于凤翔时李茂贞遣大将符道昭领兵万馀屯武功以拒太祖太祖命诸军击之以怀英为前锋领众先登一鼓而大破之翌日太祖方至顾左右曰：邑名武功今首荡逆党真武功也。乃召怀英大加奖激仍以骏马珍器赐之二年八月岐军屯奉天太祖令怀英寨於岐军之东北岐军不胜而退昭宗还京赐迎銮毅勇功臣是岁淮人寇徐州太祖命怀英驰骑以救之淮人遁去即以怀英为权知晋州刺史天三年冬佐刘知俊破凤之众五万於美原收十五馀寨乘胜引军攻下州以功授陕州节度使太祖受禅加检校太保。
    徐怀玉唐僖宗中和末为太祖亲从副将左长剑都虞候。又从破蔡贼於板桥收秦宗权八寨奏加检校右散骑常侍文德初同诸军解河阳之围复从破徐宿昭宗乾宁中奏加检校刑部尚书。又破朱瑾於金乡南擒宋江以献表授金紫光禄大夫检校右仆射光化中授沂州刺史顷之王师范以青州叛屡出兵侵轶怀玉击退之天复四年转齐州防御使加检校司空天三年转右龙虎统军领六军之士赴泽州晋人遂退开平元年授曹州刺史加检校司徒明年除晋州刺史其秋晋人大至怀玉领兵破之於洪洞三年制授坊节度使特进检校太保练兵缮壁人颇安之加检校太傅。
    郭言为步军都将唐僖宗光启中太祖东伐徐郓言出奇决战所向皆捷太祖录其绩以排阵斩斫之号委之寻表为宿州刺史检校右仆射。
    刘康为太祖元从都将唐僖宗中和中从太祖连年攻讨徐郓所向多捷尤善为营垒充诸军壕寨使及太祖尽下三镇议其功奏加检校右仆射兼领军卫。
    刘捍为太祖亲军指挥使时太祖迎昭宗於岐下天复三年正旦宋文通令客将郭奇使於太祖命捍复命昭宗闻其至即诏见询东兵之事仍以锦服银鞍勒马赐之翌日授光禄大夫检校司空登州刺史昭宗还京改常州刺史赐号迎銮毅勇功臣太祖受禅授左龙虎统军兼元从亲军马步都虞候及上党缠兵以捍为御营使蕃戎逼泽州命捍以兵千人赴之并军遂遁车驾还京授捍侍卫亲军都指挥使晋人侵晋州从幸陕回加检校太尉。
    氏叔琮为太祖後院马军都将时东伐徐郓多历年所叔琮身当矢石奋不顾命累迁为指挥使寻奏授宿州刺史检校右仆射迁曹州刺史昭宗天福元年领大军攻扌友泽潞叔琮遂引兵北掠太原师还除晋州节度使明年太祖屯军于岐下晋军潜袭绛州前军不利晋军恃胜而攻临汾叔琮严设备御晋军遂退据蒲县时太祖遣朱友宁将数万副应悉委叔琮节制叔琮因夜出潜师截其归路遇晋军游骑尽杀之遂扌友其垒太祖闻之喜谓左右曰：杀蕃贼破太原非氏老不可叔琮乃长驱收汾州与晋人转战直抵并垒军回以其功奏加检校司徒。
    朱汝恭为汝州刺史检校司空唐昭宗乾化初淮夷侵鄂渚武昌军杜洪来乞师太祖遣友恭将兵应援俘斩万计以功为颍州刺史加检校司徒。
    王重师僖宗文德中为太祖帐下都指挥使检校右仆射枕戈擐甲五六年於齐鲁间凡经百馀战威震敌人寻检校司空後知平卢军留後加检校司徒其後北伐幽沧镇定屡与晋军接战颇得士心故多胜捷昭宗天中授雍州节度加同平章事。
    黄文靖为诸军指挥使从太祖南平巢蔡北定兖郓皆有功唐昭宗光化初晋将李嗣昭周德威寇於山东文靖佐葛从周统大军御之寻以功表授检校右仆射耀州刺史天二年春命佐杨师厚深入淮甸赴寿春侵庐江军至大独山遇淮夷杀五千馀众振旅而还改蔡州刺史检校司空。
    胡规唐昭宗天四年为诸军濠寨使太祖受禅除右羽林军寻从刘统兵收潼关擒刘知浣献之乃以为右龙虎统军兼侍卫指挥使。
    李谠为左德胜骑军都将从太祖讨蔡贼颇有军功及东伐兖郓以所部士伍俘获甚众改元从骑将表授检校右仆射。
    李重裔为太祖先锋步军都头及太祖大举伐蔡贼秦宗权俾重裔以滑兵为先锋及东讨徐州下丰萧二邑转右厢马步军指挥使。
    范居实为感义都头郑州马军指挥使幽州刘仁恭举众寇魏郡居实与葛从周张存敬率兵救魏大破幽沧之众於内黄太祖迎昭宗於岐下以居实为河中马军都指挥使及唐昭宗还京赐迎銮毅勇功臣遥领锦州刺史。又迁左龙骧马军都指挥使从征淮南回改登州刺史转右神勇军使开平元年用兵於潞州命居实统军以解泽州之围授耀州刺史。
    刘知俊唐昭宗大顺中为开道指挥使从太祖讨蔡贼秦宗权及攻徐州皆有功寻补徐州马步军都指挥使攻海州下之遂奏授刺史天复初历典怀郑二州从平青州以功奏授同州节度使天三年冬以兵五千破岐军六万於美原自是连克延五州乃加检校太傅平章事开平二年春三月命为潞州行营招讨使知俊未至潞夹寨已陷晋人引军方攻泽州闻知俊至乃退寻改西路招讨使六月大破岐军於幕谷俘斩千计李茂真仅以身免三年五月加检校太尉兼侍中封大彭郡王。
    赵德唐僖宗光启中太祖为蔡州四面行营都统表德为副仍领襄州节度使蔡州平以功累加官爵封淮安王。
    ●卷三百八十七
    ○将帅部　褒异第十三
    後唐李承嗣少仕郡为右职唐僖宗中和二年从武皇讨贼关辅为前锋王师之攻华阴黄巢令伪客省使王汀会军机於黄揆承嗣擒之以献贼平以功授汾州司马改榆次镇将朱玫之乱遣承嗣率万人援州至渭桥迎扈车驾王行瑜既杀朱玫承嗣会夏之师入定京城获伪相裴彻郑昌圉函送朱玫襄王首献於行在驾还宫赐号迎銮功臣检校工部尚书守岚州刺史赐军钱二万贯孟方立之袭辽州也。承嗣设伏击其归兵大败之获其将奚忠信以功授州刺史及张之加兵於太原也。时凤翔军营霍邑承嗣帅一军攻之岐人夜遁追击至赵城合大军攻平阳旬有三日而扌友师旋改教练使检校司空。
    李存信唐昭宗大顺中为蕃汉都校从武皇讨李俦降赫连铎白义诚以功检校左仆射从入关讨王行瑜加检校司空领彬州刺史。
    李存进昭宗光化中为永安军使雁门以北都知兵马使天复初破氏叔琮前军於洞涡三年授石州刺史庄宗初嗣位。又为步军右都检校司空帅出井陉授行营马步军都营虞候破汴军於柏乡论功授汾州刺史转检校司徒俄兼西南面行营招讨使出师收慈换慈沁二州刺史二年定魏博授天雄军巡按使十四年权蕃汉马步副总管从攻杨刘战胡柳十六年以本职兼领振武节度使时王师据德胜渡汴军据村渡存进造桥成人皆伏其智庄宗举酒曰：存进吾之杜预也。赐宝马御衣进检校太保兼魏博马步都将与李存审固德胜十九年汴将王瓒率众攻北城存进机拒应之汴军退加检校太傅。
    李汉韶初事庄宗为河东牢城指挥使会契丹侵北鄙表令汉韶率师进讨既而大破胡寇以功加检校右仆射。
    李存璋昭宗光化二年为泽州刺史入为牢城使从李嗣诏讨云   州叛将王晖平之改教练使检校司空五年立庄宗夷内难颇有力焉改河东马步都虞候兼领盐铁。又从破汴军於夹城转检校司徒柏乡之役为三镇排阵使十二年从盟朱友谦於猗氏授汾州刺史汴将尹皓攻慈州逆战败之十三年王檀逼太原存璋率汾之军入城固守授大同军防御使应蔚朔等州都知兵马使秋契丹逼云   州存璋拒守敌退以功检校太傅大同军节度云   应等州观察使十九年四月以疾卒於云   州同光初追赠太尉平章事李存贤以天五年权知蔚州以御吐浑六年权沁州刺史先是州当贼境不能保守存贤至郡乃移复旧郡庄宗嘉之转检校司空真拜刺史九年汴人乘其无备来攻其城存贤击退之十一年授武州刺史山北团练使十二年移慈州刺史七月汴将尹皓攻州城存贤督军拒战遁去十八年河中朱友谦来求援命存贤率师赴之十九年汴将段凝军五万营临晋存贤拒退之以功加检校司徒同光二年为卢龙军节度使卒诏赠太傅。
    康君立自武皇为雁门节度立为右都押衙僖宗时从武皇入关逐黄孽收长安武皇还镇太原授先锋军使文德初李罕之既失河阳来归於武皇。且求援焉乃以君立充南面招讨使为汾州刺史及潞州小校安居受反武皇遣君立讨平之授检校左仆射昭义节度使自是武皇之师连岁掠地於邢攻孟方立君立常率泽潞之师以为掎角加检校司徒食邑千户李存孝据邢州叛武皇命君立讨之以功加检校太保。
    薛志勤自武皇镇雁门领代北军使从入关收京城以功检校工部尚书河东右都押衙先锋右军使从武皇救陈许平黄巢武皇遇难於上源驿志勤击败汴军昭宗大顺初与李承嗣败韩建之军於蒙坑进收晋纟以功授沂州刺史。又从讨镇州牧天长临城志勤皆先登陷阵王晖据云   州叛讨平之以志勤为大同军节度检校司空。
    史俨为武皇帐中亲将昭宗乾宁中从讨王行瑜时京城太扰士庶奔迸俨分骑警卫驾比还京盗贼不作以功检校右散骑常侍屯於三桥者累月昭宗宠锡优异。
    史建瑭昭宗光化中典昭德军与李嗣昭攻汾州率先登城擒叛将李瑭以献授检校工部尚书李思安之围上党也。建瑭为前锋与总管。
    周德威赴援时汴将王景仁营於柏乡瑭与德威先出井陉高邑之战汴军有归志建瑭先陷其阵遂长驱追击夜入柏乡俘斩数千论功加检校左仆射十三年败刘於元城收澶州以建瑭为刺史检校司空外衙骑军都尉盖寓自武皇镇太原为左都押衙检校左仆射昭宗乾化三年寓从武皇入关讨王行瑜特授检校太保开国侯邑千户周德威昭宗乾宁中为铁林军使从武皇讨王行瑜以功授检校左仆射移内衙军副天三年与李嗣昭合燕军攻潞州降丁会以功加检校太保代州刺史代嗣昭为蕃汉都将李思安之寇潞州也。德威军余吾时汴州军十万筑夹城围潞州及武皇厌代庄宗再援潞州德威大败梁军解潞州之围以功加检校太保平章事十年。又擒幽州刘守光父子授检校侍中幽州卢龙军节度使。
    符存审初典武皇义儿军从讨州之劲兵屯龙泉寨存审奋力扌友之师旋授检校左仆射副李嗣昭讨李瑭於汾州擒之以功改左右厢步军都指挥使昭宗天三年授蕃汉马步副指挥使与李嗣昭降丁会於上党从周德威破贼夹城以功加检校司徒授沂州刺史使领蕃汉马步都指挥使七年加检校太保充蕃汉副总管九年梁祖攻县存审赴援汴人烧营而遁以功遥领邢慈团练使十三年二月刘袭魏州存审战於故元城大败汴人从庄宗收澶卫慈等州秋邢州阎宝降授存审安国军节度邢慈等州观察使十月戴思远弃沧州毛璋以城降授存审检校太傅横海军节度使兼领魏博马步军都指挥使明年就加平章事十九年平镇州以功加检校太傅兼侍中二十年正月师旋於魏州庄宗出城迎劳就第宴乐居无何契丹犯燕蓟诏存审以本官充幽州卢龙军节度使自镇州之任同光初加开府仪同三司检校太师中书令邑千户赐号忠烈扶天启运功臣五月卒於幽州庄宗震悼久之废朝三日赠尚书令。
    袁建丰为铁林都虞候从武皇破州王行瑜以功迁左亲骑军使转突骑指挥使从庄宗解围上党破柏乡阵累功加右仆射左厢马军使明宗为内衙指挥使建丰为副北讨刘守光常身先士伍转都教练使权蕃汉副总管庄宗入邺以心腹能选为魏府都巡捡使破刘下卫慈三郡有功加检校司空夏鲁奇为慈州刺史中都之战汴人大败鲁奇擒王彦章以献庄宗壮之赏绢千匹梁平授郑州防御使元行钦为武宁军节度使检校太傅庄宗赐名绍荣常内宴群臣使相预会行钦官为保傅合地褥而坐酒酣乐作帝叙平生战阵之事因左右顾视曰：绍荣安在所司奏云：有敕使相预会绍荣散官殿上无位帝彻会不怿翌日以行钦为同平章事繇是不宴百官於内殿但宴武臣而已。
    李建及为辽州刺史庄宗胡柳之役欲收军建及引银钅仓效节奋击繇是王师复振以功检校司空魏博内外衙都将。又与汴将王瓒战於戚城建及伤手庄宗解御衣金带赐之。
    张敬达为厅直军使从庄宗平河南有功加检校工部尚书。
    康思立为河东亲骑军使从庄宗解上党围败梁人於柏乡及平蓟丘後战於河上皆有功累加检校户部尚书右突骑指挥使庄宗即位继改军帅赐忠勇拱卫功臣加检校尚书左仆射。
    康延孝为捧日军兼南面招讨指挥使检校司徒庄宗平汴延孝颇有力焉以功加检校太保。
    安元信为突阵军都将时庄宗嗣晋王位元信从救上党破夹寨复泽潞以功授检校司空辽州刺史赐玉鞍名马柏乡之役日晚战酣元信重伤庄宗自临傅药改检校司徒武州刺史充内衙副都指挥使山北诸州都团练副使。
    安金全武皇时为骑将屡从征伐庄宗之救潞州及平河朔皆有战功累迁刺史。
    阎宝庄宗时遥领天平军节度使东西面招讨等使张文礼之杀王也。宝帅师进讨及契丹来援镇州前锋至新乐众心忧之宝见庄宗指陈方略军情乃安敌退加检校侍中。
    李绍文庄宗时为博州刺史预破刘於故元城历贝隰二州刺史领天雄军马步副都将屯於德胜从阎宝讨张文礼为马步都虞候明宗收郓州以绍文为右都押衙马步军都将从破王彦章於中都同光中历徐滑二镇副使知府事。
    霍彦威为陕州留後从明宗平潞州授徐州节度使天成初改平卢军节度至镇擒王公俨斩之明年冬肆觐於汴明宗接遇甚厚累迁至检校太尉兼中书令王晏球为齐州防御使北面行营马军都指挥使邺都之乱明宗入赴内难晏球时在瓦桥遣人招之明宗至汴晏球率骑军从至京师以平定功授宋州节度使天成二年王都据定州叛晏球讨平之以功授天平军节度使未几移镇青州就加兼中书令安审通明宗天成初为齐州防御使兼诸道先锋马军都指挥使奉诏北征会龙至部下兵乱审通尽戮之以功检校太傅沧州节度使。
    刘彦琮为铁林指挥使从明宗赴难京师授华州留後寻正授节旄。
    西方邺为奉义指挥使天成初荆渚违命明宗素知其才力擢授夔州刺史东南面行营招讨副使邺将偏师收复峡内三州二年夔州为宁江军以邺为节度使屡奏克捷三年加检校太保。
    孙璋天成初为齐州防御使王都之据中山璋为定州行营都虞候贼平加检校太保。
    张虔钊为亲军都指挥使领春州刺史明宗天成中虔钊与诸将围王都於中山大败契丹於嘉山之下及定州平以功授沧州节度使。
    晋房知温初仕後唐明宗天成初为兖州节度使明年诏充北面招讨使屯於卢台军以卢文进来归特加进同平章事赏招讨之功也。至长兴二年除平卢军节度使累官至开府仪同三司检校太师兼中书令封东平王食邑五千户食实封三百户高祖天福元年十二月卒於镇赠太尉诏立神道碑康福初仕後唐明宗为朔方河西等军节度到镇岁馀西戎皆款附改赐福耀忠扶定保节功臣末帝清泰中加特进开国侯充西面都部署高祖受命就加检校太尉封开国公。
    华温琪仕後唐为泰州节度使明宗即位因入朝愿留阙下明宗嘉而许之除左骁卫上将军逐月别赐钱粟以丰其家後为太子少保致仕高祖天福元年十二月终於家诏赠太子太保。
    方太为奉国都虞候从杜重威破张从宾於水高祖以其功除赵州刺史郭金海为护圣都虞候高祖天福二年金海从王师讨范延光於魏州以功转本军都指挥使。
    王建立为青州节度使高祖天福二年封临淄王明年封东平王五年入觐高祖赐不拜呼老兄使肩舆入朝上殿则使人扶导论者荣之寻表乞休致帝不许乃除潞州节度使割辽沁为上党属郡加检校太师进封韩王以光其故里高祖御明德楼饯送赴镇赐玉斧蜀马及卒册赠尚书令。
    马全节高祖天福五年镇安州时李金全据州叛引淮军为援因命全节将兵讨平之以功加检校太尉六年授镇州行营副招讨使兼排阵使与安重荣战於宗城大败之镇州平加开府仪同三司。
    程福ど初为军校天福七年冬从杜重威讨镇州与安重荣大战於宗城以功迁雒州团练使检校太尉皇甫遇高祖天福末镇河阳少帝即位归阙及北骑南寇从至漕州战於郓州北津敌众大败溺死数千人以功拜滑州节度使。
    郭少帝开运中镇易州时契丹攻其郡以州兵击贼数获其利朝廷嘉之就加检校太保。
    汉王周初仕後唐明宗为礻卑校累历郡守晋天福中安重荣以镇州叛从杜重威讨平之以功授贝州节度使高祖定天下移镇徐州加同平章事乾元年二月卒於镇辍视朝三日赠中书令。
    刘在明後唐明宗时为奉圣左厢都指挥使领和州刺史从幸汴州至荥阳闻朱守殷叛用为前锋至汴城率先登城贼平授汴州马步军都指挥使晋高祖天福中李金全以安州叛在明从李守贞攻之大破淮贼以功授安州防御使移领纟州杨光远据青州叛召为行营马步军都指挥使领齐州防御使青州平迁相州留後及高祖践阼授幽州道行营都部署时蕃将守中山在明出师经略敌乃弃城而去遂授镇州留後乾元年五月二日授镇州节度使六月卒於镇赠侍中。
    史宏肇为许州节度使侍卫步军都指挥使时高祖由蒲陕赴潞宏肇为前锋兵士所至秋毫不犯以至平定两京及从驾征邺回加同平章事充侍卫亲军都指挥使兼镇宋。
    杜重威晋天福初典禁军遥授舒州刺史二年张从宾构乱据水晋高祖遣重威与侯益率众破之以功授潞州节度使与杨光远降范延光於邺城改许州节度使兼侍卫亲军马步军副都指挥使寻加同平章事。
    周高季兴梁太祖时为荆南节度使开平中破雷彦恭於朗州加平章事。
    安叔千初仕後唐庄宗为奉安都将天成初王师伐定州命为先锋都指挥使王都平授秦州刺史连刺涿易二郡清泰初契丹寇振门叔千从晋祖逆战败之进位检校太保振武节度使晋祖践阼就加同平章事。
    王商後唐天成中为灵武都指挥使久之代还清泰中张令昭据邺叛商从范延光讨之首冒矢石率先登城以功授祁州刺史。
    何福进後唐清泰中自彰圣都虞候率本军从范延光平邺以功历郑陇二州防御使。
    安审晖晋高祖时为河阳节度使会李金全据安州叛诏马全节为都部署领兵讨之以审晖为副安陆平移镇邓州进位检校太傅。又襄州安从进叛举汉南之众北攻南阳审晖登城召贼帅以让之从进不克而退襄州平就加检校太尉。
    宋彦筠初仕晋为防御使从高行周破安从进於襄阳以功拜邓州节度使。
    王饶仕晋高祖为奉国军检校尚书左仆射天福六年从杜重威平常山以功加检校司空迁本军都校领连州刺史时安从进叛于襄阳高祖以饶为行营步军都指挥使贼平授凉州刺史复为本军右厢都指挥使领阆州团练使及汉祖举义於晋阳寻讨复诸夏唯常山郡为蕃将所据时饶在其郡乃与李筠白再图之俦承间尽逐其党汉祖嘉之授州观察使後加光禄大夫赐爵齿侯。
    高从诲为荆南节度使晋天福中加守中书令时襄州安从进反王师攻讨从诲起战棹馈军食以助焉诏书褒美寻加守尚书令。
    刘词仕晋为奉国第一都虞候从马全节伐安陆败淮贼万馀众晋祖嘉之授奉国都校累加检校司空。又从杜重威败安重荣於宗城。又破镇阳词自登云   梯身先士伍以功加检校司徒沁州刺史。又仕汉为奉国右厢都校遥领阆州防御使从汉祖平邺加检校太保乾初李守贞叛於河中太祖征之朝廷以词为侍卫步军都指挥遥领宁江军节度使充行营马步都虞候命分屯於河西二年正月李守贞遣敢死之士数十夜入其营词叱短兵以击之贼众大败而退河中平太祖嘉其功表为华州节度使岁馀移镇滑台太祖受命加同平章事。
    王令温晋初为州团练使及安重荣称兵於镇州晋祖以令温为营马军都指挥使与都帅杜重威败贼於宗城以功授亳州防御使。
    李建崇仕晋为申州刺史天福七年冬襄州安从进构逆建崇拒贼至湖阳县之花山接战大败之以功授亳州团练使襄阳平迁安州防御使。
    王重胤为禁军指挥使晋天福中镇州安重荣谋叛请分杜重威麾下兵击败之以功迁护圣右厢都指挥使汉初仍典禁军从征邺都为先锋都校邺都平迁深州刺史。
    赵晖仕汉祖乾初镇凤翔属王景崇叛据岐山命晖为西南面行营都部署以讨明年春拔之加检校太师兼侍中国初就加兼中书令。
    曹英仕汉为奉国军主检校司徒假康州刺史乾初李守贞据河中叛授行营步军都校河中平迁本军厢主领岳州防御使随太祖在魏为北面行营步军都校从平内难国初以翊戴功授招武军节度使检校太傅侍卫步军都指挥使。
    史彦超为龙捷指挥使太祖之赴内难彦超以本军从国初与虎扌建都指挥使何徽戍晋州会刘崇与契丹入寇攻围州城月馀彦超与何徽叶力固拒累挫贼锋太祖嘉其善守之功赏赐甚厚未几授龙捷右厢都指挥使寻授郑州防御使刘崇之寇潞州也。车驾亲征以彦超为先锋都指挥使高平之战先登陷阵以功授华州节度使先锋如故。
    高行周初隶後唐明宗帐下时明宗为总管袭郓州行周为前军夜涉河入东城比曙平之及庄宗平河南累加检校太保领端州刺史明宗即位行周从王景球围定州败王都擒秃馁皆有功贼平迁[A13C]州团练使晋末为郓州节度使汉高祖入汴加守太傅兼中书令代李守贞为天平军节度使杜重威据邺叛汉高祖以行周为招讨使总兵讨之邺平迁邺都留守加守太尉进爵临清王乾中入觐加守太保进封邺王复授天平军节钺改封齐王太祖践阼加尚书令增食邑至一万七千户太祖以行周耆年宿将赐诏不名但呼王位而已广顺二年秋薨赠赙加等册赠尚书令追封秦王。
    安审琦仕晋少帝为襄州节度使兼中书令属荆人叛命潜遣舟师数千将屠襄郢审琦御之而遁朝廷赏功就加守太保进封齐国公岁馀。又加守太傅国初封南阳郡显德初进封陈王世宗嗣位加守太尉三年拜章请觐优诏许之加守太师增食邑至一万五百户食实封三千三百户。
    唐景思世宗时董效顺指挥屯於淮上世宗亲征淮南景思继有战功乃命遥领饶州刺史。
    白延遇仕晋历典禁军累迁至检校司空天福中晋祖在邺安重荣叛於镇州帅众数万指阙而来晋祖命杜重威统诸将以御之时延遇不预其行乃泣告晋祖愿以身先许之及阵於宗城延遇帅其属先犯之斩级数千晋祖闻之即命中使以宝剑良马赐之常山平以功加检校司徒充马军右厢都校後迁复州防御使国初加检校太保寻受代归阙属太祖亲征兖海以延遇为先锋都校兖州平授齐州防御使及世宗征淮南乃诏延遇为先锋都校与韩令坤先入扬州寻以别部屯於盛塘前後败淮贼万馀众及世宗回自寿阳制以延遇为同州节度使未之任所以疾卒於濠州下诏赠太尉。
    ●卷三百八十八
    ○将帅部　儒学有礼儒学
    周官太宰九两之法其四曰儒以道得民盖六艺之文七德之要尽在是矣。繇三代而下善为将者。又岂胜道哉！乃有博通经术涉猎史傅虽在军旅不废俎豆将临战阵未忘讲诵缓带以谈论下帷而著述亦有起於诸生常历科举为世文宗後执兵柄至乃属辞削牍赋诗应诏书檄翩翩之美文雅彬彬之誉皆所以扬阃外之风烈昭义府之丕训者已。
    晋文公于被庐作三军谋元帅赵衰曰：可臣亟闻其言矣。说礼乐而敦诗书诗书义之府也。礼乐德之则也。德义利之本也。夏《书》曰：敷纳以言明试以功车服以庸君其试之乃使将中军。
    汉陈汤少好书博达善属文以荐为郎迁西域副校尉与甘延寿俱出累迁射声校尉。
    冯奉世以良家子选为郎年三十馀乃学春秋涉大义读兵法前将军韩增奏以为军司空令本始中从军击モ奴军罢复为郎累迁右将军光禄勋居爪牙官前後十年为折冲宿将功名次赵充国。
    後汉耿况王莽时以明经为朔调连率（莽改上谷郡曰：朔调守曰：连率）光武徇河北加况大将军况子少习父业学诗礼亦为大将军。
    弟子秉博通书记历征西度辽将军。
    景丹少学长安王莽时举四科丹以言语为固德侯相有事称迁朔调连率副贰（属令也。）光武徇河北拜丹偏将军累迁骠骑大将军。
    邓禹年十三能诵诗受业长安光武徇河北号禹曰：邓将军累迁前将军右将军。
    冯异好读书通左氏春秋孙子兵法光武徇河北以为偏将军进止皆有表识（进退有常处也。）累迁征虏将军。
    贾复少好学习尚书事舞阴李生後从光武立功累迁执金吾建武十三年复知帝欲偃干戈文德不欲功臣拥众京师乃与高密侯邓禹剽甲兵敦儒学帝深然之遂罢左右将军复以列侯就第加位特进朱为人质直尚儒学初学长安光武候之不时相劳苦而先升讲舍後为大将军。
    祭遵为征虏将军取士皆用儒术对酒设乐必雅歌投壶。又建为孔子立後奏置五经大夫虽在军旅不怨俎豆。
    贾宗为长水校尉宗兼通儒术每宴见常使与少府丁鸿等论议於前。
    马援尝受齐诗师事颍川满昌後为虎贲中郎将援闲於进对尤善述前世行事每言及三辅长者下至闾里少年皆可观听。
    窦固好览书傅喜兵法累迁奉车都尉出玉门击西域。
    鲍永少有志操习欧阳尚书後拜仆射行将军事将兵集河东永好文德虽行将军常衣皂檐榆路称鲍尚书兵马。
    班超持公羊春秋多窥览後为西域都护。
    皇甫规为中郎将持节监关西兵讨零吾等破之历度辽将军护羌校尉所著赋铭碑赞祷文吊疏章表教令书檄笺记凡二十七篇。
    张奂少游三辅师事太尉朱宠学欧阳尚书後为使モ奴中郎将时休屠各及朔方乌桓同反叛烧度辽将军门引屯赤亢烟火相望兵众大恐各欲亡去奂安坐帐中与弟子讲诵自。若军士稍安乃潜诱乌桓阴与和通遂使斩休屠各渠帅袭破其众诸胡悉降奂著尚书记难三十馀万言著铭颂书教诫述志对策章表二十四篇。
    公孙顷从涿郡卢植学於缑氏山中略见书传後为奋武将军辽东太守。
    郭凉虽为武将然通书经多智略尤晓边事。
</div>
    <div class="pagination">
<a href="册府元龟_page299.html">上一页</a><span>...</span><a href="册府元龟_page295.html">295</a><a href="册府元龟_page296.html">296</a><a href="册府元龟_page297.html">297</a><a href="册府元龟_page298.html">298</a><a href="册府元龟_page299.html">299</a><span class="current-page">300</span><a href="册府元龟_page301.html">301</a><a href="册府元龟_page302.html">302</a><a href="册府元龟_page303.html">303</a><a href="册府元龟_page304.html">304</a><a href="册府元龟_page305.html">305</a><span>...</span><a href="册府元龟_page301.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
