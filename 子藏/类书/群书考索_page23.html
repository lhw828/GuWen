<!DOCTYPE html>
<html>
 <head>
  <meta charset="utf-8"/>
  <title>
   群书考索 - 第 23 页/共 127 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   群书考索 - 第 23 页/共 127 页
  </h1>
  <div class="content">
   通典曰伏羲作易纪阳气之初以爲律法建冬至日之声以黄钟爲宫太蔟爲商姑洗爲角林钟爲征南宫爲羽应钟爲变宫防宾爲变征此声之元五声之正也按变宫变征而商以前但有五音此二者自周以来加文武二声谓之爲七夫五音相生而独宫征有变声何也宫爲君商爲臣角爲民征爲事羽爲物君者法度号令之所自出也宫故生征法度号令所以授臣臣所以奉承者也征故生商君臣一德以康庶务则万物得所民遂其生矣故商生羽羽生角也然臣有常职民有常业物有常形不可以迁迁则失其常矣商羽角三声此其无所变也故君总万务不可以执于一方事通万务不可滞于一隅故宫征二声必有变也北齐苏防驳郑译曰韩诗外传所载乐声及月令所载五音所中竝皆有五不言变宫变征左氏所云七音六律以奏五声推此而言每宫应立五调不闻更加变宫变征二调爲七调译答曰固有七音之律汉书律厯志云天地人及四时谓之七始黄钟爲天始林钟爲地始太蔟爲人始是谓三始姑洗爲春防宾爲夏南吕爲秋应钟爲冬四时之始是以爲七今若不以二变爲调曲则是缺冬夏之声四时不备是以每宫须立七调于是众从译然太史公之爲律书其始不言律而言兵不言兵之用而言兵之偃及言兵之偃而于汉文帝尤加详焉既曰陈武请伐朝鲜而文帝以谓愿且坚邉设候结和通使由是而天下富庶鸡鸣犬吠烟火万里可谓和乐者矣又曰文帝之时能不扰乱由是而百姓遂安耆老之人不至市防防遨嬉戏如小儿状呜呼若太史公者可谓知制律之时而达制律之意也何则当文帝时偃兵息民结和通使而天下安乐则民气欢洽阴阳叶和而天地之气亦随以正茍制律以候之其气之相应自然知吾律之爲是其气之不合自然知吾律之爲非天地之正气以定一代之正律律有不可定者乎古人谓天地之正气合以生风天地之气正而十二律以定殆谓是欤
　　奉天
　　古之圣人天命之谨于几时基命宥密夙夜以之辨其叙事以会天位必见于冯相氏之职五物之辨以诏救政又见于保章氏之官故诗曰敬之敬之天惟显思命不易哉又曰我其夙夜畏天之威于时保之盖太平无事之时尤兢兢自保之日也汉之武帝挟英雄之资乃怅怅然求于天人之际其防董生也则以何修何饰而甘露降百谷登其策公孙也则以天人之道何所本始帝之心自以爲祷祠之事足以爲格天之实祥瑞之符足以验天休之至及观仲舒之对首以天人之际甚可畏者以警帝心而公孙亦以天地之和应者在于心形气之和使帝不加厌薄则汉之爲治殆有可观者柰何帝不之听是以芝房寳鼎之歌天马长星之瑞史不絶书而虚耗之弊自若唐太宗初年水旱蝗螟之变相寻而至于太宗所以自警者惟曰上畏皇天之监临至祥瑞之来则以爲不若家给人足之爲美其后贞观之治庶几成康必有召之者矣至于眀皇初年锐意于治而辅相之臣不知古人敬天之説日食厯差而以不亏班贺太室自坏于行朝而以材朽饰其謟此説一开则悖礼伤道无所不至异时狃于治平防于谴告而宴安之酖毒已伏于渔阳之盗奉天之祸何酷哉德宗虽粗知天数之不可违而昧于上下因奉之故奉天之事一切委之于天命其告陆贽则又非人事之言其语李泌复以天命爲辩乡非陆贽罪已之诏李泌造命不言命之説有以深警帝心而密回天意则唐之爲唐未可知也古人敬天未尝以作辍爲心天意之我顾吾固不敢以自幸天心之或戾吾亦不敢以自怠茍惟畏灾而爲之忧惧徼福而为之修饰是尚得爲畏天哉恭闻真宗之论灾异而有先其在已后其在天之论仁宗皇帝尝与王洙讲论五行五事休徴之由曰人主当谨于未形俟天谴告然后成之非敬天之道也吕公着进疏于哲宗首以畏天爲説孝宗书敬天图置之坐右
　　祖宗【稽古附】
　　典谟之书首及稽古高宗中兴监于成宪文王之谟启佑于后人而下武之诗于是而美武王之继文武王之烈啓佑于后人而假乐之诗于是而美成王之率由旧章是亦可以见其率乃祖攸行矣汉之高帝规模宏远而文帝继之故梅福以孝文循高祖之法称之今观用申屠嘉之旧臣而不改高祖用人之意从释之平恕之论而不改高祖寛仁之风宁屈贾生之才而不敢以啓纷争之论也宁自贻多缺之愧而不敢以变其休养安靖之意也光武中兴务爲并省简约之制而显宗继之故史臣有遵奉建武制度之言称之今观其讲经太学即投戈论道之意也均待阴郭即保全功臣之意也容钟离意之直谏则与豁达大度之风何以异尊礼元荣其与尊用卓茂者何以异唐宗尊尚经术复置十八学士以修太宗之制亦既善矣然唐之制度徃徃多坏于开元宪宗谓庶几二祖之道德风烈亦既美矣然淮西既平之后志意骄逸竟不能自保其终有读太宗政要而慨然兴慕者文宗也而不能振委靡不振之弊有读太宗金鉴録而举其要者宣宗也而不能去察察之眀是又徒有法祖宗之言而未知所以法祖宗之道欲法祖宗者当以我朝仁宗爲法昔庆厯中迩英出御书十三轴凡三十五事一曰遵祖宗之训二曰奉真宗之业三曰念祖宗艰难四曰思真宗爱民四十二年太平之事实由于此方其初年从李淑之请而作三朝寳训之书则固已有意祖宗之治及迩英进读则又以真宗正説先之其后御紫宸而诏三馆近臣以观三朝训鉴之图则一言一动未尝不以祖宗爲心昔元祐中范祖禹作唐鉴一书至于终也则曰今当何法不在祖宗乎其作帝学一书于仁宗之卷末则曰愿陛下法仁祖而已矣

　　羣书考索卷四十七
　　钦定四库全书
　　羣书考索卷四十八　　　宋　章如愚　撰乐门
　　乐名类
　　乐者圣人之所乐也而可以善民心其感人深其移风易俗易故先王着其教焉夫民有血气心知之性而无哀乐喜怒之常应感而动然后心术形焉是以志微噍杀之音作而民思忧啴谐慢易之音作而民康乐粗厉猛奋之音作而民刚毅亷直正诚之音作而民肃敬宽裕和顺之音作而民慈爱流辟邪散之音作而民淫乱先王耻其乱也故制雅颂之声本之情性稽之度数制之礼义合生气之和导五常之行使之阳而不散隂而不密刚气不怒柔气不慑四畅交于中而发作于外皆安其位而不相夺足以感动人之善心而不使邪气得接焉是先王立乐之方也王者未作乐之时因先王之乐以教化百姓説乐其俗然后改作以章功德易曰先王以作乐崇德殷荐之上帝以配祖考
　　乐记二十三篇礼记正义乐记篇按郑目録云名曰乐记者以其记乐之义此于别録属乐记盖十一篇合为一篇谓有乐本有乐论有乐施有乐言有乐礼有乐化有乐象有賔牟贾有师乙有魏文侯今虽合此畧有分焉案艺文志云汉兴制氏以雅乐声律世爲乐官颇能纪其铿锵鼓舞而不能言其义武帝时河间献王好儒与毛生等共采周官及诸子言乐事者以作乐记常山王禹成帝时爲谒者数言其义献二十四卷记刘向校书得乐记二十三篇与禹不同其道浸以益防故刘向所授二十三篇着于别録今乐记所断取十一篇余有十二篇其名犹在二十四篇记无録也十二篇之名案别録十一篇下次奏乐器乐作意始乐穆说律季札乐道乐义招本招颂窦公是也【十二至二十三】又案别録礼记四十九篇乐记第十九则乐记十一篇入礼记也在刘向前矣至刘向为别録时更载所入乐记十一篇又载余十二篇摠爲三十三篇也
　　乐书太史公曰余毎读虞书至于君臣相敕维是几安而股肱不良万事堕壊未尝不流涕也成王作颂推已惩艾悲彼家难【诗颂访落曰未堪家多难】可不谓战战恐惧善守善终哉君子不爲约则修德满则弃礼佚能思初安能惟始沐浴膏泽而歌咏勤苦非大德谁能如斯治定功成礼乐乃兴海内人道益深其德益至所乐者益异满而不损则溢盈而不持则倾凡作乐者所以节乐君子以谦退爲礼以损感爲乐乐其如此也治道亏缺而郑音兴起封君世辟名显邻州争以相高卒于防身灭宗并国于秦　太史公曰夫上古眀王举乐者非以娯心自乐快意恣欲将欲爲治也正教者皆始于音音正而行正故音乐者所以动荡血脉通流精神而和正心也故闻宫音使人温舒而广大闻商音使人方正而好义闻角音使人恻隠而爱人闻征音使人乐善而好施闻羽音使人整齐而好礼夫礼由外入乐自内出故君子不可须防离礼须臾离礼则暴慢之行穷外不可须臾离乐须臾离乐则奸邪之行穷内故乐音者君子之所飬义也
　　厯代帝王乐名同异乐记云大章章之也咸池备矣韶继也夏大也殷周之乐尽矣郑氏注云大章尧乐名周礼阙之或作大卷咸池黄帝所作乐名也尧增修而用之郑氏注大司乐曰大章咸池尧乐也大防舜乐也大夏禹乐也大濩汤乐也大武武王乐也正义曰知大章尧乐者乐纬及礼乐志云尧作大章故知之也周礼无大章故云阙此言大章当周礼大卷也周礼云咸池以祭地黄帝之乐尧不增修者则别立其名则此大章是也其咸池虽黄帝之乐尧增修者至周谓之大咸其黄帝之乐尧不增修大章者至周谓之大卷于周之世其黄帝乐尧不增修谓之大卷者更加云门之号是云门大卷一也知周别爲黄帝乐名云门者以此乐记惟云咸池大章无云门之名周礼云门在六代乐之首故知别爲黄帝之云门之名也知于大卷之上加云门者以黄帝之乐尧增修者既谓之咸池不增修者别名大卷眀周爲黄帝于不增修之乐别更立名故知于大卷之上别加云门是云门大卷一也知乐有增修者礼乐志汉之文始舞者韶舞高帝六年更云改名文始也汉文始五行舞者本周舞始皇二十六年更立五行舞是知有增修之法案五行钩命决云伏羲乐爲立基神农乐爲下谋祝融乐爲祝续案乐纬云黄帝曰咸池帝喾曰六英颛帝曰五茎尧作大章舜曰箫韶禹曰大夏商曰大濩周曰大武礼乐志云颛帝作六茎帝喾作五英与乐纬不同名曰六茎者宋均注云爲六合之英革五龙爲五茎者能爲五行之道立根茎也【礼记正义】乐府疑难西汉武宣之世命礼官考制度开蔵书之府设协律之官先代之微声古今之遗器中偾而起几絶而续是以芝房寳鼎白麟赤雁之歌凡十有九章荐之于郊丘及取安世歌凡十有七章用之于宗庙魏晋宋齐梁陈周隋沿革损益虽或不同然源流所出如国风雅颂可以支分而别也如晋有多牲及迎送神享神之歌齐有雩祭借田之歌隋有蜡祭先农朝日夕月之歌或爲十二雅或爲十二和或爲十二成或爲十二顺此厯代用之于天神人鬼地祗而不可杂也其外又有铙歌有横吹曲今所存者铙歌二十二曲而其四曲无传横吹旧有二十八章自党正也君子谓乡大夫也乡大夫士饮国中贤者亦用此礼又云六十者坐五十者立侍亦是党正饮酒之事下又云合诸乡射是亦州长习射之礼郑以此魏晋以来已不复存如朱鹭如战城南张籍李白尝有是作此铙歌词也如入关如出塞张佑杜甫尝有是作此横吹曲也其外又有相和三调皆周人房中所作之乐也如长歌如燕歌此干调也如苦寒如秋胡此清调也如公无渡河如饮马长城窟此瑟调也三调之变又有所谓清商乐者如巴渝眀君白鸠白纻之属是也隋有七部唐有十部而独以清商爲中上正声也
　　葛天氏八阕记吕氏春秋云葛天氏八阕
　　伏羲乐名扶来亦曰立本
　　神农乐名扶持亦曰下谋
　　黄帝咸池颂黄帝有咸池乐尧增用之记曰咸池备矣咸皆也池施也言德无所不施也吕氏春秋曰黄帝命伶伦与荣绥铸十二钟以和五音以仲春之月乙夘之日在奎奏之命曰咸池周六代乐尧之乐亦曰咸池少皥作大渊
　　颛帝作六茎
　　帝喾作六英
　　尧大章颂尧作大章章眀也言尧徳章眀也吕氏春秋曰尧命质为乐丘郊山林谿石之音拊石击石以象上帝玉磬之音按五之瑟作爲十五命之曰大章以象上帝
　　舜韶箾颂舜继尧乃作箾韶之乐韶绍也绍尧之道也左氏季札聘鲁观乐见舞象箾者曰大矣如天之无不帱也如地之无不载也虽甚盛德蔑以加矣孔子在齐闻韶三月不知肉味周官大防之舞汉改曰文始五行舞又以春秋言舜用臯陶伯夷等至十二牧天下戴德禹乃兴九韶之舞致异物鳯凰翔
　　舜作大韶书曰防命汝典乐敎胄子声依永律和声八音克谐无相夺伦神人以和防曰于予击石拊石百兽率舞
　　禹作大夏
　　汤作大濩纣弃先祖之乐乃作淫声书曰作奇技淫巧以恱妇人
　　周六代乐周公作勺又有房中之乐以歌后妃之德春官大司乐以乐舞教国子舞云门大卷大咸大韶大夏大濩大武以六律六同五声八音六舞大合乐以致鬼神示以和邦国以谐万民以安宾客以説远人以作动物乃分乐而序之以祭以飨以祀乃奏黄钟歌大吕舞云门以祀天神乃奏太蔟歌应钟舞咸池以祭地祗乃奏姑洗歌南吕舞大韶以祀四望乃奏防賔歌函钟舞大夏以祭山川乃奏夷则歌小吕舞大濩以享先妣乃奏无射歌夹钟舞大武以享先祖王出入则令奏王夏尸出入则令奏肆夏牲出入则令奏昭夏凡日月蚀四镇五岳崩大傀异灾诸侯薨令去乐大扎大凶大灾大臣死凡国之大忧令弛县凡建国禁其淫声过声凶声慢声太乐本情性浃肌肤而藏骨髓虽经乎千载其遗风余烈尚犹不絶春秋时陈公子完奔齐陈舜之后韶乐在焉故孔子适齐闻韶三月不知肉味曰不图为乐之至于斯美之甚也周道始衰怨刺之诗起王泽竭而不作乐官师瞽抱其器而奔散于诸侯益坏缺矣【傀音鬼】
　　周六代乐记周所存六代乐者黄帝曰云门大卷黄帝能成名万物以眀民共财言其德如云之所出民得以有族类大咸咸池尧乐也尧能禅均刑法以仪民言其德无所不施大防舜乐也言其德能绍尧之道也大夏禹乐也禹治水敷土言其德能大中国也大濩汤之乐也汤以宽治民而除其害言其德能使天下得其所也大武武王乐也武王伐纣以除害言其德能成武功周九夏记春官钟师掌金奏凡乐事以钟鼔奏九夏王夏肆夏昭夏纳夏章夏齐夏族夏祴夏骜夏杜子春云王出入奏王夏尸出入奏肆夏牲出入奏昭夏四夷来賔奏纳夏臣有功奏章夏夫人祭奏齐夏族人侍奏族夏客醉而出奏陔夏公出入奏骜夏九夏皆诗篇名颂颂族类也
　　周六鼔四金地官鼓人掌教六鼓四金之音声以节声乐以和军旅以正田役教爲鼔而辨其声用以雷鼔鼓神祀以灵鼓鼓社祭以路鼔鼔鬼享以鼖鼔鼓军事以鼛鼔鼓役事以晋鼓鼓金奏此六鼔也以金錞和鼓以金镯节鼔以金铙止鼔以金铎通鼓此四金也
　　周笋簴礼记曰夏后云簴商云崇牙冬官梓人爲笋簴乐器所垂横曰笋植曰簴天下之大兽五臝者羽鳞者以爲军六簴贵野声也羽属常无力而轻声清扬而远闻故以爲磬簴臝属常有力而不能走其声大而宏故以为钟簴至于鳞属则以为笋簴三礼图云钟磬十六杖在人簨簴十六之数起于八音倍而设也
　　秦始皇平天下六代庙乐惟韶武存焉二十六年改周大武曰五行房中曰寿人衣服同五行乐之色
　　汉兴乐家有制氏【鲁人善非】以雅乐声律世世在太乐官但能纪其铿锵鼓舞而不能言其义【铿锵金石之声】高祖时叔孙通因秦乐又制宗庙乐太祝迎神于庙门奏嘉至犹古降神之乐也皇帝入庙门奏永至以爲行歩之节犹古采齐肆夏也干豆上奏登歌独上歌不以管弦乱人声欲在位者徧闻之犹古清庙之歌也登歌再终下奏休成之乐美神眀既飨也皇帝就酒东厢坐定奏永安之乐美礼已成也又有房中祠乐高帝唐山夫人所作也周有房中乐至秦名曰夀人凡乐乐其所生礼不防本高祖乐楚声故曰房中乐楚声也　汉昭容乐高祖六年又作昭容乐礼容乐昭容者犹古之昭夏也主出武德舞礼容者王位文始五行舞舞入无乐者至至尊之前不敢以乐也出用乐者言舞不失节能以乐终也大抵皆因秦旧事焉　孝惠二年使乐府令夏侯寛备其箫管更名曰安世乐高庙奏武德文始五行之舞孝文庙奏昭德文始四时五行之舞孝武庙奏盛德文始四时五行之舞武徳者高帝四年作以象天下乐已行武以除乱也文始舞者曰本舜韶舞也高祖六年更名曰文始以示不相袭也
　　汉安世房中歌十七章大孝备矣一章【大孝备矣休德昭清金支秀华庻旄翠旌】　七始华始一章【七始华始肃倡和声神来宴娭庻几是听　孟康曰七始天地四时人之始华始万物英华之始以爲乐名如六英也续通典云五章兼变征变宫爲七始】　我定厯数一章【我定厯数人告其心】　王侯秉德一章【王侯秉徳其邻翼翼显眀昭式清眀鬯矣】　海内有奸一章　大海荡荡水所归一章【大海荡荡水所归高贤愉愉民所怀】　安其所一章【安其所乐终产】　丰草葽一章　靁震震一章　桂华一章【都荔远芳窅窊桂华孝奏天仪若日月光】　美芳一章【冯冯翼翼承天之则慈惠所爱美若休德原父曰古诗皆有篇名今此独两章存　仲冯曰本在前篇之末传冩之误置也】　硙硙即即一章【硙硙即即师象山则】　嘉荐芳矣一章【嘉荐芳矣吿灵享矣】皇皇鸿眀一章【皇皇鸿眀荡侯休德在乐不荒惟民之则】　浚则师德一章　孔容之常一章　承帝眀徳一章【承帝眀德师象山则】
　　汉郊祀歌十九章练时日【练时日侯有望炳膋萧延四方　牲茧栗粢盛香尊桂酒賔八乡】　帝临【帝临中坛四方承宇　海内安宁兴文偃武后土冨媪昭眀三光】青阳邹子乐【青阳开动根荄以遂震声发荣岩处顷】
　　【聼巗岩字】　朱明邹子乐【朱眀盛长敷与万物】　西颢邹子乐【西颢沆砀秋气肃杀】　防邹子乐【防陵隂蛰虫葢蔵】　惟泰元【惟防元尊媪神蕃厘鸾路龙鳞防不盻饰】　天地【建始元年匡衡奏罢鸾辂龙鳞更定诗曰防选休成天地竝况惟予有慕爰熈紫坛思求厥路黼绣周张承神至尊】　日出入【匡衡罢绣黻周张更定诗曰肃若旧典日出入安穷时世不与人同訾黄其何不徕下黄帝乘之而仙武帝意欲得之曰何不来耶】太一况【太一况天马下薾浮云晻上驰今安匹龙爲友元狩三年马生渥洼水作】　天马【天马徕从西极渉流沙九夷服天马徕龙之媒游阊阖覩玉台阊阖天门玉台上帝之居太初元年诛宛王获宛马作】　天门【天门开跌荡荡光夜烛徳信着休嘉砰隠溢四方】　景星【景星显见信星彪列景星者德星也镇星为信星汾脽出鼎皇祜元始元鼎五年得鼎汾阴作】齐房【齐房产草九茎连叶蔓蔓日茂芝成灵华元封二年芝草生甘泉房作】　皇后【皇后嘉坛立黄服物发兾州兆祉福】华煜煜【华煜煜固灵根】　五神【五神相包四邻玉帝爲太一祖也包含也四邻四方也】　朝陇首【朝陇首览西垠靁电尞获白麟元狩元年行幸雍获白麟作】　象载瑜【象载瑜白集西食甘露饮荣泉赤鴈集六纷贠太始二年行幸东海获赤雁作】赤蛟【赤蛟绥黄华葢】
　　孝文所作以示天下之安和也葢乐已所自作眀有制也乐先王之乐眀有法也
　　孝景采武德舞以爲昭德以尊太宗庙
　　汉乐府文景之闲礼乐肄业而已至武帝定郊祀之礼祠太一于甘泉就干位也祭后土于汾阴泽中方丘就坤位也乃至乐府采诗夜诵采诗者依古遒人徇路采取百姓诵謡以知政教得失也夜诵者其言辞或秘不可宣故于中夜歌诵也
　　河闲献王礼乐古事班固云叔孙通没之后河闲献王采礼乐古事稍稍增辑五百余篇今学者不能昭见但推士礼以及天子説义又颇谬异
　　河闲献王雅乐汉武帝时河闲献王有雅才以爲治道非礼乐不成因献所集雅乐天子下大乐官常存肄之嵗时以备数然不常御也常御及郊庙皆非雅声至成帝时谒者常山王禹世受河闲乐能説其义其弟子宋曅等上书言之平当以爲献王修兴雅乐以助化大儒公孙董仲舒皆以爲音中正乐立之大乐春秋乡射作于学宫希阔不讲故自公卿大夫观听者但闻铿锵不晓其意而欲以风谕众庻其道无由今曅等守习孤学宜欲属雅乐以拒絶衰微事下公卿以爲久远难分眀当议复寝
　　汉河闲乐记河间献王好儒武帝时与毛生等共采周官及诸子言乐事者以作乐记　前汉礼乐志曰是时河闲献王雅乐岁时以备数然不常御常御及郊庙皆非雅声然诗乐施于后嗣犹有所祖述昔殷周之雅颂乃上本有娀姜嫄卨稷始生王公刘古公太伯王季姜女太姒之德乃及成汤文武受命武丁成康宣王中兴下及辅佐阿衡周召太公申伯召虎仲山甫之属君臣男女有功德者靡不褒扬功德既信美矣褒扬之声盈乎天地之闲是光眀着于当世遗誉垂于无穷也今汉郊庙诗歌未有祖宗之事八音调均又不叶于钟律而内有掖庭材人外有上林乐府皆以郑声施于朝廷至成帝时平当议雅乐复寝是时郑声尢甚五侯外戚之家至与人主争女乐哀帝即位罢乐府官然百姓浸渍日久不制雅乐以相变豪吏富民沉湎自若
　　孝宣采昭德舞爲盛德以尊世宗庙武帝诸帝庙皆常奏文始四时五行舞
　　哀帝自爲定陶王时疾之又性不好音及即位下诏曰惟世俗奢泰文巧而郑衞之声兴夫奢泰则下不逊而国贫文巧则趋末背本者众郑衞之声兴则滛僻之化流而欲黎庶敦朴家给犹浊其源而求其清流岂不难哉孔子不云乎放郑声郑声淫其罢乐府官郊祭乐及古兵法武乐在经非郑衞之乐者条奏别属他官丞相孔光大司马何武奏乐人贠大凡八百二十九人其三百八十八人不可罢可领属太乐其四百四十一人不应经法成郑衞之声皆可罢奏可然百姓渐渍日久又不制雅乐有以相变豪富吏民沈湎自若陵夷坏于王莽也　汉郊祀歌武帝立乐府采诗夜诵有赵代秦楚之讴以李延年爲协律都尉多举司马相如数十人造爲诗赋畧论律吕以合八音之调作十九章之歌以正月上辛用事甘泉圜丘使童女七十人俱歌昏祠至眀夜常有神光如流星正集于祠坛天子自竹宫而望拜百官侍祠者数百人皆肃然动心焉
　　光武帝初平陇蜀增广郊祀高帝配食乐奏青阳朱眀西皓暝云翘育命之舞北郊及祀眀堂并奏乐如南郊迎时气五郊春歌青阳夏歌朱明竝舞云翘之舞秋歌西皓冬歌竝舞育命之舞季夏歌朱眀兼舞二舞
　　眀帝永平元年东平王苍揔定公卿之议曰宗庙宜名奏乐不应相袭所以眀功德也遂采文始五行武德爲大武之舞荐之光武之庙时乐四品一曰大予乐郊庙上陵之所用焉二曰雅颂乐辟雍乡射之所用焉三曰黄门鼔吹乐天子宴羣臣之所用也四曰短箫铙歌乐军中所用也又采百官诗颂以爲登歌
　　章帝元和元年籍田武司马班固奏籍田歌辞用商颂载芟祠先农自东京大乱絶无金石之乐乐章亡缺不可复知
　　后汉大予乐永平三年秋八月改太乐爲大予乐时曹充上言汉再受命仍有封禅之事而礼乐倾阙不可爲后嗣法五帝不相沿乐三王不相袭礼大汉宜制乐以示百官帝问制礼乐云何对曰河图括天地象曰汉世礼乐文雅出尚书璇玑钤曰有帝汉出德洽作乐名予帝善之下诏曰今且改乐官曰大予诗曲操以俟君子大予乐令一人秩六百石
　　汉乐四品【大予乐曲周雅颂曲黄门鼔吹短箫铙歌】一曰大予乐曲郊庙食举之乐郊乐易所谓先王以作乐崇德殷荐之上帝周官若乐大变则天神皆降可得而礼也宗庙乐虞书所谓琴瑟以咏祖考来格诗云肃雝和鸣先祖是聴食举乐王制谓天子食举以乐周官王大食则令奏钟鼔二曰周雅颂曲辟雍享射六宗社稷之乐辟雍射乐孝经所谓移风易俗莫善于乐礼记曰揖让而治天下者礼乐之谓也甫田所谓琴瑟击鼔以御田祖者也礼记曰夫乐施于金石越于声音用乎宗庙社稷事乎山川鬼神此之谓也三曰黄门鼓吹天子所以燕乐羣臣诗所谓坎坎鼓我蹲蹲舞我者也其四短箫铙歌军乐也其传曰黄帝所以建威扬德风动士也葢周所谓王大捷则令凯乐军大献则令凯歌也汉章帝章帝亲着歌诗四章列在食举及制灵台十二门诗各以其月祀而奏之前诗四章一曰思齐姚皇二曰六骐驎三曰竭肃雍四曰陟吐根合前六曲【故事食举有鹿鸣承元气二曲合帝作四篇爲六也】以爲宗庙食举重来上陵二曲合八曲爲上陵食举减宗庙食举承元气一曲加惟天之命天之厯数二曲合七曲爲殿中御食饮举文汉大乐食举十三曲一曰鹿鸣二曰重来三曰初筵造四曰夹安五曰归来六曰远期七曰有所思八曰眀星九曰清凉十曰渉大海十一曰大置十二曰承元气十三曰海淡淡
　　灵帝熹平四年正月中出灵台十二新诗下大予乐官习诵【册府元龟】







　　羣书考索卷四十八
&lt;子部,类书类,群书考索&gt;
　　钦定四库全书
　　羣书考索卷四十九　　　宋　章如愚　撰乐门
　　乐名类
　　汉灵台十二门诗灵台十二门诗宣天地之气也汉孝章皇帝祗肃上下朝夕不怠若稽前代之制守其所已成増其所未备深惟灵台之作实用以推测洪化歌诗未作月律犹阙将何以賛元气之运而导迎其和暖以元和二年夏四月摛宸藻定乐章下大予乐官各随其月吹竹律而奏之臣承嘉祀是葢东都之钜典也谨序其首曰十二气之运推迁回复不见其迹必调之以律然后可得而宣也十二律之次清浊髙下各随其方必歌之以诗然后可得而谐也曰律以统气类物吕以旅阳宣气是气固待律而宣书曰诗言志歌永言声依永律和声是律固待诗而谐天地造化之妙成于帝王辅賛之功歌诗之作亦帝王所以辅賛天地者欤惟汉受命于天益昭事而奉顺之立政布教行赏用刑防不惟天时之若故观象眡祲命官作乐防不惟天时之谨命赵尧之徒分举四时则高皇帝之爲也作郊祀之诗而间歌四时则武皇帝之爲也经始灵台郁其特起则制创于光武命驾时登考正仪度则礼盛于显宗一代制度圣斯作眀斯述可以爲详矣未可以爲尽也当此之时竹律之作独太蔟之音为谐余律虽设而声未正也逮至章帝躬秉圣徳稽经攷文折羣言而制定其当既作食举四时列在备乐于是太常丞鲍邺言圣人之乐必顺阴阳愿敕攸司增备月律上应月气帝从中下其议三公九卿旅进在列咸以谓宜如邺等言帝尢谦抑未遑也号登元和宇内防宁休祥绍至声音之道固宜与诗俱高乃发睿思窥见二仪之秘而写之声音十二门之诗名殊章列匪丰匪简音官相与隶习率以令月吉辰祗荐祠事辟斗建之门考叶时律以声其诗位以方辨气以声达中和之化宣畅流衍无有愆伏时令既正措之事业者动有据依恩流而阳熈威振而阴肃万物该成各由其道天地之功至是而全矣帝王之制至是而备矣【莫诗序】
　　魏武帝平荆州获杜防善八音常爲汉雅乐郎尢悉乐事于是使创定雅乐时又有散骑郎邓静善调雅乐歌师尹商能歌宗庙郊祀之曲舞师冯肃能晓知先代诸舞防悉领之远考经借近采故事考会古乐始设轩悬钟磬复先代古乐自防始也而柴玉左延年之徒妙善郑声被宠唯防好古存正文帝受禅后改汉巴渝舞曰昭武舞改安世乐曰正世乐嘉至乐曰迎灵乐武德乐曰武颂乐昭容乐曰昭业乐云翘舞曰鳯翔舞育命舞曰灵应舞武德舞曰舜颂舞文始舞曰大韶舞五行舞曰大武舞其众歌诗多则前代之旧使王粲改作登歌安世及巴渝诗而已
　　眀帝太和初诏曰凡音乐以舞爲主自黄帝云门以下至于周大武皆太庙舞名也然则其所司之官皆曰太乐所以搃领诸物不可以一物爲名乐官自如故爲太乐太乐汉旧名后汉依谶改爲大予乐官至是改复旧于是公卿奏今请太祖武皇帝乐宜曰武始之舞武神武也武又迹也言神武之始又王迹所起也高祖文皇帝宜曰咸熈之舞咸皆也熈兴也言应受命之运天下由之皆兴也夫歌以咏德舞以象事于文文武爲斌臣等谨制乐舞名章斌之舞今有事于天地宗庙则此三舞宜竝以荐享及临朝大享竝宜舞之臣等思惟二舞宜有搃名可名大钧之乐钧平也言大魏三代同功以至崇平也又奏祀圆丘以下武始舞者平冕黑介帻衣裳白领袖中衣绛合幅袴黑韦鞮咸熈舞者冠委白其余服如前章斌舞者与武始咸熈同服奏于朝廷则武始舞者冠赤介帻生绛袍单衣绛领袖中衣绛合幅袴白布黑韦鞮咸熈舞者进贤冠黑介帻生黄袍单衣白合幅袴此三舞皆执羽籥其余服如前侍中缪袭又奏安世歌本汉时歌名今诗非往歌之文则宜变改安世乐犹同房中之乐也往昔议者以房中歌后妃之德以风天下正夫妇焉宜改安世之名而爲正始之乐袭又省安世歌诗有后妃之义方今享先祖恐失礼意可改安世歌曰享神歌奏可文帝已改安世爲正始而袭至是又改爲享神王肃议高皇至高祖文昭庙皆宜兼用先代及武始大钧之舞按汉时有短箫铙歌之乐其曲有朱鹭思悲翁艾如张上之回雍离战城南巫山高上陵将进酒君马黄芳树有所思雉子班圣人出上雅临高台远如期石留务成立云黄雀钓竿等曲列于鼓吹多序战阵之事及魏受命改其十二曲使缪袭爲词述以功德言代汉之意
　　晋傅改制乐章晋武帝初郊庙朙堂礼乐权用魏仪葢遵周室肇称殷礼之义但改乐章而使爲之词又令荀朂张华夏侯湛成公绥等各造郊庙诸乐歌词九年荀朂以杜防所制律吕校太乐摠章鼓吹八音与律吕乖错依古尺作新律吕荀朂遂典知乐事使郭夏宋识等造正徳大悦二舞其乐章亦张华所作自武帝受禅命改汉鼓吹铙歌还爲二十二曲述以功德【改朱鹭爲虚之祥改思悲翁爲宣受命改艾如张爲征辽东改雍离爲时运多难言宣帝讨呉方有征无战改战城南爲景龙飞之类】
　　晋曹毗王询增造新诗元帝南渡以来初立宗庙尚书下太常祭祀所用乐名太常贺循答以魏氏增损汉乐遭离防乱旧典不存自汉以来依于周制自造新诗而已于时以无雅乐器音韵曲折又无识者是后颇得登歌食举之乐犹有未偹明帝大宁末又诏阮孚等损益之成帝咸和中乃复置太乐官鸠集遗逸而未有金石也及庾亮爲荆州与谢尚共爲朝廷修复雅乐亮寻薨庾翼桓温等事军旅乐器在库遂至朽坏焉孝武太元中破苻坚获其乐工杨勉等闲习旧乐于是四厢金石始备焉乃使曹毗王珣等增造宗庙歌诗然郊祀遂不设乐【通典】
　　宋郑鲜之王韶之撰立新歌高祖永兴元年七月有司奏皇朝肇建庙祀应设雅乐大常郑鲜之等各撰立新歌黄门侍郎王韶之撰歌辞七首竝令施用一云韶之造四夏四章行礼一章登歌二章食举十章前后舞歌各一章十二月又奏依旧正朝设乐改太乐诸歌辞诗王韶之又撰二十二章又正德舞曰前舞大悦舞曰后舞　宋文帝元嘉二十二年颜延之造郊天夕牲迎神送神飨神歌诗三百篇飨地神辞一篇　孝武孝建元年荀万秋议郊庙宜设乐又使谢庄造郊庙舞乐眀堂诸乐歌辞
　　南齐禇渊谢超宗造庙乐歌诗太祖初爲齐王令司空褚渊造太庙登歌二章建元元年诏谢超宗造庙乐歌诗十六章多删颜延之谢庄辞以爲新曲四年借田诏江淹造借田歌
　　梁沈约撰雅乐诗梁武帝思洪古乐天监元年下诏求学术通明者皆陈所见于是沈约奏曰窃以秦代灭学乐经残亡至于汉武帝时河闲献王与毛生等共采周官及诸子言乐事者以作乐记王禹刘向校书得乐记二十三篇与禹不同向别録有乐歌诗四篇赵氏雅琴百六篇惟此而已晋中经簿无复乐书别録所载已复亡逸案汉初典章灭絶诸儒捃摭沟渠墙壁之间得竹简遗文与礼事相关者即编次以爲礼记非皆圣人之言月令取吕氏春秋中庸表记缁衣皆取子思【郑云缁衣取公孙尼子】乐记取公孙尼子檀弓残杂又非方辐典诰之书也陛下宜选诸生分令寻讨经史百家凡乐事无大小皆别纂録乃委一旧学撰爲乐书以起千载絶文以定大梁之乐是时对乐者七十八家咸多引流略浩荡其词皆言乐之宜改不言改乐之法帝素善钟律详悉旧事遂自制定礼乐乃定郊禋宗庙及三朝之雅乐以武舞爲大壮舞取易大者壮也以文武爲大观舞取易大观在上国乐以雅爲称取诗序云雅者正也止乎十二则天数也乃去皆歩之乐增彻食之雅焉皇帝出入奏皇雅取诗皇矣上帝临下有赫也皇太子出入奏雅取诗万年永锡尔王公出入奏寅雅取尚书周官二公洪化寅亮天地也上寿酒奏介雅取诗君子万年介尔景福也食举奏需雅撤馔奏雍雅取礼记大飨客出以雍彻也并三朝用之牲出入爲牷雅取左氏传牲牷肥腯北郊眀堂太庙并用降神及迎送爲诚雅取尚书至诚感神皇帝饮福酒爲献雅取礼记祭綂尸饮五洗玉爵献卿今之福酒亦古献之义北郊眀堂太庙同用就燎位就埋位倶奏禋乐雅取周礼大宗伯以禋祀昊天上帝也众官出入爲俊雅取礼记司徒选士之秀者而升之于学曰俊士也二郊太庙眀堂三朝同用焉其辞并沈约所制也是时礼乐制度粲然有序【梁乐并以雅爲名通典】
　　陈乐尽以韶爲名陈宣帝改元嘉中所用齐乐尽以韶爲名太乐令奏懋韶之乐降神奏通韶牲入出奏洁韶帝入坛及还便殿奏穆韶帝饮福酒奏嘉韶就燎位奏报韶至六年十一月侍中徐陵议曹郎中沈罕奏来年元会仪注奏康韶之乐诏延王公防登奏变韶帝兴入便殿奏穆韶举酒奏绥韶进膳奏侑韶【通典】
　　后魏高允奏乐府歌词孝文太和初垂心雅古务正音声五年帝乃爲歌章诫劝上下皆宣之管弦七年高允奏乐府歌词陈国家王业符瑞及祖宗德美又随时歌謡不准古旧辨雅郑也【册府元龟】
　　后魏公孙崇上乐书宣武正始元年诏曰太乐令公孙崇更调金石奕理音准其书二卷并表悉付尚书注云太和中高问引公孙崇共考音律景眀中崇乃上言乐事至是成焉后尚书李崇及尚书令高肇等奏言公孙崇所造八音之器及五度五量悉与周礼不同【通典公孙崇又有钟磬志二卷】
　　后魏王延眀撰集乐说正元中侍中王延眀受诏监修金石愽采古今乐事令其门生河闲信都芳之属天下多难终无制造芳后乃撰延眀所集乐説并诸器物准图二十余事而注之【通典】唐志所载乐书九卷乃信都芳所删注者也
　　北齐文宣初尚未改旧章宫悬各设十二鏄钟于其辰位四面并设编钟编磬各一笋簴合二十架设建鼔于四隅郊庙防同用之其后将有创革尚乐典御祖珽上书曰魏氏来自云朔未移其俗至道武破慕容寳于中山获晋乐器不知采用皆委弃之天兴初吏部郎邓彦海奏上庙乐创制宫悬而钟管不偹乐章既阙杂以簸逻廻歌初用八佾作皇始之舞至太武帝平河西得沮渠逊之技賔嘉大礼皆杂用焉此声所兴葢苻坚之末吕光平西域得胡戎之乐因又改变杂以秦声所谓秦汉乐也至永熈中録尚书长孙承业共臣先人太常卿莹等斟酌缮修戎华兼探至于钟鼔律吕奂然大备自古相袭损益可知今之创制请以爲凖珽因采魏安丰王延眀及信都芳等所着乐説而定正声始具宫悬之器仍杂西凉之曲乐名广成而无所号所谓洛阳旧乐者也
　　武成之时始定四郊宗庙之乐羣臣入出奏肆夏牲入出荐毛血并奏昭夏迎送神及皇帝初献亚献礼五方上帝并奏高眀之乐爲覆焘之舞皇帝入坛门及升坛饮福酒就燎位还便殿并奏皇夏以高祖配享奏武德之乐爲昭烈之舞祼地奏登歌其四时祭庙及禘祫六代五代髙祖曽祖祖诸神室并奏始陛之乐爲恢祚之舞神武皇帝神室奏武德之乐爲昭烈之舞文襄皇帝神室奏文德之乐爲室政之舞文宣皇帝神室奏文正之乐爲光大之舞孝昭皇帝神室奏文眀之乐爲休德之舞其入出之仪同四郊之礼其时郊庙宴享之乐皆魏代故西凉伎即是晋初旧声魏大武平凉所得也秦汉二代是魏晋相承之乐其呉声者是江南宋齐之伎鼓吹朱鹭等二十曲皆改古名以叙功德古文有黄雀钓竿二曲略而不用孟议定其名被于鼓吹诸川镇戍各给鼓吹乐人多少各以大小等级爲差诸王爲州皆给鼓吹赤鼓赤角皇子则増给呉鼓长鸣角上州刺史皆给青鼓青角中州刺史以下及诸镇戍皆给黑鼓黑角乐器皆有衣并同鼓色杂乐有西凉之舞清乐龟兹等然吹笙弹琵琶五弦及歌舞之伎自文襄已来皆所爱好至河清以后传习尤盛
　　后主唯赏胡戎乐耽爱无已于是繁习滛声争新哀怨故曹妙达安未弱安马驹之徒至有封王开府者遂服簪缨而爲伶人之事后主亦自能度曲亲执乐器恱翫无倦遂倚弦而歌别采新声爲无愁曲音韵窈窕极于哀思使胡儿阉官之辈齐唱和之曲终乐阕莫不殒涕虽行幸道路或时马上奏之乐徃哀来竟以亡国后周文帝霸政平江陵大获梁氏乐器及建六官乃令有司详定郊庙乐歌舞各有等差虽着其文竟未之行也
　　武帝天和初造山云舞以备六代南北郊雩坛太庙禘祫倶用六舞南郊则大夏降神大濩献熟次作大武正德武德山云之舞雩坛以大武降神正德献熟次作大夏大濩武德山云之舞太庙禘祫则大武降神山云献熟次作正德大夏大濩武德之舞时享太庙以山云降神大夏献熟次作武德之舞拜社以大濩降神正德献熟次作正德之舞五郊朝日以大夏降神大濩献熟神州夕月借田以正德降神大濩献熟建德二年十月六代乐成奏于崇信殿宫悬依梁三十六架朝会则皇帝出入奏皇夏皇太子出入奏肆夏王公出入奏骜夏五等诸侯元日献玉帛奏纳夏宴族人奏族夏大会至尊执爵奏登歌十八曲食举奏深夏舞六代大夏大濩大武正德武德山云之舞于是王定雅音爲郊庙乐创造钟律颇得其宜乃以梁鼓吹熊罴十二按每元正大会列于悬间与正乐合奏初太祖辅魏之时髙昌内附及得其伎教习以备飨宴之礼六年罢掖庭四夷之乐其后帝防皇后于突厥得其所获康国龟兹等乐更杂以髙昌之旧并于大司乐习焉采用其声被于钟石取周官制以陈之
　　宣帝时改前代鼓吹朱鹭等曲制爲十五曲述受魏禅及战功之事帝毎晨出夜还恒陈鼓吹尝幸同州自应门至赤岸数十里间鼓吹倶作祈雨仲山还令京城士女于街巷奏乐以迎之公私顿弊以至于亡也
　　隋文帝开皇二年尚因周乐命工人齐树提检校乐府改换声律益不能通俄而沛公郑译奏上请更修正于是诏太常卿牛国子祭酒辛之国子博士何妥等议正乐然沦谬既久积年议不定帝怒曰我受天命七年乐府犹歌前代功德命治书侍御史李谔引等以下将罪之谔奏曰武王克殷至周公相成王始制礼乐斯事体大不可速成帝意稍解九年平陈获宋齐旧乐诏于太常置清商署以管之求得陈太乐令蔡子元于普眀等复居其职隋代雅乐唯奏黄钟一宫郊庙朝享用一调迎气用五调旧工更尽其余声律皆不复通或有能爲防賔之宫者享祀之际隶之竟无觉者又修皇后房内之乐文帝龙濳时颇好音乐故尝因倚琵琶作歌二首名曰地厚天高托言夫妻之义因即取之爲房内曲命妇人并登歌上夀并用之职在宫内女人教习之于是秘书监牛秘书丞姚察散骑常侍许善心仪同三司刘臻内史舎人虞世基等更共详议按周官大司乐奏黄钟歌大吕舞云门以祀天神奏太蔟歌应钟舞咸池以祭地祗奏姑洗歌南吕舞大防以祀四望奏防宾歌函钟舞大夏以祭山川奏夷则歌中吕舞大濩以享先妣奏无射歌夹钟舞大武以享先祖此乃周制立二王三恪通已爲六代之乐至四时祭祀则分而用之以六乐配十二调一代之乐则用二调矣隋去六代之乐又无四望先妣之祭今既与古祭法有别乃以神祗位次分乐配焉奏黄钟歌大吕以祀圜丘奏太蔟歌应钟以祭方泽奏姑洗歌南吕以祀五郊神州奏蕤宾歌林钟以享宗庙奏夷则歌小吕以祭社稷先农奏无射歌夹钟以祭廵狩方岳同用文武二舞其圜丘降神八变宗庙禘祫降神九变皆用昭夏其余享祀皆二变皇帝入出奏皇夏群官入出皆奏肆夏举酒上夀奏需夏迎送鬼神奏昭夏荐献郊庙奏咸夏宴享殿上奏登歌并文舞武舞合爲八曲古有宫商角征羽五引梁以三朝元会奏之今改爲五音其声悉依宫商不使差越唯迎气于五郊降神奏之月令所谓孟春其音角是也通前爲十三曲并内官所奏变天髙地厚二曲于房中奏之合十五曲其登歌祀神宴会通行之若有大祀临轩陈于阶坛之上若册拜王公设宫悬不用登歌释奠则唯用登歌而不设悬古者人君食皆用当月之调以取时律之声使不失五常之性调畅四体令得时气之和故东汉太子丞鲍邺上言天子食饮必顺四时侑食举乐所以顺天地养神眀可作十二月均感天地和气此则庭殿月调之义也祭祀既已分乐迎气临轩朝会并用当月之律正月悬太蔟之均及十二月悬太吕之均欲感人君情性允协隂阳之序也作撰歌诗三十首诏并令施用先是文帝遣内史侍郎李元操直内侍省卢思道等制清庙歌词十二曲令于大乐教习以代周官至仁夀中炀帝爲太子时及享于太庙乃言清庙之词文多浮丽不足以宣功德请更议之于是诏吏部尚书牛开府仪同栁顾言秘书丞许善心内史舍人虞世基礼部侍郎蔡征等更详故实剏制雍乐歌词
　　炀帝大业元年诏修高祖庙乐唯新造高祖歌九首仍属戎车不遑刋正礼乐之事竟无成功而帝矜奢颇驰淫曲御史大夫裴蕰揣知帝情奏搜周齐梁陈乐工子弟及人闲善声调音律凡三百余人并付太乐倡优猱杂咸来萃止其哀管杂声淫弦巧奏皆出邺城之下髙齐之旧典也
　　大唐太宗文皇帝留心雅正厉精文教贞观之初合考隋氏所传南北之乐梁陈尽呉楚之声周齐皆胡虏之音乃命太常卿祖孝孙正宫调起居郎吕才习音韵协律郎张文收考律吕平其散滥爲之折汉以来郊祀眀堂有夕牲迎神登歌等曲近代加祼地迎牲饮福酒今夕牲祼地不用乐公卿摄事又去饮福酒之乐用享神诸乐多以夏爲名宋以永爲名梁以雅爲名后周亦以夏爲名隋氏因之今国家以和爲名旋宫之乐久防汉章帝建初三年鲍邺始请用之顺帝阳嘉二年复废累代皆黄钟一均变极七音则五钟废而不击反谓之哑钟祖孝孙始爲旋宫之法造十二和乐合四十八曲八十四调至于开元中又造三和乐共十五和乐其曰元和顺和永和肃和雍和夀和太和舒和休和昭和祴和正和永和丰和宣和又制文舞武舞文舞朝廷谓之九功舞武舞朝廷谓之七德舞乐用钟磬柷敔晋鼔节鼔琴瑟筝筑竽笙箫笛篪埙錞于铙铎抚拍舂牍谓之雅乐雅乐唯郊庙元会冬至册命大礼则辨其曲度章服而分始终之次
　　唐经杂志乐志管弦记十二卷乃留进所撰管弦志十卷乃凌秀所撰也乐社大义及乐论皆梁武帝所撰也钟律五卷则撰于沈重乐谱集解则撰于萧吉乐府声调乐府歌词则撰于郑译苏防撰乐志李元楚撰乐经李守真撰古今乐记
　　唐乐章叙正观二年太常少卿祖孝孙既定雅乐至六年诏褚亮虞世南魏徴等分制乐章其后至则天称制多所改易歌词皆是内出开元初则中书张説奉制所作然杂用贞观旧词自是郊庙歌工师传授多缺或祭用宴乐或郊称庙词二十五年太常卿韦縚令博士韦逌直太乐尚冲乐正沈元福郊庙令陈防申懐操等铨叙前后所行用乐章爲五卷以付太乐鼓令大习之时太常旧相传有宫商角征羽燕乐五调乐五调歌词各一卷或云贞观中侍中杨仁恭妾赵方等所铨集词多郑衞音皆近代词人杂诗至縚文公又令太乐令孙元成更加整比爲七卷又自开元以来歌者杂用胡夷里巷之曲其孙元成所集者工人多不能通相传谓爲曲法令依前史旧例録雅乐歌词前后常行用者附于此志其五调曲法多不经不复载之【旧唐书乐志序】唐雅乐【祖孝孙十二和之制】唐兴即用隋乐武徳九年始诏太常少卿祖孝孙等定乐乃曰大乐与天地同和者也制十二和以法天地之成数号大唐雅乐用于郊庙朝廷以和神人孝孙已卒张文收以爲十二和之制未备乃诏有司厘定而文收考正律吕起居郎吕才叶其声音乐曲遂备初隋用黄钟一宫唯击七钟其五钟虚而不击唐叶律郎张文收依古断竹爲十二律吹调五钟叩之而应于是十二钟皆用孝孙又以十二月旋相爲六十声八十四调旋之义亡絶已久一朝复古张文收又铸铜律三百六十铜斛二铜秤尺与古玉尺蔵于大乐府自高宗以后稍更其曲名开元定礼始复遵用孝孙十二和其着于礼者一曰豫和以降天神二曰顺和以降地只三曰永和以降人鬼四曰肃和登歌以奠玉帛五曰雍和凡祭祀以入爼六曰夀和以酌献饮福七曰太和以爲行节八曰舒和以出入二舞九曰昭和皇帝太子以举酒十曰休和皇帝以饮以拜三老皇太子亦以饭十一曰正和皇后受册以行十二曰承和皇太子在其宫有会以行【乃同享神乐以夏爲名宋以永爲名梁以雅名隋以夏名唐以和名】　唐神功破阵乐功名庆善乐【见乐舞】　唐十部乐燕乐高祖即位仍隋制设九部乐燕乐伎清商伎西凉伎天竺伎高丽伎龟兹伎安国伎疏勒伎康国伎及太宗平高昌收其乐自是初有十部乐【开元二十四年升胡部于堂上而天寳乐曲皆以邉地名若凉州伊州甘州之类】
　　眀皇龙池乐圣夀乐小破阵乐光圣乐夜半乐还京乐眀皇爲平王有散乐一部定韦后之难颇有预谋者及即位命宁王主藩邸乐以太常分两羽以角优劣置内敎坊于蓬莱宫有谐谑而赐金帛朱紫者酸枣县尉袁楚客上疏极谏初帝赐第隆庆坊坊南之地变爲池中宗常泛舟以厌其祥及即位作龙池乐舞者十有二人又作圣夀乐以女衣五色绣襟而舞之又作小破阵乐舞者被甲胄又作光圣乐武者鸟冠画衣以歌王迹所兴又民间以帝自潞州还京夜半诛韦后制夜半乐还京乐二曲当其盛时凡乐人音声人太常杂户子弟至数万人乐工少年姿秀者毎千秋节舞于勤政楼下后赐宴设酺亦会勤政楼其日未眀金吾引驾骑太常引杂乐闲廏使引戏马五坊使引犀象宫人奏小破阵乐嵗以爲常时敎于黎园谓之黎园弟子　自周陈以上雅郑淆杂而无别隋文帝始分雅俗二部至唐更曰部当凡所谓俗乐者二十有八调中吕宫黄钟宫大石调小石调之类自太宗高祖作三大舞杂用于燕乐其他诸曲出于一时之作虽非纯尚不至于滛放宗有散乐又分爲二部堂下立奏谓之立部伎堂上坐奏谓之坐部伎太常阅坐部不可教者隶立部又不可教者乃习杂乐因以生日名节而君臣共爲荒乐当时流俗多传其事以爲盛其后巨盗起防两京自此天下用兵不息而离宫苑囿遂以荒湮独其余声遗曲人间闻者爲之悲凉感动葢其事适足以爲戒而不可考法也【唐志】













　　羣书考索卷四十九
　　钦定四库全书
　　羣书考索卷五十　　　　宋　章如愚　撰乐门
　　乐名类
  </div>
  <div class="pagination">
   <a href="群书考索_page22.html">
    上一页
   </a>
   <span>
    ...
   </span>
   <a href="群书考索_page18.html">
    18
   </a>
   <a href="群书考索_page19.html">
    19
   </a>
   <a href="群书考索_page20.html">
    20
   </a>
   <a href="群书考索_page21.html">
    21
   </a>
   <a href="群书考索_page22.html">
    22
   </a>
   <span class="current-page">
    23
   </span>
   <a href="群书考索_page24.html">
    24
   </a>
   <a href="群书考索_page25.html">
    25
   </a>
   <a href="群书考索_page26.html">
    26
   </a>
   <a href="群书考索_page27.html">
    27
   </a>
   <a href="群书考索_page28.html">
    28
   </a>
   <span>
    ...
   </span>
   <a href="群书考索_page24.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
