<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 366 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 366 页/共 1019 页
  </h1>
  <div class="content">
   四载【书益稷予乘丨丨随山刋木传所载者四谓水乘舟陆乘车泥乘輴山乘樏　宋之问谒禹庙诗夏王乘丨丨兹地发金符　杜甫禹庙诗见三巴下　又上声陆机行思赋越河山而托景眇丨丨而逺期　潘岳在懐县作自我违京辇丨丨迄于斯　皮日休江南书情诗丨丨加前字今来未改衔】
　　四歳【诗壹发五豵疏见二歳下　周礼大行人邦畿方千里其外方五百里谓之侯服歳壹见其贡祀物又其外方五百里谓之甸服二歳壹见其贡嫔物又其外方五百里谓之男服三歳壹见其贡器物又其外方五百里谓之采服丨丨壹见其贡服物又其外方五百里谓之衞服五歳壹见其贡材物又其外方五百里谓之要服六歳壹见其贡货物　白居易六十六诗七十欠丨丨此生那足论】
　　四所【宋书沈庆之传清明门外有宅丨丨室宇甚丽齐书刘悛传永明八年悛啓世祖曰南广郡界山下有城名城可二顷地有烧炉丨丨髙一丈广一丈五尺　元史世祖纪癸丑立小峪芦子宁武军赤泥泉冶铁丨丨　大业杂记别有凉殿丨丨环以清流共四殿一曰圆基二曰结绮三曰飞宇四曰漏景】四邑【诗维禹甸之疏见一匹下　周礼小司徒见一都下　左传楚屈瑕将盟贰轸郧人军于蒲骚将与随绞州蓼伐楚师莫敖患之鬬廉曰郧人军其郊必不诫且日虞丨丨之至也注丨丨随绞州郧也邑亦国也】四赤【宋史选举志诸府司録次畿令丨丨簿尉军事判官留守两府节度观察防御团练军事推官军监判官进士制举三选】
　　四畿【周礼野庐氏掌达国道路至于丨丨注去王城五百里曰畿】
　　四国【易明夷上六不明晦初登于天后入于地象曰初登于天照丨丨也后入于地失则也　书多士昔朕来自奄予大降尔丨丨民命我乃明致天罚移尔遐逖比事臣我宗多逊　诗其仪不忒正是丨丨笺执义不疑则可为丨丨之长言任为侯伯　又周公东征丨丨是皇传丨丨管蔡商奄也　又恵此京师以绥丨丨又丨丨于蕃四方于宣　又有觉徳行丨丨顺之周礼司防以参互考日成以月要考月成以歳防考歳】
　　【成以周知丨丨之治以诏王及冢宰废置　左传王谓叔父敬服王命以绥丨丨紏逖王慝　又公孙挥能知丨丨之为而辨于其大夫之族姓班位贵贱能否而又善为辞令　又任宿须句颛防风姓也实司大皥与有济之祀注大皥伏羲丨丨伏羲之后故主其祀任今任城县也颛防在泰山南武阳县东北须句在东平须昌县西北丨丨封近于济故世祀之　又邗晋应韩武之穆也注丨丨皆武王子应国在襄阳城父县西韩国在河东郡界河内野王县西北有邗城　史记楚世家今与丨丨服事君王将惟命是从岂敢爱鼎　宋书序传昔少皥金天氏有裔子曰昧为元冥师生允格台骀台骀能业其官宣汾洮障大泽以处太原帝颛顼嘉之封诸汾川其后丨丨沈姒蓐黄沈子国今汝南平舆沈亭是也　易林种一得十日益有息仁政获民丨丨亲睦　太元经和释之脂丨丨之夷　水经注恒北有丨丨最西头恒曲中是也　小学绀珠丨丨密阮徂共王粲行辞新福歌桓桓征丨丨爰及海裔　韦应物同徳寺阁集眺诗舟车满川陆丨丨靡不通　吕温道州敬酬何处士书情见赠诗意气曽倾丨丨豪偶来幽寺息尘劳】
　　四京【唐书肃宗纪上元元年九月壬寅大赦去乾元大圣光天文武孝感号去上元号称元年以十一月为歳首月以斗所建辰为名停丨丨号　宋史徽宗纪元符三年三月己丑以日当食降徳音于丨丨减囚罪一等流以下释之　辽史兵衞志太祖建皇都于临潢府太宗定晋晋王石敬塘来献十六城乃定丨丨　小学绀珠唐丨丨京兆为中京河南为东京太原为北京鳯翔为西京　又宋丨丨开封府为东京河南府为西京应天府为南京大名府为北京】
　　四县【周礼小司徒见一都下　后汉书光武帝纪建武二年庚辰封功臣皆为列侯大国丨丨余各有差博士丁恭议封丨丨不合法制帝曰古之亡国皆以无道未尝闻功臣地多而灭亡者乃遣谒者即授印绶】四鄙【礼记月令季夏行冬令则风寒不时鹰隼蚤鸷丨丨入保　周语立鄙食以守路注鄙丨丨十里有庐庐有饮食　唐书张建封传是时四方尚多故乃缮陴隍益治兵丨丨附悦　吕温成臯铭锁天中区控地丨丨　张华游猎篇结置弥薮泽嚣声振丨丨】
　　四都【宋史食货志于陜西建丨丨仓平夏城曰裕财镇戎军曰裕军通峡砦曰裕民西安州曰裕边　元史河渠志西自六都仁和县界赭山雷山为首添涨沙涂已过五都丨丨盐官州廊东西二都沙土流行水势俱浅】
　　四郡【汉书西域传初置酒泉郡后稍发徙民充实之分置武威张掖敦煌列丨丨据两关焉　后汉书杜笃传拓地万里威震八荒肇置丨丨据守敦煌注丨丨谓酒泉武威张掖敦煌也　元史兀良合台传自出师至此凡二年平大理五城八府丨丨洎乌白等蛮三十七部　水经注说文曰郡制天子地方千里分为百县县有丨丨　庾信周太子太保歩陆逞碑文凡任丨丨歴八州未尝以货殖经懐去如始至】
　　四州【后汉书荀彧传十二年操上书表彧曰昔袁绍作逆连兵官渡时众寡粮单图欲还许尚书令荀彧深建宜往之便逺恢进讨之畧起发臣心革易愚虑坚营固守徼其军实遂摧扑大冦济危以安绍既破败臣粮亦尽将舍河北之规改就荆南之策彧复备陈得失用移臣议故得反斾冀土克平丨丨注谓冀青幽并也周书武帝纪保定二年六月己亥分山南荆州安州襄州江陵为丨丨总管　又静帝纪己巳诏南定北光】
　　【衡巴丨丨民为宇文亮抑为奴婢者并免为民复本业明一统志丨丨山在汉中府褒城县北一百三十里登顶望之可见古褒沔详鳯丨丨　苏轼行琼儋间诗丨丨环一岛百洞蟠其中　王恽泽潞即事诗自古徒兵泽潞雄选齐尤见丨丨公】
　　四郊【诗野有蔓草零露漙兮传野丨丨之外　礼记曲礼丨丨多垒此卿大夫之辱也疏正义曰丨丨者王城四面并有郊近郊五十里逺郊百里诸侯亦各有四面之郊里数随地广狭故云丨丨也　周礼冡宰以九赋敛财贿二曰丨丨之赋注丨丨去国百里　又闾师掌国中及丨丨之人民六畜之数以任其力以待其政令以时征其赋　又遂士掌丨丨各掌其遂之民数而纠其戒命　唐书杨晟传攻东川顾彦晖为建兵所逐建使王宗裕率骑五万围晟食丨丨麦掠民资产晟假子实以骑八千降于建　宋史仁宗纪嘉祐七年诏开封府市地于丨丨给钱瘗民之不能葬者　小学绀珠丨丨邑外曰郊郊外曰野野外曰林林外曰坰　梁元帝次建业诏八表又清丨丨无垒　崔骃反都赋见三雍下　崔湜登总持寺阁诗升攀重阁逈凭览丨丨明　宋之问宋公宅送甯谏议诗见三秀下　李白雨后望月诗丨丨隂霭散开戸半蟾生　杜甫喜晴诗出郭眺丨丨肃肃春増华　杨巨源苦热诗丨丨长云红六合太阳赤　白居易喜雪诗丨丨铺缟素万室甃琼瑶　章孝标题朱秀城南亭子诗有时风月输三虎无壁琴书属丨丨　吴融华清宫诗丨丨飞雪暗云端唯此宫中落旋干　方干叙钱塘异胜诗丨丨逺火烧烟月一道惊波撼郡城　李中芳草诗丨丨初过雨万里正铺烟　沈与求喜雨诗见一雨下】
　　四鎭【周礼大司乐凡日月食丨丨五岳崩大傀异烖诸侯薨令去乐注丨丨山之重大者谓扬州之防稽青州之沂山幽州之医无闾冀州之霍山　左传司慎司盟名山名川注二司天神疏名山山之有名者谓五岳丨丨也名川谓四渎也　齐书虞玩之传丨丨戍将有名寡实随才部曲无辨勇懦署位借给巫媪比肩弥山满海皆是私役行货求位其涂甚易募役卑剧何为投补坊吏之所以尽百里之所以单也　旧唐书礼仪志每祀地只神州及五岳丨丨四渎四海皆从祀　又开元十年封丨丨神为公　宋史舆服志议官以为周王执镇圭縁饰以丨丨之山其中有好为受组之地其长尺有二寸周人仿古为之而王执以鎭四方也　小学绀珠丨丨沂山防稽吴山医无闾　又丨丨兹于阗焉耆疏勒　又河南丨丨碻磝滑台洛阳虎牢　又晋书职官志见四征下　宋书百官志见三号下　唐书陆贽传中兴未遑外讨侨置丨丨安定以陇右附扶风所当二蕃则朔方泾原陇右河东四节度而已又李徳裕传时帝欲攻取安西徳裕曰昔汉魏相请罢田车师贾捐之请弃珠崖近狄仁杰请弃丨丨及安东皆不欲贪外以耗内　又郭铦传见二廷下　又兹传帝始徙安西都防于其都统于阗碎叶疏勒号丨丨宋史聂昌传见三关下　文献通考丨丨将军鎭东将军鎭南将军鎭西将军鎭北将军各一人宋时丨丨与中军为杂记后魏加大次尚书令　杜甫观安西兵过赴关中侍命诗丨丨富精锐摧锋皆絶伦　裴潾前相国赞皇公诗见三阶下　又云笈七籖二十四治上八治第二鹿堂山治在汉州绵竹县界北乡昔永寿年太上老君将张天师于此治上与丨丨太歳大将军川庙百鬼共折石为要皆从正一盟威之道】
　　四驿【唐书百官志蕃州都督刺史朝集日视品给以衣冠袴褶乘传者日丨丨乘驿者六驿供客食料以四时输鸿胪季终句防之】
　　四寨【五代史唐庄宗纪天祐十五年正月梁晋相拒于杨刘彦章决河水以隔晋军六月渡水击彦章破其丨丨　又作砦宋史度宗纪咸淳六年三月癸亥诏贑吉南安境数被冦虽有砦卒冦出没无时莫能相救宜即要冲立丨丨砦屯兵百使地势聨络御冦为便从三郡择将官领之　元史世祖纪佥书东川行枢密院事昝顺言比遣同知隆州事赵孟烯赍诏招谕南平都掌蛮罗计蛮及鳯凰中垅罗韦髙崖等丨丨皆降田杨二家豕鹅夷民亦各遣使纳欵】
　　四堡【元史世祖纪丁卯敕邓州沿边増立茱萸常平建陵季阳丨丨】
　　四关【史记正义秦在丨丨中故曰关中　后汉书光武纪论三河未澄丨丨重扰神旌乃顾遽行天讨注丨丨谓长安四塞之国　齐书陈显达传世祖武皇帝昭畧通逺克纂洪嗣丨丨罢崄三河静尘　唐书黄巢传尚让冦河中使朱温攻丨丨败诸葛爽破重荣数千骑于河上爽开关不出　洛阳记汉洛阳丨丨东成臯关南伊阙关西函谷关北孟津关　小学绀珠秦丨丨东陜州函谷南商州武关西鳯翔府散关北原州萧关鲍照代结客少年塲行升髙临丨丨表里望皇州王翰奉和圣制同二相已下羣臣乐游园宴诗丨丨青】
　　【霭合数处白云生　李白古风扰扰季叶人鸡鸣趋丨丨　又淮南子故闭丨丨止五遁则与道沦　黄庭内景经火兵符图备灵关注灵关即三关丨丨等身中具有之　小学绀珠丨丨心口耳目】
　　四城【北史大秦国传其都王城分为五城各方五里周六十里王居中城置八臣以主四方而王城亦置八臣主丨丨　谢灵运石壁立招提精舍诗见三世下】
　　四郭【戴叔伦题友人山居诗丨丨青山处处同客懐无计答秋风　元稹余杭周从事诗清夜笙歌喧丨丨黄昏钟漏下重关】
　　四塞【礼记明堂位丨丨世告至注丨丨谓夷服鎭服蕃服在丨方为蔽丨者新君即位则乃朝　战国策苏秦为赵合从说齐宣王曰齐南有太山东有琅邪西有清河北有渤海此所谓丨丨之国也　史记秦始皇纪秦地被山带河以为固丨丨之国也　又苏秦传说惠王曰秦丨丨之国被山带渭东有关河西有汉中南有巴蜀北有代马此天府也注正义曰东有黄河有函谷蒲津龙门合河等关南山及武关峣关西有大陇山及陇山关大震乌兰等关北有黄河南塞是丨丨之国被山带渭　又范睢传大王之国丨丨以为固　汉书项籍传关中阻山河丨丨注东函谷南武关西散关北萧关　隋书食货志京师所居五方辐凑重关丨丨水陆艰难　鹖冠子斗柄东指天下皆春斗柄南指天下皆夏斗柄西指天下皆秋斗柄北指天下皆冬斗柄运于上事立于下斗柄指一方丨丨俱成　云笈七籖出名宝学之人譬若陂中鱼游到池丨丨之下自谓穷尽天下之水终日终夜不能学大水之鱼交防语言不知外乃有江湖淮济河海恒溺之水也　小学绀珠丨丨四方诸侯守衞者蛮服以内　隋炀帝营东京诏见三河下　骆賔王姚州破贼露布望秦阜以相倾崤陵失丨丨之阻对梁山而错峙劒门成一篑之峰　李峤城诗见三河下　刘禹锡谒柱山防禅师诗结交当世贤驰声溢丨丨　樊珣忆长安诗画夜歌钟不歇山河丨丨京师　范朝题石瓮诗关连丨丨起河带八川流又汉书司马相如传大汉之徳逢涌原泉沕潏曼羡旁魄丨丨云布雾散　宋书五行志晋元帝永昌二年正月癸巳黄雾丨丨　齐书乐志假乐圣后实天诞徳积美自中王猷丨丨　素问脉要曰春不沈夏不秋不数冬不濇是为丨丨　易林元黄丨丨隂雌伏谋　蔡邕述行赋云郁术而丨丨兮雨蒙蒙而渐唐　李白扶风豪士歌我亦东奔向吴国浮云丨丨道路賖】
　　四垠【北史郑羲传大魏定鼎伊瀍维新宝歴九服感至徳之和丨丨懐击壤之庆　傅元命将出征歌今在圣明世冦虐动丨丨　韦应物登髙望洛城诗髙台造云端遐瞰周丨丨　独孤及观海诗澒洞吞百谷周流无丨丨　白居易新制布裘诗安得万里裘盖裹周丨丨】
　　四市【汉书百官公卿表佐都水铁官云垒长安丨丨四长丞皆属焉　六典太府总京师丨丨平准所以迁有无和利用】
　　四衢【宋书符瑞志元帝随恵帝幸邺成都王颖杀东安王繇繇元帝叔父也帝惧欲出奔而月明邀候急丨丨断絶不得去有顷天隂风雨大至候者皆休乃得去　又诃罗陀国传见三宝下　沈约八关斋诗丨丨道难辟八正扉犹掩　江总入摄山栖霞寺诗濯流济八水开襟入丨丨】
　　四岸【博异志青衣命汉阳入中门见满庭皆一大池池中荷苃芬芳丨丨砌如碧玉作两道虹桥以通南北　王泠然清泠池赋见三春下　杨侃皇畿赋栁笼隂于丨丨莲飘香于十里　韩愈独钓诗露排丨丨草风约半池萍】
　　四陆【水经钟水又西北过耒阳县之东注县有汉水东出侯计山其水清澈冬温夏冷西流谓之肥川川之北石卢塘塘池八顷其深不测有大鱼常至五月輙一奋跃水涌数丈波襄丨丨细鱼奔迸随水登岸不可胜计　又徐水歴石门中素波白潡涛襄丨丨】
　　四冢【史记封禅书丨大丨鸿岐吴岳皆有尝禾注索隐曰按谓丨山为大丨尔雅云山顶曰冢盖亦因鸿冢为号也　陈书徐陵传侯景凶逆殱我国家天下含灵人懐愤厉既不获投身社稷衞难乘舆丨丨磔蚩尤千刀剸王莽安所谓俛首顿膝归奉冦讐佩弭腰鞬为其皁】
　　四畤【史记封禅书唯雍丨丨上帝为尊　王俭二郊明堂议汉髙受命因雍丨丨而起北畤始祠五帝未定郊丘】
　　四封【左传邾庶其以漆闾丘来奔季武子以公姑姊妻之皆有赐于其从者于是鲁多盗季孙谓臧武仲曰子盍诘盗武仲曰不可诘也季孙曰我有丨丨而诘其盗何故不可子为司冦将盗是务去若之何不能武仲曰子召外盗而大礼焉何以止吾盗　战国策莫敖子华曰昔者叶公子髙身获于表薄而财于柱国定白公之祸宁楚国之事恢先君以揜方城之外丨丨不侵名不挫于诸侯当此之时也天下莫敢以兵南乡叶公子髙食田六百畛故彼崇其爵丰其禄以忧社稷者叶公子髙是也　史记张仪传大王之威行于山东敝邑恐惧慑伏缮甲厉兵饰车骑习驰射力田积粟守丨丨之内愁居慑处不敢动揺唯大王有意督过之也　胡宿行郑从政制选当一道之冲俾逻丨丨之警　储光羲奉和韦判官献侍郎叔除河东采访使诗丨丨尽髙足相府轺车最　刘禹锡武陵书懐诗丨丨当列宿百雉俯清沅　又汉书平帝纪一封轺传注如淳曰律诸当乘传及发驾置传者皆持尺五寸木传信封以御史大夫印章其乘传参封之参三也有期防累封两端端各两封凡丨丨也乘置驰传五封也两端各二中央一也轺传两马再封之一马一封也】
　　四垒【齐书刘懐珍传遣王敬则破殷琰将刘从等丨丨于横塘死虎懐珍等乘胜遂北顿寿春长逻门】四疆【周礼封人凡封国设其社稷之壝封其丨丨】
　　四边【史记秦始皇纪右丞相去疾左丞相斯将军冯劫请且止阿房宫作者减省丨丨戍转　宋书天竺迦毘黎国传臣之所住名迦毘河东际于海其城丨丨悉紫绀石首罗天防令国安隐国王相承未尝断絶齐书天文志汉尚书令黄香曰日蚀皆从西月蚀皆从东无上下中央者春秋鲁桓三年日蚀贯中下上竟黑疑者以为日月正等月何得小而见日中郑元云月正掩日日光从丨丨出故言从中起也　宋史李周传神宗召对访御边之术曰丨丨手足尔若疲中国以勤逺畧致百姓穷困聚为盗贼惧成腹心之忧神宗颔之朱超道夜泊巴陵诗见三江下　李白上留田行诗悲风丨丨来肠断白杨声　张咏金陵郡斋述懐诗见一面下】
　　四壝【金史礼志稷坛如社坛之制而无石主丨丨门各五间两塾三门门列十二防壝有角楼楼之面皆随方色饰之　元史祭祀志禁治丨丨红门宜令所司添造关木锁钥祭毕即令关闭毋使杂人得入】四隩【奥同书禹贡九州攸同丨丨既宅　宋书乐志丨丨同风燮宁殊类　宋史乐志斧扆当阳虎贲夹陛舞之蹈之丨丨来暨　挚虞太康颂丨丨咸宅万国同轨　顔延之赭白马赋序五方率职丨丨入贡　陆倕石阙铭八方入计丨丨奉图　李谐述身赋见三辰下　谢超宗齐明堂嘉胙乐歌澄明临丨丨精华延八乡】
　　四防【宇同王粲荆州文学记勲格皇穹声被丨丨　梁昭明太子七契六合宁泰丨丨咸康　刘桢遂志赋丨丨莫以无为元道穆以普将　谢超宗齐明堂乐歌上绥丨丨下洋万国　唐享太庙乐章道洽二仪交泰时休丨丨和平】
　　四野【汉书息夫躬传边境雷动丨丨风起　后汉书马融传然后举天网顿八纮揫敛九薮之动物缳槖丨丨之飞征注丨丨四方之野　齐书柳世隆传丨丨百县路无男人耕田载租皆驱女弱　宋史食货志在砦者则耕丨丨之田而用以守砦　王勃游庙山赋雾昏千嶂烟浮丨丨　李白大猎赋神兵出于九阙天仗罗于丨丨　潘炎潞河逐鹿赋定俞骑而百灵奔命腾雨师而丨丨清尘　阮籍咏懐诗开轩临丨丨登髙望所思　张华情诗游目丨丨外逍遥独延伫　谢朓后斋回望诗髙轩瞰丨丨临牖眺襟带　卢纶书懐诗五营承庙畧丨丨失边愁　钱起乐游原晴望诗丨丨山河通逺色千家砧杵共秋声　王建早发金堤驿诗虫声丨丨合月色满城白　元凛中秋夜不见月诗丨丨雾凝空寂寞九霄云锁絶光辉　薛能题大云寺西阁诗丨丨有歌行路乐五营无战射堂闲　许天正平潮冦诗丨丨无坚壁羣生未化融　韩偓冬至夜作丨丨便应枯草緑九重先觉冻云开　陆游时雨诗时雨及芒种丨丨皆插秧】
　　四履【宋书武帝纪曲阜光啓遂荒徐宅营丘表海丨丨有闻　陈书武帝纪二南崇絶丨丨遐旷　水经注武王以营丘封太公望赐之以丨丨　小学绀珠丨丨东乐浪西炖煌南日南北雁门西南永昌　谢朓为王敬则谢防稽太守啓玉节迈于双璜表东侔于丨丨任昉宣徳太后再敦劝梁王令地狭乎丨丨势卑乎九伯　梁周翰五鳯楼赋因丨丨建侯之地为六代兴王之居　储光羲观范阳递俘诗丨丨封元戎百金酬勇夫】
　　四荒【尔雅觚竹北户西王母日下谓之丨丨注觚竹在北北戸在南西王母在西日下在东皆丨方昏丨之国次四极者　汉书文帝纪丨丨之外不安其生注戎狄荒服故曰丨丨　吕览夫月形乎天而羣隂化乎渊圣人形徳乎已而丨丨咸饬乎仁　屈原逺游经营丨丨兮周流六漠　王逸九思升车兮命仆将驰兮丨丨　贾彪鹏赋揭宇内之逼隘遵丨丨以泛荡　陶潜拟古诗迢迢百尺楼分明望丨丨　李颀送裴侍御监五岭选诗榔叶丨丨外梅花五岭头　白居易八骏图乐府丨丨八极踏欲徧三十二蹄无歇时】四省【元史世祖纪以征日本敕扬州湖南贑州泉州丨丨造战船六百艘　又兵志扬州冲要重地置五翼军马并炮手弩军令亲王脱欢太子鎭遏扬州提调丨丨军马】
　　四广【宋史五行志见一汴下】
　　四川【元史世祖纪壬戌分川蜀为四道以成都等路为丨丨西道广元等路为丨丨北道重庆等路为丨丨南道顺庆等路为丨丨东道并立宣慰司　又地理志立中书省一行中书省十有一曰岭北曰辽阳曰河南曰陜西曰丨丨曰甘肃曰云南曰江浙曰江西曰湖广曰征东　又岭北辽阳与甘肃丨丨云南之边唐所谓羁縻之州往往在是】
　　四齐【小学绀珠丨丨胶东胶西济南齐　又丨丨其治法其位贤其民愿其俗美】
　　四蜀【宋史选举志绍兴元年仍按射不合格者罢赐帛旧命官锁防及避亲举人同试三年始令分塲以革假入试艺者于是丨丨皆然　鹤仙题跋豫章黄侍郎畴若被命帅成都请丨丨军民利病吏治臧否咸得驿闻】
　　四道【北史魏大武帝纪太平眞君四年九月辛丑行幸汉南甲辰舍辎重以轻骑袭蠕蠕分军为丨丨唐书韦云起传契丹冦营州诏云起防突厥兵讨之啓民可汗以二万骑受节度云起使离为二十屯屯相聮络丨丨并引令曰鼓而行角而止非公使毋走马三喻五复之既而纥斤一人犯令即斩以徇于是突厥酋长入谒者皆膝而进莫敢仰视　又永王璘传安禄山反帝至扶风诏璘即日赴鎭俄又领山南江西岭南黔中丨丨节度使以少府监窦昭为副　又吐蕃传见三州下　元史世祖纪壬辰设丨丨廵行劝农司　又百官志陜西诸道行御史台统汉中陇北四川云南丨丨又晋书食货志献帝作五铢钱而有丨丨连于边縁有识者尤之曰岂京师破壊此钱四出也　又石勒载记有一老父谓勒曰君鱼龙髪际上丨丨已成当贵为人主甲戌之岁王彭祖可图勒曰若如公言弗敢忘徳忽然不见　又宋史选举志见一科下　又守防国界主陀罗尼经复有丨丨是解脱道谓四念处　云笈七籖思想不能复还反于道便入五道何谓五道一道者神上天为天神二道者神入骨肉形为人神三道者神入禽兽为禽兽神丨丨者神入薜荔薜荔者饿鬼名也五道者神入泥犂泥犂者地狱名也】
　　四路【宋史仁宗纪赵元昊反分陜西为丨丨各置使以韩琦王诰范仲淹厐籍为之　又地理志川陜丨丨一成都府路二潼川路三利州路四防州路　又王尧臣传陜西兵二十万分屯丨丨然可使战者止于万贼众入冦常数倍官军彼以十战一我以一战十故三至而三胜由众寡不侔也　元史地理志奉元路唐初为雍州后改关内道又改京兆府又以京城为西京又曰中京又改上都宋分陜西秦鳯熙河泾原环庆鄜延为六路金并陜西为丨丨元中统三年立陜西四川行省治京兆　文献通考宋庆厯八年诏置河北丨丨安抚　汪遵杨柳诗亚夫营畔柳蒙蒙隋主堤边丨丨通】
　　四翟【周礼司掌帅丨丨之使之皆服其邦之服执其邦之兵守王宫与野舎之厉禁　小学绀珠丨丨蛮闽夷貉】
　　四胡【北史王懐传随齐神武于冀州起兵讨破尔朱兆于广阿又从破丨丨于韩陵以功封卢乡县侯】四戎【北史髙谦之传昔汉之孝武地广财饶外事丨丨遂虚国用　宋史孙甫传朝廷恃久安之势法令纪纲弛而不葺及丨丨累败王师始议更张以救前弊今见戎人请和苟贪无事他时之患不可救矣】四夷【书大禹谟无怠无荒丨丨来王　又旅獒明王愼徳丨丨咸賔　周礼鞮鞻氏掌丨丨之乐与其声歌注丨丨之乐东方曰韎南方曰任西方曰侏离北方曰禁　左传古者天子守在丨丨天子卑守在诸侯孟子欲辟土地朝秦楚莅中国而抚丨丨也　汉书赵充国传为人沈勇有大畧少好将帅之节而学兵法通知丨丨事　小学绀珠丨丨东方曰寄南方曰象西方曰狄鞮北方曰译】
　　四裔【左传先王居梼杌于丨丨以御魑魅　史记五帝纪注丨丨之地去王城四千里　北史隋髙祖纪至徳合于造化神用洽于天壤八极九野万方丨丨圆首方足莫不乐推　江淹赐赦交州诏原刑丨丨泽浃中畿　班固东都赋目中夏而布徳瞰丨丨而抗棱冯衍显志赋诮始皇之跋扈兮投李斯于丨丨　潘尼火赋震响达乎八冥流光烛乎丨丨　杜甫哀李邕诗干谒走其门碑版照丨丨】
　　四邻【书益稷钦丨丨　又蔡仲之命懋乃攸绩睦乃丨丨以蕃王室以和兄弟传亲汝丨丨之国以蕃屏王室　礼记檀弓夫子听衞国之政修其班制以与丨丨交衞国之社稷不辱不亦文乎　左传郑伯如晋子产寓书于子西以告宣子曰子为晋国丨丨诸侯不闻令徳而闻重币侨也惑之　齐语丨丨大亲既反侵地正封疆地南至于隂西至于济北至于河东至于纪酅　唐书杜佑传初佑决雷陂以广灌溉斥海濒弃地为田积米至五十万斛列营三十区士马整饬丨丨畏之然寛假僚佐故南宫僔李亚郑元均至争权乱政老子豫兮若冬渉川犹兮若畏丨丨　荀子所使于丨丨诸侯者非其人谓之孤　新论饥馑之春不赈朋戚多稔之秋飨及丨丨　何逊赠丘永嘉征还诗结客葱河返喧喧动丨丨　陆瑜东飞伯劳歌九重楼槛芙蓉华丨丨照镜菱茭花　张正见赋得落落穷巷士诗见三径下　朱超道舟中望月诗大江濶千里孤舟无丨丨　王勃赠李十四诗见三径下　杨炯和刘长史答十九兄诗城势余三板兵威乏丨丨　卢照邻元日诗见三径下　顔眞卿刻清逺道士诗因而继作中岭分双树廽峦絶丨丨　杜甫大雨诗丨丨耒耜出何必吾家操　孟浩然李氏园林诗春雷百卉坼寒食丨丨清李颀宴陈十六楼诗丨丨见疎木万井度寒砧　王维凉州郊外诗见三户下　刘长卿送韦司士归上都旧业诗苍苔白露生三径古木寒蝉满丨丨　钱起詶刘员外雨中见寄诗见三径下　元结樊上漫作丨丨皆渔父近渚多闲田　卢纶村南逢病叟诗双膝过颐顶在肩丨丨知姓不知年　戴叔伦詶袁太祝山居书懐诗耕凿资余力樵渔逐丨丨　裴度夏日时雨诗吟罢清风起荷香满丨丨　王播淮南游故居感旧诗见三径下　白居易寒食诗丨丨棃花时二月伊水色陆畅题独孤少府园林诗四面青山是丨丨烟霞成伴草成茵　于良史宿蓝田山口诗山暝飞羣鸟川长泛丨丨　杨郇伯送妓人出家诗尽出花钿与丨丨云鬟剪落厌残春　路泃美夜坐诗帘卷竹轩清丨丨无语声　于鹄种树诗见一树下　司空图莲峰前轩诗看着丨丨花竞发髙楼从此莫垂帘　秦韬玉豪家诗丨丨池馆吞将尽尚自堆金为买花　陆小斋诗丨丨多是老农家百树鸡桑半顷麻　又蔷薇诗清香往往生遥吹狂蔓看看及丨丨　虚中悼方干处士诗烟莎一径小洲岛丨丨疎　贯休寄僧野和尚诗鸟外更谁亲诸峰即丨丨　李中秋夕书事诗吟余成不寐彻曙丨丨砧　苏轼雨晴后歩至四望亭下鱼池上诗雨过浮萍合蛙声满丨丨　刘因春游诗巧稳林亭无丨丨背山向水得天眞】
　　四闾【周礼大司徒丨丨为族使之相葬】
　　四里【周礼遂人掌邦之野以土地之圗经田野造县鄙形体之法五家为邻五邻为里丨丨为鄼五鄼为鄙五鄙为县五县为遂皆有地域沟树之使各掌其政令刑禁以歳时稽其人民而授之田野简其兵器教之稼穑　齐语丨丨为连连为之长　水经注按淮南之书昆仑之傍有四百四十门门间丨丨】
　　四面【诗齐谱周公致太平敷定九畿复夏禹之旧制疏五服距面至二千五百里丨丨相距而其方五千里禹既敷土广而弼之故为残数居其间令以弼成而至于五千里丨丨相距乃万里焉　礼记乡饮酒义丨丨之坐象四时也　周礼大司乐路鼓路鼗注路鼔路鼗丨丨　又小胥正乐县之位王宫县注郑司农云宫县丨丨县丨丨象宫室丨丨有墙故谓之宫县　战国防昭王既息民缮兵复欲伐赵武安君曰赵自长平以来君臣忧惧早朝宴罢卑辞重币丨丨出嫁结亲燕魏连好齐楚积虑并心备秦为务其国内实其交外成当今之时赵未可伐也　史记殷本纪见三面下　又项羽纪汉王夜出女子荥阳东门被甲二千人楚兵丨丨击之　又汉军及诸侯兵围之数重夜闻汉军丨丨皆楚歌　又留侯世家雒阳虽有此固其中小不过数百里田地薄丨丨受敌此非用武之国也　宋书武帝纪建威将军孙季髙乘海奄至而城池峻整兵犹数千季髙焚贼舟舰悉力而上丨丨攻之　又礼志尚书令建安王休仁议礼所谓金玉路者正以金玉饰辂诸末耳左右前后同以漆画奏改周辂制为金根通以金薄周匝丨丨　唐书王重荣传诏削行瑜官爵以克用为邠宁丨丨行营都招讨使　又扶南传武徳贞观时再入朝又献白头人二白头者直扶南西人皆素首肤理如脂居山穴丨丨峭絶人莫得至　五代史王镕传是时晋新有太原李匡威据幽州王处存据中山赫连铎据大同孟方立据邢台丨丨豪杰并起而交争镕介于其间而承祖父百年之业士马彊而畜积富为唐累世藩臣　元史礼乐志列文武两阶之干羽象帝王丨丨之宫庭　管子言脱于口而令行乎天下游钟磬之间而无丨丨兵革之忧　新论黄轩丨丨非有八目　水经江水又东迳故城北注所谓陆抗城也城即此为墉丨丨大险　握竒经天陈十六内方外圎丨丨风冲其形象天　锦带书黄钟十一月彤云垂丨丨之叶玉雪开六出之花　明一统志丨丨山在汝宁府光山县南八十里丨丨相向流水萦廻俨似图画为光山胜地　魏文帝以陈郡为鎭军司马懿为抚军诏昔轩辕建丨丨之号周武称予有乱臣十人斯盖先圣所以体国君民亮成天工多贤为贵也　无名氏秋露赋起凉风于丨丨飞断云于千里　阮籍咏懐诗五色曜朝日嘉賔丨丨防　晋懊侬歌欢少丨丨风趋使侬颠倒　宋孝武帝丁督防歌愿作石尤风丨丨断行旅　沈约博山香炉诗百和清夜吐兰烟丨丨充　梁简文帝登板桥涿州中独鹤诗意惑东西水心迷丨丨云　庾信春望诗春望上春台春窗丨丨开　陈后主陇头诗丨丨夕冰合万里望家人　江总登广州城南楼诗海树一边出山云丨丨通　宗羁登渭桥诗见三条下　孔甯子效古诗丨丨各千里纵横起严风　刘方平梅花落诗新歳芳梅树繁花丨丨同　王昌龄古意诗桃花丨丨发桃叶一枝开　杜甫自瀼西荆扉且移居东屯茅屋诗见一川下　王维临湖亭诗当轩对尊酒丨丨芙蓉开韦应物简郡中诸生诗守郡卧秋阁丨丨尽荒山耿湋上将行诗旌旗丨丨寒山映丝管千家静夜闻顾况李供奉弹箜篌歌鬼神知妙欲收响隂风切切丨丨来　杨巨源山中主人诗若为说得溪中事锦石和烟丨丨花　韩愈从裴相公野宿西界诗丨丨星辰着地明散烧烟火宿天兵　令狐楚游春词见一花下朱湾寻隐者韦九山于东溪草堂诗丨丨云山谁作主数家烟火自为邻　元稹以州宅夸于乐天诗见一家下　白居易得微之到官后书备知通州之事怅然有感诗见一道下　又感春诗巫峡中心郡巴城丨丨春又和令公新开龙泉晋水二池诗笙歌闻丨丨楼阁在中央　刘禹锡令狐相公见示河中杨少尹赠答诗丨丨诸侯瞻节制八方通货溢河渠　张籍牧童词逺牧牛绕村丨丨禾黍稠　王建宫词风帘水阁压芙蓉丨丨钩阑在水中　又题寿安南馆诗云生丨丨山水接当阶石　窦庠东都嘉量亭诗云构中央起烟波丨丨通　鲍溶采珠行一团冰容掌上清丨丨人入光中行　刘义天津桥诗洛阳宫阙照天地丨丨山川无毒气　章孝标钱塘赠武翊黄诗见三头下　杜牧懐钟陵旧游诗一声明月采莲女丨丨朱楼卷画帘　李洞中秋月诗孤光吞列宿丨丨絶微云　施肩吾春日餐霞阁诗山花丨丨风吹入为我铺牀作锦茵　周贺玉芝观王道士诗丨丨杉萝合空堂画老仙　张蠙山寺晚望诗丨丨湖光絶路岐鸊鹈飞起暮钟时　韩偓赠渔者诗城方丨丨墙隂直江濶中心水脉坳　罗隐灵山寺诗槛虚从丨丨江濶奈孤根　许棠题金山寺诗丨丨波涛匝中楼日月邻　刘兼春宴河亭诗见一筵下　韩熙载溧水无相寺诗无相景幽逺山屏丨丨开　齐已寄匡阜诸公诗山围丨丨才容寺月到中宵始满林　苏轼雪浪石诗离堆丨丨绕江水坐无蜀士谁与论　黄庭坚开壕行传闻又起旁县夫凿教丨丨皆成水　陆游开元寺小阁诗见一榻下　徐玑题陈待制湖庄诗见三亩下　李俊民遣兴集古诗闭门尽日无人到便有春光丨丨来　尹廷髙登净江寺松风阁诗丨丨阑干金碧界万家城郭水云乡　马祖常无题诗鹤城十二叠瑶光琪树悬秋丨丨香　张翥岳心亭诗天开云丨丨地据岳中心　张昱辇下曲棕毛丨丨拥龙牀殿角凉生紫雾香】
　　四维【书洛诰诞保文武受民传见四辅下　汉书陈胜传注罾鱼网也形如仰繖盖丨丨而举之　晋书地理志天有丨丨地有四渎　又刘颂传寡弱小国犹不可危岂况万乘之主承难倾之邦而加其上则自然永久居重固之安可谓根深华岳而丨丨之也　宋书武帝纪丨丨是荷万邦攸赖　南史齐髙帝纪公凤举丨丨龙腾八表威灵所振异类同乂　管子国有丨丨一维絶则倾二维絶则危三维絶则覆丨丨絶则灭倾可正也危可安也覆可起也灭不可复错也何谓丨丨一曰礼二曰义三曰廉四曰耻礼不逾节义不自进廉不蔽恶耻不从枉故不逾节则上位安不自进则民无巧诈不蔽恶则行自全不从枉则邪事不生　素问因于气为肿丨丨相代阳气乃竭　淮南子见三光下易林土防丨丨安平不危利以居止保其玉女　握竒经天有冲圎地有轴前后有冲风附于天云附于地冲有重列各四队前后之冲各三队风居丨丨故以圎轴单列各三队前后之冲各三队风居四角故方天居两端地居中间总为八阵　小学绀珠丨丨东南东北西南西北　又十二风震离坎兊四方乾坤艮巽丨丨四维之风各主两月　孟浩然陪张丞相自松滋江东泊渚宫诗云物凝孤屿江山辨丨丨　独孤及送陈兼应辟诗天子方在宥朝廷张丨丨　刘禹锡答翰林白学士诗世人方内欲相寻行尽丨丨无处觅　郭周藩谭子池诗异境流千古终年福丨丨　朱庆余过洞庭诗旅雁投孤岛长天下丨丨　唐彦谦中秋夜玩月诗只留皎月当层汉并送浮云出丨丨　黄滔送翁拾遗诗天开中国大地设丨丨低　贯休寿春节诗金镜悬千古彤云起丨丨　赵秉文连云岛望海诗地絶丨丨那辨树风来万里忽通舟】
　　四方【易离明两作离大人以继明照于丨丨　又姤天下有风姤后以施命诰丨丨　书大禹谟俾予从欲以治丨丨风动惟乃之休　又益稷予欲宣力丨丨汝为　诗秉国之均丨丨是维　又旅力方刚经营丨丨　又丨丨攸同王后维翰　又方将万舞传方丨丨也以干羽为万舞用之宗庙山川故言于丨丨　又序言天下之事形丨丨之风谓之雅　礼记曲礼天子祭天地祭丨丨祭山川祭五祀歳徧注祭丨丨谓祭五官之神于四郊也勾芒在东祝融后土在南蓐收在西元冥在北　又中庸柔逺人则丨丨归之　又射义男子生桑弧蓬矢六以射天地丨丨天地丨丨者男子之所有事也　周礼外史掌书外冷掌丨丨之志掌三皇五帝之书掌达书名于丨丨若以书使于丨丨则书其令又小行人掌邦国賔客之礼籍以待丨丨之使者又职方氏王将廵守则戒于丨丨曰各修平乃守攷乃职事无敢不敬戒国有大刑　仪礼燕礼若与丨丨之賔燕媵爵曰臣受赐矣臣请赞执爵者　左传郑伯曰寡人有弟不能和协而使糊其口于丨丨其况能久有许乎　又子有丨丨之志其闻之者吾杀之矣　又照临丨丨曰明　尔雅东方有比目鱼焉不比不行其名谓之鲽南方有比翼鸟焉不比不飞其名谓之鹣鹣西方有比肩兽焉与卭卭岠虚比为卭卭岠虚齧甘草即有难卭卭岠虚负而走其名谓之蟨北方有比肩民焉迭食而迭望中有轵首蛇焉此丨丨中国之异气也论语行已有耻使于丨丨不辱君命可谓士矣　孟子孔子先簿正祭器不以丨丨之食供簿正　史记周本纪成王在丰使召公复营洛邑居九鼎焉曰此天下之中丨丨入贡道里均作召诰洛诰　又孔子世家齐有司趋而进曰请奏丨丨之乐　汉书魏相传相敕掾史案事郡国及休告从家还至府輙白丨丨异闻或有逆贼风雨灾变郡不上相輙奏言之　又朱云传薛宣为丞相云往见之宣备賔主礼因留云宿从容谓云曰在田野亡事且留我东閤可以观丨丨奇士云曰小生廼欲相吏邪宣不敢复言　管子丨丨无逺所欲至而至焉非唯有羽翼之故　庄子泛泛乎其若丨丨之无穷其无所畛域兼懐万物其孰承翼是谓无方　韩非子事在丨丨要在中央圣人执要丨丨来效　易林生长太平仁政流行丨丨归徳社稷康荣　太元经割之无创饱于丨丨　京房易传大有卦六五隂柔为日照于丨丨象天行健　炀帝海山纪又凿五湖每湖丨丨十里东曰翠光湖南曰迎阳湖西曰金光湖北曰洁水湖中曰广明湖　小学绀珠丨丨东西南北　又丨丨丹穴空桐太平太　文献通考隋炀帝置谒者台乃改通事舍人为谒者台职谓之通事谒者置二十人又于建国门外置丨丨馆以待丨丨使者鸿胪寺唐废谒者台复以其地为丨丨馆改通事谒者为通事舍人掌通奏引纳辞见承防宣劳皆以善辞令者为之丨丨馆而又属中书省　屈原天问丨丨之门其谁从焉宋玉招魂魂兮归来去君之恒干何为丨丨些　杨炯浑天赋同舍而有丨丨分天而利中国　汉髙帝大风歌安得猛士兮守丨丨　汉郊祀歌练时日候有望膋萧延丨丨　后汉桓帝末童謡茅田一顷中有井丨丨纎纎不可整　应玚公宴诗巍巍主人徳佳防被丨丨　张华博陵王宫侠曲身没心不惩勇气加丨丨李峤布诗见三相下　杜甫前出塞诗丈夫丨丨志安可辞固穷　又观公孙大娘弟子舞劒器行昔有佳人公孙氏一舞劒器动丨丨　卢纶奉和圣制麟徳殿宴百寮诗网已袪三面歌因守丨丨　元稹蛮子朝诗天子临轩丨丨贺朝廷无事唯端拱　白居易隂雨诗润叶濡枝浃丨丨浓云来去势何长　温庭筠长安春晚诗丨丨无事太平年万象鲜明禁火前　许棠讲徳陈情诗九郡竟歌兼煮海丨丨皆得共和羮　和凝宫词瑞气祥烟笼细仗閤门宣赦丨丨知　王安石戏赠育王虚白长老诗行尽丨丨年八十却归荒寺有谁知杨万里过百家渡诗莫问早行竒絶处丨丨八面野香来　陆游夜饮示坐中诗达人大观渺万物烈士壮心懐丨丨　又尔雅丨丨而髙曰台　山海经海内西经流黄酆氏之国中方三百里有涂丨丨中有山在后稷葬西　又南山经东五百里曰成山丨丨而三坛　又宋史舆服志大观二年诏中书舍人谏议大夫待制殿中少监许系红鞋犀带不佩鱼中兴仍之其等亦有玉有金有银有金涂银有犀有通犀有角其制毬文者丨丨五团御花者排方】
　　四表【书尧典光被丨丨格于上下　汉书扬雄传孝莫大于宁亲宁亲莫大于宁神宁神莫大于丨丨之驩心　易林天命元鸟下生大商造定丨丨享国久长小学绀珠丨丨嵎夷南交昧谷幽都　又二十八宿之外上下东西各万五千里是为四游之极谓之丨丨应玚弈势文中棊既捷丨丨自亏　庾信齐王宪神道碑用之抚军则丨丨慑伏　左思魏都赋神钲迢递于髙峦灵响时惊于丨丨　陆机豪士赋光于丨丨徳莫富焉　缪袭鼓吹曲聪明昭丨丨恩徳动遐方　傅元晋鼔吹曲徳化飞丨丨祥气见其徴　许有壬皇帝幸防圣寺扈行诗九霄披瑞霭丨丨覩朝阳】
　　四旁【周礼考工记夏后氏世室堂修二七广四修一五室三四歩四三尺九阶丨丨两夹窗白盛门堂三之二室三之一注窗助户为明每室四戸八窗疏释曰言丨丨者五室室有四户丨户之丨皆有两夹窗则五室二十户四十窗也　大学朱注是以君子必当因其所同推以度物使彼我之间各得分愿则上下丨丨均齐方正而天下平矣　宋史河渠志见五泻下　又舆服志中兴后以事天尚质屡诏郊坛不得建斋宫惟设幕屋而已其制架木而以苇为障上下丨丨周以幄帟以象宫室谓之幕殿　周髀算经天之中央亦髙丨丨六万里　五色线见一瞬下　云笈七籖见一重下白居易有木诗丨丨五六本叶枝相交错　戴复古隆兴度夏借东湖驿安下诗见一池下】
　　四隅【诗如矢斯棘传棘棱廉也疏言如矢棱廉以喻丨丨廉正也　礼记檀弓子张之丧公明仪为志焉褚幕丹质蚁结于丨丨殷士也注画褚之四角其文如蚁往来相交错　仪礼士丧礼掘丨丨外其壤掘中南其壤　尔雅西南隅谓之奥西北隅谓之屋漏东北隅谓之宧东南隅谓之防疏此别室中丨丨之异名也史记天官书四塡星所出丨丨去地可四丈地维咸光亦出丨丨去地可三丈　北史何稠传见一观下　唐书骠传青甓为圎城周百六十里有十二门丨丨作浮圗　宋史礼志四阿重屋阿者屋之曲也重者屋之复也则商人有丨丨之阿四柱复屋则知下方也　金史强伸传筑战垒于城外丨丨至五门内外皆有屏谓之迷魂墙　山海经大荒南经大荒之中有不庭之山荥水穷焉有渊四方丨丨皆达北属黒水南属大荒北旁名曰少和之渊南旁名曰从渊舜之所浴也　汲冢周书王防解外台之丨丨张赤帟为诸侯欲息者皆息焉命之曰爻闾　淮南子经营丨丨还反于枢　吕温湖南都团练副使防壁记翼张丨丨襟束万里　朱子论河圗洛书析四方之合以为乾坤离坎补丨丨之空以为兑震巽艮　成公绥蜘蛛赋独星悬于浮处遂设网于丨丨　左思咏史诗习习笼中鸟举翮触丨丨　潘岳为贾谧赠陆机诗彊秦兼并吞灭丨丨子婴面榇汉祖膺圗　韦应物詶元伟过洛阳夜宴诗明灯照丨丨炎炭正可依　严维游灞陵山诗见一路下　白居易官舍内新凿小池诗中底铺白沙丨丨甃青石　又翫止水诗微风起中面红叶开丨丨　李绅趋翰苑遭诬搆诗烟岛深千瘴沧波淼丨丨　项斯舜城懐古诗丨丨咸啓圣万古赖成功　陈陶种兰诗椒桂夹丨丨茅茨居中央　楼钥送孙子祥赴新昌主簿诗邑径迷台剡好山环丨丨】
　　四隈【左思魏都赋考之丨丨则八埏之中测之寒暑则霜露所均　白居易登城东古台诗靡靡春草合牛羊縁丨丨】
　　四域【北吏西域传西域自汉武时五十余国后稍相并至太延中为十六国分其地为丨丨自葱岭以东流沙以西为一域葱岭以西海曲以东为一域者舌以南月氐以北为一域两海之间水泽以南为一域内诸小渠长盖以百数　庄子和而不唱知不出乎丨丨陶景许长史旧馆坛碑丨丨之内皆谓之金陵地肺者也　李华含元殿赋庆忻之声不逾辰而垒丨丨张升医巫闾山赋潴四海于丨丨奠九州于九地】四界【宋史河渠志见二股下　元史选举志都监同监丨丨陞副使又丨丨陞大使】
　　四畔【诗率土之濵疏诗意言民之所居民居不尽近水而以濵为言者古先圣人谓中国为九州者以水中可居曰洲言民居之外皆有水也邹子曰中国名赤县赤县内自有九州有瀛海环之是地之丨丨皆至水也濵是丨丨近水之处　通典中军在中央六军总管在丨丨　白居易曲江早秋诗独信马蹄行曲江池丨丨　又江楼夕望诗灯火万家城丨丨星河一道水中央　朱子示西林可师诗幽居丨丨只空林啼鸟落花春意深　汪元量越州歌淮南丨丨草离离万檝千艘水上飞　萨都刺石夫人诗危危独立向江濵丨丨无人水作邻】
　　四垂【诗八月在宇音义屋丨丨为宇　尔雅疏圉国之丨丨也　唐书骠传羽葆丨丨以象天无不覆正方布位以象地无不载　魏文帝弹棊赋象筹列植一据双螭滑石雾散云布丨丨　傅亮征思赋和风翕以首节零雨郁而丨丨　张协杂诗冲气扇九垠苍生衍丨丨　白居易有木诗渐密隂自庇转髙梢丨丨　韩偓闻雨诗罗帐丨丨红烛背玉钗敲着枕函声　孔平仲祭仪眞诗晚泊芦荻岸江天云丨丨　陆游题阳关圗诗荒城孤驿梦千里逺水斜阳天丨丨　黄公度悲秋诗迢迢别浦帆双去漠漠平芜天丨丨　黄溍昆仑歌翠鸾啼云天丨丨花龙双双神姥归】
　　四境【竟同诗职思其外笺外谓国外至丨丨　左传愼其丨丨结其四援　又诸侯尊守在四邻诸侯卑守在丨丨　又王遂杀子南于朝轘观起于丨丨　孟子丨丨之内不治则如之何王顾左右而言他　又鸡鸣狗吠相闻而达乎丨丨而齐有其民矣　史记韩世家陈轸曰王听臣为之警丨丨之内起师言救韩韩必徳王　南史宋武帝纪编戸歳滋疆宇日啓导徳明刑丨丨有截　庄子阖丨丨之内所以立宗庙社稷治邑屋州里乡曲者曷尝不法圣人哉　吕览世之人主得地百里则喜丨丨皆贺得士则不喜不知相贺不通乎轻重也　曹植求自试表鎭衞丨丨为国爪牙　王融防秀才文丨丨无虞三秋式稔　褚遂良谏亲征髙丽疏臣闻有国家者譬诸其身两京等于腹心丨丨方乎手足　支遁讃佛诗芬津霈丨丨甘露凝玉瓶　白居易和微之诗两衙少辞牒丨丨稀书疏　罗隐登瓦棺寺阁诗烟中树老重江晚铎外风轻丨丨秋】四角【礼记檀弓注见四隅下　周礼宫伯注见八次下史记律书林钟长五寸七分丨丨　后汉书南匈奴传其大臣贵者左贤王次左谷蠡王次右贤王次右谷蠡王谓之丨丨　宋书五行志太康七年十一月丙辰丨丨兽见于河间河间王颙获以献　又礼志汉制大行载輼辌车四轮其饰如金根加施组连璧交络丨丨金龙首衔璧垂五采析羽流苏前后云气画帷裳文画曲蕃长与车等　齐书竟陵王子良传子良啓进沙门于殿戸前诵经世祖为感梦见优昙鉢华子良按佛经宣防使御府以铜为华插御牀丨丨　南史任昉传见一铃下　五代史一行传李自伦六世同居准式旌表门闾量地之宜髙其外门门安绰楔左右建台髙一丈二尺广狭方正称焉圬以白而赤其丨丨使不孝不义者见之可以悛心而易行焉　宋史仪衞志第一行黄鸡丨丨氅　元史舆服志绛引旛丨丨朱緑盖山海经中山经萯山之首曰敖岸之山有兽焉其状如白鹿而丨丨名曰夫诸　汲冢周书髙夷嗛羊嗛羊者羊而丨丨　十洲记昆仑山东南接积石圃西北接北户之室东北临大活之井西南至承渊之谷此丨丨大山实昆仑之支辅也　邺中记石虎冬月施熟锦流苏斗帐丨丨安纯金龙头衡五色流苏　明一统志丨丨山在太原府平定州西三十里其势四起故名其下出三泉　郭璞土蝼兽赞土蝼食人丨丨似羊　又如赞如之兽鹿状丨丨　王十朋防稽风俗赋百益七絶之竒双头丨丨之殊　古诗为焦仲卿妻作红罗复斗帐丨丨垂香囊　晋西曲歌襄阳乐丨丨龙子幡环环江当柱　又清商曲辞长乐佳小庭春映日丨丨佩琳琅　鲍照字谜诗头如刀尾如钩中央横广丨丨六抽右面负两刀左边双属牛　李白登瓦官阁诗西廊振法鼔丨丨吟风筝　陆毛公坛诗见三层下朱松送友生诗忽先秋燕背人去丨丨何由生客轮陆游梦游散关渭水之间诗见三义下　周权席上】
　　【诗烧残绛烛转留客疑有丨丨生车轮】
　　四极【尔雅东至于泰逺西至于邠国南至于濮铅北至于祝栗谓之丨丨注皆丨方丨逺之国　家语孔子曰夏后兴六师以征不庭丨丨之民莫敢不服　史记秦始皇纪皇帝之徳存定丨丨诛乱除害兴利致福汉书礼乐志大矣孝熙丨丨爰辏　晋书裴頠传表云咎繇谟虞伊尹相商吕望翊周萧张佐汉咸播功化】
　　【光格丨丨　宋史乐志保安丨丨降福无疆　管子城郭之险外应丨丨注丨丨谓国之四鄙也　列子昔者女娲氏链五色石以补其阙断鼇足以立丨丨　吕览人主之车所以乘物也察乘物之理则丨丨可有　又凡丨丨之内东西五亿有九万七千里南北亦五亿有九万七千里　周髀筭经丨丨径八十一万里　云笈七籖奔辰飞登五星法常行之十四年鎭星中黄上眞黄皇奏闻太上宫刻霄台碧简定九元丹文位为上清眞公下友丨丨眞人　离骚览相观于丨丨兮周流乎天余乃下　贾谊惜誓已矣哉独不见夫鸾皇之髙翔兮乃集大皇之壄循丨丨而回周兮见盛徳而后下郭璞寻木赞垂隂丨丨下盖虞渊　张九龄登逍遥台序跻隐嶙而三休俯芊绵而丨丨　魏武帝度关山乐府车辙马迹经纬丨丨　唐太宗元日诗恭已临丨丨垂衣驭八荒　杜甫哀郑国公严公武诗感激动丨丨聮翩收二京　郑余庆享太庙乐章见三元下　王季文九华山謡云梯石磴入杳冥俯看丨丨如中庭　方干早春诗运行元化不参差丨丨中华共一时　朱子斋居感兴诗见三辰下　杨维桢皇娲补天謡辐旋毂转丨丨正髙盖九重悬水镜】
　　四际【诗序是谓四始疏见二际下　云笈七籖泥丸九眞名帝昌上皇字先灵元宗恒守我口之丨丨口之丨丨是死气之门帝昌上皇严固守之使精气入故气出神光随身放光万丈　孟郊分水岭诗见一眺下吴融祝风诗丨丨上通波兼之葭与苇朱徳润题陈直卿一碧万顷诗见三州下】
　　四隙【周语二间夹钟出丨丨之细也注丨丨四时之间气微细者春为阳中万物始生四时之微气皆始于春春发而出之三时奉而成之故夹钟出四时之微气也　隋书律厯志丨丨夹钟律】
　　四至【后山诗话杨蟠金山诗云天末楼台横北固夜深灯火见扬州王平甫云庄宅牙人语也解量丨丨又白居易制兼领三尚之颁以荣丨丨之列　又吕览恵子之治魏为本其治不治当恵王之时五十战而】
　　【二十败所杀者不可胜数大将爱子有禽者也大术之愚为天下笑得举其讳乃请令周太史更着其名围邯郸三年而弗能取士民罢潞国家空虚天下之兵丨丨众庶诽谤诸侯不誉谢于翟剪而更听其谋社稷乃存名宝散出土地四削魏国从此衰矣　潘岳闲居赋序司马安丨丨九卿而良史书之以巧宦之目　欧阳修与刘侍读书某老拙无能咎责丨丨其将奈何】


　　御定骈字类编卷九十二
&lt;子部,类书类,御定骈字类编&gt;
　　钦定四库全书
　　御定骈字类编卷九十三
　　数目门十六
　　四
　　四皇【云笈七籖八素散华丨丨拂尘灵风香緑霞吐英　鲍照河清颂序丨丨六帝树声长世】四帝【史记封禅书立为汉王东击项借而还入闗问故秦时上帝祠何帝也对曰丨丨有白青黄赤帝之祠　齐书礼志见七主下　云笈七签诸天灵书经曰飞歩入北清者是三界之上四天帝王北真天也言此丨丨上为三清玉京之巅应化接引中为三界四八御运五气帝主下降无象通生天人各为一天璿玑玉衡三十六帝五斗魁主亦象人脑四象合成】
　　四主【齐书孔稚珪传汉髙横威海表窘迫长围孝文国富刑清事屈陵辱宣帝抚纳安静朔马不惊光武卑辞厚礼寒山无霭是两京丨丨英济中区输寳货以结和遣宗女以通好长辔逺驭子孙是赖　江总司农陈暄墓铭两宫宠官丨丨恩荣　梁武帝宴诗丨丨惭怀昔九夷稍革面】
　　四王【左传丨丨之王也树德而济同欲焉注禹汤文武后汉书东平王苍传诏沛济南东平中山丨丨赞皆勿名　陈书武帝纪下玺书敕州郡曰夫丨丨革代商周所以应天五胜相推轩羲所以当运　吕览舜染于许由伯阳禹染于臯陶伯益汤染于伊尹仲虺武王染于太公望周公旦此丨丨者所染当故王天下立为天子功名蔽天地举天下之仁义显人必称此丨丨者　小学绀珠丨丨楚元王河间献王东平王苍东海】
　　【王彊　又丨丨沛王辅济南王康东平王苍中山王焉陆机五等论国安由万邦之思治主尊赖羣后之图身譬犹众目营方则天纲自昶四体辞难而心膂获乂盖三代所以直道丨丨所以垂业也　苏轼表忠观碑三世丨丨与五代相终始　又净印法门经尔时四大天王现在此防即从座起前诣佛所合掌顶礼而白佛言世尊若有众生于此最上甚深正法真实了知而能为他如理宣説者我等丨丨并诸眷属常来莹卫防持正法复当摄防其説法师令无障难及无衰恼　法苑珠林男女善行者丨丨所奏闻　支遁四月八日赞佛诗丨丨应期来矫掌承王形】
　　四后【小学绀珠丨丨光献曹后宣仁髙后钦圣向后昭慈孟后】
　　四妃【礼记檀弓注见三妃下　汉书律厯志帝喾丨丨列女传帝妃嫫母于丨丨之班居下貌极丑而最贤　小学绀珠黄帝丨丨西陵氏方雷氏彤鱼氏嫫母　李峤攀龙台碑或丨丨分孕随肩执天下之图或三圣连衡踵武司域中之契　张衡天象赋配丨丨而有序均九子以延慈　卢照邻中和乐陶钧万国丹青丨丨】
　　四公【周礼职方氏凡邦国千里封公以方五百里则丨丨方四百里则六侯方三百里则七伯方二百里则二十五子方百里则百男以周知天下　左传见三世下　又鲁文公薨而东门遂杀嫡立庶鲁君于是乎失国政在季氏于此君也丨丨矣民不知君何以得国又公元年疏传于闵云不书即位于庄僖云不称即位释例曰丘明于丨丨发传以不书不称起文其义一也　魏书礼志且金貂七眊杨氏丨丨虽以位相承岂得言世禄乎　小学绀珠杨氏丨丨杨震字伯起震子秉字叔节秉子赐字伯献赐子彪字文先相继为三公四世太尉德业相继　又丨丨房魏姚宋　又陈书张讥传周宏正在国学发周易题宏正第四弟宏直亦在讲席讥与宏正论议宏正乃屈宏直危坐厉声助其申理讥乃正色谓宏直曰今日义集辨正名理虽知兄弟急难丨丨不得有助宏直曰仆助君师何为不可举座以为笑乐　又梁丨丨记梁天监中有闯防杰防防仉防丨丨谒武帝帝见之甚悦　又陆防和袭美江南道中怀茅山广文南阳博士诗见三品下】四伯【周语见一王下　又注丨丨谓四岳也为四岳伯故称丨丨　晋书羊传先是兖州有八伯之号其后更有丨丨大鸿胪陈留江臮以能食为谷伯豫章太守史畴以大肥为笨伯散骑郎髙平张嶷以狡妄为猾伯而以狼戾为琐伯盖拟古之四凶】
　　四君【史记李斯传此丨丨者皆以客之功由此观之客何负于秦哉　云笈七签齐兴世馆主孙先生有吴裔子孙名游岳字颍达东阳人也宋太初中简寂先生至庐岳云游帝宅先生乃抠衣而趋嗣承奥防授三洞并所秘杨真人许掾手迹因茹求却粒服谷仙丸六十七年顔彩轻润精爽秀洁暨简寂上賔方旋旧室捃摭道机断覈真假与褚章朱丨丨交密齐永明二年诏以代师幷任主兴世馆于是捜竒之士知袭敎有宗若鳯萃于桐万禽争赴矣　贾谊过秦论当是时齐有孟尝赵有平原楚有春申魏有信陵此丨丨者皆明知而忠信寛厚而爱人尊贤重士约从离横】
　　四师【汉书王莽传以故大司徒马宫为师疑故少府宗伯鳯为傅丞博士袁圣为阿辅京兆尹王嘉为保拂是为丨丨故尚书令唐胥为胥附博士李充为犇走谏大夫赵襄为先后中郎将廉丹为御侮是为四友】四宰【云笈七签飞天翼于琼阙丨丨辅于明轮】
　　四少【汉书王莽传以王舜为太傅左辅甄丰为太阿右拂甄邯为太保后承又置丨丨秩皆二千石】四相【蜀志董允传注蜀人以诸葛亮蒋琬费祎及允为丨丨一号四英　明一统志丨丨堂在成都府崇庆州治唐建以张柬之钟绍京李岘王缙四公皆牧是州故名　又楞严经佛告阿难当知是觉非离合来非违顺有不于根出又非空生何以故若合时来离当已灭云何竟离违顺二相亦复如是若从根出必无离合违顺丨丨则汝身知元无自性必于空出空自知觉何闗汝入是故当知身入虚妄本非因縁非自然性　梁简文帝成实论议疏序丨丨乃无常之刀三聚为苦家之质】
　　四卿【史记晋世家出公告齐鲁欲以代丨丨注时赵韩魏共灭范氏中行氏犹有智氏与三晋故云丨丨又张华游侠篇美哉游侠士何以尚丨丨按丨丨信陵平原孟尝春申也】
　　四侯【诗旄丘序卫不能修方伯连帅之职笺卫康叔之封爵称侯今曰伯者时为州伯也周之制使伯佐牧春秋传曰五侯九伯侯为牧也疏五侯侯为州牧也九伯伯为州伯也一州一牧二伯佐之太公为王官之伯二人共分陜而治自陜以东当丨丨半一侯不可分故定五侯九伯则九人　史记景帝纪封丨丨注文頴曰楚相张尚太傅赵夷吾赵相建德内史王悍此四人各谏其王无使反不听皆杀之故封其子　又小学绀珠丨丨管成侯毛元鋭即墨侯石虚中好畤侯褚知白松滋侯易元光】
　　四辅【书洛诰诞保文武受民乱为丨丨传大安文武所受之民治之为我丨维之丨　礼记文王世子设丨丨及三公不必备惟其人语使能也　史记夏本纪敬丨丨臣　齐书王俭传珥貂衣兖之贵丨丨六敎之华诚知匪服职务差简　北史周宣帝纪大象元年春正月初置丨丨官以大冢宰越王盛为大前疑蜀公尉迟回为大右弼申公李穆为大左辅大司马隋公杨坚为大后丞　小学绀珠丨丨前疑后丞左辅右弼　又丨丨太师太傅太保少傅　文献通考王莾居摄置丨丨官　又史记天官书水发近三尺逺五尺犯丨丨注索隠曰案谓月犯房星也丨丨房四星也房以辅心故曰丨丨也　晋书天文志东蕃四星南第一曰上相其北东太阳门也第二星曰次相其北中华东门也第三星曰次将其北东太隂门也第四星曰上将所谓丨丨也　星经丨丨四星抱北极枢星主君臣礼仪主政万几辅弼佐理万邦之象辅佐北辰而出入授政也　张衡天象赋一人为主丨　为翼　杨炯浑天赋有丨丨之上相有三公之近臣　公乗亿赋得郎官上应列宿诗见三台下　又宋史徽宗纪崇宁四年秋七月辛丑置丨丨郡以颖昌府为南辅襄邑县为东辅郑州为西辅澶州为北辅　文献通考唐开元中定天下州府自京都及都督都防府之外以近畿之州为丨丨其余为六雄十望十紧及上中下之差　小学绀珠丨丨同华岐蒲　又丨丨澶郑许拱】
　　四弼【宋史天文志四辅四星又名丨丨在极星侧是曰帝之四邻所以辅佐北极而出度授政也】四蕃【宋书乐志訏谟定命辰告丨丨　隋书礼仪志东西南北丨丨诸国王章上藩用中金中藩用下金下藩用银并方寸钮　唐六典主客郎中掌诸蕃朝聘之事凡丨丨之国经朝贡以后自相诛絶及有罪见灭者盖三百余国今所在者有七十余蕃注谓三姓葛逻禄至焉耆突骑施等七十国各有土境分为丨丨又藩同杜甫客居诗儒生老无成臣子忧丨丨】
　　四辖【宋史职官志乾道七年提领所置干办官一员右提辖官与杂买务杂卖塲文思院左藏东西库提辖并称丨丨外补则为州内迁则为寺监丞簿亦有径为杂监司或入三馆】
　　四曹【汉书成帝纪尚书员注汉旧仪云尚书四人为丨丨常侍尚书主丞相御史事二千石尚书主刺史二千石事户曹尚书主庶人上书事主客尚书主外国事　隋书辛彦之传明武时歴职典祀太祝乐部御正丨丨大夫　文献通考秦尚书四人汉成帝初置尚书五人其一人为仆射四人分为丨丨常侍曹二千硕曹民曹客曹后又置三公曹是为五曹　又汉成帝建始四年罢中书宦者又置尚书五人一人为仆射四人分为丨丨通掌图书秘记章奏之事及封奏宣示内外而已　又隋置礼部尚书统礼部祠部主客膳部丨丨又隋有兵部尚书统兵部职方驾部库部丨丨　又宋齐度支尚书领度支金部仓部起部丨丨隋开皇三年改度支为民部统度支民部金部仓部丨丨　又隋初有都官尚书开皇三年改都官为刑部尚书统都官刑部北部司门丨丨】
　　四司【礼记月令命有司大难旁磔出牛以送寒气注此难难隂气也难隂始于此者隂气右行此月之中日歴虚危虚危有坟墓丨丨之气为厉鬼将随强隂出害人也疏熊氏引石氏星经云司命二星在虚北司禄二星在司命北司危二星在司禄北司中二星在司危北史迁云丨丨鬼官之长　宋史职官志礼部其属三曰祠部曰主客曰膳部设官十尚书侍郎各一人郎中员外郎丨丨各一人　文献通考唐神龙初复为尚书省都堂居中左右分司都堂之东有吏部户部礼部三行每行丨丨左司统之都堂之西有兵部刑部工部三行每行丨丨右司统之凡二十四司分曹共理而天下之事尽矣　云笈七签九皇上真者玉虚之元君也丨丨者天帝之禁宫也】
　　四府【汉书赵充国传初置金城属国以处降诏举可防校尉者时充国病丨丨举辛武贤小弟汤后汉书冲帝纪又千六百石丨丨掾属三署郎四姓小侯先能通经者各令随家法注丨丨谓大将军府太尉府司徒府司空府也　又虞诩传今凉土扰动人情不安窃忧卒然有非常之变诚宜令丨丨九卿各辟彼州数人其牧守令长子弟皆除为冗官外以劝厉答其功勤内以拘致防其邪计注丨丨太傅太尉司徒司空之府也　又赵典传典少笃行隠约博学经书弟子自逺方至建和初丨丨表荐　唐书安禄山传天寳元年以平卢为节度禄山为之使兼柳城太守押两蕃渤海黒水丨丨经略使】
　　四卫【周礼巾车革路龙勒条缨五就建大白以即戎以封丨丨注丨丨四方诸侯守卫者蛮服以内　唐书田令孜传诏以令孜为十军十二卫观军容制置左右神防防驾使至成都进左金吾卫上将军兼判丨丨事封晋国公　又亢苍子得时之稼丰失时之稼约庶谷尽宜从而食之使人丨丨辨强耳目聪明凶气不入身无苛殃】
　　四守【礼记祭统煇者甲吏之贱者也胞者肉吏之贱者也翟者乐吏之贱者也阍者守门之贱者也古者不使刑人守门此丨丨者吏之至贱者也　元史刘德裕传淮西贼保司空山檄淮东四郡守为应元帅帖哥逻得其檄即械郡守许定国等四人使承反状将籍其家德裕言四人者皆新降将天子既宠绥之有地有民盈所望矣方誓报効安有他觊柰何以疑似杀丨丨宁知非反间耶尽复其官　汲冢周书丨丨一政尽人材材尽致死二土守其城沟三障水以御寇四大有沙炭之政】
　　四使【北史李浑传子湛兼通直散骑常侍聘陈使副袭爵泾阳男浑与弟绘纬俱为聘使主湛又为副使是以赵郡人士目为丨丨　唐书兵志立丨丨南使十五西使十六北使七东使九诸坊若泾川亭川阙水洛赤城南使统之清泉温泉西使统之乌氏北使统之木硖万福东使统之　宋史唐介传见二使下　东轩笔録张尧佐以进士擢第累官屯田员外郎知开州防其女有宠于仁宗册为修媛尧佐遂骤迁擢一日中除宣微节度景灵羣牧丨丨　文献通考初景云开元间节度度支营田等使诸道并不置又一人兼领者甚少艰难以来优宠节将天下拥旄者常不下三十人例衔节度度支营田观察丨丨其边界藩镇增置名额者又不一前后六十余年虽尝增减官员及使额而度支营田以两河诸将兼领故朝廷不议停废】
　　四率【文献通考詹事秦官晋职拟尚书令掌三令丨丨中庶子庶子洗马舍人等官　又帅同马植和白敏中诗丨丨有征无汗马七闗虽戍已弢弓】
　　四将【元史太祖纪帝遣阿里海致责于汪罕曰君困迫来归时我过哈丁里歴掠诸部羊马资财尽以奉君不半月间令君饥者饱瘠者肥此大有功于君三也君不告我往掠蔑里乞部大获而还未常以毫髪分我我不以为意及君为乃蛮所倾覆我遣丨丨夺还尔民人重立尔国家此大有功于君四也　小学绀珠丨丨刘锜岳飞李显忠魏胜　梁简文帝大爱敬寺刹下铭序丨丨五龙翘勤翼卫八臂三目顶带防持　杨维桢毘陵行孟冬丨丨发句吴弯弓誓落双髠颅】
　　四尹【宋史宗室师传师丨丨临安有能声】
　　四令【明一统志丨丨祠堂在怀庆府济源县西北延庆寺侧宋陈省华尝为邑令其子尧叟尧佐尧咨随侍后父子俱赠中书令曾孙虞部员外郎知俭建堂肖像其中以祀之名曰丨丨司马光作记】
  </div>
  <div class="pagination">
   <a href="御定骈字类编_page365.html">
    上一页
   </a>
   <span>
    ...
   </span>
   <a href="御定骈字类编_page361.html">
    361
   </a>
   <a href="御定骈字类编_page362.html">
    362
   </a>
   <a href="御定骈字类编_page363.html">
    363
   </a>
   <a href="御定骈字类编_page364.html">
    364
   </a>
   <a href="御定骈字类编_page365.html">
    365
   </a>
   <span class="current-page">
    366
   </span>
   <a href="御定骈字类编_page367.html">
    367
   </a>
   <a href="御定骈字类编_page368.html">
    368
   </a>
   <a href="御定骈字类编_page369.html">
    369
   </a>
   <a href="御定骈字类编_page370.html">
    370
   </a>
   <a href="御定骈字类编_page371.html">
    371
   </a>
   <span>
    ...
   </span>
   <a href="御定骈字类编_page367.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
