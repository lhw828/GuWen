<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 82 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 82 页/共 86 页</h1>
    <div class="content">　　昨日东风吹枳花酒醒春晩一瓯茶如云正防幽人堑似雪才分野老家金饼拍成和雨露玉尘煎出照烟霞相如病渴今全校不羡生灵白鵶【李郢】
　　活水还将活火烹自临钓石汲深清大瓢酌月归春瓮小杓分江入夜瓶雪乳已翻湔处脚松风仍作泻时声枯肠未易经三椀卧听山城长短更【东坡】
　　仙山灵雨湿行云洗遍香肌粉未匀明月来投玉川子清风吹破武陵春要知玉雪心肠好不是膏油首面新戏作小诗君莫笑从来佳茗似佳人【东坡】
　　苍爪初惊鹰脱鞲得汤已见玉花浮睡魔何止避三舍欢伯直教输一筹日铸焙香怀旧隠谷帘试水忆西游银瓶铜碾俱官様恨欠纎纎为捧瓯【张南轩】
　　乐府祖
　　满庭芳
　　北苑龙团江南鹰爪万里名动京关碾深罗细琼叶暖生烟一种风流气味如甘露不染尘凡纎纎捧水甆莹玉金缕鹧鸪斑　相如方病渴银瓶蟹眼波怒涛翻为扶起樽前醉玉頽山饮罢风生两腋酲魂到明月轮边归来晩文君未寝相对小窻前【山谷】
　　阮郎归
　　摘山煮下小龙团色和香味全碾声初断夜将阑烹时鹤避烟　清滞思解尘凡金瓯雪浪翻只愁啜罢月流天余情搅夜眠【山谷】
　　烹茶留客驻雕鞍有人愁逺山别郎容易见郎难月斜窻外山　归去后忆前欢画屏金博山一杯春露莫留残与郎扶玉山【山谷】
　　歌停檀板舞停鸾髙阳饮兴阑兽烟喷尽玉壶干香分小凤团　云浪浅露珠圎捧瓯香笋寒绛纱笼下跃金鞍归时人倚阑【东坡】
　　行香子
　　绮席才终欢意犹浓酒阑时髙兴无穷共夸君赐初拆臣封看分香饼黄金缕密云龙　鬬嬴一水功敌千钟觉凉生两腋清风暂留红袖少却纱笼但笙歌散庭馆静略从容【东坡】
　　品令
　　凤舞团团饼恨尔破敎孤另爱渠体浄只轮慢碾玉尘光莹汤响松风早减三分酒病　味浓香永醉乡路成佳境恰如灯下故人万里归来对影口不能言心下快活自省【山谷】











　　全芳备祖后集卷二十八
　　钦定四库全书
　　全芳备祖后集卷二十九　宋　陈景沂　撰药部
　　人参
　　事实祖
　　碎录
　　人参初生小者一桠两叶尔年深者生三桠四桠各五叶根如人形者神【本草】
　　纪要
　　骆琼采药北山月夜见紫衣童子歌曰山涓涓兮树防防明月愁兮雷夜空烟茂宻兮垂枯松遂于古松下得参一本食之而寿【异苑】
　　杂著
　　紫参幽芳也五葩连萼状如鸟羽起故人校书刘公咏歌之【钱起作歌序】
　　赋咏祖
　　五言古诗
　　上党天下脊辽东真井底泉倾海腴白露洒天醴灵苗此孕毓肩股或具体移根到罗浮越水灌清泚地殊风雨隔臭味终祖祢青桠缀紫萼圆实堕红米穷年生意足黄土手自启上药无炮炙龁囓尽根柢开心定魂魄忧恚何足洗糜身辅躯干旣食首重稽【东坡】
　　谽谺土门口突兀太行顶岂惟团紫云实自俯倒景刚风被草木真气入苕颖旧闻人衔之【人参一名人衔】生此羊肠岭纎纎虎豹鬛蹙蹙龙蛇瘿蚕头试小嚼息变方骋矧予明真子已造浮玉境清霄月挂户半夜珠落井灰心宁复然汗喘乆已静东坡犹放目此药致遗秉欲持三桠根徃侑九转鼎为子置齿頬岂不贤酒茗【东坡紫团参寄王定国】
　　七言古诗
　　逺公林下满青苔春药偏宜间石开徃徃幽人寻水见时时仙蝶隔云来隂阳雕刻花如鸟对凤栖鸡一何小春风宛转虎穴傍紫翼红翘翻翠光贝叶经前无住色莲花会里暂留香蓬山才子怜幽性白雪阳春动新咏应知仙卉老云霞莫赏夭桃满蹊径【钱起】
　　七言八句
　　新罗上党各宗支有两曽参果是非入手截来花晕紫闻香已觉玉池肥旧传饮子安心妙新捣珠尘看雪飞珍重故人相问意为言老矣共思归【杨诚斋紫团参】
　　茯苓
　　事实祖
　　碎录
　　一名松肪一名松脂【本草】茯苓千嵗松脂也菟丝生其上而无根一名女萝上有菟丝下有茯苓茯苓皆自作块不附着根上有抱根而轻虚者为茯神【本草】茯苓在菟丝之下状如飞鸟之形似人形形者佳乆服安形飬神不饥延年
　　赋咏祖
　　七言散句
　　无复青粘和漆叶枉教钟乳敌仙茅【东坡】
　　五言古诗
　　委绶来名山观竒恣所停山中若有闻言此仙苑庭遂逢五老人一谓西岳灵或闻樵人语飞去入昴星援我出云雾苍然凌石屏视之有文字乃古黄庭经左右长松列动摇风露零上蟠千年枝隂虬负青冥下结九秋霰流膏为茯苓取之沙石间妙着鹤形况闻秦宫女华髪变已青有如上帝心与我千万龄始疑有仙骨链魂可永宁何事遂豪游饮啄以羶腥神物亦自秘风雨防此扃欲传山中官囘防忽已暝乃悲世上人求醒终不醒【李益】
　　五言八句
　　寄信杨员外山寒少茯苓归来稍暄暖当为斸青冥翻动神仙窟封题鸟兽形兼将老藤杖扶汝醉初醒【少陵】
　　七言絶句
　　莫道长松浪得名能教覆额两眉青便将径寸同千尺知有竒功是茯苓【东坡】
　　七言古诗
　　岷峨山中千嵗松枝虬干直摩青空雪霜剥落中不槁膏液下与灵泉通跧鳬伏自磊砢金坚玉洁仍丰融篝明夜取喜得隽煮鼎朝听如吟风杵成坐上香飞雪更和乳酪收全功当知至味本无味予若服之寿无穷巽岩脊梁硬如铁冠峨切云佩明月百好都随春梦空大药独传欣宝诀中宵咀嚼不摇头玉沈生肥咽不彻怜我百虑形蚤衰裹赠扶持意何切丹砂着眼谩尔传脂泽酿黍计已拙由来妙道初不烦此法莫从儿辈说径思举袂揖浮丘下视尘世真一吷朱顔留得亦何为追遂同坚嵗寒节【张功甫谢李仁父茯苓】
　　乐府祖
　　鹧鸪天
　　汤泛氷甆一坐春长松林下得灵根吉祥老子亲拈出个个教成百嵗人　灯焰焰酒醺醺壑源曾未破醒魂与君更把长生盌略为清歌驻白云【山谷茯苓汤】
　　术
　　事实祖
　　碎录
　　术山苏也【尔雅】一名山姜一名山觔又名山苏又名山芬又名天苏术有二种曰苍曰白是也【本草】必欲长生当服山精【神农经】
　　纪要
　　药有乞力伽术也濒海所产有如数斤者刘涓子取以作煎令可丸服之长生【嵇氏】南阳文氏其祖汉中人值乱逃华山饥困将死有二人教以食术遂不饥数十年乃还乡顔色愈少气力转胜故术名曰山精【抱朴子】陈子皇得饵术要方服之得仙入霍山去其妻念壻疲病亦效其采术之法服之病自愈其力气如二十时【神异传】
　　杂著
　　窃以绿叶抽条生乎首峰之侧紫花标色出自郑岩之中六府内充百邪外御又云味重金浆芳逾玉液足使坐致延生伏深铭感【梁庾肩吾谢陶隐居赉术启】
　　赋咏祖
　　七言散句
　　雨浥山姜病有花【东坡】
　　五言古诗
　　守门事服饵采术东山阿东山幽且阻疲痛烦经过戒徒斸灵根封殖缺天和违尔涧底石彻我庭中莎玉膏滋液松灵坠繁柯东南自成亩缭绕纷相罗晨步佳色媚夜眠幽气多离忧茍可怡孰能知其他防竹茹芳叶宁虑瘵与瘥留连树蕙辞婉娩采薇歌悟拙甘自足激清愧同波单豹且理内高门复如何【郭功父】
　　白术结灵根持鉏采秋月归来濯寒涧香气流不歇夜火煮石泉朝烟徧岩穴千嵗扶玉顔终年固髪【圣俞】
　　七言絶句
　　下帘深与意商量无酒何如此夜长一箸术丝仙有分依然只作秘书香【高似孙】
　　肉豆防
　　事实祖
　　碎录
　　肉豆防其形圆小皮紫薄中肉辛辣【本草】白豆防形如芭蕉叶似杜若子作朶如蒲萄其子初出微青熟则变白
　　赋咏祖
　　七言散句
　　瘴山江上重相见醉里同看豆防花【李涉】
　　娉娉袅袅十三余豆防梢头二月初【杜牧】
　　日暮天寒吹属玉蛮江豆防重重绿【张武子】
　　五言絶句
　　红豆生南国秋来发几枝赠君多采摘此物最相思【王摩诘】
　　乐府祖
　　南乡子
　　停舞袖敛鲛绡采香深洞笑相邀藤杖枝头芦酒滴携燕席豆防花开趂暖日　归路近叩舷歌采真珠处水风多曲岸山桥山月过烟深鎻豆防花垂千万朶
　　丁香
　　事实祖
　　碎录
　　树髙丈余凌冬不凋其子出枝叶上如钉长三四分紫色有麄大如山茱萸者谓之母丁香治口气即御史所含之香也【本草】
　　纪要
　　王梅溪有十二子名以丁香为丁子索【文集】
　　赋咏祖
</div>
    <div class="pagination">
<a href="全芳备祖集_page81.html">上一页</a><span>...</span><a href="全芳备祖集_page77.html">77</a><a href="全芳备祖集_page78.html">78</a><a href="全芳备祖集_page79.html">79</a><a href="全芳备祖集_page80.html">80</a><a href="全芳备祖集_page81.html">81</a><span class="current-page">82</span><a href="全芳备祖集_page83.html">83</a><a href="全芳备祖集_page84.html">84</a><a href="全芳备祖集_page85.html">85</a><a href="全芳备祖集_page86.html">86</a><a href="全芳备祖集_page83.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
