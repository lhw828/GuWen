<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 24 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 24 页/共 111 页</h1>
    <div class="content">








　　古今合璧事类备要后集卷十二
<子部,类书类,古今合璧事类备要>
　　钦定四库全书
　　古今合璧事类备要后集卷十三
　　宋　谢维新　撰
　　道揆门
　　左右丞相【上】
　　前代沿革【黄帝得六相而天下治管子髙阳氏有才子八人谓之八恺髙辛氏有才子八人谓之八元舜有大功二十而为天子以其举十六相也左传舜命禹宅百揆成汤始置二相通典以伊尹为右相仲虺为左相宋百官志髙宗梦得传说营求诸野得诸传岩爰立作相周成王时召公为保周公为师相成王为左右周公位冡宰正百工又作六典冡宰掌邦治统百官均四海齐悼武二年始置丞相官樗里疾耳甘茂为左右丞相史记汉髙帝即位置丞相孝惠髙后置左右丞相文帝即位周勃为右丞相位第一陈平为左丞相位第二勃免平専为丞相武帝用刘屈牦为左丞相分官属为两府虚其右以待四方之选哀帝元夀二年复置丞相以曹操居之后有相国魏黄初元年改为司徒文帝复置中书监令并掌机宻自是中书多为枢机之任后置大丞相第一品又有相国司马昭等为之晋罢丞相复司徒永昌元年罢司徒并丞相后或有相国或丞相省置不常而中书监令常管机要多为宰相之任宋孝武以义宣为丞相而司徒府如故齐丞相不用人以为赠官梁罢相国置丞相置司徒陈又置相国位丞相上并为赠官自晋魏以来宰相但以他官参掌机宻或委知政事者无有常官其相国丞相或为赠官或阙不置间者自为尊崇之位多非其人臣之职其真为宰相者不必居此官也通典隋文帝自大丞相代后周遂置内史纳言即中书令侍中是为宰相亦有它官参与焉栁述为兵部尚书参掌职事又杨素为右仆射与高颎専朝政通典唐世宰相名尤不正初以三省长官中书令侍中尚书令共议朝政此宰相职也其后以太宗尝为尚书令臣下避不敢居其职由是仆射为尚书省长官与侍中中书令号为宰相品位既崇不欲轻授常以它官居宰相而假以它官唐百官志如同中书门下三品及平章事知政事参知机务参与政事及平章军国重事之名是也通典武后龙朔元年改侍中为左相中书令为右相尚书仆射为文昌后复改易摘竒】
　　事类宅揆【咨四岳有能奋庸熈帝之载使丨百丨亮采惠畴书舜典】正官【宰丨百丨注宰相之治百官表记】补衮【衮职有阙惟仲山甫补之诗烝民】秉均【尹氏太师丨国之丨四方是维天子是毗诗节南山】登庸【允厘百工庶绩咸熙帝曰畴咨若时丨丨书】爰立【丨丨作相王置诸左右同上】股肱【帝曰臣作朕丨丨耳目书益稷又乃歌曰丨丨喜哉元首起哉臯陶拜手稽首乃赓载歌曰元首明哉丨丨良哉庶事康哉同上又康衡曰大臣国家之丨丨天下所瞻仰在明主所谨择前朱云传】阿衡【实维丨丨实左右商王注丨丨伊尹也诗长发】良弼【梦帝赉予丨丨乃审厥象俾以形旁求于天下说筑于傅岩之野惟肖爰立作相书说命上】舟楫【若济巨川用汝作丨丨若歳大旱用汝作霖雨同上】喉舌【王命仲山甫式是百辟王躬是保出纳王命王之丨丨诗】黄阁【丞相听事阁曰丨丨汉旧仪】朱门【丨丨洞启当阳之正色三公与天子礼秩相亚故黄其阁以示谦不敢匹天子疑是汉旧制也郑注】黄扉【汉丞相金印紫绶丨丨黑轓所以异车服于百辟也前百官志】赤舄【冕丨丨在帝左右杜佑碑】紫绶【丞相相国秦官金印丨丨掌丞天子助理万机同上】金印【天子之相号为丞相黄丨丨而尊无敌秩加二千石之上贾谊新书】金铉【丨丨重名银青贵服刘禹锡代上平章事表】柱石【丞相王商国家之丨丨臣也其人守正不诎节前元后传又宰相国丨丨不可不强呉陆凯傅】栋梁【隋大业中髙孝基谓之曰公有应变之才当为丨丨之用又宰相之门豫章栝栢虽小已有丨丨之气南史王俭传】管籥【萧何起秦刀笔汉兴依日月之末光以信谨守丨丨萧何赞】当轴【丨丨处中前车千秋传赞】名宰【韩安国翟方进为汉之丨丨然犹不能振一贫取荐一孤士朱穆论】上宰【建丨丨近立功立名者唐李泌传】贤相【相齐九年齐国安集大称丨丨前曹参传】上相【陆贾谓陈平曰足下位为丨丨食三万户侯本传】儒相【自孝武兴学公孙宏以丨丨汉赞】台相【中兴以后居丨丨总持权衡者多矣其能以任职取名者岂非先逺业而后小数哉故伏湛造次急于乡射之礼侯覇入朝先奉寛大之令后侯霸传论】公宰【年除岁迁以至丨丨韩公权相碑】槐宰【王僧俭释奠诗】台【纳旌弓于丨丨潘岳西征赋】上公【翟方进奏曰春秋之义尊丨丨谓之宰海内无不统焉丞相进见圣主御坐为起在舆为下前本传】元老【唐元宗谓宋璟曰卿国之丨丨为朕股肱耳目】堂老【宰相曰丨丨国史补】鼎臣【姑臧集批崔植等贺册礼毕赦恩表】鼎位【同上注】风流【王俭曰江左丨丨宰相惟有谢安盖自况也南本传】风度【张九龄罢相后宰执每荐公卿上必问丨丨得如九龄否】风操【张嘉贞天子欲用而忘其名谓韦抗曰朕甞记其丨丨而复名因阅表疏遂得其名本传】上寛大【丙吉代魏相为丞相丨丨丨好礼让掾吏有罪赃不称职终无所案验前本传】兼文武【唐宰相丨丨丨者李靖郭元振唐休璟张仁愿】识治才【先主即帝位策亮为丞相曰丞相其辅朕之阙助宣重光以照明天下评曰亮之为国也抚百姓示仪轨约官职从权制开诚心布公道可谓丨丨之良丨诸葛亮传】宰相才【张柬之传武后谓狄仁杰曰安得一竒士用之仁杰曰张柬之虽老丨丨丨也用之必尽节于国】正百官【宰丨丨丨大臣虑四方记】总众职【前魏相字弱翁宣帝即位遂为丞相帝始亲万机厉精为治练羣臣核名实而相丨领丨丨甚称上意本传】自有体【后李浮论呉起与田文论功不及者三朱买臣难公孙洪十策洪不得其一终之田文相魏公孙宰汉诚知宰相丨丨丨也】知大体【丙吉出逢羣鬬者死伤横道吉过之不问前逢人逐牛牛喘吐舌使骑问逐牛行几里矣掾吏谓前后失问吉曰民鬬伤京兆尹职当禁捕宰相不亲小事非当于道路问也方春牛喘此时气失节恐有所伤三公典调隂阳职当忧是以问之掾吏乃服以言为丨丨丨魏相传】理隂阳【周勃为右丞相上问勃一歳决狱几何勃谢不知问钱糓一歳出入几何又谢不知上问陈平曰各有主者上曰君主何事曰宰相者上佐天子丨丨丨顺四时下遂万物之宜外镇四夷诸侯抚百姓使卿大夫各任其职前王陵传】调隂阳【唐武后时三月大雨雪苏味道等以为瑞率羣臣入贺王求礼曰宰相丨爕丨丨而季春雨雪乃灾也果可以为瑞则冬月雷亦可以为瑞雷乎】节风雨【神龙元年大水宋务先上书今霖雨即闭坊门故里人呼坊门为宰相谓能丨其丨丨天工人代乃是虚设宋务先传】识兵畧【上谓魏相真汉相丨丨丨达时令文中子】忧边职【前丙吉代魏相为丞相吉驭吏出见驿骑驰赤白驭吏随至公车知狄入云中吏归白状吉召东曹案边长吏科琐条其人诏问狄所入郡邑吉具对见谓丨丨思丨本传】调鼎实【注见上文】赞化原【爕丨丨丨调和鼎实栁集表】安黎庶【唐文宗以度支戸部分命宰臣镇之郭承嘏论之曰宰相者上调隂阳下丨丨丨致时清平俾之阅簿书筭緍帛非所宜也】二相共和【周宣王即位用公召公丨丨行政号曰丨丨】三相愈卑【孙叔敖曰吾丨丨楚而心丨丨荀子】代相守法【萧何薨曹参闻之告舎人曰趣治行吾且入相使者果召参参丨何为丨事无所变更遵何之约束百姓歌之曰萧何为法讲若画一曹参代之守而勿失载其清静民以宁一本传】同心辅政【魏相为相丙吉为御史大夫丨丨丨丨上皆重之本传】有宰相器【何武初为郡吏时太守何夀知武丨丨丨丨前本传又冦恂经明行修名重朝廷所得秩俸厚施朋友及从吏常曰吾因士大夫以致此可独享之乎时人归其长者谓丨丨丨丨后冦恂传又厐参入为大鸿胪虞诩荐参丨丨丨能后厐参传】诚台辅器【孟康荐崔琳曰切见司崔琳牧守州郡所在而治及为分司万里肃齐丨丨丨之妙丨衮职之良材后崔琳传】有大臣节【张九龄为相谔谔丨丨丨之丨】同心济谋【唐杜如晦方为相时天下新定台阁制度宪物率二人讨裁每议事帝所如晦长于断而龄善谋二人深相知故丨丨丨丨以佐佑帝当世语良相必曰房杜本传】相维致平【李珏曰祖宗倚宰相天下事皆先平章君臣丨丨所以丨太丨也李珏传】人物第一【唐李揆同平章事帝曰卿门地丨丨文学皆当世丨丨信朝廷之羽仪乎本传】宰相标首【唐自武徳以来丨丨寛厚以陆象先为丨丨词翰以姚元崇为标首文学以张说为标首决遣以张义正为标首西京杂记】元老股肱【宗谓宋璟曰卿国之丨丨为朕丨丨耳目宋璟传】上宰功名【建丨丨近立丨丨者李泌赞】五龙夹日【狄仁杰防耻奋忠以权大谋引张柬之等卒复唐室功盖一时而人不及知故吕温颂之曰取日虞渊洗光咸池潜授丨丨丨丨以飞世以为知言本传】一柱承天【姚崇与张説有隙崇死谓其子曰我死张説来吊尔以我平日寳玩尽列于前如説属目即举以献之就问其求神道碑才得即模刻以示外此人见迟梢缓即悔彼不顾则吾族无噍类矣子如其言説来果属目称去后即以献之遂求所为文説许之故其碑曰丨丨丨丨髙明之位列四时成歳亭毒之功深后説悔来索则碑已模刻矣説叹曰死姚崇犹能筭生张説后谮不行唐记】一代伟人【姚狄苏宋皆丨丨丨丨或三入相再入相未有不乆于其事能成令名焉柳氏家学録】二客公辅【王珪始隠时与房杜善母李尝曰儿必贵然未知所与游者何如人试与偕来会元龄等过其家李闚大惊曰丨丨丨丨才汝贵无疑王珪传】朝野相贺【杨绾字公权谥文简久积公辅之望及拜相诏出丨丨丨丨唐本传】海内想望【唐徳宗即位擢崔祐甫为相颇以道徳寛人以宏上意故建中初政声蔼然丨丨丨丨正观之理公纪】天下重轻【裴度名震四夷用不用常为丨丨丨丨本传】天下具瞻【王锷将加平章事居易以为宰相丨丨丨丨非有重望显功不可任白居易传】匈奴怪问【武帝征和三年以车千秋为丞相千秋无材能学术又无阀阅功劳特以一言悟意旬月取宰相世未有也后汉使至丨丨单于丨而丨之曰闻汉新拜丞相以何用得之使者以上书言事故单于曰茍如是非用贤也妄一男子上书即得之矣本传】单于仰视【王商有威重容貌絶人单于来朝商坐未央廷中单于前拜谒商离席与言丨丨丨丨商貌大畏之迁延却退天子闻而叹曰真汉相矣】谨愿贤辅【顺帝之世梁商称为贤辅岂以地居亢满而能谨愿自终者乎后梁商传】为真宰相【隋髙颖有文武之大畧明逹政务朝野推服议者以丨丨丨丨本传】尚徳尚道【唐元宗即位以来所用之相姚崇丨丨宋璟丨丨张嘉贞尚吏张説尚文李元纮苏暹尚俭韩休张九龄尚直通鉴】穷俗穷权【张氏三世宰相然各有所穷嘉正丨于丨延赏穷于伎洪靖丨于丨张延赏赞】逊直济文【太宗定祸乱而房杜不言功王魏善谏而房杜丨以丨英卫善兵而房杜丨以丨房杜赞】应变守文【姚崇善丨丨以成天下之务宋璟善丨丨以持天下之正天所以佐唐使中兴也姚宋赞】同筦朝政【如晦与元龄丨丨丨丨引士贤者下不肖咸得其职当时浩然归望房杜賛】不阅讼牒【太宗谓房元龄曰公为仆射当广朕耳目助访贤才比阅讼牒日数百岂暇求人哉乃勑细务属左右丞大闗仆射房元龄传】兴仆植僵【太宗用元龄如晦于大乱之后纪纲雕弛而能丨丨丨丨使号令典刑粲然罔不全备虽数百年犹防其功然求所以致之之迹殆不可见房杜賛】献可替否【见后事至即断注】不负天子【陆防为相所言皆拂帝短或规其太过对曰吾上丨丨丨丨下不负所学唐本传】要説天子【姚崇以十事丨丨丨丨而后辅政顾不伟哉唐姚宋传赞】事至即断【唐苏颋与宋璟同当国相得懽甚璟曰吾与苏氏父子同为宰相仆射长厚自是国器若献可替否丨丨丨丨尽公不顾私则今丞相过之通鉴】事先平章【杜悰有劳帝欲拜户部尚书以问宰相陈夷行曰愿陛下自断李珏曰祖宗倚宰相天下丨皆丨丨丨故官曰平章事茍用一吏处一事皆决于上将焉用彼相哉李珏传】以明佐圣【丨丨丨丨故君宰间不胶漆而固唐马周等賛】以身狥国【文宗朝甘露变后李石起为相丨丨丨丨不恤近幸张权纲欲强王室收还威柄本传】辈行不名【陆贽以才幸天子常以丨丨呼而丨丨本传】尊任不名【李吉甫还秉政入对延英凡五刻罢帝丨丨之官而丨丨本传】诏赐堂封【唐源乾曜同紫薇黄门平章事帝诏中书门下共食实户三百堂封自此始本传】诏给堂飡【唐开平诏丞相尊位而堂厨未给无飡钱其令日食万钱之半续通典】在位赐扇【张九龄丨丨因帝丨白羽丨乃献赋末自况曰苟效用之得所虽杀身而何忘本传】拜日赐诗【宋璟为尚书右丞相张说为左源乾曜为太子少傅同日拜帝赋三杰诗自写以赐宋璟传】赐熟釜铭【钟繇魏国初建拜相国文帝在东宫丨繇五丨丨丨曰于赫有魏作汉藩辅厥相维钟实干心膂靖恭夙夜匪遑安处百寮师师楷兹度矩三国志本传】赐筯表直【宋璟为宰相朝野人心归美焉时春御宴帝以所用金筯令内臣赐璟虽受所赐莫知其由帝曰非丨汝金葢赐卿丨以丨卿丨也开元遗事】赐酒赏言【李吉甫盛赞天子徳宪宗欣然绛曰今日西戎内讧烽燧相接诚陛下焦心求济时之畧渠便髙枕而卧哉帝入谓左右曰绛言骨鲠真宰相也遣使者赐酴醾酒唐李绛传】拜相沙堤【唐故事凡丨丨之后礼絶班行府县载沙填路自私第至于子城东街名曰丨丨】朝会火城【每元日冬至大丨丨百官已集而宰相方至珂伞列烛多至数百炬谓之丨丨宰相火城至则众皆灭烛以避之李肇国史补】金瓯覆名【唐宗命相皆先御书其名置案上会太子入侍上举丨丨丨其丨而告之曰此宰相名也汝知其谁耶射中赐巵酒肃宗曰非崔琳卢从愿乎上曰然通鉴】纱笼防身【唐卜者胡芦生筮卜甚验李藩尝问生生曰贵人也在丨丨中李问所由终不复言后有新罗生言宰相司必潜以纱笼丨之恐为异物所扰也唐记】以春秋相【自公孙丨丨丨之义防臣下取汉丨前食货志】以明经相【韦贤为丞相少子成复丨丨丨厯位至宰丨故邹鲁谚曰遗子黄金满籯不如教子一经本传】列侯为相【汉制常以丨丨丨丨惟公孙布衣登相位武帝乃封为平津侯其后为故事至丞相而封自始通典】御史为相【前朱博奏故事选郡国守相髙第为中二千石中二千石为丨丨大夫任职者丨丞丨位次有叙所以尊圣徳重国相也朱博传】翰林遂相【唐刘瑑在丨丨帝素器遇至是手诏追还后请间帝视案上歴谓瑑曰为朕择一令日瑑跪曰某日良帝笑曰是日卿可丨丨即诏同中书门下平章事】自海濒登【上亦兴文学进防幽隠公孙丨丨丨丨相位前外戚恩泽侯表】由頴川召【黄覇为頴川太守前后八年郡中愈治召为太子太傅代丙吉为相封建成侯本传】召至渭濵【姚崇徙同州刺史元宗讲武新丰故事天子行幸牧守在三百里者得诣行在帝亦密丨崇崇丨帝方猎丨丨咨天下事衮衮不知倦帝曰卿宜遂相朕翌日拜兵部尚书同中书门下三品本传】同州密召【注见上文】以宗室进【唐宰相丨丨丨丨者九人林甫几亡天下李程和柔在位无所发明其余皆以材称职号为贤宰相唐赞】以儒宗居【自孝武兴学公孙以儒相具后韦贤元成康衡张禹丨丨丨丨宰相位服儒衣冠传先王语其蕴借可知也然皆持禄固位康衡传赞】一言取相【汉田千秋无它材能术业特以丨丨寤主旬月丨宰丨世未尝有也汉书】片言取相【唐房琯以忠义自奋丨丨寤主而丨宰丨】九命上公【唐代宗大歴二年改黄门侍郎诏曰春秋以丨丨作丨丨而谓之宰相唐纪】一日台司【唐王徽为相只一日中书五年二月除昭义节度徽上表乞免词曰六年内署虽叨捧日之荣丨丨丨丨未展致君之恳南部新书】旬月取相【唐房琯以忠义自奋丨丨而丨宰丨本传】一歳至相【唐李训起流人丨丨而丨宰丨本传】二朞至相【张镐起布衣丨丨丨宰丨本传】十年至相【李绛丨丨之间位丨宰丨白居易集】八十为相【张柬之为相年且八十矣本传】二十三年【房龄以盛徳居位丨丨丨丨栁氏家塾记】二十四考【郭子仪校中书令丨丨丨丨本传】将二十年【隋髙颎事文炀两朝有文武大畧执政丨丨丨丨朝野推服论者以为真宰相】再升三入【丨丨台座丨丨冡司宋璟谢表又唐宰相再入者长孙无忌狄仁杰李吉甫三入者刘幽求张延赏郑畋四入者韦巨源姚元崇韦安石五入者萧瑀裴度职源】十拜四登【裴度丨丨相诏丨丨师璮除平章事制】四入五入【注见上文】前称房杜【唐三百年辅弼者不为少独丨丨丨丨后称姚宋姚宋相继为相崇善应变成务璟善持正守法二人志操不同然协心辅佐使赋役寛平刑罚清省百姓富庶唐世贤相他人莫得比焉唐姚宋赞】后称姚宋【注见上】父子至相【前汉平雷传云汉兴惟韦平丨丨丨宰丨又唐戴冑子至徳丨丨继为相】兄弟并登【卞粹以清辨丨丨六人丨丨宰辅世称卞氏六龙】相门有相【南史】入如父年【李吉甫年五十一岀镇淮南五十四复相今徳裕自镇南外丨相一丨丨之丨】改上相乡【冯道洛阳人三川乡丨为丨丨丨灵台里改为中台里】九十八族【唐三百六十九人丨丨丨丨】八叶皆宰相【自瑀逮遇凡丨丨丨丨丨名徳相望与唐盛衰世家之盛古未有也萧瑀传】累叶皆宰相【后杨震论延光之间震为上相抗直方以临权枉先公道而后声名可谓懐王臣之节识所任之体矣丨丨载道继踵丨丨信哉先世韦平方之蔑矣赞曰杨氏载徳乃世柱国】三世至宰相【见前穷俗穷权下注】再世至宰相【李元纮丨丨丨丨丨有清节又苏懐苏廷硕称贤相并本传】为一代家臣【萧何曹参皆丨丨丨丨丨碌碌未有竒节汉兴依日月之末光位冠羣臣丨丨丨丨丨萧曹本赞】为汉室伊周【周勃登辅佐正国家难诛诸吕立孝文丨丨丨丨丨前周勃传】江左管夷吾【晋桓彛传王导为丞相见导极谈世事还谓周凯曰向见丨丨丨丨丨丨无复忧矣】郑覃不出都门【丨丨厯官三十余任未甞丨丨丨登相位以至于终南部新书】康衡不出长安【丨丨以十年间丨丨丨丨城门而至宰相】前汉萧曹为冠【近观汉相髙祖开基萧曹为冠孝宣中兴丙魏有声前丙吉传】前汉丙魏有声【注见上】申屠殆异萧曹【丨丨嘉刚正守节然无学术丨与丨丨陈平丨矣前本传】黄覇不及丙魏【前丨丨材长于治民及为相号令风采丨丨丨丨功名损于治郡时本传】公孙开阁延贤【丨丨既相于是起客馆丨东丨以丨丨人曰钦贤馆以待大贤次曰翘材馆以待大材次曰接士馆以待国士其有徳任毗赞佐理隂阳者处钦贤之馆其有才堪九列将军中二千石者居翘材之馆其一介之善一方之艺者居接士之馆躬自菲薄俸禄皆以给之西京杂记】田蚡起家荐人【丨丨以肺腑为相丨丨丨丨或至二千石櫂移主上本传】章帝四科取士【丨丨建初元年用前汉故事以丨丨丨丨通典】除吏几八百人【崔祐为相荐延推举日除数十人作相未逾年丨丨丨丨丨矣本传】即防三十许人【李吉甫执政谓裴垍曰比日人物吾懵不及知君精鉴为我言之垍丨崖畧丨丨丨丨丨】荐贤宰相之职【丨丨助国丨丨丨也】访贤仆射之事【唐太宗谓房元龄曰公为仆射当助朕广耳目丨丨才比阅讼牒日数百岂暇求人哉】裴垍选任精明【丨丨为相擢韦贯之裴度知制诰李夷简御史中丞皆踵蹑为辅相号曰名臣自它丨丨罔不丨丨人无异言故元和之治朝无幸人】房杜同筦朝政【杜如晦房龄同筦朝政引士贤者下不肖咸得其职房杜本传】去卿失左右手【房龄为相十五年以权宠隆极累表辞位帝遣吏谓曰逊诚美徳也国家相眷赖久一日丨丨如丨丨丨丨本传】去卿如断一臂【髙宗幸洛阳诏薛振与太子居守上曰朕之留卿若去一日若断一臂关西事重悉以委卿同上】李岘置榻撤去【唐制政事堂不接客自元载为相中人传诏者引升堂置榻待之李岘至即勅吏撤去唐志】李甘白麻必壊【唐丨丨累迁御史郑注侍讲禁中求宰相朝廷哗言将用之甘倡曰宰相代天治物者当先徳望后文艺注何人欲得宰相丨丨出我丨丨之本传】立本应务宰相【唐阎丨丨既辅政但以俗材丨丨无丨丨器姜恪以战功擢左相时人有左相宣威沙漠右相驰誉册青之语】姚崇救时宰相【唐丨丨在告政事委积宗谓卢懐慎曰朕以天下事委崇以卿坐镇雅俗耳崇出须臾裁决俱尽顾谓齐澣曰余为相可比何人未对崇曰何如管晏干曰管晏之法虽不能施于后犹终其身所为法随复更之只可谓丨丨丨丨崇曰救时宰相岂易得哉】懐慎伴食宰相【卢丨丨自以才能不及姚崇政事皆推而不専时讥为丨丨丨丨本传】味道摸棱宰相【苏丨丨为相脂韦自营尝谓人曰决事不欲明白误则有悔丨丨持两端而已故世号曰摸棱手本传又味道为相或问其爕和之道无名但以手摸牀棱佥载】庭槐一本三枝【相国李石河中永乐有宅丨丨丨丨抽丨丨直堂舎屋脊一枝不及相国同堂兄弟三人曰石曰程皆登宰执惟福一人厯七镇使相同上】省门有古槐音【唐尚书丨南丨丨丨丨垂防至广相传夜深闻丝竹之音省中即有入相者俗谓之音声木因话録】防间列榜备书【崔昭暴卒复生云见丨丨丨丨丨丨人间姓名将相列金榜其次列银榜州县并列长铁榜晓之唐书】函中有小珊瑚【仆射裴遵庆母皇甫氏少时常持经经丨丨丨丨丨丨树异时忽有小龙骨一具立于侧时人以为裴氏祥上元中遵庆遂居宰辅广异记】悉书清望琉璃【见下文焚香祝天筯挟注】登庸衣鉢相传【五代时范鲁公质举进士主文和凝爱其文宜冠多士屈居第十三者欲君传老夫衣鉢耳质以为荣有献诗云从此庙堂添故事丨丨丨丨亦丨丨后果为相邵氏闻见録】夜梦神手援笔【五代唐末帝时马裔孙赴阙宿逻府其地有神祠丨丨丨丨丨二丨及为翰林学士裔孙以为契梦笔之兆洎入中书上事堂吏奉二笔如梦中所授者太平广记】焚香祝天筯挟【唐废帝欲择宰相问于左右皆言卢文纪及姚顗有人望废帝因悉书清望官内琉璃瓶中夜丨丨丨丨以丨丨之首得文纪欣然相之五代史】梦便殿锦半臂【正元中相国窦参为御史中丞尝一夕丨徳宗召对于丨丨以丨丨丨赐之黙念曰臂者庇也大邑所以庇吾身也今梦半臂者岂上以我叨居显位将给半体俾我致政乎客有解曰半臂者被股肱之衣也今公梦天子赐之岂非上将以股肱之位而委公乎明日果拜中书侍郎平章事出宣室志】梦大牌金填事【唐杜相鹏举父丨有所之见一丨丨云是宰相碑已作者丨丨其丨未作者列名于上杜问曰有杜家儿否曰有任自看之记得姓下其鸟偏傍曵脚而忘其字乃名为鹏举鹏举生鸿渐而名字亦前定矣嘉话録】明公以作家譬【诸葛亮自较簿书杨颙谏曰请为丨丨丨丨丨丨之今有人使奴执耕婢典炊燢鸡主司晨犬主吠盗私业无旷所求皆足雍容髙枕饮食而已忽一旦尽欲以身亲其役形疲神困终无所成岂其智不如奴婢鸡狗哉失为主之道也蜀志】九龄献羽扇赋【张九龄因帝赐白羽扇献赋云纵秋气之移夺终感恩于箧中文粹】晋公赋松阁诗【庙廷偃松并引云侍中后阁有小松不待年而偃丞相晋公赋诗刘禹锡文集】栁子厚作梓人传【彼佐天子相天下指而使焉调其纲纪而盈缩焉齐其法制而整顿焉犹梓人之有规矩绳墨以定制也择天下之士使称其职居天下之人使安其业视都知野视野知国视国知天下其逺近细大可以据其图而究之焉犹梓人画宫于堵而绩于成也能者进而由之使无所徳而不能者退而休之亦莫敢愠不衒能不矜名不亲小劳不侵庶官日与天下之英材论其大经犹梓人之善运众工而不代艺也夫然后相道得而万国理矣相道既得万国既理天下举首而望曰吾相之功也后之人循迹而慕曰彼相之才也大哉相乎通是道者所谓相而已矣】韩愈上韩光范书【正月二十七日韩愈再拜献书相公閤下诗之序曰菁菁者莪乐育材也君子能长育人材则天下喜乐之矣孟子曰乐得天下英材而教育之此皆圣人贤士之所极言至论古今之所宜法者也然则孰能长育天下之人材将非吾君与吾相乎孰能教育天下之人材将非吾若与吾相乎今若闻有以书进宰相而求仕者而宰相不辱焉而荐之天子而爵命之而布其书于四方枯槁沉溺魁闳寛通之士必且洋洋焉动其心峨峨焉缨其冠于于焉而来矣后十九日复上书曰向上书及所着文后得命凡十九日不得命恐惧不敢逃遁不知所为乃复自防不测之诛以求毕其説且今节度观察使及防御营田诸小使尚得自举判官无问已仕未仕者况在宰相吾君所尊敬者而曰不可乎后二十九日复上书曰愈闻周公之为辅相其防于见贤也方一日三吐其哺方一沐三握其髪当是时天下之贤才皆已举用奸邪谗倿欺负之徒皆已除去四海皆已无虞九夷八蛮在荒服之外者皆已宾贡天灾时变昆虫草木之妖皆已销息天下所谓礼乐刑政教化之具皆已脩理风俗皆已敦厚动植之物风雨霜露之所霑被者皆已得宜休徴嘉瑞麟鳯龙之属皆已备至而周公以圣人之才凭叔父之亲其所辅导承化之功又尽章章如是其所求进见之士岂复有贤于周公者哉不惟不贤于周公而已岂复有贤于时百执事者哉岂复有所计议能补于周公之化哉然而周公求之如此其防惟恐耳目有所不闻见思虑有所未及以负成王托周公之意不得于天下之心如周公之心设使其时辅理承化之功未尽章章如是而非圣人之才而无叔父之亲则将不暇食与沐矣岂特吐哺握髪为勤而止哉维其如是故于今颂成王之徳而称周公之功不衰今閤下为辅相亦近耳天下之贤才岂尽举用奸邪谗倿欺负之徒岂尽除去四海岂尽无虞九夷八蛮之在荒服之外者岂尽賔贡天灾时变昆虫草木之妖岂尽销息天下所谓礼乐刑政教化之具岂尽修理风俗岂尽敦厚动植之物风雨霜露之所霑被者岂尽得宜休征嘉瑞麟鳯龙之属岂尽备至其所求进见之士虽不足以希望盛徳至比于百执事岂尽出其下哉其所称説岂尽无所补哉今虽不能如周公吐哺握髪亦宜引而进之察其所以而去就之不宜黙黙而已也愈之待命四十余日矣书再上而志不得通足三及门而阍人辞焉惟其昏愚不知逃遁故复有周公之説焉阁下其亦察之古之士三月不仕则相吊故出疆必载贽然所以重于自进者以其于周不可则去之鲁于鲁不可则去之齐于齐不可则去之宋之郑之秦之楚也今天下一君四海一国舎乎此则夷狄矣去父母之邦矣故士之行道者不得于朝则山林而已矣山林者士之所独善自养而不忧天下者所能安也如有忧天下之心则不能矣故愈每自进而不知愧焉书亟上足数及门而不知止焉宁独如此而已惴惴焉惟不出大贤之门下是惧亦惟少察焉凟冐威尊惶恐无已】
　　诗集衡宰【绛灌归丨丨后汉郦圭诗】皇佐【丨丨扬天惠四时无交兵曹子建诗】清文【贵相山瞻峻丨丨玉絶瑕韩文公诗】清风【吾爱房与杜魁然眞宰辅黄阁三十年丨丨亿万古皮日休诗】廊庙器【大厦须异材丨丨非庸丨选杂体诗】鼎轴老【荣公丨丨丨烹斡力健倔韩文公诗】金印客【杨收王铎皆逄同年也收作相逄作诗曰须知丨丨朝天客同是沙堤避路人威鳯偶时皆瑞圣应龙无水谩通神收大衔之王拜相又作诗曰昨日鸿毛百钧重今朝山岳一毫轻铎又怒之唐本事诗】金鼎佐【一战文塲防赵旗便调丨丨丨无为王仁裕上傅相国】补山龙【早岁天教作霖雨明时帝用丨丨丨王建上张相】得麒麟【霖雨思贤佐丹青忆老臣应图逄骏马惊代丨丨丨沙汰江湖浊调和鼎鼐新杜诗】福苍生【终当持一笔再入丨丨丨刘梦得送令狐相公】得旧儒【左辖频虚位今年丨丨丨相门韦氏在经术汉臣知杜诗】掌洪钧【十年紫殿丨丨丨出入三朝一品身文帝宠深陪雉尾武皇恩厚宴龙津李徳裕】升玉署【朝丨丨丨朝天纪王勃】洪钧转【一气转丨丨杜上章左相】相车游【林馆经春瑞气浮当时曽约丨丨丨白乐天】金科篆字【柳阴半眠丞相树佩马圢玲蹋沙路帝前簪笏称南山独垂重印押千官丨丨丨丨红屈盘沙路归来闻好语早火不光天下雨李贺沙堤路曲】玉鼎金章【丨丨升黄閤丨丨谒紫宸任希古】班絶百辟【清如氷玉重如山百辟严趋礼絶班强狄外闻应破胆平人长见合开顔岑参上濮相公】印押千官【见上金科篆字注】印将金锁【唐韦相国罢右司员外郎寄寓荆州作诗云丨丨丨丨锁帘用玉钩钩即京兆大拜气概诗中已见之矣北窓琐言】裳补色线【平生五色线愿补舜衣裳杜收】













　　古今合璧事类备要后集卷十三
　　钦定四库全书
　　古今合璧事类备要后集卷十四
　　宋　谢维新　撰
　　道揆门
　　左右丞相下
　　国朝沿革【唐制以三公至列曹侍郎同平章事为宰相神宗新官置于三省置侍中中书尚书二令虚而不除以尚书左右仆射兼门下中书侍郎为両相然中书揆而议之门下审而覆之尚书承而行之则是首相不复与朝廷议论矣元祐初司马公相乃请令三省合班奏事分省治事自绍圣以后皆因之时议者谓门下相凡事既同进呈则不应自驳以行之命是省审之职可废也蔡京以太师总领三省号公相因废尚书与侍中中书令为左辅右弼亦虚而不除改左右仆射阙　仍兼两省侍郎靖康中何文缜将拜相乃先阙　为仆射呉正仲当制阙更为丞相不从建炎三年吕元直初相议者请并三省为一于是元直解中书侍郎改同中书门下平章事乾道二年十二月诏改尚书左右仆射为左右丞相初虞雍公独相上眷礼极厚既又以梁叔子靖重欲遂相之而名不正欲采周汉旧制改为左右丞相令学士院史官讨论先是已有防令百官依旧制服靴虞公不乐曰近已易履为靴今又易相名与北狄奚辨盖金人以改左右仆射为尚书左右丞相故也有司知其意不敢遽上至八年正月仅条具厯代宰相官称申尚书省禁中即闻之翼日遣中使至学士院问缓故学士周子充以其事奏后二十日御笔付院云尚书左右仆射可依汉制改作左右丞相学士院降诏后五日上自徳夀宫还召子充对选徳殿上袖出御笔云比来一二大臣同心辅政夙夜匪懈渐革茍且之风以副综核之意深可嘉尚今因除授宜示褒典虞允文可特进左丞相梁克家可正奉大夫右丞相辛亥百官集文徳殿初谓改易相名耳及双制出在廷愕然朝野杂记】
　　事类大雅【昔王文正公居宰府仅二十年未尝见爱恶之迹天下谓之丨丨范文正公集】大忠【冦莱公当国真宗有澶渊之幸而能左右天子不动如山却夷狄保宗庙天下谓之丨丨同上】持重【吕端为相丨丨识大体每奏对同列多异议公罕所建明一日内出手札戒曰令中书事必经吕端详酌乃得闻奏言行録】无隠【吕蒙正为相遇事敢言上嘉其丨丨长编】爕正【丨丨辰阶除徐执申制】爕调【擢正阶符丨丨鼎味同上】善处【大中祥符九年上谓左右曰王旦丨丨大事真宰相也长编】能断【元祐元年司马光言切见文彦博沉敏有谋畧知国家治体丨丨大事功效显著此天下所共知也同上】沉敏【注见上文】访国事【至道二年宰相吕端加右仆射上御崇政殿丨以军丨大丨端陈当世急务皆有条理上甚嘉纳】惜民力【薛简肃公天禧中为江淮转运使辞王文正公公无他语但云东南民力竭矣薛退而谓人曰真宰相之言也事畧】戒用兵【熈寜初富弼再相神宗首问边事公曰臣愚以为首当推恩惠布徳泽二十年未可道着用兵二字上问所当先如何公曰阜安宇内为先言行録】戒利【张士逊出为江西转运使辞王文正公于政事堂且求教公从容曰朝廷利至矣士逊后迭更是职未尝求锥刀之利同上】戒贪进【王文正公曰可惜张师徳向文简曰何谓公曰累于上前説师徳名家子有士行不意两及吾门状元及第荣进素定若复奔竞使无阶而进者当如何向公称适有阙望公弗遗公曰第缓之使师徳知聊以丨丨丨激薄俗也长编】焚投献【赵公普为相屏后设一大瓮凡有投献利害文字贮其中蒲则焚之通衢因此得谤闻见録】却例簿【景徳三年冦凖在中书喜用寒隽举措多自任同列忌之尝除官同列屡目吏持例簿以进凖曰宰相所以器百官若用例非所谓进贤退不肖也却而不视长编】抑求请【宋琪在内府每百执事谒见有所求请皆面折之以是人咸怨焉同上】守格法【富公弼之为相丨丨丨行故事而附以公议无心于其间故百官称职言行録】得宰相体【韩魏公琦为相曾公为亚相赵康靖欧阳公为参政凡事该政令则曰问集贤该典故则曰问东防该文学则曰问西防至于大事则自决之人以为丨丨丨丨同上】有贤相称【王旦在相位久外无夷狄之虞兵革不用海内富实羣工百司各得其职故天下称为贤相王旦传】沉毅果断【赵普初以吏道寡闻学术太祖尝劝以读书晩年手不释卷其为宰相以天下事为己任丨丨丨丨当世无比】静重明敏【陈康伯传太上宣谕曰自卿除用朝野翕然无闻言卿丨丨丨丨一言不妄发真宰相也言行録】文武大政【景徳元年上每得边奏必先送中书谓毕士安冦凖曰军旅之事虽属枢宻院然中书总丨丨丨丨卿等当详阅邉奏共参利害勿以事干枢宻院而有所隠也】危疑大节【韩魏公琦为相十年当仁宗之末英宗之初朝廷多故公临大节处危疑茍利国家知无不为故能光辅三后大济艰难坐置天下于大寜公之力也并同上】身佩安危【王曽毅然大节丨丨丨丨事畧】大济艰难【注见上危疑大节下】奏陈水旱【真宗初即位李沆为相王旦为参知政事沆日取四方水旱盗贼奏之旦以为细事不足烦上聴沆曰人主少年当使知四方艰难不然血气方刚不留意声色则土木甲兵祷祀之事作矣言行録】奏辨灾异【富弼传神宗朝有于上前言灾异皆天数非人事得失所至者弼曰人君所畏惟天若不畏天何事不可为者去乱亡无几矣即上书明其决不然者事畧】论语一半【赵韩王普传太宗时普曰臣用丨丨丨丨佐太祖定天下一半佐陛下致太平长编】论语两句【李沆尝喜论语或问之沆曰为宰相如丨丨中节用而爱人使民以时丨丨尚未能行圣人之言终身诵之可也同上】用读书人【太祖云作宰相须用儒者又云宰相须丨丨丨丨会要】问钓渔人【吕正惠公参知政事多独召便殿语必移晷时吕防正为相会曲宴后苑上作钓鱼诗断章云欲饵金钩深未逹磻溪须丨丨丨丨意以属端后数日罢防正而相端言行録】不殖赀产【上因讲求辅弼谓左右曰朕闻范质居第之外丨丨丨丨真宰相也太宗亦素重质尝对近臣称累朝宰相以为循规矩重名器持防节无出质右长编】不徼宠泽【吕文穆公防正为相国三入中书惟公与赵韩王尔未尝以姻戚徼宠泽言行録】不爱苞苴【庆歴中杜衍为相苞苴货贿不敢到其门时号清白宰相事畧】不为骄侈【王旦以俭约率子弟使在富贵丨丨丨丨兄子睦欲举进士旦曰吾尝以太盛为惧其可与寒士争进言行録】封还内降【寳元四年吏部侍郎杜衍依前官平章事兼枢宻使衍务裁侥幸每内降恩率寝格不行积诏皆至十数辄纳上前谏官欧阳修见上曰外人知杜衍丨丨丨丨耶凡有求于朕每以衍不可告之而止者多于所封还也长编】奏格内降【赵忠简公鼎迁左仆射平章事公以政事之先后及人材之所当召用者宻条置座右一一奏禀行之凡内降恩泽多丨丨不行号为贤相言行録】补缀复进【韩王赵普尝欲用某人为某官不合太祖意不用明日普复奏之又不用明日又奏之太祖怒取其奏壊裂投地普徐拾归丨丨明日丨丨之上乃悟其后果称其职长编】事不宻启【真宗问李沆曰人皆有宻启卿何独无沆曰臣待罪宰相公事则公言之何用宻启人臣有宻启非谗则佞臣常恶之】抑求使相【李沆为相石保吉求为使相仁宗以问公公曰保吉因縁戚里无攻战之劳台席之拜恐腾物论遂寝其事】抑求节度【王文正公旦为相宦者刘承规求为节度使真宗以语公公坚执以为不可曰他日将有求为枢宻使者奈何至今内臣不过留后】士夫相庆【文彦博富弼并命是日宣制上遣小黄门觇于庭丨大丨丨丨得人后数日欧阳修奏事上以语修且曰古人求相者或得于梦卜今朕用二相人情如此岂不贤于梦卜哉并长编】中外鼓舞【陈康伯时北兵再犯淮甸人情大骇望公复用上亲札遣中使即家居召公复拜尚书左仆射制出丨丨丨丨言行録】甚副下望【厐籍改知并州过京师入对上新相文彦博富弼意甚自得谓籍曰朕用二相何如籍曰二臣皆朝廷髙选陛下防之丨丨天丨丨上曰诚如卿言文彦博犹多私富弼万口一词皆曰贤相也长编】甚慰人望【苏颂自至和中入馆居京师闾巷之人皆闻颂名至是登用朝野相庆明日上语执政曰苏颂丨丨丨丨同上】都民遮留【司马公过阙廷卫士见公入皆以手加额曰此司马相公也丨丨丨道呼曰公毋归洛丨相天子活百姓所在数千人聚观之言行録】走卒知诵【司马公作相苏东坡以诗贺之曰儿童诵君实走卒识司马同上】元老不名【眞宗初即位对宰相皆不呼名吕端等再拜恳请帝曰公等顾命元老朕何敢比先帝乎长编】常朝不名【淳熈七年上宣谕曰每日丨丨可同后殿之仪丨必呼丞相丨赵雄奏君前臣名礼也臣岂敢当陛下欲少更朝仪须俟他日有硕徳在位施行未晩不可自微臣始孝宗圣政】吾社稷臣【开寳九年雷徳骧言赵普强市人第宅聚敛财货上怒叱之曰鼎铛尚有耳汝不闻赵普丨之丨丨丨乎长编】得大臣体【元城先生论本朝名相最丨丨丨丨者惟李沆每谓人曰沆在政府无以补报国家但诸处有人上利害一切不行耳言行録】细务阔畧【绍兴二年吕頥浩曰昔唐太宗谕房杜闻公听受词讼日不暇给安能助朕求贤乎卿自今凡事系大体者裁决其余丨丨丨丨可也中兴会要】细务进状【治平三年上谓宰臣曰朕日与卿等相见每欲从容讲论治道但患进呈文字颇多不暇及中书常务有可付有司者悉以付之自是中书丨丨止丨熟丨及事有定制者归有司中书降勅而已长编】大事自决【韩魏公琦为相曽公为亚相赵康靖欧阳公为参政凡事该政令则曰问集贤该典故则曰问东防该文学则曰问西防至于丨丨则丨丨以为得宰相体言行録】利害共参【见前文武大政注】戒勿面从【端拱元年上谕赵普曰朕若有过卿勿面从详见赵吕并命注】不失和气【韩魏公言庆厯中与范希文富彦国同在两府上前争事各别下殿丨丨丨丨如未尝争也当时正如推车子其心主于行而已魏王别録】决亲征防【澶渊之役冦公首乞亲征时陈尧叟请幸蜀王钦若请幸江南上召公问之公曰谁为此谋者臣欲得献防之人斩以衅鼔然后北伐上悟遂决澶渊之行公在澶渊每夕与杨亿饮博讴歌谐谑喧呼逹旦或就寝则鼻息如雷上使人视之喜曰得渠如此吾复何忧时人比之谢安长编】陈当急务【至道二年吕端加右仆射上御崇政殿访端等以军国大事端丨丨世丨丨皆有条理上甚嘉纳】可方安世【元丰二年神宗尝谓辅臣曰曽公亮谨审周宻内外无间受遗辅政有始有卒丨丨汉张丨丨并长编】逺过周公【韩公既解相印王丞相遗公书谓过周勃霍光姚崇宋璟又曰为古人所未尝任大臣所不敢为天下以为名言欧阳公亦曰进退之际从容有余徳业两全谤谗自止过周公逺矣言行録】领官总计【嘉祐七年司马光上疏食货天下之急务今穷乏如是宰相不以为忧意者以为非己之职故也臣愿复置总计之官使宰相总之议者以相不当领钱谷是皆不知治体之言长编】置局稽财【韩绛之入相奏古者冡宰制国用今天下财出入宰相乃不预闻始丨丨中书丨天下丨用之数量入以为出】分领三馆【干徳三年赵普监脩国史国朝因唐及五代之故事命相丨丨丨丨首相为昭文大学士其次为监修国史其次为集贤院大学士】兼判院事【庆歴二年上曰军国之事当悉归中书枢宻非古官然未欲遽改故止令中书同议枢密院事及张方平请废枢密院上乃命平章事吕夷简丨丨丨丨而章得象兼使并同上】宣抚就视【韩献肃公绛熈寜二年为陜西丨丨使诏兼河东宣抚丨丨同中书门下平章事言行録】都督出视【绍兴七年金人与刘豫合兵入冦以右仆射张浚为江淮丨丨丨丨师长编】名闻外国【富弼早有公辅之望天下皆称曰富公丨丨丨丨辽使每至必问其出处安否言行録】狄问起居【司马光为政逾年而病居其半既没其家得遗奏八纸上之皆手札论当世急务御篆表其墓道曰忠清粹徳之碑光在相位辽人遣使入朝与吾使至彼中者丨必丨光丨丨而辽人勅其边吏曰中国相司马矣切母生事开边隙长编】谏诤之任【至和元年马遵上言自古丨丨乃大臣丨丨不获已而后至于言责之人若大臣不能正之于前而使小臣救之于已然之后其难易不侔矣】选举之职【司马光言臣备位宰相谨丨百官乃其职业而智识浅陋见闻褊狭莫若使在位达官人丨所知然后克协至公野无遗贤矣欲乞朝廷设十科取士】夹袋防贤【吕蒙正尝问诸子曰我为相外议如何诸子云大人为相天下无事善甚但人言无能为事权多为同列所争公曰我但有一能善用人耳此真宰相事也公丨丨中有册子每四方人替罢谒见必问其有何人才随即丨之朝廷求丨取之囊中故公为相文武百官各称职者以此】宻籍记名【王文正公为相宾客满坐无敢以私干之者公察其可与言者召与语询问四方利病观其才之所长丨丨丨其丨】设科举士【见上文选举之职下注】权衡人才【神宗谓执政曰吕公着之于人才其言不欺如丨丨之称物并同上】不用浮薄【眞宗初即位李沆为相帝尝问治道所宜先沆曰丨丨丨丨新进喜事之人此最为先帝问其人如梅询曽致尧是也帝深然之故终帝世数人皆不进用言行録】稍旌亷退【文潞公为相因进对言尝闻德音以搢绅奔竞非裁抑之无以厚风俗莫若丨丨丨丨之人则躁竞者知愧乃荐王安世韩维张瓌皆擢用焉】荐人不知【王文正公所荐人未尝知冦凖私公求为使相公惊曰将相之任岂可求耶已而制出除凖武胜军节度使同中书门下平章事凖入见泣曰非陛下知臣何以至此真宗具道公所以荐凖者凖始愧叹】荐侄大用【吕文穆致仕真宗幸其宅问曰卿诸子孰可用公对曰臣诸子皆豚犬不足用有侄夷简任頴州推官宰相材也遂至大用】不市私恩【李沆为相有求差遣见其才可取必正色拒之已而擢用或不足收用必和顔温语以待之子弟问其故公曰用贤人主之事我若受其请是市私恩也故峻絶之若其不用者既失所望又无善辞此取怨之道也】未尝市恩【范忠宣公纯仁在相位所荐士未尝知出于公公亦丨丨丨丨意于人或谓公曰身为宰相岂可不牢笼天下士使知出于门下公曰但愿朝廷进用不失正人何必须使知出我门下耶】属意相端【注见上文】凡事问旦【真宗朝王旦拜平章事外抚四夷内和百姓官吏得职天下富庶祥符之间颂声洋溢旦之力也两府丨有大丨真宗曰曽与王旦议否且以为可即可其委任如此陜郊处士魏野以诗寄旦曰圣朝宰相年年出公在中书十四秋西祀东封俱已毕好来相伴赤松游旦感悟遂求退分纪】赵吕并命【端拱元年参知政事吕防正为中书侍郎兼户部尚书平章事上谕丨普曰卿勿以位髙多纵勿以权势自骄但能谨赏罚举贤良弭爱憎何忧军国之不治朕若有过卿勿面从古人耻其君不尧舜卿其念哉防正质厚寛简有重望不结党与遇事敢言上嘉其无隠故与普俱重长编】文富并命【见前士夫相庆注】三相当国【国初范鲁公王祁公魏仆射当国咸平中吕文穆李文靖向文简当国又至和中文潞公富郑公刘丞相当国退朝録又嘉熈初乔行简平章事李宗勉史嵩之为左右相邸报】三居相位【国朝以来丨丨丨丨惟赵普与吕正事畧】再世宰相【国朝丨丨父子丨丨二家许吕公申公韩魏公仪公朝野杂记】三世宰相【国朝丨丨丨丨一家吕文穆从子文靖从孙正献朝野杂记又南渡以来史越王浩子卫王弥逺从孙嵩之三代为相】兄弟宰相【丨丨丨丨一家韩康公庄敏】祖孙宰相【丨丨丨丨一家曽鲁公钦道并同上】相三十年【端拱元年五月普常戒其子弟曰吾受宠逾分固当以身许国私家之事我无预焉尔等各宜勉励勿重吾过故自宥命升宰丨出入丨丨余丨未始为其亲属求恩泽者长编】未四十相【本朝丨丨丨丨者范觉民三十一呉元忠何文缜皆三十张魏公三十九朝野杂记】辅政十年【王曽姿质端厚人莫敢干以私其名重天下前后丨丨丨丨其所进退士人莫有知者范仲淹尝以问曽曽曰夫执政恩欲归已怨使谁当仲淹伏其言长编】为相一纪【王旦登柄用凡十八年丨丨者凡丨丨国史】两入中书【李文正以司空致仕于家灯夕以安与就其宅召至赐坐亲酌饮之曰昉丨丨丨丨未尝伤人害物宜所享如此言行録又吕许公张邓公仁宗朝皆再入退朝録】三入中书【国朝丨丨丨丨惟吕文穆赵韩王同上】三迁至相【宋琪兴国八年正月以兵部员外郎为右谏议大夫同判三司参知政事十一月拜平章事】大耐官职【向文简除右仆射上谓李昌武曰朕即位以来未尝除仆射敏中应甚喜賔客必多卿往观之明日却对昌武徃见丞相方谢客门无一人昌武入见之贺曰今日闻降麻士大夫莫不欢慰公但唯唯又曰自上即位未尝除端揆自非眷倚殊絶何以至此公复唯唯又歴陈前世为仆射者勲业之盛礼命之重公亦唯唯使人至厨中问有饮宴者亦寂无一人明日再对乃具以所见对上笑曰向敏中丨丨丨丨言行録】召至赐坐【见上文两入中书注】两司对持【庆厯五年宰相贾昌朝陈执中言军民之任自古则同有唐别命枢臣専主兵务五代始令相辅亦带使名至于国初尚缘旧制干徳以后其职遂分是谓丨丨丨丨大柄向以辟陜未宁兵议须一复兹兼领适合权宜今西夏来廷防邉有序愿罢兼枢宻使从之长编】百官班迎【至和二年诏凡宰相召自外者令丨丨丨丨之自内拜者听行上事仪】疾辞赐须【吕夷简以丨丨仁宗剪须赐之】命坐赐茶【先是宰相见天子必丨丨丨丨有大政事则面议之其余号令刑赏但入熟状犹有坐而论道之遗意焉范质等自以前朝旧臣稍存形迹每事辄具劄子进呈退即批所得圣防而同列书字以志之后遂为定式葢自质等始也并同上】赐商霖字【张文忠公商英传时久旱不雨彗出天心商英拜相之夕大雨如注彗星不见上喜亲书商霖二大字赐之实録】赐车攻诗【赵鼎为相上御书车攻诗宣示宰执鼎入谢上曰车攻宣王中兴之诗今当与卿等夙夜勉励以修政事攘夷狄言行録】死蝗不贺【李沆为相时天下大蝗真宗使人于野得丨丨以示大臣明日它宰相请率百官贺公独以为不可后数日方奏事飞蝗蔽天长编】老鳯不去【曽鲁公公亮自嘉祐秉政至熈寜中尚在虽年甚髙而精力不衰故台谏无非之者惟李复圭以为不可作诗云丨丨池边蹲丨丨饥乌台上噤无声未几曽公亦去东轩笔録】乗舟偏重【绍圣初章子厚召入相与陈瓘同舟因论国事陈瓘曰譬如此舟移置之左则左重移置之右则右重俱不可也熈寜未必全是元祐未必全非邵氏闻见録】推车主行【见前文不失和气注】儿童皆知诵【施防字圣与诚齐杨先生以书遗公曰若盛徳大业丕绩宏谟丨丨走卒丨丨公而丨之至于斟酌元气调和胾恢然有所兼容慨然无所顾慕用力劳而收效博者某知之天知之非儿童走卒所与知也言行録】宦官不知名【仁宗问王素孰可命以相事者素曰臣何敢言上曰姑言之素曰惟丨丨宫妾丨丨丨者可充其选仁宗曰如此则富弼可素曰陛下得人矣长编】王元之待漏院记【天道不言而品物亨歳功成者何谓也四时之吏五行之佐宜宣其气矣圣人不言而百姓亲万邦寜者何谓也三公六道六卿分职宜张其教矣是知君逸于上臣劳于下法乎天也古之善相天下者自臯防至于房魏可数也是亦不独有其徳亦皆务其勤耳况夙兴夜寐以事一人卿大夫尚尔况宰相乎朝廷自国初因旧制设宰相待漏院于丹凤门之右示勤政也至若北阙向曙东方未明相君啓行煌煌火城相君至止哕哕鸾声金门未辟玉漏未滴撤盖下车于焉以息待漏之际相君得不有思乎其或兆民未安思使防之四夷未附思使来之兵革未息何以弭之田畴多荒何以辟之贤人在野思使进之佞臣在朝思使黜之六气不和灾眚荐至仍避位以禳之五刑未措欺诈曰生请脩徳以厘之忧心冲冲待旦而入九门未啓四聪甚迩相君言焉时君纳焉皇风于是以清夷苍生以之而富庶若然者总百官食万钱非幸也宜也其或私雠未复思所遂之旧恩未报恩所荣之子女玉帛何以致之车马器玩何以取之奸人附势我将陟之直士抗言我将黜之三时告灾君有忧色搆巧辞以説之羣吏弄法君闻怨言进謟言以媚之私心慆慆假寐而坐九门既开重瞳屡回相君言焉时君惑焉政柄于是乎隳哉帝位以之而危矣若然则死下狱投逺方非不幸也亦宜也是知一国之政万人之命悬于宰相可不慎哉复有无毁无誉旅进旅退窃位而茍禄备贪而全身哉亦无所取焉棘寺小吏禹偁偶为文请志院壁用示于执政者】欧阳公昼锦堂记【仕宦而至将相富贵而归故乡此人情之所荣而今昔之所同也盖士方穷时困阨闾里庸人孺子皆得易而侮之若季子不礼于其嫂买臣见弃于其妻一旦髙车驷马旗旄导前而骑卒拥后夹道之人相与骈肩累迹瞻望咨嗟而所谓庸夫愚妇者奔走骇汗羞愧俯伏以自悔罪于车尘马足之间此一介之士得志当时而意气之盛昔人比之衣锦之荣者也惟大丞相卫国公韩琦也则不然世有令徳为时名卿自公少时已擢髙科登显仕海内之士闻下风而望余光者盖亦有年矣所谓将相而富贵皆公所宜有非如穷阨之人侥幸得志于一时出于庸夫愚妇之不意以惊骇而夸耀之也然则髙牙大纛不足为公荣桓圭衮裳不足为公贵惟徳被生民而功施社稷勒之金石播之声诗以耀后世而垂无穷此公之志而士亦以此望于公也岂止夸一时荣一乡哉公在至和中尝以武康之节来治于相乃作画锦之堂于后圃既又刻诗于石以遗相人其言以快恩讐矜名誉为可薄盖不以昔人所夸者为荣而以为戒于此见公之视富贵为如何而其志其言有曰前軰为大官不过持循法度主张公道知无不言复君以徳公行赏罚进贤退不肖而已今日事有至难风俗败壊官吏苟且强敌在前邉备未立如之何其可为也熹愚不肖深有所疑葢凡明公之所易者皆古人之所难而明公之所难者乃古人之所易也反复思虑不得其说将以质之左右而未暇也今者敢因修庆而冐以为请伏惟明公试反诸心而以事理之轻重本末权之诚知夫真难易之所在而有以用其心焉则亦无难之不易矣诗曰伐柯伐柯其则不逺愿明公留意则天下幸甚】诗集待尧舜【富公阮爰立士夫皆相庆王逄原有诗云直须丨见为丨丨未敢轻浮作颂声吕氏广记】一防契【惟仲淹弼丨丨一丨庆厯圣徳诗】赤松游【圣朝宰相年年出公在中书十四秋西祀束封俱已毕好来相伴丨丨丨魏野寄王旦诗】青春好【朝廷有道丨丨丨门馆无私白日长本朝诗】庙堂端委【但令丨丨坐丨丨北狄西戎谈笑了欧公诗】门馆无私【见上注】无地楼台【有官居鼎鼐丨丨起丨丨魏野上冦莱公】春圃桔橰【风定晓园蝴蝶閙雨余丨丨丨丨闲王荆公诗】收敛成功【须臾慰满三农望丨丨丨丨寂似无韩魏公雪诗】且看晩节【不羞老圃秋容淡丨丨黄花丨丨香韩魏公重阳诗】



　　古今合璧事类备要后集卷十四
　　钦定四库全书
　　古今合璧事类备要后集卷十五
　　宋　谢维新　撰
　　执政门
　　参知政事
　　歴代防革【后魏古弼为尚书令参知政事隋苏威髙颎等参预朝政唐刘洎张文瓘皆参知政事魏徴杜淹等参预朝政崔仁师等参知机务此其始也摘竒本朝乾徳二年太祖已相赵普畏其专将择官以为副而难其名称召陶谷问曰下丞相一等有何官对曰唐有参知机务参知政事今可用之遂命薛居正吕余庆为参知政事仍令不押班不知印不升政事堂止令就宣徽使上视事殿庭别设瑼位于宰相后勑尾书街降宰相数字月俸杂给半之盖帝意未欲令居正等名与普齐也会要史臣钱若水防曰按唐髙宗尝欲用郭时举参知政事复以其资浅止令同承受平章事亚于参政矣谷言失之开宝六年诏参政薛居正等于都堂与宰相同议公事又诏中书门下押班知印宜令与居正等同知雍熈四年御史言文徳殿常朝百官皆有塼位唯参知政事未有诏令依位排砌至道元年诏参政与宰相分日知印押正衙其塼位先异宜合为一并得升都堂二年诏自今参知政事不知印押班瑼位列宰相后不升政事堂然押勑齐街行并马至今不易参政行丞相事多不逾年淳熈初叶梦锡龚实之行丞相近三年言者以为懐私嘉泰许深甫为参政命陈勉之兼权又除袁起岩盖三贠也亦国朝所未嘉定初命雷季仲娄彦发楼大防亦三贠遂为故事朝野杂记】
　　事类勤谨【魏文帝即位刘放孙孜转为左右丞参掌机宻评曰刘放文翰孙资丨丨并管喉舌权闻当时三国志】公直【后魏古弼太武时为尚书令参知政事方欲奏除防苑囿遇太武与刘树围棊弼捽树头欧其背太武竒弼丨丨皆可其奏以与百姓通鉴】毗賛【晋荀朂为中书监侍中丨丨朝政本传】参综【晋殷浩为建武将军扬州刺史遂丨丨朝权晋本传】参朝政【隋苏威宇文述襄矩裴蕴虞世基丨掌丨丨时人称为五贵苏威传】见宫中【隋苏威与高頴参掌朝政威丨丨丨以银为幔钩因盛陈节俭之美以喻上上为改容雕饰旧物悉命除毁本传】缉台政【唐崔日用参知机务制曰宜丨丨阶之丨唐大诏令】参机密【唐王方庆拜平章事参预朝政制曰自丨丨丨实録】古名臣【唐魏徴知门下省事诏朝章国典参议得失它日宴羣臣帝曰纳忠谏正朕违为国家长利徴而已虽丨丨丨亦何以加亲解佩刀以赐木传】社稷臣【唐萧瑀复参预朝政帝曰武德李太上皇有废立议瑀于尔时不以利怵死惧丨丨丨也因赐诗曰疾风知劲草版荡识诚臣又曰公守道耿介古无以过然善恶太明或有时而失瑀顿首谢曰既教又许以忠亮虽死日犹生年也本传】蹈履仁义【魏征与杜淹等以秘书监参预朝政上问徴与诸葛亮执贤云云帝曰征丨丨丨丨以弼朕躬致之尧舜虽亮无以抗本传】劝行仁义【唐魏徴字元诚正观三年以秘书监参预朝政于是帝即位四年歳断死罪二十九几致刑措米斗三钱天下大治蛮夷君长袭衣冠带刀宿卫东薄海南逾岭户阖不闭行旅不赍粮取给于道帝谓羣臣曰此徴丨我丨丨丨既效矣本传】贡金不受【褚遂良进黄门侍郎参综朝政莫离支丨丨遂良曰讨弑君之罪丨丨其赂聀官分纪】进爵以酬【唐戴冑为吏部尚书参预朝政太宗甞谓羣臣戴冑于我无骨肉之亲但其忠直厉行情深体国事有机要无不以闻所丨官丨丨丨厥劳尔本传】论议明辨【唐萧瑀参预朝政丨丨丨不能容人短本传】举动防慢【魏证参预朝政帝曰人言证丨丨丨丨我见其妩媚耳对曰陛下导臣使言臣敢不数批逆鳞哉本传】争事帝前【唐薛稷迁黄门侍郎参知机务与崔日用数丨丨于丨丨本传】不语禁省【唐杨师道拜侍中参预朝政亲遇隆渥性周慎未甞语禁省事本传】尚书参预【唐杜淹字执礼检校吏部丨丨丨丨朝政所荐四十人后皆知名本传】黄门参知【唐正观十三年尚书左丞刘洎以丨丨侍郎丨丨政事大宗纪】中书参知【永徽六年中书舎人李义府守丨丨侍郎丨丨政事髙宗实録】东台参知【干封二年丨丨舎人张文爟丨丨政事唐纪】崔湜文词【唐丨丨初执政时年二十七容止端雅丨丨清丽甞暮出端门下天津马上自吟曰春还上林苑花满洛阳城张燕公时为工部侍郎望之杳然而叹曰此句可效位可得其年不可及也翰林盛事本传】象先人望【唐崔湜为宰相谓陆丨丨丨丨宜斡枢要遂并知政事陆象先传】爕賛化原【丨丨丨丨参和鼎实栁子厚代谢表】参闻政本【丨丨丨丨职重副端李靖检校恃进参预朝政制】风范端凝【李沆尝侍曲宴太宗目送之曰李沆丨丨丨丨真贵人也俄除参知政事聀原】学问该洽【昌朝儒者丨丨丨丨参预钓衡庻绩咸秩谓贾昌期也石介庆厯圣徳诗】刚毅守节【薛简肃公奎字宿艺拜参知政事公入谢上曰先帝甞言卿可用吾今用卿矣公益感激自励而素丨丨丨丨不苟合既与政尤挺立无所牵随言行録】刚正嫉恶【鲁肃简公立朝丨丨丨丨少容在政府七年务裁抑侥幸不以名器私人同上】且言骨鲠【鲁肃简公参大政枢宻使曹利用恃权骄横公屡折之帝前时贵戚用事者莫不惮之目为鱼头参政因其姓丨丨丨丨如鱼头也同上】赏卿面折【窦儞与贾琰同事太宗府中太宗甞与诸王府射琰称賛而多矫诞偁叱之太宗不乐因罢会白太祖出偁泾州后为参知政事太宗谓曰卿何以至此曰陛下以藩邸旧恩至此太宗曰非也卿甞面折贾琰赏卿之直耳聀源】和而不同【周益国文忠公必大除参知政事上曰近见卿遇事殊不依违执政之于宰相事任非逺自当丨丨丨丨公曰韩琦欧阳修殿上日有所争退则懽然无间最为可法言行録】急于进用【苏易简晚年丨丨丨丨因召见颇攻中书之短遂参大政倦游録】前陈利害【王文忠公尧臣字伯庸在政事堂议论有所不同必反复切剧至于是而后止不为独见在上丨所丨丨丨甚多言行録】前辩是非【唐质肃公介拜参知政事典同列论政事未甞阿屈虽在帝丨必究功丨析要丨丨之归帝以是益敬信之而天下翕然想望其风采一日语诸子曰吾备位政府知无不言桃李固未甞为汝等栽培而荆棘则甚多矣言行録】论及朋党【庆歴四年上与执政丨丨丨丨事参政范仲淹对曰自古以来邪正在朝未甞不各为党不可禁也在圣鉴辨之耳诚使君子相朋为善其于国家何害涑水记闻】令荐人材【赵忠简公暴在洪二年召还除参知政事上丨鼎丨丨丨公即以朱震范同吕祉陈槖吕本中林李仲董棻上之言行録】中书总目【欧阳文忠公修字永叔公在政府凡兵民官吏财利之要丨丨所当知者集为丨丨遇事不复求之有司公与韩公同心辅政每议事心所未可必力争韩公亦开懐不疑故嘉祐之政世多以为得言行録】天章条事【范文正公仲淹字希文为参知政事每进见上必以太平责之既而再赐手诏趣使条天下事又开丨丨阁召见赐坐授以纸笔使疏于前公退而丨列所宜先者十数丨上之言行録又宋元宪公庠帝召二府天章阁观书上出诏目问天下利病事公时参知政事独进曰臣等愿至中书条上既退草数千言奏之后皆施用同上】同议都堂【开宝六年六月诏参政薛居正吕余庆于都堂与宰相赵普同议公事会要】兼权宻院【赵忠简公字元镇宰执奏事上诏孟庾沈与求并丨丨枢丨丨赵鼎曰仁宗陜西用兵宰臣兼枢宻今臣既兼而参与亦令兼权则事归一体无前人所谓宻院调兵而三省不知三省财竭而宻院用兵不止者矣言行録】通知省事【近诏复置参知政事二贠丨丨三丨政丨聀源】通书省检【绍兴四年六月臣僚言仁宗皇帝康定初陜西用兵知枢宻院晏殊言近诏邉事宰臣参议而参知政事独不与闻乞自今并许同议仍令书检帝曰议政之臣所当同国休戚诏皆从之望检会康定故事应宻院邉事之大者诏参知政事同议仍书检诏依见行条例仍自今三省官通书检中兴会要】面议政事【赵清献公抃字阅道参知政事感激思奋丨丨丨丨有不尽者辄宻啓闻上手诏嘉之公与富弼曽公亮唐介同心辅政率以公议为主言行録】同议邉事【见前通书省检注】真宰相才【冦莱忠愍公凖召为参知政事甞奏事切直太宗怒起辄攀帝衣复坐事决乃退太宗曰此丨丨丨丨也太宗实録】真台辅器【赵公普为相吕端为参政甞语人曰吾观吕公奏事得嘉赏未甞喜遇抑挫未甞惧亦不形于色丨丨丨之丨也】太平宰辅【王文正参预朝政一日便殿论邉事退文正叹曰何日邉徼警使吾辈得为丨丨丨丨李文靖公不答至中书召文正语之唯圣人能内外无患自非圣人外寜必有内忧譬人有疾常在目前则知忧而治之言行録】清优学士【孙梦得为参知政事曰俸禄差厚尔与学士亦不甚相远但丨】【丨不如丨丨而劳责过之东斋记事】日食修德【景祐四年司天上言明年正旦日食请移闰月以避之上以问大臣参知政事程琳曰丨者众阳之长人君之象今有所食盖陛下干刚之道忽有所亏而致惟丨丨可以免之上曰卿言极是长编】边彻警【见前太平宰辅注】自节度除【丁谓自保信军节度使知江宁召为参知政事以当降麻盛文肃为学士以为参知政事合用舎人草制遂以制除丁甚街之倦逰録】与相职均【张方平除参政制曰参议大政虽下丞相一等至于坐断庙堂之论上则斡元元以调四时下则鬯至仁以泽万类近则羣元仰首以承德逺则殊俗交臂以待命盖丨宰丨之丨业丨丁未録】一贠押麻【凡鎻院文臣职事官承务郎厘务官通直郎以上明日赴文德殿听麻宰相枢宻皆不徃惟轮参政丨丨丨丨麻卷自内出閤门啓御封两吏对展宣賛舎人南面搢笏义手擿首尾词及阶官以授参政参政付中书吏百官不拜而退若太诏令及册后之类则宰执文武百僚俱入淳熈玉堂杂记】轮日知印【至道元年诏自今参知政事宜与宰相丨丨丨丨押正衙某位塼先异位宜合为一商议军国政事并得升都堂闰七月冲改会要】乗传赴阙【淳化四年知大名府赵昌言丨丨丨丨拜给事中参知政事即日赴中书视事长编】转官加阶【王冀公以参知政事判大名府召还加邑封契丹方讲好真宗欲重其事冀公入谢特命以衣带鞍马赐之自后二府丨丨丨丨勲封邑入谢皆有对赐分纪】狄喜得人【薛简肃公奎拜参知政事公甞使契丹议论服其坐中及闻公用皆喜曰是得人矣六一文】行且相卿【契丹谋入冦毕文简公士安首防五事帝多纳用中书阙相乃进公参知政事帝曰未也丨丨丨丨言行録】便殿独召【吕端谥正惠拜参知政事多独召丨丨语必移晷时吕防正为相会曲宴后苑上作钓鱼诗断章云欲饵金钩深未逹磻溪湏问钓鱼人意以属端后数日罢防正而相端事略】贝州请行【庆歴中丨丨兵士王则反明镐师久无功参知政事文彦博丨丨上欣然委之凯旋除平章事及见上劳之曰卿朕之裴度也聀源】召母赐坐【贾黄中两受诏知贡举多东防寒俊号为无私又掌吏部选事品藻精当上益知其才拜给事中参知政事丨见其丨王氏丨丨与语曰教子如此真所谓今之孟母也因赋诗以美之赐予甚厚事略】加父优恩【参知政事父见其进拜者卢朱崖呉正肃与尚书张公安道枢副陈尧叟张文孝旻文肃田登用而朝廷多优加其父恩命焉春明退朝録】辅赞圣德【施大资防字圣与自除签书未一日即参大政緫军国之务者十余载所建明为多尤以输忠纳谏丨丨丨丨为心言行録】东防寒俊【见前母命赐坐注】曰此常选【丁谓作参政或率杨文公贺之公丨丨丨丨耳何足道哉东斋笔记】坐退思岩【鲁宗道为执政营一小室畵山水朝退独丨谓之丨丨丨虽妻亦不许入国老闲防】贰秩台衡【杨亿代谢表】陪议宰涂【顷丨丨于丨丨王珪赐曽公亮批荅】擢参相府【杨亿代谢表】陪贰宰司【赐曽公亮批答参闻政道丨丨丨丨胡文恭集】入陪宰政【先君宣宪丨丨丨丨宋敏求唐大诏令序】擢陪宰席【张方平制曰丨丨丨丨丁未制】俾预訏谟【黄枢万务丨丨丨丨杨亿代谢表】俾参政论【丨丨丨丨允叶羣心温公赐韩绛诏】上曽参政书【某闻古之君子立而相天下必固其材力之所宜形势之所安而役使之故人得尽其材而乐出乎其时今也某材不足以任剧而又多病不敢自蔽而数以闻执事矣而阁下必欲使之察一道之吏而寄之以刑狱之事非所谓因其材力之所宜也某亲老矣有上气之疾日久比年加之风势不可以去左右阁下必欲使之奔走跋渉不常乎亲之侧非所谓因其形势之所安也伏惟阁下由君子之道以相天下故某得布其私焉论者或以为事君使之左则左使之右则右害有至于死而不敢避劳有至于病而不敢辞者人臣之义也某窃以为不然上之使人也既因其材力之所宜形势之所安则使之左而左使之右而右可也上之使人也不因其材力之所宜形势之所安上将无以报吾君下将无以慰吾亲然且左右惟所使则是无义无命而苟悦之为可也害有至于死而不敢避者义无所避之也劳有至于病而不敢辞者义无所辞之也今天下之吏其材可以备一道之使而无不可为之势其志又欲得此以有为者盖不可胜数则某之事非所谓不可辞之地而不可避之时也论者又以为人臣之事其君与人子之事其亲其势不可得而兼也其材不可以任事而势不可以去亲之左右则致为臣而养可也某又窃以为不然古之民也有常产矣然而事亲者犹将轻其志重其禄所以为养今也仕则有常禄而居则无常产而特将轻去其所以为养非所谓为人子事亲之义也且某之材固不足以任吏事矣然尚有可任者在吾君与吾相处之而已尔固不可以去亲之左右矣然任岂有不使于养者乎在吾君与吾相处之而已尔然以某之贱未甞得比于门墙之侧而慨然以鄙朴之辞自通于阁下之前欲得其所求自常人观之宜其终龃龉而无所合也自君子观之由君子之道以相天下则宜不为远近易虑而不以亲踈改施如天之无不焘而施之各以其命之所宜如地之无不载而生之各以其性之所有彼常人之心区区好伎而自私不恕己以及物者岂足以量之邪伏惟阁下垂听而念焉使天下士无复思古之君子而乐出乎阁下之时而又使常人之观阁下者不能量也岂非君子之所愿而乐者乎昌黩威尊不任惶恐之至临溪先生文集】与郑参政劄【熹山野伉拙处世不谐然自少日即防当世一二钜公教诲期许待以国士属常厉志不敢少贬以辱其门亦庶几得因济会少有亳髪以自效于当世不意莫年此志不遂而又适遭时论大变威福下移忠贤奔波海内震骇病中闻之愤闷鬰结覔死无路亟欲草防自通几或开悟而子弟诸生交诣更谏以为如此适增国家之累而无益纷拏累日疾势遂侵此乃穷命使然是亦无足言者今若得以因病辞官并脱无名之职则与世长辞含笑入地无所恨矣伏惟参政矜僯有素切望乘此机会曲赐保全万一更有纒挠不遂所懐则熹素心尚在本未能平一旦遇事感独不能自己更以垂死之年自贻杀窜之祸亦非参政之所欲也抑时事如此有识寒心而参政从容其间未肯身任其责此亦中外所深疑者而熹犹窃恐髙明之有待而发也不知其果然耶其不然耶如其果然则安危之机相去日逺亦不可以少缓矣垂絶之言无复伦次唯此一念炳然如丹伏惟明公念之晦庵文集】






　　古今合璧事类备要后集卷十五
<子部,类书类,古今合璧事类备要>
　　钦定四库全书
　　古今合璧事类备要后集卷十六
　　宋　谢维新　撰
　　执政门
　　枢宻院　【枢使　副使　使相　知院同知　签书　同签】
　　歴代防革【唐代宗永泰中置内枢宻使冯鉴续事始以宦官为之初不置司局但有屋三楹贮文书而已其职掌惟承受表奏于内中进呈若人主有所处分则宣付中书门下施行而已吕原明家塾廉　永泰中宦官董廷秀参掌枢宻事元和中刘光埼梁守谦为枢宻使长庆中王守澄知枢宻事旧左右军容多入为枢宻亦无视事之防后僖昭时杨复恭西门季欲夺宰相权乃于堂状后帖黄指挥公事此其始也续通典后梁革唐世宦官之弊开平元年改枢宻院为崇政院命敬翔为使始更用士人五代会要分纪其备顾问参谋议于中则有之未始专行事于外也五代史唐庄宗同光元年复以崇政院为枢宻院命宰臣郭崇韬兼使又置院使一人然权侔宰相矣五代会要晋天福中以桑维翰知枢宻院事四年废枢密院以刘处谦兼枢宻奏议多不称防及处谦丁内忧遂废其院开运元年复置以宰臣桑维翰兼使周显德六年范质王漙并参知枢宻院事五代会要本朝枢宻院与中书对持文武二柄号为二府建隆元年以宰相魏仁浦吴延祚为枢宻使赵普为副使周末阙副使至是始置太平兴国四年以石熈载为枢宻直学士以签书院事签书之名始此大中祥符五年以知枢宻院王钦若陈尧叟同中书门下平章事充枢宻使儒臣为使兼使相自此始淳化三年以张逊知院事温仲舒冦准同知院事同知院之名始此治平中以郭逵同签书院事同签书之名始此旧制枢宻院有使则置副使有知院则置同知会要如置知院则当为副使者皆改同知若置使则同知复改为副使庆歴二年西方用兵富弼言邉事系国安危不当专委枢宻宜使宰相兼领于是以宰相吕夷简判院事或言判名太重改夷简兼枢宻使熈宁元年文彦博吕公弼为使韩绛邵亢为副使时陈升之三至枢府神宗欲稍异其礼乃以为知院于是知院与使副并置矣元丰改官制议者欲废宻院归兵部神宗曰祖宗不以兵柄归有司故专命官统之互相维制不从然以枢宻聨职辅弼非出使之名乃定置知院同知院二人余悉置职事亦多所厘正细务分六曹专以边机军政为职而丹契国信民兵牧马犹緫领焉续会要中兴初有知院同知书签枢同签枢不置枢宻使副使中兴会要建炎四年以宰相范宗尹兼知枢宻院自庆歴后宰相不兼枢宻者八十年复兼自此始绍兴初宰相张浚兼使赵鼎秦桧亦以左右仆射兼自此魏公既荐秦相未欲其共已并又以故相不可除宅官乃先白髙宗降防以本兵之地事权宜重特除枢宻使朝野杂记后秦桧首复除枢使王敏节副之既而张刘二将并除枢宻使岳飞副之合典故矣近歳张浚汪澈虞允文王炎王淮周必大王蔺赵汝愚继除枢使其副止称同知盖相承之误同上】
　　事类天枢【春秋运斗枢北斗第一丨丨第二璇第三玑后汉纪】西枢【熈宁三年诏曰国朝以丨丨内辅翊赞本兵任为重矣会要】枢省【曾公亮除枢宻院诏曰宜冠聮于丨丨王歧公集】温省【王畴除枢宻封妻制曰朕用禁林之老典丨丨之务甫参寿于帷幄承班秩于室家胡文恭行】中枢【文彦博除枢宻制曰仍冠丨丨温公集】上枢【擢从外闗入赞丨丨王歧公回蔡枢宻书】用宣头子【郭崇韬安重诲为枢宻使始分领政事不由中书直行下者谓之宣如中书之勑小事则发头子拟掌帖也至今枢宻院丨丨及丨丨吕源明家塾广记】掌机政令【枢宻院丨天子之丨务及天下邉境军马之丨丨会要】文武参用【自五代以枢宻院丨丨丨丨祥符七年王嗣宗曹利用并为检校太保充副使同上】朝廷大体【施大资防与枢宻周公呈本院事上曰适来一二事卿等各陈所见甚闗丨丨丨丨公复奏曰臣防陛下权用日愧素餐叠防圣训敢不竭股肱之力言行録】三省同议【神宗改官制大事丨丨共宻院丨丨进呈画防称三省枢宻院同奉圣防三省官皆同签付枢宻院行之小事独取有行讫闗三省每朝三省枢宻院先同对枢宻退待于殿庐三省始留进呈三一事退枢宻院再上进呈独取防遂为定制吕源明家塾记】三省聚议【常事宻院自行至涉邉则丨丨丨丨谓之开南防同上】在中书西【国初循唐制即中书之北置枢宻院元丰改制遂变于中书西置续会要】如中书勑【见前用宣头子注】西府争事【韩魏公曰庆歴中兴希文彦国同在丨丨上前丨议论各别下殿各不失和气如未甞争也当时相善三人正如推车子其心一主于车可行而已不为己也魏公别録】二府持柄【国朝枢宻院与中书对持文武二柄号为二府会要】枢要之司【欧阳文公集】宻勿之司【杨文公集】神兵会府【天极环枢丨丨丨丨王歧公除文彦传制】神务枋府【北枢之躔筦于丨丨二丨之丨倚以老成赐张耆诏】枢谟靖宻【丨丨丨丨王禹偁行王曾制】神机听解【丨丨丨丨之剧王禹偁集】老泉上韩枢宻【太尉执事洵著书无他长及言兵事论古今形势至自比贾谊所献权书虽古人已徃成败之迹茍深晓其义施之于今无所不可昨因请见求进末议太尉许诺谨撰其説言语朴直非有惊世絶俗之谈甚髙难行之论太尉取其大纲而无责其悉盖古者非用兵决胜之为难而养兵不用之可畏今夫水激之山放之海决之为沟塍壅之为沼沚是天下之人能之委江河注淮泗滙为洪波潴为太湖万世之不溢者自禹之后未之见也夫兵者聚天下不义之徒挍之以不仁之器而教之以杀人之事夫惟天下之未安盗贼之未殄然后有以施其不义之心用其不仁之器而试其杀人之事当是之时勇者无余力智者无余谋巧者无余技故其不义之心变而为忠不仁之器加之于不仁而杀人之事施之于当杀及夫天下既平盗贼既殄不义之徒聚而不散勇者有余力则思以为乱智者有余谋则思以为奸巧者有余伎则思以为诈于是天下之患杂然出矣盖虎豹终日而不杀则跳踉大呌以发其怒蝮蝎终日而不螫则噬囓草木以致其毒其理固然无足恠者昔者刘项奋臂于草莽之间秦楚无頼子弟千百为辈争起而应者不可胜数转闘五六年天下厌兵项借死而髙祖亦已老矣方是时分王诸将改定律令与天下休息而韩信黥布之徒相继而起者七国髙祖死于介冑之间而莫能止也连延及于吕氏之祸讫孝文而后定是何起之易而收之难也刘项之势初若决河顺流而下诚有可喜及其崩溃四出放乎数百里之间拱手而莫能救也呜呼不有圣人何以善其后哉我太祖太宗躬环甲胄防涉险阻以斩刈四方之蓬蒿用兵数十年谋臣猛将满天下一旦卷甲而休之传四世而天下无变此何术也荆楚九江之地不分于诸将而韩信黥布之徒无以啓其心也虽然天下无变而兵久不用则其不义之心蓄而无所发饱食优游求逞于良民观其平居无事出怨言以邀其上一旦有急是非人得千金不可使也徃年诏天下缮完城地西川之事洵实亲见凡郡县之富民举而籍其名得钱数百万以为酒食餽饷之费柝声未絶城輙随坏如此者数年而后定卒事官吏相贺卒徒相矜吉战胜凯旋而待赏者比来京师逰阡陌间其书往偶语无所讳忌闻之士人方春时尤不忍闻盖时五六月矣会京师忧大水锄犂畚筑列于两河之壖县官日费千万传呼劳问之声不絶者数十里犹且睊睊狼頋莫肯效用且夫内之如京师之所闻外之如西川之所亲见天下之势今如何也御将者天子之事也御兵者将之职也天子者养尊而处优植思而取名与天下为喜乐者也故其道不可以御兵人臣执法而不求情尽心而不求名出死力以捍社稷使天下之心系于一人而已不与焉故御兵者人臣之事不可以累天子也今之所患大臣好名而惧谤好名则多植私恩惧谤则执法不坚是以天下之兵豪纵至此而莫之或制也项者狄公在枢府号为寛厚爱人狎昵士卒得其权心而太尉适承其厚彼狄公者知御外之术而不知治内之道此边将材也古者兵在外爱将军而忘天子在内爱天子而忘将军爱将军所以战爱天子所以守狄公以其御外之心而施诸其内太尉不反其道而何以为治或者以为兵久骄不治一旦绳以法恐因以生乱昔者郭子仪云河南李光弼实代之将至之日张用济斩于辕门三军股慓夫以临淮之悍而代汾阳之长者三军之士竦然如赤子之脱慈母之懐而立乎严师之侧何乱之敢生且夫天子者天下之父母也将相者天下之师也师虽严赤子不敢以怨其父母将相虽厉天下不敢以咎其君其势然也天子者可以生人可以杀人故天下望其生及其杀之也天下曰是天子杀之故天子不可以多杀人人臣奉天子之法虽多杀天下无以归怨此先王所以威怀天下之术也伏惟太尉思天下所以长久之道而无务一时之名尽至公之心而无恤三军之多言夫天子惟深仁以结其心太尉厉武威以振其堕彼其思天子之深仁则□而不至于怨思太尉之威武则爱而不至于骄君臣之体顺而畏爱之道立非太尉吾谁望耶老苏文】晦庵上黄枢宻【窃闻狄酋陨命种人遁走淮北遗民悉降我师此盖天命眷頋宗庙社稷之灵肃清中原以全畀付莫大之庆海内同之然熹之愚虑独不胜私忧过计敢以布于下执事盖自戊午讲和以至于今二十余年朝政不纲兵备弛废国势衰弱内外空虗近歳以来天啓圣心稍加振理时复渐有条绪然宿弊已深非得同心同徳之臣素为海内所属望者为之辅佐进贤退奸修滞补弊要之以尽而持之已久使其势翕然而大变则未可以有为也前日不量事势亟下亲征之诏则既失之易矣然理宜言顺庻几有成事同发机有进无退而旷日引日不闻进发之期任国政者不闻有冦忠愍之谋典宿衞者不闻有髙武烈之请使诸将惰心六军解体狄骑横突深入两淮兵少而敌益强事急而粮已匮于是解严未及两月而募兵科借之祸已及民矣向非天佑皇家降罚于彼则胜负之决盖未可知今日之事其不可谓诸公谋于庙堂之效羣帅攻城野战之功亦已明矣愚谓君臣相戒兢慎祗肃改图柄任益修政理以答扬上天眷頋之命不宜坐虞邻国之难以幸为利而遽自以为安也抑今中原之地幅贠万里狄人奔走震骇之余力未能争朝廷坐视而不取非以计取之则功绪广而劳费多此正安危得失之机差之毫厘缪以千里不可以不审也熹切以为必能因其人以守因其粮以食使东南之力不困然后根本固而不揺必有以大慰其来苏之望而深结其同济之心使西北之情益坚然后藩篱宻而可恃必使狄人他日痛定力全之后不能复窥吾卢龙之塞然后朝谒陵庙还反旧京之事乃可言也不然今日朝廷之上侍从之列谁为能办此者独旧人之贤起而未用者一二公使之出则重于今日视师之人授之政则贤于今日秉钧之士独恐朝廷终不聼用则无如之何耳失今不早为计北人士马精强固未有损今兹所失独完顔亮一夫耳万一旬月之间复悉其众挟其防君之耻以来修怨于我不知朝廷之议复以何计御之敛民则民憔悴而不堪募兵则兵脆弱而无用将据中原而与之争则形势未习将弃中原而守淮泗则恢复无期不知议者何以处此茍处之未审而曰姑又以待天幸之来则非愚之所敢知者是以私忧过计夙夜拳拳而不能已也頋衰病之余气短辞拙不能言利害之实然其大势不逺是矣阁下以道学履践致身庙堂在诸公间最有人望故熹敢以此言进触冒威尊皇恐无地狂妄之罪惟左右者裁之朱文公集】
　　枢宻使
　　事类机任【安重诲为枢宻使在位六年以佐命功臣处丨宻之丨事无大小皆所参决孔白帖】密地【后唐张居翰为枢宻使云云时居翰在丨丨五代史】位极人臣【庄宗朝郭崇韬为枢宻使崇韬既丨丨丨丨权兼内外谋猷献纳必尽忠规士族朝论颐亦收奬人物内外翕然称之同上】权侔宰相【梁之粜政使乃唐枢宻之职盖出纳之任也至梁始用士人其备頋问参谋议于中则有之未始专行事于外也至崇韬重诲为之始复唐枢密之名然丨丨丨丨矣后世因之遂分为二文事任宰相武事任枢宻安重诲传】百度寖理【晋复置枢宻院以桑维翰为使事无巨细一以委之数月之间丨丨丨丨五代史】诸军禀畏【周太祖之将镇邺也苏逢吉请落枢宻使曰枢宻之任方镇带之非便使洪肇曰兼带枢宻所冀丨丨丨丨逢吉曰此国家之事也且以内制外则顺以外制内岂得便耶事虽不从物议多之同上】号为二府【枢宻使国朝首命赵韩王普焉号称二府礼过无间每朝奏事共中书先后上所言两不相知祖宗亦頼此以闻异同用分宰相之权会要】典掌万机【太平兴国八年王显充枢宻使上召谓曰卿代非儒门必寡学问今在朕左右丨丨丨丨固无暇博览羣书命左右取军戒三篇赐之曰读此则可免面墙矣同上】公朝宣麻【旧例枢宻使未带使相省不宣麻至周太祖初潜歴试是任乃宣制于丨丨今之丨丨自周太祖始续翰林志】东院行印【后唐枢宻使凡东西院二员国朝亦丨丨西院但丨东院丨会要】图籍周知【曾鲁国宣靖公公亮字明仲拜枢宻使公在政府修纪纲除事数裁损冗兵又更制丨丨以丨丨四方兵数登耗三路屯戍众寡地里逺近言行録】号令明审【王丈定公淮拜枢宻使公在右府忧边思职动中机会江西頼文政郴冦陈侗李接之变淮隂刼冦等公应酬羽书丨丨赏罚丨丨平当上亦称其毫厘不差枢宻钱良臣语公曰近郭甞云防宣谕王枢使在西府数年不曾错一事楼攻媿集】汰兵为民【厐颍公借为枢宻使以近世养兵之弊多而国用困竭于是大加简阅拣放为民者六万余人灭其衣粮之半者二万余人边储由是稍苏焉言行録】论事合意【曹武惠王彬帝前宻丨天下丨无不丨上丨而公堂会议如不能言太祖益所器重在宥宻常公服危坐如对君父接小吏亦以礼未甞以名呼归私第唯闭阁宴居不妄对賔客五鼔方罢已待漏于禁门矣虽霜雪不易其操如此者几八年同上】卿殚忠劳【周文忠公必大除枢宻使上曰丨在西府备丨丨丨若有边事宣抚使惟卿可他人不能也言行録】卿宜一心【韩世忠除枢宻使上谓世忠曰朕付卿等以枢府本兵之权甚大丨丨合为丨丨勿分彼此则兵力全而莫之能御頋如兀术者又何足扫除乎同上】争事无愠【庆歴三年杜衍为枢宻使范仲淹出衍门下时为参知政事数丨丨上前衍丨丨色而仲淹益敬服之东都事略】礼遇无间【见前号为二府注】赐文行字【夏竦为平章事台谏交言其非改枢宻使上亲乗险二字赐之又丨丨丨忠信四丨以勉之】赐军戒篇【见前典掌万机注】使谓得人【王德用武臣也仁宗朝再入枢府为使是时富弼偕契丹丨来德用伴射使者曰天子以公典枢宻而用富公为相可丨丨丨矣长编】下望为相【田况拜枢宻使天丨颙颙丨丨宰丨以致太平言行録】太保充使【建隆三年以枢宻副使兵部侍郎赵普为检校丨丨丨枢宻丨不带正官自普始也】待中充使【至道三年以镇海军节度使曹彬兼丨丨丨枢宻丨同上】文资充使【太平兴国六年以枢宻副使石熈载为戸部尚书充枢宻使以丨丨正官丨丨自此始也】儒臣兼相【大中祥符五年以知枢宻院王钦若陈尧叟同中书门下平章事充枢宻使丨丨为枢宻丨使丨使丨自此使也】带节自始【开宝九年以曹彬为枢宻使领忠武军节度使枢使丨丨度使此丨也】草词为例【皇祐五年制以枢宻使髙若讷为尚书左丞观文殿学士兼翰林侍读学士同羣牧制置使故事罢枢宻使当学士院降麻及若讷罢但令舎人丨丨遂以丨丨】元丰制罢【丨丨官丨行丨使副并同上】绍兴诏制【丨丨七年丨宥宻本兵之地事权宜重可依故事丨枢宻使副使中兴会要】班序依相【绍兴七年置枢宻使闰月诏宰臣兼使同月诏枢使立丨丨并丨宰丨例同上】恩数依相【乾道五年以虞允文为枢宻使立班丨丨并丨宰臣孝宗会要】不带检校【文臣为枢宻使皆带检校太尉太傅兼本官乾道元年钱文僖以兵部尚书为枢宻使丨丨丨丨官有司之失也春明退朝録】入罢节钺【三年八月以镇海军节度使曹彬兼侍中充枢宻使彬自节镇丨丨旄钺咸平二年王显自横海节度召入充使亦罢丨丨会要】緫领星枢【自賛襄于衮聀宜丨丨于丨丨王元之行王随制】冠聮枢省【赐曾公亮诏宜丨丨于丨丨王元之集】位冠中枢【文彦博除枢使制乃丨丨于丨丨温公集】位登枢宥【赐孙固诏丨丨丨丨之冠苏魏公集】
　　枢宻副使
　　事类持法守正【王文忠公尧臣为枢宻副使丨丨丨丨以身任天下事凡滥恩幸请随其事其事可损损之可絶絶之至其大者皆着为定令在位六年废聀修举皆有条理言行録】止幸去弊【富弼除枢副仁宗责成于公开天章阁给笔札使书其所欲为遣中使二人更督之公主比事悉条上之又自上河北守边十三策大畧以进贤退不肖丨侥丨丨宿丨为本欲渐易诸路监司之不才者使澄汰所部吏于是小人始不悦矣同上】论差役害【熈寜中韩绛迁枢宻副使神宗问天下遗利公对求遗利莫若尽地力退具疏以谓害农之莫甚于差役请委侍从台谏集议同上】补边防阙【欧阳公修为枢宻副使公在兵府与曾鲁公取天下兵数及三路屯戍多少地里逺近更为图籍凡边防久阙屯戍者必加搜补长编】琦必尽言【韩琦为枢宻副使两府合班奏事丨丨丨丨虽属中书琦亦对上陈其实同列尤不悦上独识之曰韩琦性直同上】弼上大略【见前止幸去弊注】有宰辅材【谏官欧阳修余靖蔡襄咸言枢宻副使范仲淹丨丨丨丨不宜局在兵庭上从其请以仲淹为参知政事同上】有公辅器【韩琦初罢相上问谁可以为执政者公力荐韩绛忠直丨丨丨之丨上遂用为枢宻副使既而有排毁绛者上曰韩琦之去惟荐此人朕岂可违言行録】以转运擢【沈义伦为随军转运使入成都独居僧寺蔬食伪蜀有以珍宝为献者皆却之东归才图书数卷上问其清亷擢为枢宻副使长编】辩转运诛【李继隆与转运使卢之翰有隙遂奏转运乏军兴太宗怒召中使付三函令取之翰及某人首丞相吕端不敢言枢宻副使钱若水争之请先验有状然后行法上大怒拂衣起入禁中二府皆罢若水独留廷中上既食久之使人侦视廷中有何人报云有细痩而长者尚立焉上出诘之曰朕所以擢任以尔为贤尔乃不材如是耶尚留此安俟对曰陛下不知臣无状使得待罪二府臣当不避死亡以报厚恩李继隆外戚贵重莫比今陛下据其一幅奏书诛三转运使虽有罪天下何由知之鞫验事状明白加诛何晚马上意解乃召吕端等奏请如若水议先令责状三人皆黜为行军副使言行録】宣徽使兼【建隆三年以丨丨北院使李处耘为南北丨丨枢宻副使会要】检校官充【自五代以来凡枢宻院官皆文武参用大中祥符七年以王嗣宗曹利用并为丨丨太保充枢宻副使亦不带正官同上】士民相庆【吕正献公公着拜枢宻副使初自河阳入朝都人环观相谓曰此公还朝百姓之幸也至是丨丨丨丨既受命出殿门武夫衞卒皆欢抃咨叹言行録】衞卒欢抃【见上注】
　　宰相兼枢使
　　事类带印自始【枢宻使丨相丨为枢相丨后唐丨国朝会要】兼相自始【大中祥符五年以王钦若陈尧叟检校太傅同中书门下平章事充枢宻使充枢宻使丨使丨丨王钦若丨同上】国初始兼【丨丨魏仁浦以宰相兼枢宻使后罢会要】庆歴复改【丨丨二年二边用兵富文忠公言迟事系国安危国初范质王溥以宰相兼参知枢宻事今兵兴宜令宰相兼领仁宗然之令中书同议枢宻院事吕许公时为首相以内降纳上前曰恐枢宻院谓臣夺权时谏官亦论宰相宜知兵事遂降制以宰相兼枢宻或曰二府体均判字太重于是复改为枢宻使挥尘録】建炎末兼【丨丨四年以宰相范宗尹兼知枢宻院罢御营以其事归宜得魁竒英伟之人以居其任同上】典佐邦治【枢使知院典机务掌兵政出纳宻命以佐邦冶绩会要】掌佐天子【知院掌佐天子统兵政而同知为之贰同上】
　　同知
　　事类范王并参【周显德六年命司徒平章范质礼部尚书王溥丨丨知枢宻院五代史】温防始名【国初阙淳化二年王显出镇张士逊知枢宻院事始以丨仲舒丨凖同知院同知之名自此始也会要】元丰独存【丨丨官制行废使副存同知职源】绍兴并除【丨丨中髙宗以掌兵之地事权宜重依祖宗故事置枢宻使而知院同知院亦仍旧由是丨丨朝野杂记】专主谋议【向文简公敏中同知枢宻院明辨有才略处事敏速枢宻之任丨丨丨丨时西北用兵至于二边道路斥走集之所莫不周知事畧】可托腹心【吕公着复同知枢宻院事神宗手诏曰頋在廷之人有丨以丨中外丨丨之寄均皇家休戚之重无逾卿者可亟起视事同上】收自阃外【吕公着传拜同知枢宻院事公着谢因奏曰臣老于阃外防陛下收之桑榆唯知拳拳纳忠以报恩遇同上】起自贠外【向敏中自贠外郎为谏议知枢宻院止百余日归田録】衡称人材【命端明殿学士吕公着同知枢宻院事公着好士出于天性士大夫有以人物为意者必问其所知所闻参覈以待上求上甞谓辅臣曰公着之于人材其言不欺如权衡之于称物焉通略】笔识诸将【刘忠肃公珙字共父乾道三年擢同知枢宻院公以本兵柄于诸将之能否不可以不周知乃自诸管军统制官下至禆佐日召三数人与语得其村用所宜辄笔识之以待选用晦庵文集】宗室除用【赵丞相汝愚始除同知院力辞引高宗圣训丨丨用至侍从即止之语夀皇石学士荅辞谕以绍兴圣训用折秦桧阴谋盖有为而言也实録枢宻院机连房自庆歴中宰相不兼枢宻者八十余年其复兼自此始绍兴七年令宰臣张浚兼枢宻使赵彜秦桧亦以左右仆射兼中兴会要】绍兴中罢【丨丨二十五年桧薨明年诏曰比縁军兴令宰相兼枢宻使典掌机务今边事已定可依祖宗故事更不兼领同上】同中书议【庆歴二年上曰枢密非古官未欲遽改止令中书同议宻院事长编】同平章事【仁宗亲政拜晏殊枢宻使加丨丨丨丨自殊复召用而赵元昊反师出陜西天下弊于兵殊数建利害请罢监军兼以阵图示诸将使得应敌为攻守及制财用为出入之要皆有法仁宗悉施行之事略】
　　诗集长兵政【惟仲淹弼一防一契天实赉予予其敢忽曰衍汝来汝予黄髪汝丨枢府丨丨无蹶石介庆歴圣德诗】属大事【予早识琦琦有竒骨可丨丨丨重厚如勃同上】
　　知枢宻院
　　事类天福始名【晋丨丨初桑维翰以翰林学士尚书礼部侍郎知枢宻院事知院之名始此分纪】淳化始置【国初不置淳化二年枢使王显出镇始以张逊知枢宻院事续会要】元丰间罢【丨丨官制行废枢宻使副会要】政和末重【丨丨丨邓莘公官至少保犹止为知院焉同上】并正二品【知枢宻院同知院丨丨丨丨知院掌佐天子执兵政而同知院为之副凡边防军务常与三首分班禀奏事干体要则宰相执政官合奏神宗正始聀官志】分班三省【见上注】周知世务【李谘字仲询谥宪成为知枢宻院事谘性明逹丨丨丨丨处剧若闲暇在枢府抑侥幸号为称职东都事略】专掌兵籍【李纲除知枢宻院奏云祖宗之法枢宻院事掌兵籍虎符三衙管军诸路帅臣主兵梱各有分守所以维持军政万世不易之】【法也传信録又李纲以右丞被命枢筦奏云伏防圣恩除知枢宻院事以被命鸿枢专统兵机】士夫相贺【庆歴初元昊纳欵遂召韩琦范仲淹为枢宻副使天下闻之丨丨皆酌酒丨丨曰上用韩琦范仲淹非惟社稷乃天下生民之幸长编】问为治要【张忠定公焘字子公孝宗受襌召除同知枢宻院事丨丨丨之丨公言内治乃可外攘愿诏百执事赴都省给札条具上大喜于是士大夫欲言不能自逹者纎悉闻矣言行録】修时政记【枢宻院时政记编修官刚润同知院事修孝宗会要】叶宣机政【肠程戡诏丨丨丨丨六一文集】预议枢衡【赐同知枢宻院赵瞻批荅丨丨丨丨苏魏公集】就翊洪枢【元祐中赵瞻拜同知院事制赞一人之休必资耆德握万兵之本爰赖旧臣盖知其要者可以应务而不穷久于事者可以临机而无惑云云宜烦故老丨丨丨丨会要】自聨机宻【赐赵瞻批荅丨丨丨丨屡告谋猷魏公集】
　　签书
　　事类无正贠【签书丨丨丨为使之贰续会要】不次用【王岩叟元祐六年拜签书枢宻院事曲谢延和太皇太后谕曰知君材望故丨丨进丨公逊谢而退曰愿陛下用人之际更加审察邪正难辨辨之少差治乱所系正人在朝则朝廷安邪人一进则朝廷便有不安之象二圣深然之言行録】名自此始【太平兴国四年石熈载元懿公以枢宻直学士签书院事签书之丨丨丨丨也聀源】兼自此始【景德三年韩崇训检校太傅马知节为检校太保并签书枢宻院事天禧四年以华州观察使曹玮为宣徽北院使镇国军留后签书枢宻院事签书丨藩镇丨丨丨也会要】复置签书【元复官制行使副签书悉罢元祐初丨丨丨丨枢宻院事神宗正史聀官志】初带宻直【丨除皆丨丨丨及罢政乃拜端明殿学士王彦霁刘仲冯靖康初李囬首拜延康殿学士签书延康今为端明自是遂为故事朝野杂记】备边事【冯极签书枢宻院真宗丨以边事极以谓丨丨之要当湏扼禖喉据险隘以制敌之冲若于保州威虏间依徐河以布陈睘粮其势足以决胜事略】建中兴议【权邦彦字朝美绍兴间公在枢筦知无不言言无不尽谓宜乗机者三又丨丨丨之丨言行録】以宻学充【太平兴国四年石元懿始以枢宻直学士签书院事春明退朝録】以检校为【景徳三年马正惠丨丨丨太传韩公崇训以检校太保并签书枢宻院事又王徳用字元辅累任拜检校太保签书枢宻院事会要】谏议签书【太平兴国八年张齐贤王沔并以右丨丨大夫丨丨枢宻院事同上】宣徽签书【端拱元年以内客省使杨守一为丨丨北院使丨丨蜜院事同上】
　　同签
　　事类治平始有【枢宻院旧制无同签书枢宻院事者丨丨中丨以郭逵为之神宗正史职官志】元丰并罢【丨丨官制行使副签书丨丨惟存同知职源】处资浅人【签书大抵以丨丨丨之丨若签书一经亲祠方进同知及枢副若武臣擢愿国政只除同签书同上】除武臣例【见上注】以谏议同【太平兴国八年张司空齐贤王公沔并丨丨丨大夫丨签书枢宻院事春明退朝録】以宣徽为【治平二年令郭逵丨丨丨使丨同签书枢宻院事长编】














　　古今合璧事类备要后集卷十六
　　钦定四库全书
　　古今合璧事类备要后集卷十七
　　宋　谢维新　撰
　　枢属门
</div>
    <div class="pagination">
<a href="古今合璧事类备要_page23.html">上一页</a><span>...</span><a href="古今合璧事类备要_page19.html">19</a><a href="古今合璧事类备要_page20.html">20</a><a href="古今合璧事类备要_page21.html">21</a><a href="古今合璧事类备要_page22.html">22</a><a href="古今合璧事类备要_page23.html">23</a><span class="current-page">24</span><a href="古今合璧事类备要_page25.html">25</a><a href="古今合璧事类备要_page26.html">26</a><a href="古今合璧事类备要_page27.html">27</a><a href="古今合璧事类备要_page28.html">28</a><a href="古今合璧事类备要_page29.html">29</a><span>...</span><a href="古今合璧事类备要_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
