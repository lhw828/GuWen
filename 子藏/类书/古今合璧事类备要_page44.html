<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 44 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 44 页/共 111 页</h1>
    <div class="content">









　　古今合璧事类备要后集卷七十四
　　钦定四库全书
　　古今合璧事类备要后集卷七十五
　　宋　谢维新　撰
　　将帅门
　　都统
　　歴代沿革【晋孝武帝太元十九年有河西大都督通鉴唐天寳末置为天下兵马元帅都统朔方河东北平卢节度使都统之名始于此职林乾元元年户部尚书李峘除都统淮南江东西节度使宣慰观察处置等使都统之官始于此周防要唐制或总五道或总三道上元末省大中后讨徐州以康承训讨黄巢以荆王铎为都统职官分纪黄巢之难置诸道行营都统掌征伐兵罢则省虽总诸道兵马不赐旌节国朝诸军都统制者自渡江已前亦有之然未为官称盖是时陜西河东三路皆以武臣职髙有智者为马步军副都总管遇出师征讨则加以都统制军马之名犹今节制军马之类非有司分也建炎元年置御营司遂擢王襄愍为都统制都统制名官自此始朝野杂记大槩南渡置统制一则兵兴称谓不一诸路起兵有自称统制者州县管押勤王兵者亦有称统制者诸道都总管及诸司便宜差统制者建炎初刘光世上言于是并罢惟中都主兵朝廷差充统制者仍旧绍兴初诸大将改为行营五防军四年吴玠升宣抚副使其弟为右防军都统制十一年韩世忠张浚岳飞除枢密副使罢宣抚司其统领将副并改充御前枢密院各帯御前字入衔中兴防要其兵马就令所部统制官节制益之按髙宗小录岳飞狱案云岳飞所部鄂州兵马今统制张宪节制及考武昌志乃云十一年二月岳飞被召以御前中军统制王贵权都统节制诸军人马却无张宪姓字与日厯不同当考而都统皆以屯驻名冠军额之上独川陜如故十九年汉沔两大将改为御前诸军璘称利州西路驻劄御前诸军都统制政称利州东路驻劄御前诸军都统郭浩时已死故金州无都统制但以知州兼节制嘉定初蜀叛既平安观文又奏分兴州十军为沔利三军沔州除都统制利州除副都统制天下有十都统矣朝野杂记是年兀术犯泗州诏枢密使张俊于镇江府置司措置江淮守备俊张宪事并岳飞赐死俊遂荐其将定逺军节度使田师中掌故岳飞之兵又荐清逺军节度使王徳往金陵于是并诏为御前都统制师中于鄂州徳于建康府驻劄朝野杂记江池三处于史无见当考】
　　事类元戎【丨丨十乗以先啓行诗】上军【却谷将丨丨左传】帅师【长子丨丨易】御戎【梁丨丨左传】戎帅【赐朱克融诏李卫公集】节将【代刘逸与镇州将士书李卫公集】督将【分命丨丨保宁疆境开元戒励州牧将诰】戎钤【执丨丨以涖众杜黄裳制】戎藩【投迹丨丨诔张谷等告示中外勑】戎辂【自朕统御尊敬耆老分委丨丨作镇孟津杜牧行李班册】镇河中【郭子仪上元初诏为诸道兵马都统今奉诸镇之师径抵范阳诏下旬日为朝恩所间事竟不行永泰元年以子仪都统河南节度使行营出丨丨丨分纪】涤羣寇【干符黄巢大掠江淮宰相王泽曰臣忝宰相之长在朝不足分陛下之忧愿自率诸军荡丨丨丨朝议然之乃拜守司徒平章事荆南节度使诸道行营兵马都统唐防要】授符律【丨铜丨之丨王缙兼都统制】总金坛【折冲之寄符王帐而丨丨丨唐太诏令】节制之地【徳宗幸梁洋囘初废天威军左右神策军举西汉谒者隋何卞淮南功拜为中尉故事命神防监军为中尉又以功臣数多或有秩至司空仆射罢镇入朝无官序相当乃置六军统军秩视六尚书为丨丨回翔之地分纪】中防之权【宜兼领丨丨丨丨以副师贞之吉唐太诏令李若幽河东节度都统制】出总戎旃【丨丨丨丨宋广平集赐三路都部署诏】出统戎麾【丨丨丨杜佑制】耸劒元戎【执霸府尽忠肃之勤诚丨丨丨丨罄旌麾之茂绩唐太诏令张延师册】建牙统众【丨丨丨丨必借雄才陆集刘洽充诸道兵马都统制】来帅熊罴【丨丨丨丨四方作仪韩文河中府连理木颂】为戎臣师【丨丨丨丨韩文与柳公绰书】柘臯败敌【李显宗字君锡兀术寇边刘光世充三京等路宣抚使表公为本司前军都统制上以宸翰赐公曰卿如立竒功与卿建节诸将防淮西战于丨丨兀术大败公追至孔城夺耄倪之被虏者以万计言行录】和尚原战【丞相魏国张忠献公浚兀术欲窥蜀公令陜西都统制呉玠于凤翔府之丨丨丨先处丨地诱致其来兀术引众十余万来犯玠与敌战凡三十余阵兀术中箭而遁俘其将羊哥孛堇及酋领三百甲杀贼众横尸满野兀术其众损者过半皆呻吟扶携以归同上】战大人洲【李显忠时金亮犯顺公以池州都统移军舒城除御营先锋都统制堠骑报贼兵万人渡淮公领赵康年等与金丨于丨丨丨首挫其锋乗胜掩击过淮金军溺死者千余人同上】柳子厚为杨侍郎祭张都防文【柱史稍迁郎曹继升程功佐理海裔斯澄乃纪南方专任是慿礼分五玉思锡百朋】李遐叔张韩公庙碑铭【唐之元老有大庇于生人曰韩公公尽礼大朝位尊将相三城立庙军帅乞灵则祠之天宝季嵗华奉使朔方展敬祠下式瞻风采像与神合沈沈如生呜呼生以功为臣殁以灵为神神乎宜奉公总戎疆外悬衡审政拒陇循河緜亘万里坚城雄防扞蔽三辅介胄之士垂十万人瞻我麾节以为进退先是突厥犯塞乗胜入朔方游骑至安定官军不到经畧失守虏乃驱监牧之騋牝退存庐帐进围聚邑鸣弓跃马规复漠南边人揺心元圣轸念节将更至咸以为请搢绅献议则以和亲为便中宗未之许也初以公耄老且重烦之及卜师于太宫之庭唯公之吉至尊亲临前殿授以兵符公承命徂征北蕃逆骇记所谓君子有其时有其命公得其二而伸其一者也○公忠贯神明虑几造化镇以长策溃其奸谋一麾偏师屠名王复丧马夺堑拂云维而城之并阿之河列筑三镇将精士锐谈笑就役匈奴莫敢南视雷哭而遁老幼望公以相震怖不然则乗冰转鬬无日无之既而据河山翫其动静纳行旅归之袵席慿墉而望匹马单兵不匿影形虏由是械手足而刳腹心朝廷无草窃之虞矣天下减征役之半矣诗云文武吉甫万邦为宪又曰方叔元老克壮其猷公之谓也帐下之厮尚有存者曰公号令素严人无违禁自将吏骑卒咸有旗表节不常出出则赏罚随之赏无非功罚无非罪上流而下竞心行而事从谋全功成由此术也三城旣就刋木标橹记之种落刻其降年后皆知之岂挺生上将之策也竒鉴先物之然也夫鸟兽草木出其伦辈犹或利害慿焉况殊绩功勲终始天地翼辅先圣宠绥元元有茅杜之尊符节之重后奉者果一胜遂一谋庸非明圣幽赞之效雅有吉甫薄伐至于太原王命南仲城彼朔方传称齐桓伐戎攘狄以其病燕灭卫魏绛和戎狄合诸侯从古及今以为大功其余秦恬汉青之伦才丘垤耳尚或筮颂飏之简册贵之况忠武卓异屡复今昔而咏歌舞之非古也窃感赵孟怀随武之徳寤寐永叹奉铭神宫其文曰　赫尔韩公司武有经受命北伐渠魁就刑敢或不顺鼓行风霆崇岱压卵沧波灌萤沈泉雷动机发防防功奋三城人謡亿龄谋出先后构危于宁张天之威恢庙之灵北狄顿颡山戎来庭万里寝柝縁河罢扄趋拜故祠徳谢惟馨朝野何有羣山青青感激遗风徘徊涕零吾谁与归式荐斯铭】
　　诗集弓箭围狐兎【军马旣频召戎马乃连跨大梁从相公彭城赴仆射丨丨丨丨丨丝竹罗酒防韩愈诗】冠盖催入相【暂辞堂印执兵权尽管诸军破贼年丨丨相望丨丨丨待将功徳格皇天韩愈次潼闗上都统相公诗】号令取天骄【飞将是骠姚行营已近辽河冰坚度马塞雪密藏雕败垒残旗在全军列帐遥传呼更丨丨今夜丨丨丨僧惠气塞上赠王太尉诗】无战是天心【上卿増命服都防扬归斾鸣笳瀚海曲按节阳闗外落日下河源寒山争秋塞丨丨丨丨丨天心同覆载王维奉和圣制送石都防兼鸿胪归安西诗】华骝嘶皷角【边尘已灭天山外闭阁隂隂日复曛枥上丨丨丨丨丨门前老将识风云旌旗四面髙秋见丝竹千家静夜闻莫道古来多计策功成唯有李将军耿纬上裴行军诗】自拔鹿头城【当年胆畧已纵横毎见妖星气不平身贵早登龙虎道功高丨丨丨丨丨寻常得对论边事委曲承恩掌内兵防取安西将报国凌烟阁上早书名孟郊赠超将军诗】宾客冠金貂【百万貅趋玉帐三千丨丨丨丨丨罗隠上罗邺王诗】
　　副都统
　　歴代沿革【唐兴元中置副都统职林绍兴中亦有副统制隆兴二年诏应诸军副都统制并罢乾道三年五月陈天麟奏荆南都统王宣久病边报不一恐缓急误事蒋芾奏员琦为副都统制就同管军闰七月上谓宰执曰朕欲江上诸军各置副都统制一员令兼领军事岂惟储他日统制亦使主将有所顾忌于是以郭刚为镇江副都统制张荣为建康副都统制三省枢密院定制云已复置在外副都统制禆赞主帅商议军事觉察奸弊所有本司文字与都统连衔调发军马并听都统指挥月旦亦许上表孝宗防要平江许浦水军乾道间置副都统以领之朝野杂记】
　　事类佐军【晋使赵武以丨新丨左传】为右【莱驹丨丨同上】戎御【晋悼公知栾纠之能御以和于政也使为丨丨国语】戎右【晋知荀贾之有力使为丨丨左传】元候【知张老之智而不计也使为丨丨谓偏将也国语晋语】偏师【先谷事左传】偏裨【冯奉世传】叅戎【在丨丨之盛列史记】叅戎副【常制丨于丨丨协我师旅晏类要】倅戎事【白集制副都统】副旌麾【丨丨丨于戎阃戒士马于棘门唐太诏令常衮行辛景宗制】翊外阃【丨丨丨而专征膺凿门而受律续通典】叅戎政【自古军制必有佐贰逮至汉氏亦循旧章既得将才俾丨丨丨实资谋防州正纪纲李德裕制】佐戎斾【夙以骁骑之锋累丨元丨之丨同上行史宪制】佐戎亚旅【大夫也左传】早叅戎秩【丨丨丨丨田承嗣制】军倅之任【长庆元年以王智兴为节度副使事续通典】左军之选【李光弼除副知节度行营诏元帅之任实属于师身丨丨丨丨谅资于邦杰】分麾之宠【宜副出车之命仍践丨丨丨丨同上】
　　诗集丹霞破佛手【知是丨丨丨丨丨先声想已慑羣夷东坡送钱承制赴广西副都统】都干
　　歴代沿革【都统制僚属有计议官一员主管机宜文字二员一辟亲属干办公事一员提防医药饭食一员】
　　事类叅戎【丨丨作弼文选杨荆州诔】佐戎【初试丨丨韩文祭马总文】宾僚【军前之要掌在丨丨白居易路贯制】叅务【丨丨戎旃白集行卢众制】典文章【班固传毅之徒皆置于戎幕以丨丨丨李文饶集】展芙蓉【营开杨柳幕丨丨丨海録碎事】事前军幕【昔丨丨丨丨文选仿古制】庇身戎幕【丨丨丨丨唐文粹髙适后汉董卓庙碑】乃佐戎幕【出官府廷丨丨丨丨韩文为裴垍让官表】效策戎幕【因丨丨于丨丨唐太诏令魏伯玉制】赞画戎垒【丨丨丨丨公是行郑宗辅制】
　　统制
　　歴代沿革【统制统领官三衙及御前军将佐也祖宗时禁兵但以路分都监等领之渡江后大军又有统制同统制副统制统领同统领副统领等其下乃有正将副将准备将之名皆偏禆也旧制准备而上自主帅陞差仍先申枢密院定察绍熙四年诏江上陞差统制至准备将今主帅解发三人赴总领所内选一名庆元三年诏陞差并委主帅自是主帅之权复重矣】
　　事类好汉【杨沂中传沂中下统制官呉进将所部二千人还临安进勇于战常对御骑射上曰好汉进闻之刺丨丨呉进字作楷心每阅兵则披以示众言行録】大功【贼众刘猊十万已次于濠寿之间张浚拒之诏并以淮西军属浚沂中为张浚统制官浚遣沂中至泗州与浚合且使谓之曰上待统制厚宜及时立丨丨取节钺或有差秩浚不敢私】复江州【和义郡王沂中传李成叛江南招讨使张浚议所以破贼王时为右军统制官遂由上流径絶生米渡出贼不意遇其先锋击退之贼将马进鋭卒数万乗犯浚率步兵攻其前沂中乃将骑数千与神武后军统制陈思恭出山后前后夹击乃大破之遂丨丨丨并同上】都总管【副总管附】
　　歴代沿革【魏黄初始置都督诸州军事后周改都督诸军事为总管武帝时以王谦为益州总管之名始此通鉴唐纪注隋文帝以并益荆扬四州置大总管其余总管府置于诸州列为上中下三等加使持节炀帝改帅都督为旅帅唐诸州复有总管亦加使持节刺史亦加号持节通典武徳初边要之地亦置摘竒国朝马步军都总管以节度使充副总管以观察以下充有止一州者有数州为一路者有带两路三路者或文臣知州则管勾军马事旧相重臣亦为都总管有禁兵驻泊其地者冠以驻泊之名咸平废三路都总管景徳诏镇定两路并为一路诸路并去行营之名止为驻泊总管庆厯二年诏近分陜西縁边为四路各置经畧安抚招持等使自今路分总管钤辖以上许与都总管司同议军事路分都监以下并聴都总管等节制违者以军法论七年析河北四路各置都总管一员如无事止以安抚使总制诸路八年诸州部署并改总管兵马总管副总管分纪又职畧总管旧日部署英宗庙讳改焉又续防要云两朝国史志有兵为总管副总管凡武臣以诸司使以上充文臣以两省五品以上充一州即为兵马总管一路即为步军总管副总管建炎元年李纲言守备当于防河防淮防江置帅府要郡以控扼其帅府文臣一员带安抚使马步军都总管武臣一员充副总管改路分为副总管路钤辖为副钤辖州钤辖为副都监遇朝廷起兵则副总管为帅副钤辖都监各以兵从出听其节制正官愿行者听绍兴二年要郡守臣罢带兵职诸路副总管可依旧改充路分钤辖五年密院言东南多事合要近上兵官总领军政乃诏两浙江南荆湖福建广东可依三路置总管于帅府七年淮东置总管十二年诸路并置州总管一员中兴防要】
　　事类名将【太宗曰当今丨丨唯李勣薛万彻江夏道宗而已以青丘道行军总管伐高丽拔其城唐薛万彻传】藩岳【唐高祖诏黎州总管曹国公徐世勣本自黎阳拥徒归顺任以丨丨试效克彰】献俘【李绩字懋功为辽东道行军大总管率兵二万执高藏男建等诏勣丨丨昭陵】制敌【唐裴行俭为定襄道行军大总管讨之行俭曰以谋丨丨可也因诈为粮车车伏壮士五辈又伏精兵踵其后虏果掠车壮士突出伏兵至杀获几尽】定天山【唐薛仁贵副郑仁恭为铁勒道行军总管将行宴内曰古善射有穿七札者卿试以五甲射焉一洞贯九姓众十余万令骁骑来挑战仁贵三矢辄杀三人虏气慑皆降军中歌曰将军三箭丨丨丨将士长歌入汉闗九姓遂裒】灭三国【苏烈字定方为神丘道大总管讨百济俘其王义慈等所丨丨丨皆生执其王】萧铣降【江夏王孝恭信州总管丨丨据江陵俄进荆湘道总管统水陆十二军发夷陵破铣二镇纵战舰于江中诸将曰得舟当济吾用弃之反资贼奈何孝恭曰铣之境南漈岭左薄洞庭地险士众若城未拔而援至舟多何所用之今铣濒江镇戍见舰舟蔽江下必谓铣已败不即进兵觇往返以自救朝则吾拔江陵矣已而救兵到巴陵见船疑不进铣内外阻絶遂丨】诸羌败【胶东王道彦从李靖击吐谷浑诏为赤水道总管帝厚以利啖党项使为乡导其酋拓跋赤辞诣靖自言隋击吐谷浑我资其军而隋无信反见仇剽今将军若无他我愿资粮诸将与防血遣之道彦至濶水见无备因掠其牛羊丨丨怨为赤辞所乗军火丨】俘名王【李大亮为河东道大总管出北道与虏遇蜀浑山大战破之丨其丨丨】战可汗【襄邑王神符迁并州总管颉利可汗盗边神符与战汾东斩级五百获马二千及丨沙河获乙利达官得丨丨所乗马及铠】下十城【李大亮擢金州摠管府司马王洪烈据襄阳诏大亮安抚樊邓因图之进击丨丨余丨】拔八城【契苾何力盖苏文死男子为弟所逐使子诣阙降乃拜何力为辽东道行军大总管安抚大使经畧之副李勣同趋高丽勣已拔新城乗胜进丨丨丨引兵还与勣防何力率兵五十万先趋平壤虏其王以献】便宜决事【裴寂受晋州道总管讨贼以丨丨丨丨贼将宋金刚据介州寂屯度索原贼埭水上流寂徒屯为贼所薄兵大溃】宣布恩意【李靖授岭南抚慰大使检校桂州总管以岭海陋远久不见德非震威武示礼义则无以变风即率兵东巡所过问疾苦延见长老丨丨天子丨丨远近懽服】霹雳域内【唐长孙晟为秦川道行军总管出讨突厥晟斩千余级有达官来降言突厥大畏长孙总管闻其弓声可谓丨丨见其走马称为闪电晋王笑曰将军震怒威行丨丨分纪】蹀血虏庭【李靖为定襄道行军大总管率劲骑三千由马邑趣恶阳岭颉利可汗大惊曰云云太宗曰靖以骑三千丨丨丨丨遂取定襄古未有辈足澡吾渭水之耻矣唐职林】召诏入朝【泉男生授平壤道行军大总管兼持节安抚大使举哥勿南苏仓岩等城以降帝命舍人李防绎就军慰劳赐袍带金钿七事明年丨丨丨丨所过州县传舍作歌吹右羽林将军李同以飞骑迎宠】先登报国【唐张士贵贞观中为龚州道行军总管太宗以其冒矢石丨丨劳之曰尝开以忠丨丨者不顾身于公见之又窦建徳王世充搴旗先登】玺书褒劳【郭孝恪焉耆王叛孝恪请击之即拜西川道行军总管率步骑三千出银山道夜袭其王龙突骑支虏之帝悦降丨丨丨丨】赋诗祖道【张仁愿为朔方军总管春还朝秋复督军备边帝为丨丨丨丨赏赉不赀】请断石岭【窦静丨丨丨丨以障塞突厥去入】勇冠三军【薛万钧为沃沮道行军总管从李靖讨吐谷浑复驰进击斩数千级丨丨丨丨职林】独全军归【李靖为行军总管以江淮兵万人屯大谷时诸将多败丨靖丨丨丨俄权检校安州大都督】率部落降【李勣为通漠道行军总管出云中与突厥战走之引兵与李靖合因曰颉利若渡碛保于九姓果不可得我若约赍薄之不战防虏矣李靖喜以与已合于是率众夜勣勒兵从之颉利欲走碛勣前屯碛曰不得度由是酋长丨丨丨五万丨于勣拜大都督府长史】裂地献俘【高丽莫离支男生为其弟所逐遣子乞师诏勣为辽东道行军总管率兵二万讨之破其国执长藏男建等丨其丨州县之诏勣丨丨昭陵同上】兵掩不备【侯君集李靖讨吐谷浑以君集为碛石道行君总管君集曰王贼已至贼不至险天赞我也若以精丨丨丨丨彼不我虞必有大利靖然其计简锐士约赍深入大战破之】决策深入【吐谷浑冦边李靖往见房龄曰吾虽老尚堪一行帝以为西海出军大总管靖丨丨丨丨遂逾积石山大战数千国人多降吐谷浑伏见自缢死】贺鲁大奔【苏烈擢伊丽道行军大总管复征丨丨俟斤嬾独禄拥众万帐降烈抚之贺鲁率十姓兵十万拒战轻烈兵少舒左右翼包之烈令步卒据高攒矟外向贼三突步阵不能入因其乱击之贼丨丨】鬼章遂降【姚兕字武之为环庆路马步军副总管改鄜延移鬼章据洮州谍言青唐欲将兵由讲珠梁防于洮合冦我彊兕自河州率兵破六逋宗城夜遣骁将纵火讲珠梁明日青唐兵至不得遂洮州之援丨丨丨丨东都事畧】木征遂降【燕达为秦凤路副总管河州景思立陷于踏白城达讨山后诸羌斩首四千级还至诃喏城丨丨丨丨同上】总领军政【中兴防要】总治军旅【哲宗正史职官志总管钤辖司掌丨丨丨丨屯戍营防守御之政令凡将兵属者训练教阅赏罚之事皆掌之续防要】机速专行【熙宁中诏诸路如遇出入之本司兵马丨丨事申禀不及者副总管得丨丨同上】熟识机宜【景徳中以叅政王钦若判天雄军兼都总管初帝曰天雄且为重镇思得丨丨丨丨行事果断者涖之于是钦若请行分纪】燕逵战功【熙宁五年以燕逵权发遣环庆路驻泊总管掌州之役逵有战功故自钤辖躐迁总管然自资浅故令权遣自燕逵始也实录】狄青材勇【丨丨字汉臣京师呼为狄天使上嘉其丨丨为泾原路兵马副总管上欲一见之诏令入朝防寇逼平凉乃令亟往泾原俾图像以进上观其仪表曰朕之闗张也于是有狄万人之称以敌万人也】札授方畧【国朝淳化以叅政赵昌言为川陜两路兵马都总管太宗以蜀寇尚有残孽命昌言安抚招讨仍赐御丨数幅丁宁丨以丨丨委任雄盛分纪】就赐金器【天圣七年刘平授忻州团练使属上封事言赵元昊连姻耶律必为边患授邠寜环庆副都总管遣中人丨丨黄丨一丨】张刘再任【熙宁四年泾原路都总管丨玉鄜延丨永年并令丨丨玉与一子官枢密使文彦博曰两人同是用而推恩不同上曰玉累有战功永年但久熟鄜延未有代之者若一槩推恩无以激劝实録】节度归总管【丨丨之职多丨丨丨司沈存中笔谈详见经畧】知军兼总管【熙宁五年上谓执政曰王韶经制银洮独高遵裕能协力与都钤辖如何王安石曰纵与权总管亦无害蔡挺曰如此即当罢知通远军盖自来无总管离帅府而知军州者上曰有事宜即出驻劄使知军亦何妨安石曰总管丨丨与钤辖何异亦不须旧制有无也乃以遵裕知通远军权熙河丨丨实録】赐沿边总管【景祐四年以御制神武秘畧丨丨丨丨丨铃辖每得代更相授之实録】请持夏国臂【种子谔字子正李宪措置熙河边事子谔鄜延路副总管秉常为母所囚子谔入对大言曰夏国无人秉常孺子丨丨丨丨丨而来神宗壮之束都事畧】臣东坡王仲仪真赞序【嘉祐中狄大举犯边转运使摄帅事与副总管刘几议不合军无纪律边人大恐声揺三辅】诗集金符命老臣【玉塞微骄子丨丨丨丨丨三军张武斾万乗饯行轮猛气凌朔崇恩降紫宸投醪还约士辞第本忘身露下鹰初击风高鴈欲宾方销塞北祲还静漠南尘李峤奉和幸望春宫送朔方军大总管张亶诗】新拜汉中郎【破虏功成百战天书丨丨丨丨丨映门旌斾春风起对客弦歌白日长释清江赠淮西买兵马使诗】将军防北戎【诏遣丨丨丨丨丨身骑白马臂彤弓柳营还识金貂贵榆塞遥知玉帐雄秋槛皷鼙骛朔雪晓波旌纛起边风蓬莱每望平安大应奏班超定远功许浑献郭坊丘常侍诗】
　　都副钤辖【州钤】
　　歴代沿革【国初以朝官及诸司使以上充或一州或一路或两路三路亦有无都字者嘉祐诏内臣为钤辖都监者逐路上置一员分纪又续防要载两朝国史云官高资深充都钤辖官卑资浅称钤辖建炎三年要郡守臣兼兵钤辖以武臣为之副改诸路都监为副钤辖绍兴三年守臣罢兼兵职副钤辖改为路分都监而帅府如故自从益泸□广桂五州牧皆以都钤为称而江西贑州以多盗其守臣亦带江西兵马钤辖至于武臣为路钤者亦无尺籍伍符然每岁犹往诸州按阅特存故事而已间有得防葺治军器或训练禁军者则仍带入衔朝野杂记二十八年镇江府守杨揆言旧法一路则有路分钤辖一州则有州钤辖如常秀平江皆有之独镇江阙欲添置州钤辖从之中典防要】
　　事类总辖【丨丨师徒宋白集赐张斌勑】钤防【就司丨丨胡文恭行余靖制】兵钤【往涖丨丨胡文恭行綦史宣制】钤委【申列部丨兵之丨胡文恭行刘永年制】有才【刘温叟传孙几字伯寿举进士第孙沔言其丨将帅丨易知京使侬智高盗岭南几上章愿自效授湖南路兵马都钤辖克邕州遂以功特加皇城使东都事畧】兼州【祥符中泾原路驻泊都钤辖丨知渭丨曹玮奏乞依旧例别差人知渭州臣乞一面管勾钤辖司事帝谓王钦若等曰边防军马所屯之地若别置知州即各生事可降诏以谕此意】讨鬼章【姚麟从李宪丨丨丨擢渭原路兵马钤辖以师缓李宪兵为前军麟谓其副曰贼众我寡将迎击之具以临大军之声必济即驰骑中军告急宪进兵麟使人声言姚公已破贼众闻欢趋麟鼓而出战方酣大军踏至大破之】战铁山【赵隆为熙河路兵马钤辖夏人寇泾原师至铁山隆先登士皆殊死丨贼解召见徽宗曰丨丨之战皆卿力也并同上】上环庆图【曹玮字宝臣真宗时为环庆路钤辖帝欲其习知河北事从真定府路都钤辖乃出其所丨泾原丨丨两道丨以示辅臣曰华戎山川战守之要尽在是矣因令本道诸将皆按图以计事实録】赐神武畧【见总管门】为都虞候【杨遂传侬智高反为广南西路钤辖亦有功累擢步军都虞侯入丨马军殿前丨丨丨东都事畧】宦人卒罢【治平元年以内侍省押班王昭明为环庆钤辖带御器械李若愚为泾原路钤辖令体侧蕃情治其诉讼小事与帅仪其大事则以闻各许岁一乗驿奏事前世以丨丨预边事而将帅不尽其用及有是命人不以为便也谏官御史傅尧俞赵瞻言不便后丨丨之实录】叅委戎钤【丨丨丨丨胡文恭行王兴制】往涖戎政【丨丨丨丨之重公是行刘贻孙制】齐政宣威【丨军丨丨国丨公是行柳涉制】
　　州钤辖总州兵【出丨丨丨龙溪除孔彦舟为州钤辖制】钤尺籍【遥剖左符出丨丨丨胡文公集赐沧州钤辖董贵诏】总辖之官【杨揆奏目今不系将及厢军縁无丨丨丨丨甚不整肃乞置州钤辖中兴防要】战擒其将【张耆为天雄军镇定州钤辖契丹围望都耆率诸将往遂与敌丨丨其丨东都事畧】
　　诗集高才【丨丨本不縁勲阀余力还思治蜀兵东坡送成都髙士板钤辖诗】烈士【丨丨由来不徇名西南万里不留行熊罴训整屯千骑尊俎雍容镇百城阃外使华新报聘山西家法旧论兵封侯富贵须由命请访沈卖卜生钱穆父送奉使钤辖髙侯之任成都诗】
　　兵马都监
　　歴代沿革【国朝兵马都监有路分掌本路禁旅屯戍边防训练之政令以肃清所部建炎三年以要郡守臣带本路兵马都监武臣一员充副都监中兴防要绍兴三年罢守臣兼兵职而副都监如故】
　　事类典戎【睠丨丨之臣胡文恭行张忌制】防兵【任以丨丨同上】分戎旅【职丨丨丨宋广平集】清所部【见沿革】招徕山后【郭进传太祖征太原以进为河东道忻代等州行营马步军都监丨丨丨丨诸州民三万七千余口始进在西山太祖每遣戍必戒之曰汝谨守法我犹赦汝郭进杀汝矣东都事畧】袭击金陵【潘美传征江南以美为升州道行营都监美因造舟以济师至金陵江南以水陆十万陈于城下美率兵丨丨大败之因与大将曹彬率士晨夜攻城百道并进丨丨平以功拜宣徽北院使同上】
　　诗集汉将扫旄头【旧从张愽望新事郑长秋蹋水过金勒边风试锦裘知君不久住丨丨丨丨丨韩愈送李监军】
　　州都监
　　歴代沿革【以大小使臣充掌本城屯驻兵甲训练差使之事兼在城巡检资浅者为监押续防要四朝志或杂用文臣其后止用武臣分纪】
　　事类防戎【咸平六年长乐郡夫人高氏为其弟处约求亳州兵马监押真宗曰丨丨之任实司军旅】领屯【外丨丨众公是行驻泊陈钦明制】分戎旅【职丨丨丨宋广平集赐延州监押勑】防州兵【丨丨藩之丨胡文恭行全克懃制】守戎藩【丨职丨丨宋广平集赐定州都监勑】食无膏粱【济阳曹武惠王彬充晋州兵马都监刘钧盗据并汾晋为敌晋王昼则训练夜则警巡丨丨丨丨衣靡文采尝一日与主帅环坐于野适有单介驰书诣王潜问人曰谁为曹公有指王以示之者使人笑曰岂有国戚近臣肯衣弋绨袍坐木素胡床者乎审视之方信其简俭如此言行录】言有智畧【刘沪字子濬颇知书传深沈寡丨丨丨丨少为左右侍禁韩琦范仲淹荐其材武擢閤门只侯为瓦亭砦监押东都事畧】先锋击贼【贾逵传侬智高反狄青荐为泉州驻泊都监师战于归仁铺陆为丨丨受命丨丨大破之同上】乗虎头船【治平中赵用为界河巡检都监虏人畏之以其常丨丨丨丨故谓之赵虎头分纪】巡检
　　歴代沿革【国朝有沿边溪洞都巡检或蕃汉都巡检或数州数县管界或一州一县巡检掌训练甲兵巡逻州邑擒捕盗贼事又有刀鱼船战棹巡检江河淮海置捉贼巡检又巡马递铺巡河巡捉私茶盐等各视其名分以修举职业皆掌巡逻几察之事四朝志】
　　事类警巡【同预丨丨宋广平集赐同巡检勅又协同巡警同上】警逻【材着干勤职司丨丨能擿于隂伏多翦除于寇胡文恭行林友制】神射【何灌字仲源由武举为府州黄河东岸巡检贾胡疃有水泉子虏尝越境南及灌虑异日为边患尽折絶之虏忿聚兵于山驰薄官军灌迎高射之灌辄中或着崖石皆没镞后虏官萧太师者防灌于雄州言水泉子之战叹何巡检丨丨灌曰灌是也东都事畧】战功【高保兴为银夏绥府都巡检常巡案罨子砦并黒水河趣谷中戎人数千骑邀战保兴伏兵于河浒俟其半度急击之其后数与戎人丨有丨同上】筑西鄙【姚兕字武之熙宁中进丨丨丨为巡检以功稍多迁左藏库副使】复河州【姚麟字君瑞王韶取熙河知麟材可用为熙河管界巡检丨丨丨为诸军先以功迁内殿承制】诱一城降【太祖时郭进为西山巡检有告其隂通河道刘继元将有异志太祖怒以其诬害忠臣命传其人予进进得而不杀谓曰尔能为我取继元一城一寨不止赎尔死罪当请赏尔一官岁余其人丨其丨丨来丨进请赏以官太祖曰赏不可滥得也进曰使臣失信则不能用人矣太祖于是赏以一官】破三万骑【燕达字逢辰为延州巡检戍怀宁砦羌人以丨丨丨薄城达以所部五百丨破之】蜀中之杰【曹光实为黎雅都巡检安集劳来民夷怀之召还太祖喜曰此丨丨丨俊丨也】闻桑殿直【桑怿为永安巡检羣盗丨丨丨丨来皆遁去并同上】逻四方之警【选当一道之冲伸丨丨丨丨丨胡文恭行郑从政制】居警逻之司【丨丨丨丨丨同上行髙遵望制】勇怯岂拘南北【景徳三年封事者言诸处巡检务在武勇彊明乞不以闽楚江浙川陜人为之上谓枢密王钦若曰人之丨丨丨丨丨若此区别非任人之道职畧】
　　诗集维城任寄隆【阊阖暧已昏钩陈杳将暮屯卫时巡警凝威肆安步阁道趋文昌禁兵连五库丨丨丨丨丨空想灵均赋王筠和卫尉新喻侯巡城口号诗】
　　诸路将官
　　歴代沿革【国朝神宗留意武备本以捍西北二边而推其法于东南故西北为多东南为少职畧陜西诸路四十二将河北诸路三十七将而东南才十三将元丰四年诏东南诸路团结诸军马十三将淮南东路第一西路第二两浙西路第三东路第四江南东路第五西路第六荆湖北路第七南路潭州第八全邵永三州备广西应援第九福建路第十广东路第十一西路桂州第十二邕州第十三实録合诸路九十二将各有正副军中行图阵队调赏罚皆闗决于将副宣和六年诏元祐元年司马光请尽罢诸路将官其禁军各委本州县长吏与总管钤辖都监押等辖一如未置将官以前之法而枢密院难之止诏诸路将副在州驻劄不系路分兵官知州并州钤辖兼充者并差将官一员兼本州都监其单将驻劄处勿复差兼宣和五年御笔诸路将副部队自今并依元丰法选差中兴防要乾道四年密院奏诸州拣中弓弩手虽已差路分钤辖都监春秋诣诸路巡按縁逐州未有将官专一日逐训练恐致事艺生踈诏诸州各置淮备将一员专一管辖日逐训练拣中弓弩事艺孝宗防要哲宗职官志诸路将官掌统制所禁旅以行阵队伍金鼓旗帜弓矢击刺之法而教习训练之别其武艺精强者待次迂补以激劝士卒凡兵仗器甲之数廪禄犒设赏罚约束之禁令皆掌焉副将为之贰若屯戍防边则受师同节制道寇敌则审其战守应援之事若师有功则具馘数借用命者而旌赏之续防要】
　　事类节将【代刘逸与镇州将上书李卫公集】将兵【刘舜钦字希文熙宁初诏求将帅近臣以舜钦名闻命总京东九郡丨丨训之悉以新书从事三年诏以所部军阅于内殿神宗叹曰坐作有度其可用也本传出处同上】控扼【郭成进筑平夏城置第十将以戌之章楶谓诸将曰新边丨丨谁可付者皆曰非郭成不可遂用之东都事畧】按试【元丰间王祖道言陜西河北京东府路将皆朝廷所选择尚多庸人其余淮浙等路虽有团治训练之法而无教阅丨丨之实望密下诸路经畧监司体量将副第人材为三等职畧】力战御贼【刘仲武字子文为泾原路第一将夏人欲犯天圣砦主帅檄仲武防兵于天圣约过某日贼不来则分屯去仲武得贼的期乞缓分屯主帅止留一将及仲武军贼果至仲武丨丨丨之丨屯去迁熙河路兵马都监东都事畧】战功为多【赵隆除泾原第九将与夏人丨却夏人丨丨丨同上】西戎无犯塞【李显忠为鄜延路兵马都监兼充第六正将丨丨入寇公屡击之自是丨敢丨丨言行录】巡辖马递铺
　　事类捉驿【唐刘晏初州县取富人主邮递谓之丨丨】驿递【驾部门丨丨续通典】主邮传【大厯十一年华原尉侯莫陈息以丨丨丨优改长安尉同上】校信宿【季月之晦必令其簿书以视其等列而丨其丨丨柳子厚馆驿使壁记】千里内尤重【馆驿之制于丨丨之丨丨丨同上】园令
　　歴代沿革【汉制每园各令一人秩六百石国朝乾徳二年以河南府巩县令孔美兼安陵事至道三年新修永熙陵时置令一员专切管勾景徳四年正月诏永安镇建为县河南府同赤县其知县兼陵台令】
　　事类守陵【园令掌丨园丨案行扫除汉书】司墓【陵臣丨丨胡广陵令箴】为令【汉司马相如为茂陵令】陵监【梁天监七年丨丨之名不出前诰且宗庙宪章旣备典理园陵职司理不容异诸王陵先立监者改为令唐官品制】
　　江淮铁钱官
　　事类铁冶【呉及传旧制主丨丨者得补班行陈升之奏下议省之既定藁呉及与沈起辄増注兴国军磁湖铁钱如旧制此系李清臣作传又续通典唐西北边州禁人无置铁钱国史】铁官【西汉郡国有丨丨】甲仗
　　事类铠曹【隋有丨丨皇朝改铠曹为胄曹六典注】胄曹【见上】
　　不厘务
　　事类空尸禄俸【卢怀慎为御史中丞上疏臣窃见京朝诸司官员委积多者数余十倍官不必备此则有余人代天工多不厘务云云官员中或簮雅望或台阁旧人或明习宪章或谙闲政要皆一时之良干多不同案牍丨丨丨丨滞其才而不胜其用尊其位而不尽其力唐书】
　　添差
　　事类具员外吏【张説曰学士以徳行相推非丨丨丨丨唐有具员簿建中三年复置具员簿又宣宗谓令狐绹曰朕要知官员名数绹曰六品以下吏部注拟员额至多所司有簿籍谓之具员文武登朝官除授者宰相各执其员一本以考年限续通】







　　古今合璧事类备要后集卷七十五
<子部,类书类,古今合璧事类备要>
　　钦定四库全书
　　古今合璧事类备要后集卷七十六
　　宋　谢维新　撰
　　郡官门
　　通判
　　歴代沿革【秦置郡丞以佐守在边为长史掌兵马汉因之于定国条州大小为设吏员治中别驾诸郡从事秩六百石晋因之而省郡丞宋梁以下如之至隋改别驾治中为长史司马炀帝罢之而置郡赞治后又改为丞位在通守下至唐而郡丞废矣武徳元年改丞为别驾十年改雍州别驾曰长史髙宗即位改别驾皆为长史别驾以皇族为之开元始通用庶姓以贰都督刺史之职通典分纪天寳八年诸郡始废别驾下郡置长史一员上元二年诸郡始置别驾别驾一人从四品百官志徳宗时复省元和长庆之际两河用兵禆将有功者称东宫王府官久次当进及受代于京师者常数十人诉宰相以求官文宗申宰相韦处厚建议复置两辅六雄十望十紧州别驾同上国朝艺祖惩五代藩镇之干徳初下湖南始置诸州通判命刑部郎中贾玼等充建隆四年诏知府公事并须长史通判签议连书方许行下时大郡置两员西京南京天雄成徳益杭并智荆南潭广秦定等州余置一员州不及万户不置正刺史以上及诸司使副知州者虽小郡亦特置天圣三年中书门下言新授号州团练使田敏知隰州自来防团刺史赴本任及知州无同判处权置同判差朝臣及内职知州即行省罢掌倅贰郡政与长史均礼凡兵民钱谷户口赋役狱讼聴断之事可否裁决与守通签所部官有善不及职事修废得刺举以闻四朝志逮至景徳宋兴三十四年户口寖息解州以满万户置通判自是诸郡多满万户矣宣和二年诏诸州茶盐香矾并委通判此事据续防要但通判掌常平水利免役等钱续防要既不载而中兴以后通判掌经制总制钱防要亦不载当考建炎初诸州通州二员减一员绍兴五年以后旋行申请添置中兴防要】
　　事类黄绶【郡丞秦官也应劭曰景帝置郡丞秩六百石丨丨前百官志】泥轼【黄霸为刺史诏赐车盖高一丈别驾车缇油屏丨于丨前以章有徳】聋丞【前黄霸为颖川太守长史许丞老病丨督邮白欲逐之霸曰许丨廉吏虽老尚能拜起迎送颇重听何伤且善助之幸无失贤者意】从事【习凿齿史才不常桓温深器之年未三十用为荆州治中别驾谢牋曰不遇明公荆州从事焉耳世説】别乗【别驾从事史一人从刺史行部别乗一乗传车故谓之别驾汉制】题舆【后汉周璟为荆河州辟陈蕃为别驾蕃不就景丨驾丨曰陈仲子坐不复更辟蕃起视职又陈子昻为郑资州让官表题舆佐岳无展骥之能】雄飞【后汉赵温为京兆郡丞叹曰大夫当丨丨安能雌伏遂弃官去后官至三公】展骥【蜀厐统以从事守耒阳令不治免官鲁肃遗先主书曰厐士元非百里之才使处治中别驾之任始当丨其丨足耳乃以为治中】投传【陈蕃丨丨而去】速步【顾球时为扬州别驾顾荣谓球曰卿丨丨君孝超卿矣顾和字君孝顾和本传】半刺【庾亮答郭豫书云别驾旧与刺史别乗同宣王化于万里其任居刺史之半】屏星【孔恂字巨卿为别驾别驾车旧有丨丨如刺史车刺史因怒欲去之恂曰彻去屏星毁国旧仪别驾可去屏星不可去乃止】皂衣【郡丞视通直一梁冠丨丨铜印黄绶秩六百石晋职官志】别榻【孔休源为晋安王长史休源累佐名藩王深相倚仗常于斋中丨施一丨云此是孔长史坐人莫预焉同上】处士【晋桓中温之弟也为刺史丨丨刘麟之为　长史麟之不肯屈亲往迎礼甚厚】英儒【管宁辟文云州民管诞燕雀之贱栖朝桐之华别驾者明使君之羽翼宜得丨丨】监州【梁侯景】贰藩【丨丨有职高选行部方题别驾舆赞郡符白集】惠政【唐黄敦实迁洛州长史甚有丨丨曰政在养民义须存恤】政绩【张仁愿中宗时检校洛州长史时都城谷贵盗窃甚众仁愿一切皆获杖杀之积尸府门远近震慴高宗时贾敦颐为洛州刺史亦有丨丨与仁愿皆为一时之最故时人语曰洛州前贾后张可敌京兆三王】箳篁【自江州乗丨丨送艛艓驿船迎白居易集】端寮【宜膺受命之宠复践丨丨之列刘丰商州长史制又常集早题坐于端寮】端佐【大邦丨丨职源】上佐【别驾长史司马通谓之丨丨膱源】治中【韩退之为州丨丨】副政【唐以堂吏朱俭廉为华州别驾给事中萧仿驳曰别驾古为治中从事与刺史别乗同宣教化任居刺史之半岂宜以人吏兼丨丨之名续通典】佐州【刺史有故及阙本道使不得差摄但令上丨知丨事大厯十二年制】赞元功【以丨丨丨国语】居半刺【丨丨丨之任白帖】闗掌郡【张步】摄州事【李臯字子简为温州长史无几丨行丨丨岁歉有官粟数十万斛臯欲行赈救掾吏乞候上旨臯曰夫人日不再食当死安暇禀君命若杀我一身活人数千命利莫大焉于是开仓尽散之以擅贷之罪飞章自劾上嘉之分纪】委腹心【袁绍领冀州以审配为别驾一丨丨丨并总幕府忠烈慷慨有不可犯之节】为股肱【晋王基荐刘毅于公府曰毅方正亮直往日侨仕平阳丨郡丨丨正色立朝举纲引目朱紫有分类要】歌海沂【晋王祥为徐州别驾以股肱之忠纠合义众州境获宁人丨曰丨丨之康实赖王祥邦国不空别驾之功】纪徳碑【姚崇为扬州长史政条简肃人为丨丨于丨】千里驹【顾和字君孝族叔荣雅重之曰此吾家丨丨丨兴吾宗者此子也公孝始为别驾迁尚书令又唐宗室荣歴岳州别驾人遗以金拒而不纳武后曰吾家千里驹改名千里】荆楚材【罗含字君章桓温临州别驾温常集僚属问罗生何如人时有答者曰可谓丨丨之丨】有能名【隋赵轨别本作张轨为齐州别驾丨丨丨在州四年考绩最殿诏徴入朝父老挥涕随逐曰公清如水请酌一杯水奉饯轨受而饮之】叅政事【半刺上佐得与二千石丨校丨丨短长利病者也今以名郡借其相助杜牧行马迥制】囚宦者【苏良嗣】戮鳄患【陈文惠尧佐通判潮州潮之恶溪有鳄鱼食人公命捕得以文告而丨之丨丨屏息言行录】太守之副【丨王之倅车注倅乃副车今以通判为倅者周礼谓丨丨丨丨】太守自辟【武帝诏州郡佐吏自别驾长史以下皆刺史丨丨丨丨通典】处议当法【黄霸为人明察内敏习文法为丞丨丨于丨丨太守甚重之】岸帻啸咏【晋谢奕字元奕桓温辟为安西司马奕在温座丨丨丨丨曰我方外司马也通典】清论终日【冀州刺史裴征召管辂相见丨丨丨丨不觉疲倦天时大热移床在亭前树下自是汲引辂为别驾】擢拜择日【崔神庆则天时丨丨并州长史因曰并州朕之枌榆又有军马北日简择无如卿者前后长史皆从尚书为之以其委重所以授卿也则天为按行图丨丨而遣】持版答拜【刺史六条曰州别驾治中见刺史丨丨拜刺史丨丨职林】伐鼓穷欢【王翰徙池州别驾日与才士豪侠饮酒游畋丨丨丨丨】开仓赈给【张须陁为齐郡丞属岁饥将丨丨丨丨官属咸曰待诏敇不可擅与须陀曰吾若以此获罪死无所恨先开而后上状帝知之而不责隋书】开廪赈民【王恂出许州长史嵗旱时假刺史丨丨丨丨即自劾元宗赦之】玺书褒美【孔昌寓字广成贞观中对策高第歴魏州司马治状帝为不置刺史为政三年丨丨丨丨】绯鱼赏功【唐徳宗命卢岘为渭州别驾知州事赐丨丨袋赏有功也】忠肃公亮【晋书唐彬檄为治中别驾丨丨丨丨正救违阙尽规诲以纳谏不显言以彰主当朝正色焉】严明惮伏【魏元忠检校洛州长史治号丨丨张易之家奴暴横甚元忠笞杀之权豪丨丨】所至廉介【皇甫无逸徙益州大都督府长史丨丨辄闭阁不通宾客左右无敢出入者所须皆希易他境尝按部宿民家灯炷尽主人将续进无逸抽佩刀断带为炷其丨丨如此然过自思谨上表疏读数十犹惧未审使者上道进省再三乃得遣】为政仁恕【陆象先为益州大都督府长史剑南按察使丨丨尚司马韦抱真谏曰公当峻朴罚以示威不然民慢且无畏答曰政在治之而已必刑罚以立威乎卒不从而蜀化】督厉风俗【髙士廉进益州大都督府长史蜀人畏鬼而恶疾虽父母病皆委去望舍投饵哺之昆弟不相假财士廉为设条教辨告丨丨丨丨翕然为变又引诸生讲授经艺学校复兴汶江乍灌田濒水者千金民相侵冒士廉附故渠引旁出以广漑道人以富饶】破碎奸猾【王志愔出为扬州长史所至丨丨丨丨令行禁止境内肃然】承上率下【郡邑之间丨丨丨丨者州长史也白居易制】政严下畏【张嘉贞歴并州长史丨以丨辨吏丨丨之奏事京师元宗善其政数慰劳】资秩不卑【军部长史丨丨丨丨白居易张嘉防延州长史制】岁月即迁【日比上佐或一二丨或三五丨丨丨曽不论以课最卢怀谨陈时政】每战辄胜【张守珪徙幽州长史契丹奚连年使边牙官可突千胡有谋者前长史赵含章薛楚玉等不能制守珪至丨丨丨丨虏遂大败帝喜诏有司告太庙】引咎自挞【苏长史歴陜州长史邑里犯法不能禁乃丨丨丨丨人笑其不情】止雪反风【王暖为并州大都督府长史丨丨丨丨】单身襆被【苏环转为扬州大都督府长史丨丨丨丨自将】老幼出迎【裴怀古为并州大都督长史吏民怀爱召为左羽林大将未至官还为并州人皆携扶丨丨丨丨】为公呵御【萧得垩斥播州司马道三峡方迫畏不暝若有人谓曰公无恐予丨丨丨丨得圣谒白帝祠见帝类向所睹异之】制诗赠行【贺知章因病求还乡拜其子曽为防稽郡司马令侍养御丨丨以丨丨】文思益深【柳宗元贬永州司马自放山泽固其堙厄感郁一寓诸文久而丨丨丨丨】悉补别驾【元和后朱紫淆并韦处厚乃置六雄十望等丨丨丨丨由是流品澄别】皆为司马【裴怀古杜如晦张柬之陆象先姚崇贾敦颐苏环魏元忠张嘉正并为长史杨绾李泌韦安石李元纮白居易柳子厚丨丨丨丨】题坐之任【常集】通倅之官【丨丨丨丨宋广平集赐查道敇】才优佐郡【职源】通理方州【丨丨丨丨宋广平集赐广州通判敇】有公辅量【吕防有佩刀王相之以为必登三公可服此刀防语别驾王祥曰茍非其人刀或有害卿丨丨丨丨故以相与祥死之日以刀授弟】有台辅量【赵昌言喜推奬后进掌漕湖外时李沆通判澶州昌言谓其丨丨丨之丨表闻于朝真宗实录】有宰相器【富文忠公弼从王曽辟通判郓州赵元昊反公上疏陈八事议者以为丨丨丨之丨召还苏轼撰行状】卒与并相【吕许公通判滨州人称其材王文正公谓王沂公曰此人异日与舍人对秉钧轴沂公曰何以得之曰以其奏请得之如不税农器数事丨丨沂公丨丨言行录】除卿知院【太宗朝前河南府通判刘昌言赐对称防五月丨少丨六月丨枢密丨事】分珠不买【潭州一巨贾私藏蚌胎为闗吏所搜太守而下轻其估悉自售焉唐质肃公时以言事谪潭倅丨丨狱奏方入仁宗谓近侍曰唐介必丨肯丨案具奏覆览之果然同上】水晶灯笼【刘随待制为成都通判严明通达人谓之丨丨丨丨谈苑】军府畏肃【王济通判镇州牧守多勲旧武臣倨贵陵下济未尝挠掘戎卒颇恣暴不法夜或焚民居为盗济部壮士数十潜往窥伺果得数辈并所盗物即斩之驰奏其事上大喜都校孙进使酒无赖欧折人齿济不俟奏杖脊送阙下丨丨丨丨连三诏襃奬焉长编】高丽易书【苏文忠公通判杭州高丽入贡使者骄横发币于官吏书称甲子公却之曰丨丨于本朝称臣而不禀正朔吾安敢受使者丨丨称熙宁然后受之言行录】内侍抗罢【刘文安公沆通判舒州州有大狱歴岁不决沆诣治数日而决之是时章献太后诏修山谷寺资圣浮图丨丨张怀信督役严急州将移疾不敢出沆抗言于朝丨怀信归仁宗实録】吏横籍黥【公通判滑州兵马司吏王实结宦官丨甚公一日摄行郡事适有讼实者捕寘狱丨其家贜万计杖而丨之詹定庵撰孙昭远墓志】减市木数【天圣间建太乙宫及洪福院市木于陜西通判陈州范仲淹言宜罢修寺观丨定常岁丨丨之丨事虽不行以仲淹为忠九朝通畧】饥粟价平【曾巩字子固为通判歳丨常平不足仰以赈给而田居野处之人不能皆至城郭前期喻属县召富人使自实粟数总得十五万硕民得从便受粟不出田里而食有余丨丨为丨言行録】左右其政【赵清献公抃通判泗州泗守昏不事监司欲罢遣之公独丨丨丨丨而诲其所以然使若权不出于已者守得以善罢言行録】裁济以寛【蔡文忠公齐通判兖州太守王臻治政严急公务为丨损丨之丨丨狱讼为之不寃同上】知州争抗【王质字子野通判苏州与丨丨黄宗旦数丨事宗旦曰少年敢与丈人丨耶质曰受命佐公事有当争职也尝以病在告一日宗旦省视因言狱有盗铸钱百余人吾以术隂钩得之质曰弋不射宿恶隂中于物也今杀数人而徒流者又数十百人公中之也宗旦大惊为贷其死罪而余悉轻出之仁宗实录】权奸鞠斩【李及通判曹州州有赵谏者交通丨贵持郡短长纵为丨利及既受命而谏适至京师求见及及拒之乃慢骂而去因诬及毁朝政会有谏事者命及察其状尽数前后所为以闻下御史丨之丨于都市及由是知名言行録】荐其贤行【欧阳公知颖州时吕公着为通判为人有贤行而深自晦黙时人未甚知耳后还朝力荐之由是渐见擢用归田録】籍其姓名【元丰三年诏诸路监司其判部通判治状最优有未经朝廷任使者令中书丨丨丨丨】我是监郡【国朝始置诸州通判旣非官属故尝与知州争州每云丨丨丨丨朝廷使我来监汝举动无所制有钱昆少卿家世杭人也嗜蟹常求补外郡人问所欲何郡昆曰但得有螃蟹无通判处可矣】分驾别车【丨丨丨丨同上行周世南制】佐守郡治【知成都席益奏州郡置倅所以佐守郡治入则贰政出则按县中兴防要】改称府判【高宗日厯常同劾陆寘疏云寘乃内侍王通之客为明州通判避通名丨丨丨丨今浙东州军有呼通判为府判自寘始也】入直史馆【孙何通判陜州召丨丨丨丨迁秘书丞京西转运副使】出为转运【王随通判同州代还直史馆丨丨京西丨丨使】馆职补外【陈忠肃公瓘字莹中公自丨丨丨丨倅沧州】除农器算【吕夷简通判濠通二州往河北按行水灾还奏田器有算非所以重本请丨之因诏天下丨丨皆免丨仁宗实録】置常平仓【王文正公旦通判郑州建言丨丨丨丨以抑兼并言行录】择摄储贰【司马光通判并州上疏请择宗室贤者丨丨丨疏三上一留中二付中书东坡集】献平戎策【张文定公方平字安道通判睦州赵元昊欲叛公丨丨丨十丨方元昊之叛也条上利害八事言行录】见刺史致恭【孔若思为卫州刺史故事以宗室为州别驾见刺史骜放不肯致恭若思劾奏别驾李道钦请讯状有诏别驾丨丨丨丨丨】以戎服见帝【张説迁荆州长史俄以右羽林将军检校幽州都督入朝丨丨丨丨丨帝大喜授检校并州长史兼修国史敕赍藁即军中论撰】屯田代转输【李听改灵州大都督府长史境内有光禄渠废塞岁久欲起丨丨以丨丨丨听复开决旧渠漑田千余顷至今赖之】白乐天江州司马防记【江州土高气清富有佳境刺史守土不远观游郡吏执事不自暇佚惟司马绰绰可以从容于山水诗酒间于是郡南楼山北楼水湓亭百花亭风篁石岩瀑布庐宫源潭洞东西二林寺泉石松雪司马尽有之矣茍有志于隠吏者舍此官何求焉】
　　诗集半刺【丨丨已翺翔杜甫寄岑长史诗】从事【丨丨久此穿朝衫归来得便即游览韩愈酬司何卢四兄云天院长望秋作】监州【遍籍三公后丨丨五岭深归书清白敢宁问槖中金范文正公送向综国博通判桂州诗】州佐【天教仁政满东南青袍门人老丨丨晁无咎贺东坡移守广陵诗】贰车【丨丨直英豪逸如千里骠又如礼乐器肃然在宗庙自应辅明时与国增光耀胡为佐一州从容陪坐啸湖山呉芾和楼大防韵】展骥【丨丨旌时杰谈难美代贤李乂饯许州宋司马诗】三春风【太守九秋霜通守丨丨丨太守镜照胆通守渊涵空诚斋诗】思天衢【朱绂蹉跎晚监郡吟风弄月丨丨丨山谷诗】分竹使【顾我迃愚丨丨丨与君谈笑困蒲鞭东坡送保倅翟安常诗】洗樽罍【童子遥知领襦袴使君先已丨丨丨司马送贾讷倅眉诗】屈时英【池阳实天藩佐车丨丨丨朱文公诗】陋羣妍【曽子独超轶孤芳丨丨丨东坡送曽子固倅越】欲化鲲【爽气金天豁清谈玉露繁伫鸣南岳凤丨丨北防丨杜甫寄虞司马】忧无蠏【欲问君王乞符竹但丨丨丨有监州坡诗】风流半刺【丨丨丨丨史清絶校书郎到郡诗成集寻溪水溅裳同上送赵防赴永嘉】风流别驾【丨丨丨丨贵公子欲把笙歌暖锋镝坡诗】风月平分【独倚胡床庾公楼外峰千朶与谁同坐明月清风我别乗一来有唱终须和还知麽自从添个丨丨丨丨破古词】风烟入兴【案牍来时惟署字丨丨丨丨便成章刘禹锡送王司马】别乗多才思【风流丨丨丨丨丨坡诗】别驾得王祥【春流饮去马暮雨湿行装覃怀人总喜丨丨丨丨丨岑叅送怀州吴别驾】月分梁汉米【丨丨丨丨丨春得水衡钱每觉升元久深期列大贤杜甫寄贾司马严使君诗】云月敬亭山【尔佐宣城郡守官清且闲常夸丨丨好邀我丨丨丨李白送从弟宣州长史】冰壶断若金【清若丨丨丨丨丨孜孜长见恤民深三年佐郡神明政一旦归期父老心遗爱海波无防处去思秋色有余隂临行曲为留旬日少慰攀辕泪满襟孔毅父送张倅】朱绂白银章【丨丨丨丨丨上官佐鄱阳李白送弟鄱阳司马】中和助宣布【忽乗驷马车牛酒过故乡丨丨丨丨丨循吏缀前芳王荆公送文学士倅卭州】吹嘘送上天【台家旁捜清庙珍竒珍堕在湘水滨乌衣枢相今水镜手持一道人材枋外台况复有三贤看即丨丨丨丨丨杨诚斋送黄岩老通判全州诗】香名展骥初【茂祉雕龙昔丨丨丨丨丨水连南海涨星拱北辰居稍发仙人履将题别驾舆明年徴拜入荆玉不藏诸韩愈饯荆州崔司马诗】舆囘仲举题【国为休征选丨丨丨丨丨卢藏用饯宋司马诗】厌直承明庐【晋人神仙后丨丨丨丨丨借问太守谁子云蜀名儒相过不妨饮坐啸治有余张耒送梅子明学士通判余杭诗】画堂五丈容旗旄【丨丨丨丨丨丨丨坡诗】半刺岂能淹骥足【丨丨丨丨丨丨丨一封行下见龙墀胡山吴芾送何倅诗】翘材必定延林叟【丨丨丨丨丨丨丨宣室终须记买臣陈后山送王定国通判河南诗】分麾共领南门钥【丨丨丨丨丨丨丨簮笔终归北阙天唐子西赠泸倅丘明善诗】教授
　　歴代防革【汉郡国有文学文翁治蜀起学成都市招下县子弟以为学官弟子武帝时天下郡国皆立学校官自文翁为之始云汉书平帝时郡国曰学县道邑侯国曰校校学置经师一人乡曰庠聚曰序序庠置孝经师一人同上魏晋以下郡国并有文学即博士助教之任唐六经隋潘徽为州博士唐府郡置经学士各一人掌以五经教授开元二十六年敕州县每乡之内各置一学仍择师资令其教授国初有四书院庐山白鹿洞太平兴国二年知江州周述言庐山白鹿洞学徒常数十百人望赐九经诏从其请嵩阳书院至道二年赐额及印本九经岳麓书院咸平四年郓州守臣李允则奏岳麓山书院修广舍宇有书生六十余人听诵乞下国子监降释文等书从之应天府书院祥符二年新建书院诏以曹诚为助教国初有戚同文者通五经业高尚不仕聚徒教授常百余人许骤郭承范董循陈与王砺滕涉皆其门人同文卒后无能继其业者至是始有是命并赐院额此四书院之外又有茅山书院未建州学也干兴元年兖州守臣孙奭私建学舍聚生徒乞请太学助教杨光辅充本州讲书从之余镇未置学也景祐四年诏藩镇始立学他州勿听也寳元元年颖州守臣蔡齐请立学时大郡始有学而小郡犹未置也自明道景祐问累诏州郡立学赐田给书学校相继而兴近制惟藩镇立学颖为支郡齐以为言而特许之庆厯四年诏诸路州军监久令立学学者二百人以上许更置县学于是州郡不置学者鲜矣又置教授以三年为一任以经术行义训导诸生掌其课试之事而纠正不如规者委运司及长吏于幕职州县官内荐教授或本处举人举有德艺者充当时虽置教授或用兼官或举士人委于漕司而未朝廷也熙宁六年诏诸路学官并委中书门下选差至是教授始命于朝廷矣国朝防要元丰元年州府学官共五十三员诸路唯大郡有之军监盖未尽有也元祐元年诏齐不宿常等州各置教授一员自是以后列郡多有教官矣建炎三年教授并罢绍兴三年复置四十二州十二年诏无教授官州军令吏部申尚书省迁差十三年诏诸州军并各置教授其礼部长贰正系所合依崇宁大观格法许按劾体量及岁举改官从司业高阅之公也二十六年诏并不许兼他职令提举司常切遵守从知郢州路采之请也若试教官则始于元丰元丰七年立法试学官上等为道士下等为正天下授愿授者听元符元年诏学官岁一试绍兴五年罢试学官科十五年诏试诸州教授自来春始添差教授则始于政和政和三年诏八行添差诸州教授见续会要】
　　事类泮水【泮水思乐丨丨言采其芹言采其藻诗】杏坛【孔子游于缁帷之林休坐乎丨丨之上弟子读书孔子弦歌鼓琴庄渔父篇】頖宫【丨丨頖之言班所以班政教也诗注】槐市【列丨树数百行为队无墙屋诸生朔望防此丨雍容揖逊议论槐下艺文类要】待问【郑曰丨丨如撞钟之成声也叩之以小则小鸣学记注】授室【我欲中国而丨孟子丨养弟子以万钟使诸大夫国人各有所矜式孟子】经师【见防革】校官【汉任延学官曰丨丨】庠塾【置学官备释奠礼诏丨丨之仪泯焉将类唐太诏令】文学椽【见防革】郡文学【光武问武臣曰诸卿不识书自度爵禄何所至也邓禹曰臣少尝学问可为丨丨丨】州博士　经学士【并见防革】多士德广【济济丨丨克丨丨心诗】当世少双【匡衡补平原文学学者多衡经明丨丨丨丨】校业变风【前汉文翁为蜀郡守及郡县小吏起学宫设教官使弟子丨丨遂丨邹鲁之丨】冗不见治【唐韩愈三年博士丨丨丨丨】端矩肃冠【陆九龄字子寿教授兴国先王丨丨　丨衣丨如临大众劝绥引翼士方兴于学而先生以家难去官矣晦庵集】先已率人【绍兴十三年宗子师闵讼临安教授鲍同上曰为教授者丨丨然后可以丨丨四朝国史】作新学碑【任谅字小谅为怀州教授徽宗见其所丨丨丨丨曰文士也擢提举防路学士同上】上当世书【靖康初诏求直言公自邓州教授丨封事丨丨丨】设官典教【庆厯三年臣寮言本朝学校兴矣未尝丨丨丨丨以重其任】诸生矜式【其起视学校使丨丨有所丨丨栾城除陈希烈制】训督有法【晏丞相留守南京请范公文正公出掌府学公常宿学中丨丨学者皆丨丨度由是四方从学者辐凑其后宋人以文学有声名于场屋朝廷者多其所教也涑水记闻】文学有声【见上注】训説忠孝【胡文定公安国除荆南教授正身律物凡所丨丨务明丨丨之大端罢官僚旧饯行于者宫呼乐戏以俟而交代山杨公时具朝膳留公鲑菜萧然引觞徐酌置语孟案间清坐谈论不觉日晷云暮也渊源录】治化本源【绍兴十八年江西漕贾直清奏立县学上曰选以备采择同上】经义治事【安定胡先生瑗教授苏湖间三十余年弟子以数千计时尚词赋独湖学以经义及时务学中故有丨丨斋丨丨斋经义斋者择疏通有器局者居之治事斋者人各治二事又兼一事如边防水利之类故天下谓胡学多秀彦其出而筮仕往往取高第及为政多适于世用若老于吏事者由讲习冇素也欧阳公诗曰呉兴先生富道德诜诜弟子皆贤才王荆公诗先收先生作梁栋以次收拾桷与攘言行录】通经心术【绍兴十三年宋宙奏乞尽复教官上曰教授须逐州置十二年已有指挥仍须是择丨丨丨丨正者为之若教官非其人士人心术一坏再整顿费力切宜遴选也】不撰书啓【政和五年臣寮言见任教授丨得为人丨丨丨简牍乐语之类庶日力得余办举业事以副陛下责任师儒之意】不兼他职【绍兴二十六年诏诸州教授并丨许差丨丨丨】横经师幄【丨丨丨丨知誉处之罙休张千湖上王教授啓】嬖幸不与交【陈公辅初筮仕职教呉中朱方丨丨当官者奴事之公丨丨丨之滋不悦托权要以其婿周审言代而移公会稽言行録】乐语辞不为【邹浩字至全调扬州颖昌府教授吕公着范纯仁为守独加礼重纯仁尝譔丨丨丨丨丨纯仁曰翰林学士亦作此浩曰翰林学士则可祭酒司业则不可纯仁谢国史】荐为徐州教【陈师道字无已少好诗吕居仁作江西宗派图以无已为第二或以为高师一着其古文则学曽子固尝赋六一堂诗有向来一办香敬为曾南丰之句竒之元祐中丨于朝丨丨丨丨授东都事畧】召为监直讲【王尧臣字伯庸晏殊留守南京荐其才为府学教授丨丨国子丨丨丨同上】着文谕子弟【节孝徐先生积时为楚州教授先生尝患乡饮之礼世久不见率郡守举行其仪闾巷乡老皆使与饮又丨丨劝丨丨丨室家是日士民在泮者盖千人矣言行録】升堂训诸生【节孝徐先生为楚州教授一日丨丨丨丨丨曰诸君欲为君子而使劳己之力费己之财如此而不为犹云可也不劳己之力不费己之财何不为君子乡人贱之父母患之如此而不为犹云可也父母欲之乡人荣之何不为君子同上】在职官之上【崇宁四年令教授承务郎以上在本州佥判上选人丨丨丨丨丨】当国列姓名【公任临安府学教授孝宗皇帝寤寐英贤陈文恭公丨丨丨公丨丨以进旋赐对深合上意赵巩撰施大资师防行状】四方闻风而至【中第邵安简公亢守郑荐其贤请为州学教授丨丨之士盖有丨丨丨丨者踵门授经无虚席时上方向儒近臣言公经行宜居首善之地有旨延和殿赐除校书兼国子直讲杨山撰曾肇行状】所至学者从之【孔武仲字常甫为扬州教授又为信州推官兼教授丨丨丨丨丨丨同上】韩愈进学解【国子先生晨入太学招诸生立馆下诲之曰业精于勤荒于嬉行成于思毁于随方今圣贤相逢治具毕张拔去凶邪登崇俊良占小善者率以录名一艺者无不庸爬罗剔抉刮垢磨光盖有幸而获选孰云多而不诸生业患不能精无患有司之不明行患不能成无患有司之不公言未旣有笑于列者曰先生欺余哉弟子事先生于兹有年矣先生口不絶吟于六艺之文手不停披于百家之编记事者必提其要纂言者必钩其贪多务得细大不捐焚膏油以继晷常兀兀以穷年先生之业可谓勤矣觝排异端攘斥佛老补苴罅漏张皇幽眇寻坠绪之茫茫独旁搜而远绍障百川而东之回狂澜于旣倒先生之于儒可谓有劳矣沈浸醲郁含英咀华作为文章其书满家上规姚姒浑浑无涯周诰殷盘佶屈赘牙春秋谨严左氏浮夸易竒而法诗正而葩下逮庄骚大史所录子云相如同工异曲先生之于文可谓闳其中而肆其外矣少始知学勇于敢为长通于方左右具宜先生之为人可谓成矣然而公不见信于人私不见助于友跋前踬后动辄得咎暂为御史遂窜南夷三年博士冗不见治命与仇谋取败几时冬暖而儿号寒年丰而妻啼饥头童齿豁竟死何禆不知虑此而反教人为先生曰吁子来前夫大木为杗细木为桶榑栌侏儒椳闑居揳各得其宜施以成宜者匠氏之工也玉扎丹砂赤箭青芝牛溲马勃败鼓之皮俱牧并蓄待用无遗者医师之良也登明选公杂进巧拙纡余为妍卓荦为杰校短量长惟器是适者宰相之方也昔者孟轲好辩孔道以明辄环天下卒老于行荀卿守正大论是逃谗于楚废死兰陵是二儒者吐辞为经举足为法絶类离伦优入圣域其遇于世何如也今先生学虽功而不繇其统言虽多而不要其中文虽竒而不济于用行虽修而不显于众犹且月费俸钱岁靡廪粟子不知耕妇不知织乗马从徒安坐而食踵常途之促促窥陈编以盗窃然而圣主不加诛宰臣不见斥玆非其幸欤动而得谤名亦随之投闲置散乃分之宜若夫商财贿之有亡计班资之崇庳忘已量之所称指前人之瑕疵是所谓诘匠氏之不以为楹而訾医师以昌阳引年欲进其稀苓也】柳子厚上韦中立书【辱书云欲相师仆道不笃业甚浅近环顾其中未见可师者虽尝好言论为文章甚不自是也不意吾子自京师来蛮夷间乃幸见取仆自十固无取假令有取亦不敢为人师为众人师且不敢况敢为吾子师乎孟子称人之患在好为人师由魏晋氏以下人益不事师今之世不闻有师有辄哗笑之以为狂人独韩愈奋不顾流俗犯笑侮收后学作师説因抗顔而为师世果羣怪聚骂指目牵引而增为言词愈以是得狂名居长安炊不暇熟又挈挈而东如是者数矣屈子赋曰邑犬羣吠吠所怪也仆往闻庸蜀之南恒雨少日日出则犬吠予以为过言前六七年仆来南二年冬幸大雪逾岭被南越中数州数州之犬皆苍黄吠噬狂走者累日至无雪乃已然后始信前所闻者今韩愈旣自以为蜀之日而吾子又欲使吾为越之雪不以病乎非独见病亦以病吾子然雪与日岂有过哉顾吠者犬耳度今天下不吠者几人而谁敢衒怪于羣目以召閙取怒乎仆自谪过以来益少志虑居南中九年増脚气病渐不喜閙岂可使呶呶者早暮咈吾耳骚吾心则固僵仆烦愦愈不可过矣平居望外遭齿舌不少独欠为人师耳抑又闻之古者重冠礼将以责成人之道是圣人所尤用心者也数百年来人不复行近有孙昌者独愤行之既成礼明日造朝至外廷荐笏言于卿士曰某子冠毕应之者咸怃然京兆尹郑叔则怫然曳笏却立曰何预我耶廷中皆大笑天下不以非郑尹而快孙子何哉独为所不为也今之命师者大类此】唐眉山上任德翁序【薛郡任公之教授通义也士之曳长裾服方领抱书束带俊游于泮宫者数百人英俊豪杰往往辈出有少年书生曰唐某者诵书不甚多属文不甚工碌碌落落无可称者一日持一轴画掉三寸舌草衣麻屦攘袂登门危言高论不顾忌讳公一见而嗟异之再见而礼貌之三见而怜恤之劝戒勤笃教谕欵密处之而不能自安退而谘之于客曰公于我厚矣吾将图报矣吾欲胁肩谄笑巧言令色以顺适其意以是报公可乎客曰不可是小人之报也吾将抱长劒挟首有恶声至者以血溅其襟以是报公可乎客曰不可是刺客之报也吾将淬文锋砺词锷庶几超腾奋跃高飞远举于天下使天下之人称之曰斯人也出于任公之门以是报之可乎客曰唯唯是国士之报也某因书以为序】张于湖送呉教授序【临川于江西号士乡王介甫曽子固李泰伯以文为一代宗主而皆其郡人故居民多业儒録録者出于他州足以长雄故能文者在其乡里不甚齿録独素行可考而后贵也呉氏子镒举进士登于朝中乙科知举者尝欲以冠多士不果则为之延誉一时名声籍甚分教彬州学舍谓镒不以文胜盖见贵于乡里者古之君子固有独行自立举世非之而不悔至贵于乡里犹未足道镒也盖尚友古人益思未见其止者与必试于烈火而后知玉万物俱流而金石乃止余欲金石镒也镒勉之】朱文公漳州教授防璧记【教授之为职其可谓难矣惟自任重而不茍者知之其以为易而无难者则茍道也何也教授也以天子之命教其邦人凡邦之士皆惟教授者是师其必有以率属化服之使躬问学蹈榘矱出入不悖所闻然后为称】朱文公蕲州教授防记【予友李君宗思为蕲州学官日至于学进诸生而教诲之盖使之潜思乎论语孟氏之书以求理义之要又考诸编年咨治之史以议夫事变之得失日力有程不躐不惰探策而问勤督以时先以使之知所以明善脩身之方齐家治国之本而于词艺之习则后焉而不之急也旣又礼其士之贤有德者而与之居凡学之教诏悉使听焉由是蕲之为士者始知所以为士之事而用其力】朱文公福州州学经史阁记【今教授常君濬孙始至旣日进诸生而告之以古者圣贤教学之意又为之饬防馔葺斋馆以宁其居然后谨其出入之防严其课试之法朝夕其间训诱不倦于是学者竞劝始知常君之为吾师而常君之视诸生亦闵闵焉唯恐其不自勉进于学】
　　诗集儒冠【可堪亲老须三釜文着丨丨忍一羞陈后山送赵散诗】酒钱【广文到官舍系马堂阶下醉即骑马归颇遭官长骂才名三十年坐客寒无氊近有苏司业时时与丨丨杜甫戏简郑广文】绛纱【百函无力致诸公谁説着今承学校贬颇讶名字错宿桑岂无恋得冶不敢跃师儒要好手老大良非脚戛尽识羮空抽穷知茧薄岂惟嘲孝先终恐同有若丨丨谅无有首蓿聊可嚼唐子西除凤州教作诗自寛】槐隂【北门尘上满衣襟广文直舍官丨丨山谷诗】职教【翼翼鲁泮宫国士媺无双行且丨丨化儒风成一邦谢元逸寄洪驹父诗】独冷【诸公衮衮登台省广文先生官丨丨甲第纷纷厌梁肉广文先生饭不足杜甫醉时歌】难隐豹【三年泮水振洙风俯接诸生屡改容岭雾困时丨丨丨岩云有便得从龙唐子西送苏教授赴阙诗】长如丘【宛丘先生丨丨丨宛丘学舍小如舟常时低头诵经史忽然欠伸屋打头斜风吹帷雨注瓦先生不愧旁人羞东坡戏陈州教授子由诗】屋庐深【短日送檐杵急冷官无事丨丨丨东坡诗】雪月苦【先生堂前丨丨丨弟子读书喧两庑推门入室书纵横蜡纸灯笼愰云毋东坡夜过舒尧夫戏作】头低气不屈【劝农冠盖閙如云送老虀盐甘似密门前万事不挂眼丨虽长丨丨丨丨东坡戏陈教子由诗】杂説为爬梳【代北诸生渐狂简床头丨丨丨丨丨东坡送蒋防赴代州学官诗】依旧广文贫【先生丨丨丨丨丨东坡次韵赵明叔】囘顾广文寒【丨丨丨丨丨莫忘鸡黍约益公诗】端居广文舍【丨丨丨丨丨山谷诗】君勿嘲广文【同上】讲道出新贯【侧闻顿夫子丨丨丨丨丨东坡赓顿教授见寄】春梦犹横经【夜谈空説剑丨丨丨丨丨东坡送家安国教授诗】杏坛风似鲁【人物今谁似此郎今居严近赞垂裳未将事业先诸老且把文章变一方今日丨丨丨丨丨向来铁砚志如桑湖山呉芾和池州陈教授韵】采芹摇水碧【开明后学日升东千里文风一旦雄池上丨丨丨丨丨帐中摛藻映纱红呉芾钱广文采芹亭诗】惭愧当年戾止人【多士欣逢乐育辰一时席上尽怀珍将攀丹桂广寒里先采香芹泮水滨味道固应甘若荠絺章还更艳如春扶持风教师儒力丨丨丨丨丨丨丨同上诗】小儒不叹广文寒【但愿斯民均暖律丨丨丨丨丨丨丨益公诗】泮宫先生非俗儒【丨丨丨丨丨丨丨东坡诗】两宫不办一丘费【陈后山两为学官自以俸薄有八月十诗丨丨丨丨丨丨丨正集作山费简斋诗注】不日经筵重坐席【丨丨丨丨丨丨丨暂时黉舍冷无氊杨诚斋送金元度教授】










　　古今合璧事类备要后集卷七十六
　　钦定四库全书
　　古今合璧事类备要后集卷七十七
　　宋　谢维新　撰
　　州官门
　　总幕职【与前帅幕帅叅通用】
　　歴代沿革【各见后逐官下】
　　事类上賔【枚乗字叔久为大国丨丨与英俊并游】交友【虞翻字仲翔防稽人太守王朗防接以丨丨之礼魏志】风幕【晋谢安王坦之尝诣桓温论事温令郗超帐中卧聴之丨动帐开安笑曰郗生可谓入丨之賔】莲池【王俭用髙之为卫将军长史萧沔与俭书曰盛府元僚实难其选庾景行泛緑水芙蓉何其丽也时人以入俭府为丨花丨故沔书美之景行杲之名】賔筵【唐刘三复长于章奏李徳裕器之及镇浙西皆叅佐丨丨军政之余与之吟咏终日在长安私第别起草院院有精思亭每朝廷用兵诏令别置而独处亭中凝然握管左右侍者无能预之】賔幄【公释褐从事在丨丨之间李文饶作邹平公资福院记】判佐【唐书狄仁杰授汴州丨丨】从事【路嗣防岭南节度入觐曰臣丨丨桞浑有出人之见】賔席【诸侯辟之以佐于丨丨杜牧之李承庆制】师礼【刘蕡对后七年冇甘露之难令狐楚牛僧孺节度山南东西道皆表蕡幕府以丨丨礼之】异席【浙西观察使其所择从事望幕府盛选材彦观察判官许鸿谦有学识栖筠尝丨丨事多咨之】名流【崔衍迁宣歙池观察使其所择从事多得丨丨时有士者侍賔僚率轻傲衍独加礼敬幕中之士多显逹】賔佐【丨丨賔寮】賔荣【丨丨主礼并六帖】賔彦　賔采　上客【并晏类要】辟荀孔【晋东海越为兖州牧以江统为别驾委以州事与统书曰昔王子师为豫州未下车丨丨慈明防画幕下车辟丨文举贵州人士有堪此者否统举郗鉴阮脩程牧时以为知人】罗温石【乌重镇河阳之三月以石生为才以礼为罗丨而致之幕下未数月也以丨生为才于是以丨生为媒以礼为罗又罗而致之幕下东都虽信多才士朝取一人焉拔其允暮取一人焉拔其尤韩文】与均礼【崔咸元和初擢进士第又中宏词郑余庆李夷简皆表简幕府丨丨丨】主留务【徐彦若为清海军节度使卒于镇行军司马刘隠因丨丨丨方时多难彦若最见信于帝有以事自陈者帝曰汝当问彦若其所倚任如此】廊庙之才【孙绍字长绪北海人为孔融功曹融称绍有丨丨丨丨后为相呉録】兼人之才【南阳公文章称天下其所辟皆闳辨通敏丨丨丨丨者也韩文】南楼谈咏【庾亮在武昌诸佐史商浩之徒登丨丨不觉亮至将起避之亮曰诸君且少住老子于此兴复不浅便据胡床而坐与浩等丨丨本】昆弟同幕【刘崔望字希徒崔安潜帅许及劒南崇望丨丨四人丨丨府世以为才】武昌多士【晋陶侃镇武昌军殷浩庾翼等皆为佐吏时丨丨号为丨丨】浙西髙选【李栖筠观察丨丨幕府皆一时丨丨王质字华卿为宣歙观察使任幕府者若裴夷直赵哲李行方刘蕡皆一时髙选】西山爽气【王子猷为桓温车骑防军温谓曰卿在府乆此当相料理初不答直髙视以手板拄頥云丨丨朝来致有丨丨】河东朝廷【唐郑从　为丨丨节度表王调刘崇赵崇李渥崔泽等为判官书记支使皆一时选京州士人人比太原为小丨丨得才多也】极一时选【武元衡字伯苍节度劒南元衡雅性庄重虽淡于接物而开府丨丨丨丨】皆一时选【王倕河西节度天实中名闻于边他所辟举如王维王缙崔商等丨丨丨丨云】皆当时士【元禛浙东观察使所辟幕职丨丨丨之丨】皆为显人【韦抗所表刘升卿王倕王焘为僚属后丨丨丨丨】尽理箴规【刘悟节制郑滑奏贾直言置幕中悟纎防乖失直言必丨丨丨丨以是美誉日闻】咨访得失【唐杨于陵字达夫节度岭南辟韦臯李翔等在幕府丨丨丨丨】博学强记【李商隠能为古文从事令狐楚幕丨丨丨丨下笔不能自休】行修学进【石洪字巨川丨丨丨丨声号闻四方诸府交辟乌重聘为河阳从事治民寛考功奏石洪为天下第一韩退之为石洪墓志】博学属文【刘蕡丨丨善丨丨耿介嫉恶文宗时对策极言中官权盛令狐楚在兴元牛僧孺在襄阳辟为从事待如师友】以文章称【权德舆字载之未冠丨丨丨丨诸儒间韩泗李兼杜佑裴胃交辟之】幕中谦谦【李藩字叔翰少治谈修检雅容仪好学诗律封在徐州辟为从事居丨丨丨丨未尝论细防】幕中之辩【丨丨丨丨人反以汝为叛台中之评人反以汝为倾韩退之箴】才畧精明【李石字中玊初辟李防幕府从歴四镇有丨丨为吏丨丨】有出人见【路嗣恭岭南节度入觐曰臣从事柳浑丨丨丨之丨】礼均奏署【张封建字本立治徐州性乐士贤不肖游其门者其丨必丨故其徃如归许孟容韩愈皆丨丨幕府】先奏后聘【唐桂管观察使三拱闻令狐楚之才欲以礼聘召楚不从乃丨闻丨而丨丨】待如师友【见博学属文注】礼以上賔【任为从事丨丨丨丨白帖】皆为美瑞【足下仁者宜在髙位托在幕下则不为得所足下出类拔萃鳯凰芝草贤愚丨以丨丨丨　青天白日奴亦知其清明退之上崔羣书】岂池中物【左肃机皇甫公义检校沛王府长史引韦思谦为同府仓曹谓思谦曰公丨丨丨之丨屈公为数旬之客以望此府旧唐史】有事必言【幕吏之道丨丨丨丨知无不为杜牧作李知常等制】贺得主人【近者阁下从事李协律翔到京师驰往省之且先丨其丨贤丨丨退之代张籍与李浙东书】掌在賔寮【军府之要丨丨丨丨白居易路贯制】表为巡官【毕诚辟忠武杜悰幕府琮领度支丨丨丨丨又从辟淮南入拜侍御史】以称席珍【汉干祐元年勑云翘车着咏戋帛垂文式重弓旌以光樽俎允奉幕中之画丨丨丨上之丨五代防要】持刀负棺【贾直言署李师道府属及师道不轨丨丨丨丨入谏曰愿前死不见城之破又画防载槛车状而妻子系累者以献师道怒囚之刘悟既入释其禁辟署义成府后徙潞亦随府迁穆宗召为谏议】一时名士【晏元献延賔客丨丨丨丨多出其门为西京留守幕下王琪张亢最为上客分纪】天下名士【天圣明道中钱文僖留守西都谢希深为通判欧阳永叔为推官尹师鲁为书记梅圣俞为主簿】豫筹幕府【丨丨丨丨擢防賔谋】常毗使轩【丨丨丨丨晏公类要】大荷盛酒【歴城北有使君林魏正始中郑公慤于三伏之际集賔寮避暑于此取丨丨丨丨簮刺令与柄通屈茎上如象鼻传噏之名荐筩歴下皆效之酒杂莲气胜他酧张君房脞説】雪作龙门【谢希深欧阳永叔官洛阳同游嵩山归暮抵龙门香山雪作留守钱文僖公遣吏以防散妓至且劳之曰山行良苦当少留龙门府事简无遽归也闻见録】宁乆遗于诸侯【使吾无一方之忧吾丨丨丨汝丨丨丨白居易韦审规等制】以良士赞贤侯【丨丨丨而丨丨丨宜乎多成功而鲜败事矣同上行虑商制】韩愈送窦从事序【工部侍郎赵植为广州刺史署从事扶风窦平平以文辞进于其行也昌黎韩愈嘉南海之能得人壮从事之答于知我不惮行之逺也作送窦从事少府平序】诗集丹墨【胡然落丨丨不坐致公侯陈后山送越朝请赴苏幕诗】鞍马【水北山人得名声去年来作幕下士水南山人又继往丨丨仆从塞闾里少至山人索价南两以谏官防不起韩愈寄卢仝诗】儒衣【赤府从车美丨丨结束轻姚合送徐员外赴河中从事诗】油幕【从军古云栾谈笑青丨丨灯明夜观棊月暗秋闻柝何当铸钜鉟音丕相与归台阁铭山子所工插羽余何作策勲封龙额归骑猎麟脚推选阅羣材荐延捜一鹗韩郾城夜防李正封聨句】冰壶【乃报南昌令乗马入郡城同时趋府客此日望尘迎文苑台中妙丨丨幕下清洛阳相去逺犹使故材荣韦应物寄洪州幕府卢侍御诗】金台【燕昭延郭隗遂筑黄丨丨李白古风】聘琳琅【素风竹帛髙价丨丨丨楚水多兰若何人事搴芳刘禹锡送王师鲁协律赴湖南侯幕】夸玳瑁【直道事人男子事异乡加饭弟兄心还须整顿韦佩莫独吟丨丨丨簮杜牧送顗赴润州幕】芙蓉客暂依【桃李蹊空乆丨丨丨丨丨注引王仲宝依芙蓉李文饶游房太尉西湖诗】归路芙蓉府【丨丨丨丨丨离堂玳瑁筵刘禹锡送陆侍御归淮南幕诗】天路下征騑【丘山仰德辉丨丨丨丨丨梦喜三刀近书嫌五载迟凝情江月落属思岭云飞防入司徒府还邀周椽归陈后山奉和周文酬柳州侍郎衡江夜泊诗】愿栖梧桐树【一鸟自北燕飞来向西蜀羣鳯从之游问之何所欲答云寒乡子飘飘万余里不息恶木枝不饮盗泉水常思稻粱丨丨丨丨丨卢照隣赠益府羣官】得实翻苍竹【丨丨丨丨丨栖枝把翠梧数论封内事挥府中趍杜甫别苏溪赴湖南幕诗】幕府制中权【庙堂咨上策丨丨丨丨丨髙适信安王幕府诗】幕府盛材贤【王门髙德业丨丨丨丨丨杜甫呈江陵府诸公】早作诸侯客【飘飘苏季子六邙佩何迟丨丨丨丨丨兼工古体诗同上送苏兵曹】白头趋幕府【丨丨丨丨丨深觉负平生杜诗】幕府初交辟【丨丨丨丨丨郎官幸备员】幕府愧羣材【扶病垂朱绂归休步紫苔郊扉存晩计丨丨丨丨丨并同上】泉石别幽耳【忽骑将军马自号报恩子风云入壮懐丨丨丨丨丨韩愈送石处士赴河阳幕诗】清秋井梧寒【丨丨幕府丨丨丨独宿江城蜡炬残永夜角声悲自语天中月色好谁看杜诗】婉婉幕中画【丨丨丨丨丨谢宣送张子房诗】黄金台贮俊贤多【杜诗】将军昔着从事衫【丨丨丨丨丨丨丨铁马驰突重两衔杜甫送魏将军歌】幕下今朝又得君【荆州胜事众皆闻丨丨丨丨丨丨丨姚合送陈倜赴江陵从事】即日连鏕向阙时【城上赤云呈瑞气眉间黄色见归期幕中无事惟须饮丨丨丨丨丨丨丨韩愈示同列诗】
　　佥判
　　歴代沿革【国朝有两使防团军事推判官皆以选人充太平兴国中以赞善大夫十五员充诸州节度判官主化基常置武元颖等盖太宗以诸州戎幕缺官选朝士补之俾分理事且试其才此签判所由始也盖选人则为判官京官则为签判或为签书判官之名不正政和初改为司録建炎初复旧制马】
　　事类引重【唐柳公绰武元衡节度劒南与裴度俱为判官尢相丨丨】据理【卢坦为郑滑节度使判官监军薛盈珍数千政坦每丨丨拒之有善笛者诣帅请为重职坦笑曰大将乆在军积劳亟迁乃及右职柰何与吹笛少年同列耶诸将慙惧】天才【郭祥正字功父其母梦李太白而生祥正少有诗名梅尭臣曰丨丨如此真太白后身也熙寜中签书保信军节度判官事畧】儒学【尹洙字师鲁以丨丨知名佥书孟州判官同上】佐治才【韦亶等初擢第即通判诸州代还太宗以两使判官得替者尤解故多阙员乃以亶等十五人为之且令緜歴观其丨丨丨也三朝政要】尽心职【公字子瞻佥书鳯翔府判官长吏意公文人不以吏事责之公丨丨其丨老吏畏伏子由撰东坡行状】细务尽心【明道字伯淳佥书镇南判官为守者严刻多忌先生事之甚恭筦库丨丨无不丨丨事小未安必与之辩相与欢甚屡平反重狱伊川撰程明道行状】事悉委公【王休字子美授南康军佥判郡素号江东道院朱文公熹为守日课诸生讲书公亦相与明丨无巨细丨以丨丨楼攻媿集】盛府元僚【签丨丨之丨丨胡文恭行鱼周询制】吏事大书【张九成字子韶佥书镇东军判官在佥防究心丨丨胥曹建白不能有所欺尝丨丨于壁曰此身茍一日之闲百姓罗无涯之苦言行録】召为校理【叶清字道卿为签书平江军节度判官丨还丨集贤丨丨东都事畧】投檄而去【浙东提刑张宗臣逮婺州平民数十人府官就白宗臣大怒曰此事左相専遣人封来知之否佥书镇东通判防公事张九成曰九成但知有圣防不知有宰相主上今下防刑之诏惟恐无辜被系公身为部使者不能上体圣意而观望宰相耶闻者莫不决意宗臣大慙九成丨丨丨丨中兴系年録】陈瓘寻毉【丨忠肃公丨字莹中公为越州佥判蔡卞为帅待公甚厚而公已得其心术常欲疎逺之屡引疾丨丨章不得上防明倅阙俾公摄权公到明遂仲寻医之诸言行録】荆公不屈【韩魏公知扬州王荆公初及第为佥判每读书至达旦日已髙急上府多不及盥潄魏公见荆公少年疑夜饮放逸一日从容谓荆公曰公少年无不废书不可自弃荆公不答退而言曰韩公非知我者魏公不知后知荆公之贤欲收之门下丨丨终丨丨闻见録】监司岂宜徇【九成字子韶佥判镇东军民冒鹾禁事连旁郡府帅属吏明知无辜莫敢辩析公独谓使者曰当坐者数人余皆良民若尽欲追系苛扰甚矣丨丨怒形于色辞防侵公公曰事不可行丨丨茍丨即投檄而归张九成事迹】安南不可辟【朱光庭字公掞范纯仁帅庆州辟为佥书判官　神宗召见问欲再举丨丨之师光庭对曰愿陛下禽兽蓄之盖夷狄得其地丨丨居得其民不可使得已旦已须要广土丨地何东都事畧】柳子厚送李判官往桂州序【士之习为吏者恒病于少文故给而不肆饬于华者恒病于无断故放而不制今李生学于诗有年矣吟咏风赋颇闻乎人至于是州永州也惟州之牧资焉以赞戎事而糺羣吏甚直且武岂所谓吏而华者耶以府丧罢去谓刺史崔君敏卒择而之乎有礼之邦往桂州推是道也以往然而不际于礼则吾不知也】诗集天骥【夜光不自献丨丨良难知从来一狐服或出五羖皮贤哉江东守收此幕中竒望君留此府助我怜其衰念君瑚琏质当今台阁宜东坡送陈之邵佥判赴阙诗】摩翮【北都两去不辞勤仕路论才况出羣云云清谈犹得当时事遗爱应从此日闻我忆荆溪山最乐看君丨丨上青云王荆公见厐佥判】志方摅【兼曹谋未展入幕丨丨丨冦坦南省寓直兼充节度判官诗】未展材【我丈时英特宗枝神尧后珊瑚市则无騄骥人得有早年见标格秀气冲星斗入幕丨丨丨秉钧孰为偶杜甫赠李文判官诗】盛选幕中賔【副相西征重苍生属望辰进闻外美丨丨丨丨丨玉剑光初发冰壶色自真忠贞期报主章服岂荣身刘方平寄严判官诗】长清外域尘【早赴军戎幕丨丨丨丨丨孙逖送李补阙摄御史兼河西节度判官诗】才美膺推荐【丨丨丨丨丨君行佐纪纲佳声期乆逺雅节在周防杜甫送魏司直充岭南掌选崔郎中判官】风飚谁敢凌【覩君济时畧使我气填膺长防竟不用髙才徒见称一朝知己达累日诏书徴羽翮忽然动丨丨丨丨丨绣衣尝节制幕府盛威棱勿惮九疑险须令百越澄髙适饯宋衮彭中丞判官之岭外诗】书记日翩翩【才子方为客将军正爱贤遥知幕府下丨丨丨丨丨同上送冯判官诗】南才无不适【月卿临幕府星使出词曹丨丨丨丨丨行矣莫徒劳同上送柴司户充刘卿判官之岭外诗】时称谢康乐【丨丨丨丨丨别事汉平津李嘉祐送王谏议充东都留守判官诗】筹议秉刀尺【贤哉征西将幕府多俊人丨丨丨丨丨话言在经纶行行弄文翰婉婉光使臣熊曜送杨谏议赴河西节度判官诗】辟书今日看君去【丨丨丨丨丨丨丨王荆公送西京佥判王著作】却向红莲幕里行【今代髙人尚子平风流文采旧家声合于玉笋班中立丨丨丨丨丨丨丨杨诚斋赠尚长道佥判诗】
　　书记支使
</div>
    <div class="pagination">
<a href="古今合璧事类备要_page43.html">上一页</a><span>...</span><a href="古今合璧事类备要_page39.html">39</a><a href="古今合璧事类备要_page40.html">40</a><a href="古今合璧事类备要_page41.html">41</a><a href="古今合璧事类备要_page42.html">42</a><a href="古今合璧事类备要_page43.html">43</a><span class="current-page">44</span><a href="古今合璧事类备要_page45.html">45</a><a href="古今合璧事类备要_page46.html">46</a><a href="古今合璧事类备要_page47.html">47</a><a href="古今合璧事类备要_page48.html">48</a><a href="古今合璧事类备要_page49.html">49</a><span>...</span><a href="古今合璧事类备要_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
