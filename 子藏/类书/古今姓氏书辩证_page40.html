<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 40 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 40 页/共 54 页</h1>
    <div class="content">　　汉艺文志曰汉兴制氏以雅乐声律世在乐官颇能记其铿锵鼓舞
　　厉
　　谨按春秋厉国在义阳随县北之厉乡楚与国也其后以国为氏汉有义阳侯厉温敦后居东阳
　　世
　　出自春秋卫世叔氏之后去叔为世氏汉九江都尉世宠汉艺文志陈人世硕着世子二十一篇谨按古书世字唐诸儒避太宗讳皆改为太字王世子改为太子之类是也论语曰世叔讨论之乃子太叔防吉也
　　十四泰
　　泰
　　与太同文王臣泰颠之后又礼记有泰连
　　太
　　与泰同
　　蔼
　　晋有南海太守蔼焕望出鲁国
　　柰
　　出姓苑
　　大
　　唐渤海国王姓大氏其王乞乞仲象生祚荣私諡髙王祚荣生武艺门艺武艺諡武王生文王钦茂钦茂生宏临宏临生成王华璵华璵少子曰康王嵩邻嵩邻生定王元瑜僖王言义简王明忠明忠从父曰宣王仁秀仁秀孙彛震防晃元皆称继立五代时其王曰諲选王子曰昭顺相曰諴谔使曰昭佐曰禹谟曰光赞曰陈林皆大氏
　　贝
　　千姓编曰今吴越多此姓宋常州贝氏襄生俛俛生沂沂生宝政和五年上舍
　　沛
　　姓苑曰吴人音贝
　　防
　　风俗通曰陆终第六子防人之后
　　最
　　前汉郊祀志秦始皇时燕人最后为僊方道形解销化师古曰人姓名然则最乃人氏而姓书未有今増収
　　蔡
　　出自姬姓齐大夫蔡朝楚大夫蔡洧蔡鸠居晋太史蔡墨皆是也秦相刚成君蔡泽汉陈留圉蔡氏勲字君严郿令曽孙擕字叔业新蔡长生棱字伯直正定公质字子文卫尉棱生邕字伯喈议郎质生睦魏尚书二子徳乐平太守宏隂平太守徳生充从事中郎宏生豹晋建威将军徐州刺史充生谟晋侍中司空文穆公二子邵永嘉太守系抚军长史生綝司徒左司属二子轨给事中廓宋吏部尚书轨生淡廓生兴宗宋征西将军开府仪同三司左光禄大夫三子顺太尉从事中郎约太子詹事撙中书令吴郡太守又后汉辽东太守蔡讽后蜀左仆射蔡兴以切諌诛
　　蹛
　　亦作防音带又音多匈奴传有蹛林王莽传有中常侍蹛恽【案今本汉书皆作防蒂防蹛三姓同引一人似必有悮】尝使责问孙女妨诅祝姑事者师古曰音带又徒葢反
　　頼
　　三代诸侯頼子之国春秋鲁昭四年楚灭之子孙以国为氏
　　祋
　　后汉来歴传有光禄勲祋讽注丁外反又邓隆传注音丁【案后汉书陈忠传尚书令祝讽祝或作祋】
　　太叔
　　出自姬姓卫僖侯八世孙仪别为太叔氏谥文子文子生懿子太叔申申生悼子太叔疾疾生僖子太叔遗谨按太字古本皆作世所谓世叔是也汉尚书太叔雄晋东平人太叔广为列卿以枢机清辩著名
　　太士
　　元和姓纂曰太士氏永嘉人建安太守太士灵秀今松阳有此氏武阳髙棐曰今永嘉有此族曰大士氏不音泰谨按古狱官曰大士宜以官氏必后世字与音讹而为太也
　　太史
　　汉有尚书郎太史慈其先齐太史之后以官为氏或云周太史后唐艺文志有太史叔明孝经发题四巻
　　太室
　　谨按太室山在河南阳城县西南其先居人因山为氏
　　太师
　　元和姓纂曰商有太师摰周有太师疪谨按二人皆以官称而未必为氏姓纂误矣
　　太祝
　　谨按古者择先圣之后有光烈而能知山川之号髙祖之主肃恭明神者以为太祝故后世以官氏
　　太阳
　　姓解曰神僊传有太阳子白日升天
　　大陆
　　齐太公后食邑陆乡因为大陆氏谨案左传齐大夫东郭贾字子方食邑大陆号大陆子方因氏焉
　　大庭
　　英贤传曰古帝号一云炎帝诸侯也后为氏
　　大心
　　英贤传曰楚臣大心令尹得臣之子其孙以王父字为氏楚襄王时有大心子成为黄邑大夫
　　大狐
　　出自姬姓晋大夫狐突字伯行文公重耳外祖父也生毛及偃毛生溱皆为晋卿别为大狐氏世本有晋大夫大狐容即其后
　　大公
　　世本有大公叔頴契丹有户部使大公鼎渤海人
　　大野
　　后魏南青州刺史大野拔都大野儿周书阎庆赐姓大野氏后魏龙骧将军谢懿亦赐姓大野氏唐太祖景帝西魏时赐姓大野氏官至太尉与李弼等八人佐周伐魏有功皆为柱国号八柱国家隋文帝相周始复髙祖姓李氏
　　大夫
　　汉淮南厉王传有男子但又大夫但【案汉书应从师古说删去男子但又四字即顺】张晏注曰大夫姓也上云男子但明其本姓大夫也师古曰既曰大夫但又曰士伍开章明其大夫也今从师古不为氏
　　大食
　　唐西域传永徽二年大食王豃宻莫末腻遣使朝贡自言王大食氏有国三十四年传二世旧史云王姓大食氏谨按大食隋时东并波斯遂为强国葢以姓名国如古赵魏之类
　　大彭
　　彭祖为虞夏诸侯号曰大彭氏
　　大贺
　　唐契丹传其君长大贺氏契丹与唐俱兴亡三百年间乍臣乍叛至阿保机灭之大贺氏乃絶
　　大山
　　大亦作太黄帝之相有太山稽
　　大连
　　出自古贤人大连之后
　　大征
　　姓苑曰下邳人
　　大师
　　出姓苑
　　大拔
　　唐突骑施首领之姓
　　防庌
　　庌音雅姓苑曰齐灵公子虺生灶为防庌氏谨按恵公之孙灶字子雅非灵公之子必子雅父子尝食采于防因氏焉
　　防稽
　　夏少康封少子于防稽遂为防稽氏汉初徙谯稽山始改为稽氏
　　蔡仲
　　元和姓纂曰蔡仲胡之后赵将有蔡仲其
　　大莫干
　　周末有尉迟逈将军大莫干章后魏改为河南郃氏
　　大利稽
　　后周赐蔡祐姓大利稽氏
　　十六怪
　　祭
　　出自姬姓周文公子祭伯为周畿内诸侯相天子为三公后以国为氏或云春秋时祭封人仲足为郑卿子孙氏焉后汉二十八将有祭遵字弟孙颍川颍阳人征虏将军颍阳成侯兄午酒泉太守从弟彤字次卿太仆生逄参参辽东太守
　　介
　　谨按春秋有贤人介之推又有东夷附庸国介葛卢葛卢介君之名也之推不见得姓之始葛卢不见亡国之年二人之国与姓不相防也今依姓纂为定后世讨论姓氏者勿误以葛卢为之推之祖当详辨之
　　玠
　　出姓苑
　　蒯
　　西汉有辩士蒯彻避武帝讳改名通其先葢以所食邑为氏其地河南县西南蒯乡是也凡以姓氏见于姓书未原其所自而春秋五经有其人者当以春秋五经为始
　　蒉
　　唐白鹤观道士蒉云陶亦音蒯今临海有此氏
　　蒉【音快】
　　鲁人蒉尚画宫于道受哀公吊曽子谓不如梁妻知礼
　　祭公
</div>
    <div class="pagination">
<a href="古今姓氏书辩证_page39.html">上一页</a><span>...</span><a href="古今姓氏书辩证_page35.html">35</a><a href="古今姓氏书辩证_page36.html">36</a><a href="古今姓氏书辩证_page37.html">37</a><a href="古今姓氏书辩证_page38.html">38</a><a href="古今姓氏书辩证_page39.html">39</a><span class="current-page">40</span><a href="古今姓氏书辩证_page41.html">41</a><a href="古今姓氏书辩证_page42.html">42</a><a href="古今姓氏书辩证_page43.html">43</a><a href="古今姓氏书辩证_page44.html">44</a><a href="古今姓氏书辩证_page45.html">45</a><span>...</span><a href="古今姓氏书辩证_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
