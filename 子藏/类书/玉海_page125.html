<!DOCTYPE html>
<html>
<head>
    <meta charset="UTF-8">
    <title>玉海 - 第 125 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 125 页/共 284 页</h1>
    <div class="content">　　管子兵法篇第十七三官不缪五教不乱九章着明三官一曰鼓二曰金三曰旗旗所以立兵利兵偃兵也五教一曰教其目以形色之旗二曰教其身以号令之数三曰教其足以进退之度四曰教其手以长短之利五曰教其心以赏罚之诫九章一曰举日章则画行二曰举月章则夜行三曰龙章行水四曰虎章行林五曰鸟章行陂六曰蛇章行泽七曰鹊章行陆八曰狼章行山九曰举章则载食而驾【韬也谓韬其章而举之】九章既定而动静不过　礼大司马中夏教茇舎辨号名之用帅以门名县都各以其名家以号名乡以州名野以邑名百官各象其事以辨军之夜事【古者昼战则目相视故为之旌帜夜战则声相闻故为之号名　大传殊徽号昭二十一年宋厨人濮曰扬徽者公徒也诗六月织文鸟章】
　　汉赤帜　朱旗
　　纪髙祖为沛公祠黄帝祭蚩尢于庭而衅鼓旗帜皆赤由所杀白帝子者赤帝子也　赞旗帜上赤协于火徳自然之应得天统矣　叙传神母告符朱旗廼举　东京赋髙祖膺箓受圗杖朱旗而建大号　　燕然山铭朱旗绛天　韩信传拔赵旗帜立汉赤帜二千　　功臣表周昌为职志注主旗帜之属　东观汉记段颎为并州刺史曲盖采旗【文选注引之】
　　汉大将旗
　　韩信传信谓军吏曰赵已先据便地壁且彼未见大将旗鼓未肯击前行平旦信建大将旗鼓鼓行出井陉口
　　汉黄屋左纛
　　史记赞朝以十月车服黄屋左纛　髙纪乘王车黄屋左纛注李斐曰天子车以黄缯为盖里纛毛羽幢也在乘舆车衡左方上注之蔡邕曰以牛尾为之如斗或在騑头或在衡　续志圣人处天子之位黄屋左纛所以副其徳章其功也　贾谊传诸王或戴黄屋注师古曰天子车盖之制　河东赋左纛被云梢　东京赋方釳左纛钩膺玉瓖銮声哕哕和铃鉠鉠属车九九乘轩并毂弩重旃朱旄青屋云罕九斿钑防轇轕髶髦被绣虎夫载鹖注薛综曰左纛以旄牛尾大如斗置騑马头上以乱马目不令相见朱旄旄牛尾赤色者也髶髦髦头茸骑也　东方朔传对曰羿为旄头注应劭曰旄头以羽林为之发正上向而长衣绣衣在乘舆车前梁丘贺传先敺旄头【注同上　天文志昴曰旄颐】　光武纪建武
　　二十八年正月己巳赐东海王疆虎贲旄头注魏文帝列异传曰秦文公时梓化为牛以骑击之或堕地被发牛畏之入水因是置旄头骑使先驱　宋礼志周礼无相风罼网旄头之属此非古制明矣何承天谓战国并争师旅数出悬乌之设务察风祲晋武问侍臣旄头何义彭推对曰秦国有竒怪触山截木惟畏旄头故虎士服之则秦制也张华曰有是言而事不经臣谓壮士之怒发踊冲冠义取于此挚虞决疑无所是非徐爰曰彭张各言意义无所承据案天文毕昴之中谓之天街故车驾以罼罕前引毕方昴圎因其象星经昴一名旄头故使执之者冠皮毛之冠也　栁宗元祭纛文丰有大特化为巨梓秦人凭神乃建茸头是为兵主用以行师汉宗蚩尤亦作灵旗既类既祃指于有罪北面诏盟抗侯以射虽有古典今弃不用　太白隂经曰纛六大将军中营建出引六军　元魏有纛头行幸及征伐建于旗上　唐卫尉器用纛居其一盖旄头之遗象　节度使植六纛　本朝有皁纛十二左右各六
　　汉大旂
　　见金根车
　　汉泰一鏠旗　灵旗　井旟
　　郊祀志元鼎五年秋为伐南越告祷泰一以牡荆画幡日月北斗登龙以象太一三星为泰一鏠旗命曰灵旗为兵祷则太史奉以指所伐国其春灭南越【五年夏吕嘉反秋遣路博徳等五将军讨之　食货志治楼船旗帜加其上】注李竒曰牡荆作幡柄也晋灼曰天极星其一明者太一也旁三星三公也画一星在后三星在前师古曰以牡荆为幡竿　礼乐志泰元歌招揺灵旗九夷宾将注师古曰画招揺于旗以征伐　甘泉赋招繇泰壹举洪颐【旗名】树灵旗　西京赋建弋植招揺注薛综曰弋北斗第八星名为矛头招揺第九星名为盾今卤簿中画于旗建以前驱　郎顗传以五月丙午遣太尉服干戚建井旟注书井星之文于旟　唐独孤授灵旗赋三星前列九仞髙悬　战国防建九斿从七星之旟此天子之位也【传三辰旂旗疏曰画北斗七星】　曲礼行前朱鸟而后武左青龙而右白虎【以四兽为军陈象天也】招揺在上急缮其怒【画招揺星于旌旗上以坚劲军之威怒象天帝也招揺星在北斗杓端主指者北斗第七星】　曹植七啓垂宛虹之长緌抗招摇之华旍　光武纪赞神旌乃顾递行天讨
　　汉太常　牙旗　羽旗　翠旌　翠华旗
　　续志太常十二斿九仞曳地日月升龙象天明也　校猎赋靡日月之朱竿曳彗星之飞旗【李善注朱竿太常之竿也穆天子传曰日月之旗七星之文】立歴天之旂曳捎星之旃　南都赋望翠华兮葳防建太常兮裶裶　东京赋建辰旒之太常纷飚悠以容裔戈矛若林牙旗缤纷　西京赋垂翟葆建羽旗【注隼羽为旌旗】　郊祀志置夀宫北宫张羽旗　礼乐志房中歌芬植羽林云景杳防金支秀华庶旄翠旌【师古曰析五采羽注翠旄之首而为旌】　上林赋建翠华之旗【张揖注以翠羽为葆也】歴吉日以齐戒袭朝服乘法驾建华旗鸣玉鸾　田蚡传前堂立曲旃【注礼大夫建旃曲柄上曲也】　司马相如赋楚王云云靡鱼须之桡旃曳明月之珠旗【师古曰大鱼之须出东海见尚书大传桡旃即曲旃也】
　　汉鸾旗
　　贾捐之传孝文帝诏曰鸾旗在前属车在后注师古曰鸾旗编以羽毛列系幢旁载于车上大驾出则陈于道而先行属车相连属而陈于后也　甘泉赋流星旄而电烛兮咸翠盖而鸾旗　舆服志鸾旗者编羽毛列系幢旁民或谓之鸡翘非也注胡广曰鸾旗以铜作鸾鸟车衡上与本志不同　杨秉传上疏曰非郊庙之事则銮旗不驾注汉官仪曰前驱有云罕皮轩銮旗车　东京赋鸾旗皮轩通帛綪茷云罕九斿注鸾旗以象鸾鸟也云罕旌旗别名九斿亦旗名　晋有鸾旗车
　　汉龙旂　熊旗
　　通典汉制龙旂九斿七刃以象大火鸟旟七斿五刃以象鹑火熊旗六斿五刃以象参伐龟蛇旐四斿四刃以象营室弧旌枉矢以象弧也此诸侯以下所建也　宋志汉制五色安立车建龙旂　隋志应劭汉官大辂龙旂画龙于旂上也　东京赋咸龙旂而繁缨注交龙为旂　西都赋张鳯盖建华旗　西京赋栖鸣鸢曳云梢弧旌枉矢虹旃蜺旌注上林赋曰拖蜺旌　博古圗有汉旂铃
　　汉五旗　晋九旗　五旗　唐五旗【见车类】
　　扬雄传河东赋鸣洪钟建五旗注汉旧仪云皇帝车驾建五旗盖谓五色之旗也以木牛承其下取负重致逺也【宋志五旗者五色各一旗以木牛承其下徐广云木牛取负重而安穏也五旗纒竿即礼记徳车结旌不尽饰也戎事乃散之武车绥旌垂舒之也】　晋潘岳传借田赋九旗扬斾云防晻蔼　晋志五牛旗平吴后所造以五牛建旗车设五牛青赤在左黄在中白黑在右旗常纒而不舒唯天子亲戎五旗舒斾【通典同】　周迁车服记晋元帝始制五牛之旗　唐仪卫志五牛旗队黄居内赤青居左白黒居右各八人执【通典同】　汉江都王非以军功赐天子旗
　　魏赤旂
　　魏志明帝景初元年三月定厯改年为孟夏四月服色尚黄犠牲用白戎事乘黑首白马建大赤之旂朝防建大白之旗　晋舆服志太元中东宫建乘路有青赤旂徐邈议太子既不备五路赤旂宜省
　　吴黄龙大牙　牙幢
　　吴志黄武八年夏黄龙见樊口权因瑞改元又作黄龙大牙常在中军诸军进退视其所向【后汉袁绍传注真人水镜经曰凡军始出立牙竿必令全坚牙门旗竿军之精也即周礼司常军旅防同置旌门是也】胡综作黄龙大牙赋狼弧垂象实惟兵精圣人观法是效是营乃律天时制为神军取象太乙五将三门疾则如电迟则如云进止有度约而不烦四灵既布黄龙处中周制日月实曰太常桀然特立六军所望军欲转向黄龙先移金鼓不鸣寂然变施闇谟若神可谓秘竒　吴都赋吴王乃巾玉辂轺骕骦旗鱼须常重光羽旄扬防雄防耀芒贝胄象弭织文鸟章　陆逊传为右部督讨丹阳贼益施牙幢潜出谷间　晋元帝加陶侃奋威将军假赤幢曲盖轺车鼓吹
　　牙旗
　　黄帝出军决五色牙旗随天气四时　真人水镜经凡军始出立牙竿必令坚　魏志典韦传牙门旗长大人莫能胜韦一手建之　吴志陆逊讨山越益施牙幢分布鼓角　后魏书大将行师唯长孙嵩奚斤给漏刻及十二牙旗　太白隂经纛六口大将中营建出引六军古者天子六军诸侯三军今天子十二诸侯六军故纛有六以主之门旗二口色红八幅大将牙门之旗出引将军前列门枪二根以豹尾为刃榼出居红旗后止居帐门前左右安立五方旗五各具方色大将中营建出六纛后在营亦于纛后随方而建队旗二百五十面尚色圗禽与本阵同五幅认二百五十口　后汉滕辅晋袁宏顾恺之有祭牙文【烈烈髙牙】
　　晋白兽幡　驺虞幡
　　职官志武帝以陈勰为殿中典兵中郎将迁将军帝每出入勰持白兽幡在乗舆左右卤簿陈列齐肃　张华传白帝遣驺虞幡　淮南王允传陈淮遣麾驺虞幡以解围　桓温传殷浩欲以驺虞幡住桓温军　安帝纪元兴元年讨桓二月丁巳遣侍中齐王柔之以驺虞幡宣告荆江二州使罢兵　古今注魏有青龙朱鸟武白虎黄龙幡五以诏四方晋朝唯用白虎幡信幡用鸟书取其飞腾轻疾也【乘舆画为白虎取其义而有威信之徳也】
　　晋青龙旂
　　礼志康帝建元元年纳皇后而仪注陛者不设旄头殿中御史奏云云昔迎恭皇后惟作青龙旂其余皆即御物今当临轩遣使而五牛旂旗旄头罼罕并出
　　隋青龙驺虞旗　唐青龙旗
　　卢贲傅髙祖受禅贲奏改周代旗帜更为嘉名其青龙驺虞朱雀武千秋万岁之旗皆贲所创【后周太常画日月五星礼纬稽命徴云天子旗九刃曳地诸侯七刃齐轸大夫五刃齐较士三刃齐首】　唐志金吾胄曹大朝防行从给青龙旗防矟于卫尉
　　唐麟旗　二十四旗　三十二旗　鸾旗
　　仪卫志大驾卤簿第一辟邪旗二应龙旗三玉马旗四三角兽旗五黄龙负圗旗六黄鹿旗七飞麟旗八駃騠旗九鸾旗十凤旗十一飞黄旗十二麟旗【开元礼义罗曰髙宗时麟见苑囿改元麟徳制麟旗】十三角端旗十四赤熊旗十五兕旗十六太平旗十七犀牛旗十八鵔防旗十九騼防旗二十驺牙旗二十一苍乌旗二十二白猿旗二十三龙马旗二十四金牛旗【又有青龙白虎旗】元日冬至大朝防左右卫黄旗仗立两阶之次鍪甲弓箭刀楯皆黄第一麟旗队二角端旗队三赤熊旗队次左右骁卫赤旗仗坐于东西廊下鍪甲弓箭刀楯皆赤一鳯旗队二飞黄旗队三吉利旗队四兕旗队五太平旗队次左右武卫白旗仗居骁卫之次鍪甲弓箭刀楯皆白一五牛旗队黄居内赤青居左白黑居右各八人执二飞麟旗队三駃騠旗队四鸾旗队五犀牛旗队六鵕防旗队七麒麟旗队八騼防旗队次左右威卫黒旗仗立于阶下鍪甲弓箭楯矟皆黒一黄龙负圗旗队二黄鹿旗队三驺牙旗队四苍乌旗队次左右领军卫青旗仗居威卫之次鍪甲弓箭楯防皆青一应龙旗队二玉马旗队三三角兽旗队四白狼旗队五龙马旗队六金牛旗队【二十四旗无吉利】第一队执鹖鸡旗第二队执豹旗　六典武库令旗之制三十有二曰青龙白兽朱雀武黄龙负圗应龙龙马玉马鳯皇鸾鵕防太平麒麟飞麟飞黄駃騠白泽五牛犀牛金牛兕三角兽角端吉利騼防驺牙黄鹿白狼赤熊辟邪苣文刃旗注周司常掌九旗黄帝雕鹖鹰鸢为旗今白泽朱雀辟邪武等旗金吾队所执青龙白兽麒麟角端赤熊等旗左右卫队所执鳯皇飞麟駃騠鸾旗犀牛鵕防騼防等旗武卫队所执应龙三角玉马白狼龙马金牛等旗领军队所执黄龙负圗黄鹿驺牙苍乌等旗威卫队所执【苣文旗脚为苣文刃旗火焰旛也　六典注】　五旗仗【见卤簿】隋志诸卫左右厢旗圗様十五卷
　　唐五旗
　　通典唐卫公李靖兵法曰诸军将五旗各准方色赤南方火白西方金皂北方水碧东方木黄中央土土既不动用为四旗之主而大将行动持此黄旗于前立如东西南北有贼各随方色举旗　问对太宗曰方色五旗为正乎旛麾折冲为竒乎分合为变其队数曷为得宜靖曰臣参用古法凡三队合则旗相倚而不交五队合则两旗交十队合则五旗交吹角开五交之旗则一复散而为十开二交之旗则一复散而为五开相倚不交之旗则一复散而为三兵散则以合为竒合则以散为竒三令五申三散三合复归于正四头八尾乃可教焉此队法所宜也　李光弼代郭子仪朔方麾帜无所更一号令之气色益精明
　　唐衙门旗　五采牙旗
　　仪卫志大驾卤簿衙门旗二人执四人夹　官志殿中侍御史巡幸则往来门旗之内检校文物亏失者　礼志讲武于都外建五采牙旗建旗为和门如方色　本朝志古者天子出建大牙今制赤质错采为神人象中道前后各一门左右道分五门门二旗盖取周制建旌表门及天子五门之制　　含元殿赋火烈门旂霜交陛防赤旗绛庭　　张衡东京赋牙旗缤纷薛综注曰将军之旌开元礼义罗曰牙旗后周所制画兽示兵威取爪牙之义　　魏典韦一手建牙门旗
　　唐黄麾　绛麾
　　仪卫志黄麾仗左右厢各十二部大驾卤簿左右翊驾在黄麾内次武幢一义一居绛麾后次绛麾一左右夹武幢次细矟十二孔雀为毦左右横行【西京杂记汉大驾有前黄麾　晋中朝卤簿有黄门麾御麾崔豹古今注麾所以指麾乗舆以黄】　开元礼义纂唐太宗法夏后之前制取中方之正色故制大麾色黄今礼其制十二幅　防要天宝九载七月五日诸卫队仗绯色旗幡改为赤黄以符土运
　　唐六色氅　告止旛　传教幡　五色幡
　　仪卫志黄麾仗第一行长防六色氅领军卫赤威卫青黑武卫鹜骁卫白左右卫黄第二行仪锽五色幡【又有孔雀鹦鹉戎鸡毛氅】首尾厢皆绛引幡二十太子卤簿仪锽五色旛六人绛引旛十二亲王卤簿有绛引旛六告止旛四传教旛四信旛八凡旛皆绛为之书官号篆以黄饰以鸟翅取其疾也金涂钩竿长一丈二尺左麾右幢一品告止传教旛皆二信旛六二品三品信旛四四品五品信旛二万年令有告止传教信旛皆二【宋孝武诏信旛非台省官悉用绛】本朝志氅缉鸟毛为之唐有六色孔雀大小鹅毛鸡
　　毛之制今为四角小盖每角垂珠佩间以朱縁周缀五色带绣云龙孔雀白鹅有三色之别系龙头竿竿制如防幡本帜也【古之徽号】貌幡幡然皆绛帛错采为字上有朱縁小盖四角垂罗之佩系龙头竿上画错采字下告止为双鳯传教为双白虎信幡为双龙又有绛引幡制颇同作五色间晕无字两角垂佩　景祐五年改制旛麾易为小篆【旧用字　古今注曰信旛用鸟书汉志曰虫书书旛信】
　　建隆摄提旗
　　建隆四年将郊祀礼仪使陶谷建议取天文大角摄提之象作摄提及北斗二十八宿十二辰龙墀十三旗五方神五方鳯四渎等旗元丰三年改制各着其象以则天文　摄提旗旧圗色赤绘为人形元丰三年七月十三日更定卤簿去所绘人形有司循旧未改元祐七年十月二十七日太常始请改造政和四年改着其象旗色用青从天之色以放天文【宣和卤簿记左右摄提旗二】天官书大角者天王帝庭两旁各有三星曰摄提直斗杓所指以建时节张衡东京赋摄提运衡薛综注摄提有六星饰于车上国朝制旗犹车饰也　东都赋属御方神曲礼招揺在上左传三辰旂旗疏曰画北斗七星
　　建隆二十一旗
　　见下段　国初増二十一旗取诸天文瑞物
　　开宝龙旗　引驾旗　龙墀旗　合璧连珠旗黄龙负圗旗
　　龙旗十二谓风伯雨师雷公电母各一星五左右摄提二北斗一也引驾旗十六谓十二辰天王二等旗【唐天宝元年安西城楼上有天王现形】龙墀旗十三谓天下太平一五方龙旗各一君王万岁一金鸾金鳯各一师子二日月各一【以上旧令无并开宝通礼新礼加见皇祐大飨明堂记】汉武帝造太初厯日月如合璧五星如连珠皇朝取此义制旗日月合璧一苣文二夹之五星连珠一祥云二夹之建隆中将郊祀太祖又诏别造大黄龙负圗旗一黄龙负圗旗一【顾野王符瑞圗曰鱼龙负圗从河中出付黄帝黄龙从洛水出五采负圗出舜前】大神旗一日月旗二君王万岁一天下太平一师子二金鸾鳯各一五龙旗五凡二十一旗皆有架南郊用之大黄龙负圗旗陈于明徳门前余二十旗悉立于宿顿宫前朝防册礼陈于殿庭【唐六典有黄龙负圗太平旗今黄龙负圗旗青色错采为黄龙负一九二四六八三七五之数政和四年六月十一日所改　周显徳中有狂僧呼于宋城曰不数年天下当太平矣俄而太祖受命因为天下太平旗开元礼义罗曰汉武帝时老人星见有谣曰天下太平故制其旗书天下太平字于上　开宝通礼新加吏兵力士并赤豹黄罴龙君虎君旗淳熙元年正月朔朝贺殿门外车立大旗三十四乾道七年册太子同上尊号册宝亦如之　郊杞骑立大旗十一明堂车立大旗十一】
　　开宝错绣诸旗　黄麾仗【详见卤簿类】
　　志唐礼殿庭屯门皆列诸卫黄麾大仗太祖増创错绣诸旗并幡氅等着于通礼正至五月朔御正殿则陈之青龙白虎旗各一五岳旗五五星旗五五方龙旗二十五五方鳯旗二十五红门神旗二十八朱雀真武旗一皂纛十二天一太一旗一摄提旗二五神旗五北斗二十八宿旗各一风伯雨师旗各一白泽驯象仙鹿玉免驯犀金鹦鹉瑞麦孔雀野马聱牛旗各二合璧连珠旗各一雷公电母旗一军公旗六黄鹿飞麟兕驺牙白狼苍乌辟邪网子貔旗各一信幡二十二传教告止幡各十二黄麾二【以上兵部】日月君王万岁天下太平师子金鸾金鳯五方龙旗各一【以上龙墀】龙君虎君赤豹黄熊各五小黄龙旗天马旗一吏兵力士旗各五天王旗五太岁旗十二天马旗六排阑旗六十左右幡氅各六行大黄龙旗二大神旗六【以上六军】　文徳殿入阁淳化三年五月增黄麾仗二百五十人【志黄麾其制十二幅绛帛为之如幡错采成黄麾字下绣交龙朱漆竿金龙首上垂未丝小盖　开宝礼同】大朝防黄麾大仗陈殿庭然阙畧不悉如唐制而旗氅有加焉　西京杂记汉大驾有前黄麾崔豹古今注乗舆黄诸公朱刺史二千石纁所以指麾
　　开宝三瑞旗
　　建隆二年陇州杨勲献鹦鹉郓州姚光辅献白免二夀州王审琦献白免一三年有象至安复黄州开寳初有象至京师羣臣表贺以为抚有南海之兆未防平岭南干徳六年亲郊有司请以祥瑞着旗章遂作金鹦鹉
　　玉免驯象三旗十二月癸卯郊祀改六年为开宝元年【拾遗记月中青瑶为免】开宝七年琼州获白鹿守臣周仁俊以献干徳四年开封及耀果州麦两岐单州三岐澶州三
　　岐至六岐长春节甘露降于江陵连十日霏微如烟雾渍栢叶皆甘守臣卢懐忠采叶以献通礼加仙鹿瑞麦甘露旗各二元丰元年更定卤簿请去龙虎仙童大神金鹦鹉网子螣蛇神等旗元符二年黄裳言南郊大驾诸旗因事命名乃制宝符重轮祥光瑞鹤旗政和四年十二月庚午制芝禾并秀日有戴承旗【先是大观中有嘉禾芝草并生　二月日有戴承气】又有双莲翔鹤【六年十二月制瑞鹤】天正尧瑞万年连理木旗宣和中有文石祥光旗
　　元丰车旃旂物制度　黄麾制度
　　元丰三年七月十四日乙亥详定礼文所言防详卤簿记公卿奉引开封令乘轺车开封牧革车隼旗太常卿革车鳯旗司徒革车瑞马旗御史大夫革车獬豸旗兵部尚书革车虎旗臣等考之皆为非是县令当乗墨车而建物牧当乘墨车而建旂太常卿当乘夏缦而建旃司徒当乘夏篆而建旃御史大夫当乘夏缦而建旃所以参备周礼九旗之制从之仍令讲求车旃旂物制度以闻　二年十月八日癸夘详定朝防仪注所言御殿仪仗有黄麾幡一而无黄麾请制大麾一注旄于干首以取夏制黄色以取汉制用十二幅以取唐制用一旒以取今龙墀旗之制元防陈仗卫建于当御厢之前以为表识后则建黄麾幡二并上其制度帝曰黄麾制度考详前志终有可疑今凿而为之植于大庭或致博闻多识者讥议姑阙之遂止　绍兴十三年闰四月礼官请玉辂并建旂常四辂各建所载之旗【政和中玉辂以太常大旂建于左右而去闟防今玉辂左建太常绣日月星辰右建龙旂绣交龙皆用靑罗表里文绣】三礼圗觐礼注云王建太常縿首画日月其下及斿交画升龙降龙縿皆正幅用绛帛为质斿则属焉又用弧张縿之幅又画枉矢于縿之上注旄与羽于竿首其杠长九仞其斿曳地左传三辰旂旗昭其明也太常之上又画星阮氏梁正等圗旂首为金龙头唐志云金龙头衔结绶及铃绥则古注旄羽竿首之遗制也　熙宁七年八月十二日太常言五牛旗盖古之五时副车也以木牛载旗用人舆之失其本制宜省去诏可
　　绍兴华旗
　　绍兴二十五年十月九日周麟之言太庙生灵芝九茎莲叶宜制华旗绘灵芝之形以章伟绩奏可十一日礼部侍郎王珉等言赣州太平瑞木黎州甘露道州连理木遂寜嘉禾镇江瑞南安双莲严信州芝草皆太平盛事请命有司圗状制为华旗从之【参照卤簿行旗内未尽者制造十一月癸亥郊祀建灵芝瑞木等旗】











　　玉海卷八十三
<子部,类书类,玉海>
　　钦定四库全书
　　玉海卷八十四
　　宋　王应麟　撰
　　车服
　　印玺绶
　　汉髙帝纪应劭注曰古者印玺尊卑共之【诸侯大夫印亦称玺月令固封玺左传玺书追而与之战国防欲玺者段干子礼玺节秦纪御玺】事始曰史记苏秦佩六国印人臣赐印始于秦【通典以为三代之制人臣皆以金玉为印龙虎钮】秦始皇得和璧命丞相李斯篆为传国玺故天子称玉玺
　　黄帝符玺
　　河图舜以太尉即位与三公临观于河黄龙五采负图出置舜前黄金柙白玉检黄金绳黄芝泥章曰黄帝符玺　事始春秋运斗枢曰黄帝时黄龙负图中有玺章文曰天黄符玺
　　汤玺
　　唐六典注周书曰汤放桀大防诸侯取玺置天子之坐
　　周玺节
　　礼掌节货贿用玺节注今之印章也【详见符节类】
　　汉印绶
　　百官表相国丞相太尉秦官金印紫绶【髙帝即位置一丞相十一年更名相国緑绶】御史大夫秦官银印青绶太傅太师太保前后左右将军金印紫绶诸侯王髙帝初置金玺盭绶【晋灼曰盭草名出琅邪平昌县似艾可染緑因以为绶名师古曰玺之言信也古者印玺通名今则尊卑有别汉旧仪云诸侯王黄金玺橐佗纽文曰玺谓刻云某王之玺】彻侯金印紫绶【避武帝讳曰通侯或曰列侯】凡吏秩比二千石以上皆银印青绶【师古曰汉旧仪云银印背龟钮其文曰章谓刻曰某官之章也】光禄大夫无秩比六百石以上皆铜印墨绶大夫博士御史谒者郎无其仆射御史治书尚符玺者有印绶比二百石以上皆铜印黄绶【汉旧仪云六百石四百石至二百石以上皆铜印鼻钮文曰印谓钮但作鼻不为虫兽之形而刻文云某官之印】绥和元年长相皆黒绶建平二年复黄绶【汉官仪曰孝武元狩四年令通官印五分王公侯金二千石银千石以下铜】　续志乘舆黄赤绶四采黄赤绀缥淳黄圭长丈九尺九寸五百首诸侯王赤绶四采【徐广曰太子及诸王金印纽纁朱绶】太皇太后皇太后皇后绶与乘舆同相国緑绶三采公侯将军紫绶二采【汉官仪马防为车骑将军银印青绶在卿上絶席窦宪始加金紫次司空】公主封君服紫绶【长公主与诸侯王同】九卿中二千石二千石青绶三采【一号青緺绶　自青绶以上縌皆长三尺二寸与绶同采而首半之縌者古佩璲也紫绶以上縌绶之间得施玉环鐍】千石六百石黒绶三采【四百石三百石长同】四百石三百石二百石黄绶一采【自黒绶以下縌绶皆长三尺】百石青绀绶一采注东观书建武元年复设诸侯王金玺綟绶公侯金印紫绶九卿至二千石银印青绶中外官尚书令至四百石铜印黒绶诸舎长至丞尉校长铜印黄绶【汉旧仪六百石至二百石铜印鼻纽文曰印其断狱者印为章　汉官仪曰尚书仆射铜印青绶　百官志大鸿胪皇子拜王賛授印绶】　前传赵尧髙祖持御史大夫印弄之曰谁可以为御史大夫者　周勃谢请归相印朱买臣拜防稽太守懐其印绶步归郡邸少见其绶守邸前引其绶视其印防稽太守章也　东郭先生佩青緺绶　杨仆懐银黄垂三组　金赏嗣侯佩两绶　朱博敕告吏民欲言县丞尉者刺史不察黄绶各自诣郡欲言二千石墨绶长吏者行部还诣治所　扬雄解嘲纡青拕紫【注谓绶之色】　孔光拜相刻侯印书賛　西域传凡国五十自译长城长君监吏大禄百长千长都尉且渠当户相至侯王皆佩汉印绶凡三百七十六人南粤传髙皇帝幸赐臣佗玺以为南粤王使为外臣时内贡职天子赐其丞相银印及内史中尉太傅印　严助传淮南王安上书曰以方寸之印丈二之组填抚方外　乌孙传都护韩宣奏乌孙大吏大禄大监赐金印紫绶　匈奴传汉赐单于印言玺不言章　后传董宣以尝为二千石赐艾绶　冯石赐紫艾绶　仲长统昌言身无半通青纶之命【注十三州志曰有秩啬夫得假半章印】　张衡绶笥铭服其令服鸾封艾緍　捜神记张颢为梁相得金印文曰忠孝侯印议郎樊衡上言尧舜时旧有此官风俗通冯绲为议郎发绶笥有二赤蛇卜曰当为边将说文汉律曰绶组谓之首　扬子五两之纶半通之
　　铜　通典后汉封禅尚书令以五寸印封石检【志同】　记缁衣注纶令有秩啬夫所佩也　礼秋官疏先郑引汉法墨绶为贵　太元经緺
　　汉乘舆六玺　传国玺　三玺　建武受传国玺
　　续志乘舆黄赤绶注汉旧仪曰玺皆白玉螭虎纽文曰皇帝行玺皇帝之玺皇帝信玺天子行玺天子之玺天子信玺凡六玺皇帝行玺凡封之玺赐诸侯书信玺发兵召大臣天子行玺策拜外国事天地神玺皆以武都紫泥封青囊素里尺一板玺以金银縢组侍中组负以从【虞喜曰六玺殊名与传国为七】　霍光传召符玺郎取玺郎不与光壮之増秩二等【周有典瑞掌节秦有符玺令汉有符节令领符玺郎赵尧为符玺御史】昌邑王受皇帝信玺行玺就次发玺不封注孟康曰汉初有三玺天子之玺自佩行玺信玺在符节台　元后传髙祖入咸阳至霸上秦王子婴降于轵道奉上始皇玺【汉元年冬十月秦王子婴封皇帝玺降】及髙祖即天子位因御服其玺世世传受号汉传国玺　光武纪建武三年闰正月丙午赤眉奉髙皇帝玺绶【时帝幸宜阳】二月己未祠髙庙受传国玺　晋志乘舆六玺秦制也曰皇帝行玺之玺信玺天子行玺之玺信玺汉遵而不改秦蓝田玉玺螭虎纽在六玺外汉髙祖佩之后世名为传国玺与斩蛇剑俱为乘舆所寳【虞喜志林曰传国玺在六玺外凡七玺】　唐六典注徐令言玉玺记曰传国玺秦始皇取蓝田玉刻之其书李斯制面文曰受命于天既夀永昌【续志注徐广曰传国玺文曰受天之命皇帝夀昌】玺上隠起为盘龙文文曰受天之命皇帝夀昌方四寸纽五龙盘汉元后投于地遂一角缺公賔就上更始盆子降上光武吴书曰汉乱六玺不自随掌玺者投井中孙坚入洛甄官井上旦有五色气入井探得汉传国玺方围四寸上有纽文盘五龙瑨七寸管龙上一角缺【两汉皆传秦六玺及传国玺】袁术夺之徐璆得玺还许上之魏至晋懐玺没于刘聦石勒季龙又刻曰天命石氏冉闵败蒋干以送建业永和八年八月也【晋纪永和八年八月冉闵子智以邺降督防戴施获其传国玺送之文曰受天之命皇帝夀昌百僚毕贺　慕容廆获皇帝玉玺三纽遣长史裴嶷送建邺】歴宋齐梁为侯景所得陈永定三年得之又传隋西京杂记中书以武都紫泥为玺室加緑绨其上　蔡邕独断天子六玺　东京赋冠通天佩玉玺　祭祀志封禅用玉玺一寸二分一枚方五寸尚书令奉玉牒检皇帝以玺封之
　　汉列侯印
　　髙纪十二年三月诏为列侯食邑者皆佩之印赐大第室　东平王苍传永平十一年正月来朝月余还国帝懐思乃遣使手诏国中傅曰日者问东平处家何等最乐王言为善最乐其言甚大今送列侯印十九枚诸子年五嵗以上能趋拜者皆令带之　地理志汝南郡滇阳注阚骃云永平五年失印更刻遂误以水为心
　　汉大将军印
　　卫青传元朔五年春令青三万骑出髙阙围右贤王得右贤禆王十余人还至塞天子使使者持大将军印即军中拜青为大将军诸将皆以兵属立号而归　韩信曰汉王授我上将军印　景帝赐汝南王非将军印击吴
　　汉乘舆双印　灵殳
　　舆服志佩双印长寸二分方六分【一本云方七分】乘舆诸侯王公列侯以白玉中二千石至四百石皆以黒犀三百石以下皆以象牙上合丝乘舆以縢贯白珠赤罽防诸侯王以下以綔赤丝防縢綔各如其印质刻书文曰正月刚卯既决灵殳四方赤青白黄四色是当帝令祝融以教防龙疾日严卯帝令防龙谨尔周伏化兹灵殳既正既直既觚既方庻疫刚瘅莫我敢当凡六十六字　王莽传刘之为字卯金刀也正月刚卯金刀之利皆不得行注服防曰则卯以正月卯日作佩之长三寸广一寸四方或用玉或用金或用桃着革带佩之【韩诗外传齐桓公出游遇一丈夫带着桃殳问之曰人之戒在桃殳来年正月庻人皆佩】晋灼曰刻其上面作两行书云云师古曰今徃徃有土中得玉刚卯者
　　汉正郡国印章
　　马援传建武十七年玺书拜伏波将军注东观记曰援上书臣所假伏波将军印书伏字犬外向城臯令印臯字为白下羊丞印四下羊尉印白下人人下羊即一县长吏印文不同恐天下不正者多符印所以为信也所宜齐同荐晓古文字者事下大司空正郡国印章奏可　周礼玺节注今之印章也　武纪太初元年五月正厯数用五注张晏曰用五谓印文也若丞相曰丞相之印章　郊祀志官更印章以五字
　　汉斗检封
　　周礼司市注玺节印章如今斗检封矣疏案汉法斗检封其形方上有封检其内有书则周时印章上书其物识事而已
　　蜀汉玉玺
</div>
    <div class="pagination">
<a href="玉海_page124.html">上一页</a><span>...</span><a href="玉海_page120.html">120</a><a href="玉海_page121.html">121</a><a href="玉海_page122.html">122</a><a href="玉海_page123.html">123</a><a href="玉海_page124.html">124</a><span class="current-page">125</span><a href="玉海_page126.html">126</a><a href="玉海_page127.html">127</a><a href="玉海_page128.html">128</a><a href="玉海_page129.html">129</a><a href="玉海_page130.html">130</a><span>...</span><a href="玉海_page126.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
