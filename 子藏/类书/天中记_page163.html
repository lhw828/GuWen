<!DOCTYPE html>
<html>
<head>
    <meta charset="UTF-8">
    <title>天中记 - 第 163 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 163 页/共 201 页</h1>
    <div class="content">　　山矿银液唐武帝好仙术有方士赵归真云飞链中须得生银诏使于乐平采取无所得归真斋醮数朝写御书置于岩穴间俄有老人杖防而至曰山川藏宝葢因有道而出况明主以修真为念是何感应不臻尊师无复怀忧明旦当从所请语讫莫知所之是夕有声如雷山矿豁开数丈银液坌然涌出与入用之数相同禁中修链至多外人罕得其术【剧谈録】
　　龙纪唐昭宗文徳二年正朔御武徳殿有紫气出于昭徳殿东隅欝欝如烟令大内留后司寻其所出得金龙子一枚长五寸许羣臣称贺帝曰朕不以金龙为瑞以偃息干戈为瑞卿等各宜尽忠以体朕怀门下奏请改文徳二年为龙纪元年【大唐杂记】
　　金塼同光中庄宗遣平蜀得王衍金银悉命镕之为金塼银塼约重三百斤一塼开一窍二人担之上有匠人名曰冯高过荆南髙季兴曰冯高主属我坑官吏持而有之储为一库宋建隆中金银入京师斤两封缄如故【续博物志】
　　求汞成金张永徳并州人五代为潞帅淳化二年改并州初寓睢阳有书生隣居卧病永徳疗之愈生一日就永徳求汞五两即置鼎中煮之成金永徳恳求药方生曰君当贵吾不惜此虑损君福
　　白鸠银冶饶州徳兴有银山一名邓公山唐总章初窦俨奏立银冶塲防云白鸠出银冶毕至宋绍圣二年白鸠双出山穴倾摧自后取无所得贡课未除范仲洛守郡请罢于朝【志】
　　子金宋祖诣赵普第时吴越王俶方遣使遗普书及海物十瓶列庑下上曰此海物必佳命启之皆满贮子金普王恐首谢曰臣实不知上笑曰彼谓国家事皆由汝书生耳命普受之
　　翡翠屑金欧阳修家有一玉罂形制甚古且精巧始得之梅圣俞以为碧玉在頴州时常以示僚属坐有兵马铃辖邓保吉者真宗朝老内臣也识之曰此宝物也谓之翡翠宝物皆藏宜圣库有翡翠琖一只所以识也其后偶以金环于罂腹从手摩之金屑纷纷而落如砚中摩墨始知翡翠之能屑金也【归田録】
　　黄银辛公义为并州刺史山出黄银获之以献诏水部郎娄则就公义祷焉乃闻空中有金石丝竹之响【北史循史】不取陶季直早慧其祖愍祖宋广州刺史甚爱之尝以四函银列置于前令诸孙各取其一季直时年四歳独不取曰若有赐当先父伯不应度及诸孙故不敢愍祖益竒之【南史】
　　龙膏化液韩约唐太和中为安南都防时土产有玉龙膏南人用之能化银液耆旧相传其膏不可赍徃犯者则为祸耳约不之信及受代还阙贮之以归时为执金吾果首惟甘露之祸乃贪利冐货之所致也【补録纪传】寳山黄金从吐蕃国向雪山南界至屈露多悉立等国云从此驿北行可以九日有一宝山之中土石并是黄金有人取者即获殃咎【王荣西国行传】
　　藏地变土殷仲文性贪吝多纳货贿桓为刘裕所败仲文随西走其珍宝玩好悉藏地中皆变为土【晋书】萤飞林邑国有山赤色其中生金夜则出飞状如萤火【梁书】
　　山出山上有葱下有银山上有薤下有金山上有姜下有铜锡山有宝玉木傍枝皆下垂又曰白银见为雄鸡【地镜图】
　　汝汉起玉起于禺氏山金起于汝汉珠起于赤野此宝相去各七千里上有丹沙下有黄金上有磁石下有铜金葛卢山发而出金蚩尤取以为剑铠雍狐山发而出金蚩尤取以为防【管子】
　　金精梁简文论云见夜如枣核飞散者金精也
　　万斤一匮王莾败省中黄金万斤者一匮尚六十匮【汉书】石碑生金繁昌县授禅石碑中生金表送上羣臣尽贺【魏志】
　　悬金于市悬千金于市人不敢取者分定也委一钱于路童子争者分不定也【传子】
　　珍葆珍宝字皆作葆张良传见黄石取而葆祠之【史记】金先儒説禹时天下金三日古诗曰安得天金使金贱如土周成王时咸阳金今咸阳有而原秦二世世元年宫中金旣而化为石汉惠帝二年宫中黄金黒锡又翁仲儒家贫力作居渭川一旦天金十斛于其家由是与王侯争富今秦中有金翁世世富【拾遗记】
　　海捐为牛海中有金台台内有金九中纪金之精为牛【幽明録】
　　鸠飞入怀长安有张姓者昼独处室有鸠自入止于对床张恶之披懐祝曰鸠尔来为我祸耶止承尘为福耶入我怀鸠翻飞入怀以手探之不知所在而得一金带钩焉遂宝之自是之后子孙昌盛【上】
　　腰金收骨王忳字少林诣京师于客舍见诸生病甚因谓忳曰腰下有金十斤愿以相与乞收藏骸骨未问姓名因絶忳卖金一斤以给絮棺九斤置生腰下【益都耆旧传】诏使来负隗炤者汝南阴鸿寿亭民善于易临终书板授其妻曰吾死当大荒穷虽尔慎莫卖宅到后五年春当有诏使来此亭姓龚此人负黄金卿以此板徃责之亡后果大困欲卖此宅者数矣忆夫言輙止到期日有龚使者果至亭妻遂赍板徃责使者使者执板不知所言曰我平生不践此处何縁尔也沉吟良久谓曰贤夫何能妻曰夫善易而未曽为人卜使者曰是矣乃顾命使者取蓍而筮之卦成谓炤妻曰吾不相负贤夫自有金乃知亡后暂穷故藏金以待太平所以不告妇儿者恐金尽而困无己也知吾善易故书板以寄意耳金有五百斤盛以青鉼覆以铜柈埋在堂屋东头去壁一丈入土九尺妻还掘之皆如卜焉【録异】
　　金台玉楼老子与尹喜登昆仑上金台玉楼七宝宫殿昼夜光明乃天帝四王之所游处有珍玉七宝之状【闗令内传】报妇投瀬伍子胥伐楚还漂阳瀬水上欲报自杀妇人百金不知其家投金瀬水中而去须防有一姥哭而来言是女母取金而去【吴越春秋】
　　不以利汚乐羊子出举其妻贞仪截髪供其费后羊子得遗金一饼以与妻贞仪曰君子不以利汚行羊子慙而去之【列女传】
　　得金让兄广汉汝妇者汝敦妻也敦以所受田地奴婢三百余万悉譲与兄裁留园地数十畆起舍耕作土中得金一器敦以示妻妻曰本言让先祖所有此独非其有耶敦曰固无意也俱担金送与兄嫂【上】
　　卖素置金陈翼字子初到覧乡见马旁有一人病呼曰我长安魏少翁闻卿庐江乐来游今病不能前翼迎归养之有金十饼素二十疋旣死翼卖素买棺衣衾以金置棺下骑马出入后其兄长公见马告之吏捕翼翼具言棺下得金长公叩头谢以金十饼投其门翼送长安还之【庐江七贤传】
　　蘓家金蘓秦宅在洛阳利仁里后魏高显业每夜见赤光于光处掘得金百斤诏曰蘓家金业为之造寺【郡国志】金牛二丈州南十里有牛潭渔人见金牛自水出义熈中县民张安蹑得金缫大如指遂数十寻寻之不已俄有物从出引之掘不能禁以刀防之数尺安遂致富其后仪兴云甫掩此牛犁防其鏁得二丈遂以财雄【罗浮山记】金山从林邑徃金山三十日至逺望金山嵯峨如赤城照耀似天大润壑谷中亦有生金形如防豸细者如苍蝇大者若蜂蝉夜行耀耀光如萤火【林邑记】
　　赐孝郭巨河内温人也妻生男谋曰养子则不得营业妨于供养当杀而埋焉锸入地有黄金一釜上有铁券曰黄金一釜赐孝子郭巨【宗躬孝子传】
　　紫磨金之优者名曰紫磨犹人之有圣也【孔融圣人优劣论】夜明五岭内冨州滨州澄州江汉间皆产金侧近居人以木箕陶金为业自旦及暮有不防一星者【郑圯伤陶者诗云披沙辛苦见伤怀徃徃分毫望亦乖力尽半年深水里得金为一鳯凰钗】就中澄州者最为良金余顷年使于上国亲友【不欲书其姓字】附澄州金二十两与当灼权臣余讶其单鲜友人曰金虽少贵其夜明有异于常金耳遂留宿验之信然也【岭表録异】
　　金气赤黄黄金之气赤黄千万斤以上大如镜盘【地镜图】丽水荆南之地丽水之中生金人多窃采金采金禁得而輙辜磔于市甚众壅离其水也而人窃金不止【韩子】昆吾金昆吾之金锟铻山名出金可作刀以切玉易书唐高昌王弟之子昭好学有鬻异书者每顾筒中金白曰何爱此不使予有异闻乎尽持易之【史】
　　鼻齅狼防民与汉人交闗常夜市以鼻齅金知其好恶【异物志】
　　不祥物朝鲜国都中有兄弟二人偕行弟得黄金二锭以其一与兄至杨花渡同舟以济忽投金于水曰吾平日爱兄甚笃今分金忽萌忌兄之心此乃不祥之物不若投诸江忘之兄曰汝言诚是亦投金于水
　　大唐金成弼遇道士遗以化金丹后试之验乃刼道者杀而尽夺之弼旣得丹多变黄金色赤逾常可以服饵唐太宗闻之授以五品官凡造金数万斤后术穷求去帝谓其诈而斩之后有别宝者以为至宝【广记】
　　逐丸韩嫣好弹常以金为丸一日所失者十余长安为之语曰若饥寒逐金丸京师儿童每闻嫣出輙随之望丸所落而拾之【西京杂记】
　　白鼠白鼠以昏时见于丘陵之间视所出入中有金【白泽图】十四种曰销金曰拍金曰镀金曰织金曰砑金曰披金曰泥金曰镂金曰撚金曰镕金曰圈金曰贴金曰嵌金曰裹金【广六典】
　　清明金神谓之清明【广雅】
　　烁金谚曰众口烁金口者火也五行二曰火五事二曰言言与火直故云烁金【论衡】众口烁金俗説有美金在此众人咸共诋防言其不纯卖金者欲其售因取锻烧以见真此谓众口铄金【风俗通】
　　能铸黄金汉书曰説王阳虽儒生自寒贱然好车马衣服极为鲜好而无金银文绣之物及迁徙去处所载不过囊衣不蓄积财去位家居亦布衣防食天下服其亷而恠其奢故俗传王阳能作黄金语曰金不可作世不可度王阳居官食禄虽为鲜明车马衣服亦能防所何足恠之乃传俗説班固之论陋于是矣【上】
　　神鸡如金南康雩都县防江西出去县三里名梦口穴状石屋旧传常有神鸡色如好金出此穴中奋翼回翔长鸣响彻见人輙飞入穴因号此穴为鸡石昔有人耕此山望见鸡出游戯有一长人操弹之鸡遥遥见便飞入穴弹丸正着穴上丸径六尺许下垂蔽穴犹有门隙不复容人又有人乗船至此从下流还县未至此屋数里一人通身黄衣担两笼黄纸求寄载因载之黄衣人乞食船主与之食讫船至崖下船主乞此人不与乃唾盘上径下崖直入石中船主初甚忿之见其入石始知神异取食器视之见盘上唾悉是黄金【述异记】载金一舸冯子猷以豪侠闻贞观中入觐载金一舸自随【白帖】
　　造常满樽李元素为武徳令刺史李文拣横调民黄金造常满樽以献官属无敢谏元素固争文拣为少损椱坦洞穴王锷常请籍坊以广第舍作复坦洞穴实金钱其中
　　药金孟铣迁鳯阁舍人它日至刘槿之家见赐金曰此药金也烧之火有五色起试之验
　　置余金棺下李勉少贫侠客梁宋与诸生共逆旅诸生且死出白金曰左右无知亲君其于此为我余则君自取之勉许之托密置余金棺下后其家谒勉共启墓出金付
　　厚啖元载盗杀李辅国载阴与其谋及复结中人董秀厚啖以金使刺取密旨帝有所属必先知之
　　持金去刘乂因持愈金数斤去云此防墓中人耳不若与刘君为寿愈不能止
　　刻玉扶南出刚金状类紫石英生水字石上人没水取之可以刻玉
　　铸金象郝玭封宝定郡王赞普常等玭身铸金象令于国门得生玭者以金玭偿之朝廷畏失名将徙为庆州刺史
　　金垂拱三年七月广州金位正秋为刑为兵占曰人君多杀无辜【五行志】
　　一箧尉迟敬徳单雄信骑直趋秦王敬徳跃马大呼刺雄信坠马乃翼王出赐金一箧
　　积金至斗隠太子以书招之赠金皿一车辞曰其敢当赐王曰公之心如山岳虽积金至斗岂能移之
　　药涂纸成金陈允升好道无金讽有姻礼而黄金郡中少不足用呵责其下允升曰无恕吾得为之取厚药以涂其纸投火中皆成金因以足用
　　能化黄金刘巨容始州人申屠生能化黄金高骈客之为吕用之所谮犇襄汉见巨容自言其术
　　金麸长川诸山徃徃有金或披沙得之丽水多金麸【南蛮传】献金示顺革南诏异牟寻赠常臯黄金丹砂臯防送使者奏异牟寻请归天子为唐藩辅献金示顺革丹赤心也徳宗嘉之赐以诏书
　　二道比黄衣白衣陈尚书言其昔在郷里好为诗俚人谓之陈舍人比乐天也性踈简喜宾客常有二道比一黄衣一白衣诣其家求宿舍之防事夜闻二客床上铿然有声久之若无人秉烛视之见白衣下乃银人也黄衣不复见家遂富【稽神録】
　　银
　　银镣白金谓之银其美者谓之镣【尔雅】
　　淘井安灌中舜为父母淘井将银钱安灌中与父母【史记】银山溢殷得金徳银山溢【上】
　　多银杻阳之山其阳多白银少阳之山其下多赤银【山海】金简禹登委山得五金简青玉为字编以白银【吴越】化人宫周穆王执化人之袪腾而上天暨化人之宫构以金银络以珠玉【列子】
　　蛇粪成银农杨子闻土中作声掘得玉后三年有蛇去梁上落粪皆成碎银作器卖于市得者寻以破灭【异苑】银饼卖敛故司校尉上党鲍子都少时上计椽于道中遇一书生独行无伴卒得心痛子都下车为按摩忽亡不知姓名有书一卷银十饼即卖一饼以殡敛其银以枕之素书着腹上哭之谓曰若子魂灵有知当令子家知子在此今奉使命不获久留遂辞而去【列异记】银牓东门外有东明山有宫焉左右阙而立其高百丈逮以五色门有银牓以青碧镂题曰天地长男之宫南方有闾明山有宫焉有银牓题曰天地中女之宫【十洲记】好黄白事期门郎程伟好黄白事娶妻得恠女伟无衣伟妇致两疋缯后见夫方扇炭欲烧个中水银乃出其中中药以投之立成银伟就求道不授发狂而死【桓谭新语】银钱大秦国以金钱为钱十银钱当一金钱【司马彪续汉书】赐千饼郭修手刃蜀大将军费袆追加褒宠谥曰威侯子龙加爵拜奉军都尉赐银千饼【魏志】
　　掘得银孙皓时言掘地得银长一寸广一分刻上有年月于是改元为天防【吴志】
　　上元赐银成帝咸康元年有司奏上元给赐众官银检金部见银一万五千充给【晋故事】
　　银器满席明帝每存俭约欲铸坏太官元日上寿酒银鎗尚书令王晏等咸称盛徳萧頴胄曰朝廷盛礼莫过三元此一器旣是旧物不足侈帝不悦复预曲晏银器满席頴胄曰陛下前欲坏酒鎗恐宜移在此器也帝甚慙【齐书】
　　四歳不取梁陶季直丹阳和陵人也祖愍祖宋广州刺史父景仁中散大夫季直早慧愍祖甚爱异之尝以四凾银列置于前令诸孙各取其一季直年时四歳独不取曰若有赐当先伯父不应度及诸孙故不取愍祖益竒之【南史】
　　卜暴得银周文育从南海出至大庾岭遇卜者卜之曰君北下不过作令长南入则为公侯又当暴得银二千两若不见信以此为验其夕宿于逆旅有贾人求与文育博文育胜之得银二千两日遂却入岭南【陈书】
　　赠柘弓刘聪引帝入防语帝曰卿为豫章王时赠朕柘弓银硑卿颇忆否曰臣安敢忘之但恨尔日不得早识龙顔【前赵録】
　　银楹大武殿室皆银楹金柱【后赵録】
　　开银山禁孝明皇帝开恒州银山之禁与人共之【后魏书】黄金镂银太武皇帝和平二年诏中书坊作黄金盒子镂以白银纫以玫瑰【上】
　　食器不死武帝中方术人师市奴合金银并成上异之以示侍臣封徳彛进曰汉代方士及刘安等皆学术唯苦黄白不成金银为食器可得不死【唐书】
　　比我桓灵贞观中治书侍御史权万纪上言宣饶二州诸山大有银坑采之极是利益每歳可得钱百万贯上谓曰朕贵为天子是事无所少乏唯嘉言善事有益于百姓者且国家防得数百万钱何如得一有才行人不见卿推贤进善之事又不能按举不法震肃权豪唯只言税鬻银坑以利多为美昔尧抵璧于山投珠于渊由是崇名美号见称千载后汉桓灵二帝好利贱士为近代庸暗之主卿遂欲将我比桓灵耶是日放令还弟【上】赋诗赐钟太宗引杜淹为天防府兵曹军文学馆学士常侍宴赋诗时有八人同时淹为称首赐以银钟【上】吊伐报耻贞观中鸿胪奏高丽莫支唯贡白金黄门侍郎禇遂良进曰莫支难虐杀其主九夷所不容陛下以之兴兵将事吊伐为辽山之人报主辱之若受其贡何所致伐太宗纳焉【上】
　　进熟绵绫元和十四年泾原节度使王濳进银三千两熟绵绫三千疋泾州密迩我境其土无百姓其军皆仰给度支旧矣主若无名上献虽吴蜀沃富犹谓取诸人以于媚不免于讥责今则盗削军实以充供献而求恩泽葢以时急于利势使然也
　　进银胡瓶太和中尚书左丞王起进亡兄播银胡瓶二百枚玉及通犀带刀劔器仗等【上】
　　升封报告王者易姓而起必升封太山何报告之义也封以金银绳或曰石涂金银绳封之以印玺【白虎通】银瓮玉者宴不及醉刑罚中人不为非则银瓮出【瑞应图】银气夜白银气夜正白流散在地拨之随手合【地镜图】变雄鸡白银精变白雄鸡【上】
　　银山素雾曲江县有银山山多素雾【相州记】
　　黄银
　　黄银见君乘金而王则黄银见【礼斗威仪】
　　山出黄银辛公义为牟州刺史时山东霖自陈汝至于沧海皆苦水灾境内犬牙独无所损山出黄银获之以献诏水部郎娄前就公义祷乃闻空中有金石丝竹之响【隋书】
　　黄银带太宗尝赐房龄黄银带顾谓曰昔如晦与公同心辅朕今日所赐唯独见公因泣然流涕【唐书】
　　鬼畏黄金如闻黄金多为神鬼畏命取黄金带遣龄亲送于灵所也【上】
　　水银
　　葬以水银秦始皇以水银为百川江河大海机转相轮终而复始【史记】
　　墓中水银闗东贼发始皇墓中有水银【皇覧】
　　汞水银谓之汞【广雅】
　　服链水银封君逹陇西人服链水银年百余歳常骑青牛世号青牛道士【神仙传】
　　鈆
　　目击筑髙渐离秦始皇矅其目使击筑渐离乃以鈆置筑中举筑朴秦始皇帝【史记】
　　枕鈆东观汉记曰曹褒则枕鈆
　　鈆搅成金取鈆十斤安铁器中猛火烧之三沸投九转丹华一铢于鈆中搅之立成黄金【茅君内传】
　　销鈆求银尹轨字公度有一人遭父丧当而贫穷及尹公度省之孝子説甚辛苦公度怆然曰卿假求数十斤鈆得否孝子言犹可得耳乃具一百斤公度将入前山中架小屋下于炉火中销鈆以其所带管中药如豆大投沸鈆中搅之皆成好银以与之告曰念卿贫困故以相与慎勿多言【神仙传】
　　天鈆河门有鈆城汉世天鈆【述异记】
　　草有鈆草青茎赤秀下有鈆【地镜图】
　　精为老婢鈆锡之精为老婢【中记】
　　锡
　　鈏尔雅曰锡谓之鈏
　　明镜磨氊明镜之始照未见其容也及扢之以锡磨之以氊则须眉见【淮南子】
　　赤锡龙山之下多赤锡濯山多白锡【山海经】
　　赤堇出锡赤堇山破而出锡【越絶书】
　　销锡成金尹轨字公度常见一人本冠族子弟仕郡遇公事薄书不了当备官钱百万卖田宅车牛不售而停见收击公度与所富人曰子可以百万钱借我我欲以救人后三十日信当还富人嘉敬之即以百万钱与公度以与遇事者曰卿能得一百二十斤锡否遇事者即具之公度于防中销锡复以其腰间管中药一方寸投沸锡中搅之皆成金卖与人得钱百万以还富人近光熈元年间公度到南阳太和山中【神仙传】
　　铜
　　铸钟郑伯朝楚子与之金旣而悔之与之盟曰无以铸兵故以铸三钟【左传僖中】
　　铜色龙形秦遣徐福入海还伪辞曰臣见海中大神曰汝秦王之神薄得观而不得取从臣徃莱山见芝城宫阙有使者铜色而龙形光上照天【史记】
　　铜人十二秦始皇收天下兵聚之咸阳为铜铸金人十二各千石置庭中【上】
　　铜山铸钱上使善相相邓通当贫饥死文帝于是赐通蜀严道铜山得自铸钱景帝立有告通盗去徼铸钱尽没入一簮不得着身寄死人家【上】


</div>
    <div class="pagination">
<a href="天中记_page162.html">上一页</a><span>...</span><a href="天中记_page158.html">158</a><a href="天中记_page159.html">159</a><a href="天中记_page160.html">160</a><a href="天中记_page161.html">161</a><a href="天中记_page162.html">162</a><span class="current-page">163</span><a href="天中记_page164.html">164</a><a href="天中记_page165.html">165</a><a href="天中记_page166.html">166</a><a href="天中记_page167.html">167</a><a href="天中记_page168.html">168</a><span>...</span><a href="天中记_page164.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
