<!DOCTYPE html>
<html>
<head>
    <meta charset="UTF-8">
    <title>喻林 - 第 49 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 49 页/共 195 页</h1>
    <div class="content">

　　喻林卷二十八
　　钦定四库全书
　　喻林卷二十九　　　　　明　徐元太　撰人事门【二十七】
　　隠祸
　　气狡愤于外则血脉必周身而作随气张动外虽有彊形而内实干竭【杜氏解左传僖公十五年】
　　吾恐季孙之忧不在颛臾而在萧墙之内也【论语季氏】骊姬使优施饮里克酒歌曰暇豫之吾吾不如鸟乌人皆集于菀已独集于枯【国语晋】
　　嗛嗛之徳不足就也不可以矜而秪取忧也嗛嗛之食不足狃也不能爲膏而秪离咎也【国语晋】
　　毒之犹腊者其杀也滋速【国语郑】
　　虽有乌获逢蒙之伎力不得用枯木朽株尽爲害矣是胡越起于毂下而羌夷接轸也岂不殆哉【史记司马相如传】祸固多藏于隠微而发于人之所忽者也故鄙谚曰家累千金坐不垂堂此言虽小可以喻大【史记司马相如传】霍显之谋将行于杯杓荆轲之变必起于帷幄【前汉书息夫躬传】
　　胡貊守闗青徐之寇在于帷帐矣【后汉书范升传】
　　祸生肘腋衅起萧墙【北史周本纪上】
　　壊我法者必在子孙譬如猛兽物不能害反爲毛间虫所损食耳【北史隋宗室诸王庶人秀传】
　　张军卫外祸反在内所备甚逺贼在所爱【鹖冠子道端】秦之有韩若人之有腹心之病也虚处则防然若居湿地着而不去以极走则发矣【韩非子存韩】
　　日月晕围于外其贼在内备其所憎祸其所爱【韩非子备内】譬如伏虎见便必动将何时已【贾子新书威不信】
　　夫孙叔敖之请有寝之丘沙石之地所以累世不夺也晋厉公之合诸侯于嘉陵所以身死于匠骊氏也众人皆知利利而病病也惟圣人知病之爲利利之爲病也夫再植之木根必伤掘藏之家必有殃以言大利而反爲害也【淮南子人间训】
　　死不再生穷鼠齧貍匹夫奔万乗舎人折弓【盐铁论诏圣】忧在腹内山崩爲疾祸起萧墙竟制其国【焦氏易林豫之随】众兎俱走雄罴在后【焦氏易林豫之渐】
　　内畔生贼自爲心疾【焦氏易林遯之明夷】
　　次七跙【切居子与二切】跙闲于蘧除或寝之庐测曰跙跙之闲恶在舎也【太经第一闲】
　　次八狼盈口□【即矢字】在其后测曰狼盈口不顾害也【太经第二争】
　　上九湿迎牀足罦于墙屋测曰湿迎牀足颠在内也【太经第四迎】
　　初一骨累其肉内幽测曰骨累其肉贼内行也【太经第八剧】汝独不见蛛之结于屋梁之隅中坐而待食自以爲安及栋梁朽而榱题倾蛛乎虽欲寄一丝以聊适不可获矣【天禄阁外史论易】
　　务于逺者或失于近治其外者或患生乎内覆头者不必能令足不濡蔽腹者不必能令背不伤故秦始筑城遏胡而祸发帷幄汉武悬旌万里而变起萧【抱朴子外篇广譬】
　　夫虎豹以其形容修广爪牙坚强肌肤盛大毛物丰文章明故执百兽而制于人荣华香草以其所有光曜芬香故悦于众俗而伤其根大国之君以其地广民众势尊形宠威隆名显故张其邻国而危其身有道则固于磐石宁于太山失道则危于累卵轻于鸿毛俱弱则先困俱乱则先亡是故大国者霸王之梯而亡灭之阶也【道徳经指归卷十】
　　师子身中自生诸虫还食其肉【大寳积经卷一百十三】
　　有一猫貍饥渴羸痩于孔穴中伺求鼠子有时防子出穴逰戯时被猫貍疾取吞之鼠子身小生入腹中入腹中已食其内藏食内藏时猫貍迷闷东西狂走空宅冢间不知何止遂至于死【杂阿含经卷四十七】
　　犹若以灰覆火人不觉足往蹈之渐渐热彻乃知烧足【出曜经八行品】
　　譬如灰下火犹能烧万物【本缘经毘罗摩品】
　　横祸
　　六三无妄之灾或繋之牛行人之得邑人之灾【易无妄】六五防羊于易无悔【易大壮】
　　凡祸疾所起由有妄而来今九五居得尊位爲无妄之主下皆无妄而偶然有此疾害故云无妄之疾也【周易正义无妄】
　　谁谓雀无角何以穿我屋　谁谓防无牙何以穿我墉【诗国风行露】
　　有兎爰爰雉离于罗　有兎爰爰雉离于罦【音孚叶歩妙反】有兎爰爰雉离于罿【音冲　诗国风兎爰】
　　伐木掎【音已叶居何反】矣析薪柂【音侈叶汤何反】矣舎彼有罪予之佗【音唾叶汤何反】矣【诗小雅小弁】
　　长木之毙无不摽也国狗之瘈无不噬也【左传哀公十二年】齐人谚曰上山斫檀榽橀先殚【尔雅释木注】
　　臣隣家有逺爲吏者其妻私人其夫且归其私之者忧之其妻曰公弗忧也吾已爲药酒以待之矣后二日夫至妻使妾奉巵酒进之妾知其爲药酒也进之则杀主父言之则逐主母乃阳僵弃酒主父大怒而笞之妾之弃酒上以活主父下以存主母也忠至如此然不免于笞此以忠信得罪者也臣之事适不幸而有类妾之弃酒也【战国策燕易王】
　　矫翮南辞翻栖火树飞鳞北逝卒委汤池遂使穴碎双龙巢倾两凤激浪之心未骋遽骨修鳞凌云之意将腾先灰劲翮望其翔跃焉可得哉【晋书陆机列传】
　　所谓火烈髙原芝兰同泯【梁书武帝上纪】
　　尔乃猘狗逐而华子奔腐鼠遗而虞氏灭匣猨逸而林木残椟珠亡而池水竭【宋书顾恺之传】
　　火燎孟诸芝艾同烂河决金隄渊丘同体【宋书袁湛传】宋有澄子者亡缁衣求之涂见妇人衣缁衣援而弗舎欲取其衣曰今者我亡缁衣妇人曰公虽亡缁衣此实吾所自爲也澄子曰子不如速与我衣昔吾所亡者纺缁也今子之衣襌缁也以襌缁当纺缁子岂不得哉【吕氏春秋淫辞】
　　楚王亡其猿而林木爲之残宋君亡其珠池中鱼为之殚故泽失火而林忧【淮南子説山训】
　　子路宰我生不逢伯乐之举而遇狂屠故君子伤之【盐鐡论讼贤】
　　从风放火荻芝俱死【焦氏易林干之小过】
　　鹊巢栁树鸠夺其处【焦氏易林豫之晋】
　　作室山根人以爲安一夕崩颠破我壶飱【焦氏易林贲之明夷】张捕鸠鸟丽其灾雌雄俱得爲所贼【焦氏易林贲之归妹】堂桑折衡佐鬬者伤暴臣失国良臣被殃【焦氏易林咸之解】雀行求粒误入网罭【焦氏易林益之革】
　　张网捕鸠兎离其灾【焦氏易林归妹之节】
　　上九破璧毁圭臼灶生鼃天祸以他测曰破璧毁圭逢不幸也【太经第六穷】
　　立岩之下爲壊所压蹈坼防之上爲崩所坠轻遇无端故爲不幸【王充论衡幸遇篇】
　　江南数郡有畜蛊者主人行之以杀人行食饮中人不觉也其家絶灭者则飞逰妄走中之则毙【李善注文选鲍明逺苦热行】
　　不见巫山火芝艾岂相离【广文选张孟阳招隠诗】
　　亿兆与昆冈并燎缙绅与蕴崇共日【艺文类聚帝王部梁武帝】宋城门失火因汲池水以沃灌之池中空竭鱼悉露死喻恶之滋并中伤良谨也【艺文类聚鳞介部鱼】
　　宋桓司马有寳珠获罪出亡王使人问珠之所在曰投之池中于是竭池而求之鱼尽死焉此言祸福之相及也【艺文类聚寳部珠】
　　河倾【一作流】酸枣杞梓与樗栎俱流海浅蓬莱鱼鼈与【一作共】蛟龙共【一作并】尽【文苑英华庾信杂铭铭】
　　将恐程门霣霜梧槚与樗栎同凋昆山火燎天球共碔砆俱烬【文苑英华周宣帝一】
　　时有一妇人焰谷作麨有防抵来抴焰麦不可柰何捉擿火杖用打防抵杖头有火着羊毛住羊毛得火热用揩象廐象廐火然并烧王象象身烂破便杀猕猴用拍象身天于空中而説偈言瞠恚鬬诤边不当于中止羯羠共相抵蝇蚁于中死婢具防抵鬬猕猴而坐死智者逺嫌疑莫与愚人止【菩萨本行经卷中】
　　昔有一婢禀性亷谨常爲主人典麨麦豆时主人家有一羝羊伺空遂便噉食麦豆斗量折损爲主所瞠信已不取皆由羊噉縁是之故婢常因嫌每自杖捶用打羝羊羊亦含怒来觝触婢如此相犯前后非一婢因一日空手取火羊见无杖直来觝婢婢縁急故用所取火着羊脊上羊得火热所在触突焚烧村人延及山野于时山中五百猕猴火来炽盛不及避走即皆一时被火烧死【杂寳藏经卷八】
　　奚独防蜯池空遂使亡狙林尽【辩正论卷一】
　　孤立
　　日之热恒在日中之后道东之杜人所宜休息也今人不休息者以其特生隂寡也武公初兼其宗族不求贤者与之在位君子不归似乎特生之杜然【郑氏笺诗有杕之杜】有杕然特生之杜生于道路之左人所宜休息今日所以人不休息者由其孤特独生隂寡薄故也以兴武公一国之君人所宜往仕今日所以人不往仕者由其孤特为君不求贤者故也【毛诗正义有杕之杜】
　　譬彼内伤病之木以内疾之故是用无枝也【毛诗正义小弁】彼堂堂然光明者华也此华乃芸然其色黄而盛矣以兴显著者君也此君其徳彰而明矣华盛而不言其叶见君明而其臣不贤【毛诗正义裳裳者华】
　　徒鼓瑟谓之歩徒吹谓之和【胡卧切】徒歌谓之謡徒撃鼓谓之咢【五各切】徒鼓钟谓之修徒鼓磬谓之寋【音蹇尔雅】深厉浅揭随时为义曽何贪于支离而习其孤技邪【后汉书张衡列传】
　　越俗易惊孤音少和直辔安归髙谋谁佐【后汉书荀彧列传论】受尧之诛不能称尧直臣无党古今所悉【晋书刘毅传】夫独构之唱唱虚而莫和【晋书王湛坦之传】
　　昔有一国国中一水号曰狂泉国人饮此水无不狂唯国君穿井而汲独得无恙国人既并狂反谓国主之不狂为狂于是聚谋共执国主疗其狂疾火艾针药莫不毕具国主不任其苦于是到泉所酌水饮之饮毕便狂君臣大小其狂若一众乃欢然我既不狂难以独立此亦欲试饮此水【宋书袁粲传】
　　公无党援譬如水间一堵大危矣【隋书元谐传】
　　女嬃言众人皆佩薋菉枲已为防佞之行满于朝廷而获富贵汝独服兰蕙守忠直判然离别不与众同故斥弃也【王逸注楚辞离骚经】
　　言已使凤鸟往求同志之士欲与俱共事君反见邪恶之人相与屯聚谋欲离已又遇佞人相肆来迎欲使我变节以随之也【王逸注楚辞离骚经】
　　言东风飘然而起则神灵应之而雨以言隂阳相感风雨相和屈原自伤独无与和也【王逸注楚辞九歌】
　　然不覩金虽克木而锥鑚不可以伐邓林水虽胜火而升合不足以救焚山寸胶不能治黄河之浊尺水不能却萧丘之热是以身名并全者甚稀而先笑后号者多有也【抱朴子外篇嘉遯】
　　夫丸泥已不能遏彭蠡之沸腾独贤亦焉能反流遁之失正【抱朴子外篇安贫】
　　升水不能救八薮之燔爇撮壤不能遏砥柱之沸腾寸刃不能刋长洲之林独是不能止朋党之非【抱朴子外篇广譬】发音则响与俗乖抗足则迹与众迕【抱朴子外篇自叙】
　　昔余梦登天兮魂中道而无抗吾使厉神占之兮曰有志极而无旁【楚辞九章惜诵】
　　薋菉葹以盈室兮判独离而不服【文选屈原离骚经】
　　徒乐枕经借书纡体衡门上无所蔕下无所根【文选班固答賔戯】
　　似孤臣之介立随排挤之所往内一志以奉朝兮外结心以絶党萍出水而主枯兮士失防而身往覩斯草而慷慨兮固知直道之难爽【广文选夏侯孝若浮萍赋】
　　鹰隼厉天翼耻与燕雀逰【广文选傅休奕长歌行】
　　直木无隂直士无徒是以贤人直士常不容于世【意林任子】孔文举金性太多木性不足背隂向阳雄倬孤立【意林士纬】宋玉识音而善文襄王好乐而爱赋既美其材而憎其似屈原也乃谓之曰子盍从楚之俗使楚人贵子之徳乎对曰昔楚有善歌者王其闻与始而曰下里巴人国中唱而和之者数万人中而曰阳阿采菱国中唱而和之者数百人既而曰阳春白雪朝日鱼丽含商吐角絶节赴曲国中唱而和之者不过数人盖其曲弥髙其和弥寡【艺文类聚乐部歌】
　　犹如犀牛独一无侣【虚空孕菩萨经卷上】
　　极反
　　白贲无咎上得志也【易贲】
　　物积而后始极既极而后方衰从旦积暖故日中之后乃极热从昏积凉故半夜之后始极寒【毛诗正义有杕之杜】极则美先尽矣美尽必有恶生故美尽则生疾【春秋正义昭公元年】
　　日极则反月满则亏极之徒反满之徒亏巨之徒灭孰能已无已乎効夫天地之纪【管子白心】
　　恩甚则怨生爱多则憎至【亢仓子用道篇】
　　目将者先睹秋毫耳将聋者先闻蚋飞口将爽者先辨淄渑鼻将窒者先觉焦朽体将僵者先亟犇佚心将迷者先识是非故物不至者则不反【列子仲尼】
　　东海之极水至而反夏热之下化而爲寒【吕氏春秋君守】有知顺之爲倒倒之爲顺者则可与言化矣至长反短至短反长天之道也【吕氏春秋似顺】
　　草木壮极则枯落人壮极则衰老也言强者不可以壮【河上公注老子俭武】
　　春夏阳气躁疾于上万物盛大极则寒寒则零落死亡也【河上公注老子洪徳】
　　壮不可极极则败物不可极极则反【京氏易传大壮中】
　　髙山崩颠丘陵爲溪【焦氏易林蹇之咸】
　　次八极阳征隂不移日而应测曰极阳征隂应其发也【太经第三应】
　　上九隂阳启【音吪】其变赤白测曰隂阳启极则反也【太经第六防】
　　隂不极则阳不生乱不极则徳不形【太经太文】
　　极暌而合极异而通故先见怪焉洽乃疑亡也【周易畧例卦畧】然乐极则哀集至盈必有亏故曲终则叹发醼罢则心悲也实理势之攸召犹影响之相归也【抱朴子内篇畅】阳胜则热隂胜则寒重寒则热重热则寒【黄帝素问内经隂阳应象大论】
　　物壮则老兵强则衰【道徳经注疏卷三】
　　夫行迷则改路术穷则反故【明集牟子理惑论】
　　反本
　　上九白贲无咎【易贲】
　　昔日贵雕饰今尚俭与素昔日多纤介今去情与故【宋书乐四志】
　　物生于土终变于土事生于意终变于意【闗尹子五鉴】天下莫相憎于胶漆而莫相爱于氷炭胶漆相贼氷炭相息也之壊愈其立也氷之泮愈其凝也以其反宗【淮南子説山训】
　　夫五色虽明有时而渝丰交之木有时而落物有成衰不得自苦故三王之道周则复始穷则反本【韩诗外传】将入之日既赤且黄若初出之时也故曰用视其始【太经第五视解】
</div>
    <div class="pagination">
<a href="喻林_page48.html">上一页</a><span>...</span><a href="喻林_page44.html">44</a><a href="喻林_page45.html">45</a><a href="喻林_page46.html">46</a><a href="喻林_page47.html">47</a><a href="喻林_page48.html">48</a><span class="current-page">49</span><a href="喻林_page50.html">50</a><a href="喻林_page51.html">51</a><a href="喻林_page52.html">52</a><a href="喻林_page53.html">53</a><a href="喻林_page54.html">54</a><span>...</span><a href="喻林_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
