<!DOCTYPE html>
<html>
<head>
    <meta charset="UTF-8">
    <title>山堂肆考 - 第 538 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 538 页/共 632 页</h1>
    <div class="content">　　锦文缬斑
　　彦深赋貌非不一相乃多途指重十字尾贵合卢立如植木望似愁胡嘴同钩利脚等荆枯亦有白如散花赤如防血大文若锦细斑似缬眼类明珠毛犹霜雪身重若金爪刚如铁
　　隼
　　格物论鹰之类则有隼鹞雕鹘鹗鹯皆鸷猛之鸟小雅采芑注云隼鹞属説文直作为鹞齐人谓之题肩或曰雀鹰春化为布谷
　　翚翚
　　尔雅鹰隼丑其飞也翚言鼔翅翚翚然疾也
　　防防
　　法言麟之仪仪鳯之师师其至矣乎螭虎桓桓鹰隼防防未至也言若鹰隼攫撮急疾则是右武而已非所以语至也
　　射髙墉
　　易解卦公用射隼于髙墉之上
　　率中陵
　　诗小雅鴥彼飞隼率彼中陵埤雅言中陵安静中正此隼之所以率也率循也
　　好翔
　　埤雅鹰好跱隼好翔
　　悯胎
　　隼遇懐胎之鸟则勿击故化书曰乌反哺仁也隼悯胎义也
　　鹗【附鹯】
　　陆佃曰鹗鸷鸟雕类一名睢鸠摰而有别者又善捕鱼性好跱故立不移处所谓鹗立者义取诸此郯子所谓睢鸠氏司马以其挚而有别也故主法制交则防翔
　　俗云雎鸠交则防翔别则立而异处
　　性不再匹
　　隂阳自然变化论睢不再匹
　　百鸟不如
　　孔融荐祢衡鸷鸟累百不如一鹗
　　众禽岂偶
　　见御史大夫
　　翠鸡化
　　翰府名谈西王母梦翠鸡五色自空而下化为鹗飞去后生西子
　　韈雀化
　　埤雅桃虫鹪其雌鴱陆机曰今鹪鹩是也説苑鹪鹩巢于苇苕系之以髪性甚巧故俗呼为巧妇一名工雀一名女匠其喙尖利如锥取茅莠为巢巢至精密以麻紩之如刺韈然故又名韈雀其化輙为雕鹗
　　逐雀【已下鹯】
　　左文十八年见无礼于君者诛之若鹰鹯之逐鸟雀也宋刘原父鹯诗上天赋尔才若不受羁绁失身偶见获羞与家禽列秋风半夜起鸿鹄两飘瞥物生各自适听尔归寥泬白云入防眸尺地肯自屈愼勿逐鷃雀鷃雀不足絶不至仓库中朋党为盗窃鶗鴂最堪憎擅使芳草歇勉力霜霰期方为鸟中杰
　　击鸠
　　鹯一名晨风陆佃曰鹯似鹞黄色燕颔向风揺翅乃因风飞急疾击鸠鸽燕雀食之
　　鹞
　　尔雅江淮而南青质五采皆备成章曰鹞列子曰鹞之为鹯鹯之为布谷布谷又为鹞也一説鹞化为鹯鹯化为布谷布谷为郭公郭公复为鹞
　　捉雀
　　尔雅鷣负雀注云鹞也善捉雀
　　逐鸠
　　列仙传魏公子无忌方食有鸠飞入案下公子使人顾望见一鹞在屋上飞去公子乃縦鸠令出鹞逐而杀之公子暮为不食曰鸠避患归无忌竟为鹞所得吾负之为吾捕得此鹞者无忌无所爱于是左右宣公子慈声旁国左右捕得鹞三百余头以奉公子欲尽杀之恐无辜乃自按剑至其笼上曰谁获罪无忌者耶一鹞独低头不敢仰视乃取杀之尽放其余名声流布天下归焉
　　见臣匿鹞
　　唐太宗尝得佳鹞自臂之望见魏徴来匿懐中徴奏事故久不觉鹞竟死懐中
　　讽上捕鹞
　　孔氏帖刘齐贤出为晋州司马帝以其方直尊惮之时将军史兴宗从猎苑中言晋州出佳鹞可捕取帝曰齐贤岂捕鹞人耶卿安以此待之
　　雕
　　埤雅雕能食草似鹰而大黒色俗呼皂雕一名鷻性刻制
　　埤雅鹄性劲利雕性刻制
　　翮轻劲
　　顔氏曰雕一名鹫其翮可用为箭葢雕隼六翮皆乘风轻劲故堪以为箭
　　薄云汉
　　埤雅其飞上薄云汉
　　度海涛
　　石曼卿诗腾凌千里见纎毫劲翮梢梢度海涛霜草兽惊斜电落水天鴈尽片云髙
　　二箭下双
　　后魏秦王干善弓马太宗出游白登之东北干以骑从有双雕飞干以二箭而下双雕军中号射雕都尉
　　一发贯双
　　隋书长孙晟与突厥共游猎尝有防雕飞而争肉因以两箭与晟曰请射取之晟乃弯弓驰往遇雕相攫一发而贯双焉
　　鹘
　　叚氏曰鹘生三子一为鸱埤雅鹘拳坚处大如弹丸俯击鸠鸽食之鸠鸽中其拳随空中即侧身自下承之防于鹰隼或以为隼即鹘非也禽经谓鹰以膺之鹘以搰之隼以尹之则是三类矣
　　义性
　　埤雅旧言鹘有义性杜甫所赋义鹘行是也
　　老拳
　　杜甫义鹘行曰隂崖有苍鹰养子巢栢巅白蛇登其巢吞噬恣朝飱雄飞逺求食雌者鸣辛酸力强不可制黄口无半存其父从西归翻身入长烟斯须领健鹘痛愤寄所宣斗上捩孤影噭哮来九天修鳞脱逺枝巨颡折老拳髙空得蹭蹬短草辞蜿蜒折尾能一掉饱肠皆已穿生虽防众雏死亦垂千年兹实鸷鸟最急难心忙然
　　掷卵
　　东斋记事范蜀公见二鹘掷卵相上下接之葢习飞也其胎教之意乎
　　披肝
　　梅圣俞普净院佛阁上孤鹘诗日防阁上聚鸠鸽巢栖饮哺忘穷年寺僧不敢施弹射忽有苍鹘张毒拳死鸟堕空未及地反翅下取如风旋独当屋脊恣撦磔啄肉披肝膓弃捐老鸱无艺又恨怯盘飞欲近饥目穿逡巡鹘饱自飞去争残不辨乌与鸢羣儿指防路人笑我方吟忆秋江边
　　仁义器
　　栁宗元鹘説有鸷曰鹘者巢于长安荐福浮图有年矣浮图之人室宇于其下者伺之甚熟为余説之曰冬日之夕是鹘也必取鸟之盈握者完而致之以燠其掌左右易之旦则执而上浮图之跂焉者纵之延其首以望极其所如往必背而去之茍东矣则是日也不东逐西南北亦然呜呼孰谓爪吻毛翮之物而不为仁义器耶
　　豪杰表
　　张九龄鹰鹘图序羽族之中絶其豪杰之表气感刚悍体侔铦锋顾视之间伟如也
　　莺
　　格物总论莺黒眉红嘴脚青遍身黄色羽及尾有黑毛相间三四月鸣声音圆滑一名仓庚一名鵹黄一名鹂鹠一名鹂庚或谓之黄栗畱或谓之楚雀或谓之黄袍或谓之黍或谓之黄鸟当椹熟时来在桑树鸣则蚕熟亦应节趋时之鸟也
　　集灌
　　诗葛覃章黄鸟于飞集于灌木
　　迁乔
　　小雅伐木章伐木丁丁鸟鸣嘤嘤出自幽谷迁于乔木嘤其鸣矣求其友声
　　睍睆
　　诗邶风睍睆黄鸟载好其音
　　绵蛮
　　诗小雅绵蛮黄鸟止于丘隅
　　鼓吹
　　见春
　　箫韶
　　李白诗新莺飞入上林苑愿入箫韶杂鳯笙
　　麻姑乞衣
　　郑谷诗春云薄薄日晖晖宫树烟深隔水飞应为能歌系仙籍麻姑乞与女眞衣
　　羌儿弄笛
　　韦应物听莺歌东方欲曙花冥冥啼莺相唤亦可听乍去乍来时逺近闻南陌又东城忽似上林翻下苑绵绵蛮蛮如有情欲啭不啭意自娇羌儿弄笛曲未调前声后声不相及秦女学筝指犹澁须防风暖朝日暾流音变作百鸟喧谁家懒妇惊残梦何处愁人忆故园伯劳飞过声局促戴胜下时桑田緑不及流莺日日啼花间能使万家春意闲有时断续听不了飞去花枝犹袅袅还栖碧树鎻千门春漏方残一声晓
　　呼公子
　　唐宗于禁苑中见黄莺呼为金衣公子
　　妒歌童
　　韩退之和武相公早春闻莺诗早晩飞来入锦城谁人教解百般声春风红树惊眠处似妒歌童作艳声
　　攫巾
　　鹤林玉露婺州治古木之上有莺巢一卒探取其子郡守王梦龙方据案视事莺忽飞下攫一卒之巾以去已而知其非此卒也啣巾来还乃径攫探巢者之巾而去太守推问其故杖此卒而逐之禽鸟之灵识如此
　　掷梭
　　唐诗莺掷金梭织柳丝
　　韬光养羽
　　黄山谷咏莺迁谷诗鸦舅颇强聒仆姑尝勃磎黄鸟懐好音秋菊染春衣嘤嘤求朋友忧患同一枝提壶要酤我杜宇赋式微黄鸟在幽谷韬光养羽仪晴风耀桃李言语自知时
　　应节趋时
　　见格物论
</div>
    <div class="pagination">
<a href="山堂肆考_page537.html">上一页</a><span>...</span><a href="山堂肆考_page533.html">533</a><a href="山堂肆考_page534.html">534</a><a href="山堂肆考_page535.html">535</a><a href="山堂肆考_page536.html">536</a><a href="山堂肆考_page537.html">537</a><span class="current-page">538</span><a href="山堂肆考_page539.html">539</a><a href="山堂肆考_page540.html">540</a><a href="山堂肆考_page541.html">541</a><a href="山堂肆考_page542.html">542</a><a href="山堂肆考_page543.html">543</a><span>...</span><a href="山堂肆考_page539.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
