<!DOCTYPE html>
<html>
<head>
    <meta charset="UTF-8">
    <title>万姓统谱 - 第 250 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 250 页/共 403 页</h1>
    <div class="content">　　辇【见姓苑】
　　显【见姓苑】
　　衍【子姓宋微仲衍之后】
　　篆【见姓苑】




　　万姓统谱卷八十一
　　钦定四库全书
　　万姓统谱卷八十二　　　明　凌迪知　撰上声
　　十七篠
　　赵【直绍切天水角音颛帝伯益之后十三代至造父事穆王以功封赵城子孙因氏秦并六国子孙分散至汉京兆尹广汉世居涿郡宋僖祖生长于燕即其后也】
　　【周】赵夙【晋人献公时为大夫】
　　赵衰【字子余夙之孙有深志逺谋重耳安于齐与舅犯谋适楚劝受楚客礼适秦相公子礼既归劝纳周襄王命为卿以让栾枝文公反国及伯多出其谋以衰为原大夫任以国政卒諡曰成】
　　赵盾【字孟衰子諡宣子代父为卿尝举韩厥为中军尉贾季曰赵衰冬日也赵盾夏日也晋灵公不君从台上弹人膳夫胹熊膰不熟杀之宣子骤谏公曰吾知所过矣盾拜曰人谁无过过而能改善莫大焉公患之使鉏麑贼之不果召盾饮酒伏甲将攻之车右提弥明知之扶而出门甲兴公介灵辄倒戈御公徒而免宣子亡未出境闻赵穿弑公桃园乃反太史书曰赵盾弑其君宣子曰穿也曰子为正卿亡不越境归不讨贼非子而谁孔子曰董狐古之良史也书法不隠宣子晋良大夫也为法受恶】
　　赵武【衰曾孙父朔为屠岸贾所杀朔妻成公姊遗腹生武贾索之急赖程婴杵臼以免后立为卿相
　　平公薄诸侯之币而重其礼诸侯以是睦于晋卒諡曰文】
　　赵同【宋人弑昭公赵宣子请师于灵公伐宋公许之乃令于太庙召军令而戒乐正令三军之钟鼓必备赵同谏曰国有大役不镇抚民而备钟鼓何也宣子曰大罪伐之备钟鼓声其罪也乃治兵振旅鸣钟鼔以至于宋】
　　赵奢【赵人为田部吏秦伐韩请救于赵赵以奢为将大破秦军号马服君】
　　赵鞅【号简子周舍立简子之门三日夜简子问之曰夫子将何以令我周舍曰愿为谔谔之臣操笔随君之后而司君过书之简子与处无何而舍死简子后与诸大夫饮酒酣简子泣谓曰百羊之皮不如一狐之腋众人之唯唯不如周舍之谔谔自舍死后吾未尝闻吾过也】
　　赵毋恤【襄子无恤简子之子其母翟婢也简子有太子伯鲁而无恤贤疑所立乃书训戒之辞于二简以授二子曰谨识之三年而问之伯鲁不能举其辞求其简已失之矣问无恤诵其辞甚习求其简出诸袖中而奏之于是简子以无恤为能立以为后】
　　赵胜【武灵王子秦围邯郸急用毛遂合楚之盟又请救魏公子无忌遂复存赵食客常数千人号平
　　原君】
　　【汉】赵尧【为周昌史尧荐周昌髙祖遂拜昌为赵王相髙祖拜尧为御史大夫击陈豨有功封为江邑侯
　　髙祖崩事惠帝终世吕后怨尧前定赵王如意之画乃抵尧罪】
　　赵广汉【蠡吾人举茂才为阳翟令有治行迁京兆尹发奸擿伏如神威制豪彊小民得职】赵禹【漦人武帝时以刀笔吏积劳迁为御史至中大夫与张汤论定律令禹为人亷靖为吏以来舍无食客公卿相造请终不行报谢务在絶请托孤立行意后为少府九卿以寿卒】
　　赵充国【字翁孙上邽人良家子善骑射沉勇有方畧武帝朝拜中郎将车骑将军与霍光定册立宣帝又屯金城讨平西羌封营平侯卒年八十六諡曰壮侯成帝时图形麒麟阁】
　　赵夔【武帝时文安县令多异政值县大旱乃自焚县人感慕为之立祠】
　　赵绾【武帝时为御史大夫时绾与王臧请立明堂以朝诸侯不能就其事绾乃言师申公于是上使使束帛加璧安车以蒲裹轮驾驷迎申公乗轺传从至见上上问治乱之事申公时巳年八十余对曰为治者不在多言顾力行何如耳上黙然拜为大中大夫】
　　赵夷吾【景帝时为楚王太傅王戊反谏不聴死事封其子周为髙陵侯】
　　赵珜【阆中人为公车令王莽居摄弃官而归】
　　赵闳【阆中人尝逰长安刺史王尊竒之后仕为凉州刺史有能声】
　　赵戒【南阳太守纠豪杰率吏民奏免中官子弟为令长贪浊者】
　　赵贡【涿郡蠡吾人京兆尹兄子为琅琊太守行县见不其令薛宣甚悦其后行属县还至府令妻子相与见戒曰薛君亷至丞相我两子亦为丞相史后宣果代张禹为丞相除贡两子为史时称贡有知人与子之明见云】
　　赵曅【字长君山阴人少尝为县吏奉檄迎督邮曅耻于厮役遂弃车马去到犍为诣杜抚受韩诗究竟其术积二十年絶问不还家抚卒为发防制服曅卒业乃归州召补从事不就后举有道卒于家着吴越春秋诗细厯神渊蔡邕至会稽读诗细而叹息以为长于论衡邕还京师为学者诵而传之】
　　赵熹【字伯阳宛人少为兄报雠以信义著名光武破王寻熹有战劳拜中郎将邓奉反熹以书责之或谮通谋光武疑之及奉败得书乃惊曰真长者也后拜平原太守擢举义行诛锄奸恶蝗不入境进拜太尉封都乡侯卒諡正侯】
　　赵岐【长陵人少明经有才艺尝与兄袭得罪中常侍唐衡避祸北海唐死乃出徴拜议郎尝着孟子
　　章句及三辅决録后居荆州卒先自为寿藏】
　　赵壹【字元叔汉阳西县人体貌超羣恃才倨傲元和间举至京师名动一时士大夫想望其风采未
　　几西还十辟公府皆不就终于家所着有赋颂箴诔书论及杂文十六篇】
　　赵孝【沛国蕲人时兵荒人相食弟礼为饿贼所得孝闻之即诣贼曰礼痩不如孝肥贼惊异竝放还
　　乡显宗闻其行拜谏议大夫】
　　赵咨【字文楚东郡南燕人父畅为博士咨少孤有孝行累官炖煌太守又拜东海相在官清简计日
　　受俸豪宗畏其俭约】
　　赵子【河内人事燕韩婴受诗学生徒甚盛赵子以授蔡谊谊授食子父与王吉食生授栗丰吉授长
　　孙顺由是韩诗有王食长孙之学】
　　赵昱【知名士也陶谦牧徐州以昱为别驾从事】
　　赵昂【天水人防马超攻冀城昂与杨阜尹奉戮力讨超功闻朝廷迁昂益州刺史奉炖煌太守】赵典【字仲经成都人父戒为太尉桓帝立以定防功封厨亭侯典少笃行隠约博学经书父卒袭封
　　后为太常朝廷每有灾异疑议辄谘问之典据经正对后就国】
　　赵苞【字威豪东武城人灵帝时为辽西太守名振边俗遣使迎母及妻子道值鲜卑刼质以击郡苞率众御之寇出母以示苞苞悲号母遥语曰母亏忠义苞遂力战破之其母妻为贼所害诏封苞防侯苞丧母讫谓乡人曰食禄而避难非忠也杀母以全义非孝也何面目立于天下遂呕血而死】
　　赵温【字子柔典侄初为京兆丞叹曰大丈夫当雄飞安能雌伏遂弃官去岁饥散家财以赈穷饿所
　　活万余人献帝时为司徒】
　　【三国】赵云【字子龙真定人汉昭烈为曹操所追弃妻子南走时云为骑将保防皆得免难累迁翊军将军
　　封永昌亭侯】
　　赵俨【字伯然阳翟人事曹操为朗陵长恩威竝着魏建国累官至司空与辛毘陈羣杜袭齐名时号
　　辛陈杜赵】
　　赵达【河南人少从侍中单用受学用思精密谓东南有王者气可避难故脱身渡江事孙吴治九宫
　　一算之术能应机立成对问若神】
　　赵咨【南阳人仕吴为中大夫使魏魏主问吴王何等主咨对曰聪明仁智雄畧之主也魏主问其状
　　咨辨析以对魏主大奇之】
　　【晋】赵【晋师伐秦秦将姚洸时镇洛阳洸部将説洸曰寇逼已深百姓骇惧众寡势殊难以应敌宜摄诸戍兵士固守金墉以待京师之援时洸司马姚禹潜通于檀道济固劝洸出战洸从之泣谓洸曰受三帝重恩所守正死耳但明公不用忠臣之言为奸孽所误后必悔之防阳城及成臯荥阳武牢诸城悉降死于阵】
　　赵整【洛阳人苻秦时为散骑常侍常尽忠匡谏时秦主坚颇好酒色整常为诗上之曰昔闻孟津河
　　千里有一曲此水本自清是谁使令浊坚正色曰朕之过也】
　　赵诱【字元孙淮南人世以将显王敦辟为防军与甘卓周访共讨华轶又击杜弢于西湘灭之累功赐爵平阿县侯代陶侃为武昌太守与杜曾战没赠征虏将军諡曰敬子龚与诱同死赠新昌太守】
　　赵【龚弟王敦使周访击杜曾请从行访憎曾之强欲先以饵曾使其众疲而后击之多枭首级王导引为从事中郎南顿王宗反杀宗于是王导庾亮并倚杖之转冠军将军迁西豫州刺史卒于官】
　　赵至【字景真代郡人世士伍至年十三遂求师受业年十四游太学遇嵇康于学舍写石经心异之后亡到山阳求康不得而还年十六逰邺复与康遇康称其有白起之风身长七尺四寸有从横才气辽西举郡计吏到洛与父相遇时母已亡父欲其宦立弗之告建康中以良吏赴洛方知母亡初至日耻士伍欲以宦学立名期于荣养既而志不就号愤恸哭呕血而卒】
　　【南北】赵隠【字彦深平原人性聪敏善书记安闲乐道不杂交游仕魏为丞相功曹防军专掌机密文翰多
　　出其手时人称为敏给累迁至司徒】
　　赵伦之【字幼成下邳人幼孤贫事母以孝称武帝起兵以军功封阆中县五等侯累迁雍州刺史及武帝受命以佐命功封霄城县侯安北将军镇襄阳少帝即位徴拜防军又拜镇军将军寻迁左光禄大夫领军将军伦之虽外戚贵盛而以俭素自处入为防军五年卒】
　　赵黙【温人魏献文时选部尚书当官谨饬进爵为河内公孝文立累功进爵为王諡曰康子】赵文深【南阳人少学楷雅有钟王之则仕元魏为大丞相府法曹防军以善碑牓得名尝刻定
　　书六体行于世】
　　赵知礼【字仲旦天水人涉猎文史善书翰初为陈武帝书记及武帝征侯景上表于梁元帝与王僧辨论军事其文竝知礼所制景平授中书郎封始平县子武帝受命拜散骑侍郎大府卿】
　　赵善【字儒庆天水人好学涉猎经史初仕魏累督长史加都督征虏将军后仕西魏进爵为公从征
　　邙山为敌所获卒于东魏诏赠大都督諡曰敬】
　　赵贵【字元贵天水人少颖悟有气槩魏孝昌中讨元颢有功累迁大都督孝武时以功迁太保太宗
　　伯封南阳郡公周闵帝初迁太傅进封楚国公】
　　赵伯超【嘉兴人太清二年吴郡信义俱为侯景所陷余郡县皆望风披靡伯超守钱塘其城坚不
　　可拔】
　　赵昶【字长舒天水人少聪敏有志节魏孝昌中拜都督积功封章武县伯加骠骑大将军开府仪同
　　三司时氐酋羌反昶悉平之后仕周进爵长道郡公赐姓宇文】
　　赵伯符【字润逺伦之子少好史易为宁逺将军总领义徒以居官城北每火起及有劫盗轻身贯
　　甲胄助郡县赴讨武帝甚嘉之累迁徐兖二州刺史】
　　赵文表【天水人累世为二千石文表少脩谨好读春秋能左右射累功至大将军爵为公子仁海
　　袭其爵】
　　赵柔【字元顺金城人少以德行才学著名河右沮渠牧犍时为金部郎歴著作河内太守甚着信惠尝在路得人遗金珠一贯呼主还之后有人遗柔铧数百枚者柔与子善明鬻之市只索绢二十疋善明知其价贱欲取之柔曰与人交易一言便定岂可以利动心遂与之搢绅闻而敬服】
　　赵拔扈【新城人兄震动富于财为太守樊文茂所杀拔扈走免亡命至杜树呪曰文茂杀兄今欲报之若事克斫树处便生不克即死三宿而树生遂聚众至成都杀文茂而还】
　　赵琰【字叔起天水人父温卒于仇池惟母存初遭武氏乱琰为乳母携奔寿春年十四乃归孝心色养饪热之际必亲调之为兖州司马琰积四十余年不得葬二亲及蒸尝拜献未尝不婴慕絶盐菜断诸肴味食麦而已世称孝子】
　　赵芬【天水人少有辨智颇涉经史仕周累官内史时朝事疑不能决者芬辄为评断隋初拜尚书左
　　仆射与王谊脩律令兼内令未几以老病出为蒲州刺史】
　　赵逸【字思羣天水人好学速成仕姚兴歴中书侍郎后归魏拜著作郎歴中书性好坟典白首弥勤
　　年逾七十手不释卷仕所著述诗赋颂五十余篇】
　　赵肃【字庆雍洛阳人早有操行知名于时元魏孝昌中起家殿中侍御史累迁左将军太中大夫封清河县子复除廷尉卿加征东将军肃执法平允凡所处断咸得其情亷慎自持不建产业时人以是称之】
　　赵深【字德深武威人韶子北齐以诏着大勲累迁深侍中将军源州大中正武平末徐州行台左仆
　　射徐州刺史】
　　赵刚【魏孝武帝与髙欢搆隙刚密奉防召东荆州刺史冯景昭未及而欢已逼洛阳孝武西迁景昭集府僚文武议其去就司马冯道和请据州待北方处分刚抽刀投地曰公若为忠臣可斩道和如欲从贼可见杀景昭感悟遂率众赴闗右】
　　【隋】赵绰【河东人开皇初为大理丞执法平允累迁少卿髙祖尝以刑部侍郎辛亶永绯禈谓为厌蛊欲斩之绰执不可帝怒命斩绰绰曰执法一心不敢爱死乃释之及卒帝为流涕】
　　赵不器【子夏日冬曦和璧安贞居贞頥贞彚贞父子八人皆及第时称科第赵家】
　　赵辅和【临漳人明易学占筮初为北齐神武馆客所言无不中入隋累官通直常侍】赵轨【洛阳人父肃后魏廷尉卿轨少好学有行检后周蔡王引为记室隋初转齐州别驾有能名徴
　　入京师与牛撰定律令格式累官寿州总管】
</div>
    <div class="pagination">
<a href="万姓统谱_page249.html">上一页</a><span>...</span><a href="万姓统谱_page245.html">245</a><a href="万姓统谱_page246.html">246</a><a href="万姓统谱_page247.html">247</a><a href="万姓统谱_page248.html">248</a><a href="万姓统谱_page249.html">249</a><span class="current-page">250</span><a href="万姓统谱_page251.html">251</a><a href="万姓统谱_page252.html">252</a><a href="万姓统谱_page253.html">253</a><a href="万姓统谱_page254.html">254</a><a href="万姓统谱_page255.html">255</a><span>...</span><a href="万姓统谱_page251.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
