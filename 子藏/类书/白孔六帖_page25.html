<!DOCTYPE html>
<html>
<head>
    <meta charset="UTF-8">
    <title>白孔六帖 - 第 25 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 25 页/共 50 页</h1>
    <div class="content">　　赐钱【二十三】
　　白汉苏武【自匈奴来赐钱二百万】赐百万【东观汉记祭彤为辽东太守三十年嘉其功赐钱百万】后汉明帝时馆陶公主为子求郎不许而赐钱百万　受赂反赐【汉张武为郎中令受金钱觉文帝更发御府金钱赐之以愧其心不下吏也】金穴【见上注】孔赐一鑪【裴寂武徳四年改铸钱赐一鑪得自铸】赐百万【刘世让讨吕崇茂为贼所囚亡归高祖赐钱百万】有能斩廷凑者赐钱二万缗【王廷凑乱帝怒诏诸道以兵进讨有能斩廷凑者赐钱二万缗】赐钱十万为解酲具【李嗣业入朝赐酒宗前醉起舞帝宠之赐钱十万为解酲具】赐张行成【帝语山东及関中人意有同异行成曰天子以四海为家不宜以东西为限是示人以隘矣帝称善赐钱十万】
　　赐帛【二十四】
　　白赐绢万匹【文士传张华以平呉之计赐绢万匹】鳯凰集于新蔡赐汝南太守帛百匹【汉宣诏】秦二世赐叔孙通帛二十四衣一袭【汉书】赐之束帛【礼】赐降胡缣【后汉赐降胡缣孙章悮以十为千】不赐【蜀志赵云传街亭败有军资余绢使分赐将士云曰军无利何为赐悉入赤岸湏十月为冬赐亮善之】赐臣帛【郭舍人射覆曰赐臣帛也】孔赐高年帛【贞观五年十二月癸卯猎于骊山赐新丰高年帛】赐粟帛【十九年二月庚戌如洛阳宫丁巳赐所过高年鳏寡粟帛】赐五千段【杜伏威赐帛五千段】赐其家千疋【刘世让授揔管率兵拒薛举与弟寳皆没于贼秦王方屯高摭世让宻遣寳间走王言贼虚实高祖恱赐其家千疋】赐物五百段【窦琮从刘文静击屈突通进兵下陜县拔大原仓赐物五百段】録功【李靖御史大夫萧瑀劾靖持军无律帝召让之徐曰赦公之罪録公之功赐绢千疋既而曰向人譛短公朕今悟矣加赐绢二千疋】特赉防千段【屈突通从平薛仁杲珍用山积诸将争得之通独无所取帝曰清以奉国名实不虚特赉防千段】赐缣三万【张煦振武军遂节度使宪宗怒诏煦以本军进讨赐缣三万为军资】江夏郡王道宗【帝讨高丽先遣张俭轻骑度辽道宗请以百骑往约其还日将还防高丽兵断其路更走间道谒帝如期赐绢千疋】赐绢五千疋【刘师立録功拜左卫率迁左骁卫将军防武郡公赐绢五千疋】赐杂防百疋【李尚隐妖贼刘定高夜犯通洛门尚隐坐不素觉左迁桂州都督帝遣使劳曰知卿公忠然国法湏尔因赐杂防百疋遣之】
　　赐妇人【二十五】
　　白石窌【齐侯战败单还女子曰君免乎曰免矣曰锐司徒免乎曰免矣曰茍君与吾父免矣可若何乃奔齐侯以为有礼既而问之辟司徒之妻也予之石窌注奔谓走辟君有礼谓先问君后问父石窌邑名】赏延于室　妇人【无爵从夫之爵】恩自宸极【荣及闺门】孔赐以宫人【李君羡从破宋金刚于介休加骠骑将军赐以宫人赠帛】赐美人六人【郭子仪赐美人六人从者自副车服帷帟咸具】宗以宫人赐知运等【王晙宗以宫人赐知运等晙独不敢取曰臣之事君犹子事父讵有常近闱掖而臣子敢当乎誓死以免见聴】赐宫人【姜皎太宗在藩邸识其有非常度及即位赐宫人】赐女乐一部【窦抗从秦王平薛举功第一赐女乐一部】赐宫女二人【唐史泉男生攻平壌还进右卫大将军汴国公赐寳器及宫女二人】
　　白孔六帖卷四十九
　　钦定四库全书
　　白孔六帖卷五十　　　唐　白居易　原本
　　宋　孔　　续撰
　　辞赏赐【一】　　　　　　功【二】
　　让功【三】　　　　　　　伐功【四】
　　铭其功【五】　　　　　　诈功【六】
　　襃功臣后　　　　　　封建【八】
　　让封【九】　　　　　　　妇人封【十】
　　继絶【十一】　　　　　　嗣立【十二】
　　立长【十三】　　　　　　立贤【十四】
　　舍嫡立庶　　　　　　辞让【十六】
　　卜嗣【十七】　　　　　　异姓为后【十八】
　　庶孽【十九】　　　　　　用防【二十】
　　辞赏赐【一　逃赏功附】
　　白公赐公冶冕服辞彊之而后受　辞有先登【齐侯赏黎弥弥辞曰有先登者臣从之晢帻而衣貍制】齐公孙青聘卫侯以为有礼齐侯徧饮诸大夫酒曰二三子之教也苑何忌辞曰与于青之赏必及于其罚【言青有善既受赏后青有罪亦当同受其罚也】逃赏【楚昭反国赏功臣申包胥曰吾为君也君既定矣又何求遂逃赏】鲁连不受功而去　子产辞赏【曰臣不敢及赏礼】周仁让赐【周仁景帝再幸其家所赐甚多终让不受】辞赐劒【卫绾事见上注】屠羊说【庄子楚昭王失国屠羊说走而从王反国赏从者赏及屠羊屠羊曰大王失国说失屠羊大王反国说亦反屠羊又何赏之有】临没还赏【子家子反赐于府人传】又【后汉祭彤次孙临终谓子曰吾蒙国恩而微绩不立不可无功受负吾死后汝悉簿上所得赐物身効死前行】陈平还赐【见赏寳门】后汉郑【字巨君为太尉帝诘让上印绶临没悉还赐物】孔宫人赐【王晙兰池胡康待賔据长泉反防六州诏郭知运与晙讨平之宗以宫人赐知运等晙独不敢取曰臣之事君犹子事父讵有常近闱掖而臣子敢当乎誓死以免见聴】赐女乐引诏使辞【张茂昭顺宗立进同中书门下平章事复遣之镇赐女乐二人固辞车至第门茂昭引诏使辞曰天子女乐非臣下所宜见者汾阳咸宁西平北平皆有大功故当是赐今臣下述职以朝奈何滥赏后日有立功之臣陛下何以加之复赐安仁里第亦让不受】见功臣多矣未尝以玉带赐之【周太祖本纪思绾景崇相次降隐帝劳威以玉带加检校太师兼侍申威辞曰臣事先帝见功臣多矣未尝以玉带赐之因言臣幸得率行伍假威灵以破贼者岂特臣之功皆将相之贤有以安社稷抚内外而馈饷以时故臣得以専事征伐隐帝以威为贤于是悉召杨邠史洪肇苏逢吉禹珪窦贞固王璋等皆赐以玉带五代史】
　　功【二】
　　白书曰功加于时【时当时也】予嘉乃勲　竭力尽能　藏于盟府【功也】戡难书之竹帛【茂勲铭于钟鼎】功懋懋赏【懋赏也】効锥刀之用【立毛髪之功】展犬马之効【立方寸之功并选】名挂史笔铭于太常【周礼有功者司勲铭于王之太常】周书曰厥有成绩纪于太常【太常旌旗也】镂于金石【文子】献功于王　输力【左】嘉乃丕绩　告厥成功　嘉绩防勲【録功】昔周宣之代国人歌方叔之功列于周雅【汉武之朝词臣美充国之绩兴于汉颂】图功臣于麒麟阁【汉制】保庸【周礼大宰以八统驭万人驭万人五曰安有功也】兴功【周礼以庸制禄则人兴功注以禄赏功则人劝也】稽功【周礼】周礼王功曰勲【辅成王业若周公也】国功曰功【保全国家若伊尹也】民功曰庸【法施于民若后稷也】事功曰劳【以劳定国若禹也】治功曰力【制法成治若臯陶也】战功曰多【克敌出竒若韩信陈平也】五曰议功之辟【周礼八辟也】七曰议勤之辟【皆谓有功议其罪也】成王以周公为有勲劳于天下封于曲阜报功【礼】名与功偕【礼】功疑惟重　功多有厚赏　明试以功【车服以庸】惟帝念功　以奏功庸【大功也奏为也】报功防勲且旌君伐【伐功也】谷梁云卑不尸大功【尸主也】书劳【传公至自晋孟献子书劳于庙】山河之誓【汉高兴功臣剖符作誓曰黄河如带太山如砺功不絶丹书铜劵金匮石室藏之宗庙也】无横草之功得列宿卫【终军言】有汗马之劳【萧何】覆过【陈汤列功覆过】蔺生収功于章台骠骑发迹于祁连【扬雄文】光武以吏事责三公【故不任功臣】方面之勲【贾复字君文常从帝征伐故少立方面之勲】兵部叙録格【跳荡先锋挺入陶坚者为一等陈万人叙十人上资加两阶优与处分三品五品不限宫考资次叙録式格功计杀获及输失数若输多除跳荡及斩将外自余并节级酬勲不在与官放选限也】僝功【僝具也】稽其功绪在泮献功　程功绩事【礼】狐赵之勲　计功　臧武仲曰无废二勲【谓祖文仲及宣叔之勲】禄勲【合亲传】孔桑防不徙而大功立【尉迟恭賛曰敬徳之来太宗以赤心付之桑防不徙而大功立】效尺寸功【李靖帝将伐辽召靖入谓曰公南平呉北破突厥西定吐谷浑惟高丽未服亦有意乎对曰往慿天威得效尺寸功今疾虽衰陛下诚不弃病且瘳矣】论功定封邑【房龄帝顾羣臣曰朕论公等功定封邑恐不能尽无有讳各为朕言之淮安王神通曰义师起臣兵最先至龄等以刀笔吏居第一臣所未喻帝曰叔父兵诚先至然未尝躬行阵劳故建徳之南军败不振讨黒闼叔父望风辄奔今龄等有决胜帷幄定社稷功此萧何所以先诸将也叔父以亲宜无爱者顾不可縁私与功臣竞先后尔】功臣并世袭【长孙无忌帝欲功臣并世袭刺史贞观十一年乃诏有司朕慿明灵之祐贤佐之力克剪多难清防内盖时屯共资其力世安专享其利朕所不取刺史古诸侯虽名不同而监统一也无忌等义贯休戚效挺夷险嘉庸懿绩简在朕心其改锡土宇用世及之制乃以无忌为赵州刺史以赵为公国凡十有四人】叶賛之功【五代裴迪梁太祖自歧还将吏皆赐迎銮叶賛功臣太祖目迪曰叶賛之功惟裴公有之他人不足当也】功盖一世而上不疑【郭子仪賛唐史臣裴垍称权倾天下而朝不忌功盖一世而上不疑】独有方面功【河间王孝恭始隋亡盗贼徧天下皆太宗身自讨定无特将专勲者惟孝恭独有方面功以自见云】定难元从功臣【陆贽帝欲以内外从官普号定难元从功臣贽曰官官具僚恪居奔走劳则有之何功之云难则尝之何定之云今与奋命者齿恐沮战士之心结勲臣之愤帝乃止】投隙龙骧【韦张賛曰臯建封本诸生震兴田亩间未有以异人及投隙龙骧皆为国梁楹光奋一时使不遭遇与庸夫汩汩并胔而腐可也】赐号【孔纬累迁尚书左仆射赐号持危啓运保乂功臣】所至有功【范希朝在朔方时招突厥别部沙陀千落众万余有之其后用沙陀战者所至有功】録过遗功【侯君集高昌平君集刻石纪功还初君集配没罪人不以闻又私取珍寳妇女将士因亦盗入不能制及还京师有司劾之诏君集诣狱簿对中书侍郎岑文本谏曰高昌之罪议者以其遐逺欲置度外唯陛下奋独见之明授决胜之略君集得指期平殄今推劳将帅从征之人悉蒙重赏未逾数日更以属吏天下闻之谓陛下録过遗功无以劝后】杀敌为功【韩全义为淮西行营招讨使班师过闗下托疾不入谒司马崔放见帝谢无功帝曰全义诱少诚归国功大矣何必杀敌乃为功邪】王重荣有大功【王处存田令孜讨王重荣徙处存节度河中上书言王重荣有大功不可改易揺诸侯之心不纳】正灋纪功则戎行可劝【郑俌上疏以为正法纪功则戎行可劝】李翰传廵功状【表上之曰今陜郊一战犬羊骇北王师振其西廵扼其东此天使廵举江淮以待陛下师至而廵死不谓功乎】不欲竭中国力以幸功名【王忠嗣尝曰平世为将抚众而已吾不欲竭中国力以幸功名】不幸边功【姚崇十事朝廷覆师青海未有牵复之悔臣愿不幸边功可乎】士贵建功【赵犫黄巢与秦宗权合兵数十万缭长壕五周百里攻之州人大恐犫令曰士贵建功立名节今虽众寡不敌男子当死地求生徒惧无益也】攘袂指天抜劒击柱【陆宣公奏议以汉高之制服雄豪太宗之削平区防天下既定乃论功勲有萧何之殊庸有房杜之硕画战守经畧倬乎殊伦犹谓丰沛故人刀笔文吏诸将不服颇相訏扬攘袂指天拔劒击柱偶语谋反諠哗讼寃矧今方资武力非恩幸竞进之时】眷言勲绩深注予怀【賛皇一品集赐石雄诏受尺一之诏盘丈八之矛果然荡寇眷言勲绩深注予怀】功绩光明为天子倚信【史大奈等事君皆一其志无有顾望用能功绩光明为天子倚信】戚未匡齐陈平终佐汉搀抢扫河洛直割鸿沟半【李白】鼎彛竹帛未足云纪【柳宗元啓】终与安社稷功成去五湖【李白诗留侯将绮李出处未云殊云云】圣智不失时建功及良辰【赠张相同上】功流社稷【李徳裕以身扞难功流社稷旧史】功名之竒近世所未有【李愬始晟平京师市不改肆愬平蔡亦如之功名之竒近世所未有】或翼或从尸天之功【刘裴賛曰观二子非有踔越之姿当高祖受命赫然利见于世故能或翼或从尸天之功出唐史】
　　让功【三】
　　白范文子后入【传曰晋师伐齐归范文子后入武子曰无为吾望尔也夫对曰师有功国人喜以逆之先入者必属耳目焉是代帅受名也故不敢武子喜】功成不居　不自伐故有功【老子】汝惟不伐天下莫与汝争功【书】孟之反不伐【奔而殿将入门防其马曰非敢后也马不进也】辞有先登【黎弥事见上】鲁连推功而去【曰所贵天下士者为人排患取之是商贾连不忍为也】大树将军【后汉冯异字公孙为将进止皆有所表识毎所止舍诸将并坐论功异独屏居树下军中号大树将军】劾辞让【魏田畴字子泰从太祖北征为乡导出卢龙去桞城二百里羌惊大斩获封为亭侯畴让封至数四有司劾畴悁愎宜免官公卿议以文子辞掾包胥逃赏传载其美原思辞粟仲尼不与之子路拒牛谓之正义畴虽不合大义有益推让之风宜优其节乃拜议郎】又【吕氏春秋子路拯溺人拜之以牛不受夫子叹之】归功诸将【魏任城王彰破乌桓太子谓曰卿有功见上勿自伐归功诸将太祖果说】无功而受名臣不敢以为有勲不废宜膺裂地之荣【无功受名实惧贪天之罪】介推不言陈平让无知【平封户牖侯辞曰非魏无知安得进乃赏无知也】劝令推功不肯【赵充国振旅还所善浩生赐迎说曰众人皆以破羌彊弩二将军功多将军即见宜推功于二将军充国曰吾年老位极岂嫌伐一时事以欺明主哉兵势国之大事老臣不明言谁为陛下言者卒以实对】自知【贾复君文未尝言功帝辄曰君文之功吾自知之】避敌让功【唐彬与王濬共伐呉彬知贼势已殄孙皓将降未至呉三百里称疾迟留以示不竞识者高之】孔每防必归功于下【王世充每防必归功于下虏获尽推与士卒故人争为効由是功最多】长孙无忌辞【帝欲功臣并世袭乃诏有司无忌等辞曰羣臣披荆棘事陛下今四海混一诚不愿违逺左右而使世牧外州与迁徙等帝曰割地封功臣欲公等后嗣常为藩翰而薄山河之誓反为怨望朕亦安可彊公土宇邪遂止】未尝言功【姚况性简退未尝言功】不邀一旦功【孔戣拜岭南节度使贞元中黄洞诸蛮叛乆不平容桂二管利虏掠幸有功乃请合兵讨之戣固言不可帝不聴大发江湖兵防二管入讨兵被瘴毒死者不胜计安南乗之杀都护李象古而桂管裴行立容管阳旻皆无功忧死独戣不邀一旦功交广晏然大治】诏与李晟收京师次浐西【元谅先奋鏖贼败之进屯苑东晟使坏垣以入泚连战皆北遂大溃京师平让功于晟唐史李元谅】
　　伐功【四　争功附】
　　白郤至骤称其伐【单子曰郤氏其亡乎位于七人之下而求掩其上怨之所聚乱之本也】无伐善【顔四曰愿无伐善无施劳】孟之反不伐【云云】冯异坐树下号大树将军【上】商书曰有其善丧厥善【矜其能丧厥功】果而勿矜果而勿伐【老子】克伐怨欲不行焉可以为仁矣夫子曰可以为难矣仁则吾不知也【克胜也伐功也】自伐者无功　君子不自大其事不自尚其功【礼】焉足以骄人【汉伐南越杨仆为楼船将军有功后东越反欲复使为其伐前功上以书责之曰将军之功焉足以骄人】卫侯燬灭邢同姓也故名礼至为铭曰予掖杀国子莫予敢止【恶其不知耻灭同姓而铭以伐功也】君子称其功以加小人【小人伐其技以慿君子】贪天之功以为己力　伏弢呕血鼓音不衰【晋郑战于铁既战赵简子曰吾伏弢呕血鼔音不衰今日我上也】无汗马劳【汉高録功欲先萧何诸将曰臣攻城野战萧何无汗马之劳鄂君曰云云】拔劒击柱【汉高初未有法度诸将防坐论功相向背而坐争功或拔劒击柱上患之】驻敌之功【呉全琮与魏王陵战于芍陂军不利魏将乗胜防五营顾丞与张休奋击遂驻魏师琮子绪端因拔劒击柱退论功行赏以为驻敌之功大退敌之功小丞休为杂号将军绪端为偏裨而已】平呉之功【晋书初诏王濬至建平受杜预节度至秣陵受王浑节度及濬先受孙皓降范通曰卿功美矣旋斾之日角巾私第口不言平呉功有问者曰圣王之徳羣率之力蔺生下亷颇王浑能无内愧乎濬曰始惧邓艾事不得不言吾之褊也】邓艾字士载【平蜀多功深自矜伐有识者笑之】矜政能【王尊为京尹行县上奏曰强不陵弱各得其所和平之气通云云御史大夫奏尊大言居慢坐免】其言不让无能受禄孔以功自负【尉迟恭壮直颇以功自负】侍宴庆善【又尝侍宴】
　　【庆善宫有班其上者恭曰尔何功坐我上】恃功而侈【高崇文为京西诸军部綂崇文恃功而侈】恃功不灋【仆固怀恩其部下皆蕃汉劲卒恃功多不灋子仪政寛能优容之】平蜀之功【唐延孝蜀平延孝功为多左厢马步军都指挥使董璋位在延孝下然特见重于郭崇韬崇韬有军事独召璋与计议而不问延孝延孝大怒责璋曰吾有平蜀之功公等仆遬相从反俛首郭公之门吾为都将独不能以军法斩公邪崇韬死延孝谓璋曰公复俛首何门邪璋求哀以免五代史】忌而矜功【江夏郡王道宗侯君集破高昌还颇怨望道宗尝从容奏言君集智小言大且为戎首帝问所以知必反者对曰见其忌而矜功耻为房李下官尚书尝郁郁不平帝曰君集诚有功材无不堪朕宁惜爵位邪第未及耳不宜轻亿度使自猜危既而君集反帝笑曰如公素揣】
　　铭其功【五】
　　白穆王命君牙曰惟乃祖乃父服劳王家厥有成绩纪于太常【太常王之旌旗有功者书焉以表显也周书】铭之金石【取其不朽】勒于钟鼎　卫侯燬灭邢礼至为铭曰予掖杀国子莫予敢止季武子以所得齐之兵作林钟而铭鲁功焉臧武仲
　　曰非礼也夫铭天子令徳【铭其徳也】诸侯言时计功大夫称伐今称伐则下等也【从大夫故】计功则借人也【借晋力也】言时则妨民多矣何以为铭且夫大伐小取其所得以作彛器铭其功烈以示子孙昭明徳而惩无礼也　纪不朽之绩【垂无穷之文】考父之徳铭于鼎【美其恭俭】勒燕然之石虽表有功【车骑将军窦宪击匈奴有功登燕然山刻石纪功班固作文】铸林钟之铭终为非礼　彛器景钟　汉图功臣于麒麟阁　礼曰夫鼎有铭铭者自名也自铭以称扬其先祖之美而着之后世者也为先祖者莫不有美焉莫不有恶焉铭之义称美而不称恶此孝子孝孙之心也唯贤者能之【自名谓称扬先祖之徳而着己名于其下】铭者论譔其先祖之有徳善功烈勲劳庆赏声名列于天下而酌之于祭器自成其名焉以祀其先祖者也显扬先祖所以崇孝也身比焉顺也明示后世教也【酌之于祭器谓斟酌其美着之于钟鼎也身比焉谓自著名于下也明示后世所以教后世为法也】是以君子之观于铭也既美其所称又美其所为【美所为谓美此人为此名也】子孙之守宗庙社稷者其先祖无美而称之是诬也有而不知不明也知而不称不仁也此三者君子所耻也　宋称恭俭着考父之铭【传宋考父三命益恭故其鼎铭云一命而偻再命而伛三命而俯循墙而走亦莫子侮】卫美勲劳勒孔悝之鼎【孔氏四代有功于卫至孔悝又有功庄公美之勒于鼎以旌之也】篆刻孔帝纪其功【李晟帝纪其功自文于碑敕皇太子书立于东渭桥以示后世又令太子録副以赐】李勣【永徽四年册拜司空始太宗时勣已画像凌烟阁至是帝复命图其形自序之】秦琼【贞观十三年改封胡国公后四年诏司徒赵国公无忌等并叔寳并图形凌烟阁高宗永徽六年遣使致祭名臣图形凌烟阁者凡七人徴士廉瑀志基世南叔寳皆始终著名者也】图形凌烟【郭子仪图形凌烟阁】图形禁中【陆坚刚正帝待之甚厚图形禁中亲制賛】铭铁劵【刘幽求拜侍中玺诏特免十死铭诸铁劵以传其功后配享庙庭】着金石刻賛【张巡賛章圣皇帝东巡过其庙着金石刻賛明厥忠】刻功于碑【韦丹宣宗他日与宰相语元和时治民孰第一周墀对臣尝守江西韦丹有大功徳被八州殁四十年老幼思之不忘乃诏史馆修撰杜牧撰丹遗爱碑以纪之】采其元功传于惇史【张武仲卢龙献防乃命宰臣采其元功传于惇史文粹李徳裕卢龙纪功碑】元勲隘鼎铭【杜诗】
　　诈功【六】
　　白汉书魏尚为云中守斩首虏上功差六级【下狱冯唐言之乃持节赦尚】后汉杨徐贼起中郎赵序坐畏懦不进诈増首级徴还弃市　魏志文钦【数有战功増虏获以徼赏与祭遵争功又诈増首级槛车徴弃市】降羌一种两豪【魏谒者窦林领护羌校尉治狄道为诸羌所信而滇岸诣林降为下吏欺谬奏上滇岸为大豪承制封义侯明年滇吾复降奏第一豪俱与诣阙献见帝怪之一种两豪疑非实以语林林辞窘乃伪对滇岸即滇吾陇西语不正尔帝穷验免官】虚张首级【晋石鉴为豫州虚张首级诏曰田顺以诈増虏自杀鉴归田里】孔匿功状【五代段凝庄宗与梁相距河上梁以王彦章为副是时末帝昏乱小人赵岩张汉杰用事凝依附岩等为奸彦章为招讨使三日用竒计破唐徳胜南城而凝与彦章各自上其功岩等从中匿彦章功状悉归其功于凝凝因纳金岩等求代】巢首俱上【巢计蹙谓林言曰若取吾首献天子毋为他人利言巢出也不忍巢乃自刎不殊言因斩之及兄存弟邺并杀其妻子悉函首将诣师时漙而太原博野军杀言与巢首俱上溥献于行在唐史】篡宗权以献【庞师古败溥于吕梁淮西牙将申丛执宗权折其足将槛送京师别将郭璠杀丛篡宗权以来献之王遣行军司马李璠献俘于京师表郭璠淮西留后五代梁本纪】
　　封功臣后【七】
　　白子文无后何以劝善【楚灭若敖氏子文之孙箴尹克黄使于齐复命拘于司败王思子文之治楚国曰子文无后何以劝善也使改命曰生】成季子之勲宣孟之忠而无后为善者其惧焉【韩厥言赵武】魏求钟繇后【诏曰楚思子文汉録臧宣钟繇之后不宜絶】无废二勲【祖父勲也臧武仲曰茍守先祀无废二勲敢不致邑乃立臧为】出于东门【后汉明帝诏曰朕出东门见萧曹墓云云遂襃功臣后也】贤者之后宜十代宥之以劝能者　寝邱之封【史孙叔敖子贫负薪优孟即为孙叔敖衣冠抵掌谈语像敖庄王大惊以为敖复生也欲以为相孟曰臣妇言慎毋为昔孙叔敖为楚相楚王以霸今死其子无立锥之地庄王于是召敖子封寝邱四百户奉其祀】赏及父【李同与敢死士三千人赴秦秦军却李同死封其父为李侯】孔録忠臣后【李安静防昌中録忠臣后访子孙已絶乃赠安静太子少师】求勲臣后苖裔封【褚无量宗幸东都又求武徳以来勲臣苗裔绍续其封】以起义烈【李吉甫当国襃忠臣后以起义烈】赐延赏【张嘉贞卒后十余嵗韩朝宗以京兆尹见帝曰陛下待宰相进退皆以礼身虽没子孙咸在廷张嘉贞晚有一息名寳符独未官帝悯然召拜左司御率府兵曹叅军赐名曰延赏】许宥十世【郭曜卢杞秉政忌勲族奸人幸其危多论夺田宅奴婢曜大恐独宰相张镒力保护徳宗稍闻之诏有司曰尚父子仪有大勲力保乂王家尝誓山河琢金石许宥十世前日其家市田宅奴婢而无赖者以尚父殁妄论夺之自今有司毋得受】元和大臣子孙【牛胜宣宗感章武旧事元和时大臣子若孙在者多振拔之帝尝问胜胜具道黄裳首建宪宗监国议帝嘉叹拜给事中】求忠臣后【张巡贞元中复官巡它子去疾逺子岘赠巡妻申国夫人赐帛百端自是讫僖宗求忠臣后无不及二人者】
　　封建【八】
　　白天子建国诸侯正封【封疆有定分】天子建徳【徳有徳诸侯】防勲建善则治　分茅土【白茅苴土赐以立社】翦桐为圭【成王戯翦桐叶为圭封唐叔史佚曰天子无戯言遂封】建贤立徳　锡壤开封　选建明徳以藩屏周　裂地开国【史】大啓尔宇锡之山川【诗】锡以土田　陪敦【陪多敦厚】命之车服　列爵惟五【五等诸侯也周书】分土惟三【诸侯之国大小有三等】建邦啓土　庸建【尔于上公书】修其礼物惟乃服命【书】以藩王室　封略　建侯【易】齐世胙太
　　师永表东海【太师封于齐以表东海也】晋登侯伯大啓南阳【文公也】五等论曰五等之制始于黄唐【黄帝尧舜】郡县之治创于秦汉【秦创置郡县汉因之】使万国相维以成磐石之固宗庻杂居而定维城之业【并五等论】世及之祚【立子孙也】国除之典【汉制有罪者国除】往即乃封　周建懿亲五等列爵汉封异姓八国皆王【高祖定天下功臣封八国诸侯王也】赐我先君履【所践履之界也】夹辅【周室】藩屏【封建亲戚以藩屏周】宜遵分陜之文【周公召公】用叶屏周之典【以藩屏周】龙额定逺【并封侯】鹊印之封【封侯也】亲疎并建【宗无杂居】分茅锡土地列犬牙【疎爵建侯位崇龙额】防命【周礼】建侯之利同姓之封【异姓以封周礼】有功徳于民者加地【礼】曲阜之封【礼成王以周公有勲劳于天下是以封周公于曲阜之地方七百里革车千乗】益地削地【礼诸侯有功则益地取闲田以益之有罪则削地削地归之闲田】周礼典瑞土圭以致四时日月封国以土地【度地封诸侯以土圭测日景观分寸长短制其域也】告后土【周礼大宗伯王大封则先告后土】蒯瞆归国使告于王曰天诱其获嗣守封焉非天子不得専封【谷梁城楚邱封卫非天子不得専封虽通其仁义而不与故曰仁不胜道】古者天子封诸侯其地足以容其人【谷梁】古者有分土无分人【地理志云分人谓计若干户】畴其爵邑【畴者筭邑不复减也】带砺之誓【汉】茅土之封【见上注】専地盗土以自益【汉匡衡字稚圭为丞相封僮之乐安乡郡侯国误分界多四百顷衡后封临淮郡之国遣人之僮收田租谷九千石司劾衡専地盗土以自益免为庻人】俾侯于鲁五命赐则【周礼大宗伯之职九仪之命正邦国之位一命受职云云五命赐则注则法也出为子男则地未成国之名王之下大夫四命出封加一等五命赐之以方百里之地方三百里为国王莽时以二十五为则也】子男五十里不能五十里者不合于天子附于诸侯曰附庸【以国附于大国不能自以行其道也】建置丰氏【传子产云】疏爵贵之【汉】高爵【高诏公乗已上皆高爵也】连城广土【后汉窦融辞封曰子顽钝不可连城广土】我图尔居莫如南土【诗封申伯】私奉养【汉高时大饥自天子至封君其汤沐邑各为私奉养不领于天下之经费】推恩【主父偃欲削诸侯权请推恩封子弟人人喜不削而弱】就国行迟【史尚父封齐就国道宿行迟逆旅人曰客寝甚安殆非就国也时难得易失注太公遂夜衣而行比至果莱人来伐争营邱】当刑而王【黥布少时人相曰当刑而王后果坐法黥布心喜之】以儒学勤劳封都乡侯【阚泽字徳润史】降羌【景帝欲封降羌王徐卢等五人丞相亚夫议不可帝悉封】奴封【彭宠仓头子密杀宠诣阙封不义侯】擅封【后汉梁慬为渡辽将军擅封单于兄涂奴为羌侯授以印绶坐専擅抵罪也】分天下为三十六郡【史丞相绾燕齐荆地请立王而镇之李斯曰诸子功臣重赏赐之易制天下安宁之术置诸侯是树兵本也始皇曰廷尉议是遂分天下为三十六郡】陈平凡六出竒计輙益六邑孔以周汉之后为二王后【则天载初元年以周汉之后为二王后封舜禹汤之裔为三恪周隋同列国封】李百药上封建论【时议裂土与子弟功臣李百药上封建论理据详切帝纳其言而止】异同之要归于三科【或曰周人制五等封亲贤其弊也诸侯擅战伐陪臣执国命故蚕食裂以至于衰灭也而李斯周青之议由是兴焉又曰秦皇废列国弃子弟其败也万民无定主九族为匹夫故鱼烂土崩以至于覆亡也而曹炯士衡之论由是作焉又曰汉氏侯功臣王同姓其失也爵号太尊土宇太广故防张瓦解以至于悖乱也而晁错主父之计由是行焉然则秦惩周之弊也既以亡而易衰汉鉴秦之失也亦矫枉而过正又臣闻王者将欲家四海子兆人垂无疆之休建不拔之业者在乎操理柄立人防化源固邦本之业者在乎刑行徳立近恱逺安恩信推于中惠化流于外如此则四夷为臣妾况海内乎虽置守罢侯亦无害也白居易防】非李氏不王非功臣不封【唐史苏安恒疏】其改锡土宇用世及之制【长孙无忌】汉灋非有功不封唐遵汉灋【太宗之制也张九龄】
　　让封【九】
　　白辞贵就贱　让而就贱民犹犯贵　大夫让爵于朝【农夫让畔于野】不贪其土　韦成佯狂让封于兄【竟不免】窦融数辞爵土　以为有勲不废【宜应疏上之封】无功受封【实惧贪天之罪】让封与弟【后汉丁鸿孝公父綝封陵阳侯鸿与弟盛居怜其幼少及綝卒当代封上书让于盛不报既葬乃挂缞绖于冢庐留书托疾而逃初鸿与鲍骏友乃佯狂不识骏骏乃止而谏曰今子以兄弟私恩而絶父不灭之基可谓知乎鸿乃感悟就国】又【刘恺以当袭父封让与弟宪逃遁有司请絶其国帝不许】惧罪【张奋字通雅父纯临终勑勿传国奋兄根被病光武令奋嗣爵奋称父命不受帝以奋违勑収下狱惶怖乃袭封】耿国字叔虑【当让上疏以父况爱少子霸请让诏许之】让兄子【桓荣卒子郁当嗣爵让兄子范帝不许不得已受以祖入与之】佯瘖【晋冯恢父爱少子淑欲以爵传之恢父终还乡结草为庐佯瘖不言淑得袭恢乃仕为祭酒翟婴荐恢于崔洪良伯以恢不敦儒业虽有小善不足称也】卫瓘六男无爵悉让二弟逺近称之　辞大受小【世祖封功臣令言所欲丁綝幼春愿封乡或谓綝曰人皆欲县子独请乡何也綝曰昔孙叔敖勑其子曰受封必求墝确之地今綝功微徳薄乡亭已为厚矣后汉】请贬侯【傅昌嗣封芜湖侯上疏以国贫不愿之封乞五十万为関内侯肃宗怒贬関内侯亦不与钱】孔请与母弟【段志贞观十六年疾帝临视泣顾曰当与卿子五品官顿首谢请与母弟乃拜志感立卫郎将】韦挺【拜御史大夫扶阳县男挺曰臣驽下不足以辱高位且非勲非旧而在藩邸故僚上愿后臣以劝立功者不聴】能让【韩偓令狐涣任机巧帝尝欲以当国俄又悔曰涣作宰相或误国朕当先用卿辞曰涣再世宰相练故事陛下业已许之若许涣可改许臣独不可移乎帝曰我未尝面命亦何惮偓荐御史大夫赵崇劲正雅重可以凖绳中外帝知偓崇门生也嘉其能让】
　　妇人封【十】
　　白石窌【齐师败归女子问曰君免乎曰免矣锐司徒免乎曰免矣曰茍君与吾父免可若何齐侯以为有礼问之乃辟司徒之妻也与之石窌】封丘【陈留风俗传曰封邱本延乡高祖为项氏厄于延乡有翟母免其难故以延乡为封邱】命妇【礼曰妇人无爵从夫之爵坐以夫之齿谓夫为大夫则妇为命妇】凡妇人从其夫之爵位【生礼死事皆从夫之尊卑】恩自宸极【庆流闺门】孔进五品以上母妻封号【中宗景龙二年正月庚寅大赦进五品以上母妻封号一等无妻者授其女妇人八十以上版授郡县乡君】版授【宗开元二十七年正月大赦百嵗妇人郡君九十以上妇人县君八十以上妇人乡君】啓封备服以畴时勲【韩文御史大夫李栾妻何氏封息国夫人在昔正元有息自天啓封备服以畴时勲】以战功封武成郡夫人【唐史王君防妻亦自以战功封武成郡夫人】一品及国公母妻为国夫人【唐六典司封王母妻为妃一品及国公母妻为国夫人三品已上母妻为郡夫人四品若勲官一品有封母妻为郡君五品若勲官三品有封母妻为县君散官并同职事勲官四品有封母妻为乡君】凡妇人不因夫及子而别加邑号夫人云某品夫人【郡君为某品郡君县君乡君亦然同上】
　　继絶【十一】
　　白孔子曰兴灭国继絶世【天下之民归心焉】成汤革夏而封杞武王入殷而封宋所以兴灭继絶也【文选】武王克殷未及下车封黄帝之后于蓟封帝尧之后于柷封帝舜之后于陈封殷之后于宋【礼】成王既黜殷命命微子啓代殷后作賔于王家【为周之客】蔡叔既没王命蔡仲践诸侯位命曰肆予命尔侯于东土　传曰虞阏父为陶正周以其神明之后也以元女太姬配胡公而封诸陈【舜后也胡公阏伯子】以备三恪【周得天下封夏殷二王后又封舜后谓之三恪恪敬也其礼转降示敬而已故曰三恪】宜遵封宋之文【用协屏周之典】楚立子文之后【王思子文之治楚国曰子文无后何以劝善乃立其孙克黄为后】鬼有所归乃不为厉【伯有为厉子产立公孙泄及子良止以抚之曰鬼有所归乃不为厉吾为之归也泄子孔之子良止伯有之子皆为国所杀立其后以抚之】孤子【死王事者之子】纂乃前修【食其旧徳】公侯之子孙必复其始孔崔植【祐甫弟庐江令婴甫子也祐甫病谓妻曰吾殁当以庐江次子主吾祀及卒护丧者以闻帝恻然召植使即丧次终服】收叙功臣世絶者【褚无量字度开元五年帝将幸东都上疏曰愿到东都收叙唐初逮今功臣世絶者虽在支庻咸得承袭帝纳其言】求贤者后【太宗贞观十四年求梁周陈隋贤者后】嗣絶国除朕甚悼焉【唐史越王贞诏王嗣絶国除朕甚悼焉其以贞从孙故许王子夔国公琳嗣王奉王祀本传】
　　嗣立【十二　为人后附】
　　白似续　庆袭　赏延　祚承　世及　嗣子　继世【并礼】置后【无子则为之置后礼】纂乃祖服【服事也】恭承国命【克绍家声】必复其始【公侯子孙云云】世济其美不陨其名　楚王曰子文无后何以劝善【乃立其孙箴尹克黄】继体而立先职前脩后嗣　荣分茅土【庆袭弓裘】嗣徳　纂我祖考　堂构【书曰若考作室其子乃不肯堂矧肯构言不能嗣父】统承践脩只遹乃文考【敬修尔父道】嗣守前烈　负荷析薪【左传古人有言其父析薪其子不肯负荷言不嗣也】良冶克传不坠良弓续莫大焉　卜所以为后者【礼】礼曰诸侯世子世国
　　【象贤】大夫不世爵　使以徳爵以功【谓天子大夫也不世爵而世禄进贤】诸侯之大夫不世爵禄　食其旧徳【纂乃前脩】禄以劝贤【爵惟及嗣】臣能匡国必酬世禄之勲【子克承家宜荷赏延之宠】冢嫡承祧继体立嗣以嫡不以贤【公羊曰隐长又贤故大夫扳而立之何以不宜立立嗣以嫡不以贤立子以贵不以长桓何以贵母贵也】赵简子藏符【史赵简子曰吾藏寳符于常山先得者赏诸子驰至无所得无防曰已得矣常山临代代可取也简子乃废伯鲁而立无防是为襄子】狠在心【国语智桓子将以瑶为后智果曰不如宥桓子曰宥也狠曰宥之狠在面瑶之狠在心心狠败国面狠不害若立瑶智宗必灭竟立瑶果灭智氏】使嗣宗职【传】为人后移根继絶　不与射【孔子射于矍相之圃盖观者如堵墙使子路执弓矢出延賔曰贲军之将亡国之大夫与为人后皆不在此位也注主后已有一人后往竒之是贪利也】不别籍【晋殷仲堪临荆州有子孙继亲族无后者惟令主蒸尝不聴别籍以避役也】经侍养袭封【封爵令王公已下无子孙以兄弟为后生经侍养者聴承袭若死王事虽不经侍养亦聴承袭】侄【蜀诸葛乔字伯松瑾第三子本字冲慎亮未有子求乔为后瑾啓呉王而遣之以为嫡故改其字乔为举亮后自有子举还复为瑾后】中官【后汉顺帝聴中官以养子为后代袭封爵】孔存保世嗣【李晟字良器薨帝手诏誓以存保世嗣申告柩前】马周上疏曰【臣伏见诏宗室功臣悉就藩国遂贻子孙世守其政窃惟陛下诚爱之重之欲其裔绪承守与国无疆也臣谓必如诏书者陛下宜思所以安存之富贵之何必使世官也且尧舜之父有朱均之子若令有不肖子袭刲嗣职兆庻被殃国家患正欲絶之则子文之治犹在也正欲存之则栾黡之恶已暴也必曰与其毒害于见存之人宁割防于已亡之臣则向所谓爱重者适所以伤之也臣谓宜赋以茅土畴以户邑必有材行随器而授虽干翮非彊亦可以免累】诏功臣世袭【于志宁帝诏功臣世袭刺史志宁奏古今累时慕虚名遗实患非乆安计帝皆从之】父死王事【苏世长父死王事有诏袭爵世长号踊不自胜帝奭然改容】兄子为后【戴胄无子以兄子至徳为后】又【杜兼中书令正伦五世孙初正伦无子故以兄子志静为后】嗣续之重【柳宗元贬永州司马贻京兆尹孟容书曰茕茕孤立未有子息荒陬中少士人女子无与为防世亦不肯与罪人亲妮以是嗣续之重不絶如缕毎春秋时飨孑立捧奠顾眄无后继者懔懔然欷歔惴惕恐此事便已摧心伤骨若受锋刃此诚丈人所共闵惜也】求胄嗣【又曰姑遂少北益轻瘴疠就婚娶求胄嗣有可付托则冥然长辞如得甘寝无复恨矣】陈少游子请嗣封【陈少游死子请嗣封窦参大署省门曰少游位将相以艰危易节上含垢不忍发其息容得传袭邪窦参传】欲变山东承袭旧封【田正常欲变山东承袭旧封故悉遣子侄仕朝廷帝皆推任之】田布【正遇害公卿议以魏强而镇弱且魏人素徳正以布之贤而世其官可以成功穆宗遽召布解缞拜魏博节度使】为父后者【高祖纪武徳九年为父后者袭勲爵】以息属母弟【穆宁真卿着宁河北采访支使宁以息属其母弟曰茍不乏嗣足矣即驰谒真卿曰先人有嗣矣我可从公死】不乏祀【辛谠及兄子客广陵托杜慆曰我先人不乏祀公之惠也】元徳秀【不及亲在而娶不肯婚人以为不可絶嗣答曰兄有子先人得祀吾何娶焉】择嗣【文粹独孤及呉季札论君之大经实在择嗣王者谨徳之不建故以贤则废年以义则废卜以君命则废礼】意传嫡嗣【賛皇一品集请改封卫国臣亡父先臣宪宗宠封赵国先臣与嫡孙寛中小名曰三赵三赵在意传嫡嗣不及支庻臣前年恩例进封合是赵国臣以寛中之故改就中山臣亡祖先君卫州汲县竟以汲县解进士第傥圣恩改封卫国】庐江次子主吾祀【见继絶门】盛徳果验于达人积善必征于余庆【柳宗元贺裴桂州啓】
　　立长【十三　立少附】
　　白立长则顺【传】无嫡则立长【穆叔曰太子死有母弟则立之无则立长年钧择贤义钧择卜古之道也】年钧以徳【昔先王之命曰王后无嫡则择立长年钧以徳徳钧以卜王不立爱公卿无私古之制也】賛私立少【子朝言单刘賛私立少云云】尚年尚齿　无忌之弟好仁【立少则可】周子之兄无慧【虽长何为】然则政惟图大【教在防人】黜恶进贤【虽能权道】废长立少【必啓幸门】反经是啓争端【乱嗣殊非理本】楚国之举恒在少者【传】立少子【魏刘表字景升二子琦琮表爱琮而琦不自宁引诸葛亮上楼去梯曰可以言未亮曰君不见申生在内而危重耳在外而安乎琦悟遂谋出守】孔推长而立【高力士初太子瑛废武惠妃方嬖李林甫等皆属夀王帝以肃宗长意未决居忽忽不食力士曰大家不食亦膳羞不具耶帝曰尔我家老揣我何为而然力士曰嗣君未定耶推长而立孰敢争帝曰尔言是也储位遂定】
　　立贤【十四】
　　白建贤则治以先王观之则尚徳也　选建明徳岂尚年哉【传】智测藏符难弃无防【史记赵简子事】哀忘佩玉宜立石祁【礼记卫石骀仲卒无嫡子有庻子六人卜所以为后者曰沐浴佩玉则兆五人者皆沐浴佩玉石祁子曰孰有执亲之丧而沐浴佩玉者乎不沐浴佩玉石祁子兆卫人以为有知】虽嫡嗣之或非信象贤而可立【礼曰继世以立诸侯象贤也】置善则固　天子之封实惟建徳【天子建徳】诸侯之代必有象贤　且学裘之可传【立庻无害】茍析薪之不荷【虽嫡奚为】舍子立弟【公羊宋宣公舍子与夷而立弟穆公穆公卒舍冯立与夷与夷见杀宋之祸宣公为之也】孔举军附赖【藩镇呉少阳与少诚同在魏博军相友善少诚得淮西多出金帛邀之养以为弟署右职亲近无间少阳度少诚猜忍且畏祸请为外捍少诚乃表为申州刺史为治尚寛易举军附赖少诚病亟家奴单于熊儿矫召少阳至摄副使揔军事宪宗以王承宗方叛以少阳领留后】择嗣【文粹陈越石太甲论君上之不肯与贤智岂臣下之有不知耶择其嗣当求贤而立之】国之大经在择嗣【见嗣立门】事殊迎代邸喜异赏朱虚【杜甫赠李八秘书】
　　废嫡立庶【十五】
　　白公仪仲子之丧檀弓免焉【为非礼以非仲子也】仲子舍其孙而立其子【此其所非也周礼嫡子死立嫡孙】檀弓曰我未之前闻也问子服伯子伯子曰昔者文王舍伯邑考而立武王微子舍其孙腯而立衍也仲子亦犹行古之道也【伯子为仲子讳恶文王立武王权也微子舍其孙立衍殷礼也】问于仲尼仲尼曰否立孙【据周礼也】司寇惠子之丧子游为之麻衰牡麻绖【惠子废嫡立庶子游为重服以讥之】文子退扶嫡子南面而立曰虎也敢不复其位【文子惠子兄也虎惠子嫡子】子游趋而就客位【所讥行复本位】因殷之礼【则可舍孙】从周之文【岂宜立庶】孔圣庶抗嫡【譲皇帝宪睿宗将建东宫以宪嫡长又尝为太子而楚王有大功故乆不定宪辞曰储副天下公器时平则先嫡国难则先功重社稷也使付授非宜海内失望臣以死请因泣涕固譲时大臣亦言楚王有定社稷功且圣庶抗嫡不宜更议帝嘉宪让遂许之立楚王为皇太子】颁大位而付予天下【文粹张说起义堂先后舍元子而立予主鬯颁大位而付予天下】年长有徳属最尊亲【权徳舆两汉辨亡论梁冀贪戾当国既鸩质帝议立嗣君公卿大臣皆以清河王蒜年长有徳属最尊亲可以靖人亦既定策冀乃惮其明哲且不利长君私于蠡吾竟使清河徙废蠡吾为梗邦家陵夷汉道日蹙唐文粹】有嫡子以为疑【李泌太子妃萧母郆国公主也坐蛊媚幽禁中帝怒责太子太子不知所对泌入帝数称舒王贤泌揣帝有废立意因曰陛下有一子而疑之乃欲立弟之子臣不敢以古事争且十宅诸叔陛下奉之若何帝赫然曰卿何知舒王非朕子对曰陛下昔为臣言之陛下有嫡子以为疑弟之子敢自信于陛下乎帝曰卿违朕意不顾家族耶对曰臣衰老位宰相以諌而诛分也使太子废它日陛下悔曰我惟一子杀之泌不吾諌吾亦杀尔子则臣絶祀矣虽有兄弟子非所歆也】不当废嫡立庶【陆象先公主既擅权宰相争附之象先未尝往谒及谋逆召宰相议曰宁王长不当废嫡立庶也象先曰帝得立何也主曰帝有一时功今失徳安可不废对曰立以功者废必以罪今不闻天子过失安得废主怒更与窦怀贞等谋卒诛死】
　　辞让【十六】
　　白废祀非孝也　季子守节呉国高其贤成坏容汉朝诮其诈【佯病狂不受宠爵】然则教宜图大【礼在防人】洁己中清虽称高节【承家失序恐紊大伦】乱嗣必啓争端【违礼恐非理本】泰伯让周犹称至徳【子曰泰伯可谓至徳也三以天下让民无得而称焉】无忌举起且曰好仁宜承国命【无陨家声】孟子曰无辞让之心非人也孔防逊
　　【姜皎帝以其藩邸旧思有以宣布之乃下诏曰朕既即位又参诛奸臣将厚以光宠毎所防逊】陈让牢切【丁公着穆宗且许以相公着陈让牢切】废先君之命【文粹独孤及呉季札论季子三以呉国让而春秋襃之窃谓废先君之命非孝附子臧之义非公执礼全节使国篡君弑非仁】泣涕固让【让皇帝宪见舍嫡立庶门出唐史】帝以宪实推天下【有高世之行非大号不称及追諡让皇其子璡表陈宪宿素退让不敢当大号本传】
　　卜嗣【十七】
　　白年钧择贤义钧则卜　年钧以徳徳钧以卜　卫人以为有知【见上注】当璧而拜【楚恭王有宠子五人无适立焉以璧见羣望曰当璧而拜者神所立也乃埋璧于大室之庭康王跨之灵王肘加焉子干子晳逺之平王再拜皆压纽】卫孔成子筮立公子元【元卫灵公】遇屯史朝曰元亨又何疑焉屯象曰利建侯故成子立灵公　压纽之祥虽归弃疾【弃疾平王名见上注】佩玉之兆终在石祁孔不宜养【宗元献皇后杨氏景云初为良媛生男是为肃宗初肃宗生卜云不宜养乃命王皇后举之后无子抚肃宗如所生】以义则废卜【文粹独孤及呉季札论】
　　异姓为后【十八】
　　白谷梁莒人灭鄫【莒鄫之外生以立为后非其族类故云灭】家立异姓为后则曰亡国立异姓为后则曰灭【非其祖以涖祭祀灭亡之道也】朱治以甥然为后【呉朱然本姓施氏朱治姊子初朱治有子然年十三啓孙防乞为嗣然为治行服讫乞依本姓不许然子复为施氏也】蜀刘封【本罗侯冦氏之子先主至荆州未有继嗣养为后因为子】卫继【兄弟五人为县功曹县长张君无子乞继父许之时禁异姓为后故复卫氏】陈矫【晋陈骞父矫本刘氏为外祖陈氏所养因而改焉】贾充以外孙韩谧奉充后【诏曰外孙骨肉至近推防继情合于人心也】庇身他族忘情本根　螟蛉有子果臝负之孔以甥为嗣【司空图无子以甥为嗣尝为御史所劾昭宗不责也】世道衰人伦坏【五代义儿传世道衰人伦坏而亲疎之理反其常干戈起于骨肉异类合为父子岂非因时之隙以利合而相资邪】
　　庶孽【十九】
　　白无外家【后汉王符有志操安定俗鄙庶孽而符无外家为乡人之所贱也】母贱【史姑布子卿见无防曰真将军也赵简子曰其母贱越婢也奚道贵哉子卿曰天所授也虽贱必贵】阮孚【字遥集母即胡婢晋书】穰苴【诸孽之子】夺宗　配嫡【嬖子配嫡言如嫡也】匹嫡　裴秀【母亦婢也】孔不得过嫡子【濮恭王泰月廪过太子逺甚諌议大夫褚遂良谏曰圣人尊嫡卑庻谓之诸君故用物不防与王共之庻子不得为比所以塞嫌萌杜祸源先王制法本诸人情知有国家者必有嫡庻庻子虽爱不得过嫡子如当亲者疎当尊者卑则私防害公故至乱国】潘好礼疏【宗皇后武氏将立潘好礼疏曰今人间咸言右丞相张说欲取立后功图复相今太子非惠妃所生而妃有子若一俪宸极则储位将不安古人所以谏其渐者有以也遂不果立】宠冠诸兄【田季安微贱公主命为己子宠冠诸兄】自古受命之君【必兴灭国继絶世立人之后重于封人之墓愿収叙唐初逮今功臣絶者虽在支庶咸得承袭帝纳其言褚无量】
　　用防【二十】
　　白亢身【子太叔曰吾不亢身安能亢宗】弃官则族无所庇葛藟【犹能庇其本根】春树桃李【夏得其防】尔祖　我躬不恤【遑恤我后】庇身【自庇】咎则辱先【防宜恤后】螽斯之庆【子孙众多也】椒聊之实【葛藟之根】如或不能庇族【则将焉用防名】十代之宥　汉有任子令【故多以父任为郎】庇身有地孔推与其甥【张茂昭少子克勤开成中厯左武卫大将军有诏赐一子五品官克勤以息幼推与其甥吏部贠外郎裴夷直劾曰克勤骫有司法引庇他族开后日卖爵之端不可许诏聴遂着于令】宦人用阶防子【郑薰擢累吏部侍郎时数大赦阶正议光禄大夫者得防一子门施防于是宦人用阶请防子薰却之不肯叙】补文生【房琯以防补文生】虽襁负皆补清官【李义府诸子虽襁负皆补清官】以工巧防子【韦贯之新罗人金忠义以巧工幸擢少府监防子补齐郎韦贯之不与曰是将奉郊庙祠祭阶为守宰者安可以贱工子为之】门庇【公初为吏亦以门庇韩文房公墓铭】凡用防一品子正七品上【二品子正七品下三品子从七品上从三品子从七品下正四品子正八品上从四品子正八品下正三品子从八品上从五品及国公子从八品下凡品子任杂掌及三公以下亲事帷内劳满而选者七品以上子从九品上叙其任流外而应入流内叙品卑者亦如之九品以下及勲官五品以上子从九品下叙唐选举志】三品以上防曾孙五品以上防孙【孙降子一等曾孙降孙一等同上】









　　白孔六帖卷五十
<子部,类书类,白孔六帖>
　　钦定四库全书
　　白孔六帖卷五十一　　唐　白居易　原本
　　宋　孔　传　续撰
　　大将【一】　　　　　　偏将【二】
　　威名将【三】　　　　　儒学将【四】
　　宗族从军【五】　　　　军旅【六】
　　出征【七】　　　　　　发军【八】
　　祭师【九】　　　　　　接战【十】
　　军政令【十一】
　　大将【一】
　　白上将军处右　晋谋元帅用郤縠【传晋侯作三军谋元帅赵衰曰郤縠説礼乐而敦诗书乃用郤】予王之爪牙　握兵之要　帅师者受命于庙受脤于社【縠】建牙设坛而拜【将中军传汉髙祖择日齐戒设坛场具礼拜韩信】凿凶门授钺　孙呉之法【为大将军】位列四七【韩彭之功】衞霍寄重旌分阃外之忧　杖节　天下危注意于将【军盈十】将军忘家　推毂【万陆贾曰汉书王者遣将跪而推毂曰自阃】握兵权　方召之材【方叔召虎】啓什伍之行列四七之任【礼什伍部曲也】幕府【衞青以幕为府】辕门【以车辕为门】三公之上【后汉和帝以窦武为大将军位在三公之上】不趋不名【大将军入朝不趋劒履上殿讃奏不名式是百辟】辞第【霍去病为嫖姚将军上为治第辞曰匈奴未灭臣无以家为】絶席【汉王常为大将军与诸将絶席】尚左【礼记军尚左注左阳也阳主生将军有决胜之防左将军为上贵不败绩也】赳赳武夫公侯干城【诗】时维鹰扬【诗尚父也】元戎君子听鼓鼙则思将帅之臣【礼】命为军师　师之耳目
　　在吾旗鼓【言三军视大将旗鼓以进退也】帅贱人慢之惧不用命焉【楚昭王问帅子毂曰右尹羌车与左史老皆可用也子髙云云】使仁者佐贤者【谷梁晋杀阳处父君漏言也晋将与狄战使狐夜姑将中军赵盾佐之处父曰古者使仁者佐贤者今赵盾贤夜姑仁其不可乎公语夜姑夜姑遂杀处父】请美田宅【秦使王翦将兵十万伐荆翦请美田宅至关又使请善田或曰将军乞贷亦甚也翦曰今空国甲士委我请子孙业以自坚尔竟虏荆王】斩君使之右【史田穰苴为大将军将斩庄贾景公使驰救穰苴问军吏曰驰三军如何曰当斩穰苴曰君使不可戮乃戮仆车之右】斩谏者【赵使赵奢救韩坚壁不战秦兵鼓噪屋瓦皆振有军一人言急救立斩之后云云奢赐号马服】杀妻【呉起为鲁将齐攻鲁起妻齐女鲁疑之起乃杀妻明不与齐也】将将　将兵【韩信谓汉髙曰陛下不善将兵而善将将】细栁【周亚夫军细栁文帝劳军出曰真将军也】用军市之租飨士【冯唐曰李牧居边军市之租皆自用飨士赏赐决于外不从中覆故得尽其知能】军行无部曲行阵【李广击胡军行无部曲行阵就善水草顿舍不击刁斗自衞幕府省文书然逺斥未尝遇害】治军簿至明【程不识与李广俱击胡正部曲行伍营阵刁斗自衞军簿至明士多乐广而恶不识】全师保胜【赵充国行必战备止必坚壁全师保胜】自举【汉降羌犯塞上使丙吉问赵充国将充国曰无逾老臣】山西出将【汉书赞曰秦汉以来山东出相山西出将】探简【后汉邓禹表张宗为偏将军赤眉大至禹欲就坚城众人惮为后拒禹书诸将名于竹简乱着笥中各令探之宗不肯曰死生有命岂辞难就逸战拒却赤眉】军阵立成【后汉耿秉伯初击匈奴封美阳侯简易于事休止不结营部然斥有警急军阵立成】拜井水出【耿恭伯宗匈奴攻踈勒城絶涧水城中穿井不得恭向井拜泉涌出】善待卒而骄士大夫【蜀志闗侯善待卒而骄士大夫张飞爱敬君子而不恤小人】手不能书【蜀志王平字必均长戎旅间手不能书所识不过千字爱作书论説史汉不失其指遵守法度而无戏谑】举兄子为将【晋谢字幼度为叔父安所器苻坚南伐朝廷举文武良将安乃举竟败坚】晋国谋帅【推郤縠之敦诗】汉朝论将【美祭遵之用儒】王师有征【利用御冦】军帅不武【何以即戎】敦诗説礼诚赵衰之知言【使仁佐贤乃处父之善对】求用【马援为伏波将军求用上哀其老未许援曰臣虽老尚能被甲上马帝试之援据鞍顾盻以示可用上笑曰矍铄哉是翁也】彊御【中行穆子曰吾军师彊御卒乘竞劝】易将【史记秦赵相拒亷颇坚壁不战赵王信间谍令赵括为将代颇蔺相如曰王以名使人若胶柱鼓瑟括徒读父书不知合变后果败】又【赵良将李牧常居雁门备匈奴匈奴每至辄入保不战匈奴赵兵皆以牧为怯赵王怒使他人代将数出战不利复请牧牧如前竟大破匈奴】听童謡命将【吴有童謡曰阿童阿童衘刀浮渡江不畏岸上虎但畏水中龙羊祜求其名应者防王濬小字阿童才又可用祜因表为龙骧将军备舟楫】将失一言而军败死【王过一言而国亡危】命将以黼冕【晋以黼冕命王防将中军为太傅】弓弯似月御侮之寄尤深【剑利如霜干城之任斯重】早陪兰锜应知军政之严【夙揔戎麾颇识兵枢之要】孔征伐専委将帅【白居易帝诏吐突承璀率师出讨居易谏唐家制度每征伐専委将帅责成功比年始以中人为都监韩全义讨淮西贾良国监之髙崇文讨蜀刘正亮监之自兴天下兵未有以中人専统领者】方时多虞握兵处外【郭子仪事上诚御下恕赏罚必信遭幸臣鱼朝恩程元振短毁方时多虞握兵处外然诏至即日就道无纎芥顾望故谗间不行】中人为制将【居易諌曰即承璀为制将四方闻之恐朝廷后世且传中人为制将自陛下始陛下忍受此名哉】以智为本【魏元忠曰周亚夫坚壁以挫吴楚司马懿闭营而困诸葛此皆全军制胜不战而郤敌是知大将临戎以智为本今之用人类将家子或死事孤儿进非干畧虽竭力尽诚不免为败若之何用之】临轩授钺【浑瑊为奉天行营副元帅帝临轩授钺用汉拜韩信故事】疑者不使使者不疑【陆贽云凡任将帅疑者不使使者不疑劳神于拔选端拱于委任】萧复尝言【艰难以来始用宦者监军权望大重此曹止可委宫掖事兵要政机勿使参领帝不听】王晙赞【唐所以能威振夷荒斥大封域亦有虎臣为之牙距也至师行数千万里穷讨殊鬭猎取其国如鹿豕然可谓选值其才欤】陆贽曰【今将之号令不能行之军国之典刑不能施之将上下相养以茍嵗时欲褒一有功虑无功者怨嫌疑而不赏欲责一有罪畏同恶者竦隠忍而不诛故忘身效节者抵噪于众偾军缓救者蓄奸不畏】先求易制者【今陛下命帅先求易制者多其部使力分其任使心弱由是分阃责成之义废死绥任咎之志衰】二帅连营【韦贯之初讨蔡以宣武韩为都统又诏河阳乌重忠武李光顔合兵以进贯之諌诸将战方力今若置都统又令二帅连营则各持重养威未可歳月下也亦不从】斩长蛇殪封豕【李希烈陷汝州诏拜哥舒曜东都汝州行营节度使帝召见问曰卿治兵孰与父贤对曰先臣安敢比但斩长蛇殪封豕然后待罪私室臣之愿也帝曰尔父昔在开元时朝廷无西忧今朕得卿亦不东虑】御勤政楼引荣王受命【安禄山反荣王为元帅东讨帝御勤政楼引荣王受命】蛮貊不庭擢校为将【魏元忠上封事云】身不临边【陆贽帅臣身不临边而以偏师戍守大抵士之犀鋭悉选以自奉委疲羸者以守要冲冦至而不支则刼执芟蹂恣所欲得比都府闻之虏已旋返治兵若此斯可谓措置乖方矣】风前畧横阵【我爱李侍中摽摽七尺长白羽八札弓陛压緑檀枪风前畧横阵紫髯分两傍淮西万虎士怒目不敢当杜牧郡斋独酌】万夫之特【勉作万夫之特田克制】塞防长榆【塞防长榆兵分细栁梁荣干制】雷泉之灵【太白之精雷泉之灵膺家之祯为时而生张説郭元振碑】风云动色【防兕作威风云动色】斋坛命信【灵旗指越文粹】缺郤縠之诗书【文粹臣缪寄台司幸当统帅乏吉甫之文武缺郤縠之诗书此皆诸将协心羣帅宣力破朱泚露布于公异】假陆逊之钺拜韩信之坛【段文昌淮西碑】莫重谋帅【賛皇一品集赐刘沔诏意自古出师莫重谋帅故李广威动殊邻吴汉隠如敌国】
　　偏将【二】
　　白偏将军处左　职佐中军　禆佐　禆将　记曰军尚左【见大将门注】卒尚右【右阴也阴主杀卒之行位以右为上示有死志】别屯専杀【后汉窦固出击匈奴骑都尉秦彭为副彭在别屯辄以法斩人固奏曰秦彭専擅请诛之朝议皆然郭躬仲孙独曰于法彭得帝曰当一统于督彭无斧钺何以得躬曰在部曲则不得彭今専军别将且汉制棨防则为斧钺帝乃从之】不受节度【晋命王濬伐吴受王浑节度濬乘胜顺流遂不诣浑浑表濬违诏不受节度诬罪之有司遂按濬槛车徴帝不许】请不置偏将【冯奉世子明讨羌请益兵上为发六万人太常任千秋将以助焉奉世以得其众不须复烦将上让之曰大将军出必有偏将军何烦焉】孔偏将【尉迟恭刘武周乱以为偏将与宋金刚南侵得晋浍等州】范阳禆将【刘怦少为范阳禆将】禆将【罗信为禆将主马牧】偏禆【李全畧事王武俊为偏禆】解所佩剑赠之【李光顔为禆将节度使马燧谓曰若有竒相终必光大解所佩剑赠之】积功劳至节度使【杜希全以禆将郭子仪积功劳至朔方节度使】位不过禆将【李晟世以武力仕然位不过禆将】待之加礼【韩滉初判度攴李晟以禆将白军事滉待之加礼使其子拜之厚遗器币鞍马后晟终立大功】官秩犹卑【赞皇一品集赐刘沔诏意闻王逢颇有武用又縁偏禆日近官秩犹卑指挥诸军即未为称】重戎事而肃王命【一品集李丕充攻讨副使晋谋元帅则有佐军汉制出师皆立副贰所以重戎事而肃王命也】得具严之称【同上淬其智刃研未兆之机森其礼干得具严之称】李勣之败平壤参以道宗李靖之袭阴山副之公谨【自古出师皆有副贰临难则权以相济料敌则智以相资故韩信伐赵张耳为贰吴汉征蜀刘向副军国朝以来长用此制李勣之败平壤参以道宗李靖之袭阴山副之公谨傥能坐覆妖巢亦自归功元帅赐刘彦佐诏意】厚以币招之【王防休刺史李深署为禆将泽潞李抱真闻其名厚以币招之】身先士卒【五代乌震少事王镕以功迁禆校符习军镕为张文礼所弑震从习讨文礼而家在赵文礼执震母妻及十余人以招震震不顾文礼乃皆断其手鼻震一恸而止愤激自厉身先士卒晋军攻破镇州以功拜刺史】王周【事唐庄宗明宗为禆将以力战有功拜刺史】
　　威名将【三　老将附】
　　白得臣犹在忧未艾也【晋败楚于城濮晋侯犹有忧色曰得臣犹在忧未艾也】子玉将则文公侧席而坐【汉书】管夷吾所居国重【史记鲍子云】蔺相如曰彊秦不敢加兵以吾两人也【两人亷颇蔺相如也】若一敌国【汉书曰周亚夫为大将得剧孟喜曰若一敌国也】鲜卑不敢南近塞【后汉邓训迁乌桓校尉】万人敌【蜀志张飞雄壮威猛亚闗侯魏谋臣程昱等咸称飞侯万人敌】周访有平河洛志善抚纳士皆为死王敦有不臣之心终访之世不敢为非【晋】何武上书【忠臣社稷之衞鲁以季友治乱楚以子玉重魏以无忌折冲项以范增存亡故楚国带甲百万于国不以为难子玉将则晋文公侧席而坐及死君臣相贺百万不如一贤也】颇牧之名【亷颇李牧】射偶人【郅都为雁门守匈奴不近雁门匈奴为偶人象都令骑射莫能中之见惮如此也】充国击羌【羌人相谓曰汝无反天子遣赵将军年八九十善于兵法】孔来嚼铁【来瑱贼惧目为来嚼铁】羌畏不敢息【辛云京回纥入朝所在暴钞至太原云京以戎狄待之羌畏不敢息】有大畧【李光弼严毅沈果有大畧幼不嬉弄善骑射】四邻畏威【田洪正数上表固请留阙下帝劳曰昨韩以疾辞不就军朕既从之今卿复尔我不应违但魏人乐卿之政四邻畏卿之威为朕长城又安用辞】察军中素恣横者三百人斩之【汴自刘士宁以来军益骄韩察军中素恣横者三百人斩之流血丹道言笑自如自是讫去无一人敢肆者】突厥下马罗拜【薛仁贵检校代州都督率兵击突厥元珍于云州突厥问曰唐将为谁曰薛仁贵突厥曰吾闻薛将军流象州死矣安得复生仁贵脱兠鍪见之突厥相视失色下马罗拜且遁去】威震北方【马燧】惮威拜城上【贼将徐庭光守长春宫城燧度长春不下乃挺身至城下见庭光庭光惮威拜城上】王式【初交趾数有变惧式威不自安哗曰黄头军将渡海袭我矣相率抗黄头军式翌日尽捕斩之】羌道其名以怖啼儿【郝玼为原州刺史自是羌不敢过临泾玼在边积三十年每讨贼不持糗粮取之于敌获羌必刳剔而归其尸羌大畏道其名以怖啼儿】军中指顾诸将不敢仰视【李光弼治师训整天下服其威名军中指顾诸将不敢仰视】见者重足股栗【窦轨从讨王世充明年还蜀既贵益严酷然能自勤苦每出师临敌身未尝解甲其下有不用命即诛至小过亦鞭棰流血人见者皆重足股栗由是蜀盗悉平】回鹘不敢仰视【王锷为河中节度使防回鹘入朝锷欲示威武乃悉军迎廷列五十里旗帜鲜明戈铠犀宻回鹘恐不敢仰视锷偃然受其礼帝闻嘉之】宿将【髙固拜邠宁节度使固本宿将且寛厚人皆安之】威令肃然【李景畧拜丰州刺史天徳军西受降城都防御使储廪器械毕具威令肃然回纥畏之】威震闗中【郭子仪六军将张知节迎子仪洛南大阅兵屯商州威震闗中】一军皆震【路嗣恭为郭子仪朔方节度留后大将孙守亮拥重兵骄蹇不受制嗣恭因称疾守亮至即杀之一军皆震】戎夷畏惮【郭知运屯西方戎夷畏惮与王君防功名畧等时号王郭】当世号为名将【王忠嗣】蕃戎不敢入寇【刘澭拜秦州刺史蕃戎畏慑不敢入寇】望风送欵【李听帝讨李师道出听楚州刺史淮南兵绵弱郓人素易之听自整勒士卒皆懐其仁东海悉望风送欵】唐明宗【李嗣源号李横冲名重四方五代唐本纪】临敌御众肃然有将帅之威【左右驰骤疾若风雨晋人望其行阵齐整相谓曰谢彦章必在此也其名重敌中如此五代谢彦章】真神将【太祖以寇彦卿为都排阵使使乘乌驰突阵前因目之曰真神将也】气貌伟特时谓熊虎相【感慕节义有古人风其御下肃壹吏人畏爱王晙】军中为之股栗【史洪肇为将严毅寡言麾下尝少忤意立以杀之军中为之股栗】精诚发而石开忠志作而虹贯【授河清朝左衞将军制】汉用骆甲则灌婴傅于骑将魏得闗侯则张辽挟以前驱【故能挫强楚之锋铓取顔良于麾盖同上】名盖一时【唐史臣称马燧】喜得虓将【帝谓薛仁贵曰朕旧将皆老欲擢骁勇付阃外事莫如卿者朕不喜得辽东喜得虓将】
　　儒学将【四】
　　白晋谋元帅赵衰曰郤縠可也説礼乐而敦诗书【传】帷中讲论【后汉张奂为匈奴中郎将乌桓叛烧军门奂坐帷中与弟子讲论若无事众稍安】雅歌投壶【祭遵为将军奏置五经博士大夫军中与诸生雅歌投壶选将用儒士也】爱乐儒士【魏志张郃武将而爱乐儒士尝荐同郡王湛言经明也】手不释卷【吴志鲁肃为将手不释卷】劝将学问【孙权谓吕蒋钦曰宜学问自开益曰军中日苦多务不及读书权曰孤岂欲卿治经为博士耶但令涉猎见往事尔蒙始就学虽旧儒不及】汉书儒林传序曰明帝正坐自讲诸儒执经问难于前又别立校舍自期门羽林之士悉令通孝经章句　论説史汉【见大将门】不跨马【杜预字元凯身不跨马射不穿札居将帅之列】有功【后汉卢植子干初在东观校书续汉记后拜北平中郎将持节防乌桓连战皆防破贼有功】隠几【孔融为北海相袁谭攻之流矢雨集融隠几读书言笑自若城陷奔东山妻子为谭所虏】合之以文【齐之以武】内脩文徳良资羽翼之才【外拓遐方必借爪牙之器】孔畧知书【来瑱畧知书尚名节】多所该究【封常清外祖教之读书多所该究】居处服玩如儒先生【韩充虽将家性节俭厯三镇居处服玩如儒先生】起楼聚书【田洪正性忠厚好功名起楼聚书万余卷通春秋左氏与賔属讲论终日客为着沂公史例行于世】儒知兵【唐璿以儒者号知兵自碣石逾四镇其间绵地几万里山川夷阻障塞之要皆能言之故行师料敌未尝败】脩史即军中论譔【张説授并州长史兼天平军大使脩国史勑赍藁即军中论譔】率兵南巡宣布天子恩意【李靖授岭南抚慰大使以岭南陋逺久不见徳非震威武示礼义则无以变风即率兵南巡所过问疾苦延见长老宣布天子防意逺近懽服】自称儒者【王锷尝读春秋自称儒者士颇笑之】通春秋汉书【浑瑊通春秋汉书尝慕司马迁自叙着行纪一篇】颇牧在禁署【毕諴召入翰林为学士党项扰河西宣宗尝召访边事諴援质古今条破羌状甚悉帝悦曰吾将择能帅者孰谓颇牧在吾禁署中卿为朕行乎諴唯唯即拜刑部侍郎出为邠宁节度河西供军安抚使】儒者之勇【郑畋迁西面行营都统巢大惧不敢西谋当此时微畋天子几殆帝闻防曰朕知畋不尽儒者之勇乃尔】提鼓挥桴临难决疑【此将事也一剑之任非将事也谨按诸葛亮临戎不亲行阵顿蜀兵于渭南宣王持鋭卒不敢当此岂弓矢之用也薛登】唐休璟授易于马嘉运传礼于贾公彦【本传】谢艾书生也破麻秋劲鋭之卒【文粹陆长源书】儒者【契丹攻陷平州得张希崇知其儒者也】娄师徳【第进士调江都尉募猛士讨吐蕃乃自奋戴红抹额来应诏本传】乌震【少好学通左氏春秋喜作诗善书五代】文吏为将【李林甫疾儒臣以方畧即边劳且大任欲杜其本以久已权即説帝曰以陛下雄才国家富彊而夷狄未灭者繇文吏为将惮矢石不身先不如用蕃将彼生而雄养马上长行阵天性然也若陛下感而用之使必死夷狄不足图也帝然之】李光弼赞【光弼好读班固汉书异夫庸人武夫者】涉书史【刘澭涉书史有材武】不乐军旅【田廷玠尚儒学不乐军旅】退让如诸生【史孝章父宪诚以战力奋孝章独退让如诸生称道皆诗书】通书习戎事【张仲武范阳人通左氏春秋仲武遣其属吴仲舒入朝请以兵击回鹘徳裕因问北方事仲舒曰仲武旧将张光朝子年五十余通书习戎事】居军中尝儒服【五代谢彦章为将好礼儒士虽居军中尝儒服】以礼法自矜【李晟子宪与愬长喜儒以礼法自矜】通左氏春秋【张希崇少好学通左氏春秋刘守光不喜儒士希崇因事军中为偏将五代史】身见儒士【曹华始从宣武军为兖海节度使兖自李正已盗齐鲁俗益污骜华下令曰邹鲁礼义乡不可忘本乃身见儒士春秋祀孔子祠立学官讲诵斥家赀佐赡给人乃知教成就诸生仕诸朝华出戎伍而动必由礼】用春秋战法【房琯平贼】乘髙伐鼓贼不测众寡【郑畋为西面行营都统贼将王璠率众三万来攻畋使夫设伏以待杀贼二万级积尸数十里璠遁去】
　　宗族从军【五】
　　白子弟从军【萧何遣宗族子弟从军侍汉王】后汉耿纯字伯山率宗族賔客三千人从世祖【恐賔客等有异心乃烧其庐舍以絶反顾之望】举宗陈力【魏志韦成宗族三千人家居乗氏请从魏郡太祖曰卿欲慕耿纯耶谢曰臣功微宠过举宗陈力今征伐未息宜实郊隧非敢望纯云云】臧覇率子弟请收族属诣邺孔史敬奉甥侄部曲二百人每出辄分队为四五【随水草数日不相知及相遇已皆有获】逆羌防寞随烟烬卿家兄弟功名震【杜甫惜别行】深诚补王室戮力自元昆【纷然丧乱际见此忠孝门蜀中寇亦甚栢氏功弥存深诚补王室戮力自元昆杜览栢中允并子侄数人除官诗】同心注师律洒血在戎轩【子弟光卒伍芝兰叠璵璠同心注师律洒血在戎轩同上】年十一善骑射【浑瑊父释之有材武从朔方军瑊年十一善骑射随释之防秋朔方节度使张齐邱戏曰与乳媪俱来邪是嵗立跳荡功】请以子率奴马从军【兵志郭子仪之壻端王传吴仲孺殖赀累巨万闻国家有急不自安请以子率奴马从军徳宗喜甚为官其子五品】家出子弟马奴装铠助征【白志贞乃请节度都团练观察使与世尝任者家皆出子弟奴马装铠助征授官如仲孺子于是豪富者缘为幸而贫者苦之同上】
　　军旅【六】
　　白军旅鈇钺者先王所以饰怒也【礼】师出以律否臧凶【易】师贞丈人吉无咎【易】军旅之事未之学也【孔子对衞灵公】建侯行师【易】同邦国【周礼宗伯以军礼同邦国】制军诘禁以纠邦国【周礼大司马】挈壶氏掌挈壶以令军井【壶以盛饮故以表井】军事悬壶以序聚【悬壶为漏以次更序聚备守以两木相击行夜】听师田以简稽【周礼稽计也简阅也】挈辔以令舎【辔所以驾故以表舍】凡军旅夜鼓鼜【鼜夜戒守司马法昬鼓四通为鼜】牙璋中璋【以起军旅以治兵守注二璋皆有鉏牙之饰于琰则先言牙璋有文饰也若今之铜虎符】挈畚以令粮【畚盛粮器】记曰军旅思险隠情以虞【思度己之所能以度彼能否也】介胄有不可犯之色　孝悌脩军旅众以义死之而不可犯也　师在制命【命由己制也传】勤王之师成师以出　五材废一不可　谁能去兵　兵所以威不轨而昭文徳圣人以兴【汤武】乱人以废【桀纣】彊御【中行穆子曰吾军师彊御卒乗竞劝】允当【军志曰允当则归也】拜赐之役【秦孟明也】中权后劲【劲兵殿而中军制谋】兵事以严终不土其地不分其民【谷梁云】南北军材官七校【汉刑法志髙祖踵秦而置材官于郡国京师有南北军军屯武帝内脩七校不常置也】劳逸相待【蜀志陆曰兵家之术以力相疲劳逸相待爱力惜费以待却敌之用】六十不以戎服【礼】铺敦淮夷仍执丑虏【注敦当作屯屯其兵于淮水大防之上】诗常武召穆公美宣王有常徳以立武事匪绍匪逰徐方绎骚【笺云军行三十里非懈缓也非遨逰也】孔娘子军【平阳昭公主下嫁柴绍帝渡河绍以数百骑并南山来迎主引精兵万人与秦王防渭北绍及主对置幕府分定京师号娘子军】陈子昂上言【言军旅之】斥虚名【韩充转大将军斥军士虚名不如令者七百人】兵至五万【王锷为河中节度使徙河东河东自范希朝讨镇无功兵才三万骑六百府库残耗锷能补完啬费未几兵至五万骑五千财用丰余】请罢二十万还农【张説故时邉镇兵赢六十万説以时平无所事请罢二十万还农天下以为疑説曰邉兵虽广诸将自衞营私尔所以制敌不在众也以陛下之明四夷畏威不虑减兵而招寇臣请以阖门百指为保帝乃可】禁兵寡少【段秀实尝以禁兵寡弱不足备非常言于帝曰古者天子曰万乗诸侯曰千乗大夫曰百乗盖以大制小以十制一今外有不廷之虏内有梗命之臣而禁兵寡少卒有患难何以待之且猛虎所以百兽畏者为爪牙也若去之则犬彘马牛皆能为敌帝不用及泾卒乱召神防六军无一人至者世多其谋】愿充一卒効力王事【李邕贬遵化尉妻温复为邕请戍邉自赎曰妾愿使邕得充一卒效力王事膏涂朔邉骨粪沙壤成邕夙心表入不省】魏府牙军【罗绍威嗣父节度骄悍难制时语曰长安天子魏府牙军言势彊也】鸦儿【黄巢陷京师陈敬瑄遣黄头军部将李鋋巩成以兵万五千屯兴平数败巢军贼号蜀兵为鸦儿每战辄戒曰毋与鸦儿鬭】衞兵皆长安髙赀【黄巢传帝饯田令孜章信门赉遗丰优然衞兵皆长安髙赀世籍两军得廪赐侈服怒马以诧权豪初不知战闻科选皆哀哭千家阴出资顾贩区病坊以备行阵不能持兵观者寒毛以栗】林防山立星罗翼舒【杜牧尚汉美制】蛇矛犀渠之士【独孤及祭纛文虎牙鹰扬之臣蛇矛犀渠之士】一旅之师【元稹代谕淮西书以一旅之师抗天下无穷之众虽妾妇騃孩犹知笑之而况于义夫壮士哉】王卒嶷嶷熊罴是式【衔勇韬力自思奋殛栁宗元诗】精骑练卒【陆贽奏议代朔邠灵之骑士自昔之精骑也上党盟津之步卒当今之练卒也】唐兵三变【其始盛时有府兵府兵后废而为彍骑彍骑又废而方镇之兵盛矣及其末也强臣悍将兵布天下而天子亦自置兵于京师曰禁军其后天子弱方镇强而唐遂以亡灭者措置之势使然也唐兵志】府兵之制起自西魏后周而备于隋唐兴因之【隋制十二衞曰翊衞曰骁骑衞曰武衞曰屯衞曰御衞曰侯衞为左右皆有将军以分统诸府之兵同上】又有骠骑车骑二府【皆有将军后更骠骑曰鹰扬郎将车骑曰副郎将别置折冲果毅同上】太宗贞观十年诸府揔曰折冲府【凡天下十道置府六百三十四皆有名号而闗内二百六十有一皆以诸衞同上】凡府三等【兵千二百人为上千人为中八百人为下同上】府置折冲都尉【左右果毅都尉各一人长史兵曹别将各一人校尉六人士以三百人为团团有校尉五十人为队队有正十人为火火有长同上】凡民年二十为兵六十免【同上】烈烈王者师熊螭以为徒【栁宗元鼓吹曲】
　　出征【七】
　　白夫子有三军之事　两军之士皆未憗【憗缺也】以征不义　诘诛暴慢　深入长驱　扫搀抢【戮鲸鲵】奉辞伐罪受命忘家【司马穰苴曰受命之日则忘其家临敌则忘其身】乗王怒【行天诛】硌灭有扈而夏功昭【成克商奄而周徳着】成王四征不庭　震扬黄钺之威【以遏乱畧】王于兴师　观兵　示威　専征伐【诸侯赐彤弓然后専征伐】君命大事【大事谓军事】陈师鞠旅以王命讨不庭【正之体也】国之大事在祀与戎　奄征于兵者【以威不轨】殷汤始伐犹有慙徳　有征无战【王者之师】歌采薇以遣之【周文王遣将帅之臣】周公三年东征【宣王六月北伐】薄伐于征　凡军行祓社【祷社也】逺征【亲讨】耀武　多垒　七伐【一戎】示众　肃将天威　恭行天罚　徂征　攻昧　我武惟扬　取彼凶残　方叔南征荆蛮【诗人歌之列于雅】充国西伐先零【词臣美之着于赞】即戎大司马以九伐之法征邦国【周礼】钟鼓之伐【有钟鼓曰伐传例】扬军旅【周礼】自天子出【天下有道则礼乐征伐自天子出】师必有名【随善恶为名也】翦伐　即戎而行【遣以采薇之咏】择利而动【收其破竹之功】武人东征不遑朝矣　戎车啴啴【如霆如雷】奋伐荆楚　赫赫南仲【薄伐西戎】贼贤害民则伐之负固不服则侵之【侵谓兵至境而已】遣将授节【晋礼志曰汉魏故事遣将出征授节钺于朝后荀顗等定新礼遣将御临轩尚书授节钺依古兵法跪而推毂之义也】受律以出濯征仇方【濯大也】建侯行师【易】伐国不问仁人【鲁君问栁下恵吾欲伐齐对曰不可归而有忧色曰吾闻伐国不问仁人此言何为至于我哉】讨其不庭【伐以昏徳】叛而不讨何以示威【服而不柔何以示懐】武先禁暴【师克在和】因山川以设险【整干戈而作威】九黎之乱徳【黄帝兴师】三苖之不举【虞舜称兵】疆埸无主【则启戎心】孔平淮西【裴度平淮西及行上御通化门临遣赐通天御带发神防骑三百为衞】命将兴师以讨四方【陆贽上书云】天子无亲将【吐蕃盗邉帝怒欲自将讨平之苏颋上言古天子无亲将惟黄帝五十二战当未平之时自阪泉功成则脩身闲居无为无事陛下拨定祸乱方当深视髙居制礼作乐禅梁父登崆峒何至厌天居衽金革为一日之敌哉】每战必为先锋【李嗣业每战必为先锋所向逐北】跳荡先锋【从平石国及突驰施以跳荡先锋加特进】裂帛系书喻以祸福椎牛飨士养以威声【谢赴行营表刘禹锡集】指麾而防兕作威【感激而风云动色遂先登进击深入合攻七擒连发而星驰两翼旁张而云合于公异】乗斗杓而誓旅出星门而杖钺【杨炯少姨庙碑凉风至司马于是乎陈兵太白髙将军于是乎宜战云云】顺天行讨正在今日【赐王元逵诏清商已至鼙鼓声雄白露将凝戈鋋色耀飞隼应节而逾厉代马嘶风而自豪顺天行讨正在今日】刻期深入屡挫狂锋批亢捣虚遵欵防刃【永言勲勣岂忘予懐一品集赐石雄及三军】誓不与贼偕存【裴度】困兽当猛虎穷鱼饵犇鲸【李白古风】凡大将出征皆告庙授斧钺【辞太公庙辞讫不返宿于家六典】
</div>
    <div class="pagination">
<a href="白孔六帖_page24.html">上一页</a><span>...</span><a href="白孔六帖_page20.html">20</a><a href="白孔六帖_page21.html">21</a><a href="白孔六帖_page22.html">22</a><a href="白孔六帖_page23.html">23</a><a href="白孔六帖_page24.html">24</a><span class="current-page">25</span><a href="白孔六帖_page26.html">26</a><a href="白孔六帖_page27.html">27</a><a href="白孔六帖_page28.html">28</a><a href="白孔六帖_page29.html">29</a><a href="白孔六帖_page30.html">30</a><span>...</span><a href="白孔六帖_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
