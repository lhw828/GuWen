<!DOCTYPE html>
<html>
<head>
    <meta charset="UTF-8">
    <title>御定佩文韵府 - 第 38 页/共 470 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文韵府 - 第 38 页/共 470 页</h1>
    <div class="content">　　韵藻居诸【诗日丨月丨胡迭而微杨炯浑天赋日丨月丨天行地止髙适诗君门嗟绵邈身计念丨丨韩愈符读书城南】【诗岂不旦夕念为尔惜丨丨】望诸【周礼夏官职方氏正东曰青州其泽薮曰丨丨注丨丨明都也疏明都即宋之孟诸者也】
　　【又史记乐毅传赵封乐毅于观津号曰丨丨君谢灵运山居赋悼三闾之浮江矜丨丨之去国】孟诸【见上左传楚子伐宋宋】【华御事乃逆楚子遂道以田丨丨尔雅十薮宋有丨丨宋玉对楚王问鲸鱼朝发昆仑之墟暴鬐于碣石暮宿于丨丨子虚赋浮渤】【澥游丨丨羽猎赋奢云梦侈丨丨髙适诗长路出雷泽浮云归丨丨又封丘作我本渔樵丨丨野一生自是悠悠者乍可狂歌草泽】【中寜堪作吏风尘下杜甫诗江淮畧丨丨】方诸【周礼秋官司烜氏以鉴取明水于月注鉴镜属取水者世谓之丨丨晋书天文】【志丨丨可以取水于月而无取月于水之道此则月精之生水了矣淮南子丨丨见月则津而为水注大蛤也熟磨拭向月下则水】【生又云方石也又唐书王世充张兵出丨丨门临谷水以战又古今乐録有丨丨曲又真诰丨丨宫天仙上真之宫室有大丨丨小】【丨丨顾瑛诗颠倒落丨丨】于诸【公羊传陈乞使人迎阳生丨丨其家注丨丨寘也齐人语】因诸【公羊传宋南里者何若曰】【丨丨者然注丨丨者齐故刑人之地公羊子齐人故以齐喻也】蟾诸【尔雅鼁丨丨注似虾蟆居陆地通作詹诸淮南子月照】【天下食于詹诸】偏诸【汉书贾谊传今民卖僮者为之绣衣丝履丨丨縁注丨丨若今之织成以为要襻及褾领者也又白縠之】【表薄纨之里緁以丨丨美者黼绣】悉诸【吕氏春秋神农师丨丨黄帝师大挠髙诱注丨姓丨名也】月向诸【苏颋诗寥穴秋光起推移丨丨丨】鱄设诸【左传伍员如呉言伐楚之利于州于公子光曰是宗为戮而欲】【反其雠不可从也员曰彼将有他志余姑为之求士而鄙以待之乃见丨丨丨焉而耕于鄙注鱄诸勇士亦作专呉都赋防若庆忌】【勇若专诸】
　　増抚诸【礼记武王曰西方有九国焉君王其终丨丨】桃诸【礼记丨丨梅诸卵盬疏食丨丨梅诸之时以卵盬和之王】【肃云诸葅也谓桃葅梅葅周礼天官笾人馈食之笾其实枣防桃干防榛实注干防干梅也有丨丨梅诸是其干者释名丨丨藏桃】【也诸储也藏以为储待给冬月用之】梅诸【见上】沽诸【论语求善价而丨丨李商隐啓更持鱼目当夜肆以丨丨复挈豚蹄】【祝天时之未已】忽诸【左传臧文仲闻六与蓼灭曰皐陶庭坚不祀丨丨西征赋降曲崤而怜虢托与国于亡虞贪诱赂而卖邻】【不及腊而就拘徳不建而民无援仲雍之祀丨丨庾信诗汉阳嗟欲尽咎繇惧丨丨杜甫诗功无礼丨丨】绵诸【晋书载记张轨】【传陈安退保丨丨】腯诸【唐书礼乐志太常卿省牲廪牺令北面举手曰丨丨太祝各循牲一匝西向举手曰充诸】充诸【见上】辉诸【山海经自丨丨之山至于蔓蕖之山凡九山】扶诸【山海经敷岸山有兽焉其状如白鹿而四角名曰丨丨】瞻诸【山海经廆山西三十里曰丨丨之山】爱诸【法言人必自爱也然后人丨丨人必自敬也然后人敬诸】敬诸【见上】劣诸【法言张骞苏武之奉使也执节没身不屈王命虽古之肤使其犹丨丨注肤美也】涂诸【法言天之肇降生民使其】【目见耳闻是以视之礼聼之乐如视不礼聼不乐虽有民焉得而丨丨注言使民视聼皆由礼乐安用涂之如其视邪聼滛虽欲涂】【之末由也已】辨诸【张衡七辨抑其不韪盍往丨丨】众诸【骆宾王诗千囘鸟语説丨丨又丨丨寻短判不寻】当诸【宋璟诗丞相邦之重非贤谅不居老臣庸且惫何徳以丨丨】病诸【卢纶诗而我诚愚者夫君岂丨丨】有诸【梅尧臣诗】【寄与青山家精灵共丨丨又问荅词玉蟾蜍厠君笔砚诚丨丨】
　　荡意诸【春秋宋司城来奔左传司城丨丨丨来奔效节于府人而出公以其官逆之书以官贵之也】
　　除【直鱼切说文殿陛也又去也又拜官曰丨汉书注凡言丨者去旧官就新官也又御韵】
　　韵藻埽除【周礼夏官仆掌五寝之丨丨粪洒之事史记信陵君传赵王丨丨自迎执主人之礼引公子就西堦后汉书】【陈蕃传蕃年十五常闲处一室而庭宇芜秽父友薛勤谓蕃曰孺子何不洒埽以待賔客蕃曰大丈夫处世当丨丨天下安事一室】【乎勤知其有清世志甚竒之唐书百官志大祭祀则太尉亚献司徒奉俎豆司空丨丨管子丨丨不洁神乃留处曹冋六代论丨丨】【凶逆剪灭鲸鲵杜甫诗门庭问丨丨皮日休诗东卿旄节看看至静啓茅齐愼丨丨】祓除【周礼春官女巫掌嵗时丨丨衅浴注】
　　【嵗时丨丨如今三月上巳如水上之类国语内史过曰先王知大事之必以众济也是故丨丨其心以和恵民丨丨其心精也又敬】【其丨丨汉书元后传太后春幸茧馆率皇后夫人等桑遵覇水而丨丨韩诗章句郑俗上已秉兰丨丨沈佺期诗青门盛丨丨权徳】【舆诗临水烦君更丨丨陆游诗一接俗人三丨丨】粪除【左传张趯使谓太叔曰自子之归也小人丨丨先人之敝庐曰子其】【将来国语韩献子曰人之有冠犹宫室之有墙屋也丨丨而已何又加焉注丨丨谕自修洁又观射父曰百姓夫妇择其令辰奉其】【牺牲敬其齍盛洁其丨丨慎其采服禋其酒醴帅其子姓从其时享防其宗祝道其顺辞以昭祀其先祖后汉书第五伦传自以久】【宦不逹遂持家属客河东变名姓载盬往来太原上党所过輙为丨丨而去陌上号为道士王褒僮约丨丨常洁餧食牛马】四除【汉书张竦为陈崇作奏曰日不移晷霍然丨丨康诗微风淸扇云气丨丨】诏除【后汉书马融传上广成颂以讽谏忤】【邓氏滞于东观十年不得调自劾归太后怒谓融羞薄丨丨欲仕州郡黄庭坚诗校书著作频丨丨犹能上车问何如】东除【晋书刁恊传恊与刘隗俱侍帝于太极丨丨东都赋乃羡公侯卿士登自丨丨注羡延也谓命之上殿也天子从中阶诸侯从东西】【阶】涤除【魏书天象志太祖啓冀方之地实始芟夷丨丨之戴逵闲游赞所以翼顺资和丨丨机心容养淳淑而自适者耳】风除【唐书突厥传赞太宗不三年缚颉利霆扫丨丨其国遂墟自诗书以来伐暴取乱蔑如帝神且速也】玉除【曹植赠丁】【仪诗凝霜依丨丨清风飘飞阁鲍照白苎歌垂珰散佩盈丨丨梁元帝诗倡女倦春闺迎风戏丨丨乔备诗坠露清金殿流萤防丨】【丨王维诗云馆接天居霓裳侍丨丨韩翃诗入对炉烟侍丨丨李商隐诗清切曹司近丨丨薛能诗八年藩输似侨居只此谁知报】【丨丨林寛诗鸾佩排光映丨丨黄庭坚诗时雨防丨丨周伯琦诗碧树沉沉白丨丨】阶除【登楼赋循丨丨而下降兮气交愤于】【胷臆陆机诗丰注溢修霤潢潦防丨丨杜甫诗得食丨丨鸟雀驯又相邀愧泥泞骑马到丨丨僧恵洪诗卧听檐雨滴丨丨范成大】【园中草木诗门冬如佳长年防丨丨】褉除【梁简文帝曲水诗序周成洛邑自流水以丨丨晋集华林同文轨而髙宴】轩除【庾信卭竹杖赋尔其摘芳林沼行乐丨丨岑参诗酒香薰枕席炉气暖丨丨】丹除【卢僎诗承恩来翠岭缔赏出丨丨钱】【起诗地肃近丨丨】岁除【刘知柔碑日有昃丨有丨孟浩然诗白发摧年老青阳逼丨丨严维诗明发还湏去离家防丨丨贾】【岛诗旌旗来往三千里应向途中见丨丨周必大诗合压香醪作丨丨】庭除【孟浩然诗雨气润衣钵香烟泛丨丨李中诗要】【引好风清户牖旋栽新竹满丨丨刘兼诗月移花影过丨丨叶梦得诗微风似与洗丨丨元好问诗直疑菜子戏丨丨】日月除【郭遐周诗嵗时易过歴丨丨忽其丨又常衮诗序秩东南逺离忧嵗月除】青蔓除【杜甫除架诗幸结白花了】【寜辞丨丨丨】网罗除【司空曙诗紫鳯朝衔五色书阳春忽布丨丨丨】
　　増脩除【周礼山虞若祭山林则为主而丨丨且跸又野卢氏凡国之大事比丨丨道路者又西都赋辇路经营丨丨飞阁注】【除楼陛也曹植闲居赋歩生风之广庑践密迩之丨丨】辟除【周礼疏府史胥徒四者皆不待王命官长所自丨丨者也又辟】【与辟通管子神者至贵也故馆不辟除则贵人不舍焉故曰不洁则神不处易林道路辟除南至东辽説苑入其境土地辟除敬老】【尊贤则有庆益其地魏文帝登城赋平原博敞中田辟除】振除【左传郑子产为火故大为社袚禳于四方丨丨火灾礼也注振】【弃也】造除【左传冷诸侯日中丨于丨注除地为坛盟防处】不除【谷梁传大侵之礼君食不兼味台榭不涂弛廷道丨丨】【魏志许汜与刘备竝在刘表坐表与备共论天下人汜曰陈元龙湖海之士豪气丨丨程俱诗豪气故丨丨】驱除【史记秦楚】【之际月表向秦之禁适足为贤者丨丨难耳呉志子敬荅孤书云帝王之起皆有丨丨羽不足虑此子敬内不能办外为大言耳范】【成大诗烦将残暑丨丨尽只莫颠狂损稻花袁易白海青诗丨丨直欲辨枭鸾】蠲除【汉书元帝诏冇可丨丨减省以便万姓者】【条奏毋有所讳晋书简文帝纪五年以比嵗荒俭大赦自太元三年以前逋租宿债皆丨丨之唐书崔从传扬州凡交易赀产奴婢】【有贯率钱畜羊有口算又麴牟其赢以佐用度从皆丨丨之】复除【汉书髙恵功臣表孝宣皇帝诏令有司求其子孙咸出庸】【保之中竝受丨丨或加以金帛李峤诗家家丨丨户牛酒声名动天乐何有沈佺期诗丨丨恩载洽】拜除【后汉书第五伦传刺】【史太守以下丨丨京师及道出洛阳者宜皆召见可因博问四方兼以观察其人】亏除【后汉书杨震传河间男子赵腾上书】【指陈得失收考诏狱震曰乞为丨丨全腾之命以诱刍荛舆人之言】解除【后汉书蔡邕传注丨丨谓谢过也易林忧患丨丨喜】【至庆来坐立欢门与乐为隣论衡丨丨篇世信祭祀谓祭祀必有福又然丨丨谓丨丨必去凶】开除【魏志贾宏好学有才厯守】【三县令所在辄丨丨廐舍亲授诸生又素问以鍼丨丨去之】清除【魏志司马朗传丨丨羣檅晋防帝纪式遏寇讐丨丨苛慝】荡除【呉志陆逊讨丹阳贼帅费栈应时破散得精卒数万人宿恶丨丨所过肃清】早除【呉志吕曰皖田肥美若一收】【熟彼众必増如是数嵗操态见矣宜丨丨之】乗除【呉志赵逹善射有无公孙滕请之曰此术微妙头丨尾丨一算之法父子】【不相语酉阳杂俎一行本不觧棊因防燕公宅观王积躬棊一局遂与之敌笑谓燕公曰此但争先耳若念贫道四句丨丨则人人】【为国手矣韩愈诗名声相丨丨范成大诗守风端坐却丨丨】平除【蜀志蒋琬曰今魏跨带九州根蔕滋蔓丨丨未易】灰除【晋书律厯志隂阳和则景至律气应则丨丨】广除【南史王诞传从叔珣为文示诞诞曰犹恨少序节物揽笔益之云霜】【繁丨丨风囘髙殿珣叹美之谢恵连咏牛女诗蹀足循丨丨瞬目晒层穹韦应物诗思君在何夕明月照丨丨刘禹锡诗緑隂交丨】【丨】前除【南史齐髙帝召刘瓛欲用为中书郎使吏部何戢喻防戢谓瓛曰上欲以鳯池相处恨君资轻可且就丨丨少日当】【转国子博士便即所授瓛笑曰平生无荣进意今闻得中书郎而拜记室岂本心哉郭知运碑允惬丨丨且有后命又王勃诗頽华】【临曲磴倾影赴丨丨王维诗蟏蛸挂虚牖蟋蟀鸣丨丨杜甫诗清夜置酒临丨丨李逺诗冷冷宫漏响丨丨韦荘诗积雪满丨丨】逐除【南史曹景宗传为人嗜酒好乐腊月于宅中使人作邪呼丨丨徧往人家乞酒食吕氏春秋前嵗一日击鼔驱疫疠之鬼】【谓之丨丨亦曰傩】刬除【宋书萧恵开斋前花草悉自丨丨】剔除【南齐书明帝纪三年诏车府乘舆冇金银饰校者皆】【丨丨】特除【南齐书武帝诏建元四年三月以前皆丨丨】翦除【魏书任城王澄传寻得丨丨亦大损财力张养浩诗荆棘】【胸中有丨丨】原除【北齐书髙帝本纪四年诏元年以前逋债皆丨丨】攘除【唐书宗室传赞曰景元子孙当草昧之初】【乗运而奋方髙祖丨丨四方所以宣力皆显显为士豪英】菑除【唐书李吉甫传吉甫改郴饶二州刺史咸言牙城有物怪不敢】【居吉甫命丨丨其署以视事吏由是安】相除【金史宣宗四年颁举官赏罚格许功过丨丨品官及草泽人冇才武者举荐升】【降亦如之马融围棋赋计功丨丨以时早讫】三除【金史选举志贞元元年制南选初除军判丞簿次除防判録事丨丨下令】【又李尤东观铭升降丨丨】洒除【晏子春秋景公问晏子曰防政而长久其行何也晏子对曰其行水也美哉水乎清清其浊不】【无雩涂其清不无丨丨是以长久也】善除【韩非子谚曰巫咸虽善祝不能自袚也秦医虽丨丨不能自弹也】苟除【论衡】【富贵之福不可求致贫贱之祸不可丨丨也】郤除【论衡宋卫陈郑之俱灾也梓慎知之请于子产子产不听天道当然人事】【不能郤也尧遭洪水时臣必有梓慎之知矣然而不丨丨者尧与子产同心也】灭除【汉郊祀歌丨丨凶灾】皇除【南齐乐歌】【济济列辟端委丨丨】雾除【司马相如大人赋焕然丨丨霍然云消】飞除【曹植游观赋登北观而啓路渉云际之丨丨又】【七啓践丨丨即闲房华烛烂罗帱张又妾薄命北上云阁丨丨】堂除【阮籍诗惊风振四野囘云防丨丨怀旧赋陈荄破于丨丨】【旧圃化而为薪】上除【徐干齐都赋青阳李月丨丨之良无大无小祓于晋阳谢朓曲水诗初吉云献丨丨方啓】月除【湛方】【生七叹嵗季丨丨大蜡始节繁霜朝氛凄风夕发】两除【卢谌赋铜雀溢于台侧洪钟寝于丨丨】慵除【杜育荈赋倦觧】【丨丨】向除【顔延之秋胡诗良人为此别日月方丨丨】曜除【傅亮芙蓉赋泛轻荷以冐沿列红葩而丨丨】璿除【顔竣】【昭夏乐歌丨丨肃炤】墀除【谢灵运怨晓月赋丨丨兮镜鉴房栊兮澄澈】周除【月赋连观霜缟丨丨水净】分除【陶】【景华阳颂总神列三府丨丨交五便】拂除【辛德源猗兰操奏事传青阁丨丨乃陶嘉】琐除【唐太宗诗丨丨任多才】云除【李峤大云寺碑若乃丨丨雨霁辟牖当轩眺八极之山川临万家之井邑乐府西门行游行去去如丨丨法苑珠林水牛闻佛】【説偈已深生慙愧葢障丨丨】内除【储光羲诗春山照前屏髙槐防丨丨】破除【韩愈诗丨丨万事无过酒薛能赠僧诗劝】【师莫羡人间有幸是元无免丨丨陆诗声利从来解丨丨范成大诗雨莫将花便丨丨】半除【元稹酬乐天诗八月复初】【九月明侵丨丨】恩除【李洞诗从知东甸尉铨注似丨丨】曲除【陆诗露槿风杉满丨丨】新除【花蕋夫人宫词】【六宫官职总丨丨范成大诗飘然不肯待丨丨又杨万里诗碧梧翠竹看丨丨】洁除【苏轼诗劒外生祠已丨丨】屋除【王安】【石诗野水纵横潄丨丨僧道潜诗鸟变春深满丨丨僧恵洪诗山果时惊落丨丨陆游诗藤隂接丨丨朱子诗万里红楼绕丨丨】铜除【陈造诗澄水滴丨丨】芸除【法苑珠林或有草秽不加丨丨蹈之而行】
　　不可除【左传蔓草犹丨丨丨呉志鲁肃对孙权曰汉室不可复兴曹操丨丨卒丨惟有鼎足江东以观天下之衅耳】奢费除【魏书李彪传人务本则丨丨丨奢费除则谷帛丰】开方除【唐书厯志如每日差而一为积倍初日行分以毎日】【差加减之如毎日差而一为率令日乘以积加减之丨丨丨之之所得以率加减之乃半之得所求日数】民病除【宋史五行】【志咸平六年改元肆赦丨丨悉丨】善行除【论衡恶异可以丨丨丨善瑞可以恶政减也】麤秽除【屈原逺游保神】【明之清澄兮精气入而丨丨丨】株秽除【王褒九懐皇门开兮照下土丨丨丨兮兰芷睹】二惑除【梁简文帝诗潜令六】【识扰安能丨丨丨】贵卿除【苏颋诗政凭循吏往才以丨丨丨】冰霜除【杜甫诗江汉春风起丨丨昨夜丨】病能除【岑参虢州卧病喜刘判官相过水亭诗见君胜服药清话丨丨丨】大将除【张蠙送卢尚书赴灵武诗从君尽是】【清才去属郡无非丨丨丨】九天除【王建诗圣朝收外府皆自丨丨丨】共日除【朱庆余羽林郎诗宅将公主同时赐】【官与中郎丨丨丨】积潦除【苏辙诗滛雨初干丨丨丨】习气除【陆游诗多闻丨丨丨】暗折除【陆游诗不是虚】【名丨丨丨】月临除【陈傅良夜月书怀诗新篁过髙瓦凉丨下丨丨】烛跋除【程庆诗春逐酒杯转年同丨丨丨】饥渴除【汤显祖诗白水月之津一饮丨丨丨】
　　习漏未除【楞严经虽则开悟丨丨丨丨】
　　对语【金阙　松牖　中伏　风扫　四禅缚　壮心不已碧除　椒除　小除　雾除　二惑除　豪气未除】摘句【莺啼下碧除　鬪蚁上阶除　防桐月满除　山林拙未除松子落前除　庭莎惜不除　门庭自扫除　花月在香除】【午槐圆影覆彤除　寒影窥帘月到除　一树梅花共嵗除栁眼廻青枭玉除　雨催青草上阶除　雨晴廻照在东除】【山云往往宿庭除　睡□长怜梦破除残雪流澌入磵除　满地榆钱未扫除】
　　储【直鱼切説文偫也又丨副又姓】
　　韵藻东储【南齐书太子曰丨丨】仓储【魏书皮豹子传汉州武兴运米甘泉皆置丨丨唐书百官志常平署令丞掌平】【籴丨丨出纳又孙蕡诗丹砂如粟丨箱丨】饮储【类説下酒物谓之丨丨】斗储【古乐府东门行盎中无丨丨左思诗外望】【无寸禄内顾无丨丨韦应物诗偃仰遂真性所求惟丨丨薛能秋雨诗省漏疑方丈愁炊问丨丨杨亿诗秦痔踈杯酒顔瓢赖丨丨】儋石储【汉书扬雄传家产不过十金乏无丨丨之丨晏如也魏志华歆素清贫禄赐以赈施亲戚家无丨丨之丨晋书何无】【忌传刘毅家无丨丨之丨摴蒱一掷百万徐寅诗月明扫石吟诗坐讳却全无丨丨丨又李颀诗夫子大名下家无钟石储】九年储【北史韩麒麟传古先哲王积储九稔谓之太平淮南子十八年而有六年之积二十七年而有丨丨之丨白居易大有年】【诏赐观榢诗散为万姓食堆作丨丨丨】长安储【孟郊诗卧有洞庭梦坐无丨丨丨】増无储【后汉书赵咨冇孝行盗夜刼之咨恐母惊惧乃先迎之曰老母疾病湏养居贫朝夕丨丨乞少置衣粮余无所请魏】
　　【志袁涣为谏议大夫前后得赐甚多皆分散之家丨所丨终不问产业又髙慎厯二县令东莱太守归家草屋蓬户瓮缶丨丨曹植】【诗君子义休偫小人徳丨丨】军储【呉志别遣从弟孙奂治安陆城修立邸阁辇赀运粮以为丨丨晋书文帝立度支尚书以】【计丨丨唐书百官志仓部郎中员外郎各一人掌天下丨丨杜甫诗天下丨丨不自供】资储【晋书简文帝纪诏今丨丨渐丰】【可筹量増俸白居易诗大恵在丨丨】帝储【晋书天文志五帝坐北一星曰太子丨丨也谢朓酬徳赋君奉笔于丨丨我曵裾于】【皇穆】西储【晋书礼志于时续广太庙三迁主竝还丨丨名之曰祧以凖逺庙】戒储【南史萧引传引性抗直不事权贵宣】【帝毎欲迁用輙为用事者所裁及吕梁覆师丨丨空匮转引为库部侍郎掌知营造】边储【北史魏阳平王世遵散费丨丨】兵储【魏书武献王英传外靡粮援内无丨丨】见储【魏书陶侃将李阳曰事若不防虽有粟焉得而食之公宜割丨丨以卒大】【事】久储【魏书崔楷传水种杭稻陆艺桑麻室有丨丨门丰余积】岁储【魏书李安世传良畴委而不开柔桑枯而不采】【欲令家丰丨丨人给资用其可得乎又陆游诗尺椽不改结茅初薄粥犹艰卒丨丨】司储【唐书百官志龙朔初改司庾大夫为】【丨丨掌天下库储出纳】库储【见上】赢储【唐书百官志户部掌天下户口井地之政令凡徭赋职贡之方经费赒给之算】【藏货丨丨之凖悉以咨之西京杂记顾翺事母至孝母好食雕胡饭常帅子女躬自采撷还家导水凿川自种供养毎有丨丨】留储【唐书李元纮传宋璟尝叹曰李公为国相家无丨丨虽李文子之德何以加之张恊咏史诗挥金乐当年嵗暮不丨丨】大储【唐书陆贽传请令纳贡必归之有司先给军赏凡瓌怪纎丽无得以供是乃散小储成丨丨】小储【见上】粮储【唐书】【独孤及传以丨丨屝屦之资充疲人贡赋嵗可减国租半】广储【金史食货志明昌元年上曰蓄积不多是力农者少故也其集】【百官议所以使民务本丨丨之道以闻】多储【易林丰年丨丨河海饶鱼】有储【昌言充此制以用天下之人犹丨丨何】【嫌乎不足也申屠衡诗人无菜色国丨丨】冬储【荆楚嵗时记仲冬以盬藏蘘荷以备丨丨又以防蛊王逢诗妻孥防嵗馑瓮盎】【隆丨丨】储储【灵枢经太阳之人其状轩轩丨丨注轩昻蓄积也】公储【羽猎赋恐贫穷者不徧被洋溢之饶开禁苑散】【丨丨】俟储【西京赋匪唯翫好乃有秘书小説九百本自虞初从容之求实丨实丨】明储【潘尼桑树赋从丨丨以省膳憇】【便房以偃息】皇储【陆机诗丨丨延髦俊多士出幽遐】卫储【宋孝武帝曲水效栢梁体诗侍禁丨丨恩逾量】周储【顔延之皇太子释奠防诗伊昔丨丨聿光往纪】兼储【徐陵陈公九锡文兵乏丨丨士有饥色公囘麾彭蠡积谷巴丘亿庾之咏】【斯丰壶浆之甿是众】山储【王季友诗知我丨丨无担石】贮储【韩愈诗费用杂丨丨范成大诗松煤茧纸妙挥埽芸香锦】【囊深丨丨】余储【刘彤论盬鐡表愿陛下诏盬鐡伐木等官收兴利货于人则不及数年府有丨丨矣】汉储【韦荘诗自吐清】【谈防丨丨】新储【陆游诗菽粟有丨丨】芸储【欧阳原功诗日照秘阁玩丨丨】中储【周伯琦诗文绮出丨丨】瓮储【王逢诗丨丨厚酒盘嘉蔬】卢储【摭言丨丨举进士投卷谒尚书李翺翺置几案间长女及笄谓小青衣曰此人必为状元翺以】【女妻之来年果状元及第成婚之夕储赋诗曰昔年曽向玉京游第一仙人许状头今日已成秦晋约早教鸾鳯下妆楼】内外储【史记韩非传作孤愤五蠧丨丨丨説林説难十余万言呉莱诗韩生丨丨丨】不赀储【呉志华覈疏言大皇】【帝开农桑之业积丨丨之丨恤民重役务战养士是以各思归命】经年储【晋书简文帝纪诏以京都冇丨丨之丨权停一】【年之运】东西储【晋书礼志武帝太元十六年始改作太庙殿正室十四间丨丨丨各一间】天府储【魏书韩显宗传】【不可以亲近之眤猥损丨丨之丨】军屯储【金史食货志世宗大定三年谓宰臣曰自古冇水旱所以无患者由蓄积多也】【山东丨丨处急湏为二年之丨】琼糇储【嵇康荅向子期难养生论或丨丨既丨六气竝御而能光内观凝神复朴】众献储【蜀都赋任土所丽丨丨而丨】云雨储【呉都赋其荒陬谲诡则有龙穴内蒸丨丨所丨】御廪储【蒋防杜賔】【客幽居诗已去龙楼籍犹分丨丨丨】冰雪储【栁宗元乳穴记乳穴必在深山穷林丨丨之所丨豺虎之所庐】民足储【梅尧臣诗山雄气壮丨丨丨】十年储【苏轼诗罢亚百顷稻雍容丨丨丨】倾囊储【栁贯诗客逢好事要审鍳便肻】【解禇丨丨丨】
　　对语【筦库　内帑　春醸　俸入　内外府　升斗禄　千亩籍司储　中储　冬储　军储　东西储　儋石储　九年储】摘句【瓶中粟有储　不愁囊澁室无储身外不营储　种得黄精还可储】
　　如【人诸切説文从随也广韵而也均也似也谋也往也若也又姓】
　　韵藻班如【易乘马丨丨疏班班旋不进也】涟如【易泣血丨丨诸葛颖诗闻君懐古曲同病亦丨丨】挛如【易有】【孚丨丨无咎注挛固也】突如【易丨丨其来如】来如【见上】交如【易厥孚丨丨威如吉又厥孚丨丨信以发志也】威如【见上又丨丨之吉易而无备也】洒如【礼记君子之饮酒也受一爵而色丨丨也注礼度明肃之貌】相如【春秋齐侯】【郑伯如纪公羊傅外丨丨不书此何以书离不言防也又新书梁有疑狱召朱公而问之朱公曰臣家有二璧其色丨丨也其径丨】【丨也然其价一千金一五百王曰何也对曰侧而视之其一厚倍之是以千金王曰善故狱疑则从去赏疑则从予古诗顔色类相】【似手爪不丨丨韩愈诗两家各生子提孩巧丨丨又史记防颇蔺丨丨传赞丨丨一奋其气威信敌国退而让颇名重太山其处智】【勇可谓兼之矣汉书髙恵文功臣表东阳武侯张丨丨以河间守击陈豨力战功封乂张释之传释之又问东阳侯张丨丨何如人】【也上曰长者又武景功臣表承父侯续丨丨以使西域发外王子弟诛斩扶乐王封又司马相如传少时好读书学击剑名犬子既】【学慕蔺丨丨之为人更名丨丨又扬雄传先是时蜀有司马丨丨作赋甚丽温雅雄心壮之毎作赋尝拟之以为式孝成帝时客】【有荐雄文似丨丨者召雄待诏承明之庭西京杂记长安有庆虬之亦善为赋尝为清思赋时人不之贵也乃托以丨丨所作遂大】【见重于世南部烟花记炀帝以合欢水果赐呉绛仙绛仙以红牋进谢帝曰绛仙才调女丨丨也蜀都赋蔚若丨丨皭若君平庾肩】
　　【吾看放市诗悬龟识季主牓酒见丨丨韩愈诗为文无出丨丨右李商隐诗茂陵秋雨病丨丨许浑诗邑人争识马丨丨】翕如【论语始作丨丨也从之纯如也皦如也绎如也以成注五音始奏丨丨盛】纯如【见上注纯纯和谐也】皦如【见上注言其音】【节明也】绎如【见上疏其音络绎然相续不絶】襜如【论语揖所与立左右手衣前后丨丨也】翼如【论语趋进丨丨】【也又没阶趋丨丨也】齐如【论语虽疏食菜羮祭必丨丨也】阙如【论语君子于其所不知葢丨丨也张説诗今日伤蛇】【意衔珠遂丨丨】豁如【史记髙帝纪髙祖为人仁而爱人喜施意丨丨也宋史太祖纪容貌雄伟气度丨丨识者知其非常人】自如【汉书李广传吏士无人色而广意气丨丨益治军军中服其勇也唐书恵文太子范传时王毛仲等起微贱暴贵诸王见】【必加礼独范接之丨丨五代史周太祖纪威尝游于市市有屠常以勇服其市人威醉呼屠者使进几割肉割不如法叱之屠者披】【其腹示之曰尔勇者能杀我乎威即前取刀刺杀之一市皆惊威颇丨丨杜甫诗鸥行炯丨丨杜牧诗啸志歌懐亦丨丨】晏如【汉书扬雄传雄家产不过十金乏无儋石之储丨丨也魏志曹植上疏求自试曰方今天下一统九州丨丨而顾西有违命之蜀东】【有不臣之呉呉志魏遣曹眞攻江陵起土山凿地道立楼橹临城弓矢雨注将士皆失色朱然丨丨而无恐意陈琳应讥箫韶九成】【百兽率舞垂拱无为而天下丨丨陶潜五栁先生传环堵萧然不蔽风日短褐穿结簟瓢屡空丨丨也髙适诗四时常丨丨百口无】【饥年杜甫诗禅龛只丨丨张九成诗手携一尊酒辞气何丨丨】泊如【汉书扬雄传哀帝时丁传董贤用事诸附离之者起家至】【二千石时雄方草太有以自守丨丨也又郊祀歌丨丨四海之池徧观是邪谓何】澹如【南史到漑传漑少冇美名遂不为仆】【射人为之恨漑丨丨也北史后周栁靖性爱闲素其于名利丨丨也通作淡储光羲诗何以知君子交情复淡如李颀诗外物非本】【意此生空淡如】密如【长杨赋规亿载恢帝业七年之间而天下丨丨也崔寔政论孝宣皇帝明于人君之道审于为政之理海】【内清肃天下丨丨】凄如【陆机诗我思纒绵未纾感时悼迹丨丨】怅如【挚虞诗懐恋结好心焉丨丨】如如【楞严】【经丨丨非觉观传灯録智隍问以何为禅定元策曰妙湛圆寂体用丨丨五隂本空六尘非有又性相丨丨常住不迁名曰道传白】【居易诗不禅不动即丨丨贾岛诗当空月色自丨丨范成大诗色尘声界丨丨现本自无禅不用逃】眞如【传灯録丨丨有变易】【如囘无明作大智之类若丨丨无变易是外道也梁简文帝诗当湏耳应满然后防丨丨李峤诗天文光圣草寳思合丨丨李乂诗】【崇徳在丨丨孙逖诗地灵资浄土水若防丨丨张乔诗不是丨丨理何门静此身司空圗诗莫将文字缚丨丨】恂恂如【论语孔子于乡党丨丨丨也王肃注恂恂温恭之貌】怡怡如【论语出降一等逞顔色丨丨丨也孔安国注先】【屏气下阶舒气故丨丨丨也又切切偲偲丨丨丨也可谓士矣】愉愉如【论语私觌丨丨丨也郑康成注愉愉顔色和】訚訚如【论语与下大夫言侃侃如也与上大夫言丨丨丨也又闵子侍侧丨丨丨也子路行行如也冉有子贡侃侃如也孔安国】【注侃侃和乐之貌訚訚中正之貌】侃侃如【见上】踧踖如【论语君在丨丨丨也与与如也又复其位丨丨丨也马融】【注踧踖恭敬之貌】与与如【见上马融注与与威仪中适之貌】色勃如【论语君召使摈丨丨丨也足躩如也又过】【位丨丨丨也足躩如也】足躩如【见上包咸注足躩盘辟貌】鞠躬如【论语入公门丨丨丨也又摄齐升堂丨丨丨也】【又执圭丨丨丨也孔安国注敛身】
　　増屯如【易丨丨邅如疏屯是屯难邅是邅廻如语辞】邅如【见上】贲如【易丨丨濡如永贞吉疏丨丨华饰之貌又】【丨丨皤如白马翰如】濡如【见上疏丨丨润泽之理】皤如【见上疏皤素白之色】翰如【见上疏但鲜洁其马其色丨丨】【徘徊待之未敢輙进也】晋如【易丨丨摧如贞吉又丨丨愁如贞吉】萃如【易丨丨嗟如】九如【诗如山如阜如冈如】【陵如川之方至以莫不増又如月之恒如日之升如南山之夀不骞不崩如松栢之茂无不尔或承元好问诗敷陈天保歌丨丨】穆如【诗吉甫作诵丨丨清风张华诗丨丨洒清风焕若春华敷】婉如【诗有美一人丨丨清扬】煇如【礼记揖私朝丨】【丨也登车则有光矣】橘如【尔雅二月为如疏二月得乙则为丨丨尔雅翼乙卯为丨丨丁卯为圉如己卯为则如辛卯为塞如】【癸卯为极如】不如【战国策邹忌修八尺有余而形貌昳丽朝服衣冠窥镜谓其妻曰吾孰与城北徐公美其妻曰君美甚徐】【公何能及君也复问其妾妾曰徐公何能及君也旦日客从外来与坐谈问之客曰徐公不若君之美也明日徐公来熟视之自以】【为丨丨魏志蔡邕见王粲曰此王公孙有异才吾丨丨也魏书崔浩书体势及其先人而妙巧丨丨也岑参石犀诗始知李太守伯】【禹亦丨丨杜甫诗大城铁丨丨小城万丈余白居易大有年诗莫道如云稼今秋云丨丨又诗韵清锵玉丨丨元稹诗我闻声价金】【难敌众道风姿玉丨丨杨凭诗江岸梅花雪丨丨卢从诗苔花锦丨丨杜牧诗溪山画丨丨陆龟诗见説身轻鹤丨丨石房无侣】【共云居】第如【史记司马相如传文君曰长卿丨俱丨临卭从昆弟假贷犹足为生何至自苦如此注丨丨且往也蜀都赋相】【与丨丨滇池集于江洲庾信诗临卬惜丨丨】奚如【史记虞卿传赵王召虞卿曰寡人使平阳君为媾于秦秦已纳郑朱矣丨】【丨韩非子恵子见邹君曰冇人见君则防其一目丨丨】弗如【史记张仪传苏秦告舍人曰张仪天下贤士吾殆丨丨也荘子】【小巫见大巫拔茅而弃此其所以终身丨丨】粲如【史记自序建元元狩之间文辞丨丨也】凉如【汉书郊祀志上议曰】【古者先振兵释旅然后封禅廼遂北廵朔方勒兵十余万骑还祭黄帝冢桥山释兵丨丨李竒注丨丨地名】肥如【汉书地理】【志辽西郡有丨丨县】蔑如【汉书东方朔传赞扬雄以为朔言不纯师行不纯徳其流风遗书丨丨也魏书吐浑正直有操行性】【不茍合趋舍不与已同者视之丨丨也北史李昭徽志好隐逸遇髙尚则倾葢如旧见庸识则王公丨丨萧纶荅皇太子啓长卿壮】【辞曽何足数子云妙句比此丨丨】荣如【汉书叙传丨丨辱如有机有枢】紞如【晋书良吏传邓攸在呉郡刑政清明百姓】【欢悦后称疾去职数千人牵攸船不得进攸乃小停中夜发去呉人歌之曰丨丨打五鼔鸡鸣天欲曙邓侯挽不来谢令推不去】炜如【晋书元帝纪隆凖龙顔目有精曜頋盼丨丨】瞿如【山海经有鸟焉其状如防名曰丨丨其鸣自号也】如【山海经臯涂之山有兽其状如鹿而四角名曰丨丨】狙如【山海经倚帝之山有兽焉其状如鼣鼠白耳白喙名曰丨丨】纷如【太经鸾鳯丨丨厥徳晖如苏轼和陶诗子孙逺至笑语丨丨】追如【太经言无丨丨抑亦飞如】飞如【见上】炳如【太经丨丨彪如尚文昭如车服庸如】彪如【见上又丨丨在上天文炳也】昭如【见上】庸如【见上】罗如【太经六干丨丨五枝离如】调如【太经五味和丨丨美如大人之飨】美如【见上】斐如【太经丨丨邠如虎豹文】【如】邠如【见上】文如【见上】肃如【法言李仲元世之师也见其貌者丨丨也闻其言者愀如也观其行者穆如也】廓如【法言杨墨塞路孟子辟之丨丨也陆龟防诗夫子又继起隂霾终丨丨】利如【急就萹注桔梗一名丨丨】介如【中説】【董常可与出处丨丨也】頽如【中説子之韩城自龙门关先济贾琼程元后关吏仇璋止之曰先济者为谁吾视其颡丨丨也】【重而不亢目灿如也彻而不瞬口敦如也□而不张鳯颈龟背参如也程元曰是王通也仇璋曰吾安得后而不往哉遂舍职从于】【韩城】敦如【见上】参如【见上】肤如【本草大黄一名丨丨】五如【广志丨丨石在道州江北岸左右前后及登石山颠】【皆相似故以丨丨名之】洛如【张寳就印録呉兴山中有一树类竹而有实似荚状乡人见之以问陆澄澄曰名丨丨花郡有】【文士则生】塡如【石鼔文帅彼銮车忽速丨丨】焉如【楚词九章当陵阳之焉至淼南渡之丨丨东方朔七谏忽容容其安】【之兮超慌忽其丨丨东京赋终日不离其辎重独微行其丨丨鹦鹉赋想昆山之髙岳思邓林之扶疏頋六翮之残毁虽奋迅其丨】【丨孔欣相逢行辍歩相与言君行欲丨丨】所如【楚词九章迷不知吾之丨丨归田赋茍纵心于物外焉知荣辱之丨丨应璩百】【一诗宋人遇周客慙愧靡丨丨酒徳颂幕天席地纵意丨丨房琯诗月出共登舟风生随丨丨徐诗闻説襟懐任丨丨苏轼赤壁】【赋纵一苇之丨丨凌万顷之茫然】慊如【陆机论初都建业羣臣请备礼秩天子辞而不许曰天下其谓朕何宫室舆服葢丨】【丨也】暂如【谢灵运山居赋觊云客之丨丨】曷如【乐府鸿胪歌大鸿胪小鸿胪前后治行相丨丨】借如【卢照隣秋霖赋】【丨丨尼父去鲁围陈畏匡】皎如【杜甫饮中八仙歌宗之萧洒美少年丨丨玉树临风前韦荘诗积雪满前除寒光夜丨丨】匹如【元稹诗好住乐天休怅望丨丨原不到京来】旷如【柳宗元龙兴寺东丘记游之适大约有二丨丨也奥如也】奥如【见上】宛如【姚康巨鱼纵大壑诗得志寜相忌无心任丨丨】无如【李嘉祐诗更枉新诗思何苦离骚愁处亦丨丨司空曙诗】【青春三十余众艺尽丨丨徐诗淡水淸心长若此银钩踪迹更丨丨】难如【刘筠诗孰云貂可续自愧鹗丨丨童轩诗黛蛾】【分緑画丨丨】洗如【梅尧臣诗静坐人已眠我虑久丨丨】戢如【梅尧臣雀夺燕巢诗果得生四雏卉色头丨丨】六如【金刚经一切有为法如梦幻泡影如露亦如电应作如是观范成大诗万事惟堪丨丨观一杯莫信四并难】墨如【潜夫论尧】【师务成舜师纪后禹师丨丨汤师伊尹文武师姜尚】皐如【国语越王句践乃召五大夫问战奚以而可大夫丨丨进对曰审声】【则可以战乎王曰可矣】
　　蹜蹜如【礼记执龟玉举前曵踵丨丨丨也】谁不如【左传师及齐师战于郊右师奔林不狃之伍曰走乎不狃曰丨】【丨丨注我不如谁而欲走陈良诗媒身众所同借口丨丨丨】申申如【论语丨丨丨也史记万石君传子弟胜冠者在侧虽】【燕居必冠丨丨丨也】龂龂如【史记鲁世家赞余闻孔子称曰甚矣鲁道之衰也洙泗之间丨丨丨也汉书地理志濒洙泗之】【水其民渉度幼者扶老而代其任俗既益薄长老不自安与幼少相让故曰鲁道衰洙泗之间丨丨丨也】羞不如【史记吕不】【韦传当是时信陵春申平原孟尝皆下士喜宾客以相倾吕不韦以秦之强丨丨丨亦招致士厚遇之至食客三千人】防防如【史记万石君传僮仆丨丨丨也亦作欣辽史萧普尔布传常与亲识游猎山水奉养无长物仆欣欣如也】峨峨如【典引君臣动色左右相趋济济翼翼丨丨丨也】竟何如【古乐府长跪读素书书中丨丨丨又杜甫诗南寻禹穴见李白道甫】【问讯今何如又白居易诗十五年来洛下居道縁俗累两何如又黄庭坚诗校书著作频诏除犹能上车问何如】童子如【苏轼诗夜梦嬉防丨丨丨】楚越如【苏轼诗欲将同异较锱铢肝胆犹能丨丨丨】古镜如【陆游诗心常丨丨丨】画饼如【陆游诗虚名丨丨丨】断蓬如【赵孟頫诗白发故人防栢在黄尘游子丨丨丨】画舫如【顾瑛诗结得幽居丨】【丨丨】蜀锦如【孙蕡诗碧桃吹香丨丨丨】臧賔如【左传及齐平丨丨丨如齐涖盟注丨丨丨臧防子】阮徳如【陈留志丨侃字丨丨有俊才而饰以名理与嵇康为友】
　　本觉为如【晁防集丨丨丨丨今觉为来】公西舆如【史记仲尼弟子传丨丨丨丨字子上】对语【皭若　清絶　寜止　惕若　诗无敌　龙为友　氷壶似煇如　蔼如　晏如　濡如　画不如　鹤不如　水镜如】摘句【歌聼蔼如　桃源景不如　词赋拟相如　瑶华信不如回波一镜如　寒红三月如　清言常晏如　扁舟意自如】【送目长天罨画如　自爱篇章古不如　新泉冷冽味何如莫愁湖水浣花如　琬琰勋庸丙魏如　一树生红锦不如】【汉廷荅诏用相如　物外优闲我自如　襆被孤篷信所如片石丛花画不如　登山临水意何如　楼外山光翠不如】
　　墟【去鱼切説文大丘也通作虚】
　　韵藻升虚【诗丨彼丨矣以望楚矣毛传虚漕虚也郑笺自河以东夹于济水文公将徙登漕之虚以望楚丘乃后建国焉】【释文虚或作墟】漕墟【见上正义知墟丨丨者以文公自漕而徙楚丘故知升丨丨也】故墟【诗谱成王封母弟叔虞于尧之】【丨丨韦应物诗休沐自兹日一来还丨丨白居易诗北陌东阡有丨丨元稹诗登原忻时稼采菊行丨丨胡宿诗云中鸡犬无消息】【麦秀渐渐徧丨丨】丘墟【尔雅壑阬阬滕徴隍漮虚也注皆谓丨丨也汉书公孙宏传为相起客馆开东阁以延贤人其后】【李蔡岩青翟赵周石庆公孙贺刘屈牦继踵为丞相自蔡至庆丞相府客馆丨丨而已太经将其车入于丨丨子虚赋威磈搜廆】【丨丨堀礨洞箫赋原夫箫干之所生兮于江南之丨丨张华归田赋育草木之蔼蔚因地势之丨丨梅尧臣诗泱漭野色连丨丨】
　　参墟【晋书乐志奄有丨丨声流无穷唐书乐志太常卿韦万石定凯安舞六变一变象龙兴丨丨东京赋龙飞白水鳯翔丨丨】【注世祖初为更始大司马讨王郎于河北河北为参墟分野谢朓咏桐诗裁为珪与瑞足可命丨丨】姚墟【唐书太宗纪幽居啓】【髙阳之基丨丨搆重华之业又宰相世系表姚姓虞舜生于丨丨因以为氏温子升舜庙碑虹气降灵丨丨诞圣杜甫诗六龙瞻汉】【阙万骑畧丨丨】归墟【列子防海之东有大壑焉其下无防名曰丨丨】趂墟【南部新书端州以南三日一市谓之丨丨栁宗】【元诗緑荷包饭丨丨人范成大诗丨丨渔子晨争渡赛庙商人晚醉归】秦墟【潘岳西征赋窥丨丨于渭城萧至忠诗朱旗廵】【汉苑翠帟俯丨丨】天墟【木华海赋南澰朱崖北洒丨丨苏轼诗不到冿头二三日谁知江水涨丨丨】荒墟【张望诗丨】【丨人迹稀陶潜诗试携子侄軰披榛歩丨丨栁宗元诗行尽闗山万里余到时闾里是丨丨】灵墟【古诗北上巴山入丨丨呉】【筠岩栖赋果栖迟而我惬即逍遥之丨丨真诰越桐栢之金庭呉句曲之金陵飬真之福境成神之丨丨】村墟【庾信诗寒园星】【散居摇落小丨丨杜甫诗系舟蛮井络卜宅楚丨丨又乔木丨丨古钱起诗时鸟鸣丨丨新泉绕林圃梅尧臣诗竹间鸣涧水原际】【见丨丨揭傒斯诗落日及丨丨】郊墟【韩愈诗时秋积雨霁新凉入丨丨苏轼诗出门无所诣老史在丨丨张九成诗乱红欹涧】【水浮緑涨丨丨僧仲殊词丨丨十里飘兰麝】寒墟【李洞诗圭峯秋后夜乱叶落丨丨】
　　昆仑墟【尔雅西北之美者有丨丨丨之璆琳琅玕焉又河水出丨丨丨色白山海经国在流沙中者埻端壐防在丨丨丨东】【南河圗丨丨之丨五城十二楼水经丨丨丨在西北去嵩髙五万里地之中也其髙万一千里河水出其东北陬荘子支离叔与滑】【介叔观于防伯之丘丨丨之丨黄帝之所休搜神记丨丨之丨有炎火之山宋玉对楚王问鲲鱼朝发丨丨之丨贾谊惜誓驰防于】【杳防之中兮休息乎丨丨之丨扬雄羽猎赋青云为纷虹蚬为缳属之乎丨丨之丨嵇康诗鸾鳯避罻罗逺托丨丨丨又王勃赋萍】【徙楚江之蔕花转昆墟之蕚李白诗风涛倘相因更欲凌昆墟】逍遥墟【新序古之至人假道于仁托宿于义以游丨丨之丨】【食于茍简之田立于不贷之圃逍遥无为也茍简易养也不贷无出也】郭氏墟【新序齐桓公出游见丨丨之丨问于野人】【曰是何为墟野人曰郭氏者善善而恶恶桓公曰善善而恶恶善行也其所以墟者何也野人曰善善而不能行恶恶而不能去是】【以为墟也于是桓公招野人而赏之焉】落星墟【宋文帝诗督防北征去相送丨丨丨】止云墟【庾信诗栖心浴日馆】【行乐丨丨丨】玉林墟【隋文帝诗轻举金台上髙念丨丨丨】
　　増桃墟【左传昭公七年晋人来治杞田季孙将以成与之孟孙不可季孙曰吾与子桃注鲁国卞县东南有丨丨】夏墟【左传唐叔封于丨丨】殷墟【左传康叔封于丨丨汉书项籍传章邯项羽盟洹水南丨丨上】黄墟【晋书载记慕容厉与桓温】【战于丨丨厉师大败】焦墟【魏书孔伯恭传屯军丨丨曲去下邳五十余里】林墟【唐书顔师古传阖门谢賔客巾褐裠帔放】【情萧散为丨丨之适】涛墟【元史顺帝初立十二月立江华县丨丨廵检司以镇遏猺贼】晋墟【归藏昔者夏后啓筮享神】【于丨之丨为作璿台于水之阳苏颋诗闗路通秦壁城池接丨丨】拘虚【荘子井鼃不可以语于海者丨于丨也注虚作墟】郭墟【易林鹤盗我珠逃于东隅求我丨丨不见所居】妫墟【水经注汉水东经丨丨在金牛县界】艮墟【炖煌记国当干】【位地列丨丨】隩墟【十洲记昔曽闻之于得道者説此十洲大丘灵阜皆是真仙丨丨神官所治】亥墟【岭南志村市曰】【虚荆呉俗取寅申巳亥日集于市曰丨丨】鹑墟【扬雄豫州箴豫野所居爰在丨丨崔骃河南尹箴成玉郏鄏以处丨丨】旧墟【西都赋徒观迹于丨丨韦应物诗风雨经丨丨】榛墟【夏侯湛赋雁擢翼乎太清燕蟠形乎丨丨】园墟【何劭荅张华诗】【在昔同班司于今并丨丨】水墟【晁道元牋道居在城南接丨丨草木幽鬰蚊防所藏】遥墟【梁简文帝玩汉水诗连翩防去】【檝镜彻倒丨丨黄奎诗层云起丨丨】长墟【梁元帝诗丨丨带江转连甍映日分】乡墟【储光羲诗不复问丨丨相见但依然】通墟【王昌龄灞桥赋横浮梁于极浦防有迹于丨丨】金墟【陆龟蒙诗丨丨福地能容否愿作冈前蒋负刍】废墟【韩维】【诗寒花乱丨丨黄庭坚诗歩出城东门野鸟吟丨丨】楚墟【陈造竹米行竹君亢宗擅丨丨一一修耸山泽臞】氷墟【程俱】【旅舍诗丨丨何意及阳春】孤墟【范成大诗寸碧闯髙朗丨丨明夕阳】鲁墟【陆游诗短棹过丨丨】齐墟【王恽华不注歌】【天遣一柱标丨丨】幽墟【黄溍诗苍榛閟丨丨茅君内传第九林屋山之洞周廻四百里名曰在神丨丨之天】洞墟【真诰】【地中之洞天第八是句曲之洞名曰金坛华阳之天丨丨四郭上下皆石也】眞墟【太微左夫人歌鬰蔼非丨丨太元为我馆】有莘墟【左传晋侯登丨丨之丨以观师曰少长有礼其可用也】少皡墟【左传因商奄之民命以伯禽而封于丨丨】【之丨】大辰墟【左传宋丨丨之丨也陈太皡之墟也郑祝融之墟也衞颛顼之墟也】太皡墟【见上苏辙诗忆昔补官丨】【丨丨】祝融墟【见上】颛顼墟【见上尔雅丨丨之丨虚也注颛顼水徳位在北方】大梁墟【史记信陵君传太史】【公曰吾过丨丨之丨求问其所谓夷门夷门者城之东门也又卢思道诗扬镳歴汴浦廻扈入梁墟】五鹿墟【汉书元后传元】【城建公曰元城郭东冇丨丨之丨即沙麓地也】殷周墟【汉书扬雄传上率羣臣陟西岳以望八荒迹丨丨之丨眇然以思唐】【虞之风】长蛇墟【晋书载记赵魏为丨丨之丨】五帝墟【唐书天文志云汉北斗其分野皆丨丨丨也】沃衍墟【唐书朱朴传襄邓乃形胜之地丨丨之丨】白面墟【元史立道州永明县丨丨丨廵检司以镇遏猺贼】实旷墟【管子丨丨丨垦田畴修墙屋则国家富】鸡陂墟【越絶书呉王畜鸡之所号曰丨丨丨】鳯凰墟【韩非子文王伐崇至】【丨丨丨庾信文或陪武之观时参丨丨之丨】华丽墟【汉武内传上元夫人曰帝以天子之贵而复于丨丨之丨防嗜欲之】【根愿无为之事良有志矣】周流墟【易林则天顺时丨丨其丨】营丘墟【盬铁论昔太公封丨丨之丨辟草菜而居焉】幽州墟【拾遗记丨丨之丨羽山之北有善鸣之禽】日月墟【拾遗记禹疏川奠岳济巨海则鼋鼍为梁逾峻山则神龙】【为驭行遍丨丨之丨惟不践羽山之地】翡翠墟【广志新州有丨丨丨芙蓉逻按南方呼市为虚戍为逻】三苖墟【陈琳檄呉将校若使水而可恃则洞庭无丨丨之丨】城濮墟【陈琳应讥陈俎豆之器于丨丨之丨者则悖矣】无为墟【张华诗守精味妙逍遥丨丨丨】曹阳墟【潘岳西征赋行乎漫渎之口次乎丨丨之丨】污腴墟【王沉释时论畧】【东野丈人观时以居隠耕于丨丨之丨】桑首墟【李颙诗旦发石亭境夕宿丨丨丨】星纪墟【后唐荘宗册封呉越】【国文环堑浙江之要云滋丨丨之丨】无遗墟【刘子翚诗喜兹甘防足普润丨丨丨】鸟雀墟【王逢诗霜晴丨丨丨】桑枣墟【王逢歌古青徐十连五属丨丨丨】姑蔑墟【王逢诗木落偃王庙天寒丨丨丨】扶桑墟【呉菜诗重望丨】【丨丨】牛斗墟【栁贯诗固应丰城丨丨丨】缙云墟【陈基诗一官迢逓丨丨丨】眞人墟【黄庭内景经郁郁窈窕丨】【丨丨】金陵墟【真诰汉灵帝时诏敇郡县采句曲之金以充武库逮孙权时又遣宿卫人采金常输官官帅百家遂屯居伏龙】【之地因改为丨丨之丨】太林墟【紫微王夫人诗髙防丨丨丨赏宴华宫】
　　对语【玉洞　奥宅　火井　日观　华胥渚　鱼鰕市　桂林里金墟　灵墟　氷墟　云墟　太皡墟　鸟雀墟　桑首墟】摘句【云暖防幽墟　纷纷早趂墟　黄业散寒墟　牧豖入平墟凉气入郊墟　村巷隔平墟　精光射平墟　潮声过夕墟】【斜阳鸟去识村墟　蚕市村嚣忆故墟山径牛羊下夕墟　奚官牧马过郊墟】
　　菹【侧鱼切説文酢菜也亦作葅】
　　韵藻剥菹【诗中田有庐疆有是丨是丨】七菹【周礼天官醯人掌共五齐丨丨注丨丨韭菁茆葵芹菭笋菹】桃菹【礼记注干桃干梅曰诸疏王肃云丨丨梅菹】梅菹【见上】
　　増齐菹【周礼醯人王举则供丨丨醯物六十罋】设菹【仪礼特牲馈食主人酌献祝祝拜受角主人拜送丨丨醯俎】取菹【仪礼有司彻主人左执爵右丨丨】荐菹【仪礼士虞礼赞丨丨醯醯在北】咸菹【晋书良吏传呉隐之居忧尝食】
　　【丨丨以其味防掇而弃之】韭菹【见七菹下南史庾杲之为驾部郎清贫自业食唯有丨丨瀹韭生韭杂菜任昉尝戏之曰谁谓】【庾郎贫食鲑尝有二十七种】菜菹【南史宗慤传慤乡人庾业家富豪与宾客相对膳必方文而为慤设粟飰丨丨谓客曰宗】【军人惯噉麤食后业为慤长史慤待之甚厚不以昔事为嫌】鲜菹【石鼔文其菹底鲜黄白其鳊】絶菹【管子次日树麻】【次日丨丨】寒菹【新序楚恵王食丨丨而得蛭因遂呑之黄庭坚诗一生只觧贮丨丨又丨丨书万卷零乱刚直胷】干菹【荆楚嵗时记仲冬之月采撷霜芜菁葵等杂菜丨之并为盬丨】蒻菹【益州记丨之茎蜀人于冬月取春碎炙之水淋一宿为菹】覆菹【本草别録赤者为蘘荷白者为丨丨】昌菹【庾信诗忽似遇丨丨】冬菹【杜甫诗长安丨丨酸且緑】芹菹【见七】【菹下贾岛诗荤断尚丨丨】抽菹【孟郊诗冬行肻丨丨】葭菹【梅尧臣诗下见鹦鹉洲丨茁可以菹】菹【黄庭坚诗濒河】【饭食浆丨丨已佳茹】生菹【黄庭坚诗丨丨入汤翻手成芼以姜橙夸缕抹】羊菹【晁冲之谢陆元钧寄茶诗丨丨异好亦何】【有蚶菜殊珍要非奉】瀹菹【陆游与漙庵主説川食戏作木鱼丨丨子盈腹】
　　恒豆菹【礼记丨丨之丨水草之和气也】麋鹿菹【礼记丨丨为丨野豕为轩皆聂而不切】水草菹【礼记丨丨】【之丨陆产之醢小物备矣】菖蒲菹【左传享有昌歜注丨丨丨也吕氏春秋文王嗜丨丨丨孔子闻而服之缩頞而食之三年】【然后胜之梅尧臣诗乳鱼可以馔丨丨可以丨】芜菁菹【北史孟信为赵平太守以素木槃盛丨丨丨】金钗菹【嵗时】【记盬菹得其和并作金钗色俗谓之丨丨丨】楚王菹【梁简文帝诗讵逢龙子浴空叹丨丨丨】金笋菹【梁简文帝】【文丨丨之甘丨】鳯足菹【呉圴文圃丨丨之丨】百罋菹【黄庭坚诗世传寒士有食籍一生当饭丨丨丨】槐芽菹【陆游诗丨丨采作丨】菊苖菹【郑元祐诗茶瓯春防丨丨丨】
　　对语【杏酪　春醖　菰饭　燕蓐　松叶酒　芍药醤　牛心炙芹菹　冬菹　韭菹　羊菹　菊苗菹　菖蒲菹　鳯足菹】摘句【嵗华荏苒度盬菹酒温时复防寒菹】
　　琚【九鱼切玉名诗正义佩玉】
　　韵藻琼琚【诗将翺将翔佩玉丨丨又投我以木报之以丨丨禇遂良诗良朋比兰蕙雕藻迈丨丨孙逖诗尝闻寳刀赠】【今日奉丨丨钱起诗词律响丨丨白居易诗反投桃李报丨丨李羣玉诗开缄忽见二丨丨陆龟诗南山盛云雨东序堆丨丨罗】【隠诗湖水平来见鲤鱼偶因烹处得丨丨欧阳修诗作诗防百篇锦组聨丨丨苏舜钦诗丨丨照坐席】华琚【洛神赋披罗衣】【之璀璨兮珥瑶碧之丨丨】琪琚【孟郊诗喃喃诵经师言语倾丨丨】
　　増双琚【诗传佩玉上冇葱珩下有丨丨冲牙蠙珠以纳其间】瑛琚【古艶歌姮娥垂明珰织女奉丨丨】灵琚【梁元】【帝赋麾丨丨之左转光玳簪而右篸】环琚【张昌言琼花赋如黄琮瑚琏璀璨乎禋坛而文佩丨丨玲珑乎衣鞠】佩琚【周伯】【琦诗飞铃飒丨丨】李琚【魏书常景传诏以景所部别将丨丨为都督】杨琚【北史后周韩雄与丨丨共为犄角】王琚【唐书丨丨有才畧明天文象纬与平太平公主之乱进户部尚书封赵国公】卢琚【杜甫有赠丨丨诗】琼瑶琚【李纯甫诗字字不减丨丨丨】王康琚【晋人着反招隐诗】庾子琚【晋书丨珉字丨丨】
　　旟【以诸切尔雅错革鸟曰丨】
　　韵藻干旟【诗孑孑丨丨在浚之都】隼旟【周礼鸟丨为丨权徳舆诗深山古驿分驺骑芳草闲云逐丨丨白居易诗】【沙鸥不知我犹避丨丨飞刘禹锡泰娘歌风流太守韦尚书道旁一见停丨丨方干诗却容鹤髪还蜗舍犹梦鱼竿从丨丨杨亿诗】【矫矫龟衔印翩翩丨画丨】万旟【唐中兴颂千麾丨丨】防旟【苏颋诗闻道降纶书为邦建丨丨】设我旟【诗既出我车既丨丨丨】旐维旟【诗牧人乃梦众维鱼矣丨丨丨矣】风中旟【苏轼诗世事日反覆】【翩如丨丨丨栁贯诗百年蓬蔂大宇宙荡揺不啻丨丨丨】
　　増有旟【诗匪伊卷之髪则丨丨注旟扬也言其自然闲美不假修饰也】载旟【周礼大司马中秋教治兵百官丨丨】鸟旟【周礼丨丨七斿以象鹑大注画朱雀及隼于斿縿之上也】建旟【周礼州里丨丨注象其勇防也顔延年文丨丨旧楚陆倕】【诗江派资贤牧宗英出丨丨】赤旟【呉语为万人以为方陈左军亦如之皆赤常丨丨丹甲朱羽之矰望之如火】旄旟【北史论大啓茅赋兼列丨丨】震旟【张衡赋风眇眇兮丨余丨】葛旟【晋书嵇绍尝诣齐王冏冏方防防召董艾丨丨等共】【论时政】
　　建井旟【后汉书郎顗传顗拜章曰宜遣太尉服干戚丨丨丨注井南方火宿画井星之文于旟而建之】使君旟【刘筠】【诗正为王者瑞何羡丨丨丨】
　　对语【雷鼔　龙节　星斾　御史马风旟　鸟旟　井旟　使君旟】
　　摘句【寒雁迎风避隼旟星为华葢霞为旟】
　　璵【以诸切鲁之寳玉集韵或作□】
　　韵藻璠璵【逸论语子曰美哉丨丨逺而望之焕若也近而视之瑟若也一则理胜一则孚胜又西京杂记髙祖初入咸阳】【行库府有琴长六尺安十三二十六徽以七寳饰之名曰丨丨之乐刘孝绰诗自唾诚防砆无以俪丨丨杜甫诗斯文播都邑髙】【价越丨丨苏轼诗清庙陈丨丨又布褐丨丨曽巩诗笔端产丨丨范成大诗湼磨无改是丨丨】増李璵【五代史交州呉昌濬称臣于刘晟晟遣给事中丨丨以旌节招之】
　　与【以诸切蕃庶貎又威仪中式也又语韵遇韵一作欤说文安气也又疑词也又叹词】
　　韵藻与与【诗我黍丨丨又论语君在踧踖如也丨丨如也羽猎赋滛滛丨丨前后要遮】猗与【诗丨丨漆沮潜有多】【鱼又丨丨那与置我鞉鼔】那与【见上】归与【论语子在陈曰丨丨丨丨登楼赋昔尼父之在陈兮有丨丨之叹音刘禹锡诗】【汉廷无右者梁苑重丨丨范成大诗追比良辰公事少天恩倘许赋丨丨】阏与【史记淮隂侯传破代兵禽夏説丨丨注与音余】【李竒曰夏説代相也正义丨丨聚城在铜鞮县西北又李左车説成安君曰闻汉将新喋血丨丨】容与【汉书郊祀歌澹丨丨】【献嘉觞天马歌体丨丨迣万里楚词浮云雾而入兮骑白鹿而丨丨曹植节游赋且丨丨以尽观聊永日而防愁洛神赋丨丨乎】【阳林梁武帝诗桂棹丨丨歌米菱梁元帝采莲赋泛栢舟而丨丨歌采莲于枉渚江淹莲花赋春水广兮檝潺湲秋风驶兮舟丨丨】【又采菱诗秋日心丨丨渉水望碧莲】旉与【汉书郊祀歌丨丨万物注开舒也】储与【淮南子天含和而未降地懐气而未】【扬隂阳丨丨呼吸浸泽注徜徉也楚词衣摄叶以丨丨左袪挂于槫桑羽猎赋丨丨乎大浦聊浪乎宇内亦作诸与淮南子诸与扈】【冶】
　　増微与【礼记曽子曰丨丨其嗟也可去其谢也可食注丨丨犹言细故末节也】伟与【汉书武帝贤良诏猗与丨丨何】【行而可防章先帝之洪业休徳上叅尧舜下配三王】酸与【山海经景山有鸟其状如蛇而四翼六首三足名曰丨丨郭璞注令】【人不醉】敦与【山海经丨丨之山溹水出其阳泜水出其隂名胜志丨丨山在临城县】休与【山海经苦山之首曰丨丨】【之山其上有石焉名曰帝台之棋所以祷百神也】
　　逹者欤【史记孔子世家圣人之后虽不当世必有逹者今孔丘年少好礼其丨丨丨】岂徒欤【张九龄诗愿酬眀主】【恵行矣丨丨丨】
　　衣欤食欤【韩诗外传子路曰有人于斯风兴夜寐树艺五谷以事其亲而无孝子之名者何也孔子曰古人有言丨丨丨】【丨】秦欤汉欤【李华吊古战场文丨丨丨丨将近代欤】是欤非欤【梅尧臣来梦诗觉而无物泣涕涟如丨丨】【丨丨】金欤玉欤【隂真人链形文丨丨丨丨天年上夀】
　　畬【以诸切尔雅田三嵗曰丨又麻韵】
　　韵藻菑畬【易不耕获不丨丨庾信诗滮池浸黍稷谷水播丨丨韩愈诗文章岂不贵经训乃丨丨苏轼诗芒鞵老丨丨陆】【游诗子孙幸不废丨丨范成大诗乃翁力丨丨待子収播获】新畬【诗嗟嗟保介维莫之春亦又何求如何丨丨苏轼诗黄橼】【出旧柟紫茗抽丨丨陈深诗问学滋丨丨】
　　増春畬【白居易诗丨丨烟勃勃】髙畬【范成大诗丨丨麦秀迟】耕畬【呉菜诗贫犹思禄仕老不废丨丨】经畬【周伯琦诗治业本丨丨】
　　老自畬【戴表元诗暗室天如镜心田丨丨丨】
　　疽【七余切说文久痈也】
　　韵藻吮疽【史记呉起传起与士卒分劳苦有病疽者起为吮之】痈疽【魏志王基曰孙权自出则惧内衅卒起丨丨发】【溃遣将则旧将已尽新将未信此不过欲补定支党还自保防耳】
　　増发疽【后汉书朱穆疏请博选耆儒宿德与叅政事中官数诋毁之穆性刚愤懑丨丨】内疽【魏志广陵太守陈登病烦】【懑华佗脉之曰府君胸中有虫数升欲成丨丨即作汤服之果吐出三升许所苦便愈】齧疽【唐书李廿传言乡人能丨丨刳】【防急亲之病犹表闾】痤疽【管子有赦者奔马之委辔不赦者丨丨之砺石又韩子时雨降集旷野闲静而以昏晨犯山川】【则兕虎之爪角害之嗜欲无限动静不节则丨丨之爪角害之又淮南子治防穴而壊里闾溃小靤而发丨丨】漂疽【荘子欲恶】【之孽为性萑苇蒹葭始萌以扶吾形寻擢吾性并溃漏发不择所出丨丨疥痈内热溲膏是也注漂本亦作癝蔡邕誎伐鲜卑议边】【陲之患手足之疥瘙也中国之困胸背之癝疽也】弹疽【韩子呉起之出爱妻文公之斩颠颉皆违其情者也故能使人丨丨】【者必其忍痛者也】溃疽【刘向新序譬如以千石之弩射痈丨丨必不留行矣】已疽【山海经泰山有草焉名曰梨其叶状】【如荻而赤茎可以丨丨】结疽【化书悲则雨泪辛则雨涕愤则结瘿怒则丨丨】
　　苴【七余切广韵履中借又子鱼切苞丨亦姓又与蒩通又麻韵马韵】
　　韵藻栖苴【诗如彼丨丨传苴水中浮草也笺如树上之丨丨】苞苴【礼记凡以弓剑丨丨簟笥问人者操以受命如】【使之容唐书韦诜有女择所宜归防见裴寛于后园有所瘗召问之曰寛义不以丨丨汚家适有人以鹿为饷不敢自欺故瘗之诜】【嗟异妻以女荘子小夫之智不离丨丨竿牍孔丛子吾于木见丨丨之礼行世説许珣隠居永兴毎致四方诸侯之遗或曰箕山】【人似不尔耳许曰筐篚丨丨故当轻于天下之寳广絶交论丨丨所入实行张霍之家】茅蒩【周礼小司徒大祭祀羞牛牲共】【丨丨】补苴【吕氏春秋衣敝不丨履决不丨韩愈进学觧丨丨罅漏张皇幽眇】芸蒩【马融广成颂芘萁丨丨昌本深蒲】増叔苴【诗九月丨丨传丨拾也丨麻子也】如苴【汉书货殖传成哀间成都罗裒訾至钜万为平陵石氏持钱其人强】【力石氏訾次丨丨注丨氏丨氏皆富人也】秋苴【汉书朝鲜传韩陶为丨丨侯】望苴【唐书南蛮传丨丨蛮者在兰仓江西】【男女通防不鞍而骑驰臾若神凡兵出以丨丨子前驱】佉苴【唐书南蛮传王亲兵曰朱弩丨丨按丨丨韦也】杻苴【山海经鲜山其木多丨丨】藂苴【汲冡周书陂沟道路丨丨邱坟不可树谷者树以材木】下苴【管子上夹而丨丨注苴包】【裹也上既狭故为下所苞】且苴【墨子晋文公好苴服当文公之时晋国之士大布之衣防羊之裘练帛之冠丨丨之屦入见文】【公出以践之朝】麤苴【论衡夫竹木丨丨之物也雕琢刻削乃成为器用】草苴【九章鸟兽鸣以号群兮丨丨比而不芳】蒲苴【苏辙诗青荷包饭丨为丨】浮苴【栁贯诗三月浃旬新雨余市河一舸如丨丨】穰苴【史记晏婴荐田丨丨文能】【附众武能威敌景公召丨丨与语兵事大説之以为将军将兵扞燕晋之师其后齐威王用兵行威大放丨丨之法后汉书葢勲因】【从事辛曽等檄不肻赴怒曰昔荘贾后期丨丨奋剑今之从事岂重于古之监军哉曽等惧而从之左思诗虽非甲胄士畴昔覧丨】【丨杜甫诗侍臣防宋玉战策两丨丨】
　　樗【丑居切説文本作防今又作丨广韵木】
　　韵藻薪樗【诗采荼丨丨陆游诗船来溪友饷丨丨又随手蓄丨丨】庄樗【荘子恵子谓荘子曰我有大树人谓之樗】【其大本拥肿而不中绳墨其小枝卷曲而不中规矩杨亿诗虚名同郑璞散质类丨丨】寒樗【瘐信诗崩堤压故栁衰社卧丨】【丨】散樗【虞世南诗多辛霑行苇无庸类丨丨库狄履温南省寓直诗幕府慙良策明曹媿丨丨】蔽芾樗【诗我行其野丨丨其丨】官道樗【黄庭坚诗我方神其拙社栎丨丨丨】増长樗【春秋公及晋侯盟于丨丨左传孟献子相公稽首知武子曰天子在而辱君稽首寡君惧矣】山樗【尔雅释木】【栲丨丨疏栲名丨丨陆玑云与田樗无异呉人以其叶为茗】田樗【见上】椿樗【本草圗经丨丨二木形干相类但香臭别】【耳】寻樗【西谿丛语刘泰娘门前有樗树时人赠诗云寻常凡木最轻樗今日丨丨桂不如】喻樗【宋史儒林传丨丨字】【子才建德人少慕伊洛之学建炎中登进士为人质直好议论尤善鍳识】
　　山上樗【苏辙诗潦倒形骸丨丨丨】不材樗【孙蕡诗丨丨分比栎与丨】
　　摅【丑居切舒也又摛也】
　　韵藻龙摅【西征赋忽蛇变而丨丨雄覇上而髙骧孙绰商丘子赞所牧何物殆非真猪倘遇风云为我丨丨】愤摅【杜甫诗滏口师仍在函关丨已丨又南翁丨始丨】志摅【冦垣诗兼曹谋未展入幕丨方丨】増不摅【应玚慜骥赋抱精诚而不畅兮郁神足而丨丨白居易诗中懐何丨丨陆游诗俗事纷纷意丨丨】气摅【谢荘】【舞马赋蹠实之态未卷凌逺之丨方丨】超摅【刘歆遂初赋马龙腾以丨丨赭白马赋丨丨絶夫尘辙驱骛迅于灭没】绣摅【呉筠竹赋箬箭浮色以缥燠菡堕綷文而丨丨】曹摅【晋书文苑传丨丨字顔逺少有孝行好学善属文唐书艺文志丨丨】【集二卷】范摅【唐书艺文志丨丨云溪友议三卷摅咸通时自称五云溪人】
　　短翮摅【王绩诗朽木不可雕丨丨捋马丨】欢易摅【储光羲诗废赏亦何贵为丨良丨丨】两情摅【陆龟诗】【偶此真籍客悠扬丨丨丨】性自摅【僧贯休诗无事相关丨丨丨】龙蛇摅【韩琦谢杜公恵草书诗鸾鳯鼓舞丨丨丨】幽懐摅【苏轼诗赖有萧夫子丨丨得小丨】
　　于【央居切居也代也语辞也又地名又姓又虞韵】
　　韵藻商于【史记张仪谓楚王曰王为仪闭关而絶齐今使使者从仪西取故秦所分楚丨丨之地六百里又商君传正义】【鞅封丨丨十五邑李渉诗山横水曲古丨丨王禹偁诗应制謌萹对玉除是谁传冩到丨丨】相于【孔融书闲僻疾动不得与】【足下岸帻广坐举杯丨丨以为邑邑曹植诗日苦短乐有余乃置玉樽办东厨广情故心丨丨繁钦诗何以结丨丨金薄畵搔头宋】【读曲歌君行负怜事那得厚丨丨唐太宗诗调轸坐丨丨杜甫诗此行非不济良友幸丨丨贾岛诗刋文非不朽君子自丨丨元稹】【诗书来稠叠顾丨丨刘得仁诗片云孤鹤肻丨丨苏舜钦诗顾我穷悴者一笑情丨丨】林于【庾信诗含风揺古度防露动丨】【丨髙适苦雨诗弥望无穷已髙风击丨丨】所于【韩愈诗前荣馔宾亲冠昏之丨丨范梈诗多幸芜葭得丨丨】増白于【山海经丨丨之山其上多栢】于于【太经上九白舌丨丨屈于根君子否信陆游诗台阁尊显来丨丨】旅于【苏轼浊醪有妙理赋人之齐圣匪昏之如古者晤语必丨之丨】依于【陈章水轮赋磬折而下随毖彼持盈而上善丨丨元】【好问诗南荣坐诸郎课诵所丨丨张飬浩牡丹诗明窓净几相丨丨】
　　半榻于【顾祖辰诗肻借一椽隙相容丨丨丨】
　　箊【央居切竹名】
　　韵藻箖箊【呉越春秋呉有处女出于南林越王使聘之问以剑防之术道逢一翁自称曰袁公问于处女吾闻子善剑愿】【一见之女曰防公试之于是袁公即杖丨丨竹竹枝上颉桥末堕地女即防末袁公则飞上树变为白猿注防通作接戴凯之竹谱】【筼筜射筒丨丨桃枝长爽纎叶淸肌薄皮呉都赋其竹则筼筜丨丨】
　　茹【人诸切相牵引貎茅椳也又食也又姓又语御二韵】
　　韵藻茅茹【易防丨丨以其彚征吉梅尧臣学士院红薇诗此地结根千万嵗聨华萦蕚比丨丨】连茹【易防芳丨丨寇】【坦诗髙才推独唱嘉防喜丨丨】来茹【诗王厘尔成采咨丨丨】捽茹【法言闇闇在上箪瓢丨丨亦山雌也】木茹【崔骃】【逹防草畊而仅饱丨丨而长饥】
　　増匪茹【诗玁狁丨丨郑笺茹度也释文徐音如】菜茹【尔雅菜谓之防注防者丨丨之总名疏丨丨名防后汉书羊陟】【为东郡太守计日受俸常食干饭丨丨呉志焦征羌作食身享大案肴饍重畓以小盘饭与歩隲衞旌惟丨丨而已晋书地理志环】【庐种桑柘丨丨百畦韩阳天文要集天园主果实丨丨储蓄法苑珠林长者湏逹得米四升语妇并炊一升我当索丨丨还时共食】畜茹【唐书薛珏传司农供王宫丨丨三十车】食茹【淮南子公仪休丨丨而羙拔其园葵而弃之】蔬茹【天隐子斋】【戒者非丨丨饮食而已】防茹【本草别録丨丨一名拮据白者名草丨丨庶物志丨丨花有淡黄浅红二种无子根断有汁汁】【干凝黒似漆故又名漆头】利茹【本草防葵别名丨丨】藿茹【傅休奕诗厨人进丨丨有酒不盈杯】灵茹【梅尧臣诗丨丨】【抽岩坞】
　　普陋茹【魏书官氏志神元皇帝时余部入内者丨丨丨氏后改为茹氏又作普六茹隋书髙祖纪皇考从周太祖起义关西】【赐姓普六茹氏】白露茹【七发秋黄之苏丨丨之丨】
　　蛆【子鱼切蝍丨蜈蚣埤雅俗谓之百足亦作即且】
　　韵藻蝍蛆【尔雅蒺藜丨丨史记龟防传腾蛇之神而殆于即且荘子即且甘带关尹子丨丨食蛇蛇食防防食丨丨互相】【食也王逸九诗吚吷兮噍噍丨丨兮穰欀】雪蛆【草木子雪蚕生隂山以北及峨嵋山北人谓之丨丨二山积雪厯世不消其中】【生此大如瓠味极甘美】梦蛆【纪异録唐髙祖举兵丨坠牀下为羣丨所食智满禅师曰公得天下矣羣蛆食亿兆趋附也】虫蛆【韩愈诗鞭背生丨丨李存诗唯聼捶挞生丨丨】浮蛆【欧阳修诗楼头破鉴看将满瓮面丨丨泼已香苏轼诗丨丨滟】【金盌黄庭坚诗丨丨泼官醅倾壶嫩鹅黄陆游诗浇书满浥丨丨瓮摊饭横眠梦蝶□方囘诗忆昔丨丨醉玉醅周元初诗松花春】【酝倾丨丨】玉蛆【苏轼诗桑落初尝滟丨丨】
　　増放蛆【北史魏甄琛传琛拜官诸宾悉集邢峦晚至琛谓峦曰何处丨丨来今晚始顾】三蛆【易林丨丨逐蝇陥堕釡中】懐蛆【咸青蝇赋既反白而为黒恒丨丨以自盈】新蛆【萨都刺诗开瓮酒熟浮丨丨】
　　且【子鱼切説文荐也又此也语辞也又马韵】
　　韵藻扬且【诗丨丨之晳也又丨丨之顔也】只且【诗左执簧右招我由房其乐丨丨孔子息鄹操从吾所好其乐丨丨】狂且【诗不见子都乃见丨丨】巴且【汉书司马相如传诸柘丨丨注芭蕉也】龙且【史记西楚使丨丨将号称二十】【万救齐】唐且【説苑秦王以五百里地易鄢陵鄢陵君辞不受使丨丨谢秦王崔骃逹防丨丨华颠以悟秦按战国策作唐睢】父母且【诗悠悠昊天曰丨丨丨韩愈诗君子与小人不系丨丨丨】夏无且【史记侍医丨丨丨以其所奉药囊提荆轲】増次且【易其行丨丨李存诗但有赞协无丨丨】思且【诗匪我丨丨】既且【诗女曰丨丨】匪且【诗丨丨有】【且】则且【尔雅六月为且注六月得已则曰丨丨】姑且【汉书匈奴传单于自将精兵左安侯度丨丨水】烦且【韩非】【子景公游少海传骑来谒曰婴疾甚公遽起曰趋驾丨丨之乘使邹子韩枢御之】即且【淮南子丨丨甘带即蝍蛆也蔡邕短】【人赋热地蝗兮芦丨丨】水且【古今注芙蕖一名丨丨】豫且【史记龟荚传渔者丨丨举网得而囚之夜半龟米见梦于】【宋元王易林丨丨举网庖人歌讴荘子作余且】蒲且【列子詹何曰丨丨子之弋也弱弓纎缴乗风振之连防鸧于青云之际説】【苑丨丨修缴鳬雁悲鸣西京赋丨丨发弋髙鸿挂白鹤聨飞龙】
　　椒聊且【诗丨丨丨逺条且】逺条且【见上】湟里且【鬻子汤之治天下也得庆辅伊尹丨丨丨】
　　沮【七余切止也非也又水名又子鱼切复姓有丨渠氏又侧鱼切又姓世本丨诵苍颉作书又语御二韵】韵藻漆且【书丨丨既从诗丨丨之从天子之所】灉沮【书丨丨防同汉书作雍沮】増浮沮【汉书元鼎六年秋丨丨将军公孙贺出九原注丨丨井名】沃且【魏志东丨丨濵大海而居北与挹娄夫余南与】【濊貊接北史百济传魏将毌丘俭讨髙丽破之奔丨丨辽史地理志海洲本丨丨国地】临沮【蜀志以马超为平西将军督丨】【丨因为前都亭侯晋书地理志襄阳郡有丨丨县南齐书州郡志桓温平蜀治江陵以丨丨田土肥美立为汶阳郡水经荆山在南】【郡丨丨县东南】西沮【南史邓元起少时尝至其丨丨田舍有沙门求乞元起有稻防二千斛悉以施之】龙沮【南齐书垣】【崇祖传防豫元年行徐州事徒戍丨丨在朐山南唐书李聼传破沐阳絶丨丨堰遂取海州】丰沮【山海经大荒之中有山名】【曰丨丨】曲沮【王粲登楼赋倚丨丨之长洲】南沮【陆游诗歌吹恍思登北固弓刀谁记渡丨丨】附沮【史记楚之】【先季连生丨丨丨丨生穴熊】长沮【论语丨丨桀溺耦而耕圣贤冢墓记黄父山下丨丨桀溺所耦耕处下有东流子路所问】【津也庾信诗自怜循短绠方欲问丨丨王维诗不能师孔墨何事问丨丨】李沮【史记卫霍传左内史丨丨为强弩将军】大小沮【水经注晋既灭肥迁其族于卢水卢水有二渠号小沮大沮】
　　袪【去于切説文衣袂也】
　　韵藻豹袪【诗羔裘丨丨自我人居居】尘袪【韩愈诗丨丨又一掺泪眦还防荧】执子袪【诗掺丨丨之丨兮】化人袪【列子西极之国有化人来王执丨丨之丨腾而上者中天而止】増三袪【礼记朝端夕深衣深衣丨丨】齐袪【説苑王北面正领丨丨问曰先生何知之早也】左袪【述异记齐桓公】【北征孤竹见人长尺余具衣冠丨丨而走于马前管仲曰此山之神也名曰俞児霸王之君兴则见楚词衣摄叶以储与兮丨丨挂】【于榑桑】擥袪【宋玉赋遵大路兮丨子丨赠以芳华辞甚妙应璩报燕中尉樊彦皇书丨丨登舆北践燕路方当化银龟以为】【黄变青组以为紫】断袪【张衡赋文丨丨而忌伯兮按国语献公使寺人勃鞮伐文公于蒲城文公逾垣勃鞮斩其袪注勃鞮】【字伯楚】分袪【卢思道诗丨丨俄易惨离思实难赍】开袪【韩愈诗丨丨露毫末自得髙蹇嵼】襟袪【陆龟诗有繻】【一缇不丨不丨】连袪【梅尧臣诗丨丨浪纹素】搀袪【陈造诗别酒惯丨丨】
　　横长袪【礼记鹿裘丨丨丨袪裼之可也】常娥袪【梅尧臣诗醉来不觧舞欲揽丨丨丨】
　　祛【去于切説文攘却也】
　　韵藻祛祛【诗以车丨丨思无邪思马斯徂注强徤貎】合祛【汉书児寛传丨丨于天地注开也】蔽祛【韩愈诗以】【能问不能其丨岂可丨】
　　尘累祛【王绩诗使我视聼遣自觉丨丨丨】俗态祛【苏颋诗行密幽兰静谈精丨丨丨】鄙吝祛【髙适诗防】【手风流在开襟丨丨丨杨亿诗雅饮欢娯洽清言丨丨丨】
　　増惑祛【北史魏王肃谓刘芳曰吾少留意三礼今闻徃释尽祛平生之惑殷仲文南州诗丨丨吝亦冺】微祛【昭明太子】【讲席诗暂舍六龙驾丨丨二鼠蹙】暂祛【唐房琯诗即理还丨丨】病祛【刘筠修书述懐诗阙里辞难措漳濵丨且丨陈】【造诗一笑尘劳外都无丨可丨】全祛【韩琦诗积年劳吝已丨丨】髙祛【汉书冯唐传文帝曰我居代时吾尚食监丨丨数为】【吾言赵将李齐之贤】贾祛【汉书贾山传丨山颍川人也祖父丨故魏王时博士弟子】曹祛【晋书张轨传酒泉太守张镇密】【使诣京师请丨丨为西平太守】
　　疾未祛【陆倕诗长卿病犹在修龄丨丨丨庾信诗茂陵体犹瘠淮阳丨丨丨】枉矢祛【孙蕡诗蚩尤卷旗丨丨丨】
　　蜍【常鱼切虾蟆也背黑夀三千嵗者头有角颔下丹书八字又以诸切蜘蛛】
　　韵藻蟾蜍【后汉书天文志注羿请无死之药于西王母姮娥窃之以奔月是为丨丨金史天眷元年见一人乘白马红枹】【玉带如少年官状马首有六丨丨凡三时乃没五经通义月中有兎与丨丨抱朴子仙药一曰丨丨即肉芝也头上有角颔下有丹】【书带之辟五兵西京杂记汉广川王发晋灵公冢得玉丨丨腹容五合水以为书滴朝野佥载伯乐相马经有隆颡趺目蹄如累麴】【之语其子见大丨丨曰略与相同但蹄不如累麴耳李尤平乐观赋龟螭丨丨挈琴鼔缶李白诗丨丨蚀圆镜大明夜已残常衮诗】【缀帘金翡翠赐砚玉丨丨韩愈毛頴传能匿光窃姮娥骑丨丨入月李贺诗钩坠小丨丨又漏催水咽玉丨丨薛逢古镜歌金膏洗】【拭鉎澁尽黒云吐出新丨丨呉融诗窓还咏碧丨丨罗隠诗玉轮依旧飬丨丨欧阳修诗俄然见青天熖熖升丨丨孔平仲诗欲】【挽玉兎鞭丨丨陆佃文丨丨吐生其肪涂玉则软刻削如蜡朱子诗免推纳甲话丨丨唐庚诗放逐南越烹丨丨栁贯诗松溪行尽】【廹曛黑璧月正挂寒丨丨杨维桢奔月巵歌大珠飞上玉兎臼小珠亦奔银丨丨又韩愈诗飞黄腾踏去不能顾丨丨苏轼诗不骑】【快马骑丨丨】曹蜍【世説庾道季云亷颇蔺相如虽千载上死人懔懔恒如有生气丨丨李志虽见在厌献如九泉下人注蜍】【曹茂之小字也曹氏谱曰茂之字永世彭城人陈师道诗心知死诸葛终不羡丨丨陆游诗厌厌更觉类丨丨呉莱诗定湏追乐毅】【端为谢丨丨】
　　砚滴蜍【黄庭坚诗不见龙蛇新干丨丨丨】
　　増蝳蜍【扬雄方言鼅□北燕朝鲜冽水之间谓之丨丨】蠋蜍【尔雅翼丨丨蜘蛛别名】玉蜍【刘禹锡诗丨丨吐水】【霞光净】吸蜍【洪咨虁三叠泉诗激电丨丨髙下注】
　　挐【女余切説文持也又牵引也烦也柔也又麻韵】
　　韵藻杖挐【荘子孔子游乎缁帷之林休坐乎杏坛之上孔子歌鼔琴奏曲未半有渔父者下船而来以听曲终孔子推】【琴而起乃下求之至于泽畔方将丨丨而引其船庾信诗汉隂逢荷蓧缁林见丨丨】烦挐【九辨叶菸邑而无色兮枝丨丨而交】【横注丨丨扰乱也】纷挐【舞赋简惰跳踃般丨丨兮注丨丨相着牵引也王逸九诗殽乱兮丨丨应玚愍骥赋思奋行而骧首】【兮叩繮丝之丨丨王绩诗旧游倘多暇同此释丨丨】
　　増渠挐【方言杷宋魏之间谓之丨丨按广韵作淭】相挐【扬雄豫州箴田田丨丨卢卢相距】夜挐【梅尧臣诗】【波中事网罟乘月多丨丨】
　　获莒挐【春秋公子友率师败莒师于郦丨丨丨谷梁傅公子友谓莒挐曰吾二人不相説士卒何罪屏左右而相搏公子友】【处下左右曰孟劳孟劳者鲁之寳刀也公子友以杀之】不闻挐【荘子渔父刺船而去延縁苇间顔渊还车子路授绥孔子】【不顾待水波定丨丨丨音而后敢乘】
　　榈【力居切广韵栟丨木名有叶无枝博雅曰防也】
　　韵藻栟榈【南都赋楈枒丨丨柍柘檍檀详闾字并闾下】
　　増防榈【唐书顔真卿传被谮系狱为丨丨赋自托白居易诗卢橘子低山雨重丨丨叶战水风凉梅尧臣诗丨丨仍未大散】【叶才八九又青青丨丨树散叶如车轮文徴明诗手擘丨丨当尘挥】花榈【岭南志丨丨木性坚紫赤色似紫檀有花纹可作器】【皿俗作花梨非】
　　鳯尾榈【埤雅广要蜀锦城之南有海棕谓之丨丨丨】
</div>
    <div class="pagination">
<a href="御定佩文韵府_page37.html">上一页</a><span>...</span><a href="御定佩文韵府_page33.html">33</a><a href="御定佩文韵府_page34.html">34</a><a href="御定佩文韵府_page35.html">35</a><a href="御定佩文韵府_page36.html">36</a><a href="御定佩文韵府_page37.html">37</a><span class="current-page">38</span><a href="御定佩文韵府_page39.html">39</a><a href="御定佩文韵府_page40.html">40</a><a href="御定佩文韵府_page41.html">41</a><a href="御定佩文韵府_page42.html">42</a><a href="御定佩文韵府_page43.html">43</a><span>...</span><a href="御定佩文韵府_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
