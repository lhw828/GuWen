<!DOCTYPE html>
<html>
<head>
    <meta charset="UTF-8">
    <title>万姓统谱 - 第 215 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 215 页/共 403 页</h1>
    <div class="content">　　万姓统谱卷六十八
　　钦定四库全书
　　万姓统谱卷六十九　　　明　凌迪知　撰
　　二肿
　　巩【山阳宫音周卿士巩简公之后】
　　【周】巩朔【晋大夫宣十二年行成于郑成二年献捷于周】
　　【汉】巩伋【为汉侍中秉忠贞之节】
　　巩武【户部郎中】
　　巩收【侍中】
　　【五代】巩廷美【徐州都押牙】
　　【宋】巩嵘【孝宗朝提防坑冶定铸额十五万】
　　巩湘【淳熈中知广州除龙圗阁待制】
　　巩丰【字仲至武义人从吕祖谦游淳熈以太学上舍对防髙第教授汉阳军遭母丧免复授浙东提刑司干办防改法本路人不许为监司属官迁干办福建帅司公事后知临安县政尚寛简吏民信化刑罚衰息寻以祠禄罢卒年七十丰挟竒才人谓宜居馆阁中秘而徘徊下列人多惜之】
　　巩峤【淳熈中任市舶提举】
　　巩信【安丰军人为荆湖统制老将沉勇有谋招淮士数千自随天祥趋永丰大兵追其后信战于方
　　石岭中数矢伤重不能战自投崖石而死赠清远军承宣使立庙旌之】
　　巩廷均【钱塘令尝撰钱塘湖山游览记】
　　巩申【光禄卿】
　　【元】巩彦晖【易州人与兄彦荣俱以武勇称初彦荣以百夫长累立战功及老彦晖代之从伐宋次武昌宋援兵四集彦晖逆战被伤度不免遂投水中敌援之载归江州不屈竟死子信以功累官千户】
　　【明】巩思勉【平遥人成化举人】
　　巩贯道【辽州人成化举人】
　　巩思宪【字廷章东平人正徳甲戌进士任员外郎】
　　巩钊【南昌人正徳间大名府通判】
　　巩思容【东平州人举人嘉靖四年任安化知县性刚毅明辩法行禁止有巨盗匿其赃物思容一
　　讯立得其情民皆称之】
　　巩有年【凤翔人嘉靖中任通州训导】
　　巩云梯【青城人万厯间夀州知州】
　　拱【见姓苑】
　　【明朝】拱北【和顺人景泰进士】
　　拱廷杰【临桂人嘉靖举人】
　　拱廷臣【字隣甫临桂人嘉靖丙戌进士歴防议】
　　垌
　　【宋】垌夫【汉川人嘉定进士】
　　宠【见姓苑】
　　【五代】宠令图【李金全署为中门使】
　　勇【见姓苑望出南海】
　　【周】勇获【呉大夫】
　　【明】勇金【景泰间任瑞州千户】
　　勇英【定逺人邵武卫千户】
　　奉【见姓苑】
　　【汉】奉挥【马军使】
　　【宋】奉真【善医熈宁中名闻于东都天章阁待制许元为江淮运使奏课于京师时欲入对而其子疾亟惙惙欲死使奉真视之曰脾已絶不可治死在明日元曰固然今方有事须陛对能延数日否奉真曰此可为也诸臓已衰唯肝臓独过脾为肝胜其气先絶絶则死若急防肝气令衰则脾少缓可延三日过此无术也乃投之药至晩遂渐苏元极喜奉真笑曰此不足喜肝气渐舒耳无能为也越三日果卒奉真之为医也其胗视之妙不差铢分其法传之元觉元觉传之法琮及子初皆能续其术驰声一时】
　　【明】奉科【兰阳人洪武中以人材任知县】
　　奉明【宣化人宣徳举人】
　　奉张【山东潍县人治中任迁安县主簿】
　　永
　　【南北】永钦道【赵王叡长史】
　　陇【见姓苑】
　　甬【见姓苑】
　　总【见姓苑】
　　□【音总见直音】
　　重【上声又音平声见姓苑】
　　种【见姓苑】
　　三讲
　　项【商音辽西本姬姓齐桓灭项子孙以国为氏】
　　【周】项槖【春秋时人八嵗孔子师之】
　　项曼都【学仙十年归家诈云到天上仙人以流霞杯饮我不饥渇忽思家到帝前谒拜失仪见斥
　　河东因号斥仙人】
　　项燕【世为楚将燕子梁梁从子籍】
　　项籍【字羽力能扛鼎秦末起兵呉中自立为西楚霸王后败垓下歌曰力拔山兮气葢世时不利兮
　　骓不逝骓不利兮可奈何虞兮虞兮奈若何】
　　项伯【羽季父也沛公见羽鸿门伯为之先容后项荘拔劒起舞欲击于坐伯以身翼蔽沛公得免髙
　　祖即位封伯为列侯赐姓刘氏】
　　【汉】项仲山【安陵清者饮马渭水每投三钱郝亷亦然】
　　【唐】项斯【字子迁临海人擢进士第仕为丹徒尉为人清竒雅正尤工于诗故杨敬之有平生不解藏人
　　善到处逢人说项斯之句由此知名】
　　【宋】项徳【武义人宣和间冦陷婺州徳率百余人与战俘馘甚多方缮甲谋复隣邑适王师至欲会合殱之贼闻尽锐邀徳于黄姑岭下徳力战而死邑人哭声振山谷图像于城隍庙嵗时祀焉】
　　项安世【字平甫括苍人淳熈初进士除秘书正字光宗以疾不朝重华宫安世上书不报寻迁校书郎宁宗即位应诏言事未几以伪党罢后以直龙图阁为湖南转运判官所着有易玩集等书】
　　项充【字徳英龙泉人幼未知学兄洵美训督甚至后与胡铨俱以春秋学驰声终父母丧兄弟当析
　　产充尽以逊兄以报其教育之恩诏旌表门闾】
　　项思黙【荼陵人绍兴进士】
　　项公泽【字泽润永嘉人由童科擢第以文学饰吏事买田养士为政亷敏百废俱举官至中奉大
　　夫】
　　项牧【字伯谦歙人先世多以易取贡然皆不偶至牧以诗举绍兴丙子淳熈甲辰卫泾榜初授荣州文学权镇江府丹阳簿为省试对读官转修职郎郴州军事推官以文学知名于时】
　　项肆【字处约淳安人登绍熈四年进士第为江宁郡学教授迁湖口县令政教大行吏民懐服时诏给官价买义役田肆子训欣然割己之田应诏不受官价县令陈晔嘉叹因更其所居青溪乡曰和义千仞里曰归善云】
　　项虎【字子文淳安人质厚学纯年十八魁乡举咸淳七年登进士第为武康尉值宋亡遂弃官
　　而归】
　　项公恱【字无欲永嘉人出仕所至有政声初调闽县簿再调福清县簿邑有七贤之謡公恱居其首改无为军司理谳阅忘寝食狱为空改秩知侯官县治加恢拓庭无朴声防嵗旱祷雨瑞泽潭在万山顶披棘徒行烈日中数十里下山骤两随注两昼夜嵗稔而公恱病暍矣病革家人环泣问以身后不应再问瞪目曰某囚疑未判其事未能圆一语不及私林石室铭之曰以死救民谁则有此循吏之传执笔孰书】
　　【明】项文曜【字应昌淳安人颖悟絶伦年十九以春秋擢乡闱第二人宣徳八年登进士第兵书王骥竒其材俾修马政复奉使西洋所至皆不扰民而事治授兵部主政未几征麓冦及整饬辽东边备皆着效劳寻除本部郎中正统十四年北狄犯边陞右侍郎转吏部迁左侍郎兼詹事府少詹事文曜持己涖官竝以勤敏清慎着闻内外人咸服之】
　　项伯藏【仁和人博学辟馆授徒若翰林侍讲王洪刑部员外郎孙迪夀州同知夏节及弟筠皆出
　　其门夀至九十余卒】
　　项忠【字荩臣嘉兴人正统壬戌进士歴刑部员外郎从英庙北狩陷敌中得还迁广东按察副使谍报髙州贼数百擕男妇流劫乡村忠曰流贼无擕家理获俘讯之皆良民尽释之歴陜西按察使寻迁右副都御史抚陜西固原土黙特穆苏叛有众二万我军失利廷议推忠总帅忠曰此虏须坐困乃据贼水草持百日谍贼渴甚有欲降者忠乃单骑入营众因解甲来归而穆苏尚劫营大小三百余战皆却忠擒其爱将杨呼哩不杀解所佩金钩遗之遣使内应一鼓擒之凯旋陞右都御史荆襄贼李胡子聚流民为乱复诏忠督帅忠榜谕散归流民百四十万编戍万余斩首三千余级因献俘上便宜十事寻转刑部尚书改兵部加太子太保先是锦衣百户韦瑛挟中铛汪直势屡兴大狱戮辱京朝官倾压中外忠具疏率公卿列奏坐落职后陷忠者皆败始复忠官卒諡襄毅】
　　项聪【字彦辉昆山人正统乙丒进士歴布政】
　　项伾【字如佥瑞安人正统初任无锡尹明恕仁厚扶植善良不畏强御尝逮系京师众以温言接讼者伾独毅然不屈事白还任正统末致仕邑民留其靴挂爱民坊上仍立碑识爱】
　　项愫【字思诚奉化人景泰辛未进士授湖广道监察御史奉勅征讨四川筠连等县蛮夷亲冒矢石率先戎行险阻疯瘴一无所避卒以成功因积劳致病力疾回朝复命遂卒于邸舍以死勤事知者惜之曽孙守礼举进士仕至山西按察司副使】
　　项倬【字所洪龙泉人景泰辛未进士歴知府】
　　项文泰【吏部侍郎文曜之弟登天顺四年进士第授工部主事克尽厥职赐勅褒嘉陞本部郎中
　　卒于官】
　　项旻【字崇仁永嘉人少聪敏操笔为文俨然有竒气登成化壬辰进士第开口谈天下事磊磊落落侪辈咸服其论议知建阳县防介自励旌孝义礼先贤政平讼简甫二年丁母忧归寻卒】
　　项经【字诚之嘉善人成化丁未进士歴防政】
　　项锡【字秉仁嘉善人嘉靖癸未进士歴光禄寺卿子治元丙辰进士】
　　项乔【字迁之永嘉人嘉靖己丒进士歴知抚州庐州绰着贤声陞湖广按察副使浑朴明防见事最蚤楚愍王横暴无忌内外汹汹乔谓僚友曰王将罹祸乃撰劝谕省戒书千言投之仍令晓文义者朝夕讲读冀其迁徙言甚剀切王不纳旋有英燿杀逆之祸一时左右导淫助恶者有司穷治殆无孑遗悉中乔防为人心事洞然无城府以古人为必可师见善如不及一时称名士云】








</div>
    <div class="pagination">
<a href="万姓统谱_page214.html">上一页</a><span>...</span><a href="万姓统谱_page210.html">210</a><a href="万姓统谱_page211.html">211</a><a href="万姓统谱_page212.html">212</a><a href="万姓统谱_page213.html">213</a><a href="万姓统谱_page214.html">214</a><span class="current-page">215</span><a href="万姓统谱_page216.html">216</a><a href="万姓统谱_page217.html">217</a><a href="万姓统谱_page218.html">218</a><a href="万姓统谱_page219.html">219</a><a href="万姓统谱_page220.html">220</a><span>...</span><a href="万姓统谱_page216.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
