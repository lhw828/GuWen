<!DOCTYPE html>
<html>
<head>
    <meta charset="UTF-8">
    <title>册府元龟 - 第 138 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 138 页/共 736 页</h1>
    <div class="content">十月幽州节度使李载义进马脑鞍一具。
十一月昭义节度使刘从谏进<豸出>三头。
文宗太和元年三月太原节度使李种进宣索马鞍一百具奉先朝之命也。四方诸色贡献类是者众不复举。
三年十月故郓州乌重胤男从弘奏请进助南郊绢一万疋生马一百匹请降中使交领。
五年正月诏天下方镇端午进奉杂采匹纟等从今後并令进生白绫绢。
八年十一月太原节度使李载义进杨志诚马千匹懿宗咸通七年七月沙州节度使张义朝进峻山青鹰四联延庆节马二匹吐蕃女子二人僧昙延进大乘百法明门论。
僖宗光启元年闰三月镇州王进耕牛一千头戎器九千三百事。
昭宗乾宁元年正月凤翔李茂贞来朝献妓女三十人。
天元年十二月广州刘隐进佛哲国诃陵国罗越国所贡香药。
後唐庄宗同光元年十一月伪永平军节度使张筠遣其弟进马三十匹银二千两御衣千段。
是月宿州朱保进本朝十二列圣写真及玄宗封泰山图。
二年正月凤翔节度使李茂贞进龙凤玉带。
是月泾原节度使李敢进宝装针珥锦采於皇后宫及河南尹张全义诸藩镇进暖殿物贡羊马等。
二月福建节度使王审知遣使奉贡。
三月淮南杨溥遣其右威卫上将军许确进贺郊天银二千两锦绮罗一千二百疋细茶五百斤象牙四株犀角十株。
五月故秦王李茂贞遣使王修进遗留礼物水晶鞍盘龙玉带马瑙酒杯翡翠爵琉璃瓶玳唾盂座珊瑚树一株军器缯丝锦等。
九月两浙钱Α遣使钱询贡方物银器越绫吴绫越绢即兰切龙凤衣丝鞋屐子进万寿节金器盘龙凤锦织成红罗袍袄衫段五色长连衣段绫绢金棱秘色{兹瓦}器银装花榈木厨子金排方盘龙带御衣白龙瑙红地龙凤锦被红藤龙凤箱等。
十月湖南进罗浮柑子福建节度使王审知进万寿节并贺皇太后到京金银象牙犀珠香药金装宝带锦文织成菩萨幡等是月湖南马殷进万寿节银龙凤舀花漆浴斛一盘龙御衣龙凤蹙金腰龙凤装箭ゅ龙凤朱背弓红丝弦金镀头箭银千两。又安义孔进宝装酒器。
十二月淮南吴国主杨溥遣使王权进贺正金花银器锦丝千段御衣金器洎太后礼物。
三年二月桂州马ク贡方物。
是月车驾在邺庚午皇后刘氏生辰王都枢密使各进上寿物锦采金银器。又河中李继麟进缣银为宴资。又湖南马殷进罗浮柑子。
五月吴越王钱Α献孔雀二。又淮南吴越国主遣使王浩献重午物银锦纱细茶簟扇龙凤纱纹厨诸州府各贡端午物。
九月徐州进九炼神钢刀剑各一。
十月两淮钱Α留後钱元苏州节度钱元各贡进金银锦绮数千件御服犀带九经书史汉《唐书》共四百二十三卷。
四年正月镇州知州梁文矩奏准宣进花果树栽及乐官梅审铎等并已赴阙。
是月两浙钱Α贡佛头螺子青一山螺子青十婆萨石蟹子四空青四其表不题。又沙州节度使曹义全进谢赐旌节官诰玉鞍马二玉团冈砂散玉鞍辔铰具安西白ふ胡锦雄黄波斯国红地松树毛裼胡桐泪金星举大鹏沙。
二月沙州曹义全进和市马百匹羚羊角冈砂牛尾。又进皇后白玉符金青符白玉狮子指环金刚杵瓜州刺史慕容归盈贡马。
明宗天成元年五月西都知府张进魏王继岌打球马七十二匹。
九月壬申河中进百司纸三万张诏纸二万张旧制也。
十一月戊辰户部侍郎王权奏每年正仗天下贡物陈于殿庭属户部司引进切以近年以来未甚齐整本二百馀州贡物今止六十馀州伏以任土勤王本朝故事异申尊奖所谓骏奔伏乞遍下诸州请依贡式陈进正仗之日所贵整齐从之。
是月淮南伪吴主杨溥遣使鲁思郾来贺帝登极持银千两金百两绫一千二百疋茶三百<角潦苤　
二年四月吴主杨溥差右威卫将军雷岘进银千两绫罗锦绮千疋修重午之礼。
九月潞王从珂镇河中进青毡帐一顶制度极广并随帐诸物并金银装雕镂龙凤甚有奇功帝嘉赏之十月帝将幸汴州潞王从珂自河中闻大驾巡幸进银装逍遥子一顶。
十一月福建节度使王延钧进犀牙香药海味等。
三年五月西川进助大礼钱五千万白熟布十万疋十月前北京皇城使李继中弟侄三人进马二百五匹金器八百两银万两家机锦百疋白罗三百疋绫三千疋绢三千疋继中者故昭义帅嗣昭之子少有心疾其母杨夫人自潞州积聚百万辇于荆州私第继韬之叛没之于官庄宗南郊助太平赏给继韬伏法其母。又辇及晋者馀百两至杨氏卒其弟湘州刺史继能潞府司马继袭闻哀俱至继中等诣官告变继能继袭伏法弟侄等遂得分其所聚故有是献。
十一月安重诲以生辰诸处人事得马五十匹进充内厩。
四年正月青州于登州崖得风飘到新罗公进其宝货。
五月甲午东川进助南郊钱十万贯。
八月乙丑两浙钱Α使袁韬进银五千两茶二万七千斤谢恩加其诸子官。
十月戊戌福建王延钧进谢恩银器六千五百两金器一百两锦绮罗共三千疋并犀牙玳瑁真珠龙脑笏扇白ふ红ふ香药等。又进谢恩进封母为鲁国太夫人银四千五百两茶蕉海蛤通箭等。
长兴元年五月灵武进野二枚。
十月福建王延钧进贺郊礼毕银七千两及蕉牙香药金器百两。
三年三月西京奏百姓侯可洪于杨广城内掘得玉四团差三桥镇使朱廷义呈进赐廷义绢二十疋可洪等绢二百疋别赐价钱二百贯。
四年十月己巳夏州李彝超进马五十匹。
是月前秦州节度使刘仲殷受代归京献马七十匹废帝清泰元年五月壬戌平卢军节度使房知温来朝及与诸将归镇宴于长春殿始奏乐知温献奉数万计。
七月辛丑前州节度使康福入朝献金龙鞍勒马十一匹。
九月辛酉两浙钱元献银五千两绫绢五千疋。又元弟苏州中吴军节度使元球及诸弟领安南桂广节度使元球等四人共贡银七千两绫绢七千疋十月丙戌皇子河南尹重美洋王从璋泾王从敏宣徽使李专美献暖帐羊酒炉瓶火具襄州赵在礼献青毡帐红锦织成龙凤暖帐。
甲寅河南尹重美。又献冬服绵绮绫罗三百疋。
十二月戊戌灵武张希崇献拒霜齑三器马十八匹控鹤都指挥使李重谦献马十匹时征马少亲将首率也。
二年九月甲寅两浙贡茶香绫绢三万六千计。
是月杭州钱元进银绫绢各五千两疋锦绮五百连金花食器二千两金棱秘色磁器二百事。
是年静海军节度使钱元向中吴军钱元球各贡银绫罗器物等。
十月己巳镇州董温琪献御服罗锦绢三百疋银一千两非礼也。言贡奉可也。
十一月乙未前灵武节度使张希崇入朝献马五十匹玉团陇右地图斜褐牛尾野马皮拒霜菜。
晋高祖天福二年二月丙戌故晋州节度使张敬达母朱氏进银器马谢恩赐还旧业。
丁酉故青州节度使房知温子彦儒进绢一万疋。
四月戊子房彦儒。又进绢五千疋。
己酉秦州康福进战马十匹供御马一匹玉鞍辔一副。
是年幽州赵思温进端午鞍马器四缣帛等物。
是年襄州安从进进谢恩加官绢一千疋金一千两。
银一千两犀三株牙一株。
九月镇州安重荣进马三十匹。
十月宋州赵在礼进织成龙凤红锦暖帐一副。
是月吴越王钱元进银五千两绢四千疋吴越异纹绫一千疋罗二百疋。又进金带御衣杂宝茶器金银装创并细红甲宝装弓箭弩等。又进杂细香药一千斤牙五株真珠二十斤茶五万斤。
十一月甲寅前泾州李德充进战马三十匹牛四头。
丁巳襄州安从进进绢一千疋马二十匹。
十二月丙申宋州赵在礼进助国绢三千疋。
辛丑湖南马希范进银二千两贺日南至。
乙丑。又进金漆柏木银装起突龙凤茶床椅子踏床子红罗金银锦绣褥红丝网子。又进金银玳瑁白檀香器四及银结条假果花树龙凤蛮画鼓等物。又进含膏桃源洞白茅百灵藤渠江南岳紫盖白洞清花等茶。又进蝉翼锺乳乳头香石亭脂木瓜丸一万颗帝览之谓侍臣曰：奇巧荡心斯何用耳药茗可进而丸可食乎！但地僻海曲习以成风来远之道遽止为难宜令所司与收。
三年正月壬戌昭义军杜重威进助国马二十匹银五百两玉带五条。
五月己巳招讨使杨光远进谢恩加官马十匹绢一千疋银器一千两。
六月丁丑郓州安审琦进谢恩加官马十匹银五百两丝一千两绢五百疋。
丁亥河中安审信进谢恩加官马三十匹。
壬寅荆南节度使高从诲进谢恩加官马二十匹银二千两。
甲辰陕府李从敏进谢恩加官马十匹钱一万贯。
是月北京留守安彦威进加官马一十匹钱三千贯七月庚戌西京留守李周进谢恩加官马一十匹银二千两镇州安重荣进谢恩加官马十匹绢二千疋八月丁丑秦州节度使康福进谢恩加官银五百两马三十匹。
乙未凤翔李从严进谢恩册授秦王马五十匹。
九月乙丑郓州安审琦进添都马五十匹徐州苌从简直进马三十匹。
又亳州团练使郎万全直进马二十五匹。
丁丑沧州马全节进御衣织成红锦床褥杂色绫一千疋绵五千两。
十月乙亥福建节度使王继恭进奉天和节并贺冬端午银共五十两。
是月王继恭。又进金器六事二百两金花细缕银器三千两真珠二十斤犀三十株银装交床五十副牙二十株。又进大茶八十斤香药一万斤朱银缠枪二百条通节箭三万茎。又进五色桐皮扇子海蛤靴细蕉药木瓜等物。
丁丑范延光差男守节守严等进谢恩累差使臣安抚马三十匹银一千两绢三十二疋。
乙酉青州王建立进谢恩赐册礼银器一千两缯帛二十疋。
丙戌两浙钱元进谢恩除天下兵马副元帅吴越国王金器五百两银一万两吴越异纹绫八千疋金条纱三千疋绢二万疋绵九万两大茶脑源茶共六万四千斤。又进大排方通犀瑞象腰带。
戊子前郓州安审琦进绢三千疋丝万两两浙钱元。又进真珠二十斤牙三十株乾姜五万斤苏木五万斤杂香五十斤。
辛夕阝宋州赵在礼进助国钱二万贯。
丙申魏府杨光远进谢恩允臣朝觐马三匹绢一千疋玉腰带金酒器等。又进谢恩赐旌节官诰马五匹绢一千疋银器三百两新授晋昌安审琦进谢恩赐。
旌节官诰马二匹绢一千疋。又进请开内宴金腰带一条丝一万两乐官绢二百疋。
壬寅徐州苌从简进钱一千贯绢一千疋。
是月镇州安重荣进钱一万贯。
十一月乙巳郓州范延光来朝进马三千匹绢二千疋银二千两。
丙午。又进请开内宴绢一千疋伶官绢二百疋定州皇甫遇进绢三千疋。
丁未范延光。又进丝十万两耀州团练使安元信进添都马二十五匹。
甲寅新授西京留守杨光远进谢恩马三十匹银器三百两绢一千疋。
丁巳邺都副留守太子太师致仕范延光进谢恩马十匹绢一千疋玉腰带一条金匣盛金酒器一副。
壬申前西京留守高行周进绢一千疋马十匹。
十二月己夕阝新授邺都留守高行周进谢恩马十匹绢一千疋银器三百两内宴钱一万贯。
乙酉湖南马希范进御辇一乘金漆柏木镂金花板银装真珠车渠红丝网囊。又进谢恩除江南诸道都统绢二千疋。又进谢改功臣加食邑银钞罗四十面重二千两。又进土绢土纟吉贝布共三千疋谢恩放免逐年三十五万茶税。又进麸金五十两。
五年二月戊申湖南进卧辇一乘御衣一袭与凤文之靴龙玉之带。
</div>
    <div class="pagination">
<a href="册府元龟_page137.html">上一页</a><span>...</span><a href="册府元龟_page133.html">133</a><a href="册府元龟_page134.html">134</a><a href="册府元龟_page135.html">135</a><a href="册府元龟_page136.html">136</a><a href="册府元龟_page137.html">137</a><span class="current-page">138</span><a href="册府元龟_page139.html">139</a><a href="册府元龟_page140.html">140</a><a href="册府元龟_page141.html">141</a><a href="册府元龟_page142.html">142</a><a href="册府元龟_page143.html">143</a><span>...</span><a href="册府元龟_page139.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
