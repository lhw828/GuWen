<!DOCTYPE html>
<html>
<head>
    <meta charset="UTF-8">
    <title>册府元龟 - 第 248 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 248 页/共 736 页</h1>
    <div class="content">    穆正国平国之弟尚长乐公主拜驸马都尉。
    穆伏干平国之子伏干袭爵尚济北公主拜驸马都尉。
    穆罴伏干之弟伏干卒无子罴袭爵尚新平长公主拜驸马都尉。
    穆亮罴弟早有风度献文时起家为侍御中散尚中山长公主拜驸马都尉。
    穆绍亮之子孝文以其贵臣世胄顾念之九岁除员外郎侍学东宫转太子舍人十一尚琅琊长公主拜驸马都尉。
    穆真太尉侍中崇之少子起家中散转侍东宫尚长城公主拜驸马都尉後敕离婚纳文明太后姊寻除南部尚书。
    穆泰真之子孝文时以功臣子孙尚章武长公主拜驸马都尉典羽猎四曹事赐爵冯翊侯。
    穆伯智泰之子八岁侍学东宫十岁拜太子洗马散骑侍郎尚饶阳公主拜驸马都尉。
    姚黄眉兴之子太宗昭哀皇后之弟姚泓灭黄眉间来归国帝厚礼待之赐爵陇西公尚阳翟公主拜驸马都尉赐隶户三百。
    杜超字祖仁密皇后之兄少有节操泰常中为湘州别驾奉使京师时以法禁不得与后通问始光中太武思念舅氏以超为阳平公尚南安长公主拜驸马都尉。
    李盖中山人为左将军南郡公初太武姊武威长公主故凉王沮渠牧犍之妻平凉州颇以公主通密计助之故宠遇差隆诏盖尚焉。
    韦熙文明太后之兄为冠军将军肥如侯尚恭宗女博陵长公主拜驸马都尉。
    万振尚高阳长公主拜驸马都尉迁散骑常侍宁西将军长安镇将赐爵冯翊公。
    振子安国少明敏有姿貌以国甥复尚河南公主拜驸马都尉迁散骑常侍。
    陆昕之字庆始风望端雅尚献文女常山公主拜驸马都尉。
    卢道裕字宁祖秘书监渊子少以学尚知名风仪兼美尚献文女乐浪长公主拜驸马都尉太子舍人。
    薛拔献文时除散骑常侍尚西河长公主拜驸马都尉。
    卢道虔字庆祖秘书监渊子粗闲经史兼通术尚孝文女济南长公主。
    刘昶宋文帝之子前废帝子业立昶惧祸奔魏尚武邑公主拜侍中征南将军驸马都尉封丹阳王岁馀而公主薨更尚建兴长公主。又薨。又尚平阳长公主刘承绪昶之子公主所生而疾尚孝文妹彭城长公主为驸马都尉。
    冯诞熙之子与孝文同岁幼侍书学仍蒙亲待尚帝妹乐安长公主拜驸马都尉侍中征西大将军南平王。
    冯穆诞之子尚孝文女顺阳长公主拜驸马都尉历员外通直散骑常侍。
    司马楚之晋宣帝弟馗八世孙晋末来奔尚河内公主。
    司马跃楚之子尚赵郡公主拜驸马都尉。
    司马フ豫州刺史悦之子尚宣武妹华阳公主拜驸马都尉特除员外散骑常侍。
    萧宝明齐明帝之子齐亡来奔宣武礼之甚重尚南阳长公主赐帛一千疋并给礼具。
    高肇文昭皇太后之兄为尚书左仆射冀州大中正尚宣武姑高平公主迁尚书令。
    高猛肇兄琨之子尚宣武母妹长乐公主拜驸马都尉。
    王肃以尚书令辅政宣武诏肃尚陈留长公主。
    李侍中太傅延实之子尚庄帝妹丰亭公主封东平郡公位至侍中。
    萧替齐东昏侯宝卷之子建义初随尔朱荣赴晋阳庄帝徵替还洛转司徒迁太尉尚帝姊寿阳长公主邢昕之风望端雅尚常山公主拜驸马都尉。
    宿石为中垒将军从元明帝猎帝欲亲射虎石扣马谏引帝上原上後虎腾跃杀人诏石为忠臣切谏免虎之害赐马一疋尚上谷公主刘辉尚兰陵长公主。
    胡祥国珍子也。尚清河王怿女长安县主祥历殿中尚书中书监。
    北齐崔暹为太常卿初文宣亲作书与暹曰：贤子达甚有才学亡兄女乐安主魏帝外甥内外敬待胜朕诸妹思成大兄宿志乃以主降达。
    斛律武都金之孙也。金为太师文宣幸其第谓金曰：公元勋佐命父子忠诚朕当结以婚姻永为藩卫乃诏武都尚义宁公主。
    潘晃河东郡王乐之子诸将子弟率多骄纵晃沉密谨悫以清靖自居尚公主拜驸马都尉。
    段懿左丞相韶之长子有姿仪解音乐。又善骑射天保初尚颍川长公主累迁行台右仆射兼殿中尚书段深韶第二子美容貌宽谨有父风大宁二年诏尚永昌公主未婚公主卒清河三年。又诏尚东安公主宝鼎懿之子尚中山公主武平末迁仪同三司。
    司马消难太尉子如之子尚高祖女以主胥贵公子频历中书黄门郎光禄少卿。
    可朱浑天和尚东平长公主赐爵宜安乡男文宣受禅加驸马都尉位开府仪同三司封成皋郡公。
    後周尉迟俊夔性宽裕有鉴识尚太祖妹昌乐大长公主。
    宇文测太祖族子初仕魏为司徒右长史安东将军尚宣武女阳平公主拜驸马都尉。
    韦世康孝宽兄之子孝宽初仕魏为骠骑大将军长子谌年方十岁魏文帝欲以女妻之宽辞以兄子世康年长帝嘉之遂以妻世康。
    尉迟迥为太祖大丞相帐内都督尚魏文帝女金明公主拜驸马都尉。
    李基字仲和幼有声誉美容仪善谈论涉猎群书尤工骑射太祖召见奇之乃令尚义归公主。
    史雄字世武大将军宁之子少勇敢膂力过人便弓马有略年十四从宁於牵毛山奉迎太祖仍从较猎弓无虚发太祖叹异之寻尚太祖女永富公主除使持节骠骑大将军开府仪同三司。
    于翼字文。若大师燕公谨之子美风仪有识度年十一尚太祖女平原公主拜员外散骑常侍封安平县公。
    郑译武帝时为左侍上士既丧妻帝命译尚梁国公主及帝亲扌万机授以御正下大夫。
    王褒美风仪善谈笑博览史传尤工属文梁武帝嘉其才艺遂以弟鄱阳王恢之女妻之。
    李敏穆之孙也。初周宣帝女娥英其母隋文女乐平公主也。入隋开皇初为娥英妙择婚对敕贵公子弟集弘圣宫者日以数百公主选取敏礼仪如尚帝女後将侍宴公主谓敏曰：我以天下与至尊唯一女夫当为汝求柱国。若授馀官慎无谢及进见帝亲御琵琶遣敏歌舞帝大悦谓公主曰：敏何官对曰：一白丁耳谓敏今授仪同敏不答帝曰：不满尔意邪令受开府。又不谢帝曰：公主有大功於我何向其女胥惜官今授卿柱国敏乃拜而蹈舞遂於坐发诏柱国以李官宿卫。
    阎毗上柱国庆之子七岁袭封石保县公及长仪貌矜严颇好经史受《汉书》於萧该略通大旨能篆书工草隶尤善画为当时之妙武帝见而悦之命尚清都公主。
    隋李礼成初为周民部中大夫妻窦氏早没知高祖有非常之表遂聘高祖妹为继室情契甚欢及高祖为丞相进位上大将军迁司武上大夫委以心膂。
    王奉孝为仪同尚高祖第五女兰陵公主主美姿仪性婉顺好读书帝於诸女中特所锺爱奉孝卒亲卫河东柳述初开皇中韦鼎尤善相术为上仪同时公主寡帝为之求夫选述及萧等以示韦鼎鼎曰：当封侯而无贵妻之相述亦通显而守位不终帝曰：位繇我耳遂以主降述。
    宇文静礼文庆之子也。初为太子千牛备身寻尚高祖女广平公主授仪同安德县公。
    宇文士及封许国公尚炀帝长女南阳公主美姿仪有志节造次必以礼下降年十四以谨肃闻。
    窦抗雒州总管陈国公荣之子尚文帝女万安公主抗释褐千牛备身仪同三司袭爵陈国公。
    唐冯少师尚高祖女长沙公主。
    窦诞抗第三子尚高祖女襄阳公主。
    柴绍尚高祖第三女平阳公主。
    长孙孝政尚高祖女高密公主（後降编）。
    赵慈景番州纟管纳之子也。幼有姿仪美风调高祖潜龙时见而悦之妻以桂阳公主及长有文武才好结交座客常满接对忘疲弱冠得美名於京邑高祖於诸胥中特所亲爱。
    杨师道隋末归国武德元年至京诏授上仪同为备身左右选尚桂阳公主封安德县公（公主先降赵慈景後降师道。又封长广公主）。
    豆卢怀让尚高祖女万春公主（一云：长沙公主封万春）。
    执失思力突厥之酋长也。入朝尚高祖女九江公主乔师望尚高祖女庐陵公主。
    苏勖尚高祖女南康公主。
    杨思敬师道兄子尚高祖女安平公主。
    封言道伦之子尚高祖女淮南公主。
    窦奉节轨之子尚高祖女房陵公主（後降贺兰僧伽始封永嘉）。
    崔恭礼尚高祖女真定公主。
    阿史那社尔突厥处罗可汗子尚高祖女衡阳公主。
    薛万彻尚高祖女丹阳公主。
    裴律师寂之子尚高祖女临海公主。
    崔宣庆尚高祖女馆陶公主。
    温挺彦博次子尚高祖女安定公主（後降郑敬玄）。
    赵瑰尚高祖女常乐公主。
    萧锐宋国公之子尚太宗女襄城公主。
    王敬直之少子尚太宗女南平公主（後降刘玄意）。
    窦逵静之子尚太宗女遂安公主（後降王大礼）。
    长孙冲无忌之子尚太宗女长乐公主。
    唐善识俭之子尚太宗女豫章公主。
    柴令武绍之子尚太宗女巴陵公主。
    史仁表尚太宗女普安公主。
    高履行俭之子尚太宗女东阳公主。
    周道务尚太宗女临川公主。
    程处亮知节子也。尚太宗女清河公主。
    韦思安尚太宗女晋安公主（後降杨仁辂）。
    独孤谋尚太宗女安康公主。
    长孙曦尚太宗女新兴公主。
    杜荷如晦之子尚太宗女城阳公主（後降薛）。
    房遗爱玄龄次子尚太宗女高阳公主。
    长孙诠尚太宗女新城公主（後降韦正矩）。
    权毅尚高宗女义阳公主。
    王勖尚高宗女高安公主。
    薛绍尚高宗少女镇国太平公主後绍被诬诛死武后乃杀武攸暨之妻以配主焉。
    武延晖尚中宗女新都公主。
    裴巽尚中宗女宜城公主。
    王同皎尚中宗女定安公主（後降韦濯。又降崔铣）。
    杨慎交恭仁之孙也。尚中宗女长宁公主（後降苏彦伯）。
    韦钅岁尚中宗女永寿公主。
    武延基承嗣之子也。尚中宗女永泰公主。
    武崇训承嗣从祖弟也。尚中宗女安乐公主（後降承嗣第二子延秀）。
    韦挺尚中宗女成安公主。
</div>
    <div class="pagination">
<a href="册府元龟_page247.html">上一页</a><span>...</span><a href="册府元龟_page243.html">243</a><a href="册府元龟_page244.html">244</a><a href="册府元龟_page245.html">245</a><a href="册府元龟_page246.html">246</a><a href="册府元龟_page247.html">247</a><span class="current-page">248</span><a href="册府元龟_page249.html">249</a><a href="册府元龟_page250.html">250</a><a href="册府元龟_page251.html">251</a><a href="册府元龟_page252.html">252</a><a href="册府元龟_page253.html">253</a><span>...</span><a href="册府元龟_page249.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
