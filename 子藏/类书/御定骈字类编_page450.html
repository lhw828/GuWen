<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 450 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 450 页/共 1019 页
  </h1>
  <div class="content">
   西沙【元史地理志丨丨在宁州东宁部蛮世居之其裔孙丨丨筑城于此因名丨丨笼宪宗四年其酋普提内附就居此城为万户至元十三年立为丨丨县二十六年以宁州】
　　西泠【陈旅题扇面诗一段寒香吹不尽丨丨残月角声中　周权徐仲晦作书水墨梅圗有和靖题纪嵗月绢素蠧败余字不存作诗归之诗丨丨桥畔黄昏景船头鹤梦风吹醒　倪瓉竹枝词丨丨桥邉春草緑飞来头乌夜啼】
　　西泸【唐书南诏传赞普死新君立臯揣虏未敢动乃劝异牟寻缓举万全愈于速而无功今境上兵十倍徃嵗且行营皆在嶲州扼丨丨吐蕃路昆明弄栋可以无虞】
　　西洋【明一统志丨丨古异国土产丨丨布　又丨丨山在潮州府程乡县东南四十里峦周匝　又丨丨江在广南府城南八十里】
　　西洼【周伯琦天马行川珍岳贡皆贞符神驹跃出丨丨水】
　　西洱【唐书睿宗纪天寳十载四月壬午劒南节度使鲜于仲通及云南蛮战于丨丨河大败绩　又韩思彦传廵察劒南至丨丨河诱叛蛮降之　明一统志蒙化府形胜北距防苍襟带丨丨】
　　西沮【刘孝绰登阳云楼诗丨丨水潦收昭丘霜露积】
　　西蠡【明一统志丨丨河在常州府城南一名浦阳溪南经陈渡桥北接运河相传范蠡所凿】西添【明一统志丨丨河在顺宁府城西北五十里源出喻甸都瓮村】
　　西丹【明一统志丨丨河在莱州府一名西于河源发潍县北山经昌乐县西下流合东丹河东北入海】西溪【宋书荆雍洲蛮传居武陵者有雄溪樠溪辰溪丨丨舞溪谓之五溪蛮　唐书孙儒传儒营广徳乘胜至东淮人大恐行密遣台蒙屯丨丨自引军逆战儒军围之数重　明一统志丨丨在辰州府麻阳县东北四十里源出古富州东北流入辰水　又丨丨在杭州府武林山西　又丨丨水在顺庆府西充县治西因名又丨丨馆在安庆府潜山县唐刺史吕渭建带山夹沼为一郡胜景　又丨丨书院在真定府龙首西唐】
　　【隐士姚敬栖遁之所　蔡邕述行赋济丨丨而容与兮息巩都而后逝　白居易池上诗丨丨风生竹森森南潭萍开水沉沉　李商隐丨丨诗近郭丨丨好谁堪共酒壶　又丨丨诗怅望丨丨水潺湲奈尔何　又夜出丨丨诗东府忧春尽丨丨许日曛　温庭筠雨中与李先生期埀钓先后相失因作疉韵诗隔石觅屐迹丨丨迷鸡啼　又题卢处士山居诗丨丨问樵客遥识楚人家　又送李生归旧居诗莫却严滩意丨丨有钓矶赵嘏下第诗丨丨抱瓮客失意自怀羞　郑谷同牟司封员外从翁许共游丨丨久违前契戏成寄赠诗北渚牵吟兴丨丨爽共游　皎然赠乌程李明府伯宜沈兵曹仲昌诗昨夜丨丨涨扁舟入檐庑　范成大题山水横看诗尽是丨丨肠断处凭君将与故人看　陆游足疾诗东坞闲看竹丨丨独钓鱼　又山居叠韵诗跻梯栖丨丨筑屋宿北谷　赵秉文袭香亭诗黄堂公退吏人稀露下丨丨鹤未知　元好问题张彦寳陵川丨丨圗诗不到丨丨四十年溪光流影想依然　又寄丨丨相禅师诗拂衣明日丨丨去且放云山入浩歌　又浑源望湖川见百叶杏花诗儿时忆向丨丨庙丹杏曽开百叶花　许衡晚步丨丨诗拉友丨丨徃步聮丨丨佳景丽秋天　赵沨留题丨丨诗总道丨丨画不如岂知造物用工夫　杨维桢长洲曲昨夜丨丨买防鲤恐有郎椷寄连理】
　　西浦【宋书州郡志梓橦丨丨令徐志义熙九年立　又五行志太元十七年六月甲寅涛水入石头毁大航漂船舫有死者京口丨丨亦涛入杀人　吴苑记晋阮明泊舟丨丨见一青衣女子弯弓射之女郎轩云而去明寻被害　明一统志丨丨在镇江府城西　又丨丨在江宁府南一名顷口昔桂阳张硕遇神女杜兰香于此　杜甫梅雨诗南京丨丨道四月熟黄梅　张籍宿江店诗野店临丨丨门前有橘花　僧惠洪观烟雨芦鸿诗今日髙堂素壁间忽见西湖丨丨】
　　西泺【马祖常西方泺诗鲁郊秋已深丨丨多蒲鱼】
　　西濒【元史河渠志泺河源出金莲川中由松亭北经迁安东平洲丨丨滦州入海也】
　　西潭【储光羲游茅山诗南极见朝采丨丨闻夜渔】
　　西泽【齐书周盘龙传建元二年虏冦寿春以盘龙为军主假节助豫州刺史垣崇祖决水漂渍盘龙率辅国将军张倪马步军于丨丨中奋击杀伤数万人　金史礼志见西岳下】
　　西壑【沈约东武吟见东枝下　綦母潜春泛若耶溪诗际夜转丨丨隔山望南斗　王恽游霖落山杂诗东山削出翠天宫丨丨防砑贮雪风】
　　西洲【古丨丨曲鸿飞满丨丨望望上青楼楼髙望不见尽日阑干头】
　　西渊【张説禅堂观诗见东厰下】
　　西防【江广泽有入宜兴丨丨诗】
　　西湾【张潮江南行茨菰叶烂别丨丨莲子花开犹未还苏舜钦杨子江观风浪诗晚至洲渡系舟泊丨丨】
　　西汜【包佶昭德皇后挽歌词丨丨驰晖过东园别路长】
　　西渚【南史柳世隆传升明元年冬沈攸之反既至郢以郢城弱小不足攻攸之将去世隆遣军于丨丨挑战攸之果怒昼夜攻战世隆随宜拒应众皆披却　陈基次韵叔方寄沈仲説诗公子嵗成江上宅更依丨丨结幽亭】
　　西浒【诗古公亶父来朝走马率丨水丨至于岐下　叶向髙万寳告成赋隐隆砰礚以泛滥兮亘东臯与丨丨】
　　西淙【明一统志丨丨瀑布泉在兴化府城南悬崖百丈飞流如线】
　　西浔【韩上桂采莲曲将归东岸隔丨丨欲往汀南限溪北】
　　西津【宋书索虏传尚书禇湛之先行京陵仍守丨丨元史世祖纪阿珠集行省诸翼万户兵船于州安塔哈董文炳集行院诸翼万户兵船于丨丨渡宋沿江制置使赵溍枢宻都承旨张世杰知泰州孙虎臣等陈舟师于焦山南北　又塔尔楚传时扬州未附谍告扬州人将夜袭丹徒守将乞援塔尔楚设伏以待扬州军果夜至塔尔楚扼丨丨邀击之杀获溺死者甚众　明一统志丨丨渡在镇江府城西九里　又丨丨桥在归徳府虞城旧县西　朱徳润游朱方赋丨丨喧兮归渡晩步隔兮风帆轻　江淹陆平原机羁宦诗流念辞南澨衔怨别丨丨　王勃采莲曲不惜丨丨交佩解还羞北海雁书迟　许浑京口津亭送张崔二侍御诗爱树满丨丨津亭堕泪频　秦观金山晚眺诗丨丨江口月初水气昏昏上接天　王浚从幸洛水饯王公归国诗长流无舎逝白日入丨丨　王恽润州诗望空北顾无防寺行入丨丨第一州　朱徳润送郝道诗长江日夜向东流送子丨丨晓渡头】
　　西涧【挥麈后録太祖乘月夜取道于清流关侧芦子□浮丨丨入自北门直郡治　明一统志丨丨在滁州城西俗名乌土河　又丨丨在南康治西十八里宋刘涣尝乘黄犊徃来其地山僧结茅以待之因号丨丨居士朱子守郡时作亭其上　韦应物嵗日寄京师诸李端武等诗听松南岩寺见月丨丨泉　又丨丨种柳诗聊将休暇日种柳丨丨濵　白居易诗东涧水流丨丨水南山云起北山云　张祜涢川寺诗日沉丨丨隂逺驱愁突兀　呉融中夜闻啼禽诗若非丨丨囘波触即是南塘急雨惊　陈樵跳银溪诗云气长连丨丨石春寒犹在北枝梅】
　　西洫【张衡西京赋珍台蹇产以极北墱道逦倚以正东似阆风之遐坂横丨丨而絶金墉】
　　西港【金华游録客有问金华胜游者以诗叙其槩云赤松上下雨霏微八咏楼头重拂衣丨丨晴来汀草长北岩幽处洞泉飞】
　　西澨【屈原九歌朝驰余马兮江臯夕济兮丨丨　髙似孙水仙花后赋或济丨丨或临北渚　朱子宿石岊馆诗扬帆指丨丨两岸青山多】
　　西池【晋书会稽王道子传桓元进次寻阳传檄京师罪状元显俄而元至西阳帝戎服饯元显于丨丨始登舟而元至新亭元显弃船退屯国子学堂　又谢安传时防稽王道子专权而奸謟颇有相扇搆安出镇广陵之步丘筑垒曰新城以避之帝出祖于丨丨献觞赋诗焉　宋书符瑞志泰始四年三月庚戌太子丨丨冬生树连理　又元嘉二十三年六月辛丑太子丨丨二莲共干　齐书文惠太子传以晋明帝为太子时立丨丨乃啓世祖引前例求东田起小苑上许之　南史宋明帝纪泰豫元年春正月丁巳巨人迹见丨丨冰上又何尚之传与太常顔延之少相好狎二人并短小尚之常谓延之为猿延之目尚之为猴同游太子丨丨延之问路人云吾二人谁似猴路人指尚之为似延之喜笑路人曰彼似猴耳君乃真猴　宋史乐志上林寒早仙仗转郊圻笳鼓入云悲逶迤辇路过丨丨楼阁锁参差　明一统志丨丨在建昌府城西　又丨丨在巩昌府文县西　玉照新志五百嵗为春秋宁俯稽于南楚一千年而华实盍还取于丨丨　韩翃送万臣诗好逄南苑看人归也向丨丨留客醉　刘禹锡秋日书懐寄河南王尹诗公府想无事丨丨秋水清　周贺缑氏韦明府防诗丨丨月才迥会接一宵吟　韩维乐道示长句輙次韵诗更欲邀君浮画舫藕花菱蔓满丨丨　范成大上巳日万嵗池上呈程咏之提刑诗緑岸翻鸦如北渚红尘跃马似丨丨　王恽丨丨幸遇诗满尊春露霑防处光动丨丨玉笋班　陈基题倪元镇画诗丨丨亭馆带芙蓉云水苍茫一万重】
　　西兴【明一统志丨丨渡在绍兴府萧山县西十三里本名西陵五代钱镠以非吉语改之　施肩吾钱塘渡口诗钱塘渡口无钱纳已失丨丨两信潮　王安石次韵平甫金山会宿寄亲友诗天末海门横北固烟中沙岸似丨丨　苏轼望海楼晚景诗江上秋风晚来急为传钟鼓到丨丨　范成大送王纯白郎中赴闽漕诗缓寻南粤千山路先破丨丨百尺涛　又浙江小矶春日诗春潮不管天涯恨更卷丨丨暮雨来　王逄钱塘春感诗白马素车江海上依然潮汐撼丨丨　张翥登六和塔诗江上浮圗快一登望中烟岸是丨丨　呉师道春雨晚潮圗诗浙江亭逺乱帆飞丨丨渡溟千花湿】
　　西塘【明一统志丨丨在庐州府庐江县西三十五里溉田四百余顷　黄庭坚再和诗吾评此士丨丨北后进纷纷谩效颦　马祖常淮南田歌东塘水初满丨丨泉又生　刘因竒村道中诗此日丨丨路乘闲作胜游】
　　西岸【战国策孟尝君将入秦止者千数而弗聴苏代谓孟尝君曰今臣来过于淄上有土偶人与桃梗相与语桃梗谓土偶人曰子丨丨之土也挺土以为人至嵗八月降雨下淄水至则汝残矣土偶曰不然吾丨丨之土也土则复丨丨耳今子东国之桃梗也刻削子以为人降雨下淄水至流子而去则子漂漂者将如何耳今秦四塞之国譬如虎口而君入之则臣不知君所出耳　宋书武帝纪羣贼大至公策之曰贼若于新亭直进其锋不可当宜且廻避胜负之事未可量也若囘泊丨丨此成擒耳　南史宋髙祖纪贼方江而下帝自于中流蹙之贼舰悉薄丨丨岸上军先备火具焚之大败齐书崔慧景传恭祖先劝慧景遣二千人断丨丨军令不得渡慧景以城旦夕降外救自然应散　魏书刘义隆附传义宣进自芜湖屯兵丨丨　北史齐髙祖纪神武退舎河东命行台尚书长史薛瑜守潼关大都督库狄温守封陵于蒲津丨丨筑城守华州以薛绍宗为刺史髙昂行豫州事　天寳遗事明皇临太液池望月不尽敕令于池丨丨别筑百尺髙台　诗话总白沙驿在祁阳县下临湘水丨丨门外有亭形胜尽在此杜甫黄河诗黄河丨丨是吾蜀欲须供给家无粟　白居易酬哥舒大见赠诗去歳游欢何处去曲江丨丨杏园东　又秋日与张賔客舒著作同游龙门醉中狂歌并辔踟蹰下丨丨扣舷容与绕中汀　贾岛寄沧州李尚书诗沧溟深絶阔丨丨郭东门　吕岩谷神歌曲江东岸金乌飞丨丨清光玉兔辉　齐已荆州新秋寺居写懐诗汉江丨丨蜀江东六稔安禅教化中　孔平仲君住诗君住水西我水东东岸波生丨丨风】
　　西隄【元史河渠志内剏筑岸上土隄西北起李入宅丨丨东南至旧河岸长十里百五十步颠广四步趾广三之髙丈有五尺】
　　西表【周礼大司徒疏见东表下】
　　西堰【王勃仲春郊外诗见东园下】
　　西埭【陆游野兴诗丨丨人喧荻船过东村灯上纬车鸣　又舎北野望诗叶雕丨丨近水落北桥髙】西陂【汉书司马相如传子虚赋见东沼下　后汉书马融传大明生东月朔丨丨　明一统志丨丨池在西安府汉上林苑中　杜甫与鄠县源少府宴渼陂诗应为丨丨好金钱罄一餐　姚合武功县闲居诗同官数相引下马上丨丨】
　　西土【书泰誓丨丨有众咸听朕言　又大诰有大艰于丨丨西土人亦不静越兹蠢　又康诰我丨丨惟时怙冒闻于上帝　又康王之诰惟周文武诞受羑若克恤丨丨传言文武大受天道而顺之能忧我丨丨之民　左传王使詹桓伯辞于周曰我自夏以后稷魏骀芮岐毕吾丨丨也及武王克商蒲姑商奄吾东土也巴濮楚邓吾南土也肃慎燕亳吾北土也吾何迩封之有史记五帝本纪申命和仲居丨丨曰昧谷　汉书翟方进传故东郡太守翟义擅兴师动众曰有大难于丨丨西土人亦不靖注师古曰曰者述翟义之言云尔也丨丨谓西京也言在东郡之西也　晋书济南惠王遂传曽孙勲为政暴酷至于治中别驾及州之豪右言语忤意即于坐枭斩之或引弓自射丨丨患其凶虐　宋书谢晦传然后銮舆効驾六军鹏翔虽英布之气彭宠之资登陴无名授兵谁御加以丨丨之人咸沐皇泽东呉将士怀本首丘　又毛修之传仰宸极以希照眷丨丨以洒泪　齐书王奂传昔游丨丨较见盈虚兼日者戎烬之后痍毁难复虽复缉以善政未及来苏　南史宗夬传梁武帝起兵迁西中郎谘议时丨丨位望唯夬与同郡乐蔼刘坦为州人所推服故领军萧頴胄深相委仗　北史周宣帝纪建徳元年四月癸巳武帝亲告庙冠于阼阶立为皇太子二年诏皇太子廵抚丨丨又魏兰根传朝廷以兰根得丨丨人心加都督泾岐东秦南岐四州诸军事兼四州行台尚书　又刁廱传除薄骨律镇将廱以丨丨乏雨表求凿渠溉公私田　又阚骃传祖倞父玖并有名于丨丨　唐书林蕴传蕴名重京师李吉甫李绛武元衡为相蕴贻书讽以国家有丨丨犹右臂也今臂不附体北弥豳郊西极汧陇不数百里为外域泾原凤翔邠宁三镇皆右臂大藩拥旄钺数十百人唯李抱玉请复河湟命将不得其人宜防行伍之长使守秦陇　宋史李彜兴传西人以李氏世着恩徳徃徃多归之继迁因语其豪右曰李氏世有丨丨今一旦絶之尔等不李氏能从我兴复乎众曰诺遂与弟继冲破丑重遇张浦李大信等起夏州乃诈降诱杀曹光实于葭芦川遂袭银州据之　元史世祖纪九月阿勒达尔率兵至西凉府与珲塔哈军合诏诸王合丹哈必齐与总师汪良臣等率师讨之丙戌大败其军于姑臧斩阿勒达尔及珲塔哈丨丨悉平　穆天子传伯夭皆致河典乃乘渠黄之乘为天子先以极丨丨唐太宗圣教序大教之兴基乎丨丨腾汉庭而皎梦照东域而流慈　张説奉和圣制爰因廵省途次旧居应制诗周成会丨丨汉武幸南都　储光羲同房宪部应旋诗落髪自南州燕居在丨丨】
　　西壖【王勃七夕赋见东堮下】
　　西郛【魏书慕容白曜传道固固守不降白曜筑长围以攻之长孙陵等既至青州沈文秀遣使请降军人入其丨丨颇有采掠文秀悔之遂婴城拒守　唐书南蛮传嵯巅悉众掩卭戎嶲三州防之入成都止丨丨十日慰赉居人市不扰肆】
　　西郊【易小畜亨宻云不雨自我丨丨彖曰宻云不雨尚徃也自我丨丨施未行也　礼记王制虞庠在国之丨丨　又月令立秋之日天子亲帅三公九卿诸侯大夫以迎秋于丨丨还反赏军帅武人于朝注迎秋者祭白帝白招拒于丨丨之兆也　周礼小宗伯兆五帝于四郊注兆日于东郊兆月与风师于丨丨兆司中司命于南郊兆雨师于北郊　又司仪将会诸侯则令为坛三成宫旁一门注天子春帅诸侯拜日于东郊则为坛于国东夏礼日于南郊则为坛于国南秋礼山川丘陵于丨丨则为坛于国西冬礼月四渎于北郊则为坛于国北　左传襄公十一年夏四月诸侯伐郑己亥齐太子光宋向戍先至于郑门于东门其莫晋荀防至于丨丨东侵旧许卫孙林父侵其北鄙六月诸侯会于北林师于向右还次于琐围郑观兵于南门西济于济隧郑人惧乃行成　公羊传御廪灾注礼天子亲耕东田千亩诸侯百畞后夫人亲丨丨采桑以供粢盛祭服躬行孝道以先天下　晋书礼志魏明帝太和元年二月丁亥祀朝日于东郊八月己丑祀夕月于丨丨始得古礼　又武悼杨皇后传太康九年后率内外夫人命妇躬桑于丨丨赐帛各有差　宋书孝武帝纪大明四年三月甲申皇后亲桑于丨丨　又符瑞志凤仪丨丨龙见东邑海酋献改缁之羽河祗开俟清之源　又礼志桑日太祝令以一大牢祠先蚕皇后至丨丨升坛公主以下陪列坛东皇后东面躬桑采三条诸妃公主各采五条县乡君以下各采九条悉以桑授蚕母还蚕室事讫皇后还便坐公主以下次就位　陈书武帝纪仗兹忠义屠彼妖逆震部夷氛稽山罢祲番禺蠡泽北鄙丨丨歼厥凶徒罄无遗种　南史范云传巴东王子响在荆州杀上佐都下匈匈人多异志而豫章王嶷镇东府多还私邸动移旬日子良筑第丨丨游戏而已　北史魏大武帝纪太平真君四年癸巳大阅于丨丨　魏书刘芳传孟秋令云其数九又曰迎秋于丨丨卢植云丨丨九里郊贾逵云丨丨金帝少皥九里许慎云丨丨九里郊也郑元云丨丨去都城九里髙诱云丨丨九里之郊也王肃云丨丨九里因金数也此又丨丨九里之审据也　宋史乐志兵寝丨丨阅书惟北阙悬圣神膺景命卜世万斯年　呉越春秋立东郊以祭阳名曰东皇公立丨丨以祭隂名曰西王母祭陵山于会稽祀水泽于江州事鬼神一年国不被灾越王曰善哉　竹书纪年帝辛十年夏六月王畋于丨丨　礼含文嘉五祀南郊北郊丨丨东郊中兆正谋五者天子公侯伯子男卿大夫所以承天也　明一统志丨丨苑在西安府城西汉书丨丨苑缭以周垣四百余里离宫别馆三百余所唐明皇端午三殿宴羣臣诗序时雨近霁丨丨靃靡而一色炎云作南山嵯峨而异势　班固西都赋丨丨则有上囿禁苑林薮泽陂池连乎蜀汉缭以周墙四百余里离宫别馆三十六所神池灵沼徃徃而在李庾两都赋丰水悠悠文王作周传艰子孙衰平遂迁乃睠镐都武王宅居国失赧逊酆镐皆芜此丨丨之事也　马逄丨丨迎秋赋云行雨霈匪空白于丨丨　张秀明丨丨迎秋赋既覩丨丨之礼将述东山之禅　宋田锡丨丨讲武赋当北阙之无事幸丨丨而讲兵　骆賔王秋云诗南陆铜浑改丨丨玉叶轻　萧至忠奉和幸安乐公主山庄应制诗丨丨窕凤凰台北渚平明法驾来　韦应物澧上醉题诗芳园知夕燕丨丨已独还　贺兰进明行路难君不见丨丨云日夕空氛氲羣雁徘囘不能去一雁悲鸣复失羣　杜甫丨丨诗时出碧鸡坊丨丨向草堂　又得家书诗北阙妖氛满丨丨白露初　又喜晴诗出郭跳丨丨肃肃春増华　又赠左仆射郑国公严公武诗丨丨牛酒再原庙丹青明又上卿翁请修武侯庙遗像缺落诗尚有丨丨诸葛庙卧龙无首对江濆　孙逖和左卫武仓曹卫中对雨诗薄云生北阙飞雨自丨丨　李中夏云诗如形状在丨丨未见从龙上泬寥　徐夤云诗为霖须救苍生旱莫向丨丨作雨稀　周权西村诗刈麦稼秧农事足丨丨生意緑无涯　苏轼再次韵答田国博部夫还诗丨丨黄土没车轮满面风埃笑路人　又次韵杨公济奉议梅花诗丨丨欲就诗人饮黄四娘东子美家　陆游思蜀诗丨丨有旧隐何日返柴荆　范梈追和卢修撰张平章观花饮诗白藕花邉香已秋丨丨风物野亭幽又晓出丨丨诗平旦丨丨道始闻啼鸟声　元好问饮酒诗丨丨一亩宅闭门秋草深　王炎丰年谣五风】
　　【十雨天时好又见丨丨稻秫肥】
　　西畞【许敬宗奉和秋暮言志应制诗凝宸阅丨丨观文伫少微】
　　西畤【史记秦本纪周避犬戎难东徙洛邑襄公以兵送周平王平王封襄公为诸侯赐之岐以西之地曰戎无道侵夺我岐丰之地秦能攻逐戎即有其地与誓封爵之襄公于是始国与诸侯通使聘享之礼乃用駵驹黄牛羝羊各三祠上帝丨丨注索隠曰襄公始列为诸侯居丨丨西畤县名故作丨丨祠白帝畤止也言神灵之所依止也亦音市谓为坛以祭天也　又封禅书秦襄公旣侯居西垂自以谓主少皥之神作丨丨祠白帝　汉书郊祀志丨丨畦畤祠如其故上不亲往诸此祠皆太祝常主以嵗时奉祠之至如他名山川诸神及八神之属上过则祠去则已】
　　西陌【宋书礼志先立春九日尚书宣摄内外各使随局从事司空大农京尹令尉度宫之辰地八里之外整制千畞开阡陌立先农坛于中阡丨丨南御耕坛于中阡东陌北将耕宿设青幕于耕坛之上皇后帅六宫之人生穜稑之种付借田令　陈泰集民谣苗青青东阡丨丨苗如云】
　　西隰【宋书州郡志文帝元嘉八年立南徐以东海为治下郡以丹徒属焉郯利城并为实土永初郡国有襄贲祝其厚丘丨丨四县　齐书州郡志南徐州南东海郡县丨丨　金史礼志见西岳下】
　　西祁【汉书赵充国传击匈奴获丨丨王注文頴曰匈奴王也】
　　西埏【捜神记呉时嘉兴倪彦思居县丨丨里忽见鬼魅入其家与人语饮食如人惟不见形】西野【温庭筠会昌丙寅丰嵗歌九重天子调天下春緑将年到丨丨　萧子良行宅诗访宇北山阿卜居丨丨外】
　　西原【宋书礼志汉献帝建安末魏武帝作终令曰古之葬者必在瘠薄之地其规丨丨上为夀陵　唐书髙祖纪武徳八年十一月辛夘如宜州猎于丨丨　又南蛮传安南桃林人者居林丨丨七绾洞首领李由独主之　宋史乐志飞翠盖驾雕輼容卫入丨丨　金史礼志见西岳下　岑参虢州后亭送李判官使赴晋绛诗丨丨驿路挂城头客散红亭雨未收　白居易丨丨晚望诗花菊引闲步行上丨丨路】
　　西衍【金史礼志见西岳下】
　　西畴【宋书陶潜传归去来辞农人告余以春及将有事于丨丨　王棨耕籍田赋环卫近臣尽起丨丨之兴宫闱侍女微生南亩之情　李曽伯闻雁赋动莼鲈之佳兴赋松菊之丨丨　赵麟玉山草堂赋刈丨丨之秸于以知稼穑之艰　杨万里晩春行田南原诗丨丨前日尘作雾南村今日波生路　陆游遣兴诗老病岂堪常作客梦寻归路傍丨丨　范成大题范道士二牛圗诗丨丨涤场净无尘原头逺牧秋草春　耶律楚材西域河中诗南岸独垂钓丨丨自省耕　袁易八月一日雨后赋丨丨防防碧参差南埭芙蓉红婀娜】西塍【戴表元伯收东冈麦诗伯収东冈麦仲移丨丨秧】
　　西址【王粲羽猎赋树重罝于丨丨列骏骑乎北坰】
　　西甸【皎然登故鄣南楼望昆山寺白鹤观诗春日倚东华泉落丨丨】
　　西碛【水经注渠碣新成未患于水若后复兴功宜就丨丨故书之于石以遗后贤　王珪闻种谔米脂川大防诗丨丨妖氛一夕收】
　　西壤【荀子议兵今巨楚县吾前大燕防吾后劲魏钓吾右丨丨之不絶若绳楚人则乃有襄贲开阳以临吾左　僧道潜诗诚专志苦若有相行防丨丨逄英豪】
　　西阡【杜牧郡斋独酌诗丨丨下柳坞东陌绕荷塘】
　　西界【书禹贡疏见西河下　史记吕后纪诸吕用事擅权欲为乱朱虚侯妇吕禄女隂知其谋恐见诛乃隂令人告其兄齐王欲令发兵西诛诸吕而立朱虚侯欲从中与大臣为应齐王欲发兵汉闻之相国吕产等乃遣颍隂侯灌婴将兵击之灌婴至荥阳乃谋曰诸吕权兵关中欲危刘氏而自立今我破齐还报此益吕氏之资也乃留屯荥阳使使谕齐及诸侯与连和以待吕氏变共诛之齐王闻之乃还丨丨待约　汉书传介子传介子与士卒俱赍金币扬言以赐外国为名至楼兰楼兰王意不亲介子介子阳引去至其丨丨使译谓曰汉使者持黄金锦绣行赐诸国王不来受我去之西国矣即出金币以示译译还报王王贪汉物来见使者介子与坐饮陈物示之饮酒皆醉介子谓王曰天子使我私报王王起随介子入帐中屏语壮士二人从后刺之刄交胸立死　又匈奴传至哀帝建平二年乌孙庶子卑援疐翕侯人众入匈奴丨丨寇盗牛畜颇杀其民单于闻之遣左大当户乌夷泠将五千骑击乌孙杀数百人略千余人敺牛畜去　后汉书西域传永元九年都防班超遣甘英使大秦抵条支临大海欲度而安息丨丨船人谓英曰海水广大往来者逄善风三月乃得度若还迟风亦有二嵗者故入海人皆赍三嵗粮海中善使人思土恋慕数有死亡者英闻之乃止　晋书陆机传作辨亡论曰濡须之冦临川摧鋭蓬茏之战孑轮不反由是二邦之将丧气挫锋势衂财匮而呉莞然坐乘其弊故魏人请好汉氏乞盟遂跻天号鼎跱而立丨丨庸益之郊北裂淮汉之涘东苞北越之地南括羣蛮之表　宋书符瑞志延光三年十月壬午凤凰集京兆新丰丨丨槐树　齐书髙帝纪元嘉二十九年领偏军征仇池梁州丨丨旧有武兴戍晋隆安中没属氐武兴西北有兰臯戍去仇池二百里太祖击二垒皆破之　又州郡志义熙二年刘毅复镇姑熟上表曰忝任此州地不为旷丨丨荒余密迩寇虏北垂萧条土气彊犷民不识义惟战是习逋逃不逞不谋日会　五代史唐明宗纪天成二年十二月己丑囘鹘丨丨吐蕃遣使者来宋史孝宗纪淳熙五年二月丁丑禁解盐入京丨丨又食货志治平四年河东经畧司言丨丨乞通和市自夏人攻庆州大顺城诏罢嵗赐严禁邉民无得私相贸易至是上章谢罪乃复许之　明一统志南昌府形胜楚之东境吴之丨丨　张融海赋晨鸟宿于东隅落河浪其丨丨】
　　西垂【陲同书顾命一人冕执瞿立于丨丨疏正义曰释话云疆界邉卫圉埀也则埀是逺外之名此经所言冕则在堂上弁则在堂下此二人服冕知在堂上也堂上而言东丨丨知在堂上之逺地　史记秦本纪大廉元孙曰孟戏中衍鸟身人言帝太戊闻而卜之使御吉遂致使御而妻之自太戊以下中衍之后遂世有功以佐殷国故嬴姓多显遂为诸侯其元孙曰中潏在西戎保丨丨生蜚廉　又见东猎下　晋书庾亮传温峤闻峻不受诏便欲下卫京都三吴又欲起义兵亮并不聴而报峤书曰吾忧丨丨过于歴阳足下无过雷池一步也　北史张普惠传先是仇池武兴郡氐数反丨丨郡戍租运久絶诏普以本官为持节西道行台给秦岐泾萧雍豳东秦七州兵武三万人任其召发　唐书艺文志范傅正丨丨要畧三卷　又郝玭传天寳时天下以兵为防独西戎耳而塞至京师且万里自禄山反丨丨尽亡寰内为邉郡每虏入寇驱井闾父子与马牛焚积聚残室庐邉人耗尽今若筑临泾以折虏势便甚　宋史陈执中传元昊乘中国久不用兵窃发丨丨以游兵困劲卒甘言悦守臣一旦连犯亭障延安防至不保元史特尔格传宪宗尊纳摩为国师授玉印总天下释教鄂托克齐亦贵用事领克实宻尔万户奏曰迦叶弥儿丨丨小国尚未臣服请往谕之诏偕近侍以往谕其国主　张説安乐郡主花烛行织女丨丨隐烛台防童连缕合欢杯　裴説棊诗临轩才一局寒日又丨丨王珦谒狄武襄祠诗功髙摄南服计重破丨丨】
　　西遐【后汉书西域传论见东向下】
　　西荒【李白大鹏赋左翼掩乎东极右翼蔽乎丨丨　孟云卿句羣物归大化六龙頺丨丨】
　　西服【宋书倭国传顺帝升明二年遣使上表曰自昔祖祢躬擐甲胄跋涉山川不遑宁处东征毛人五十五国丨丨众夷六十六国渡平海北九十五国王道融泰廓土遐畿累叶朝宗不愆于嵗　又索虏传杨氏先世以来受晋爵号修职守藩为我丨丨十载之中造逆乱号年建义猖狂妄作为臣不忠宜加诛讨　又大且渠蒙逊传蒙逊才兼文武勲济丨丨爰自万里欵诚夙着方仗忠果翼宣逺畧奄至薨陨凄悼于懐　吕览见南抚下】
　　西徼【书禹贡岷嶓既艺传岷嶓冡皆山名疏蜀郡有湔道岷山在丨丨外江水所出　北史袁翻传丨丨北垂即是大碛野兽所聚千百为羣正是蠕蠕射猎之处殖田以自供借兽以自给彼此相资足以自固　元史地理志丽江路军民宣抚司路因江为名谓金沙江出沙金故云源出吐蕃界今丽江即古丽水西汉至隋唐皆为越隽郡丨丨地昔麽蛮些蛮居之遂为越析诏二部皆乌蛮种居铁桥　包佶谢李吏部赠诃黎勒叶诗一叶生丨丨赍来上海槎】
　　西裔【书禹贡三危既宅三苖丕叙传丨丨之山已可居三苗之族大有次序美禹之功　北史袁翻传愚谓蠕蠕一主并宜存之居阿那瓌于东偏处婆罗门于丨丨分其降人各有攸属那瓌住所非所经见其中事势不可輙陈婆罗门请修西海故城以安处之王粲迷迭香赋扬丰馨于丨丨兮布和种于中州】西僻【战国策司马错曰夫蜀丨丨之国也而戎狄之长也而有桀纣之乱以秦攻之辟如使豺狼逐羣羊也　史记张仪传今夫蜀丨丨之国而戎翟之伦也敝兵劳众不足以成名得其地不足以为利】西疆【汉书赵充国传明灵惟宣戎有先零先零昌狂侵汉丨丨汉命虎臣惟后将军整我六师是讨是震宋书氐胡传太宗太始二年诏曰僧嗣逺守丨丨世笃忠欵宜加旌显以甄义槩　又鲜卑吐谷浑传树洛】
　　【干死弟阿犲自称骠骑将军谯纵乱蜀阿犲遣其从子丨丨公吐谷浑敕来从拓土至龙涸平康　齐书髙帝纪赞庸发丨丨功兴北翰偏师独克孤旅霆断　又州郡志氐防襄阳桓冲避居上明顿陆逊乐乡城上四十余里以田地肥良可以为军民资实又接近三峡无丨丨之虞故重戍江南轻戍江北　北史顔之仪传出为丨丨郡守　穆天子传丙戌至于长□重□氏之丨丨】
　　西道【左传古者日在北陆而藏冰西陆朝觌而出之注陆道也疏觌见也丨丨之宿有星朝见者于是而出之　史记郭解传见东道下　齐书垣崇祖传虏众由丨丨集堰南分军东路内薄攻小城崇祖着白纱帽肩轝上城手自转式　陈书周文育传王琳拥据上流诏命侯安都为丨丨都督文育为南道都督同会武昌与王琳战于沌口为琳所执　魏书孝明帝纪正光五年秋七月诏吏部尚书元修义兼尚书仆射为丨丨行台率诸将西讨　又萧道成传诏昌黎王冯熙为丨丨都督与征南将军桓诞出义阳镇南将军贺罗自下蔡东出钟离道成游击将军桓康于淮阳破之　北史魏太祖道武皇帝纪分命诸将大袭髙车常山王遵三军从东道出长川髙凉王乐真等七军从丨丨出牛川车驾亲勒六军从中道自駮髯水西北出　又毛鸿賔传孝武帝与徐神武有隙令鸿賔镇潼关为丨丨之寄车驾西幸浆糗乏絶侍官三二日间唯饮涧水鸿賔奉献酒食迎于稠桑文武从者始解饥渴武帝把其手曰寒松劲草所望于卿也　唐书李抱玉传上言陇坻达扶文绵地二千里虏孔道不一梁岷重则关辅轻愿择能臣帅丨丨当一面　又突厥传东突厥嵗犯邉丨丨梗涩　宋史徽宗纪政和七年九月戊子诏湖北民力未舒胡耳丨丨可罢进筑　元史世祖纪分川蜀为四道以成都等路为四川丨丨广元等路为四川北道重庆等路为四川南道顺庆等路为四川东道并立宣慰司虞集送王君实御史诗东风十日京城雪丨丨三春客子游】
　　西畔【枚乘七发覆亏丘陵平夷丨丨　张旭桃花谿诗隐隐飞桥隔野烟石矶丨丨问渔船　刘禹锡题集贤阁诗凤池丨丨圗书府玉树玲珑景气闲　李商隐无题诗昨夜星辰昨夜风画楼丨丨桂堂东　林寛送人归日本诗沧溟丨丨望一望一心摧　韩偓玉堂闲坐诗夜久忽闻铃索动玉堂丨丨响丁东　苏轼沈谏议召游湖不赴明日得防莲于北山下作一絶持献沈既见和又别作一首因用其韵诗莫忘今年花发处西湖丨丨北山前　元好问甲辰秋留别丹阳诗后夜相思渺何许西山丨丨是并州　马祖常钱塘潮诗石桥丨丨竹棚斜闲日浮舟阅嵗华　周昻晚望诗抺平林水退沙碧山丨丨夕阳家　司空圗酒泉子词假山丨丨药阑东满枝红】
　　西陇【梁简文帝七励引玉车于丨丨鸣金鼓于北邙】
　　西隩【唐尧臣金陵懐古诗巨壑隍北壖长江堑丨丨】
　　西方【易説卦传兑正秋也万物之所説也故曰説言乎兑疏位是丨丨之卦斗柄指西是正秋八月也立秋而万物皆説成也　书康王之诰太保率丨丨诸侯入应门左毕公率东方诸侯入应门右疏毕公是太师也当太师之名在太保之上此先言太保者于时太保领冡宰相王室任重故先言丨丨　又洪范月之从星则以风雨疏毕星好雨者毕丨丨金宿雨东方木气金克木为妻从妻所好故好雨也　诗云谁之思丨丨美人彼美人兮丨丨之人兮　礼记王制丨丨曰狄鞮周礼大宗伯以白琥礼丨丨注礼丨丨以立秋谓白精之帝而少昊蓐収食焉　又太宰祀五帝则掌百官之誓戒与其具修疏丨丨白帝曰招拒　又食酱凡和春多酸夏多苦秋多辛冬多咸疏云秋多辛者丨丨金味辛属秋秋时调和食辛亦多于余味一分故云秋多辛又眡了掌凡乐事播鼗击颂磬笙磬注磬在东方曰笙笙生也在丨丨曰颂颂或作庸庸功也疏东方是生】
　　【长之方故云笙丨丨是成功之方故云庸庸功也谓之颂者颂者美盛徳之形容以其成功告于神明故云颂又媒氏凡嫁子娶妻入币纯帛无过五两疏丨丨金为庚辛　左传八风疏丨丨阊阖风　晋语姜氏言于】
　　【公子曰从者将以子行子必从之丨丨之书有之曰懐与安实疚大事子必有晋若何懐安　史记天官书察日行以处位太白曰丨丨秋司兵月行及天矢　又封禅书见东北下　又六国表东方物所始生丨丨物之成熟　又匈奴传诸左方王将居东方直上谷以往者东接秽貉朝鲜右方王将居丨丨直上郡以西接月氏氐羌而单于之庭直代云中　汉书律歴志少隂者丨丨西迁也隂气迁落物于时为秋　又郊祀志九天巫祠九天注丨丨皓天　又金日防传单于怨昆邪休屠居丨丨多为汉所破召其王欲诛之昆邪休屠恐谋降汉休屠王后悔昆邪王杀之　又魏相传丨丨之神少昊乘兑执矩司秋　又常惠传以惠为校尉持莭防乌孙兵昆弥自将翖侯以下五万余骑从丨丨入至右谷蠡庭获单于父行及嫂居次名王骑将以下三万九千人得马牛驴驘橐佗五万余匹羊六十余万头　又翼奉传丨丨之情喜也喜行寛大己酉主之注孟康曰丨丨金金生于己盛于酉金之为物喜以利刃加于万物故为喜利刃所加无不寛大故曰寛大也　又厯中甲庚律得参阳注张晏曰甲庚皆三阳甲在东方为仁庚在丨丨为义　又赵充国传间者匈奴困于丨丨闻乌桓来保塞恐兵复从东方起数使使尉黎危须诸国设以子女貉裘欲沮解之　又匈奴传匈奴骑其丨丨尽白东方尽防北方尽骊南方尽骍　后汉书西域传世传明帝梦见金人长大顶有光明以问羣臣或曰丨丨有神名曰佛其形长丈六尺而黄金色帝于是遣使天竺问佛道法遂于中国圗画形像焉　又公孙述传援神契曰西太守乙卯金谓丨丨太守而乙絶卯金也注乙轧也丨丨太守能轧絶卯金也　晋书宣帝纪诸葛亮寇天水围将军贾嗣魏平于祁山天子曰丨丨有事非君莫可付者乃使帝西屯长安　又姚兴载记兴徴凉州刺史王尚还长安禁止南台凉州别驾宗敞上疏理尚曰尚之奉国歴事二朝能否効于既徃优劣简在圣心就有微过功足相补宜宏防极之施以彰覆载之防兴大悦谓姚文祖曰卿知宗敞乎文祖曰丨丨之英隽兴曰有表理王尚文义甚佳　宋书厯志太尉恺等参议太初过天一度月以晦见丨丨元和改从四分虽宻于太初复不正皆不可用　北史裴矩传帝每日引矩至御坐亲问丨丨之事矩盛言胡中多诸寳物吐谷浑易可并吞帝由是甘心将通西域西夷经畧咸以委之　又百济国传其都曰居拔城亦曰固麻城其外更有五方中方曰古沙城东方曰得安城南方曰久知下城丨丨曰刀先城北方曰熊津城　尚书考灵耀晦而月见丨丨谓之朓朔而月见东方谓之侧匿　列子丨丨之人有圣者焉不治而不乱不言而自信不化而自行荡荡乎民无能名焉丘疑其为圣弗知真为圣欤真不圣欤　庄子昔周之兴有士二人处于孤竹曰伯夷叔齐二人相谓曰吾闻丨丨有人似有道者试徃观焉吕览丨丨曰颢天其星胃昴毕　越絶书少昊治丨丨蚩尤佐之　神异经丨丨有宫白石为墙五色元黄门有金牓而银镂题曰天地少女之宫　春秋繁露金居丨丨而主秋气　风俗通丨丨崋山崋者华也万物滋然变化于丨丨也　云笈七签仁则人也故尊于东方曰青帝之仁义则时也故尊于丨丨曰白帝之义又丨丨白色入通于肺开窍于鼻在形为皮　又太上大道君以开皇元年托胎于丨丨緑那玉国寄孕于洪氏之胞凝神琼胎之府三千七百年降诞于其国　又黄庭内景经金色白在丨丨生肺肺白在心上故曰巾金巾　大方广佛冠经所有东方诸佛刹南方丨丨及北方诸方现住诸世尊光照众生作利益　西溪丛语何祖敬诗云里馆离金虎五臣注云望舒月御也丨丨金也丨丨七宿毕昴之属俱白虎也河圗云亡金虎喻泰居也陆士衡诗云大辰匿耀金虎习质甘石星经云是丨丨白虎之宿　唐代宗宻严经序朕闻丨丨有大圣人焉演不言之言垂无教之教啓廸权实发披聋瞽傅元晋鼓吹曲灵之祥石瑞章旌金德出丨丨　阮籍咏懐诗丨丨有佳人皎若白日光　李白送外甥郑】
　　【灌从军诗月蚀丨丨破敌时及归日未应迟　储光羲题慎言法师故房诗浮云归故岭落月还丨丨　杜甫观薛稷少保书画壁诗又挥丨丨变发地扶屋椽又别李秘书始兴寺所居诗重闻丨丨止观经老身古寺风泠泠　白居易临水坐诗见东掖下　欧阳詹玩月诗情顾广庭愿勿沉丨丨　刘禹锡送鸿举游江南诗钟陵八郡多名守半是丨丨社中友　丘丹萧山祗园寺诗见东晋下　刘商秋夜听严绅巴童唱竹枝歌诗曲终寒竹风袅袅丨丨落日东方晓　又咏防开莲花诗丨丨采画迦陵鸟早晩双飞池上来　薛能鄜州进白野鹊诗名应玉符朝北阙色柔金性瑞丨丨陆坐诗闲僧不会寂寥夜道学丨丨人坐禅　苏轼吊天竺海月辩师诗乐天不是蓬莱客凭仗丨丨作主人　又记所见开元寺呉道子画佛灭度以答子由诗丨丨真人谁所见衣被七寳从双狻　杨允孚滦京杂咏百戏游城又及时丨丨佛子阅宏规　呉师道李龙眠莲社圗诗石坛花雨落稽首丨丨仙】
　　西纪【贡师泰黄河行或云昆仑之山出丨丨元气融结自兹始】
　　西封【左传夫晋何厌之有既东封郑又欲肆其丨丨若不阙秦将焉取之注封疆也】
　　西极【史记大宛传得乌孙马好名曰天马及得大宛汗血马益壮更名乌孙马曰丨丨名大宛马曰天马云　汉书武帝纪贰师将军广利获汗血马来作丨丨天马之歌　又礼乐志天马徕从丨丨涉流沙九夷服唐书吐蕃传元宗继収黄河碛石宛沙等军中国无斥堠警者防四十年轮台伊吾屯田禾菽弥望开逺门】
　　【掲侯署曰丨丨道九千九百里示戌人无万里行也元史地理志元起沙漠并西域平西夏灭女真臣髙丽定南诏遂下江南而天下为一故其地北逾隂山丨丨流沙东尽辽左南越海表　庄子日出东方而入于丨丨　列子丨丨之南隅有国焉不知境界之所接名古莽之国　又周穆王时丨丨之国有化人来入水火贯金石反山川移城邑乘虚不坠触实不硋千变万化不可穷极　尸子丨丨之山曰阊阖门　云笈七签东方少阳名为东极星西方少隂名为丨丨星南方太阳名为南极星　离骚朝发轫于天津兮夕余至乎丨丨杨雄益州牧箴华阳丨丨黒水南流　郭璞赞天限内外分以流沙经带丨丨頽唐委蛇　陆机石阙铭北荒明月丨丨流精注昆仑山有流精之阙西王母所治也唐太宗圣教序引慈云于丨丨注法雨于东垂　司马相如上林赋左苍梧右丨丨丹水更其南紫渊径其北　张载安石榴赋见东谷下　顔延之赭白马赋眷丨丨而骧首望朔云而蹀足　谢朓七夕赋腾烛光于丨丨命二妃于潇湘　江淹莲华赋植东国之流咏出丨丨而擅名　杨炯浑天赋见上帝下　江淹效阮公诗宵月辉丨丨女圭映东海　崔融拟古诗河水自东注河源回丨丨　徐彦伯春闺诗有使通丨丨缄书寄北河　储光羲登秦岭诗羲和舒灵晖倏忽丨丨通李白当涂赵炎少府粉圗山水歌峩嵋髙出丨丨天罗浮直与南溟连　又天马歌腾昆仑歴丨丨四足无一蹷　杜甫秦州杂诗风连丨丨动月过北庭寒　又赠崔十三评事公辅诗飘飘丨丨马来自渥洼池　又哀故著作郎郑公防诗药纂丨丨名兵流指诸掌　又送从弟亚赴安西判官诗丨丨最疮痍连山暗烽燧　又魏将军歌披坚执鋭畧丨丨昆仑月窟东崭岩　呉筠游仙诗予因诣金母飞盖超丨丨　李羣玉湖阁晓晴寄呈从翁诗蜀国地丨丨吴门天一涯　苏轼郊祀庆成诗北流吞朔易丨丨落欃枪　虞集八骏圗诗瑶池积雪与天平丨丨空闲八骏名　宋无寄翰苑所知诗丨丨蹄千里南溟翼四垂　陈泰题赵子昻画马歌天山无人草木白丨丨日没黄河东　陈基大江诗夏后道九州江源起丨丨　周昻晚隂不成诗落日明丨丨髙云暗朔方】
　　西夏【晋书贾充传诏曰充雅量宏髙达见明逺武有折冲之威文懐经国之虑信结人心名震域外使权统方任绥静丨丨则吾无西顾之念而逺近获安矣宋书武帝纪刘毅叛涣负舋丨丨凌上防主志肆奸暴附丽协党扇荡王畿　南史范云传廷尉平王植为齐武帝所狎云谓植曰丨丨不静人情甚恶大司马讵得久还私第司徒亦冝镇石头卿入既数言之差易植因求云作啓自呈之俄而二王各镇一城　北史胡叟传胡叟字伦许安定临泾人也世为丨丨着姓　宋史贾嵓传为河东将败丨丨兵于明堂川　元史太祖纪王汗嗣位多杀戮昆弟其叔父珠尔帅兵与王汗战逼于哈拉衮溢败之仅以百余骑脱走奔于烈祖烈祖亲将兵逐珠尔走丨丨复夺部众归王汗王汗德之遂相与盟称为谙达　束晳三日曲水对昔周公城洛邑因流水以泛酒故逸诗云羽觞随波又秦昭王以三日置酒河曲见金人奉水心之劒曰令君制有丨丨乃覇诸侯因此立为曲水二汉相縁皆为盛集　韦昭鼓吹曲摅武师斩黄祖攘夷防族革平丨丨炎炎大烈震天下陆机赠弟士龙诗颠拔丨丨收迹旧京　枣腆答石崇诗爰有石侯作镇丨丨寛以抚戎从容柔雅　宋璟奉和圣制答张説扈从南出雀鼠谷诗秦地雄丨丨并州近北胡　元结陇上叹圣贤礼让风何不徧丨丨　马祖常壮游诗问俗丨丨国驿过流沙地　顾瑛游天平题文正公祠诗立庙东吴见遗像出师丨丨有全功】西国【诗小序甘棠美召伯也召伯之教明于南国疏召伯分陜当云丨丨言南者以篇在召南为正耳左传楚子使然丹简上国之兵于宗丘疏正义曰下云简东国之兵知此是简丨丨之兵也丨丨东国皆楚人在国之东西者以水皆东流西方　公羊传古者周公东征则丨丨怨西征则东国怨　汉书常惠传见东国下　又匈奴传单于年少初立母阏氏不正国内乖离常恐汉兵袭之于是卫律为单于谋穿井筑城治楼以藏谷与秦人守之汉兵至无奈我何即穿井数百伐材数千或曰胡人不能守城是遗汉粮也卫律于是止廼更谋归汉使不降者苏武马宏等马宏者前副光禄大夫王忠使丨丨为匈奴所遮忠战死马宏生得亦不肯降故匈奴归此二人欲以通善意　晋书罗宪传初宪侍宴华林园诏问先軰宜时叙用者宪荐蜀人常忌杜轸等皆丨丨之良器武帝并召而任之　又苻丕载记时安西吕光自西域还师至于宜禾坚凉州刺史梁熙谋闭境拒之髙昌太守杨翰言于熙曰吕光新定丨丨兵强气鋭其锋不可当也度其事意必有异圗　宋书州郡志北巴西丨丨令即西充国　北史崔浩传世人皆谓张深徐辩通解数术明决成败臣请试之问其丨丨未灭之前有何亡徴知而不言是其不忠若实不知是其无术　又今年不摧蠕蠕则无以御南贼自国家并丨丨以来南人恐惧扬声动众以卫淮北彼北我南彼征我息其势然矣　隋书宇文恺传诸侯王宗室四夷君长匈奴丨丨侍子悉奉贡助祭　易林东邻丨丨福喜同乐出得隋珠留获和玉俱利有息　南方草木状悉茗花末利花皆胡人自丨丨移植于南海南人怜其芳香竞植之　魏文帝车渠椀赋序车渠玉属也多纤理缛文生于丨丨其俗寳之　傅辛博山香炉赋器象南山香传丨丨　李白感兴诗丨丨有美女结楼青云端　韦蟾岳道林寺诗北方部落檀香塑丨丨文书贝叶冩　杨凭赠窦牟诗南荒不死中华老冠玉翻同丨丨人　张祜听吹芦管诗分明丨丨人来説赤佛堂西是汉家　张乔兴善寺贝多树诗得子从丨丨成隂见昔朝　曹唐小游仙诗畧寻旧路过丨丨因得氷园一尺　苏轼隆中诗诸葛来丨丨千年爱未衰】西州【战国策谓郑王曰昔者秦穆公一胜于韩原而覇丨丨晋文公一胜于城濮而定天子此皆以一胜立尊令成功名于天下　汉书薛宣传廼者广汉羣盗横恣残贼吏民朕恻然伤之数以问君君对輙不如其实丨丨鬲絶防不为郡三辅赋敛无度酷吏并縁为奸侵扰百姓诏君案騐复无欲得事实之意　又孙寳传会益州蛮夷犯法巴蜀颇不安上以寳著名丨丨拜为广汉太守　后汉书隗嚣传王遵以书喻牛邯曰幸封拜得延论议毎及丨丨之事未尝敢孺卿之言又廉范传范父遭防乱客死于蜀汉范遂流寓丨丨西州平归乡里年十五辞母西迎父防蜀郡太守张穆丹之故吏乃重资送范范无所受与客步负防归葭萌又皇甫规传四年之秋戎丑蠢戾爰自丨丨侵及泾阳旧都惧骇朝廷西顾明诏不以臣愚驽急使军就道幸蒙威灵遂振国命　又任文公传公孙述时蜀武担石折文公曰噫丨丨智士死我乃当之自是常会聚子孙设酒食后三月果卒故益部为之语曰任文公智无双晋书谢安传羊昙者太山人知名士也为安所爱重安薨后辍乐弥年行不由丨丨路尝因石头大醉扶路唱乐不觉至州门左右白曰此丨丨门昙悲感不已恸哭而去　又陆喜传吴平作丨丨清论传于世借称诸葛孔明以行其书也　宋书武帝纪时徐羡之住丨丨常幸羡之便步出西掖门羽仪络绎追随已出西明门矣　齐书豫章王嶷传吾丨丨穷士一介寂寥恩周荣誉泽徧衣食永惟道廕日月就逺缅寻遗烈触目萌心又陈显达传显达马矟从步军数百人于丨丨前与台军战再合大胜手杀数人矟折官军继至显达不能抗　王褒四子讲德论求贤索友歴于丨丨　欧阳修荷花赋送艇子于丨丨闻棹讴于北渚　贾岛送神邈法师诗栁絮落蒙蒙丨丨道路中　温庭筠丨丨词丨丨风色好遥见武昌楼　又和友人题壁诗丨丨未有看棊暇涧户何由得掩扉　又经故翰林袁学士居诗丨丨城外花千树尽是羊昙醉后春　又题丰安里王相林亭诗丨丨曲堤柳东府旧池莲　吴融偶题诗丨丨酌尽看花酒东阁编成咏雪诗　苏轼伯父送先人下第归蜀诗人稀野店休安枕路入灵闗稳跨驴安莭将去为诵此句因以为韵作小诗送之诗却入丨丨门永愧北山灵　许月卿重过虎林诗清笳吹落日白髪过丨丨　赵秉文题刘莱州像诗惆怅当年旧游处羊昙不肯过丨丨　王敏夫李氏友云楼诗黄帘巻起湘川竹分得丨丨数防山　刘祖谦崆峒山圗为横溪翁赋诗丨丨十载经行处惆怅云烟是画圗　元好问答刘生诗丨丨消息到东山懐防新诗百过看　又楚山清晓图诗遥知别后丨丨梦一抺春愁浅淡中　刘秉忠有懐遂长老诗忆起滹沱相别处一窗风雨梦丨丨范梈絶句乡路丨丨是延平那向东　黄庚丨丨即事诗丨丨旧游地十载此淹留】
　　西县【史记秦本纪注见西山下　蜀志诸葛亮传建兴六年亮拔丨丨千余家还于汉中　宋书州郡志南天水丨丨令前汉属陇西后汉属汉阳即天水魏晋属天水　又懐宁西平令永初郡国直云西河志故属天水名丨丨　五代史王衍传干德二年冬北廵至于丨丨旌旗戈甲连亘百余里其还也自防州浮江而上龙舟画舸照耀江水所在供亿人不堪命　元稹汉江上笛诗今夜听时在何处月明丨丨驿南楼　薛能丨丨诗三年西蜀去如沉丨丨西来出万岑　陆游诗酒病曽留丨丨眼明初见南山　又悬同开元礼见东县下】
　　西邑【书太甲惟尹躬先见于丨丨夏自周有终相亦惟终　白居易代书诗东垣君谏诤丨丨我驱驰】西郭【左传晋人欲逐归者鲁卫请攻险己卯荀偃士匄以中军克京兹乙酉魏绛栾盈以下军克邿赵武韩起以上军围卢弗克十二月戊戌及秦周伐雍门之荻己亥焚雍门及丨丨南郭刘难士弱率诸侯之师焚申池之竹木壬寅焚东郭北郭　汉书朱邑传初邑病且死属其子曰我故为桐乡吏其民爱我必葬我桐乡后世子孙奉尝我不如桐乡民及死其子葬之桐乡丨丨外民果然共为邑起冡立祠嵗时祠祭至今不絶宋书沈文秀传泰始三年八月虏蜀郡公拔式等马步数万人入丨丨直至城下文秀使辅国将军垣谌击破之　南史谢朏传建武四年徴为侍中中书令不应遣诸子还都独与母留筑室郡之丨丨明帝诏加优礼旌其素槩赐牀帐褥席奉以卿禄　唐书杜甫传客秦州负薪采橡栗自给流落劒南结庐成都丨丨　吕览见东郭下　隋唐嘉话杜甫在成都节度裴冕为卜居丨丨浣花溪作草堂　白居易登龙昌上寺望江南山懐钱舎人诗骑马出丨丨悠悠欲何之　杜牧陵阳送客诗南楼送郢客丨丨望荆门　姚合题凤翔丨丨新亭诗丨丨尘埃外新亭制度竒　唐彦谦望中条诗虞乡县丨丨改观揖中条　泰不华陪幸西湖诗北都冠盖地丨丨水云乡　贡奎登虎丘山诗朝晴出丨丨午凉登虎丘】
　　西乡【汉书地理志涿州丨丨　后汉书朱防传黄巾起公卿多荐防有才畧拜为右中郎将持节与左中郎将皇甫嵩讨颍川汝南陈国诸贼悉破平之嵩乃上言其状而以功归防于是进封丨丨侯迁镇贼中郎将晋书周玘传帝以玘频兴义兵勲诚并茂乃以阳羡及长城之丨丨丹阳之永世别为义兴郡以彰其功焉宋书州郡志汉中丨丨令蜀立曰南乡晋武帝太康二年更名　又符瑞志晋简文帝咸安二年三月白虎】
　　【见豫章南昌县丨丨石马山前　陈书陆琼传侯景作逆母避地于县中之丨丨勤苦读书昼夜无怠遂博学善属文　明一统志丨丨县在汉中府东南二百二十里　又丨丨城在顺天府涿州西北　李乂奉和幸礼部尚书窦希玠宅应制诗贵游开北地宸眷幸丨丨】
　　西堡【明一统志丨丨长官司在安顺州西北九十里】
　　西村【孟浩然山中逢道士云公诗采樵过北谷卖药来丨丨　林逋易从师山亭诗丨丨渡口人烟晚坐见渔舟两两归　陆游过杜浦桥诗山茶花下醉初醒却过丨丨看夕阳　又夜坐诗明旦觅船湖上去丨丨桃李淡春烟　又冬夜吟丨丨梅花消息动唧唧寒醅渐鸣瓮　又郊行诗丨丨日落川云暝东岭虹収海气清　华幼武次杨文昭见寄韵诗兴来毎欲操舟去竚待丨丨罢鼔鞞　杨维桢苕山水歌东村击鼓送将醉丨丨吹笛迎余醺　李俊民呈济之诗闻道麴生行处有丨丨明日趁扶头　方囘春晚杂兴诗城市尘埃不见诗丨丨东坞可寻谁】
　　西廷【唐书突厥传擢累左骁卫将军瑶池都督处其部于廷州莫贺城宻招擕散庐幕益众方帝崩即谋取丨丨二州刺史骆义以闻】
　　西郡【宋书大且渠蒙逊传业使蒙逊将万人攻先子弟纯于丨丨经旬不克乃引水灌城窘急乞降执之以归】
　　西边【战国策或谓韩王曰秦王欲出事于梁而欲攻降安邑韩计将安出矣不如急发重使之赵梁约复为兄弟使山东皆以锐师戍韩梁之丨丨非为此也山东无以救亡此万世之计也　汉书张骞传是嵗骠骑将军破匈奴丨丨杀数万人至祁连山　又陈汤传郅支数借兵击乌孙深入至赤谷城杀畧民人敺畜产乌孙不敢追丨丨空虚不居者且千里　又匈奴传屠耆单于从弟休旬王将所主五六百骑击杀左大且渠并其兵至右地自立闰振单于在丨丨　齐书曹虎传赞虎守丨丨功亏北鄙　北史铁勒传近丨丨者颇为艺植多牛而少马自突厥有国东西征讨皆资其用以制北荒　宋史神宗纪元丰四年秋七月庚寅丨丨守臣言夏人囚其主秉常诏陜西河东路讨之　元史睿宗纪庚寅秋太宗伐金命图类帅师以从破天城防蒲城县闻金平章哈达叅政蒲阿守丨丨遂渡河攻凤翔会前兵战不利从太宗援之哈达乃退　玉照新志裕陵初复丨丨境土移人初不知姓氏询之边人云皇帝何姓云姓赵皇后何姓云姓向大朝直臣为谁云包枢宻拯是也于是推其族类各从其姓　徐延寿南州行中洲丨丨岸数步一垂杨　刘禹锡竹枝词东邉日出丨丨雨道是无晴却有晴　寒山诗相笑傥不止东邉复丨丨　元好问鹿泉新居诗土门丨丨井陉渡野日荒荒下汀树】
　　西隅【宋史选举志干徳四年有司仅举直言极諌一人堪为师法一人召陶谷等发策帝亲御殿临视之给砚席坐于殿之丨丨及对策词理疏濶不应所问赐酒馔宴劳而遣之　陈子昂感遇诗黄沙幕南起白日隐丨丨】
　　西南【易坤丨丨得朋东北防朋彖曰丨丨得朋乃与类行东北防朋乃终有庆　又蹇利丨丨不利东北彖曰利丨丨徃得中也不利东北其道穷也　又解利丨丨无所徃其来复吉彖曰解利丨丨徃得众也其来复吉乃得中也　书禹贡海岱惟青州传东北据海丨丨距岱　诗筑室百堵丨丨其户传丨乡户丨乡户也左传八风疏丨丨凉风　史记孝武纪令祠官寛舒等具泰一祠坛坛放薄忌泰一坛坛三垓五帝坛环居】
　　【其下各如其方黄帝丨丨除八通鬼道　又天官书北斗七星用昏建者杓杓自华以丨丨注孟康曰传曰斗第七星法太白主杓斗之尾也尾为隂又其用昏昏隂位在西方故主丨丨　又奎曰封豕注奎天之府库一曰天豕亦曰封豕主沟渎丨丨大星所谓天豕目　又正月旦决八风风从南方来大旱丨丨小旱　又楚世家秦为大鸟负海内而处东面而立左臂据赵之丨丨右臂传楚鄢郢膺击韩魏垂头中国处既形便势有地利奋翼鼓翅方三千里则秦未可得独招而夜射也汉书郊祀志上欲治明堂奉髙旁未晓其制度济南人公玉带上黄帝时明堂圗明堂中有一殿四面无壁以茅盖通水水圜宫垣为复道上有楼从丨丨入名昆仑天子从之以拜祀上帝焉　又食货志唐蒙司马相如始开丨丨夷凿山通道千余里以广巴蜀巴蜀之民罢焉　又司马相如传相如还报唐蒙已畧通夜郎因通丨丨夷道发巴蜀广汉卒作者数万人治道二嵗道不成士卒多物故费以亿万计　又张骞传大夏去汉万二千里居丨丨今身毒又居大夏东南数千里有蜀物此其去蜀不逺矣　又赵充国传后月余羌侯狼何果遣使至匈奴借兵欲击鄯善炖煌以絶汉道充国以为狼何小月氐种在阳关丨丨势不能独造此计疑匈奴使已至羌中先零防开廼解仇作约到秋马肥变必起矣　又贡禹传自城丨丨至山西至鄠皆复其田以与贫民　又丨丨夷传自嶲以东北君长以十数徙莋都最大自莋以东北君长以十数冉駹最大其俗或土著或移徙在蜀之西自駹以东北君长以十数白马最大皆氐类也此皆巴蜀丨丨外蛮夷也　又当是时巴蜀四郡通丨丨夷道载转相饟数嵗道不通士罢饿馁离暑湿死者甚众丨丨夷又数反发兵兴击耗费亡功上患之使公孙徃视问焉还报言其不便　又邓通传人有告通盗出徼外铸钱注师古曰徼犹塞也东北谓之塞丨丨谓之徼塞者以鄣塞为名徼者取徼遮之义也　齐书张欣泰传上遣中庶子胡谐之西讨使欣泰为副欣泰谓谐之曰今太嵗在丨丨逆嵗行军兵家深忌不可见战战必见危　南史谢微传微性无喜愠末年与友人棊友人丨丨棊有死势一客曰丨丨风急或至覆舟友悟乃救之微大怒投局于地识者知其暮年之事　北史达奚长儒传开皇二年突厥沙钵畧可汗并弟叶防及藩那可汗寇掠丨丨诏以长儒为行军总管击之　又卢勇传迁扬州刺史镇宜阳叛人韩木兰陈忻等常为邉患勇大破之啓求入朝神武赐勇书曰吾委卿扬州安枕髙卧无丨丨之虑矣表啓宜停当使汉儿之中无在卿前者　又小月氐国传小月氐国都富楼沙城在波路丨丨去代一万六千六百里隋书髙祖纪开皇三年夏四月甲申旱上亲祈雨于国城之丨丨　唐书艺文志李徳裕丨丨备邉録十三】
　　【卷　又骠传西川节度使韦臯作南诏奉圣乐用正律黄钟之均宫徴一变象丨丨顺也角羽终变象戎夷革心也　五代史唐庄宗子继岌传同光三年伐蜀以继岌为丨丨面行营都统郭崇韬为都招讨使　易林神之在丑逆破为咎不利丨丨商人休止　京房易飞候云在丨丨为举士　易川灵圗阳气出于东北入于丨丨发于孟春毕于孟冬　尸子丨丨编驹之山曰白门博雅丨丨朱天　悟真篇药在丨丨是本乡　金丹大要序丨丨者金火所在也坎癸者水铅所居也　金丹元学正宗翠虚篇丨丨路上月华眀大药还从此处生记得古人诗一句曲江之上鹊桥横古仙本以小肠有九盘十二曲是为曲江后人复以鼻口之间为曲江二説俱通而翠虚又以丨丨路上发明其説可谓深切着明矣盖丨丨属坤坤为腹药生于丹田之时阳气上达丽于目而有光故自目至脐一路皆虚白晃耀如月华之明也　云笈七签飞灵八方之术当以立秋之日晡时入室丨丨向防目内思白气郁郁如天之雾从丨丨上坤宫中来覆满一室内外晻暝良久白气化为麒麟对在我前　叶衣观自在菩萨经次于丨丨隅贴一大药义将真言　大集会正法经南方有五万俱胝大菩萨众丨丨方亦复如是　何桢许都赋元正大飨坛彼丨丨　曹植喜雨诗庆云从北来郁述丨丨征　又杂诗愿为丨丨风长游入君懐　又拊劒丨丨望思欲赴太山　魏嘉平中谣白马素覊丨丨驰其谁乘者朱虎骑　阮籍咏懐诗悬车在丨丨羲和将欲倾　陆机梁父吟招摇东北指大火丨丨升　郭璞游仙诗阊阖丨丨来潜波涣鳞起　陶潜读山海经诗丨丨望昆墟光气难与俦　鲍照翫月诗始见丨丨楼纤纤如玉钩谢朓之宣城郡出新林浦向板桥诗江路丨丨永归流东北骛　梁昭明太子饮马长城窟行沈忧不能止】
　　【有朋丨丨来　刘孝绰望月有所思诗见东北下　又侍宴离亭应令诗轘辕东北望江汉丨丨永　何逊日夕望江山诗洛汭何悠悠起望丨丨楼　孔焘往虎窟山寺诗圣情想区外脂驾出丨丨　呉迈櫂歌行丨丨穷天险东北毕地关　王勃寒夜思友诗鸿雁丨丨飞如何故人别　沈佺期过蜀龙门诗丨丨出巴峡不与众山同　杜甫劔门诗连山抱丨丨石角皆北向　又鹿头山诗连山丨丨防俯见千里豁　又重简王明府诗甲子丨丨异冬来只薄寒　又秦州杂诗近接丨丨境长懐十九泉　又咏懐古迹诗支离东北风尘际漂泊丨丨天地间　髙适李云南征蛮诗圣人赫斯怒诏伐丨丨戎　韦应物庄严精舎诗良游因时暇乃在丨丨隅　刘禹锡送赵中丞参山南令狐仆射幕府诗緑树满褒斜丨丨蜀路賖　又令狐相公春思见寄诗长吟尽日丨丨望犹及残春花落时　王建荆门行岘亭丨丨路多曲栎林深深石镞镞　白居易杭州春望诗谁开湖寺丨丨路草緑裙腰一道斜　欧阳詹初发太原途中诗五原东北晋千里丨丨秦　李商隐无题诗斑骓只系垂杨岸何处丨丨待好风　温庭筠七夕诗鹊归燕去两悠悠青琐丨丨月似钩　又池塘七夕诗月出丨丨露气秋绮寮河汉在斜沟　又江南曲明月丨丨楼珠帘瑇瑁钩　于鹄秦越人洞中咏扁鹊得仙处传是丨丨　呉融岐下闻子规诗劒阁丨丨逺鳯台蜀魂何事此飞来　和凝宫词寝殿香浓玉漏严云随凉月下丨丨　苏轼黄精鹿诗太华丨丨第防落花流水自重重　又次韵郭功甫诗玉局丨丨天一角万人沙苑看孤飞　又詹守擕酒见过诗孤云落日丨丨望长羡归鸦自识村　又南堂诗南堂独有丨丨向卧看千帆落浅谿　又石鼻城诗渐入丨丨风景变道邉修竹水潺潺　朱子忆斋中诗髙斋一逺眺丨丨见秋山　杨万里梅花诗如何屋角丨丨月只照梢头一两花　赵秉文连云岛望海诗我从析木丨丨境囘首中原四百州　又镇国寺诗四山放入无多力乞与丨丨搆一轩　李俊民送客之江陵集古诗丨丨一望和云水入郭登桥出郭船　郝经长芦舟中遇风诗海风栗栗刮鲸涎吹裂丨丨一半天　元好问寄辛老子诗草堂西望渺烟霞梦寐丨丨一径斜　又马邓驿中大雨诗两江合向丨丨鬪坐想风云入鼓鼙　程钜夫送完顔总管赴平阳诗汾水丨丨古晋州防旌五马汉诸侯　马祖常治书再和复次韵诗丨丨春巷杏花墙索米长安汉防郎　钱惟善早起诗流光入窗白月澹丨丨】
　　西北【易説卦传战乎干干丨丨之卦也言隂阳相薄也书禹贡济河惟兖州传见东南下　礼记天地严凝之气始于西南而盛于丨丨　左传八风疏丨丨不周风　又天道多在丨丨南师不时必无功注嵗在豕韦月又建亥故曰多在丨丨　史记秦始皇纪丨丨斥逐匈奴自榆中并河以东属之隂山以为三十四县又律书见东之下　又乐书平公问曰音无此最悲乎师旷曰有昔者黄帝以大合鬼神今君徳义簿不足】
　　【以聴之聴之将败平公曰寡人老矣所好者音也愿遂闻之师旷不得已援琴而鼓之一奏之有白云从丨丨起再奏之大风至而雨随之飞廊瓦左右皆奔走平公恐惧伏于廊屋之间晋国大旱赤地三年　又六国年表序夫作事者必于东南收功实者常于丨丨　又日者传天不足丨丨星辰丨丨移地不足东南以海为池汉书呉王濞传吴数挑战夜奔条侯壁惊东南条侯使备丨丨果从丨丨不得入　又张骞传骞还拜为大】
　　【行嵗余骞卒后嵗余其所遣副使通大夏之属者皆颇与其人俱来于是丨丨国始通于汉矣　又卫青传青令武刚车自环为营而纵五千骑往当匈奴匈奴亦从万骑会日且入而大风起沙砾击面两军不相见汉益纵左右翼绕单于单于观汉兵多而士马尚彊战而匈奴不利薄莫单于遂乘六羸壮骑可数百直冒汉围丨丨驰去　又扬雄传东南一尉丨丨一侯　又西南夷传南越食蒙蜀枸酱蒙问所从来曰道丨丨牂柯江又匈奴传匈奴见瓯脱王在汉恐防为道击之即丨丨逺去不敢南逐水草发人屯瓯脱　宋书厯志求日蚀亏起角术曰其月在外道先交后会者亏蚀西南角起先会后交者亏蚀东南角起其月在内道先交后会者亏食丨丨角起先会后交者亏食东北起　又礼志前废帝即位以郊旧地为吉祥移还本处北郊晋成帝世始立本在覆舟山南宋太祖以其地为乐游苑移于山丨丨后以其地为北湖移于湖塘丨丨　又符瑞志见前足下　又五行志大元十三年十二月涛水入石头明年丁零鲜卑冦扰司兖镇戍丨丨疲于奔命　齐书髙帝纪元嘉二十九年领偏军征仇池梁州西界旧有武兴戍晋隆安中没属氐武兴丨丨有兰臯戍去仇池二百里太祖击二垒皆破之　又比嵗申威丨丨义勇争先殒气寇场命尽王事战亡蠲复虽有恒典主者遵用毎伤简薄　北史魏翻传若婆罗门能自克厉使余烬归心收离聚散复兴其国者乃渐令北转徙度流沙即是我之外藩髙车之勍敌丨丨之虞可无过虞又贺娄子干传突厥雍虞闾遣使请降并献羊马诏以子干为行军总管出丨丨道应接之　又波路国传波路国在阿钩羗丨丨去代一万三千九百里　尸子丨丨不周之山曰幽都门　庄子东北方之下者倍阿鲑龙跃之丨丨方之下者则泆阳处之　吕览丨丨曰幽天其星东壁奎娄　淮南子共工与颛顼争为帝怒而触不周之山天柱折地维絶天倾丨丨故日月星辰移焉　又丨丨为号通之维　春秋元命苞天不足丨丨阳极于九故天周九九八十一万里　神异经丨丨有宫黄铜为墙题曰地皇之宫　大集会正法经西方有六万俱胝大菩萨众丨丨方亦复如是　大灌顶神呪经愿生丨丨方金刚刹者其佛号曰一乘度菩萨无央数国土庄严愿生彼者随愿往生　叶衣观自在菩萨经次于丨丨隅贴一大药义将真言　洞仙传庄伯微者少好道不知求道之方惟以日入时正丨丨向闭目握固想昆仑山积三十年后见昆仑山人授以金液方合服得道　云笈七签廻晨转元之术当以立冬之日子时入室丨丨向防目内思黒云从丨丨方上干宫中来覆满一室内外晻防良久黑云化为螣蛇在我左足下　又说杂斋法初登斋靖看焚香气向东南丨丨直上者五帝依向而至　又元洲上卿苏君传汉元帝神爵二年三月六日苏林告季通曰我昨被元洲召为真命上卿领太极中候大夫与汝别比明旦有云车羽盖骖龙驾虎侍从数千人迎林即日登天冉冉丨丨而去明一统志丨丨江在施州卫大田所西二十里有二溪合流下入洞又有桥髙十余丈若天生然　屈原天问丨丨辟啓何气通焉　蔡邕明堂论宫中之门谓之闱王居明堂之礼又别隂阳门东南称门丨丨称闱故周官有门闱之学师氏居东门南门保氏居丨门丨门也　李翰名马记绍兴七年五月广右进出格马十匹上留其一余付殿前司上曰马之良者不必丨丨　古诗丨丨有髙楼上与浮云齐　魏文帝杂诗丨丨有浮云亭亭如车盖　曹植杂诗丨丨有织妇绮缟何缤纷又白马篇白马餙金羁连翩丨丨驰　阮籍咏懐诗孤鸟丨丨飞离兽东南下　又天马出丨丨由来从东】
　　【道　张华拟古诗东南望河尾丨丨隐昆崖　陆机拟迢迢牵牛星诗牵牛丨丨廻织女东南顾　鲍照和王防军秋夕诗惊飇丨丨起孤雁夜往还　谢朓永明乐丨丨骛环裘东南尽蒙　又曲池之水诗浮云自丨丨江海思无穷　又奉和随王殿下诗浮云丨丨起飞来下髙堂　梁武帝代苏属国妇诗忽聴丨丨雁似从东海湄　梁简文帝咏中妇织流黄诗浮云丨丨起孔雀东南飞　梁元帝紫骝马诗方逐幽并去丨丨共聨翩　江淹休上人怨别诗丨丨秋风至楚客心悠哉又清思诗明琯东南逝精丝丨丨临　沈约白云诗秋风丨丨起飘我过城阙　庾肩吾以妾换马诗来从丨丨道去逐东南隅　范云赠张徐州谡诗寄书云间雁为我丨丨飞　呉均梅花落乐府终冬十二月寒风丨丨飞　刘孝仪闺怨诗一乖丨丨丽宁复城南期　萧诠赋得婀娜当轩织诗东南初日照秦楼丨丨织妇正娇羞　陈后主日出东南隅行重轮上瑞晖丨丨照南威　张正见赋题新云诗丨丨春云起遥临偃盖松庾信杨柳歌骏马翩翩丨丨驰左右弯弧仰月支　王勃铜雀妓诗髙台丨丨望流涕向青松　李峤雨诗丨丨云肤起东南雨足来　崔融登东阳八咏楼诗旦登丨丨楼楼峻石墉厚　张说石门别杨六钦望诗潮水东南落浮云丨丨回　孙逖春日留别诗东山白云不可见丨丨江月夜涓涓　李白古风五鹤丨丨来飞飞凌太清　又千里思鸿雁向丨丨因书报天涯　杜甫北征诗坐觉祅气豁隂风丨丨来　又越王楼歌孤城丨丨起髙楼碧瓦朱甍照城郭　韦应物答端诗长瞻丨丨是归路独上城楼日防廻　柳宗元登柳州莪山诗如何望乡处丨丨是融州　刘禹锡重送鸿举师赴江陵诗丨丨秋风凋蕙兰洞庭波上碧云寒　韦庄袁州作山色东南连紫府水声丨丨属洪都　于濆古别离诗君为东南风妾作丨丨枝　陆蒙杂讽诗东南有狂兕猎者丨丨矢　韩琦北塘春雨诗晴来丨丨凭防望拂黛遥濯万螺　胡宿津亭诗丨丨浮云连魏阙东南初日满秦楼　苏轼晓至巴口迎子由诗朝来好风色旗尾丨丨掷　赵秉文西溪诗山垠丨丨尘沙少水际东南风月寛　元好问横波亭诗倚劒长歌一杯酒浮云丨丨是神州　又台山杂咏丨丨天低五顶髙茫茫松海露灵鼇　刘因与客会饮野亭诗风袖翩翩似何处青林丨丨雨来时　又登镇州隆兴寺阁诗初疑平地立梯磴清风丨丨天门通　杨载黄河诗多少鱼龙争变化总归丨丨会风云　又遣兴诗丨丨诸山连朔漠东南众水隔荆扬　萨都拉上京即事诗白马如云向丨丨紫驼银瓮赐诸王　许有壬日观山诗徙倚崇台观未足红轮丨丨月东南　程钜夫寄阎子静唐静卿二翰长诗丨丨防干天咫尺欲乘黄鹤却踌躇　掲傒斯登蓟丘作闲登蓟丘望丨丨削诸　又和张太一秋兴诗太行遥接帝王州丨丨连天际海稠柳贯还次桓州诗长云丨丨天如水想见旌旗瀚海光　张宪送海一沤诗地穷丨丨河为带水尽东南岛若环】
　　西东【诗镐京辟雍自丨自丨自南自北无思不服　易林两心不同或从丨丨明论终日莫适我从　陶潜赠长沙公族祖诗笑言未久逝焉丨丨　梁简文帝大同八年秋九月诗酒防嘉宴罢车骑各丨丨　萧子晖冬晓诗步櫩光欲通曙鸟各丨丨　萧琛饯谢文学诗执手无还顾别渚有丨丨　江总别袁昌州诗客子叹途穷此别异丨丨　骆賔王畴昔篇从来奇舛任丨丨不应永弃同刍狗　张説南中别陈七李十诗二年共游处一旦各丨丨　髙适李云南征蛮诗收兵列亭堠拓地弥丨丨　杜甫酬孟云卿诗明朝牵世务挥泪各丨丨　又奉寄河南韦尹丈人诗青囊仍隐逸章句尚丨丨　张志和渔父词霅溪湾里钓鱼翁舴艋为家丨复丨　皇甫冉送王相公之幽州诗勤劳无逺近旌节屡丨丨　柳宗元重别梦得诗二十年来万事同今朝岐路忽丨丨　王播题木兰院诗上堂已了各丨丨惭愧阇黎饭后钟　贾岛雨夜寄马戴诗芳林杏花树花落子丨丨　李频夏日宿秘书姚监宅诗聴吟丽句尽河汉任丨丨　又暮秋宿清源上人院诗迷途将觉路语黙见丨丨　温庭筠江上别友人诗秋色满葭菼离人丨复丨　刘沧经龙门废寺诗扬柳覆滩清濑响暮天沙鸟自丨丨　赵嘏西江晚泊诗茫茫霭霭失丨丨柳浦桑村处处同　又秋日呉中观贡藕诗野艇防丨丨清泠映碧空　薛能雨后早发永宁诗春霖朝罢客丨丨雨足泥深路未通　苏轼防州八境圗诗山水照人迷向背只寻孤塔认丨丨　杨万里晚望诗落日偏明松表里好山分占水丨丨　元好问旧与赵景温诗浮云流水易丨丨囘首梁园似梦中　又云峡诗车箱箭筈连丨丨仇池百穴总玲珑　张养浩过长春宫诗兹游良不异畴昔半日惝怳迷丨丨　许有壬和傅汝砺寄来韵诗春红园囿丨丨花下萦纡一径通萨都剌题旧县驿诗村村桑柘柳羸马厌丨丨　郭钰风雨舟中作避地数年成老丑累人一饭尚丨丨　周伯琦扈从上京学宫纪事诗冰华云翼丨丨玉坐生寒八面风　倪瓒题孙氏雪林小圗诗鹤影防褷檐上下鹿区散漫屋丨丨】
　　西中【魏书灵徴志孝静元象元年八月丨丨府献白燕】
　　西角【白居易杨柳枝词永丰丨丨荒园里尽日无人属阿谁　陆游初冬杂题诗身在范寛圗画里小楼丨丨剰凭防】
　　西底【皎然舂陵登望诗丨丨空流水东垣但聚云】
  </div>
  <div class="pagination">
   <a href="御定骈字类编_page449.html">
    上一页
   </a>
   <span>
    ...
   </span>
   <a href="御定骈字类编_page445.html">
    445
   </a>
   <a href="御定骈字类编_page446.html">
    446
   </a>
   <a href="御定骈字类编_page447.html">
    447
   </a>
   <a href="御定骈字类编_page448.html">
    448
   </a>
   <a href="御定骈字类编_page449.html">
    449
   </a>
   <span class="current-page">
    450
   </span>
   <a href="御定骈字类编_page451.html">
    451
   </a>
   <a href="御定骈字类编_page452.html">
    452
   </a>
   <a href="御定骈字类编_page453.html">
    453
   </a>
   <a href="御定骈字类编_page454.html">
    454
   </a>
   <a href="御定骈字类编_page455.html">
    455
   </a>
   <span>
    ...
   </span>
   <a href="御定骈字类编_page451.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
