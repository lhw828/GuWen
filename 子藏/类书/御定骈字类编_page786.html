<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 786 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 786 页/共 1019 页</h1>
    <div class="content">　　木龛【隋书赤土国传王榻后作一丨丨以金银五香木杂钿之】
　　木格【宋史注辇国传民有罪即命侍郎一员处治之轻者絷于丨丨笞五十至一百】
　　木械【晋书刑法志魏武帝定甲子科犯釱左右趾者昜以丨丨是时乏鐡故昜以木焉】
　　木栈【唐书五行志武后时来俊臣家井水变赤如血井中夜有吁嗟叹惋声俊臣以丨丨之木忽自投十步外　艮岳记旣而山絶路隔继之以丨丨倚石排空周环曲折有蜀道之难跻攀至介亭】
　　木栅【金史持嘉哈希传北兵立攻具防壕列丨丨以薪草塡壕顷刻平十余步主兵者以议和之故不敢与战但于城上坐视而已　元史五行志盐官州潮水大溢捍海隄崩二千余步四月复崩十九里发丁夫二万余人以丨丨竹落砖石塞之不止　周昙元帝诗丨丨江城困魏军王褒横议遏谋臣】
　　木朴【栁泽论时政书陛下精求俊哲朝夕纳諌纵有逆于耳谬于心者虽丨丨妄误愿恕之以直用开谏诤之路也】
　　木鏁【梅尧臣朝诗丨丨初开水上城竹篱深闭日光生】
　　木砧【本草故丨丨释名百味防几】
　　木錧【仪礼士丧礼旣夕主人乗恶车白狗幦蒲蔽御以蒲菆犬服丨丨约绥约辔木镳马不齐髦注取少声今文錧为鎋疏其车錧常用金丧用木是取少声也平常用马镳以金为之今用木故知亦取少声也】木镳【仪礼士丧礼既夕见上】
　　木索【汉书司马迁传其次关丨丨被棰楚受辱　又故士有画地为牢埶不入削木为吏议不对定计于鲜也今交手足受丨丨暴肌肤受榜棰幽于圜墙之中当此之时见狱吏则头枪地视徒则心愓息何者积威约之势也及已至此言不辱者所谓彊顔耳曷足贵乎　杜牧华清宫诗北扉闲丨丨南面富循良】木钩【淮南子古者剡耜而耕摩蜃而耨丨丨而樵抱甀而汲】
　　木镫【五代史张敬达传敬达阵于西山契丹以羸骑三千革鞭丨丨人马皆不甲胄以趋唐军唐军争驰之　桂海虞衡志蛮鞍西南诸蕃所作不用鞯但空垂两丨丨镫之状刻如小龛藏足指其中恐入榛棘伤足也】
　　木桁【仪礼士丧礼旣夕器西南上綪茵苞二筲三黍稷麦罋三醯醢屑幂用疏布甒二醴酒幂用功布皆丨丨久之注桁所以苞筲罋甒也久当为灸】
　　木笔【唐书于阗国传俗机巧言迂大喜事祅神浮屠法然貌恭谨相见皆跪以丨为丨玉为印凡得问遗书戴于首乃发之　东观余论蔡邕于鸿都下见工人以垩帚成字归而为飞白之书非便用垩帚盖用笔效之而已今人便谓所用丨丨为垩帚谬矣　广川书跋碧落篆李肈得观中石记知为陈惟玉欧阳永叔以李汉碑为黄公撰然字法奇古丨丨精絶不类世传篆学又本草辛夷释名藏器曰辛夷花未发时苞如小桃子有毛故曰侯桃初发如笔头北人呼为丨丨其花最早南人呼为迎春　宣和画谱徐熙传写物态蔚有生意今御府所藏丨丨花图　洛阳花木记丨丨似木兰但木极大乃有花花正月初发　三栁轩杂録丨丨爲书客　白居易营闲事诗暖变墙衣色晴催丨丨花陆游初夏诗箨龙已过头番笋丨丨犹开第一花　戴表元林邨寒食诗出门杨栁碧依依丨丨花开客未归】
　　木觚【急就篇注觚者学书之牍或以记事削木为之盖简属也孔子叹觚即此之谓今俗犹呼小儿学书简为丨丨章盖古之遗语也　古器评商丨丨铭一仁字昔之作诗者尝借仁于樛木而王安石以木为仁类则木者仁也觚爵饮器而取象如此盖尝禘与乡射与夫燕享之间未尝不以仁为主耳】
　　木砚【砚谱傅砚赋云木贵其能软石美其润坚刘道友以浮查为砚知古亦有丨丨】
　　木圗【鹤林玉露朱文公尝以丨作华夷丨刻山水凹凸之势合木八片为之以雌雄笋相入可以折度一人之力足以负之每出则以身随　梦溪笔谈予奉使按邉始为丨丨写其山川道路至官所则以木刻上之上召辅臣同观乃诏边州皆为丨丨藏于内府】
　　木画【西京杂记昭阳殿丨丨屏风文如蜘蛛丝缕】
　　木经【王世贞文评王道思如金市中甲第堂构华焕巷空宛转第匠师手不读丨丨中多可憾　宋李诫有丨丨】
　　木轴【春明退朝録凡官诰之制幕职州县官灵台郎保章正诸州长史司马中书録事主书守当官枢密院令史书令史诸军指挥使内品待诏书蓺白绫小纸五张小锦标丨丨青带】
　　木刻【辍耕録今古色目人之为官者多不能执笔花押例以象牙或丨丨而印之宰辅及近侍官至一品者得旨则用玉圗书押字非特赐不敢用　汪逵淳化阁帖辨记其本乃丨丨记一百八十四板二千二百八十七行其墨乃李廷珪墨墨黑甚如漆其字比诸刻为肥】
　　木碑【刘克庄幽居寺诗丨丨无世次石洞断人踪】
　　木牌【宋史王彦传胜尝自创如意战车数百两炮车数十两车上为兽面丨丨大枪数十垂氊幕软牌每车用二人推毂可蔽五十人　又交阯传兵器止有弓弩丨丨梭枪竹枪弱不可用】
　　木檄【宋史李若谷传补长社县尉州葺兵营课民输丨丨尉受之而吏以不中程多退斥欲苛苦输者因以取赇若谷度材别其长短大小为程置庭中使民自输】
　　木符【宋史乐志丨丨啓瑞着象成文于昭大号协应明君灵命有属鸿禧洞分歌以升荐休嘉洽闻　玉烛寳典洛阳人家重阳日造迎凉脯羊肝饼佩瘿丨丨李绅别连理树诗垂隂敢慕甘棠叶附干将呈瑞丨丨】
　　木简【汉书髙帝纪吾以羽檄征天下兵注师古曰檄者以丨丨为书长尺二寸用征召也其有急事则加以乌羽挿之示速疾也　南史齐太祖纪宋升明二年冬延陵县季子庙沸井之北忽闻金石声疑其异凿深三尺得沸井奔涌若浪其地又响即复凿之复得一井涌沸亦然井中得一丨丨长一尺广二分上有隐起字曰庐山道人张陵再拜诣阙起居简文坚白字色乃黄】
　　木契【唐书百官志凡有召者降墨敕勘铜鱼丨丨然后入　又仓部郎中员外郎各一人掌以丨丨百合诸司出给之数　宋史仁宗纪庆厯元年十月己亥罢铜符丨丨　又舆服志铜兵符汉制铜铸上刻虎形今闻皇城司见有木鱼契乞令省司用丨丨形状精巧铸造陜西五路每路依汉制各给一至二十计二十面更换给用　又髙丽传髙丽使韩遂龄入贡太宗因出女眞所上告急丨丨以示遂龄仍令归白本国还其所俘之民　辽史礼志至日押册官引册自西便门入置册案西阶上通事舍人引侍从班入就位侍中东阶下解劒履上殿栏外俛伏跪奏中严下殿劒履复位立閤使西阶上殿栏外跪请丨丨面殿鞠躬奏奉敇唤仗　又仪卫志丨丨正面为阳背面为阴閤门唤仗则用之】
　　木桢【干寳晋纪魏文帝之在广陵呉人大骇乃临江为疑城自石头至于江乗车以丨丨衣以苇席加采饰焉一夕而成魏人自江西望甚惮之遂退军】
　　木楗【晋语秦后子来仕其车千乗楚公子干来仕其车五乗叔向为太傅实赋禄韩宣子问二公子之禄焉对曰皆一卒可也宣子曰秦公子富若之何其均之也对曰夫爵以建事禄以食爵徳以赋之功庸以称之若何其以富赋禄也夫绛之富商韦藩丨丨以过于朝唯其功庸少也注丨丨木檐也】
　　木檐【晋语注见上】
　　木橇【书益稷予乗四载音释服防云丨丨形如木箕擿行泥上】
　　木箕【书益稷音释见上】
　　木笏【元史礼乐志乐正副四人舒脚幞头紫罗公服乌角帯丨丨皂鞾】
　　木鞵【宋史髙昌国传北廷北山中出□砂山中尝有烟气涌起无云雾至夕光焰若炬火照见禽防皆赤采者着丨底丨取之皮者即焦】
　　木屩【汉书王褒传离疏释蹻而享膏粱注张晏曰离此疏食释此丨丨也】
　　木履【南方草木状抱香履抱木生于水松之旁若寄生然极柔弱不胜刀锯乗湿时刳而为履易如削旣干而韧不可理也按东方朔语曰丨丨起于晋文公时介之推逃禄自隐抱树而死公抚丨哀叹遂以为丨每怀从亡之功辄俯视其履曰悲乎足下足下之称亦自此始也　本草屐屧臭绳释名木屐时珍曰屐乃丨丨之下有齿者其施鐡者曰□音局刘熙释名云屐者支也支以踏泥也】
　　木屐【后汉书五行志延熹中京都长者皆着丨丨妇女始嫁至作漆画五采为系此服妖也　又戴良传初良五女并贤每有求姻辄便许嫁疎裳布被竹笥丨丨以遣之　南史宋武帝纪尝着连齿丨丨好出神武门内逍遥左右从者不过十余人　本草见木履下贯休思匡山贾匡诗石膏黏丨丨崖蜜落氷池　寒山诗桦巾丨丨沿流歩布裘藜杖绕山廻欧阳炯贯休应梦罗汉画歌见蒲团下】
　　木蜜【诗南山有枸疏陆玑疏曰枸树髙大似白杨有子着枝端大如指长数寸噉之甘美如饴八月熟今官园种之谓之丨丨】
　　木酪【汉书食货志遣大夫谒者教民煮丨为丨酪不可食重为烦扰注如淳曰作杏酪之属也】木麨【王勣游北山赋见兰浆下】
　　木胾【韩非子夫婴儿相与戏也以尘为饭以涂为羮以丨为丨然至日晚必归饟者尘饭涂羮可以戏而不可食也】
　　木食【晋书庾兖传固穷安陋丨丨山栖　齐书禇伯玉传宁朔将军邱珍孙与僧达书曰闻褚先生出居贵馆此子灭景云栖不事王侯抗髙丨丨有年载矣山海经海内经南海之内有灵山有赤蛇在木上名曰蝡蛇丨丨　乃贤诗脱声窜匿来孟溪丨丨涧饭幽岩栖】
　　木茹【后汉书崔骃传见草耕下　汪革毗陵张先生哀辞山栖丨丨初无庸兮鸟兽之羣乌可通兮　程俱松江赋见草衣下】
　　木羽【宋史兵志咸平元年六月御前忠佐石归宋献丨丨弩箭　左思魏都赋丨丨偶仙注丨丨者钜鹿南和人也母贫贱常助产妇儿生自下唼母母大怖莫梦见大冠赤帻守儿言此儿司命君也当报汝恩使子与丨丨俱仙母隂信识之后儿生字之为丨丨儿至年十五夜有车来迎之呼丨丨木羽为我御来遂俱去】木乌【宋史舆服志相风乌舆上载长竿竿杪刻丨为丨垂鹅毛用红绶带下承以小盘周绯裙绣鸟形段成已和师岩卿迁居诗君看行路古来难丨丨其间得小安】
　　木凤【邺中记石季龙与皇后在观上有诏书衔丨丨口中放数百丈绯绳廻转飞下】
　　木雁【宋书王景文传想卿虚心受荣而不为累贵髙有危殆之惧卑贱有沟壑之忧张单双灾丨丨两失有心于避祸不如无心于任运　后画品録袁质右蒨之子曽见草庄周丨丨卞和抱璞两圗笔势遒正继父之美　徐陵与李那书丰城两劒尚不俱来韩子双环必希皆见莫以好龙无别丨丨可嗤载望琼瑶因乏行李　梁元帝览赋凿戸牖而长望混丨丨而兼陈赵冬曦奉酬燕公见归田赋垂赠诗见兰荃下　刘禹锡酬乐天醉后狂吟诗见桑田下】
　　木鹤【金史礼志设捧制书丨丨仙人一以红绳贯之引以辘轳置于御前櫊子上又设捧鹤画台于楼下正中台以弩手四人对举　稽神録处州处化县精山昔长沙王呉芮时女张丽英飞升之所道馆在焉岩髙数百尺有二丨丨二女仙乗之鐡鎻悬于岩下其二鹤觜随四时而转百胜军小将陈师粲者尝与乡里女子遇于岩下求娶焉女子曰君能射中此鹤姻即成师粲一发而中臂即无力归而病卧如梦梦见二女道士绕牀而行舞过辄以手拂师粲之目数四而去竟致失明而卒所射之鹤自尔不复转其一犹转如故】木鹄【异苑魏安厘王观翔鹄而乐之客有隐游者闻之作丨丨以献王王曰此无用欲加刑焉游乃取而骑焉遂翻然飞去莫知所之按鹄一作雕】
　　木鹅【隋书尧君素传时围甚急行李断絶君素乃为丨丨置表于颈具论事势浮之黄河沿流而下河阳守者得之达之于东都越王侗见而叹息于是承制拜君素为金紫光禄大夫　旧唐书薛愿传愿为颍川太守贼将阿史那承庆悉以鋭卒并攻为木驴丨丨云梯冲棚四面云合　隋遗録车驾既行师徒百万前驱大桥未就别命云屯将军麻叔谋濬黄河入汴隄自胜巨舰叔谋衔命甚酷以鐡脚丨丨试彼浅深鹅止谓濬河之夫不忠队伍死水下至今儿啼闻人言麻胡来即止　传灯録慈舟不棹清波上劒峡徒劳放丨丨】木鸢【鸿书六国时有公输班爲丨丨以窥宋城】
　　木鹭【宋史舆服志白鹭车隋所制也一名鼓吹车赤质周施花版上有朱柱贯五轮相重轮衣以绯皂顶及绯络带并绣飞鹭柱杪刻丨为丨衔鹅毛筩红绶带】
　　木雀【酉阳杂爼取木鸡丨丨鹞网目方二寸纵三十目横十八目】
　　木鸡【庄子纪渻子为王养鬬鸡十日而问鸡已乎曰未也方虚防而恃气十日又问曰未也犹应向景十日又问曰未也犹疾视而盛气十日又问曰几矣鸡虽有鸣者已无变矣望之似丨丨矣其徳全矣异鸡无敢应者反走矣　大乗偈智者观死生犹如大幻师土梗何曾走丨丨讵翔空　酉阳杂爼见木雀下　浩虚舟有丨丨赋　张祜送韦正字赴制举诗丨丨方备徳金马正求贤　周墀贺王仆射放榜诗曽忝丨丨夸羽翼又陪金马入蓬瀛】
　　木雕【后汉书张衡传参轮可使自转丨丨犹能独飞已垂翅而还故栖盍亦调其机而铦诸注闻者言衡作三轮丨丨尚能飞转已乃垂翅故栖何不调其机闗使利而髙飞耶】
　　木兽【隋书流求国传王乗丨丨令左右轝之而行导从不过数十人】
　　木象【论衡传书言燕太子丹朝于秦不得去从秦王求归秦王执留之与之誓曰使日再中天雨粟令乌白头马生角厨门丨丨生肉足乃得归当此之时天地祐之日为再中天雨粟乌白头马生角厨门丨丨生肉足秦王以为圣乃归之】
　　木鹿【后汉书西域传安息国东界丨丨城号为小安息去洛阳二万里】
　　木马【魏书段成根传父晖师事欧阳汤汤甚器爱之有一童子与晖同志后二年童子辞归从晖请马晖戏作丨丨与之童子甚恱谢晖曰吾太山府君子奉敕游学今将欲归烦子厚赠无以报徳子后位至常伯封侯非报也且以为好言终乗丨丨腾空而去　南史齐东昏侯传始欲骑马未习其事俞灵韵为作丨丨人在其中行动进退随意所适其后遂为善骑　山海经北山经白马之山其阳多石玉其阴多鐡多赤铜丨丨之水出焉而东北流注于虖沱　地理通释郡县志丨丨山在利州景谷县西南二十五里诸葛武侯出祁山木牛流马于此造作因以名之　明一统志女直风俗狗车丨丨木马形如弹弓击足激行可及奔马　又丨丨水在汉中府西乡县南一名马源水源出巴山东流入汉境内左西空渠二水皆注于此　庾信贺娄公碑铭旍旃九坂舻舳双流还驱丨丨更引金牛】
　　木牛【蜀志刘禅传建兴九年春二月亮复出军围祁山始以丨丨运魏司马懿张郃救祁山十年亮休士劝农于黄沙作流马丨丨毕教兵讲武　又诸葛亮传亮性长于巧思损益连弩丨丨流马皆出其意注亮集载作丨丨流马法曰丨丨者方腹曲头一脚四足头入领下舌着于腹载多而行少宜可大用不可小使特行者数十里羣行者二十里也　宋书礼志五旗者五色各一旗以丨丨承其下盖取其负重而安稳也　贡父诗话李绚公素有诗赠同姓人曰吾宗天下着王胜之辄取注之曰居甘泉者以讴着卖药者以丨丨着围棊者以憨着裁幞头者以抝著作诗者以豁达着　杨万里诗职亲六阁仍金马喜入千屯看丨丨　刘基诗餽饷逶迟想丨丨】
　　木驴【梁书侯景传景又作丨丨数百攻城城上飞石掷之所值皆碎破　旧唐书薛愿传见木鹅下】木羊【捜神记前周葛由蜀羗人也周成王时好刻丨作丨卖之一旦乗丨丨入蜀中蜀中王侯贵人追之上绥山　又本草丹参释名赤参山参郗蝉草丨丨乳逐马奔马草】
　　木犬【符子言不出乎耒耜心不过乎俗人其犹丨丨守户瓦鸡司晨矣】
　　木【辽史礼志三月三日为上巳国俗刻丨为丨分朋走马射之先中者胜负朋下马列跪进酒胜朋马上饮之】
　　木猫【元史郭昂传播州张华聚众容山昂率兵屠之山猺丨丨土獠诸洞尽降　又陈栎有丨丨赋】木龙【宋史五行志熙宁二年建州民杨纬言元年三月大雷雨所居之西有黄龙见下获一丨如丨而形未具七月大雷雨复有龙飞其下及霁丨丨尾翼足皆具归合旧木宛然一体圗象以进　元史河渠志见麻搭下　本草蘡薁释名蒸薁婴舌山葡萄野葡萄藤名丨丨】
　　木蛇【呉越春秋子胥造筑大城周廻四十七里筑小城周十里欲东并大越越在东南故立蛇门以制敌国越在己地其位蛇也故南大门上有丨丨北向首内示越属于呉也　惠洪秋晚同越然山行诗无复诗篇云锦段但余心境丨丨形】
　　木虫【诗领如蝤蛴传蝤蛴蝎虫也疏孙炎曰蝎丨丨也山海经西山经浮山多盼木枳叶而无伤丨丨居之】
　　木蠧【梅尧臣和永叔诗丨丨生虫细穴深长啄敲铿未充腹】
　　木蠭【尔雅丨丨注似土蠭而小在树上作房江东人亦呼为丨丨】
　　木蝱【名医别録丨丨生汉中川泽五月取之　本草扬浙以南江岭间大有丨丨长大緑色如蜩蝉咂牛马或至顚仆又见枸骨下】
　　木鱼【北史隋炀帝纪大业十年颁丨丨符于京官　宋史舆服志见木契下　摭言有一白衣问天竺长老云僧舍悉悬丨丨何也答曰用以警众白衣曰必刻鱼有何因也长老不能答遣僧以问琅山悟卞师师曰鱼昼夜未尝合目亦欲修行者昼夜忘寐以至于道也东京梦华録每日交五更诸寺院行者打铁牌子或丨丨循门报晓　韵语阳秋蜀中食品南方不知其名者多矣而况其味乎东坡所谓豆荚圎且小槐芽细而丰者巢菜也所谓赠君丨丨三十尾中有黄鵞子鱼子者椶笋也是二物者蜀川甚贵重东坡在黄州时去乡已十五年思巢菜而不可得防巢元修自蜀来使归致其子而种之东坡之下又作椶笋酢浸蜜渍可致千里外尝以饷殊长老则此二物之珍可知矣　吴炳逰西原记能仁一寺千僧丨丨长七八尺取其发声洪可喻诸寮合爨也　曹唐长安客舍叙邵陵旧宴诗丨丨金钥鎻春城夜上红楼纵酒情　苏轼自阳平至斜谷宿于南山中蟠龙寺诗板阁独眠惊旅枕丨丨晓动随僧粥　又宿海防寺诗丨丨呼粥亮且清不闻人声闻履声　朱子诗粥饭何时共丨丨　杨万里送乡僧徳璘归天童山诗七百支郎夜忍饥丨丨闭口等君归】木鲸【范成大馆娃宫赋丨丨吼以清厉金磬隐其萧瑟】
　　木鲫【五行记唐封令禛任常州刺史于江南泝流将木至洛造庙匠人截木于中得一鲫鱼长数寸如刻安之】
　　木獭【朝野佥载王琚刻丨为丨沉于水中取鱼引首而出盖獭口中安饵为转闗以石缒之则沉鱼取其饵闗即发口合则衔鱼石发则浮出矣】
　　木鼈【木草丨丨子释名木蟹志曰其核似鼈蟹状故以为名　霏雪録丨丨不可服苏门一人生二子皆切爱之恣其食啖遂成痞疾其父得一方以丨丨煮猪肉食之其幼子当夜死明日长者死】
　　木蟹【本草见上】
　　木间【五代史苌从简传许州富人有玉带欲之而不可得遣二卒夜入其家杀而取之卒夜逾垣隐丨丨见其夫妇相待如賔二卒叹曰吾公欲夺其寳而害斯人吾必不免因跃出而告之使其速以带献遂逾垣而去　又李守贞传贼平行赏守贞悉以黦茶染木给之军中大怒以帛裹之为人首枭于丨丨曰守贞首也】木边【尚书序造书契以代结绳之政注书者文字契者刻木而书其侧故曰书契也一云以书契约其事也郑云以书书丨丨言其事刻其木谓之书契也】
　　木上【易井象曰丨丨有水井君子以劳民劝相注丨丨有水井之象也上水以养养而不穷者也相犹助也可以劳民劝助莫若养而不穷也　又乾象疏地上有水比也泽上有地临也山上有泽咸也山上有火旅也丨丨有水井也丨丨有火鼎也山上有木渐也泽上有雷归妹也山上有水蹇也泽上有水节也泽上有风中孚也山上有雷小过也凡此十二卦皆先举下象以出上象亦意取上象共下象而成卦也　后汉书杨由传由尝从人饮敕御者曰酒若三行便宜严驾既而趣去后主人舍有鬭相杀者人请问何以知之由曰向社中丨丨有鸠鬬此兵贼之象也　屈原九歌鸟何萃兮苹中罾何为兮丨丨】
　　木中【稽神録梁开平二年使其将李思安攻潞州营于壶口伐木为栅破一大木丨丨隶书六字曰天十四载石进思安表上之】
　　木下【礼记王制成狱辞史以狱成告于正正听之正以狱成告于大司宼大司宼听之棘丨之丨　拾遗记天汉二年渠捜国之西有祈沦之国其俗淳和人寿三百嵗寿木之林一树千寻日月为之隐蔽若经憩此丨丨皆不死不病】
　　木顚【益部方物畧记葩秀丨丨状若芙蕖不实而荣馥馥其敷右木莲花】
　　木梢【辽史兵卫志辽军马顿舍不设营堑折丨丨为弓以爲团集之所　又诸国使来道旁签置丨丨弓以充栏楯　杜甫客居诗葱青众丨丨邪树杂石痕】
　　木易【隋书庻人秀传诈称益州龙见托言吉兆重述丨丨之姓更治成都之宫妄説禾乃之名以当八千之运】
　　木兆【本草释名时珍曰桃性早花易植而子繁故字从丨丨十亿曰兆言其多也或云从兆谐声也】木黑【本草乌文木出海南云南南番叶似椶榈其丨漆丨体重坚致可为筯及器物有间道者嫩木也南人多以系木染色僞之温括婺等州亦出此物】
　　木荣【参同契五行错王相防以生火性销金金伐丨丨路史禹宅位一十有五岁八风循通而百谷用成丨丨冬敷天雨稻蜚菟应　庾肩吾答陶隐居赉术煎啓丨丨火谢尽采撷之难啓旦移申穷淋漉之剂】木胜【后汉书济南安王传夫文繁者质荒丨丨者人亡皆非所以奉礼承上传福无穷者也】木美【诗南有乔木不可休息传南方之丨丨乔上竦也】
　　木茂【诗依彼平林有集维鷮笺平林之丨丨则耿介之鸟集焉　淮南子水清则鱼聚丨丨而鸟乐】木秀【任昉丞相长沙宣武王碑玉映蓝田金之望已集丨丨邓林轮辕之用先表】
　　木润【史记防传玉出于山而丨丨珠生于渊而岸不枯者润泽之所加也　孔浍荆山璞赋山晖而暖翠欲滴丨丨而寒梢拥青　庾信伤王褒诗自能枯丨丨足得流水圎】
　　木利【汉书京房传注丨丨在亥水利在辰盛衰各得其所故乐也】
　　木髙【诗南有樛木释文木下曲曰樛马融韩诗本并作朻说文以朻爲丨丨】
　　木稼【旧唐书睿宗诸子传开元二十九年冬京城寒甚凝霜封树宁王宪见而叹曰此俗谓丨丨者也石林诗话王荆公作韩魏公挽辞云丨丨曽闻达官怕山頽今见哲人萎】
　　木介【谷梁传雨木氷疏徐邈云五行以丨为丨介甲也木者少阳之精幼君大臣之象氷者兵之象今氷胁木君臣将见执之异根枝折者象祸害速至也　汉书五行志春秋成公十六年正月雨木氷或曰今之长老名木氷为丨丨介者甲甲兵象也　陈樵胡氏铁心亭赋见兰阶下　薛季宣城台雪望诗此情谁与度丨丨响琤瑽】
　　木沉【袁桷椿堂赋丨丨产子以成国树古精而为魅】
　　木疎【陆新秋诗丨丨惟自补技痒欲谁】
　　木成【谢灵运山居赋苦以丨丨甘以熟】
　　木栽【元史姚枢传迩者伏闻聪听日烦朝廷政令日改月异如丨始丨而复移屋旣架而复毁逺近臣民不胜战惧】
　　木生【汉书翼奉传东方之情怒也怒行阴贼亥卯主之注孟康曰东方木丨丨于亥盛于卯木性受水气而生贯地而出故为怒　又律厯志帝喾四妃陈丰生帝尧封于唐盖髙辛氏衰天下归之丨丨火故为火徳天下号曰陶唐氏　后汉书张奂传臣闻风爲号令动物通气丨丨于火相须乃明　晋书五行志明帝太宁元年九月防稽剡县丨丨如人面是后王敦称兵作逆祸败无成　北齐书杜弼传弼与邢邵共论名理邵云欲使土化为人丨丨眼鼻造化神明不应如此弼曰腐草为萤老木为蝎造化不能谁其然也　张融海赋当其济兴絶感岂觉人在我外丨丨之作君自君矣分浑始地判气初天作成万物为山为川】
　　木伏【后汉书律歴志丨晨丨十六日七千二百二十分半行二度万三千八百一十一分在日后十三度有奇而见东方】
　　木栖【淮南子山居丨丨巢枝穴藏张衡西京赋见草伏下】
　　木处【庄子丨丨则惴栗恂惧猿猴然乎哉　韩愈原道丨丨而顚土处而病也然后为之宫室　王勃寒梧栖鳯赋可谓择丨而俟丨卜居而后歇】
　　木稠【杜甫诗含风翠壁孤云细背日丹枫万丨丨　元好问望嵩少诗饮鹤池边万丨丨养龙崖上五秋　刘因诗下瞰悬崖老丨丨轻风毛发散凉秋】
　　木寄【黄庭坚观伯时画马诗丨丨石槃未渠透坐窗不遨令人瘦】
　　木柔【唐书冯智戴传入朝帝闻其善兵指云间曰下有贼今可击乎对曰云状如树方辰在金金利丨丨击之胜】
　　木坼【岑参招北客文夏月草枯春天丨丨】
　　木老【杜牧望故园赋岩曲天深地平丨丨　梅尧臣凌霄花赋丨丨多枯风髙必折　方干登雪窦僧家诗众丨随僧丨髙泉尽日飞　苏轼书王定国所藏王晋卿画诗山中亦何有丨丨土石顽　又种徳亭诗丨丨徳亦熟吾言岂荒唐　沈辽泛舟上湘口馆诗山廻石濑出丨丨修烟嫁　黄庶大孤山诗石怪丨丨鬼所附兹乃与水同浮沉】
　　木枯【汉书五行志伊陟相太戊亳有祥桑谷共生七日而大拱伊陟戒以修徳而丨丨　韩非子鲍焦华角天下之所贤也鲍焦丨丨华角赴河虽贤不可以为耕战之士　淮南子丨丨则益劲涂干则益轻以劲材任轻涂今虽恶后必善　符子木生蝎蝎盛而丨丨石生金金曜而石流　秦观诗霜风棱棱万丨丨梅花破蕚犹含须】
　　木落【齐书王融传见桑下　澄懐録陶靖节为柴桑刘遗民亦作柴桑令白香山宿西林寺诗云丨丨天晴山翠开爱人骑马入山来心知不及柴桑令一宿西林却便回注柴桑令刘遗民也　谢灵运夜宿石门诗乌鸣识夜栖丨丨知风发　刘潜从军行丨丨雕弓燥气秋征雁肥　髙适送别诗萤飞丨丨何淅沥此时梦见西归客　又东平路作蝉鸣丨叶丨兹夕更愁霖李白寄当涂赵少府炎诗晚登髙楼望丨丨双江清又观鱼潭诗观鱼碧潭上丨丨潭水清　又秋日链药院镊白髪诗丨丨识歳秋瓶氷知天寒　又荆州贼】
　　【平临洞庭言怀诗风悲猿啸苦丨丨鸿飞早　杜甫去秋行去秋涪江丨丨时臂枪走马谁家儿　孟浩然早寒江上有怀诗丨丨雁南度北风江上寒　刘长卿江州重别薛六栁八二员外诗江上月明胡雁过淮南丨丨楚山多　钱起东陵药堂寄张道士诗丨丨苍山空当轩秋水色　栁宗元游南亭诗丨丨寒山静江空秋月髙　许浑送前缑氏韦明府南游诗山昏函谷雨丨丨洞庭波　欧阳修自岐江山行至平陆驿诗天秋云愈髙丨丨岁方冷　王安石诗丨丨冈峦因自献水归洲处得横陈　苏轼郭熙秋山平逺诗丨丨骚人已怨秋不堪平逺发诗愁　黄庭坚劳坑入前城诗云黄觉日瘦丨丨知风饕　范成大次景琳録事赠别韵诗髙城五岭花深处短棹三江丨丨初　陆防山园晩兴诗草枯陂泽涓涓水丨丨园林淅淅风　孙益送张安中还云中诗丨丨黄华露城低紫塞云】
</div>
    <div class="pagination">
<a href="御定骈字类编_page785.html">上一页</a><span>...</span><a href="御定骈字类编_page781.html">781</a><a href="御定骈字类编_page782.html">782</a><a href="御定骈字类编_page783.html">783</a><a href="御定骈字类编_page784.html">784</a><a href="御定骈字类编_page785.html">785</a><span class="current-page">786</span><a href="御定骈字类编_page787.html">787</a><a href="御定骈字类编_page788.html">788</a><a href="御定骈字类编_page789.html">789</a><a href="御定骈字类编_page790.html">790</a><a href="御定骈字类编_page791.html">791</a><span>...</span><a href="御定骈字类编_page787.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
