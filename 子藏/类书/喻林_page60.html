<!DOCTYPE html>
<html>
<head>
    <meta charset="UTF-8">
    <title>喻林 - 第 60 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 60 页/共 195 页</h1>
    <div class="content">　　书纬考灵耀云主春者鸟星昏中可以种稷主夏者心星昏中可以种黍主秋者虚星昏中可以种麦主冬者昴星昏中则入山可以具器械王者南靣而坐视四星之中而知民之缓急【玉海天文天文书上】
　　持脉有道虚静爲保春日浮如鱼之逰在波夏日在肤泛泛乎万物有余秋日下肤蛰虫将去冬日在骨蛰虫周宻【黄帝素问内经脉要精防论】
　　来春当大饥今秋不食黄钟应寒宾重裘备预虽早不免于愚【明集牟子理惑论】





　　喻林卷三十四
　　钦定四库全书
　　喻林卷三十五　　　　　明　徐元太　撰人事门【三十三】
　　待时
　　云上于天需君子以饮食宴乐【易需】
　　九四归妹愆期迟归有时象曰愆期之志有待而行也【易归妹】
　　隼者禽也弓矢者器也射之者人也君子藏器于身待时而动何不利之有【易上繋】
　　此人不得进仕伐檀隠居以待可仕之世若待河水清且涟猗然也河水性浊清则难待犹以闇主常多明君稀出【毛诗正义伐檀】
　　虽有知慧不如乗势虽有镃基不如待时【孟子公孙丑上】子贡曰有美玉于斯韫匵而藏诸求善贾而沽诸子曰沽之哉沽之哉我待贾者也【论语子罕】
　　宾又不闻和氏之璧韫于荆石隋侯之珠藏于蜯蛤虖厯世莫眡不知其将含防耀吐英精旷千载而流夜光也应龙潜于潢污鱼鼋媟之不覩其能奋灵徳合风云超忽荒而躆颢苍也故泥蟠而天飞者应龙之神也先贱而后贵者和隋之珍也峕闇而久章者君子之真也【前汉书叙传上】
　　夫懐寳者须世抱璞者待时【后汉纪孝桓上】
　　夫河伯以水爲城国鱼鼈爲民庶水尽鱼枯岂不欲雨自是不能致也【后汉书周举列传】
　　骏骥骨法异伯乐观知之但当养羽翮鸿举必有期【魏志刘邵传注】
　　龙凤隠耀应徳而臻明哲潜遁俟时而动是以鸑鷟鸣岐周道隆兴四皓爲佐汉帝用康【魏志管宁传】
　　含竒谟于朱唇握神策于玉掌逍遥川岳之上以俟真人之求【晋书孙恵传】
　　蠖屈以待龙甲之防潜蟠以俟风云之期【晋书桓温传】凡人取果宜待熟时不撩自落【北齐书陆法和传】
　　君子之有智能犹鹓凤之有文采俟时而振羽翼何患不出云霞之上【南史范泰子日华传】
　　有汤武之贤而无桀纣之时不成有桀纣之时而无汤武之贤亦不成圣人之见时若歩之于影不可离水冻方周后稷不种后稷之种必待春故人虽智而不遇时无功方叶之茂终日采之而不知秋霜既下众林皆羸事之难易不在小大务在知时郑子阳之难猘狗溃之齐髙国之难失牛溃之众因之以杀子阳髙国当其时狗牛犹可以爲人唱而况乎以人爲唱乎【吕氏春秋首时】春气至则草木产秋气至则草木落产与落或使之非自然也故使之者至物莫不爲使之者不至物无可爲古人审其所以使故物莫不为用【吕氏春秋义赏】
　　桀纣虽不肖其亡遇汤武也遇汤武天也非桀纣之不肖也汤武虽贤其王遇桀纣也遇桀纣天也非汤武之贤也若桀纣不遇汤武未必亡也桀纣不亡虽不肖辱未至于此若使汤武不遇桀纣未必王也汤武不王虽贤显未必至于此故人主有大功不闻不肖亡国之主不闻贤譬之若良农办土地之宜谨耕耨之事未必收也然而收者必此人也始在于遇时雨遇时雨天地也非良农所能爲也【吕氏春秋长攻】
　　良马非独骐骥利劔非惟干将美女非独西施忠臣非独吕望今有马而无王良之御有劔而无砥砺之功有女而无芳泽之饰有士而不遭文王道术蓄积而不舒美玉韫匵而深藏故懐道者须世抱璞者待工【陆子术事】圣人不先风吹不先雷毁不得已而动故无累【淮南子说山训】圣人之处乱世若夏暴而待暮桑榆之间逾易忍也【淮南子说林训】
　　昏暮不行且时明【焦氏易林遯之临】
　　畏昏潜防时昭明卒遭白日爲荣禄主【焦氏易林既济之豫】言众人不知骥力以驾败车则不肯进遇伯乐知其才力以车代之则至千里流名得也以言俗人不识已志亦将遇明君建道流化垂功业也【王逸注楚辞七谏】
　　言蛟龙升天其形潺湲若水流縦横轇轕遂乗雷电而髙举以言已亦想遭明时举而进用【王逸注楚辞九叹】
　　鹤俊鸟也君有徳则来无徳则去若鸾凤矣故师旷鼓琴天下鹤皆衔明月之珠以舞也言已聴鹤振音晨鸣乃于髙冈之上峩峩之颠见有徳之君乃来下也以言贤者亦宜自安防以须明君礼敬已然后仕也【王逸注楚辞九叹】
　　五稼非春不生智者之功非时不成【吕氏春秋首时解】
　　未春无可爲生未秋无可爲落使之者以其时生则生时落则落【吕氏春秋义赏解】
　　夫凌云者泥蟠者也后伸者先屈者也是以神龙以爲徳尺蠖以求伸【曹子建自试表】
　　良农不患疆塲之不修而患风雨之不节君子不患道徳之不建而患时世之不遇【徐干中论爵禄】
　　五玉不能自剖于嵩岫腾蛇不能无雾而电征龙渊不能勿操而断犀兕防钟不能莫扣而洪声金芝须商风而耀仓庚俟烟煴而修鸣骐騄不茍驰以赴险君子不诡遇以毁名运屯则沉沦于勿用时行则髙竦乎天庭【抱朴子外篇任命】
　　淇卫忘归不能无弦而逺振尘之音不能无器而兴哀超俗拔萃之徳不能立功于未至之时【抱朴子外篇广譬】萦曲之弦思绕梁以尽妙藏器之士明时以效绩【李善注文选陆士衡演连珠】
　　应物有方居难则易藏器在身所乏者时是以充堂之芳非幽兰所难绕梁之音实萦所思【文选陆机演连珠】望循涂而投轨遡朔风以理翮冀云雾之可慿希天路之开辟【艺文类聚人部言志赋】
　　兰蕙含芬有时而馨龙骥踠足有时而征【艺文类聚人部别友赋】木槿夕死朝荣士亦不长贫也【艺文类聚木部木槿书】
　　飞龙可济【一作跻】而干爻在四常阍云呌而阊阖未闻【文苑英华请劝进及封岳行幸沈烱表】
　　犹如诸国勤力农作得大耕牛良田平正无诸丘墟恶芜荒秽荆棘毒草于是良田唯希天雨【海空智藏经供献品】夫以含心之荄实俟夹钟吐气【华阳陶隠居集】
　　如华始生之时日光所照能令开不不能开也何以故以新生故善根未熟亦如是不得制戒何以故非时节故【文殊师和问经卷下】
　　如种大麦及麻豆等芽始生时已堪用不不堪用也何以故以未熟故一切众生善根未熟亦如是不堪制戒【文殊师和问经卷下】
　　如种谷未熟爲可取不不可取也非时尚未有华何况得米及以糠糩【文殊师利问经卷下】
　　若有士夫初得热病不应与药及余众治所以者何时未至故要待时至然后乃治二处不知是则败医是故病熟然后应治若未熟者要待时至【大法鼓经卷下】
　　如治痈师知痈已熟破出脓与药而去若痈未熟是则久住【大智度论卷三】
　　如谷草子在地中得时节而生不失不壊【大智度论卷五】又如冬木虽未有华叶果实得时节防则次第而出【大智度论卷三十八】
　　譬如痈疮未熟医则不破但以药涂令熟则易破【大智度论卷九十九】
　　遇时
　　上九何天之衢亨【易大畜】
　　绿兮丝兮女【音汝】所治【平声】兮【诗国风绿衣】
　　公孙卜式儿寛皆以鸿渐之翼困于燕雀逺迹羊豕之间非遇其时焉能致此位乎　力田不如逢年善仕不如遇合【俱史记】
　　信惟饿布实黥徒越亦狗盗芮尹江湖云起龙襄化爲侯王【前汉书叙传述韩彭英卢吴】
　　连衡者六印磊落合从者骈组流离【后汉书蔡邕传】
　　君子或因风云之势以建山岳之功乗日月之末光以成一匡之业【后汉纪光武七】
　　遭春值圣受恩特隆越从朽壤蝉蜕朝中【吴志华覈传】毖挹清露沐浴凯风【吴志华覈传】
　　兰芷出荒野万里升紫庭【晋书乐志下】
　　谋言恊秋兰清风发其芳洪泽所渐润砾石爲珪璋【晋书乐志下】
　　在魏参席上之珍居晋爲幄中之士【晋书冯紞传】
　　黄犬之皮恐当终补狐裘也【晋书慕容超传】
　　不患黎之不启窃乐春英之及时【晋书王接传】
　　姑臧謡曰鸿从南来雀不惊谁谓孤鶵尾翅生髙举六翮凤凰鸣【晋书张轨传】
　　譬如日出之时向东皆逆【晋书徐邈传】
　　霸王继踪犹朝日之升扶桑英豪接踵若夕月之登蒙泛【晋书赫连勃勃记】
　　非夫卜世与乾坤比长鸿基与山岳齐固孰能本枝于千叶重光于万祀履寒霜而逾荣蒙重氛而弥耀者哉【晋书赫连勃勃记】
　　云起山岳祥气万里防龙飞何蜿蜿凤翔何翽翽【宋书乐四志】
　　若足下可谓冠负日月籍践渊海心支身首无不通照【宋书周朗传】
　　卵翼吹嘘得升官秩【宋书沈攸之传】
　　且曝鳃之鳞不念杯杓之水云霄之翼岂顾笼樊之粮何者所托已盛也【梁书何敬容传】
　　顾盼増其培价翦拂使其长鸣【梁书任昉传】
　　自出守股肱入尸衡尺可以仰首伸眉论列是非者矣【梁书张缅弟纉传】
　　且爲腹背之毛脱充鸣吠之数【陈书蔡防厯传】
　　可谓日月出矣无幽不烛也【魏书李彪传】
　　霑云雨之余润照日月之末光【隋书宇文庆传史臣】
　　不提生于弗器贱生于无所用中河失船一壶千金贵贱无常时使物然【鹖冠子学问】
　　空拳握手委地更起富饶丰衍快乐无已【焦氏易林干之履】大禹戒路蚩尤除道周匝万里不危不殆【焦氏易林干之剥】谷风布气万物出生萌庶长养华叶茂盛【焦氏易林坤之干】出于幽谷飞上乔木鼓其羽翼辉光照国【焦氏易林坤之比】长男少女相向共语析薪在尅福禄欢喜【焦氏易林坤之同人】冰将泮散鸣雁雍雍丁男长女可以防同【焦氏易林豫之豫】黄玉温徳君子所服甘露溽暑万物生茂【焦氏易林蒙之观】两轮自转南上大阪四马共辕无有重难【焦氏易林小畜之家人】离载阳光天下昭明【焦氏易林大有之临】
　　晨昏潜处时煦煦卒逢白日爲世荣主【焦氏易林大有之中孚】鸿雁南飞随阳休息转送天和千里不衰【焦氏易林蛊之离】驾龙骑虎周遍天下【焦氏易林临之履】
　　御骍从龙至霍华东【焦氏易林观之渐】
　　条风制气万物出生明庶长养花叶壮成【焦氏易林贲之小畜】洿泥生梁下田爲王【焦氏易林贲之革】
　　东风解冻河川流通【焦氏易林复之需】
　　春生孚乳羽毛成就举不失宜君臣相好【焦氏易林复之渐】时乗六龙爲帝使东逹命宣防无所不通【焦氏易林离之离】騋牝龙身日取三千南上苍梧兴福爲婚【焦氏易林恒之鼎】芽蘖生达阳唱于外【焦氏易林遯之兊】
　　镃基逢时稷契臯陶【焦氏易林遯之既济】
　　骑龙乗凤上见神公【焦氏易林家人之剥】
　　随风骑龙与利相逢【焦氏易林睽之离】
　　六艺之门仁义俱存镃基逢时尧舜爲君【焦氏易林蹇之否】郷嵗逢时与生爲期【焦氏易林蹇之随】
　　启蛰始生万物美荣【焦氏易林解之遯】
　　春阳生草夏长条枝万物蕃滋充实益有【焦氏易林井之巽】阳春生长万物茂壮【焦氏易林鼎之蹇】
　　和气相薄膏润津液生我嘉谷【焦氏易林艮之大过】
　　东风启户隠伏欢喜【焦氏易林艮之睽】
　　雌鸑生雕神异兴起乗云龙腾民载爲父【焦氏易林涣之革】乗龙光土使暗后明【焦氏易林既济之需】
　　次二凤鸟于飞修其羽君子于辰终莫之圉测曰凤鸟于飞君子得时也【太经第三疆】
　　瞻彼荣宠譬诸云霄【蔡中郎集周巨胜碑】
　　春种谷生秋刈谷收求物得物作事事成不名爲遇不求自至不作自成是名爲遇犹拾遗于涂摭弃于野若天授地生鬼助神辅【王充论衡逢遇篇】
　　人才无定珍器用无常道进趋者以适世爲竒役御者以合时爲妙故冰结则五明捐隆暑炽则裘罏退髙鸟聚则良弓发狡兎多则卢鹊走干戈兴则武夫奋韶夏作则文儒起【抱朴子外篇广譬】
　　快若轻鸿之泛长风沛若巨鱼之縦大壑何异顺风而縦声登峰而长晒【刘子通塞】
　　屯云雺雺【莫浮切】【朏同】【音幽】雷奋于□【音厘】龙跻于湫曰云雺雺气生于水也月生于朔也雷奋于□跃于幽穽也龙跻于湫陞于深泉也【元包仲阳】
　　春秋文耀钩曰春致其时华实乃荣【李善注文选两都赋】
　　幸托不肖躯且当猛虎歩【李善注文选陆士衡辨亡论】
　　在于贫贱类乎泥滓縻之好爵同于濯溉【李善注文选刘孝标广絶交论】
</div>
    <div class="pagination">
<a href="喻林_page59.html">上一页</a><span>...</span><a href="喻林_page55.html">55</a><a href="喻林_page56.html">56</a><a href="喻林_page57.html">57</a><a href="喻林_page58.html">58</a><a href="喻林_page59.html">59</a><span class="current-page">60</span><a href="喻林_page61.html">61</a><a href="喻林_page62.html">62</a><a href="喻林_page63.html">63</a><a href="喻林_page64.html">64</a><a href="喻林_page65.html">65</a><span>...</span><a href="喻林_page61.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
