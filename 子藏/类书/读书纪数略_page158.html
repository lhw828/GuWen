<!DOCTYPE html>
<html>
<head>
    <meta charset="UTF-8">
    <title>读书纪数略 - 第 158 页/共 179 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读书纪数略 - 第 158 页/共 179 页</h1>
    <div class="content">　　即道之旗【周礼祭天王建太常】即事之旗【礼记祭天王建大旗】
　　鲁四代旌旂【明堂位注】
　　大旂以宾【有虞氏】大赤以朝【周】大白以戎【殷】大麾以田【夏】　有虞氏绥夏绸练殷崇牙周璧翣四代丧葬旌旗之饰
　　管子九章
　　举日章昼行　月章夜行　龙章行水　虎章行林鸟章行陂　蛇章行泽　鹊章行陆　狼章行山韟章则载食而驾【谓韬其章而举之】
　　魏五旛【以诏四方】
　　青龙　朱鸟　武　白虎　黄龙
　　五牛旂【晋志以五牛建旂车设五牛】
　　青赤在左　黄在中　白黒在右
　　唐二十四旂【仪卫志】
　　辟邪　应龙　玉马　三角兽　黄龙负图　黄鹿飞麟　駃騠　鸾　鳯　飞黄　麒麟　甪端
　　赤熊　兕　太平　犀牛　鵔防　騼防　驺牙苍乌　白狼　龙马　金牛　六典武库令旂三十二加青龙白兽朱雀武五牛吉利苣文刃旗也
　　五旂仗【同上】
　　左右卫黄　骁卫赤　武卫白　威卫黒　领军卫青
　　宋二十一旂【南郊大黄龙负图陈于明徳门前余二十旂悉立于宿顿宫前朝防册礼陈于殿庭】日月合璧一　苣文二夹之　五星连珠一　祥云二夹之　大黄龙负图一　黄龙负图一　大神一日月二　君王万嵗一　天下太平一　师子二金鸾鳯各一　五龙五
　　龙旂十二
　　风伯　雨师　雷公　电母各一　五星五　左右摄提二　北斗一
　　开宝三瑞旂
　　金鹦鹉　玉兔　驯
　　五色旂【太平兴国间曹翰遣五为斥堠授以旂人埶一】
　　林木举青旂　烟火举赤旂　寇敌举白旂　陂泽举黒旂　丘陵举黄旂
　　朝防五仗【唐仪卫志】
　　内仗　千秋仗【挟门队长枪队】黄麾仗　五旂仗　殳仗【歩甲队　辟邪旂队　清斿队　朱雀队　武队】
　　扇三等【古编雉羽尾为之开元改为孔雀大朝防陈一百五十六分左右元丰改为绣雉】偏　团　方
　　双旌双节【节度使双旌双节行则建节树六纛唐天宝中凡命节度使有司给之】
　　门旂二　旌一　节一　麾枪二　豹尾二
　　染羽三色【钟氏羽用于旗干之首】
　　三入为纁【浅绛色】五入为緅【今鸦青色】七入为缁【黒色】
　　读书纪数略卷四十四
<子部,类书类,读书纪数略>
　　钦定四库全书
　　读书纪数略卷四十五目録
　　物部
　　珍宝
　　四宝
　　国宝六
　　唐定国宝玉十二枚
　　七宝
　　君子比玉七徳
　　玉君徳五
　　玉效徳之六理
　　玉九徳
　　玉五徳
　　璠璵二胜
　　龙虎二玉
　　珠玉二胜
　　珠九品
　　珠六在
　　珠却五病
　　四大宝珠
　　诸珠光
　　辨宝光四色
　　瑚四色
　　贝四种
　　云母八种
　　五石
　　石英五色





　　钦定四库全书卷
　　读书纪数略卷四十五　福建巡抚宫梦仁撰物部
　　珍宝
　　四宝【战国策范睢云四宝土之所生】
　　周有砥厄【史作】宋有结绿　梁有悬黎【史作藜】楚有和璞　魏文帝书有晋之埀棘鲁之璠璵无周与梁
　　国宝六【楚语王孙圉对】
　　圣能制议百物以辅相国　玉足庇嘉谷使无水旱之灾　足宪臧否　珠足御火灾　金足御兵乱　山林薮泽足备财用
　　唐定国宝玉十二枚【宝应初楚州刺史崔侁表献十二宝置于日中皆白气连天】一黄天符【如笏黄玉也】二玉鸡【毛文悉备白玉也】三谷璧【文如粟粒白玉也】四西王母环【二枚白玉也】五碧色宝【圆而有光】六如意宝珠【圆如鸡卵光如月】七红靺【文如巨粟赤如樱桃】八琅玕珠【二枚】九玉玦【形如玉环四分缺一】十玉印【理如鹿形陥入印中印物则鹿形着】十一皇后采桑钩【细如筋屈末似金又似银】十二雷公斧【细致如青玉】
　　七宝【佛书注】
　　金　银　琉璃　车渠　码碯　玻瓈　真珠
　　君子比玉七徳【聘义孔子答子贡问君子贵玉而贱珉】
　　温润而泽仁也　缜密以栗知也　廉而不刿义也埀之如坠礼也　叩之其声清越以长其终诎焉
　　乐也　瑕不掩瑜瑜不掩瑕忠也　孚尹旁达信也
　　玉君徳五【王度篇是以人君宝之】
　　燥不轻　湿不重　薄不浇　廉不伤　疵不掩
　　玉效徳之六理【贾子】
　　泽者鉴也谓之道　腒如窃膏之理谓之徳　湛而润厚而胶谓之性　康若乐流谓之神　光辉谓之明　礐乎坚哉谓之命
　　玉九徳【管子】
　　温润以泽仁也　邻以理知也　坚而不蹙义也廉而不刿行也　鲜而不垢洁也　折而不挠勇也瑕适皆见精也　茂华光泽竝通而不相陵容也叩之其音清搏彻远纯而不杀辞也
　　玉五徳【五经通义】
　　温润而泽似智　鋭而不害似仁　抑而不挠似义有瑕于内必见于外似信　埀之如坠似礼
　　璠璵二胜【逸论语孔子曰美哉璠璵远而望之焕若也近而视之瑟若也】
　　一则理胜　一则孚胜
　　龙虎二玉【杜阳杂编唐顺宗时西域进美玉一图一方径各五寸光彩凝冷可鉴毛髪伊祈元解熟
　　视曰此龙虎玉也询其人果得之渔猎者】
　　圆者龙生水中为龙所宝【若投之水必有虹霓出焉】方者虎生岩谷为虎所宝【以虎毛拂之即紫光迸逸而百兽摄伏】
　　珠玉二胜【大戴礼玉在山而木润川生珠而岸不枯】
　　珠者隂中之阳胜火　玉者阳中之隂胜水
　　珠九品【南越志】
　　大品【大五分以至一寸八九分者】珰珠【有光彩一边小平似覆者】走珠　滑珠　磥砢珠　官雨珠　税珠　葱符珠
　　珠六在
　　龙珠在颔　鲛珠在皮　蛇珠在口　鳖珠在足鱼珠在眼　蚌珠在腹【惟蚌珠为多余则偶有之】　又蜘蛛亦有孕珠者
　　珠却五病【道籥西王母献穆王以云泽之珠人病含之无不应时而愈】
　　病在心东向含　在肝北向　在肾西向　在脾南向　在肺俯身向地
　　四大宝珠【华严经海底四珠性极猛热能缩百川之水】
　　一日藏　二离润　三火焰光　四尽无余
　　诸珠光【广记公语梁武帝】
　　如意珠上者夜光四十里中者十里下者一里【光之所及无风雨雷电水火刀兵诸疠】骊珠九色上者夜光百歩中者十歩下者一室【光之所及无虵虺虫豸之毒】虫珠七色　蚌珠五色【皆有夜光及数尺】
</div>
    <div class="pagination">
<a href="读书纪数略_page157.html">上一页</a><span>...</span><a href="读书纪数略_page153.html">153</a><a href="读书纪数略_page154.html">154</a><a href="读书纪数略_page155.html">155</a><a href="读书纪数略_page156.html">156</a><a href="读书纪数略_page157.html">157</a><span class="current-page">158</span><a href="读书纪数略_page159.html">159</a><a href="读书纪数略_page160.html">160</a><a href="读书纪数略_page161.html">161</a><a href="读书纪数略_page162.html">162</a><a href="读书纪数略_page163.html">163</a><span>...</span><a href="读书纪数略_page159.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
