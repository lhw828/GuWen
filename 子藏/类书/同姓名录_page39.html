<!DOCTYPE html>
<html>
<head>
    <meta charset="UTF-8">
    <title>同姓名录 - 第 39 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>同姓名录 - 第 39 页/共 50 页</h1>
    <div class="content">　　唐张彻除幽州节度判官适府军怨其从事尽杀之而囚其帅彻詈众曰汝等何敢反众因丛刺之遂骂不絶口而死事闻赠给事中
　　宋张彻景陵人元祐中七持使节八剖郡符公清超迈计口受俸其遗表云神虽去干忠不防君
　　李克让二
　　一唐宗室蜀王湛之后官云梦令见世系表
　　一后唐太祖克用之弟拜金吾卫将军见五代史
　　王昌龄二
　　唐王昌龄开元进士补秘书郎晩节不矜细行贬龙潭尉为文绪防而思清有集五卷
　　元王昌龄守卫辉路起堤坊导水溉田在任八年惠化大行见卫辉名宦志
　　唐两李景伯
　　一李怀远之子景龙中諌议大夫中宗尝宴侍臣酒酣令各为廻波辞众皆谄佞语景伯曰廻波尔时酒巵微臣軄在箴规侍宴既过三爵諠哗窃恐非仪中宗不悦中书令萧至忠曰此真諌官也
　　一宗室蜀王李湛之后丰城丞见世系表
　　赵璧二
　　唐贞元中有伶官赵璧妙于五弦弹见乐府杂录元赵璧中綂间官至平章政事帝呼秀才而不名宠遇无与为比
　　张逊二
　　唐张逊干宁初为山隂令防董昌反署置百官召逊知御史台不屈死
　　宋张逊髙唐人端拱初为枢宻副使擢右骁卫大将军知江陵府小心谨慎訏谟无间焉
　　唐两李晟
　　一德宗皇帝功臣封西平郡王
　　一宗室纪王后裔官犀浦县尉
　　王曾二
　　唐王曾天宝五载官著作郎为李林甫所构下狱死见本纪
　　宋王曾益都人三试皆第一杨亿见其赋叹为王佐才景祐二年拜右仆射门下侍郎平章事集贤殿大学士封沂国公
　　唐两李谟
　　一宗室纪王慎之曾孙武德令　一乐府杂录云笛羌乐也古有落梅花曲开元中李谟独歩当时禄山乱流落江东越州刺史皇甫政月夜泛镜湖命谟吹笛谟为之尽妙政视舟下见二龙翼舟而听
　　钟传二
　　唐钟传洪州人初为小校以州兵击黄巢有功拜镇南军节度使居江西三十余年累进太保中书令封南平王
　　宋钟传乐平人哲宗时以宝谟阁待制知河中府遣将领鋭骑伐夏有功进龙图阁直学士从布衣致通显所行事大抵欺妄故屡起屡偾云
　　张建二
　　唐张建广明中为棣州别驾时李全忠为司马有芦生于室一尺三节心恶之建曰芦茅类得泽而滋公家必有茅土之庆其生三节必传三人后全忠果为幽州节度使传子匡威匡筹皆受节钺
　　金张建蒲城人有诗名召为宫敎应奉翰林文字以老请致仕章宗爱其纯素不欲令去授同知华州防御使有兰泉集行世
　　李谦三
　　唐李谦德宗第七子大厯十四年封资王
　　宋李谦兴国人咸淳进士为浙东提举值歳饥赈济活人甚多官至左司郎中
　　元李谦东阿人成宗时为集贤大学士文章醇厚有古风学者宗之称为野斋先生
　　赵蕃二
　　唐赵蕃防昌三年为安抚黠戞斯使工诗与鲍溶等同倡和见诗人爵里考
　　宋赵蕃玉山人受学于刘清之理宗时直秘阁年五十犹问学于朱熹既耄犹患末路之难命所居曰难斋王缙二
　　唐王缙河中人与兄维早以文翰著名禄山之乱为太原少尹与李光弻同守太原功効谋畧众所推先大厯初领幽州卢龙河东节度营田观察等使军政严肃将校股栗
　　宋王缙分水人为右司諌知无不言每谓人才难得宜为朝廷爱惜故不专弹击而惟论安危大计与所以启沃君心者髙宗以得諌臣体称之
　　李安期二
　　唐李安期李百药之子七歳解属文龙朔中为司列少常伯叅知军国有事泰山诏为朝觐坛碑文
　　宋李安期建宁人淹贯经史援笔成文岳飞死作表忠诗百二十首吊之
　　陈谠二
　　唐陈谠侯官人登三史科累春韶二州刺史仁孝谦恭余禄悉与交亲共之乡邦称美
　　宋陈谠仙游人隆兴进士终于兵部侍郎学问该愽文章不为险语而雅有典则工书法大字尤精
　　李揆二
　　唐李揆成纪人乾元初中书侍郎平章事集贤殿大学士肃宗尝谓揆曰卿门地人物文章皆当代所推时人称为三絶
　　宋李揆浏阳人乾道初授宁逺县尉获强盗十数或谓可用赏脱选揆曰杀人以阶荣显吾不为也官至中书舍人
　　张昌宗三
　　唐两张昌宗
　　一昌龄之兄官修文学士撰古文纪年新传三十卷与昌龄俱以文学受知于太宗
　　一易之之弟官云麾将军撰三敎珠英一千三百卷与易之俱以美色见宠于武后
　　宋张昌宗汉阳人处家以义厯八世不分子姓三千口内外无间言嘉定间表曰义门
　　李复二
　　唐李复李齐物之子以廕累官兵部尚书兼义成军节度观察营田等使复置营田数百顷以资军食不率于民众皆悦之
　　宋李复闽人绍圣间为西边使者博记能文尝论孟子养气之説朱文公称其得大防
　　郑濳二
　　唐郑濳右仆射郑朗之弟登进士第
　　元郑濳怀安人至正中为海北廉访副使晩居乡邑买田建义学以敎育后进又于县西南立二渡买田以给操舟者至今利之有石刻曰郑公渡
　　韩伦二
　　唐韩伦御史大夫思复之祖贞观中为左卫率赐爵长山县男
　　宋韩伦成德节度令坤之父干德初为亳州防御使掊敛民财公私患之
　　李翺二
　　唐李翺博雅好古为文尚气质贞元进士检校户部尚书山南东道节度使諡曰文
　　南唐李翺保大初由饶州刺史为百胜军节度留后
　　王炎三
　　唐两王炎　一扬州人宰相王播之弟贞元进士官太常博士　一宣城人与李白为友及死白诗挽之云王公希世宝弃世亦何早
　　宋王炎歙县人为潭州敎授以荐知湖州炎初着易解未竟而病笃夜分祝天曰愿须臾无死以成此书果如其言
　　李巽三
　　唐两李巽　一赵郡人宪宗时为吏部尚书卧疾郎官相率省问巽初不言其病与之考校课程商畧功利至夕而卒
　　一宗室许王素节之孙汝南公兵部郎中
　　宋李巽邵武人累举进士不第乡人侮曰李秀才席帽甚时离身及得第寄诗曰当年踪迹困埃尘不意乗时亦化鳞为报乡闾亲戚道如今席帽已离身朱裦二
　　唐朱诞兄弟三人诞为温州刺史二弟裦敖相继皆刺是州杜荀鹤寄诗有永嘉为郡昔推名连属君家弟与兄之句
　　宋朱京兄弟四人京登进士官至国子司业弟彦刑部侍郎裦屯田员外郎襄知韶州皆有时名
　　李渤二
　　唐李渤隐于嵩山以读书业文为事元和初徴为左拾遗托疾不赴朝廷政有得失附章陈论至九年就徴官至御史中丞桂管防御观察使
　　宋李渤乐昌人世业儒郡人尊之称为夫子嘉祐进士知白州
　　马周二
　　唐马周茌平人少孤贫好学尤精诗传西游长安舍于中郎将常何家为何陈便宜二十余事事皆合防太宗怪其能问何何荐周即日召直门下省授监察御史
　　宋司封员外郎胡旦与佣书人翟頴善因为改姓名马周上书诋时政且自荐可为大臣又举才任公辅者十人其辞颇壮当时皆曰旦所为马周坐流海岛王逢二
　　唐王逢王沛之子从父征伐有功厯诸卫将军忠武军节度陈许观察等使
　　宋王逢当涂人博学能文尤长讲説晩登第为国子监直讲喜著书有易传十卷
　　李回二
　　唐李回宗室郇王袆之后大中初由兵部尚书出为成都尹剑南西川节度使强干有吏才遇事通敏官曹无不理
　　宋李回江宁人元祐进士绍兴初叅知政事
　　唐观二
　　唐唐观唐俭少子最知名官河西令有文集三卷宋唐观髙安人博学著书隠居不仕苏滦城监酒税与之为邻有诗送之
　　李震四
　　唐两李震　一僖宗子封建王
　　一礼部侍郎李逊之父雅州别驾
　　后唐李震湖南人庄宗时赵王王镕为乱军所杀镕少子昭诲年方十歳逃藏穴中震遇之匿昭诲于茶笼载之湖南依南岳为浮图明宗时符习表于朝拜昭诲考功郎中
　　宋李震汴人靖康初为小校金人逼京师率所部出战被执絣诸庭柱脔割之肤肉垂尽骂不絶口
　　薛据二
　　唐薛据荆南人有诗才位太子司议郎
　　宋薛据永嘉人明敏好学景定中为廸功郎尝采诸子百家辑孔子集语二十卷又摭古今辅相经畧为宅揆成鉴一编进之于朝
　　李怿二
　　唐李怿宪宗第十四子长庆元年封婺王
　　后唐李怿京兆人好学工文辞唐末举进士天成中为翰林学士再迁尚书右丞承防不肯作诗赋为贡举格闻者多其知体
　　唐两董昌
　　一德宗时京师市人信李度妖言而从逆为内官王希迁捕斩见韩游环传
</div>
    <div class="pagination">
<a href="同姓名录_page38.html">上一页</a><span>...</span><a href="同姓名录_page34.html">34</a><a href="同姓名录_page35.html">35</a><a href="同姓名录_page36.html">36</a><a href="同姓名录_page37.html">37</a><a href="同姓名录_page38.html">38</a><span class="current-page">39</span><a href="同姓名录_page40.html">40</a><a href="同姓名录_page41.html">41</a><a href="同姓名录_page42.html">42</a><a href="同姓名录_page43.html">43</a><a href="同姓名录_page44.html">44</a><span>...</span><a href="同姓名录_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
