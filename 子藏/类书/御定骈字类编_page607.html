<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 607 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 607 页/共 1019 页</h1>
    <div class="content">　　【丨独断外廷初不知也予见故族大家子弟往往皆能言之　谈圃胡竞除监察御史公连章言禁中何以知有此人姓名且未甞有大臣论荐及有投献文字主上春秋鼎盛太皇太后丨丨深密正当防窃弄之人盖指陈衍也其命遂寝　孙逖同邢判官寻龙湍观归湖中诗丝管荷风入丨丨竹气清　王諲闺情诗才能收箧笥嬾起下丨丨　元稹和乐天重题别东楼诗賸铺牀席春眠处乍卷丨丨月上时　白居易寄浙东李侍郎诗和风细动丨丨暖清露微凝枕簟凉　刘禹锡酬皇甫少尹暮秋久雨喜晴诗雨余独坐卷丨丨便得诗人喜霁诗　殷尧藩久两诗诗酒从敎数丨丨一任重】
　　帘衣【南史夏侯亶传亶性俭率晚年颇好音乐有妓妾十数人并无被服每有客常隔帘奏之时谓丨爲夏侯妓丨】
　　帘旌【李商隐正月崇让宅诗蝙拂丨丨终展转鼠翻窻网小惊猜】
　　帘幌【南史范缜传缜盛称无佛子良问曰君不信因果何得富贵贫贱缜答曰人生如树花同发随风而堕自有拂丨丨坠于茵席之上自有关篱墙落于粪溷之中坠茵席者殿下是也落粪溷者下官是也贵贱虽复殊途因果竟在何处　张渐郎月行朗月照丨丨清夜有余姿】
　　帘绦【刘禹锡浙西李大夫述梦四十韵并浙东元相公酬和斐然继声诗银花悬院牓翠羽映丨丨】帘栊【黄氏笔记范元实诗眼曰予诵少游词杜鹃声里斜阳暮山谷曰旣云斜阳又云暮卽重出也欲改斜阳爲丨丨于曰旣云孤馆春寒似无丨丨山谷曰亭传虽未必有丨丨有亦无害予曰此词本模写牢落之状若丨丨恐损初意　豹隐纪谈吴履斋丞相贺新郎词云可意人如玊小丨丨轻匀淡抹道家妆束长恨春归无寻处全在波明黛緑　沈佺期凤箫曲春来歌舞妾自知秋至丨丨君不见　苏颋秋夜寓直诗丨丨上夜钩清切听更筹　孙逖宴越府陈法曹西亭诗水木涵澄景丨丨引霁雰　李白五月东鲁行答汶上君鲁人重织作机杼鸣丨丨　元稹防眞诗微月透丨丨萤光度碧空　刘禹和郴州杨侍郎翫郡斋紫薇花诗雨余人吏散燕语丨丨静　温庭筠李先生别墅望僧舍宝刹诗丨丨兰露落邻里柳林凉　郑谷水林禽花诗一露一朝新丨丨晓景分　韦庄贵公子诗流水带花穿巷陌夕阳和树入丨丨】
　　帘箔【南史柳世隆传世隆善卜别甲价至一万永明初世隆曰永明九年我亡亡后三年丘山崩齐亦于此季矣屏人命典籖李党取笔及髙齿屐题丨丨旌曰永明十一年因流涕谓党曰汝当见我不见也　宋史职官志丨丨场掌抽算竹木蒲苇以供丨丨内外之用　三辅黄图未央宫渐台西有桂宫中有光明殿皆金玉珠玑爲丨丨　陈樵月庭鸡林失丨丨之珍元图隐烛银之燎　崔颢邯郸宫人怨水晶丨丨云母扇琉璃窻牖玳瑁牀　又卢姬篇魏王绮楼十二重水精丨丨绣芙蓉　白居易北亭诗前楹卷丨丨北牖施牀席　李商隐碧城诗七夕来时先有期洞房丨丨至今垂】
　　帘押【记事珠于授幼时家以緑眞珠胜爲丨丨授读书数眞珠以记日輙一遍　皮日休任诗白莲倚栏楯翠鸟縁丨丨　罗隐仿玉台体诗晚梦通丨丨春寒逼酒罏】
　　帘前【宋史曹利用传利用奏事丨丨或以指击带鞓左右指以示太后曰利用在先帝时何敢尔耶太后颔之　谈圃曹后称制日韩琦欲还政天子而御宝在太后閤皇帝行幸卽随驾琦因请具素仗祈雨比乗舆还御宝更不入太后閤卽于丨丨具述皇帝圣德都人瞻仰无不欣慰且言天下事久烦圣虑太后怒曰教做也由相公不教做也由相公琦独立丨丨不去及得一言有允意卽再拜驾起遂促仪鸾司拆帘上自此亲政　过庭録石苍舒与韩魏公有旧韩拜相石至干禄留数月无成石作诗以别归云逸上句丨丨二圣拥千官唯有扫门霜鬓客却随燕社入长安韩览之恻然遂注一官而去　晁氏客语范纯夫久在经筵进职青引疾乞归蜀章十上得请以待制知梓州翌日丞相奏事丨丨太后宣谕曰范侍讲求去甚力故勉狥其请昨日孩儿再三留他可谕与且爲孩儿留未可求出前降指挥不行　刘禹锡令狐相公见示题洋州崔侍郎宅双木花诗丨丨欵小雪墙外丽行尘　杜牧晚怀茅山石涵村舎诗丨丨白艾惊春燕篱上青桑待晚蚕郑谷献制诰杨舎人诗窻下调琴鸣逺水丨丨睡鹤背秋灯】
　　帘后【睦州古迹记爲石门限溜室窻櫺各一在石限内爲石柱一在大小象脚外石室一在水帘石笋后水落沙石盛之辄渗下不溢丨丨束炬可立先出者视互出入者与束炬立丨丨者若神人然】
　　帘下【宋史李宸妃传薨年四十六初章献太后欲以宫人礼治丧于外丞相吕夷简奏礼宜从厚太后遽引帝起有顷独坐丨丨召夷简问曰一宫人死相公云云何欤夷简曰臣待罪宰相事无内外无不当预太后怒曰相公欲离间吾母子邪夷简从容对曰陛下不以刘氏爲念臣不敢言尚念刘氏则丧礼宜从厚太后悟遽曰宫人李宸妃也且奈何夷简乃请治丧用一品礼殡洪福院　海山记一夕帝潜入栖鸾院时夏气暄烦院妃庆儿卧于丨丨初月照轩颇明朗庆儿睡中惊魇若不救者帝使义呼庆儿帝自扶起久方清醒　零陵总记于頔司空尝令客弹琴其嫂知音听于丨丨曰三分中一分筝声二分琵琶声絶无琴韵　谈録韩王普初罢陇州廵官到京至日者王勋卜肆问命次丨丨看鲁公驺殿稍盛叹曰似此大官修个甚福来得到此勋曰员外卽日富贵更强似此人何足叹羡往往便爲交代亦未可知　岑参送祁乐归河东诗牀头苍梧云丨丨天台松　杜甫鬭鸡诗丨丨宫人出楼前御柳长赵嘏寄浔阳赵校书诗丨丨秋江夜影空倚楼人在月明中　罗隐圣眞观刘眞师院诗丨丨严君卜窻间少室峰　罗邺早梅诗迁客岭头悲褭褭美人丨丨妬盈盈】
　　帘中【唐书髙宗则天皇后武氏传帝头不能视医张文仲秦鸣鹤曰风上逆砭血头可愈后内幸帝殆得自专怒曰是可斩帝体宁刺血处邪医顿首请命帝曰医议疾乌可罪且吾不可堪听爲之医不再刺帝曰吾目明矣言未毕后丨丨再拜谢曰天赐我师身负缯宝以赐　宋史范纯仁传复拜右仆射因入谢宣仁后丨丨谕曰或谓卿必先引用王觌彭汝砺卿宜与吕大防一心对曰此二人实有士望臣终不敢保位蔽贤望陛下加察】
　　帘内【宋史礼志尚宫赞引皇帝诣皇太后坐前帝服鞾袍丨丨行称贺礼跪曰嗣皇帝臣某言皇太后陛下显崇徽号昭焕寰瀛伏惟与天同寿率土不胜欣忭】
　　帘外【宋史礼志正月八日皇太后爲长宁节诏定长宁节上寿仪太后垂帘崇政殿百官及契丹使班庭下宰臣以下进奉上寿閤门使于殿上丨丨立侍百官再拜宰臣升殿跪进酒丨丨内臣跪承以入　行营杂録李后主归朝后毎怀故国且念嫔妾散落郁郁不自聊尝作长短句丨丨雨潺潺春意将阑罗衾不奈五更寒梦里不知身是客一饷贫欢独自莫凭阑无限关山别时容易见时难流水落花春去也天上人间　薛奇童楚宫词不堪深殿里丨丨欲黄昏　沈佺期望月诗台前疑挂镜丨丨似悬钩　杜甫记异诗昨夜舟火灭湘娥丨丨悲　李嘉祐题裴十六少卿东亭诗斜照窥丨丨川禽时往还　元稹觧愁诗霁丽牀前影飘萧丨丨竹　又秋堂夕诗萧条丨丨雨倐闪案前灯　刘禹锡寄朗州温右史曹长诗城边流水桃花过丨丨春风杜若香　又冬夜宴河中李相公中堂诗丨丨雪已深座中人半醉　李贺有所思诗丨丨花开二月风台前泪滴千行竹　温庭筠阳春曲霏霏雾雨杏花天丨丨春寒着罗幕　罗虬比红儿诗窗前逺岫悬生碧丨丨残霞挂熟红　韦庄赠峩嵋山弹琴李处士诗坐中词客悄无语丨丨月华庭欲午】
　　帘间【宋史韩令坤传初南唐遣边镐破湖南以马希崇分司州及令坤克取之希崇以妓杨氏献令坤甚嬖之防擒陆孟俊将械送行在所杨氏于丨丨窥见之卽抚膺恸哭令坤怪问之杨氏曰孟俊往年入潭州杀我家二百口帷妾爲希崇所匿得免愿甘心焉令坤以诘孟俊孟俊具状令坤乃杀之　韦庄长安春诗丨丨笑语自相闻何人占得长安春】
　　帘额【李贺宫娃歌寒入罘罳殿影昏彩鸾丨丨着霜痕秦韬玉豪家诗地衣鎭角香狮子丨丨侵钩绣辟邪】
　　帘南【汉书外戚传后诏使严持緑囊书子许美人告严曰美人当有以予女受来置饰室中丨丨美人以苇箧一合盛所生儿缄封及緑囊报书子严严持箧书置饰室丨丨去】
　　帘阁【韩愈河东节度观察使荥阳郑公神道碑公与賔客朋游饮酒必极醉投壶博奕穷日夜若乐而不厌者平居丨丨据几终日不知有人别自号曰云翁名人魁士鲜不与善好乐后进及门接引皆有恩意】帘牖【刘希夷捣衣篇盘桓徙倚夜已久萤火双飞入丨丨　韦应物西亭诗亭宇丽朝景丨丨散暄风元稹含风夕诗参差丨丨重次第笼虚白　又冬夜怀李侍御王太祝段丞诗松篁细阴影重以丨丨疎　乂春晚寄杨十二兼呈赵八诗蒙蒙竹树深丨丨多清阴】
　　帘户【杜甫题桃树诗丨丨每宜通乳燕儿童莫信打慈鵶】
　　帘门【隋遗録帝幸月观烟景清朗中夜独与萧妃起临前轩丨丨不开左右方寝帝凭妃肩说东宫时事】帘肆【江淹狱中上建平王书下官虽乏乡曲之誉然尝闻士君子之行矣其上则隐于丨丨之间卧于岩石之下次则结绶金马之庭髙议云台之上次则虏南越之君系单于之颈俱啓丹册并图青史】帘庑【刘禹锡早夏郡中书事诗华堂对嘉树丨丨含晓清】
　　帘钩【陈慥问月楼赋忽霜月之飞来傍栏角兮窥丨丨丁仙芝长宁公主旧山池诗座卷流黄簟丨垂白玉丨　王昌龄青楼怨肠断关山不觧说依依残月下丨丨　岑参过王判官西津所居诗沙鸟上笔牀谿花篲丨丨　杜甫落日诗落日在丨丨溪边春事幽卢仝楼上女儿曲谁家女儿楼上头指挥婢子挂丨丨李贺莫愁曲见罗牀下　又贾公闾贵婿曲燕语踏丨丨日虹屏中碧　李逺听王氏话归州昭君庙诗河】
　　【畔犹残翠眉様有时新月傍丨丨　李商隐燕台诗丨丨鹦鹉夜惊霜唤起南云绕云梦　唐彦谦怀友诗金井凉生梧叶秋闲看新月上丨丨　曹唐暮春戏赠吴端公诗牡丹花下丨丨外独凭红防捋虎须　韩偓诗轻风滴沥动丨丨宿酒犹酣嬾卸头】
　　帘钉【李商隐孔雀诗地锦排苍雁丨丨镂白犀】
　　帘蔽【宋史舆服志绍圣二年侍御史翟思言京城士人与豪右大姓出入率以轿自载四人舁之甚者饰以棕盖彻去丨丨翼其左右旁午于通衢甚爲僭拟乞行止絶从之】
　　帘网【元史百官志丨丨局大使一员副使一员并受省制至元元年始置】
　　帘泉【调谑编东坡尝约刘器之同参玉版和尚器之每倦山行闻见玉版欣然从之至丨丨寺烧笋而食器之觉笋味胜问此何名东坡曰玉版此老僧善说法令人得禅恱之味于是器之方悟其戏】
　　帘阴【薛能升平词佩响交成韵丨丨暖带纹】
　　帘光【陈标秦王卷衣诗御气馨香苏合啓丨丨浮动水精悬】
　　帘影【刘希夷晚春诗庭阴幕青霭丨丨散红芳　元稹月诗翡翠通丨丨琉璃莹殿扉　义表夏诗初日满阶前轻风动丨丨　白居易宿东亭晓兴诗窗声度残漏丨丨浮初旭　李贺夜来乐南轩汉转丨丨疎桐林哑哑挟子乌　又难忘曲丨丨竹华起箫声吹日色　雍陶明月照髙楼诗明月何髙髙楼中丨丨寒】帘疎【杜甫见萤火诗巫山秋夜萤火飞丨丨巧入坐人衣　元稹晚春诗画静丨丨燕语频双双鬭雀动阶尘】
　　帘薄【白居易早夏晓兴诗见巾簪下】
　　帘坏【唐书王锷传官曹丨丨吏将易之锷取坏者付船坊以鍼箬】
　　帘褰【白居易想东游诗幕飏云飘槛丨丨月露钩温庭筠过华清宫诗屏掩芙蓉帐丨丨玳瑁钩】帘烘【李商隐无题诗楼响将登怯丨丨欲过难又石城诗簟氷将飘枕丨丨不隐钩】
　　帘闭【韩琮牡丹诗云凝巫峡梦丨丨景阳妆】
　　帘垂【宋史礼志皇帝酌献文宣王毕幸太学降辇入次丨丨更衣礼直官通事舎人引讲官与侍立官入就堂下皆系鞵讲书　薛能戏题诗坐缺初离席丨丨却入房】
　　帘窥【西畴常言凡居人上有势分之临惟以恕存心乃可以容下故行动必先謦欬步逺则前导燕坐则毋丨丨壁听是故君子不发人阴私不掩人之所不及也】
　　帘卷【宋史礼志前导官导皇帝入小次帘降俟太上皇帝卽御坐小次丨丨前导官导皇帝稍前躬奏圣躬万福讫复位　白居易闲卧诗丨丨侵牀日屏遮入座风　郭防九华山诗见镜开下　杜牧题陵阳王氏水居诗丨丨平芜逺接天暂寛行役到樽前　郑谷牡丹诗画堂丨丨张清宴含香带雾情无限　胡曾独不见诗窗残夜月人何处丨丨春风燕复来】
　　帘开【元稹春余遣兴诗丨丨斜照入树褭游丝上　李商隐月诗丨丨最明夜簟卷已凉天　罗邺春日过寿安山舘诗丨丨山色离亭午步入松香别岛春】
　　帘图【庾肩吾爲南康王让丹阳尹表臣开劒镂七星非有司天之命丨丨五岳宁识崇朝之云是知策彼泥龙不能令其逐日乗斯流马安可使其奔电】
　　帷
　　帷帐【史记秦始皇纪始皇自谓眞人不称朕乃令咸阳之旁二百里内宫观二百七十复道甬道相连丨丨钟鼔美人充之各案署不移徙　又髙祖纪夫运筹防丨丨之中决胜千里之外吾不如子房　又文帝纪上常衣绨衣所幸愼夫人令衣不得曵地丨丨不得文绣以示敦朴爲天下先　乂陈涉世家已爲王王陈其故人尝与佣耕者闻之之陈陈王出遮道而呼涉陈王闻之乃召见载与俱归入宫见殿屋丨丨客曰伙颐涉之爲王沈沈者　又燕王泽世家田生子请张卿临亲修具张卿许往田生盛丨丨共具譬如列侯　又留侯世家沛公入秦宫宫室丨丨狗马重宝妇女以千数意欲留居之樊哙谏沛公出舎沛公不听良曰忠言逆耳利于行毒药苦口利于病愿沛公听樊哙言沛公乃还军霸上　又范睢传须贾大惊自知见卖乃肉袒膝行因门下人谢罪于是范雎盛丨丨侍者甚众见之　汉书髙帝纪沛父老诸母故人日乐饮极欢道旧故爲笑乐十余日上欲去沛父兄固请上曰吾人众多父兄不能给乃去沛中空县皆之邑西献上留止张饮三日注张晏曰张丨丨也　又外戚传见灯烛下　又王嘉传陛下初卽位易丨丨去锦绣乗舆席縁绨缯而已　后汉书桓荣传荣常寝病太子朝夕遣中傅问病赐以珍羞丨丨奴婢谓曰如有不讳无忧家室也　又张禹传邓太后以殇帝初育令重臣居禁内乃诏禹舎宫中给丨丨牀褥　晋书何曾传丨丨车服穷极绮丽　齐书东昏侯纪置射雉场二百九十六处翳中丨丨及步障皆祫以緑红锦金银镂弩牙瑇瑁帖箭　又刘悛传世祖在东宫每幸悛坊闲言至夕赐屏风丨丨　宋史食货志崇宁初蔡京当国置居养院安济坊给常平米厚至数倍州县奉行过当或具丨丨雇乳母女使縻费无艺　新序天子居闉阙之中丨丨之内广厦之下旃茵之上不出襜幄而知天下者以有贤左右也　三辅黄图寿宫北宫有神仙宫寿宫张羽旗设供具以礼神君种君来则肃然风生丨丨皆动　汉官仪尚书郎入直台中官供新缣白绫被或锦被昼夜更宿丨丨画通中枕卧旃褥冬夏随时改易　飞燕外传太后使理昭仪昭仪曰吾持人主如婴儿宠倾天下安能敛手掖庭争丨丨之事乎　妆楼记朱子春未婚先开房室丨丨甚丽以待其事旁人谓之待阙鸳鸯社　王褎周太傅于谨墓碑公运策丨丨叅谋幕府封齐定文成之计间楚资曲逆之奇　庾信赵广墓志铭应变将略雷电立成丨丨谋猷孙吴闇合　杜牧感怀诗茅茨覆宫殿封章绽丨丨】
　　帷幕【周礼幕人掌丨丨幄帟绶之事注在旁曰丨在上曰丨幕或在地展陈于上丨丨皆以布爲之　左传哀公三年夏五月辛卯司铎火火逾公宫桓僖灾子服景伯至命宰人出礼书以待命命不共有常刑校人乗马巾车脂辖百官官备府库愼守官人肃给济濡丨丨郁攸从之蒙葺公屋自太庙始外内以悛助所不给有不用命则有刑无赦　家语古之大夫有坐滛乱男女无别者不谓之滛乱男女无别则曰丨丨不修也史记主父偃传男子疾耕不足于粮饟女子纺绩不足于丨丨　后汉书赵壹传时诸计吏多盛饰车马丨丨而壹独柴车草屏露宿其傍　吴志周瑜传瑜部将黄盖取蒙冲鬭舰数十艘实以薪草膏油灌其中裹以丨丨上建牙旗先书报曹公欺以欲降　乂赵达传逹常笑谓诸星气风术者曰当回算丨丨不出户牖以知天道而反画夜暴露以望氛祥不亦难乎　齐书虞玩之传孔逿字世逺玩之同郡人好典故学与王俭至交升明中爲齐台尚书仪曹郎俭爲宰相逿尝谋议丨丨毎及选用颇失乡曲情　元史百官志尚舎寺秩正四品掌行在丨丨帐房陈设之事　淮南子人主深居隐处以避燥湿闺门重袭以避奸贼内不知闾里之情外不知山泽之形丨丨之外目不能见十里之前耳不能闻百步之外天下之物无不通者其灌输之者大斟酌之者众也　说苑见针缕下　洞冥记元封五年勒毕国贡细鸟以方尺之玉笼盛数百头形如大蝇状似鹦鹉声闻数里之间如黄鹄之音也国人常以此鸟候时亦名曰候日虫帝置之于宫内旬日而飞尽帝惜求之不复得明年见细鸟集丨丨或入衣袖因名蝉宫内嫔妃皆恱之有鸟集其衣者辄蒙爱幸　又末多国人长四寸织麟毛爲布以文石爲牀人形虽小而室宇崇旷织毛锦以锦爲丨丨也　新论风雨有形则可以丨丨捍寒暑无形不可以关钥遏也　有宋佳话丁晋公与杨文公游处宴集必有诙谐之语复皆敏于应答一日台谏攻文公因晚俟晋公之门方伏拜晋公亟谓文公曰内翰拜时须撆地文公随声答曰相公坐处幙瞒天盖杨美髭髯而丁第方盛设丨丨因互相议也　小名録马仙防字灵馥小名仙婢善爲将居无丨丨衾屏与厮养最下者同　刘峻与举法师书衣裳虹霓丨丨霄露张协杂诗畴昔怀微志丨丨窃所经　长孙佐辅关山月乐府借问映旗旌何如鉴丨丨　白居易买花诗上张丨丨蔽旁织笆篱护　又牡丹芳乐府共愁日照芳难驻仍张丨丨垂隂凉】
　　帷幔【后汉书臧洪传城防生执洪绍盛丨丨大防诸将见洪谓曰臧洪何相负若是今日服未洪据地瞠目曰洪亲见将军呼张陈留爲兄则洪府君亦宜爲弟而不能同心戮力爲国除害坐拥兵众观人屠灭惜洪力劣不能推刃爲天下报仇何爲服乎　宋史王渊传初帝在南京闻渊疾遣中使曽泽问疾泽还言其丨丨茵褥皆不具帝辍所御紫茸茵以赐】
　　帷幄【史记太史公自序运筹丨丨之中制胜于无形子房计谋其事无知名无勇功图难于易爲大于细作留侯世家　汉书成帝纪赞臣之姑充后宫爲婕好父子昆弟侍丨丨　又杜邺传诸外家昆弟无贤不肖并侍丨丨布在列位或典兵卫或将军屯宠意并于一家积贵之埶世所希见所希闻也　义石显传显见左将军冯奉世父子爲公卿著名女又爲昭仪在内显心欲附之荐言昭仪兄谒者逡修敕宜侍丨丨　后汉书邓禹传制诏前将军邓禹深执忠孝与朕谋谟丨丨决胜千里斩将破军平定山西功效尤着今遣奉车都尉授印绶封爲酂侯食邑万户　又宦者序邓后以女主临政而万机殷逺朝臣国议无由参断丨丨称制下令不出房闱之间不得不委用刑人寄之国命手握王爵口含天宪非复掖庭永巷之职闺牖房闼之任也魏志荀攸传魏国初建爲尚书令自从太祖征伐常谋谟丨丨时人及子弟莫知其所言　又钟毓传防贵庙胜功尚丨丨不下殿堂之上而决胜千里之外　周书文帝纪赞内询丨丨外仗材雄推至诚以待人大顺以训物　南史陈伯之传丘迟与之书曰当今功臣名将鴈行有序佩紫怀黄赞丨丨之谋乗轺建节奉疆场之任并刑白马作誓传之子孙　元史刘秉忠传翰林学士承旨王鹗奏言秉忠久侍藩邸积有岁年参丨丨之密谋定社稷之大计忠勤劳绩宜被褒崇　淮南子甲胄生虮虱燕雀处丨丨而兵不休息而乃始服属臾之貌恭俭之礼则必抑而不能兴矣　新序夫秦鲁皆疑晋有狐偃之善谋以成覇功故谋得于丨丨则功施于天下狐偃之谓也　文士传张衡拜侍中恒居丨丨从容风议拾遗左右　开元天宝遗事学士许愼选多与亲友结宴于花圃中未尝具丨丨设坐具使童仆辈聚落花铺于坐下愼选曰吾自有花茵何销坐具曹植冬至献袜履表亚岁迎祥履长纳庆不胜感节情系丨丨拜表奉贺并献文履七量袜若干副　潘尼益州刺史杨恭侯碑君出则简练熊罴职司是图入则从容讽议尽规丨丨　梁武帝与萧宝夤书朕于齐明帝外有龛敌之力内有丨丨之诚　徐陵爲贞阳侯与陈司空书孤过荷恩灵预奉丨丨黄河白日亟降诚言分灾防患事非虚旨　庾信宇文显和墓志铭丨丨叅谋宫闱典职　李纲榕木赋靓如丨丨肃如房栊　王粲从军诗筹防运丨丨一由我圣君　王浚从幸洛水饯王公归国诗驰情系丨丨乃心恋轨尘　刘知几仪坤庙乐章妙算申丨丨神谋出庙延　苏颋送朔方大总管张亶仁诗老臣丨丨算元宰庙堂机】
　　帷薄【礼记曲礼丨丨之外不趋疏丨幔也丨帘也　汉书贾谊传古者大夫有坐不廉而废者不谓不廉曰簠簋不饰坐污秽滛乱男女亡别者不谓污秽曰丨丨不修　吕览张毅好恭门闾丨丨聚居众无不趋舆隶姻媾小童无不敬以定其身不终其寿内热而死】
　　帷帘【南史徐妃传初妃嫁夕车至西州而疾风大起发屋折木无何雪霰交下丨丨皆白　张华情诗清风动丨丨晨月照幽房】
　　帷防【新序隆冬烈寒士短褐不完四体不蔽而君之台观丨丨锦绣随风飘飘而弊】
　　帷屏【南史羊侃传初赴衡州于两艖防起三间通梁水斋饰以珠玉加以锦缋盛设丨丨列女乐乗潮觧缆临波置酒縁塘傍水观者塡咽　潘岳京陵公主女王氏哀辞丨丨媚子奄离顾复　谢灵运燕歌行调弦促柱多哀声遥夜明月鉴丨丨　崔湜婕好怨枕席临窗晓丨丨向月空　沈佺期独坐驩州思忆旧游诗舞籥千门度丨丨百道流　元稹旅眠诗内外都无隔丨丨不复张】
　　帷箔【李商隐利州江潭作河伯轩窗通贝阙水宫丨丨卷氷绡】
　　帷帟【唐书礼乐志杞皇地只于社首山之降禅坛如方丘之礼以太穆皇后文德皇后配而以皇后武氏爲亚献越国太妃燕氏爲终献率六宫以登其丨丨皆锦绣　又李听传好方书择其騐者题于丨丨墙屋皆满　宋史礼志殿上陈锦绣丨丨垂香毬设银香兽前楹内借以文茵　芥隐笔记唐志丨丨则题岁月席寿三年氊寿五年褥寿七年　阮籍大人先生传美宫室而盛丨丨击钟鼓而扬其章广苑囿而深池沼兴渭北而建咸阳　贺朝从军行闻有河湟客愔愔理丨丨李益从军有苦乐行秉笔参丨丨从军至朔方】帷幌【何逊七召闻疾雷于阶枒弄奔星于丨丨】
　　帷裳【诗淇水汤汤渐车丨丨传丨丨妇人之车也笺丨丨童容也　论语非丨丨必杀之　史记邹阳传今人主沉于谄谀之辞牵于丨丨之制使不羁之士与牛骥同皁此鲍焦所以忿于世而不留富贵之乐也汉书外戚传感丨丨兮发红罗纷綷縩兮纨素声　后汉书贾琮传爲冀州刺史旧典传车骖驾垂赤丨丨迎于州界及琮之部升车言曰刺史当逺视广听纠察美恶何有反垂丨丨以自掩塞乎乃命御者褰之】帷扆【王僧孺詹事徐府君集序从容丨丨绰有余辉薛道衡隋髙祖颂运天防于丨丨播神威于沙朔】帷袵【陆机挽歌丨丨旷遗影楝宇与子辞】
　　帷被【后汉书钟离意传药崧者河内人天性朴忠家贫爲郎常独直台上无被枕杫食糟糠帝毎夜入台辄见崧问其故甚嘉之自此诏太官赐尚书以下朝夕餐给丨丨皁袍及侍史二人】
　　帷囊【歴代名画记董卓之乱山阳西迁图画缣帛军人皆取爲丨丨所收而西七十余乗遇雨道艰半皆遗弃】
　　帷组【汉书五行志成帝绥和二年八月庚申郑通里男子王褒衣绛衣小冠带劒入北司马门殿东门上前殿入非常室中解丨丨结佩之招前殿署长业等曰天帝令我居此业等收考问褒故公车大谁卒病狂易不自知入宫状下狱死】
　　帷冒【帽同唐书车服志初妇人施羃罗以蔽身永徽中始用丨丨施裙及颈坐襜以代乘车命妇朝谒则以驼驾车数下诏禁而不止武后时丨丨益甚中宗后乃无复羃罗矣　又古今图画多矣如画羣公祖二疏而有曵芒屩者画昭君入匈奴而妇人有施丨丨者矣芒屩出于水乡非京华所爲丨丨创于隋代非汉宫所用岂可因二画以爲故实乎　清波杂志士大夫于马上披凉衫妇女歩通衢以方幅紫罗障蔽身俗谓之盖头盖唐丨丨之制也】
　　帷盖【礼记檀弓敝丨不弃爲埋马也敝丨不弃爲埋狗也　汉书陈汤传太中大夫谷永上疏讼汤曰汤坐言事非是幽囚久系歴时不决执宪之吏欲致之大辟昔白起爲秦将南拔郢都北阬赵括防纤介之过赐死杜邮秦民怜之莫不陨涕今汤亲秉钺席卷喋血万里之外荐功宗庙告类上帝介胄之士靡不慕义防言事爲罪无赫赫之恶周书曰记人之功忘人之过宜爲君者也夫犬马有劳于人尚加丨丨之报况国之功臣者哉窃恐陛下忽于鼔鼙之声不察周书之意而忘丨丨之施庸臣遇汤卒从吏议使百姓介然有秦民之恨非所防厉死难之臣也　后汉书儒林传董卓移都之际吏民扰乱自辟雍东观兰台石室宣明鸿都诸藏典防文章竞共割散其缣帛图书大则爲丨丨小乃制爲縢囊及王允所收而西者裁七十余乗　齐书豫章王嶷传常谓福齐南山庆钟仁寿吾侪小人贻尘丨丨岂图一旦遂投此请　南史徐勉传兵革相寻异端互起章句旣沦俎豆斯辍方领矩步之容事灭于旌鼓兰台石室之典用尽于丨丨　唐书苏颋传故礼部尚书颋累叶辅弼奉事轩陛二十余年今奄忽不还邦人痛之惟丨丨之旧股肱之戚宜节废朝明君臣之谊】帷牀【后汉书东平王传六年冬上疏求朝明年正月帝许之帝以苍冒涉寒露遣谒者赐貂裘及大官食物珍果使大鸿胪窦固持节郊迎帝乃亲自循行邸第豫设丨丨其钱帛器物无不充备　齐书王融传匈奴以氊骑爲丨丨驰射爲糇粮】
　　帷车【后汉书厐淯母传父爲同县人所杀娥阴怀感愤乃潜备刀兵常丨丨以候讐家十余年不能得后遇于都亭刺杀之　中说铜川府君之丧勺饮不入口者三日营葬具曰必俭也吾家有制焉棺椁无饰衣衾而举丨丨而载涂车蒭灵则不从五世矣】
　　帷鼎【江淹爲萧骠骑让封第二表陛下停若镜之明流如云之爱方求士于版岩宜思贤于屠肆而私臣以闱庙宠臣以丨丨位兼文武职总内外非所以发梦渭滨储精河薮】
　　帷甲【唐书朱泚传朱泚更号汉改元天皇或曰王师欲潜壤京城四隅垣以入泚惧诏金吾布士于衢吏储五炬以防夜城隅率百步建一楼候望非常凡祠房庙庐皆丨丨戒曰军来则四面击】
　　帷堂【礼记礼弓曽子曰尸未设饰故丨丨小敛而彻帷仲梁子曰夫妇方乱故丨丨小敛而彻帷　左传穆伯请重赂以求复惠叔以爲请许之将来九月卒于齐告丧请葬不许齐人或爲孟氏谋曰鲁尔亲也饰棺寘诸堂阜鲁必取之从之卞人以告惠叔犹毁以爲请立于朝以待命许之取而殡之声已不视丨丨而哭注声已惠叔母怨敖从莒女故丨丨　庾信周谯国夫人歩陆孤氏墓志铭丨丨野设帐殿郊营】
　　帷宫【周礼掌舎掌王之防同之舎爲丨丨设旌门注谓王行昼止有所展肆若食息张丨爲丨则树旌以表门　宋书礼志皇后采桑坛在蚕室西丨丨中门之外桑林在其东　齐书礼志骁骑将军虞炎议以爲诚慤所施止在一坛汉之郊祀飨帝甘泉天子自竹宫望拜息殿去坛旣逺郊奉礼毕旋幸于此瓦殿之与丨丨谓无简格　庾信华林园马射赋丨丨宿设帐殿开筵　唐明皇祀园丘乐章受厘皇都回跸丨丨　许敬宗奉和行经破薛举战地应制诗丨丨面丹浦帐殿瞩宛城　狄仁杰奉和圣制夏日游石淙山诗羽仗遥临鸾鹤驾丨丨直坐鳯麟洲　韦嗣立奉和九日幸临渭亭登髙应制诗丨丨压水崖步辇入烟岑　沈佺期仙萼亭侍宴应制诗辇路披仙掌丨丨拂帝萝】
　　帷殿【谢眺游后园赋惠气湛兮丨丨肃清阴起兮池馆凉】
　　帷屋【汉书外戚传共洒扫于丨丨兮永终死防爲期】
　　帷阁【宋书礼志咸宁注先正一日守宫宿设王公卿校便坐于端门外大乐鼔吹又宿设四厢乐及牛马丨丨于殿前夜漏未尽十刻羣臣集到庭燎起火上贺谒报】
　　帷房【宋书后妃传赞爱止丨丨权无外授戚属饩赉岁时不过肴浆　又谢脢传参谋猷于剏物赞帝制于纲出治戎于禁卫入关言于丨丨　仲长统乐志论安神丨丨思老氏之元虚游戏平林发清商之妙曲赵至与嵇蕃书翶翔伦党之间弄姿丨丨之里】
　　帷轩【谢庄孝武宣贵妃诔丨丨夕改軿辂晨迁】
　　帷墙【廧同汉书诸侯王表哀平之际皆继体苖裔亲属疏逺生于丨丨之中不爲士民所尊埶与富室无异　又邹阳传今人主沈谄谀之辞牵丨丨之制使不羁之士与牛骥同皁此鲍焦所以愤于世也　吕览十里之间而耳不能闻丨丨之外而目不能见三亩之宫而心不能知　元籍达庄论昔大齐之雄三晋之士尝相与瞠目张胆分别此矣咸以爲百年之生难致而日月之蹉无常皆盛仆马修衣裳美珠玉饰丨丨出媚君上入欺父兄矫属才智竞逐纵横家以慧子残国以才臣亡】
　　帷席【汉书外戚传三月癸未大风自西揺祖宗寝庙裂丨丨折拔树木顿僵车辇毁坏楹屋灾及宗庙足爲寒心　鲍照谢赐药啓恩逾脯糗惠重丨丨　江淹被黜爲吴兴令辞建平王牋昔河济荆吴必获陪从京辅关毂长奉丨丨　沈约太尉王俭碑矖瞩接其光景风云溢乎丨丨】
　　帷座【陆机吊魏武帝文陈法服于丨丨陪窈窕于玉房张鼎邺城引文章犹入管新丨丨空销狐兔尘】
　　帷影【李贞奉和圣制过温汤诗林凋丨丨散云敛盖阴收】
　　帷上【周礼幕人疏掌王帷在傍施之象土壁也幕则丨丨张之象舎屋也】
　　帷前【梁元帝答刘缩求述制旨义书枕中之记卽用爲枕丨丨之帙仍可爲帷】
　　帷内【后汉书刘元传更始纳赵萌女爲夫人有宠遂委政于萌日夜与妇人饮防后庭羣臣欲言事辄醉不能见时不得已乃令侍中坐丨丨与语诸将识非更始声出皆怨曰成败未可知遽自纵放若此】帷中【史记武帝纪齐人少翁以鬼神方见上上有所幸王夫人夫人卒少翁以方术盖夜致王夫人及灶鬼之貌云天子自丨丨望见焉于是乃拜少翁爲文成将军赏赐甚多以客礼礼之　又齐世家晋使郤克于齐齐使夫人丨丨而观之郤克上夫人笑之郤克曰不是报不复涉河　又孔子世家见环佩下　汉书汲黯传上尝坐武帐黯前奏事上不冠望见黯避丨丨使人可其奏其见敬礼如此　后汉书张奂传迁使匈奴中郎将时休屠各及朔方乌桓并同反叛烧度辽将军门引屯赤阬烟火相望兵众大恐各欲亡去奂安坐丨丨与弟子讲诵自若军士稍安　飞燕外传昭仪夜入浴兰室肤体光发占灯烛帝从丨丨窃望之侍儿以白昭仪昭仪揽巾使彻烛他日帝约赐侍儿黄金使无得言私婢不豫约中出帏值帝卽入白昭仪昭仪遽隐辟自是帝从兰室丨丨窥昭仪多袖金逢侍儿私婢辄牵止赐之侍儿贪帝金一出一入不絶　庾信萧太墓志铭名书柱上防满丨丨　白居易和微之自劝诗就暖移盘檐下食防寒拥被丨丨宿】
　　帷凄【谢庄皇太子妃哀防文霜侵烛昧风密丨丨】
　　帷举【潘岳爲诸妇祭庾新妇文虚室风生牀尘丨丨】
　　帷卷【赵嘏空梁落燕泥诗丨丨闲窥户牀空暗落泥】
　　帷殡【礼记檀弓丨丨非古也自敬姜之哭穆伯始也】
　　帷败【后汉书仲长统传弱力少智之子被穿丨丨寄死不敛寃枉穷困不敢自理虽亦由网禁疏阔盖分田无限使之然也】
　　帏
　　帏帐【大方便佛报恩经汝爲吾子生长深室卧则丨丨食则恣口今者逺涉途路饥渴寒暑谁得知者黄庭外景经虚无之居在帏间寂寞廓然口不言注施设丨丨恶闻人声　侍儿小名録经行寺僧行蕴洒扫堂殿见所画女人姿颜妖冶戏曰世间女人得如此者我必作妻其夕有欵扉者莲花娘子来从一侍婢妖姿丽质妙絶人伦莲花顾侍婢曰露仙可准备丨丨　黙记盈盈者天宝中贵人之妾姿艳冠絶一时防贵人者病同官之子爲千牛者失索之甚急明皇闻之诏大索京师盈盈谓千牛曰今势不能自隐矣上问何往但云所见人物如此所见帟幕丨丨如此所食物如此势不由己决无患矣旣出明皇大怒问之时如盈盈言上笑而不问后数日虢国夫人入内明皇戏谓曰何久藏少年不出邪夫人亦大笑而已　崔泰之奉酬韦嗣立祭酒偶游龙门北谿忽怀骊山别业因以言志示弟淑奉呈诸大僚之作落日低丨丨归云绕管弦　韦应物冬夜诗丨丨徒自设冥寞岂复来】
　　帏幔【魏书宣武灵皇后胡氏传太后以肃宗冲幼未堪亲祭欲傍周礼夫人与君交献之义代行祭礼访寻故式门下召礼官博士议以爲不可而太后欲以丨丨自障观三公行事重问侍中崔光光便据汉和熹邓后荐祭故事太后大悦遂摄行初祀　白居易和微之望晓诗草铺地茵褥云卷天丨丨】
　　帏幄【蜀志刘巴传注零陵先贤传曰子初才智絶人如孤可任用之非孤者难独任也亮亦曰运筹防于丨丨之中吾不如子初逺矣　盐铁论见黼绣下　庾信长孙俭神道碑大丞相总十六军克清河洛公又中分麾下参谋丨丨　柳宗元爲安南杨侍御祭张都护文开府辟掾羣英攸属顾兹陋微敢厠甄録旣受筐篚载加命服赐有楚冠用慙豸角星言赴命注望丨丨视险如夷瞻程非邈】
　　帏盖【宋书五行志晋惠帝永康元年二月大风拔木三月愍怀被害己卯丧柩发许还洛是日大风雷电丨丨飞裂】
　　帏幙【黄庭内景经安在紫房丨丨间立坐室外三五元】
　　帏幌【开元天宝遗事光禄卿王守和未尝与人有争尝于案几间大书忍字至于丨丨之属以绣画爲之】帏帟【后汉书皇后纪外立者四帝临朝者六后莫不定筞丨丨委事父兄　魏书李豹子传运筹丨丨勲着于中声传于外　唐书岑文本传文本贵常自以兴孤生居处卑室无茵褥丨丨】
　　帏褥【西京杂记文帝爲太子立思贤苑以招賔客苑中有堂隍六所客馆皆广庑髙轩屏风丨丨甚丽】帏屏【潘岳悼亡诗丨丨无髣髴翰墨有余迹　白居易昭君怨只当当年备宫掖何曽专夜奉丨丨】帏车【魏志厐淯传见袖剑下】
　　帏室【韦应物端居感怀诗方如在丨丨后悟永终已】
　　帏间【黄庭外景经见帏帐下】
　　幕
　　幕府【史记李广传大将军使长史持糒醪遗广因问广食其失道状青欲上书报天子军曲折广未对大将军使长史急责广之丨丨对簿广曰诸校尉无罪吾今自上簿至丨丨遂引刀自颈　后汉书班固传丨丨新开广延羣俊四方之士顚倒衣裳　晋书栁世隆传丨丨过荷朝寄义百常愤董御元戎龚行天罚　周书文帝纪丨丨折冲宇宙亲当受脤锐师百万彀骑千羣裹粮坐甲惟敌是俟义之所在糜躯匪恡　唐书平阳公主传帝度河绍以数百骑并南山来迎主引精兵万人与秦王防渭北绍及主对置丨丨分定京师号娘子军　又裴度传表马总爲宣尉副使韩愈行军司马李正封冯宿李宗闵备两使丨丨　又吐蕃传除地爲坛约二国各以二千士列壝外二人从立坛下镒与丨丨齐聗齐抗鸿胪汉衡计防使于頔及泽鲁皆朝服结赞与论悉颊藏论臧热论利陀论力徐等封升坛刑牲坛北杂其血以进　宋史选举志旧制州县官南曹判流内铨注拟其职事官中书除授然而歴任功过须经南曹考验遂令丨丨官罢任并归铨曹其特除拜者听朝旨　三楚新録孙光宪者本成都人旅游江陵方图进取从诲辟爲掌书记光宪三年间收书及数万卷又常慕史氏之作自恨诸侯丨丨不足展其才力每谓交亲曰安知获麟之笔反爲倚马之用因吟刘禹锡诗曰一生不得文章力百口空爲饱暖家　信郑常墓志铭授持节开府仪同大将军柏梁髙宴有大将军之诗丨丨初开有平陵侯之国比之今日岂可同年而语哉又骠骑大将军侯莫陈道生墓志铭见旌门下　储光羲送人随大夫和蕃诗大夫开丨丨才子作行人　髙适饯宋八诗绣衣当制节丨丨盛威棱　又送柴司户诗月卿临丨丨星使出词曹　又送董判官诗丨丨爲才子将军作主人　杜甫偶题诗两都开丨丨万防插军麾　又送髙三十五书记诗十年出丨丨自可持旌麾　又赠李八秘书别诗丨丨筹频问山家药正锄又院中晚晴怀西郭茅舎诗丨丨秋风日夜清澹云疎雨过髙城　又宿府诗清秋丨丨井梧寒独宿江城蜡炬残　又得杨五长史谭书诗卫青开丨丨杨仆将楼船　殷少野送萧頴士诗官闲丨丨下聊以任纵诞李商隐献寄旧府开封公诗丨丨三年逺春秋一字褒周贺送石协律归吴诗丨丨罢来无药价纱巾带去有山情　齐已酬尚颜诗丨丨秋招去溪邻日望还又宋书礼志元嘉二十五年闰二月大搜于宣武设行宫便坐武帐于丨丨山南冈　豫章古今记丨丨山在建昌西　南唐近事金陵城北有湖周廻十数里丨丨鸡笼二山环其西钟阜蒋山诸峰耸其左　张九龄经江宁览旧迹至元武湖诗山虽丨丨在馆岂豫章留】幕次【宋史礼志绍典十三年正月九日皇帝御文德殿命宰臣秦桧奏请太庙十日内殿宿斋文武百僚集于发册宝殿门丨丨次礼仪使閤门官太常博士礼直官分立御幄前次分引百僚入就殿下东西相向立定】
　　幕殿【宋史舆服志中兴后以事天尚质屡诏郊坛不得建斋宫惟设幕屋而已其制架木而以苇爲障上下四旁周以幄帟以象宫室谓之丨丨】
　　幕屋【宋史礼志设御茶牀酒器于殿东北楹间羣臣醆斚于殿下丨丨　又舆服志芳亭辇黑质顶如丨丨绯罗衣裙襴络带皆绣云凤两面朱緑窗花版外施红丝网绸金铜帉錔前后垂帘】
　　幕帟【宋史职官志卫尉寺宴享賔客供丨丨茵席视其敝者移少府军器监修焉】
　　幕门【后汉书李郤传召署丨丨候吏】
　　幕梁【宋史夏国传刺史以下无帐无旗鼓人各槖駞一箭三百丨丨一兵三人同一丨丨幕梁织毛爲幕而以木架】
　　幕席【后山诗话熙宁初外学置官师职简地亲多在丨丨徐有学官喜谇语同府苦之誺蝇以刺之曰衣服有时遭防染杯盘无日不追随　白居易和微之新楼北园防集诗天地爲丨丨富贵如泥沙】幕职【宋史选举志由丨丨爲著作佐郎者转太子中允由中允赞善中舎洗马皆转殿中丞】幕士【魏书崔光传供顿候迎公私扰费厨兵丨丨衣履败穿　唐书百官志凡戎器色别而异处以卫尉丨丨暴凉之】
　　幕官【郡阁雅言王易简萧希甫下及第名居榜尾不看榜归华山寻就山释褐授华州丨丨后拜左拾遗乂辞官归隐】
　　幕客【宋史吴璘传初璘病笃呼丨丨草遗表命直书其事曰愿陛下毋弃四川毋轻出兵不及家事人称其忠　鼠璞庾杲之爲王俭卫将军长史萧与俭书曰盛府元僚实难其选庾景行依緑水泛芙蓉何其丽也今台郡丨丨多用红莲故事始此　画鉴戴嵩专画牛爲韩晋公滉丨丨专师法于韩而青出于蓝者也黄滔陈侍御新居诗丨丨开新第词人遍有诗】
　　幕賔【黄滔喜侯舎人蜀中新命诗锦里幸爲丹凤阙丨丨微出紫微郎】
　　幕人【周礼丨丨掌帷幕幄帟绶之事】
　　幕属【宋史岳飞传授黄复州汉阳军德安府制置使飞度江中流饮丨丨曰飞不擒贼不涉此江】幕中【宋史艺文志尹源丨丨集十六卷　韩愈言箴丨丨之辩人反以汝爲叛台中之评人反以汝爲倾王十朋民事堂赋顾丨丨平日之辩兮人乃靳其爲狂　髙适诗绸缪阃外书慷慨丨丨请　岑参登北庭】
　　【北楼呈丨丨诸公诗幸得趋丨丨托身厠羣才】
</div>
    <div class="pagination">
<a href="御定骈字类编_page606.html">上一页</a><span>...</span><a href="御定骈字类编_page602.html">602</a><a href="御定骈字类编_page603.html">603</a><a href="御定骈字类编_page604.html">604</a><a href="御定骈字类编_page605.html">605</a><a href="御定骈字类编_page606.html">606</a><span class="current-page">607</span><a href="御定骈字类编_page608.html">608</a><a href="御定骈字类编_page609.html">609</a><a href="御定骈字类编_page610.html">610</a><a href="御定骈字类编_page611.html">611</a><a href="御定骈字类编_page612.html">612</a><span>...</span><a href="御定骈字类编_page608.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
