<!DOCTYPE html>
<html>
 <head>
  <meta charset="utf-8"/>
  <title>
   古今类传 - 第 8 页/共 20 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今类传 - 第 8 页/共 20 页
  </h1>
  <div class="content">
   三十
[经]提月 【[公羊传]六鹢退飞过宋都者何仅逮是月晦日也[何休注]提月边也鲁人语也月几尽也】 [史]发镐京 【[通鉴]武王伐商是日始东行】 素服如旧 【[晋史]康帝建元元年是日成恭杜皇后周忌有司奏至尊期年应改服诏曰君亲名教之重权制出于近代耳于是非汉魏之典】 袚游 【[北齐书]君臣于是日除放舟宴】 一纸飞坠 【[唐书]中宗于是日幸昆明池群臣应制赋诗帐殿前结彩楼命上官昭容选一首为新翻御制曲纸落如飞从臣各认名接取惟沈佺期宋之问二诗不下移时乃沈诗也昭容评曰二诗工力悉敌沈落句辞气已竭宋犹陡健】 晦朝 【[历志]若合于子正则日之犹朔日之夕也是以月皆不见若合于午正则晦日之晨犹朔日之昏也是以月或皆见之】 [集]择胜追赏 【[合璧事类]贞元元年敕以正月晦为令节任文武百僚地为乐五年移令节于二月一日亦敕文武追赏两日】 聚酺 【[荆楚岁时记]元日至是日人并饮食】 湔裳 【[玉烛宝典]元日至是日士女于水湄以为度厄】 桓山石室 【[东坡集]元丰二年是日东坡游桓山有记记有春服既成从二三子游于泗之上登入云云桓山桓魋之墓也】 柳车卉船 【[昌黎集]主人使奴结柳作车縳草为船载糗与粮揖穷鬼而送之】 糜粥破衣 【[四时宝鉴]高阳氏之子是日死世作祝于巷曰除贫盖此子好衣敝食糜时号贫子故姚合送穷诗云年年到此日沥酒拜街中万户千门看无人不送穷】 [诗]笑树啼枝 【[唐太宗是日作]花分色鸟合声】 分蜡烛 【[王建]传报所司监开金锁放人归】 休澣 【[刘长卿是日陪辛大夫宴南亭]月晦逢年光逐宴移】 棹唱 【[魏收是日泛舟应诏]忽逶迤菱歌时顾慕】 熟醉 【[杜甫是日寻崔戢李封作]至今阮籍等为身谋】 夜珠来 【[宋之问昆明池是日应制]不愁明月尽自有】 战鹢恩鱼 【[沈佺期前显]逢时去望幸来】 代月 【[苏颋前题]二石分河泻双珠移】 水洄洄 【[王安石是日与仲元自淮上复至齐安]风暖柴荆处处开雪干沙净】 陌上遨头 【[黄公度是日寄宋永日]檐间雨脚何时断几日来】 凋荚 【[黄姬水是日集巿隐园]月逢今朝尽人是看花昨日酲】 半啼半涩 【[又]一望一迷着地柳出林莺】 粥鼓 【[陈维崧是日过心石上人舀溪堂]溪风响鱼舍僧语杂】 
[丽句]通用 【畅春情于提月笑树啼枝倾俊句于浣花攀崔挹李金刀玉尺近献黍之芳辰卉舫柳车仿湔裙之旧俗鸟合声而似咒揖穷鬼而送之花分色而如妆攀东皇而住者】 
　　二月
　　　初一
[史]戚里尺 【[唐书]德宗以前世上已九日皆大宴集而寒食多与上已同时欲以二月名节自我为古李泌请废正月晦以二月朔为中和节因赐谓之裁度文武百辟进农书以示务本乃着令与上已九日为三令节】 遗刀尺 【[又]士庶于是日以刀尺相遗】 中和乐 【[又]乐律志于是日献曲名】 中和社 【[又]是日村社作号】 青囊 【[又]民间是日以盛百谷瓜果种相问遗号为献生子】 宜春酒 【[又]闾里是日酿祭勾芒神】 上春服 【[又]王公戚里以是日】 兆人本业书 【[又]是日百僚进】 献黍粟 【[又]是日司农与】 曲江亭 【[又]德宗是日宴百寮于赋诗纪事】 休澣 【[又]贞元五年诏以中和节代晦日百官一日】 [集]九执历 【[历宗通议]出于西域唐开元六年诏太史监瞿昙悉达译之断取近距以开元二年二月朔为岁首度法六十月有二十九日余七百三分日之三百七十三历首有朔虚百二十分周天三百六十度无余分日去没分九百分度之十三二月为时六时为岁三十度为朔十二度而周天望前曰白博义望后曰黑博义其算皆以字书不用筹策】 禁烟 【[月令广义]是日介之推火焚国人哀之因各】 护花幡 【[传异记]崔元徽遇数美人自谓李氏桃氏石醋醋封十八姨诸女伴曰每苦恶风常求十八姨相芘处士每岁二月朔作一朱幡图日月五星则免崔从之其日暴风拔木而苑中桃李等花无恙故一名】 彩幄翠帱 【[剧谈录]京都游曲江池独盛于中和节上已亦然匝于堤岸鲜车健马比肩击毂上赐宴臣寮京兆府大陈筵席长安万年两县以雄胜相较百辟会于山亭恩赐教坊声乐池中备彩舟数只惟宰相王使北省官与翰林学士登焉】 金钱会 【[山堂肆考]唐贞元间是日赐百官宰臣以下金钱宴于曲江谓之】 赐诗 【[六帖]戴叔伦迁营管经略使是日德宗赋中和节诗诏遣使宠赐于容州天下荣之】 么琴小鼓 【[通考]大食国麻啰拔其俗以是日为岁首歌者多以吹笛舞拍】 干蒸饼 【[长公外纪]东坡造一禅榻作百枚是日以后尽绝人事饥则食饼细嚼以致津液】 进历式 【[政典]治历属钦天监而事隶于祠部每岁二月朔钦天监官奏明年预行各布政司刊布九月朔进呈】 [杂]天正节 【[道经]是日为】 翊圣降 【[又]是日真君】 日面月面 【[禅宗志]马道一牛行虎视引舌过鼻足下有二轮文唐玄宗开元中习禅定于衡岳山中遇让和尚密受心印贞元四年登建昌石门山谓侍者曰吾于来日归兹地矣院主问候师曰佛佛二月一日跏趺示寂】 [赋]视农 【[西都赋]立中和而】 [诗]繁弦迭鼓 【[陈羽是日和王中丞]动高城】 星鸟春 【[权德是日奉和圣制]景丽】 莲社镜湖 【[贝琼是日病中]五柳先生约四明狂客心】 曲水东西 【又满城风雨花时过草色深】 春风醉 【[许邦才是日于鳞招饮]画楼好舞】 那忍独醒 【[又]花边回】 
[丽句]通用 【彩幄翠帱匝芳堤而日耀么琴小鼓围大食以飙飞玉尺锡孤卿蒲桃水鱼浮玉尺金钱攽燕会琉璃塘苹漾金钱】 
　　　初二
[史]幸西京 【[唐书]玄宗敕是日会宫中有怪上召宰相即议西还裴耀卿张九龄曰今农收未毕请候仲冬】 纥千山雀 【[实录]唐昭宗天佑元年是日车驾至华州馆于兴德宫谓侍臣曰鄙语云头冻杀何不飞去生处乐朕今漂泊不知竟落何所泣下沾衿会朱全忠白河中来朝上延全忠入内室见何后后泣曰自今大家夫妇委身全忠】 卯月卯日 【[吴越备史]董昌曰谶言兔上金床我生于卯明年岁旅其次二月朔之二日皆以其时当即位唐昭宗干宁三年是日昌被衮冕登城楼即皇帝位取也先吴越间讹言山中有大鸟四目四足声云罗平天册见者有殃民间多画像以祀之及昌僭号曰此吾鸑鷟也乃自称大越罗平国改元顺天】 [集]花朝 【[舆图考]洛阳以是日为】 迎富亭 【[图经]梧州容县有俗以是日为节宕渠之地每岁是日郡人从太守出郊名曰迎富又万州俗是日携酒鼓乐郊游饮燕暮回亦曰迎富】 祭泗水神 【[兖州志]泗水神庙在泗水县东五十里有司岁以是日致祭】 曲江挑菜 【[秦中记]是日游观甚盛】 踏青节 【[壶中录]闽中以是日为】 踏草节 【[又]蜀中以是日为】 禳白虎 【又是日白虎生日江南俗解】 土地生 【[又]是日神】 五色云覆 【[孟谱]周定王三十七年四月二日即今之二月二日孟子生生时母梦神人乘云自泰山来母凝视久之忽片云坠而寤里巷皆见有孟氏居】 红牙寸 【[天中记]是日赐银尺各一白居易状当昼夜平分之时颁度量合同之令】 紫檀尺 【[六典注]中尚书令是日进木昼及镂牙尺】 引龙回 【[宛署记]燕都人呼二日为抬龙头乡民用灰自门外蜲蜿布入宅厨旋绕水矼呼之为又货蒸笼为巿用面摊煎饼熏床令百虫不生】 归婢子 【云峤类要秦人得本家婢生一子恶之乞与邻家邻家大富贵本家贫后以是日取归后复富邻家乃贫】 山棚帷幕 【[四川记]同州是日为巿村民毕集凡蚕农所用以至车檐椽木果树杂物值千缗至万缗者郡守就于龙兴寺前立设声乐以宴乐将吏累日而罢】 万神会 【[广义]是日都戒夫妇事】 枸（木巳）汤 【[千金月令]是日煎晚沐不病不老】 [杂]陆仙 【[道]书是日修静天师升】 瑞气徘徊 【[禅宗录]陈玄奘少聪敏修行于天竺至贞观十九年是日到长安采求佛法凡得经论六百五十七部佛舍利像等甚多大宗（上□下田）经像于洪福寺有像上】 [诗]十字津头 【[白居易是日作]轻衫细雨春年少一字行】 花须柳眼 【[李商隐是日作]各无赖紫蝶黄蜂俱有情】 芼南羹 【[张耒是日大雨不能出]久将松芥佳节泥深人未行】 花朝十日程 【[曹勋是夜梦中偶成]迟来暖信聊相慰屈指】 [词]玉做人间世 【[陈维崧贺新郎岳州奏捷是日正值大雪]顷刻凤楼抛钿屑算今朝】 银刀都里 【[又]更向望小衬粉侯殊丽】 晶球万琖 【[又]燕罢不须宣翠烛水天边坠】 
[丽句]通用 【鸦袜鸾靴收拾青红无数镂牙银尺裁量昼夜平分黄蜂紫蜨情迷百回江曲千回梦宝马钿车香送十字津头一字行】 
　　　初三
[史]流星 【[唐书]高宗咸亨三年夜有如雷】 请肆赦 【[元史]太祖是日疾笃医言脉已绝皇后召耶律楚材问之对曰古人一言而善荧惑退舍请赦天下囚徒后即欲行之楚材曰非君命不可俄顷帝少苏入奏帝不能言首肯之是夜医者候脉复生适宣读赦书时也翌日瘳】 [集]蟛蚎出 【[蟹谱]是日于海涂极盛】 马行灯火 【[东京记]者繁华之处是夜满巿】 戒昼眠 【[千金月令]是日】 [杂]北极降 【[道经]是日】 北斗降 【[又]】 文昌诞 【[又]是日帝君】 龙神朝帝 【[又]是日上】 [诗]百花成子 【[元稹正月二十五日自洛之京是日春社至华岳寺憩窦师院曾未逾月又复徂东赋此双燕营巢始西别又东还】 春风入梦 【[范成大是日怀友]已片时】 药玉船 【[苏轼是日张灯会客]江上东风浪接天苦寒无奈破春妍试开云梦羔儿酒快舄钱塘蚕巿光阴非故国马行灯火记当年冷烟湿雪梅花在（上□下田）得新春作上元】 冷烟湿雪 【见上】 
[丽句]通用 【蚕巿机丝三起三眠同柳叶马行灯火紫麟紫燕斗桃花斟云梦之羊羔莫凭边贡颇璃枕观海涂之蟛蚎快舄钱塘药玉船】 
　　　初四
[史]夜阵 【[外传]武王伐纣至牧野以二月癸亥前汉书以二月癸亥四月书以二月甲子四日】 玉津园 【[宋史]是日孝宗车驾幸射射讫次命皇太子次庆王次恭王次臣僚等射如是者三每射四发帝前后四中的】 知远生 【[五代史]后汉刘更名暠其先沙陀部人唐干宁三年二月四日】 [集]河清云见 【[玉海]唐贞观十四年是日陕州黄景协律郎张文收进景云河清赋】 白天雨至 【[通考]宋太祖开宝初广西刘鋹令民家置贮水桶号防火大桶又末年童谣曰羊头二四后王师以辛未年二月四日擒鋹识者谓国家以火德王房为宋分羊未神也雨者王师如时雨义也防房桶统同音】 石曼卿 【[曼卿墓表]讳延年少以气自豪遗落世事自顾不合于时乃隐于酒三举进士皆补奉职曼卿初不肯就张文节公奇之谓曰母老乃择禄耶因矍然起就康定二年二月四日以太子中允秘阁校理卒】 御女 【[新书]二月宜于四日七日八日九日十日十二十四十九二十二二十九等日】 [杂]南斗降 【[道经]】 [诗]缃竹葡萄 【[钱谦益是日宿述古堂张灯]架披标青白杯压泛碧红】 疑亥食丁 【[又]文（口?）写豕都学笑餐鱼每】 劝酒分甘 【[又]重帘鹦哥语促坐燕子窥】 电骁月转 【[又]云北天舒笑花西帝解酲】 
[丽句]通用 【彤矢迭双玉津巧符于玉趾白天二四羊城谣谶于羊头沙陀部掺刺虞侯记生龙于此夕芙蓉城清华院主望归鹤于何年】 
　　　初五
[史]张奂 【[后汉书]为武威太守其俗多妖忌每岁逢是日产子及与父母同日者悉杀之奂示以义方风俗遂改民为立祠】 御宇 【[宋史]淳熙十六年二月五日光宗即位】 [集]朱雁歌 【[玉海]宋明帝太始二年二月五日行幸东海获赤雁作】 乐天生 【[乐天集]是日白[诗]二月五日花如雪五十二人头似霜】 [杂]天蓬降 【[道经]】 太上斋 【[天宝经]是日宜修庆生】 辟支佛生 【[佛经]】 [诗]知春浅 【[王安石是日风雪]对雪回灯惜夜长】 寻斜川 【[朱熹正月五日欲用斜川故事载酒过伯林新居风雨不果至是日始克践约]玄景雕暮节青阳回暄风忽句感此胜日逢】 春风花草 【[许月卿是日]本无心】 
[丽句]通用 【回暄句俊酒践斜川惜昼长对雪吟豪风来东面知春浅驻翠华于东海鸿飞赤而雁歌朱追白傅于香山鬓点霜而花耀雪】 
　　　初六
[集]太子释奠 【[玉海]唐高宗永隆二年是月行礼毕上表请延耆英为崇文馆学士许之】 天福 【[事亲书]是日沐浴斋戒则蒙】 [诗]小滩欲平 【[杜甫是日作]二月六夜春水生门前浑鸬鹚鸂鶒莫漫喜吾与汝曹俱眼明】 云根 【[苏轼去杭十六年复至（上□下田）二年而去是日别南北山诸道人天竺惠净师以丑石赠行作]在郡依前六百日山中不记几回来还将天竺一峰去欲把到处栽】 花笑玉山颓 【[程颐是日送京酝二壶上尧夫]红樱零落杏花开春物相催次第来莫作林间独醒客任从】 
[丽句]通用 【瀼西水翠罗罗鸂鶒鸬鹚漫喜洛下春红艳艳樱桃杏蕊相催不使独醒尧夫持赠名醪双注却喜重临坡老携归丑石一峰】 
　　　初七
[集]北园 【[玉海]干德四年二月七日宋太祖幸习射】 御选德殿 【[又]宋孝宗干道七年是日以立皇太子御札宣示大臣虞允文等奏元良天下大本陛下独出睿断为天下得人各再拜称贺】 俟三五日 【[又]丘处机字通密是日入见元太祖辞去上曰少前日道语有未解者朕悟即行先是太祖猎东山有一大豕马踣失驭豕傍立不敢前左右进马遂罢猎丘闻之入谏曰圣寿已高宜少出猎坠马天戒也豕不敢前天护之也太祖曰朕已深省神仙之言在我衷焉自是乃简出】 御女 【[新书]见前】 [杂]三斗降 【[道经]是日南斗北斗西斗下降】 宜春仙 【[仙传]是日谢真人升】 十二面 【[白衣经]南无七宝林中一观世音菩萨示现】 [诗]吴味 【[梅尧臣是日正仲遗蟹]幸与陆机还往熟每分不相猜】 林麓石根 【[刘基许村遇雨]山风度水喧野树翻云动】 
[丽句]通用 【伊尼秋得梁园传天子之弓郭索春登吴苑布都官之咏封豨人立而依轮通密仙言谏猎吴蟹潮来而分味圣俞隽句流芬】 
　　　初八
[史]祀大社 【[后汉书]光武建武二年二月八日以太牢于雒阳】 太中署 【[隋书]是日于署庭中以太牢祀老人星兼祠天皇大帝太一日月五星钩陈北极北斗三台二十八宿凡应预祠官太医给除秽气散药】 置言事御史 【[宋史]真宗天禧元年二月八日始】 幸洪福院 【[又]仁宗明道二年二月八日】 焉耆国 【[魏书]民贫无纪纲法令婚姻略同中原死者焚而后葬其服满七日即除丈夫并翦发以为首饰文字与婆罗国同是日依释行道四月八亦然】 [集]蜚凤蟠龙 【[寿阳记]梁陈典曰二月八日绕城歌曰皎镜寿阳宫四面起香风楼形似城势若】 山棚帷幕 【[四川记]同州为巿是日与二日同】 倾城士女 【[游览志]杭州旧有广惠庙宋时建以祀广德王张渤者是日集游】 七变八会灯 【[类函]信舍之家是日建八关斋戒车轮宝盖之平旦执香花遶城一匝谓之行城】 御女 【[新书]见前】 [杂]芳春节 【[道经]是日为五晨大道君登玉霄琳房四盻天下】 祠山寿 【[道书]是日张大帝辰】 牟尼生 【[佛运统纪]周昭王二十四年四月八日中天竺国净梵王妃摩耶氏生太子悉达多二十五岁成道号释迦牟尼佛世尊[玄枢经]八日佛生周以子月为正月庄王九年四月八日佛是今二月八日也】 六祖诞 【[法坛经序]师卢姓法名惠能父行（王舀）母李氏诞师于贞观十二年是日子时后为六祖】 兜率妙胜 【[高僧传]晋太安元年是日释道安问异僧以来生所生之处异僧以手虚拨天之西北即见云开备观之景忽告众僧曰吾当去即日示寂】 [诗]鹤不梳翎 【[苏轼是日与黄涛僧昙颖过逍遥堂何道士宗一问疾]问疾来三士浇愁有半瓶风松时落蕊病】 雁犹带雪 【[陈则是日重游灵应]客意欲随君北去声南飞】 [词]薄蔼新旸 【[陈维崧花心动是日微晴]翠禽啼绡窗乍催人醒】 
[丽句]通用 【迦叶传灯金衣何须织缕东坡问坐玉鹤不肯梳翎龙梁殿而凤陈宫歌绕凤城龙阁银青神而金灌口巿传金耒银筐】 
　　　初九
[史]诣孔氏宅 【[后汉书]建武三十年上欲幸太山正月车驾发雒阳二月九日到鲁鲁遣宗室及孔氏上寿上赐酒肉】 改熙明阁 【[宋史]建中靖国元年是日诏以显谟阁为置学士直学士待制】 [集]书玉牒殿 【[玉海]高宗南渡有司失职李易请编次玉牒绍兴二十九年是日以旧车辂院为玉牒所御】 采音 【[天中记]齐故西阳内史刘寅妻范诣台诉列称叔即整恒欲伤害夺寅息逡责范米六斗哺食米未展送忽至户前隔箔攘拳大骂突进房中取车帷准米去是日夜整婢偷车栏夹杖龙牵范问失物整便打息逡整及母并奴婢六人共至范屋中大骂婢举手查范臂任昉奏弹曰理绝通问而妄肆丑辞终夕不寐而谬加大杖】 御女 【[新书]见前】 [杂]东斗降 【[道经]】 龙神朝帝 【[又]】 勿食鱼鳖 【[白云忌]】 白衣现 【[佛经]是日南无光藏法王妙德观世音菩萨示】 [诗]枸（木巳）樱桃 【[王蒙玄文馆听雨]成丛还堪采满树空复情二月江头风浪急无机鸥鸟亦频惊】 
[丽句]通用 【玉液豚肩素王宅膳夫调鼎鳖裙鱼带白云书饔子停砧鲁宫九凤锵锵赐瑶罂而攽翠釜玉牒百螽蛰蛰左兰阪而右芝房】 
　　　初十
[集]休沐 【[事物纪原]唐高宗永徽三年是日以天下无虞每至旬假许不视事宽百僚】 五阵图 【[玉海]宋仁宗康定二年是日赵珣上兵事十余萹宰辅奏用兵以来策士之言以万数无如珣】 飞来飞去 【[纪闻录]李适之为河南尹开元二十四年是日有女冠乘风玉真观观者如堵尹怒其聚众笞之而乘风者颜色不变尹骇奏闻召入内殿问故乃蒲州紫云观女道士也辟谷轻身因风至此赐金帛还蒲州数年又因风】 御女 【[新书]见前】 [杂]长生降 【[道书]是日护身天尊下】 结茅覆釜 【[柳阳佛传]无量师母熊氏生时有摩尼入怀之兆性好定自幼出家尝从一高僧观海指曰苦海如是无量曰是众生所谓苦海而菩提所谓性海也僧惊异之湘山之山自称无量寿主永州刺史韦宙礼请即至四门各见其入其灵异如此于咸通八年是日示寂年一百三十二】 [诗]九成台 【[李乂游苑喜雨应诏]仙跸香筵万寿杯一旬初降雨二月早闻雷云云】 雨阵续续 【[赵章泉是日喜雨]沧浪一夜起鸣雷因之来】 云萝挂巾 【[谢翱是日山居]独拟寻鸡犬葛】 华屋皁旗 【[吕居仁是日作]野帐（上□下田）青城插】 
[丽句]通用 【假浃旬于鹓行鹭序月彀初弦志喜雨于杏宇蒲檐花含宿润九成台二月雨蓂开十叶催诗万人敌五阵图春到四旬策士】 
　　　十一
[集]观击球 【[玉海]宋仁宗嘉佑七年是日崇政殿教（马夌）军】 讲礼记 【[又]神宗熙宁元年是日御阁召王珪范镇等】 思无邪斋 【[长公外纪]苏东坡饮醉默坐写渊明诗一首示子过诗曰东方有一士被服常不完三旬九遇食十年着一冠书毕云东方一士渊明也不知从之游者谁乎若了得此一段我即渊明渊明即我也】 [杂]三仙 【[仙纪]是日尹虔子张石生李方回升仙】 [诗]红芳玉树 【[徐繗是日对雪]一夜变几枝新】 红浅青深 【[高士谈是日见桃花]闭户不知春早晚桃花柳】 
[丽句]通用 【聚三百人文之彦讲曲礼之三千坐十五国风之斋通陶诗于十一】 
　　　十二
[史]宿奉高 【[通鉴]光武车驾正月发雒阳宫二月初到鲁十二日遣虎贲郎将先上泰山】 造明堂 【[唐书]干封三年是日高祖诏改元】 并相 【[宋史]高宗绍兴五年是日以赵鼎与张浚】 御垂拱殿 【[又]理宗淳佑五季是日进孝宗光宗两朝御集宁宗实录及理宗玉牒日历上礼仪使宗室使宰执以下赴实录院右文殿玉牒所经武阁并行烧香礼毕奉迎诸书至和宁门步导至垂拱殿以俟班齐各随腰舆入殿下东西向立】 [集]改都督府 【[事物纪原]苏氏演义曰府聚也聚所在图籍之处汉制三公开府故称三府魏晋以后诸王又称府唐高祖武德初边镇之地置总管府至七年是日曰】 南华真人 【[又]玄宗天宝元季是日追赠庄子为】 景村寒食 【[雅州志]景自芳雅州人以是日作寒食至今里人号】 会试锁院 【[七修类稿]宋朝科制是日十八十九二十则试诗赋论策为三场二十二二十三二十四又试经义论策为三场】 脱胎换骨 【[宋濂集]包廷藻字文叔号南涧幼颖异及长锐然尚友古人性嗜酒虽百觞不乱当酣适时岸巾独坐高歌八咏又无机心四方来从肺腑相示至正丙子年是日卒寿七十二卒时危坐赋诗有之句云】 百花朝 【[事文玉屑]是日有诗云新雨】 御女 【[新书]见前】 [杂]龙神朝帝 【[道书]】 [诗]百华楼船 【[杨维桢是日玉山人买百花船泊山塘桥呼琼花翠屏二姬招予与张渥叔厚于立彦成游虎阜俄而雪霰交作未果赋此写寄]高八柱主人春游约春渚云云】 江南于鹄 【[又]小蛮约伴合吹笙解调有】 纱衣罗扇 【[杨基是日舟泊彭蠡湖嘴风雨甚寒忆吴中是日皆试夹纱衣单罗扇范家园看杏花入春此为行乐之首]一时裁两两三三作伴来正是吴中好风景范家园里杏花开】 天不放霞 【[钱谦贞仲雪见示花朝诗]山因绿柳常含雨为红桃】 笺天 【[又]有事君知否要乞轻阴为养花】 花神草圣 【[陆之裘花朝张太学西园小集]愆期肯使笑纵饮谁嗔狂】 啼莺乳鹿 【[沈际淳花朝雨霁海][陵社集]海谷风袅袅陵园草芊芊】 猩红鸭红 【[张世源花朝]花样今朝别有神色初新】 云母雪儿 【[陈继儒花朝]愁添白发餐戏写青山付】 花除夕 【[曹勋花朝饮淡兮弟斋头明日风雨]但逢酒熟时便是花开日酹酒饯残梅昨岂】 花神梦 【[又]花来将雨迎花去将风送若教日日晴忙杀】 花迟花老 【[又是日作]寻花怨惜花怨】 宜雨宜风 【又复差参不相保】 [词]鸾股凤头 【[杨基浣溪沙花朝]先寻斗草钗新绣踏青鞋】 牡丹牌 【[又]泥金镌就】 嫣红艳紫 【[陈维崧鹊踏花翻花朝行玉峰道中]玉箫金管劝东风须迟卸】 临池洗砚 【[黄梦麟满园花]花朝集狄立人依罚当年金谷也】 波致风情 【[董谷士沁园春花朝感怀]便护花铃响无些（上□下田）春幛舞有甚】 
[丽句]通用 【梦周梦蝶漆园傲吏冠南华相赵相张宁海元臣过北宋芳辰一郡百五作寒食之辰春色八分二六占花朝之色】 
　　　十三
[史]甲子 【[北史]庾季才字叔奕幼颖悟诵尚书十二通易好占玄象隋文帝为丞相尝夜召问天时人事季才曰天道精微难以悉察今月平旦青气如楼阙见国城上俄而变紫逆风西行气经云王不能无气而立今王气已见须即应之二月日出卯入酉天之正位二八之门日者君象人君正位宜用二月十三日甲为六甲之始子为十二辰之初甲数九子数又九九为天数昔周武以二月甲子定天下享年八百汉高以二月甲午即帝位享年四百故知甲子甲午为得天数今月宜应天受命上从之】 置学士 【[宋史]徽宗大观二年是日诏以徽猷阁直学士待制】 行宫 【[又]高宗建炎三年是日车驾至杭以州治为】 [集]礼部选士 【[玉海]唐玄宗开元二十四年是日移贡举于礼部以侍郎主之始此】 宴射赋诗 【[又]宋太宗淳化元年是日诏近臣后苑上亦赋一章赐宰相吕蒙正等】 日帝星月 【[辍耕录]元朝于岁首例遣使祭岳渎元顺至正己巳年翰林李国凤代祀时因兵事不出城而望祭嵩岳是日祭毕游相国寺见群僧仰面聚观亦从之仰视见日旁有一月一星月如初弦共骇异焉】 [杂]葛真君生 【[道书]】 [诗]酴醾为枕 【[杨万里是日谒两庙早起]还忆山居桃李晚睡为乡】 司空十日 【[顾应祥戊申春社在二月二日因有国哀蒋刘二尚书改移十三是日风和日暖主者出五加皮酒款客入夜方散赋此]符天意刚到登山恰放晴】 五加美酝 【[又]能延客十度高情不败盟】 
[丽句]通用 【嘘气成楼遶凤城而耸翠流星配月望嵩岳以摇金神鱼烧尾于龙门此日南闱选士正鹄穿心于玳燕今宵凤阁攽诗】 
　　　十四
[史]月体如食 【[宋史]高宗绍兴二年是日丙子太史言月未当阙而阙】 [集]殿前试人 【[事物纪原]唐武后载初元年是日策问举人于洛城殿自此始】 判太常 【[玉海]唐文宗以左丞王播兼卿事】 日本车 【[又]元丰二年是日高丽入贡有国一乘使者柳洪曰诸侯不贡欲中朝略见工拙耳神宗特诏许进】 御女 【[新书]见前】 [杂]闾丘仙 【[道书]是日方远真人升】 仙鹤三十六 【[集仙录]薛氏者冯微妻也自号玄同尝独处焚香诵黄庭经有青衣玉女二人降其室云紫虚元君闻子修行欲亲于此玄同焚香以候元君降于庭玄同迎拜因示黄庭存修之旨又赐丹一粒曰后八年吞之当遣玉女迎汝于嵩岳至八年是日二女相迓即沐浴饲所赐丹无疾而逝有飞集于庭其容如生额有白光化为紫气玄发重生长数寸明日云彩满空忽尔雷电其棺飞在庭中开之惟有空衣异香群鹤浃旬不去】 [诗]我卜我居 【[苏轼白鹤新居成咏渊明时运诗似为已发乃次其韵且长子迈相别三年携诸孙万里远至是日欣然有作]居非一朝云云】 小风落日 【[范成大是日梅花作此]千点雪一须金】 
[丽句]通用 【高丽献琛日本车飞来一乘洛阳宅俊载初年肇起千龄白鹤新居端明参是我而非我银蟾古魄宣夜谛当圆而不圆】 
　　　十五
[史]木甲 【[封禅仪记]光武是日车驾上泰山晡时到天门郭使者得铜物其状如钟又方柄有孔莫能识疑封禅具也又东上一里余得木甲者武帝时神也东北百余步得封所西北有石室坛南有玉盘中有玉龟】 失囚 【[晋书]郭（上麻下香）西平人少明于易仕郡主簿张天钖末年符氏每有西伐之问太守赵凝使（上麻下香）筮之（上麻下香）曰若郡内二月望日者东军当至凉祚必终凝乃申约属县至期鲜卑折掘送马与凝凝怒其非骏幽之厩内鲜卑惧而夜遁凝以告（上麻下香）（上麻下香）曰是也】 烧灯 【[旧唐书]玄宗开元二十八年正月御勤政楼赐宴会大雪止诏自今以二月望为之】 老子生 【[史纂左编]者老君也于是日夜半剖右腋而堕地即行七步据南史四月八日生】 古钟 【[南齐书]武帝永明四年东昌县山每发异响是日忽有一岩褫落县民方元泰往视岩下得一枝】 禁私养沙门 【[魏书]司徒崔浩不信佛谓帝曰佛氏虚诞帝以辩博信之会盖吴反杏城关中骚动帝乃西伐至长安先是长安沙门种麦寺内御驺牧马于麦中帝入观马从官入其便室见有弓矢矛楯出奏帝怒曰此非沙门所用者当与盖吴通谋耳诏曰有私养沙门者皆送官曹不得隐藏限今年二月十五过期不出沙门身死容止者诛一门】 [集]花朝 【[提要]录】 劝农 【[风土记]浙风俗言春序正中百花竞放乃游赏之时宋制守土官于花朝日出郊】 献生 【[宣府志]花朝节村民以五谷瓜果种相遗谓之】 翦彩 【[又]是日妇女为花插鬓以应节】 扑蝶会 【[天中记]东京是日为】 蚕巿 【[又]成都是日鬻花木蚕器于巿因作乐纵观号曰】 白虹十二道 【[周书异记]周穆王是日暴风忽起林木伤折天地震动西方有南北通过不灭穆王问太史扈多曰是何征也对曰西方有圣人现耳】 [杂]紫琼 【[道书]饶德兴张模字君范慕道改名道心求太虚真人金丹之法太虚弗与适巿见张施丐钱三十文乃曰可授已遂以丹法授复会真州始全火候后以道授赵缘督始仙去】 薛洞玄 【[又]女仙是日升仙】 孙思邈 【[又]是日升仙】 [诗]中春 【[徐凝是日作]长短一年相似夜中秋未必胜不寒不暖看明月况是从来少睡人】 燕觜芹芽 【[范成大十五日雪]塘冰胶野水涩】 （虫?）甲鹅毛 【[又]新雷奋密雪斗】 官车菢鹊 【[又]犹载炭不离窠】 竹床藤簟 【[王袆是日在巩昌夜梦归里与友游高五别业]坐峥嵘橘径梅蹊行蹩躠】 金枝玉树 【[皇甫汸是夜子浚兄灯宴]再吐焰重开花】 春衫翠幄 【[文征明是日与友泛舟出江村桥抵上沙登天平饮白云亭]风撩鬓影薄树罨溪云稠】 月在花身 【[曾异撰是夜过法海寺同慵生尔和坐月]茶香匀石气魄】 分得灵珠 【[曹勋是夜梦中偶成]泼眼烟花着处迎茫茫春水路纵横偶因渔火探龙睡彻夜明】 
[丽句]通用 【扑蝶会护翠遮红绣画出万红千翠浴蚕巿缲黄煮白经纬成雪白鹅黄疑真疑假翦缯花巧意还须巧手不暖不寒成绮序中秋那胜中春咸京补翠界银天翠簨银簧合响宣府献金瓜玉果金蜂玉蝶齐飞星球攒巷虹晕穿檐避雪唐年补元夕雨燕窥帘风鹃罥幕放春晋俗撰花朝镌石纪圣人之生西现牟尼皛（汀去丁改皛）银虹十二道守藏司柱下之史东生老子晶荧白鹿五千言】 
　　　十六
[史]香孩儿营 【[长编]是日宋太祖生于洛阳夹马营初太祖母杜氏梦日入怀而孕生之夕神光照室胞如菡萏异香馥郁人因号其地为建隆元年群臣上表曰轩帝生于寿丘发绕枢之异夏禹诞于石纽流贯昴之祥谅惟圣德允协昌符请以二月十六为长春节】 玉津园 【[宋史]太祖干德四年是日幸阅骑射张乐赐从官饮】 绫锦院 【[又]太宗兴国三年是日幸西命近臣纵观织室机杼】 [集]福酒 【[玉海]宋仁宗明道二年是日赐百官】 藉田诗 【[又]是日又作礼毕赐宰臣吕夷简等和进】 玉稻 【[天中记]齐竟陵王子良幼含胜慧结志隆云以永明七年是日于西第在内堂法会见佛从东来俛而微笑既而咳吐白如凝雪以手承捧变为先是武帝不豫子良启造沙门于殿前诵经帝为感梦见优昙钵花子良案佛经宣旨使御府以铜为花插御床四角】 [杂]观音成道 【[藏经]】 伏龙冈 【[列仙传]胡惠起字警俗则天以蒲轮召之引见武成殿问仙术惟陈帝王治化之原遣使送归复赐书曰轩历之广成汉朝之河上长庆三年是日命弟子于造坟解蜕年数百岁谥洞真先生】 [词]小研鱼笺信 【[张元干怨王孙是日季文中置酒溪阁日暮雨过尽得云烟变态如对营丘着色山客有歌怨王孙者吹云裂石永福前此所未见也老子于此兴复不浅]寒食近】 
[丽句]通用 【夹马营菡萏蜚香神光射洛斗鸡苑璚瑶弄响福酒传卮绫锦院凤杼龙梭看今宵之织室玉津园红歌翠骑补昨日之花朝】 
　　　十七
[史]射堂 【[宋史]真宗祥符二年闰二月十七日幸开封府命宗室牧伯射帝中的者七】 赐朿帛 【[又]高宗绍兴十八年陈梦协进十七史蒙求给事中韦寿成看详是日加】 [集]常侍登床 【[玉海]唐太宗贞观十八年是日召三品以上赐宴于元武门太宗操笔作飞白书群臣就太宗手中竞取散骑刘洎引手然后得之其不得者咸称洎登床罪当死请付法太宗笑曰昔闻婕妤辞辇今见】 荆州谢表 【[楚通志]唐张说除大都督府长史是日到任上云拜命荒服浮舟遄泝臣以二月十七日到州山列楚望水横南纪德非羊祜迹谢朱均何以镇静流亡攘除猛虣】 [杂]二仙 【[群仙录]陈正懿严通远飞升】 [诗]红紫丹青 【[杨万里是日会同甲次集韵]丁宁容老圃点化属诗仙】 犀鸬鹤肩 【[又]情均雁字兼莺友寿贯映[注]东坡光道人贺海口山颧】 占雀占鸦 【[范成大是日病后始能扶头]复幕重帘苦见遮暮栖晓】 过尽花 【[又]细雨鸣鸠】 
[丽句]通用 【常侍登床堪笑手摽飞白绍兴加帛用酬心缉编青红堆燕户碧卧莺帘才过花朝两日迹谢朱均德非羊祜深惭长史一州】 
　　　十八
[史]地下有声 【[五行志]是日秦州百姓闻州西北殷殷俄而地震庐舍尽坏地拆而复合经时不定玄宗令左丞相萧嵩致祭】 [集]孔子卒 【[山堂肆考]于哀公十六年四月乙丑即今之二月十八日此孔氏子孙相传者若谓卒于己丑或误亦载于四月十八日】 [杂]正阳仙 【[道书]是日开悟传道真君升】 [诗]棘遮门 【[镏崧是夜辞屋叹]断垣未补云云】 
[丽句]通用 【四旬八日忆花朝春深凤历七十三年歌岱岳笔补麟书】 
　　　十九
[史]石经阁 【[宋史]孝宗淳熙四年是日诏建于国子监上亲题额】 嵩呼万岁 【[又]干兴二年是日真宗崩仁宗即位群臣见帝帝敕曰先皇帝奄弃万国凡中外将校并加存抚群臣拜舞】 [集]云气成宫阙 【[玉海]光武封禅是日泰山百官皆见之至二十一日东南极望有白气广数丈】 尊两宫 【[又]宋哲宗元佑元年是日诏曰汉家致孝有朝夕供御之庭唐室取颜严岁时庆贺之礼逮于列圣咸有旧章建以太皇高太后宫曰崇庆宫尚太后宫曰隆佑宫】 三乡题壁 【[类纪]会稽有女子从夫入函关夫卒于旅扶榇东归过诗于云昔逐良人西入关良人身殁妾空还谢娘卫女不相见为雨为云归旧山后书会昌壬戌仲春十九日二九子为父后玉无瑕弁无首荆山石往往有题按二九十八木字也子为父后木下子李字也玉无瑕去其点弁无首存其廾王下廾弄字也荆山多玉以玉指石往往有者当是李弄玉也第笔墨非女子事故隐而不书】 御女 【[新书]见前】 [杂]观音生 【[佛书]】 [诗]鹍鸡十二弦 【[吴良琦是日杨侯铁崖宴于顾君玉山赋咏迭笔淮海张渥为图余与吴兴郯九成后至玉山复张乐置酒因纪以诗]玉山窈窕集琼筵手拨】 散花天女 【[又]巢树老僧狂破戒醉谈禅】 碧桃歌扇 【[又]最受静长瓶自煮白云泉】 
[丽句]通用 【宫阙云成泰岱九凤七麟海潮音（口十）琼瑶三身千眼建两宫而颂女中之尧舜元佑取颜锓九经而播海内之弦歌淳熙题额】 
　　　二十
[史]殿试进士 【[宋史]仁宗天圣五年是日得王尧臣已下三百七十七人】 [集]借绯 【[事物纪原]唐玄宗开元八年是日敕都督刺史品卑者及鱼袋旧制凡授都督刺史阶未及五品并听着绯佩鱼杂任则停则之制自唐明皇始宋朝赐绯者亦借紫而相承不佩鱼】 中书覆试 【[玉海]宋太祖干德四年知贡举王佑上进士诸科十五人时陶谷子邴中第是日命】 卯君生 【[苏氏谱]辙小字轼之弟于是日】 [杂]北斗出游 【[道经]】 保德降 【[又]是日真君】 水乐洞 【[纯阳传]元成宗戊戌年是日张汉臣赵松雪费北山同泛舟西湖登岸将游行里余逢一尼寺赵公偕二公入寺俄而从人来报张公老仆戎显卒死矣亟回所在呼救不苏忽有二道士宛似世所画锺吕像一老者一幼者云不妨老者于死人面上吹呵幼者就篱落摘一青叶度于老者若作法书符状死人再生顷之失道士所在】 [诗]吾乐吾乐 【[曾巩是日西湖作]亦放怀天地间】 雪一株 【[杨基是日湘阴庙梨花海]雪楼前】 千树玲珑 【[又]围绿水】 十日衣香 【[又]罗不止】 肠断湘烟 【[又]花应里】 [词]柳压莺飞 【[沈谦齐天乐]浓烟浅浪】 
[丽句]通用 【三百进士罗（上鹿下各）凤于一朝五十芳春绘燕莺于二月卯君双联于白璧三苏两苏陶邴万选于青钱一试再试】 
　　　二十一
[史]题柱 【[南齐书]顾欢字景怡盐官人年六岁知六甲家贫父使驱田中雀欢作黄雀赋而归雀食过半父怒欲挞之见赋乃止后父母亡浆水不入口六十日庐于墓征扬州主簿不就上赐麈尾素琴元明元年又征为太学博士又不就事黄老道解阴阳书为数术多验初元嘉末出都寄住东府忽云三十年二月二十一日终赋诗曰精气因天行游魂随物化卒于剡山身轻柔软时年六十四】 太极门 【[宋史]真宗景德四年是日诏曰缅惟烈祖常幸旧都其明堂殿前三门改为】 永芳会节 【[又]景德四年是日又宴宗室于园近臣于园又命帅臣内职饮射】 [集]女络 【[闻见录]符县长赵祉遣吏先尼和以永建元年十一月诣巴郡没死成濡滩子贤求丧不得年二十五岁求之亦不得乃乘小船至父没处哀哭自沉见梦告贤曰至二月二十一日与父俱出至期父子俱浮江上郡县上言为之立碑以旌之】 过洞庭 【[宋学士集]黄山谷作承天院记朝廷谓其幸灾谤国谪宜州次年是日至永州登阁赋诗】 [杂]普贤诞 【[佛书]】 
[丽句]通用 【左个右个明堂变龙马之门五钧六钧二月较熊貔之士成濡滩白鸿（口十）梦重镌幼妇之碑盐官邑黄雀文传预卜剡山之兆】 
　　　二十二
[史]嘉会节 【[旧唐书]咸通八年是日昭宗生于东内以为昭宗懿宗第七子】 [集]荣光出河 【[玉海]开元十二年有司奏修后土坛掘出铜鼎二又掘出古砖有篆书千秋万岁长乐未央字又赤兔见坛侧是日祠后土太史奏休气四塞祥风绕坛日扬其光】 御女 【[新书]见前】 [杂]三髽仙 【[道书]丹阳真君宁海州人马姓钰名字玄宝因重阳师语悟遂属家政于三子庭珍庭瑞庭珪弃家修道师以所得纯阳金丹秘诀授遂顶而成道升于是日焉有金玉渐悟行化成道圆成精微六集据左编事在十二月二十二】 
[丽句]通用 【缀薤叶千古砖字启千秋万岁丽容光于今日河征镜焰珠辉】 
　　　二十三
[史]御崇政殿 【[宋史]仁宗庆历四年是日西阁四壁各张画图前代帝王美恶可为劝戒者命两府观之既而宣天章阁侍讲曾公亮讲毛诗王洙读祖宗圣政录丁度读前汉书数刻而退】 [集]御札御书 【[玉海]宋太祖建隆二年是日内出御札曰渴听谠言庶臻至道令朝臣以次转对御书大宋一统赐王溥】 论宋庠 【[文鉴]包拯于是日具札子曰庠秉衡轴首尾七年殊无建明少效补报但阴拱持禄窃位素餐无耻之甚也】 [杂]保德生 【[道经]是日真君】 [诗]木兰开 【[李义山是日作]二月二十三折初】 弄粉调红 【[又]如伤重或有余】 波痕烟态 【[又]空映袜不胜裾】 
[丽句]通用 【琅札求言藻示兴朝一统璇宫张画鉴观古帝千秋水袜烟裾正咏木兰开宝钥调红弄粉还看石竹绣罗衣】 
　　　二十四
[史]四声韵 【[宋史]仁宗庆历四年是日知亳州夏竦上新集古文五卷】 勃泥入贡 【[又]神宗元丰五年是日国勃泥在西南海中前代未尝朝贡太平兴国二年其王尚打遣使奉表贡龙脑玳瑁馆于礼宾院赐鞍马】 [集]幸射堂 【[玉海]宋真宗是日开封府谓从臣曰朕昔尹京兆先帝为创此堂俾之习射周览久之多所感慕又阅太宗御书图画数十轴制曰昔东汉之隆过宛陵之故第正观之盛临庆善之旧宫所以申恺乐之私宣优游之泽朕顷在储邸获尹神京用修相圃之仪遐拟宣猷之地知枢密院事王钦若上驾幸旧邸七言诗上作歌以荅仍诏褒之】 金城绮洞 【[异苑]长山张舒是日忽见一人朱衣执青柄马鞭云可随我去顷之以丝绳系长梯令舒上梯造又有一人不冠独坐绛纱中语舒曰主者误取汝因授以卜术曰汝从此神于卜矣】 
[丽句]通用 【七始四声上古音于夏竦金城绮洞传神卜于张舒龙脑虾须玳瑁珊瑚记勃泥之旧贡擘窠没骨烘檀晕粉阅奎藻于前皇】 
　　　二十五
[史]省校书 【[唐书]玄宗开元七年置弘文馆校书四员崇文馆校书两员至二十二年是日省弘文馆两员】 [集]封侯 【[玉海]宋徽宗崇宁元年是日封孔鲤泗水侯伋沂水侯】 [杂]三清会 【[道经]】 鸾翔鹤集 【[续仙传]金可记海外新罗人也宾贡进士于终南子午谷葺居焚修诵道德及诸仙经不倦后三年航海归国复来宣宗征入内不就又求见玉皇诏以为别仙所掌不（上□下田）人间遂赐宫女四人又遣中使二人侍左右可记独居静室宫女中使多不接近每夜空内常有客谈笑声中使窃窥但见仙官仙女侍列一日上表言臣奉玉皇诏为英文台侍郎明年二月二十五日当上升宣宗异之至期春妍花熳果有笙鸣箫奏羽盖琼轮彩幢云幡升天而去观者瞻礼叹异焉】 
[丽句]通用 【崇宁表素王之孙子加沂泗于两侯开元简粉署之英贤省弘文于二士】 
　　　二十六
[史]幸迎春苑 【[宋史]太祖建隆二年是日习射中的者三从官称贺】 流星 【[天文志]文宗开成四年是夜四更至五更四方中央大小二百余并西流有尾迹长二丈】 [集]宴麟德殿 【[玉海]唐文宗开成三年是日寒食节群臣于杂戏人弄孔子上曰孔子古今之师安得侮渎亟命驱出】 尊中岳 【[事物纪原]祥符四年是日真宗诏加中天王为崇圣中天王后又加为中天崇圣帝】 五女五烛 【[传异记]李昼为许州吏永春二年是夜归伯梁河见路傍有冢冢上有穴大如盘内有火光昼异之下马至冢观焉见衣华服相坐穿针俱低头就烛昼呼之皆灭五女亦失所在昼恐上马而走五炬火从冢出逐昼昼走不能脱以鞭挥拂为火所焚行十里达伯梁河火始灭】 [杂]徐真人生 【[道书]是日虚静冲和】 [诗]玉俎金钿 【[权德舆是日奉和麟德殿宴百寮观新乐]映朝服明舞裀】 炬火惊猿 【[苏轼]是日至磻溪未明作夜入磻溪如入峡照山落】 天瓢翻 【[又]安得梦随霹雳驾马上倾倒】 竹鸡鸠妇 【[前人是日雨中熟睡至晚强起出门作]泥深语村暗哭】 
[丽句]通用 【开成视象于四更星尾芒流二丈建隆射侯于七札箭风镞入三回太室峰头两字泥金衔紫凤伯梁河畔五枝炬火逐银骢】 
　　　二十七
[集]御水心亭 【[玉海]宋真宗祥符三年是日垂钓遂宴金华殿小苑花皆太宗命中黄门所植滋茂异常帝作赏景观花诗以赐从官】 宴玉宸殿 【[又]祥符九年是日召近臣于后苑翔鸾阁移幸流杯殿登象瀛山翠芳亭命从臣赋诗遂】 御女 【[新书]见前】 [杂]北斗降 【[道经]】 升奼岩 【[禅宗志]蒋大士江华人既长孝父母睦兄弟日诵金刚经至徽宗崇宁癸未豁然顿悟遂别父母妻子就浪石寺立坛演法尽蠲火食于神宗熙宁甲寅年是日趺坐而化其徒遂于寺立塔今犹存】 [诗]椒荈 【[苏轼是日自阳平至斜谷宿于南山中蟠龙寺]门前商贾负山后咫尺连巴蜀】 南飞鹄 【[又]何时归耕江上田一夜心逐】 
[丽句]通用 【垂钓水鳞红小苑花开红漠漠流杯蚳羽碧翠芳波涨碧溶溶兰亭酒送盘螺距重三兮六日荈岭心驰飞鹄歌二七者千秋惊服其智】 柳苌更生 【[穷神秘记]司徒府主簿葬于九江梁承圣三年是日大雨冢坏其子褒移葬开棺心有暖气良久乃谓褒曰我已生一年无因汝知九江神知我横死遣地神以乳饲我故不死今雨坏我冢亦江神所为扶出三十年】 凤栖合欢 【[祥瑞录]宋太宗端拱元年是日高六尺集于清远县木众禽从之】 召对 【[玉海]宋真宗景德四年是日辅臣于苑中水阁临池垂钓及登太清楼命内臣启扃钥观太宗圣制御书及新写四部群书】 御女 【[新书]见前】 [杂]玉阳受道 【[道书]东牟王处一字于金皇统壬戌年是日于重阳真君居云光洞志行确苦后道成】 云游 【[又]是日上吉】 [诗]行过水西 【[李商隐是日流杯亭]偷随柳絮到城外闻子规】 七分春去 【[杨万里是日作]已是了何须鸟语苦相催】 南中春色 【[前人是日雨寒]却是别满城都是木棉花】 水天虹女 【[杨维桢是日偕茅山贞居老仙玉山才子游石湖]妓者璚英赋点绛唇已而登山璚英折碧桃花下[舟予为璚英赋花游曲而玉山和之]忽当门午光穿漏海霞裙】 催花板 【[又]宝山枯禅开茗碗木鲸吼罢】 蜀麻笺 【[又]老仙更试写尽春愁子夜萹】 粉云碗 【[郭彝是日和韵]玉粒松膏小扇桃歌紫牙板】 玉雁衔丝 【[又]啼十四】 赐绯四 【[又]琼林宴中采春使骰子逡巡】 （上鹿下吝）蒲杯 【[陆仁和]长生且进】 骊珠三十四 【[马?和]尚记题诗动宫使字落】 亚风 【[秦约和]杂花芳菲娇】 玉人裴十四 【[又]风流文彩璚林使肯数】 
　　　二十八
[集]天和节 【[天中记]是日晋高祖生冯导等表曰斗柄正卯律吹仲春当帝王出震之方是天地同和之日请以二月二十八日为从之】 图凌烟阁 【[韦述两京记]唐太宗贞观十七年是日诏曰甘露良佐麟阁着其勋建武功臣云台纪其绩长孙无忌等二十四人宜酌故实并画庶念功之怀无谢于前载旌贲之义永贻于后昆】 程颐母 【[宋文鉴]侯氏好文平生诗皆不存独存夜闻鸣雁诗云何处惊飞起雝雝过草堂早是愁无寐忽闻意转伤良人沙塞外羁妾守空房欲寄回文信谁能付与将侯氏从夫官岭外偶迎凉露寝遂中瘴疠及北归道中疾革召医视胍曰可治谓二子曰绐尔也皇佑四年是日卒于江宁】 [杂]鹤绕苏山 【[柳阳仙传]苏耽郴阳人群鹤随之升天汉文时人至宋宁宗嘉定五年加封静惠真人是岁二月二十八日忽有群一飞诰至郴乃于是日其灵应如此】 
[丽句]通用 【节配四时颂天地同和之表勋侔二阁绘丹青媲美之形梳鹤翎重到空山苏公有二鸣雁诗独存凉露程母无双】 
　　　二十九
[集]赏花钓鱼诗 【[玉海]宋真宗咸平三年是日赏花宴于后苑作仲春群臣皆赋遂射于水殿尽欢而罢】 龙见 【[又]绍兴二十年是日于兴庆池】 [杂]圣母降 【[道书]是日元君】 不二 【[又]宁海孙忠显女名号清静散人适马宜甫生子三重阳真君以分梨十化说授之与其夫共弃家学道后居洛阳风仙洞夫妇日相激励道成有诗词行世于是日清静元君上升】 
[丽句]通用 【珊竿垂钓于咸平二月兴歌鱼跃玉鬣呈形于兴庆中春还颂龙飞】 
　　　三十
[集]纸背题 【[白孔六帖]刘连州寄柳子厚诗云书成欲寄庾安西应劳手自闻道近来诸子弟临池寻已厌家鸡注云家有右军书每庾翼云王会稽六纸二月三十日】 人面鼍身 【[异苑]丹阳县有袁双庙先为桓宣武诛求立庙庙未成大有虎灾被害之家梦双催功甚急百姓速成之以是日祭庙村人于庙后见一者自言曰我袁双也】 种苋 【[月令广义]是日盖苋遇朔发生故宜晦日】 [杂]龙神朝帝 【[道经]】 大慧降 【[又]】 玉阳仙 【[神仙传]王处一宁海东牟人号玉阳一日偶至山中遇一老人坐大石谓之曰子异日为道教宗主又尝闻空中人问曰汝识我否我乃玄庭宫主是后狂歌谩舞居牛仙山庵祖师知其为玄门大器是日授以正法诞辰载于二月十八升载于四月二十三】 [诗]山梨满枝 【[白居易是日作]八年二月晦花】 立马柳花 【[贾岛是日别鄂中友]里别君当酒酣】 遶城骏马 【[苏轼和子由]谁能借到处名园意尽便】 啼鵙 【[又]忽闻惊羁旅】 
[丽句]通用 【埜鹜家鸡纸背应书庾翼潜鼍辟虎祠前早祭袁双放舟啼鴃之前白玉散红芽绀甲立马柳花之内黄金绽烟缕风丝】 
　　三月日次
　　　初一
[史]万春节 【[金史]】 长真子生 【[史纂]谭处端以金太宗天会元年是日生初名玉字伯玉号宁海人而骨相不凡从祖师得道及仙蜕书句以示众曰长真真妙理无为涌出阳神独自归书毕曲肱而逝】 [集]金明池 【[岁时记]是日开御史出榜晓示许人游赏】 幸司徒第 【[玉海]晋成帝咸和六年是日见王导夫人如子弟之礼】 一戎大定乐 【[山堂肆考]唐高宗龙朔元年是日召李绩等宴于城门观屯营新教之舞名】 三十六事图 【[玉海]宋哲宗元佑六年是日御迩英阁吕大防奏曰仁宗所书禁中有否请写置坐隅以备亲览上从之】 青衣来 【[朝野佥载]唐贞观间平定州民魏全母失明卜者王子贞曰明年三月一日有从东南疗必愈至期见一人着青衣者遂邀入内重设饮食以相待其人曰仆不解医但解作犁耳为主人作之持斧绕舍求犁辕见桑曲枝临井上遂斫下其母两眼焕然见物此曲枝盖井所致】 鹑衣抱龙 【[野人闲语]灌口有太山府君庙每岁是日蜀人往祭之时有一贫士百结众人轻之行次江际众人憩于树阴贫士亦坐石上逡巡谓人曰此水中有睡龙一叟曰得见乎贫士解衣入水而出云雾四合风起水涌众惊走贫士沉龙于水底自挂鹑衣而行众惭谢忽不见】 长须跨鹤 【[楚志]房不知其名宋南渡后隐居武当日以栽杉为事忽遇玄帝化形谕之曰子神清矣惜也无须以手颔之经宿觉有物如丝萦于胸臆视之须已长尺余甲午三月一日清旦云中隐隐见之形视故居惟杖履在焉】 大昕 【[月令广义]季春朔日曰】 御女 【[幼幼新书]三月宜于一日二日五日六日八日十日十七二十二十五等日】 [杂]波梨天 【[道经]是日九里土皇君诣奏九地学道得仙人名于四天王】 张冶 【[神仙传]是日真人飞升】 [赋]素鵰皓鹤 【[钱惟演因二月晦至是日霰雪杂下赋之]迷匹练于混高云于云云】 [诗]曼陀罗影 【[杨万里是日过摩舍那滩阻雨清溪]摩舍那滩冲石过漾江流】 千年树 【[又]倒垂不死下拂奔流万丈潭】 蝴蝶翅 【[前人是日梦种菜]菜子已抽菊花犹着郁金裳】 专车扑鼻 【[又]从教芦菔大早觉蔓青香】 黄滋绿漫 【[陈维崧是日朝罢入直史馆见御河新水]野菜低抽甲春塘渐起鳞】 昔梦官身 【[又]纸上较量都花时惆怅尽】 
[丽句]通用 【花丽万春之节大定承安五十年鱼跃金明之池鸦青鸭绿三千里鹑衣逸士入碧水以抱眠龙蝉翼真人豋青霄而跨飞鹤】 
　　　　朔旦遇寒食
[诗]残花细草 【[张宇初是日寒食]半钩帘过雨溪山总翠蓝禁火人家春寂寞莺啼应未到村南】
  </div>
  <div class="pagination">
   <a href="古今类传_page7.html">
    上一页
   </a>
   <span>
    ...
   </span>
   <a href="古今类传_page3.html">
    3
   </a>
   <a href="古今类传_page4.html">
    4
   </a>
   <a href="古今类传_page5.html">
    5
   </a>
   <a href="古今类传_page6.html">
    6
   </a>
   <a href="古今类传_page7.html">
    7
   </a>
   <span class="current-page">
    8
   </span>
   <a href="古今类传_page9.html">
    9
   </a>
   <a href="古今类传_page10.html">
    10
   </a>
   <a href="古今类传_page11.html">
    11
   </a>
   <a href="古今类传_page12.html">
    12
   </a>
   <a href="古今类传_page13.html">
    13
   </a>
   <span>
    ...
   </span>
   <a href="古今类传_page9.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
