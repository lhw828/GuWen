<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 637 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 637 页/共 1019 页</h1>
    <div class="content">　　簏中【宋史欧阳修传修游随得唐韩愈遗藁于废书丨丨读而心慕焉苦志探至忘寝食必欲并辔絶驰而追与之并】
　　簏读【王昌龄箜篌引丨丨兵书尽防捜为君掌上施权谋】
　　御定骈字类编卷一百六十
　　钦定四库全书
　　御定骈字类编卷一百六十一
　　器物门十四
　　网
　　网丝【曲洧旧闻太祖在周时受命北讨至陈桥为三军推戴时杜太后眷属以下尽在定力院有司将捜捕主僧悉令登阁而固其扃鐍俄而大搜索主僧绐云皆散走不知所之矣甲士入寺陞梯且发钥见虫丨丨布满其上而尘埃凝积若累年不曽开者乃相告曰是安得有人遂皆返去　张説寄许八诗乳鹊穿坛画巢蜂触丨丨　李白白头吟莫卷龙须席从他生丨丨又怨情诗请看陈后黄金屋寂寂珠帘生丨丨　李贺艾如张乐府丨丨漠漠无形影误尔触之伤首红】
　　网罟【易系辞作结绳而为丨丨以佃以渔盖取诸离隋书音乐志伊耆有苇籥之音伏羲有丨丨之咏宋史苏轼传操丨丨而入江海语人曰我非渔也不如捐丨丨而人自信驱鹰犬而赴林薮语人曰我非猎】
　　【也不如放鹰犬而兽自驯　庄子见罾笱下　关尹子圣人师蜂立君臣师蜘蛛立丨丨师拱鼠制礼师战蚁置兵　淮南子见罝罦下　洞冥记黄安代郡人也年可八十余视如童子常服朱砂举体皆赤冬不省裘坐一神广二尺人问子坐此几年矣对曰昔伏羲始造丨丨获此以授吾吾坐背已平矣此虫畏日月之光二千岁即一出头吾坐此已见五出头矣行即负以趋世人谓黄安万岁矣　山书圣人重其生以榆出先济其用故甘氊之臭出于榆末而复丨丨不足于野以牢养于宫中故天下忘身以自给　曹植蝉赋】
　　【冀风翔而逺托兮毒蜘蛛之丨丨　王缋古意诗渔人递徃还丨丨相萦藟　杜甫早行诗前王作丨丨设法害生成　又五盘诗地僻无丨丨水清反多鱼　元结诗吾人苦兮山幽幽丨丨设兮山不幽吾人苦兮水深深丨丨设兮水不深　王昌龄赠韩荆州诗鱼有心兮脱丨丨江无人兮鸣枫杉　白居易读史诗商山有黄绮颍川有巢许何不从之逰超然离丨丨】
　　网罝【盐鉄论古者谷物菜果不时不食鸟兽鱼鳖不中杀不食故缴网不入于泽杂毛不取今富者遂驱殱丨丨掩捕麑鷇躭湎沉犹铺百川鲜羔防胎扁皮黄口春鵞秋雏冬葵温韭浚芘蓼苏丰奕耳菜毛果虫貉】
　　网鸟【新序汤见祝网者置四靣其祝曰从天坠者从地出者从四方来者皆罹吾网汤曰嘻尽之矣非桀其孰为此汤乃解其三靣置其一靣更教之祝曰昔蛛蝥作网今之人循序欲左者左欲右者右欲高者高欲下者下吾取其犯命者汉南之国闻之曰汤之德及禽兽矣四十国归之人置四靣未必得鸟汤去三面置其一面以网四十国非徒丨丨也】
　　网国【江淹为萧重譲尚书敦劝表臣器乏渊源识暗机务伦济夷险每慿璿厯之逺龛折氛蜺輙资羣方之効臣宁有采竒鉴隐之能丨丨提民之功乎】
　　网疏【史记平凖书丨丨而民富役财骄淫　塩铁论大夫曰令者所以教民也法者所以督奸也令严而民慎法设而奸禁丨丨则兽失法疏则罪漏】
　　网尘【李白赠段七娘诗罗韈凌波生丨丨却能得计访情亲　张循之长门怨玉阶草露积金屋丨丨生】网罗【后汉书陈留老父传桓帝世党锢事起守外黄令陈留张升去官归乡里道逢友人共班草而言因相抱而泣父老趋而过之植其枤太息言曰吁二大夫何泣之悲也夫龙不隐鳞凤不藏羽丨丨高悬去将安所虽泣何及乎二人欲与之语不顾而去莫知所终魏志袁绍传注檄举手挂丨丨动足蹈机防兖豫有无聊之民帝都有嗟吁之怨　晋书杜预传与车骑将军贾充等定律令既成预为之注解乃奏之曰法者盖绳墨之断例非穷理尽性之书也故文约而例直听省而禁简例直易见禁简难犯易见则人知所避难犯则几于刑厝今所注皆丨丨法意格之以名分使用之者执名例以审趣舍伸绳墨之直去析薪之理也　家语緜緜不絶将成丨丨　庄子大丰狐之豹栖于山林伏于岩穴静也夜行昼居戒也虽饥渴隐约犹且胥疏于江湖之上而求食焉然且不免于丨丨机辟之患是何罪之有哉其皮为之灾也　淮南子伯余之初作衣也緂麻索缕手经指挂其成犹丨丨后世为之机杼胜复以便其用而民得以揜形御寒　又虎豹不动不入防阱麋鹿不动不离罝罘飞鸟不动不絓丨丨鱼鳖不动不擐蜃喙　盐铁论今世俗坏而竞于淫靡女极纎微工极技巧雕素朴而尚珍怪钻山石而求金银没深渊求珠玑设机防求犀象张丨丨求翡翠求蛮貊之物以中国徙卭筰之货致之东海交万里之财旷日费功无益于用是以褐衣匹妇劳罢力屈而衣食不足也　説苑成囘学于于路三年囘恭敬不已子路问其故何也囘对曰臣闻之行者比于鸟上畏鹰鹯下畏丨丨夫人为善者少为防者多若身不死安知祸罪不施行年七十常恐行节之亏囘是以恭敬待大命子路稽首曰君子哉　新序渔者曰鸿鹄保河海之中厌而欲移徙之小泽则必有丸缯之忧鼋鼍保深渊厌而出之浅渚则必有丨丨钓弋之忧　金楼子龚舍初仕楚王非其欲见飞虫触蜘蛛网而死叹曰仕宦亦人之丨丨也遂挂冠而退　傅亮宋公九锡策文公官方任能丨丨幽滞九皋辞野髦士盈朝是用锡公纳陛以登　梁昭明太子谢敇赉制防大湼槃经讲疏啓臣伏以六爻所明至邃穷于几象四书所总施命止于域中岂有牢笼因果辨斯寳城之教丨丨真俗开斯月满之文　栁宗元谢防阳李夷简尚书抚问啓见囊槛下　范荣测景台赋见囊括下　王维既蒙宥罪旋复拜官伏感圣恩窃书鄙意诗忽蒙汉诏还冠冕始觉殷王解丨丨　徐彦伯班倢仔诗暗丨丨白阶秋苔藓黄　李元纮緑墀怨宝屋黏花絮银筝覆丨丨　韩愈鸣雁行草长沙輭无丨丨闲飞静集鸣相和　元稹解秋诗壤隙漏江海忽微成丨丨　白居易劝酒寄元九诗深心藏防穽巧言织丨丨　李山甫代孔明哭先主诗尽驱神鬼随鞭防全罩英雄入丨丨】
　　网络【大业杂记干阳殿基柱大二十四围倚井垂莲仰之者曜南轩垂以珠丝丨丨下不至地七尺以防飞鸟】
　　网纺【汉书苏武传单于弟于靬王弋射海上武能丨丨缴檠弓弩于靬王爱之给其衣食】
　　网墨【宋书王僧达传居常轻任尚惧丨丨况参要内职承宠外畿其取覆折不假识见】
　　网扇【元史百官志网局提领二员管勾一员掌成造宫殿丨丨之工中统四年置】
　　网旃【吕览王者之封建也弥近弥大弥逺弥小海上有十里之诸侯以大使小以重使轻以众使寡此王者之所以家以完也故曰以滕费则劳以邹鲁则逸以宋郑则犹倍日而驰也以齐楚则举而加丨丨而已矣】网珠【武三思秋日于天中寺寻复礼上人诗丨丨揺映日檐铎近吟风】
　　网户【李白明堂赋玉女攀星于丨丨金娥纳月于璇题无名氏朝元阁赋莲井雕梁之彩错绮牕丨丨之虚闲　王维晚春归思诗春虫飞丨丨暮雀隐花枝　张仲素宫中乐诗丨丨交如绮纱薄似烟】网房【刘宪三防寺应制诗丨丨飞花缀幡竿度鸟回】
　　网轩【韦应物雨夜宿清都观诗洞户含凉气丨丨构层阴　温庭筠晓仙謡绮阁空传唱漏声丨丨未辨凌云宇】
　　网局【元史百官志见网扇下】
　　网中【宋史聂昌传前有坚城后有大河劲兵四面而至彼或南下堕吾丨丨矣】
　　网天【唐太宗初夏诗哢莺犹响殿横丝正丨丨】
　　网鹰【明一统志丨丨山在直滁州来安县西北六十里】
　　网虫【杜甫哭李尚书诗客亭鞍马絶旅榇丨丨悬　刘希夷谒汉世祖庙诗祠庭巢鸟啄祭器丨丨縁】网师【云仙杂记孟浩然一日周旋竹间喜色可掬又见丨丨得鱼尤甚喜跃友人问之答云吾适得句中有鱼竹二物不知竹有几节鱼有几鳞疑致疎谬今见二物乃释然矣】
　　网公【尔雅次□防鼄防鼄鼄蝥土防鼄草防鼄疏方言云自关而西秦晋之间谓之鼄蝥自关而东赵魏之郊谓之防鼄或谓之嘱□北燕朝鲜冽水之间谓之蝳蜍郭又云齐人又呼社公亦言丨丨】
　　网捕【张椿青溪阁记放生池者盖自江宁秦淮连太平桥并江带郭皆禁丨丨所以宣皇明而广慈爱也】网集【杜甫野老诗渔人丨丨澄潭下贾客船随返照来】
　　网聚【杜甫赠王二十四侍御契诗丨丨黏圆鲫丝繁煮细莼】
　　网积【骆賔王冬日过故人任处士书斋诗丨丨文乱苔深履迹残】
　　网施【道德指归论寂然荡荡无所不图惚恍之罗设而无状之丨丨】
　　网沈【陆机演连珠鸟栖云而缴飞鱼藏渊而丨丨】
　　网漏【史记酷吏传汉兴破觚而为圜斵雕而为朴丨丨于吞舟之鱼而吏治烝烝不至于奸黎民艾安唐书魏元忠吐蕃本非彊敌而薛仁贵郭待封至弃甲丧师脱身以免国家寛政罪止削除丨丨吞舟何以过此】
　　网密【史记酷吏传赞自张汤死后丨丨多诋严官事寝以耗废九卿碌碌奉其官救过不赡何暇论绳墨之外乎　盐铁论昔秦法繁于秋荼而丨丨于凝脂薛道衡老氏碑鱼惊丨丨鸟乱弓多　元稹蜘蛛诗丨丨将求食丝斜误着人】
　　网周【道徳指归论富国兼壌轻战乐兵底威起节名显势隆刑严罚峻峭直刻深法察丨丨惨毒少恩诸侯畏忌常为俊雄公强求伯伯强求王此治国之有为也】
　　罝
　　罝网【汉书货殖传草木未落斧斤不入于山林豺獭未祭丨丨不布于野泽鹰隼未击矰弋不施于溪隧方回石峡书院赋近世所以不古兮名塲之丨丨】
　　罝罘【礼记月令季春之月田猎丨丨罗网毕翳餧兽之药毋出九门注兽罟曰丨丨　汉书雄传命右扶风发民入南山西自褒斜东至农南敺汉中张罗罔丨丨捕熊罴豪猪虎豹狖玃狐兔麋鹿载防槛车输长杨射熊馆　唐书张仲武传于直方好驰猎往往设丨丨于道当宿卫不时入下迁骁卫将军　庄于见罾笥下】
　　罝罦【淮南子先王之法畋不掩羣不取麛天不涸泽而渔不焚林而猎豺未祭兽丨丨不得布于野獭未祭鱼网罟不得入于水鹰隼未挚罗网不得张于谿谷草木未落斤斧不得入山林昆虫未蛰不得以火烧田孕育不得杀卵不得探鱼不长尺不得取彘不期年不得食】
　　罝罗【何逊七召丨丨布其一目罟网周其三面】
　　罝梁【储光羲同诸公送李云南伐蛮诗广东设丨丨太白收光芒】
　　罝中【杜甫有怀台州郑十八司户诗昔如水上鸥今如丨丨兔】
　　罾
　　罾罟【新论夫钓者虽有籊竿纎纶芒钩芳饵増以詹何之妙不能与丨丨争多弋者挟繁弱之弓贯会稽之箭加以蒲苴之巧不能与罻罗竞获何者术小故也晁补之北渚亭赋岁秋八月草木始衰乃命丨丨观渔其脽】
　　罾网【司空图武陵路诗橘岸舟前丨丨挂茶坡日暖鹧鸪啼】
　　罾缴【道徳指归论卵之未剖也一指麾之及其为蜚鸿也奋翼凌云丨丨不能连也胎之新乳也一绳制之及其为牡也罗网不能禁也】
　　罾笱【庄子夫弓弩毕弋机变之知多则鸟乱于上矣钩饵网罟丨丨之知多则鱼乱于水矣削格罗落罝罘之知多则兽乱于泽矣】
　　罾石【明一统志丨丨山在安福县东一十五里临江有山轮囷特起状若渔罾山腰有二石高数大其一俯首若将压焉其一壁立势相支柱中可往来】
　　罾弋【后汉书马融传防罔合部丨丨同曲类形并驱星布丽属】
　　索
　　索城【水经注沅水又东入龙阳县有澹水出汉夀县西杨山南流东折迳其县南县治丨丨即索县之故城也】
　　索县【水经注见上】
　　索巩【应玚奕势文持棊相守莫敢先动犹楚汉之兵相拒丨丨也】
　　索郎【潘于真诗话古乐府云东飞伯劳西飞燕黄姑织女时相见予初不晓黄姑为何等语因读杜公胆所注宗懔撰荆楚岁时记乃知黄姑即河鼔也亦犹桑落之语转呼为丨丨也】
　　索镜【白居易遇萧九彻话长安旧游诗见祫裆下】
　　绋
　　绋纚【诗泛泛杨舟丨丨维之传丨繂也丨緌也明王能维持诸矦也】
　　绋翣【杜牧哭韩绰诗平明送葬上都门丨丨交横逐去魂】
　　繻
　　繻叶【齐民要术南方记曰一树生山中取叶捣之讫和丨丨汁煮之再沸止味辛】
　　繻传【李尤函谷关赋察言服以有讥捐丨丨而勿论】
　　绲
　　绲縢【诗虎韔镂膺交韔二弓竹闭丨丨传闭绁丨绳丨约也言闭绁者説文云绁系也谓置弓防里以绳绁之】
　　绲带【后汉书南匈奴传左贤王莫立帝遣使者赍玺书镇慰拜授玺绶遗冠帻绛单衣三袭童子佩刀丨丨各一注説文曰丨织成丨也】
　　絙
　　絙索【诗无浸获薪笺获落木名也疏获落释木文陆玑疏云今柳榆也其叶如榆其皮坚韧剥之长数尺可为丨丨　后汉书祭祀志注见履底下】
　　絙缴【后赵录石虎左校令成公叚造庭燎于崇杠之末高十余丈上盘置燎下盘置人丨丨上下虎试而悦之】
　　絙约【庾信司马裔神道碑更讨信州贼山彰寻宝渝恃险峡路五尺丨丨才通县水三门桥飞齐渡既而风行草偃谷静山空】
　　绠
　　绠绁【吴志吾粲传黄武元年与吕范贺齐等俱以舟师拒魏将曹休于洞口值天大风诸船丨丨断絶漂没着岸为魏军所获或覆没沈溺其大船尚存者水中生人皆攀縁号呼他吏士恐船倾没皆以戈矛撞击不受粲与黄渊独令船人以承取之左右以为船重必败粲曰船败当俱死耳人穷奈何弃之粲渊所活者百余人】
　　绠缶【左传见篑笼下　又注丨汲索丨汲器】
　　绠縻【王粲咏史诗临穴呼苍天涕下如丨丨】
　　绠短【文心雕龙丨丨者衔渇足疲者辍涂非文理之数尽乃通变之术疎耳　戴叔伦相思曲见衣带下】
　　绷
　　绷丝【罗隐诗丨丨采怨凝晓空吴王台榭春梦中】
　　绷子【张谔三日岐王宅诗金盆浴未了丨丨绣初成】
　　绷中【文心雕龙君于藏器待时而动发挥事业固直蓄素以丨丨散采以彪外楩柟其质豫章其干摛文必在纬军国负重必在任栋梁穷则独善以垂文达则负时以骋缋若此文人应梓材之士矣】
　　棚
　　棚橹【人物志君子之求胜也以推譲为利鋭以自修为丨丨静则闭嘿泯之元门动则由恭顺之通路是以战胜而争不形敌服而怨不搆】
　　棚井【宋史兵志初内外班直骑军马以四月下槽出牧迄八月上槽风雨劳逸之不齐故多病毙圉人岁被榜罚吏縁牧事害民丨丨科率无宁岁】
　　棚塞【宋史兵志今郓州之东平北京之大名元城卫州之淇水相州之安阳洺州之广平监以及瀛定之间丨丨草地疆画俱存使臣牧卒大半犹在稍加招集则指顾之间措置可定】
　　棚上【皮日休茶舍诗丨丨汲红泉焙前蒸紫蕨】
　　牓【榜同】
　　牓关【宋史选举志乱离以来士大夫流徙有徒跣而赴行在者注授丨丨奸弊日滋寒士困苦甚可悯焉宜令三省议除其弊】
　　榜题【南齐书礼志建元元年太常上朝堂讳训仆射王俭议曰后讳依旧不立训礼天子诸侯讳羣祖臣既有从敬之义宜为太常府君讳至于朝堂丨丨本施至极既迨尊所不及礼降于在三晋之京兆宋之东安不列丨丨】
　　牓表【宋书郭世道传元嘉四年遣大使巡行天下散骑常侍袁愉表其淳行太祖嘉之敕郡丨丨闾门蠲其税调改所居独枫里为孝行焉】
　　榜子【宋史职官志翰林学士院凡事用丨丨关白三省枢宻院用谘报不名　归田録唐人奏事非表非状者谓之丨丨亦谓之録子今谓之劄子】
　　榜花【南部新书唐大中以来礼部放榜有姓氏稀僻者号曰丨丨】
　　榜眼【周必大题跋天圣八年春参政欧阳公国学首荐冠名南宫是年廷试丨丨则丞相刘公　王禹偁送朱严诗赁船东下厯阳湖丨丨科名释褐初】
　　牓门【宋书严世期传山隂令何曼之表言之元嘉四年有司奏丨丨曰义行严氏之闾】
　　榜板【宋书桂阳王休范传休范大怒欲举兵袭朝廷宻与典签新蔡人许公舆谋之表治城池修起楼堞多解丨丨拟以备用】
　　榜道【晋书孙惠传后东海王越举兵下邳惠乃诡称南岳逸士秦秘之以书于越越省书丨丨以求之惠乃出见越即以为记室参军】
　　牓下【南唐近事冯僎即刑部尚书谧之子也举进士初年少众誉籍籍以为平折丹桂秋试之间僎一夕梦登崇孝寺幡刹极高处打方响先是徐防文能圆梦遂诣徐请圆之徐曰虽有声价至下地来春僎成名于侍郎韩熙载丨丨或有责徐之言谬者徐曰诚如吾语后当知之放牓数日中书奏主司取仕不当遂追牓御试冯果覆落】
　　牓出【唐书陆扆传始得举进士时方迁幸而六月丨丨至是每甚暑它学士辄戯曰造牓天也以讥扆进非其时】
　　桁
　　桁衣【庾信对烛赋龙沙雁塞甲应寒天山月没客衣单灯前丨丨疑不亮月下穿针觉最难】桁杨【庄子今世殊死者相枕也丨丨者相推也刑戮者相望也而儒墨乃始离跂攘臂乎桎梏之间甚矣哉其无愧而不知耻也甚矣　陈造惟安堂赋等声利于丨丨聣蘧庐于霸王】
　　桁下【庾信镜赋临丨丨而牵衫就箱边而着钏】
　　桁辂【王俭太子妃旒翣议吉部伍自有丨丨】
</div>
    <div class="pagination">
<a href="御定骈字类编_page636.html">上一页</a><span>...</span><a href="御定骈字类编_page632.html">632</a><a href="御定骈字类编_page633.html">633</a><a href="御定骈字类编_page634.html">634</a><a href="御定骈字类编_page635.html">635</a><a href="御定骈字类编_page636.html">636</a><span class="current-page">637</span><a href="御定骈字类编_page638.html">638</a><a href="御定骈字类编_page639.html">639</a><a href="御定骈字类编_page640.html">640</a><a href="御定骈字类编_page641.html">641</a><a href="御定骈字类编_page642.html">642</a><span>...</span><a href="御定骈字类编_page638.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
