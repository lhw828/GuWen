<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 671 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 671 页/共 736 页
  </h1>
  <div class="content">
   宋弁为尚书殿中郎中性好矜伐自许膏腴孝文以郭祚晋魏名门从容谓弁曰：卿固应推郭祚之门也。弁笑曰：臣家未肯推祚孝文曰：卿自汉魏以来既无高官。又无隽秀何得不推弁曰：臣清素自立要尔不推侍臣出後孝文谓彭城王勰曰：弁人身良自不恶乃复欲以门户自矜殊为可怪弁位至右卫将军。
    穆弼有名於世矜已凌物颇以损焉孝明时位至平南将军。
    北齐张雕武成时为假仪同三司方委以朝政雕便以澄清为已任意气甚高尝在朝堂谓郑子信曰：向入省中见贤家唐令处分极无所以。若作数行兵帐雕不如邕。若致主尧舜身居稷契则邕不如我其矜诞如此。
    崔陵为七兵尚书每以籍地自矜谓卢元明曰：天下盛门唯我与尔博崔赵李何事者哉！崔暹闻而衔之刘昼举秀才不第撰高才不遇传三篇自谓博物奇才言好矜大每云：使我数十卷书行於後世不易齐景之千驷也。而容止舒缓举动不伦由是竟无仕进隋崔亻鹿字岐叔在北齐时每以读书为务负恃才地忽略世人大署其户曰：不读五千卷书者无得入此室。
    唐严武中书侍郎挺之子肃宗至德中房为相荐为京兆少尹时年三十二以史思明阻兵不之官优游京师颇自矜大出为绵州刺史剑南东川节度使李绅文宗开成中为宣武军节度使自奏境内蝗不食苗有诏嘉之寻令刊石於州之相国精舍士大夫无不哂之。
    郑仁表洎之子也。文章尤称俊拔然恃才傲物人士薄之自谓门地人物文章具美尝曰：天瑞有五色人瑞有郑仁表刘邺少时投文於洎仁表兄弟嗤鄙之咸通末邺为宰相仁表竟贬死南荒。
    後唐卢程为庄宗太原府推官寻改支使程褊浅无他才惟矜恃门地口多是非笃厚君子尤薄之。
    胡装为魏州馆驿巡官未几授监察御史里行迁节度巡官赐绯鱼袋寻历推官检校员外郎装学书无师法工诗非作者僻於题壁所至宫亭寺观必书爵里人或讥之不以为鬼。
    晋曹国珍为给事中性颇刚僻经艺文学非其所长好自矜多上章疏文字差误数数有之为缙绅所诮。
    ○总录部　改节
    夫鲜克有终诗人攸刺信道不笃君子是耻乃有操心靡固素履用愆枉尺直寻改柯易叶先贞而後黩弃本而趋末亏一匮而废业移百钅东於绕指初明而卒暗损正而从邪或因利回或为禄诱遂逾规矩顿减声称斯皆急於时用罔畏人言。《墨子》所以悲丝仲尼所以恶画者为此发也。
    後汉吉茂初同产兄黄以从公府掾为长陵令是时科禁长吏擅去官而黄闻司徒赵温薨自以为故吏违科奔丧为司隶锺繇所收遂伏法茂时为白衣始有清名於三辅以为兄坐追义而死怨怒不肯哭至岁终繇举茂议者以为茂必不就及举既到而茂就之故时人，或以茂为畏繇。
    南齐杨法持本道人也。与太祖有旧宋後废帝元徽末宣传密谋顺帝明中以为僧正及太祖建元初罢道为宁朔将军封州陵县男三百户。
    梁范为尚书仆射初为郡号称廉慎及居贵重颇通馈遗然家无畜积随散之亲友。
    後魏广陵侯衍弟钦字思。若少好学早有令誉时人语曰：皇宗略略寿安思。若及晚贵重不能有益识者轻之。
    宋翻初为河阴令威振京师後为雒阳令累迁河南尹及为雒阳迄於尹畏惮权势更相承接故当世之名大致减损。
    袁衍宣武时为通直郎景明中请隐嵩山至延昌之末衍稍以出山干禄执事孝明除散骑侍郎行河内郡事。
    李洪之本名文通常山人少为沙门晚来还俗仕至安南将军。
    北齐孙腾为太保尚书令腾早依附神武契阔艰危勤力恭谨深见待信及神武置之卫朝寄以心腹遂志气骄盈与夺自已後及祸焉。
    高元海为散骑常侍愿处山林修行释典文宣许之乃入林虑山经二年绝弃人事志不能固自启求归徵复本任便纵酒肆情广纳姬侍。
    魏恺文宣时除青州长史固辞不就遂积年沉废後遇吏部杨於路微自披陈杨答曰：发诏授官咸由圣旨非选曹所悉公不劳见诉恺应声曰：虽复霖雨自天终待兴四岳公岂得言不知杨欣然曰：此言极为简要更不须多语数日除霍州刺史。
    冯子琮为右仆射仍摄选子琮微有识鉴及位望转隆宿心顿改擢引非类以为深交纵其子弟官位不依伦次。又专营婚媾历选上门例以官爵许之旬日便验。
    隋郑善果为鲁郡太守其母崔氏有贤德善果亦克已号清吏後徵授光禄卿其母卒後善果为大理卿渐骄恣清公平允遂不如畴昔焉。
    唐刘之高宗咸亨初为中书舍人武后临朝寻同中书门下三品初之居家孝友为士族所推得禄赐多散诸亲属至是坐受归州都督孙万荣金兼与许敬宗妾私通得罪（一作或诬告之受金及私通敬宗妾）。
    卢藏用少以词学见称隐居终南山长安中徵拜左拾遗後为尚书右丞玄宗先天中坐附太平公主配流岭表初藏用隐居之时有自俭之操往来于少室终南二山时人称为随驾隐士及登朝奢靡淫纵车服鲜丽趑趄诡佞专事权贵时议乃表其鬼行侯希逸初领淄青节度甚著声称治兵务农远近美之後渐纵恣政事怠堕尤崇奉释教。且好畋游兴功创寺宇军州苦之。
    韦渠牟京兆万年人警悟涉览经史初为道士复为僧德宗兴元中韩镇浙西奏授秘书省扌交书郎。
    于ν为山南东道节度入朝拜司空平章事ν少有气文学落落负奇节好古与当时贤士游晚岁遂颓败。
    李愿初为徐州节度使属郓师不庭颇有讨伐之功及为凤翔节度使自此颇怠於理无复前志声色之外全不挂意未几。又拜宣武军节度才逾周岁果为部将李所逐是时愿脱身走入郑州妻窦氏死於兵士之手其名姬善马宝货金帛尽为军人所得因致大梁月馀日拒命穆宗为之旰食遂贬随州刺史元锡初历衢苏二州刺史所至咸有声绩及除福建观察使移镇宣州乃务积货财通权势深为公议所责因除秘书监分司东都寻以赃罪发诏监察御史宋申锡按验得实贬璧州刺史。
    殷为忠武军节度使少以通经入仕所至称理亦以强直知名晚年不能自固急於大用依附权亻幸时望由是减薄。
    贾直言为昭义军节度使行御司马兼御史中丞直言生河朔间始以孝闻乡里得齿士类後为李师道宾佐颇以逆顺之理谏正之师道前後将加危害者数四及师道就戮刘悟於禁锢之所引为上介移镇东郡上党皆在幕府悟有纤毫之失未尝缄言，於是正直之誉颇洽群听朝廷以谏议大夫徵之诏下之时无不称当悟旋上表请留复除旧职及悟卒其子从谏擅主留事而直言乃恬然视之无一词排遏凶计卒使从谏坐邀符节朝廷不得已而授之直言之心不可测已逮兹。又为从谏宾佐远近共惊其处身行事前後之不相侔也。如是。
    後唐聂屿邺中人少为僧渐学吟咏郑珏之再主礼闱与乡人赵都俱赴乡荐都纳贿於珏人报翌日登第屿闻不捷诟来人以哧之珏惧俾俱成名。
    崔贻孙仕唐为省郎及使於江南回以橐装营别墅於汉上之谷城退居自奉清江之上绿竹亘野狭径深密维舟曲岸人莫造焉时人初以为高及梁李振贬均州因奉之甚厚振复入徵为丞郎。
    晋马全节为天雄军节度北面行营副招讨从杜威北讨困於阳城而赡军竭其私帑仅十万贯及还任稍稍聚敛百姓苦焉乡旧有识者非之。
    周王进历汝郑防御使甚有政声俄授相州节度使为政之道顿减於前未几以疾薨於任。
    冯道历仕四朝三入中书在相位二十馀年平生性甚廉俭逮至末年闺庭之内稍犭旬奢靡其子吉尤恣狂荡道不能制识者以其不终令誉咸叹惜之。
    ●卷九百十八
    ○总录部　忿争
    凡人禀血气而生蕴水火之性出处市朝之内驰逐名利之间情欲诱於外憎爱应於内强弱相形毁誉相倾卒岁鬼夷宁无忿争乎！张是非多生於酣纷纭辨诉或发於讥嫌非夫礼义为防谦恭有素鲜不败於兹矣。
    汉灌夫字仲孺武帝世为太仆坐法去家居长安夫为人刚直使酒（使酒因酒而使气也。）不好面谀贵戚诸势在已之右必欲陵之士在已左愈贫贱尤益礼敬与钧（右尊也。左卑也。钧等也。）及窦婴失势亦欲倚灌夫引绳披根生平慕之後弃之者（言婴与夫共相提挈有人生平慕婴夫後见其失职而颇漫弛如此者共排退之不复与交譬如相对挽绳而根格之也。今吴楚俗犹谓牵引前为根格也。）夫亦倚婴通列侯宗室为名高两人相为引重（相牵引而致於尊重也。为音于伪切）其游如父子然相得甚无厌恨相知之晚夫有服（谓丧服也。）过丞相从容曰：（从音千容切）吾欲与仲孺过魏其侯会仲孺有服夫曰：将军乃肯幸临况魏其侯（况赐也。）夫安敢以服为解（解谓辞之也。若今言分疏矣。）请语魏其具（具办具酒食）将军旦日蚤临（旦日明旦也。蚤古早字）许诺以语婴婴与夫人益市牛酒（益多也。）夜洒扫张具（洒音洒。又音所寄切）至旦平明令门下伺候至日中不来婴谓夫曰：丞相岂忘之哉！夫不怿（怿悦也。）曰：夫以服请不宜（不当忘也。）乃驾自往迎特前戏许夫（特但也。）殊无意往夫至门尚卧也，於是夫见曰：将军昨日幸许过魏其魏其夫妻治具至今未敢尝食悟谢曰：吾醉忘与仲孺言乃驾往往。又徐行夫愈益怒及饮酒酣夫起舞属（属付也。犹今之舞讫相劝也。属音之欲切）不起夫徙坐语侵之（徙坐谓移就其坐也。）婴乃扶夫去谢卒饮至夜极而去後使籍福请婴城南田婴大望曰：（望怨也。）老仆虽弃将军虽贵宁可以势相夺乎！不许夫闻怒骂福福恶两人有隙乃谩好谢（谩犹诡也。诈为好言也。谩读与慢同。又音莫连切）曰：魏其老。且死易忍。且待之已而闻婴夫实怒不与亦怒曰：魏其子尝杀人活之事魏其无所不可何爱数顷田。且灌夫何与也。（与读曰预预干也。）吾不敢复求田繇此大怒元光四年春言灌夫家在颍川横甚民苦之请按之帝曰：此丞相事何请夫亦持阴事为奸利受淮南王金与语言宾客居间遂已俱解（两家宾客处於中间和解之）夏取燕王女为夫人（燕王泽之子康王嘉女）太后诏召列侯宗室皆往贺婴过夫欲与俱夫谢曰：夫数以酒失过丞相（言因酒有失得罪过於丞相）丞相今者。又与夫有隙婴曰：事已解︹与俱酒酣起为寿坐皆避席伏已婴为寿独故人避席馀半膝席（以膝跪席上也。）夫行酒至膝席曰：不能满觞夫怒因嘻笑曰：将军贵人也。毕之（言将军虽贵人也。请尽此觞嘻强笑也。音许其切）时不肯（不为尽也。）行酒次至临汝侯灌贤贤方与程不识耳语（附耳小语也。）。又不避席夫无所发怒乃骂贤曰：平生毁程不识不直一钱今日长者为寿乃效女曹儿占嗫耳语（儿女曹犹言儿女辈也。占音曷涉切嗫音人涉切）谓夫曰：程李俱东西宫卫尉（李广为东宫程不识为西宫）今众辱程将军仲孺独不为李将军地乎！（二人同号比尊今辱一人不当为毁广邪既毁程令广何地自安处）夫曰：今日斩头陷胸何知程李（斩头见刺犹不止也。）坐乃起更衣（坐谓坐上之人也。更改也。凡久坐者皆起更衣以其寒暖或变也。）稍稍去婴去戏夫（戏古麾字也。招麾之令出也。《汉书》多以戏为麾字）夫出遂怒曰：此吾骄灌夫罪也。乃令骑留夫（骑谓常从之骑也。）夫不得出籍福起为谢案夫项今谢（使其拜也。）夫愈怒不肯顺乃戏骑缚夫（戏亦读曰麾谓指麾命之而令收缚夫也。）置传舍召长史曰：今日召宗室（长史相长史也。召宗室谓召之为客也。）有诏劾灌夫骂坐不敬（於大坐中骂詈为不敬）系居室（居室署名也。属少府其後改名曰：保宫）遂具前事（遂竟也。）遣吏分曹逐捕诸灌氏支属皆弃市罪婴愧为资使宾客请莫能解（为资为其资地非财物也。为读如本字）吏皆为耳目诸灌氏皆亡匿夫系遂不得告言阴事婴锐为救夫婴夫人谏曰：灌将军得罪丞相与太后家迕（相逆迕也。迕音悟）宁可救邪婴曰：侯自我得之自我捐之无所恨（言不过失爵尔）。且终不令灌仲孺独死婴独生乃匿其家窃出上书（匿避也。不令家人知之恐其。又止谏也。）立召入具告言灌夫醉饱事不足诛帝然之赐婴食曰：东朝廷辨之（东朝大后朝也。会公卿大夫东朝共理而分别也。）婴之东朝盛推夫善言其醉饱得过乃丞相以他事诬罪之盛毁夫所为横恣罪逆不道婴度无可奈何（度音徒各切）因言短曰：天下幸而安乐无事得为肺腑所好音乐狗马田宅所爱倡优巧匠之属（倡乐人也。优谐戏者也。）不如魏其灌夫日夜招聚天下豪杰壮士与论议腹诽而心谤仰视天亻免画地（视天占三光也。画地知分野所在也。意欲作反事也。）辟睨两宫间（辟睨傍视也。辟音普计切字本作睥睨音吾计切）幸天下有变而欲有大功（天下有变谓因国家变难之际得立大功也。）臣乃不如魏其等所为帝问朝臣两人孰是御史大夫韩安国曰：魏其言灌夫父死事身荷戟驰不测之吴军（荷负也。不测言其强也。荷音何可切）身被数十创名冠三军此天下之壮士非有大恶争杯酒不足引他过以诛也。魏其言是丞相亦言灌夫通奸猾侵细民家累巨万横恣颍川轹宗室侵犯骨肉（轹谓踏践也。音凌轹音郎击切）此所谓支大於胫大於股不折必披（披音丕靡切）丞相言亦是唯明主裁之主爵都尉汲黯是魏其内史郑当时是魏其後不坚馀皆莫敢对帝怒内史曰：公平生数言魏其武安长短今日廷论局趣效辕下驹（驹马驾着辕下局趣威小之貌也。）吾并斩。若属矣。（。若汝也。）即罢起入上食太后太后亦已使人候伺具以语太后太后怒不食曰：我在也。而人皆藉吾弟（藉蹈也。）令我百岁後皆鱼肉之乎！（以比鱼肉而食啖也。）。且帝宁能为石人邪（言徒有人形尔不知好恶也。一曰石人者谓常存不死）此特帝在即录录（录录言循众也。）设百岁後是属宁有可信者乎！（设犹脱也。）帝谢曰：俱外家故廷辨之（婴景帝从舅子太后同母弟。故曰：俱外家）不然此一狱吏所决尔是时郎中令石建为帝分别言两人已罢朝出止车门召御史大夫安国载（韩安国也。载谓共乘车）怒曰：与长孺共一秃翁何为首鼠两端（秃翁言婴无官位版绶也。首鼠一前一也。）安国良久谓曰：君何不自喜（何不自谦逊为可喜之事也。喜音许吏反）夫魏其毁君君当免冠解印绶归（归印绶於天子也。）曰：臣以肺腑幸得待罪固非其任魏其言皆是如此上必多君有让（多犹重也。）不废君魏其必鬼杜门舌自杀（杜塞也。也。音仕客切）今人毁君君亦毁之譬如贾竖女子争言何其无大体也。谢曰：争时急不知出此，於是帝使御史簿责婴（簿责以文簿一一责之也。簿音步户切）所言灌夫颇不雠（雠当也。）劾系都司空（都司空宗正属官也。）孝景时婴尝受遗诏曰：事有不便以便宜论上（论说其事而上於天子）及系灌夫罪至族事曰：急诸公莫敢复明言於帝婴乃使昆弟子上书言之幸得召见（幸冀也。）书奏案尚书大行无遗诏（大行景帝大行也。尚书之中无此大行遗诏也。）诏书独藏婴家家丞封（以家丞印封遗诏也。）乃劾婴矫先帝诏害罪当弃市（矫诏有害不害也。）五年十月悉论灌夫支属婴良久乃闻有劾即阳病痱不食欲死（痱风病也。音肥）或闻帝无意杀婴复食治病议定不死矣。乃有飞语为恶言闻帝（为作飞扬诽谤之语也。无根而至也。）故以十二月晦论弃市渭城（著日月者见春垂至恐遇赦赎之）。
    後汉游徼（史不书名）刘圣公尝聚客家有酒请游徼饮宾客醉歌言朝亨两都尉游徼後来用调羹味游徼大怒缚棰数百。
    魏桓范为大司农尝抄撮。《汉书》中诸杂事自以意斟酌之名曰：世要论时蒋济为太尉尝与范会社下群卿列坐有数人范怀其所撰欲以示济谓济当虚心观之范出其书以示左右左右传之示济济不肯视范心恨之因论他事乃发怒谓济曰：我祖薄德公辈何似耶济性虽强毅亦知范刚毅睨而不应各罢吴质拜北中郎将督幽并诸军事文帝黄初五年朝京师诏上将军及特进以下皆会质所大官给供具酒酣质欲尽欢时上将军曹真性肥中领军朱铄性瘦质召俳优使说肥瘦真负贵耻见戏怒谓质曰：卿欲以部曲将遇我邪骠骑将军曹洪轻车将军王忠言将军必欲使上将军服肥即自宜为瘦真愈恚拔刀目言俳优敢轻脱吾斩尔遂骂坐质按剑曰：曹子丹汝非屠机上肉吴质吞尔不摇喉咀尔不摇牙何敢恃势骄邪铄因起曰：陛下使吾等来乐卿尔乃至此邪质顾叱之曰：朱铄敢坏坐诸将军皆还坐铄性急愈恚还拔剑斩地遂便罢也。
    晋庾纯字谋甫为河南尹初纯以贾充奸佞与任岂攵共举充西镇关中充繇是不平充尝宴朝士而纯後至充谓曰：君行常居人前今何以在後纯曰：且有小市井事不了是以来後世言纯之先尝有伍伯者充之先有市魁者充纯以此相讥焉充自以位隆望重意殊不平及纯行酒充不时饮纯曰：长者为寿何敢尔乎！充曰：父老不归供养将何言也。纯因发怒曰：贾充天下凶凶由尔一人充曰：充辅佐二世荡平巴蜀有何罪而天下为之凶凶曰：高贵乡公何在众坐因罢充左右欲执纯中护军羊侍中王济佑之因得出充惭怒上表解职纯惧上河南尹关内侯印绶上表自劾诏免纯官。
    李阳上党武乡人石勒微时与阳邻居岁尝争麻地迭相殴击後勒僭王位召为参军都尉。
    南齐沈文季字仲达为侍中领太子右率司徒褚渊当世贵望颇以门户裁之文季不为之屈世祖在东宫於玄圃宴朝臣文季数举酒劝渊渊甚不平启世祖曰：沈文季谓渊经为其郡数加渊酒文季曰：维桑与梓必恭敬止岂如明府亡国失土不识榆遂言及虏动渊曰：陈显达沈文季当今将略足委以边事文季讳称将门因是发怒启世祖曰：褚渊自谓是忠臣未知身死之日何面目见宋明帝世祖笑曰：沈率醉也。中丞刘休举其事见原後豫章王北宅後堂集会文季与渊并善琵琶酒阑渊取乐器为明君曲文季便下席大唱曰：沈文季不能作伎儿豫章王。又解之曰：此故当不损仲容之德渊颜色无异终曲而止後魏李神隽为侍中初神隽丧二妻。又欲娶郑严祖妹神隽之从甥也。卢元明亦将为婚遂至纷竞二家问於严祖之门郑卒归元明神隽惆怅不已时人谓神隽凤德之衰。
    崔康为卫军府录事参军带母极令时甄琛为长史因公事言竞之间康以拳击琛坠於床下琛以本县长笑而不论。
    北齐羊烈为大中大夫兼光禄少卿与尚书毕义争兖州大中正义盛称门阀云：我累世本州刺史卿世为我家故吏烈答云：卿自毕轨被诛以还寂无人物近日刺史皆是疆场之上彼此而得何足为言岂。若我之汉家河南尹晋朝太传名德学行百代传美。且男清女贞足以相冠自外多可称也。盖讥义之帷薄焉。
    隋何妥为国子博士加通直散骑常侍时纳言苏威兼领五职高祖甚亲重之妥因奏威不可信任威大衔之开皇十二年威定考文学。又与妥更相诃诋威勃然曰：无何妥不虑无博士妥应声曰：无苏威亦何忧无执事由是与威有隙。
    虞庆则为尚书右仆射使突厥还高祖幸晋王第置酒会群臣高等奉觞帝因曰：高平江南虞庆则降突厥可谓茂功矣。杨素曰：皆由至尊威德所被庆则曰：杨素前出兵武牢峡石。若非至尊威德亦无克理遂与并相长短御史欲弹之帝曰：今日计功为乐宜不须劾。
    唐李为宗正少卿尝以公事与太卿李忿争辞稍直朝廷两秘之。
    潘孟阳为户部侍郎判度支与太府少卿王遂私忿相持屡请论列上前群议不可因改为左散骑常侍汉王继宏初仕後唐为六宅副使负气不逊禁中与同列忿争配流义州岁馀召复禁职。
    史弘肇为侍卫亲军都指挥使太师兼侍中时周太祖出镇魏州弘肇议带枢密以行苏逢吉杨以为不可弘肇恨之明日会饮窦贞固第弘肇举爵属周太祖曰：昨辰廷论一何同异今日与公饮此杨苏逢吉亦举大爵曰：此国家之事也。何足介意遂俱引爵弘肇。又厉声言曰：安朝廷定祸乱直须长钅仓大剑至如毛锥子焉足用哉！三司使王章曰：虽有长钅仓大剑。若无毛锥子赡军财赋自何而来弘肇默然少顷而罢未几章於其第张酒乐时弘肇与宰相枢密使及内客省使阎晋卿等俱弘酒酣为手势令弘肇不熟其事阎晋卿坐次于弘肇屡教之苏逢吉戏弘肇曰：近坐有姓阎人何忧罚爵弘肇妻阎氏本酒妓也。弘肇谓逢吉讥之大怒以鬼语诟逢吉逢吉不校弘肇欲殴逢吉逢吉弘马而去弘肇遽起索剑意欲追逢吉杨曰：苏公是宰相公。若害之致天子何地公细思之泣止之弘肇索马急驰而去虑有非常连镳而进送至第而还自时将相不协如水火矣。
    ○总录部　诋讦
    昔子贡之言曰：恶不逊以为勇者恶讦以为直者诚哉！小人之用心实为明哲之所弃。若乃疏直清廉不事於左右危言深论不隐乎！豪强虽居讦讪之流颇涉强直之途至。若言多历诋志在厚诬此则冒嫉忌前为害滋甚如其胁肩谄笑互相讥诮不顾名教坐延祖祢俯及帷薄此皆斗筲浅局足贻诮於千古尔汉息夫躬为光禄大夫左曹给事中躬既亲近数进见言事论议亡所避众畏其口见之仄目（仄古侧字也。）躬上疏历诋公卿大臣（诋谓毁誉也。丁礼切）曰：方今丞相王嘉健而蓄缩不可用（蓄缩谓怯於事也。）御史大夫贾延堕弱不任职左将军公孙禄司隶鲍宣皆外有直项之名内实不晓政事（愚也。五骇切）诸曹以下仆不足数（仆凡短之貌也。仆音步木切古速字）卒有强弩围城长戟裹指阙（卒读曰猝）陛下谁与备之如使狂夫枭讠於东崖（东崖谓东海之边也。枭古叫字讠音火故切）匈奴饮马於渭水边竟雷动四野风起（竟谓曰：境）京师虽有武蜂精兵未有能窥左足而先应者也。（窥音跬跬半步也。言一举足也。）军书交驰而辐辏羽檄重迹而押至（押音狎押至盖言相因而至也。羽檄言檄之插羽者也。解在高纪）小夫忄耍臣之徒愦毛不知所为（愦心乱也。毛目ウ也。愦音工内反毛音莫报反）其有犬马之决者仰药而伏刃（仰药仰首而饮药）虽加夷灭之诛何益祸败之至哉！盖宽饶为司隶校尉深刻喜陷害人（喜音许吏切）在位及贵戚人与为怨（人人皆怨之）。又好言事刺讥奸犯帝意（奸音干）帝以其儒者优容之。
    後汉魏齐卿扶风人公族进阶渤海人（姓公族名进阶）并危言深论不隐豪强自公卿以下莫不畏其贬议屣履到门。
    范滂汝南人为司徒掾非讦朝政自公卿以下皆折节下之。
    吴虞翻为骑都尉大帝与张昭论及神仙翻指昭曰：彼皆死人而语神仙世，岂有仙人也。大帝积怒非一遂徙翻交州。
    宋王淮之为宋台御史中丞尝作五言范泰讠朝之曰：卿惟解弹事尔淮之正色答曰：犹胜卿世载雄狐王弘为太保领中书监少时尝ヅυ公城子墅舍及後当权有就弘求县辞诉颇切此人常以蒲戏得罪弘诘之曰：君得钱会戏何用禄为答曰：不审公城子墅何在弘默然。
    南齐檀字伯玉罢沅南令吏部尚书王僧虔以为征北板行参军诉求禄不得与僧虔。《书》曰：五常之始文武为先文则经纬天地武则拨乱定国仆一门虽谢文通乃忝武达群从姑叔三媾帝室祖兄二世糜躯奉国而令子侄饿死草壤去冬今春频荷二敕既无中人屡见蹉夺经涉五朔逾历四晦书牍十二接觐六七遂不荷润反更曝思九流绳平自不宜独苦一物蝉腹龟肠为日已久饥彪能哧人遽与肉饿麟不噬谁为落毛去冬乞豫章丞为马超所争今春蒙敕南昌县为史偃所夺二子勋荫人才有何见胜。若以贫富相夺则分受不如身虽孤微百世国士姻媾位宦亦不後物尚书同堂姊为江夏王妃檀桂同堂姑为南谯王妃尚书妇是江夏王女檀祖姑为长沙景王嫔尚书伯为江州檀祖亦为江州尚书从兄出身为後军参军檀父释褐为中军参军仆於尚书人地本悬至於婚宦不肯殊绝今通塞虽异犹参气类尚书何事乃尔见苦泰始之初八表同逆一门二世粉骨卫主殊勋异绩已不能甄常阶旧涂复见侵抑僧虔报。《书》曰：征北板比岁处遇小优殷主簿从此府入崇礼何仪曹即代殷亦不见诉为苦足下积屈一朝超升正自不难泰始初勤苦十年自未见其赏而顿就求禄亦何遽急吾与足下素无怨憾何以相侵苦直是意有左右尔。又。《书》曰：昔荀公达汉之功臣晋武帝方爵其玄孙夏侯魏氏勋佐金德初融亦始就甄显方赏其孙封树近族羊叔子以晋泰始中建策伐吴至咸宁末方知褒宠封其兄子卞望之以咸和初殒身国难至兴宁末方崇礼秩官其子孙蜀郡主簿田混黄初末死故君之难咸康中方擢其子孙似不以世代远而被弃年世疏而见遗檀百罹六极造化罕比五丧停露百口转命存亡披迫本希小禄无意阶荣自古以来有沐食侯近代有王官府佐非沐食之职参军非王官之谓质非匏瓜实羞空悬殷何二生或是府主情味或是朝廷意旨岂与悠悠之人同口而语使仆就此职尚书能以郎见转不。若使日得五升禄为不耻执鞭僧虔乃用为安城郡丞宋安南将军韶孙也。
    沈瓒之为丹徒令性疏直在县自以清廉不事左右浸润日至遂锁系尚方叹曰：一见天子足矣。帝召问曰：复欲何陈答曰：臣坐清修以获罪帝曰：清修何以获罪曰：无以承奉要人帝曰：要人为谁瓒之以手板四面指曰：此赤衣诸贤皆是。若臣得更鸣必令清誉日至瓒之虽危言帝亦不责後知其无罪重除丹徒令入县界吏人候之谓曰：我今重来当以人肝代米不然清名不立。
    刘祥少好文学性韵刚疏轻言肆行不避高下为正员郎司徒褚渊入朝以腰扇鄣日祥从侧过曰：作如此举止羞面见人扇鄣何益渊曰：寒士不逊祥曰：不能杀袁刘安得免寒士（袁谓袁粲刘谓刘彦节）。
    後魏辛琛为扬州征南府长史李崇多事产业琛每诤折崇不从遂相纠举诏并不问崇因置酒谓琛曰：长史後必为刺史但不知得上佐何如人尔琛对曰：若万一叨恩得一方正长史朝夕闻过是所愿也。崇有惭色。
    陈奇为秘书监游雅所恶奇冗散数年高允每与奇雠温古籍嘉其远致称奇通识非凡学所窥允微劝雅曰：君朝望具詹何为与野儒辩简牍章句雅谓允有私於奇曰：君宁党小人也。乃取奇所注。《论语》孝经燔於庭内允曰：公贵人不乏樵薪何乃然奇。《论语》雅愈怒因告京师後生不听传授而奇无降志亦评雅之失雅制昭皇太后碑文论后名字之美比谕前魏之甄后奇刺发其非遂闻於帝诏下司徒检对碑史事乃郭后雅有屈焉（奇史不载官也。）。
    後唐史在德蜀人褊急务在进取游说豪门以国士自负末帝清泰二年上封事大旨言朝廷间人率多滥进称武士者不闲计策虽披坚执锐战则弃甲穷则背军称文士者鲜有艺能多无士行问策谋则杜口作文字则倩人所谓虚设具员枉耗国力逢陛下惟新之运是文明革弊之秋臣请应内外所管军人凡胜衣甲者请宣下本都本将一考试武艺短长权谋深浅居下佐有将相才者便拔为大将居上位无将略者移之下军其东班臣僚请内出策题下中书并令宰臣面试如下位名有大才者便拔居大位处大位无大才者即移之下僚其疏大约如此在德敢言不畏罪罚卢文纪等省其奏不悦班行亦多愤悱故谏官刘涛等上疏请出在德疏辩可否宣行中书覆奏亦驳其错误帝诏学士马裔孙谓曰：史在德语太凶其实难容朕初临天下须开言路。若朝士以言获罪谁敢言者尔代朕作诏勿加在德之罪。
    晋关彻为滑州节度使史匡翰幕客狂率酣一日使酒怒目谓匡翰曰：明公昔刺覃怀与彻主客道至事无不可今领节钺数不相容。且书记赵砺险讠皮之人也。胁肩谄笑黩货无厌而公待之甚厚澈今请死近闻张彦泽脔张式未闻史匡翰斩关彻恐天下谈者未有此类匡翰不怒引满自罚而慰勉之。
    ●卷九百十九
    ○总录部　雠怨
    夫厉阶之成怨府之结本乎！心术之寡恕血气之方刚违和同之理构仇雠之渐不在於大遂为於祸胎失之於微乃开於[C260]隙故有因机乘便发忿吐懑或倏起而圜视或中隐而嘻笑间不容以肆其志大则致难宗国流毒於民庶小亦阴画计策图害於厥躯原夫违言有初交恶斯作事非能以理遣势不可以两全快心内兴怒气外泄思以雪乎！大耻亦安事於贪生乃复不顾躯命轻用兵力苟图快意罔念後艰固与夫犯而不校以德报怨者异矣。若夫戴天之憾枕戈是期反兵同国存诸典训斯不可以忽也。
    郑子驷与尉止有争将御诸侯之师而黜其车（御牛首师也。黜减损）尉止获。又与之争（获囚俘）子驷抑尉止曰：尔车非礼也。（言女车）遂弗使献（不使献所获）初子驷为田洫司氏堵氏侯氏子师氏皆丧田焉（洫田畔沟也。子驷为田洫以正封疆而侵四族田）故五族聚群不逞之人因公子之徒以作乱，於是子驷当国（摄君事也。）子国为司马子耳为司空子孔为司徒鲁襄公十年十月尉止司臣侯晋堵女父子师仆帅贼以入晨攻执政於西宫之朝（公宫）杀子驷子国子耳劫郑伯以如北宫子孔知之故不死（子孔公子嘉也。知难不告利得其处也。）。
    楚太子建之子胜在於吴吴王夫差之时楚惠王欲召胜归楚叶公谏曰：胜好勇而阴求死士殆有私乎！惠王不听遂召胜使居楚之边邑鄢（颍川鄢陵是）号为白公（汝南褒信县有白亭）白公归楚三年而吴诛子胥白公胜既归楚怨郑之杀其父乃阴养死士求报郑归楚五年请伐郑楚令尹子西许之兵未发而晋伐郑郑请救於楚楚使子西往救与盟而还白公胜怒曰：非郑之仇乃子西也。胜自厉剑人问曰：何以为胜曰：欲以杀子西子西闻之笑曰：胜如卵尔何能为也。其後四岁白公胜与石乞袭杀楚言女车犹多过制令尹子西。
    武城人或有因於吴竟田焉（侨田吴界）拘曾阝人之沤菅者曰：何故使吾水滋（曾阝人亦侨田吴滋浊也。）及吴伐鲁道从武城吴师至拘者道之以伐武城克之（曾阝人教吴必可克）。
    卫庄公登城以望见戎州（戎州戎邑）问之以告公曰：我姬姓也。何戎之有焉（言姬姓国何故有戎）翦之（削去其邑聚）公使匠久（久不休息）公欲逐石圃（石圃卫卿石恶从子）未及而难作石圃因匠氏攻公，公闭门而请弗许逾于北方而队折股戎州人攻之太子疾公子青逾从公（青疾弟）戎州人杀之公入于戎州已氏（己氏戎人姓）初公自城上见已氏之妻美使髡之以为吕姜┶（吕姜庄公夫人┶{髟皮}也。）既入焉而示之璧曰：活我吾与汝璧已氏曰：杀女璧其焉往遂杀之而取其璧。
    皇瑗宋右师瑗之子麋有友曰：田丙而夺其兄阝般邑以与之阝般愠而行告桓司马之臣子仪克（克在下邑不与之乱故在）子仪克宋告夫人曰：麋将纳桓氏公问诸子仲（子仲皇野）初子仲将以杞姒之子非我为子（为子杞姒子仲妻）麋曰：必立伯也。（伯非我兄）是良材子仲怒弗从故对曰：右师则老矣。不识麋也。（言右师老不能为乱麋则不可知）公执之（执麋）皇瑗奔晋召之（召令还）。
    智伯晋大夫智伯伐郑赵简子疾使太子母┰将而围郑智伯醉以酒灌击母┰群臣请死之母┰曰：君所置母┰为能忍诟然亦愠智伯智伯归因谓简子使废母┰简子不听母┰繇此怨智伯简子卒母┰立是为襄子襄子立四年智伯与赵韩魏尽分其范中行故地智伯益骄请地韩魏韩魏与之请地赵赵不与以其围郑之辱智伯怒遂率韩魏攻赵赵襄子惧乃奔保晋阳後赵襄子与韩魏合谋灭智伯并灭智伯之後而三分其地赵襄子最怨智伯漆其头以为酒器。
    范睢者魏人也。字叔游说诸侯欲事魏王家贫无以自资乃先事魏中大夫须贾须贾为魏昭王使於齐范睢从留数月未得报齐襄王闻睢辩口乃使人赐睢金一斤及牛酒睢辞谢不敢受须贾知之大怒以为睢持魏国阴事告齐故得此馈令睢受其牛酒还其金既归心怒睢以告魏相魏相魏之诸公子曰：魏齐魏齐大怒使舍人笞击睢折胁摺齿睢佯死即卷以箦置厕中宾客饮者醉更溺睢故﹃辱以惩後令无妄言者睢从箦中谓守者曰：公能出我我必厚谢公守者乃请出弃箦中死人魏齐醉曰：可矣。睢得出既相秦秦号曰：张禄而魏不知以为范睢已死久矣。魏闻秦。且东伐韩魏魏使须贾於秦范睢闻之为微行敝衣间步之邸见须贾须贾见之而惊曰：范叔固无恙乎！范睢曰：然须贾笑曰：范叔有说於秦邪曰：不也。睢前日得过於魏相故亡逃至此安敢说乎！须贾曰：今叔何事范睢曰：臣为人佣赁须贾意哀之留与坐饮食曰：范叔一寒如此哉！乃取其一绨袍以赐之须贾因问曰：秦相张君公知之乎！今闻幸於王天下之事皆决於相君今吾事之去留在张君孺子，岂有客习於相君者哉！范睢曰：主人翁习知之唯睢亦得谒睢请为君见於张君须贾曰：吾马病车轴折非大车驷马吾不出范睢曰：愿为君借大车驷马於主人翁范睢归取大车驷马为须贾御之入秦相府府中望见有识者皆避匿须贾怪之至相舍门谓须贾曰：待我我为君先入通於相君须贾待门下持车良久问门下曰：范叔不出何也。门下曰：无范叔须贾曰：乡者与我载而入者门下曰：乃吾相张君也。须贾大惊自知见卖乃肉袒膝行因门下人谢罪，於是范睢盛帷帐侍者甚众见之须贾顿首言死罪曰：贾不意君能自致於青之上贾不敢复读天下之书不敢复与天下之事贾有汤镬之罪请自屏於胡貉之地唯君死生之范睢曰：汝罪有几曰：擢贾之以续贾之罪尚未足范睢曰：汝罪有三尔昔者楚昭王时而申包胥为楚吴军楚王封之以荆五千户包胥辞不受为丘墓之寄於荆也。今睢之先人丘墓亦在魏公前以睢为有外心於齐而恶睢於魏齐公之罪一也。当魏齐辱我於厕中公不止罪二也。更醉而溺我公其何忍乎！罪三也。然公之所以得无死者以绨袍恋恋有故人之意故释公乃谢罢人言之昭王罢归须贾须贾辞於范睢范睢大供具尽请诸侯使与坐堂上饮食甚设而坐须贾於堂下置豆其前令两黥徒夹而马食之数曰：为我告魏王急持魏齐头来不然者我。且屠大梁须贾归以告魏齐魏齐恐亡走赵匿平原君所秦昭王闻魏齐在平原君所欲为范睢必报其仇乃佯为好书遗平原君曰：寡人闻君之高义愿与君为布衣之交君幸过寡人寡人愿与君为十日之饮平原君畏秦。且以为然而入秦见昭王昭王与平原君饮数日昭王谓平原君曰：昔周文王得吕尚以为太公齐桓公得管夷吾以为仲父今范君亦寡人之叔父也。范君之雠在君之家愿使人归取其头来不然吾不出君於关平原君曰：贵而为友者为贱也。富而为交者为贫也。夫魏齐者胜之友也。在固不出也。今。又不在臣所昭王乃遗赵王。《书》曰：王之弟在秦范君之雠魏齐在平原君之家王使人疾持其头来不然吾举兵而伐赵。又不出王之弟於关赵孝成王乃发卒围平原君家急魏齐夜亡出见赵相虞卿虞卿度赵王终不可说乃解其相印与魏齐亡间行念诸侯莫可以急抵者乃复走梁欲因信陵君以走楚信陵君闻之畏秦犹豫未肯见曰：虞卿何如人也。时侯嬴在旁曰：人固未易知知人亦未易也。夫虞卿蹑ハ担簦一见赵王赐白璧一双黄金百镒再见拜为上卿三见卒受相印封万户侯当此之时天下争知之夫魏齐穷困过虞卿虞卿不敢重爵禄之尊解相印捐万户侯而间行急士之穷而归公子公子曰：何如人人固不易知知人亦未易也。信陵君大惭驾如野迎之魏齐闻信陵君之初难见之怒而自刭赵王闻之卒取其头予秦秦昭王乃出平原君归赵。
    张仪者魏人也。（。《吕氏春秋》曰：仪魏氏馀子）始尝与苏秦俱事鬼谷先生学术苏秦自以不及张仪张仪已学而游说诸侯尝从楚相饮已而楚相亡璧门下意张仪曰：贫而无行必此人盗相君之璧共执张仪掠笞数百不服（音释）之其妻曰：嘻子母读书游说安得此辱乎！张仪谓其妻曰：视吾舌尚在不其妻笑曰：舌在也。仪曰：足矣。仪既相秦为文檄（一作咫尺之檄）告楚相曰：始吾从。若饮我不盗而璧。若笞我。若善守汝国我顾。且盗而城。
    孙膑齐人与庞涓俱学兵法庞涓为魏将自以为能不及孙子疾之以法刑断其两足齐将田忌进孙子於威王以田忌为将而孙子为师魏与赵攻韩韩告急於齐齐使田忌将而往直走大梁魏将庞涓闻之去韩而归齐军既已过而西矣。孙子谓田忌曰：彼三晋之兵素悍勇而轻齐齐号为怯善战者因其势而利导之兵法百里而趣利者蹶上将（蹶犹挫也。）五十里而趣利者军半至使齐军入魏地为十万灶明日为五万灶。又明日为二万灶庞涓行三日大喜曰：我固知齐军怯入吾地三日士卒亡者过半矣。乃弃其步军与其轻锐倍日并行逐之孙子度其行暮当至马陵马陵道狭而旁多阻隘可伏兵乃砍大树白而书之曰：庞涓死此树下，於是令齐军善射者万弩夹道而伏期日暮见火举而俱发庞涓果夜至斫树下见白书乃钻火烛之读其书未毕齐军万弩俱发魏军大乱相失庞涓自知智穷兵败乃自刎曰：遂成竖子之名齐因乘胜尽破其军虏魏太子申以归孙膑以此名显天下。
    汉张耳大梁人与陈馀为刎颈交其後有隙耳为常山王馀为代王相赵袭常山耳败走高祖二年东击楚使告赵欲与俱馀曰：汉杀张耳乃从，於是汉求人类耳者斩其头遗馀馀乃遣兵助汉汉败於彭城西馀亦闻耳诈死即背汉汉遣耳与韩信击破赵井陉斩馀氵氐水上。
    袁盎为吴相告归盎素不好晁错错所居坐盎辄避盎所居坐错亦避两人未尝同堂语及孝景即位晁错为御史大夫使吏案盎受吴王财物抵罪诏赦以为庶人吴楚反闻错谓丞史曰：（百官表御史大夫有两丞丞史丞及史也。）袁盎多受吴王金钱专为蔽匿言不反欲请治盎宜知其计谋丞史曰：事未发治之有绝（事未发之时治之乃有所绝也。）今兵西闻闻於天子向治之何益。且盎不宜有谋（盎大臣不宜有奸谋）错犹与未决（与读曰豫）人有告盎盎恐夜见窦婴为言吴楚所以反愿至前口对状（至天子之前也。）婴入言帝乃召盎盎入见帝方与错调兵食（调谓讨发之也。音徒钓切）帝问盎曰：君尝为吴相知吴臣田禄伯为人乎！今吴楚反於公意何如对曰：不足忧也。今破矣。帝曰：吴王即山铸钱煮海为盐（即就也。）诱天下豪杰白头举事此其计不百全肯发乎！何以言其无能为也。盎对曰：吴铜盐之利则有之安得豪杰而诱之诚令吴得豪杰亦。且辅而为谊不反矣。吴所诱皆亡赖子弟亡命铸钱奸人故相诱以乱错曰：盎策之善帝问曰：计安出盎对曰：愿屏左右帝屏人独错在盎曰：臣所言人臣不得知乃屏错错趋避东厢甚恨帝卒问盎（卒竟也。）对曰：吴楚相遗书言高皇帝王子弟各有分地（分音扶问切）今贼臣晁错擅诸侯削夺之地（读曰谪）以故反名为西共诛错复故地而罢方今计独有斩错发使赦吴楚七国复其故地则兵可无血刃而俱罢，於是帝默然良久曰：顾诚何如？吾不爱一人以谢天下（顾念也。诚实也。）盎曰：愚计出此惟帝熟计之乃拜盎为太常密装治行後十馀日斩错。
    张汤为御史大夫七岁败河东人李文故尝与汤有隙已而为御史中丞荐数从中文事有可以伤汤者不能为地（荐数也。数数在中其有文书事可用伤汤者不为作道地也。）汤有所爱史鲁谒居知汤弗平使人上飞变告文奸事（飞变犹言急变也。）事下汤汤治论杀文。
    李敢广子也。为郎中令怨大将军卫青之恨其父（令其父恨而死也。）乃击伤大将军大将军匿讳之居无何敢从上雍至甘泉宫猎（无何谓未多时也。雍之所在地形积高故云：上也。上音时掌切）骠骑将军霍去病怨敢伤青射杀敢去病时方贵幸帝为讳云：鹿触杀之。
    薛宣罢相就第久之哀帝初即位博士申咸给事中亦东海人也。毁宣不供养行丧服薄於骨肉前以不忠孝免不宜复列封侯在朝省宣子况为右曹侍郎数闻其语赇客杨明欲令创咸面目使不居位（创谓伤之也。音初良切其下并同）会司隶缺况恐咸为之遂令明遮斫咸宫门外断鼻唇身八创事下有司况徙敦煌宣坐免为庶人。
    後汉班固尝为大将军窦宪中护军雒阳令种兢尝行固奴干其车骑吏推呼之奴醉骂兢大怒畏宪不敢发心衔之及窦氏宾客皆逮考兢因此捕系固遂死狱中时年六十一诏以谴责兢抵主者吏罪。
    周党少孤至长安游学初乡佐尝众中辱党党久怀之後读春秋闻复雠之义便辍讲而还与乡佐相闻期克斗日既交刃而党为乡佐所伤困顿乡佐服其义与归养之数日方苏既悟而去自此敕身修志州里称其高。
    郎ダ北海人明经典隐居海畔延致学徒昼研精义夜占象度勤心锐思朝夕无倦州郡辟召举有道方正不就同郡孙礼者积恶凶暴好游侠与其同里人尝慕ダ名德欲与亲善ダ不顾以此结怨遂为所杀杜乔为大司农益州刺史种举劾永昌太守刘君世以金蛇遗梁冀事发觉以蛇输司农冀从乔借观之乔同不肯与冀始为恨累迁大鸿胪时冀小女死令公卿会丧乔独不往冀。又衔之迁光禄勋代胡广为太尉桓帝纳冀妹冀欲令以厚礼迎之乔据执旧典不听。又冀属乔举汜宫为尚书乔以宫赃罪明著遂不肯用因此日忤於冀及清河王蒜事起冀遂讽有司劾乔及李固与刘有等交通请逮案罪而梁太后素知乔忠但策免而已冀愈怒使人胁乔曰：早从宜妻子可得全（从宜令其自尽也。）乔不肯明日冀遣骑至其门不闻泣者遂白执系之死狱中妻子归故乡与李固俱暴尸於城北。
    吕布初与董卓誓为父子常在左右而卓性褊忿每小失意拔手戟掷之布拳捷避之得免繇是阴怨卓卓。又尝使布守中阁布与卓侍婢私通恐事发觉心不安先是司徒王允以布州里壮健厚接纳之後布诣允陈卓几见杀状时允与仆射士孙瑞密谋诛卓是以告布使为内应布曰：奈如父子何允曰：君自姓吕本非骨肉今忧死不暇何谓父子布遂许之手刃刺卓允以布为奋威将军假节仪比三司进封温侯共秉朝政布自杀卓後畏恶凉州人凉州人皆怨繇是李亻等遂相结还攻长安城布不能拒李亻等遂入长安卓死後六旬布亦败。
    牛辅董卓女婿忄匡怯失守不能自安见客先筮知吉凶然後见之中郎将董越来就辅辅使筮之得兑下离上筮者曰：火胜金外谋内之卦也。即时杀越献帝记云：筮人尝为越所鞭故因此以报之。
    王先与孙坚共击零桂贼以坚武官言颇轻之及举兵欲讨董卓素与武陵太守曹寅不相能扬言当先杀寅寅惧诈作案行使者光禄大夫温毅檄移坚说罪过令收行刑讫以状上坚即承檄勒兵袭闻兵至登楼望之遣问欲何为坚前部答曰：兵久战劳苦所得赏不足以为衣服诣使君更乞资值尔曰：刺史，岂有所吝便开库藏使自入视之知有所遗不兵进及楼下见坚惊曰：兵自求赏孙府君何以在其中坚曰：被使者檄诛君曰：我何罪坚曰：坐无所知穷迫刮金饮之而死。
    吴凌统怨甘宁杀其父操宁常备统不与相见大帝亦命统不得雠之尝於吕蒙舍会酒酣统乃以刀舞宁起曰：宁能双戟舞蒙曰：宁虽能未。若蒙之巧也。因操刀持以身分之後帝知统意因令宁将兵遂徙屯於半州。
    晋卫为司空时帐下督荣晦有罪斥遣之及难作随兵讨故子孙皆及於祸太保主簿刘繇等挝登闻鼓上言曰：前在司空时帐下给使荣晦无情被黜晦知家人数子孙名字晦後转给右军其夜晦在门外扬声大呼宣诏免公还第及开门晦前到中门复读所赍伪诏手取公章绶貂蝉催公出第晦案次录家口及其子孙皆兵仗将送著东亭道北围守一息间便皆斩斫害公子孙实繇於晦及将人劫盗府库皆晦所为考晦一人众奸皆出乞验尽情伪加以族诛诏从之。
    郑默为光禄勋太康元年卒尚书令卫奏默才行名望宜居论道五升九卿位未称德宜赠三司而后父杨骏先欲以女妻默子豫默曰：吾每读隽不疑传尝想其人畏远权贵弈世所守遂辞之骏深为恨至此骏议不同遂不施行。
    潘岳为琅邪内史孙秀为小吏给岳而狡黠自喜岳恶其为人数挞辱之秀尝衔忿及赵王伦辅政秀为中书令岳於省内谓秀曰：孙令犹忆畴昔周旋不答曰：中心藏之何日忘之岳，於是自知不免俄而秀遂诬岳及石崇欧阳建谋奉淮南王允齐王ぁ为乱诛之夷三族。
    向雄河内人仕郡为主簿太守刘毅尝以非罪笞雄及吴奋代毅为太守。又以少谴系雄於狱後累迁黄门侍郎时吴奋刘毅俱为侍中同在门下雄初不交言武帝闻之敕雄令复君臣之好雄不得已乃诣毅再拜曰：向被诏命君臣义绝如何，於是即去帝闻而大怒问雄曰：我令卿复君臣之好何以故绝雄曰：古之君子进人以礼退人以义今之进人。若加诸膝退人。若坠诸川刘河内於臣不为戎首亦已幸甚安复为君臣之好帝从之。
    郄诜字广基其乡人卞峻清贞有检识以名理著称诜恃才凌傲峻兄弟峻等亦以门盛轻诜相视如雠诜以杨骏故吏被系峻时为尚书郎按其狱诜惧不免峻平心断决正之诜卒以免而犹不悛後为左丞复奏陷卞氏。
    皇甫重为秦州刺史齐王ぁ辅政以重弟商为参军ぁ诛长沙王。又以为参军时河间王镇关中其将李含先与商重有隙每衔之及此说曰：商为所任重终不为人用宜急除之以去一方之患可表迁重为内职因其经长安乃执之。
    贾疋为安定太守雍州刺史丁绰贪横失百姓心乃谮疋於南阳王模以军司谢班代之疋奔泸水与胡彭荡仲及氐窦首结为兄弟聚众攻班绰奔武都疋复入安定杀班。
    解结与兄系齐名为御史中丞时孙秀乱关中结在都坐议秀罪应诛秀繇是致恨及系被害结亦同戮华谭字令思陈敏之乱吴士多为其所逼顾荣先受敏官而潜谋图之谭不悟荣旨露檄远近极言其非繇此为荣所怨谭後为纪瞻所荐而为荣所止遏遂数年不得调後谭为秘书监戴。若思弟邈则谭女胥也。谭平生时常抑。若思而进邈。若思每衔之及用事尝毁谭於帝繇是官涂不至。
    束与兄ギ俱知名还乡里察孝廉举茂才皆不就ギ娶石鉴从女弃之鉴以为憾讽州郡公府不得辟故等久不得调。
    王澄为荆州刺史以郭舒为别驾舒少与杜曾厚曾尝召之不往曾衔之至是澄。又转舒为顺阳太守曾密遣兵袭舒遁逃得免。
    苏峻为历阳内史庾亮辅政欲徵之峻遣司马何仍诣亮辞以内辅非所堪亮不从遂徵为散骑常侍峻。又表乞补一荒郡复不许遂举兵为乱峻既败死司马任让等共立峻弟逸为主峻子硕乃发亮父母墓剖棺焚尸。
    王兄弟皆谢氏胥以猜疑致隙太傅安既与绝婚。又离珉妻繇是二族遂成雠[C260]时希安旨乃出为豫章太守。
  </div>
  <div class="pagination">
   <a href="册府元龟_page670.html">
    上一页
   </a>
   <span>
    ...
   </span>
   <a href="册府元龟_page666.html">
    666
   </a>
   <a href="册府元龟_page667.html">
    667
   </a>
   <a href="册府元龟_page668.html">
    668
   </a>
   <a href="册府元龟_page669.html">
    669
   </a>
   <a href="册府元龟_page670.html">
    670
   </a>
   <span class="current-page">
    671
   </span>
   <a href="册府元龟_page672.html">
    672
   </a>
   <a href="册府元龟_page673.html">
    673
   </a>
   <a href="册府元龟_page674.html">
    674
   </a>
   <a href="册府元龟_page675.html">
    675
   </a>
   <a href="册府元龟_page676.html">
    676
   </a>
   <span>
    ...
   </span>
   <a href="册府元龟_page672.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
