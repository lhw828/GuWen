<!DOCTYPE html>
<html>
 <head>
  <meta charset="utf-8"/>
  <title>
   永乐大典残卷 - 第 302 页/共 331 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   永乐大典残卷 - 第 302 页/共 331 页
  </h1>
  <div class="content">
   【新唐书】
　　柳公绰居丧毁慕，三年不藻沐。
　　有创则沐
　　【礼记】
　　曲礼，居丧之礼，头有创则沐，身有疡则浴。疏创疡不沐浴，毁而灭性者也。
　　闷痒则沐
　　【晋书】
　　嵇康非大闷痒则不能浴也详嫩。
　　患眼断沐
　　【方仁声泊宅编】
　　旧说眼疾不可浴，浴则病甚，至有失明者。右承直郎白彦良云：未壮之前，岁岁患赤眼。一道人劝，但能断沐头则不复病此。彦良自此不沐，今七十馀，更无眼病。
　　为政犹沐
　　【韩非子】
　　古者有谚曰：为政犹沐也。虽有弃发，必为之爱，爱弃发之费，。而忘长发之利不知权者也。圣泽渥沐
　　【元耶律铸双溪醉隐集】
　　《独醉亭赋》：遂右引螺杯而左引兕觥，感圣泽之渥沐，表天乐之光荣。泽畔之行吟，自非同调；方外之酒徒，素非同盟。
　　元帝沐
　　【类说】
　　晋明帝为太子，闻元帝沐。上启云：沐伏久劳极，不审尊体何如？答云：去垢甚佳，身不极也。
　　元愉就沐
　　【群书类封事苑】
　　晋王恬，字元愉，傲诞不拘礼节。谢万造之坐，少顷，恬使入内，万以为必厚待己。久之，乃沐头散发而出，竟无宾主之意。
　　文公辞沐
　　【左传】
　　僖公二十四年初，晋文公之出也，侯之，竖头须守藏者也。其出也，窃藏以逃。尽用以求纳之，及入求见，公辞焉以沐。谓仆人曰：沐则心覆，心覆则图反，宜吾不得见也，居者为社稷之守，行者为羁绁之仆，国君而雠疋夫，惧者甚众矣。仆人以告公遽见之。注：言沐则低头，而心则反覆，覆音福。
　　沐涂树枝
　　【管子】
　　桓公问：民饥寒，室屋不治，墙垣坏不筑。为之奈何？管子曰；沐涂树之枝。公令左右沐涂树枝。其年民治室屋，筑墙垣。公问之。管子曰：一树而息百乘，丁壮弹其下，终日不归；父老拊树而论，终日不归。今吾沐之，目中无尺阴，行者疾走，父老归而治室。
　　诗文
　　【薛季宣浪语集】
　　《王午中春十有九日走沐，见二毛焉，因感而赋》：沐余发兮中春，感余心兮泯纷。乌头白兮道蒙，若不壮年兮兆衰落。元始昆仑，阅岁华之垓载兮，飚如宿昔人生百龄，月过千之云积兮，羌虚盈之不可度。义和叱驭而莫之挽兮，条焉归於漠，视权舆为一欠呻兮，矧吾生之略约。彼颜子二十九而白头兮，亲圣师而亡悔。思文君於鼓琴兮，沉吟於本始。春归园而秀木兮，果觌花而知实人间世兮，苟托栖於兹室，多文饰兮华发班，其可喜一。彼此之然兮，嘻其云异，视老彭为非望兮，若殇子者。吾其至愉。皇苍之司寿夭兮，系余何意？寄悲歌而写志兮，曰生之忽也，庶汇由天俱斯物也。春萼荣华，几其日也。班白颠兮，犹之一也。於乎乐兮，终归设也，
　　【翟忠惠先生集】
　　《黄大醮五香盥沐词》：盖闻天流东并，两曜沐浴而增辉。帝至明离，世物洁齐而相见。虽阴阳之化育，舆日月之光华咸贵。清明而资浣濯，矧含情抱识之众，堕苦趣迷涂之中，染所缠，根尘甚秽，澡身不净，忏罪何由？眷良夜之未央，召幽魂之咸集。遂严宫馆替咏，洞章灌尔兰汤，将形神之受炼，涤兹法水，令罪垢之悉空。然后端拂冠裳，肃庄容体随梦音而戾止，闻妙戒以周旋。
　　【钱起集】
　　《秋园晚沐》：黄卷在穷巷，归来生道心。五株衰柳下，三径小园深。倒薤翻成字，寒花不假林。龙眉谢群彦，独酌具闲吟。
　　【宋景文公集】
　　《旬沐二首》：薄朝还私室，陶嘉属小园。简馀林响密，花后果初繁。燕口将泥重，蜂脾抱蜜喧。此时萧散意，都欲忘乘轩。待诏官非急，还家体不勤。礼无休汝骑，窗有上义人密树稍迎夏晚花犹及春。幽怀谁与晤，杯酒强相亲。《归沐》：弥旬出沐道山头，僦庑萧萧避世游。拄是胸中存坏，可能皮里有阳秋。驾车款假惭乡品，托乘鸱夷笑容愁。曲突不黔宾坐冷，时闻庭雀一啁啾。
　　车亥沐国
　　【太平广记】
　　越东有沐之国，车亥音苦爱反其长子生则解而食之，谓之宜弟。父死，则负其母而弃之。言鬼妻不可舆共居。楚之南，炎人之国。其亲戚死，刳其肉而弃之，然后埋其骨，乃成孝子也。秦之西有义渠之国。其亲戚死，聚柴而焚之，薰其烟上，谓之登霞烟，然后成为孝。此上以为政，下以为俗，而未足为非也。见墨子《出博物志》。
　　谢沐县
　　【西汉书】
　　地理志谢沐县名，属苍梧郡。
　　沐氏
　　【千家姓】
　　宫，音东平。
　　【元和姓纂】
　　汉，沐宠为东平太守。状云：端木赐之后，避难改为沐氏。东平沐宠之后，因官居焉。魏略沐并河间人，孙文流为护军。
　　石赵仆射沐坚。
　　【姓氏急就篇】
　　沐氏，后汉有沐茂。晋沐谦，又复姓沐简氏，见《姓苑》。洞沐氏，见《通志略》，有洞沐孟阳者，善易。
　　【古今姓氏辨证】
　　今详说文，沐水在青州，然或以水氏。
　　【启扎青钱】
　　商音沐并
　　【三国志】
　　沐并，字德信，少孤苦，有志介。始为袁绍吏，曹操取冀州，署军谋掾黄初中，为成皋令。校事刘肇出，过县，遣人呼县吏，求索藁，时蝗旱，言无储蓄。肇人入并下，呵呼骂。吏并怒，履提刀而出，欲收肇。肇走得免。具以状闻。有诏肇为看牧司介牙吏，而并欲收缚，无所忌惮，自恃清明邪欲收杀之，肇髡决减死刑，复吏。由是放散十馀年，正始中为三府长吏，卒。
　　释慧沐
　　【宋高僧传】
　　慧沐，暨阳人，幼冲之岁，谒觉智寺，契真禅师。由兹开悟於洪井观音禅师，顿了心要。乾宁五年卒。详僧字。
永乐大典
卷之一万九千七百三十五
卷之一万九千七百三十五
　　一屋
　　曾公遗录八
　　【曾公遗录】
　　乙亥，熙河奏：招到西蕃部族。泾原奏：已于减猥盐池，增筑一堡子守护，西人谓盐为减，谓注穴下处为猥减。有盐池长十里，有红盐、白盐，如鲜池无异，可作畦种。洽泾原等路运判李，见经画蓄水，召鲜州畦夫种盐，次学士院谘报：昨郭知章等所持国书，是六月书，词云：方兹隆暑。今以十月往，恐合换书。余以谓郭知章等本以六月行。虏人约令十月过界，恐不可换。兼知章到相州，已曾奏比朝起发。上及同列皆以为然，遂降旨便不改，止用旧例，俟进发日，申密院付给。丙子，同呈熙河五状，奏接纳西蕃次第，仍云：溪、巴、温未见其能，得与不得，青唐未可应接。徐观其事势，随宜揞置次，此夔意也。再封皇太妃殿中人邓继英，以殿当叙转供，备库副，使寄资。上云：太妃殿，恐非殿不当寄资，但与理磨勘可也。丁丑，同呈延青领板精赏功。孙路奏：王瞻收复辶狠川，乞建为湟水军。余以谓才得狠川一处，便乞建军，恐将来乞创置郡县不一，非朝迁累降约束令，於边防经久简便可行，及不得增广边费之意。此请未可从。夔力欲从之，同列亦皆作依违无定论。上云：洮州须置州，恐亦须有合置州军处。余云：洮州置州，乃臣所论，臣以谓先朝以熙河洮民为一路。今乃方得洮州，又先朝以熙河为熙河兰会路，今乃会州，皆所以成先朝之志也。下遂云：若如此，即一般。余云：不同。若於邈川、青唐皆置州郡，臣恐未易馈饷。孙路尝云谕西蕃部云：云一立一地，不要他底。今创置州军、官吏、将佐、兵马戎守之费，皆须朝廷馈运、应副，经久未易支梧兼朝廷所少者非土地。一向贪荒远之地，但疲敝中国尔。先朝创熙河一路，元佑之人皆以谓财力不及，可弃。今乃更於熙河之外，创置州县，岂易供给？上云：元佑之人云：穷天下之力，以奉熙河一路，又以为可弃，此言皆不当，莫不足取。夔辖纷然，以余为非先朝，而是元佑也。余云：元佑之人。以熙河为縻费财力，不可久。臣以时记中具道其非，亦尝纳陛下前，必记忆臣今日之论。但谓於黄河之外，青唐、辶狠川创置郡县，则为不便，非以熙河为非也。兼夔尝言得青唐、辶狠则如臣之说，置一都护总领，最为稳便。今若创置州郡，则自有知州、知军，更安用都护？莫与从初开陈之语，不同否？然此皆纷争之语，不足烦圣听。臣以管俟一切，抚定河南辶狠川之后，然后处地利紧慢，画一措置。甚处系最要害，合建置州军；甚处系以次，合差兵将人马戍守甚处。只今以本路首领心白向误有力量者，守把住坐，俟奏到朝迁，折衷。乃可定。左耳害云：适三省论议，亦待如此。余云：臣愚虑如此，亦不曾闻三省论议，亦不曾说与三省。但适方於陛前开阵尔，众皆以为当。然上亦称善，逐依此降旨，挥再封。余又言：臣适及熙河事。盖以为先朝措置熙河如此，尚不免后人论议，今若於青唐多置州军，广增戍守兵马，则未易供馈，何以免后人论议？臣於措置论事，不敢不为远虑，故不敢诡随众人。望陛下裁察。下颇欣纳。是日，上及洮州，不可不建州事，夔云：曾布初不肯筑会州，只要筑白巴罗浅井，亦如今日事。余云：臣不曾言不筑会州，不知在甚处说，有何人见？夔云？蔡卞以下俱见。上目卞。卞云：不记得。余云：如此，是臣无此语。当时经营灵平。平夏即有筑天都及会州之意。及钟传筑浅井，使议黜逐，皆臣首建议，何缘有不筑会州之语？夔然，再对，余又言：初引章呆次作帅，是李清臣，陛下必记此事。上云：记得。余云：初命章作秦臣，愿就泾原，乃是欲经营天都之事。臣亦以丁宁谕。今第经营，次既到官，是年春，遂兴此役，臣何缘有不筑州之语？今孙路与王瞻争功，众论犹以为非，矧在庙堂，却欲争占进筑会州，不出他人，是出己意，此与孙路何意？如此，岂不取笑中外？上极哂之。余又对三省言：臣向曾言西事，欲且画河为界，章以臣为杂赁院子里妇人之语，今日又自天都会州，遂收敛边事，亦称善。昨骂臣时，三省所共见，众皆默然。余又云：臣得事陛下以五六年，前后议论，无不可复。却不似他人一日说得一般。上笑而已。是日，再对：今张世永再任。戊寅，同呈泾原进筑减猥毕工。赐帅臣以下银合茶药。再对：今熙依界道图样，以十里为一方，以见金城寨筹地名。考寻古驿程，相去地里画西蕃图闻奏，河东奏：朔州同离贾胡瞳，事宜宁息，北人自去岁欲迁东偏头税场于贾胡瞳，径入久良津买卖朝迁以创改事端。令边吏移文拒之。云：久例於东偏头，材往来买卖，难议创行改移。后数移文至，不肯收授，又于贾胡瞳创建税场屋宇。及开石墙，越汉界於天涧，及黄河取水，至以兵伏拥护取水人过界，射伤巡幸林子中。日一奏：以为北人恐因此生事。又云：欲以黄河分水为界。又云：聚兵数千，欲据界取水。朝迁亦令折克行相度应接。余数谕子中，以谓探报皆虚声，建税场破石墙过界取水，皆同知者。鹿暴妄作，不足恤。子中尤恐不已，既而果无事，仍奏云：：更不发日奏。上亦哂之。是日未时，皇子生。卯酉，同三省外殿致贺。上亦遣近宣答。皆再拜。既对面庆，皆以为此宗社大庆。上亦喜仍云：两宫尤喜。众云：非独两宫，此天下所共庆悦。是日遣御药苏哇告诸陵，又遣执政宗室近臣，以十二日告南北郊太庙社稷，高襟又遣蒋之奇叶祖洽，以十七日奏告诸陵。又以十三日赐龙喜宴。又以十日夜院。降德音四京诸路流罪已下并放。再封余因言天下安宁无事，边鄙罢兵，今元子降生则大平之福，可谓具备，此宗社非常之庆。上亦喜见於色，遂及中宫事。是日，同呈戒孙路措；置青唐事。庚辰，旬休。是夕，锁院，辛已同呈河东筑四堡寨毕功，则帅臣以下银合茶药，环庆筑萌门。三坌毕，亦赐茶药。赐泾原减猥寨名曰定戒，环庆萌门寨曰宁羌。苗履申筑会州川口，兴功三日。孙路移文：今移兵於比娘原进筑，而比娘原地形险恶枯燥，不可建州。履不从，得旨孙路侯进筑会州了曰：取旨。又以金部员外即许几押伴西人。又诏洮西王瞻等收复邈川城，军兵舆特支。再对，北虏报，今冬于西京云仲甸受礼。自去冬探报果不虚。壬午造朝，未及下马，门报前后殿不坐，遂舆三省会于都堂。上遣御药刘瑗传宣云：别无事，只为饮食所伤服动也，药故不欲出，瑗亦云：劳动遂入扎子，问圣体，各赴局，至未时出。已而传宣开封府寺观三日，以癸未为休务。再入问圣体扎子。甲申赴崇政朝，至横门传宣，为气力未完不视事，又同赴都堂少选。刘瑗来宣云：昨日方动化已无事，只为气力未完，来日与卿等相见。遂再入剑子，问圣体，各赴局。未时出。乙酒，同呈溪原奏：减猥与打绳川。分画地界，事干两路，议论不同，乞断自朝廷。诏以打绳川系熙河路。合进筑处，今熙河管认地分。再对：免河北被水，保甲冬教。是日，二府同问圣体不拜。上谕云：以饮食所伤，服孔元软金丸，动化。耿愚进理中丸之类。初觉吐逆多痰涎，每吐几一盏许，令已宁帖。但不喜粥食，心腹时痛，众皆云：服理中元之类已当，更当精加调护。再对，上谕，以全未能进粥食，余云：近经服药再伤动周须如此，然不可劳动，自延和至崇政甚远。上云：亦不妨。欲更一两日，后殿视事。余云：更三五日亦无妨。上云：妨是日，见谢辞。及上殿班并隔下。是日，议罢孙路熙帅未。丙戍，同王瞻申经略司勾追河州宗奇首领，方乞归汉，已遣使臣部五十人骑往据宗奇城，而经略不肯应副兵马，恐溪巴温旦夕入青唐，遂得旨孙路知西宗，胡宗回师熙河，高遵惠师还庆。青唐既乱，溪巴温入溪奇城，王瞻首经营招纳，遂度河入邈川城。孙路欲掩其功，乃冷王改心申云经略司，指授方略，令前去邈川招纳。仍令王瞻一听王改心旨挥，既而却携王归熙州，今又以将宫马用诚、李忠招纳邈川部族，遣王瞻归河州，拨发粮草。益欲悉经略司，而遂瞻事不得与事，朝廷察其为奸欺累降旨，令专委王瞻经画，诏旨未到，闻路前后旨挥不已，垂错日甚一日，夔初至之，数与余争论，既而理屈乃云：音绎曾言孙路对入多不语，及独坐，即自语言如病心状。余对三省。亦尝以此语奏知。是日，上云。孙路果是失心，夔亦力毁短之。再对，上又云：孙路如此须行遣。余云：赖耳害征溪巴温相持未决。故迁延反覆如此，未至败事，不然岂不误边计？是日得旨，以二十二日，大宴，同三省问圣体。上云；只是全未喜粥食。众云气未知，食不可强。再对，上亦再三顾语如初。丁亥，同呈河东筑八堡寨毕功。再赐银合茶药一次。王瞻以招纳到西蕃部族不少，乃收复貌川城，特舆边礼宾使候旨。置青唐等事了，别无违戾差失，更优与推恩。左辖言高遵惠以元佑中言事可采。诏还户部，未几又补外，朝廷虽以择师故不得已，今去外议，但云遵惠以攻病买种，民忤执政，故逐去，上云：别有何人可差？夔云：亦曾商量，无可师者。余云：若稍加旌宠足以解众疑适，亦无三省议且与段龙图待制亦可。右辖云：亦只是待制。上云：与宝直学士。左辖云：甚好。上云：与龙图直学士亦不妨。众皆以为好。余因言遵惠进职，则胡宗回不可不除职。宗回筑王城寨，昨复待制，只速得两月。上顾众执政云：合与否？众默然。唯夔与凤云当推恩。遂除宝文直学士。是日有旨。十八十九日后，戊子，同呈差姚雄知会州，姚古权镇戎军，赐河东八堡寨名曰大和、弥川、宁河、通秦，四堡，各附四寨为名。夔是日不复问圣体。再对余独问上云：皇子降诞已旬日，中外庆喜。上云：闾巷之间亦皆欣悦。今日已十日，极安帖无事，喜见于玉色。已丑同呈延奏激宥州牒本，云人使未见赴阙，已是疑阻。又诸修筑城寨，虏掠人口未已，请止绝。延安答以诸路进筑，西夏作过以来，先得朝旨，本路难议移文，止绝，人使已於三日赴阙，候到朝廷，必有处分。割安西城以北六寨，隶会州，吴靖方改右班副都知，章乞致仕候来春取旨。仍与照会熙河。苗履奏：硬探人杀仁多，洗忠斩首。不及，为西人夺去，但得其所乘马忽马。及器甲等，洗及保忠之弟。挺身出战，为众所杀。再对，再问圣体。上云：今日已软饭，食亦未美。余云：二十一日六参官起居，恐久坐。若改作常朝甚便。上云：甚好甚好，庚寅，旬休。辛卯，同呈惠卿奏，乞许西人依例遗进，及行吊祭，令奏然朝旨。孙路又奏：遣王改心赴宗奇，诏专委王瞻，令王改心就近照应。上云：孙路真失心也，以余言路方自河州带王改心归熙州，令却遣赴宗奇，未问害王瞻，指置如此，岂不疲敝兵马？上故有是语，再对，呈广西宜州事宜。上云：桂师程节亦寻常。余云：诚如圣谕，广州何述亦常才，大约所在之人尔，是日改常朝，王辰，赴集英龙喜宴。榜曰：元子诞庆排场。排场名。乃学民命，识者颇嗤其鄙浅。天颜甚悦，中歇遣使赐从官以上罗花，二府亲王别赐小花五十枝。花甚重，殆不可胜戴。再坐，遣御药劝二府亲王酒饮必酹，仍每盏奏知。既退，遣御药刘瑗押赐对衣、金带鞍辔马於都堂。制作皆精。对依皆造成者，有红罗纟肃抱肚白绫礻夸、黄绫衬衫、勒帛紫罗公服各一，金带笏头并鱼袋。全工巧殊，胜私家所造者。夔三十两，馀执政二十五两；钅肃鞍并子亦纟肃镀金闹装，夔八十两，馀七十两；马皆次御马，有鞍架、鞍帕：又各赐银一合，夔三千两馀二千两。二十四日，乘所赐鞍马、服衣带同二府曲谢於殿上。夔致词。先是刘瑗传宣不许辞免。又面谢以庆赐非所敢当，兼宣谕不敢固辞，上亦尉劳再三，是日闻亲王亦有此赐。四王遂陈所赐鞍马归弟。癸已，歇泊。王辰，各面受刘瑗谢表。夔书送二百星，余百五十星，从人钱三十，千骑、马直以下等第给钱。甲午，同三省曲谢讫，同呈熙河王瞻等奏事宜，又呈孙路奏，前后招到西蕃大小首蕃僧等三千馀人。又苗履奏，会州城去河三百馀步，矢石不及，不可系桥，又河中有滩碛，自中滩至河北岸五里，悬崖陟岸，无可置开之地；又河东奏，乞建葭芦为军。诏以葭芦寨为晋宁军，以知军为岚石路沿边安抚使，兼岚石，隰州都巡检使，石州知州更不兼都巡检，知军以下听经略司奏举，一次置通判职官，都监曹州主薄共六员，所省废沿河津寨官十八员。今晋宁并八堡寨，置官十九员，所增者知军一员而已，岚州减通判、职官各一员。故除大和寨堡隶麟府路，馀六堡寨并神泉、乌龙、吴堡，皆隶晋宁。是日以宴，罢谢宴，多一拜失仪。再对奏事讫，曲谢上旨，不拜。又谕：昨日所赐，皆后苑作制造。余谢曰：庆赐优异，眷遇如此，何以报称？上甚悦。又进呈随龙人，取旨推恩。上语及刘惟简，极嗟惜之。余亦言臣在高阳，惟简作屯田都监，尝闻其言。陛下践阼之日，扶持拥护，皆是惟简。上云诚如此。冯宗道是时差出，却不与此事，乙未，王瞻奏：耳害征有蕃字，来乞归汉，要官职，及蕃官温玉等。申耳害征已彼袈裟为僧，心牟钦毡等，以三百骑迎溪巴温父子，入青唐城。耳害征蕃字已移居青唐新城里，印亦掉在旧城里也。安言青唐边事，不可令一人独有之，须分隶首饮，则久远易制。乃夔所论尔。上云：记得莫是。余云：朝廷固欲如此措置，然溪巴温未定，恐未能如意尔。众皆默然。延奏：宥州牒西夏，欲以国母亡，遣使遗进。惠卿言西人恭顺不虚，乞与接收。及行吊祭之礼，诏令受宥州牒，谕以候奏得朝旨报次。又促熙河相度筑打绳川。再对：呈随龙人冯世宁蓝从熙，各与迁郡官察使。余云：都知皆遥防押班，遥察恐不顺。上云：此两人皆在朕产，抵应与他人不同。刘瑗已寄皇城使，舆遥剌郝随已迁。遥剌更与减三年磨勘。韩济与通事舍人馀各转一官，诸色人转一资。亡没者冯宗道与有服亲转一官。刘惟简与白身人一资恩泽，各赐绢。石、武球、考弼等六人更不推恩。上旨又令检会刘惟简已赠官取旨，又言吴靖方久在前省，合与迁后省。仍云：先帝曾任使。余云：先朝与梁从政同列在前省，诚已岁久。上又云：每语及先帝，即流涕被面。余云：此众所共知，乃出於至诚也。上云：侍批出与后省。上又言，中书舍人阙殊未，有可除者。余云：以次补，则起居郎舍会皆当迁。上云：周常迎方除，孙杰如何人？余云：职事亦颇振举，但未知文采如何尔。上云：论买种民事，亦皆当。余云：高遵惠论种民事亦当。上曰：遵惠亦补外。余云臣初欲引为都承旨，如遵惠详熟晓事，岂易得上？上曰：谁可帅者？余云实难得人。孙览恰复职，又未可便擢。上云且候。余又言诃臣尤难得人。如前日记喜宴，朝廷庆事，乐词无一堪者，不足以称扬朝廷庆喜之意。上云：诮无可道，文字极少，只数句尔。余云只如皇子庆诞，降一德音，乃与四方同庆，诏语亦殊，不足称副盛事。上大笑，极以为然。因言蒋之奇如何？余云：之奇文字虽繁，然却有可道，亦时有好语，非蔡京可比。上云：蔡京诚不可比之奇。余云：何以逃圣鉴？因言天学之士，虽为难得，然以天下之大，文物鼎盛之时，岂可谓无人？但以执政好恶，人材隔塞者多。如陈权辈，文莱作舍人有余，然执政不肯。陛下向排众论，擢叶涛、沈铢等，莫不称职。今如涛辈，未见其人。上云：即宫中有能文者否？余云：三省所称但如叶隶尔。上云：邓如何？余云臣不识之，亦不知文采何如。昨舍人阙，三省用刘极权。及制词出，取笑中外。上又问：刘达如何？余云如达人物亦恐可进擢。陛下以中外阙官为念，诚今日急务。只如陕西、河东河北三路，皆冬教保甲之处，岂可全阙？又如河南两转运使俱罢，亦不除人，如此诸路岂不阙事？望更留圣念。上再三然之。因言王发讼刘何事，一一皆实。并孙贲皆将默责者。提刑不过於运判，提举官省即府推判官中除，想一不至如此难得也。是日晚，批出吴靖方除入内副都知。又得旨：今具冯世宁、蓝从熙除押班。岁月亦将迁也。既进呈，上云：已迁遥察。更不须迁。余云：两人者，岁朋亦皆未及，兼有著令观察使以上止得改使额谓横行也不得更迁。如有特旨，亦须执奏。上又问：吴方文字已行否？余云亦有著令入内都知押班，通不得过四员，然近冯宗道未卒时，已是五员。以此更不敢奏禀。上云：先朝任使之人，不可不迁也。丙申，同呈环庆奏张诚下冒赏将佐。得旨：蕃官与免降资供职以下，依熙秦冒赏人例，以殿侍军将效用等名目降资。再对，刘惟简以随龙特赠节度使。自乙未。夔未连日留身奏事，是日有三子留御榻上，上顾余曰：满月在近。余未论旨，但称庆而已。又问：以何日为满月？上曰：用七日。盖京师俗礼云，男子缩一日，故是日。夔以惠卿移镇赴宣麻，余询两省云夔连日留身，今日又留三子何也？冲元笑云：必是大差除。余云；莫是荐士否？元庆云：非也。余默思之，盖议中宫尔，故有满月之问。是日禁中有宴，后殿视事。内侍会计二府欲减进呈文字。丁酉，同呈王厚申耳害征心牟钦毡等，皆有归汉之意。得改心、王瞻兵马早到，则青旦夕可定。乞降招纳例物。而王瞻十五日奏云：已到邈川。而王改心先驰五十骑往宗奇城，云愍与西蕃人情不熟，万一人情未顺，不可退缩，乞详酌指挥。又云：耳害征心年钦毡等，昨累遣人欲归汉。既而孙路令瞻归河州，却闻心牟钦牟与丹夏国公主，已遣马二疋、一载虎皮，蕃语谓之虫虎锦袍彩服、一载闹装鞍辔，往迎溪巴温陇拶父子入青唐。人心已是中变。见招纳次。孙路又奏乞锦子千领，银带一千、交椅凉伞二百。诏令户部如数制造，差使臣押送经略司，并旨挥王改心，依十九日旨挥，就近照应。王瞻不得违越误事。又令以赏格招纳耳害征等，耳害征与旧官，溪巴温与耳害征一等推恩心牟钦毡等，与正任剌史银赐绢钱各三千，馀以次与寻撰词进八。安奏，乞擢西蕃归顺子弟为将领。上问云何众？皆云不晓。右耳害在殿，卢首笑其所请。众亦皆讶其强聒也。又诏夏国使副八百朝辞，十一日进发。再对，因言臣昨日在景灵见三省答诏，臣初以谓宰臣当率百官上表。既而密院亦不与文。上云：三省言故事如此。余云：此事断自圣意，若圣意所欲。三省无故不奉行之理；若非圣意，岂三省所可议及。上云：此固非大臣所可建议。余云：然则三省亦不足为功。上亦哂之。余云：此事当禀两宫，从中降诏乃为得体。上云：已禀两宫，皇太后甚善。余云：闻已择日降制。上云：八日吉日已定。甲辰，从驾恭谢於醴泉观，午后，宣坐赐酒，五行作乐。未正，罢申初还。内日赐酒果。是日，赐小国密云，又赐香药。丙午，歇泊。丁未。同呈熙河路奏，耳害征出汉，至邈川。已差人引押赴经略司。又王瞻称，孙路遣李澄等带边厮波结，往山后攻讨，擒郎阿章，搔扰部族。诏胡宗回体问虚实。及李澄等可与不可，留山后。及可舆不可，令听王瞻旨挥措置。仍具闻奏。又令言几答西人以回。诏中已有旨挥，候施行讫，令进誓表。又令延依诏旨回牒宥州照会。再对，因贺。上云：今日皇子满月。中宣制朝廷庆事何以如此？迩来天意肋顺，边事就绪，西夏哀祈晴，命青唐不用兵甲，几於俯拾，以至乘与游幸。继日睛霁温暖，次日使大风风惨。上笑云：昨日却是蒋之奇当制，兼宣召面谕。又云：蔡京奏言语不得。余云：此不可强之。奇必称稍旨，然手诏之意不可不知。上云：昨日已面付与。余云：如此甚善。上手诏云：咨禀两宫，皆以为宜立贤妃刘氏为后。朕祗奉慈训即颁礼命故也。上又云：西人未尝如此孙顺。余云：诚如圣谕。元佑中固不论，元丰中表章极不逊，未尝如今日屈服也。前一日上降手诏付三省，余亦不闻，至造朝及殿，屏，方出笏记相示，因相率同於殿上草贺。是日宣制，自初议，凡五日留身，众皆哂之，唯恐他人之与闻也。左耳害初以不平，凤晓之云何可得他，如此辖亦释然。是日，以夔凤为押册使副，礻聂太尉司徒。。左辖撰册，又书篆册宝，戊申，重九。已酉，旬休。欲诣普照祭告，又以两淖及腹痛未果行。庚戍，同呈河东修八堡寨转运司官，赐茶药银合。延乞废丹头寨，从之。孙路奏苗履申会州未可置桥开安扎子，乞教习保甲，月分差官按试。余因为上言保甲固当教习，然陕西、河东连年进筑城寨，调发未已，河北连并水炎，流冗未复，以此未可督责训练。上云：府界莫可先行。余云：熙宁中，教保甲在司农正当此职事，是时诸县引见保甲，事艺精熟。夔云：多得班行。余云：止是得殿侍军将，然俱使差充，巡检司指使以此仕官。及有力之家子弟皆欣然趋赴，及引对所陈，皆良马，鞍辔华楚，马上事艺往往胜军。知县巡检又皆得转官或减年。以此上下皆育诵跃自效。然是时司农官亲任其事，督责检察极精密，县令有柳令保甲置衣装之类，非理搔扰者，亦皆冲替，故人莫敢不奉法。其后乃令上番。上云：且与先自府界检举施行。左辖云：但於先朝法中稍加裁损，无不可行之理。余云：如此甚便，容检寻文字进呈。次，再对以曹评为生辰国信副使。辛亥，驾幸劳林园奠宗瑗环妇以以雨不果出。三省奏事崇政殿。余以疾在告。是日王瞻奏，心牟钦毡已於八月二十八日迎陇拶入青唐，坐椅子作。王子，候有机会收复青唐。夔以简见谕称上旨令。使遣苗履康谓李澄选兵马，以重兵入取青唐。余未答，又草定文字。遣院吏持下欲便行。余以谓先降旨挥，招陇拶及心牟，当且多方遣人招来，侯其不听命，然后加兵未晚。夔不能夺遂依此行下。是夕，雨未已。王子，同呈，十二日降圣旨。余因言青唐事首尾，为孙路所，初谋取青唐，未尝闻朝廷又有可取之理。又与王瞻争功，却沮挠其事，迁延至於陇拶已入，使朝廷至议用兵，皆出於不得已。今日之事，使陇拶可以招来或苗履辈用兵，使能一举而成功，则皆朝廷之福。若万一嗟跌青唐未可举，为之奈何？熙河兵连年出入，不腾疲敝，若顿兵绝塞，未可解严，则人情反侧，何以弹遏？若便相还兵马，则河南邈川非朝廷有，是又生一高等国也，以此言之，孙路之罪殆不可胜诛。夔云：陇拶小儿无能为，乃心牟毡妄作尔，必旦夕可了。余云：兵家胜负不常，何可必？章尝言青唐精兵可二十万，今朝迁三分有其二，彼尚有七分万众，我以数万兵欲必取之，未可易言之也。今已降诏降旨挥，若便出降则岂不胜於用兵也！上云：孙路须重贬。亦云须重行。上云：如钟传处置可也。是日以张世永知晋宁军，为岚石沿边安抚使，兼都巡检使，张构河西军马。熙河走马裴震奏，孙路与王瞻不和。上以其奏报稽缓不当。特罚铜二十斤。再对，上又及孙路事语如前。阮易简以尝言熙河秦凤，奏首级不实，已故三官候转出日，舆升擢差遣。癸丑，同呈边报，河东奏以岚石慈滋隶石路。馀隶河东沿边安抚司，从之。甲寅，同呈河东经略司乞更不牒问戎主近边打围，从之，戎主以今秋至西京，并边打围，去代州边境止十里，至五七里。知代州王崇，极言庆历中戎主至西山打围，尝牒报河东令勿惊动。今乃不牒报，乞移文取问。而熙宁、元丰中亦尝于此打围，不曾报，变不曾问。尝以此谕并帅，故有是请。是岁，北虏於云中甸受回谢生辰正旦国信礼。熙河奏，西贼犯南崇堡，已退回。再对，依元易简陈请诸路走马，奏计许带当直兵士一半随行。乙卯、丙辰，以病腹散在告。上遣中人徐赐食、宣问。又遣医官孔元来诊视，仍传宣不作宣医，自是遣元来。元云：上凌晨御钦明殿，医官随都知押班以下起居，上即遣御药来问布安否。又遣中使趋使到西府。又遣人问服何药。寻具扎子称谢。元云：中人皆动日云，上春何其厚也。丁巳，同三省对。上问劳甚详。同呈夔州路走马程允武信言，转运司差人吏根括地土，不便以奏，根后时罚金十斤，吕惠卿癸乞以回降夏国。诏旨，戒诸路边将，非西人作过，不得出兵过界从之。赐熙河路修筑东北冷牟寨毕工，银合茶药。泾原乞曲悦礼免解，从之。庆州擒到监军讹勃罗，以二十三日引见，仍付大理寺，暂免槛车，钿手匣脚散禁。至日以槛车载至东华门，出以白陈，曳入崇政殿廷。得旨贷命，即释缚，送都亭西驿安下。戊午，同呈陇拶出汉与辖征一等推恩。上初疑大重。众皆云：不缘陇拶争立，则辖征岂出降？兼陇乃董毡之侄，是当得青唐者，固不在辖征之下也。上乃从之。再对，令吴安宪体定州，奏军城寨捕到官为北赋刹伤，司理院勘逾年不决。及安抚副使李琉中本非斗敌，悉为北虏禽虏驱凉杀伤。乞先次衙替，具元奏有无不同，不尽事理。闻仍别选官惟勘捕盗官，先次衙替。已未，旬休。自十八日雨，放朝参迄今未已。庚申，同呈边报，回谢贬使令。闰有十九日，时发。再对，罢黜院吏周信之。新知乾宁军王价上殿子乞修唐波。上云：人才寻常。辛酉，吕惠卿缴奏宥州牒遣遗进使副。诏以夏国自知梁氏系有罪之人，难议收受遗进，及行吊祭之礼，以国，国主能悔过谢罪。已降诏候遣使纳誓表，特与收接。今牒报宥州照会，又乞以回照，先关报宥州。从之。壬戍，以大雨罢秋宴。二十四日，又罢引讹罗，以二十九日见。同呈陕西、河东修置烽台巡绰处，令速疾了华。又令王厚同王瞻管勾青唐招纳事。再对，阎安许以勾当御乐院皇城司。岁月减残零年月磨勘，改宣政使。癸亥，太师忌不入。甲子，同呈东比牟冷牟城寨，赐名新泉。王瞻乞差将兵，及差中使招纳显属违违越时罚铜二十斤。再对，赐贾岩妻冠帔，故事：管军初除得陈，乞冠帔三道，元五年罢之。岩妻当以二十七日入贺册后，因自陈故特赐元佑指挥更不施行。乙丑，皆册后仪于文德殿，雨未已。得旨令皆庭下，及即上仪，又设幕屋以覆宫架。习仪华，后大雨。中批吕嘉问削一职，罚金三十斤。丙寅，皇帝御文德殿发册，章许将为副命使，余摄中书令，二辖车聂侍中。礼毕，赴东上门拜表，又诸内东门拜表戕贺。太后大妃又上戕贺，中宫不拜。是日大晴，中夜雨止。诘旦、渐开霁，无复纤云。丁卯，歇泊。假鲁国大夫人忌。是日内宴。戊辰，同呈以慕容将善宣义郎，添差真定机宜，将美以原州推官，鞠熙、秦曰月赏狱招对，故有是命。熙秦曰月赏乃将美固鞠一指使，俟诚争首级狱而发之也。已已，旬休。闰九月庚午朔，御文德视朝。同呈瞻奏，带领人马到宗奇。熙河奏，番官赵永信卒。降羌人，多屈城也。阎晏用皇城司御乐院。岁月减磨甚改宣政使。再对，雄州奏，回谢沉使，於云中甸受礼。汲州牒报也。辛未，同呈太名安抚司，奏乞认募饥民修城，从之。韩帅杯奏。是日，再对。以胡宗回书，言王瞻有所恃专辄肆横事进呈。士申。同呈熙河奏修会宁关功状，转官减年支赐有差。又令兰州事造鹿材应副会州，修仓库、营房、解全等。自黄河沿流运致专委官管勾事毕，推恩顺安军知军马。为於界河标拨职田等事，特勒停通判王子献以下各冲替。高遵惠乞李泽准备将领。不许。是日，熙河奏，九月二十日收复青唐入陇拶，及心牟钦毡结口瓦龊以下出降。夔独奏，乞以四月草庆，五日率百官称贺。从之。癸酉，同呈省草贺收青唐。诏以青唐为鄯州，仍为陇右节度，以王瞻知鄯州，兼陇右沿边安抚使，兼都巡检使。赐胡宗回以下银合茶药。遣中使押赐军兵等第特支。又差中使兼经臣管押瞎征一行，李谷管押陇拶一行赴阙，仍令速具收复青唐一行，奖佐功状闻陇拶一行。有契丹、夏国、鹘三公主，并令赴阙。甲戍，同呈收复鄯州等处城寨。令胡宗回相度令肆去处，以邈川为湟州，以宗奇为龙支城。王厚为东上门副使，知薄州兼陇右沿边同都巡检使。以王瞻为团练使，仍兼熙河路辖。初除瞻四方馆使、遥郡防御使。而安中以为赏簿。余欲且令抚定陇右一方，假有郊舆王任，而上意欲稍隆之，遂有此除。先是胡宗回言其横故。余欲稍裁抑，然瞻专辄不已，上亦深以余为信然也。乙亥，同呈边报。再对，蓝从熙唐勘改景福殿使。差秦凤戍兵十旨掸应副熙河新御戍守。是日，以本命早出。丙丁，同呈御宣德门立伏，引见瞎征。令门御史台、太常寺、殿前马步军司详定仪，及何行事件闻奏。环庆擒到军讹勃罗，送泽州编管，月给钱十千、米麦三石。再对，具河北兵将数进呈，及熙宁中，当以相州一将出戍河东，议令更戍秦晋及别置兵额，减旧将兵额，减旧将兵额以给新军。上深然之。退舆三省议，亦皆以为可。熙河都监扯德见拱拱圣军校，乞放停。从之。丁丑，刑部断密院书令史王可权贴房张大顺，诈欺取将官张忠赃数百千，可权、大顺先已配岭表。上旨令徒配海南。戊寅，胡宗回乞以廓州为军。诏以为城。夔州转运司差入吏王佑之，往南平军根括地土祖税，各罚铜二十斤。走马程允武奏，南平军知通不和，以奏报稽缓罢差遣。再对，御药刘瑗以年劳改昭宣使，寄资河东，第九、第十三将都巡检。已卯，旬休。庚辰，同呈熙河乞空名宣各一百五十，紫衣师号牒一百，以待新羌，从之。辛已，同呈沉合萧德崇等，昨以戎主系腰及玉带不打角，令使都爱护云。戎主服御之物来献，今郭知章等回谢，有真殊蹙金闹装鞍辔，金重二百八十九雨，珠子六万三千额，欲亦不打角，令回谢使副爱护前去，从之。刑部申刘何、王发等案。得旨刘何舆还小知，王发特勒停。是日，右丞留身奏事，有四扎子置御榻上。余再对，上语笑如常。晚退归西府，间安中罢政，然未知其详。安中亦未知之也，夔辖于都晚聚，时已得中批，然不以告安中，翊日安中欲造朝门下吏告之，乃止告命。四更已过门，及旨挥下门矣。壬午，凌晨见三省，乃知御批云。政事悉出朝廷，未行之间，自可明办，以正得失，岂可面从，退有后言？为臣不忠，莫甚于此，可罢政，知亳州。少选闻安中上马之城东普照矣。是日，同呈王瞻奏，已於收到青唐银绢内，量行支赐将佐等。上见二俯，亦不及安中事。余再对，请于上云：黄履昨日留四子，所陈何事？上云：言邹浩，四子皆故事：一唐介，二朱云，三刘禹赐。又云，此必为人所使。雨日前吕嘉问曾往见之。双云：履是吕家门客。余云？履宝出吕氏门下？然履蠢野不识忌讳。上云：履纯蠢不晓事，必为人所使也。又问嘉问几婿？余云：不悉记。上云：序辰曾诚皆是，又云曾诚如何人？闻多豫事。余云：章不喜，诚云：案涛倾，诚多豫谋，然未知虚实。又知蔡卞兄弟不协。余云：外议多言如此，然不知其实，大抵言争先作执政尔。上云：妻亦不和，至不相见。余云：臣舆之瓜葛，亦粗闻之，诚不相得，然不至不相见也。是日早，夔留身甚久，疑所问皆夔之语也。癸未，同呈边报。甲申立冬，朝崇政。有旨隔上殿班，及杂公事。以皇子服乐故上见二府，具道皇子发惊状云，自初六日已作。至十一日后，无日不发医者。已用硫黄之类治之，云小便不禁大肠青，皆阴寒之候。余因言，臣义病，灼艾、服药皆无效，有以伏火丹砂舆臣服者，遂顿愈。上云：可进取数雨来。余云；臣所得不过数十粒，欲且进十粒。上云：甚好，众亦以为宜服。是日，会食都堂，遂黄罗怕封进十粒，乞令众医官评议供应。乙酉，同三省问皇子安否？上云未宁帖，已服丹砂一两粒。是日，闻左肤言吕加问六事。有旨，令分析闻奏。丙戍，同呈王瞻奏到青唐图。再对，皇后殿内臣江有庆，合转副使寄资。故事，非殿使臣不得寄副使，而近例有特旨，许并理磨勘，亦名异而实同尔。然大妃非有两人，一寄资，一并理，未知太后、太妃、皇后殿合作殿否？上云：恐非殿，可令入内省详定。闻奏申枢密院。太后、太妃、皇后皆有殿，然恐非所谓殿也。丁亥，同问皇子、亦未安。章以修堡铺及巡绰处稽缓，特降一官。此左辖启之也。奏报虽迟然未阙事。夔颇不之。戊子，奏凤奏，叠宕一带部族大首领庞逋斜肆等，乞纳土归顺。诏令抚存接纳。再对抽还平延一捋人马，以岁满也。惠卿言，戍兵年满不代，人情未安，无穷边物贵地寒，戍兵已裁襟袖絮以自给。言极激切，盖欲得戍兵为代也，遂直抽归营。上亦深以为宜。退见三省，亦莫不笑之者，已丑，旬休。庚寅，同呈催河北州郡，贵限修城，令具合责年限。闻奏熙河奏，画到青唐城郭营第，并伪内图。自甲申以后，无日不同问皇子安否，是日宣谕，风势未定，见服丹砂之类。余再对，因言医官乐诊尝遇人，得丹砂有三种，有伏火七年者，有十年者，有十二年，臣前所进乃十年者，珍所有十二年药，臣未尝服云，更有功，乞宣召供药，仍先令众医官看验、评议供应。上欣然，朝迁即召珍供药六丸，仍令至皇子寝所诊候，珍以谓病证舆药相当，遂服之。是日，余对三省，又云见医官初虞世，言皇子天人之相，社稷之福，疾不足忧。上亦云：鼻隆人中长，生得极好，夔云：亦闻之虞世乃夔所荐也。辛卯，同呈边报，熙腊奏青唐伪乘舆物，见管押起阙。再对立吏部奉奉夔使臣边任，上枢密院铨量，小可违碍听差法。壬辰，同呈陆师闵乞买马司，依旧兼监牧及曾公使钱，从之。又差河北第十年将，戍河东。又以河北水灵，流民颇众于大名府等二十州，军增置马步军共五十六指挥，共二万余人，马军以广威，步军以保捷为额，并依陕西番落保捷给例物，请受，却于旧将兵每内指挥减一百人，共减一万七千余人。先是久陈此议，上及三省皆以为然，遂施行，因为上言河北增兵及减旧兵额，并差戍他路，皆人所不敢议，若非以圣断睿明，亦不敢建此议。然人情难测，万一小人有肆者，倡接法亦或所不免，准在朝迁主张弹压尔。京东亦尝刹巡检作过，先帝用兵西方庆州变。此事虽未必然，恐万有之，不敢不先奏知。上亦欣纳，三省亦称善。再对，直抽秦凤戍兵五旨挥。癸已，同呈熙河然事，是日金城关探报云，止是邈川人作过，宗奇至青唐一带无恙，及李申邈川蕃部作过，围找城璧及南宗堡，侠臣等被杀伤，并陇朱黑城等城，攻破青唐，累月道路不通。诏遣苗履、李忠杰及差秦凤兵将，往同订定。上谕皇子渐安，但微有风候尔。甲午同呈熙河边信息未通。诏胡宗回、苗履等多募人至青唐以来侦探。再对，重修将副、押隧谒禁修。旧制门客、医人皆不许相见。上亦以为非宜，遂以元丰七年四月朝旨修定。此旨与将敕不同故也。乙未，同呈诏胡宗回旨挥苗履等，如蕃贼见官军度河，虽即溃散亦须行杀戮，务要翦灭作过之人静尽，仍不得滥杀无辜之人。又呈河东人堡寨赏功，王文振以下及郭时亮转官，减年支赐有差。是日，上面谕二府云：皇子已安，喜见於色，久不御后殿，是日对从官于延和。余再对，上又谕云：医官皆言不曾经如此祗应。余云：不独医官，中外孰不忧恐？今遂安宁，社稷之福。然医药及灼艾皆是有功之人，当厚赏。上亦欣然以为当尔。晚归，闻宣召医官孔元。薄暮，乃得门报皇子薨。辍视事三日。闻者莫不震骇。遂阁入子奉慰。丙申，宅引与三省聚都堂。各再入子问圣体。是日差异万管句莽事，中宫送皇子丧宿，开宝二枯院。丁酉引辰后，同三省赴宝林浇奠。见都知吴靖方、御药刘友端，友端云：皇子自前日辰后微喘，既而脏腑通，医官云：已三日不通，得利乃顺，以而利五六次，每利愈喘，至未时六刻遂脱。又云，服伏火丹砂不作皆径下。又以皇子真影相示，云极似面团丰肥儿，甚美。以二十九日午时大欢，十月十六日权歹替，二十八日出殡奉先院。戊戍，传宣自二日更不视事三日，续报懿宁公主薨，再自初五日不视事三日，与三省各入子奉尉。是日出城东致祭大名乐昌，未刻乃归。十月已刻朔，赴待漏，入紫辰谢衣，遂会都堂。是日作圣旨，令新知河州种朴星辰赴任，计会苗履等，过河讨荡作过番部。又苗履申兵马寡若，不敢自己拶度河，已申经各司，赴河州与姚雄等会合应援。令熙河详履所申旨挥，苗履、姚雄等迟相照应，牙为援，节次绕制或会合前去，具应接讨讨荡，及解园次第闻奏。是时，青唐、邈川，信息不通已半月余。余云：可忧，奈何？夔遂有却欲以青唐还溪巴温之语。下云：此语未可轻出，如此可谓龙头鼠尾也。余云：宁未可知，若万一不保，则亦不免，如何。但为合之不众，无所统一，见官军则溃散矣。昔王韶在熙河亦如此。诸羌纷然而起，一遇王师，则奔窜而已。人负一木团牌，更不回顾，官兵追逐尽其首。众颇以为然。庚子辛丑，宅引。辛丑赴都堂，为三省官不见上已六日，当叩阍省问，或乞便殿召对，众皆以为宜，遂同入扎子，乞对夔辖，更不赴都省。二府待报，至未时乃出。上遣中人黄经臣至东西府传宣，以惨戚中意思不安，医官见进乐，今日方进常膳，以此相见未得直俟。初八日，垂拱相见，遂同入子称谢。逐日人子问圣体，至七日止。士寅，熙河奏青唐、邈川解围捷书。至鄯湟皆被围。王瞻时出兵扎贼，斩获四千级，尽杀大首领结口瓦齿瓦、心牟钦毡等九人。有阿苏者乞心白旗，往招抚叛众，既而率众攻城甚力，宗奇首领拾钦角四生禽阿苏以献瞻，亦诛之。邈川城中兵民才二千四百馀人，城守之具未备，王改心、马用诚力战固守。蕃贼围远者万计，又有西夏三监军人马肋之，至二十三日，积新草欲登城，而姚雄兵至。贼望见尘头，又有侦逻者还，言汉兵将至，遂遁走。二十四日，雄兵与改心会，贼已溃散。改心擒西夏伪钤辖一名，遂讨荡馀众，是日，同三省作圣旨，将士并与特支七百，苗履等所统续度河者五百。又作师司、旨挥将佐，痛戮作过部族。所得孽畜财物，均给士卒，牛马驰即入官，。五日癸卯，会都堂，皆相庆曰：朝廷已建两郡，万一败事，何以示四方后世？今兹解围，社稷之灵也。王瞻辈不通信息。几二十日，孤军深在贼境，其不败事乃幸尔。甲辰，诏青唐、邈川力战有功，士卒作三等：赐绢十五疋七疋，守御人五疋、三疋。乙已，遣慕化李忠杰，将部落子及尽发凤战士，赴熙河讨宀之新边，界令秦州勾保甲防戎。丙午，八见上於崇政，二府合班升殿，问圣体。有旨不拜。御药宣答讫，至御坐前分娥眉班，奉慰两拜讫。上谕，皇子久病终不救，懿宁病尢猝，四更二点不得出，四更夭去。医者云：解颅因发急风，不可治虽三岁未能行，然能语言，极惺惺。余等皆云：皇子乃朝廷大喜庆事，不幸忽尔薨，皆又继有恣宁之戚，人情之所难堪。然此天命，无如之何，原更宽圣念。上云：至今饮食未复常，加之喇。余云：悲惨伤气自须如此，乞更割受以宗社为念。陛下富于春秋，子孙之何可量也？卞云：诜诜之庆未可量，原宽圣虑。上虽微瘦，然玉色悦泽，余不胜甚喜。同呈邈川解围，奏上云：日主久可尤，赖且无事。余等皆云：诚如圣谕，王瞻等以孤军抗贼，能保城守，又能斩获贼众，切实不细。上亦云：极不易，皆当厚贵。王改心亦当与复管军，姚雄功这不少，便可推恩否？余等皆云：更侍本路推排功状次第，然后推赏未晚。余云：当趋师司，先具近上将佐状闻奏。上云：甚善。又呈延奏，西人差使副进誓表，惠州以谓边计忧窘不可缓，当速纳其来使。上颇讶其语大过，不亦诮之，遂降旨令假西人回答。近以兵马犯寨回牒，及誓表中别无不依，应得回诏事理。即令惠卿一面相度收接，仍依例引伴赴阙。再对，余复伸慰问，又谢遣中使宣谕。上云：不欲召卿等对，恐外人亡接特召尔。子未，同呈今胡宗回相度，次第以紧慢修完城寨。又，结口瓦齿瓦、心牟钦毡已诛，其家属缘坐应死者，一面处置罪不至死，并边厮波结一行家属等，并锢交付押伴所，管押赴阙。再对，上谕三宫出新城，当如车驾行幸时，量添巡检下兵马防卫。前一日，上又问二府，曾一到宝林浇奠。二十八日，皇子出殡，莫亦一往否？余云：候舆三省议，及检故事，退语三。三省云：亦得此旨，更不须故事一往尔。退阅故事，乃当诣内东门奉慰，因至殡所。是日以此白上，深以为然。遂同赴延和观，大辽生辰礼物早出。戊申，旬休。已酉，同呈边报，再对。以太后、太妃殿祗应使臣。同殿闾皇后闾准此。又诏三宫出新城，本城分巡检司，权差马步军五百，防卫迎送。上谕：章坚以方天若为有罪，如何？余云：臣不知天若，与周稽往复语言，但闻众议，以天若为凶事可恶。上云：言天若有指斤语。卞亦云：周种多言。云，天若方事起，雨请卞，卞不敢见，已令雨罢之，俱与外任，令入差遣。余云：如此处之甚善，天若固宜遂，种亦不足惜。上又云：蔡京与卞果不相得。余云：此众所共知。天若与京亦甚密，而卞甚与之。刘极与卞甚密，而京亦不喜拯。此可见其各。大抵因嫌姒不相能，又争入政府先后，以此弥不足。上云：兄弟间乃如此。初蔡京因对讼周种，对经延史院官曾称周常，又对天若称邹浩，遂令种分析。而种止称常法，云终是好人，又称浩曰：难得。旨罢种说书，而夔坚以谓天若亦当逐，故有是命。是日，复蹇序辰范堂待制，除知青阳州。庚戍，同呈延奏，有州牒，遣使进誓表。熙河奏，苗履过信章峡，又书到青唐、河南北地图。经原奏，拍立界候了当。辛亥，同呈令鄯湟般连人夫，脚乘头口等，为贼杀虏者，人支绢十疋，脚乘头曰给还价钱。士子，同呈熙河奏，已令苗履等，管押陇拶赴熙州，又押西蕃印四十二面，有传国银印及唐朝所赐节度使印，余大半皆蕃印也。再对，以王殖句当皇城司，久权故。又进呈曹乞在京差遣。以母病免知宪州。上云：欲与一通事舍，候批出。上久许久以批除职名，至是乃决。癸丑，下元节。甲寅，朝谒景灵。乙卯，歇泊。丙辰，同呈李孛殳乞厚待契丹公主，诏令优加待遇。时彦自陈药乌龙寨劳效，诏与复职，法当叙宣德郎。上旨令与通直郎。上又言：先朝尝罢馆职，不当复置。余云：先朝因除职事官即罢，仍与改一官。上云：与改官不妨。三省皆以为当罢。余与夔言直秘之类，当且存留，以侍中师及被奖擢者。先朝以无此名例，便除直龙图，似可惜。夔深然之。又呈熙河奏，王悯送到西蕃夏贼攻围邈川日，白岑牟等以蕃书汉字，招诱悯等出降，云除必不呆，方舆汉朝通和，当从正路送还汉天子，不尔，即层灭矣，汉字，乃南宗堡陷没，使臣刘文书写。文至城下呼悯等，令早出降。诏令根究文家属所在，拘管奏裁。是日，夔留身甚火。余再对。上谕云；章以夏人犯邈川，欲因此讨伐，还灭夏国。余云：不审圣意以为如何？上笑云：此何可听？余云：陛下圣明远虑，此天下之福。近岁诸路进筑城寨，兵民劳敝，财用粮食，俱阙乞，幸而西人款塞，遂可休息。今青唐用兵，士卒困敝日甚，若更经营，诛灭夏国，如此，即夏在中国，不在四夷也。兼臣在熙宁中，见朝廷欲灭交趾，当与主将郭逵言交人。虽海偶寸尺之地，然有国百年兴衰存亡，必亦自有天数，岂人力所能必？既而果无功。况夏国，岂交人之比也？上深然之。退与小凤言，亦共欢其狂妄。凤云：若如此举动，是他灵至也。丁已，同呈延奏宥州回牒，已再约束首领，不得犯汉界。熙河奏钦波结角蝉等，笾厮波结之弟，能率部族讨河南贼，乞授官充巡检。从之。户部申乞造瞻征等靴并幞头，旨令后除蕃官。及呈试人赐靴外，进士唱名，及军校等，更不赐靴者，令如法裁造。旧所赐靴，皆不堪着又枉费官钱，故罢之。再对，以正旦国信使李希道卒，改差贾裕，因进呈。姚雄与麟书云：青唐去大河五百里，路险隘，大兵还邈川，而青唐路复不通。朝迁进筑城寨毕，方有休息之期，今复生此大患，如何保守，深为朝廷尤之。青唐非数万精兵不可守。上亦深然之。戊午，旬休。已未，同呈澶州职官赵赐言澶州城，旧临河处无城璧，若增修，则功大而土恶，不若因旧城修完，则功少而速成，为一方屏敝。其言极有理。此扎子乃陈对来。得旨，令安村抚运司同相度施行。又言吕惠卿引伴西人赴阙，又令胡宗回讨荡河南北作过部族。再对，以王亢知麟州、许良月衣知保安军。又令河北诸路安抚司指挥逐州军，多方招募灵伤人充军。庚申，同呈熙河乞捕笾厮波结职名，诏以为谢司使。又奏，已令王瞻等。将不作过首领，书填空名，补将校。夔以谓不当付瞻等各自书填，恐参关不齐，行遣未当。须从经略司相度补授。上旨。令胡宗回放罪经略司及走马，并李各乞催王瞻、王厚赴鄯湟州。诏不得乱免，便令管勾州事。辛酉，同呈熙腊路奏，乞鄯湟州。及河南置将。并从之。再对，以御批曹朦除通事舍人，令阙赴供职。壬戍，降圣节，假令。癸亥，同呈令东西京、江淮、荆浙、福建召募厢军，赴陕西、河东耕种。熙河奏拍立巡绰界堠去处。再对，复李嗣微遥团，张宗高与收，叙令阁门供职。初时，彦既复叙上旨，即令与二人者叙。至是进呈。余因言宗高不可复作承旨，昨既经密院取勘，上下皆不安之，兼及复不可与共处。然承旨久阙当除人。上云：与之三省商量。余云：若有卓然可除之人，即政府可议。若且於门先人，如王殊、曹诱可权管幻，即须内出自圣意。上令差曹诱。是日，闻敖民甥女讣在式假，差蔡卞权枢。甲子，卞与三省得旨，令保安军牒宥州，不得犯青唐界。又令泾原环庆，各选步兵三十、骑三千，赴熙河路使唤。乙丑，越国忌。丙寅，同三省诣奉先奠皇子。越王已时西奉慰讫，上马。卞以致齐不赴。丁卯，宅引，戊辰，节假旬休。十一月已已朔，得熙河奏，种朴将秦凤兵数千，十月二十一日。讨一公城，攻围贼众，为贼所邀截，朴重伤死。已又闻尸首不获。偏裨程述、王舜臣而下。仅免。将佐、士卒尚未见亡失之数。庚午，冬至。同三省赴东拜表，遂作圣旨，令瞻引兵归邈川。其河南北戍守人马，令胡宗回相度。一面从马措置就奏。是日，卞还自郊祠，遂同龠书行下。夔闻兵败气沮矣。辛未，赴普照大名殡所致。壬申，假。癸酉，赴相国建舆龙道场，会蔡京等於宝梵院，用衙前药酒九行罢。甲戍，上以懿宁公主出殡不视事。二府宅引，乙亥，朝垂拱。同呈鄯州等处宜，及种朴战殁事，上亦甚骇之，再三顾问如何处之为是，众皆云：贼势如此，若守株不改图，即恐王瞻一行。将士陷没，则於威灵愈为不便。须至如此旨挥，若保完，得王瞻一行人马归川，则鄯州更措置。上云：溪巴温如何？众亦云：王瞻朝出鄯州，溪巴温暮入无疑矣。上云：何以处之？余云：次第不免。如折氏府州措置，乃可速矣。定未知巴温肯听命否，幸而陇拶已来，庶可与之语。昨青唐初被围，特章便要知府州，折氏处置遂得旨，令秦希用同胡宗回相度措置，余以种朴被刹，何可但已？兼邈川隔绝西蕃，与夏国交通之地，乃河南叠宕一带部族，见归明可，因而建置洮州，以成先帝诏旨，兼庆谓步骑万人可令姚雄统领，前去讨击河南作过杀种朴者，如此，则朝廷威灵稍振，而湟洮之计亦以先定，不尔，边臣朝廷已弃青唐，则并湟洮皆无经营之意矣，众莫敢不以为然。上亦然之。遂依此降旨；又令王瞻，因军回里护三伪公主等来；又令李孛殳相度，如三公主已有来期，即并瞻征、陇拶一就起发，如公主等未有来期，即先管押陇拶等赴阙。又得旨，差曹诱权副都承旨。再对，因慰上，以越王、贵主相继出殡，圣情必是更伤悼然，陛下富於春秋，多子之庆未可量，愿自此更不圣念。上云：因此亦颇觉嗽不已。余云：更乞宽怀，善保圣躬。因言青唐之变，如此，政府不得无罪。臣素知人情事理不顺，恐必难济，累曾与章惊争论，亦曾於陛下开陈。其后耳害征、陇拶皆出降，臣无复可以启口，然臣其不可为，而不能固执所见，随顺人言，致误国事，兼是密院职事比之众人臣，罪为最多。上亦欣纳。余又云：见章惊初与张询、王瞻等阴阴构此事，后又与孙路交通，以此力主其议。臣以谓青唐国人不平，耳害征父子纂杀，故欲遂之而立董毡之。我乃因其扰攘，遂欲夺之，於人情事理不顺，明白可知。况朝廷以四海之大，所不足者非地土，安用此荒远之地？兼青唐管下部族，有去青唐马行六十三日者，如何照管？兼生羌荒忽，语言不通，未易结纳，安能常保其人人肯一心向汉？凡此等语，皆曾认陛下前敷陈，恐久远必为患，不谓不旋踵便有此变。蔡卞素不知边事蕃情，又与惊议论多异，独於此助惊甚力，今日却无以处之。至於章初勇於开拓，才闻青唐被围，便以书令胡宗回知府折氏措置，此事不降朝旨，其可便以告边臣？宗回有书见在。寻以进入又，才闻姚雄於邈川解围，却以书令宗回将作过首领族，一处拘管，先具其首领，便先从婴孩以至少壮者，一一次第凌，特讫，然后斩首领，如此，其不激怒不心？上深骇之，云此是向措置？余云：回示录到悸书，一一具在，及今日种朴战没，气已消沮，更无处置。臣遂自条今日所陈三事示之。亦莫敢以为不然。如此轻易反覆，岂不上误国事？上但再三骇其率易也。丙子，同呈种朴赠防御使，与十资恩泽，赐钱银绢布各五百，羊酒半面各五十，母得分郡太君。熙河奏，陇拶已到熙州。又差内臣犒设熙河战守汉蕃士卒。及支绢，庆渭人兵，未经出入，亦与特支。再对，免李希道追纳赐银三百两。丁丑，胡宗回奏令陇拶作书，遣蕃僧往招溪巴温，许以节度使，依旧管勾青唐部族。又辞免宝文学士。降诏不允。再对，以诸军排连隔下，已有条格，更不进拟，便不圣旨行下。又府界第四将申，将兵替回延安府，不支盘缠。牒河中无钱支，至今未给，及虞卿县给与军人口食价钱，令陕西转连司取勘奏裁。河东乞差河北将兵，於备北州军，沿边戍守。从之。殿前司欲将河北栋到人衮同拣填班直。上不许。令管军临时斟酌拣选，不须立法，但令谕管军而已，戊寅，旬休。已卯，同呈延奏，西夏进誓表官。称昨一表便蒙岂许，听不依回诏旨挥，兼别有谢恩表，得旨，差工部外郎韩押伴。又令熙河路寻访种朴尸首，获者与银、绢各一百。又令诸路未降誓诏，以前收接两界投来人口，候降誓诏，别听旨挥。又令熙河奉凤，限百日，许逃亡军人首身，与依旧收管弓箭手，仍免降配。又以许彦圭为熙河经各司，勾当公事。彦圭沿边事极有条理，其论营田事尢详。昨自泾原放罢，改秦州职官，以监司多被黜，遂不得改官，其人材殊不易得，故且以此处之。上云：不妨。庚辰，同呈引见耳害征等仪注。上初令於端门排仗，又令诸军自顺天门素队排立，且欲依冬至节舆军班等特支。余勘会得冬至，例支十七万贯，端午节八万，因为上言侥幸之例，不中多启，此止祗应一日，恐止可用端午例。端午比冬至大约多减十三分之一，亦有减半者，似颇酌中。上亦然之。又差陈惊复以勾当公事，兼管勾提奉营田司，公事敦复，以功赏当转两官，云任满止四月，欲以减一年磨勘，先改官而论竟不合。是日三省以体量孙杰事进呈，内有差与常安民船，及庇赃吏路班等罪。夔欲黜之，而左辖以为复吕温卿之怨，夔亦以耳害为立逸，面相诋讦，久之，而不言杰与安民亲，而上亦嘉其能系温故，止罢左史为太常少卿。夔身论之，甚久，既退，余再对，上以谕余，且问杰之罪如何？余云：臣悉不知所体量事，然杰系温卿，诚可激赏，若有过，此此少宽假之亦无害。上云：杰系温卿兄弟诚为嘉，惊与温卿兄弟诚为党与。余云：此众所知。惊既有此嫌，亦不当力乞罢杰。上云：须要罢黜蔡下，实曾。杰系温卿，张商英以书称之，云排臣奸，破大当，臣奸大党为谁？余云：大党必是。商英乃门下士，然亦每事谄奉蔡卞，只如近命蹇序辰词云，尝助国是。岂以一青遂忘前功？朝迁为序辰复职，本无此意，此乃谄词。上云：既为门人，又却如此，士人何可尔？章悸以谓可翰林学士，还做得否？余云？若文采以人望，亦可为之，然不能自立，亦诚如圣谕。上云：如此人终不可在朝廷，莫可以作藩，兼诰命亦不甚好。上又云：章只听贾种民言语，如何？余云：亦有之，然悸、卞亦各有党，所悦，即曾、取周种之类；卞所悦，即郑居中、邓氵甸武叶隶之徒。亦皆不叶之议。余又问：杰作常少，何以处齐？上云：两员不妨。又云：齐更不可向上。学问、文词、吏能，皆不可得，只是不平稳。余云：陛下知人如此，天下之福。臣复何言？然左右吏久阙，今又无人。上云：邓氵甸武可否？余云：氵甸武正如曾齐，文学亦不可得，便附卞太佩，以此为不所恶。上云：亦别无过恶，余云：彼方在闲地，未有所有，若处之要路，则其资性险，未有量也。余云：从官中文采可作输林者，都是安。吕亡兄巩以文章名重一时，称文采可及及苏轼。上笑云：中丞尤难得人。既而又言安，亦只是章门下人，昨举商英自代可见也。余云：安舆商英俱是蜀人，安固未免观识深浅，若非蹇序辰之此也。是日，语多不能悉忌。辛已，同呈今河经略司，勘会苗履、姚雄、种朴下亡失使臣、士卒人数，并其他因战斗亡没之人，并勘会闻奏。又令李谷因便犒设将士，及密切勘会阵亡人数闻奏。以李夷行言苗履在青唐获八九百级、亡失三十余人，及其他臣，士卒丧亡者其众，而经略司不奏故也。是不足道。然悸多轻听，如彦恭者，构造是非，谈人短长，听之，诚可笑也。以至内外官吏陈请利害，但已所喜者，必行；其所不喜者，言虽有理，多斥而不敢。上笑曰：如温卿所陈请，不问是非，无不从者。是日语尢多，不可悉记，壬午，赴景灵，告迁太宗神御於迎殿，以修大定，故癸卯质明行事，已时奉迁，申时一刻奉安讫退。甲申，同呈十四日已作圣旨，令胡宗回休息将士，俟事力完壮，决可取胜，方得前去讨击河南等处作过蕃贼。又立赏构补郎阿章。秦凤奏，一公城使臣兵焉。已弃城归销鉴，令胡宗回具析，不奏因依。又令李谷体量青唐、邈川、河南事宜以来，前后复没兵将间奏。了酉，同呈州奏北界笺郭知章，不肯嗟程插宴。令知章候到雄州，先次具折闻奏，以俟章报，仍回笺也，熙河奏，一公城人马已赴错鉴城。再对呈康渭子，言湟鄯州害，大概以兵马疲敝、粮道不通，恐不可固守，兼熙河一路空虚，多可忧者。上亦以其言为是。又许几乞定待遇西人礼数，及应答语言，繁简西驿，以谓无可施行。上深然之，因谕云：都贶人才不可得。余云：许几所不及。上云：远过之。是日上又谕：高遵惠再检，见元佑中有章疏化吴吏禄，以为先帝法度，不问是非一切欲改。此大臣有私意于其间，不可不察。又规切太母云，不可敛怨天下者，极不得可。余云：当时敢出此语，诚众人所难。陛下累欲召遵惠还尔，尤不可不召。臣当舆三省吏议可代之者。上云：甚好。又云：贾种民亦有章云，尽罢法之语，莫不可。余云：此正与言横敛一般，亦可谓底斥也。上云：遵惠论种民事，莫是否？余云：寺监无不由六曹直达都省者，遵惠为侍郎职，所当论。上又云：遵惠言乱官制。余云：如此，诚紊乱官制也。上又云：种氏言罢苛法者，是上书书中云，更有一策文字，言十余事，尚寻未见。又云，忠不善遵惠。余云：人言春以遵惠系种民，故恶之。上云：遵惠归作尚书、侍郎皆可。余云，龙图阁直学士，恐难作侍郎，权尚书可也。余退，但以上云遵惠又有章疏，欲召还，莫可别议废师否。蒋之奇是太中大夫，自可师。众云：未敢议除之奇。余云：上不以为不可。夔云，废不须两省，一直阁可矣。余云：直阁因可师，但未知谁可为直阁者？凤辖亦皆云，未见其人，既而又欲以孙览师庆。余云，范镗可否？众默然然。余云：以镗易览，如何？卞云：如此，即不妨。又语及吕仲，左辖云，晓事却不敢为，亦恐未可也。丙戍，同呈引伴西人奏，语录羌人云：本国乞和一表，便蒙许进誓表，岂敢更不依回诏，旨挥极恭，逊祖宗以来，未尝尔也。再对，梁从政磨勘，合改延福宫使，或观察使。上云：且与宫使。因言众政事，先朝任使颇晓事，但执滞，及大絮尔。余云：冯宗道及从政，皆光帝所亲信，皆读书晓事。上云：宗道晓事，非从政比也。余云：冯世宁，蓝从熙，俱己作观察。上云：宫使更数年，亦须磨勘作观察也。又呈惠卿奏廷戍兵一百一旨挥，乞减五十旨挥。从之。因言惠卿亦乞减将佐，官吏，来日与三进呈次。丁亥，同呈延，乞减将官使臣等，及以缓德为军，辈从之。再对，以知保德军赵思恭为杨州钤辖。因言近除郎官监司甚多，如韩治并，非出圣意，其复得召。上笑云：章言治为刘执门下半夜客，亦无显状。余云：陛下察言如此，天下之福，如前日宣谕，欲召韩忠彦，乃知圣意。一无所适莫。上云：忠彦何能为？且令作吏部尚书，莫不妨。余云：诚如圣谕，忠彦先朝抉为尚书，必本无恶，但不能自立，多随顺人尔。在元佑中，措置边事，无非曲他人，及臣秉政，欲一变前日所为，初虽各争，既而无不从者。若谓元曾作执政，及随顺人，则许将亦是，陛下观此两人何异？上笑云：正似许将，两人恰一般。上问酉佃会做文章否？余云：佃所为文章，未尝不传笑中外”如贺皇子表云：桃千年而结实。
　　慈圣挽词云：玉册三及捧，珠帘敢叙陈。臣第肇与佃同修实录，肇于未进书时，已罢佃，至元佑七年书成，方去肇一度垂，中外以为口实。有臣私意以亲嫌，乃敢启口。今日因圣问所及，贬滁州，不落职。佃削职。而刘极乃卞门下人，犹云以五十步笑百步，故肇亦降修撰，则肇之罪轻於佃可知。况佃在元佑中，尝除学士，又除尚书，但为言者所夺，肇初论蔡确事补外，再拓，人文以论北郊事去，今乃以佃为情实稍异，先复职称藩，中外所不晓。肇在先朝已修史，蔡京作起居注时，肇适上殿，先帝自送之，至殿门，乃回首，然则先帝眷待可知。不幸遭丧，未及进已而先帝升遐，故元佑中方除舍人。若论为刘挚党，尤为泾罔，初除合人王严叟，朱光庭力攻以为不可用。严庭乃挚党，则两人者何为而力击之也？上笑云：言是奸臣之弟。余云：陛下阅章疏。可见其攻之人语，可以察其是与不是。挚党臣曾蒙宣谕，以臣称弟肇，而众论云与臣不同，臣初以不敢力办，然臣称道其他人才，未尝不以公议。况兄弟之嫌，若怀私失宝，罪不容诛。肇之文词、学识、操行，皆非今日在朝臣可此。如近日贺中宫皇子青唐三表，中外无能出其右者，此众所共见。以至在元佑中出处如此，则学识可知，素及为执政所悦，则操行可知。肇诬之刚介，又非臣比，故卞皆望风恶之。臣所以喋喋自陈，非敢冀望牵复升擢，但以众论诬罔如此，兼与佃升黜不同，外议皆以为不平，冀陛下照察。上首肯而。又言密院编修文字阙，欲除彭汝霖。上云极好。余云：臣曾问三省，亦欲以监司处之，此人材不可得。若且令作监司，岂虑君佐！王汝舟等可比，却可措置之闲地尔？上云好。来日便问三省。寻以旬休，上不服记，至一旬休日，首谕三省，可见欣纳也。戊子，旬休。已丑，同呈胡宗回奏，已依二日朝旨挥，王瞻措置鄯州事。又李恶奏，青唐府库金银等物，王瞻、王厚不肯同本司勾当官，点检供数，及以银马等遗运句窦志充。诏李、秦希甫、令胡宗回，回体量根究有无侵欺弊闻奏。又记闻会州新城不至坚固，胡宗回修完，及具因依闻奏。惠卿奏，西人乞贺正旦。缘誓诏未降，未可从。又乞优加宠锡西羌，如元佑故事。夔因言，先帝当欲以金帛结羌中用事者，今西使言，国主悔过郊顺，皆名正赛辅佐使然，欲使还赐以金帛以结其观心，若元佑加赐交力顺则不顺也。上令留假。是日，三省得旨，令汝霖上殿。庚寅，大名周祥举家赴照斋祭。辛卯，同呈李谷奏，瞎征、陇拶一行赴阙人数。再对上谕：已令汝霜上殿。余称谢。余又言：臣所称人材，不敢一言其罔，至如称道弟肇，实无冀望升抉之意，但以众人诬罔，冀陛下深赐照察，则莫大不幸。上云：肇今在甚处，余云：海州。又言，佃初贬泰，肇贬滁，殊不类。已而，得泰州。海州，皆在佃后，其厚薄可知也。壬辰，同呈边报。又熙河奏三伪公主，十四日到河州。再对，以步军司乞免军人果护降羌，及出城，借出军器倍备修完价钱。从之。癸已同呈边报，熙河奏，青唐三伪公主已到河州。再对，以路分宋宣为熙河准备，将领专切应副鄯州、湟州使唤。甲午，同呈西驿申西人不赴上寿得旨，令赴上寿。及归驿赐御宴、即衣，并如旧例。伪公主到熙州。又李斧奏乞，早令王瞻归湟州，及焚毁青唐巢穴。朝迁方议，欲以鄯州付董毡之后，如府州折民处之。诏经略司，不得辄有焚毁。谷奏报，中多攻病胡宗回，及言青唐以来急之状，多过当。上谓余等曰：此辈所言，未可尽信。众皆以为诚如圣谕。因言内臣好货及作气焰。几所尽悦，所恶，皆毁誊过实。上又言：利、喜喜奏事，然亦好货财。夔云，最甚。再对，上又及谷等。余云：陛下察见近习，用情如此，乃中外之福。上亦深然之。乙未，泾原留大将王冀，乃刘奉世随行，遣还都官而不赴部公参，私往塞上，获级，迁借职。又奉西安州差遣冀，本吏部令史斩首，必妄曰月边。得匕白追所受赏勒，还都官，重难差再。再对，呈府界保甲数，及县保丁二十六万。昨熙宁中教事、艺者七万人，上属督责，欲复行几内保甲教阅法，卞赞之益急。余云：此事固当讲求，然废罢已十五年，一旦复行，与事初无异，当以渐推行，则人不至惊扰。上云：故当以渐行之。余云：圣谕如此，尽之矣。若使以元半成法，一切举行，则当时保丁存者无几，今保丁丁皆未教皆之人，若便令上番及集教，则人情淘淘，未易安也。熙宁中施行，亦有渐臣，是时方判司农，首尾本末无罪。出臣措置，容臣检寻文字，讲求施行次退。以语下殊，以为不快也。乃云：熙宁初，人未知保甲之法如何，今耳月已习熟自不同矣。余不答。丙申。同呈秦凤权师周彳孛乞不候来春，先次赈贷本路保甲，一次来春，更依杀赈贷。以后使劳敝，故从之。章不合留。王翼罚铜二，谷十斤。再对，以上批李谷乞陇拶赴阙，沿路官吏懈慢等，并以为制谕，仍禁刻令依奏。余云：谷所陈未成文理，已别草定文字，乞依此行下。上从之。仍指谷写恩仇字，作酬字，上亦哂之。因言中外阙官，如左右史久阙不除，从官日少，上云：左右史可除者，只是目前三二人。余云，在圣意以公论去取尔。上又问：徐彦孚可作权帅郎否？余云：以人望人，亦可作。臣固尝称其晓事也，上累谕欲召还高遵惠，而夔终未快，余因言陛下，累欲召遵惠还朝，亦曾与三省议，但以难其代者。章云，不必两制，直阖皆可往，众皆云：未见有可除直阖者，臣意谓蒋之奇是太平大夫，似可除废帅，兼未须除职。上云：之奇亦无事，除职亦不妨。余云：圣意如此，中外所不知。只如前日面谕韩忠彦，岂众论所敢及？然尚书而下，从官太阙少，若非断自圣意，恐议论必以合。前日圣谕欲以忠惠权吏书，臣以为太重。刑部久及得人，以遵惠为刑部必称职，忠彦为吏部，甚允，况韩琦定策立英庙，此功不可忘。陛下留意忠彦如此，臣退而鼓舞称诵，此岂今日大臣所能启发圣虑也？然忠彦、遵惠召还，皆出圣断。及之奇亦未当阝呆师，若出自中批，使人知出圣意，不须政府进疑也。上欣然，云云。待批出，既而寂然，疑有间言之入者，已而遵惠卒，遂除之奇为代。是日早出，赴普照以大名取涂祭告，未后归。丁酉，旬休。十二月戊戍朔，腊假不入。是日，赐口谟甲煎，并银合一三十两。已亥，同呈边报，马仲良以平夏，不以时遣役兵，为西入所杀虏者甚众，特降两官。西驿申，西人乞买卖。诏如旧例。再对，以李知祁州，高权知信安军，密完进拟石澈京城东面巡检。御批不差。余依奏。同拟差者八九人：因谢上，以失于秦禀，极皇恐。上云小事，但恐不可作巡检尔。余云：澈於法当再任骐骥院差遣，高故且巡检。上云：再任却不妨，巡检须择才武者。澈乃余王婿。上语如此，余云：亦释然。庚子，同呈夏国誓表，词极恭顺。令三府拟撰誓诏，又讼依例回赐。又令十四朝辞。十五日进发李谷奏，青唐送到契丹公主，年六十四，颇能语言，自云宗真之女，洪基之妹，愿早到京师，一见北使，询虏中动静。上云：宗回奏亦然。又奏胡宗回得十一月二日朝青，但行下王上瞻施行，不肯果决。余等皆云：宗回，当如此施行，若便令王瞻归湟州。若瞻异日以为可守，是日不当弃去也。今令相度可否，申取师司旨挥，若不可待报，即一面依朝青归湟州驻扎，亦曲尽之矣。上云：李谷欲鄯州，但一切苗履之言尔。夔初以为如此，辛丑，北使见於紫宸，退状赴垂拱宴酒五行，未后乃罢。壬寅，同呈草定夏国誓诏，送学士院依此修另。又，昨国表中犯真庙讳，令牒宥州报本国施行奏。希甫奏，王瞻、王厚盗取邈川青唐府库中金银等物，因此致变，及杀牟心钦毡等以灭口，及分遗矣，马及将士等走马后至，所得亦不赀。诏令希甫及胡宗回、李，体量诣实，闻奏。是日差陈恺勾当剩员所，刘焘编修密院文字。奏事退，赴相国罢散道场。尚书省御延薄暮，乃罢。癸卯，皆上寿仪。甲辰忌。乙已，兴龙即罢。丙午，歇泊。丁未，旬休。出华严斋僧，赴乐昌周祥道场。乃拜大名影堂，同周秩及长老，齐罢归。戊申，集集英大宴，申后罢。已酉，人使辞紫宸茶酒，已正罢。庚戍，歇泊。辛亥，呈边奏，熙河乞立溪巴温於鄯州，及令招诱叠州首领，又令根究河司户虞大猷下落处。及令讲求种朴尸首。再对，差正旦伴射等官贾岩，借马军都使，观察使。是日，蔡元度留身，乞宫观，当日晚差苏封还表宣召。壬子，同呈差熙州通判孙适，提举熙河弓箭手，替李夷行，以上旨令罢夷行，故夷行以书言边事，多失实也，熙河陈亡将官魏针等，赠官推恩，奏希甫奏，言见薛适、鲁等，言王瞻、王厚以邈川、青唐府，已差一就前去河州体究，因面陈。乃臣侄。转运司自不曾差权，勾当公事所言，如此。而希甫便委之，体量尤不当，恐须放罪改正。上云：须罚金。遂令希甫二十斤，运司十斤。遣归任。李谷言青唐探报危急等事，且云胡宗回避弃地之责，故不肯依朝旨，令王瞻退保湟州等事。是日，草定，欲以赵怀义知鄯州，王瞻为都护，而宗回云：怀义幼弱不胜任，恐国人不服，得旨别草定，来日进呈。再封，路昌衡乞狄咨为定州副总管。余云：咨与一在京宫观足矣，不足施行。上云：总管自当朝适选擢，何可乞？王余应年八十，气宫观或致仕。上云：令致仕。余云：余应亦归明之后，藏才族王氏，世守丰州，与析氏等庆历中为元吴所陷没，仁宗得余应养之。宗帅待遇与宗室等，故余应晓音乐、伎巧，与都人无异，母析氏当召人内。上云：如此，与宫观不妨。是日，元度押赴都堂。再上堂马上表，晚，遣刘友端封还文字宣召，又批付中书令诸处不得妆接文安。癸丑。同呈以陇拶为河西节度使，知鄯州，与王瞻同都为护。瞻依旧熙河钤，辖陇右沿边安抚使都巡检，与陇拶同管勾军马司。以赵怀义为郎州团练，使同知湟州。湟州管下同都巡检使。陇拶侯朝见讫降制，候溪巴温顺归，蕃情顺服。令归其大小首领，如青归论征舍钦角四之类。速具闻奏，依烙优於除官。差充地分都同巡检，溪巴温如能归顺，愿同陇拶在青唐。同小陇拶再溪奇城居住，并听从便。是日，卞在入犹别班，奏事遣人来云，此文字莫不须忙。余卷云：青唐危急，此事何不可缓？遂得旨令，依此旨挥。郭知章奏，乞朝见，从之。上犹疑已贬，不当朝见。上殿，余云：面谢泛使，有使事当面奏，不可不对，上从之。又诏陕西、河东经略司，夏国已进誓表，及降誓。诏令不得侵犯。及妆接投来人口，亡是日，押入视事如故。甲寅，同呈郭知章分析不赴捶宴，余与夔云：恐当并计。上云：两制行遣，几何当论法？恐虏人缘此不肯嗟程捶宴害事，不可不行，令使副各罚铜二十斤。再封以郝惟几知通远军。曹谱知霸州。因言通远阙官，累日不敢不慎择，惟几官序人才，及有战功谱，亦为监司，及鲁存广所称，故擢之。乙卯，立春，朝崇攻，同呈李谷奏青唐州利害，乞立溪巴温。且言瞻一罪魁不足惜，一行将佐何幸！乞早令还湟州等事，上犹疑。昨日措挥令巴温从便归鄯州。卞邈和之。余云：向者陛下尝云：“王瞻朝出青唐则巴温慕入，此无疑矣。今纵不听，其从便能令巴温不入乎？与其令彼擅入，不若听其从便也。今日青唐之变扰，攘未定，排难解纷，固当如此，若更守株，瞻等陷没，或更有不测之变，则朝延更难处置。若令朝延必欲有鄯州，则西有湟、东有洮，鄯州亦难力矣。陇拶其能国乎？典日以渐消磨，亦必为朝延有，不患不如府州折氏也。今日若不如此措置，傥有人能保王瞻不陷没，南北别不生变，则昨日旨挥犹可追故也。卞默然，不敢措一言。上遂晓然，又熙河探报耶阿章云：本无背汉意，为人所斗乱，故如此。令回更切，多方招诱，及倍恤其家，又新归顺，结绝洛吴，击败多罗也。族杀，伤其父子。令速具洛吴切状。闻奏，又诏李雇召脚乘银难。人力困敝，未可航运。打绳川板筑，所须即具奏听旨。再封，呈军头司阙。上令差张宗。余因言青唐之事，从初使令如此处置国人，本以北平瞎征，父子篡夺，故欲逐人，而立董毡之后，朝延当劝顺为之建立君丧，乃仁义之举，反欲困其拢攘。而夺其地，此人情所以不服。臣自七月间，累与章争论，以谓理当如此，适会卞两人议论叶同，已而瞎征、陇拶出，臣无以启口。今日变故如此，已是误朝廷举措，若更逐非固执万一更有及测之变，何以处之？上云：已降旨挥如此施行。臣固不当更喋喋然。十六日，进拟陇拶指挥。卞犹以为未须急，兼恐更生异议，望陛下圣断，更赐主张。自绍圣以来，经营边事，所向无不如意，不幸於此生事。狼狈狙如此。今但且於已然中。且多方医治，庶稍弥边患，兼不失鄯州之名，亦足掩覆四方观听尔。昔人以火喻国事云：曲突徒薪无恩泽，焦头烂额为上客，益曲突，薪言虽见听，消患于未然，功之有然见听者少。其言虽验，亦不足为功。及火患已成，焦头烂额以赴救者，皆有功之人也。今日措置。已是焦头烂额，臣从初争论，正曲突薪之比也。臣之所以者，今已焦头烂额。而论者未免有惑。原圣意深察安危之义，不知言者不可轻信尔。上云甚好。上自十四日视朝，觉倦怠也，不快。再对，因因问圣体如何？上云：口为吐逆，早膳至晚必吐，饮食皆出，兼嗽，食减，又坐处肿痛。余云：此皆虚证。须补理将兼。上云：服补中丸至百丸，疏黄钟乳药俱吃。余云：脉证如此，服不妨。医者以陛下富於春秋，初不敢进温热药，恐即虚阳，今进此等药，非得已也。嗽虽小疾，然不可久。春气至，节肺更不得力，宜速治之。乃便。上云：吐逆痰嗽皆未退。余云：医者以谓虚则补其母，实则泻其子，冷肺虚，当补脾胃，实泻其子，则虚亦不可泻。爱养脾胃，则肺自安，此不可不留圣念。上云：亦如此语，至十六、十七、十八日，皆云吐。未已，嗽亦不减，自十五日，隔上殿班。至十八日，方引一班。余云：十九日、二十日皆休假。必得休息。上云然。余又云：气虚冒犯，呼吸见寒，皆不可。上云：逐日直在殿中，除一到两宫，外不曾出。余又云：延和北向犹不可坐。光常于迎阴门引后殿公事。上云：尔英自可坐。余云：尔英尤温服。上又云，崇政亦可坐。余云，但行太远尔。丙辰，懿德忌。卞言希子林献在真州，无所不为。丁已，旬休。戊戌改六参为常阳隔上殿班。是日风寒。与三省同问候。上云，吐逆未已，蜜食晚必吐，又小腹痛，下白物，得医官陆木林香金铃散，颇有功。余与卞云：此药极好，若用热酒调，尤速为吃酒。上云：只写洒不得。又云：煎生姜汁下药，吐少减。余云：不易吃。上云：若辣药皆吃得。余再对，因言臣不识忌讳，累曾冒天颜，缘圣体未康和，须留意，将摄伤气，莫甚於情欲，臣等衰残，非屏绝世事，岂知能梧？陛下春秋鼎盛，气血方刚，於愆和之际，稍加节嗔，至稍安和，无所不可。上云：极自爱居常，亦自即慎。余云：如此乃宗社之福。余自十七十八，至此凡三，以此进谏，上但云甚好，是日同三省呈边报，初欲止以单子进呈。上云不妨，遂一一进呈，再对，上谕张商英称邹浩。余云：不知何人有言。上云：对曾孝干言刑房有文字，邹浩做却以此大名节，岂肯要人物。上又云：是甚大名节。余云：商英素不慎语言。上云：此人终不可在朝廷，与一待制令作郡不妨。余唯唯而已，退同三省，已取问两人者。已未，同呈边报，王厚申省章峡审贼作，过势甚炽，庚申，同呈胡宗回奏，已差使臣催王瞻回湟州。辛酉，同呈引见瞎征等，画一旨挥。自己未大风雪。虏使至，几内人马多冻倒，及散失者接伴申，恐一齐入门不及，下开储令根寻不见人马，寻皆行之。十戍，同呈边报。再对，呈府界按阅将兵，殿最赏罚，并如所拟，上自十四日以后愆和，至是日甚一日。辅臣无日不问圣体安否。但云吐逆或泄泻，饮食不美，补暖药眼之甚多，未有郊。医者亦屡来告以圣体未康，脉气月赢弱。然宫禁中莫敢言者，虽两宫亦不敢数遣人问安否。余不胜其忧。是日，闻安丰王氏甥女丧，早出。癸亥，式假不入。是日，虏使入见。闻上坐甚危。又传宣宰执，至午时方再坐垂拱，小宴止三刻而罢，药节皆减损。又传自是日入子。乙丑，宅引。丙寅假。丁册立中宫以二十六日习仪，二十七日发册。正言邹浩自试院中出数日。乃以二十五日上殿，谕册后事不当。是日，批出除名勒停新州羁管，仍令开封府，当日差人押出门。二十六日习仪殿庐中。三省得御批，以吕嘉问举官不当。削一职。仍展三年磨勘，已而，御史左肤论开封府迟留浩，不即日出城，又於城外稽留数日。下嘉问问伏。既又送御史壹，令无差人具析有何人祖送洛者。上亦面谕云：士大夫有易节，自别门出，往劳送之者而所差人不识往还之人。御史台乞展转推究，遂悉得其姓名。有王回者，乃叶祖洽所焉，得堂除都与浩讲甚密，且有简往来，壹中诘之，乃能诵所浩章几二千言。盖尝预议也。回除名勒停候合叙日取旨余出谒者，皆行替；有赠质者，追官勒停，本人罚金。将之奇以简与之，并叶祖洽吕嘉问皆落职小郡。既而又摄浩弟治，诘之，得朱绂傅楫辈，尝月尽以金者，亦皆追停。又遣钟正甫就浩於新州，除已得罪者，更有曾饣尽者否？未报间曾孝广又以张甫英语告，先是周钟尝称浩同难。方天若以告蔡京，以上闻天若皆贬。又，黄履言刘禹锡、唐界等事，欲徒浩内地。上以其初无所论，至日乃言疑为人所使，亦贬毫州，周常称履公终是好人言，又浩当还贬柳州监酒。又曾城素与浩往还，或云诚乃嘉问婿，浩本诚所荐，亦送吏部，舆外任差遣。传者多失实，故书之。元符已卯九月七日晚，宣召学士蒋之奇，至内东门，既入见上，指御坐后文字以付之，奇云：皇帝所咨，近日请建中宫事。刘贤妃柔明懿淑，德冠后宫，诞育元良，为宗庙万世之福，今中宫将见，非斯人其谁可？当所宜备举典册，以正位号。之奇读讫，请曰：封建妃嫔诸王，皆中书具熟状，付学士院，宰相则面受诏旨，学士院具熟状追入。此不知是文字。上云：皇太后手诏也，亦不涡进熟状，只依此批。圣旨云：九月七日内东门面奉圣旨，贤妃刘氏。可立为皇后。以今月八日降制处分。遂进呈，上云如此是矣。但当如手诏命词更在卿润色，遂院。院御药刘友端，宿翊日降制讫，遣中人赐对衣金带银五百两，於学士院对衣唯绣裹肚一，非常日所有。并馀皆制造成者，异於常赐也，此皆得之奇云。
永乐大典
卷之一万九千七百四十二
卷之一万九千七百四十二
　　一屋录
　　窃愤录
　　天辅十五年，宋绍兴二年，岁在壬子，或见帝在御街衢间，内有一老叟自称亦是京师人。与上皇话旧，云：天城陷日为虏流移到此，见上皇每每相对泣下。又言正月无夕鳌山风景。于门下金盏赐酒，相持大哭，偶城中主者年老胡官乘马遇其前，怒曰：安可放他于是处，乃以鞭犯上皇背，少帝亦遭此辱，老叟皇服亦遭笞擎十余。遂令左右复引二帝入小室闭门，自此不容出入，无复到街衢。或日监守者阿计替曰：今日此城主老胡官已死矣，可再出游，不妨纵步。人民无敢与帝语者，亦无敢供馈食者，问其前日老叟，则云死矣。至人静处。阿计替于怀中出片纸，上书绍兴二字示帝，曰：且喜江南渐平，以淮为界矣。帝曰：绍兴者何？阿计替曰：南朝皇帝年号。又曰：间之相杀尚未十分定。恐南朝能复河南河北之地矣。帝曰：我在此思之惟乞死矣。何瞰更论此事。或曰：五国新城同知到。即金虏太守也。名曰瓜欧，自燕京来，乃一少胡，列侍妾数人坐庭上，二帝于庭下语之，赐酒肉曰：此地去燕京稍远，可以保护。自屏后呼其妻出拜二帝曰：此女汝家人也。妇人出拜，已衣胡服。二帝不能识之，乃云记得父是今上官家弟，不知为何王名位，自此稍得其夫妇相顾，颇缓枸禁。或日有牌使至五国城，宣北国皇帝敕曰：契勘皇后赵氏，已废为庶人赐死。今瓜欧妻赵氏，是庶人亲妹。及统国不律介妻，亦是庶人亲妹，并合赐死。令瓜欧夫妻拜命讫。妇人泣下如雨，其夫亦泪下。牌使遣人以棒敲杀之，取其首去，且戒瓜欧夫妇数日不止。自此复拘二帝如前，又戒阿计替善监视，且不知废后之由。或日阿计替得所闻事白帝曰：先是南朝肃王女为郎主妻，前日因妒忌已杀之，又以荆王女为妃，生一男生一女，今已立为皇后，因在宫中与郎主奕蓁，言语犯之，郎主厉声曰：休道我敢杀赵妃也。敢杀赵后，后泣下而起，衣冠待罪。金主怒不已，送入外罗院即宫掖间所囚也。内侍雄喝利者，又谮后有私于人，又有怨言，又与韦夫人密语殿内。言讫泣下。每月朔望焚香南面再拜，似此言二十余事。金主遂大怒，赐死外罗院，以至与后族属。为燕京官妻十余人，并赐死，故及瓜欧之妻也。自赵之死，上皇因拘系日急，又虑朝廷不测，乃绞衣成索，经梁柱间欲自尽。少帝觉而持下，泣曰：不可如此，且臣子不孝无道，致君父于若此。陛下求死，臣何容于世，为万世罪人矣。监者或知之者，以汤见饮。自此不能食者数日，日既困惫。虽便溺之往，少帝从行，况室中只可容二人。临近则护送所止，监者阿计替则时以宽容见勉，终不能食。日久卧室中土几上，阿计替时以不云木煎汤馈之，云此中无药物。有疾者只煎此木作汤饮之自愈。其不云木者，初生无枝叶，暗地中生，城北最盛。天气晴和，则掘地求之，色如枯杨柳，木小如筋，蔓延数十步，屈曲而生。上皇服之少定，又云此木可以占病之吉凶。初煎沸汤数次之间，其子浮者病即愈。沉者即死。半沉浮者病久不愈。或日天气凝冱，天雨雹大者如鸡子，小者如弹子，盈地数寸，百鸟皆死，人避之不及亦有少损。是日阿计替有疾，语不出口，昏默困卧。少帝忧之，令监守求不云木，帝手自煎汤有木浮于汤面如旋转状不止。帝自持令阿计替服之。是夜出汗如雨，遂无馀疾。是岁郎主以赐到布帛等，但冬月极寒，必居土坑中容身以避寒气。天辅十六年春正月间，金主生辰不赐酒肉，云郎主以疾免宴，或云郎主已归天，或云皇孙即位，流闻不一。元宵亦不放灯。后一日大雪，有雷雹。俄顷雪止日蚀，天地晦暗，经夕乃复。或曰天气大和。阿计替曰：今日寒食节，北国例并祭光祖烧纸钱，埋肉脯，游赏外各在水际。或为主者所戒，不敢放二帝出外观之。是日城中大火，屋宇焚荡皆尽，死者六十馀人。护卫人亡失大半，阿计替左肩臂亦靡乱，鬓发皆焦。帝所居室烧及大半，帝与上皇因火势甚，手搭其窗，窗折身体亦有伤，衣服皆焦。二帝相谓曰：初见火起时，言愿死于火中，及至火至室前，如有人扶掖而出，并不犯折窗之事。是日饮食都无，后数日或定。或日有甲兵至，自言从西明州来，知此处有火，故来救援。斫采林木营造屋舍修葺如故，后去官宇再作帝所居室等。阿计替因火焚损一臂，不可持扬。少帝因火变，亦疾二指不可屈伸。或日天大风，昼瞑不见人物，天雨稗子如豆，地深数寸不知何来，彼人亦有磨而作食者。大火之后，非此不可养人，固知造物乘除，自有成理，不可以常理测也。或日阿计替曰：此日乃十月一日也，我从二人今已七年，何时后还燕京，得见父母。今天渐寒，衣袂又无，大火之后为之奈何。忽闻有新差同知到官，乃一北胡人，坐于庭上，引二帝至庭下，呼阿计替曰：朝廷令汝监守赵某今已七八年，前日大火起，莫是有生事如此煞好公事。呼左右鞭背三十。阿计替叫呼不已，乃赦之。自此阿计替不后亲迎二帝，每对彼人，则佯大骂。或日新差至者，命酒肉坐于庭上，若宴饮状，半醉。有一奴自外突入，手持刀径升庭休新主者，断其首。呼众曰：我有父曰遂碎，因小过为他所杀，有母又为他所私，我又日受鞭笞不能堪，母自屏后出。持刀入室尽杀其老幼。二十馀人自外入，又执其母并奴，断其首而去。内中有一人云：我本不至此，缘赵某父子在此，我等自燕京五千馀里远来至此，遭此毒害，今日若不杀灭赵某父子，则他是不无损害乎人，则我等亦无由回京。今乘乱而杀之，官家亦不罪我。帝自室中闻之，祝曰：死且不怨，但免兵为幸。二十馀人欲向帝室，有一人或止之曰：不可。若杀之，我等安敢归燕京？莫若分十馀人持双首以达西明州。次日有一胡人引阿计替至室前相谓曰：昨日非我劝止，汝与我众人皆死。是日阿计替之子并其妇，并为人所杀，不知是何人，盖乘其乱也。阿计替先以其妇杀其弟，故其妇又为人杀之。二帝缘前夕之乱惊悸愈不安，二帝神情不安，有如风疾。或日秋至，阿计替共将羊尾众缉命胡妇织以成服，稍可御寒，而二帝每起居闻高声大呼，必震惊失措以为人将害己。阿计替时以不云木煎汤上供，然亦时时亲来视帝。是岁中亦如常年，掘土坑以居，饮食或有或无。具载在前。天辅十七年，宋绍兴四年，岁在甲寅，或日金主生辰已过，例有少酒肉，不数日间，有虏人数辈尽白衣，以布缠头，且白帝曰：金国皇帝已归天。命左右及市民并二帝，并以白衣缠首。且云曰：二月十八日归天，立太子完颜为君即位，改元天眷，有赦到此，时亦得少缓。或日传金主已葬讫。新天子以兵五万，发二太子往湖南取地界去也。先皇谥曰：至圣文武大德圣皇帝，朝号太宗。或日有人走报主者，云岐王到来，请出城迎接。良义岐王至坐庭上，二帝自窗外望之堂堂然。有人立室前曰：此完颜亮。良久使人引二帝至庭下面责曰：汝南国人无道，劳我师徒连年不息，杀尽江南人，取尽江南地，却来与你理会未晚。呼左右曰：且牵去牢固防护。或曰有众人称今朝十月一日，上皇感泣谓少帝曰：不见天宇八年矣，今视此身恐去死不远，难以复去中原，汝直壮年，可以勉强以祖宗基业为念，思雪父母之仇。汝与九哥二人兄弟共之。言讫，二帝并泣下不止。自此上皇又耳聩行步不前，终日伏在土塌而已。或日雪深数尺，有天使乘马过五国城，自宣言北国皇帝已灭南宋，立刘皇帝为君，南朝人已为大军驱迫入海矣。帝泣下移时不止，相谓祖宗二百年之统绪，灭于吾父子之手，为万世笑，踵迹怀愍不若矣。天眷二年正月初，有百姓扶老携幼至五国城者数百人，皆曰由燕京到此悉有罪之人流徙而来。自此城中，稍稍人有经营人所至者，流言已获南朝康王。即九哥也。在燕京狱中，吾所等数百人皆是说朝廷事者，计会合诛，遭皇帝诞日赦得免罪，流于此地。时有到官府中帝所居室前货饼者，言皆如此。帝相谓曰：前闻改绍兴，私自意非吉兆，盖刀居口上也。或日春深，草木不甚萌茂，有一使到官府中呼二帝到庭下，且言宣北国命曰：新皇帝即位，已收得康王在燕京，赵某父子更移往均州，却令康王入均州。即日发行，次日出城，时百姓皆在城外野涂。阿计替曰：从均州去又五百里，路极艰恶，然有民人千馀，故乃契丹之福州。缘京国破契丹日，本州人不归顺，举兵围之，力穷乃降，故改今名。约行六十里，日色已黑，路不可辨。狐狸悲啸林麓间，微风细雨，殆不顺人世。随行有三十余人，皆有斥责之语，不甚明晓耳。鬼火纵横，终无止宿处，皆坐于地至天晓又行，有赍干粮者于路傍坎中取水口舀之，良久众皆喉痛不能发言，盖其为水所伤，移时方退，喉舌乃开。二帝至是愈缓行至晚，又如前宿于林中，地皆硗确，或有水泽草莽蔽野，若非人所常行之路。阿计替曰：此恐非正路。遂历问随行人，其中有一人曰：我曾往均州，此非正途，乃僻恶小迳耳。遂复倒行，上皇不能徒步，少帝或负之。及三里路许，方及正路。入一大林涉水而过乃得平正。其路甚广，然其地皆浮沙，每举足必如行泥淖中，浅至踝常不见足面。时众人皆失鞋履，帝及上皇亦失之，为瓦砾所损，血流趾间，苦楚不能行步，坐息于小坡石上。日已晡矣，方上早食，迨至所经行一二十里，路中所逢者三五人，时有老番奴在路心疾而死，遂卧于沙中，以手拥之而去。如此行数日，只见天色阴晦，若重雾罩人，其气入口鼻中嗽，人皆出血。或日行次见野雉二十余双飞鸣于地，如争谷粒。视之乃就食一蛇，已为咀嚼，尚有七八尺。其首三岐，体皆青碧色无麟，顷剖口舀啄无复少留，其雉飞鸣更相斗掷。或至死者，移时尤存大雉雄出。众余死于地者十七八双，中有一胡人年十余，手持一刀与大雉高下飞执之断其首，饮其血，逡巡皆分裂肚腹，手所持刀不落。俄顷有人自地升空杳杳而去，左右擎愕，不知其为何故也。初虏人见蛇雉闻鸣，皆稽首北面再拜数次，乃举取雉去。或日行至一古庙，无藩篱之类，惟有石像数身，皆若胡中酋长。镌刻甚巧，其一人能言，此乃春秋时将军李牧祠。不知其建庙之因，其像堂前有井，皆石砌，其面好莹如玛瑙，其井相传深百丈。每汉盛则井泉枯竭，胡盛则井泉泛溢。以土块投其中，则其声如牛吼。其水以能治病，其人曰：契丹未灭日，庙皆彩绘，屋宇甚壮丽，其毁折已十年矣。我在幼时见说，此像，乃唐颉利可汗，自长安携石匠至此，采石作像。工甚奇巧，其随行之人，各于腰下取皮袋俯首就井中取水，其水清澈，饮之甚甘。阿计替曰：此水甘掬金国福无尽矣。二帝见神祝曰：金国之威，井水可卜。传闻九哥之遭系缚，吾国已灭，未见的耗，若神有灵，容我一占以见。乃白神曰：吾国复兴，望神起立，帝之意盖为中国不复兴，如神之不能立也，故有此视谩求之耳。良久石像闻有声如雷，身或遥振，如踊跃之状。众视之起立于室中，纹理接续如故。众大骇。帝遽拱手稽首，父子再拜称庆。上皇谓少帝曰：吾父子之归期可作一卜。少帝欲再卜之。徙者促行不果而去。或日行至一城，荒索间有屋宇市肆及官府，阿计替随行人曰：汝众中有五国城中人否？有即可前行。时有三人令前行至庭下，见二三小儿立于庭上，皆衣毳，执弓矢皆击搏笑语，见帝与众人，循柱攀梁忽尔不见。俄有明官坐庭上，引见二帝，言语而不可晓。少顷帝出巡行衢，似有疏放，饮食亦有可意者。是日夕阴日壹，木尝和煦。历数日在城中听其居民言语，皆不可晓，其称呼惟有三人是五国城。随二帝及众人至此地者，常以彼处人言语为之释。或日众人及帝在市井间，见百姓十数人，皆彼土人击鼓扬兵仗旗帜。牵二牛上各坐一男一女，皆断其首以缚其牛背，流血满身，其小儿首用索缚于牛项之下。云往官府祝神去也。帝相随至官府中庭下，鸣鼓拔刀刃，互相斗舞，请神祝祷，亦有巫者彩服画冠，振铃击鼓，于前罗列，血流布地。请为首者皆跪膝胡拜，言尤不可辩。少顷就牛上取男女于地，复碎其肉，列器皿中，又进庭剌牛血盛器中。其二男女首乃于庭上梁间作声如雷。有三儿三人自梁栋中循柱而下，弓矢在手，跳跃笑语，皆毳衣跣足。近视之并有三口，取器中血，举而顿食之。其庭下鼓声大作，逡巡食其半。鼓舞大喜而不食，径趋于二帝前拜伏，如小儿见长者之状，移时不起。少帝以遽答拜，上皇不之见，少帝乃语之。礼毕又欲回身走避，其小儿兴身复升庭循柱于梁间作声如雷，不复见矣。彼人皆向帝作言语云云，然不可辩。五国城人解曰：我祀此人数世于此地，初未尝见有此归伏之礼，有如此之敬，帝必天人也。遂以其血并肉作食，众啖之而去。帝令阿计替问何神，云胡中之妖神，每岁两祭，率用人牛。每喜则雨及时，怒则风雨失候，常执人以口啮肉吸其血而止。令拜于帝前，可知大王无穷前途也。或日有一人持食一器曰：此是均州所产稻米也。视之坚硬如麦饭，内有双仁，嚼破食之，数日不饥，腹痛泄泻。久而方定。上皇食之，手足软弱，不可行步执物。其人说此物初生，多在沙碛中，苗如芦苇，高七八尺，盛暑中结穗，每穗可一二合外有黑壳，用木捧打开取仁食之，彼人呼没加。又有荼肭草，其树高三尺，叶如南栋华而紫色。皆有白点黄花。花开四出如手大，碧色，或有八出者。结实大如拳。便熟可食，其甘若蜜，彼人呼其果曰荼肭子。又有野患草生布盈野，如南方艾蒿之属，彼人种而方生，采以为茹，至夜无灯，惟此城中北大石坑中水，渍没加及荼肭野患草三种。其水稠如南方之油，冬间大雪，尤自弥漫广野，经旬有不止者，人皆入土坑中伏居止。布没加诸草苗于其中，自然温暖。其他异于人世者不一，今不复录，皆淫慝事也。二帝凡在均州经夏及冬，上皇疾甚不食已旬日，不复有药，彼中疾者止取荼肭子啖即愈。少帝使求皮令上皇口舀之，言其味甚苦吐之不及下咽，而喉间已而成疮疾布满矣，又为从行人移置泥地湿淖中居止，因此大困，天眷三年，宋绍兴六年，岁在丙辰，正月量，其彼以相贺，但二人相见以手交腋，歌舞笑语为礼而止。至元宵亦张灯，皆以坑水渍没加荼肭子等，以苗茎为炷而燃之。是日其他含男女合婚，皆以高低色泽相等者为偶合之式，会于城北，大择日从民便自配之，仍于其地即便交加。事毕，男负女而归。或日梅寻部大王来均州市易打搏，至其人约十馀，皆毳衣跣足，言语不可晓，物亦不可名。缺易罢杀牛与均州人同饮其血，以代酒也，色缺者如啖藕蔗，复以物两筐送输官而去。或帝自土坑中顾上皇则僵踞死矣。少帝鸣咽不胜其恸。阿计替勉帝日：可就此中埋藏。问其后乃云无埋瘗地，此地死者，必以火焚尸及半以杖击之，投州石坑中，由是此水可作灯油也。语未已，即护人已白官中，乃引彼王人五七人，径入坑中以木共贯上皇而去。少帝号泣从之，直至石坑之间，傍尸於其架，用荼肭及野蔓焚之。焦烂及半，复以水灭之，以木杖贯其尸，曳弃坑中。其尸直下至坑氐。少帝止之不可，但踯躅於地大哭而已。少帝亦欲投坑中，左右拽其裾止之曰：古来有生人投死于中，不可作油。此水顿清，争力挽之。少帝究其日月则天三年三月六日也。阿计替与众人促帝行甚速。或日有牌使到州，引帝至庭下宣圣旨曰：天郡公赵某比闻已死，其子天水侯可特与移往源昌州听命。少帝闻之大哭。阿计替曰：且喜。帝曰：何以为喜？阿计替曰：此地去源昌州六百里，却是南地，若去燕京稍近，此乃郎主知上皇死，将大王移入近地也。来日遂起发均州，行从西南去，随行人北来时又死及半，止有十三人。内人死亦有焚弃坑中，此行少帝与计替并众人共十五人而已。帝日日哭泣不止，衣裙破弊，随行人及帝皆如鬼形，所行之路，犹平坦好行，非昔日往来之路矣，亦有人物居息。路傍闲花野草，生花皆青白二色合成一花。日夕所食皆干粮。或日至一河，水不甚深广，遂於下流浅水中，众人步水。时帝及人从皆跣足，计替曰：今路已近南，稍稍可行，间问於人，言去燕京为正路，惟大王勉强之。帝曰：千辛万苦，父母妻子俱死，一身伶仃独在，不死何为？倘北国皇帝恩造早赐诛戳，亦犹生耳。庶免如此劳苦，自东京至此跋涉，已六千里路矣。计替曰：赖我随行，若他人则大王已死久矣。帝曰：所苦者上皇之崩非其地，投弃坑水，不幸之大。计替曰：勿思可也。其路途间亦时有人来往，皆胡虑人也。或日登一小山坡，引领南望，尘埃竟天。帝曰：吾见此尘埃，精神已折丧，在云中五国城雨三次，惊怛而已。左右曰：此北国城同知出猎也。时天气颇和，近四月，天高日明，狐兔纵逸皆出坡下，大石而死者三四头。人从或取之，以刀刮石取火，以草焚之，用狐肠胃炙而食之，从此又行五六日达源昌州。或日入城，见其邑甚壮，其同知者，乃是阿骨打。从兄孙，名赤黎喝。计替引帝至庭下见之。少帝视其人，紫衲金带，左右列侍三十馀人，面颜莹白如妇女之姿，极为俊丽。谓帝日：汝是南朝少帝乎？远来辛苦。帝唯唯。又曰：闻汝父母皆死，北国皇帝故推恩移汝在此。无苦烦恼。命左右曰：以杯酒脔肉赐帝，与同食於庑下。食毕，赤黎喝召帝至庭下话问曰：汝年若干而头白若此？帝曰：某年三十六，而跋涉数千里之远，安得不头白？时帝髭绕长数寸馀。赤黎喝云：吾北国皇帝太祖在日，与契丹不足虏并之於其他，故锐意欲灭其国。岂敢南望宋朝，而汝国中贼人，不顺天命。妄与我家自结边衅，奸邪斗喋以至於此，而固不可解矣。今皇帝是我侄孙，此间有兵万馀，镇守此地，汝但安心莫尤，令引帝出居小室，其中有床褥，但日夕所食粗粝。乃与计替同宿。计替曰：赖得同知见大王甚喜，且安心，恐便有移南之理，乃天眷三年四月二十八日也。凡在源昌州居止经年馀。至天眷四年终而止。
　　窃愤续录
　　金国天眷四年，岁在丁巳，是为宋高宗皇帝绍兴七年也，十一月十日戊戌，金人废伪齐皇帝刘豫为河南道行行台，传送燕京囚于柏王寺，仍杀其刘磷、刘珏於相郡，遂召天水郡侯赵某於源昌州，西行二日抵鹿州。行二日抵鹿水，舟渡而南。七日抵寿州。行二日至易州。所经行者，路皆榛荆。大路颇平，易行。每州各有一同知，如州县但有军兵市井。所至州郡，间有遗帝衣服，馈帝饮食，所行随护一十七人。帝起源昌州，南行六十里，是宿於野林，饮食亦微有干粮等。是夕亦有大月出自天东，阴晦中，虽有光而不能照。计替曰：今日月尽那得有月。俄大月下，又有一月相似，中发红光恒天数十丈，其声如雷。是月郎主杀陈郑二王大后之应也。十二月行次，雪大作，平地数尺，有野鸟数百飞争雪中，如雀鹄状。视其地有死狸两头在雪中，良久群鸟食狸之肉殆尽，皮毛无馀，其群鸟伏地化为鼠，皮毛纷落，走入室中土内皆不见。其变未全者，尚馀鼠首鸟翼，死转雪中。随行中有一人曰：此土有此物。遇雪中若食狸者皆化为鼠，皆穴地数十丈而去。或日行次，帝见足间出血不止，行不可进，痛不可忍。中有一人名阿父董，以小刀于帝足间刮去一片如钱大，曰：若不如此，良久必溃此一足，缘此沙中有虫入肉中作毒故也。或日有一将军领兵数百，云自黄龙府来，往燕京麾下，入备言其勇。常驻一枪於地，谓能出之者以兄呼之。尽数百人莫能出之者，其人以两手指出之，众伏其勇。帝问其名，则曰：阿祝务里也。又能夜入他军中见物如白日，由是杀人无所施其勇。帝与诸人立路傍林中，俟其过而后行。或日行次鹿水，至深而碧色，无上下源流。云其水自地中出，亦自地中涸。无舟而渡，阔约五丈。水中生螺如拳大，深紫色。民或采而食之。岸边生草如蒲，色黑如漆，其柔韧可采而食，岸人缉以为布。如南方之木绵相似。其水中亦有鱼，如常鱼碧色，有二足，能鸣如鸡声，捕之者用长竹上安铁叉刺之可得。王人云可生啖，如南方食鲶云。或日行次寿州，见同知乃云是真定府人，大观中为军於安肃军，因犯宥避罪，北入契丹破以财上大金。见帝亦慰劳，自云大观中北走至此，几二十年老矣，亦遣有酒肉少许。阿计替与之言语甚惬和，是晚宿於寿之官舍左庑。夜及半间室中谓阿计替曰：此间亦有缺。柳耆卿词然腔调不成，亦何由至此洎明日。阿计替询问其谁。且曰：姓斛律，名思。乃询问昨日所唱女子，且曰：金国皇帝所赐婢妾。问之乃东京百王宫相王女，今年已十七矣，甚婉美。昨日唱罢，亦语我曰：前面宿底官人。如似我家叔。我答云：便是南国官家。其女悲泣至今不已。帝闻之以为泣下，左右促行乃出城。是日宿於城外一寺中，视其殿中佛像俱无，惟石刻二胡妇而已。无诸供养，空寺门贝然。是夕有微月，暗中鬼火纵横，百十为群，分而复合。或日天气和煦，所行路中，青草夹路，杂以野花皆紫色。路之左右亦有耕者，其牛颓皆不甚大，而白者尤多，角及如羊。见诸人至有献酒食者，云此地必有神明。事之最灵，每遇有贵人到此地，其神必先期一夕报人梦中，云来日有贵人自何方至，故我等备酒物出献。昨夜梦神来报，云明日有天罗王南北而来，衣青袍。从者十七人，是阿父遣来。路上祗候，有酒肉来献。阿计替并帝受之。帝谓曰：汝神庙在何地。民引手指示曰：山阜间有屋三间是也。帝与计替共往其祠，入门如闻人揖声，若三十馀人声。众人皆讶之。既至像前视其神，亦石刻乃一妇入状，手所执剑则铁为之，侍从者皆若妇人。帝及众人皆拱手稽颡而已。既出门，人闻如三十人唱喏，问其名曰：有名乎？曰：无名也，但称将军而已。每梦所见。亦一妇人持剑持甲而来。或传曰：乃契丹天皇后侍女之神也，因出往征伐从天皇王鞑靼没於此矣，天皇特为立祠，流傅至今。帝及还人赞其威灵而行。然天罗王之呼，帝谓不知为何意。阿计替曰：大王知之乎？帝曰：不知也。阿计替曰：我幼年曾读佛书，有天罗王神名字，今呼为天罗王神，必知大王之身，自天宫谪降也。帝曰：何苦多难？计替曰：此定业难逃。帝笑而行。或日在途，去神祠百馀里，望林麓间有火烟起，及闻锺声，计替曰：此必寺宇也。乃起入其寺，有二金刚镌石为之，并拱手而立。入其门亦有一胡僧出迎，遂登正堂视，神像高大，首触桁栋，无他供器，上有一石盂香炉而已。僧诘众人之来，帝答赵某，自均州及源昌州来，要往燕京去。计替曰：此乃南国天子，为北国所执，今往燕京皇帝前，去路经此地，故来此少憩。僧呼童子曰：可点茶一巡与众人。时众人与帝，茶不知味十年矣。阿计替且思茶难得。燕京以金一两易茶一斤，今荒存寺中及有苛极美。饮其茶味，身体如去重甲之状。其茶器尽白石为之。众人中亦有更索茶者。二童子收茶器，及胡僧皆趋堂后屏间而去，移时不出。阿计替等将谢而告行，共告屏后求之，则闻然一空舍，惟有竹堂后小室中有石刻一胡僧二童子。视其容貌，则出而献茶者也。众共嗟叹。阿计替至寺前拜帝曰：王归国必矣，敢先为大王贺。自大王之北徒南面，盖有四祥，是前途不可言其否塞也。帝曰：何谓四祥？计替曰：一者妖神出拜。二者李牧兴身。三者女将军献酒，四者圣僧献茶。帝亦微笑，谓计替曰：使我有前途，汝等则吾更生之主也，敢不厚报。遂出寺行。或日至一村落中，有民三百馀户。及契丹天皇之陵。昔在道宗置守陵人于此，由是乃成城邑。帝至彼，望林中草木茂甚，树翳四合，其中屋宇如官舍之状。时近夏，皆草木荣茂之时也。前有石羊狻猊麒麟之属，皆断折不完。问其左右居人，乃云其中墓，去年差人到此开掘，取去金玉珍珠宝物甚多，天皇王骨殖弃在长江水中。帝闻之感伤乃曰：吾祖宗陵寝半在燕地，半在洛阳，想亦如此发掘也。又泣下曰：吾之父堕坑沉水，与天皇王落水一同。吾母立路旁。吾之妻又卷以竹席，何异狗豕之死？吾之身又未审如何，若死来必不若此没也。或曰行次见一簇屋宇，如天皇王陵相似，云是道宗陵。遥望见室中有紫衣人监督发掘，良久出其棺皆石也，棺中有物，人并取之。紫衣者，特遥远不知为何物。所可辩者一镜照日，映光射天地外，并不知何物了也。既久，见皂衣史二人以竹器持骨殖，云将石棺中骨弃於道边碎而去之。帝见之。谓必道宗也。因知水中之天皇言不诬矣，乃泣下曰：吾之祖宗骨殖，亦如是也。泣行里馀乃止，时帝行路中，饮食稍稍可意，又有民人相顾，而止宿多在寺院中及民舍间，故前后不复再书，意皆同此也。或日行次路傍，亦有木高丈馀许，其叶两两相对，有花如盏大黄色，出有实亦相对，大如木瓜绿色，以手触之已成熟。随行人中有莫利列者，取而食之，方入口嚼，齿并落如屑，舌黑如漆，急吐之，满口已裂破，出血如水流，经日不能食，经旬方已。阿计替曰：问其民，云此名绿益子，能碎骨角。以泥，彼中橐驼初生时以润其蹄，则千里可行。不尔，则刚利如锥。举而刺之，则如刀锯之刮。除此及作骨角外无用也。或日行一乡聚，有居人数十家，云此王昭君青也。有墓在焉，碑石断缺不可观，惟有题额皆八分字体，亦不可辩识。帝息於木下，盛暑中，随行人已皆疲困，欲少息木下，大风忽起，浓云自东南而升，大雨如注，雷电交作。帝与从人急趋民舍避之。少顷雷电大震，帝所居民家，一男一妇及二小儿皆死去，俄有数丈大火流于帝前，帝大惊，而人已死矣。其男妇背上皆有朱篆而不可识，二小儿有朱篆可认，云章忄享后三字。帝曰：章忄享误国家，亦城之陷，皆因此贼为之，今果执若是。及雨止，平地水深尺许，众人皆不能行，缘雨具不及也。是晚宿民舍间，问民曰：此去燕京若干？曰：尚有七百里。曰：此地何名？曰：檀州北斯县也。或日行次一州郡，询其左右，曰：平顺州也。入其城，屋甚雄壮，其居民繁移，市井货易类燕京。阿计替引帝入州见同知讫，乃令於驿舍安泊，亦给酒肉甚丰厚，云七月七日也。其城中父母皆盛衣服，携小儿游市井中，帝不得出驿舍小室中，室中亦有床褥几凳帐之属。帝见稽首曰：复见天上矣。时驿舍官中作酒肆，令百姓游赏饮宴作乐，宾客四合。帝在室中遥见一胡妇携数女子，皆俊目艳丽，声音皆东京人也，或吹笛，或讴歌，或舞或笑。在席持杯劝客，有得酒食者，有得钱物者，其钱酒肉皆归之妇手，稍不及者，胡妇以杖击之。少帝与阿计替曰：此间妇女何为如此？计替曰：此佐酒乞丐女也。少帝曰：吾在东京曾闻不曾见，果有此辈？帝曰：胡妇何为，盖其主也。俄顷同知遣皂衣吏持酒至帝室中，谓众曰：官给酒肉食，汝等就此饮。既设席饮酒，胡妇不知其为帝也，亦遣二横笛女子入室中，对人鸣咽吹不成曲。帝问女子曰：吾与汝是乡人，亦汝是东京谁家女？女子回顾，胡妇稍远，乃曰：我百王宫魏王孙女也，先曾嫁钦慈皇帝侄孙，京城既陷，为贼所掳，至此卖与富人家作婢，又遭主母诟挞，复以我与此胡妇在此，日夕求酒钱食物，若不及必遭胡妇楚骂罢。言讫，问帝曰：官人亦是东京人，想也是掳到此也。帝但泣下，不及，遣以酒肉遣去。或日经行数县，皆如中州，但风俗皆胡夷耳。次日至一州问左右，曰：易州也。大率皆若中州，而繁华不及顺州。同知亦呼帝至庭下，赐酒肉饮食，止宿则驿中也。城中有兵约万余，有中贵在此作监军。城中所用铜钱，所饮食亦有麦饭谷粟。是夕地震至晓不止，民有随地转者，小儿皆啼，牛马夜鸣，又大风雨，黎明而止。城中有刘备庙，神像碎如棋子。或日行至一镇邑，云平水镇，去燕京则二十馀里，阿计替谓帝曰：来日至燕京矣。是晚宿山寺中，并是房户僧舍也。众人与帝同屋共卧，闻邻舍僧语有因果否？一僧曰：岂得无之，况他前身自是玉堂天子，因不职玉皇说法，故谪降今在人间，又灭佛法，是以有北归之祸。一僧曰：想已死数千里之外矣。一僧云已死。一僧云已水火中葬之矣。少帝审听，欲起排门连问之，众人所寝身体隔碍，不及而止。又僧问曰：今南方康王如何？僧答：且教他读了周易六十四卦了，别作施行。又问曰：少帝此行如何？问至此，帝拱手职之，答曰：他是天罗王，不久亦归天上，但不免马足之报。言讫，更论二十余事，皆金国中贵与南北臣僚，皆帝之所亲识也。当来亦有可书，究其非可录之本意，胡删之地。将至难唱，寂无所闻，时室中惟阿计替不寝，听之甚审，相约来日共究此事。洎天明阿计替同帝排户入其室，则尘埃覆地，若四十年无人迹至处，辶尧寺呼集，无一僧一童，问外之居民，则谓经兵火而未复有也。帝语计替曰：言皆当矣，但不晓读了周易六十四卦，及马足之说。阿计替曰：六十四卦者，乃在位六十四年也。马足者，则宜戒乘马之意而已。言毕遂行，日高至午始入燕京，时九年十月九日也，在金则天眷，在宋则绍兴戊午。既入城，门吏谓阿计替曰：元帅在燕京，汝可与他先见元帅。唯时民皆聚观，或泣。凡行数十街，始及元帅府，沿路问劳阿计替者甚众。庭下见粘罕，帝不觉跪膝拜之，粘罕遂以身少答礼，止之曰：无劳慰问数语。帝唯唯。次问阿计替劳涉之状，亦唯唯。粘罕曰：汝果为不负厄斡离，不也。今日往返一回，及六七千里路矣。遂呼左右将他赵某去赐酒食毕，令阿计替会阁门吏，许朝不许朝，今晚先次令与海滨侯律耶延禧一处安曷欠。言讫，令人引帝出。阿计替自此始不从帝曰：是日从行至燕京者一十六人，同阿计替补官赐锦，其余少差，引帝出者皆非旧人，盖元帅府人吏也。引帝至一官府计会朝见，见一紫衣人曰：今早已降圣旨，令与海滨侯同左罗院听旨。引帝入一小室，见海滨侯先在其中类客次，从者三五辈，皆女真人也。海滨廷禧谓帝曰：赵公汝自何来？帝曰：自源昌州来，宛转近六千里，父母妻子皆死，何苦如是？延禧曰：吾与公大同小异，我已自海耀州至，已及五千里。向日燕京相别，今方再见，路途幸苦与死为邻，今日感荷皇恩，再归至此，自升天不若是。左右人曰：但相劳问而已。是夜宿於室中，二人同床，女真四人亦在室中，二人至晓无敢说一言者。来日有人引帝及延禧入小院中，庭宇甚洁，令二人坐左庑校椅上。二人相谓曰：不见此物十二年矣。有紫衣传圣旨曰：耶律延禧并免朝见，并赐入鸿翼府，监收金人之鸿翼，乃大朝之鸿胪也。二人并再拜谢恩。有旨仍赐冠服，自后只在鸿翼府小室中居止，得与延律共房，亦尝得见金主，早晚亦有传送饭食，其人有数辈，更替相视，亦监临谨视之意。一日海滨侯执帝手和语云云，少帝拱手加额曰：皇天皇天。后二日有人告帝与海滨侯有异言，奉郎主指挥今将二人出外分居，其私语免与更究，其海滨侯居所不知也。帝出居安养寺僧舍，见阿计替复在彼中为监守人。帝居一小室中，或与僧闲话。一日阿计替屏去监守者，密告与帝曰：闻中国天子徒居临安府无事，南北未甚宁，见在绕风关大战，得关西四五路，却被夏人作乱陷延安一半州，其河南官家刘豫，大金所立，今已杀之于燕京，今日又见说高丽兵侵界，郎主令佥兵刷马前去，又云：朝廷见今在此讲和，以河为界，后归大宋三京。及南北流移人民，必令大王归国，已差伴送。帝位拱手称死罪死罪而已。或日有中使至室中，持缣帛白帝曰：郎主赐汝服与帝，语不得，令帝出其室门。自此逾秋自冬，逾冬及夏，亦少有赐酒帛之望矣。自天眷五年十月至燕京居住，及天眷七年四月中已及二年，只止寺中拘监。帝容貌稍稍复常时，乃宋绍兴十七年也。或日有车马若贵家入寺，寺僧含监者与阿计替，并入室反锁其门而去，且曰：盖天大王并夫人来此作斋。移时常於壁隙中遥见韦妃同一大官，长偕行，从傍有一人抱三四岁小儿，皆胡服，每呼韦妃为阿母。於是帝知韦夫人为盖天大王之妻也。见韦妃形容稍和，因思其母郑后大泣下，其二人历观寺中，移时，问寂云车从已去矣。帝在寺中前后三四年，节朔与常日未尝见寺中有人迹往来，或至者必大官也，民人罕有至者。帝乘间问计替曰：此因大王而禁之也。寺僧所有法事，颇与中国异，寺主僧一日语帝曰：我本东京陈留人，大观中始为僧，宣和德士乃北走契丹，其后大金破契丹，值盖天王将我住持此寺，今年五年馀。僧云亦尝至韦夫人宅，夫人密地亦问大王动静。帝曰：前见所抱小儿何人，曰夫人所生也，今五岁矣。一日寺僧引阿计替屏去监人，传韦夫人意曰：夫人今致意八哥，南北已通和，以黄河为界。八哥亦恐有归期。人曰：前日韦夫人知朱郑二后死。及太上升遐，亦但泪下，与我金钗一双，令我作佛事追荐，望大王更实心，归期不远，我决无窃音之理，缘共盖天王有子矣。自后而后，更不闻地韦大人之耗。至天眷八年秋，阿计替复为元帅府召去，更遣监者二人共为五人，日夕不离小室门。寺僧因监人去请粮食，隔窗闻呼帝曰：盖天大王同韦夫人已往江南矣，南国皇帝以母故，四月之间六使往来，今日已行七日矣。帝曰：教他母子团圆，吾死亦无憾，虽在此闭锢，若比在均州，天堂地狱有别矣，幸臣去甚速。良久监人至问僧所语何事於帝，答以他事而止。天眷十年癸亥，金国主令帝出寺於燕京之北赐宅以居，虽云赐宅，其实使人监系之。监人闭固在外室，得胡妇一人，问之一重囚也。月给米一斗，薪一束，馀无有。其水火则旦夕隔门取给於监人，饮食毕不许存火，洗灌缝衽，一一皆取给于外。旦夕得月钱一千，为监人所得，供其所需外，此皆监人受之也。其室床几，稍稍似安静人家，而苦夜中无登，至冬深监人递到絮三斤。及垢衣五件云，官中所赐。是岁帝所居室有怪，遇夜悲啸不止。少帝与胡妇但合眼而已。天眷十一年眷，帝於宅中宽隙间望见一贵人乘骑而来，前至所居必少憩而后去，马前有一卒面如相识者，但不能记谓何人。自此入过其门，而与监人相熟，话及宅内官人，其卒问曰：此宅何宅？曰：官中所赐与人居也。卒及监人共语于外，帝私立於门内之小扉听之，卒问曰：何官人？监者曰：此是南国赵王也。卒曰：父子二人乎？曰：无父也，只我之在此，年已四十馀。卒曰：是也。遂因贵人去。卒亦去。缺忽忆之此必吾子谌也。初在京曰：不曾相缺至此，虽吾之少年，此子亦知吾之存何孤，缺后其卒，不复至吾门。有紫衣屡憩室前，帝呵之，并不见其人之来，乃问监者曰：常所憩者何官也？曰：都统军亻业撒太尉之子也。每於城北泽中射箭，故日憩此。是岁因郎主生辰，亦尝赐酒肉，於盛暑中亦有少赐轻绢数丈。天眷十二年秋九月，一夕燕京大火凡旬日，相继不息，燕京为之一空。郎主大怒，欲有伺甲大大出，有人千馀，而火势不息，随起烧死者千馀人。燕主勒兵出城北门，避之於宝盖寺，其北则帝所居，此数十步。一日帝立于庭砌间，因见金主在寺中阁上，仪卫甚众，帝急避之，是晚城中火已急，郎主入城几诛灭遣火不捷者共二百人。帝之所居从人家又火起，连延烧屋宇半日而已。是岁秋九月，所共洗濯胡妇因病而死，帝日久饮食，缺於是月给薪米，不复入其门。有再遣胡妇，未入帝室，监者留之，与监者相通。又相讠替缺二十馀人。於是官司命徙帝於城东玉田观缺之类，并令观中请受之，仍令监卒四人半壮缺其出入饮食，大乐如安养寺之监守也，虽有缺矣。天眷十四年，时金主淫虐不道，内淫缺臣妾又杀害诸王。岐王亮者，阿骨打之，从缺金主为兄，其妻在燕京亦为郎主所侵，应诸缺此。由是上下主怨有戕之之意矣。天眷缺郎主又杀淄王洙王十一人，军国政事，皆由缺顺国将军驾掳盛服。及内侍铁主深祖，并典缺人而已。天眷十六年，因郎主失政，斋所居缺官给，时至时不至。由是饮食缺少，衣服破弊，无缺续。是岁九月，岐王亮杀金主而即位，改元贞元元年，是日乃十月初三夜既集又令监人添至十缺牢固监之。贞元二年，亮从帝入城中左厢院，缺拘执如囚状，饮食顿粗恶。其厢院，即燕京元帅缺之外狱也。由是知亮有害帝之意。贞元三年，缺完颜亮令诸将修治甲兵有南伐之意，亮之母，缺延禧之姑，为完颜骨悉之妻，每见亮常戒之，缺兵中南伐，况吾闻之，兵，凶器也，不得辄用之，缺行杀逆以得天下，而又以无道治天下，杀戮已缺，可保一室之外，复无一岐王乎？亮叱之曰：妇人缺政事。命左右找去。其母曰：我家亦曾如此，缺可在？亮遂送外罗院囚之，大臣无敢谏省者。缺毒杀其母，亮有妹皆淫之，妹告于兄平王孚，缺事入谏，亮服罪，醉于平王以酒杀之。是岁帝缺左厢院，经岁皆如拘囚之辈，饮食稍不足如寺观之时也。贞元四年，亮又移帝左厢院锢之甚密，时皆金主有二庶子，长曰伏，次曰续，领兵於左阁关，凡领兵内图外伐，数年不克，因嬖入护帅奴诈作牌，使缺母意乘，间尽杀其子。亮大悦。赏金一万计，使之掌军，既杀二子，而训练愈急佥刷愈繁，欲南征矣。贞元六年，亮又遗书与南朝，丞相秦桧卒。及张俊韩世忠诸名将皆薨。亮又酣饮，无复内外意，左右顾目号。然缺有萌心恐其威不敢发。少帝亦在左厢院拘囚加病，饮食如囚一概矣。止隆元年七月一日，金国改元，於宋为绍兴二十六年。是岁金国地震，一月之中凡有二十四，少帝在左厢院拘囚，久坐湿淖，似有中湿之疾。正隆二年及三年大败夏人兵，至灵州，尽复亮前后所侵故地。先二年夏人败金帅，亮乃遣大将郑相公破之，即育云奴也，至是夏主李景先大怒纳款，仍奉岁币金玉以和，金主不从，再遣将攻战，遂俘夏主弟守先。夏主因诣军前纳款乃从和，是岁少帝犹在左厢院。正隆五年命契丹主海滨侯延禧，并天水郡赵某皆往骑马，令习款掬。时少帝手足缺不能击掬，令左右督责习之。正隆六年春，亮与诸王及大将亲王等，於讲武殿场大阅兵马，令海滨侯延禧天水侯各领一队为击掬左右兵马先以羸缺其壮马使人乘之，既合击，有胡骑数百自场隅缺直犯帝马首，褐衣者以箭射延禧贯心而死於马下。帝顾见之，失气堕马，紫衣者以箭中帝，帝缺不收尸，以马蹂之土中。褐衣紫衣皆亮先示以意，缺帝是岁六十，终马足之祸也。酒酣亮与左右曰：祖宗以来，不能混一区宇，窃惟耻之，今四忌已减，无缺尤，吾当南征而登衡岳矣。是岁亮令刷兵马过河，而欲犯钱塘矣。窃愤续录终
永乐大典
卷之一万九千七百八十一
卷之一万九千七百八十一
　　一屋局
　　诸局沿革四
　　利民局
　　【濡须志】：宝二年，陆睿创置：每岁以五月至六月令拨官钱下两厢，听经纪细民结甲互保，量其艺业等第关借，半年始收其本。岁以为常。裕民局《宋史?列传》：徽宗朝徐处仁为侍读，上言：昔周冢宰制国用于岁之杪，宜会朝廷一岁财用。量入为出，节浮费，罢敛。百姓既足，军储必丰，上善。诏置裕民局讨论振兵裕民之法。时为蔡京所言乃罢。
　　【宋编年备要】：徽宗重和元年十二月，置裕民局，以延康殿学士徐处仁言，科敛折变，支用坐仓之为，害民故也。仍设五事。命蔡京提举处仁为详定官。
　　【宋会要】：徽宗重和元年，十二月十二日，中书省言：奉御笔，就校正所置裕民局差下项官。太师蔡京充提举官，徐处仁充详定官，参详官三。先次差朝散郎韩昭，捡讨官五。先次差承议郎通判永丰军崔陟，捡阅文字官二员，管勾诸司马承受就校正所已差官。先是延康殿学士礼泉观使徐处仁对便殿，上访以天下事，处仁对：天下大势，在兵与民。今水旱之馀，赋役繁重，公私凋弊，兵民皆困。及兹尚可为过，是将有不胜图者。上惊思久之，曰：非卿不闻此言。明日除侍读校正内经详定官。进读罢，上特留与前语。处仁奏：天下犹一家，方其子孙众多，则当务节俭为长久。今皇子皇女胜衣占祥，岁月相继。昔文王百斯男，唐有百孙院。虽未及之，不可不虑。上曰：然。已异类是矣，可若何？乃言：周以冢宰制国用于岁之杪。宜会朝廷一岁财用之数。量入以为出。节浮费，罢横敛，百姓既足，军储必丰。振兵裕民，无大于此。上称善。既退，降手诏。略曰：国有定法吏犹废弛，况无法者？卿可以闻处仁具奏其事，有诏置局，讨论振兵裕民之法，号裕民局。设五库，以总一岁财用出纳。而用事者不悦矣。十四日延康殿学士充礼泉观使兼待读徐处仁奏：臣准御笔立法下项，臣看详敕令意义，该括详备。然议法之初，本局合有条具画一约束事件不少，兼恐诸路官吏，未遽通晓。欲乞行下，自重和二年秋料为头施行，仍令监司守贰先次看详敕令二法，并裕民子事理。如有疑惑，并许申明。及有所见利害，亦许实封奏闻。送裕民局具进呈。庶几下情通达，法成令具，惠施无穷。诏依奏。诸折变支移和买者，前一月，计本路丰欠物价贵贱，所出多寡，各随贵贱多寡之实。贵则量减纳钱，或物贱则纳本物。若先贱后贵，先贵后贱，听改诸折变支移和买。不计丰欠贵贱多寡者，杖一百，官吏勒停永不叙。若以贵为贱，以贱为贵，及多寡丰欠不实者，加一等官吏编管千里，并不以去官罢役赦降原减。十九日，延康殿学士徐处仁奏：臣今续具到裕民局，参详捡讨官职位、姓名下项：参详官一员，乞差中奉大夫直阁新知梓州孙渐，见在京。捡讨官二员，一员乞差奉议郎书省校书郎艾晟，一员乞差奉议郎新授袭庆府仪曹宋灏，见在应天府。从之。宣和元年，正月六日御笔：徐处仁差知扬州。先是上命处仁见太师蔡京，京欲复行夹锡钱于中州。处仁答曰：夹锡钱第可行于关陕耳。又问：朝臣有欲动摇吾所立法者，何以制之？答曰：崇宁立法至今垂二十年，流弊多矣。如学校礼乐之类，固当更张裁损，随时自改则人无间言。京不乐。于是言者攻之，乃罢局，出知扬州。二十八日，罢裕民局。
　　慈幼局
　　【宋史】《理宗纪》：淳九年，诏给官田五百亩，命临安府创慈幼局。收养道路遗弃初生婴儿，仍置药局疗贫民疾病。《黄震传》：震知抚州。初常平有慈幼局，为贫而弃子者设，久而名存实亡。震谓：收哺于既弃之后，不若先其未弃保全之。乃损益旧法，凡当娩而贫者，许里胥请于官赡之，弃者许人收养，官出粟给所收家，成活者众焉。
　　【山樵杂录】：宋京畿各郡门有慈幼局。盖以贫家子多，辄厌而不育，乃许其抱至局，书生年月日时，局设乳媪鞠育之。他人家或无子女，许来局中取去为后。故遇岁侵，贫家子女多入慈幼局。是以道无抛弃之子女。若冬遇积雨雪，亦有赐钱例。虽小惠，然无甚贫者。此宋之所以厚养于民，而惠泽之周也。
　　【建康志】：咸淳元年正月，马公光祖钧判参政真公创慈幼局。当使将漕时，尝增月给，而本府前此，乃久举行。街市间有遗弃小儿，合立规模收养，仍委官提督。今具条式如后：一，本府城内外诸厢贫民遣弃小儿或愿收养，取具四邻保明状申提督官厅，差人审实，出给头，照宝五年大使已行例。先支抱养钱十八界四贯，米五斗。月支十八界二贯，米三斗。至七岁住支。一，遗弃之时，恐未便有人收养，遂先雇乳四名，每名月支十八界六贯，米五斗。一，婴孩寄养在乳家，万一无人收抱，亦合区处。今自一岁后照抱养人例，月支十八界两贯，米三斗，就令家权行抚育。如有愿就乳之家接续抱养者，听月给照支。一，每月一申民间抱养数并寄养乳家数，申提督官厅，支请钱米，仍仰各携抱当官点名以防伪冒。其有病患者，仰不移时经提督厅给药。或有事故，即时具申销籍。所有本府钱米作四季成料拨付。所委官厅收管，月申总数销豁，钱一料以十八界五百贯，米以百石，酒三百瓶为准。一，行下诸厢及两县尉司严督地分巡逻诸处，如有抛弃小儿，仰即时申解提督厅。每收一人，与支犒酒一瓶。如鲁莽失收，觉察到官厢官阁俸地分等人等第究断。仍关缉捕房专一觉察。一，收到小儿恐有衣著，本府逐时支拨绢布，并支无用衣服发下改造，责令子付小儿装著。
　　【邵阳志】：慈幼局在本司。宝三年，陆睿闻军民累重贫乏之家，有生子不举者，或举而弃之道路者，怛然念之。遂撙节漕计畀之本司便民解库月取赢资，置局曰：慈幼。又谕无为军日助五十缗，董以干官。凡军民生子，人支钱五十贯，米三斗，酒三升，醋三升，炭十斤，黑神散二贴。设绿柜于市曹，姿其投牒。晚即拆开判送本局支给。是年三月，以其事上之朝廷，旋得省密符照应。属眉山杨公栋记之，刻石本司
　　【临安志】：在楼店务对河。淳七年十二月，有旨令临安府创屋为慈幼局。应遗弃小儿，民间有愿收养者，月支钱一贯，米三斗，尽三岁止。其无人收养者，官为雇倩贫妇，就局乳视惟谨。续有愿子之者，从官请，仍给钱米如式。
　　【苏州府志】：在府治东，同乐园门里。宝中，赵与创。先是淳七年十二月，上令临安府置慈幼局，支与给钱米，收养遗弃小儿，雇倩贫妇乳养。有民间愿抱养为子女者，官与月给钱米，至三岁住支。盖推广上意云。
　　【宝庆府志】《慈幼局记》：宋受天明命，以仁栋国。子惠亿兆，际天所覆。含齿戴发之属，保抱携持，一视同胞。紫云宴语，天地鬼神实灵之。列圣传序，缉熙此意。好生之德，覃及娠育。科金条玉。烂如日星。开收养之门，杜弃杀之涂。有司奉行惟谨，长养乾坤，涵濡雨露，日益蕃庶。本固邦宁，万亿斯年。配天之休，于是乎在。邵居重湖之右，古无离生聚溢乎四境。游手倍于力耕，民贫弃子，习以成俗，岂其性之不仁哉？饥寒迫身，惧以累耳。长沙赵侯，由表著出守。访求民隐，戚额久之。为民父母，其忍坐视赤子之死而不救？矧在令甲，其可忽诸。焦心劳思，议以全活。建局曰：慈幼。凡撙节郡计之赢，料简在官之产簿，录奸利之胥，悉畀之局。提点刑狱高公斯得义其事，以官钱千缗佐费，规画布置，且谋增益，将由国及郊，暨属邑平颁之甫端，而侯以忧去。富川桂侯谔，以监州摄事。廉介恺悌，益勤于民。综核经理，不遗馀力。得钱为缗七千八百有奇，田为亩二百有奇。钱以举直而息廉其取，田以募耕而租薄其征。民既兼利，合息与租，以法须诸贫。而乳育不能自给者，期以浃岁令出。邦人喜而歌之曰：汉黄颖川，唐阳道州。惠久利博，孰如两侯。我民自今，载生载育。无有夭阏，左餐右粥。桂侯闻之，以语康时曰：此为子卿国记也，盍记之。固辞弗获，窃因是而有感焉。昔孟轲以恻隐羞恶发仁义之端，若不相为用者。及观伊尹思匹夫匹妇有不被尧舜之泽。若己推而内之沟中，则知辅吾恻隐之心者，羞恶之心也。士君子位天地，育万物，为己任，民之仁寿鄙夫孰非己责。以不忍人之心，行不忍人之政，苟可利民，宁复自爱。盖不若是，则天下之穷民，颠连无告，亦不得为仁人之归。矧敢塞其源，固其泽乎？仁义之心，人皆有之。吾见是举也，有推行无沮挠，有封殖无废易。罔俾邦人，异时追仇。曰：仁心仁政致某而斩。则羞恶不泯，而恻隐常存。其惠利顾不愈久愈博哉。愿以是记来者，俾勿坏庶几昔人盂水抱儿之意云。淳十一年七月朔，进士卢康时记。儒林郎宝庆府军事判官于大义篆额，宣教郎知宝庆府邵阳县主管，劝农营田公事，兼弓手寨兵军正黄悫书丹，承议郎通判宝庆军府兼管内劝农营田事，兼权府事桂谔立石。
　　【江阴志】《慈幼局记》：江阴本膏沃，而远乡旷土有不耕者，民不足也。人类常生息，而穷木门舀窭户有不育者，力不足也。不足而坐视之，彼刍牧之心者然欤。余咸淳乙丑秋至郡，祈而雪率属谢群祀，诣龙祠，出澄江门，归闻户曹赵君汝讷言，出门外有补茅缀苇而庐者。阒无炊烟婴孩啼户，饥寒之色不胜。问之，则冻殍所馀裁比耳。活之不及，为废食转枕累日。念昔先公尹辇下，创慈幼，收孤弃，凡十有二年。男女襁褓藉存养者，不知其几。守吴门亦如之，后皆相仍至今。滕虽小，宜遵用故事，乃度地视官舍，可改者得醋库。库旧有榷额，岁取糟酒务斤数千，征民康以酿，官费而寡利，民扰而苦禁。遂弛榷醋，以库为慈幼局。公未有以给，辍俸先之，置乳妪。日予豢食，月予纫浣费。男女齿二以上，十以下，皆养。养及十二，而能出就衣食者，听寒暑予衣，坐卧什器帐被具。户曹庀之，郡博士提其要，咸定为例。起于丑之冬，成于寅之春。遗弁踵收，抱哺以时，昔之夭伤壳殳鸟者大略减矣。虽然捐俸，私无以继也。剖廪，公无以充也。则来者有惮而已尔。利城镇故置官罢省久，馀职田亩百三十有奇，地亩五十有奇，民赇吏缩赋，厘而复之。刻町步岁入与支之数于石，且为籍隶之局。业定而利专，费给而惠远，盖于是乎在。按周礼大司徒以保息六养万民，独首慈幼。民产子三人与之母，二人与之饩。昔人措意于幼者，若此其密也。渠非保之而使之蕃息者，无最于是欤。当时井田均，无甚富甚贫之氓，其望于上者犹狭也。今贫富之相绝者，不翅十指然矣。奈何坐视其不足于耕，不足于育而弗之救乎！凡余之所图者，亦庶几刍牧之思而已。若夫人情之不足者无穷，余顾以不足之才智应之。而欲满其望，则宁无惧哉？因石泮宫非特以局事隶，他日尚惟缝掖议然否也。咸淳二年七月记。
　　【宝濡须志】《慈幼局记》：昔者圣人茂对时，育万物。一草之茁萋萋然，一木之萌夭夭然。毋覆巢，毋杀孩虫。鱼尾不盈尺，不中杀，不鬻于市。夫于庶物也如此，则其于吾民也可知其仁矣。于其子与人之子也可知其亲矣。伊川先生少时取食猫之鱼，大者如指，细者如箸，养盆池中，作文记之曰：生汝诚吾心，汝得生已多。万类天地中，吾心将奈何。曾南丰之记孙齐杀秃秃曰：人固择于禽兽夷狄，禽兽夷狄于其配合孕育。知不相祸，相祸则其类绝也久矣。如齐何议焉？余思圣人之政，又观二书，未尝不三复而叹。山阴陆景思睿为大晨簿，以才选分符徒濡须。予节漕淮南，以书走余杭，抵余于野寺中。曰：吾守边三枣红矣，它不足为公道。顾尝有所怵惕，创慈幼局。节约漕用，得缗钱一十五万，用抵当法，会其息给生子者，为条目使经久。郡日有助率五十缗，局成未几活婴儿已数十百。盖推行先，朝胎养令，亦以闻诸朝矣，欲后人之增培之也。盍为我记。自仁义之说微，而世之论治者，以兵与财为急况乎。戎马之郊，云霜之外，驰驱四牡，角声满天。撑左支右，日惧不给。旅单而室罄，戈朽而鼓寒。疏以为告焉宜也。若夫野清人散，火腥鬼哭。壮夫健妇，化为尘址。吊古冤新亦可也。居养虽旧典，视兵与财之方急不几迂乎？曰：不然。方千里者九，而取七十焉。或取百焉，其兵财多寡，亦可得而计矣。然而卒无敌于天下，岂有他术哉！汤为一童子，文王矜幼无父者，发政必先焉，如此而已耳。志伊吕之志者，是焉学。彼伯者之善于富强，而葵丘载书必曰慈幼，孟子犹有取焉。盖古之人甚爱赤子，每与老老并重。故曰：若保赤子，曰乍见孺子，蒙必待养，受之以需，饮食之道也。饮食有讼，则事制曲防以永其终。圣人所以续乾坤之生德者在是，肤使其得之矣。《养鱼记》曰：吾知江海之大，而未得其路，此泽天下之志也。景思以文学论议，取重当世，而其勤于民者又如此。维时艰虞，方赖其用。使深山穷谷之间，难豚酒醪，粥在鼎，而鳏寡废疾皆有养也。余羸老也，其亦庶有望乎？宝三年，九月甲寅，朝散大夫集英殿修撰提举江州太平兴国宫，杨栋记。
　　慈济局
　　【苏州府志】：局在府治东南夫子巷，嘉定中创，作棺以给贫民。
　　义济局
　　【武陵续志】：局在皇华坊之北。至元癸巳，因本府连年水旱相仍，百姓艰食，至于鬻妻卖子，不营一饱。贼盗公行。饿莩遍野。重以辰阳溪蛮啸儿掠乡民，杀县长吏。其惊散流离，至于是郡。丐食于道路者，何可数计。郡推官河南薛公友谅闻之，愀然曰：生民如此，听其无告可乎？遂建言于肃政廉访分司曰：国以民为本，民以食为天。民一日不食则饥，饥则荒。寇攘奸宄，由此起矣。常武厄于旱涝，几四三年。境内之民，数米而炊，并日而食，犹不能图。鬻妻货子，习以成风。甚至掠人之妻，窃人之子而货者，禁戢之法虽严，而终不能止，盖不揣其本而济其末也。苟能使沟壑之民转而有温饱之计，则孰愿其父母妻子离散，为恶不悛乎？检照得至元新格内一款，该诸遇灾伤门卦食或能不吝已物，劝率富有之家，协同周济困穷不致失所者。从本处官司保申上司申部呈省，钦此。参详官司虽曾赈粜，止及有资之家，贫苦细民略不沾惠。至于发仓赈济，必俟朝廷明降，不惟缓不及事，借使从请，止救一时之急，终非长久之策。又且湖右郡县，地脊民繁。贫窘之人率多就佣富室，甘任厮役之责者，饥寒使之而然也。宜令所属司县富实主户，遇各家佃户阙食，随即借贷，无令饥饿。如是鬻妻卖子，及别作非为者，事发到官，主户一例坐罪。如此，则主户惟恐罪及其身，必能赈救细户，不致鬻卖妻子矣。乡村豪富之家，果能协同周济困穷，使贫民不致失所者，亦仰本处官司依上保申上司定夺，亦劝善之一端，是一举而两得也。宪司嘉公所言，移牒本路，行移合属，依上劝率，果有似此济民富实之家，所借米粮，若及百石之上者，保勘是实，开具姓名，就申上司，别加优礼施行。本路移准宪司公牒就檄薛公劝分赈济，以杜其源。人赖以活。武陵桃源二邑，为村百二十有二，劝主户七百五十有七。赈贷至百石以上者，五十七户。百石以下者，为户七百。通为谷二万四千二十四石有奇。而所活饥民，为口凡三万三千八十五。薛公不惮劳瘁于深山穷谷间，冒雨雪，涉险阻，始终六阅月，力就乃事。闻之省台，皆嘉公所为。公又乞行之邻郡。而澧之赈贷，亦得谷一万二千一百八十九石有奇。而所活饥民，为口三万六千九十。辰阳亦得谷九百七十而奇，而所活为口四千六百五十有六。廉访迂轩赵公世延，谓赈济一事，固活饥民，若后行者，委非其人，反为民扰。当为经久计，盍援龙阳义仓例，实无穷之惠。薛公闻之，欣然遂劝率好事者，随年出谷蓄之。明置簿籍，以廉平者主之。仍请廉访分司巡行日点视以革侵渔，及多寡予夺之弊，始置是仓。石潭丁公易东，丁坡赵公时，首倡各出谷五百斛。继而总管马公应翔转运司同知安公衡，各出谷二百斛。运副刘公良，出一百斛。郡士陈天锡，出三百斛。薛公又言于宪司曰：看详义仓之设，本以为民。近年以来，废而不立。百姓稍有饥荒，莫知所措，幸蒙廉访分司官力主其事，卑职遵奉分司，兴复龙阳县义局美意。因委赈济间依上劝率，立到局分，似有条理。若将粜到谷价，于秋成日又行收粜入仓，不无生受。又恐年立局分，间有委人不当，似前侵用未便。照得本路，见依奉上司将断没鲁希文等项官田，丈量到水田八千六百四十二亩六分。与其付之权豪，曷若于内选择膏腴田土三千亩，买为义仓之田。将每岁所收课利，于贫民阙食之时，一例赈济，不取价钱，不惟为救荒良法可以久行，又且饥寒之民永受实惠。宁宪司看详所言，诚为救荒长策。牒本路，如奉上司明文至日，际留膏腴田土三千亩令本路义济等局，照依官价于本局粜到谷本，内出备钞两收买。取具本路管不违悟，依准牒司迂轩书额。铁峰张公山翁为之记。经历韩公持厚提调。元贞二年，宪司牒府治中于公亨提调。余既发明大田之诗，记澧阳义济仓矣。古鼎经历韩君持厚，不惮入山，授简于余曰：吾郡非澧阳比，西南阻山，东北滨湖。山田喜雨，湖田喜。雨若时，民仅自给。土瘠而生聚繁也。迩年入夏恒雨，而湖田为鱼梁。入秋恒，而山田作鳖兆。下民何罪，上天降灾，流殍载途，深以拙于刍牧自愧。癸巳之岁，宪台赵公下车，访民疾苦，廉得其实。委推官薛友谅诣诸郡，劝分通计二万馀石，民略苏矣。公曰：此备急方，非远猷也。吏持符入乡，不特人劳于具饔飧，且有抑勒之害。甚者受赂逞私，擅多少予夺之柄，其何以堪？因行部至龙阳，见前尹毛沆义济仓规约，遂补其弊而更新之。曰：此可行之天下，独不可行之一郡乎？爰谕所属，乘丰年，量力义助，作仓储之，则计口贷贫民。一言之出，官民响应。桃源武陵二县，已率到三千七百石有奇，而愿从者未艾也。仓在前常平提举司之后，专委持厚提其纲，闲良官赵时，前书吏盛必达董其事。轮儒生二人，吝其出纳，府司不得与闻，防转移他用也。纲正条不紊，有朱真二先生之意，实为生灵无穷之寿脉。予记澧阳矣，于吾郡靳一言乎？我将勒之金石，以诏方来。余受简谓经历曰：此周家甫田遗意也。甫田之诗曰：我取其陈，食我农人。自古有年，夫凶穰在天。有国者不能免，古安能长有年哉？上有敛散之法也。敛散之法，于商为助，周之彻亦助也。降为常平义仓矣。今义仓亦不可复见，故望之哀多益寡之家。万家之邑，必有万锺之家。千家之邑，必有千锺之家。利有所并也。万锺千锺分斗筲以入吾仓不过溟海之涓滴耳。凶岁散之，等丘山之惠。贫人不日粜则市价自平。市价平，则民食足。故岁虽凶而民不饥，是凶穰在天，而长有年者在我也。若上无敛散之法，则蓄贾游于市利，不倍不粜故虽乐岁，贫者色犹饥，况凶岁乎？是凶岁乃以相蓄贾也。有人心者，忍使蓄贾操贵贱之权，细民罹死徒之厄哉？余故谓敛散之法，有年之道也。而赵公力行之，杨公赞成之，可谓能作天牧矣，余尤有望焉。毛令举行于一司，二公充拓于千里。今之长民者任之勇，后之行部者续其仁，则永永有年。而食我之天，与覆我之天，不能以分轻重。然食而无教，则礼义丧风俗坏。虽有粟，吾得而食，诸经历归而语尔。马侯及尔同僚，诏其父老，而诲其子弟。毋背亲，而即疏也。毋逐未而丧本也。毋讼而败也。有一于此，丧礼义坏风俗矣，得不负二公义济之德。右铁峰先生张山翁作。
　　婴儿局
  </div>
  <div class="pagination">
   <a href="永乐大典残卷_page301.html">
    上一页
   </a>
   <span>
    ...
   </span>
   <a href="永乐大典残卷_page297.html">
    297
   </a>
   <a href="永乐大典残卷_page298.html">
    298
   </a>
   <a href="永乐大典残卷_page299.html">
    299
   </a>
   <a href="永乐大典残卷_page300.html">
    300
   </a>
   <a href="永乐大典残卷_page301.html">
    301
   </a>
   <span class="current-page">
    302
   </span>
   <a href="永乐大典残卷_page303.html">
    303
   </a>
   <a href="永乐大典残卷_page304.html">
    304
   </a>
   <a href="永乐大典残卷_page305.html">
    305
   </a>
   <a href="永乐大典残卷_page306.html">
    306
   </a>
   <a href="永乐大典残卷_page307.html">
    307
   </a>
   <span>
    ...
   </span>
   <a href="永乐大典残卷_page303.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
