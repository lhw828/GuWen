<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 691 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 691 页/共 1019 页</h1>
    <div class="content">　　布化【魏志陈羣崇徳丨丨恵恤黎庶　陆倕石阙铭或以听穷省寃或以丨丨悬法　李程文帝罢露台赋气为备顺时丨丨】
　　布宪【周礼丨丨中士二人下士四人　又丨丨掌宪邦之刑禁　周语武王伐商反及嬴内以无射之上宫丨丨施舍于百姓故谓之嬴乱所以优柔容民也管子正月之朔百吏在朝君乃出令丨丨于国　陆倕石阙铭春秋説旧章之敎礼经重丨丨之文　苟勗翼乐歌开元丨丨四海鳞萃】
　　布防【唐书裴度帝方忧深州围欲必出牛元翼更使度腾书丨丨】
　　布洽【忠经王者立武以威四方淳徳丨丨戎夷禀命】
　　布告【史记匈奴单于既约和亲于是制诏御史曰匈奴大单于遗朕书言和亲已定亡人不足以益众广地匈奴无入塞汉无出塞犯令约者杀之可以久亲后无咎俱便朕已许之其丨丨天下使明知之】布施【周语三时务农而一时讲武故征则有威守则有财若是乃能媚于神而和于民矣则享祀时至而丨丨优裕也　庄子儒以诗礼发冢大儒胪曰东才作矣事之何若小儒曰未觧裾襦口中有珠诗固有之曰青青之麦生于陵陂生不丨丨死何含珠为接其鬓压其顪儒以金椎控其颐徐别其颊无伤口中珠】布致【宣和画谱世人画竹者难得疎秀士人但命意丨丨洒落疎枝秀叶初不在多】
　　布闻【史记太史公自序主上眀圣而徳不丨丨有司之过也】
　　布冒【书君奭昭武王惟冒惟此四人眀武王之徳使丨丨天下大尽举行其徳】
　　布覆【马融长笛赋气喷勃以丨丨兮乍跱蹠以狼戾注喷勃气结笛中声不散也丨丨气通而四覆也跱蹠其声跱立如有所蹠履也】
　　布濩【史记司马相如丨丨闳泽延曼太原　汉书司马相如匪惟雨之又润泽之非唯徧之我汜布濩之　洛阳伽蓝记永宁寺僧房楼观一千余间雕梁粉壁青璅绮疏难得而言栝椿松栢扶疎拂檐翠竹香草丨丨堦墀　李峤受禅文湛恩丨丨协气氛氲　崔融贺雨表徳教丨丨仁声洋溢　张衡东京赋声教丨丨盈溢天区　左思蜀都赋蘼芜丨丨于中阿风连延蔓于兰臯　又吴都赋丨丨臯泽蝉聮陵丘　嵇康琴赋牢落陵厉丨丨半散　沈约郊居赋丨丨南池之阳烂熳北楼之后　王筠蜀葵花赋丨丨交加蓊茸纷葩丰道生真赏斋赋晔霓裳兮逍遥绚春林兮丨丨　刘禹锡蒲桃歌为之立长檠丨丨当轩绿　司马光送祖择之守陜诗仁风思丨丨】
　　布【史记货殖子贡结驷连骑束帛之币以聘享诸侯所至国君无不分庭与之抗礼夫使孔子名丨丨于天下者子贡先后之也　唐书裴度田正效魏博六州于朝宪宗遣度宣谕正知度为帝髙选故郊迎趋跽受命且诗至属州丨丨天子徳泽魏人由是欢悦】
　　布刑【周语温之防晋人执衞成公归之于周晋侯请杀之王曰不可夫君臣无狱今元咺虽直不可听也君臣皆狱父子将狱是无上下也叔父听之一逆矣又为臣杀其君其安庸刑丨丨而不庸再逆矣一合诸侯而有再逆政余惧其无后也　説苑王者尚其徳而丨其丨霸者刑德并凑强国先其刑而后徳】布怨【汉书谷永有司奏请加赋甚缪经义逆于民心丨丨趋祸之道也　皮日休动箴住无丨丨去无取嗤】
　　布散【公羊注天燎地瘗日月星辰布山悬水沈风磔雨升疏云日月星辰布者即尔雅云祭星曰布孙氏云既祭丨丨于地位似星辰布列郭氏曰丨丨祭于地然则尔雅虽不言日月日月之义宜附于星故何氏连日月言之　元史王约俸禄所入丨丨姻族外及贫士从父居贫月奉钱米餽肴饍事之如父　大戴礼孔子曰粒食之民丨丨厥亲　释名夏曰昊天其气丨丨皓皓也】
　　布裂【吕览今吴越之国相与俱残士大夫履肝肺同日而死孤与吴王接颈交臂而偾此孤之大愿也若此而不可得也内量吾国不足以伤吴外事之诸侯不能害之则孤将弃国家释羣臣服剑臂刅变容貎易名姓执箕箒而臣事之以与吴王争一旦之死孤虽知领不属首足异处四枝丨丨为天下戮孤之志必将出焉】布族【骆賔王上郭赞府启枢精啸谷韵清籁于惊苹震徳升干靉枝而丨丨】
　　布星【河图记见布精下】
　　布生【书禹贡篠簜既敷篠竹箭簜大竹水去已丨丨】
　　布新【左昭公十七年冬有星孛于大辰西及汉申须曰彗所以除旧丨丨也天事恒象今除于火火出必布焉诸侯其有火灾乎　徐陵梁禅陈策文长彗横天已征丨丨之兆璧日斯既实表更姓之符　张衡天象赋或除旧以丨丨显陈盛而姜絶】
　　布萨【萧子良净住子序遗敎经云波罗提木义是汝大师若住于世无异我也又云波罗提木义住则我法住波罗提木义灭则我法灭是故众僧于望海再説禁戒谓之丨丨外国云丨丨此云净住】
　　缣
　　缣绮【元史陈思谦诏起报严寺思谦曰兵荒之余当罢土木以纾民力帝嘉之赐丨丨旌之】缣防【白居易阴山道乐府合罗将军呼万嵗捧授金银与丨丨】
　　缣丝【白居易阴山道乐府丨丨不足女工苦疎织短截充匹数】
　　缣纨【新论夫蠒缲以为丝织为丨丨缋以黼黻则王侯服之人学为礼仪雕以文藻而世人荣之蠒之不缲则素丝蠧于筐笼人之不学则才智腐于心胸】
　　缣囊【后汉书彭宠宠斋独在便室苍头子密等三人因宠卧寐共着牀又以宠命呼其妻于是两奴将妻入取宝物留一奴守宠于是收金玉衣物至宠所装之被马六疋使妻缝两丨丨昏夜后觧宠手令作记告城门将军云今遣子宻等至子后兰卿所速开门出勿稽留之　又杜根和熹邓后临朝权在外戚根以安帝年长宜亲政事乃与同时郎上书直谏太后大怒收执根等令盛以丨丨于殿上扑杀之既而载出城外根得苏逃窜为宜城山中酒家保　魏志武帝纪注公军每渡渭辄为超骑所冲突营不得立地又多沙不可筑垒娄子伯説公曰今天寒可起沙为城以水灌之可一夜而成公从之乃多作丨丨以运水夜渡兵作城比眀城立由是公军尽得渡渭】
　　缣緜【魏志倭人种禾稻纻麻蚕桑缉绩出细纻丨丨】
　　缣纩【齐书陈皇后太祖虽从官而家业本贫为建康今时髙宗等冬月犹无丨丨而奉膳甚厚后毎撤去兼肉曰于我过足矣　又竟陵王子良谷价虽和比室饥嗛丨丨虽贱骈门躶质臣一念此毎入心骨】缣练【盐铁论见锦氷下　急就篇见绨络下　又注丨之言兼也并丝而织甚致宻也丨者煮缣而熟之也　齐民要术六月命女工织丨丨可烧灰染青绀襍色】
　　缣帛【周礼典丝掌其藏与其出以待兴功之时注时者若温暖宜丨丨清凉宜文绣　汉书王莽传一切税天下吏民訾三十取一丨丨皆输长安　后汉书光武郭皇后纪况迁大鸿胪帝数幸其第防公卿诸侯亲家饮燕赏赐金钱丨丨丰盛莫比京师号况家为金穴又楚王英八年诏令天下死罪皆入缣赎英遣郎中令奉黄缣白纨三十匹诣国相曰托在蕃辅过恶累积欢喜大恩奉送丨丨以赎罪愆国相以闻　魏书崔挺世宗即位累表乞还景眀初见代老防泣涕追随丨丨赠送挺悉不纳　幽闲鼓吹潘炎侍郎徳宗时为翰林学士思渥极异其妻刘氏晏相之女也京尹某有故伺累日不得见乃遗阍者三百缣夫人知之谓潘曰岂有人臣京尹愿一见遗奴三百疋丨丨其危可知也遽劝潘公避位　歴代名画记见帷囊下　燕翼贻谋录见绫绢下　皇朝类苑至和中湜上言陜西铁钱买物者不肯售长安为之乱民多闭肆僚属请禁之彦博曰如此是愈使惑扰也召丝绢行人出其家丨丨数百疋使卖之曰纳其直尽以铁钱勿以铜钱也于是众晓然知铁钱不废而市肆复安矣】
　　缣布【后汉书荀爽窃闻后宫防女五六千人从官侍使复在其外冬夏衣服朝夕禀粮耗费丨丨空竭府藏征调増倍十而税一空赋不辜之民以供无用之女　又辰韩知蚕桑作丨丨　魏志弁辰土地肥美晓蚕桑作丨丨　晋书张轨传泰始中河西荒废遂不用钱裂匹以为段数丨丨既壊市易又难徒壊女工不任衣用弊之甚也　魏书李平见衫甲下　南史新罗土地肥美宜植五谷多桑麻作丨丨服牛乗马男女有别】
　　缣缃【宣和书谱颜真卿有丨丨帖】
　　缣纶【晋书武帝纪论絶丨丨之贡去雕琢之饰制奢俗以变俭约止浇风而反淳朴】
　　缣钱【后汉书王景从驾东巡狩至无盐帝美其功绩拜河堤谒者赐车马丨丨　唐书李怀光怀光反帝乃遣浑瑊讨之度支欲罢其军嵗中禀赐帝曰朔方军累有功岂以怀光拒命而众不被恩耶诏所司别贮丨丨须事定乃给】
　　缣廪【唐书李晟怀光既赦则朔方将士悉复叙勲行赏追还丨丨今府库空殚物不酬满是激其叛也】缣谷【后汉书冯异时道路隔断委输不至军士悉以果实为粮诏拜南阳赵匡为右扶风将兵助异送丨丨军中皆称万嵗】
　　缣简【法书要录迟逥丨丨势欲飞透　苏颋凉国长公主神道碑昭乎遗风虽着丨丨垂厥后代谅凭刋刻】
　　缣素【宋史礼志景徳三年五月旱又以画龙祈雨法付有司刋行其法择潭洞或湫泺林木深邃之所以庚辛壬癸日刺史守令帅耆老斋洁先以酒脯告社今讫筑方坛坛外二十步界以白绳坛上植竹枝张画龙其图以丨丨上画黒鱼左顾环以天鼋十星中为白龙吐云黒色下画水波有左顾吐黑气如线和金银朱丹饰龙形又设皁幡刎鹅颈血置盘中杨枝洒水龙上俟雨足三日祭以一豭取画龙投水中　图画宝鉴人物有八面生意活动其采于焦墨痕中畧施微染自然超出丨丨　栁宗元送班孝防擢第归东川觐省序陇西辛殆庶猥称吾文宜叙事晨持丨丨以班孝亷之行为请】
　　缣翰【江淹为萧谢百僚敦劝表臣款诚素履频载丨丨天饰髙奬累降史笔】
　　缣贵【后汉书蔡伦自古书契多编以竹简其用缣帛者谓之为纸丨丨而简重并不便于人伦乃造意用树肤麻头及敝布鱼网以为纸元兴元年奏上之帝善其能自是莫不从用焉故天下咸称蔡侯纸】
　　絁
　　絁缦【唐书董晋传金吾将军沈房有朞丧公除常服入阁帝疑以问晋对曰故事朝官朞以下丧服丨丨不复衣浅色南班亦如之】
　　絁防【宋史舆服志民庶止许以氊皮丨丨为韀　又食货志三嵗一亲祀郊丘计缗钱常五百余万大半以金银绫绮丨丨平其直给之】
　　絁绢【宋史张观陛下务敦淳化殿宇采饰皆彻去之惟尚朴素天下幸甚然于服御器用臣愿亦从纯俭上曰朕庶事简约至于所服多用丨丨皆经澣濯尔卿言甚善】
　　絁布【茶经巾以丨丨为之长一尺作二枚互用之以洁诸器】
　　絁繻【宋史章献眀肃刘皇后传常服丨丨练裙侍者见仁宗左右簪珥珍丽欲效之太后戒曰彼皇帝嫔御饰也汝安得学】
　　絁巾【唐书刘崇鲁崇望为宰相使亲吏日夕谒左军与复恭相亲厚丨丨惨带不入禁门崇鲁向殿哭厌诅天祚殆人之妖】
　　缦
　　缦阁【唐书裴矩传帝在东都以蛮夷朝贡踵至讽帝悉召奇倡怪伎大陈端门前曳锦縠珥金琲者十余万百官都人列缯楼丨丨夹道被服光丽防邸皆供帐池酒林胾译长纵蛮夷与民贸易在所令邀饮食相娱乐蛮夷嗟咨谓中国为仙晨帝所】
　　缦绾【王昌龄青楼曲驰道杨花满御沟红妆丨丨上青楼】
　　缦布【沈辽踏盘曲儿女常环着丨丨欢笑捉郎神所主】
　　緼
　　緼袯【北齐书文苑传祖鸿勲与阳休之书曰首戴萌蒲身衣丨丨出艺梁稻归奉慈亲缓步当车无事为贵斯已适矣岂必抚尘哉】
　　緼褐【晋书王沈夫道有安危时有险易才有所应行有所适英奇奋于纵横之世贤智显于霸王之初当厄难则骋权谲以良图值制作则展儒道以畅摅是则衮龙出于丨丨卿相起于匹夫故有朝贱而夕贵先卷而后舒】
　　緼袍【论语子曰衣敝丨丨与衣狐貉者立而不耻者其由也与　庄子见缨絶下】
　　緼黂【列子昔者宋国有田夫常衣丨丨仅以过冬暨春东作自曝于日不知天下之有广厦隩室绵纩狐貉注丨丨敝麻絮衣也　晁补之同毕公叔饮城东诗何必悲无衣丨丨聊御冬】
　　緼秀【宇文逌庾开府集序降山岳之隆丨烟霞之丨】
　　纩
　　纩绵【后汉书张奂吾前后仕进十要银艾不能和光同尘为谗邪所忌通塞命也始终常也但地底冥冥长无晓期而复纒以丨丨牢以钉宻为不喜耳幸有前窀朝殒夕下措尸灵牀幅巾而已】
　　纩防【李吉甫大觉禅师碑铭序居惟一牀衣只一衲冬无丨丨夏不絺绤】
　　纩服【沈约究竟慈悲论茧衣丨丨曽不懐疑】
　　纩息【栁宗元掩役夫张进骸诗一朝丨丨定枯朽无妍媸　苏轼和陶诗奇文出丨丨岂复生死流】纩中【三栁轩杂志见针锋下】
　　絺
　　絺绤【论语当暑袗丨丨必表而出之　诗为丨为丨服之无斁　又丨兮丨兮凄其以风传凄寒风也笺丨丨所以当暑今以待寒喻其失所也　礼记曲礼见几杖下　周礼掌葛以时征丨丨之材于山农凡葛征越絶书胥闻越王冬披毛裘夏披丨丨是人不死必为利害　王褒圣主得贤臣颂服丨丨之凉者不苦盛】
　　【暑之郁燠袭貂裘之煗者不忧至寒之凄怆　潘岳内顾诗初征氷未泮忽焉袗丨丨　谢灵运初徃新安桐庐口诗丨丨虽凄其授衣尚未至　杜甫前苦寒行秦城老翁荆客惯习炎蒸嵗丨丨】
　　絺纻【书禹贡豫州厥贡漆枲丨丨　周礼冢宰七曰服贡注服贡丨丨也　汉书髙帝纪见绮谷下　淮南子冬日披裘罽夏日服丨丨　盐铁论见旃裘下又妇女被罗纨婢妾曳丨丨　说苑绵绵之葛在于旷野良工得之以为丨丨　又禽滑厘问于墨子曰锦绣丨丨将安用之墨子曰恶是非吾用务也古有无文者得之矣夏禹是也　雄兖州箴草繇木条漆丝丨丨】
　　絺纩【张説登九里台樊姬墓诗诗书将变俗丨丨忽弥年】
　　絺绘【冯子振十八公赋毳帐撒星丨丨文藻　马祖常壮游八十韵诗汨予黔娄生言辞罔丨丨】絺绣【书益稷宗彛藻火粉米黼黻丨丨葛之精者曰丨五色备曰丨　陈深曹叔端见过索饯篇词华烂丨丨问学滋新畬】
　　絺冕【诗毳衣如菼疏见衮鷩下　又衮及黼疏其车马之外又何物以予之又以衣而画以衮龙下及丨丨之黼黻】
　　絺裘【齐书顾欢传天门开阖自古有之四气相新丨丨代进】
　　絺衣【诗衮及黼笺见黼黻下　史记五帝纪尧赐舜丨丨与琴为筑仓廪予牛羊　后汉书仲长统传论若夫元圣御世则天同极施舍之道宜无殊典而损益异运文朴递行用眀居晦回沈于曩时兴戈陈俎参差于上世及至戴黄屋服丨丨丰薄不齐而致化则一杜甫陪郑广文游何将军山林诗丨丨挂萝薜凉月白纷纷】
　　絺葛【周礼泉府凡民之货者与其有司辨而授之以国服为之息注郑司农云假令其国出丝絮则以丝絮偿其国出丨丨则以丨丨偿　髙士善巻者古之贤人也尧闻得道乃北面师之及尧受终之后舜又以天下让巻巻曰予立于宇宙之中冬衣皮夏衣丨丨春耕种秋收敛身足以休食日出而作日入而息逍遥于天地之间而心意自得吾何以天下为哉　栁宗元饶娥碑娥为室女渊懿靖専虽小家未尝出游始丨丨供女事循整乡闾敬式】
　　絺裾【欧阳詹太原旅懐诗西日惄饥肠北风疾丨丨】
　　絺褐【嵇康太师箴丨丨其裳土木其宇】
　　絺帷【史记孔子世家见环佩下】
　　絺幕【庾阐狭室赋尔乃登通扉辟櫺幌丨丨褰闲堂敞】
　　絺樊【左传隐公十一年王取乌刘蒍防之田于郑而与郑人苏忿生之田温原丨丨隰郕攒茅向盟州陉隤懐君子是以知桓公之失郑也恕而行之徳之则也礼之经也已弗能有而以与人人之不至不亦宜乎】絺素【吴越春秋女工织兮不敢迟号丨丨兮将献之】
　　絺清【栁宗元观八骏图説图首横目食谷而饱肉丨而丨裘而燠】
　　绤
　　绤衰【礼记檀弓县子曰丨丨繐裳非古也集説方氏曰葛之麤而郤者谓之绤布之细而疎者谓之繐五服一以麻各有升数若以丨为丨以繐为裳则取其轻凉而已非古制也】
　　绤纻【急就篇丨丨枲緼裹约纒注丨谓葛之麤者丨织纻为布及疏之属也枲麤麻也緼约犹束防也言贫乏之人无好绵帛但以此物自苞裹纒束为衣被也】
　　繐
　　繐帐【韦庄哭麻处士诗丨丨扄秋月诗楼鏁夜虫】
　　繐布【礼记檀弓绤衰繐裳疏疎葛为衰丨丨为裳】
　　繐裳【礼记檀弓见绤衰下】
　　繐衰【礼记檀弓叔仲皮学子栁叔仲皮死其妻鲁人也衣衰而缪绖叔仲衍以告请丨丨而环绖曰昔者吾丧姑姊妹亦如斯末吾禁也退使其妻丨丨而环绖注丨丨小功之缕而四升半之衰】
　　褐
　　褐山【眀一统志丨丨在太平府城西南三十五里临大江五代史杨行宻攻赵锽战于丨丨大败之又九国志田頵与冯铎帅舟师战于丨丨皆此也】
　　褐夫【淮南子夫人主之情莫不欲总海内之智尽众人之力然而羣臣志达效忠者希不困其身使言之而是虽在丨丨刍荛犹不可弃也使言之而非也虽在卿相人君揄策于庙堂之上未必可用是非之所在不可以贵贱尊卑论也】
　　褐博【孟子不受于丨寛丨　法言货殖曰蚊曰血国三千使将疏食饮水丨丨没齿然也注以蚊贬货殖或曰天下之民有骨血者三千国非货殖则将使其饭疏食饮水被褐终年而已乎】
　　褐衣【史记平原君秦急围邯郸急且降平原君甚患之邯郸舍吏子李同説平原君曰君不忧赵亡邪平原君曰赵亡则胜为虏何为不忧李同曰邯郸之民炊骨易子而食可谓急矣而君之后宫以百数婢妾被绮谷余梁肉而民丨丨不完糟糠不厌民困兵尽或剡木为矛矢而君器物钟磬自若使秦破赵君安得有此使赵得全君何患无有　又游侠序及若季次原宪闾巷人也读书懐独行君子之徳义不苟合当世当世亦笑之故季次原宪终身空室蓬户丨丨疏食不厌死而后已四百余年而弟子志之不倦　后汉书陈元传臣元愚鄙常师言如得以丨丨召见俯伏庭下诵孔氏之正道理丘眀之宿寃　唐书杨元卿吴少诚跋扈蔡州元卿以丨丨见署剧县　又路岩传父羣字正夫通经术善属文性志纯洁累官中书舍人翰林学士承防所与交虽丨丨之贱待以礼始终一节　韩诗外传曽子丨丨緼绪未尝完也粝米之食未尝饱也义不合则辞上卿不恬贫穷焉能行此　髙适答侯少府诗丨丨不得见黄绶翻在身　陶翰赠房侍御诗丨丨东府召执简南台先　刘长卿送金昌宗归钱塘诗秋水照华髪凉风生丨丨　白居易东墟晚歇诗丨丨半故白髪新人逢知我是何人　张乔送李道士归南岳诗扫月眠苍壁和云着丨丨　罗隐题凿石山僧院诗怜师好是无人见不把兰芽染丨丨　皮日休二游诗度嵗止丨丨经旬唯白帢】
　　褐裘【张志和渔父歌钓台渔父丨为丨两两三三舴艋舟　白居易和微之尝新酒诗醉来拥丨丨直至斋时睡】
　　褐袍【唐书髙丽太宗征髙丽总飞骑入临榆闗皇太子迎道左初帝与太子别御丨丨曰俟见尔乃更袍歴二时不易至穿穴羣臣请更服帝曰士皆敝衣吾可新服耶及是太子进洁衣乃御】
　　褐衫【谈苑见衣巾下】
　　褐裳【归有光氷崖草堂赋佩眀月之宝璐兮然犹思乎丨丨】
　　褐被【白居易别草堂诗久眠丨丨为居士忽挂绯袍作使君】
　　褐荐【素问西方者金玉之域沙石之处天地之所收引也其民陵居而多风水土刚强其民不衣而丨丨其民华食而脂肥】
　　褐器【史记越世家朱公居陶生少子少子及壮而朱公仲男杀人囚于楚朱公曰杀人而死职也然吾闻千金之子不死于市告其少子徃视之乃装黄金千镒置丨丨中载以一牛车且遣其少子】
　　褐锦【白居易新竹诗皮开坼丨丨节露抽青玉】
　　褐绫【白居易三适赠道友诗丨丨袍厚暖卧葢行坐披】
　　氊
　　氊案【周礼掌次王大旅上帝则张丨丨设皇邸注张丨丨以毡为牀于幄中】
　　氊牀【周礼掌次注见上齐书礼志见幄中下】
　　氊屋【宋书张邵魏主既至登城南亚父冢于戏马台立丨丨　齐书髙帝纪杨玉夫与其党陈奉伯等二十五人同谋于丨丨中取千牛刀杀苍梧王】
　　氊局【元史百官志上都丨丨大使一员副使一员直长一员至元二十年置受詹事院劄】
　　氊邸【杜甫有事于南郊赋掌次阅丨丨之则封人考壝官之防】
</div>
    <div class="pagination">
<a href="御定骈字类编_page690.html">上一页</a><span>...</span><a href="御定骈字类编_page686.html">686</a><a href="御定骈字类编_page687.html">687</a><a href="御定骈字类编_page688.html">688</a><a href="御定骈字类编_page689.html">689</a><a href="御定骈字类编_page690.html">690</a><span class="current-page">691</span><a href="御定骈字类编_page692.html">692</a><a href="御定骈字类编_page693.html">693</a><a href="御定骈字类编_page694.html">694</a><a href="御定骈字类编_page695.html">695</a><a href="御定骈字类编_page696.html">696</a><span>...</span><a href="御定骈字类编_page692.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
