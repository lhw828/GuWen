<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 983 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 983 页/共 1019 页</h1>
    <div class="content">　　大斋【南史徐陵传陵为中书监以年老累表求致事宣帝亦优礼之诏将作为造丨丨令陵就第摄事】大庑【史记李斯传李斯年少时为郡小吏见吏舎厠中鼠食不洁近人犬数惊恐之斯入仓观仓中鼠食积粟居丨丨之下不见人犬之忧乃叹曰人之贤不肖譬如鼠矣在所自处耳】
　　大扃【周礼匠人庙门容丨丨七个】
　　大梠【通典唐总章三年具明堂规堂心八柱外置四辅八柱之外柱总有三等其上槛周围二百四柱丨丨两重重别三十六条总七十二】
　　大壁【韩愈纳凉聨句丨丨旷凝净古画竒駮荦】
　　大馆【左传叔弓聘于晋致馆辞曰寡人命下臣来继旧好好合使成臣之禄也敢辱丨丨　白居易醉题郡楼诗自问有何才与政髙防丨丨居中央】
　　大亭【于邵游李校书花药园序寝门之外丨丨南敞】
　　大榭【宅经凡宅午巳东巽已来有髙楼丨丨皆不利宜去之吉】
　　大厦【晋书和峤传庾觊见而叹曰峤森森如千丈松虽磥砢多节目施之丨丨有栋梁之用　北史于谨传谨负佐时之略逢兴运之期为丨丨之栋梁拟巨川之舟楫　淮南子魏阙之髙上际青天丨丨増加拟于昆仑】
　　大版【尔雅丨丨谓之业注筑墙版也】
　　大牌【梦华録横列三门各有防结金书丨丨中曰都门道左右曰左右禁卫之门上有丨丨曰宣和与民同乐】
　　大础【宋无咏石得天字诗屹立中流壮平施丨丨坚】
　　大窦【礼记所以达天道顺人情之丨丨也】
　　大窖【汉书苏武传单于幽武置丨丨中絶不饮食天雨雪武卧嚼雪与旃毛并咽之　王逢题百鴈图诗得非长门报秋使或是丨丨传书奴】
　　大朱【范镇大报天赋凃丨丨以洞辟坛八觚而翼骞】
　　大缮【水经注凉州卧龙城夲匈奴所筑乃张氏之世居也又増筑四城并旧城为五丨丨宫殿观阁采绮妆饰拟中夏也】
　　大廏【汉书百官公卿表太仆秦官掌舆马有两丞属官有丨丨未央家马三令各五丞一尉】大囿【隋书百官志钩盾又别领丨丨上林游猎柴草池薮苜蓿等六部丞】
　　大寺【法苑珠林晋长安释慧嵬不知何处人止长安丨丨戒行澄洁】
　　大刹【元史索约勒哈达黙色传至治元年春诏起丨丨于京西夀安山索约勒哈达黙色上章极谏】大塔【洛阳伽蓝记粪塔在丨丨南三步】
　　大歇【陆游跋陵阳先生诗草丨丨庵诗一章徐师川作而先生手録之亦足见其无昔人争名之病矣】大姚【童佩丨丨寺诗江国何年刹村人説丨丨】
　　大圣【礼记及夫敦乐而无忧礼备而不偏者其惟丨丨乎　史记秦始皇纪丨丨作治建定法度显著纲纪】
　　大帝【公羊传帝牲不吉注帝皇天丨丨在北辰之中主总领天地五帝羣神也】
　　大人【易飞龙在天利见丨丨　礼记丨丨世及以为礼注丨丨诸侯也　孟子有丨丨者正己而物正者也　又汉书髙祖纪九年冬十月淮南王梁王赵王楚王朝未央宫置酒前殿上奉玉卮为太上皇夀曰始丨丨尝防臣不能治产业不如仲力今所就孰与仲多殿上羣臣皆称万大笑为乐　又魏书道武帝纪登国元年以长孙嵩为南部丨丨以叔孙普洛为北部丨丨　又山海经东海之外大荒之中有丨丨之国】大贵【汉书髙帝纪吕后与两子居田中有一老父过请饮吕后因餔之老父相后曰夫人天下贵人也令相两子见孝惠曰夫人所防贵者乃此男也相鲁元公主亦皆贵老父已去髙祖适从旁舍来吕后具言客有过相我子母皆丨丨髙祖问曰未逺乃追及问老父老父曰乡者夫人儿子皆防君君相贵不可言】大君【易丨丨有命开国承家　又知临丨丨之宜吉左传敢布四体唯丨丨命焉　张子西铭丨丨者吾父母宗子】
　　大皇【韦昭呉鼔吹曲赖我丨丨发圣明虎臣雄烈周与程　又荘子且彼方跐黄泉而登丨丨　贾谊惜誓独不见夫鸾鳯之髙翔兮乃集丨丨之壄】
　　大王【战国策夫存危国美名也得九鼎厚实也愿丨丨图之】
　　大主【左传防豹奔秦言于秦伯曰晋侯背丨丨而忌小怨民弗与也伐之必出注丨丨秦也　又钱氏私志先王与贤穆同诣玉仙止留知观老道士一人祝香祈祷道士见贵主车服之盛歆艳富贵云愿得贫道与丨丨做儿子归而有娠】
　　大庭【诗谱序丨丨轩辕逮于髙辛疏丨丨神农之别号左传宋卫陈郑皆火梓慎登丨丨氏之库以望之曰宋卫陈郑也数日皆来告火　髙适留上李右相诗风俗登淳古君臣挹丨丨】
　　大尧【陈陶续古诗丨丨登寳位麟鳯焕宸居　又山海经丨丨之山其木多松柏多梓桑多机其草多竹其兽多豹虎麢防】
　　大舜【孟子丨丨有大焉　李商隐上杜七兄仆射相公诗薰琴调丨丨寳瑟和神农】
　　大禹【书曰若稽古丨丨曰文命敷于四海祗承于帝】
　　大臣【礼记敬丨丨则不　论语所谓丨丨者以道事君不可则止　汉书东方朔传臣朔年二十二长九尺目若悬珠齿若编贝勇若孟贲防若庆忌亷若鲍叔信若尾生若此可防为天子丨丨矣】
　　大官【礼记孟秋之月毋以封诸侯立丨丨毋以割地行大使出大币　国语稷为丨丨】
　　大卿【周礼冢宰治官之属疏自太宰旅下士转相副贰皆王臣也丨丨一人小卿则二人已下皆去上一倍者是转相副贰也】
　　大藩【南史明山賔传昭明太子闻筑室不就有令曰明祭酒虽出抚丨丨拥旌推毂珥金拖紫而恒事屡空闻构宇未成今送薄助　陆贽授刘洽都统制分我阃寄殿予丨丨】
　　大职【汉书薛宣传御史大夫内承本朝之风化外佐丞相统理天下任重职大非庸材所能堪今当选于羣卿防充其缺得其人则万姓欣喜百僚说服不得其人则丨丨堕斁王功不兴】
　　大僚【书迪简在王庭尚尔事有服在丨丨】
　　大吏【史记范睢传今自有秩以上至诸丨丨下及王左右无非相国之人者　韩愈平淮西碑凡兹廷臣汝择自从惟其贤能无惮丨丨】
　　大使【礼记见大官下　唐书百官志贞观初遣丨丨十三人巡省天下诸州水旱则遣使有巡察安抚存抚之名】
　　大夫【书三事暨丨丨敬尔有官乱尔有政　诗三事丨丨　周礼天官治官之属太宰卿一人小宰中丨丨二人宰夫下丨丨四人　礼记天子穆穆诸侯皇皇丨丨济济士跄跄庶人僬僬】
　　大賔【周礼大行人掌丨丨之礼及大客之仪以亲诸侯　论语出门如见丨丨】
　　大客【周礼大行人见上　战国策张仪为秦连横说齐王齐王曰齐僻陋隐居托于东海之上未尝闻社稷之长利今丨丨幸而教之请奉社稷以事秦又异苑始兴郡阳山县其象俗呼为丨丨】
　　大府【史记酷吏传景帝乃拜都为济南太守至则族灭瞷氏首恶余皆股栗居余郡中不拾遗旁十余郡守畏都如丨丨　韩愈送郑尚书序岭之南其州七十其二十二隷岭南节度府其四十余分四府府各置帅然独岭南节度为丨丨】
　　大员【晋书慕容皝载记记室叅军封裕谏曰学者三年无成亦宜还之于农不可徒充丨丨以塞聪儁之路】
　　大阶【周书孝闵帝纪诏曰文武之官及诸军人不霑爵封者宜各授两丨丨改太守为郡守】大将【史记淮隂侯传诸将皆喜人人各自以为得丨丨至拜丨丨乃信也一军皆惊】
　　大督【呉志朱然传诸葛瑾子融步隲子恊虽各袭任权特复使然总为丨丨】
　　大校【汉书霍去病传去病骑兵车重与大将军军等而亡裨将悉防李敢等为丨丨当裨将】大农【史记平准书初丨丨筦盐鐡官布多置水衡欲以主盐鐡　汉书食货志水衡少府丨丨太仆各置农官】
　　大令【国语国有丨丨何故犯之　又晋书王珉传代王献之为长兼中书令二人素齐名世谓献之为丨丨珉为小令】
　　大胥【周礼丨丨掌学士之版以待致诸子　礼记将出学小胥丨丨小乐正简不帅教者以告于大乐正大乐正以告于王　张衡西京赋周制丨丨今也惟尉】
　　大驭【周礼夏官丨丨中大夫二人　谢荘舞马赋辉丨丨于国皁贲上襄于帝闲】
　　大罗【礼记丨丨氏天子之掌鸟兽者也　杨谏大蜡赋伊耆之礼不易丨丨之职有常　又云笈七籖上一天名曰丨丨在元都玉京之上　王建同于汝锡游降圣观诗秦时桃树满山坡骑鹿先生降丨丨】大匠【孟子丨丨不为拙工改废绳墨　晋书庾怿传怿常以白羽扇献成帝帝疑其非新反之刘劭曰柏梁云构丨丨先居其下管繁奏防牙先听其音怿之上扇以好不以新　吕氏春秋丨丨不斵】大酋【礼记仲冬之月乃命丨丨秫稻必齐麴糵必时湛炽必絜水泉必香陶噐必良火齐必得兼用六物丨丨监之毋有差贷　又宋史林广传泸蛮乞弟遣叔父阿汝约降求退舍又约不解甲广策其有异设伏击之蛮奔溃斩阿汝及丨丨二十八人乞弟脱走得其种落三万】
　　大尹【左传六卿三族降听政因丨丨以达注丨丨近官有宠者　韩愈赠卢仝诗劝叅留守谒丨丨言语才及辄掩耳】
　　大士【左传卫侯与元咺讼甯武子为辅鍼荘子为坐士荣为丨丨注丨丨治狱官也　又管子务物之人无丨丨焉注丨丨不务谦而接物　又栁宗元圣安寺无姓和尚碑度门道品其数无极菩萨丨丨其众无涯】大阍【左传鬻拳强諌楚子楚子弗从临之以兵惧而从之鬻拳曰吾惧君以兵罪莫大焉遂自刖也楚人以为丨丨谓之大伯】
　　大家【书王曰封以厥庶民暨厥臣达丨丨以厥臣达王惟邦君　国语丨丨邻国将师保之注丨丨上卿也　又音姑礼记不愿于丨丨】
　　大姓【汉书陈咸传咸为南阳太守所居防杀伐立威豪猾吏及丨丨犯法辄论输府　后汉书耿纯传纯说李轶轶竒之且以其钜鹿丨丨廼承制拜为骑都尉授以节令安集赵魏】
　　大族【左传去丨丨不偪　汉书髙祖纪九年冬十一月徙齐楚丨丨昭氏屈氏景氏懐氏田氏五姓闗中与利田宅】
　　大挠【帝王世纪黄帝命丨丨作甲子】
　　大鸿【史记黄帝纪举风后力牧常先丨丨以治民　又武帝纪鬼防区号丨丨】
　　大临【左传昔髙阳氏有才子八人苍舒隤梼戭丨丨尨降庭坚仲容叔达】
　　大隗【荘子黄帝将见丨丨乎具茨之山至于襄城之野遇牧马童子问涂焉曰若知具茨之山乎曰然若知丨丨之所存乎曰然黄帝曰异哉小童非徒知具茨又知丨丨】
　　大良【左传郑太子忽帅师救齐六月大败戎师获其二帅丨丨少良】
　　大彭【国语丨丨豕韦为商伯矣　史记舜纪禹臯陶契后稷伯夷夔龙垂益彭祖自尧时而皆举用未有分职注索隐曰彭祖即陆终氏之第三子籛铿之后后为丨丨亦称彭祖正义曰彭祖自尧时举用歴夏殷封于丨丨】
　　大巫【呉志张纮传注纮见陈琳作武库赋应机论与琳书深叹美之琳答曰自仆在河北与天下隔此间率少于文章易为雄伯故使仆受此过差之谈非其实也今景兴在此足下与子布在彼所谓小巫见丨丨神气尽矣　荘子小巫见丨丨拔茅而弃此其所以终身弗如　徐陵同江詹事登宫城南楼诗沟水慙雄伯漳川仰丨丨　又陆游入蜀记新奔滩下十余里有丨丨山】
　　大戴【中说丨丨小戴礼之衰也注二戴因曲台记论于石渠成礼记戴徳号丨丨戴圣号小戴】大耿【后汉书耿弇传弇攻临淄半日拔之入据其城张蓝闻之大惧遂将其众亡归剧弇令军中无得妄掠剧下须张步至乃取之以激怒步步闻大笑曰以尤来大彤十余万众吾皆即其营而破之今丨丨兵少于彼又皆疲劳足可摧乎注弇况之长子故呼为丨丨】
　　大彤【后汉书耿弇传见上】
　　大春【后汉书逸民传井丹字丨丨扶风郿人也少受业太学通五经善谈论故京师为之语曰五经纷纶井丨丨】
　　大邢【北史魏收传河间邢子才子明及季景与收并以文章显世称丨丨小魏】
　　大范【宋名臣言行録范仲淹领延安阅兵选将日夕训练又请戒诸路养兵蓄锐毋得轻动夏人闻之相戒曰无以延州为意今小范老子腹中有数万甲兵不比丨丨老子可欺也】
　　大程【刘克荘元祐党借碑诗蚤日丨丨知反覆莫年小范要调停】
　　大坡【宋史苏过传有斜川集二十卷其思子台赋飓风赋早行于世时称为小坡盖以轼为丨丨也】大亲【荘子蹍市人之足则辞以放骜兄则以妪丨丨则已矣　又国语四境丨丨】
　　大老【孟子二老者天下之丨丨也】
　　大祖【淮南子无形者物之丨丨也无音者声之大宗也】
　　大宗【诗丨丨维翰　礼记有小宗而无丨丨者有丨丨而无小宗者有无宗亦莫之宗者公子是也　淮南子见上】
　　大父【史记封禅书坐中有九十余老人少君乃言与其丨丨共防射处一坐甚惊　又郑当时传荘好黄老之言其慕长者如恐不称自见年少官薄然其游知交皆其丨丨行天下有名之士也】
　　大母【汉书文三王传李太后亲平王之丨丨也注师古曰丨丨祖母也】
　　大哥【张九龄勅赐宁王池宴诗序开元二年春上幸寕王第叙家人礼上曰丨丨好作主人阿瞒但谨为上客】
　　大兄【汉书淮南王长传从上入苑猎与上同辇常谓上丨丨　呉志吕蒙传注鲁肃上代周瑜过蒙言议常欲受屈肃拊蒙背曰吾谓大弟但有武略耳至于今者学识英博非复呉下阿蒙蒙曰士别三日即更刮目相待丨丨今论何一称穰侯乎　汉乐府孤儿行丨丨言办饭大嫂言视马】
　　大弟【呉志吕防传注见上】
　　大嫂【汉乐府孤儿行见大兄下】
　　大姊【汉书孝景王皇后传初皇太后微时所谓金王孙生女俗在民间盖讳之也武帝始立韩嫣白之帝曰何为不早言乃车驾自往迎之其家在长陵小市直至其门使左右入求之家人惊恐女逃匿扶将出拜帝下车立曰丨丨何藏之深也】
　　大妇【汉乐府相逢行丨丨织绮罗中妇织流黄小妇无所为挟瑟上髙堂　张谓春园家宴诗南园春色正相宜丨丨同行少妇随】
　　大儿【后汉书祢衡传衡唯善鲁国孔融及农杨修常称曰丨丨孔文举小儿杨徳祖余子碌碌莫足数也】
　　大男【管子十口之家十人食盐百口之家百人食盐终月丨丨食盐五升少半大女食盐三升少半】大女【管子见上】
　　大息【梁简文帝长安有狭斜行丨丨骞金勒中息绾黄银小息始得意黄头作弄臣　又战国策污明见春申君候问三月而后得见谈卒春申君大说之污明欲复谈春申君曰仆已知先生先生丨丨矣】大娥【后汉书清河孝王庆传安帝所生母左姬字小娥小娥姊字丨丨　又北史蠕蠕传见大檀下】大舅【后汉书张禹传祖父况族姊为皇祖考夫人数往来南顿见光武光武为大司马过邯郸况为郡吏谒见光武光武大喜曰乃今得我丨丨乎】
　　大奴【汉书武五子传过农使丨丨善防衣车载女子注师古曰凡言丨丨者谓奴之尤长大者也】大朋【欧阳修朋党论周武王之臣三千人为一丨丨而周以兴】
　　大保【宋史兵志熙宁初王安石变募兵而行保甲帝从其议乃诏畿内之民十家为一保选主户有干力者一人为保长五十家为一丨丨选一人为丨丨长十六丨丨为都保】
　　大户【左传乃丨丨已责逮鳏救乏赦罪　又延漏録凡饮以一人为録事以纠坐人须择有饮材者材有三谓善令知音丨丨也】
　　大期【陆机豪士赋序好荣恶辱有生之所丨丨】
　　大耋【易日昃之离不鼓缶而歌则丨丨之嗟　陆机拟东城一何髙诗三闾结飞辔丨丨嗟落晖】大年【庄子小知不及大知小年不及丨丨】
　　大董【史记仓公传脉法曰年二十脉气当趋年三十当疾步年四十当安坐年五十当安卧年六十已上气当丨丨注徐广曰董谓深藏之】
　　大贤【孟子天下有道小徳役大徳小贤役丨丨晋书陈頵传夫英伟丨丨多出于山泽】
　　大儒【汉书董仲舒传胶西王闻仲舒丨丨善待之　后汉书郑康成传以书戒子益恩曰游学周秦之都往来幽并兖豫之域获觐乎在位通人处逸丨丨其得意者咸从捧手有所授焉　又儒林传洼丹作易通论七篇世号洼君通丹学义研深易家宗之称为丨丨荀子丨丨者天子之三公也　韩愈处州孔子庙碑既新作孔子庙又令工改为顔子至子夏十人像其余六十子及后丨丨公羊髙左丘明孟轲荀况伏生毛公韩生董生髙堂生扬雄郑康成等数十人皆图之壁】
　　大魁【老学庵笔记天圣初宋元宪公在塲屋日梦丨丨天下故事四方举人集京师当入见宋公偶为众人之首礼部因奏举人宋祁等公恶之以为梦徴止此矣后卒为丨丨　又潘岳笙赋管攒罗而表列音要妙而含清各守一以司应统丨丨以为笙】
　　大亷【庄子丨丨不嗛　唐书地理志亷州合浦郡夲合州武徳四年曰越州贞观八年更名以夲丨丨洞】大侠【史记季布传滕公心知朱家丨丨意季布匿其所汉书公孙贺传贺子敬声防皇后姊子骄奢不奉法擅用北军钱千九百万发觉下狱是时诏捕阳陵朱安世不能得上求之急贺自请逐捕安世防赎敬声罪上许之后果得安世安世者京师丨丨也】
　　大隐【晋书郗愔传论方回踵武奕世登台露冕为饰援髙人以同志抑维丨丨者欤　唐书韦夏卿传晚将罢归署其居曰丨丨洞】
　　大工【汲冡周书丨丨赋事】
　　大贾【史记平准书大农之诸官尽笼天下之货物贵即卖之贱则买之如此富商丨丨无所牟大利则反夲而万物不得腾踊故抑天下物名曰平准】
　　大驵【吕氏春秋段干木晋国之丨丨也学于子夏】
　　大神【周礼大宗伯凡祀丨丨享大鬼祭大示师执事而卜日　左传用昭乞盟于尔丨丨以诱天衷】大鬼【周礼大宗伯见上】
　　大示【周礼大宗伯见大神下　又音视宋书武帝纪公既作辅丨丨轨则豪彊肃然逺近知禁】大丙【淮南子昔者冯夷丨丨之御也乗云车入云蜺排阊阖钥天门虽有轻车良马不能与之争先注冯夷丨丨二人名　张衡东京赋丨丨弭节风后陪乗】
　　大佛【晋书五行志桓石民为荆州镇上明百姓忽歌曰黄昙子曲中又曰黄昙英州丨丨来上明顷之桓石民死王忱为荆州黄昙子乃是王忱字也忱小字佛大是丨丨来上明也　又北史齐幼主纪凿晋阳西山为丨丨像一夜燃油万盆光照宫内】
　　大象【唐书武后纪乆视元年八月庚申敛天下僧钱作丨丨】
</div>
    <div class="pagination">
<a href="御定骈字类编_page982.html">上一页</a><span>...</span><a href="御定骈字类编_page978.html">978</a><a href="御定骈字类编_page979.html">979</a><a href="御定骈字类编_page980.html">980</a><a href="御定骈字类编_page981.html">981</a><a href="御定骈字类编_page982.html">982</a><span class="current-page">983</span><a href="御定骈字类编_page984.html">984</a><a href="御定骈字类编_page985.html">985</a><a href="御定骈字类编_page986.html">986</a><a href="御定骈字类编_page987.html">987</a><a href="御定骈字类编_page988.html">988</a><span>...</span><a href="御定骈字类编_page984.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
