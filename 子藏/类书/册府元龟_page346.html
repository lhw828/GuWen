<!DOCTYPE html>
<html>
<head>
    <meta charset="UTF-8">
    <title>册府元龟 - 第 346 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 346 页/共 736 页</h1>
    <div class="content">    ○将帅部　识ウ
    《易》曰：惟几也。故能成天下之务矧乃总司戎重为之将领专阃外之事制军中之命进退禀於申令胜败繇乎！指顾乃有率意独任靡稽於众溺情偏听自舀於恶妄作过举遂流於口实当断不决爰构於厉阶因而失律败师致舆尸之咎丧躯舌贻没世之羞者盖有之矣。至或听反间以害忠贤信卜筮而愆期会昧於应变之略失於防微之旨者。又，岂可胜道哉！书所谓自用则小昔人有言曰：愚者ウ於成事其斯之谓欤。
    昭公二十三年邾人城翼（翼邾邑）还将自离姑（离姑邾邑从离姑则道经鲁之武城）公孙Θ曰：鲁将御我（Θ邾大夫）欲自武城还循山而南（至武城而还依山南行不欲过武城）徐Θ丘弱茅地（三子邾大夫）曰：道下遇雨将不出是不归也。（谓其山道下泥）遂自离姑（遂过武城）武城人塞其前（以兵塞其前道）断其後之木而弗殊邾师过之乃推而蹶之遂取邾师获Θ弱地。
    定公四年冬蔡侯吴子唐侯伐楚舍舟於淮（吴乘舟从淮来过蔡而舍之）自豫章与楚夹汉（豫章汉东江北地名）左司马戍谓子常曰：子沿汉而与之上下（沿缘也。缘汉上下遮使勿渡）我悉方城外以毁其舟（以方城外人毁吴所舍舟）还塞大隧直辕冥厄（三者汉东之隘道）子济汉而伐之我自後击之必大败之既谋而行武城黑谓子常（黑楚武城大夫）曰：吴用木也。我用革也。（用军器）不可久也。不如速战史皇谓子常楚人恶子而好司马（史皇楚大夫司马沈尹戍）。若司马毁吴舟於淮塞城口而入（城口三隘道之扌名）是独克吴也。子必速战不然不免乃济汉而陈自小别至於大别（禹贡汉水至大别南入江。然则此二别在江夏界）三战子常知不可欲奔（知吴不可胜也。）史皇曰：安求其事（求知政事）难而逃之将何所入子必死之初罪必尽说（言致死以克吴可以免贪贿致寇之罪）。
    汉陈馀为成安君时韩信欲东下井陉击赵赵王歇及馀闻汉。且袭之聚兵井陉口号称二十万广武君李左车说成安君曰：闻汉将韩信涉西河虏魏王禽夏说新喋血阏与今乃辅以张耳议欲以下赵（言其立计议如此）此乘胜而去国远斗其锋不可当臣闻千里饣鬼粮士有饥色（言难继也。）樵苏後爨师不宿饱今井陉之道车不得方轨骑不得成列（方轨谓并行也。列行列也。）行数百里其势粮食必在後愿足下假臣奇兵三万人从间路绝其辎重（间路微小路也。）足下深沟高垒勿与战彼前不得斗退不得还吾奇兵绝其後野无所掠卤不至十日两将之头可致戏下愿君留意臣之计必不为二子所擒矣。成安君儒者尝称义兵不用诈谋奇计谓曰：吾闻兵法什则围之倍则战（言多十倍者可以围敌多一倍者战可胜）今韩信兵号数万其实不能千里袭我亦罢矣。今如此避弗击後有大者何以距之诸侯谓吾怯而轻来伐我不听广武君策信使间人窥知其不用（间人微伺之也。）还报则大喜乃敢引兵遂下竟擒赵王歇斩成安君。
    龙。且为楚将时韩信击齐渡河袭历下军至临齐王走高密使使至於楚请救信已定临东追至高密西楚使龙。且将号称二十万救齐齐王龙。且并军与信战未合或说龙。且曰：汉兵远斗穷寇战锋不可当也。齐楚自居其地战兵易败散不如深壁令齐王使其信臣招所亡城城闻王在楚来救必反汉汉二千里客居齐齐城皆反之其势无所得食可无战而降也。龙。且曰：吾平日知韩信为人易与尔寄食於漂母无资身之策受辱於跨下无兼人之勇不足畏也。且救齐而降之吾何功今战而胜之齐半可得（自谓当得封齐之半地也。）何为而止遂与信战为信所败击刺杀之後汉吴汉为大司马从光武上陇遂围隗嚣於西城帝敕汉曰：诸郡甲卒但坐费粮食。若有逃亡则沮败众心宜悉罢之汉等贪并力攻嚣遂不能遣粮食日少吏士疲役逃亡者多及公孙述救至汉遂退败。
    袁绍为大将军与曹公相持於官渡许攸进曰：曹操兵少而悉师拒我许下馀守势必空弱。若分遣轻军星行掩袭许昌则操必成擒如其未溃可令首尾奔命破之必也。绍不能用果败张温为车骑将军出屯美阳会董卓与边章等战无功温召卓。又不时应命既到而辞对不逊时孙坚为温参军劝温陈兵斩之温曰：卓有威名方倚以西行坚曰：明公亲帅王师威振天下何恃於卓而赖之乎！坚闻古之名将仗钺临众未有不断斩以示威武者也。故穰苴斩庄贾魏绛戮杨干今。若纵之自亏威重後悔何及温不能从而卓有怀忌恨温後果及於难吕布为兖州牧初入兖州书与袁术术报《书》曰：昔董卓作乱破坏王室祸害术门户术举兵关东未能屠裂卓将军诛卓送其头首为术扫灭雠耻使术明目於当世死生不愧其功一也。昔将金元休向兖州甫诣封丘为曹操之所拒破流离迸走几至灭亡将军破兖州术复明目於遐迩其功二也。术生年已来不闻天下有刘备备乃举兵与术对战术凭将军威灵得以破备其功三也。将军有三大功在术术虽不敏奉以生死将军连年攻战军粮苦少今送米二十万斛迎逢道路非直此止当骆驿复致。若兵器战具他所乏少大小唯命布得书大喜遂造下邳後兵败降曹操遂为操所杀。
    公孙瓒为前将军统内外衣冠子弟有才秀者必抑困使在穷苦之地或问其故答曰：今取衣冠家子弟及善士富贵之皆自以为职当得之不谢人惠也。所宠遇骄恣者类多庸儿。若故卜数师刘纬台贩缯李移子贾人乐何当等三人与之定兄弟之誓自号为伯谓三人者为仲叔季富皆巨亿或取其女以配己子尝称古者曲周灌婴之属以譬後为袁绍之兵所击瓒军败乃走还易京固守瓒别将有为敌所围义不救也。其言曰：救一人使後将恃救不力战今不救此後将当念在自勉是以袁绍始北击之时瓒南界上别营自度守则不能自固。又知必不见救是以或自杀其将帅或为绍兵所破遂令绍军径至其门瓒为团堑十重於堑里筑京皆高五六丈为楼其上中堑为京特高十丈自居焉积三百万斛（英雄记曰：瓒诸将家家各作高楼楼以千计瓒作铁门居楼上屏去左右婢妾侍侧汲上文书）瓒曰：昔谓天下事可指麾而定今日视之非我所决不如休兵力田畜兵法百楼不攻今吾楼橹千重食尽此足知天下之事矣。欲以此弊绍绍遣将攻之瓒自知终败尽杀其妻子乃自杀。
    魏刘勋初为庐江太守勋时兵︹於江淮之间孙策恶之遣使卑礼厚币以书说勋曰：上缭宗民数欺下国忿之有年矣。击之路不便愿因大国伐之上缭甚实得之可以富国请出兵为外援勋信之。又得策珠宝葛钺喜悦外内尽贺而刘晔独否勋问其故对曰：上缭虽小城坚池深攻难守易不可旬日而举则兵疲於外而国内虚策乘虚而袭我则後不能独守是将军进兵於敌退无所归。若军必出祸今至矣。勋不从兴兵伐上缭策果袭其後勋穷遂奔太祖。
    王凌镇扬州既有谋立楚王彪太傅司马懿统大军讨之凌与太傅《书》曰：卒闻神军密发已在百尺虽知命穷尽迟於相见身首7蛛x不以为恨前後遣使有书未得还报企踵西望无物以譬昨遣书之後便乘船来相迎宿丘头旦发於浦口奉被露布赦书。又得二十三日况累纸诲示闻命惊愕五内失守不知何地可以自处仆久忝朝恩历试无效统御戎马董齐东夏事有阙废中心犯义罪在二百妻子同县无所祷矣。不图圣恩天覆地载横蒙视息复睹日月亡甥令狐愚携惑群小之言仆即时呵抑使不得竞其语既人已知神明所监夫罪事无阴卒至发露知此枭夷之罪也。生我者父母活我者子也。又重曰：身舀刑罪谬蒙赦宥今遣掾送印绶顷至当如诏书自缚归命虽足下私之官法有分及到如书太傅使人解其缚凌既蒙赦加怙旧好不得自疑径乘小船自趋太傅太傅使人逆止之住船淮中相去十馀丈凌知见外乃遥谓太傅曰：卿直以折简召我我当敢不至耶而乃引兵军来乎！太傅曰：以卿非肯逐折简者故也。凌曰：卿负我太傅曰：我宁负卿不负国家遂使人送来西凌自知罪重试索棺钉以观太傅意太傅给之临行到项夜呼掾属与诀曰：行年八十身名并灭耶遂自杀。
    文钦为前将军扬州刺史钦曹爽邑人也。时与大将军司马师战时殿中人姓尹字大目少为曹氏家奴尝侍在帝侧大将军将俱出大目知大将军一日突出启云：文钦本是明公腹心但为人所误耳。又天子乡里大目昔为文钦所信乞得追解语之令还与公复好大将军听遣大目单身往乘大马被铠胄追文钦遥相与语大目心实欲曹氏安谬言君侯何。若。若不可复忍数日也。欲使钦解其旨钦殊不悟乃更厉声骂大目汝先帝家人不念报恩而反与司马氏作逆不顾上天天不汝乃张弓傅矢欲射大目大目涕泣曰：世事败矣。善自弩力也。
    蜀刘璋为益州牧璋焉之子也。初焉以张鲁为督义司马住汉中及璋继为州牧而张鲁稍骄恣不承顺璋璋杀鲁母及弟遂为雠敌璋累遣庞羲等攻鲁所破鲁部曲多在巴西故以羲为巴西太守领兵御鲁後羲与璋情好携隙赵韪称兵内向众散见杀皆繇璋明断少而外言入故也。（英雄记曰：先是南阳三辅人流入益州数万家收以为兵名曰：东州兵璋性宽柔无威略东州人侵暴旧民璋不能禁政令多阙益州颇怨赵韪素得人心璋委任之韪因民怨谋叛乃厚赂荆州请和阴结州中大姓与俱起兵还击璋蜀郡广汉犍为皆应韪璋驰入成都巴东将人畏威咸同心并力助璋皆殊死战遂破反者进攻韪於江州韪将庞乐李冀反斩韪）。又别驾张松劝璋迎先主驾璋从之遣法正请先主璋主簿黄权陈其利害从事广汉王累自倒县於州门以谏璋一无所纳敕在所供奉先主入境如归先是先主与璋会涪北至葭萌南还取璋郑度说璋曰：左将军县军袭我兵不满万士众未附野是资军无辎重其计莫如尽驱巴西梓潼民内涪水以西其仓廪野一皆烧除高垒深沟静以待之彼至请战勿许久无所资不过百日必将自走走而击之则必擒耳先主闻而恶之以问正正曰：终不能用无可忧也。璋果如正言谓其群下曰：吾闻拒敌以安民未闻勤民以避敌也，於是黜度不用其计。
    吴步骘为骠骑将军领冀州牧都督西陵上表言曰：北降人王潜等说北相部伍图以东向多作布囊欲以盛沙塞江以大向荆州夫备不豫设难以应卒宜为之防大帝曰：此曹衰弱何能有图必不敢来。若不如孤言当以牛千头为君作主人後有吕范诸葛恪为说骘所言云：每读步骘表辄失笑此江与开辟俱生宁有可以沙囊塞理也。
    濮阳兴为卫将军永安三年都尉严密建丹阳湖田作浦里塘诏百官会议咸以为用功多而田不保成惟兴以为可成遂会诸兵民就作功佣之费不可胜数士卒死亡或自贼杀百姓大怨之。
    晋王浑为安东将军时前赵刘元海为侍子在雒阳属王弥从雒阳东归元海饯弥於九曲之滨齐王攸时在九曲北闻而驰遣视之见元海在焉言於武帝曰：陛下不除刘元海臣恐并州不得久宁浑进曰：元海长者浑为君王保明之。且大晋方表信殊俗怀远以德如之何以无萌之疑杀人侍子以示晋德不弘帝曰：浑言是也。会豹卒以元海代为左部帅。
    贾充为太尉录尚书事时武帝伐吴诏充为使持节假黄钺大都督为诸军节度及王之克武昌也。充遣使。表曰：吴未可悉定方夏江淮下湿疾疫必起宜诏诸军以为後图虽腰斩张华不足以谢天下华豫平吴之策故充以为言中书监荀勖奏宜如充表帝不从杜预闻充有奏驰表固争言平在旦夕使及至に辕而孙皓已降吴平军罢帝遣使侍中程咸犒劳赐充帛八千疋增益八千户充本无南伐之谋固谏不见用及师出而吴平孙皓降於王充未之知方抗表请班师充表与告捷同至朝野以充位居人上智出人下。
    王浚为司空领冀州初石勒为臣於浚而阴勒兵袭之军达易水浚督护孙绛驰白浚将引军拒勒游统禁之浚将佐咸请出击勒浚怒曰：公来正欲奉戴我也。敢言击者斩乃命设飨以待之勒晨至蓟北门者开门疑有伏兵先驱牛羊数千头声言上礼实欲填诸街巷使兵不得发浚乃惧或坐或起勒升其厅事命甲士执之斩於襄国市。
    张光为材官将军梁州刺史镇汉中时逆贼王如馀党李运杨武等自襄阳将三千馀人入汉中光遣参军晋邈率众於黄金距之邈受运重赂劝光纳运光从之邈以运多珍货。又欲夺之复言於光曰：运之徒属不事田农但营器仗意在难测可掩而取之光。又信焉遣邈众讨运不克光乞师于氐王杨茂搜搜遣子难敌助之难敌求於光光不与杨武乃厚赂难敌谓之曰：流人宝物悉在光处今伐我不如伐光难敌大喜声言助光内与运同光弗之知也。悉遣援卒助邈运与难敌夹攻邈等援为流矢所中死贼遂大盛牵秀为尚书河间王甚亲任之关东诸军奉迎大驾以秀为平北将军领冯翊秀与将马瞻等将辅以守关中密遣使就东海王越求迎越遣将麋晃等迎时秀拥众在冯翊晃不敢进长史杨腾前不应越军惧越讨之欲取秀以自效与冯翊大姓诸严诈称命使秀罢兵秀信之腾遂杀秀於万年郄隆为扬州刺史赵诱为主簿隆被齐王ぁ檄使起兵讨赵王伦隆欲承檄举义而诸子侄并在雒阳欲坐观成败恐为ぁ所讨进退有疑会群吏计议诱说隆曰：赵王篡逆海内所病今义兵飚起其败必矣。今为明使君计莫。若自将兵径赴许昌上策也。不然。且可留後遣猛将将兵会盟亦中策也。若遣小军随形助胜下策耳隆曰：我受二帝恩无所偏助止欲保州而已诱与治中留宝王簿张褒等谏隆。若无所助变难将生州亦不可保也。隆犹豫不决遂为其下所害。
    桓冲为西镇以贼寇方强故移镇上明谓江东力弱止可保固封疆自守而已。又以将相异宜自以德望不逮谢安故委之内相而四方镇以为己任。又与朱序款密俄而序投於贼冲深用愧惋既而苻坚尽国内侵冲深以根本为虑乃遣精锐三千来赴京都谢安谓三千人不足以为益而欲外示暇闻军在近固不听报云：朝廷处分已定兵革无阙西藩宜以为防时安已遣兄子玄及桓伊等诸军冲谓不足以为废兴召佐吏对之叹曰：谢安乃有庙堂之量不娴将略今大敌垂至方游谈不暇虽遣诸不经事少年众。又寡弱天下事可知吾其左衽矣。俄而闻坚破大勋克举。又知朱序因以得还冲本疾病加以惭耻发病而卒。
    殷浩为中军将军北征许雒师次寿阳潜诱苻健大臣梁安雷弱儿等使杀健许以关右之任初降人魏脱卒其弟憬代领部曲姚襄杀憬以并其众浩大恶之使龙骧将军刘启守谯迁襄於梁既而魏氏子弟往来寿阳襄益猜惧俄而襄部曲有欲归浩者襄杀之浩，於是谋诛襄会苻健杀其大臣健兄子眉自雒阳西奔浩以为梁安事捷意苻健已死请进屯洛阳修复园陵使襄为前驱冠军将军刘洽镇鹿台建武将军刘Т据仓垣。又求解扬州专镇雒阳诏不许浩既至许昌会张遇反谢尚。又败绩浩还寿阳後复进军次山桑而襄反浩惧弃辎重退保谯城器械军储皆为襄所掠士卒多亡叛浩遣王启刘彬之击襄於山桑并为襄所杀。
    谢琰为卫将军徐州刺史时孙恩作乱诏琰与辅国将军刘牢之俱讨孙恩逃於海岛朝廷忧之以琰为会稽内史都督五郡军事琰既以资望镇越土议者谓无复东顾之虞及至郡无绥抚之能而不为武备将帅皆谏曰：强贼在海伺人形便宜振扬仁风开其自新之路琰曰：苻坚百万尚送死淮南况孙恩奔衄归海何能复出。若其复至正是天不养国贼令速就戮耳遂不从其言恩後果复寇浃口入馀姚破上虞进及邢浦。
    刘义真镇关中而佛佛虏夜逼交至沈田子既杀王镇恶王。又杀田子义真年少赐与左右不节尝裁减之左右并怨因是白义真曰：镇恶欲反故田子杀之今杀田子是。又欲反也。义真乃使左右刘乞等杀。
    前秦苻丕坚之子也。坚败於淮南丕时镇邺坚使慕容垂至邺垂请入邺城拜庙丕不许乃潜服而入亭吏禁之垂怒斩吏烧亭而去石越言於丕曰：垂之在燕破国乱家及投命圣朝蒙超常之遇忽敢轻侮方镇杀吏焚亭反形已露终为乱阶将老兵疲可袭而取之丕曰：淮南之败众散亲离而垂侍卫圣躬诚不可忘越曰：垂既不忠於燕其肯尽忠于我乎！。且其亡虏也。主上宠同勋旧不能铭泽誓忠而首谋为乱今不击之必为後害丕不从越退而告人曰：公父子好存小仁不顾天下大计吾属终当为鲜卑虏矣。後果自立为燕王。
    梁熙为凉州刺史时苻坚既死子丕新立安西吕光自西域还师至于宜禾熙谋闭境拒之高昌太守杨翰言於熙曰：吕光新定西国兵强器锐其锋不可当也。度其事意必有异图。且今关中扰乱京师存亡未知自河已西迄於流沙地方万里带甲十万鼎峙之势实在今日。若光出流沙其势难测高梧谷口水险之要宜先守之而夺其水彼既穷独自然投戈如其以远不守伊吾之关亦可拒也。若度此二要虽有子房之策难为计矣。地有所必争真此机也。熙弗从美水令犍为张统说熙曰：主上倾国南讨覆败而还慕容垂擅兵河北泓冲寇逼京师丁零杂虏跋扈关雒州郡奸豪所在风扇王纲弛绝人怀利己今吕光回师将军何以抗之熙曰：诚深忧之未知计之所出统曰：光雄果勇毅明略绝人今以荡西域之威拥归师之锐锋。若猛火之盛於原弗可敌也。将军世受殊恩忠诚夙著立勋王室宜在於今行唐公雒上之从弟勇冠一时为将军计者莫。若奉为盟主以摄众望推忠义以总率群豪则光无异心也。资其精锐东兼毛兴连王统杨璧集四川之众扫凶逆於诸夏宁帝室於关中此桓文之举也。熙。又不从杀雒於西海以子裔为鹰扬将军率众五万拒光於酒泉敦煌太守姚静晋昌太守李纯以郡降光裔及光战於安弥为光所败武威太守彭济执熙迎光光杀之建武西郡太守索泮奋威督洪池以南诸军事酒泉太守宋皓等并为光所杀。
    宋殷孝祖为兖州刺史抚军将军泰始二年与贼合战尝以鼓盖自随军中人相谓曰：殷统军可谓死将矣。今与贼交锋而以羽仪自标题。若善射者十士攒射欲不毙得乎！是日於阵为矢所中死。
    刘秉为左仆射兼领军将军与齐太祖共掌机事苍梧废秉出议於路逢弟韫韫开车迎问秉曰：今日之事当归邪秉曰：吾等已让领军矣。韫扌追胸曰：君肉中讵有血耶。
    南齐陈裔叔初从太祖征伐有功封当阳县子後为太子左率启世祖以钅箭钅禁用铁多不如铸作东冶令张侯伯以铸钅禁钝不合用事不行。
    梁邓元起为平西将军益州刺史任庾黔娄蒋光济以州事并劝为善元起舅子梁矜孙性轻脱与黔娄志行不同乃言於元起曰：城中称有三刺史节下何以堪之元起由此疏黔娄光济而治迹稍损。
    朱异为领军时北齐侯景为豫州牧据寿春将图不轨鄱阳王范镇合肥及司州刺史羊鸦仁俱累启称景有异志异曰：侯景数百叛虏何能为并抑不奏闻而愈加赏赐所以奸谋益果。
    陈周敷梁末与周迪起义兵讨侯景後为豫章太守时江南酋帅多不入朝敷天嘉二年遂诣阙进号安西将军赐鼓吹还镇豫章周迪以敷素出己下超居显贵甚不平遂反为敷所破五年迪。又收合馀众还袭东兴世祖遣都督章昭达征迪敷。又从至定川县与迪相对迪贻敷《书》曰：吾昔与弟戮力同心宗从匪他岂规相害今愿伏罪还朝因弟披露心腑先乞挺身共立盟誓敷许之方登坛为迪所害年三十五诏曰：使持节散骑常侍都督南豫章缘江诸军事镇南将军豫州刺史西封县开国侯敷受任遐征淹时违律虚禁奸诡遂贻丧仆但夙著勤诚亟劳戎旅犹深恻怆愍悼于怀可存其弟量加赙┰。
    後魏刘洁太武时车驾西伐洁为前锋沮渠筏扌建弟董来率万馀人拒战於城南洁信卜者之言日晨不协击鼓却阵故後军不进董来得入城。
    罗为给事中时西部敕勒叛诏与汝阴王天赐讨之为前锋敕勒诈降信之副将元伏曰：敕勒色动恐有变今不设备将为所围不从敕勒袭杀天赐仅得自全。
    元石为都将招慰淮南遣郑羲参石军事石引军东讨汝阴汝阴太守张超城守不下石率精锐攻之不克遂退至陈项议欲还军长社待秋击之诸将心乐早还咸称善计羲曰：今张超驱市人负担石蚁聚穷城命不延月宜安心守之超食已尽不降当走可翘足而待成擒也。而欲弃还长社道涂悬远超必修城深堑多积薪将来恐难图矣。石不纳遂旋师长社至冬复往攻超超果设备无功而还历年超死杨文长代戍食尽城溃乃克之竟如羲策。
    裴粲为骠骑大将军胶州刺史时青叛贼耿翔受梁假署寇乱三齐粲高谈虚论不事防御之术翔乘其无备掩袭州城左右白言贼至粲云：，岂有此理左右。又言已入州门粲徐云：耿王可引上听事自馀部众。且付城民其不达时变如此寻为翔所害送首於梁崔延伯为左卫将军与行台萧宝寅同讨万俟鬼奴自泾州缘原北上众军将出讨贼未战之间有贼数百骑诈持文书云：是降簿乞。且缓师宝寅延伯谓其事实逡巡未阅俄而宿勤明达率众自东北而至乞降之贼从西竞下诸军前後受敌延伯上马突阵贼势摧挫便尔逐北径造其营贼奔轻骑延伯军兼步卒兵力疲怠贼乃乘间得入排城延伯军遂大败。
    後周尉迟迥为相州都督以开府小御正崔达为长史馀委任亦多用齐人达文士无筹略举措多失纪纲不能有所拯救。
    唐郑仁泰为铁勒道行军大总管仁泰既降铁勒部落副将杨志追讨之反为所败有候骑告仁泰曰：贼辎重在近畜牧被野可往而擒也。仁泰领骑一万四千人卷甲轻赍倍道赴之遂逾大碛至仙萼河竟不见贼粮。且尽遂勒兵而还士卒饥甚。又遇大雪凝冻弃其戈甲杀马以食之强弱自为伍前後分散马尽人皆相食比入境馀兵才八百人。
    薛讷玄宗初突厥屡为边患讷建议请出师讨之开元二年夏诏与左监门将军杜宾客定州刺史崔宣道等率众二万出檀州道以讨契丹杜宾客以为时属炎暑将士负戈甲赍资粮深入寇境恐难为制胜中书令姚元崇亦以为然讷独曰：夏月草茂羔犊生息之际不费粮储亦可渐进一举振国威灵不可失也。时议咸以为不便玄宗方欲威服四夷特令讷同紫微黄门三品总兵击契丹议者乃息六月师至氵栾河遇贼时既蒸暑诸将失计会尽为契丹等所覆讷脱身走免归罪於崔宣道及蕃将李思敬等八人诏尽令斩之特免杜宾客之罪下制曰：并州大都督府长史兼检校左卫大将军和戎大武等诸军州节度大使同紫微黄门三品薛讷总戎御边建议为首暗於料敌轻於接战张我王师衄之虏境观其畴昔颇尝输罄每欲资忠报主见义忘身特缓严刑俾期来效宜放其罪所有官爵等并从除削。
    鲜于仲通为剑南节度使天宝七载ト罗凤袭南王无何张虔陀为南太守仲通福急寡谋虔ヌ矫诈遇之不以礼旧事南诏尝与其妻子谒见都督虔ヌ皆私之。又有所徵求ト罗凤皆不应虔ヌ遣人骂辱之仍密奏其罪恶ト罗凤忿怨因发兵反攻围虔ヌ杀之时天宝九载也。明年仲通率兵出戍州ト罗凤遣使谢罪仍与中录事参军姜茹芝俱来请还其所虏掠。且言吐蕃大兵压境。若不许当归命吐蕃南之地非唐有也。仲通不许囚其使进军逼太和城为南诏所败。
    邓景山为河东节度使有一偏将抵罪当死诸将各代谢罪景山不许。又其弟请以身代其兄罪景山。又不许弟请纳马一匹以赎兄罪景山许其减死众咸怒谓景山曰：我等人命轻於一马乎！景山惭。且怒叱令速出众不肯去遂乱。
    崔光远乾元中为魏州节度使将军李处拒贼败投光远贼随至城下反间之曰：处召我来何为不出光远乃腰斩处处素善战众皆倚之及死人用危惧。
    李惟岳为成德军节度使疑王武俊武俊谓惟岳曰：先相公委任武俊以遗大夫兼有理命今披肝胆为大夫者武俊耳。又士真即大夫妹婿保无异志今势危急。若不坦怀待之。若更如康日知即大事去矣。惟岳曰：我待武俊自厚不独先公遗旨繇是无疑後终为武俊所杀。
    杨袭古为北庭节度贞元六年冬吐蕃率葛禄白眼之众来寇北庭回鹘大相颉于迦斯率众援之频战败绩吐蕃攻围颇急北庭之人既苦回纥是岁乃举城降之於吐蕃沙ヌ部落亦降焉袭古与麾下二千馀人出奔西州颉于迦斯不利而还七年秋。又悉其丁壮五六万人将复北庭仍召袭古偕行俄为吐蕃葛禄等所击大败死者大半颉于迦斯绐之曰：且共我同至牙帐当送君归本朝也。袭古从之及牙帐遂留而不遣竟杀之。
    陆长源为宣武节度董晋为行军司马长源好滋章云：为数请改易旧事务从削刻晋初皆许之及案牍已成晋乃令。且罢。又委钱支计於判官孟叔度叔度轻佻好慢易军人人皆恶之晋卒后未十日汴州大乱杀长源叔度等。
    张弘靖为宣武节度使俄以刘总累求归阙。且请弘靖代已制加简较司空平章事克庐龙军节度使弘靖之入幽州也。蓟人无老幼男女皆夹道而观焉河朔军帅冒寒暑多与士卒同无张盖安舆之别弘靖久富贵。又不知土风入燕之时遂肩舆於三军之中蓟人颇骇之弘靖。又以禄山思明之乱始自幽州欲於事初尽革其俗乃发禄山墓毁其棺柩人尤失望从事有韦雍张宗厚数辈复轻肆嗜酒尝夜饮醉归烛火满街前後呵叱蓟人所不习之事。又雍等诟责吏卒多以反虏名之蓟人不胜其愤遂相率以叛迁弘靖於蓟门馆执韦雍张宗厚辈数人皆杀之续有张彻者自远使回军人以其无过不欲加害将迁置馆中彻不知其心谓亦不免遂索弘靖所在大骂军人亦为乱兵所杀明日吏卒稍稍自悔悉诣馆後请弘靖为帅愿改心事之凡三请弘靖卒不对军人乃相谓曰：相公无言是不舍吾曹必矣。军中，岂可一日无帅遂取朱洄为兵马留後朝廷既除洄子克融为幽州节度使乃贬弘靖为抚州刺史。
    李道古为鄂岳观察使初李听为安州刺史随鄂岳观察使柳公绰讨吴元济军中动静悉用听谋军势遂壮及道古为廉察听为所间故鄂军不振。
    李茂贞为凤翔节度使梁太祖伐河中河中王珂使人告茂贞曰：圣上初返正诏藩镇无相侵伐同辅王室朱公不顾国家约吏卒遣大军急攻敝邑则朱公之心可见矣。敝邑。若亡则同华岐非诸君所能保也。天子神器拱手而授人矣。此自然之势也。公可与华州令公早出精锐固潼关以应敝邑仆自量不武请於公之西偏永为镇守此地请公有之关西安危国祚延促计公此举也。茂贞比昧远图书至不报。
    後唐史彦琼本伶人也。庄宗同光末以彦琼为武德使在魏州时有自贝州来者言乱兵将犯都城巡检使孙铎等急趋彦琼之第告曰：贼将至矣。请给铠仗登城拒守彦琼曰：今日贼至临潼计程六日晚至为备未晚孙铎曰：贼来寇我必倍道兼行一朝失机悔将何及请仆射率众登阵铎请以劲兵千人伏於王莽河逆击之贼既挫势须至离溃然後可以剪除如俟其凶徒傅於城下必虑奸人内应则事未可测也。彦琼曰：但训士守城，何须即战时彦琼疑孙铎等有他志故拒之是夜三更贼果攻北门彦琼时以部众在北门楼闻贼呼讠即时惊溃彦琼单骑奔京师晋李彦纟舀为陈州节度使每在少帝侧降将相但与宦官近臣缔结致外情不通陷君於危亡之地尝谓人曰：朝廷所设文官将何用也。且欲澄汰徐而废之。
    周马希萼镇湖南属马希广破城之後洞蛮军纵兵发火向时府署廨舍连闼洞房焚荡俱尽积世府库所畜皆为蛮兵剽掠所存空城而已希萼于灰烬中自称主帅但以得位自矜殊无鸱惜巢之意与所尼群小狎游日夜纵酒歌呼军中将校以其残害骨肉无心悔祸上下不悦终至於败。
    ●卷四百五十三
    ○将帅部　翻覆怯懦翻覆
    择善而从见几而作君子变通之道也。徇利忘义先贞後黩小人翻覆之行也。若乃当百六之会遇屯夷之世王纲绝纽戎马生郊九州瓜剖以豆分群雄豹变而鹊起走原之鹿逐之者非一止室之乌瞻之者靡定于斯时也。则有居爪牙之列总旗鼓之任以英豪自处以方略相高畜其济难之谋示兹伏顺之节勇冠群类名动邻壤而有情深猜忍志在观望或因缘沮衄或凭恃险阻或负[C260]以怀惧或乘隙以逞志繇是奸慝之迹斯露飞扬之势莫返沦胥以败咎将谁执诗云：靡不有初鲜克有终斯之谓矣。
    後汉高峻安定人为隗嚣将拥兵万人据高平第一安定光武使待诏马援招降峻繇是河西道开中郎将来歙承制拜峻通路将军封关内侯後属大可马吴汉共围嚣於冀及汉军退峻亡归故营复助嚣拒陇坻及嚣死後据高平畏诛坚守。
    吕布字奉先献帝时司徒王允以布为奋武将军兴平元年曹公东击陶谦其将陈宫说陈留太守张邈迎吕布为兖州牧据濮阳曹公引军击破之布东奔刘备时备领徐州居下邳与袁术相拒於淮上术欲引布击备乃与布《书》曰：术举兵诣阙未能屠裂董卓将军诛卓为术报耻功一也。昔金元休南至封丘为曹操所败（元休名尚京兆人同郡韦休甫弟五文休俱著名号为三休尚献帝初为兖州刺史东之郡而太祖已临兖州尚依袁术术僭号欲以尚为太尉不敢显言私使讽之术亦不敢强也。建安初尚逃还为术所害）将军伐之令术复明目於遐迩功二也。术生年以来不闻天下有刘备备乃举兵与术对战冯将军威灵得以破备功三也。将军有三大功在术术虽不敏奉以死生将军连年攻战军粮苦少今送米二十万斛非惟此止当骆驿复高平县有第一城致凡所短长亦唯命布得书大悦即勒兵袭下邳获备妻子备败走海西饥困请降於布布。又恚术运粮不复至乃具车马迎备以为豫州刺史遣屯小沛布自号徐州牧术惧布为己害为子求婿布复许之。
    魏孟达初为蜀宜都太守与副将军刘封不和封寻夺达鼓吹达既惧罪。又忿恚遂发表辞先主率所领降魏魏文帝善达之姿才容观以为散骑常侍建武将军封平阳亭侯达与桓阶夏侯尚亲善文帝末桓尚皆卒达自以羁旅久在疆场心不自安诸葛亮闻之阴欲诱达数书招之达与相报答魏兴太守申仪与达有隙密表达与蜀潜通帝未之信也。司马宣王遣参军梁机察之。又劝其入朝达惊惧遂反。
    公孙渊明帝时为扬烈将军辽东太守吴嘉禾元年渊称藩於吴大帝二年春正月大帝诏曰：朕以不德肇受元命夙夜兢兢不遑假寝思平世难救济黎庶上答神祗下慰民望是以眷眷勤求俊杰将与戮力共定海内苟在同心与之偕老今使持节督幽州领青州牧辽东太守燕王久胁贼虏隔在一方虽乃心於国其路靡缘今因天命远遣二使款诚显露章表殷勤朕之得此何喜如之虽汤遇伊尹周获吕望世祖未定而得河右方之今日岂复是过普天一统，於是定矣。书不云：乎！一人有庆兆民赖之其大赦天下与之更始其明下州郡咸使闻知特下燕国奉宣诏恩令普天率土备闻斯庆三月遣舒综还使太常张弥执金吾许晏将军贺达等将兵万人金宝尔货九锡备物乘海授渊（江表传载大帝诏曰：故魏使持节车骑将军辽东太守平乐侯天地失序皇极不建元恶大憝作害平民海内分摧群生堙灭周馀黎民靡有孑遗方之今日乱。又甚焉朕受历数君临万国夙夜战兢念在弭难。若涉渊水罔知攸济是以把旌仗钺剪除凶虐自东徂西靡遑宁处苟力所及民无灾害虽贼虏遗种未伏辜诛犹系囚枯木待时而毙惟将军天姿特达兼包文武观时睹变审於去就逾越险阻显致赤心肇建大计为天下先元勋巨绩侔於古人虽。若窦融背弃陇右卒占西河以定光武休名美实岂复是过钦嘉雅尚朕实欣之自古圣帝明王建化垂统以爵褒德以禄报功功大者禄厚德盛者礼崇故周公有夹辅之劳太师有鹰扬之功并启土宇兼受备物今将军规万年之计建不世之略绝僭逆之虏顺天人之肃济成洪业功无与比齐鲁之事奚足言哉！诗不云：乎！无言不雠无德不报今以幽青二州十七郡七十县封君为燕王使持节守太常张弥授君玺绶策书金虎符第一至第五竹使符第一至第十锡君玄圭苴以白茅爰契尔龟用锡家社方有戎事典统兵马以大将军曲盖麾幢督幽州青州牧辽东太守如故今加君九锡其敬听後命以君三世相承保绥一方宁集四郡训及异俗民夷安业无或携贰是用锡君大辂戎辂玄牡二驷君务在劝农啬人成功仓库盈积官民俱丰是用锡君衮冕之服赤舄副焉君正化以德敬下以礼敦义崇谦内外咸和是用锡君轩县之乐君宣导休风怀保边远远人回面莫不影附是用锡君朱户以居君运其才略官方任贤显直措枉群善必举是用锡君虎贲之士百人君戎马整齐威震遐方纠虔天刑彰厥有罪是用锡君钺各一君文和於内武信於外擒讨逆节折冲掩难是用锡君彤弓一彤矢百旃弓十旃矢千君忠勤有效温恭为德明允笃诚感于朕心是用锡君鬯一卣圭瓒副焉钦哉！敬兹训典寅亮天工相我国家永终尔休）举朝大臣自丞相雍以下皆谏以为渊未可信而宠待太厚但可遣吏兵数百护送舒综帝终不听（臣弘之以为大帝愎谏违众信渊意了非有攻伐之规重愎之虑宣达锡命乃用万人是何不爱其民昏虐之甚乎！此役也。非惟ウ塞实为无道）渊果斩弥等送其首於魏没其兵资大帝大怒欲自征渊（江表传载大帝怒曰：朕年六十凡事难易靡所不尝近为鼠子所欺却令人气涌如山不自截鼠子头以掷於海无颜复临万国就令颠沛不以为恨）尚书仆射薛综等切谏乃止渊後。又遣使谢吴自称燕王求为与国然犹令官属上书自直于魏曰：大司马长史臣郭昕参军臣柳浦等七百九十八人言奉被今年七月己卯诏书伏读恳切精魄散越不知身命所当投措昕等伏自惟省蝼蚁小鬼器非时用遭值千载被受公孙渊祖考以来光明之德惠泽沾渥滋润荣华无尺寸之功有负乘之累遂蒙褒奖登名天府并以驽骞附龙骥纡青拖紫飞腾梯感恩惟报死不择地臣等闻明君在上听政采言人臣在下得无隐情是以因缘诉让冒犯冤郡在藩表密迩不羁平昔三州转输费调以供赏赐岁用累亿虚耗中国然犹跋扈虔刘边陲烽火相望羽檄相逮城门昼闭路无行人州郡兵戈奔散覆没渊祖父度初来临郡承受荒残开日月之光建神武之略聚乌合之民埽地为业威震耀于殊俗德泽被于群生辽土之不坏实度是赖孔子曰：微管仲吾其被左衽向不遭度则郡早为丘墟而民系於虏庭矣。遗风馀爱永存不朽度既薨殂吏民感慕欣戴子康尊而奉之康践统洪绪克壮徽猷文昭武烈迈德种仁乃心京辇翼翼虔恭佐国平乱效绩纷纭功隆事大勋藏王府度康当值武帝休明之会合策明之计夹辅汉室降身委质卑已事魏匪处小厌大畏而服焉乃慕高风怀仰盛懿也。皇帝亦虚心接纳待以不次功无巨细每不见忘。又命之曰：海北土地割以付君世世子孙实得有之皇天后土实闻德音臣庶小大豫在下风奉以周旋不敢失坠渊生有兰石之姿少含恺悌之训允文允武忠惠。且直生民钦仰莫弗怀爱渊纂戎祖考君临万民为国以礼淑化流行独见先睹罗结遐方勤王之义视险如夷世载忠亮不陨厥名孙权慕义不远万里连年遣使欲自结援虽见绝杀不念旧怨纤纤往来求成恩好渊执节弥固不为利回守志匪石确乎！弥坚犹惧丹心未见保明乃卑辞厚币诱致吴使枭截献馘以示无二吴虽在远水道通利举帆便至无所隔限渊不顾敌雠之深念存人臣之节绝︹吴之欢昭事魏之心灵祗明鉴普天咸闻陛下嘉美洪烈懿兹武功诞锡休命宠亚齐鲁下及陪臣普受介福诚以天覆之恩当卒终始得竭股肱永保禄位不虞一旦横被残酷惟育养之厚念积累之效悲思不遂痛切见弃举国号兆拊膺泣血夫三军所伐蛮夷戎狄骄逸不虔，於是致武不闻义国反受诛讨盖圣主之制五服之域有不供职则修文德而。又不至然後征伐渊小心翼翼恪恭于位勤事奉上可谓勉矣。尽忠竭节还被患祸小弁之作离骚之兴皆由此也。就或佞邪盗言孔甘犹当亲览憎而知善谗巧似直惑乱圣听尚望文告使知所繇。若信有罪当垂三宥。若不改悟计功减降当在八议而潜军伺袭大兵奄至舞戈长驱冲击辽土犬马恶死况於人类吏民昧死挫辱王师渊虽冤枉方临危殆犹恃圣恩怅然重奔冀必奸臣矫制妄肆威虐乃谓臣等曰：汉安帝建光元年辽东属国都尉宠奋受二月乙未诏《书》曰：收幽州刺史冯焕玄菟太守姚光推案无乙未诏书遣侍御史幽州牧考奸臣矫制者今刺史或傥谬承矫制乎！臣等议以为刺史兴兵摇动天下殆非矫制，必是诏命渊乃亻免仰叹息自伤无罪深惟上地所以养人窃慕古公杖策之岐乃欲投冠释绂逝归林麓臣等维持誓之以死屯守府门不听所执而七营虎士五部蛮夷各怀素饱不谋同心奋臂大呼排门遁出近郊农民释其耨钅专伐薪制梃改桉为橹奔驰赴难军旅成行虽蹈汤火死不顾生渊虽见弃怨而不怒比遣敕军勿得干犯及手书告语恳恻至诚而吏士凶悍不可解散期于毕命投死无悔渊惧吏士不从教令乃躬驰骛自往化解仅乃止之一饭之惠匹夫知死况渊累叶信结百姓恩著民心自先帝初兴爰暨陛下荣渊累叶丰功懿德策名褒扬辩著廊庙胜衣举履诵咏明文以为口实埋而掘之古人所耻小白重耳衰世诸侯犹慕著信以隆伯业诗美文王万邦作孚《论语》称仲尼去食存信信之为德固亦大矣。今吴蜀共帝鼎足而居天下摇荡无所统一臣等每为陛下惧此危心渊据金城之固仗和睦之民国殷兵︹可以横行策名委质守死善道忠至义尽为九州表方今二敌未知孰定是之不戒而渊是害茹柔吐刚非王者之道也。臣等虽鄙诚窃耻之。若无天乎！臣一郡吉凶尚未可知。若云：有天亦何惧焉臣等况闻仕於家者二世则主之三世则君之臣等生于荒裔之土出于圭窦之中无大援于魏世隶於公孙氏报生与赐在於死力昔蒯通言直汉祖赦其诛郑詹辞顺晋文原其死臣等顽愚不达大节敬执一介披露肝胆言逆龙鳞罪当万死惟陛下恢崇既欲亮其控告使疏远之臣永有保恃。
    梁侯景初为後魏河南大行台文帝大统十三年正月齐神武薨文襄嗣位文襄与景有隙景不自安遣使请举河南十六州附西魏七月景。又密图附梁时周文帝为西魏柱国大将军知其谋悉追前後所配景将士景惧遂叛入梁。
    後魏夏侯道迁初仕南齐为南谯太守归国为骁骑将军戍合肥道迁弃戍南叛。
    北齐司马世为颍川刺史侯景反世举州从之景於涡阳败後世复有异志为景所杀。
    彭乐骁勇善骑初随杜雒周贼知其不立降尔朱荣从破葛荣于氵釜。又为都督从神武与行台仆射于晖讨破羊侃于瑕丘後叛投逆贼韩楼封北平王及尔朱荣遣大都督侯深击楼乐。又叛楼降深神武出山东乐。又随从。
    王琳在梁为湘州刺史及魏平江陵已立梁王琳乃为梁元帝发丧三军缟素遣别将侯平率舟师攻梁琳屯兵长沙传檄诸方为进趋之计时长沙藩王萧韶及上游诸将推琳主盟侯平虽不能渡江频破梁军。又以琳兵威不接翻更不受指麾琳遣将讨之不克。又师老兵疲不能进乃遣使奉表诣齐并献驯象。又使献款于魏求其妻子亦称臣于梁。
    梁刘嗣彬知俊族子也。幼从知俊征行累迁为军校及知俊叛以不预谋得不坐贞明末大军与晋王对垒於德胜久之嗣彬率数骑奔于晋具言朝廷军机得失。又以家世雠怨将以报之晋王深信之即厚给田宅仍赐锦衣玉带居一年复来奔龙德三年冬从王彦章战于中都擒之晋王笑谓曰：尔可还予玉带矣。遂诛之。
    後唐康延孝北塞部落人初隶太原因得罪亡命于汴梁末帝时频立军功段凝率众五万营於王府延孝时为先锋指挥使率百骑来奔庄宗得之喜解御衣金带赐之问梁之兵机延孝备陈利害庄宗平梁颇有力焉。
    汉杜重威为魏博节度使高祖起义晋阳重威首献诚款及入汴移领宋州重威拒命不行朝廷命上将高行周督众问罪帝亲讨之声云：驾至即降寻命给事中陈观喻{止日}使其归命及至城。又闭阖阻之繇是六师愤激内粟渐空而守陴者杂以僧道掠米粮以给其食士庶稍一事违其命者必族而食之左右思变咸欲加害惧而请降与妻孥相次而出帝以宿旧释其罪命守太傅居班。
    ○将帅部　怯懦
    夫专分阃之权处建牙之任训必胜之众练贾勇之夫致讨不庭用威不轨必在见危致命临难忘身彰敢死之名显尽忠之节者也。若乃昧远大之略怀顾虑之疑闻强敌而斯退知势弱而遂逃俾失众心蔑有斗志与彼折轼於车下投盖于稷门者异矣。辱命挫威将何以塞其责欤子元楚大夫也。以车六百乘伐郑入于秸秩之门（秸秩郑远郊之门也。）子元斗御疆斗梧耿之不比为旆（子元自与三子特造旆以居前广充幅长寻曰：继曰：旆）斗班王孙游王孙喜殿（三子在后为反御）众车入自纯门及逵市（纯门郑外郭门也。逵市郑内道市）县门不发楚言而出子元曰：郑有人焉（县门施於内城郑示楚以暇故不闭城门出兵而效楚言故子元畏之不敢进）诸侯救郑楚师夜遁。
    赵罗晋大夫也。赵鞅御郑师遇於戚将战邮无┰御简子卫太子为右（邮无┰王良也。）登铁上（铁丘名）望见郑师众太子惧自投于车下子良授太子绥而乘之曰：妇人也。（言其怯）郑人击简子中肩毙于车中（毙踣也。）获其蜂旗（蜂旗旗名）太子救之以戈郑师北获温大夫赵罗（罗无勇故郑师虽北犹获罗）。
    孟孺子泄鲁大夫也。（孟懿子之子武伯彘）齐国书帅师伐鲁孟孺子泄帅右师冉求帅左师战于郊师入齐军（冉求之师）右师奔师获甲首八十（冉求所得）齐人不能师（不能整其师）宵谍曰：齐人遁（谍间也。）冉有请从之三季孙弗许孟孺子语人曰：我不如颜羽而贤於邴泄（二子与孟懿子同车）子羽锐敏（子羽颜羽锐精也。敏疾也。言欲战）我不欲战而能默（心虽不欲口不言奔）泄曰：驱之（言驱马欲奔）。
    赵鞅晋大夫围卫齐国观陈救卫得晋人之致师者子玉使服而见之（子玉陈也。释囚服服其本服）曰：国子实执齐柄而命曰：无辟晋师岂敢废命（欲必敌晋）子。又何辱（言不须来致师自将往战）简子曰：我卜伐卫未卜与齐战乃还（畏子玉）。
    荀瑶晋大夫帅师伐郑次于桐丘郑驷弘请救于齐（弘驷攵子）齐师将兴陈成子属孤子三日朝（属会死事者之子使朝三日以礼之）设乘车两马系五邑焉（乘车两马大夫服。又加之五邑）召颜涿聚之子晋曰：隰之役而父死焉以国之多难未女恤也。今君命女以是邑也。服车而朝毋废前劳乃救郑及留舒违七里人不知（言其整也。留舒齐地违去也。）及濮雨不涉（濮水自陈留酸枣县傍河东北经济阴至高平入济）子思曰：大国在敝邑之宇下是以告急今师不行恐无及也。（子思国参）成子衣制仗戈（制雨衣也。）立于阪上马不出者助之鞭之知伯闻之乃还（畏其得众心）曰：我卜伐郑不卜敌齐。
    汉杨仆为楼船将军武帝元封四年坐为将军击朝鲜畏懦入竹二万个赎完为城旦。
    後汉周鲂为护羌校尉明帝永平十三年秋与西羌迷唐战周鲂还营自守明年鲂坐畏懦徵。
    陈为扬州牧袁术为曹公所败於封丘南入投拒之术走阴陵好辞以下不知权而。又怯不即攻术于淮北集兵向寿春惧使其弟公琰请和於术术执之而进走归下邳。
    焦和为青州刺史是时英雄并起黄巾寇暴和务及同盟俱入京畿不暇为民保障引军逾河而西未久而袁曹二公与董卓将战于荥阳败绩黄巾遂广屠裂城邑和不能御然军器尚利战士尚众而耳目侦逻不设恐动之言妄至望寇奔走未尝接风尘交旗鼓也。欲作舀冰丸沈河令贼不得渡祷祈群神求用兵必利蓍筮尝陈于前巫祝不去於侧人见其清谈如出则混乱命不可知州遂萧条悉为丘墟也。
    韩馥为冀州牧渤海太守袁绍以渤海起兵将以诛董卓自号车骑将军主盟与馥立幽州牧刘虞为帝遂遣使奉章诣虞虞不敢受後馥军安平为公孙瓒所败瓒遂引兵会卓西入关绍还军延津因馥惶遽使陈留高颍川荀谌等说馥曰：公孙瓒乘胜来向南而诸郡应之袁车骑引军东向此其意不可知窃为将军危之馥曰：为之奈何谌曰：公孙提燕代之卒其锋不可当袁氏一时之杰必不为将军下夫冀州天下之重资也。若两雄并力兵交于城下危亡可立而待也。夫袁氏将军之旧。且同盟也。当今为将军计莫。若举冀州以让袁氏袁氏得冀州则瓒不能与之争必厚德将军冀州入于亲交是将军有让贤之名而身安于泰山也。愿将军勿疑馥素忄匡怯因然其计馥长史耿武别驾闵纯治中李历谏馥曰：冀州虽鄙带申百万支十年袁绍孤客穷军仰我鼻息譬如婴儿在股掌之上绝其哺乳立可饿杀奈何乃欲以州与之馥曰：吾袁氏故吏。且才不如本初度德而让古人所贵诸君独何病焉从事赵浮程奂请以兵拒之馥。又不听乃让绍遂领冀州刺史。
    晋卞敦为太子左卫率时石勒侵逼淮泗元帝备求良将可以式遏边境者公卿举敦除征虏将军徐州刺史镇泗口及石勒寇彭城敦自度力不能支与征北将军王澄退保盱眙贼势遂张淮北诸郡多为所舀竟以畏懦贬秩三等为鹰扬将军。
    王澄为荆州刺史益梁流人俱反推杜为主澄出领军击杜次于作塘山简参军王冲叛于豫州自称荆州刺史澄惧使杜守江陵澄迁于孱陵寻奔沓中郭舒谏曰：使君临州虽无异政未失众心今西收华容尚义之兵足以擒此小鬼奈何自弃澄不能从。
    麴允为大都督骠骑将军时刘曜攻北地允次于晋白城以救之曜闻而转寇上郡允军於灵武以兵弱不敢进。
    刘波为冠军将军南郡相时苻坚弟融围雍州刺史朱序於襄阳波率众八千救之以敌︹不敢进序竟舀没波以畏懦免官。
    锺雅为骁骑将军苏峻之难诏为前锋监军假节领精勇千人以拒峻雅以兵少不敢击退还。
    荀羡为北中郎将初段龛东屯广固自号齐王称藩于建业慕容恪讨之龛所署徐州刺史王腾索头单于薛降于恪龛遣使诣建业请救穆帝遣羡赴之惮虏︹迁延不敢进。
    司马流为左将军率众拒苏峻前锋遇于慈湖流性怯懦不闲军旅时率水部兵二千南上遇贼惧形于色临阵方食不知口处问左右曰：吾口何在既而合战败遇杀。
    桓冲为车骑将军时苻丕等寇襄阳攻朱序。又遣荀池石越毛当以众五万屯于江陵冲拥众七万为序声援惮池等不进保据上明。
    刘迈刘毅兄也。宋高祖起义师诛桓玄时迈先在京师事未发数日高祖遣同谋周安穆报之使为内应迈外虽酬许内甚震惧安穆见其惶骇虑事必泄乃驰归时玄以迈为竟陵太守迈不知所为便下船欲之郡是夜玄与迈《书》曰：北府人情云：何卿近见刘裕何所道迈谓玄已知其谋晨起白之玄惊惧封迈为重安侯既而嫌迈不报安穆使得逃去乃杀之。
    後秦杨伯寿为姚兴将时仇池公杨盛扰祁山兴遣赵琨与伯寿讨之盛率众与琨相持伯寿畏懦弗进琨众寡不敌为盛所败兴斩伯寿而还。
    宋江夏王义恭总督诸军出镇彭泗时後魏太武自瓜步北走经彭城城下过遣人语城内食尽。且去须麦熟更来义恭大惧闭门不敢追虑虏期。又至议欲芟麦剪苗移民堡聚众论并不同义恭之议遂寝任农夫为左卫将军时桂阳王休范在江州有异志朝廷虑其下以农夫为辅师将军淮南太守戍姑孰以防之休范寻率众向京邑奄至近道农夫弃戍还都。
    周峤为冠军将军时元凶劭弑立隋王诞举义诞檄。又至峤素怯惶忄回不知所从为府司马丘珍孙所杀殷孝祖为兖州刺史抚军将军时贼据赭圻孝祖将进攻之与大统王玄谟别悲不自胜众并骇怪。
    南齐张瑰为光禄大夫明帝方疑大司马王敬则以瑰为平东将军吴郡太守以为之备及敬则反瑰遣将吏三千人迎拒於松江闻敬则军鼓声一时散走瑰弃郡逃民间事平瑰复还郡为有司所奏免官削爵永元初复为前将军及义师下东昏假瑰节戍石头义师至新亭瑰弃城走还宫。
    梁曹景宗为平西将军郢州刺史魏军攻司州围刺史蔡道恭城中负板而汲景宗望门不出但耀军游猎而已及司城舀为御史中丞任所奏高祖寝而不治徵为护军将军。
    元庆和为将望敌败退武帝责之曰：言同百舌胆。若鼯鼠遂徙合浦。
    陈吴明彻为武州刺史天嘉元年周将贺。若敦率马步一万奄至武陵明彻不敌引军还巴陵。
    北齐孙腾为尚书左仆射时西魏遣将寇南兖诏腾为南道行台率诸将讨之腾性忄匡怯无威略失利而还。
    李神隽孝明末除镇军将军行相州事时葛荣南逼神隽忧惧乃故坠马伤脚仍停汲郡有诏追还。
    傅灵庆父融有三子灵庆灵根灵越并有才力不能署武将萧斌王玄谟寇高敖时融始死玄谟虽引灵庆为军主将攻城攻车为城内所烧灵庆惧军法诈云：伤重令左右之还营遂与壮士数十骑遁还斌玄谟命追之左右谏曰：灵庆兄弟并有雄材兼其部曲多是壮勇如彭超户生之徒皆一当十人援不虚发不可逼也。不如缓之玄谟乃止灵庆至家遂与二弟匿于山泽之间。
    贺悦征蠕蠕为别道将坐逐贼不进诈增虏级当斩赎为庶人。
    寇猛为羽林中郎从高祖征南阳以击贼不进免官尉世辩粲之子也。周师将入邺令辩率千馀骑觇候出涂口登高西望遥见群乌飞起谓是西军旗帜即驰还比至紫陌桥不敢回顾。
    後周庾信初在梁为东宫学士领建康令侯景作乱梁简文帝令信率宫中文武千馀人营於朱雀航及景至信以众先退。
    隋段达大业初为金紫光禄大夫帝征辽东百姓苦役平原祁孝德清河张金称等并聚为群盗攻舀城邑郡县不能御帝令达击之数为金称等所挫亡失甚多诸贼轻之号为姥後用俞阝令扬善会之计更与贼战方致克捷还京师以公坐免明年帝征辽东以达留守涿郡俄而复拜左翊卫将军高阳魏刁儿聚众十馀万自号历山飞寇掠燕赵达率涿郡通守郭绚击败之于时盗贼既多官军恶战达不能因机决胜唯持重自守顿兵馈粮多无克获时皆谓之为怯懦。
    唐裴寂为晋州道行军总管拒宋金刚于介州战始合寂弃军而走兵遂大溃复令镇抚河东地寂忄匡怯无捍御之才唯发使骆驿催督虞泰二州居人勒入城堡焚其积聚百姓惶骇复思为乱。
    张瑾为羽林将军复遇突厥来寇瑾不敢战保于幽州高祖以其年老拜冠军将军优以散秩。
    张亮为沧海道行军大总管进兵屯于建安城下营垒未固士卒多樵采贼众奄至军中惶骇亮素怯懦无计策但踞胡床直视而无所言将士见之翻以亮有胆气故众情稍安其副总管张金树等乃鸣鼓令士众击贼破之太宗亦知其无将帅之材而不之责韦挺为太常卿先运粮河北既失支度令除名从军会李击破盖牟城诏挺统兵镇守城去大军百有馀里与高丽新城邻接高丽大兵或鼓讠至其城下挺素无威略不堪其忧乃贻书於道术人公孙常置词怨望常以他罪自杀於其囊中得挺所与常书太宗诏挺问之对多不以实太宗尤责让之乃以宿经驱策不忍加诛授朝散大夫守象州刺史病卒。
</div>
    <div class="pagination">
<a href="册府元龟_page345.html">上一页</a><span>...</span><a href="册府元龟_page341.html">341</a><a href="册府元龟_page342.html">342</a><a href="册府元龟_page343.html">343</a><a href="册府元龟_page344.html">344</a><a href="册府元龟_page345.html">345</a><span class="current-page">346</span><a href="册府元龟_page347.html">347</a><a href="册府元龟_page348.html">348</a><a href="册府元龟_page349.html">349</a><a href="册府元龟_page350.html">350</a><a href="册府元龟_page351.html">351</a><span>...</span><a href="册府元龟_page347.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
