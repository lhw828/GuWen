<!DOCTYPE html>
<html>
<head>
    <meta charset="UTF-8">
    <title>天中记 - 第 87 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 87 页/共 201 页</h1>
    <div class="content">　　仓鹰郅都迁为中尉是时民朴畏罪自重而都独先严酷政行法不避贵戚列侯宗室见都侧目而视号曰苍鹰【本传】
　　孔虎寗成事景帝好气为少吏必陵其长为人上操下急如束湿猾贼任威【本】成家居上欲以为郡守公孙宏曰臣居山东为小吏时成为济南都尉其治如狼牧羊成不可令治民上乃拜成为关都尉嵗余关吏税肄郡国出入关者号曰宁逢乳虎无直寗成之怒【义纵】鹰击义纵为定襄太守纵至掩定襄狱中重罪二百余人及賔客昆弟私入相视者亦二百余人纵一切捕鞠曰为死罪解脱是日皆报杀四百余人郡中不寒而栗猾民佐吏为治是时赵禹张汤为九卿矣然其治尚寛辅法而行纵以鹰击毛鸷为治【上】
　　屠伯严延年少学法律为涿郡太守吏皆股弁道不拾遗选河南太守冬月属县囚防论府上流血数里河内号曰屠伯张敞以书喻之延年报曰莠盛苗秽不可不除延年母从东海来欲从延年腊适见报囚母大惊母毕正腊谓延年天道神明不可独杀我不意当老见壮子被刑戮也行矣去女东归除扫坟地耳后嵗余果败【本】茍悕为青州刺史多置参佐转易守令以严刻立功日加斩戮流血成川人不堪命号曰屠伯及弟纯代领青州刑杀更甚于晞百姓号小茍酷于大茍【晋书】虎穴尹赏字子心成帝时选守长安令修治长安狱穿地方深各数丈致令辟为郭以大石覆其口名为虎穴收轻薄少年恶子劾以为通行饮食群盗赏亲阅见十置一其余尽以次内虎穴中百人为軰覆以大石数日一发视皆相枕藉死【汉书】
　　李鳞甲李严为都防用法深刻人歌之曰难可狎李鳞甲【江表】
　　古今所无羊元帝时迁庐陵太守刚克麤暴恃国恩纵恣尤甚睚防之嫌輙加刑杀疑郡人简良等为贼盗二百余人诛及婴孩所髠鏁复百余庾亮执之归于京都罪当死以羊后是其祖姑应入议成帝诏曰此书古今所无何入议之有有赐命狱所羊后入殿叩头请命王导原启原之除名顷之遇疾恒见简良等为祟旬日而死【晋书】
　　杀具苻防凶淫暴虐常弯弓露刃以见朝臣钳锤锯凿所可为杀人之具备置左右即位未几自公卿以下至于仆杀五百余人【晋中兴书】载记苻生事
　　投刃郭黁畧地之际王孙八人年幼悉随乳母先在东苑黁遂尽投王孙于锋刃之上或肢分节解饮血盟众覩者无不掩目寒心而黁意气修然【凉州记】
　　置剑赫连勃勃凶残好杀常居城上置矛劒于侧有所嫌忿手自戮之羣臣忤视者毁目笑者决唇谏者截其舌而斩之【崔鸿夏録】
　　动用军法宗越御众严酷好行刑诛睚眦之间动用军法时王谟御下亦少恩将士为之语曰宁作五年徒不逢王谟谟犹尚可宗越更杀我【宋书】
　　奚度拍大明中奚显度常使主领人功而苛虐无道动加捶扑暑雨寒虐不聼暂休人不堪命或有自经死者人役闻配显度如就刑戮时建康县考囚或用方材压頟及踝民间谣曰寜得建康压雒不能受奚度拍又相戏曰勿反顾付奚度其酷暴如此前废帝尝戏云显度刻虐为百姓所疾比当除之左右因倡诺即日宣防杀焉时人北之孙皓杀岑昏【上】
　　卧虎宋孝武帝时萧惠开明识过人尝三千沙门一阅其名退无所失拜益州刺史严用威刑蜀人号曰卧虎【南史】董宣为洛阳令京师号为卧虎【浚汉书】
　　拳击木人汝阳太守王道标下县作木人二枚高八尺竪着郡门有犯事者使拳击木人令倒倒者免罪力弱者手拳伤剥【元嘉起居注】
　　置剉碓汝南王悦好读佛经览书史后絶房中而更好男色轻忿妃妾至加捶挞同之婢使孝昌中除州司牧为大剉碓置于州门盗者便欲斩其手奸偷畏之而蹔息【魏书】
　　天狗下羊祉字灵祐魏宣武帝时自当官不惮强御朝廷时有检覆毎令出使然好慕刑名颇为深文所经之处人号天狗下及出将临州并无恩润兵人患其严虐【北史魏书】
　　非人理段乂云酷暴残忍非人理所及为家尤甚子姓仆恒疮痍徧体
　　鞭面李彪为中尉号为严酷以奸欵难得乃为木手击其胸腋气絶而复属者时有焉又慰喻汾州叛胡得其凶渠皆鞭面杀之及彪病体上往往创溃痛毒备极【北史】弥尾青魏宋飜为河隂令县旧有大枷时人号曰弥尾青及飜为县上吏请焚之飜曰且置于南墙下以待豪家后内监杨小驹诣县请事辞色不逊命取弥尾青以镇之于是威振京师【本】
　　瞎虎谷楷眇一目而性甚严忍前后奉使皆以酷暴为名时人号曰瞎虎【魏书】
　　校事卢裴字子章性残忍以强断知名齐天保中京畿诏狱酷滥非人情所为无问事之大小拷掠过度于大棒车幅下死者非一或严冬至寒置囚于氷雪之上盛夏酷热暴之日下枉防人至死者前后百余伺察官人罪失动即奏闻朝士见之莫不重迹屏气皆目之为校事裴与李庶俱鞭杖死狱中【北史】
　　刺眼鱼賛俱罗弟也性凶暴虐其部下令左右炙肉遇不中意以籖刺瞎其眼温酒不适口者立断其舌【隋书】试杖燕荣隋文帝时除幽州总管严酷有威容鞭笞左右动至千数流血盈前饮噉自若尝按部道次见丛荆堪为笞棰命取之輙以试人人或自陈无咎荣曰后有罪当免及后犯细过将挝之人曰前日被杖许有罪宥之荣曰无过尚尔况有过邪榜捶如旧【北史】
　　酢灌椓窍元宏嗣文帝时为幽州总管每鞫囚多以酢灌鼻或椓弋其下窍无敢隐情奸伪屏息【上】
　　时谓于菟赵仲卿性麄暴文帝时迁朔州总管时塞北盛兴屯田仲卿总统之防有不理者仲卿輙召主掌挞其胷背或解衣倒曵于荆棘中时人谓之于菟【上】生罗刹或和思断狱囚无问善恶贵贱必被枷锁杻械困苦备极囚徒见者破胆丧魂号生罗刹其妻前后孕男女四人临产即闷絶求死所生男女皆着肉鏁手脚并有肉杻束缚连绊堕地后为县令坐法杖死【广记】大业中有卒酷暴诸囚后生一子肩上有若肉枷无颈【五行记】饮醋炙艾崔宏度性严酷为襄州总管吏人战栗时有屈突葢者亦严刻长安为之语曰宁饮三斗醋不见崔宏度寜炙三斗艾不逢屈突葢葢兄通为左卫将军涖功劲正时语曰寜食三斗葱不逄屈突通【隋书】汤德干厯刺史立威人语曰寜食三斗炭不逢汤德干【唐书】
　　噉人隋末荒乱狂贼朱粲起于襄邓间嵗饥米斛万钱亦无得处人民相食粲乃取婴儿蒸而噉之因令军士曰食之美者寜过于人肉乎但令他国有人我何所虑即勒所部有畧得妇人小儿皆烹之分给军士乃税诸城堡取小弱男女以益兵粮后遣使请降高祖令段磪迎劳之磪因醉侮粲曰闻卿噉人作何滋味粲曰若噉嗜酒之人正似糟藏猪肉磪怒慢骂曰狂贼入朝后一头奴耳更得噉人乎粲惧于坐收磪及从者数十人奔于王世充【旧唐】
　　鞭挞流血洛州都督窦太穆皇后三从兄性刚严好杀为益州行防仆射多杀将士其部众无贵贱少长不恭命即立斩之每日吏士多被鞭挞流血满庭见者莫不重足股栗轨初入蜀将其甥以为心腹尝夜出呼之不以时至怒而斩之毎诫家僮不得出外尝遣奴就官厨取浆而悔之谓奴曰我诚使汝要当斩汝头以明法耳遣其部将收奴斩之其奴称寃监刑者犹豫未决轨怒俱斩之行台郎中赵宏安知名士也轨动輙榜棰嵗至数百【上】又害行台尚书韦云起贞观二年在洛病甚忽言有人饷我来左右报之冬月无轨曰一盘好何谓无耶既而惊视曰非并是人头轨曰从我偿命又曰扶我起见韦尚书言毕而死【广记】
　　峻网周唐革命将相隂谋非其父兄即其子弟往往事泄多被论告差使推勘获实即酬官赏由是告宻之軰推覈之徒因相诬搆共行深刻新开揔监之内洛州牧院之中递成秘狱互为峻网塞墐户麤杖大枷追摄掩捉匪朝伊夕炬火围宅刀棒阑门苦楚拷掠非承不放来俊臣既便决云嗣亦手刄张防朂郭覇李思徴之首王义亦枭毛素之元朝野屛气道路以目【通典】
　　例竟则天称制惧天下不服欲制以威渐引酷吏务令深文以案刑狱时周兴来俊臣等相次受制推防大狱乃于都城丽景门内别置推事院俊臣推勘必获専令俊臣等按鞫亦号为新开门但入新开门者百不全一王义戏谓丽景门为例竟门言入此门者例皆竟也【上来俊臣】
　　十枷来俊臣每鞫囚无问轻重多以醋灌鼻禁地牢中或盛之瓮以火围绕炙之兼絶其粮饷至有抽衣絮以噉之者其所作之大枷凡有十号一曰定百脉二曰喘不得三曰突地吼四曰着即承五曰失魂胆六曰实同反七曰反是实八曰死猪愁九曰求即死十曰求破家又令寝处粪秽备诸苦毒毎有制书寛宥囚徒俊臣必先遣狱卒尽杀重罪然后宣示【上志】后俊臣将罗告武氏诸伪王及太平公主张易之等遂忠发之则天屡保持而诸武及公主恐惧共毁之乃弃市国人无少长皆怨恨竞剐其肉斯防而尽则天降勅曰来俊臣诸王等磐石宗枝必期毁败南北衙文武将相咸拟倾危宜加赤族之诛以雪苍生之愤既族之无问士庶男女相庆于道路咸曰自此后卧乃背得着床不尔朝不谋夕矣【御史台记】人争抉目擿肝醢其肉湏防尽以马践其骨无孑遗【唐酷吏传】
　　牛头夜乂周兴拷缚罪人有仙鹤矖翅胡孙碾茶鬼曵钻牛防橛之名时人呼为牛头夜乂【谈賔録佥载作牛头阿婆】索使周推事使元索礼时人号为索使太后得告宻者輙令元礼等推之竞为讯囚酷法或以椽关手足而转之谓之鳯凰晒翅或以物绊其腰引枷向前谓之驴驹防橛或使跪捧枷累甓其上谓之仙人献果或使立高木之上引枷尾向后谓之玉女豋梯或倒悬石缒其首或以醋灌鼻或以鐡圈毂其首而加楔至有脑裂髓出者每得囚輙先陈其械具以示之皆战栗流汗望风自诬【佥载通鉴】
　　来索索元礼以酷毒转甚则天收人望而杀之天下之人谓之来索言酷毒之极又首按制狱也载初元年十月周矩上疏谏曰顷者小人告訏习以为常推劾之吏皆以深刻为功凿空争能相矜以虐泥耳笼头枷研揳总折胁籖爪悬髪薫耳卧隣秽溺曽不聊生号为狱持或累日节食连宵缓问昼夜摇撼使不得眠号曰宿囚此等既非木石且救目前茍求赊死【本】
　　狼毒野葛王宏义每暑月系囚必于小房中积蒿而施氊褥遭之者斯湏气絶矣茍自诬引则易于他房与俊臣常行移牒州县慴惧自矜曰我之文牒有如狼毒野葛也【旧唐书】
　　援刀自刳郭宏覇尝推芳州刺史李思惩栲捶考禁不胜而死圣厯中屡见思徴甚恶之尝因退朝遽归命家人曰速请僧转经设斋湏防见思徴从数十骑上其廷曰汝枉防我我今取汝覇周章惶怖援刀自刳其腹斯湏蛆烂矣是日闾里亦见兵马数十骑驻于门少顷不复见矣【上】时洛阳桥坏行李之至是而成自春大旱至覇死雨足则天尝问羣臣比在外有所好事舍人张元一素滑稽对曰外有三庆旱降雨一庆中桥新成万代之利二庆郭覇身死百姓皆欢三庆也天后笑曰覇见憎如此耶【二唐书俱载稍畧】
　　鬼遮截马侍御史万国俊令史出身残忍为怀楚毒是务奏六道使诛斩流人杀宪无数后从台出至天津桥南有鬼满路遮截马足不得前进口云叩头缓我连声忍痛俄而据鞍舌长数尺遍身青肿舆至宅夜半而卒三豹监察御史李嵩李全交殿中王旭京师号为三豹嵩为赤黧豹交为白额豹旭为黑豹皆恨虐刻每讯囚必铺棘卧削竹籖指方梁压踝碎瓦搘膝遣作狝猴钻火上麦索下阑单人不聊生囚皆乞死京人相要作呪曰若违心负教横遭三豹其毒害也如此【佥载】
　　人头罗刹御史李全交等以罗织为业台中号为人头罗刹殿中王旭号为鬼面夜乂【上】
　　酷报御史魏靖上言曰臣闻郭宏覇自刺而唱快万国俊被遮而亡霍献可临终膝拳于项李敬仁将死舌至于脐皆众鬼满庭羣妖横道惟徴集应若响随声备在人謡不为虚说【唐志】
　　枉戮尸起左史江融耿介正直州徐敬业反被罗纵酷吏周兴等枉奏杀之斩于东都都亭驿前融将被诛请奏事引见兴曰囚何得奏事融怒叱之曰吾无罪枉戮死不舍汝遂斩之尸乃激而起蹭蹬十余歩行刑者踏倒还起坐如此者三乃絶虽断其头似怒不息无何周兴死【佥载】
　　人妖杨务亷孝和时奏开陜州三门凿山烧石岩侧施栈道牵船河流湍急牵船夫皆令其系二鈲于胷皆落栈着石百无一存道路声号悲动山谷皆称务亷为人妖天生此妖以破残百姓【上】
　　杖湏肿愦开元九年有王钧为洛阳尉十八年有严挺之为河南丞皆性毒虐笞罚人畏其不死皆杖讫不放起湏其肿愦徐乃重杖之出血流地苦楚欲死钧与安之始眉目喜畅故人吏慑惧【旧唐】上御五鳯楼酺宴观音乐隘不得奏金吾白梃如不能遏上患之高力士奏河南丞严挺之为理严为人所畏请使止之上从之挺之以手板绕塲画地曰犯此者死于是尽三日人指其画以相戒无敢犯者【通鉴宗】
　　罗钳吉网吉温性禁害果于推劾李林甫将起刑狱除不附已者引之于门与罗希奭同锻链诏狱时称罗钳吉网恶其深刻也【旧唐】
　　取媚成狱吉温之按杨慎矜侍御史卢同其事先与张瑄同台情防素厚贵取媚于权臣诬瑄与杨慎矜共解图防持之为驴驹防橛以成其狱及被贬为庐江长吏在郡忽见瑄为祟乃云端公何得来乞命不自由铉湏防而卒【上】
　　鼈榆敬羽肃宗时为监察御史以苛刻见委任作大枷有鼈【新作防】榆着即问絶又卧囚于地以门关辗其腹号为肉饦掘地为坑实棘刺以败席覆其上领囚临坑讯之必坠其中万刺攒之及嗣薛王珍濳谋不轨诏羽鞫之羽召支党罗于廷索鼈榆枷之布拷讯之具以绕之信宿成狱珍坐死【上】
　　毛敬裴毕敬羽与毛若虚在台若虚眉毛覆于眼其性残忍五六年间台中囚系不絶又有裴升毕曜同为御史皆酷毒人之防刑当时有毛敬裴毕之称裴毕寻又流黔中羽宝应元年贬为道州刺史寻有诏杀之【上】深文防罪肃宗收复两都崔器为三司使性刻乐祸隂忍寡恩希防深文奏防贼官陈希烈达奚珣等数百人皆抵死李岘执奏乃以六等定罪【上】后为御史大夫上元元年病脚肿月余渐凾瞑目即见达奚珣但口称叩头大尹不自由左右问之良久荅曰达奚尹诉寃我求之如此经三月不止而死【谈賔録】
　　湿稍建中中李希烈攻汴州城未防驱百姓妇女及辎重以实濠堑谓之湿稍【传载】
　　襄様节度襄阳人善为漆器天下取法谓之襄様及于司空为帅多暴郑元镇河中亦暴逺近呼为襄様节度【国史补】
　　枷有三脱王悦为厔镇将军士犯令杖而枷之百日乃脱未及百日而脱者有三我死则脱尔死则脱天子之命则脱由是秋毫无犯【上】王悦为唐昌令杀録事李之而不辜之既死长子作灵语曰王悦不道枉杀子予必报其声甚厉经数日悦尽坐防事忽拳欧其腰闻者殷然惊顾无人既暮击处防肿焉且痛其日李之男又言曰吾已击王悦正中要害处即当杀之悦疾甚则至蜀郡谒医不愈未死之前日李之命其家造数人馔仍言曰吾与三人至蜀郡録王悦食毕当行明日悦死而悦肿溃处正当右肾即李之所为也【纪闻】
　　一部鼔吹蜀李匡逺为少府监性岩刻一日不断刑则惨然不乐常闻捶楚之声谓人曰此吾一部肉鼓吹临终曰吾平生杀数十僧道以此享寿八十二及塟盗伐其墓断其四肢及残刑之报也【外史梼杌】
　　合欢杖刘铢汉高祖时为永兴军节度使用法亦自为刻深民有过者问其年几何对曰若干即随其数杖之谓之随年杖一人必两杖俱下谓之合欢杖又增民租畆出钱三十以为公用民不堪之【五代史】
　　烧钱灼臂钱惟济字岩夫仁宗时知定州有妇人待前妻子不仁至烧铜鐡灼臂惟济取妇人所生儿置雪中械妇人往视之死其惨毒多此类【宋史】
　　乳虎韩缜字玉汝神宗时知秦州尝宴客夜归指使勍被酒误随入州宅与侍妾遇缜怒令军校以鐡褁杖棰杀之勍妻持血衣挝豋闻鼓以诉坐落职分司南京秦人语曰寜逢乳虎莫逢玉汝【上】
　　黑杀李稷字长卿神宗时为陜西转运使秦民作舍道傍者创使纳侵街钱一路扰怨与李察皆以苛暴著称时人语曰寜逢黑杀莫逢稷察【史】
　　謟佞
　　四其张竦为刘嘉作奏曰今天下闻刘崇之反也咸欲搴衣手劒而叱之其先至者则拂其颈冲其胷刃其躯切其肌后至者欲拨其门仆其墙夷其屋焚其器应声倒地则时成创而宗社尤甚言必切齿焉何则以其背畔恩义而不知重德之所在也【王莾】郭覇初举集召见于则天前自陈忠鲠云往年征徐敬业臣愿抽其筋食其肉饮其血絶其髓则天悦拜殿中侍御史时人号为四其御史【旧唐】
　　义孝和士开母丧托附者咸往奔哭邺中富商丁邹严兴等并为义孝有一士人亦在哭限封孝琰人吊出谓人曰严兴之南丁邹之北有一朝士号呌甚哀闻者之士开知而大怒【北史】
　　甞药和士开用事人多附之有一人士曽参士开病医者云湏服黄龙汤士开有难色参曰此汤甚易王不湏疑惑请先尝之一举而尽士开深感其意为之强服遂得汗病愈【续世説】
　　嗅脓赵元楷为交河道行军大总管时侯君集为元帅君集马病蚛颡元楷以指霑其脓而嗅之以防君集为御史所劾左迁括州刺史【谈賔録】
　　誉树太宗尝指一树下曰此嘉树宇文士及从而美之不容口太宗正色谓之曰魏徴尝劝我逺佞人我不悟佞人为谁矣意常疑汝而未明也今及果然士及叩头谢曰南衙羣臣面折廷事陛下常不举手今臣幸在左右若不少顺从陛下虽贵天子复何聊乎太宗怒乃解【大唐新语】
　　以身代牺武后有疾诏遍祭神庙以祈福消灾阎朝隐诣少室山时为给事中因亲撰祝文以身代牺沐浴伏于爼盘令僧道迎至神所观者如堵防后疾愈特加赏赍左司郎中张元一畵代牺图以进后大笑虽厚赐然亦鄙其为人【易斋笑林】
　　尝便液郭宏覇再迁右台侍御史大夫魏元忠病僚属省候宏覇独后入忧见顔间请示便液即染指尝验疾轻重贺曰甘者病不瘳今味苦即当愈矣喜甚元忠恶其媚暴语于朝【旧唐】
　　承镫天后时张岌謟事薛师掌擎黄幞随薛师后于马旁伏地承薛师马镫侍御史郭覇甞来俊臣粪秽宋之问捧张易之溺器并偷媚取容实名教之罪人也【佥载】防痔折肢太子少保薛稷雍州长史李晋中书令崔湜萧至忠岑义等皆外饰忠鲠内藏謟媚胁肩屛气而防痔折肢阿附太平公主十月三日家破身戮【上】
　　背挽犊车赵履温为司农卿折支势族防痔权门謟容安乐公主为公主夺百姓田园造定昆池言定天子昆明池也用库钱百万亿斜褰紫衫为公主背挽金犊车险诐皆此类诛逆韦之际上御承天门履温诈喜舞蹈称万嵗上令斩之刀劒乱下与男同戮人割一脔骨肉俱尽【上】
　　嗅靴鼻张说前为并州刺史謟事特进王毛仲饷致金宝不可胜数后毛仲巡邉防悦于天雄军大宴酒酣恩勅忽降授兵部尚书同中书门下三品说拜谢讫便把毛仲手起舞嗅其靴鼻【上】
　　为人哭母将军高力士特承宗恩宠遭母丧在金吾大将军程伯献少府监冯绍正二人直就力士母丧前披髪而哭甚于已亲朝野闻之不胜其笑【上】
　　省疾涕泣成敬竒为大理正与姚崇有姻亲崇尝感疾敬竒造宅省焉对崇涕泣怀中置生雀数头乃一一持出诗手执而后放之祝云愿令公速愈也崇勉从之敬竒既出崇恶其防媚谓其子弟曰此涙亦从何而来自兹不复接遇【唐新语御史台记】
　　阿防窦怀贞倾巧进用累迁晋州长史謟事中贵尽得其欢心韦庶人乳母王氏本蛮婢也怀贞聘之为妻封莒国夫人俗为妳母之聓曰阿防怀珍毎因谒见及进奏表状列其官次署日翊圣皇后阿防时人鄙之呼为防怀贞欣然其得韦庶人败遂斩其妻持首其献居宪台及京尹毎视事见无须者误以为中官必曲加承接至有士人无须而怀贞误为之礼者宗践祚怀贞位极人臣道防不悛以至放贬光天中宗戡内难怀贞投水死【唐新语】
　　封还诏书敬宗时李逢吉用事私怒厐严逺贬之于敖为给事中封还诏书时人以为触宰相之怒以辨朋友之非辜其仁大矣及驳奏出乃是论贬严大轻中外无不大敖即迁工部侍郎【通鉴】
　　来苏队杜邠公守州耽于防宴宣宗除崔为代以诗送之曰一方狱市获来苏州押衙希闻御诗即教习来苏队舞以迎崔公杜颇衘之至归洛每遇维扬人必问曰来苏徤否谓希【金蕐子】
　　善佞大厯中荆州有冯希乐者善佞见人见鼠穴亦佞常到长林谒县令留宴语令云仁风所感猛兽出境昨初入县界虎狼相尾西去有项村吏来报昨夜有虎食人令戱诘之冯遽曰是必掠食便过【上】
　　得宝歌词韦坚广运潭成陜县尉崔成甫作得宝歌词白衣缺胯緑衫锦半臂偏袒红罗抹额于第一舩作号头唱之妇人百余人和之【续世说】
　　滑八中书主簿滑涣与内官典枢宻刘光琦相通宰相议事与光琦异同者令涣达意未尝不遂所欲宰相杜佑郑絪皆姑息之佑呼为滑八【上】
　　父事内官崔元畧户部侍郎出于宣授时谏官有防指言内侍崔潭峻方有权宠元畧以诸父事之元畧上章自辩上诏荅云朕所命官奚恤人言然终不能逃父事内官之名【上】
　　五父李辅国权盛宰相李揆山东甲族位居台辅见辅国执子弟之礼谓之五父【上】
　　尽日笔苏循庄宗将即位张承业意未欲庄宗遽称尊号人亦无敢赞成者循自河中来入衙城见府廨即拜谓之拜殿见庄宗即呼万嵗舞抃泣而称臣翌日又献大笔三十管谓之畵日笔庄宗大悦承业深恶之【上】十德启钟起于商贩尤重学士诸葛浩因择其行事赫赫者十条形于啓事以投之谓之十德啓凡五千字惊叹毎一字以一千钱酧之凡五千缗【五代史补】
　　白玉莲杯嘉祐中有王永年者娶宗女求举于窦卞杨绘得监金耀门书库永年尝置酒延卞绘出其妻间坐妻以左右手掬酒以饮卞绘谓之白玉莲花杯【史】九章锡韩佗胄用事时其诞日高似孙献诗九章毎章用一锡字辛弃疾以词赞其用兵则用司马昭假黄钺异姓真王故事【宋史】
　　朱万拜贾似道柄国时折漕朱浚毎有劄子禀事必称其万拜覆时人谓之朱万拜浚晦翁曾孙也【苏笔记】
　　简傲
　　傲世主曾子谓子思曰昔者吾从夫子巡守于诸侯夫子未尝失人臣之礼而犹圣道不行今吾观子有傲世主之心无乃不容乎子思曰时移世异人有宜也当吾先君周制虽毁君臣固位上下相持若一体然夫欲行其道不执礼以求之则不能入也今天下诸侯方欲力争竞招英雄以自辅翼此乃得士则昌失士则亡之秋也伋于此时不自高人将下吾不自贵人将贱吾舜禹揖让汤武用师非故相诡乃各时也【孔丛子】
　　贫贱骄人田子方之魏魏太子从车百乘而迎之郊太子再拜谒田子方田子方不下车太子不说曰敢问何如则可以骄人矣田子方曰吾闻以天下骄人而亡者有矣以一国骄人而亡者有矣由此观之则贫贱可以骄人矣夫志不得则授履而适秦楚耳安往而不得贫贱乎于是太子再拜而后退田子方遂不下车【韩诗外】分坐赵壹字元叔恃才倨傲为乡里所摈光和元年举郡上计到京师是时司徒袁逄受计计吏数百人皆拜伏庭中莫敢仰视壹独长揖而已逢望而异之令左右往让之曰下郡计吏而揖三公何也对曰昔郦食其长揖汉王今揖三公何遽怪哉逢则敛衽下堂执其手延置上坐因问西方事大悦顾谓坐中曰此人汉阳赵元叔也朝臣莫有过之者吾请为诸君分坐坐者皆属观【后汉】
　　弄黍十月朝黄祖在朦冲船上大防賔客设黍臛祢衡年少在坐黍臛至衡先自饱食都不顾众賔唯举抟以弄戱时江夏有张伯云亦在坐调之曰礼教云何而食此正平不答弄黍如故祖曰处士不当答之也衡谓祖曰君子宁闻车前马祖呵之衡熟视祖骂曰死锻锡公祖大怒令五伯将出欲杖之而骂不止遂令绞杀黄射来救无所复及凄怆流泪曰此有异才曹操及刘荆不杀大人奈何杀之祖曰人骂汝父作鍜锡公奈何其不杀【别】
　　兵子张飞尝就刘巴宿巴不与语飞遂忿恚葛亮谓巴曰张飞虽实武人敬慕足下主公今方收合文武以定大事足下虽天素高亮宜少降意也巴曰大丈夫处世当交四海英雄如何与兵子共语乎辅呉将军张昭尝对孙权论巴褊阨不当拒张飞太甚权曰若令子初与世沉浮容悦德交非其人何足称为高士乎【零陵先贤】独榻简雍字宪和少与先主有旧随从周旋为昭徳将军优防风仪性简傲跌宕在先主坐席犹箕踞倾倚威仪不肃自纵适诸葛亮已下则独擅一榻项枕卧语无所为屈【蜀志】
　　不交后钟士季精有才理先不识康钟要于时贤儁之士俱往寻康康方大树下锻向子期为佐鼓排康槌不辍傍若无人移时不交一言钟起去康曰何所闻而来何所见而去钟曰闻所闻而来见所见而去【世说】题鳯康与吕安善毎一相思千里命驾安后来值康不在喜出户延之不入题门上作鳯字而去喜不觉犹以为欣故作鳯字凡鸟也【上】安尝从康或遇其行康兄喜拭席而待之弗顾独坐车中康母就设酒食求康儿共语戱良久则去其轻贵如此【干宝晋纪】
　　轻府主孙楚字子荆才藻卓絶爽迈不羣多所陵傲缺乡曲之誉后叅石苞骠骑军事楚既负其材气颇侮易于苞初至长揖曰天子命我叅卿军事因此而嫌隙遂构初叅军不敬府主楚既轻苞遂制施敬自楚始也【晋书】马曹王子猷作桓冲骑兵参军蓬首散带不综知府事桓问曰卿何署答曰不知何署时见牵马来似是马曹桓又问官有几马答曰不问马何由知其数又问马北死多少答曰未知生焉知死【世说】
　　慧业太守孟顗事佛精恳而为谢灵运所轻尝谓顗曰得道应湏慧业丈人生天当在灵运前成佛必在灵运后顗深恨此言又与王宏之诸人出千秋亭饮酒倮身大呼顗深不堪遣信相闻灵运大怒曰身自大呼何碍痴人事【南史】
　　司驴谢超宗为南郡王中军司马人问曰承有朝命定是何府超宗怨望答曰不知是司马为是司驴既是驴府政应为司驴为有司奉以怨望免禁锢十年【上】卧不即起张敷永初初迁秘书郎尝在省直中书令亮贵宿权要闻其好学过候之敷卧不即起亮怪而去【宋书】
　　性不耐杂江夏王义恭就文帝求一学义沙门防敷赴假还江陵入辞文帝令以后车载沙门往谓曰道中可得言晤敷不奉诏曰臣性不耐杂上甚不悦【南史】
　　为异王融假还乡诣王俭别俭立此地举袂不前融亦举手呼俭曰歜曰王前俭不得已趋就之融曰使融不为慕势而令君为趍士岂不善乎常叹云不恨我不见古人所恨古人又不见我融与吏部尚书何戢善往诣戢误通尚书刘澄下车入门乃曰非是至户望澄又曰非是既造席赐澄曰都自非是乃去其为异如此【上】豋榻王赡字明逺负气傲俗好贬裁人物仕宋为王府叅军尝谒刘彦节直豋榻曰君侯是公孙仆是公子引满促膝唯余二人彦节不悦【续世说】
　　焚床黄门郎路琼之太后之兄庆之之孙也与王僧达隣居盛束服以谒僧达僧达不与语谓曰身昔门下骏路庆之者是君何亲遂焚琼之所坐床太后怒涕泣诉于孝武帝帝曰琼之年少无事谒王僧达见辱乃其宜尔【上】
　　防扇萧子显自负才气为吏部尚书见九流賔客不与交言但举扇一防而已衣冠窃恨【上】
　　投情卞延之为上虞令有刚气防稽太守孟严以令长裁之积不能容脱帻投地曰我所以屈者政为此帻尔今已投之卿矣卿以一世勲门而傲天下国士拂衣而去【上】延之彬父也续世说作彬误
　　轻蔑朱异轻傲朝贤不避贵戚人或诲之异曰我寒士也遭逢以至今日诸贵皆恃枯骨耳轻我下之则为蔑尤甚我是以先之【上】
　　凌忽刘孝绰仗气负才多所凌忽毎于朝集防同公卿间无所与语反呼驺卒访道途间事【上】
　　酒幸得陪呉兴呉规颇有才学邵陵王纶引为賔客深相礼遇及纶作牧郢藩规随从江夏遇张讃出之湘镇路经郢服纶饯之南浦纉见规在坐意不能平忽举杯曰呉规此酒幸汝得陪今宴规寻其还其子翁孺见父不悦问而知之翁孺因气结尔夜便卒规恨缵恸儿愤病兼至信次之间又致殒规妻深恸夫子翌日又亡时人谓张缵一杯酒杀呉氏三人其轻傲皆此类也【上】鲍通直鲍泉为通直侍郎尝乘高防车从数十繖盖服玩甚精道逢国子祭酒王承承疑非旧贵遣访之泉从者答曰鲍通直承怪焉复欲辱之遣逼车追鲍通直复是何许人而得如此都下少年遂为口实见尚豪华人相戱曰鲍通直复是何许人而得如此以为笑谑【上】不与鴈行庾荜子乔为荆州别驾时元帝为荆州刺史而州人范兴话以寒贱仕叨九流选州主簿又以皇太子令及之故元帝勒乔聴兴话到职及属元日府州朝贺乔不肯就列曰庾乔沗为端右不能与小人范兴话为雁行元帝闻乃进乔而停兴话羞惭还家愤卒【上】艾陈暄庆之子也文才逸俊嗜酒无节陈太康中徐陵为吏部尚书精简人物搢绅之士皆向慕焉暄以玉防簮挿髻红丝布褁头袍拂踝靴至膝不諌爵里直上陵坐陵不之识命吏持下暄徐歩而出举止自若竟无怍容作书谤陵陵甚病之后主即位侍游宴为狎客甚亲眤而轻侮之尝倒悬于渠临之以刄而傲弄转甚后主稍不能容遂缚艾为防加于其首火以爇之然及于髪垂泣求哀而弗之释柳庄矫敕之引出经数日暄发悸而死【上】
　　独飡崔瞻字彦通性简傲以才地自矜所与周旋皆一时名望在御史台恒宅中送食备尽珍羞别食独飡处之自若有一河东人士姓裴亦为御史伺赡食便往造焉瞻不与交言又不命匕筯裴坐观瞻食罢而退明日自擕筋情饮噉瞻谓曰我初不唤君食亦不共君语遂能不拘此节昔刘毅在京口冐请鹅炙岂亦异是君定名士于是毎与之同食【北史】
　　署户崔镳字岐叔少与范阳卢思道同志友善毎以读书为务负恃才地大署其户曰不读五千卷书者无得入此室为散骑常侍聘陈还以聋常得无事一醉輙八日越国公杨素时方贵幸重镳门地为子纵娶其女为妻聘礼甚厚亲迎之始公卿满坐素令骑迎之儦敝衣冠骑驴而至素推令上坐儦礼其倨言又不逊素忿然拂衣而起竟罢坐后数日儦方来谢素待之如初诏授易州刺史或言其未合乃追停儦语人曰易州刺史何必胜道义【上】
　　投诗于江郑世翼弱冠有盛名数以言辞忤物称为轻薄时崔信明矜其门第颇蹇傲自伐多所凌轹常赋诗吟啸自谓文章独歩过于李百药世翼遇诸江中谓之曰尝闻枫落呉江冷信明欣然示有余篇世翼览之未终曰所见不如所闻投之于江信明不能对拥檝而去【旧唐】
　　不喜拜揖王绩性简傲刺史崔喜请相见曰奈何坐召严君平耶杜之松请讲礼曰吾不能揖让邦君门【新唐】见判羞死杜审言甫之祖也恃才蹇傲为时軰所嫉干封中苏味道为天官侍郎审言预选试判讫谓人曰味道必死人问其故审言曰见吾判自当羞死矣又尝谓人曰吾之文章合得屈宋作衙官吾之书迹合得王羲之北面其矜诞如此【旧唐】
　　续世说干封作登封何氏语林因之俱误
　　替人杜审言与李峤崔融苏味道为文章四友将死时语宋之问武平一曰吾在久压公等今且死固大慰但恨不见替人【新唐】
　　人瑞郑仁表泊之子也文章尤称俊防然恃才傲物人士薄之自谓门第人物文章俱美尝曰天瑞有五色云人瑞有郑仁表刘邺少时投于泊仁表【上】
　　通未邺为宰相仁表竟贬死南荒【上】
　　傲诘宣皇好防行温庭筠遇于逆旅温不识龙顔傲慢而诘之曰公非长史司马之流帝曰非也又曰得非六叅簿尉之类帝曰非也谪为方城尉【北梦琐言】
　　脚来笔罗隐恃才傲物落第契濶东归黄防事平朝贤议欲官之韦贻范沮之曰某曽与之同舟而载虽未相识舟人告云此有朝官罗曰是何朝官我脚夹笔可以敌得数軰必若豋科通籍吾徒为粃糠也由是不果召【上】
　　天中记卷二十八
</div>
    <div class="pagination">
<a href="天中记_page86.html">上一页</a><span>...</span><a href="天中记_page82.html">82</a><a href="天中记_page83.html">83</a><a href="天中记_page84.html">84</a><a href="天中记_page85.html">85</a><a href="天中记_page86.html">86</a><span class="current-page">87</span><a href="天中记_page88.html">88</a><a href="天中记_page89.html">89</a><a href="天中记_page90.html">90</a><a href="天中记_page91.html">91</a><a href="天中记_page92.html">92</a><span>...</span><a href="天中记_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
