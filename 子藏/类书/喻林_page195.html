<!DOCTYPE html>
<html>
<head>
    <meta charset="UTF-8">
    <title>喻林 - 第 195 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 195 页/共 195 页</h1>
    <div class="content">　　亶爰之山有兽焉其状如貍而有髦其名曰类自为牝牡食者不妬【山海经南山经】
　　基山有兽焉其状如羊九尾四耳其目在背其名曰猼訑佩之不畏【山海经南山经】
　　仑者之山有木焉其状如谷而赤理其汁如漆其味如饴食者不饥可以释劳【山海经南山经】
　　龙侯之山决决之水出焉而东流注于河其中多人鱼其状如防鱼四足其音如婴儿食之无痴疾【山海经北山经】北岳之山诸怀之水出焉而西流注于嚣水其中多防鱼鱼身而犬首其音如婴儿食之已狂【山海经北山经】
　　县雍之山晋水出焉而东南流注于汾水其中多鮆鱼其状如鯈而赤鳞其音如咤食之不骄【山海经北山经】
　　带山彭水出焉而西流注于芘湖之水其中多儵鱼其状如鸡而赤毛三尾六足四首其音如鹊食之可以已忧【山海经北山经】
　　阳鉴动日土蛇致宵防哉鮆鱼食则不骄【山海经北山经图赞】牛首之山有草焉名曰鬼草其叶如葵而赤茎其秀如禾服之不忧【山海经中山经】
　　霍山有兽焉其状如貍而白尾有鬛名曰朏朏养之可以已忧【山海经中山经】
　　抱木生于水松之旁若寄生然极柔弱不胜刀锯乘湿时刳而为履易如削瓜既干则韧不可理也【南方草木状】结刍为狗巫祝用之【庄子音义天运】
　　楼航不挹浆冲车不载荠【子法言注君子篇】
　　使牛捕鼠虽大无施【子法言注君子篇】
　　府库之藏金玉筐篚之槖简书【李善注文选应璩百一诗】
　　桓公伐孤竹行出山中无水隰朋曰蚁冬居山之阳夏居山之阴蚁蠰寸而有水使掘之果得水焉【意林韩子】桓公伐孤竹失道管仲曰老马之智可用遂纵马从而得归【意林韩子】
　　子路见孔子猪肩牛膊可以得兆何必蓍孔子曰蓍者耆也者旧也狐疑之事当问耆旧蓍者未可神也取其名耳【意林论衡】
　　凡律度量衡用铜者所以同天下齐风俗也铜为物至精不为燥湿寒暑变其节不为风雨曝露改其形似于士君子之行是以用铜也【艺文类聚寳部铜】
　　用药者得良药则活人得恶药则杀人【太平御览方术部医】轻舟可以救溺濡幕可以济焚【太平御览舟部叙舟中】
　　乐车无牛马而能行者独一人所致耳【太平御览车部鹿车】东夷之人以牛骨占事呈吉示凶无不中牛非智之物骨者若此之効【太平御览方术部牛蹄】
　　葛小人得其叶以为羮君子得其材以为絺【太平御览百卉部葛】叅丝之绞以弦琴缓张则挠急张则絶【太平御览布帛部丝】啼人者绊其足囓人者截其耳【埤雅品物门犬】
　　傅弓以燕牛之角纒弓以荆麋之筋糊弓以河鱼之胶【埤雅品物门鲂】
　　艾可乂疾久而弥善【埤雅品物门艾】
　　今夫农时雨既至脱衣就功首戴茅蒲身衣袯襫【袯襫蓑薜衣也○尔雅翼台】
　　五弓弧弓以授射甲革椹质者夹弓庾弓以授射豻侯鸟兽者唐弓大弓以授学射者使者劳者【玉海兵制弓矢】凡矢枉矢絜矢利火射用诸守城车战杀矢鍭矢用诸近射田猎矰矢茀矢用诸弋射恒矢庳矢用诸散射【玉海兵制弓矢】
　　秋禽之肥易牙和之非不美也彭祖以为伤夀故不食【困学纪闻卷十诸子】
　　上药一百二十种为君主养命以应天无毒多服久服不伤人欲轻身益气不老延年者本上经中药一百二十种为臣主养性以应人无毒有毒斟酌其宜欲遏病补虚羸者本中经下药一百二十五种为佐使主治病以应地多毒不可久服欲除寒热邪气破积聚愈疾者本下经【本草上药卷一】
　　疗寒以热药疗热以寒药饮食不消以吐下药鬼疰虫毒以毒药痈肿疮癅以疮药风湿以风湿药各随其所宜【本草一卷】
　　药有阴阳配合子母兄弟根茎花实草石骨肉有单行者有相须者有相使者有相畏者有相恶者有相反者有相杀者凡此七情和合视之当用相须相使者良勿用相恶相反者若有毒宜制可用相畏相杀者不尔勿合用也【本草一卷】
　　地不为兽生刍而兽食刍不为人生枸而人食枸无为于万物而万物各适其所用则莫不赡矣【道德经注】
　　如陶师轮绳是为作因如灯烛照闇中物是名了因【元阳妙经卷九】
　　草生五色五色之变不可胜视草生五味五味之美不可胜极嗜欲不同各有所通【黄帝素问内经六节藏象论】
　　凡刺之要官鍼最妙九鍼之宜各有所为长短大小各有所施也不得其用病弗能移【黄帝素问灵枢经官鍼】
　　膏粱菽藿之味何可同也气滑即出疾其气濇则出迟气悍则鍼小而入浅气濇则鍼大而入深深则欲畱浅则欲疾以此观之刺布衣者深以畱之刺大人者防以徐之此皆因气慓悍滑利也【黄帝素问灵枢经根结】
　　譬如持烧熟缾诣河取水若池若井若泉若渠当知此缾终不烂壊何以故是缾善熟堪任盛水极坚牢故【波罗蜜多经卷三百一十二】
　　譬泥之在均金之在鍜唯所用耳岂有限哉【波罗蜜多经卷五百九十一序】
　　如人披求芭蕉茎实虽不可得而有叶用【波罗蜜多经卷五百九十六】
　　譬如诸大城中所弃粪秽若置甘蔗蒲桃田中则有利益【大寳积经卷一百一十二】
　　譬如好酒香味具足是酒之醍醐醡取已尽下有糟滓人所恶贱无所施用【大寳积经卷一百一十三】
　　譬如画堂不以燋柱而作庄严【僧伽咤经卷一】
　　譬如有人以木挑火木则渐烧【僧伽咤经巻三】
　　犹如箭工用检挠箭其箭已直不复用检所以者何彼人本所为者其事已成【中阿含经卷四】
　　犹如居士为过泉水故作通水槽持斧入林如打诸树若坚实者其声便小若空中者其声便大居士知已便斫治节拟作通水槽【中阿含经卷二十九】
　　如世人有三种瓫有一水瓫坚完不损无有孔裂亦无渗漏其第二瓫亦完不破无有孔裂少有渗漏第三瓫者亦破亦漏彼人注水应先何器对曰先于不破漏者完器满已注第二器其第二器虽完不破然小渗漏其第三瓫虽复漏破亦应注水为未漏间暂得用【别译襍阿含经卷十五】
　　若人食油则得力若食苏者得好色食麻滓菜无色力【大智度论卷二】
　　譬如利刀以割泥土遂成钝器【大智度论卷十四】
　　如人得利刀宜应有益中用不于无益中用【十住毘婆沙论卷八】
　　失实
　　鼎之为义下实上虚是空以待物者也鼎耳之用亦宜空以待铉今九三处下体之上当此鼎之耳宜居空之地而以阳居阳是以实处实者也既实而不虚则变革鼎耳之常义也常所纳物受铉之处今则塞矣【周易正义鼎】虽则七襄不成报章睆【音莞】彼牵牛不以服箱东有啓明西有长庚有捄天毕载施之行【诗小雅大东】
　　东方有啓导日明之星西方有增长续日之星此亦何曾能有啓续乎【毛诗正义大东】
　　睆然而明者彼牵牛之星虽则有牵牛之名而不曾见其牵牛以用于牝服大章之箱也【毛诗正义大东】
　　捄然而长者在天之毕也徒则施之于二十八宿之行列而已亦何曾见其掩兔载肉之用乎【毛诗正义大东】
　　织之用纬一来一去是报反成章今织女之星驾则有西而无东不见倒反是有名无成也【毛诗正义大东】
　　觚不觚觚哉觚哉【论语雍也】
　　一升曰爵二升曰觚觚哉觚哉言非觚也以喻为政不得其道则不成【何宴解论雍也】
　　不揣其本而齐其末方寸之木可使高于岑楼金重于羽者岂谓一钩金与一舆羽之谓哉【孟子告子下】
　　不节其数累积方寸之木可使高于岑楼岑楼山之鋭岭者宁可谓寸木高于山邪金重于羽谓多少同而金重耳一带钩之金岂重一车羽邪如取食色之重者比礼之轻者何翅食色重哉【赵氏注孟告子下】














　　喻林卷一百二十
</div>
    <div class="pagination">
<a href="喻林_page194.html">上一页</a><span>...</span><a href="喻林_page190.html">190</a><a href="喻林_page191.html">191</a><a href="喻林_page192.html">192</a><a href="喻林_page193.html">193</a><a href="喻林_page194.html">194</a><span class="current-page">195</span>
    </div>
    <div class="pagination"><a href="index.html">返回目录</a></div>
</body>
</html>
