<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 29 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 29 页/共 50 页
  </h1>
  <div class="content">
   宋　孔　传　续撰
　　质子【一】　　　　　译语【二】
　　兵车【三】　　　　　戎服【四】
　　兵器【五】　　　　　牙【六】
　　金鼓【七】　　　　　节钺【八】
　　甲胄【九】　　　　　旌旗【十】
　　弓【十一】　　　　　矢【十二】
　　弩【十三】　　　　　戈殳矛防【十四】
　　楯【十五】　　　　　矟【十六】
　　险固【十七】　　　　防备【十八】
　　无备【十九】　　　　劳人【二十】
　　质子【一】
　　白周郑交质【王子狐为质于郑郑公子为质于周】信不由衷质无益也单于遣子入侍　侍子质任【魏志司马宣王与孟达书曰保官空虚初无质任】孙盛曰五帝初无诰誓入质人起于周防　汉髙请羮隗嚻捐子　马超背父　安在囚质　胜之以解约
　　致之以来苏何必拘六亲以束其情捐所爱以制其命萧同叔子为质【晋伐齐齐请盟晋人曰必以萧同叔子为质对曰萧同叔子非他寡君之】
　　【母也吾子布大命于诸侯而曰必质其母是以不孝令也】长安君【史记秦伐赵赵孝成王求救于齐齐曰必长安君为质太后用事曰有言长安君为质者老妇唾其面】侍子【陈汤上疏言康居侍子非王子也按验实是王子汤下狱当死谷永上疏言汤功臣书奏上出汤夺爵为仕伍也】两属【汉书楼兰遣一子质匈奴一子质汉时贰师击大宛匈奴因楼兰汉使回者欲絶勿通诏捕楼兰王诣阙薄责王对曰小国在大国之间不两属无以自安愿徙居汉地上直其言遣归国亦因使伺候匈奴自是不甚亲信楼兰】孔遣子入侍【藩镇李师道蔡平又遣比部贠外郎张宿讽令割地质子宿谓曰公今归国为宗姓以尊卑论之上叔父矣不屈一也以十二州事三百余州天子北面称藩不屈二也以五十年传爵臣二百年天子不屈三也今反状已暴上犹许内省宜遣子入宿卫割地以赎罪师道乃纳三州遣子方入侍】狼顾平城【李德裕上尊号册质帝女戚海疆有狼顾平城之心】贵女生还【同上六赢逃遁贵女生还】四夷质子多在京师【薛登时四夷质子多在京师如论钦陵阿史德元珍孙万荣皆因入侍见中国法度及还并为边害登谏曰臣闻戎夏不杂古所戒也故斥居塞外有时朝竭已事则归之三王之法也臣虑备豫不谨则夷狄称兵非贻谋之道臣愿充侍子可一切禁絶后不纳】以子为质【刘正臣摄平卢节度使遣使道海至平原与太守顔真卿相结真卿喜以子为质而归赀粮焉陆长源传】以少女为质【尉迟胜本王于阗安禄山反胜使弟曜摄国事身率兵五千赴难国人固留胜胜以少女为质而行肃宗嘉之拜特进兼殿中监】遣兄贤入质【朱全忠使亲将陈俊王绅入叔琮军崔洪留之绅亡归洪与行宻欲邀友恭军不克防河东客伊超使淮南还过蔡洪亦留之因是并俊送全忠以歩将苛拘为解遣兄贤入质全忠还之质洪子于汴全忠使贤调蔡卒二千出戍将行大将崔景思不悦杀贤洪惧趋申州赵德諲传】遣清平官酋望赵宗政【质子三十人朝乞盟请为兄弟若舅甥南蛮传】
　　译语【二】
　　白象胥【周礼】国语舌人委而礼之【舌人即象胥也】重译而至　译官丞令【汉书百官表典客属官有行人译官丞令】言语不达【戎子驹支曰饮食衣服不与华同贽币不通言语不达左传】九译【汉书】译长【黄支国与朱崖相类广大戸多异物武帝已来皆献见有译长属黄门】孔愿为天可汗营祠【西域传又国有摩诃波多磨龙池愿为天可汗营祠因丐玉册鸿胪译以闻】四译【南诏乌蛮其语四译乃与中国通】通六蕃语【安禄山通六蕃语】突厥传【圣人饮食声乐不与之共来朝坐于门外舌人体委以食之不使之知馨香嘉味也】译史传导【回鹘帝欲飨四鹘公主问礼于李泌对曰肃宗于炖煌王为从祖兄回鹘妻以女见帝于彭原独拜廷下帝呼曰妇而不名嫂也当艰虞时方借其用犹以臣之况今日乎于是引回鹘公主入银台门长公主三人候诸内译史传导拜必答揖与进帝御秘殿长公主先入侍回鹘公主入拜】能汉语【四夷附録庄宗崩明宗遣供奉官姚坤告哀于契丹安巴坚谓坤曰吾能汉语然絶口不道于部人惧其效汉而怯弱也】重译以达【禄山谋逆十余年凡降蕃夷皆接以恩或重译以达故蕃夷情伪并得之禄山通夷语躬自慰抚】
　　兵车【三】
　　白周礼车仆掌戎辂之倅【戎辂王车所乘倅副也】广车之倅【横阵车也】阙车之倅【补阙之车】轻车之倅【驰敌致师】凡师革车各以其倅【所谓五戒】革车之倅【对敌自隐蔽也】輂辇【乡师大军旅治其徒役与其輂辇戮其犯命者注輂马驾辇人挽以载任器止以为藩营也】诗小戎【羣臣之革车也云云】元戎十乘以先啓行【诗】临冲【诗临冲闲闲攻城车也】武刚车【汉书卫青见匈奴以武刚车自环为营即兵车朋车也】车【战车也史】游阙【传曰楚子为游阙三十乘以逐晋师注车名以游徼补阙也】孔引撞车毁其堞【侯君集髙昌不臣拜交河道行军大总管出讨贼婴城自守遣谕之不下乃刋木塞堑引撞车毁其堞飞石如雨所向无敢当】在关中【车乘之在关中者与列于牧廐不殊陆贽】以二千乘缭营【房琯持节招讨西京防御蒲潼两关初琯用春秋时战法以二千乘缭营骑歩夹之旣战贼乘风噪牛悉髀栗贼投刍而火之人畜焚烧】行以载兵止则为阵【马燧为战车冒以狻猊象列防于后行以载兵止则为阵遇险则制冲冒】车画龙虎【哥舒翰与崔干祐战车画龙虎饰金银爪自将骇贼掎戈大逐比贼负薪塞路顺风大其车】
　　戎服【四】
　　白均服振振取虢之旂【振振盛貌戎事上下同服】韎韦之跗注【韎韦赤色跗注戎事所服若袴而属于跗与袴连也】戎服将事【郑子产献捷于晋云云】国语晋攻狄叔虎被羽先登克之【羽飞鸟系于背今负眊】孔以戎服见三桥【李晟帝至自梁晟以戎服见三桥帝驻马劳之】入朝戎服【张说迁荆州长史俄以右羽林将军检校幽州都督入朝以戎服见帝大喜】禠戎服则两郡守耳【柳公绰徙鄂岳观察使时方讨吴元济诏发鄂岳卒五千安州刺史李听公绰曰朝廷谓吾儒生不知兵邪即请自行许之引兵渡河抵安州听以军礼迎谒公绰谓曰公所以属鞬负弩岂非兵事邪若禠戎服则两郡守耳何所统壹哉以公世将晓兵吾且欲署职以兵法从事听曰唯命】簮笏就列风仪可观【一品集嗢没斯等冠带图荣以缥缨解其衣毳簮笏就列风仪可观推劲悍之心岂劳戴鹖服礼义之教宁比鸡冠】垂老戎衣窄【杜甫诗】
　　兵器【五】
　　白老子曰兵者不祥之器非君子之器不得已而用之执兵【不反兵而鬭谓遇父母雠兵常在身】常持兵【河东守每行县至绛绛侯周勃畏诛常被】
　　【甲令家人持兵以见之上书告勃反下狱死】防器　自选兵仗【晋马隆孝兴将讨羌请自武库选兵仗武库令与隆争中丞劾奏隆隆曰臣当亡命战场而武库令乃以魏时朽杖见给云云帝从之】孔拍刀【阉棱善用两刃刀其长丈名曰拍刀一挥杀数人无前坚对】用槊【罗艺善用槊】陌刀【李嗣业后应募安西军中初用陌刀而嗣业尤善】袒持长刀出阵【广平王収长安嗣业统长安前军阵于香积祠北贼大出掩追骑还蹂王师于是辞不能阵即袒持长刀大呼出阵前杀数十人复整歩卒二千以陌刀长柄斧堵进所向无前】朱瑾槊米志诚弩【田頵传安仁义以善射冠军中当时称朱瑾槊米志诚弩皆为第一仁义常曰志诚弩十不当瑾槊之一瑾槊十不当吾弓之一人以为然】舞刀立马上【斐旻尝与幽州都督孙佺北伐为奚所围旻舞刀立马上矢四集皆迎刀而断奚大惊引去】持韒而鬬【南蛮传朴子脔趫悍善用竹弓入林射飞鸟无不中人多长大负排持韒而鬬又有望蛮者用木弓短箭镞傅毒药中者立死】器械犀锐【牛仙客始在河西器械犀锐崔希逸代之即上闻】鉏钩为兵号霍锥【康承训拜徐泗行营都招讨使厐勋之始得徐州资储荡然乃四出剽取男子十五以上皆执兵鉏钩为兵号霍锥】弧矢制倍于常【刘黒闼传初秦王建天防府其弧矢制倍于常逐黒闼也为突厥所窘自以大箭射却之突厥得箭传观以为神后余大弓一张矢五藏之府库世宝之每郊丘重礼必陈于仪物之首以识武功立】器械坚良【辛秘拜昭义军节度使器械坚良】铜铁铸兵【张曲江龙池饮序蚩尤不道炎帝不制铜铁铸兵豺狼横厉而轩辕氏将禁其暴则天为之降女】修整器械【累年用兵计所阙者最是兵仗须早为备赞皇一品集刘蒙】修器械皆良金寿革　蜀器械皆犀锐【李德裕徙劒南节度使请甲人于安定弓人河中弩人浙西由是蜀之器械皆犀锐】苔卧緑沉枪【杜甫重过何氏诗】穿朽钝折【安禄山时兵暴起州县发官铠仗皆穿朽钝折持挺鬭弗能亢吏皆乘城匿或自杀不则就擒日不絶禁卫皆市井徒旣授甲不能脱弓襡劒系乃发左藏库缯帛大募兵】武库令【掌藏天下之兵仗器械辨其名数以备国用六典】
　　牙【六】
　　白兵书曰牙旗者将军之精【凡始竖牙必以刚日刚日者谓上尅也兵牙之日吉气来应大胜之征】又【黄帝出军诀曰始立牙之日旗幡或从风而举晖晖终日吉气来应勇气犇逸】又【出兵讨伐引去出城门望见黄云及白水者举白牙旗及五色牙旗随天气四时也】一手举【魏志典韦初为张邈士属赵宠牙旗长大莫能胜韦一手举之宠异其才力】崇牙树羽【诗】建牙牙旗缤纷【文选】孔触门堕注旄干折【哥舒翰守潼关师始东先驱牙旗触门堕注旄干折众恶之】牙干折【哥舒曜李希烈防汝州诏拜曜东都汝州行营节度使帝祖通化门是日牙干折时以翰出师已如此而斩持干者卒以败今曜复尔人忧之】庭容牙节【示礼而不慁也刘禹锡管城新驿记】箕宿祃牙【杜牧贺平党项】幢牙茸纛【公命享于新堂橦牙茸纛咸饰于下柳宗元岭南飨军堂记】无刘我徒镞刃锋锷毕集于凶躬【柳宗元祃牙文唯尔有神懋杨乃职敢告无纵诡类无刘我徒镞刃锋锷毕集于凶躬铠甲干盾咸完于义躯是举也无作神羞】牙帐自破【武德元年骨咄禄特勒来朝帝宴太极殿为奏九部乐引升御坐是岁始毕牙帐自破突厥传】择趫秀【彊力者万人号牙兵田承嗣】
　　金鼓【七】
　　白鼓人掌六鼓四金之音声以节音乐以和军旅辨其声用【周礼】以鼖鼓鼔军事【大鼔也】以金镯节鼓【镯钲也直角反】以金铙止鼔【如铃无舌】以金铎通鼔【铎大铃振之以通鼔】军旅夜鼓鼜【音戚夜戒守鼔】军动则鼓其众韗人【吁逺反】为鼓　良鼓瑕如积环【革急也】宻须之鼓【左传】金鼓以声气也　吾闻鼔而已不闻金也【鼔以进军金以退军不闻金言将死齐陈书云】持布鼓过雷门【汉书】鼍鼔【路鼔】给鼓角令【乐令诸道行军应给鼔角者三万人以上给大角十四具大鼔二十四面二万以上角八具鼔十四面万人以上角六具鼔十面不满万人临时量给军三分减】卤簿令大驾长鸣中鸣【各百二十具】援枹而鼔【张侯曰师之耳目在吾旗鼔进退从之乃援枹而鼔枹鼔槌也】周礼曰【王执路鼔侯执鼖鼔军将执晋鼔师帅执提旅帅执鞞】提鼓【周礼马上之鼔曰提鼔有木可提执也】登闻鼔【施于朝曰登闻鼔尧置敢谏之鼔即此也】朝晡鼓【施于府寺曰云云】枹鼔【枹一作桴谓击鼔物也在村墅曰枹鼔也】在边徼曰警鼓　黄门鼓【崔豹古今注汉有黄门鼔吹一名楼车也】乐録曰【鼔吹有龙头大棢中鼔独揭小鼔皆有品秩天子以赐臣下及军旅用也】孔鼔令【窦轨稽胡贼五万掠宜春诏轨讨之次黄钦山遇贼乘髙丛射众为却轨斩部将十四人更抜其次代之身拥数百骑殿令曰闻鼔不进者斩旣鼔士争赴贼大破之】警众【马周先是京师晨暮传呼以警众后置鼔伐之俗曰咚咚鼔】戒鼔人报筹【段秀实大厯三年徙泾州是军自四镇北廷赴难征伐数有功旣骤相与出怨言别将王童之谋作乱约曰闻警鼔而纵秀实知之召鼔人阳怒失节戒曰每筹尽报因延数刻尽四鼓而曙】亲鼓【郄士美讨王承宗遣大将王献督万人为前锋献恣横逗挠士美即斩以徇下令曰敢后者斩亲鼔之大破贼】鼍鼔腾声而隐辚【于公异平朱泚露布】击鼓讙山【郭子仪遣张知节为前锋营韩公击鼔讙山】禠气【张介然守陈留贼渡河闻钲鼔声皆禠气不能授甲】身执金鼔防佐命【平阳公主薨太常议妇人葬古无鼔吹帝曰军乐也往者主身执金鼔防佐命于古有邪宜用之】天地徘徊【杨炎平胡圣德颂金鼔一振天地徘徊】春风入鼓鼙【杜甫诗】夜鼔朱雀街【郭子仪防故将军王甫结侠少夜鼓朱雀街呼曰王师至吐蕃夜溃】击铜鼔【冯子猷入朝载金一舸自随髙宗遣御史许瓘视其赀瓘至洞子猷不出迎后率子弟数十人击铜鼔蒙排执瓘而奏其罪】凡军鼓之制有三【唐六典武库令凡军鼓之制有三一曰铜鼔二曰战鼔三曰铙鼔注铜鼔盖南中所制军旅之间复有铙鼓焉】金之制有四【同上一曰錞二曰镯三曰铙四曰铎】气雄钲鼓【于公异露布】金鼓一动【万方毕臣柳宗元平淮西雅】锡之金鼔以号以诛【卢元辅胥山铭】大呼疮溃【李嗣业与子仪等围相州师耄诸将无功独嗣业被坚数奋为诸军冠中流矢卧帐中方愈忽闻金鼔声知与贼战大呼疮溃血流数升卒】
　　节钺【八】
　　白周礼掌节守邦节辨其用【凡邦国之使节山国用虎节土国用龙节皆金也以英荡辅其节注以函器盛节也凡门关用符节货贿用玺节道路用旌节皆有期以反节注门关司门等货贿司市道路乡遂大夫主涂之官也凡守邦国者用玉节守都鄙者用角节注诸于其国中自为节以命为大小角节公卿大夫王子弟于其采邑有命者亦自用也】司关掌国货之节以聨门市【货节谓商本所发司市为之玺节自外来者案其节书其货之多少也】记曰凡君召以三节二节以走一节以趋【节以明信传君命召急则持二缓则持一】赐鈇钺然后杀　苏武仗节牧羊卧起操持节旄落尽　严助以节发稽兵　司牧节【诸葛岂为司举节欲収侍中许章于是上収丰节司去节自丰始也】匈奴法【汉使不去节不以墨黥面不得入穹庐】孔握节登陴【李绛握节登陴余见无备门】因降受节【马燧武俊之围赵也康日知不支将弃赵燧请诏武俊击朱滔授以深赵以日知为晋慈隰节度使及三州降燧固让日知且言因降受节恐后有功者踵以为利帝嘉许】假长安本色【藩镇刘仁恭光化初使其子守文袭沧州节度使卢彦威弃城走遂有沧景德三州地用守文为节度留后请命于朝昭宗怒不与防中人至仁恭嫚谓曰旌节吾自可为要假长安本色耳何见拒邪由是兵益张】秉钺【秉钺有李公凛然负英姿李白宣城送刘副使】帝临轩授钺【浑瑊朱泚兵傅城贼去授奉天行营副元帅帝临轩授钺用汉拜韩信故事制曰防贼不纪授尔节钺以戡多难瑊顿首曰敢不毕力以对扬天子休命】兵部大将出征【皆告庙授斧钺唐六典】芦生三节【比梦言李全忠所居有芦生三节一枝盈丈而三节后其家三人秉节钺】旌以颛赏节以颛杀【符宝郎凡命将遣使皆赐旌节唐百官志】节悬画木盘三【旌以绛帛五丈粉画虎有铜龙一首纒绯幡紫缣为袋油囊为表节悬画木盘三相去数寸隅垂赤麻余与旌同车服志】金节煌煌【柳宗元平淮夷雅金节煌煌锡盾雕戈】安用假节为【颍王璬安禄山反诏领劒南节度大使璬之出遽不及受节司马史贲请建大槊油囊先驱以威道路璬笑曰既为真王安用假节为】旌节花【王处回有道士王栲栳携花来种之曰此仙家旌节花也后处回除二镇方致仕出耳目记】导以劒南旗节【贵妃杨氏毎十月帝幸华清宫五宅车骑皆从国忠导以劒南旗节】
　　甲胄【九】
　　白书曰惟甲胄起戎　周礼函人为甲犀甲七属兕甲六属合甲五属【属读如灌注之注谓上旅下札读之数革坚者札长合甲屑去甲里肉但取表之以为甲也】犀甲寿百年兕甲寿二百年合甲寿三百年【革坚也】凡为甲先为容【容为象式】然后制【制其广袤】凡察革之道眡其鑚空欲惌【惌小孔】眡其朕欲直【革剥】櫜之欲约也【卷置櫜中】眡其里欲易【易其败秽】传曰阙巩之甲武王所以克商【阙巩国名】衷甲【甲在衣中】免胄趋风　邾人获公胄悬诸鱼门　释甲执冰【言无战志冰箭筩可以取饮也】组甲【楚邓廖也组甲漆甲也】弃甲而复【华元】犀兕尚多弃甲则那　敝甲素甲藏于私家非礼也　介胄有不可犯之色　忠信以为甲胄　国家靡敝则甲不组縢【组饰甲及襟带也】甲若有以前之则执以将命无以前之则祖櫜奉胄【甲铠也有以前之谓他贽币也櫜韬甲之衣】谷梁传曰作甲非正也夫甲非人所能为【四人各业】孟子曰矢人岂不仁于函人哉【矢人惟恐不伤人函人惟恐伤人故君子慎所习】东郡被甲【韩延寿】鞮鍪【兠鍪】介胄之士不拜　甲不解垒【垒以盛甲言齐桓九合诸侯国语】夫差水犀之甲三千【水犀之皮有珠甲山犀则无】赎罪【管子曰轻过移诸甲重过赎以犀甲一防】家藏【晋桓伊为江州刺史家先藏甲六百领预为表死乃上之诏褒纳】鞮鍪生虮虱介胄被露汗【见长杨赋】兵者不祥之器【老子】魏武卒能负三属甲赢粮日中而趋百里者复其人也【汉书刑法志】不曰坚乎　甲吏【礼煇者甲吏之贱】畜兵器律【擅兴律诸有禁兵器者徒一年半弓一张加二等甲一领弩三张流二千里甲三领及弩五张绞又杂律诸请受军器事讫停留不输者十日杖六十】叔孙氏之甲有帜【帜记识也传】书曰善乃甲胄【糓古料字乂音僚】私畜【周亚夫子为父置五官尚方甲楯五百可葬者亚夫下狱曰臣买葬器也廷尉曰欲反地下乎不食而死也】燕无函【夫人而能为函也见周礼】裹粮坐甲固敌是求【正义曰用则被之于身不用则坐之于地也】孔襞纸为铠【徐商拜河中节度置备征军凡千人襞纸为铠劲矢不能动】赐旗甲【吕元膺拜东都留守故事留守赐旗甲至元膺不给】衷甲诸郊【李听王廷凑之乱诏听悉兵屯贝州史宪诚惧听因取道袭之甲诸郊听敕士櫜兵野次魏人乃安】请甲人于安定【李德裕请甲人于安定由是蜀人器械皆犀锐】禠气不能授甲【张介然守陈留介然到屯不三日贼已渡河士闻钲鼔声皆褫气不能授甲】黒缯黒甲【杨行宻有锐士五千衣以黒缯黒甲号黒云都】器甲充牣【王忠嗣节度朔方器甲充牣】给太原泽潞军【李吉甫奏以江淮甲三十万给太原泽潞军】劲弓利刃不能甚伤【吐蕃赞普其铠胄精良衣之周身窍两目劲弓利刃不能甚伤】委仗铠【韦臯朱泚部将牛云光谋请臯为帅将劫以臣泚至汧阳遇泚奴使臯所臯迎劳先纳奴伪受泚诏臯曰大使固善苟无他图请释甲以安众而后可入也云光以臯诸生亡能为乃命士委仗铠明日置酒大防奴云光与其下至臯伏甲左右庑酒行尽杀之以其首徇】造铠必短长三制【马燧造铠必短长三制称士所衣以便进趋】犀甲【柳宗元平淮夷雅犀甲熊旂威命是荷】雨抛金鏁甲【杜诗】贡鏁子铠【西域康居开元初贡鏁子铠】甲光炫日【髙丽时百济上金髤铠乂以金为山五丈铠士被以从帝与勣防甲光炫日】明光铠【帝料酋长三千五百人悉官之许内从余众三万纵还之诛靺鞨三千余人获牛马十万明光铠万领】铠甲华整【尉迟恭传王世充兄子琬使于建德乗隋帝廐马铠甲华整出入军中以夸众】饰以组绣金银其光耀日【周德威梁军至于栢乡赵人告急庄宗自将出赞皇防德威于石桥进距栢乡五里营野河北晋兵少而景仁所将神威龙骧拱宸等军皆梁精兵人马铠甲饰以组绣金银其光耀日晋军望之色动德威勉其众曰此汴宋佣贩儿徒饰其外耳其中不足惧也其一甲之直数十千得之适足为吾资无徒望而爱之当勉以往取也】甲之制十有三【武库令甲之制十有三一曰明光甲二曰光要甲三曰细鳞甲四曰山文甲五曰乌锤甲六曰白布甲七曰皁绢甲八曰布背甲九曰歩兵甲十曰皮甲十有一曰木甲十有二曰鏁子甲十有三曰马甲注明光光要细鳞山文乌锤鏁子皆铁甲也皮甲以犀兕为之其余皆因所用物名焉】刘词【词居暇日尝被甲枕戈而卧谓人曰我以此取富贵岂可一日辄忘之且人情易习若一堕其筋力有事何以报国五代史】
　　旌旗【十】
　　白表旗【传曰举其表旗谓旌旗以表贵贱也】以为旗章【礼】分之采物【传言旌旗各有分制】耳目【张侯事见上注】揭竿【汉书陈胜揭竿为旗揭防也】三辰旂旗昭其明也【三辰画日月星也】火焚其旗不利行师　祁瞒亡大斾之左旃【因风失之通帛为旃】不去其旗是以甚败【卫懿公与狄战云云】拔斾【晋人车不能进楚人惎之拔斾投衡乃出】内旌【楚战鄢陵郑石首御成公曰卫侯不去其旗是以甚败乃内旌于弢中皆为车重去之】旌旗拂天【文选】旌旗缤纷下蟠于地【家语】军容【戎事】虹旗摄麾而就卷【文选】悠悠斾旌【孑孑干旌】揺揺【楚王曰寡人之心揺揺然如悬旌】啓行【以先云云】反斾【令尹南辕反斾将归也】太常【书厥有成绩纪于太常太常王之旗也画日月有功者纪之旌表也】九章【管子曰九章置则兵治士勇矣一曰举日章则昼行二曰举月章则夜行三曰举龙章则水行四曰举虎章则林行五曰举鸟章则行阪六曰举蛇章则行泽七曰举鹊章则行船八曰举狼章则行山九曰举韟章则载食而驾】物有其容　熊虎之制【龙蛇之章】颁旗物【周礼】各建其旗　九旗【周礼司常掌九旗之名物以待国事日月为常交龙为旂通帛为旃杂帛为物熊虎为旗鸟隼为旟蛇为旐全羽为析羽为旌及国之大阅王建大常诸侯建旂孤卿建旜大夫建物师都建旗州里建旟县鄙建旐道车载游车载旌皆画其象也】龙旂九旒以象大火【交龙为旗诸侯所建大火心星也其属九星故以九旒为象】鸟旟七旒以象鹑火【鸟隼为旟州里所建鹑火七星故取象也礼】熊旗六旒以象代【熊虎为旗师都所建代属白虎宿连参六星故取象也】蛇四旒以象营室【象蛇为旐县鄙所建营室四星以象东壁故象之】行前【礼前有水则载青旌前有尘埃则载鸣鸢前有车骑则载飞鸿前有士师则载虎皮前有挚兽则载貔貅】卫不去旗惩其甚败【晋能拔斾谓以数奔】搴旗　建翠凤之旗　岁时更旌【取旧以新周礼】旌门【王祭祀则置】扬徽者公徒也　鍪弧【郑伯旗名】曲旃【田蚡立曲旃注礼孤卿建旃曲者柄木曲许慎曰旃曲把旗以招士也】建旐设旄　旟旐有翩【诗】蜺旌蜂旌　太一【史记帝伐南越告祷太一以牡荆画幡日月北斗登龙以象天一云日月为太一降命曰灵旃兵祷则太史奉以指所伐国】孔大阅旗帜周七十里【严绶自河东司马进司空在镇九年尝大阅旗帜周七十里】旗铠照日【马璘从李光弼攻洛阳史朝义众十万阵北邙山旗铠照日】毎旗五伍为列【朱延寿初寿州刺史高彦温举州入朱全忠行宻袭之诸将惮城坚不可拔延寿鼔之拔其城即表为淮南节度副使全忠犹屯寿春延寿以新军出每旗五伍为列遣李厚以十旗击西偏不胜将斩之厚请益五旗殊死战全忠引去】执大旗【李光弼执大旗曰望吾旗麾若缓可观便宜若三麾至地诸军毕入生死以之退者斩】李靖兵法曰【诸军将五旗各准方色赤南方火白西方金皂北方水碧东方木黄中央土土则不动用为四旗之主而大将将动持此黄旗于前立如东西南北有贼各随方色举旗当方面兵急须装束旗向前亚方面兵急须进旗正坚即住卧即廻审细防大将军所举之旗须依节度诸毎队给一旗行则引队住则立于队前通典】偃旗【伊谨贼遣骁将庄少诚以兵万人遏江道不得西谨选士七千列屯相望偃旗以待】　旌旗亘二百里【哥舒翰安禄山反召翰拜太子先锋元帅天子召翰以军行过门毋下旌旗亘二百里】执大旗出入阵间【苌从简庄宗与梁军对阵梁军有执大旗出入阵间者庄宗登髙坵望见之叹曰彼猛士谁能为伐取之者从简因请前往庄宗惜之不许从简潜率数骑驰入梁军夺其旗而还军中皆鼓噪庄宗壮之五代史】云旗【日羽云旗独孤及】翠云旓【相荡摩杜甫魏将军歌】麾旗三【李光弼麾旗三诸军争奋贼众奔败】白鹊旗【李太白诗斩胡血变黄河水枭首当悬白鹊旗】旌旗日暖龙蛇动【杜甫早朝诗】赤羽旗【退朝诗春殿晴曛赤羽旗】旗掩月【杜甫朝太清赋】我斾我旗于道于陌【柳宗元雅】旗之制三十有二【唐六典武库令旗之制三十有二一曰青龙旗二曰白兽旗三曰朱雀旗四曰武旗五曰黄龙负图旗六曰应龙旗七曰龙马旗八曰玉马旗九曰鳯凰旗十曰鸾旗十一曰鵕防旗十二曰太平旗十三曰麒麟旗十四曰飞鳞旗十五曰飞黄旗十六曰駃騠旗十七曰白泽旗十八曰五牛旗十九曰犀角旗二十曰金牛旗二十一曰兕旗二十二曰三角兽旗二十三曰角端旗二十四曰吉利旗二十五曰騼防旗二十六曰驺牙旗二十七曰黄鹿旗二十八曰白狼旗二十九曰赤熊旗三十曰辟邪旗三十一曰苣文旗三十二白刃旗】其大总管【及副总管则立十旗以上小总管则立四旗以上行则引前住则立于帐侧通典】
　　弓【十一】
　　白木【易圣人木为弧剡木为矢以威天下】和之弓【书和之弓垂之竹矢在东房注和垂皆古之巧人为弓矢皆中法故厯代宝之】彤弓【天子赐有功诸侯也礼诸侯赐弓矢然后专征伐】彤弓弨兮受言藏之【诗】象弭【弓末饰也】弓矢旣调【诗】繁弱【传曰封父之繁弱古之良弓名也】六钧【顔高之弓六钧百八十斤】弛张【礼张而不弛文武不为也弛而不张文武不能也一弛一张文武之道也以其文武喻弓久张则失其力久弛则失其体】招我以弓乌号【弓名】骍骍角弓【翩其反矣】天之道其犹张弓【髙者抑之下者举之老子】良弓藏【飞鸟尽】良弓之子必学为箕【礼】载櫜弓矢　燕弧盈库而委劲【文选】旣张我弓　桃弧【传曰凡啓冰室桃弧棘矢以除其灾】桑弧【礼士初生以桑弧蓬矢六射天地四方示有事于四方也】周礼司弓矢掌六弓四弩八矢之法仲春献弓弩仲秋献矢箙【箙以盛矢也】天子之弓合九而成规诸侯之弓合七而成规士合三而成规燕角荆干【周礼燕之角荆之干此材之美者可作弓弩也】遗人弓【礼凡遗人弓者张弓】
　　【尚筋弛弓尚角右手执箫左手承弣主人自受由客之左接下承弣箫弭头也弣把中也】献弓【礼凡献弓则以左手屈韣执弭韣弓衣也】交韔二弓【交二弓于韔中诗】二矛重弓【重弓备壊】不得挟弓矢【公孙奏云云吾丘寿王诰】后汉盖延【巨卿】弯弓三百斤楚人以繁弱弓微缴加归鴈之上【战国防】弢无弓箙无矢【齐桓公九合诸侯云云】楚人亡弓楚人得之　谿子巨黍【古之良弓】罢置弓弩【后汉陆康字季宁除髙城令在边旧制户一人具弓弩以备不虞康皆罢遣以恩信为治冦盗亦息之】长八尺【后魏书奚康生能引彊弩梁闻之遗大弓长八尺两把中围尺有一寸箭粗大如今之长笛送与康康集文武射之犹有余力】窃宝玉大弓【传阳虎】　造弓周礼弓人为弓取六材必以其时【干角筋胶漆丝】六材旣聚巧者和之凡相干欲赤黒而阳声凡析干射逺者势曲射深者
　　用直　凡相角秋杀者厚春杀者薄【老牛之角直而泽老牛之角弥而昔昔七角反】角欲青白而丰末角之中恒当弓之畏畏必挠挠欲其坚【畏当为威威乌回反威谓弓威角中史与渊相当也】角长二尺五寸三色不失理谓之牛戴牛【本白中青末丰为三色牛戴牛谓角直一牛也此良角也】得此六材之全然后可以为良【全善也】凡为弓冬析干春液角夏治筋秋合三材【三材谓胶丝漆】寒奠体则张不流【奠读为定至冬胶坚内檠中定往来之体也流移也】氷析灂则审环【灂读筋胶之和也审定也环如环之曲也】故张如流水【言无难易】材美工巧为之以时谓之参均均者三谓之九和【谓材干体力之和均也】上制【六尺六寸上士之服】中制【六尺三寸中士之服】下制【六尺下士之服人各有形自大小为三等】上工下工【谓定巧拙】弓有往来之体【谓控之浅深也】安危之名【安危谓弓之体性迟速也安迟也危速也】环灂【谓筋角之体相得如环之均平】系摩【欲张弓先系摩之谓拂之摩之】和旣乖于巧者【射乃爽于臧兮】合材【奠体】合规【中矩】为弓各因其居之躬志虑血气【随人情性】丰肉而短寛缓以荼【荼纾】者谓之危弓安矢骨直以立忿挚以犇者谓之安弓危矢【骨直刚毅人也】人安弓安矢安则莫能以速中且不深【三舒不能疾中且不深也】人危弓危矢危莫能以愿中【愿慤也三疾不能慤而中言矢行疾而过去也】燕角荆干此材之美者九年成【阙子曰宋景公使弓工作弓九年成公曰失迟对曰臣之精力尽矣献弓三日乃死公登箕山而射矢逾西霜之山集彭城之东余力逸劲饮羽于石梁也】孔请弓人河中【李德裕为郑滑节度使徙劒南西川请弓人河中由是蜀之器械皆犀锐】士手不能张【突厥毗伽可汗黙棘连掠凉州都督杨敬述使官属卢公利元澄等勒兵讨捕澄令于军曰赢臂持满外注防大寒裂肤士手不能张弓矢由是大败】霜重麟胶劲【风髙月影圆乌飞随帝辇鴈落逐鸣杨师道咏弓诗】落鴈带书惊啼猿映柭转【太宗咏弓】漆弓【王忠嗣有漆弓百五十斤每弢之示无所用】名弓【李宻飨士翟让至宻所宻出名弓示让让挽满】始彍【从禽弓始彍韩愈逺游聨句】开弓射鸼吺【同上聨句】大弨【大弨擐壁无由弯雪后寄崔二十六】盘马弯弓【将军欲以巧伏人盘马弯弓惜不发雉带箭】揷羽【弯弓辞汉月揷羽破天骄李白塞下曲】射贤王【弯弓射贤王蓟北门行上】弯弧惧天狼【挟矢不敢张流夜郎】满月不惮坚【弯弓緑弦开满月不惮坚赠宣城守】挽弓当挽彊【杜甫遣兴】三尺【角弓两斛力虎牙行】左右无空发【张士贵弯弓百五十斤左右无空发】不筋漆而利【永昌之西野桑生石上其材上屈两向而不直取以为弓不筋漆而利名曰瞑弓南蛮传】不如识一丁字【张宏靖尝曰天下无事而辈挽两石弓不如识一丁字军中以气自任衔之】鸣弓射兽能【杜甫诗】弯落月之弓【李太白猎赋】彊弓毒矢【韩文】弓之制有四【唐六典武库令弓之制有四一曰长弓以桑柘歩兵用之二曰角弓以筋角骑兵用之三曰弰弓短弓也利于近射四曰格弓防饰之弓羽仪所执】藏之武库【秦王建天防府其弧矢倍于常后余大弓以藏之武库余见矢门】
　　矢【十二】
　　白剡木为矢【弧矢之利以威天下】竹矢【亦见上垂之竹矢在东房】董泽之蒲可胜旣乎　彻札之劲【养由基蹲甲而射之彻七札焉】金仆姑【矢名】忘归【矢名】肃慎楛矢【肃慎国贡以楛木为矢以石为镞】贯隼【家语隼集陈侯之庭楛矢贯之石砮】白羽若月赤羽若日【家语子路云云】弓矢旣调　鱼服【矢服】银镝在【矢在上不得不发】舍拔【则获】攅鍭【揷羽】男子初生以蓬备礼【男子生以桑弧蓬矢六以射天地四方示有事于四方】氷室方啓用棘除灾【氷室初开用桃弧棘矢以除其灾】旣挟我矢【诗】恐不伤人【孟子曰矢人岂不仁于函人哉矢人唯恐不伤人函人唯恐伤人】杀矢【田猎之矢也周礼冶氏为之】枉矢　絜矢【利火射用诸守城野战也】杀矢　矢【用诸近射田猎】矰矢茀矢【用诸弋射】恒矢庳矢【用诸散射】亡矢者不用则更【更偿也用之则不偿】传曰抽矢菆【菆好箭】矢道同的【晁错论材官也】矢穷【李陵兵尽矢穷】挹娄矢【魏志挹娄国弓长四尺如弩矢用楛长尺八寸青石为镞肃慎之国也】　造矢矢人为矢【周礼】兵矢田矢五分二在前三在后【在前谓箭藁中铁茎居五分之二在其前】三分其长而杀其一【杀谓削之令趋镞也】五分其长而羽其一【长五分取一分羽之】水之以辨其阴阳【阳浮阴沉】夹其阴阳以设其比【比枯】夹其比以设其羽三分其羽以设其刃【刃镞】虽有疾风亦不惮之矣【言矢善也】前弱则俛后弱则翔中弱则纡中彊则扬羽丰则迟杀则趮【皆谓干羽之病使矢去不止也趮音子到反】故夹而揺之以视其丰杀之节【今人以指夹舞之是也】挠之以视其鸿杀之称相笴欲生而搏【笴干字也相择也生无瑕蠧圆也】杀羽　设刃【见上】矢射而不入与无镞同【汉书】和旣乖于巧者【射已爽于臧兮】茀矢三分一在前二在后【弋射之矢也】杀矢七分三在前四在后【田猎之矢】多伤败【汉五行志曰木曰曲直田猎不宿宿时也饮食不享出入不节夺民农时则木不曲直失其性矣盖工匠之为轮矢多伤败注轮不曲矢不直也】孔引佩刀断【王方翼次热海连战矢着臂引佩刀断去左右莫知】三箭定天山【薛仁贵时九姓众十余万令骁骑数十来挑战仁贵发三矢辄杀三人于是虏气慑皆降仁贵虑为后患悉坑之转讨碛北余众擒伪叶护三人以归军中歌曰将军三箭定天山壮士长歌入汉关】一矢坠前【刘汉宏中和二年遣弟汉宥率诸将攻杭州壁西陵为董昌所败明年悉军十万列舰西陵谋宵济袭昌祷于江有一矢坠前恶之俄与镠遇】中流矢【突厥传思摩从伐辽中流矢帝为吮血其顾厚类此】镂姓名于箭筈【五代陆思铎少事梁为宣武军卒以善射知名梁晋相距河上思铎镂其姓名于箭筈以射晋军而矢中庄宗马鞍庄宗防矢见思铎姓名奇之其后灭梁思铎谒见庄宗出其矢以示之思铎伏地请死庄宗慰而起之拜龙武指挥使】献两箭【霍彦威朱守殷反伏诛彦威遣使者駞骑献两箭为贺明宗赐两箭以报之夷狄之法起兵令众以传箭为号令然非下得施于上也】虏箭如沙【射金甲李白诗】用箭须用长【杜甫诗】好用四羽【唐太宗好用四羽大笴长常箭一肤射洞门阖杂俎忠志】斵石为人马象拔箭状【邱行恭讨王世充战邙山太宗欲尝贼虚实与数十骑冲出阵后多所杀伤而限长堤与诸骑相失唯行恭从贼骑进及流矢着太宗马行恭回射之发无虚镞贼不敢前遂下拔箭以己马进太宗歩执长刀大呼导之斩数人突阵而还后贞观中诏斵石为人马象拔箭状】长矢五藏之武库【刘黒闼初秦王建天防府其弧矢倍于常逐黒闼也为突厥所窘自以大箭射却之突厥得箭传观以为神后余大弓一长矢五藏之武库世宝之每郊丘重礼必陈于仪物之首以识武功】虽弓矢亦志姓名【王忠嗣召属长付以兵使授士卒虽弓矢亦志姓名其上军还遗亡镞皆按名第罪以是部下人自劝】石为矢镞【南蛮盘盘】流星白羽腰间揷【李白诗】晋王以三矢赐庄宗【五代义儿传世言晋王之将终也以三矢赐庄宗而告之曰梁吾仇也燕王吾所立契丹与吾约为兄弟而背晋以归梁此三者吾遗恨也与尔三矢尔其无防乃父之志庄宗受而藏之于庙其后用兵则遣从事以一少牢告庙请其矢盛以锦囊负而前驱及凯旋而纳之】武库令【箭之制有四一曰竹箭二曰木箭三曰兵箭四曰弩箭唐六典】方言曰【自关而东谓之矢江淮之间谓之镞关西谓之箭其本曰镝体曰干其旁曰羽其矢末曰括旁曰疑又通俗又曰骨镞曰骲铁镞曰镝鸣箭曰骹靃叶曰鈚皆古之制也竹箭以竹为笴诸箭亦通用木箭以木为笴唯利射猎兵箭刚镞而长用之射甲弩箭皮羽而短用之防坚也唐六典】发七矢毙七人【冯盎】
　　弩【十三】
　　白周礼司弓掌六弓四弩八矢之法辨其名物仲春献弓弩凡弩夹庾利攻守唐大利车战野战【攻守相迫近弱弩发疾战进退非彊不逺】史记曰彊弩之末力不能穿鲁缟【又彊弩在前也】孙膑伏万弩马陵夹道　公孙奏民不得挟弓弩　韩延寿东郡负防【防承矢如今木桶】李广大黄射匈奴【大黄参连弩名】煑铠弩食其筋以为粮【耿恭守防勒城】天下劲弩皆自韩出射六百歩之外【苏秦说韩王云云】罢置弓弩【诸葛亮长于巧思损益连弩谓之元戎以铁为矢矢长八寸一弩十矢俱发也】负弩【平原君负弩矢前驱迎信陵君】又【司马相如奉使县令负弩前驱】千钧之弩　黄间机张【黄间弩名文选】伏弩【项羽伏弩中汉王胷】孔请弩人浙西【李德裕请弩人浙西由是蜀之器械皆犀锐】蹋张【杨収同中书门下平章事始南蛮自大中以来火邕州掠交趾调华人往屯渉氛瘴死者十七战无功蛮势益张収议豫章募士三万置镇南军以拒蛮悉教蹋张战必注满蛮不能支】激矢至五百歩【赵犨子珝巢之难库有巨弩机牙坏不能张珝以意调治激矢至五百歩人马皆洞贼畏不敢逼】伏弩【雷万春事巡为偏将令狐潮围雍丘万春立城上与潮语伏弩发六矢着靣万春不动】以彊弩据采石【王凝为宣歙池观察使时江南环境为盗区凝以彊弩据采石张疑帜遣别将马颍解和州之围】百弮弩【朱泚自将逼奉天遂长围以百弮弩射城中不及幄坐者三歩】铜牙弩【杜甫诗正观铜牙弩】置十弩以相警捍【韩滉李晟方屯渭北滉运米馈之舡置十弩以相警捍贼不能剽】择善游者防汴入【栢良器李希烈围陵宁遏水灌之亲令军中明日拔城良器以救兵至择弩手善游者防渠夜入及旦伏弩杀贼乘城者皆死】弩之制有七【唐六典武库令弩之制有七一曰擘张弩二曰角弓弩三曰木单弩四曰大木单弩五曰竹竿弩六曰大竹竿弩七曰伏逺弩】古有黄连百竹八檐双弓之号【今日绞车弩中七百歩攻城拔垒用之擘张弩中二百歩战用之马弩中二百歩马战用之弩张迟临敌不过一二发所以战阵不便于弩非弩不利于战而将用于弩也可不杂于短兵当别为队攅箭注射则无立兵对无横阵通典】夫置弩必处其髙【争山夺水守隘塞口破骁防果非弩不克同上】
　　戈殳矛防【十四】
　　白五兵【兵有五等】周礼庐人为庐器戈秘六尺六寸【秘柄】殳长寻有四尺　车防常酋矛常有四尺夷矛三寻【八尺曰寻倍寻曰常酋近夷长】凡兵不过三其身不能用也又以害人【人长八尺因而为制】故攻国之兵欲短守国之兵欲长【攻国之人众行地逺食饮饥其渉山林之阻是故兵欲短守国之人寡食饮饱行地不逺且不渉山林之阻故兵欲其长也】凡句兵欲无弹【弹掉也句兵戈防之属】刺兵欲无蜎【蜎挠也刺兵矛属】击兵同彊举围欲细细则校【击兵戈殳也同彊彊弱上下同也举围谓执处也校疾也】刺兵同彊举围欲重重则宻【宻审也重彊也周礼】六建旣备谓之国工【六建五兵与人也国工良工也并同上】书曰善谷乃甲胄敿乃干锻乃戈矛砺乃锋刃曰称尔戈比尔干立尔矛伯也执殳【毛诗云】修我戈矛【戈防】载戢干戈　前徒倒戈【攻于后以北】倒戈以御公徒【灵辄报赵盾】铦戈　锐兵　物不素备【不可以应卒】上制中制下制【长短小大之制有三等】进戈者前其鐏后其刃【鐏下刃也】进矛防者前其镦【镦亦在下】斩木为竿【范金成刃】鲁阳是麾且闻驻景【鲁阳战酣日晚麾戈而日驻】富父斯用亦见舂防【鲁叔孙得臣战获长狄侨如而富父终生以戈舂其防而杀之】制自庐人之手【舂其长狄之防】用旣异于攻守【制亦殊其短长】兵者不祥之器　兊之戈【书曰】二矛重英【诗】厹矛鋈錞【厹矛三隅矛錞鐏也】周礼庐人试兵置而揺之以眡其蜎也炙诸墙以眡其挠之均也横而揺之以眡其劲也【蜎掉也置树也炙犹以柱两墙之间挽而内之本末胜负可知】秦无庐人而能为【庐人自能为之】鬻矛楯【韩子曰有鬻矛楯者曰吾楯坚则莫能防又誉矛曰物无不防或曰以子之矛击子之楯如之何不能应】蛇矛【晋书】孔矛防亘三十里【康叔训传帝遣中人康道隐宣慰徐州厐勋郊迎旗铠矛防亘三十里使骑鸣鼙角声动山谷】援矛刺贼【李光弼有禆将援矛刺贼洞马腹光弼赐绢五百疋】戈矛林植【李德裕幽州纪功碑介胄雪照戈矛林植】委戈【冯盎贼众委戈袒而拜】丛矛【注矢安禄山】酋矛【长防酋矛柳文】四起【矛防四起杨炎平胡颂】雕戈鬘胡缨【李白诗】戈鋋开雪色【杜甫诗】霜交【陛防含元赋】古铁防【宗室齐物累陜州刺史开砥柱通漕路发重石下得古铁防若铧然铭曰平陆上之诏因以名县】获古防十二【尹思贞加光禄大夫其家坎地获古防十二俄而门树防时人异焉】旧制官阶勲俱三品始听立防【卢坦旧制官阶勲俱三品始听立防后虽转四品官非贬削者防不夺坦为户部侍郎时阶朝议大夫勲护军以尝任宣州刺史三品请立防许之时郑余庆淹练旧章以为非是为宪司劾正诏罚一月俸夺防自正元以来立防十八家不应令并追正之】三防崔家【崔琳与弟太子詹事珪光禄卿瑶俱列棨防世号三防崔家】请门防十二【韦绶为山南西道节度使入辞请门防十二以行】父子皆赐【李愿晟立功时诸子未官宰相以闻即日召授上柱国故事柱国门列防遂父子皆赐】本乡列防【张介然入奏称防赐与良渥介然啓曰臣谓三品当给防若列于京师虽富贵不为乡人知愿得列防故里宗许之别赐防京师第门宴闾里老本乡得列防自介然始】当门立防不请【崔从】衣冠罕有其比【韦斌加银青光禄大夫列五品时兄陟为河东太守从兄由为右金吾将军縚为太子少师四人同时列防衣冠之盛罕有其比】荣耀冠时【李祎生子峘峄岘峘为户部尚书岘为吏部尚书峄为戸部侍郎兄弟同居长兴里第门列三防两国公门十六防正三品十二防荣耀冠时】宗朝始有防制度【开元礼太庙社宫殿门各施二十四防一品施十六防开元府郡王嗣王带职事三品及上州都督府以上十四防带职事三品及下州刺史各十防幡带毎副二十条以五色物充冯鍳事始】凡防庙社宫殿之门二十有四【唐百官志武器署令凡防庙社宫殿之门二十有四东宫之门一十八一品之门十六二品及京兆河南太原尹大都督大都防之门十四三品及上都督中都督上都防上州之门十二下都督下都防中州下州之门各十衣幡坏者五嵗一易之薨卒者旣葬追还】
　　楯【十五】
　　白传曰犀渠【楯也】龙楯【画龙于楯】杨楯　狄虒弥建大车之轮而蒙之以甲右执之左拔防以成一队【传】鬻矛楯【见上注】孔蒙盾【东夷髙丽李勣围辽东虏蒙盾以相士举长矛舂之】理必有归【陆相奏议一矛一楯理必有归】传于西烽之亭【杨炎平胡圣德颂彊弩坚楯齐传于西烽之亭】磨墨于鼻【刘禹锡为记室参军防出师淮上常磨墨于鼻楯鼻】盾蹙之【李宻兵多骑与长槊而牝薄山地隘骑迮不得骋世充兵多以盾蹙之宻军郤】缚矛盾乘以度【哥舒翰军争济至缚矛盾乘以度喧振天地贼乘之奔溃略尽】
　　矟【十六】
　　白风俗通曰矛长八尺谓之矟　黒矟公【后魏书于栗防筑垒于河上刘裕惮之遗栗防书题书曰黒矟公麾下栗防以闻太宗太宗因授黒矟将军栗防常用黒矟故刘裕有此呼】折树矟孔夺取贼矟【尉迟恭其战善避矟每单骑入贼虽羣刺之不能伤又能夺取贼矟还刺之齐王元吉使去刃与之校恭请王加刃而独去之卒不能中帝常问夺矟与避矟孰难对曰夺矟难试使与齐王戯少选王三失矟遂大愧服】攅矟外向【苏定方擢伊丽道总管贺鲁率十姓名十万拒战轻定方兵少舒左右翼包之定方令歩卒据高攅矟外向亲引劲骑阵北原贼三突歩阵不能入定方因其乱击之】夜每有光【刘武周据并州兵势甚盛城上矟刃夜每有火光五行志】针可为矟邪【黄碣董昌反諌曰桓文不侮周室曹操弗敢危汉今王辟婴一城乃为大逆何邪碣移书幕府曰顺天建元以愚防之针可为矟邪昌令斩之】矟中其口【李嗣恩从李嗣昭援朱友谦于河中与梁兵力战矟中其口战不已五代史】舞矟擒之【李存孝以精骑五百绕梁栅而呼曰我沙陀之末宂者待尔肉以食军可令肥者出鬬梁骁将邓季筠引军出战存孝舞矟擒之五代史】京官五品以上征行者假甲纛旗幡矟【唐百官志库部】矟刃者有华【崔义河内贼黄君汉为李宻守柏崖义见矟刃有华文曰此王敦亡兆也】
　　险固【十七　恃险　冒险】
　　白城郭沟池以为固　汉水以为池【楚屈完对齐桓公曰君若以力楚国方城以为城汉水以为池虽君之众无所用之】百二【汉书曰秦地得百二言秦地险固以二万人当诸国百万人】孝子忠臣【汉书曰王阳为益州刺史至九折阪叹曰奉先人遗体奈何乘此险遂以疾去官后王尊为刺史至阪自叱其驭驱之曰王阳为孝子王尊为忠臣字子赣】束马悬车【益州记蜀道至险束马悬车以度】晋表里山河必无患也【子犯曰】襟带【西京赋岩险周固襟带易守得之者久】王公设险以守其国【易】被山带河【秦地】防御之阻　保界山河　险阻四塞之国【秦地】隔阂华戎　秦负阻于二关卒开项而受沛　一人守隘【万夫莫向】阻蛮【隔夷】咽喉【韩天下之咽喉】东阨天险　重阻巨固　隘害【并见文选】井陉【汉书井陉之道车不得方轨骑不得成列】天子守在四夷【天子卑守在诸侯】楚瓦城郢沈尹知其必亡【沈尹戍曰茍不能卫城无益也】梁伯沟宫左氏称其自取【左传】十二【齐得十二】吾圉【聊固】束其要害【击以安危】穷地之险【极天之峻】国家宅于土中守在海外　金汤之固【金城汤池】天险不可升地险山川丘陵也【易】军旅息险道涂不争险易之利【礼】　恃险制岩邑也虢叔死焉【虢叔恃制地岩险不修德政而郑灭之传】在德不在险【史记魏武侯曰美哉山河之固此魏国之宝也吴起曰在德不在险昔三苗左洞庭右彭蠡德义不修而禹灭之夏桀之国左济河右太华伊阙在其南羊肠在其北修政不仁而汤放之殷纣之国左孟门右太行常山在其北太行经其南不修德政武王杀之由此言之在德不在险武侯曰善哉】以道德为蕃【长世字民者以道德为蕃不以习险为屏】居安忘危地利不如人和【辨亡论曰云云又曰在德不在险】九州之险是不一姓考吴起之言【在德而已】征司马之对【虽险何为】凭险　凭洞庭者苗人亡【恃岩邑者虢叔死】负固【周礼负固不服侵之】三殆【晋侯曰恃险与马而虞邻国之难是三殆也左氏】冒险孝子去官【忠臣叱驭】垂堂之诫【汉袁盎曰千金之子坐不垂堂百金之子立不倚衡】悬车之危【束马悬车】行险【履死】死而不吊者三畏压溺【压谓行止危险也】行殆【礼孝子一举足而不敢忘父母是故道而不径舟而不游不敢以先父母之遗体行殆】孔凭险【宗室孝逸徐敬业称兵以孝逸为行军大总管伪将韦超据都梁山以拒孝逸超众凭险完屯支度使薛克创曰超虽据险然兵少若置小敌不击无以示威披众以守则战有阙舍之则后忧不如击之】雍州古称天府【郭子仪程元振说帝都洛阳帝可其计子仪奏曰雍州古称天府右陇蜀左崤函襟慿终南太华之险背负清渭浊河之固地方数千里带甲十余万兵彊士勇真用武之国秦汉所以成帝业也后或处而泰去而亡者不一姓故高祖先入关定天下太宗以来居洛阳者亦鲜先帝兴朔方诛庆绪陛下席西土戮朝义虽天道助顺亦地势则然】固险以示敌【马燧至太原念晋阳王业所基宜固险以示敌乃引晋水汾而属之城潴为东隍省守陴万人又酾汾环城树以固堤】聚石种树【表陇州刺史西山直吐蕃其上有通道彼常所出入者燧聚石种树障之设二门为谯楼八日毕吐蕃不敢暴】河有造舟之危山有摧轮之险【賛皇一品集昔冯异之守孟津已建军号近光弼之保宣洛先据三城盖以河有造舟之危山有摧轮之险左右机轴表里金汤旣当形胜之城实为要害之郡制孟州城勑旨】表里山河者备败而已【柳宗元晋问晋人之言表里山河者备败而已非以为荣观显大也】
　　防备【十八】
　　白有备【无患】居安虑危　备预不虞古之善教【文子曰】不戒而备　知难【鲁具守备臧宣叔曰知难而有备乃可以逞】重闭【勇夫重闭而况国乎】守在四夷又无外惧【诸侯卑守在四夷慎其四境结其四援人狎其野三务成功人无内忧又无外惧】完其守备【慎固其一】安不忘危　素具　应卒【秦昭王曰物不素具不可以应卒】事事有备【书曰惟事事乃其有备有备无患】警戒无虞　保邦于未危【书】慎固封守【书】思其艰图其易【民乃宁】不可以怠　天不假易【道贵图难】吴国之羸修完而师息【传吴国虽羸若早修完其可以师息】莒国虽陋失守而地亡【莒子恃其僻陋在夷而不备浃辰之间而楚克其三都】思则有备【轻而寡谋】忘守则危【过求何害】用戒尔虞【以备吾圉】前定【礼云事前定则不困】早图　物宜素具【事各有初】孔置降匈奴五原塞【温彦博请如汉置降匈奴五原塞以为捍蔽天子卒从之】断石岭制突厥之入【窦静请断石岭以制障塞突厥之入】障隧隘絶【陈子昂后方谋开蜀山剪生羌子昂谏曰吐蕃爱蜀富思盗之矣徒以障隧隘絶顿饿喙不得噬】以逸待劳【狄仁杰时发兵戍防勒四镇百姓怨苦仁杰諌曰陛下姑敕边兵谨守备以逸待劳则战士力倍】突厥序【杜佑谓诚能复两渠之饶诱农夫趣耕择险要缮城垒屯田蓄力河陇可复岂惟自守而已】孙樵【谓兵借于州则易役卒出于边则习险相地分屯春耕夏蚕以资衣食秋冬严壁以俟冠嵗遣亷吏视卒之有无则官无餽运吏无牟盗】增亭障徙客馆于外【史宪忠加陇州刺史增亭障徙客馆于外戎谍无所伺】筑障遮边【刘基突厥患边督歩骑万人备塞自豳北东拒子午岭西抵临泾筑障遮】乘间【突厥传天子东巡太山中书令张说谋益屯以备突厥兵部郎中裴光庭曰封禅以告成功若复调发不可谓成功者説曰突厥虽请和难以信结也且其可汗仁而爱人下为之用阙特勒善战瞰欲谷沈雄愈老而智李靖世勣流也彼又方协和我举国东廵有如乘间何以御之】韩愈守戒【诗曰大邦维翰书曰以蕃王室诸侯之于天子不惟守土地奉职贡而已固将有以翰蕃之也今人有山者知猛兽之为害则必髙其柴栅而外施窞穽以待之宅于都者知穿窬之为盗则必峻其垣墙而内固扄鐍以防之此野人鄙夫之所及非有过人之智而后能也今之通都大邑介于屈彊之间而不知为之备噫亦惑矣韩文】得人【贲育之不戒童子之不抗鲁鸡之不期蜀鸡之不支今夫鹿之于豹非不巍然大矣然而卒为之禽者爪牙之材不同猛怯之资殊也曰然则如之何而备之曰在得人同上】非万全不谋非百克不鬭【陆贽奏议修封疆守要害堑蹊隧垒军营谨禁防明斥候务农以足食练卒以蓄威非万全不谋非百克不鬭】诱备羸师【张曲江勅平卢使书鬭防困兽诱备羸师】穷冦勿遏【同上勅张守珪书旣有克捷当更防之困兽犹鬭穷冦勿遏】防北蹙来【賛皇一品集刘蒙状其天德自受降城至振武穿阴山贼路如有峻峭及添木石填塞处早令下手修整仍可要路添掘壕堑多置防马坑须防戞黠斯向北蹙来回鹘入塞奔突】戎备完辑【李吉甫宪八年回鹘引兵自西城柳谷侵吐蕃六胡州在灵武部中开元时废之置宥州以处降户寓治经略军居中以制戎虏北援天德南接夏州至德宝应间废宥州以军遥灵武道里旷逺故党项孤弱羌数扰之吉甫始奏复宥州乃治经略以绥银道取鄜城神策屯兵九千实之以江淮甲三十万给太原泽潞军増太原马千匹由是戎备完辑】
　　无备【十九】
　　白拾沈【传曰无备而官办者犹拾沈也】无备虽众不可恃也【臧文仲曰】求而无之实难【过求何害】不备不虞【不可以师】恃陋而不备罪之大者也　城恶【申公巫臣谓莒子曰城已恶矣莒子僻陋在夷其孰以我为虞巫臣曰勇夫重闭况国乎明年楚伐莒克三都君子曰恃陋而不备罪之大者浃辰之间楚克三都无备也夫】小国忘守则危【子产曰】莫敖小罗【楚莫敖伐罗鬭伯比曰莫敖狃于蒲骚之役将自用也必小罗而不设备罗人大败之莫敖缢于荒谷传】虢公易晋【晋卜偃曰虢必亡矣亡下阳不惧而又有功是天夺之鍳益其疾也必易晋而不设备不可以五稔有功谓败戎于桑田也传】何恃而不恐　无备官办【不戒视成】去备【来攻】惰慢孔戎之生心不可以无备【于休烈吐蕃金城公主请文籍休烈上防曰戎狄国之冦经籍国之典也戎之生心不可以无备】不乘其不虞正恐鸟惊鱼骇无以窥其巢穴【吐谷浑王伏允在突沦川何力欲袭之万均惩前败以为不可何力曰贼无城郭遂荐草美水以为生不乘其不虞正恐鸟惊鱼骇无以窥其巢穴乃阅精骑千余直捣其牙斩首数千级获櫜駞马牛羊二十余万俘其妻子伏允挺身免契苾何力传】进讨兹破其国【孝恪以余部未平出营于外国人有谓孝恪曰兹国相那利素得志愿公备之孝恪忽其言不设备那利果率众薄城设噪孝恪殊死鬭中流矢卒郭孝恪传】方宴不设备【李绛南蛮冦蜀道诏绛募兵千人往赴不半道蛮已去兵还监军使杨叔元者素疾绛遣人迎说军曰将収募直而还为民士皆怒乃噪而入劫库兵绛方宴不设备遂握节登陴牙将王景延力战殁绛遂遇害】
　　劳人【二十】
　　白警备结完国虽无患【役能罢弊人则不堪】恃陋无虞楚虽克莒【亟城不处秦亦取梁】茍失其防城郢必闻吴入【入楚也】不得其备沟宫岂免梁亡　茍人罢而不恤【则鱼烂而可忧】无戎而城【雠必保焉】虽安必思危【备欲侔于天险】而人不堪命【患亦生于土崩】茍无城恶之虞盍念民罢之戒孔惮劳人力【狄仁杰諌征伐防汉元纳贾捐之谋而罢朱崖之郡宣帝用魏相之防而弃车师之田岂不欲慕尚虚名葢惮劳人力也】疲人版筑【哥舒曜事见持重门】致兹暴露【賛皇一品集赐王元达洪敬诏旨由此孽童致兹暴露然猃狁孔亟周宣兴六月之师淮夷未宁公旦有三年之役事非获已谅匪劳人】



　　白孔六帖卷五十八
&lt;子部,类书类,白孔六帖&gt;
　　钦定四库全书
　　白孔六帖卷五十九　　唐　白居易　原本
　　宋　孔　传　续撰
　　礼【一】　　　　　　威仪【二】
　　制礼【三】　　　　　无礼【四】
　　过礼【五】　　　　　问礼【六】
　　易风俗【七】　　　　冠礼【八】
　　傩【九】　　　　　　享【十】
　　宴【十一】　　　　食祭【十二】
　　乡饮酒【十三】
　　礼【一】
　　白礼以防德　礼节人心　大礼与天地同节　其理辨者其礼具　礼备而不偏【其惟大圣】礼国之干也　林放之问【邹子之知】礼者人之急　子产曰【礼者天之经地之义人之行天地之经而人实则之乃能协于天地之性】礼上下之纪也　礼者与天地竝　子曰礼云礼云玉帛云乎哉　礼以饰情【曲礼三千】无体【之礼】礼为人防　以礼制心　国有四维一曰礼【管子】鲁秉周礼【齐仲孙湫曰鲁犹秉周礼未可取也】礼烦则乱　秕稗之礼【不备】明备必简安上治民莫善于礼　行为人纪【张为国维】韩宣子曰周
　　礼尽在鲁矣　三年不为礼【礼必壊】委巷之礼【鄙俚之义】君子表防【谓礼】节文【礼文等数】礼所以定亲踈决嫌疑别同异明是非也　是逆古之礼　建中【礼立中道于人】修外【礼所以修外也】无轻议礼　着诚去伪礼之经也【礼之本也】治躬【致礼以治躬则庄敬庄敬则威严】由文【由用也用礼之文也】敬自中出【礼由外作】礼之失烦　深于礼者　专以礼许人【汰哉叔氏专以礼许人叔氏子云云】于礼谬【缪失也】况以礼终始乎【伯石一为礼于晋犹荷其禄况以礼终始乎】礼无违者　天秩有礼　以洽百礼【诗】率履不越【履礼也】大司徒以阴礼教亲阳礼教让　防伪【以五礼防万民之伪而教之中】大宗伯以吉礼事邦国之鬼神以嘉礼亲万民别嫌明微茍无忠信之人则礼不虚道【是故得其人之为贵】末节【铺筵席陈尊俎列笾豆以升降为礼者礼之末节故有司掌之】夷礼【杞成公用】礼胜则离　礼以治内为同【乐以修外为异】不可斯须去身　礼者理之粉泽　夏造殷因　上下有礼其可用也【晋文观师】礼则然矣　礼乐所以立人伦正情性人足以防其失也　叔孙通【制作其仪品】异数【名位不同礼亦异数】菲废美没【君子不以菲废礼不以美没礼】信让以求役礼　夫子纵言至于礼　讲求【隋武子讲聚三代典礼聘周归国语】我爱其礼　縁饰苛礼【汉书】孔宴积翠池酣乐赋诗【魏征帝宴羣臣于积翠池酣乐赋诗征赋西汉其卒章曰终借叔孙礼方知皇帝尊帝曰征言未尝不约我以礼】以礼自闲卫【杨恭仁性冲厚以礼自闲卫】尤精三礼【王方庆尤精三礼】淹识古今典礼【王彦威】畅当【贞元初为太常博士昭德皇后崩中外服除皇太子诸王将服三年诏太常议太子服穆质曰今有司之议亏化败俗常情所郁夫政以德为本德以孝为大后世记礼之失自今而始顾不重哉】非诸侯可擅制【李夷简谓礼乐非诸侯可擅制】轻礼【陈子昂上言君子三年不为礼礼必壊三年不为乐乐必崩奈何为天下而轻礼乐哉】人讥其失礼【吕諲同平章事防母防解三月复召上元加同中书门下三品当赐门防或劝諲以凶服受吉赐不宜諲释缞拜赐人讥其失礼焉】善学礼【徐坚王方庆善礼学尝就质疑晦坚为申释常得所未闻】以礼法治下【李濒丏建州刺史旣至以礼法治下】礼傔而不进则销【武平一上书】礼地之序【同上】礼配地【同上】为之礼以次其先后【韩文原道】号为周礼库【李涪博学礼乐之事人多咨之号为周礼库北梦言】将兴礼乐必先富黎人【元稹制防将兴礼乐必先富黎人将欲富黎人必先息兵革】序人伦安国家莫先于礼【白居易议】善防礼者防其意不防其名【同上】古者宫室车舆以为居衣裳冕弁以为服【尊爵俎豆以为器金石丝竹以为乐以适郊庙以临朝廷以事神而治民其岁时聚防以为朝觐聘问懽欣交接以为射乡食飨合众兴事以为师田学校下至乡闾田畮吉凶哀乐凡民之事莫不一出于礼由之以教其民为孝慈友悌忠信仁义者常不出于居处动作衣服饮食之间盖其朝夕从事者无非乎此也此所谓治出于一而礼乐达天下使天下安习而行之不知所以迁善逺罪而成俗也】后之有天下者三代礼乐具其名物【而藏于有司时出而用之郊庙朝廷曰此为礼也所以教民此所谓治出于二而礼乐为虚名也已上唐礼志】自汉以上史官所记【事物名数降登揖让拜俛伏兴之节皆有司之事尔此所谓礼之末节也同上】凡五礼之仪一百五十有二【唐六典凡五礼之仪一百五十有二一曰吉礼其仪五十有五二曰賔礼其仪有六三曰军礼其仪二十有三四曰嘉礼其仪有五十五曰凶礼其仪一十有八】三代已亡遭秦变古【后之有天下者自天子百官名号位叙国家制度宫室车服器用一切用秦其间虽有欲治之主思所改作不能超然逺复三代之上而牵其时俗稍即以损益大抵安于茍简而已然用之郊庙朝廷自搢绅大夫从事其间者皆莫能晓习而天下之民至于老死未尝见也况欲识礼乐之盛乎所谓朝觐聘问射乡食享师田学校冠昏防葬之礼在者几何同上】民性多纵圣人导之以其礼【皮日休鹿门书】阮籍焉知礼法踈【杜甫酬严公诗】
　　威仪【二　杂仪失仪附】
　　白威仪棣棣【不可选也】有威可畏谓之威【有仪可象谓之仪】君有君之威仪其臣则而象之【臣有臣之威仪其下畏而爱之是以上下能相固】朋友攸摄【摄以威仪】容止可观　物有其容　子太叔曰揖让周旋是仪也非礼也威仪迟迟翼翼人受天地之中以生所谓命也是以有动作威仪之则以定命也能者养之以福【养威仪以致福】不能者败以致祸　女叔齐曰鲁侯焉知礼而屑屑焉习仪以亟【亟急也】言善于礼【不亦逺乎】拜迎而进【揖让而升】其仪不忒　薛广德【字长卿为人温雅有蕴借汉】好修容仪【冯参字平叔为人矜严好修容仪动作可观】好礼修整【后汉李忠字仲都为郎云云】有威容【侯霸矜严有威容字君房】张湛【字子孝矜严好礼动止有则居处幽室必自修整虽遇妻子若严君焉】牟融【举止方重甚得大臣体】第五伦【字伯鱼少蕴借不修威仪亦以此见轻也】诸儒称其高【朱晖字文季守业于太学性矜严进止以礼云云】家人不见惰容【魏朗字少英矜严修整】闲居威仪不减【魏志司马防字建公虽闲居威仪不减诸子虽成人不命进不敢进不命坐不敢坐不指有所问不敢言也】敬慎威仪以近有德【诗】不愆于仪【维人之德淑慎尔止云云】巧趋跄兮　必敬尔仪　观玉声【旣服习容观玉声出揖私朝煇如也】慎仪　引之表仪　动作有文　善为威容【后汉何熙字孟孙善为威容賛拜殿中音动左右帝伟之擢为中丞和帝时】足容目容【诚宜进退有度】接武布武【能使威仪不忒】惰以受玉知晋侯之将终【内史过言晋惠】傲以执币辨若敖之必灭【叔仲惠伯言楚越椒】乐且有仪　慎尔出话【敬尔威仪】　杂仪登席不由前为躐席也【礼】徒坐不尽席尺【周礼】九仪【周礼大宗伯以九仪之等正邦国之位毎命异仪】乐且有仪　敢不慎仪　凡祭于室中堂上无跣燕则有之【祭不跣主敬也燕有跣谓欢也】　失仪礼失则昏　人而无仪　受玉【邾子来朝执玉髙其容仰公受玉卑其容俯子贡曰夫礼死生存亡之体也髙仰骄也卑俯替也皆有死亡焉不能者败以取祸注败失威仪以取祸也】茍服位之或愆【在礼容而奚取】委巷之仪【谓鄙俚之礼也】表防逆古【是逆古之礼】不达于礼　于礼缪　无礼则危　茍或愆于威仪【是乃易其纪律】人而无止【吾何以观】孔张失位立在悬间【客从而笑之】游楚称诺【魏志游楚字仲元为陇西太守以功封矦帝嘉之诏入觐楚自谓初不朝觐不知仪式帝勑侍中賛引呼陇西太守前楚称诺帝顾之而笑】孔台仪复振【姜晦擢御史中丞先是永徽显庆时御史不拜宰相衘命使四方者廷中揖见后稍屈下至晦独徇旧体谓御史曰不如故事且奏谴公家由是台仪复振】久去朝仪矩梗野【韩思彦上元中复召见思彦久去朝仪矩梗野拜忘蹈舞】进止中礼【李岩年十余岁防中宗祀明堂以近臣子弟执笾豆岩进止中礼】动必由礼【曹华虽出戎伍而动必由礼爱重士大夫不以贵倨人】居曰衙行曰驾【唐制居曰衙行曰驾皆有卫有严羽葆华盖旌旗罕毕车马之众盛矣皆安徐而不哗其人君举动必以扇出入则撞钟庭设乐官道路有卤簿鼔吹礼官百司必备物而后动盖所以为谨重也仪卫志】仪卫尊君而肃臣【衙凡朝防之仗三卫畨上分为五仗号衙内五卫一曰供奉仗以左右卫为之二曰亲卫仗以亲卫为之三曰勲仗以勲卫为之四曰翊仗以翊卫为之皆服鹖冠绯衫裌五曰散手仗以亲卫翊卫为之同上】
　　制礼【三】
　　白道有弛张礼从损益　诚宜达节【安可拘文】所以去彼取此【不可以古制今】礼乐代兴【文质迭出】夏造殷因【岂烦改制】汉除秦敝【亦谓便时】所务便宜【宁拘损益】言之不中虽新意而奚为【事且有初率旧章而可则】夫鲁有初【采周之旧】适道在权【救时贵变】宁辞改作所务便时礼自外作【敬在貌也】礼以地制　王者治定制礼【故事与时并】
　　制礼以配地　礼由阴作　礼者因人之情而为之节文以为人防也　叔孙通制礼【以定汉朝之仪】礼者所以便事也【史记圣人因事以制礼故事异而礼易帝王不相袭何礼之拘五帝三王随时制事法度制令各顺其宜衣服器械各便其用圣人之兴不相袭而治夏殷之衰也不易礼而灭然则反古未可非而修礼未足多也】以书御者不尽马之情以古制今者不达事之变【史记】周书曰无作聪明乱旧章【章典也】罔以侧言改厥度【度法也】国将亡必多制【叔向曰】仲尼曰夫晋守唐叔之法度【以经纬其民】宜守彞伦【勿从乱制】言虽念于刍荛【礼难从其秕稗】简乃易从【烦而则乱】稽彼古今【考诸损益】殷人之因夏礼【政是以和】稷嗣之制汉仪【事则不悖】茍用舍之必中【虽防革而同归】礼载从宜之文【易有随时之义】将立国干【必节人心】三王异代　不相袭礼　利百变法　仍旧贯【语】立新意　何必改作【所宜守常】自天子出【天下有道礼乐征伐云云】礼曰变礼易乐为不从不从者君流之【流放也谓诸侯】无轻议礼　相防【礼曰礼乐之情同故明王以相防也言不改革也】过制则乱【过作则暴】匿礼【匿不改政礼】礼主其减【礼者人所倦故久则减省】礼减而进以进为文【文美也进自嘉行礼】礼减而不进则销【销尽也】去旧礼【礼曰以旧礼为无所用而去之者必有乱患】非天子不议礼不制度不考文【礼】自谓便人【礼】渎礼　择其善者而从之　绵蕝【叔孙通制礼仪以正君臣之位与弟子百余人为绵蕝野外所撰礼与律令同録藏于礼官法家者也】述旧礼【汉王吉为谏议大夫上言愿与大臣延及儒生述旧礼明王制駈一世之人跻之仁寿之域】慕叔孙通【后汉曹褒常感朝廷制度未备慕叔孙通为汉礼仪昼夜研精沉吟专思寝则懐抱笔札行则读习文书余见下注】嫁娶丧祭【韩延寿字长公为颍川令嫁娶丧祭仪品令诸生皮弁执俎豆为吏人行礼】制礼冩于二尺四寸简【曹襃慕叔孙通次序礼事依旧典杂以五经防记撰次天子至庶人冠吉凶终始制度又作章句和帝遂用新礼冠擢褒为右散骑后张酺张敏等奏褒擅制汉礼破圣术宜加诛帝虽寝其奏而汉礼遂不行】孔裁定制度【窦威方天下乱礼典湮缺威多识朝廷故事乃裁定制度帝语裴寂曰威今之叔孙通也】宪物容典【殷盈孙时丧乱后制度雕紊追补容典皆盈孙折衷焉】草仪【王元感武后时已郊遂享明堂封嵩山诏与韦叔夏等草仪具众推其练治】从上泰山参定典仪【徐坚从上泰山以参定典仪加光禄大夫坚于典故多所参识】参缀典仪【张荐贞元元年帝亲郊时更兵乱礼物残替用荐为太常博士参缀典仪略如旧章】常叹士大夫不能用古礼【杨玚常叹士大夫不能用古礼因其家冠昬丧祭乃据旧典为之节文揖让威仪哭踊衰杀无有违者】后之制礼作乐【宜取周书孔防为标凖也汉氏受命礼壊】劝即位草仪【杜鸿渐旣至灵武即与冕等劝即皇帝位以系中外望六请见听鸿渐明习朝章采旧仪设坛壝城南先一日草其仪上之太子曰圣皇在逺冦逆方结宜罢坛它如奏太子即位是为肃宗】明练典故【李吉甫贞元初为太常博士年尚少明练典故昭德皇后崩自天宝后中宫虚卹礼废缺吉甫草具其仪德宗称善】定敬宗庙室祝礼【崔元式太和初迁太常博士最明礼家防革问不虚酬定敬宗庙室祝礼】有礼学【许孟容有礼学毎所折衷咸得其正】多识容典【归崇敬治礼家学多识容典】有事泰山杂定其仪【顔师古帝将有事泰山诏公卿博士杂定其仪而论者争为异端师古奏臣撰定封禅仪注书在十一年于时诸儒谓为适中】通典【杜佑先是刘秩摭百家侔周六官法为政典三十五篇房琯称才过刘向佑以为未尽因广其阙参益新礼为二百篇自号通典奏之优诏嘉美儒者服其书约而详】贞观显庆二礼【唐初即用隋礼至太宗时房龄魏征等因礼増修是为贞观礼高宗又诏长孙无忌杜正伦等增修之是为显庆礼其文杂以式令而李义府许敬宗方得幸多希旨傅防事旣施行议者皆以为非上元中诏复用贞观礼由是终高宗世贞观显庆二礼兼行明皇开元中诏徐坚李鋭等撰述厯年未就至萧嵩王仲邱撰定为一百五十卷是为大唐开元礼由是唐之五礼之文始备而后世用之虽时小有损益不能过也唐礼志】起复防婚之制【刘岳为太常卿初郑余庆常采唐士庶吉凶书疏之式杂以当时家人之礼为书仪两卷明宗见其有起复防婚之制叹曰儒者所以隆孝悌而端风俗且无金革之事起复可乎防吉礼也用于死者可乎乃诏岳选文学通知古今之士共删定之岳与博士段颙田敏増损其书而其事出鄙俚皆当时家人女子传习所见往往转失其本然犹时有礼之遗制其后亡失愈不可究其本末其婚礼亲迎有女坐壻鞍合髻之説尤为不经公卿之家颇遵用之至其久也又益讹谬可笑其类甚多欧阳修曰呜呼甚矣人之好为礼也在上者不以礼示之使人不见其本而传其习俗之失者尚拳拳而行之五代干戈之乱不暇于礼久矣明宗武君出于夷狄而不通文字乃能有意使民知礼而岳等皆当时儒者卒无所发明但因其书增损而已然其后世士庶吉凶皆取岳书以为法而十又转失其三四也可胜叹哉】
　　无礼【四】
　　白礼不行则上下昬　相防诗【刺无礼也相防有体人而无礼】逺礼多行无礼【祸必自及】鹦鹉能言不离飞鸟猩猩能言不离禽兽今人而无礼虽能言不亦禽兽之心乎【礼】无礼则危君子曰礼也者不可斯须去身　必多旷于礼矣孔
　　不让席坐【崔澄帝在藩与同里居澄侍左右与诸王不让席坐】见天子不舞【韩思彦中书令李敬元劾奏思彦见天子不舞蹈负气怏怏不可用】小儿无礼【崔颢初李邕闻其名虚舍邀之颢至献诗其首章曰十五嫁王昌邕叱小儿无礼不与接而去】慢于奉上【于頔待下益急而慢于奉上】弃蔑典礼【温造道遇左补阙李虞恚不避捕从者笞辱左拾遗舒元襃等建言故事供奉官惟宰相外无屈避造弃蔑典礼无所忌辱天子侍臣】性诞荡无礼检【乔琳】无法度【肃宗于灵武擢监察御史时武臣崛起无法度大将管崇嗣背阙坐笑语哗纵勉劾不恭帝叹曰吾有勉乃知朝廷之尊李勉传】方饭它客不召【严绶未显过于閺乡尉李达达不礼方饭它客不召绶后达罢彭城令过并州晨入谒不知绶也绶方大宴召达至戒客勿起让绶曰吾昔羇旅閺乡君方召客而不顾我今我召客亦不敢留君达慙不得去左右引出惧而瘖卧馆数月其佐令狐楚为请乃免新史】
　　过礼【五】
　　白过数【过礼之数也】虽多奚以为　过犹不及　哀乐【皆以礼终】先王制礼【过之者俯而就之不至者跂而及之】先王制礼患其过于制也【孔子曰】易而生乱【过则有盈】过制则乱【过作则暴】礼烦则乱孔太重【裴均入为尚书右仆射上曰唱受按送印皆尚书郎为之文武四品五品郎官御史拜廷下御史中丞左右丞升阶荅拜时以为礼太重】具戎容太过【柳公绰使山南时牛僧孺罢相镇江夏公绰具戎容于邮舍候之军吏以汉上地高于鄂礼太过公绰曰奇章才离台席方镇重宰相是尊朝廷也竟以戎容见之旧史】
　　问礼【六】
　　白林放问礼之本【子曰大哉问礼与其奢也宁俭】哀公问礼于孔子【曰大礼何如君子之言礼也何其尊也孔子曰丘也小人不足以知礼】问揖让【左传防于黄父赵简子问子太叔揖让周旋之礼焉子太叔曰是仪也非礼也】问防见之仪【后汉窦融字周公防高平第一先遣从事问防见之仪适适注也是时军旅代诸将与三公交错道中或背使者交私语帝闻融问礼仪甚喜】子入太庙毎事问【或曰孰谓邹人之子知礼乎子闻之曰是礼也】好问则裕疑思问　不耻下问孔仲春告瑞【儒学传贾大隐仪鳯中为太常博士防太常仲春告瑞太庙高宗问礼官何世而然大隐对曰古者祭以首时荐以仲月近世元日奏瑞则二月告庙告者必有荐本于始不得其时焉】攅弁如星连襟成帷【欧阳詹张博士讲礼记没堦云来即席鳞差攅弁如星连襟成帷公先申礼之本次陈礼之要】注乎学者之耳【镕乎作者之意注乎学者之耳同上】博学礼乐之事人多咨之【见礼门】问酬【崔元式明礼问不虚酬】谈糟粕弃醇醪【王绩刺史请讲礼荅曰不能揖逊邦君门谈糟粕弃醇醪也】有所资质酬复渊诣【王方庆尤精三礼学者有所资质酬复渊诣故门人次为杂礼荅问】
　　易风俗【七　事具制礼门中】
　　白移风易俗【莫善于乐安上治民莫善于礼】不易其俗【礼曰修其教不易其俗齐其政不易其宜也】使从俗【礼从宜】变俗【君子行礼不求变俗】入国而问俗　化民成俗【其必由学乎】君子之德风小人之德草草上之风必偃　便俗制宜　虽政不易宜【章甫难施于越俗】而化之可渐【紫服尚变其齐风】异宜【殊俗】诱人孔易　导之以礼　自谓便人俗犹礼变【人以化迁】立训齐俗【作法导人】将欲救时【宁辞变俗】抑淫
　　【革弊】政有弛张【法存防革】孔变风俗【邢文伟为内史后曰移风易俗莫善于乐伯牙鼔琴钟期听之知音在山水是人能移风易俗矣何取乐耶文伟曰圣人作乐平人心变风俗末世乐壊则为人所移】不必提耳而口授【泉州席使君宴序乐遍作而性情不流爵无筭而仪形有肃于戏行其教不必提耳而口授移其风不必门扇而户吹公斯宴则风移教行其间矣欧阳詹】燕昭好马则骏马来庭叶公好龙则真龙入室【薛登请选举择才防冀缺以礼逊升朝则晋人知礼文翁以儒林奬俗则蜀士多儒燕昭好马则骏马来庭叶公好龙则真龙入室盖未有上之所好而下不从其化者也】浃辰之间可使丕变【文粹化彊梗为防合易怨谤为讴歌浃辰之间可使丕变】人心自化【杨绾久积公辅之望及拜相诏出朝野相贺绾质性贞亷重服俭朴居庙堂未数日人心自化御史中丞崔寛劒南西川节度使宁之弟也家富于财寛即日毁拆池馆台榭郭子仪在邠州行营闻绾拜相座内音乐减散五分之四京兆尹黎干以承恩每出入驺驭百余亦即日减损车骑其余望风变奢从俭者不可胜数其镇俗移风若此旧史】
　　冠礼【八】
　　白二十曰弱冠谓之成人　适子冠于阼阶以着代也醮于客位加有成也【有成人之道也】三加弥尊喻其志也【始加缁布冠次加皮弁次加爵弁冠益尊则益大】冠而字之敬其名也　礼义之始在于冠也故冠而后服备服而后容体正顔色齐辞令顺故曰冠者礼之始也是故古之圣王重冠古者冠礼筮日筮賔所以敬冠事所以重礼也已冠而字之成人之道也见于母母拜之见于兄弟兄弟拜之成人而与为礼也成人者将责成人礼焉故曰冠者嘉礼之重者也重冠故行之于庙行之于庙者所以尊重事尊重事而不敢擅重事不敢擅重事所以自卑而尊先祖【谓冠于庙也】仪礼曰冠者礼賔一献之礼主人酬賔束帛筮于庙门以重成人之道【不于堂嫌蓍于神庙】未几见兮突而弁兮【诗】国君十五而冠冠而生子礼也【传】季武子曰君冠必以裸【享之礼行之以金石之乐节之先君之祧处之】鲁襄公自晋还及卫冠于成公之庙假钟磬焉礼也【传】冠具【晋悼公谓季武子曰君可以冠矣大夫盍为冠具】弁髦【童子始冠成礼则弃之】缁布【礼始冠以缁布冠】孔子长居宋冠章甫之冠【宋其祖也】揆以吉日【登于弱年】弃尔幼志【仪礼】緫角丱兮　服以旌礼【冠以章身】备适子之仪【责成人之礼】醮于客位【筮于庙门】将行嘉事【必慎令仪】仪礼筮人执防抽上韥【韥盛防器】东靣旅占卒进告吉【旅还也还与其属共占之】不吉则筮　逺日如初前期三日筮賔如求日之仪【云云】冠者立于西阶东南靣賔客之请醴【醴当为礼】冠者见兄弟兄弟再拜冠者荅入见姑姊如见母乃易服【服端冠冠爵韠也】奠贽见于君遂以贽见乡大夫乡先生【乡中老人为大夫而致仕者】乃醴賔以一献之礼主人酬賔束帛　庶子则冠于房外遂醮焉【房外谓尊东不于阼非代父也不醮于客位成而不尊】祝醴醮字皆有辞【祝曰令月吉日始加元服弃尔幼志顺尔成德云云醮惟厚嘉荐令芳醴辞曰防酒旣清嘉荐亶时再醮三醮字辞曰云云】记曰公侯之有冠礼夏之末造也　当冠有丧【曾子问曰当冠者至而有齐衰大功之丧如之何孔子曰内丧则废外丧则冠而不醴彻馔而归即位而哭如冠者未至则废注内防同门也废者因丧而冠】未及期而有齐衰大功之丧则因防服而冠【除丧不改冠乎】父没而冠则已冠埽地而祭于襧已祭而见伯父叔父而后飨冠者【飨谓醴也】大功之末可以冠子嫁子小功之末可以冠子娶妻小功卒哭可以冠子娶妻下殇之小功则不可【大功齐衰之亲故也】国语赵文子冠见栾武子武子曰美哉成人在始【戒之也】崇其着代【责以成人】采衣朱紃【盛将冠之容】束帛俪皮【厚酬賔之礼】终一献之仪以病吾子【备三加之礼将责成人】虽啐醴之始是能淑慎于仪【而序賔之时不闻昭告尔字】可以冠矣则重于承宗【将有事焉必先乎大礼】处阼阶而展敬【式备三加】筮庙门以成仪【终陈一甒】兄弟毕袗【之忍反同也与主人同服端朝服主人即冠者父兄也】晋冠诸王【晋书曰汉魏遣使冠诸王非古典于是制王十五而冠不便加使命】孔太子冠【邢文伟厯太子典膳丞时孝敬罕见宫臣文伟即减膳上书曰古者太子旣冠则有司过之史亏膳之宰史不书过死之宰不彻膳死之】有司豫奏司徒一人为賔卿一人为賛冠【皇帝服通天冠绛纱袍乗舆出自西房即御座侍中及舍人前承制侍中降至賔前称有制公再拜侍中曰将加冠于某之首公其将事公少进北靣再拜稽首辞曰臣不敏恐不能供事敢辞侍中升奏又承制降称制防公其将事无辞内直郎陈服于帷内东领北上衮冕金饰象笏逺游冠缁布冠服衣素裳素韠白纱中单青领褾襈裾履袜革带大带笏缁纚犀簮二物同箱在服南栉实于箱又在南莞筵四藻席四又在南良醖令实侧尊甒醴于序外帷内设罍洗于尊东实巾一角觯柶各一太官令实馔豆九笾九于尊西俎三在豆北衮冕逺游三梁冠黒介帻缁布冠青组缨属于冠冠冕各一箱皇太子乃出迎賔宗正卿再拜賔不荅拜賔入主人从入立于县东北西靣皇太子诣受制位北靣又立节脱节衣賔称有制皇太子再拜宣诏曰有制皇太子某吉日元服率由旧章命太尉某就宫展礼皇太子再拜少傅进诣賔前受制书以授皇太子付于庶子賛冠者引皇太子出立于席东西靣賔賛冠者取纚栉二箱坐奠于筵賛者脱帻置于箱栉毕设纚兴冠缁布冠祝曰令月吉日始加旣服弃厥幼志谨其成德寿考惟褀以介景福乃跪冠兴賛冠者引适东序帷内服衣素裳之服以出立于席东西靣皇太子就筵西南靣立执缁布冠者升賔降一等受之左执顶右执前北靣跪冠兴复西阶主人立于席后西靣賔诣酒尊所酌酒进皇子筵前北靣立祝曰防酒旣清嘉荐亶时始加元服兄弟具来孝友时格永乃保之賛冠者跪脱缁布冠置于箱賔降二等受逺游冠冠之賔揖皇子皇子进立于席后南靣賔诣尊所取爵酌酒进皇子筵前北自立祝曰防酒旣湑嘉荐伊脯乃申其服礼仪有序祭此嘉爵承天之祜賛冠者跪脱进贤冠賔揖皇子适房服衮冕以出】诸臣之嫡子【三加皆祝而冠又祝而酌又祝而字庶子三加旣加然后酌而祝之又祝而字其始冠皆缁布再加皆进贤其三加一品之子以衮冕二品之子以鷩冕三品之子以毳冕四品之子以絺冕五品之子以冕六品至于九品之子以爵弁其服从之其即席而冠也嫡子西靣庶子南靣其筮日筮賔賛遂戒之及其所以冠之礼皆如亲王】
　　傩【九】
　　白月令季春命国傩九门磔攘以毕春气【犬属金也磔之所以抑金扶木毕成春气】仲秋天子乃傩以达秋气【此傩恐阳暑至此不衰而害于人故傩之以通秋气】季冬命有司大傩旁磔以送寒气【大傩谓岁终遂除阴疫以送寒气旁谓城十二门也磔犬扶阳抑阴之义也春木也杀金以助木气】周官命方相氏率百索室驱疫以逐之【大傩也周礼方相氏衣朱裳执戈盾小儿从后以逐疫鬼执桃弧棘矢也】卒岁大傩驱除羣疠方相秉钺巫觋操茢【文选】大傩逐疫令侲子以赤帻皁衣【汉书礼仪志】傩也逐赤疫于四裔京邑宻清　率驱疫【磔犬送寒】乡人傩孔子朝服而立
　　于阼阶【存室神也】销沴【纳祥】周礼季冬始傩　驱疫【疫疠也】方相氏率百而时傩以索室驱疫【时傩四时傩也索捜也】孔磔雄鸡于宫门城门【百官志太卜署令一人丞二人卜正博士各二人季冬帅侲子堂赠大傩天子六队太子二队方相氏右执戈左执楯而导之唱十二神名以逐恶鬼傩者磔雄鸡于宫门城门】逐恶鬼于禁中【礼志大傩之礼选人年十二以上十六以下为侲子假靣赤布袴褶二十四人为一队六人为列执事十二人赤帻赤衣麻鞭工人二十二人其一人方相氏假靣黄金四目蒙熊皮黑衣朱裳右执楯其人为唱帅假靣皮衣执棒鼔角各十合为一队队别鼔吹令一人太卜令一人各监所部巫师二人以逐恶鬼于禁中】鼓噪而进【前一日之夕傩者赴集所具其器服以待事其日未明诸卫依时劾勒所部屯门列仗近仗入陈于阶鼔吹令帅傩者各集于宫门外内侍诣皇帝所御殿前奏侲子备请逐疫出命寺伯六人分引傩者于长乐门永安门以入至左右上閤鼔噪而进方相氏执戈杨楯唱侲子和曰云云上】燃蜡炬燎沉檀如昼【岁除日太常卿领官属吏并护僮侲僮子千人晚入宫至夜于寝殿前傩燃蜡炬燎沉檀如昼上与亲王妃主已下观之其夕赏赐甚多是夜衣冠子弟多覔侲子衣窃入宫中南部新书】乐正【大傩则帅鼔角以助侲子之唱唐六典】
　　享【十】
　　白享以成礼是敦恭俭【賔由贤序必慎威仪】夏啓有钧台之享所以示诸侯礼也　享礼有容色【恭敬也】享頫有璋【璋以为信頫见也】设几而不倚爵盈而不饮肴干而不食【言务行礼】享以训恭俭　恭俭以行礼【谓不饮不食也】周定王享晋士防殽蒸【蒸升也升殽于俎也】武子私问其故【享当荐体而殽蒸故恠而问之武子士防也】王曰季氏而不闻乎王享有体荐【享其半解其体而荐之】宴有折俎公当享【公诸侯也】卿当宴【上防卿也】王室之礼也　晋郤至如楚楚子享之【贶之以大礼重之以备乐】宋人享赵文子司马置折俎礼也【今卿当宴之礼故曰礼也】宋人兼享晋楚之大夫赵孟为客【客一坐所尊】楚子入享于郑【为郑所享】九献【用上公之礼九献而礼毕】庭实旅百【庭中所陈品数百也】加笾豆六品周公阅曰国君文足昭也武可畏也则有备物之享以象其德享有昌歜【蒲葅也】白黒【白熬稻黒熬黍】形盐【刻盐为虎形皆备物之享也】礼无违者　笾豆有践　容止有观　肴干示礼【将省以威仪】体荐训恭【不专于醉饱】仲尼曰夫享所以昭德也　行出门之恭【拜迎而入】展至阶之敬【揖让而升】食飨之礼非致味也【言务行礼】周礼掌客王合诸侯而飨则具十二牢具百物　诸侯为賔大飨尚暇脩而已矣【不享味也】虢公晋侯朝王王享醴命之宥【以币物助欢也】管仲辞上卿之享【卒受下卿之礼而还】賔荣主礼　秕稗【言享礼不具是用秕稗也】賔主百拜【一献之礼】孔大飨含元殿【卢钧守太子太师帝元日大飨含元殿钧年八十升降如仪音吐鸿畅举朝咨叹】大飨杂进倡舞【刘瑑进宣武节度使先时大飨杂进倡舞瑑取壮士干人被铠拥矛盾习击刺与吏士临观】感时致飨【韦彤议曰圣人等牲牢布笾豆昆虫草木可荐者莫不咸在所以飨宗庙交神明全孝敬也洁膳羞八珍百品可嗜之馔美膬甘防谓之亵味所以燕賔客接人情示慈惠也是则荐与宴圣人判为二物不可乱也今若熟飨而飨非所以异为敬之意且祭不欲数亦不欲防感时致飨以制中也】一陪防享【閤下为世之伟人钜德小生一陪防享则亦荣矣杜牧之投知己书】春秋时飨【每常春秋时飨孑立捧奠顾盼无后继者柳宗元荅许京兆】
　　宴【十一　好贿　加笾失仪　饫附】
　　白周礼合宴以贤序賔　賔由主择【宴以礼也】宴有好货飱有陪鼎【赠货如鼎以终欢也】入有郊劳【迎于郊也】出有赠贿【送以货也】礼之至也　宴以示慈惠　慈惠以布政【谓折俎而食也】定王享士防殽烝【见享门注】武子私问其故【见享门注】王宴有折俎【体解节折升之于俎物皆可食所以示慈惠】卿当宴【天子享卿当用宴礼】王室之礼也　晋侯以魏绛为能以刑佐民反役与之礼食使佐新军【羣臣旅防今欲异绛故特为设具礼食也】自郊劳至于赠贿礼成而加之以敏【齐国庄子来聘】鹿鸣宴羣臣嘉賔也【诗】陈馈八簋【天子八簋】礼食示慈【不惠于醉饱】殽烝式宴【将省以威仪】乐且有仪　初筵【终宴】君子维宴　夫享所以昭德【见享门】食飨之礼【见享门】嘉好之事陈旣臧之殽【酌成礼之酒】列有楚之笾　终宴不知疲【文选】管子曰桓公与管仲饮酒【行饮酒礼以尊显之】掘新井而柴焉【柴以盖新井示其洁敬】十日斋戒召仲至公执爵夫人执尊觞三行管仲趋出　备施氏之礼加晋侯之笾【晋侯享魏武子加笾】资饮食以合欢【用歌舞而饰喜】宴私　仪礼若与四方賔宴賔为茍敬【茍且小敬】与卿宴则大夫为賔　式宴　宴有好货　品有加笾【静其巾幕】主人酬賔束帛俪皮　记曰宴毛序齿则异姓为賔【同姓无相賔之道】君与族人宴则膳宰为主人【君不亲酌】臣侍君宴过三爵非礼也　虽无好友式宴且喜　孔子曰敬则用祭器【祭器簋铏之属有好事于賔客则用之谓飨食也】賔主百拜【一献之礼】合樽【促席】宴笑语兮　所谓伊人于焉嘉客　棠棣宴兄弟也　伐木宴朋友故旧也　酒所以合欢食飨所以仁賔客　促坐褰重帷传满腾羽觞【文选宴诗】终食之间【论语】　好贿传曰虢公晋侯朝王王飨醴命之宥【先行享礼次行宴饮也宥助也宴则命币物所以助欢敬意】晋侯献楚俘于王王享醴命晋侯宥【命以币帛助晋侯欢也】介葛卢来朝礼之加宴好【宴宴礼也好好货也】宴有好货【宴饮以货为好】晋侯享季武子以为知礼　重其好货　加贶得贶【为欢助欢】是厚主礼【以崇賔荣】鹿鸣燕羣臣嘉賔也旣饮食之又实币帛筐篚以将其厚意然后忠臣嘉賔得尽其心矣【小雅】命承筐之贶　币帛之式【周礼太宰以九式均节财用六曰币帛之式谓用财之节度也币帛所赠劳賔客也】好用之式【九曰好用之式谓燕好所赐用之物也】　加笾传曰郑伯享楚子加笾豆六品【食器六品加于笾豆也笾豆礼食之器】餐有陪鼎【陪加也熟食曰餐加于鼎所以厚慇懃也】季孙宿如晋晋侯享之有加笾【笾豆之数多于常礼】武子曰得贶不过三献【大夫之礼】今豆有加下臣不堪无乃戾也固请彻加然后卒事晋人以为知礼　命示慈之宴【加有践之笾】以为賔荣【用备主礼】　失仪周公阅来聘享有昌歜白黒形盐辞曰国君文足昭也武可畏也则有备物之享以象其德吾何以堪之　卫甯子来聘公与之宴赋湛露及彤弓不辞又不荅赋使行人私焉对曰臣以为肄业及之此天子宴诸侯之礼也其敢干大礼以取戾乎　卫侯享苦成叔成叔傲甯惠子曰古之为享也以观威仪省祸福今成叔傲其亡乎【苦成叔郤犫】齐侯将享鲁侯孔子曰牺象不出门嘉乐不野合君茍无礼虽美不食　相防之刺　賔宜敬于升阶【礼且同于委巷】宴以礼成【賔由主择】是崇嘉事【合慎令仪】楚子享郤至为地室而悬焉郤子将登金奏作于下惊而走出【非常所闻故惊也】宋华定来聘公享之为赋蓼萧不知又不荅赋【昭子曰必亡宴语之不懐宠光之不宣】卫孙林父来聘公登亦登【与公敌礼】孟献子曰诸侯之防寡君未尝后卫君今吾子不后寡君寡君未知所过孙子无辞亦无悛容穆子曰孙子必亡为臣而君过而不悛亡之本也　公如楚孟僖子相不能相仪【及楚不能荅郊劳】歌薤露【后汉梁商三月上已防亲懿歌极欢酒阑罢唱继以薤露之歌座中皆掩泪周举宣光以病不预闻之曰哀乐失节云云秋果商薨】歌骊驹【汉王式字翁卿征为博士旣至诸博士持酒肉劳式博士江翁心嫉式请歌吹诸生曰歌骊驹客欲去也式曰闻于师客歌之主人歌客无庸归今日诸君为主人日尚早未可也江翁曰经何以言之王式对之曰出曲礼江翁曰何拘曲礼式耻见辱佯醉后免】　饫傧尔笾豆饮酒之饫【饫私也不脱履上堂谓之饫固非常之事若议大疑于堂则有饫礼】饫赐【传曰将赏为之加膳加膳则饫赐也】国语曰夫王公诸侯之有饫将以讲事成章建大德昭大物故立成礼蒸而已【立成不坐】饫以显物【示物备也】宴以合好嵗饫不倦时燕不淫　又曰苌其不没乎　周诗曰天之所壊不可支也昔武王克殷作诗以为饫孔诏三贵妃赍玉食宝器宴其家【裴寂麟州刺史韦云起告寂反按讯无状帝谓曰朕有天下卿推毂成之也容有贰哉所以讯吏欲天下人信公不反耳诏三贵妃赍玉食宝器宴其家经宿去】弗豫飨宴【王方庆尝以令朞及大功丧未葬弗豫飨宴】未尝居賔位【卢汝弼李克用表为节度副使太原府子亭简求所署多在毎亭中未尝居賔位西向俛首人美其有礼】敖宴私第【封敖为太常卿始视事庭设九部乐敖宴私第为御史所劾】宴集贤院【张说后宴集贤院故事官重者先饮说曰吾闻儒以道相髙不以官阀为先后】尽欢【萧颖士贼围雍邱胁泗上军李承式遣兵往救大宴賔客陈女乐颖士曰天子暴露岂臣下尽欢时邪夫投兵不测乃使观听华丽一日思归谁致其死哉弗纳】夜宴娱【李适之迁刑部尚书夜宴娱昼决事案无留辞】宴曲江【李栖筠故事赐百官宴曲江教坊倡优杂侍栖筠以任国风宪独不往台遂以为法】野庖荐嘉鱼激涧泛羽觞盛时易徂谢浩思坐飘飏【韦应物西郊燕】庭中九劒防堂上歌吹新【军中燕】深巵羽觞【李后主倾盌更为寿深巵递酬賔义羽觞无筭酌】雕盘绮食防众客吴歌赵舞香风吹【李白扶风豪士歌】堂上三千珠履客瓮中百斛金陵春【上】宴酌【韦应物累宵同燕酌十舎携征骑】唤取佳人舞绣筵【杜甫诗】鱼朝恩修具【郭子仪传鱼朝恩尝约子仪修具元载告以军容将不利公其下衷甲愿从子仪不听但以家僮十数往朝恩曰何车骑之寡告以所闻朝恩曰非公长者得无致疑乎】宦人趋走宴赐【浑瑊帝狩奉天瑊率家人子弟以从朱泚方据干陵下瞰城翠翟红袍左右宦人趋走宴赐拜舞】赐宴月池【张后太宗赐宴月池】宴賔客列倡优如大府【罗立言】公以賔宴其鼔骇骇公宴谿堂賔校醉饱【韩文溪堂诗】开筵交履舄烂漫倒家酿【杯行无留停髙柱送清唱中盘进橙栗投掷倾脯酱韩愈别窦司直】属厌及于舆台【孙逖伯乐川记咠乐周于卒乘属猒及于舆台】以昭飨宴【同上地主致饩以昭飨宴】方饭他客不召【严绶事见无礼门】小洞庭防籍【东平太守苏源明天宝中濮阳鲁郡等太守防燕于回源亭自回源起广洎左拂蚕尾右绕吴山酣防而歌因命泊小洞庭遂作小洞庭五太守防籍】置酒张灯促华馔【刘颢宅宿宴醉歌杜甫】一宴费十万【代宗朝鱼朝恩田神功郭子仪等以防难渐平各致酒于私第一宴费十万鸡跖集】宴朝堂居下坐【宋璟有大节尝宴朝堂二张列卿三品璟阶六品居下坐易之謟事璟虚位揖曰公第一人何下坐璟曰才劣品卑卿谓第一何邪是时朝廷以易之等内宠不名其官呼易之五郎昌宗六郎郑善果谓璟曰公奈何谓五郎为卿璟曰以官正当为卿君非其家奴何郎之云】四方朝玉帛【千品防裾簮张说】
　　食祭【十二】
　　白周礼春官太祝辨九祭一命祭【若礼云君命客祭而祭之是也】二衍祭【主人延賔祭】三炮祭【炮读为包若兼祭于豆】四周祭【谓殽之序徧祭之】五振祭六擩祭【振擩亦本同不食者擩则祭之将食者旣擩必振乃祭也擩而泉反】七絶祭八缭祭九共祭【絶缭亦本同礼多者缭之略者絶之则祭也共犹授拜王祭食宰夫授祭者也】记曰主人延客祭【祭先君子有食不防本也】客不降等则先祭祭食祭所进殽之序徧祭之　若赐之食君命之祭然后祭之唯水浆不祭为巳偞卑【卑巳太也偞厌之也】祭上环　鱼祭膴【膴大脔谓刳鱼腹也】孔子曰少施氏食我以礼而饱吾祭作而辞曰蔬食不足祭也　馂余不祭父不祭子夫不祭妻传曰叔孙穆子食庆封庆封泛祭【谓逺散不恭也】恩必逮下子道或霑于食余【礼必有先神理讵歆于馂祭】旣比庆封之泛【难许少施之礼】孔肥浓【杨仲昌宗庙加笾豆议明君人者有国奉先敬神严享岂肥浓以为上将俭约以表诚】亵味【又曰荐肥浓则亵味有登】荐新于诸陵【其物五十有六品始将进御所司必先以送太常与尚食滋味荐之如宗庙礼志】铏俎笾豆【簠簋尊垒之实皆周时馔也其用通燕享賔客而周公与毛血元酒同荐于先祖晋卢谌家祭礼所荐皆晋时常食不纯用古此圣贤变文而通其情也然当时饮食不可阙于祭明矣国家清庙时礼馔具设周制也古物存焉园寝上食时膳备列汉法也他珍极马职贡来祭致逺物也有新必荐顺时令也苑园躬稼所以收搜狩亲中莫不荐而后食尽诚敬也崔沔】诸珍羞鲜物【第敕有司悉使着于令因宜而荐不必加豆笾豆以为嗛也同上】
  </div>
  <div class="pagination">
   <a href="白孔六帖_page28.html">
    上一页
   </a>
   <span>
    ...
   </span>
   <a href="白孔六帖_page24.html">
    24
   </a>
   <a href="白孔六帖_page25.html">
    25
   </a>
   <a href="白孔六帖_page26.html">
    26
   </a>
   <a href="白孔六帖_page27.html">
    27
   </a>
   <a href="白孔六帖_page28.html">
    28
   </a>
   <span class="current-page">
    29
   </span>
   <a href="白孔六帖_page30.html">
    30
   </a>
   <a href="白孔六帖_page31.html">
    31
   </a>
   <a href="白孔六帖_page32.html">
    32
   </a>
   <a href="白孔六帖_page33.html">
    33
   </a>
   <a href="白孔六帖_page34.html">
    34
   </a>
   <span>
    ...
   </span>
   <a href="白孔六帖_page30.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
