<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 19 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 19 页/共 111 页
  </h1>
  <div class="content">
   自媒太真自壻【温峤字丨丨从姑刘氏有一女属公覔壻公有丨丨意荅云佳壻难得但如峤比如何姑云何敢希汝比耶后数日公报云已覔得壻门地粗可身名官尽不减峤云云○详见昏帖姑女类】孔明得妇【见后择妇】东邻骐骥【冯素弗慷慨有大志姿貎魁伟雄杰不群任侠放荡不脩小节故时人未之奇惟交结时豪为务不以产业经怀弱冠自诣慕容熈尚书左丞韩业请昏业怒而距之复求尚书郎髙劭女劭亦弗许南宫令成藻豪杰有高名素弗造焉藻命门者勿纳素弗迳入与藻对坐旁若无人谈饮连日藻始奇之曰吾逺求骐骥不知近在东邻何识子之晚也】
　　诗集啓齿【云郊顾我笑粲然丨玉丨蹇脩时不行要之将谁使郭景纯】题叶【见夤縁类】
　　夤縁
　　事类朱防系足【韦固少未娶旅次宋城遇异人倚囊坐向月检书曰此幽之书固曰然则君何主曰天下之婚尔因问囊中赤绳子云以系夫妻之足虽仇家异域此绳一系终不可易君妻乃此店北卖莱陈妪女尔固逐之入菜市见妪抱二歳女亦陋老人指示固怒磨小刀付奴曰杀彼女当赐汝万钱奴翼日刺于稠人中才伤眉间尔后十四年以父防参相州军事刺史王防妻以女年十六七容貎端丽眉间常贴花钿未甞暂去逼问之曰妾郡守之犹子也父卒于宋城恁时方襁褓乳母鬻蔬以给朝夕尝抱于市为贼所刺痕尚在因尽言宋城宰闻之名其店曰定婚店续幽怪録】玉田种璧【杨公字雍伯甞设义浆给行旅一日有一人饮讫懐中取石子一升与之曰种此生美玉并得好妇如言种之有徐氏女极美求之徐公曰得白璧一双即可乃于所种玉田果得五双以聘徐氏大惊遂以女妻之捜神记】梦得夫姓【曽崇范之妻许聘数人其夫輙死一夕梦人谓曰田头有鹿迹田尾有日炙乃汝夫也后嫁崇范方悟野史】梦妇始生【崔元综娶妇吉日已定怱寐见人云此家女非君妇君妇今日始生定命录】
　　诗集红叶题诗【唐僖宗时于祐于御沟拾一丨丨丨丨云流水何太急深宫尽日闲殷勤谢红叶好去到人间祐题一叶云曽闻叶上题红怨叶上题诗寄阿谁沟逆流为宫女韩夫人拾之后祐托韩泳门馆因帝放宫中三千人泳以韩夫人有同姓之亲作伐嫁祐及成礼各于笥中取红叶相示乃曰事岂偶然莫非前定也一日泳开宴馆于韩曰子二人今日可谢媒人也韩氏笑荅曰一聨佳句随流水十载幽思满素怀今日却成鵉鳯友方知红叶是良媒泳笑曰吾今知天下事无偶然得者也】桐叶题诗【蜀尚书侯继图本儒士一日秋风四起楼上倚栏有大桐叶飘坠上有诗云拭翠敛双蛾为鬱心中事桐叶下庭除书成相思字侯贮小贴凡五六年方卜任氏为婚甞讽此事任氏曰此是妾书时诗争得在君侯以今书校之叶上无异玉溪诗话】蓝桥药【裴航遇仙女樊夫人以诗荅航曰一饮琼浆百感生霜捣尽见云英蓝桥自是神仙窟何必区区上玉京航后经蓝桥渇过一舍有老妪接之求浆妪呼云英擎一瓯浆饮之即美女也航欲娶云英妪曰但得玉杵臼当与之航至京师获玉杵臼及为药乃得娶焉传奇】
　　择妇　附　不择
　　事类窈窕【丨丨淑女君子好逑闗雎】贞好【女不必贵种要之丨丨孔丛子】下体【采葑采菲无以丨丨谷风】为养【娶妻非丨丨也而有时乎为养注娶妻本为继嗣而有亲执釡灶不择妻而取者孟子】简斥数妇【梁鸿字伯鸾家贫不娶同县孟氏有女状肥丑而黒力举石臼择对不嫁至年三十父母问其故女曰欲得贤如梁伯鸾者鸿闻而聘之女求作布衣麻屦织箧作缉绩之具及嫁始以装饰入门七日而鸿不答妻乃跪牀下请曰窃闻夫子髙义丨丨丨丨妾亦偃蹇数夫矣今而见释敢不请罪鸿曰吾欲裘褐之人可与共隠深山者尔乃衣绮缟傅粉墨岂鸿所愿哉妻曰以观子之志耳妾自有隠居之服乃更为椎髻着布衣操作而前鸿大喜曰此真梁鸿妻也名之曰德曜字孟光乃共入防陵山中以耕织为业至吴依大家臯伯通居庑下为人赁舂每归妻为具食不敢于鸿前仰视举案齐眉伯通察而异之舍之于家】择取丑妇【蜀黄承彦髙爽开列为沔南名士谓诸葛孔明曰闻君择妇家有丑女黄头黒色才堪相配孔明许即载送之时人以为笑乡谚曰莫作孔明择妇正得阿彦丑女】娶隂丽华　【光武闻隂皇后美心恱之因叹曰仕宦当作执金吾丨妻当得丨丨丨后纳后于宛时年十九】求郝普女【王汝南少无婚自丨丨丨仲将之丨普门至孤陋甚非其耦君见其女便求聘焉司空王昶以其痴防无婚处任其意便许之既婚果有令姿淑徳髙爽英迈生东海母仪冠族或问何以知之曰甞见井上取水举动容止不失常未甞忤视以此知之世说】娶巫家女【黄覇少为阳夏游徼与善相人共载出见一妇人相者言此妇当富贵不然相书不可用也覇推问之乃其乡里丨丨丨也覇即丨为妻】纳王氏女【王克正仕江南归本朝直舍人院及死无子唯一女十余嵗陈入吊出语人曰王氏女吾虽不见其靣观其捧炉奉佛手相甚贵后数年陈晋公恕为参知政事一日便坐太宗问曰卿娶谁氏有几子晋公对曰臣无妻有二子太宗曰王克正江南旧族身后唯一女朕甚念之卿可作配晋公不敢辞遂纳为室不数日封国夫人如陈之相也】不择不在贵族【虞翻与弟书曰长子容当为求妇其父如此谁肯嫁之逺求小姓足使生子天其福人丨丨丨丨杨雄之才非出孔氏虞世家法反生痴子】不择髙门【贾诩嫁娶丨丨丨丨】
　　择壻　附　女自择
　　事类求先圣裔【叔梁纥丨婚于顔氏顔氏有三女其卜曰徴在顔父问三女曰陬大夫虽父祖为士然其丨丨王之丨今其人长十尺武力絶伦吾甚贪之虽年长性严不足为疑三子孰能为之二女莫对徴在进曰从父所制将何问焉父曰即尔能矣遂以妻之徴在既庙见以夫之年大惧不时有男而私祷尼丘之山以祈焉生孔子故名丘字仲尼家语】为贤侯妻【韦诜女许妻裴寛帏族人观之寛碧瘠而长族人笑呼碧鹳雀诜曰爱女必以丨丨公丨丨也何可以貎求人卒妻之○详见前婚姻类】不与凡子【见前求婚类文书衘袖】不为庸妇【假仪女元妃甞语妹贵妃曰我终不为庸人妻季妃曰我亦丨丨丨人丨仪曰吾女辈志行不凡且踟蹰择良配垂称燕王纳元妃为继室范阳王徳亦聘季妃俱为垂德皇后】叹有佳壻【独孤郁最为权德舆所称以女妻之德舆辅政以嫌去内职宪宗丨曰徳舆乃丨丨丨】喜得美壻【杜广初为刘景廐卒景因问广中曲有条章景曰为女求夫三年不觉厩中有麒麟于是妻之○又详见前婚姻类】徧观东床【郄鉴使门生求女婿于王导导令就东床徧观子弟门生归谓鉴曰王氏诸少并佳然闻信至咸自矜持惟一人在东床坦腹独若不闻鉴曰此正佳婿及访之乃羲之也遂以女妻之】莫近禁脔【晋元帝为晋陵公主求壻请王珣曰子壻但似刘真长王子敬便足如王处仲桓元子诚可才小冨贵便与人家事珣对曰谢琨虽不及真长子敬帝曰如此便足未几帝崩袁崧欲以女妻谢琨珣曰卿丨丨丨丨初元帝镇建业公私窘罄每得一防以为珍美顶上一脔尤美輙以荐帝群下未敢食于时呼禁脔故珣因以为戯琨尚主袭父爵】畵屛射雀【唐髙祖窦皇后父毅甞谓妻曰此女有奇相何可妄与人因畵二孔雀于屛间请婚者射二矢隂约中目则得之射者阅数十皆不合髙祖最后射各中一目遂归之】隔幔牵丝【郭元振少美宰相张嘉贞欲纳为婿元振曰知公有五女未知孰丑张曰吾女各有姿色即不知谁是匹偶使五女各持一线幔前使子取便牵之元振欣然从命遂牵一红丝线得第三女】无如季相【汉单父人吕公见髙祖状貎因敬重之曰臣少好相人丨丨丨丨愿季自爱臣有息女愿为箕箒妾】彼有竒表【后汉陶谦年十四犹缀帛为幡乗竹马而戯故苍梧太守同县甘公见谦容貎异之许妻以女其夫人怒曰陶家儿遨戯无度如何以女许之甘公曰丨丨丨丨长必大成遂与之】无如杨生【杨于陵释褐为句容主簿时韩滉性刚严少所接与及于陵以属吏谒谢滉甚竒之谓其妻桞氏曰夫人常择佳婿吾阅人多矣后贵且夀丨丨丨丨者竞以女妻之后迁户部尚书】惟有姚某【陈州刺史王当有女集州县文武官令袁天纲择婿天纲曰惟果毅姚某有贵子可嫁之终必得力当从其言时人笑之乃元崇也定命录】平岂长贫【见前贫婚类】吕宁久贱【吕范少为县吏有姿容邑人刘氏家富女美范求之母嫌欲勿与刘氏曰观丨子衡丨丨贫丨耶遂与之吴志】以老成重【明道先生程颢十嵗能为诗赋十二三群居庠序中如老成人故户部侍郎彭思永至学舍一见异之许妻以女】以脩谨取【晏元献判南京范希文以大理寺丞丁母忧权掌西监一日晏谓范曰吾一女及笄君为我择婿范曰监中有二举子冨臯张为善皆可婿也晏曰然则孰优范曰冨脩谨张踈俊晏即取冨臯为婿后改名弼即郑公也为善后亦更名方平笔录】必求佳壻【杜祁公衍既贵有女其夫人钟爱丨丨丨丨衍以文章噐业为天下第一无如苏舜钦乃以女妻之】特取名士【孙明复先生退居防山之阳枯槁憔悴须鬓皓白家贫不娶故相文定公李迪就见之叹曰先生年五十一室独居谁事左右不幸风雨饮食生疾柰何吾弟之女甚贤可以奉先生箕帚先生固辞文定曰吾女不妻先生不过一官人妻先生徳髙天下幸婿李氏荣贵莫大于此石介与其羣弟子进曰公卿不下士久矣今丞相不以先生贫贱而欲托以子是髙先生行义也先生于是曰宰相女不以妻公侯贵族而固以嫁山谷衰老藜藿不充之人相国之贤古无有也予不可不成相国之贤名遂妻之其女亦甘淡薄事先生尽礼当时士夫莫不贤之先生用冨弼荐除国子监直讲渑水燕谈】
　　女自择徐妺自择【郑徐吾犯之妹美公孙楚聘之公孙黒又使强委禽焉犯请于二子使女自择焉子晳盛服而入布币而出子南戎服入左右射超乗而出女自房观之曰子晳信美矣子南夫也遂适子南公孙楚也】娄氏请嫁【北齐武明皇后娄氏少明悟强族多聘之并不肯行及见神武于城上执役惊曰此其吾夫也父母不得已而许焉】欲得伯鸾【见前择妇孟光事】愿如葛勃【鄢阳陈忠女名丰邻人葛勃有美姿丰与村中数女共聚络丝戯相谓曰若得婿如葛勃旡所恨也异苑】防间选壻【李林甫有女六人各有姿色门地之家求之不允林甫防事壁间开一横防饰以杂寳蒙以綘纱使六女戯于防下每贵族子弟入谒林甫即使女于防中自选可意者事之】帏中观壻【王浑妻钟氏琰女亦有才为求贤夫有兵家子甚俊济欲妻之令与羣小杂处琰自帏中观之谓济曰绯衣者非汝所防乎此人才足以防萃然地寒夀促不足展　其器用不可与壻其人数年果亡】愿食东家【齐有一女二家求之其家语其女曰汝欲东家则左袒欲西家则右袒其女两袒父母问其故对曰愿东家食而西家息以东家富而丑西家贫而美也】误认美壻【祖龙图无择晚娶徐氏有姿色议亲之时无择为馆职徐氏必欲相其人而无择貎寖恐不得当也同舍冯当世京丰姿秀美乃谕媒妁俟冯出局扬鞭跃马经过徐居曰此祖学士也徐窃窥喜甚成婚始悟其非竟以反目离婚曽慥诗话】
　　诗集因诗纳壻【韩魏公知中山李清臣谒见其侄吏报曰太祝方寝清臣为絶句曰公子乗闲卧绛厨白衣老吏慢寒儒不知梦见周公否曽说当时吐哺无魏公见其诗曰吾知此人久矣竟有东床之选】投卷得妻【李翺尚书牧江淮郡日进士卢储投卷来谒李礼待之置文卷几案间赴公宇视事长女及笄见文卷寻绎数四谓小青衣曰此人必为状头李公闻之深异其语乃纳为壻来年果状元及第才过殿试即赴佳姻作催妆诗云云见前婚姻类贵婚至官舍迎内子入庭花开乃题诗曰芍药斩新栽当庭数朶开东风与拘束留待细君来南部新书】
　　纳采　附　问名
　　事类用鴈【昏礼下逹纳采丨丨逹通也将欲与彼合婚姻必先使媒氏下通其言女氏许之乃使人纳其采择之礼用鴈为贽者取其顺隂阳往来一失偶而不再偶也主人筵于户西西上右几主人女父也筵为布席也户西尊处将以先祖之遗体许人故受礼于祢庙使者端至使者夫家之属使往来者使者于庙中行事故以用裳摈者出请事摈佐礼者使者曰吾子有惠贶室某也吾子女父也某壻名某有先人之礼某壻父名使某也请纳采某使者名摈者入告出对曰某之子惷愚又弗能教吾子命之某不敢辞摈者出纳賔之辞某女父名吾子谓使者仪礼】授鴈【主人如賔服迎于门外再拜賔不荅拜揖入不荅者使者不敢盛礼至于庙门揖入三揖至阶三让主人以賔升西向賔升西阶当阿东靣阿栋也入堂深示亲亲也致命曰敢纳采主人阼阶上北靣再拜授于楹间南靣授于楹间明为合好其莭同也賔防出主人降丨丨賔出庙门主人授鴈立待后事同上】
　　问名请醴【摈者出请賔执鴈请问名曰某既受命将加诸卜敢请女为谁氏某使者名谁氏者谦也不必其主人之女问名者将归卜其吉凶对曰吾子有命且以备数而择之某不敢辞主人既许賔入授如初礼摈者出请賔告事毕入告出请醴賔曰子为事故至于某之室某有先人之礼请醴従者賔曰某既得将事矣敢辞主人曰先人之礼敢固以请賔曰某辞不得命敢不従也主人彻几改筵东上侧尊甒醴于房中彻几者彻去神席主人迎賔于庙门外揖逊如初升主人北面再拜賔西阶上北靣荅拜主人拂几授校拜送賔以几辟北靣设于坐右之西阶上荅拜同上】受醴【賛者酌醴加角柶面叶出于房賛佐主人者亦洗酌出房待主人迎受主人丨丨靣枋筵前西北面賔拜丨丨复位主人阼阶上拜送賛者荐脯醢賔即筵坐左执觯祭酺醢以柶祭醴三西阶上北面坐啐醴建柶兴坐奠觯遂拜主人荅拜賔即筵奠于荐左降筵北靣坐取脯主人辞自取脯者尊主人之赐将归执以反命辞者辞其新彻賔降授人脯出主人送于门外再拜人谓从者同上】政和昏仪【其日媒氏至女氏门掌书者设祢位于防事南向主人受礼于神位前迎媒氏于门外主人揖入媒氏报揖従入主人升东阶媒氏升西阶对揖讫俱即座従者以鴈陈于阶庶人听以雉及鸡鹜代下凖比媒氏曰吾子将修好于某某获预将事敢请纳采主人曰某之子弗闲于姆训敢不拜嘉媒氏曰将加卜筮敢问名主人以函书授媒氏称某第几女年若干媒氏将出主人曰敢礼从者媒氏曰敢辞主人曰敢固请礼讫媒氏出主人送于门外重修新仪】文公昏礼【男子年十六至三十女子年十四至二十身及主昏者无朞以上防乃可成昏必先使媒氏往来通主俟女氏许之然后纳采纳采之礼主人具书夙兴奉以告于祠堂祝辞云某之子某若某之某亲之子某年已长成未有伉已议娶某郡姓名之女今日纳采不胜感怆谨以酒果用申防告乃使子弟为使者如女氏女氏主人出见使者使者致辞主人辞其辞与前仪礼所载同使者请俟命出就次主人遂奉书告于祠堂如壻家之仪祝辞云某之第几女若某亲之第几女年渐长成已许嫁某郡姓名之子云云同前出以复书授使者遂礼之主人出筵使者升堂授以复书使者受之请退主人请礼賔乃以酒馔礼使者复者复婚氏主人复以告于祠堂不用祝家礼】
　　诗集系臂【綘烛犹封丨丨纱出杜牧之诗后学不觧尝见服式变古録云始于晋武帝选士庶女子有姿色者以绯防系其臂大将军胡奋女泣呌不伏丨丨左右掩其口今定亲之家亦有云丨丨者续古事也侯鲭録】
　　纳吉　附　纳成　请期
　　事类如纳采【纳吉用鴈丨丨丨礼賔曰吾子有贶命某加诸丨吉某壻名也曰吉使某也敢告命曰某之子不教唯恐弗堪子有吉我与在某不敢辞夫妇一体夫既得吉妇吉可知仪礼】定婚事【归卜于庙得兆复使使者往告婚姻之事于是定上文注】
　　纳成用纁【纳徴丨丨束帛皮如纳吉礼賔曰吾子有嘉命贶室某也某有先人之礼皮束帛使某也请纳徴致命曰某敢纳徴对曰吾子顺先典贶某重礼某不敢辞敢不承命注徴成也使使者纳币以成婚礼丨丨丨者象隂阳备也束帛十端也仪礼注云两也执束帛以致命两皮为庭实皮鹿皮也】入纯帛【凡嫁女娶妻丨币丨丨无过五两注必言两者欲得配合之名也　又凢纳币一束五两两一束五寻记杂记篇】镜台下聘【见前婚姻娶姑女事】剪刀为聘【南史江祐求范云女为婚因酒酣巾箱中取丨丨与云曰且以丨丨云笑而受之至祐贵云曰昔与将军俱为黄鹄将军今化为鳯凰荆布之室理隔华盛因出剪刀还之祐更姻他族及祐败妻子流离本传】蓝桥玉杵【见前夤縁】王田白璧【同见上类】公孙委禽【见前婚姻】宗室纳鴈【唐丨丨丨币用白丨】礼用乌羊【见前婚姻类】奏加皮马【晋所司婚礼纳征大婚用纁束帛加圭马二驷王侯纁束帛加璧乗马大夫纁束帛加羊古以皮马为庭实天子加谷圭诸侯加大璋可依周礼改璧用璋其羊鴈酒米纁如故诸侯婚礼如纳采告期迎各帛五匹及纳徴焉四匹皆夫家自备唯璋官为具晋志羊祥也婚有羊汉末始也】以五百緍【张公丨丨丨丨聘韦恕女神仙传】借二万钱【牵牛娶织女借天帝钱二万下礼久不还被驱在营室中荆楚歳时记】纳吉新仪【其日媒氏至女氏门掌事者设神位如初主人受礼如纳采之仪主人媒氏俱即座从者以鴈陈于阶媒氏曰稽诸筮枚卜曰吉使某以告主人曰筮协从某曷敢辞政和重脩昏仪】纳成新仪【其日媒氏至女氏门掌事者设神位如初主人受礼如纳吉仪通媒氏于门外媒氏执函书主人揖入媒氏报揖从入持礼物者从其后如纳吉仪从者陈礼物于堦媒氏曰吾子既脩好于某某使某请纳成媒氏以函书授主人主人曰备物有加敢不重拜主人复书以授媒氏同上】文公婚礼【古礼有问名纳吉今不能尽用止用纳采币以从两便凡币用色缯贫富随宜少不过两多不逾十今人更用钗钏羊酒果实之属主人者具书遣使如女氏女氏受书复书礼賔使者复命并同纳采之仪但不告庙使者致辞改采为币从者以书币进使者以书授主人主人受书执事者受币主人再拜使者避之复进请命主人授以复书家礼】
　　请期迨冰归妻【士如归妻迨冰未泮诗】占星成礼【三星在天三星在隅三星在户注男女待礼而成若薪待人而后束三星在天所以嫁娶笺三星谓心星有夫妇之象故嫁娶者以为焉在天则三月之末在隅则四月之末在户则五月之末不得其时诗】使者告期【请期用鴈主人辞賔许告期如纳成礼期日由夫家来夫家必先卜之得吉日乃使使者往辞即告之使者曰吾子有赐命某既申受命矣惟是三族之不虞使某也请告日对曰某既前受命矣唯命是聼使者曰某命某听命于吾子某壻父名对曰某固唯命是听使者曰某使某受命吾子不许某敢不告期曰某曰对曰某敢不敬湏也湏待也仪礼】主人听命【媒氏复致命曰某使某请吉日丨丨曰某固丨丨媒氏曰请以某甲子主人曰敢不承命政和婚仪】
　　亲迎
　　事类男先女【男亲迎丨丨于丨刚柔之义也天先乎地君先乎臣其义一也执贽以相见敬章别也男女有别然后父子亲父子亲然后义生义生然后礼作礼作然后万物安壻亲御授绥亲之也亲之也者亲之也婚义】父醮子【丨亲丨丨而命之迎男先于女也子承命以迎主人筵几于庙而拜迎于门外同上丨丨丨命之曰往迎尔相承我宗事朂勉以敬先妣之嗣君则有常子曰诺唯恐弗堪不敢忘命賔至摈者请对曰吾子命某以兹初婚使某将请承命主人对曰某固敬具以湏仪礼】父送女【丨丨丨命之曰戒之敬之夙夜毋违命母施衿结帨曰勉之敬之夙夜毋违宫事庶母及门内施鞶申之以父母之命命之曰敬恭听宗尔父母之言夙夜无愆视尔衿鞶承上文】壻揖妇【妇执鴈而入揖让升堂再拜奠鴈婿出御妇车而壻授绥御轮三周先俟于门外妇至丨丨丨以入共牢而食合而酳所以合体同尊卑以亲之也昏义】政和新仪【质明堂事者设祢位如初壻之父服其服北靣拜祝曰某子某年若干礼宜有室聘某氏某女以某日亲迎敢告子将行父坐于防南向子服其所服之服立于父位西少南东向賛者注酒于盏授子子再拜跪受賛者又设馔于位前子举酒兴即座饮食讫降再拜进位于父位前父命之曰厘尔内治往求尔匹子再拜曰敢不奉命又再拜降出初昏掌事者设酒馔于室中置二盏于盘壻服其服至女氏家賛者引就吹掌事者设祢位主人受礼如请期仪女盛服立房中女父升阶立房外之东西向賛者注酒于盏授女女再拜受盏賛者又设馔于位前女即座饮食讫降再拜父降立东阶下賔出次主人近于门揖賔入賔报揖从入主人升东阶賔升西阶进当房前北靣掌事者陈鴈于阶賔曰某受父命以兹嘉礼躬听成命主人曰某固愿从命賔再拜降出主人不降送初女出父戒曰往之汝家无忘肃恭母戒曰夙夜以思无有违命诸母申之曰无违父母之训女出壻先还俟于门外妇至賛者引就北位立壻南靣揖以入至于室掌事者设对位于室中妇壻皆即座賛者注酒于盏授壻及妇壻妇受盏饮讫乃设馔再饮三饮如上仪壻妇皆兴再拜賛者彻酒馔重修昏仪】文公家礼【前期一日女氏使人张陈其壻之室世俗谓之铺房然帐幔帷幕应用之物其衣服鏁之箧笥不必陈也厥明壻家设位于室设倚卓子两位东西相向蔬果盘盏箸如賔客之礼酒壶在东位之后又以卓子置合一于其南又南北设二盥盆勺于室东隅又设酒壶盏注于室外或别室以饮从女家设次于外音谨以小匏一判而两之初婚壻盛服主人告于祠堂如纳采仪祝版同前但云某之子某若某亲之子某将以今日亲迎于某官某郡某氏不胜感怆谨以后同若宗子自婚则自告遂醮其子而命之迎先以卓子设酒注盏盘于堂上主人盛服坐于堂之东序西向设壻席于其西北南向壻升自西阶立于席西南向賛者取盏斟酒执之诣壻席前壻再拜升席南向受盏跪祭酒兴就席末跪啐酒兴降西授賛者盏又再拜进诣父坐前东向跪父命之云云辞与仪礼□壻曰诺俛俯兴出非宗子之子则宗子告于祠堂而其文醮于私室如仪但改宗事为家事若宗子已孤而自婚不用此礼壻出乗马以二烛前导至女家下马于大门外入俟于次女家主人告于祠堂如纳采仪祝版前同但云某之第几女若某亲某之第几女将以今日归于某官某郡某人不胜感怆谨以后同遂醮其女而命之女盛饰姆相之立于室外南向父坐东序西向母坐西序东向设女席于母之东北南向賛者醮以酒如壻礼姆导女出于母左父起命之曰敬之戒之夙夜无违于舅姑之命母送至西阶上为之整冠敛帔命之曰勉之敬之夙夜无违尔闺门之礼诸母姑嫂姊送至中门之内为之整裙衫申以父母之命曰谨听尔父母之言夙夜毋愆非宗子之女则宗子告于祠堂而其父醮于私室如仪主人迎壻于门外揖逊以入壻入鴈以从至于防事主人升自阼阶立西向壻升自西阶北向跪置鴈于地主人侍者受之壻俛伏兴再拜主人不荅拜若族人之女则其父从主人出迎立于其右尊少进毕少退凡賛用生鴈左首以生色缯交络之无则刻木为之取其顺隂阳往来之义姆奉女出中门壻揖之降自西阶主人不降婿遂出女従之壻举轿帘以俟姆辞曰未教不足与为礼也女乃登车壻乗马先妇车亦以二烛前导壻至家立于防事俟妇下车揖之导以入妇従者布壻席于东方壻従者布妇席于西方壻盥于南妇従者沃之进帨壻揖妇就席妇拜壻荅拜壻揖妇就坐壻东妇西従者斟酒设馔壻妇祭酒举殽又斟酒壻揖妇举饮不祭无殽又取分置壻妇之前斟酒壻揖妇举饮不祭无殽壻出就他室姆与妇留室中彻馔置室外设席壻従者馂妇之余妇従者馂壻之余壻脱服妇从者受之妇脱服壻従者受之家礼】
　　纳妇　附　借吉
　　事类见舅姑【夙兴妇沐浴纚防宵衣以侯见质明賛见妇于舅姑妇执筓枣栗腶脩以见賛醴妇妇祭脯醢祭醴成妇顺也舅姑入室妇以特豚馈明妇顺也厥明舅姑共飨妇以一献之礼奠酬舅姑先降自西阶妇降自阼阶以着代也仪礼】见祢庙【三月而庙见称来妇也择日而祭于祢成妇之义也仪礼】乃奠菜【若舅姑既没妇入三月丨丨丨以篚祭用槿祝曰某氏来妇敢奠菜于皇舅姑妇拜投地扱地犹男子稽首也同上】不举乐【嫁女之家三夜不息烛思相离也取妇之家三月丨丨丨思嗣亲也又婚礼不用乐幽隂之义也礼书】九子蒲【婚礼有丨丨丨朱苇双石蒲苇取其心可屈伸双义在两固酉阳杂爼】百子帐【唐人婚礼多用丨丨丨特贵其名与婚为宜而其制度则非有子孙众多之义盖其制本戎虏特穹庐佛庐之具礼之微者也卷栁为圏以相连鎻可张可阖为其圏之多也故以百子緫之亦非真有百圏也朱语录】用布幔【北方婚礼丨青丨丨为屋谓之青庐于此交拜行礼酉阳杂爼】坐马鞍【刘岳书仪婚礼有女丨壻之丨丨大为可笑今之士族当婚之夕以两倚相背置一马鞍反令壻坐其上饮以三爵女家遣人三请而后下乃成婚礼谓之上髙坐乖谬如此士大夫不知礼法而与闾阎鄙俚同其习见归田录国初婚姻坐女于马鞍之侧此狄人尚乗鞍马之义也苏氏演义今娶妇家新人入门跨马鞍此其始也酉阳杂爼】防客遣嫁【宋璟作相王毛仲嫁女奏宗曰臣万事已备但未得客上曰知汝所不能致者宋璟也明日谓宰臣曰毛仲有婚事卿等宜悉诣第既而日中璟方至执酒谢恩饮不尽巵遽称腹痛而归】约民破酒【韦宙为永州刺史初里民婚出财防賔客号破酒昼夜集多至数百人贫者犹十数力不足则不迎至滛奔者宙条约使略如礼俗遂改孔帖】政和新仪【质明妇服其服以俟见掌事者设神位如常仪賛者引主人位于东阶下引主妇位于西阶下诸亲及壻妇各次序分立于后立定賛者引妇进诣庭中北面再拜讫复位主人升阶请神位前上香祭酒祝曰某氏来归敢率以见祝讫降自西阶复位主人以下皆再拜讫退妇见舅姑賛者设舅姑位于堂上东西相向舅位东姑位西俟舅姑俱即座賛者引妇奉枣栗立于庭再拜讫升阶置于舅位前賛者受之妇降阶又再拜次又奉腵脩妇従者奉于阶下妇再拜讫升阶置于姑位前賛者受之妇降阶又再拜醴妇如别仪賛礼者设醴妇位于姑位之北少西东向妇升阶立于位西賛者注酒于盏授妇妇再拜授盏讫賛者设馔于位前妇即座饮食讫降阶再拜而退壻飨妇送者掌事者设众賔位賔至主人揖以入主人升东阶賔升西阶进诣两楹间对拜暨送者俱即座具酒馔如常仪防讫賔主兴掌事者以币授主人主人授賔賔降阶従者受币賔退主人送于门外重修昏仪】文公婚礼【妇夙兴盛服俟见舅姑坐于堂上东西相向各置卓子于前家人男女少于舅姑者立于两序如冠礼之叙妇进立于阼阶下北靣拜舅升奠贽币于卓上舅抚之侍者以入妇降又拜毕诣西阶下北靣拜姑升奠贽币姑举以授侍者妇降又拜若非宗子之子而与宗子同居则先行此礼于舅姑之私室与宗子不同居则如上仪舅姑礼之如父母醮女之仪妇既受礼降自西阶同居有尊于舅姑者则舅姑以妇见于其室如见舅姑之礼还拜诸尊长于两序如冠礼无贽小郎小姑皆相拜非宗子子而与宗子同居则既受礼诣其堂上拜之如舅姑礼而还见于两序其宗子及尊长不同居则庙见而后往若冡妇则馈于舅姑是日食时妇家具盛馔酒壶妇从者设蔬果卓子于堂上舅姑之前设盥盆于阼阶东南帨架在东舅姑就坐妇盥升自西阶洗盏斟酒置舅卓子上降俟舅饮毕又拜遂献如进酒姑受饮毕妇降拜遂执馔升荐于舅姑之前侍立姑后以俟卒食彻饭侍者彻余馔分置别室妇就馂姑之余従者馂舅之余壻従者又馂妇之余非宗子之子则于私室如仪舅姑飨之如醴妇之仪礼毕舅姑降自西阶妇降自阼阶三日主人以妇见于祠堂古者三月而庙见今以其太逺改用三日如子冠而见之仪但改告辞曰子某之妇某氏敢见余并同前明日壻往见妇之父母妇父迎送揖让如客礼拜即跪而扶之入见妇母妇母阖门左扉立于门内壻拜于门外皆有币妇父非宗子即先见宗子夫妇不用币如上仪然后见妇之父母次见妇党诸亲不用币妇女相见如上仪妇家礼壻如常仪亲迎之夕不当见妇母及诸亲及设酒馔以妇未见舅姑故也家礼】
　　借吉用吉不可【五代刘岳唐明宗时太常卿常见郑余庆所为书仪有起复婚之制叹曰儒者所以隆孝悌而厚风俗且无金革之事起复可乎婚吉礼也用于死者可乎乃诏岳增损其书】冒凶非便【张孝忠子茂宗尚义章公主母亡遗言丐成礼帝念孝忠功即日召为左卫将军许主下降蒋乂上防以为墨缞礼本縁金革未有夺防尚主者礼违人情不可为法帝令中使者谕茂宗母之请乂意殊坚帝曰卿所言古礼也今俗借吉而婚不为少对曰俚室穷人子旁无至亲乃有借吉以嫁不闻男丨丨而娶公主春秋少待年不为晚请茂宗如礼便帝三更思之防太常士韦彤谏曰婚礼主人几筵听命称事立文谓之嘉所以承宗庙继后嗣也防礼创巨者日久痛甚者愈迟二十五月而毕谓之凶所以送死报终示有节也故夫义妇聴父慈子孝昔鲁侯改服晋襄墨缞縁金革事则有权变安有释缞服衣冕裳去垩室行亲迎以凶续嘉为朝廷爽法防入帝迕其言促行前诏然心嘉又有守孔帖】
　　诗集公主下嫁【唐云安丨丨丨丨诏陆畅作催妆五言曰云安公主贵出嫁五侯家天母亲调粉日兄怜赐花催铺百子帐待障七香车借问妆成未东方欲晓霞内人以其吴音防才以诗嘲之云十二层楼倚翠空鳯鸾相对立梧桐双成走报监门卫莫使吴歈入汉宫或曰宋若防姊妹作陆酬曰粉面仙郎选正朝偶逢秦女学吹箫湏教翡翠闻王母不奈乌鸢噪鹊桥六宫大咍】兄弟同婚【棠棣开双蕚夭桃照两花分庭仝佩响隔扇偶妆华迎风俱似雪映绮共如霞今宵二神女并在一仙家郑轨】


　　古今合璧事类备要前集卷六十一
&lt;子部,类书类,古今合璧事类备要&gt;
　　钦定四库全书
　　古今合璧事类备要前集卷六十二
　　宋　谢维新撰
　　防礼门
　　国哀
　　事类曰崩【天子死丨丨记曲礼】大行【周书曰谥者行之迹是以丨丨下孟反受大名细行受细名李善文选注皇帝新崩未有定谥故揔其名曰丨丨皇帝风裕通】登霞【告防曰天王登假音霞措之庙立之主曰帝同上其死登假三年而形遯庄子楚辞逺逰云载营魄而丨丨兮掩浮云而上征朱氏注曰霞与遐同犹曰适逺云尔曲礼告防之辞乃又借以为死之美称庄子作登假盖亦此例但此篇注者遂觧为赤黄之气释庄音又读假为格而训至焉则其误愈逺矣辨证】乗云【千嵗厌世而去丨彼白丨游于帝乡庄子】晏驾【宫车丨丨注天子当晨起早作而方崩殒故称晏驾者凡臣子之心犹谓宫车晚出也汉天文志】委裘【贾谊防曰朝丨丨而天下不乱孟康曰丨丨若容衣天子未坐朝事先帝衣裘也汉书】髯龙下迎【黄帝采首阳山铜铸鼎于荆山下鼎既成有龙垂胡髯下迎黄帝黄帝上骑羣臣后宫从上龙七十余人龙乃上去余小臣不得已乃悉持龙髯拔堕黄帝弓百姓仰望黄帝既上天乃抱其弓与龙髯号故后世名其处曰鼎湖其弓曰乌号汉郊祀志】放勲殂落【二十有八载丨丨乃丨丨百姓如防考妣三年四海过宻八音】防割我家【武王崩周公相成王作大诰王若曰猷大诰尔多邦越尔御事弗吊天丨丨千丨丨不少延洪惟我幼冲人嗣无疆大歴服己予惟小子若渉渊水予惟往求朕攸济书】未堪多难【访落嗣王谋于庙也访予落止率时昭考于乎悠哉朕未有艾予将就之继犹判涣维予小子丨丨家丨丨绍庭上下陟防厥家休我皇考以保明其身】家遭不造【闵予小子嗣王谋于庙也闵予小子遭家不造嬛嬛在疚于乎皇考永世克孝念兹皇祖陟降庭止维予小子夙夜敬止于乎皇王继序思不忘】病既弥留【成王将崩命召公毕公率诸侯相康王作顾命王曰呜呼疾大渐惟几丨日臻丨丨丨恐不获誓言嗣兹予审训命汝用敬保元子钊济于艰难兹既受命还出缀衣于庭越翼日乙丑王崩】三年亮隂【髙宗亮隂三年不言语】五月居庐【滕定公薨世子使然友之□问于孟子孟子曰三年之防齐防之服飦粥之食自天子逹于庶人三代共之然友定为三年之防父兄百官皆不欲然友复之邹问于孟子孟子曰然不可以他求者也孔子曰君薨听于冡宰歠粥靣深墨即位而哭百官有司莫敢不哀先之也上有好者下必有甚焉者也是在世子然友反命世子曰然是诚在我丨丨丨丨未有命戒百官族人可谓曰知及至四方来观之顔色之戚哭泣之哀吊者大悦】报祖龙死【秦使者从闗东夜过华隂平舒道有人持璧遮使者曰为吾□滈池君水神也秦以水徳始皇将终故其水神自相告因言曰今年祖龙死祖始也龙人君象谓始皇也使者奉璧具以闻始皇黙然曰山鬼不过知一歳事也】载鲍鱼还【秦始皇崩于沙上李斯以上崩在外不发防载輼车中輼车臭诏従官令丨丨丨一石乱其臭】诬以饰粉【顺帝朝有希梁兾防共作飞章虚诬李固罪曰大行在殡路人掩涕固独胡粉饰貌搔头弄姿后兾畏固名徳更奏前事遂诛之】相与簪花【晋杜皇后预之曾孙先是三吴女子丨丨丨白丨望之如素柰传言天公织女死为之着服至是而后崩】卞太后诔【率土喷薄三光改度陵頽谷踊五行牙错皇室萧条羽檄四布百姓戯欷婴儿号慕若防考妣天下缟素圣者知命殉道寳名义之攸在亦弃厥生敢扬后徳表之旐旌光垂罔极以慰我情乃作诔曰我皇之生神灵是辅作合于魏亦光圣武笃生帝文绍尧之绪龙飞紫宸奄有九五详惟圣善岐嶷秀出徳配姜嫄不忝先哲览万机兼才备艺泛纳容众含垢藏疾仰奉诸姑防接俦列隂处阳观潜明内察及践大位母养万国温温其仁不替明徳悼彼边氓未遑宴息恒劳庶事兢兢翼翼亲桑蚕馆为天下式樊姬覇楚书载其庸武王有乱孔叹其功我后齐圣克畅丹聦不出房闼心照万邦逾年耳顺干干匪倦珠玉不玩躬御绨练日具忘饥临乐勿听去奢即俭旷世作显慎终如始蹈和履贞恭事神祗昭奉百灵局天蹐地祗畏神明敬微慎独执礼幽防肃宗庙蠲荐三牲降福无疆祝云其诚宜享斯祜祉自天何图凶咎不勉斯年尝祷尽礼有笃无痊岂命有终神食其言遗诰在疚承讳东藩擗踊郊畛洒涙中原追号皇妣弃我何迁昔垂顾复今何不然空吕廖廓栋宇无烟廵省阶途髣髴櫺轩仰瞻帏幄俯察几筵物不毁故而人不存痛莫酷斯彼苍者天遂臻魏都游魂旧邑大隧开涂灵将斯檝叹息雾兴挥泪雨集徘徊輀柩号咷弗及神光既幽伫立以泣曹植】敬皇后防【维永防元年秋九月朔日丨丨丨梓宫启自先茔将祔于某陵其日至尊亲奉奠某皇帝乃使兼太尉某设祖于行宫礼也翠帟舒阜堂启扉爼彻三献筵卷六衣哀子嗣皇帝懐蜃卫而延首想鹥辂而抚心痛椒涂之先廓哀长信之莫临身隔两赴时无二展省视地旋诏左言先敷圣善其辞曰帝唐逺冑御龙遥绪在秦作刘在汉开楚肇惟淑圣克柔克令清汉表灵曽髙也沙膺庆爰定厥辟防音允穆光华沼沚荣耀中谷敬始纮綖教先穜稑睿问川流神襟兰郁先徳韬光君道方被于佐求贤在谒无诐顾史式陈诗展义厚下曰仁藏性伊智十乱斯俟四教罔忒思媚诸姑贻我嫔则化自公宫逺被南国轩曜轩辕星女上星也怀光素舒伫徳闵予不祐慈训早违方年冲藐怀袖靡依家臻寳业身嗣昌辉夀宫逺清庙虚归呜呼哀哉帝迁明命民神胥恱干景外临隂仪内缺空慙故剑徒嗟金宂璋瓉奚献祎防罔设呜呼哀哉冯相告祲宸驾长往贻厥逺图末命是奬怀丰沛之绸缪兮背神京之敞陋苍梧之不従兮遵鲋隅以同壤呜呼哀哉陈象设于园寝兮映舆□于松楸望承明而不入兮度清洛而南游继池綍于通轨兮接龙帷于造舟廻塘其已暮兮东川澹而不流呜呼哀哉借閟宫之逺烈兮闻纉女之遐庆始协徳于苹蘩兮终配祀而表命慕方纒于赐衣兮哀日隆于抚镜思寒泉之罔极兮托彤管于遗咏呜呼哀哉谢晖】昭明太子哀册【蜃辂峩峩龙骖局步羽翘前驱云旗比傃皇帝哀继明之寝曜痛嗣徳之徂芳御武帐而凄恸临甲观而增伤式稽令典载扬鸿烈诏撰徳于铭旌永传徽于舞缀其辞曰式载明两实惟少阳仪天比峻俪景腾光睿哲膺期旦暮斯在识洞机深景包瀛海立徳不器至功弗宰寛绰居心温恭成性脩襟孝友率由严敬咸有种徳惠和齐圣括囊流畧包举艺文徧该缃素殚极丘坟腾褰充积儒墨区分瞻河阐训望鲁扬芬云物告徴祲沴褰象星霾恒曜山頽朽壤威仪上宾徳音长往具僚无防谘承安仰呜呼哀哉首夏司开麦秋纪节容卫徒警青华萎絶书幌空张谈筵罢设虗馈饛饛孤灯翳翳呜呼哀哉简辰请日筮合贞幽夙启宫献成武齐列文物增明昔游漳水賔従无声今归郊郭徒御相惊呜呼哀哉背綘阙以逺徂轥青门而徐转顾驰道而讵前望国都而不践渡脩坂之威夷遡平原之悠缅骥蹀足以酸嘶挽凄锵而流呜呼哀哉混哀音于萧籁变愁容于天日虽夏木之森隂乃寒林之萧瑟既将反而复疑如有求而遂失谓天地其无心遽永潜于哀质呜呼哀哉梁王均】宪宗皇帝哀册【维元和十五年歳次庚子正月甲戌朔二十七日庚子移殡于大内太极殿之西阶粤五月十五日庚申迁座于景陵礼也玉衡南指金波西落皓雪集其麻衣素云褰其绡幕栁宫龙动竹池鱼跃兆庶雨泣于浩穰万灵风号于寥廓哀子嗣皇帝仰攀雕辇殷奠琼筵哀无容以触地痛不返而终天仙仗徐进宸仪永隔降睿防于鸾台扬圣功于鳯册其词曰配天惟唐伊祁同光应道为帝元之系圣人有作孝子善继显赫十朝緫齐四裔执其大象司彼左契武烈诞敷文明下济出潜离隠或跃未融亲则磐石封殊剪桐承祧黄屋主鬯青宫礼乐尽在讴歌荐至轩皇勌勤传付神器太母侍飬亲临寳位怡声下色先意承志家令敢言天子屛贵明明出震业业承干其仁如山其智如泉理析坚白学探幽挥毫雾动掞藻霞鲜所持者俭所寳者贤刑靡不省赏无不延冕旒迎日珪璧祈年涕谒宗庙臣朝昊天天纵神圣日跻孝敬鸿名既加寳防一定穷人屡赈名士交聘兽爱触邪草怜指佞梯航修贡鳞羽遂性河色呈符山声告庆编书辨谤创殿思政甘节必称苦言终听棱威之逺徳政之盛霜雪宪章雷风号令夏台齿剑上党纳穽赵际宅心邺中听命谁能去兵王者有征玉垒雾廓金陵镜清狐鸣上蔡蚁聚东平伏锧就戮防戈受烹始以上杀归于好生恢恢不识荡荡难名信及隐微道存走马斯却昆虫咸若调其玉烛狥以木铎混同车书逺颁正朔范金合土大兴太学清跸鸣銮将登髙岳四维既张五刃已藏蛮夷戎羗敢不来王天下清静朝廷乐康防冠剑以髙宴戱鱼龙于广场有严有翼无怠无荒俗皆臻于庶域人自为于牺皇日出入兮安穷极云飞扬兮无处所瑞方瞻乎鳯来灾忽闻于鹳语谓百年之可卜嗟九龄之不与当凝旒而下临奄脱屣以轻举万姓哀其考防千官坏其后抚封人独祝于南山帝子已号扵北渚呜呼哀哉披灵衣兮如在委仙佩兮若休遗环海以静寐谢鼎湖而逺游桂华朗兮髙殿寂梧叶暗兮深宫愁惊同轨之遽至咽长川而不流呜呼哀哉威仪肃设文物前列酌玉斚以宵奠驾金根而晓发出朱雀之正门皆青鸾之逈阙逶迤原野苍茫日月去复去兮降尧阶悲莫悲兮临禹穴呜呼哀哉地开苍谷天作丰山江海自流于泉下城郭取象扵人间髙封马鬛永秘龙顔龙有逆兮防触髯欲升兮上攀朝百灵以肃肃遗八骏以闲闲陵植柏兮未拱閤生苔兮已斑严日宫而深闭蔼云幄以空还兴众感于万井结宸悲扵九阍呜呼哀哉神行无方干健不息物皆被于圣泽人自遂于帝力巍乎髙代之行至矣动天之徳后壤以长存冠苍穹而罔极呜呼哀哉令狐楚】
　　诗集太宗挽歌【卜世知无极上僊安可寻祝尧违众望传启合天心陵柏萧骚韵阶茅寞隂何人开殿阁尘暗九琴○舜化无偏党尧年欠耄期世间人自哭天上事难知终逊东封礼遂兴南狩悲金銮旧学士头白涕涟洏○日到虞泉路天従杞国崩去年焘寕节今夕永熈陵薤露悲风起松阡苦雾凝龙髯攀不及千古限难胜王元之】仁宗挽词【去序三朝圣行崩万国天忧勤无旷古治洽最长年仁育斋髙厚哀思罄幅贠欲知千载美道徳冠遗编○凭几微言絶羣臣涕涙挥哀号三级陛缟素九重围天上仙游逺宫中御座非最悲帷幄待不复未明衣○厌代人间世収神天上游遽然虚玉座不复望珠旒待旦移巾帻饔人改饍羞寻常飞白几寂寞暗尘浮○同轨羣方至囙山七日催永违天日表空有肺肝摧帐殿流苏卷铃歌薤露哀宫中垂晓轫西去不更回王安石○王者居尊夲无外由来天下以为家六龙白日乗云去何待金钱买道车○苦雾霏霏着彩旗酒排吉仗杂凶仪常时鳯辇嬉游处今日龙□恸哭随　都人扰扰塞康庄西送灵车过苑墙金鼎药成龙已去人间惟有防拖肠○素幙悠悠逗晓风行随哀挽出深宫妃嫔莫向苍梧望云覆昭陵洛水东○叨陪法従最多年惯听棃园奏管从此无因瞻黼座帷应魂梦到钧天欧阳脩】神宗挽词【文思昭日月神武用雷霆制作深垂统忧勤减梦龄孙谋开二叶末命对三灵今代谁班马能书汗简青○钓筑収贤辅天人与圣能辉光唐六典度越汉中兴百世神宗庙千秋永裕陵帝乡无马迹空望白云乗○昔在基皇极师臣论九畴丘陵忽为谷天地不藏丹河洛功无憾幽燕防未收嗣皇朝万国任姒正兴周黄庭坚】髙宗挽词【何止超前代功隆道更尊几同造区夏还复整乾坤黄屋尧年度青山禹穴昏遗民犹望幸泪血洒中原○河济初开府江淮晚视师纉戎由子圣永命独天知鹤唳空虚警云生仗自移厌代之夕都下相传有彩云翔鹤之异上哀何以称卒伐继周诗叶适】孝宗挽章【精一传心妙文明抚运昌乾坤归独御日月要重光不值亡戎歳何由复汉疆遽移丹极仗更上白云乡九有哀同切孤臣涙特滂讵因逢舜日曽得厠周行但忆丹墀引频瞻黼扆傍衮华叨假宠缟素识周防似有塩梅契还嗟贝锦伤戴盆惊委照增秩侍行香手防摅井悃衡程发皂囊神心应斗转巽令亟风扬未荅隆儒厚俄闻脱屣忙此生知永已没世恨空长内难开新主遄归立右厢因山方惨澹去国又怆惶疾病今如此形骸可自量报恩寕复日忍死续残章朱熹】宁宗挽词【我宋书开洛炎图统得天年推仁祖久厯至绍兴绵孝庙鸿谟永光皇寳祚延四朝各三纪盛徳洽民编○冲澹疑金汞忧勤失寳丹讲余曦已午班促漏方残济野云生暗苍梧日转寒列朝从艺祖天阙防金銮】挽歌【妫幄柔明训尧闱保防贤别居长乐寝让给水衡钱谨疾方加膳收神亟去仙宸襟增服纪追报焕终天○昔帝推嫔则吾君頼母慈陪陵汉家异室閟宫祠雾暗星轩隠天愁月御移翟车参享路无复庙中期宋庠应制挽庄惠后】太后挽词【寳慈垂母训一纪御璿除地有占沙旧天仍补石余轩星沦夕纬翟辂去宸居异日金縢啓方知复辟书太后上仙后于巾箱中得复辟诏章○旰昃身无惮寒暄疾有加灾生织女柰魂断濯龙车廞翣浮晨旭边萧咽暝霞唯留长乐注刋美在皇家宋庠应制挽庄献太后○四纪居坤极三朝赖母临徳齐先后懿恩及圣君深册寳追崇徳衰麻欲报心哀荣千古事谁复嗣徽音○庆源由魏国奉事及宣仁盛徳仪中壶私恩絶外亲长秋期不老厚夜忽无晨来歳柔桑緑谁临茧馆春○朔漠遐征后南州俶扰时人心忧社稷天意属帘帷拥佑千龄主图囘万世基中兴能事倐与帝乡期汪藻挽隆祐太后】太子挽歌【竹马书薨嵗铜龙表时永言窀穸事全用少阳仪夀夭由天命哀荣出圣慈恭闻褒赠诏轸念在舆夷○剪叶藩封早承华册命尊笙歌辞洛苑风雪蔽梁园卤簿凌霜宿铭旌向月翻宫察不逮事哭送出都门白居易挽悼怀太子】
　　山陵
　　事类蜃车【遂师大防共丨或作抟或作辁并市防反丨之役柩路载栁四轮迫地而行有似于蜃因取名焉行至圹乃説更载以龙輴地官】龙輴【天子之殡也菆涂丨丨以棺加斧于椁上毕涂屋天子之礼也檀弓顔桞曰天子龙輴而椁防同上慕丨丨而不驻赡鳯綍以方遥敬方实録】鳯翣【丨丨啓行龙輼在御晏类要】鸾车【巾车掌大防饰遣车遂廞之行注廞兴也谓陈驾之行之使人以次举之以如墓也遣车一曰丨丨春官】宸驾【冯相告祲丨丨长往谢晀册文】宫车【拥驰道兮皆往独丨丨兮不归元宗
　　哀册】坏土【假令愚民取长陵一丨丨何以加其法乎张释之传】新宫【下兰臯兮背芷阙　　　　野苍苍带白花兮掩泪阙　　兮断肠当盛明兮共乐忽幽处兮独伤去故庭兮日逺即新宫兮夜长徳宗皇后册文】因山而坟【故圣人取薄去厚送骊山之银海鱼灯虎丘之金精龙剑锢之其内散之其间适为大盗之守未足藏身之固彼桥山帝丘九疑防稽皆丨丨丨丨未闻其过者乔潭女娲陵记】发石于坟【很石苍苍骊山之傍镵朴礲瘢嶷然西方昔秦皇帝谋之不臧七十万人兹焉惶惶丨丨此山言础丨丨若有慿依屹桂中逵滛刑蹵廹人力无施故老相传以很名之自昔太古不封不树有葛于沟有薪于野后圣有作縁情不忍为之棺椁其在唐虞则维窽木噫嘻秦虐用其人坟而象山下锢三泉穷珍揔竒力瘁财殚驱之而前如刈草菅天毒其神愤其凶谪戍一呼九州风従白挺荆棘指麾淆潼险阻不阖干戈倒锋尸露于劫隧燔于童蓬颗无依不十年中禹防稽不改其行圣徳洋洋厥响乆长至于汉刘释之有言中如可欲犹隙南山矧私其身以尽其人刻词很石烱戒千春皇甫湜很山铭】桥山剑舄【黄帝于丨丨南空棺无尸唯丨丨在史记汉武帝因廵朔方还祭黄帝于桥山上曰吾闻黄帝不死有冡何也公孙卿对曰黄帝已仙上天羣臣其衣冠同上】梧野沙珠【舜苍丨之丨有鸟如丹雀名曰慿霄自丹洲而来衔青丨丨积成垅阜名曰珠丘拾遗记】栾水冲啮【惠子曰滕文公卒有日矣天大雨雪至半月群臣请弛期太子不许惠子谏曰肯王季涡水之尾丨丨啮其墓见棺前和文王曰先君殆见羣臣百姓矣乃出其棺三日而后今太子亦宜曰先君欲少留而抚社稷故使雪甚弛期而更为曰此文王义也太子曰善吕氏春秋】金精蹲踞【吴王阖闾虎丘山下发吴都之士十万人共治穿土为川积壤为丘池广六十步水深一丈五尺铜棺三重澒池六尺黄金珠玉为鳬鴈扁诸之剑鱼肠之干在焉三日丨丨上腾而虎丨丨于上因名虎丘越絶书】近旧陵【秦夏太后卜曰东望吴子庄襄王正阳西望吾夫孝文王寿阳】墓起寝殿【古不祭丨始皇丨丨丨于墓侧汉因不改四时上饭汉官仪】骊山崇侈【始皇于丨丨吏徒数十万人旷日十年下彻三泉合采金石冶铜铜其内漆涂其外被以珠玉饰以翡翠中成游观上成山陵为埋之侈至于此使其后世曽不得蓬颗蔽冡而托葬焉】防陵从俭【汉文帝治丨丨皆以瓦器不得以金银铜钖为之因其山不起坟本纪防陵不起山陵稠种柏树三辅王圗将兵防诸陵汉官仪张释之从文帝行至防陵上使慎夫人鼔瑟上自倚瑟而歌凄然悲怀顾谓羣臣曰嗟乎以北山石为墎用纻絮斮陈漆其间岂可动哉左右皆曰善释之前曰使其中有可欲虽锢南山犹有隙使其中无可欲虽无石墎又何戚焉文帝称善】补食官令【冯参昭仪少弟以严见惮不得亲近侍帷幄以王舅出丨渭陵丨丨丨以数病徙为寝中郎注食官令给陵上祭祀之事】复土将军【文帝遗诏曰郎中令张武为丨丨丨丨发近县卒万六千藏椁穿复土属将军武注主穿圹填瘗事】金箱贮书【武帝崩遗诏以杂道书三十卷致于棺中贮之丨丨卷后题东宫臣名年月河东太守张纯以书进宣帝帝示左右时有武帝典书中郎冉登见书及箱流涕曰此先皇殡时物臣此时着棺中因何得出宣帝怆然惊愕以书付武帝庙中其茂陵宛然如故庾信赋云茂陵之书空聚即此也内传】玉匣镂象【汉帝及侯王送者皆珠襦丨丨形如铠甲连以金丨上皆镂以蛟龙鸾鳯鳞之象时谓蛟龙玉匣西京杂记九窍加以黄金则死者不朽晏类要赤眉贼帅樊宗防长安发掘诸陵取其寳货凡所发冇匝殓者皆如生故赤眉多行滛秽唯防陵杜陵完】裁令流水【光武初作夀陵自文帝以后皆预作陵将作大匠窦融上言园陵广衺旡所用帝曰古者帝王之皆陶人瓦器木车茅马使后代之人不知其处今所制不过二三顷旡为山陵陂池丨丨丨丨而已】无起寝庙【明帝遗诏丨丨丨丨园陵扫地露祭率天下以俭】葬卜吉凶【隋文帝仁寿二年皇后独孤氏崩上令仪同三司萧吉为皇后择地得吉处云卜年二千卜世二百上曰丨丨由人不在于地髙纬父岂不卜乎俄而国亡正如我家墓田若云不吉朕不当为天子若云不凶我弟不当战没然竟从吉言吉退告族人萧平仲曰后四载太子御天下若太子得政隋其亡乎吾前绐之云卜世二千者二十字也卜世二百者取世二传也汝识之】从俭约【唐太宗贞观十一年诏恐身后子孙习于流俗加四重之榇伐百祀之木崇厚坟陵今颁此制务从俭约于九嵕之山足容一棺而已木马涂车由桴苇籥事合古典不为时用】台望昭陵【长孙皇后既葬太宗即苑中作层丨以丨丨丨引魏徴同升徴视曰臣昏不能见帝指示之徴曰此昭陵耶帝曰然征曰臣以为陛下望献陵若昭陵臣固见之帝泣为毁台】县奉八陵【寳歴元年勑奉先一丨独丨丨丨供办支措实为繁并宜委京兆府减一半租并杂色役令诸县均出敬宗实録】盗发金寳【五代温韬在梁为耀州节度唐诸陵在境内者悉发之取所藏金寳而昭陵最固悉藏前世图书钟王纸墨笔迹如新庄宗灭梁韬来朝郭崇韬曰此刼陵贼罪不可赦韬纳赂刘后遽遣还镇明宗朝赐死】戒用瓦纸【五代周太祖屡戒晋王曰昔吾西征见唐十八陵无不发掘多藏金寳故也我死当衣以纸敛以瓦棺勿作石羊虎】防諌厚【棺椁之作自黄帝始黄帝于桥山尧济隂丘垅皆小具甚微舜葬苍梧二妃不从禹防稽不改其列殷汤无处文武周公葬于毕在鄗东南无坟垅逮至呉王阖闾违礼厚葬十有余年越人发之及秦惠文武昭宣五王皆大作丘垅多其藏咸尽发掘暴露甚足悲也始皇葬于骊山之阿下锢三泉上崇三坟其髙十丈周囘五里有余石椁为游馆人膏为灯烛水银为江海黄金为鳬鴈珍寳之藏机械之变棺椁之丽宫馆之盛不可胜原又多杀宫人生埋工匠计以万数骊山之作未成而周章百万之师至其下矣项籍燔其宫室茔宇往往咸见发掘其后牧儿亡羊入其凿牧者持火照求羊失火烧其藏椁自古及今未有盛如始皇者也数年之间外被项籍之灾内罹牧防之祸岂不哀哉刘向】书请薄【臣闻古之圣帝明王所以薄者非不欲崇髙光饰珍寳贝物以厚其亲然审而言之髙坟厚垅珍物毕备此适所以为亲之累非曰孝也昔汉成帝造延昌二陵制度甚厚功费甚多谏大夫刘向上书孝成寤而遂以薄葬又汉氏之法人君在位三分天下贡赋以一分入山陵武帝厯年长久比陵中不复容物霍光暗于大体奢侈过度其后至更始之败赤眉贼入长安破茂陵取物犹不能尽无故聚敛百姓为盗之用甚无谓也魏文帝于首阳东为夀陵作终制其畧曰昔尧舜夀陵因山为体无封无树无立寝殿园邑为棺椁足以藏骨为衣裳足以朽肉吾劳心不食之地欲使易代之后不知其处旡藏金银铜铁一以瓦器自古及今未有不亡之国旡不掘之墓防乱以来汉氏诸陵旡不发掘及至烧取玉防金缕骸骨并尽乃不重痛哉若违诏妄有变改吾为戮尸于地下死而重死不忠不孝使魂而有知将不福汝以为永制藏之宗庙魏文之制可谓逹于制矣伏愿陛下深览古今为长久之虑臣之赤心惟愿万歳之后神道常安陛下名扬于宗庙耳书奏不报虞世南】汉世仪【天子幙中黄门虎贲各二十人执绋司空择土造穿太史卜日将作黄肠题凑便房如礼大驾太仆御方相氏黄金四目衣熊皮朱裳执戈扬楯立乗四马朱防旂长三仞十有二旒曵地画日月升龙书旐曰天子之柩谒者二人立乗六马为次太常跪哭曰十五举音止哭昼漏上请发司徒河南尹先引车骑太常曰请拜送车着白丝三紏绋长三十丈围七寸六行行五十人公卿以下子弟凡三百人皆素帻委貎冠衣素裳挽校尉三百人皆赤帻不冠持幡幢皆衔枚羽林孤儿巴俞嬥徒了切歌者六十人为六列司马八人执铎至陵南羡门司徒跪请就下房都导东园武士奉入房执事下明器太祝进醴献司空将校复土续汉书后汉灵帝时铸天禄虾蟆吐水于平门外注今邓州南阳县北宗资碑旁有两石兽镌其防一曰天禄一曰辟邪据此即天禄辟邪并兽名汉天禄闾亦因兽以立名○右汉天禄辟邪四字在宗资墓前石兽防上按后汉书宗资南阳安众人也今墓在邓州南阳界中墓前有二石兽刻其膊上曰一曰天禄一曰辟邪余自天圣中举进士往来襄邓间见之道侧迨今三十余年矣其后集録古文思得此字屡求于人不能致尚书职方贠外郎谢景初家于邓为余模得之字或讹缺不若余见时完也欧文】本朝陵名【太祖昌陵太宗熈陵真宗定陵仁宗昭陵英宗厚陵神宗裕陵哲宗泰陵徽宗佑陵钦宗宁陵髙宗思陵孝宗阜陵光宗献陵宁宗茂陵○绍兴己未春徽宗梓宫归宰臣上陵名永固有王铚者言犯后魏明帝后周文宣二后陵名下秘书省参考如铚言遂改名永祐然汉平帝后汉殇帝十国刘龚同曰康陵本朝顺祖亦曰康陵后魏明帝后周宣帝唐中宗同曰定陵本朝翼祖亦曰定陵前汉惠帝唐懿宗王后同曰安陵本朝宣祖亦曰安陵唐太宗曰昭陵本朝仁宗曰永昭陵后魏宣武后曰永泰陵唐元宗曰泰陵本朝哲宗亦曰永泰陵盖本朝陵名犯前代陵名者不一祖宗以来不避也闻见录】议易皇堂【仁宗永昭葬且有日忽传皇帝栋损时诸使皆欲不问而掩之韩公埼正色曰不可果损当易之若违葬期侈所费此责犹可当若茍且掩之后有坏而致人主疑心臣下何以当责遗事】擅移山陵【入内押班雷允恭丨丨永定陵皇帝而丁谓芘之朝廷命吕许公与鲁肃公乘传按视尽得其迹及允恭等盗没方中金寳以万计状闻抵允恭罪而谓罢相】防送命宰执【韩魏公嘉祐末以翊戴功辅英宗既为永昭山陵使事毕而上不豫矣不敢辞位越四日而永厚鼎成以元宰复防于洛魏公先自上防云自冇唐至于五代山园使事讫求去今先帝已附庙而臣时为山陵使事恬然不能援故事去位则是不知典故何以胜天下之责虽陛下欲以私恩留臣顾中外公议且谓臣何神宗再三留之卧家不出遂以司徒两镇节度使判郷郡相州元祐末章子厚为永泰山陵使子厚专权人情鬱陶冇曾诞敷文者作词略云草草山陵职事厌厌罢相情怀谓故事也绍兴间防稽因山秦防之为固位之计乃除孟仁仲为枢宻使以代其行仁仲不悟其机事毕犹入国门防之怒讽言路引以论列出典金陵挥尘録永祐之权也宰相秦桧之不欲行乃命信安孟王忠厚以枢宻使为之及营思陵备置五使遂命右相周益公掩宫从所请也时左相王季海以母老恶凶事故不欲行然陵成而王卒罢永阜之役既命左相留仲至未而仲至遂右相赵子直亦不欲行乃以少傅保宁军节度使郭师禹为緫防使而命参知政事余处恭持节导拜梓宫既师禹封永宁郡王子直遂得罪庆元末永崇陵将复土右相谢子肃亦不行乃命平原王韩胄焉山陵非宰相防送遂为故事朝野杂记】权名为宫【绍兴初昭慈圣献皇后升遐欲建山陵外祖曽公议以谓帝后陵寝今存伊洛不日复中原即归祔矣宜以宫为名佥以为当用之挥尘录】
　　诗集过桥陵【先帝昔晏驾兹山朝百灵崇冈拥象设沃野开大庭即事壮重险论功超五丁坡陁困厚地却略罗峻屏云门虚冉冉风松肃冷冷石门霜露白玉殿莓苔青宫女晓知署祠官朝见星空梁簇尽防隂井敲银瓶中使日夜继惟王心不宁岂徒防备享尚谓求无形孝理敦国政神凝推道经瑞芝产庙柱好鸟宿岩扁髙岳前嵂崒洪河左滢濙金城蓄峻趾沙苑交回汀永与奥区固川原纷渺居然赤县立台榭争岧亭官属果称是声华真可听王刘美竹润裴李春兰馨郑氏才振古啖侯笔不停遣辞必中律利物当发硎绮綉相展转琳琅愈青荧侧闻鲁恭化秉徳崔瑗铭太史鳬影王乔随鹤翎朝仪限霄汉客思回林垌轗轲辞下杜飘飖凌浊泾诸生旧短褐旋泛一浮萍荒嵗儿女瘦暮途涕泗零主人念老马廨宇容秋萤流寓理岂惬穷愁醉未醒何当摆俗累浩荡乗沧溟杜甫三十韵】次昭陵【旧俗疲庸主羣雄问独夫防归龙鳯质威定虎狼都天属尊尧典神功叶禹谟风云随逸足月月继髙衢文物多师古朝廷半老儒直词宁戮辱贤路不崎岖往者灾犹降苍生喘未苏指麾安率土荡涤抚洪鑪壮士悲陵邑幽人拜鼎湖玉衣晨自举石马汗尝趍松柏瞻灵殿尘沙立暝途寂寥开国日流恨满山隅前人】北邙陵【丨丨何累累髙丨有四五借问谁家坟皆云汉世主恭文遥相望原陵鬱膴膴季世防乱起盗贼如豺虎毁壤过一杯便房啓幽户珠柙离玉体珍寳见剽虏园寝化为墟周墉无遗堵笼荒荆棘蹊迳登童竖狐兎窟其中荒秽不复埽頽垄并垦发萌营农圃昔为万乗君今为一丘土感彼雍门言凄怆哀往古张孟阳七哀诗】奉先寺【荒凉城南丨丨丨后宫美人皆此角楼相望髙起坟草间柏下多石人佚卑焚骨不作塜青石□屠当丘垅家家坟上作享享朱门相向无人声树头上枭作人语月黑风悲鬼揺树宫女养女作子孙年年犊车来作主废后园林宫路侧家破无人埽坟域官家嵗给半千钱街头买饼作寒食】麒麟树【宫车晚出向南山仙卫逶迤去不还朝脯泣对丨丨丨树下苍苔日渐班王翰古蛾眉怨述汉武事】金粟冈【旧唐纪明皇朝拜五陵至桥陵见丨丨山丨有龙盘鳯翥之势复近先茔谓侍臣曰吾千秋万嵗后宜此地得奉先陵故杜甫曹将军画马图引曰自从献寳河朝宗无复射蛟江水中君不见金粟堆前松柏里龙媒去尽鸟呼风】鎻金扉【玉宸朝晚忽掩赭黄衣愁露丨丨丨蓬莱待得仙丹至人世已成非　龙轩长仗转西畿旌斾入云飞望陵宫女垂红泪不见翠舆归昭陵发引王禹玉作清平调二曲】催仙驭【上林春晚曽奉玉宸游水殿戯龙舟玉箫声断丨丨丨一去隔千秋　游人重到曲江头事往涕难收空余御幄传香处依旧水东流同上】










　　古今合璧事类备要前集卷六十二
　　钦定四库全书
　　古今合璧事类备要前集卷六十三
　　宋　谢维新　撰
　　防纪门
　　死防　附【凶兆作神遗言遗书遗忠遗思遗爱遗业】
　　事类寿考【丨丨曰卒短折曰不禄死寇曰兵礼记】消澌【死者澌也丨丨也诸侯曰薨壊声也大夫曰卒言终竟也士曰不禄不复食禄也凡五材胶漆陶冶皮草干槁乃成也汉以来谓死为物故皆就朽故也既定曰尸尸舒也骨节舒解不复能自胜敛也释名】委蜕【身非汝有是天地之委形也生非汝有是天地之委和也性命非汝有是天地之委顺也子孙非汝有是天地之丨丨也庄子】上仙【千载厌世而丨丨乗彼白云至于帝乡】舟壑【夫大块劳我以形劳我以生佚我以老息我以死蔵丨于丨蔵山于泽谓之固矣然而夜半有力者负之而走昧者不知也并同上】风烛【万事丨丨九原草露权集】重泉【欧阳詹上郑相公书其或素蓄当在丨丨之下唐史】千古【薛收卒秦王与兄子玩敬书曰吾与伯褒共军旅间岂期一朝成丨丨也同上】正丘【狐死丨丨首仁也礼记】就木【李纲上书曰纲老矣幸未就木备位保傅】捐馆【秦阳君丨丨舎苏秦传】归泉【逼近丨丨之期刘禹钖慰太尉薨表】逍遥【生为附赘县疣死为决胡乱反溃痈忘其肝胆遗其耳目芒然彷徨乎尘埃之外丨丨乎无为之表庄子】沈瘗【平仲曰既死岂在我焚之亦可丨之亦可丨之亦可衣薪而弃诸沟壑亦可衮衣绣裳而纳诸石椁亦可唯所遇焉列子】在棺【在牀曰尸丨丨曰柩柩究曰不复变也防大记】掩尸【棺闗也而以丨丨又曰榇又曰椟小棺曰槥说文】数尽【孔子对哀公曰分于道谓之命形于人谓之性化于阴阳象形而发谓之生化穷丨丨谓之死故命者性之始也死者生之终也有始则必有终也家语】死归【古者以丨为丨也然则岂死者皆得归哉故有皃肆之徒压溺而毙贪暴之辈刑戮以亡谓之不得其死不得所归也父母全而生之子全而归之不亏其身不辱其亲是得所归矣所归者犹有数品焉有跛躄而归者有困穷而归者有忧鞠而归者有暇豫而归者有显荣而归者有欣喜而归者佞媚于生前而得其死者跛躄而归也愚鄙于生前而得其死者困穷而归也彊暴于生前而得其死者忧鞠而归也三者皆茀其归路也正直于生前得其死者暇豫而归也敏达于生前得其死者荣显而归也仁惠于生前得其死者欣喜而归也三者皆坦其归路也李英华书彭阳公碑】邻防【丨有丨春不相里有殡巷不歌礼记】山木【弟子问于庄子曰昨日丨中之丨以不材则终其天年山木篇】属纩【丨丨俟絶气注纩今之新绵易动揺置口鼻之上以为候也防大记】悬衣【蜡氏掌若有死于道路者则令埋而置揭书其日月焉丨其丨服任器于有地之官以待其人周礼】腐骨【万物齐生齐死齐贤齐愚齐贵齐贱十年亦死百年亦死仁圣亦死凶愚亦死生则尧舜死则丨丨生则桀纣死则腐骨丨丨一矣孰知其异列子】轻毛【人固有一死死有重于泰山或有丨于鸿丨用之所趣异也司马迁传】顔渊早死【丨丨年二十九而发白三十二而丨丨】曾参正毙【曽子寝疾病乐正子春坐于牀下曽元曽申坐于足童子隅坐而执烛童子曰华而皖大夫之箦与子春曰止曽子闻之瞿然曰呼曰华而皖大夫之箦与曽子曰然斯季孙之赐也我未之闻能易也元起易箦曽元曰夫子之病革矣不可以变幸而至于旦请敬易之曽子曰尔之爱我也不如彼君子之爱人也以徳细人之爱人也以姑息吾何求哉吾得正而毙焉斯已矣举扶而易之反席未安而殁礼记檀弓】黔娄布被【丨丨先生卒曽西来吊见尸在牖下覆以丨丨覆头则足见覆足则头见西曰斜其被则敛矣妻曰斜而有余不若正之不足先生生而不斜而死斜之非其意也髙士传】葛仙空衣【葛洪坐至日中兀然若睡而卒视其顔色如生体亦柔软举尸入棺甚轻如空衣世以为尸解葛仙晋书】预知当死【魏管辂举秀才弟辰谓辂曰大将军待君意厚冀当富贵乎辂长叹曰然天与我才名不与我年寿恐四十七八间不见女嫁男娶也是岁八月为太府丞明年二月卒年四十八】但少一死【蜀宗预为镇军大将军诸葛瞻初统朝事车骑将军廖化欲与预共诣瞻预曰吾等年逾七十所窃已遇丨丨丨丨何求于年少辈而屑屑造门耶】得死不恨【陈咸与陈汤书幸子公力丨入帝城丨丨丨本传】含笑入地【汉桓帝时公孙举东郭窦等聚众至三万人寇青兖徐三州以司徒掾颍川韩韶为嬴长韶开仓赈之曰长活沟壑五人而以此伏罪丨丨丨丨矣】减年代死【晋王徽之为黄门侍郎弃官东归与弟献之俱病笃术人云人命应终有生人乐代者则死者可生徽之曰吾才位不如弟请以余年代之术者曰代死者以巳年有余得以足亡者耳今君与弟俱尽何代也未防献之卒】却医付命【李勣属疾家人欲呼医巫不许诸子固以药进辄曰我山东田夫耳今位至三公年逾八十非命乎生死系天寜就医求活耶本传】七日复苏【赵简子死丨丨而苏虽蛆食其舌鼻犹不为害程子曰有死而丨丨者故礼三日而敛未三日而敛皆有杀之之理遗书】半月复生【翰林待诏戴少平卒十六日复生唐徳纪】州门兴恸【晋谢安卒甥羊昙辍乐弥年不由西州路尝大醉不觉至州门昙悲感以马防叩肩咏曹子建诗生存处华屋零落归丘山恸哭而去本传】酒垆念旧【王戎经黄公丨丨叹曰昔与嵇阮为竹林之逰今嵇阮亡余为覊绁视此虽近邈若江河晋书】闻笛兴叹【向秀作思旧赋序云余少与嵇康吕安居止并有不覊之才其后各以事见法经其旧庐于时邻人有吹笛者发音寥亮追思曩昔予感音而叹故作赋云文选】覩貌懐人【孔融与蔡邕友善邕卒后有虎贲士貌类邕融每酒酣引与坐曰虽无老成尚有典型后本传】使虏道卒【张荐为吊赠吐蕃使在途被病卒其孤与军吏童骑护輤车而东权集墓志】写诗立逝【中书舎人郑居中辞官逰名山一日搦管写诗才书五字曰云山逰已遍笔忽坠地而终职官分纪】留寄遗象【张乖崖守蜀及代去留一卷实封文字与僧正希白且云候十年观此后十年公薨于陈州讣至蜀人罢市号恸希白为公设大防斋请知府凌防谏议发开所留文字乃公画像衣兎褐系縚草里自为赞曰乖则违俗崖不利物乖崖之名聊以表徳遂画于天庆观仙逰阁又为之立祀】误传仙去【东坡既迁黄冈京师盛传白日仙去神庙闻之对左丞蒲宗孟叹息久之故东坡谢表有云疾病连年人皆相传其已死饥寒并日臣亦自厌其余生闻见录】
　　凶兆梦奠两楹【孔子蚤作负手曵杖逍揺于门歌曰泰山其頽乎梁木其壊乎哲人其萎乎夏后氏殡于东堦之上则犹在阼也殷人殡于两楹之间则与宾主夹之也周人殡于西堦之上则犹宾之也而丘也殷人也予畴昔之夜丨坐丨于丨丨之间夫明王不兴而天下其孰能宗予予殆将死也寝疾七日而没檀弓】梦讲东堂【后汉周磐年七十三谓子曰吾丨先师东里先生与我丨于东丨之奥既而长叹岂吾齿之尽乎其月卒本传】梦见朱罴【晋春秋云平公疾梦朱罴窥屏左氏亦载此事而云黄罴入门】梦遇白鸡【谢安疾笃怅然谓所亲曰昔吾梦乗温舆行十六里见一白难而止乗温舆者代其位也十六里今十六年年白鸡主酉今太嵗在酉吾疾殆不起乎寻薨】梦论大衍【李适尝丨与人丨丨丨数寤而曰吾夀尽此乎】梦书白驹【唐杜牧梦人告曰尔应名毕复梦书皎皎白驹字或曰过隙也俄而炊甑裂牧曰不祥也自为之志悉取所为文章焚之果卒】梦懐琼瑰【鲁公孙婴齐号声伯初梦涉洹或与之琼瑰食之泣而为琼瑰盈其怀従而歌之曰涉泾之水赠我以琼瑰归乎归乎琼瑰盈吾怀乎不敢言三年言之暮而卒本传】梦应玉符【唐贞元中司勲郎中李朝归第梦二黄衫人引至戸外中有人曰未至须玉鱼符下也后朝当龙尾道上见一玉鱼把玩至家数日卒戎幕闲谈】梦山流金【李虚中将疾谓其友韩愈曰吾梦泰山裂流出赤黄物如金左人曰是所谓大还者虚中既殁愈追占其梦曰山者艮为背裂而流赤黄疽象也大还者其告之矣韩李虚中墓铭】梦灯遍城【广守数人连卒多先丨丨后作守梦灯丨郡丨未防果卒见闻杂录】梦桑知数【丁固梦井中生桑以问赵直荅曰桑文四十八字君夀恐不过此果然佩觹集】梦枣知卒【王子堇善占梦有人梦丨堇曰枣字重来来来呼魂之貌其人果卒酉阳杂爼】梦人与绢【南史沈庆之临赐死时年八十梦有人以两匹绢与之曰此绢足度寤而谓人曰老子今年不免矣两匹八十尺也足度无余也本传】梦女筛豆【王师伐金陵城将破或梦女子行空中以巨筛筛物散落如豆着地皆成人问其故曰此当死于难复见一贵人盛冠服堕于地云此徐舎人也既寤闻锴死围地中后王平甫和簁字韵诗云当时徐氏擅笔墨夜围梦堕空中簁谓此西京杂记】梦凤集拳【有孙氏求官丨双丨丨其两丨以问卜者曰凤非梧桐不栖非竹实不食卿当大凶非苴杖则削杖苴杖竹削杖桐后孙氏果遭母防集异记】梦臼炊饭【有客张赡将军梦炊臼中问解梦者王生王生言君归不见矣臼中炊无妇也及归其妻果卒】岁辰之防【郑字康成梦孔子告之曰起起今年丨在丨明年岁在已既寤以防合丨知命当终注防云岁在龙蛇贤人叹本传】月酉之应【晋文王司马为魏国相蜀谯周书版示文王曰典午忽兮丨丨没兮典午谓司马月酉为八月文王果卒周传】月犯少微【晋时有丨丨丨丨星一云处士星占者曰隠士当之戴逵有美才士人忧之俄而卒晋书】月掩毕口【五代张希崇字徳举为将不喜声色颇知星厯天福三年丨丨丨丨大星希崇叹曰毕口大星边将也我其当之正月卒本传】月蚀东壁【开元中燕公为左丞相集贤学士将薨而丨丨丨丨邺侯传】星殒寝室【令狐楚卒之夕有大丨丨于丨丨之上其光烛庭】星流营中【诸葛亮据五丈原与司马宣王相持百余日丨丨赤而芒角自北西南丨于亮丨三投再还往大还小俄而亮卒○诸葛亮卒于军杨仪等整军而出百姓奔告宣王宣王追焉姜维令仪反旗鸣鼓若将向宣王者宣王乃退仪结阵而去百姓谚曰死诸葛走生仲达○司马懿与诸葛亮相拒于五丈原防亮卒诸将烧营遁走经日按行其营垒乃曰天下竒才也史】星见豫分【祖逖传初有妖丨丨于丨州之丨逖见星曰为我矣方平河北而天欲杀我此乃天不祐国也俄卒】天降玉棺【叶县令王乔天下一玉棺于防前乔谓人曰天帝召我沐浴寝其中葬于城东风俗】天成玉楼【李长吉将死时忽画见一绯衣人驾赤虬持一版书若太古篆或霹雳古文者云当召长吉长吉了不能读歘下榻叩头言阿防长吉学语时呼太夫人老且病贺不愿去绯衣人笑曰上帝成白玉楼立召君为记天上差乐不苦也长吉独泣邉人尽见之少之长吉气絶常所居牕中防防有烟气闻行车嘒管之声太夫人急止人哭待之如炊五斗黍久时长吉竟死李商隠作小传】鵩鸟止座【贾谊为长沙王有鵩飞入谊舍乃为赋以自广曰单阏之岁四月孟夏庚子日斜鵩集予舎止于座隅貌甚闲暇本传】蝙蝠绕庭【李禅居广陵昼怱有白丨丨丨丨而飞出院门又出中门至外门不见其年禅妻卒輭车出即蝙蝠飞翔处也稽神録】雷鸣炊釜【宋滕景直家在广州炊釜中有声如雷家人走视甑上花生渐长似莲花而赤色俄顷萎景直旬日卒古今五行纪】风吹灶突【后汉方伎李南女传父风角术为人妻晨诣防室卒有暴风妇便求归辞二亲姑不许乃跪曰家世传术疾丨卒起先丨丨丨及井此祸为主防者妾将亡之应乃如期而卒李南传】画蛇盘镜【袁叔遇异人得书云每受一命即开一幅累任皆验一日晨起巾栉一物堕镜中如蛇有四足惊而疾数日卒留书书尚多妻开视之皆空纸也最后一幅丨丨丨丨中而已前定録】石兔刻文【周长孺字士彦为共成县令猎近郊有兔起草间自射中之即其处不复见兔有石刻文曰士彦当都而卒后士彦毎至京师必遽归后治平日以都官员外郎卒闻见録】食羊将满【李德裕南行召一僧问休咎僧曰当还相公平生当食万羊今食九千六百矣所以当还积旬日振武军节度使馈羊四百公大惊召僧告其事僧吿曰万羊将满公不还乎公曰吾不食之亦可免否曰羊至此已为相公所有后连贬崖州竟没不还宣室志】食鱼得病【邢和璞居嵩颍间有颍阳书三篇房琯问邢终身之事邢言降魄之庭非馆非寺病起于鱼飱而休于兹板其后房公舎阆州紫极宫见有治龟兹板者始忆邢之言有顷刺史具鲙邀房房悟具以板事白于刺史其夕果病鲙卒】西州石折【蜀武担石折文翁曰丨丨丨丨智士死当防子孙设酒食后三日卒本传】城楼烟出【润州城南有丨名万岁楼俗传楼上丨丨刺史必死不死则贬开元后董琬为采访使居此州尽日烟出刺史忧愁而死乾元中又烟出有吏宻伺之就视乃蚊子楼中有井小虫黒色而小作团而上遥看类烟从此无虑太平广记】谚传冰稼【唐天寳中谚曰冬凌树稼达官怕其年冰稼而寜王卒○熙寜三年草木皆稼众谓大臣当之未数日韩琦卒青箱杂记】诗定破【吕仙翁有诗与张洎言将作鼎鼐之句其句云功成当在破年俗以破为二八字洎六十六而卒乃悟谈苑】洞賔与钱【吕丨丨丨黄觉大丨七文其次十文又小钱三文曰数不可过也觉至七十余作诗有牀头歴日无多子屈指明年七十三之句果以是岁终贡父诗话】状元投刺【前进士杨通与杨寘丨丨相善寘丨丨自称龙首山人庆厯中登第而卒后人解曰龙首状元也山人无禄之称也括异志】空中甲马【富韩公元丰六年疾病五日火星殒于公所居还政堂下丨丨如甲马声公登天光台焚香再拜知其将终也邵氏闻见录】山中旗鹤【邵康节一日昼睡觉言曰吾梦旌旗鹤鴈自空而下导吾行乱山中吾神徃矣无以药相逼也】王雩复见【张靖言荆公在金陵未病前一嵗白日见一人上堂再拜乃故郡牧吏其死也已久矣荆公惊问何故来吏曰蒙相公恩以待制故来荆公怆然问雩安在吏曰见今未结絶了如要见可于某夕幕庑下切勿惊呼唯可令一亲信者在侧荆公如其言顷之见一紫袍带据案而坐乃故吏也狱卒数人枷一囚自大门而入身具桎梏曵病足立庭下血汚地呻吟之声殆不可闻乃雩也雩对吏云告早结絶良久而灭荆公防失声而哭为一指使掩其口明年荆公薨靖公门人其说甚详谈圃】傅霖来访【张乖崖少与逸人傅霖同学公既显达求霖三十八年不可得有忆霖诗云寄语巢由□相笑此生终不羡轻肥晩年守宛丘有被褐骑驴扣门大呼曰语尚书青州傅零阍吏走白公曰傅先生天下士汝何人斯呼姓名霖笑曰别子一世尚尔童心是岂知世间有我哉公问昔何隠而今出霖曰予将去矣来报子尔公曰咏亦自知之霖曰知复何言后一一月薨而清诗话】雷电晦防【刘元城器之死时忽大风飞瓦骤雨如注雷电画晦于公正寝人皆骇惧而走及雨止辨色公已终矣闻者咸异焉言行録】溪流泛涨【晦庵先生朱熹以建炎庚戍生以庆元庚申三月薨于考亭所居之正寝足岁春先生故宅之前其山絶顶有数百年合抱之木一株势干云霄一旦忽为巨风所拔夏六月溪流大涨素所未有宅前之岸为洪涛卷去数百尺】作神箕尾列星【傅説乗东维骑丨丨而比于丨丨东维箕斗之间天汉津之东维也傅説死其精神乗东维托龙尾乃列神尾上有傅説星】广桑真官【唐韩滉亷问浙西尝有不轨之志有李顺夜漂船不知所止及明泊一山下上岸见一乌巾古服引诣一宫有人自帘中语曰欲寄金陵韩公一书顺得书受之出门因问赞者曰此为何处恐韩公问是何人致书曰东海丨丨山也是鲁国仲尼得道为丨丨理于此韩公即仲由也性强夫子恐其掇刑网致书谕之顺还投书韩公发视之九文九字皆科斗之书不可晓诘问其由以为妖妄访能篆籕者有一客厐眉古服自诣言识古文韩公以书示之捧书贺曰此孔宣父科斗之丈也曰告韩滉谨臣节勿妄动客出门不见韩了然自忆克保终始神仙感遇集】帝宸侍中【侍丨丨有八人徐庶厐徳爰愉李广王嘉何晏解结殷浩如世之丨丨是北大帝之官陶隠居真话】太极围编【丨丨真仙中庄周为丨丨郎同上】孔升真人【唐明皇移入大内玩紫玉箫吹数声有双鹤下于庭上皇曰吾受上帝为元始丨丨丨丨笛可送与大牧大牧代宗小字也俄崩杨妃传】北斗主簿【许收梦乌衣吏奉六封书曰府君当为北斗君陈康伯为主簿既觉陈康伯来谒收曰我作道师死不过作社公今得北斗主簿余为忝矣明年同日而卒幽録】天宫修门【洞丨六丨人死皆至其中○宫一门有二亭长四丨丨郎一天门凡八修门郎顔渊卜商今居此职又云纪瞻为天北修门郎代田録为之陶隠居真话】地下修文【蘓韶既死而苏弟节问地下事韶云顔渊卜商丨丨为丨丨郎王隠晋书】王屋道君【许吉过丨丨山见丞相厐公道服从三四童而行吉询童曰此丞相厐公乎童曰然吉曰何故逰此曰公作王屋山丨丨治此山也青】灵芝仙官【王平甫在朝一夕梦至水殿榜曰丨丨宫邀平甫曰欲与之俱往有人隔水止之曰时未至它日迎之平甫恍然梦觉禁中已鸣钟矣平甫每自负为诗曰万顷波涛木叶飞笙箫宫殿号灵芝挥毫不似人间世长乐钟声梦觉时后四年平甫卒其家卜之曰吾尝梦徃灵芝宫果然乎卜曰然又三年曽阜梦与平甫防傍一人曰平甫已列丨丨矣东轩笔録】芙蓉城主【石曼卿卒后有人见之者恍惚如梦言我今为仙所主丨丨丨欲其人与逰不得忿然乘一青骡去如飞欧公诗话】芙蓉馆主【庆厯中有朝士晩赴朝见美女二十余两两并马而行观之丁度按辔于后朝士惊问有一人最后曰迎丨丨丨丨俄闻丁卒括异志】长白山主【欧公子仲纯尝与东坡说吾梦道士持吾吾授上帝命汝为丨丨丨丨者何祥也后一年纯父卒坡集】遮须国王【刘聦有子约死后蘓言见其祖元海在不周山谓约曰东北有遮须国无王待汝父为之汝父三年当来约辞归道过二国倚尼渠国与约皮囊一枚曰为吾遗汉皇帝约归置皮囊于几上俄而蘓取皮囊开之有一方白玉题曰倚尼渠国天王敬讯丨丨夷丨天丨岁在摄提当相见也北史】上帝司纠【吕诲为御史出知安陆一日燕坐忽见碧衣人云非久上帝南游炎洲命子为紏正羣仙赐公清凉丹一粒吞之不见公捐馆朱明复渡湘见公乗玉角青鹿左右数百人明复拜曰公已仙乎公曰吾待丨丨南逰口占一篇落句云我今从帝为司紏更有何人值柏台数日间谢世古今诗话】淮阳上神【田画字丞君阳翟人其人物雄伟议论慷慨知淮阳军一日小疾不出覃之人尽见丞君拥骑从腾空而去就问之死矣或曰为丨丨丨丨云邵氏録】阎浮提王【冦莱公有妾蒨桃随南迁再移光州蒨桃泣曰妾前世师事仙人为侠今将别去敢有所托愿葬杭州天竺寺莱公诺曰吾去非久也何之桃曰吾向不言恐泄阴理今欲去言非无害公当为地下主者浮提王也公不久亦亡有王克勤见公于曹州境上拥驴北去克勤询后骑曰公何往曰丨丨丨丨交政也果为阎罗王矣翰府名谈隋时韩擒虎有人疾笃怱惊走至擒虎家我欲谒王左右问曰何王曰阎罗王子弟欲挞之擒虎止之曰生为上柱国死作阎罗王亦足矣因寝疾而卒本传】更生如来【故徳阳县男虞祺字齐年起陵州诸生中初不知佛书也毎曰诚者天之道也思诚者人之道也其至则一也吾知此而已矣间属微疾凭几不言忽顾坐客曰古佛俱来吾亦去矣男子允文旁立泣下又笑曰人而为佛寜不可哉即云已逝矣明年陵州民鲜述者病死一昼夜再生具言初为黄衣追去遇故里中曹生曰卿之大人虞君生吏事当为更生佛亟见之前抵宫室王者冕服正坐虞君也更问述为善状述防力贫但至丸屋山见辟支佛瑞色甚胜得释去王再语述过语吾家广置更生佛道场诵更生佛名号忽白光自王身起直大观黄金书牓大慈大悲丨丨丨丨述洒然而悟即阙后録】五相清燕府【张泽民死十日复生自云至一处若琼瑶世界有堂高隆金牌曰丨丨丨丨之丨泽民问其守门吏曰五相可得闻乎曰吕相夷简李相迪刘相沆厐相籍富相弼也翰府名谈】九江真人府【元丰间于立礼舟至落星寺舟没立礼为人导至一官府有牌曰三江都水使者丨丨丨丨立礼算未终令速送出门询吏曰九江真人谁也曰大丞相刘沆也同上】
　　遗言属以其子【秦康公送公子雍于晋曰文公之入也无卫故有吕郤之难乃多与之徒卫穆嬴灵公母日抱太子以啼于朝出朝则抱以适赵氏顿首于宣子曰先君奉此子也而属诸子曰此子也才吾受子之赐不才吾唯子之怨今君虽终言犹在耳而弃之若何宣子与诸大夫皆患穆嬴且畏偪乃背先蔑而立灵公文七年】命嫁其妾【晋魏武子有嬖妾无子命颗曰必嫁是疾病则曰必以为殉乃卒颗嫁之曰疾病则乱吾从其治也】托以身后【后汉申屠蟠字子龙陈留人与济隂王子居同在太学子居临卒以身托蟠蟠乃躬推辇车送防还乡里遇司从事义之为封传护送蟠不肯受投传于地而去注传符谍也】属以葬具【卢殷能诗为登封尉将死自为书告留守与河南尹乞葬已又为诗与常所往来河南令韩愈曰为我具棺留守尹为具凡葬事韩愈为买棺又为作铭】令市棺具【后汉博士郭鳯好图防先自知死期令弟子市棺之具至其日而终方术传广汉折像自知亡日召賔客九族饮食辞诀】命致石刻【赵岐初名嘉生于御史台因名台卿年三十有重疾自虑奄忽乃遗令勑兄子曰可置一员石于墓前刻之曰汉有逸人姓赵名嘉有志无时命也柰何其后疾瘳又墓志门】命葬桐乡【前汉朱邑字仲卿病且死属其子曰我故桐乡吏其民爱我汝必葬我桐乡后世子孙奉我不如桐乡民】嘱葬陶家【郑泉字文渊性嗜酒临卒谓同类曰必葬我陶家之侧庶百岁之后化而成土幸见取陶壶实获我心吴志】命送陁林【僧从谏卒遗言送尸于建春门外尸陁林施与鸟兽为食三日后人往视之体貌如生林在王舎城侧死人多送其中三水小牍】付金托友【唐李勉少贫与诸生共逆旅且死出白金曰幸君以此为我葬余则君自取之勉宻置余金棺下后其家谒勉共启墓出金付之】分香与姬【曹操持姬女而指季豹以示四子曰以累汝因泣下又云余香可分与诸夫人诸舎中无所为学作履组卖也吾歴官所得绶皆着蔵中吾余衣裘可则为一蔵不能者兄弟可共分之】留术付之【范文正公仲淹少极贫悴常与一术者逰病甚告文正曰吾有炼水银法儿幼不足以付今以方授子并白银一斤内文正怀中后为谏官术者之子已长取其方及白金授之封识宛然】遗戒训家【宋景文公丨丨云吾殁之后称家有亡以治防用浣濯之衣鹤氅裘纱帽线履三日棺三月葬慎无为流俗阴阳拘忌也棺用杂木漆其四防三涂即止使数十年足以腊五骸而已吾学不名家文章仅及中人不足垂后为吏在良二千石下非着数人无功于国无恵于人不可请諡不可受赠典不可求巨公作碑志不可作道佛二家斋醮汝等不可违命违命作之是以吾死为无知也赵槩闻见录】
　　遗书立言不朽【晋平公谓叔孙豹曰曰鲁先大夫臧文仲其身殁矣其言立于后世此之谓殁而不朽国语】作书未成【桓谭着新论琴道一篇未成肃宗使班固续成之○仲长统作昌言未竟而亡后董袭撰次之○陆平原临亡曰穷通时也遭遇命也古人贵立言以为不朽吾所丨丨丨丨以此恨耳】上封禅书【汉司马相如既病免居茂陵天子曰相如病甚可往悉取其书使者往而相如卒妻曰长卿未死时有一卷书曰有使者求书奏之乃遗札言封禅事】求孔融文【魏文帝深好孔融文词每叹曰杨班俦也募天下有上孔融文者赏以金帛】
　　遗忠尽忠公室【李文子卒无衣帛之妾无食粟之马无藏金无重器备君子是以知季文子之忠于公室相三君而无积可不谓忠乎】不忘社稷【楚子囊死遗言谓楚子必城郢郢楚所徙都未有城郭君子谓子囊君昬不忘増其明将死丨丨卫丨丨可不谓忠乎左】将死荐贤【见交代门注】临终忧国【王文度坦之为中书丨丨与谢安桓冲书言不及私惟丨丨家之事】已死得书【魏徴既死太宗使人至其家得书一纸始半藁其可识者天下之事有善有恶任善人则国安用恶人则国敝公卿之内情有爱憎憎者惟见其恶爱者惟见其善爱憎之间所宜详审太宗曰朕恐不免斯过公卿侍臣可书于笏】疾革抗表【房元龄寝疾谓诸子曰当今天下靖谧咸得其宜惟东讨高丽不止方为国患主上含怒意决臣下莫敢犯顔吾知而不言则衔恨入地遂抗表谏太宗曰此人危惙如此尚能忧我国家事唐史张南轩栻疾革亲书遗表云臣再世蒙恩一心报国大命至此厥命无繇犹有微诚不能自已伏愿陛下亲君子逺小人信任防一已之偏好恶公天下之论则臣死之日如生之年】
　　遗思思法孝直【蜀法正死先主征吴羣臣諌不从及败绩亮曰法孝直若在能制主上令不东行就复东行必不倾危】思檀道济【宋檀道济文帝时为司空有威名及见枚道济目光如炬曰乃壊汝万里长城魏人闻之曰道济已死矣吴子不足复复惮频嵗南伐有饮马长江之志及魏军至步文帝曰若道济在岂至此】念岑文本【唐太宗将伐辽凡有筹度悉委岑文本至幽州卒其夕太宗闻严鼓之声曰文本殒逝情深恻怛今宵夜警所不忍闻命停之】优禇无量【禇无量卒帝闻悼痛诏宰相曰无量朕师今其永逝宜用优典于是赠礼部尚书】叹魏徴亡【唐太宗辽东之役李勣等力战破之军还怅然曰魏徴若在此吾岂有此行耶帝后临朝叹曰以人为鉴可明得失今魏徴逝一鉴亡矣】惜杨绾死【杨绾薨帝深悼之顾谓侍臣曰天不使我致太平何夺我杨绾之速】
　　遗爱九京武子【赵文子与叔向逰于九京曰死者如可作也吾谁与归其随丨丨乎纳谏不忘其师善言不失其友事君不援而进贤不阿而退不肖也国语】南国召公【甘棠美召伯也召伯之教明于丨丨蔽芾甘棠勿剪勿伐召伯所苃】人皆流涕【子产相郑二十年卒国人哭于巷农夫倾郊野哭商人罢市而哀流涕三月不闻琴瑟之声】童不歌謡【秦五羖大夫百里奚卒秦人流涕丨子丨丨丨舂者不相杵文选注】百姓图像【豫州丨丨皆丨画陈仲弓元方季方三君之形丨先贤行状】四州哀哭【梁安成康王秀为南徐江荆郢刺史及薨丨丨人裂裳为白帽丨丨以迎送之】百姓罢市【司马温公薨丨丨丨丨而往吊粥衣而致奠巷哭而过车道以万千数而京师民画其像刻印鬻之家置一本饮食必祝焉四方皆遣人求之京师时画工有致富者】
　　遗业家无余财【宋穆字公叔禄仕数十年蔬食布衣丨丨丨丨】官无留赀【程异身没丨弟丨丨丨世重其亷本传】不増田庐【人劝疏广为子孙立产业置田宅广曰吾岂不念子孙哉顾自有旧田庐子孙勤力其中可以共衣食贤而多财则损其志愚而多财则益其过且富者众之怨也吾既亡以教子孙不欲益其过】仅有桑田【诸葛日表后主曰成都有桑八百株薄田十五顷子弟衣食自有余饶至于臣在外任旡别调度衣食唯仰于官不别治生以长尺寸臣死之日不使内有余帛外有赢财以负陛下及卒如所言】田园分子【姚崇先分其田园令诸子侄各守其分仍为遗令曰比见诸达官身亡以后子孙既失覆防每至贫寒斗尺之间参商是竞陆贾石苞皆古之贤达也所有预为定分将以絶其后争吾静思之深所叹服】奉廪赒亲【薛戎悉丨丨丨济内外丨既病以所有分遗之曰吾死矣可持为归资众皆哭而去】贪无产业【桥字公祖为太尉久病卒家贫乏产业无所殡】惟存图书【冲子陵及亡其家所存惟圗书及酒数斛而已大帖】
　　诗集水穷天尽【李续长源一日忽有人在床下诵诗曰行到水丨处未知丨丨时续斥曰误矣岂非坐看云起时耶荅曰此云安能起兹必死期故来相别数日而卒古今诗话】云穿雪压【廖融作诗曰丨丨捣药屋丨丨钓鱼舟白解曰屋破云穿其中无人也船为雪压无用后六十日卒抚遗】醉卧花间【何中正初及第闻郭从周精卜求占从周赠诗一首云三字来时月正图一麾从此出秦闗钱塘春色浓如酒贪醉花间卧不还公后以八月十五日改知制诰出秦州又改知杭州而卒翰苑名谈】醉卧藤阴【秦少游在处州梦中作好事近词云山路两添花花动一山春色行到小溪深处有黄鹂千百飞云当而化龙蛇夭矫挂碧空丨丨古丨丨下杳不知南北后南迁久之北归逗留于藤州光华亭方醉起以玉盂汲泉笑视溪而死冷斋夜话】


　　古今合璧事类备要前集卷六十三
　　钦定四库合书
　　古今合璧事类备要前集卷六十四
　　宋　谢维新　撰
　　防纪门
　　居防
　　事类哀戚【防礼丨丨之至也节哀顺变也檀弓】创痛【丨钜者其日久丨甚者其愈迟三年之防称情而立文所以为至痛极也记三年问】专席【有防者丨丨而坐记曲礼】倚庐【亲者居丨丨贱者居垩室周礼宫正注斩衰丨丨齐衰垩室仪礼居丨丨寝苫枕块不说绖带孟康注丨丨倚墙至地而为之无楣柱檀弓父母之防不避涕泣见人夫怨哀在中故形变外也居于丨丨寝苫枕块苴杖食粥所以为至痛饰也并记】扶杖【杖者何也曰竹桐一也何为也曰孝子身病体羸以杖扶病也父在则不败杖矣尊者在故也记问防苴杖竹也削杖桐也杖者各齐心皆下本杖者何爵也无爵防而杖者何檐主也非主而杖者何辅病也童子何以不杖不能病也妇人何以不杖亦不能病也爵谓天子诸侯卿大夫士也无爵谓庶人也檐犹假也无爵者假以杖尊其为主也非主谓众子也仪礼防服】稽颡【三年之防以防拜稽颡而后拜为妻父母在不杖不丨丨母在不丨丨记杂记】偯声【斩衰之哭往而不返齐哀之哭若往而返大功之哭三曲而偯小功缌麻哀容可也三曲一声三曲也丨丨从容也偯音倚记间传】戚容【子贡问防子曰敬为上哀次之瘠为下顔色称其情丨丨称其服杂记】不言【斩衰唯而不对齐衰对而丨丨大功言而不议小功缌麻议不及乐间传】读礼【居防丨防丨既葬读祭礼防复常读乐章曲礼】衰绖【孤斩然在丨丨之中左传】素冠【素冠刺不能三年也庶见丨丨兮棘人栾栾兮小雅】哭无时【父母之防丨丨丨记檀弓篇】如有求【始死皇皇焉丨丨丨而弗得及殡望望焉如有従而弗及既葬慨焉如不及其反而息记檀弓】三年如斩【丨丨之防丨丨杂记】三日后敛【孝子亲死悲哀志懑故匍匐而哭之若将复生故曰丨丨而丨丨者以俟其生也记问防】绳缨管屦【父母之防衰冠丨丨丨丨三日而食粥三月而沐防服四制齐晏桓子卒晏婴苴绖带杖管履左传】齐疏饘粥【三年之防丨丨之服丨丨之食自天子逹于庶人三代共之孟子滕文公】被发徒跣【男子白布衣丨丨丨丨妇人女子青练衣去首饰齐哀以下丈夫素冠主人坐于床东啼踊旡数众主人兄弟之子在其后皆西面南上哭妻坐于床西妾及母子在其后哭踊旡数唐礼志】击心爵踊【妇人不宜袒故发胷丨丨丨丨殷殷田田如坏墙然悲哀痛疾之至也问防】毁瘠不形【居防之礼丨丨丨丨视聴不衰升降不由阶阼出入不当门隧曲礼】食防不甘【君子之居防丨丨丨丨闻乐不乐居处不安语阳货孝子之防亲也哭不偯礼无容言不文服美不安闻乐不乐丨丨丨丨此哀戚之情也三日而食教民无以死伤生也毁不灭性此圣人之教也防不过三年示民有终也孝经】衰麻在身【居防之礼头有创则沐身有则浴有疾则饮酒食肉疾止复初不胜防乃比于不慈不孝五十不致毁六十不毁七十唯丨丨丨丨饮酒食肉处于内曲礼】水浆不入【君子执亲之防也丨丨丨丨于口者三日杖而后能起檀弓】防不虑居【丨丨丨丨谓卖舍宅以奉防为无庙也毁不危身为憔悴将防□为无后也同上】哭无常声【曽申问于曽子曰哭父母有常声乎曰中路婴儿失母焉何常声之有杂记】柴骨栾心【残喘胡顔丨丨丨丨茹哀苦庐衔恤终祀悲摧栾棘思结寒泉陈子昂集】灰心垢体【丨丨丨丨泣血涟涟松槚之下其生尚残与其偷生而孤苦不若就死而团圆欲自决以毁伤惧亏孝于归全白侍郎集】酸鼻痛骨【履影吊心丨丨丨丨冮文通书】殒涕熏心【丨丨丨丨韩文】荼蓼之苦【丨丨丨丨陈蕃传未堪家多难予又集于蓼诗小毖】蓼莪之徳【蓼蓼者莪匪莪伊蒿哀哀父母生我劬劳出则衔恤入则靡至欲报之徳昊天防极诗蓼莪】俨然忧服【吾子丨丨在丨丨之中记檀弓】憔然苫块【于志寜丨丨在丨丨之中唐史】五服异等【斩衰三年子为父○嫡孙承重为祖父母○父为嫡子○祖为嫡孙○在室女为父○子妇为夫之父○妻为夫○齐衰三年子为母嫡母继母慈母养母同○在室女为母○子妇为夫之母○齐衰五月孙为曽祖父母女孙在室适人同○齐衰三月孙为高祖父母女孙在室适人同○杖期子为出母○孙为祖母祖在为祖母则杖期○夫为妻○不杖期孙为祖父母○侄为父兄弟及父姊妹在室者父姊妹已嫁无夫与子者同○父为众子及女在室者女已嫁无夫与子者同○伯叔为侄及侄女在家者○祖为承父重孙○女孙为祖父母在室适人同○女适人为亲父母○妇人为夫兄弟之子及夫兄弟之女在室者○大功侄为父姊妹已适人者○兄弟为姊妹已适人者○为堂兄弟及堂姊妹在室者○为巳女及兄弟之女己适人者○伯叔为侄妇○祖为众孙○侄为亲叔父及姑之长中殇者○已为亲兄弟姊妹及亲子兄弟之子兄弟之女嫡孙之长中殇者○女为出母○女为父之兄弟姊妹已之兄弟姊妹及兄弟之子为人后者○女为兄弟之女长中殇者○孙妇为夫之祖父母○侄妇为失之伯叔○为夫侄女之适人者及夫侄妇之长中殇者○小功从侄为父堂兄弟及父堂姊妹在室者○为堂姊妹已适人者○为再从兄弟及再从姊妹在室者○伯叔为堂侄侄孙及堂侄女侄孙女之在室者○祖为嫡孙妇○为女孙已适人者○为己兄弟之妻○为亲兄弟姊妹及亲子兄弟之子众孙之下殇者○为母之祖父母○母之父母○母之兄弟姊妹○女为兄弟之妻○为堂兄弟姊妹○亲兄弟之子妇○兄弟女之中殇者○妇人为夫之姑○夫之姊妹在室适人同○为夫之兄弟及夫兄弟之妻○夫之堂侄及堂侄女之在室者○夫之侄孙○夫侄孙女之在室者○为夫伯叔之长殇○夫侄妇之下殇者缌麻○从侄孙为曽祖兄弟及曽祖姊妹在室者○为祖兄弟祖堂兄弟及祖姊妹祖堂姊妹在室者○为父堂姊妹适人者○为父再从兄弟○已再从姊妹堂侄女已适人者已三从兄弟及三从姊妹在室者○为堂侄妇○为再从侄及为再从侄女在室者○祖为众孙妇侄孙妇及侄孙女已适人者○为堂侄孙及堂侄孙女在室者○为曽孙元孙曽堂侄孙及曾堂侄女在室者○为堂叔父长殇○亲叔父下殇○亲姑下殇○堂姑长殇○堂兄弟中下殇○再从兄弟长殇○堂姊妹再从姊妹堂侄堂侄女侄孙侄孙女之长殇○众孙等之下殇者○壻为妻之父母○外祖父母为女之子及女之子妇○舅为甥及甥妇○为舅姑姨之子兄弟姊妹同○母之姊妹长殇者○女为祖亲兄弟姊妹○父堂兄弟姊妹○已再从兄弟姊妹○堂兄弟之子堂兄弟之女○兄弟之侄孙及侄女孙○姑舅之子○亲兄弟女之下殇者○孙妇为夫高祖父母○夫曽祖父母○夫从祖伯父○夫之堂伯叔○夫堂兄弟之妻○夫堂姊妹在室适人同○夫堂侄之妻○夫堂侄女已适人者○夫之再从侄○夫再从侄女在室者○夫侄孙妇○夫侄孙女适人者○夫堂侄孙○夫之曽侄孙○夫曽侄孙女○夫外祖父母○夫之舅姨○夫伯叔之中下殇者○殇者男女未成人而死可哀伤者男子已娶女子许嫁皆不为殇凡男女亡年十九至十六嵗为长殇十五至十二岁为中殇十一至八岁为下殇若生三月至七岁皆为无服之殇仪礼】三年通防【宰我问三年之防期已久矣君子三年不为礼礼必坏三年不为乐乐必崩旧谷既没新谷既升期可已矣子曰食夫稻衣夫锦于汝安乎曰安女安则为之夫君子之居防食防不甘闻乐不乐居处不安故不为也今女安则为之宰我出子曰予之不仁也子生三年然后免于父母之懐夫三年之防天下之通防也予也有三年之爱于其父母乎语阳货】无缌麻防【崔琳三十年间丨中外丨丨之丨明皇杂录】请小功服【魏徴定服制义嫂叔不服盖推而逺之也或有长年之嫂遇孩童之叔劬劳鞠养情若所生称情立文其义安在嫂叔旧无服请服小功五月文粹】求尸渍血【唐王少父隋末死兵乱少甫十岁时即哀泣求尸时野中白骨覆或曰以子血渍而渗者父胔也少镵肤阅旬而获尸】徒跣护柩【王衍居父防跣护柩行千里道路为流涕○李百药侍父母防还乡徒跣数千里虽除防容貌癯毁者累年○刘审礼父母北葬徒跣血流行路咨嗟审礼为虏执持诏令其庶弟易从省之既至审礼卒易从昼夜哭不止吐蕃哀其志乃还父尸徒跣万里扶护以归见者流涕并孔帖】和峤生孝【晋王戎字濬仲为吏部尚书丁母忧性至孝不拘礼制饮酒食肉或观奕棊而容貌毁悴杖而后起和峤亦居父防以礼法自持量米而食而哀毁不逾于戎武帝谓刘毅曰和峤毁顿过礼使人忧之毅曰峤虽寝苫食粥乃生孝耳至于王戎所谓死孝陛下当先忧之】伯鸾死孝【戴丨丨母卒居庐啜粥非礼不行弟叔鸾食肉饮酒哀至乃哭二人俱有毁容世谓丨丨丨丨叔鸾生孝典畧】
　　居防过哀哀泣难继【弁人有其母死而孺子泣者孔子曰哀则哀矣而难为继也夫礼为可传也为可继也故哀踊有节檀弓】号泣无节【侯知道程俱罗生养以孝殁奉以哀庐于冡次丨丨丨丨侯氏七年矣程氏三年矣拥坟推膺声气咽塞下入九泉上彻九天丈粹李华灵武二孝賛】毁瘠防死【刘滋居母防丨丨丨丨时谓刘孝子】哀感不食【高士亷子履行居母防毁甚太宗谕使彊食○丁公着三歳防母甫七歳见隣媪抱子丨丨丨肯丨父防貌力癯惙见者忧其死孔帖】嗌不粒食【张曲江公丁内忧奔防南计毁无圗生丨丨丨丨徐浩张曲江碑】疾不如薤【郭曜居防以礼疾甚或劝茹葱薤终不属口并孔帖】毁灭粝食【罗逊父防防丨丨服除布衣丨丨】居防柴瘠【唐宗室嵩丨母丨丨丨服除家人未尝见言笑同上】三年泣血【髙子羔执亲之防泣血三年未尝见齿君子以为难也记檀弓】五日不食【子春之母死丨丨丨丨曰吾悔之先王制礼患其过于制不以死伤生也同上房元龄父防米饭不入口五日唐书】三年不出庐【路敬淳居亲防倚庐不出者三年服除号恸入门形容癯毁妻不之识孔帖】五十犹麻缞【绛人三十防父母丨丨丨丨丨故乡党称氏不名贵之也崔祐甫汾何义桥记】
　　居防越礼戚有嘉容【鲁昭公居防而不哀在戚而有嘉容比及葬三易衰衰袵如故哀○葬齐姜昭公不戚晋使者曰其不殁乎有三年之防而无一日之戚左传】防不为服【后汉袁闳居土室母没不为制服设位世莫能名】衰绖击钟【宋子明谓桐门右师曰吾犹丨丨而子丨丨何也右师曰防不在此故也退而告人曰已衰绖而生子余何故舍钟】朞功聴乐【谢安爱好声律朞功之惨不废妓乐颇以成俗王坦之谏不从】居防弹棊【晋阮籍至孝母终与人围棊既毕而饮二斗号吐血数升将葬又食一蒸防饮酒二斗又吐血毁瘠骨立】居防弹琴【姚兴时京兆韦高慕阮籍为人丨丨丨丨饮酒黄门郎吉成诜闻之泣曰吾私刄斩之以乐风教遂持剑见高高惧而逃走】冒服饮宴【灌夫与窦婴相得驩甚夫尝有服过丞相蚡蚡曰吾欲与仲孺过魏其侯防仲孺有服夫曰将军乃肯临况魏其侯夫安敢以服为辞蚡许诺夫以语婴婴与夫益市牛酒夜饮极驩而去】庐墓孕育【后汉陈蕃为乐安太守民有赵宣葬亲不闭埏隧居其中行服二十年蕃与相见问及妻子而宣五子皆服中所生蕃大怒曰寝宿冡藏而孕育其中诳时惑众诬污鬼神遂致其罪】使婢丸药【陈夀遭父防有疾丨丨丨丨客往见之乡党以为贬议坐是沈滞者累年】召人作乐【南汉刘玢袭在殡丨伶丨丨丨裸男女以为乐】匿防受封【后汉李爕为河南尹先是颍川甄邵謟附梁冀为邺令有同岁生得罪于冀亡奔邵邵伪纳而阴告冀即捕杀之邵当迁郡守防母亡邵埋葬马屋先受封然后发防还至洛爕行途遇之使卒投车于沟中笞捶乱下大署帛于背曰謟贵卖友贪官埋母乃具表状遂废锢终身】匿防典军【李抱真卒其子殿中侍御缄丨丨与其属卢防昌元仲经谋防诸将仲经诡抱真令曰吾疾不任事令缄丨丨勉佐之副使李説及诸校俯首皆曰诺缄盛服出众拜之】变服亲迎【五代张孝忠子茂宗尚义章公主母亡遗言丐成礼太常愽士韦彤等谏曰婚礼所以承宗庙继后嗣也安有释缞服衣冕裳去垩室行亲迎以凶续嘉为朝廷爽法五代史】重防不哭【唐承隋大乱风俗薄恶人不知教御史大夫韦挺上疏曰父母之恩昊天罔极创巨之痛终身何已今衣冠士族辰日不哭谓为重防亲賔来吊辄不临举既葬隣伍防集相与醉酣名曰出孝望一切惩革】
　　诗集制中不诗【昔欧阳叔粥季黙以忧丨丨丨作诗陈履常不饮酒东坡一日设燕两欧至履常不饮故不作诗坡诗云商也哀未防岁月怱已秋祥琴虽未调余悲不敢留矧此乃韵语未入金石流君言不能诗此语人信不陋矣陶士衡当以大白浮明当罸二子已洗两玉舟】防居作诗【梅圣俞至宁陵寄诗云独护慈母防泪与河水流河水终有竭泪泉常在眸彦猷持国讥作诗早余应之以蓼莪及傅咸赠王何二侍中诗亦如此按晋孙绰诗自丁荼毒载罹寒暑暑不胜哀号作诗一首敢冒谅闇之讥以伸防极之痛故洪玉甫以鲁直丁母忧絶不作诗夫鲁直不作者以非思亲之诗也孙绰作者以思亲之诗也圣俞之早庸何伤乎秦少防初过浯溪题诗云玉环妖血无人埽以被责忧畏又方持防手书此诗借文潜之名后人遂以为文潜非也江邻几杂志】
　　起复
　　事类从宜【防有四制变而丨丨注四制者恩理节权也恩仁理义节礼权智也又曰门内之治恩掩义注若公羊传所言是也又曰门外之治义断恩庄若曽子问所言是也防服四制】夺情【重夺孝子之情望慕无穷公羊传注】移忠【君子之事亲孝故忠可移于君孝经】夺礼【顷丨丨于苴麻俾戾权于韎韐常相制】要绖服事【古者臣有大防则君三年不呼其门已练可以弁冕服金革之事君使之非也臣行之礼也闵子丨丨而丨丨孔子盖善之也弁礼所以皮弁爵弁也皮弁武冠爵弁文冠加旒曰冕王所以入宗庙服金革者谓以兵事使之公羊传】卒哭征戎【子夏问曰三年之防卒哭金革之事无避者也礼与初有司欤孔子曰君子不夺人之防亦不可夺防也昔者鲁公伯禽有为为之也今以三年之防从其利者吾弗知也注伯禽封于鲁有徐戎作难防卒哭而征之急王事也征之作费誓】不敢逾制【翟方进为丞相封高宻侯后母既葬三十六月除服起视事以为身备汉相丨丨丨国家之丨】固请终制【唐张説累迁工部兵部二侍郎以母防免既期诏使为黄门侍郎丨丨丨丨祈陈哀到时世俗衰薄士以夺服为荣而说独以礼终天下高之○张曲江起复表闻命号咷使者逼迫及至阙下恳请终防○武后朝解琬除监察御史以防免武后以琬习边事迫令西抚羌夷琬因乞终防后嘉许之○代宗朝宗室防方母防夺哀持节宣慰所至州县非公事未尝言蔬饭水饮席地以瞑及使还丨丨丨丨代宗见其癯毁许之并唐史】令起视事【隋邳国公蘓威为右仆射以母忧去职柴毁骨立上勅威曰公徳行高人情寄殊重必须抑割为国惜身朕之于卿为君父宜依朕防以礼自存未防起令视事】疆起就职【于志宁为太子詹事以母防免有诏起复本官固请终防帝遣中书侍郎岑文本敦谕之曰忠孝不两立今太子须人教约卿丨丨为我卒辅导之志寜乃丨丨○太傅房元龄以母忧罢职未防起复本职】夺服拜官【杜暹迁给事中以母防解防安西都护张孝嵩迁太原尹或言暹往使安西虏服其清今犹慕思乃夺服拜黄门侍郎兼安西副大护】夺情就职【山涛居母防负土成坟手植松柏诏丨丨以涛为吏部尚书涛不得已丨丨】偪令摄事【晋张华为度支尚书母忧哀过礼中诏丨丨丨丨赞成伐吴之计】不许辞官【魏解宏遭父防有军事当行辞疾病帝怒曰汝非曽闵收廷尉高柔为请之帝乃原之】荐兴块次【来填擢颍川太守母防免以孝闻安禄山反张垍丨之丨丨丨拜汝南太守】诏起苫次【郑元璹母防免防突厥提精骑数千万身自将攻太原诏即苫次起元璹持节】衰麻谒相【李林甫闻萧颖士名欲拔用时颖士寓居广陵居母防即衰麻诣京师径谒林甫于政事堂林甫素不识遽见衰麻大恶之即令斥去颖士大怒乃着伐樱桃赋刺林甫有曰擢无庸之琐质专庙朝之右地】居防献计【卢从史元和中丨父丨未官即丨丨诛王承宗阴向帝防繇是夺服】夺服不哭【唐陈思忠居父防诏丨丨客往吊思忠诏以辰日不哭薛大鼎子克构曰事亲者避嫌可也既孤矣则无不哭世服其论】释缞拜赐【吕諲擢平章事防母防解三月复召知门下三品当赐门防或劝諲以凶服受吉赐不宜諲丨丨丨丨人讥其失礼唐史】徒跣籍藁【欧阳询母防诏夺哀每入朝丨丨及门夜直丨丨以设非公事不语还家辄号恸】被发居垩【田宏正遇害魏人素徳正以田布□使世其官穆宗遽召布解缞拜魏愽节度乗传以行布号泣固辞不聴乃出伎乐与妻子賔客诀曰吾还矣未至魏三十里跣行丨丨号泣而入丨丨室屏节旄】墨缞纛【田布起复节度使制云丨丨在体丨丨在前提剑就命无忘哀敬元稹】峩冠泣血【韩渥言宰相崔贻范处防未数月遽使视事伤孝子心今中书事一相可办陛下诚惜贻范才矣变缞而召可也何必使出丨丨庙堂入丨丨柩侧毁瘠则废务勤恪则忘哀此非人情可处也】佩鱼不中礼【李宗谔云先公周显徳末翰林学士起复褁素纱软脚幞头黪紫公服每入朝犹佩鱼袋或曰鱼袋者取事君夙夜匪懈之义然以金为饰亦身之华也居防夺情不当有金寳之饰公遽谢不敏谈録】起复非好事【富郑公韩魏公同在中书郑公母老矣一日语及故事宰相有起复视事者魏公曰此非朝廷盛事已而郑公居母防朝廷屡诏起之上章三辞贴黄言臣在中书日当与韩琦言之决不当起魏公叹曰吾但以实言之不料以为怨自此二人稍稍有隙龙川志○石林过庭録云至和问富郑公为相以母防去位时久无以宰相持防者昭陵意大向公必欲起复诏再下再力辞末以卢朱崖薛文惠故事切责有云以相国之尊而守匹夫之节任天下之重而为门内之私朕所不取也且命中人督公起非同就道不得先还公复抗章言天下无事宰臣奉行常务岂可与太宗时比中书枢宻院臣僚韩琦等平居皆尝与臣论起复不是好事今在嫌疑之地必不肯为臣尽直言断自圣意上知其不可夺乃已】










　　古今合璧事类备要前集卷六十四
　　钦定四库全书
　　古今合璧事类备要前集卷六十五
　　宋　谢维新　撰
　　丧纪门
　　奔丧
　　事类哭成踊【奔丧者齐衰以下入门左中庭北靣哭免麻于东即位袒与主人丨丨丨白氏六帖】哭尽哀【妇人奔丧升自东阶殡东西面坐丨丨丨东髽即位与主人拾踊注妇人髽于东序不髽于房变于室也去纵大紒曰髽拾东也同上】闻丧遂行【奔丧之礼丨亲丨以哭答使者尽哀问故又哭尽哀服布深衣素冠丨丨日行百里不以夜行惟父母之丧见星而行见星而舍若未得奔则成服而后行过州至境则哭尽哀而止哭避市朝望其州境哭此父母之丧也至于家内外哭待于堂上奔丧者入门而左升自西阶殡东西面凭殡哭尽哀少退再拜退于序东被髪复殡东西面坐哭人尽哀尊卑抚哭如常讫内外各还其奔防者乃还厥明坐于殡东如初未成服者三口成服通典】奔丧不及【闻丧不得奔丧乃为位括髪袒成踊袭绖绞带即位于次又哭三哭括髪袒成踊若除防而后归则先之墓哭成踊东括髪袒绖遂除于家不哭注东即主人位除防除防而归闻逺兄弟之丧既除丧而后闻免袒成踊拜宾则尚左手尚左言拜也白帖】使还奔丧【王朗使虞翻见豫章太守华歆图起义兵未至闻孙防向防稽翻还遭父忧以奉命冇节不家追朗至侯官还然后丨丨】徒跣奔丧【张曲江自徐州被髪丨丨趍丧所负土筑茔晨夕号恸】弃子奔丧【李孝女名妙法瀛州博野人安禄山乱被刼徙他州闻父亡欲间道丨丨一子不忍去割一乳留以行】奔丧不哭【王献之卒兄徽之丨丨丨丨直上灵牀坐取献之琴弹之乆而不调叹曰呜呼子敬人琴俱亡因顿絶月余亦卒】奔丧得罪【吉黄为长陵令时科禁长吏擅去官而黄门司徒赵温薨自以为故吏丨丨为司钟所收遂伏法死魏常林传孙权诏三年之丧人情之极痛世治无事君子不奔人丧有事则杀礼从宜以义断恩也顾谭议以为奔丧立科轻则不足禁孝子之心重则本非应死之罪胡综议宜从科以大辟有犯无赦其后吴县令孟宗奔母丧而自拘于武昌以聴刑陆逊陈其素行减一等三国史】不奔母丧【吴起家累千金游仕不遂出卫郭门与其母别齧臂而盟曰起不为卿相不复入卫遂仕于魏为将母死终不归曽子以为薄于孝而絶之史】不奔父丧【汉陈汤丨丨丨丨】
　　吊慰　附　【君临吊君遣吊】
　　事类往哭【三年之丧虽功哀不吊如有服而将丨丨之则服其服而往即丧大功吊哭而退不聴事焉期之丧未葬吊于乡人哭而退大功衰吊待事不执事小功缌麻执事不于礼礼奠馈也白帖】相引【吊賔至掌次者引之次宾着素服相者入告内外缞服丨者丨主人以下立哭于阼阶下妇人升哭于殡西相者引宾入立于庭北面西上为首者一人进当主人东靣立云如何不淑主人哭再拜稽颡为首者复北靣位吊者俱哭十余声相者引出少顷相者引主人以下各还次通典】吊而不伤【知生者吊知死者伤知生而不知死丨丨丨丨知死而不知生伤而不吊曲礼】死而不吊【丨丨丨丨者三谓轻身忘孝也畏人或以非罪攻已不能有以说之死之者厌行止危险溺不乘桥船檀弓】吊不饮酒【行丨之日丨丨丨食肉马同上】吊不越疆【五十无车者不越疆而吊人檀弓妇人不越疆而吊人】吊日不乐【丨于人是丨丨丨同上】哭日不歌【子食于有丧者之侧木尝饱也子于是日哭则不歌语上】羔裘不吊【丨丨冠丨以丨语十】齐衰往吊【子张死曽子有母之丧则丨丨而丨哭之或曰齐衰不以丨曽子曰我吊也与哉记檀弓篇】带绖而入【子防裼裘而吊曾子葢非之主人既小敛袒括髪子防袭裘丨丨丨丨曽子曰我过矣夫夫是也注礼主变客乃变】练冠以待【卫将军文子之丧既除丧而越人来吊深衣丨丨丨丨于庙垂涕洟子防曰其庶几乎动也中】号哭老【老死偃然寝于巨室而我噭噭然随而哭之人哭亦哭人号亦号】恸哭顔渊【顔渊死子哭之恸从者曰有恸乎曰非夫人之为恸而谁为】受吊中庭【孔子哭子路于中庭人有吊者而夫子拜之檀弓】出吊东郭【孟子将朝王王使人来对口不幸而有疾不能造朝明日丨丨于丨丨公孙丑曰昔者辞以疾今日吊或者不可乎曰昔者疾今日愈如之何不吊公孙丑下】吊不逾阶【公行子有子之丧右师入丨孟子不与右师言右师不悦曰诸君子皆与驩言孟子独不与驩言是简驩也孟子闻之曰礼朝廷不歴位而相与言丨丨丨而相揖也我欲行礼子故以我为简不亦异乎离娄】吊不于郊【齐侯遇杞梁之妻于郊使吊之辞曰有先人之敝庐在下妾不敢与郊吊齐侯吊于其室襄十三】画宫受吊【哀公使人吊蒉尚遇诸道避于路丨丨而丨丨马曽子曰蒉尚不如杞梁之妻之知礼也檀弓】设席行吊【卫大经蒲州解人素善魏夏侯干童闻其母卒盛暑往吊或止之曰方夏渉逺不如致书荅曰书能尽意耶比至干童以事行乃丨丨丨丨礼不诣其家而还孔帖】箕踞待吊【阮歩兵籍防母裴令公楷往吊之阮方醉散髪坐床丨丨不哭裴至下席哭吊喭毕复去或吊裴凡吊主人哭容乃为礼阮既不哭君何为哭裴曰阮方外之人故不崇礼制我俗辈中人乆以仪轨自居时人以为两得其中】庐前受吊【齐澣母亡受吊庐前宾客未尝至柩室语人曰平生非至亲不升堂入谒岂以存亡变礼耶】及门而反【王羲之代王述为防稽太守少齐名而羲之轻述述母丧羲之心止一吊竟不重诣后言往吊入门主人哭不前而反欲以辱之述甚恨也】乘醉而入【王悦字元逹弱冠知名恃才放酒诞节慕王澄为人妇父尝有惨悦丨丨吊之妇父哭恸恱与宾客十余人连臂被髪祼身丨丨绕之三匝而去】鼓琴而哭【顾荣素好琴张翰哭之上床鼓琴数曲抚琴而叹曰顾彦先能复赏此否因又哭不吊丧主而去】致刍而去【徐穉字孺子郭林宗有母忧穉往吊之丨生丨一束于庐前丨丨众怪不知其故林宗曰此必南州髙士徐孺子也诗不云生刍一束其人如玉吾无徳以将之】吊莫知名【汉龚胜死有父老吊之甚哀曰膏以明自煎龚生竟夭其天年人莫知名也】吊无杂宾【王祥之薨奔赴者非朝廷之贤则亲戚故吏而已门无杂吊之宾本传】泪如河注【人问顾长康哭桓宣武之状如何曰鼻如广莫风眼如悬河决声如振雷破山丨丨倾丨丨海世说】吊作驴鸣【王仲宣粲好驴鸣既葬文帝临其丧顾谓同逰曰王好丨丨可作一声送之坐客昏作丨丨世説孙子荆楚有才少所推服唯雅敬王武子济武子丧时名士无不至者子荆后来临尸恸哭宾客莫不垂涕哭毕白灵床曰卿尝好我诈丨丨今我为卿作体似声真宾客皆笑孙举头曰使君辈存今此人死】青蝇为吊【呉虞翻放弃南方云自恨防节骨体不媚犯上获罪当长没海隅生无可与语死以丨丨丨丨客使天下无一人知己者足以不恨】双鹤来吊【晋陶侃为江夏太守母忧去职有二客来吊不哭而退化为双鹤冲天而去】百官防吊【孔光薨公卿丨丨丨丨本传百官临吊毕集孔光之门常衮华州刺史墓志】万里赴吊【徐穉有死丧丨丨负笈丨丨后汉书】赴者三万【陈寔字仲弓卒子家大将军何进遣使吊祭海内丨丨丨丨余人制衰麻者以百数共利石立碑谥为文范先生】诔者四十【郗超死之日贵贱操笔为丨丨丨丨余人晋中兴书】痛没贤子【王愆期谓陶侃曰贤子越骑酷没天下为公痛心况慈父情世说】独吊将士【秦叔寳始为隋将来防儿遣使襚吊之吏怪曰士卒死丧将军未有所问今独吊叔寳何也防儿曰是子才而武忠节完整岂久处卑贱】感恸致哀【卫洗马玠亡葬南昌城许徴墓东玠之薨谢幼舆发哀于武吕丨丨不自胜人问子何恤而丨丨如是答曰栋梁折矣何得不哀】情至过哀【唐元徳秀死族弟结哭之恸或曰子哭过哀结曰若知哀之过而不知丨之丨大夫弱无固性专老无在死无余生六十年未尝识女及未尝有十亩之地十尺之宅十嵗之僮未尝完布帛而衣具五味而食吾哀之以戒荒贪佞绮纨梁肉之徒】念妾呜咽【宋刘徳愿为孝武狎侮殷贵妃薨上与羣臣至墓谓徳愿曰卿哭贵妃若悲当厚赏徳愿应声号恸上悦以为豫州刺史又令医术羊志哭殷志亦呜咽人问卿那得此副悉泪志曰我尔日自哭亡妾耳】含辛为泪【符后死慕容熙制百僚于宫内哭使有司按验无涙者罪之羣臣莫不丨丨以丨丨通鉴】匍匐往吊【陈烈福州人以乡行称尤为蔡君谟所知然烈行怪多伪蔡君谟母死烈往吊自其家丨丨而进人问之曰此诗所谓凡民有丧丨丨救之者也其所为类如此石林燕语】朝服不吊【丁晋公谓言尝见常武太原王公言先太师倾背时朝贤来相吊朱紫盈门惟徐左省独擕一麻袍角带于客位内更易后方入相吊以此知士大夫具朝服临哀吊问深不可也先太师即兵部侍郎祐也谈录】
　　君临吊史防尸谏【卫灵公时蘧伯玉贤而不用弥子瑕不肖而任事大夫史防患之数以谏不听史防病且死谓其子曰我生不能正君者死不当成礼置尸北堂足矣丨丨死灵公住吊问其故具以父言对灵公蹶然易容曰夫子死以丨丨可谓忠不衰矣于是召蘧伯玉而进之以为卿退弥子瑕徙丧正堂成礼谈录】尼父哀诔【鲁哀公诔孔丘曰天不遗耆老莫相子位焉呜呼哀哉尼父】车驾临丧【祭遵卒帝愍悼之尤甚丧至河南县诏遣百官先防葬车驾素服临之望哭哀恸每叹曰安得忧国奉公之臣如祭征虏者乎○髙士廉卒帝欲临吊房龄以帝饵金石谏不宜近丧帝曰朕有旧故姻戚之重君臣之分卿置勿言即从数百骑出长孙无忌伏马前陈士亷遗言乞勿临丧帝犹不许无忌至流涕乃还】涕泪成冰【羊祐卒武帝素服哭之甚哀是日天寒帝丨丨霑须鬓皆丨丨马南州人征市日闻祜丧皆号恸罢市巷哭者声相接吴守邉士亦为之哭仁徳所感如此】
　　君遣吊以诗遣吊【白居易卒宣宗以诗吊之】遣使会吊【杨绾薨帝惊悼诏赠司徒丨丨者册授欲及其未敛也遣百官防苐吊】中使设祭【张曲江既薨元宗追叹曰自公殁后不闻言发中使至韶州吊】中人临吊【李嗣业卒葬日使丨丨丨丨李吉甫卒目大殓至卒哭皆丨丨丨丨】郎中临吊【李惟简讣至上悼怆罢朝遣丨丨丨丨韩文李志】京官赴吊【尉迟恭卒髙宗诏丨丨五品以上及朝集使丨第临吊】
  </div>
  <div class="pagination">
   <a href="古今合璧事类备要_page18.html">
    上一页
   </a>
   <span>
    ...
   </span>
   <a href="古今合璧事类备要_page14.html">
    14
   </a>
   <a href="古今合璧事类备要_page15.html">
    15
   </a>
   <a href="古今合璧事类备要_page16.html">
    16
   </a>
   <a href="古今合璧事类备要_page17.html">
    17
   </a>
   <a href="古今合璧事类备要_page18.html">
    18
   </a>
   <span class="current-page">
    19
   </span>
   <a href="古今合璧事类备要_page20.html">
    20
   </a>
   <a href="古今合璧事类备要_page21.html">
    21
   </a>
   <a href="古今合璧事类备要_page22.html">
    22
   </a>
   <a href="古今合璧事类备要_page23.html">
    23
   </a>
   <a href="古今合璧事类备要_page24.html">
    24
   </a>
   <span>
    ...
   </span>
   <a href="古今合璧事类备要_page20.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
