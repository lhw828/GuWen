<!DOCTYPE html>
<html>
<head>
    <meta charset="UTF-8">
    <title>册府元龟 - 第 426 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 426 页/共 736 页</h1>
    <div class="content">    ●卷六百三
    ○学校部　奏议第二
    宋范泰为国子祭酒时高祖初受命议建国学泰上。表曰：臣闻风化兴於哲王敦伦表於盛世至悦莫先讲习甚乐必寄朋来古人成童入学易子而教寻师无远负粮忘艰安亲光国莫不由礼此。若能出不由户则斯道莫从是以明诏爰发已成涣汗学制既下远近遵承臣之愚怀少有未达今惟新告始盛业初基天下改观有志景慕而置生之制取少停多开不来之端非一途而已臣以家推国则知所聚不多恐不足以宣大宋之风引济济之美臣谓合选之家虽制所未达父兄欲其入学理合开通虽小为晨昏所以大引孝道不修春秋则所陷或大故赵盾忠而书弑许止孝而得罪於斯为戒可不惧哉！十五志学诚有其文。若年降无几而深有志向者何必限以一格而不许其进邪杨豫玄实在弱齿五十学易乃无大过昔中朝助教亦用二品颍川陈载以辟大保掾而国子取为助教即大尉淮之弟所贵在於得才无系於定品教学不笃奖励不著今有职闲而学优者可以本官领之门地堪二品宜以朝请领助教既可以甄其名品斯以敦学之一隅其二品才堪自依旧从事会今生徒有期而学校未立覆篑实望其速向辙已淹其迟事有以赊而宜急者殆此之谓古人重寸阴而贱尺璧其道然也。时学竟不立。
    梁周弘正累迁国子博士启武帝。《周易》疑义凡五十条。又请释乾坤二系曰：臣闻易称立象以尽意系辞以尽言然後知圣人之情几乎！不可见矣。自非含微体极尽化穷神，岂能通志成务探赜致远而宣尼之比桎梏绝韦编於漆字轩辕之所听莹迁玄珠於赤水伏惟陛下一日万几匪劳神於瞬息凝心妙本常自得於天真圣智无以隐其几深明神无以输其不测至。若爻画之苞於六经文辞之穷其两系名儒剧谈以历载鸿生抵掌以经年莫有试游其藩未尝一见其族自制旨降谈裁成易道析至理於秋毫涣层冰於幽谷臣亲承音旨职司宣授後进诜诜不无传业但乾坤之蕴未剖系表之妙莫铨使一经深致尚多所惑臣不揣庸浅轻率短陋谨与受业诸生清河张讥等三百一十二人於乾坤二系象爻未启伏愿听览之闲曲垂提训得使微臣钻仰成其笃习後昆好事专门有奉自惟多幸俱沐道於尧年肄业终身不知老之将至诏答曰：设卦观象事远文高作系表言辞深理奥东鲁绝编之思西伯幽忧之作事逾三古人更七圣自商瞿禀承子庸传受篇简湮没岁月辽远田生表淄川之誉梁丘擅琅琊之学代郡范生山阳王氏人藏荆山之宝各尽玄言之趣说或去取意有详略近缙绅之学咸有稽疑随答所问已具别解知与张讥等三百一十二人须释乾坤文言及二系万几小暇试当讨论。
    陈沈不害文帝天嘉初为衡阳王府中记室参军兼嘉德殿学士自梁季丧乱至是国学未立不害上。《书》曰：臣闻立人建国莫尚於尊儒成俗化民必崇於教学故东胶西序事隆乎！三代环林璧水业盛於两京自淳源既远浇波已扇物之感人无穷人之遂欲无节是以设训垂范启导心灵譬彼染蓝类诸琢玉然後人伦以睦卑高有序忠孝之理既明君臣之道攸固执礼自基鲁公所以难侮歌乐已细郑伯，於是前亡干戚舞而有苗至泮宫成而淮夷服长想洙泗之风载怀淹稷之盛有国有家莫不尚矣。梁太清季年数锺否剥夷狄外侵奸回内朝闻鼓鼙夕烽火洪儒硕学解散甚於坑夷五典九丘湮灭逾乎！帷盖成均自斯坠业瞽宗，於是不修褒成之祠弗陈享释菜之礼无称俎豆颂声寂寞遂逾一纪後生敦悦不见函丈之礼晚学钻仰徒深避席之叹陛下继历升统握镜临道洽寰中威加无外浊流已清重氛载廓含生熙阜品庶咸亨宜其弘振礼乐建立庠序式稽古典慎简儒官选公卿国子皆入於学助教博士朝夕讲肄使担簦负笈锵锵接衽方领矩步济济成林如切如磋闻诗闻礼一年可以功倍三冬，於是足用故能擢秀雄州扬庭观国入仕登朝资优学以自辅莅官从政有经业以治身︶驾列庭青紫拾地古者王世子之贵犹与国子齿降及汉储兹礼不坠暨两晋斯事弥隆所以见师严而道尊者也。皇太子天纵生知无待审喻犹宜晦迹俯同专经请业奠爵前师肃。若旧典昔阙里之堂草莱自辟旧宅之内丝竹流音前圣遗烈深垂警戒况复江表无虞海外有截岂得不开阐大猷恢弘至道宁可使弘教儒风弗兴圣世盛德大业遂蕴尧年臣末学小生词无足算轻献瞽言伏增悚惕诏答曰：省表闻之自旧章弛废微言将绝朕嗣膺宝业念在缉弘而兵革未息军国草创常恐前世令典一朝泯灭卿才思优洽文理可求弘惜大体殷勤名教付外详议依事施行。
    後魏高允为中书令献文初诏允曰：自顷以来庠序不见为日久矣。道肆陵迟学业遂废子衿之叹复见於今朕既纂统大业中外咸安稽之旧典欲置学宫於郡国使进修之业有所津奇卿儒宗元老朝望旧德宜与中秘二省参议以闻允。表曰：臣闻经纶大业必以教养为先咸秩九畴亦由文德成务故辟雍光於周诗泮宫显於鲁颂自永嘉以来旧章殄灭乡闾无雅诵之声京邑绝释奠之礼道业陵夷百五十载仰惟先朝每欲宪章昔典经阐儒风方事尚殷弗遑克服陛下钦明文思纂成洪业万国咸宁百揆时序申祖宗之遗志兴礼乐之绝业爰发德音惟新文教缙绅黎献莫不幸甚臣承旨敕并集二省披览使籍备究典纪靡不敦儒以观其业贵学以笃其道伏思明诏玄同古义宜如圣旨营建学校以励风俗使先王之道光演於明时郁郁之音流闻於四海请制大郡立博士二人助教四人学生一百人次郡博士一人助教二人学生八十人中郡博士一人助教二人学生六十人下郡立博士一人学生四十人其博士取博阅经典世履忠清堪为人师者年限四十以上助教亦与博士同年限三十以上通业夙成才任教授不拘年齿学生取郡中清望人行谨堪循名教者先进高门次及中第献文从之郡国立学自此始也。
    郑道昭孝文时为国子祭酒上。表曰：臣窃以为崇治之道必也。须才养才之要莫先於学今国子学堂房粗置生诵阙尔城南太学汉魏石经丘墟残毁黎藿榛芜游儿牧竖为之叹息有情之辈实亦悼心况臣亲司而不言露伏愿天慈回神纡ツ赐垂览察。若臣微意万一合允重敕尚书门下考论营制之模则三雍可翘立而兴毁铭可不日而就树旧经於帝京播茂范於不朽斯有天下者之美业也。不从道昭。又。表曰：臣闻唐虞启运以文德为本殷周刑治以道艺为先。然则礼乐者为国之基不可斯须废也。是故周敷文教四海宅心鲁秉。《周礼》强齐归义及至战国纷纭干戈迎用五籍灰焚群儒坑殄贼仁义之经贵战争之术遂使天下分离黔黎涂炭数十年间民无聊生者斯之由矣。爰暨汉祖於行阵之中尚优引叔孙通等光武中兴於拨乱之际乃使郑众范校书东观降逮魏晋何常不殷勤於篇籍笃学於戎伍伏惟大魏之兴也。虽群凶未殄戎马在郊然犹招集英儒广开学校用能阐道义於八荒布盛德於万国教靡不怀风无不偃今者乘休平之基开无疆之祚定鼎伊惟新宝历九服感至德之和四垠怀击壤之庆而蠢尔闽吴阻化江湫先帝爰震武怒戎车不息而停銮伫跸留心典坟命故御史中尉臣李彪与吏部尚书任城王澄等妙选英儒以崇文教澄等依旨置四门博士四十人其国子博士太学博士及国子助教宿已简置伏寻先时意存速就但军国多事未遑营立自迩迄今垂将一纪学宫凋落四术浸废遂使硕儒耆德卷经而不谈俗学後生遗本而逐末进竞之风实由於此矣。伏惟陛下钦明文思玄鉴洞达越会未款务道以来之遐方後服敷文教而怀之垂心经素优悠坟籍将使化越轩唐德隆虞夏是故屡发中旨敦营学馆房宇既生徒未立臣学陋全经识蔽篆素然往年删定律令谬预议筵谨依准前修寻访旧事参定学令事讫封呈自迩迄今未蒙报判但废学历年经术淹滞请学令并制早敕施行使选授有依生徒可准诏曰：具卿崇儒敦学之意良不可言新令寻班施行无远可谓职思其忧无旷官矣。道昭。又。表曰：窃惟鼎迁中县年将一纪缙绅褫业俎豆阙闻遂使济济明朝无观风之美非所以光国宣风纳民轨物臣自往年以来频请学令并置生员前後累上未蒙一报故当以臣职浅滥官无能有所感悟者也。馆学既修生房粗构博士见员足可讲习虽新令未颁请依旧权置国子学生渐开训业使播教有章儒风不坠後生睹徙义之机学徒崇知新之益至。若孔庙既成释奠告始揖让之容请俟令出不报。
    孙惠蔚宣武初为秘书丞既入东观见典籍未周乃上疏曰：臣闻圣皇之御世也。必幽赞人经参天贰地宪章典故述导鸿猷故。《易》曰：观乎！天文以察时变观乎！人文以化成天下。然则六经百氏图书秘籍乃承天之正术治人之真范是以温柔疏达诗书之教恭俭易良礼乐之道爻彖以精微为神春秋以属辞为化故大训炳於东序艺文光於麟阁斯实太平之枢宗胜残之要道有国之灵基帝王之盛业安上靖民敦风美俗其在兹乎！及秦弃学术礼经泯绝汉兴求访典文载举先王遗典灿然复存暨光武拨乱日不暇给而入雒之书二千馀两魏晋之世尤重典坟收亡集逸九流咸备观其鸠阅史篇访购经论纸竹所载略尽无遗臣学阙通儒思不及远徒循章句片义无立而慈造曲覃厕班秘省忝官承乏惟书是司而观阁旧典先无定目新故杂糅首尾不全有者累帙数十无者旷年不写或篇第褫落始末沦残或文坏字误谬烂相属篇目虽多全定者少臣今依前丞臣卢昶所撰甲乙新录欲礻卑残补缺损并有无较练句读以为定本次第均写永为常式其秘省先无本者广加推寻搜求令足然经记浩博诸子纷纶部帙既多章篇纰缪当非一二校书岁月可了今求令四门博士及在京儒生四十人在秘书省专精校考参定字义如蒙听许则典文允正群书大集诏许之。
    南安王祯之子英宣武时为吏部尚书奏谨按学令许州郡学生三年一较所通经数因正使列之然後遣使就郡练考臣伏惟圣明崇道显成均之风蕴义光胶序之美是以大学之馆久置於下国四门之教方称於京里许习训淹年听授累纪然隽造之流应升於魏阙不革之辈宜返於齐民顷以皇都迁构江阳未一故乡校之训弗遑上请致薰莸之质均诲学庭兰萧之体等教文肆今外宰京官铨考向讫求遣四门博士明通五经者道别较练依令黜陟诏曰：学业堕废为日已久非一朝能劝此当别敕。
    刘芳为侍中领国子祭酒宣武时芳上。表曰：夫为国家者罔不崇儒尊道学校为先成复政有质文兹范不易谅由万端兹始众务所禀故也。唐虞已往典籍无据隆周已降任居虎门。《周礼》大司徒云：师氏掌以[A134]诏王居虎门之左司王朝（虎门路寝之门王视朝於门外画虎为司王朝言察王之视朝也。）掌国中失之事以教国子弟（中失谓中礼及失礼者）蔡氏劝学篇云：周之师氏居虎门左敷陈六艺以教国子今之祭酒即周师氏雒阳记国子学官与天子对太学在开阳门外按学记云：古之王者建国君民教学为先郑氏注云：内则设师保以教使国子学焉外则有太学庠序之官由斯而言国学在内太学在外明矣。按如雒阳记犹有仿像臣愚谓今既徙县崧皇居伊雒宫阙府寺佥复故址至於国学，岂可外替扌交量旧事应在宫门之左右至如太学基所炳在仍旧营构。又去太和二十年发敕立四门博士於四门置学臣按自周以来学惟有二或尚西或尚东或贵在国或贵在郊爰暨周室学盖有六师氏居内太学在国四小在乡郊礼记云：周人养庶老於虞庠虞庠在国之西郊礼。又云：天子设四学当入学而太子齿注云：四学周四郊之虞庠也。按大戴保傅篇云：帝入东学尚亲而贵仁帝入南学尚齿而贵信帝入西学尚贤而贵德帝入北学尚贵而尊爵帝入太学承师而问道周之五学於此弥彰按郑注学记周则六学所以然者法云：内则设师保以教使国子学焉外则有太学庠序之官此其正也。汉魏已降无复四郊谨寻先时宜在四门按王肃注云：天子四郊有学去王都五十里考之郑氏不云：远近今太学故坊基址宽旷四郊别置相去辽阔简督难周计太学坊并作四门犹为太广以臣愚量同处无嫌。且今时置制多循中代未审四学应从古否求集儒礼官议定其所从之迁中书令祭酒如故。
    崔光孝明时为车骑大将军领国子祭酒上。表曰：诗称蔽芾棠勿翦勿伐召伯所茇。又云：虽无老成人尚有典刑。《传》曰：思其人犹爱其树况用其道而不┰其人是以书始稽古易本山泉观於天文以察时变观於人文以化天下孟子实衡向计说安世记箧於汾南伯山抱卷於河右元始孤论充汉帝之坐孟皇片字悬魏王之帐前哲之宝重坟典珍爱分篆犹。若此之至也。矧乃圣典鸿经炳勒金石理为国楷义成家范迹实世模事则人轨千载之格言百王之盛烈而令焚荒毁积榛棘而弗扫鼯鼬之所栖宿童竖之所登踞者哉！诚可为痛心疾首拊膺扼腕伏惟皇帝陛下孝敬日休自天纵睿垂心初学儒业方熙皇太后钦明慈淑临制统化崇道重教留神翰林将披云台而问礼拂麟阁以招贤诚宜将开阙里清彼孔堂而使近在城面接宫庙旧校为墟子衿永替岂所谓建国君民教学为先京邑翼翼四方是则也。寻石经之所起自炎刘继以曹氏论初乃三百馀载计未向二十纪矣。昔来虽屡经戎乱犹未大相倾如闻往者刺史临州多构图寺道俗诸用稍有发掘基泥灰或出於此皇都始迁尚可补复军国务殷遂不存简官私显隐渐加剥撤播麦纳菽秋春相因闭生蒿杞时致火燎由是经石弥灭文字增缺职忝胄教参掌经训不能缮修颓坠兴复生业倍深惭耻今来遣国子博士一人堪任事者主周视驱禁田收制其践秽科阅碑牒所失次第量厥补缀诏曰：此乃学者之根原不朽之永格垂范将来宪章之本便可一依公表光乃令国子博士李郁与助教韩神固刘燮等勘校石经其残缺者石功并字多少欲补治之於後灵太后废遂寝。
    羊深前废帝时为散骑常侍兼侍中是时胶序废替名教陵迟深乃上疏曰：臣闻崇礼建学列代之所循尊经重道百王所不易是以均塾洞启昭明之颂载扬胶序大阙郁穆之咏斯显伏惟大魏乘乾统物钦。若奉时模唐轨虞率由前训重以高祖累圣垂衣儒风载蔚得才之盛如彼薪蘸固以追隆周而并驱驾炎汉而独迈宣皇下武式遵旧章用能揄扬盛烈聿修厥美自兹已降世极道消风猷稍远浇薄方竞退让寂寥地竞靡节进必吏能外非学艺是使刀笔小用计日而期荣专经大才甘心於陋巷然治之为本斯贵得贤苟值其人岂拘常检三代两汉异世间出或释褐中林郁登卿尹或投竿钓渚径升公相事炳丹青义在往策悠哉！邈乎！不可胜纪窃以今之所用弗修前矩至如当世通儒冠之盛德见徵不过四门登庸不越九品以此取士求之济治譬犹却行以及前之燕而向楚积习之不可者其所由来渐矣。昔鲁兴泮宫颂声爰发郑废学校国风已讥将以纳民轨物莫始於经礼菁莪育才义光於篇什自兵乱以来垂将十载干戈日陈俎豆斯阙四海荒凉民物凋弊名教顿亏风流殆尽世之陵夷可为叹息陛下中兴纂历理运惟新方隅稍厚实惟文德但礼贤崇让之科治世未备还淳反朴之化起言斯穆夫先黄老而退六经史迁终其成蠹贵玄虚而贱儒术应氏所以亢言臣虽不敏敢忘前载。且魏武在戎尚修学校宣尼榷论造次必儒臣愚以为宜重修国学广延胄子使函丈之教日闻释奠之礼不阙并诏天下郡国兴立儒教考课之程咸依旧典苟经明行宜擢以不次抑斗筲喋喋之才进大雅汪汪之德博收鸿生以光顾问絷维奇异共精得失使寰区之内竞务仁义之风荒散之馀渐知礼乐之用，岂不美哉！臣诚ウ短敢慕前训用稽古义上尘听览伏望陛下垂就日之监齐非烟之化傥以臣言可采乞特施行废帝善之北齐邢邵西魏出帝时为国子祭酒与杨魏文请置学奏曰：二黉两学盛自虞殷所以宗配上帝以著莫大之严宣布下土以彰则天之轨养黄以询哲言育青衿而敷典教用能享国长久风徽万祀者也。爰暨亡秦改革其道坑儒灭学以蔽黔黎故九服分离祚终二代炎汉勃兴更儒术故西京有六学之义东京有三雍之盛逮自魏晋拨乱相因兵革之中学校不绝仰惟高祖孝文皇帝禀圣自天道镜今古列教序於乡党廓诗书於郡国但经始事殷戎轩屡驾未遑多就弓剑弗追世宗统历聿遵先绪永平之中大兴板筑续以戎马生郊虽逮为山还停一篑而明堂礼乐之本乃郁荆棘之林胶序德义之基空盈牧竖之迹城隍严固之重阙砖石之工墉堞显望之要少楼橹之饰加以风雨稍侵渐致亏坠非所谓追隆堂构仪刑万国者也。伏闻朝议以高祖大造区夏道侔姬文拟祀明堂式配上帝今。若基地不修仍同畎浍即使高皇神享阙於国阳崇事之典有声无实此臣子所以匪宁亿兆无所停望也。臣。又闻官方受能所以任事既任事矣。酬之以禄如此则上无旷官之讥下绝尸素之谤今国子虽有学官之名无教授之实何异兔丝燕麦南箕北斗哉！昔刘向有言王者宜兴辟雍礼乐以风天下夫礼乐所以养人刑法所以杀人而有司劝勤请定刑法至於礼乐则曰：未敢敢於杀人不敢於养人也。臣以为当今四海清平九服宁晏经国要重理应先营脱复稽延则刘向之言徵矣。但事不两兴须有进退以愚量之宜罢上方美之作颇省永宁土木之工并减瑶光材瓦之力兼分石窟镌琢之劳停诸事役非世急者三时农隙修此数条使辟雍之礼蔚尔而复兴诵讽之音焕然而更美崇榭高墉严壮於外槐宫棘寺显丽於中更明古今重遵乡饮敦进郡学精课经业如此则元凯可得之於上序游夏可致之於下国，岂不休欤灵太后令曰：配飨大礼为国之本比以戎马在郊未遑缮今四海晏宁当敕有司别议经始。
    隋牛弘高祖开皇初为秘书监以典籍未备上表请开献书之路曰：经籍所兴由来尚矣。爻画肇於庖羲文字生於苍颉圣人所以弘宣道教博通古今扬於王庭肆於时夏故尧称至圣犹考古道而言舜其大智尚观古人之象周官外史掌三皇五帝之志武王问黄帝颛顼之道太公曰：在丹书是知握符御历有国家者曷常不以诗书而为教因礼乐而成功也。昔周德既衰旧经紊弃孔子以大圣之才开素王之业宪章祖述制礼删诗正五始而修春秋阐十翼而弘易道治国立身作范垂法及秦皇驭弘吞灭诸侯任用威力事不师古始下焚书之令行偶语之刑先王坟籍尽皆扫地本既先亡从而颠覆臣以图谶言之经典盛衰信有徵数此则书之一厄也。汉兴改秦之弊敦尚儒术建藏书之策置校书之官屋壁山岩往往间出外有太常太史之藏内有延阁秘书之府至孝成之世亡逸尚多遣谒者陈农求遗书於天下诏刘向父子雠校篇籍汉之典文於斯为盛及王莽之末长安兵起宫室图书并从焚烬此则书之二厄也。光武嗣兴尤重经诰未及下车先求文雅，於是鸿生钜儒继踵而集怀经负帙不远斯至肃宗亲临讲肄和帝数幸书林其兰台石室鸿都东观秘牒填委更倍於前及孝献移都吏民扰乱图书缣帛皆取为帷囊所收而西裁七十馀乘属西京大乱一时播荡此则书之三厄也。魏武代汉更集经典皆藏在秘书内外三阁遣秘书郎郑默删定旧文时之论者美其朱紫有别晋氏承之文籍尤广晋秘书监荀勖定魏内经更著新簿虽古人旧简犹云：有缺新章後录鸠集已多足得恢弘正道训范当世属刘氏凭陵京华覆灭朝章国典从而失坠此则书之四厄也。永嘉之後冠窃竞兴因河据雒跨秦带赵论其建国立家虽传名号宪章礼乐寂灭无闻刘裕平姚弘收其图籍五经子史才四千卷皆赤轴青纸文字古拙僭伪之盛莫过二秦以此而论足可明矣。故知衣冠轨物图画记注播迁之馀皆归江左晋宋之际学艺为多齐梁之间经史弥盛宋秘书丞王俭依刘氏七略撰为七志梁人阮孝绪亦为七录总其书数三万馀卷及侯景渡江破灭梁室秘省经籍虽从兵火其文德殿内书史宛然犹存萧绎据有江陵遣将破平侯景收王俭之书及公私典籍重本七万馀卷悉送荆州故江表图书因斯尽萃於绎矣。及周师入郢绎悉焚之於外城所收十才一二此则书之五厄也。後魏，爰自幽方迁宅伊雒日不暇给经籍阙如周氏创基关右戎车未息保定之始书止八千後加收集方盈万卷高氏据有山东初亦采访验其本目残缺犹多及东夏初平获其经史四部重杂三万馀卷所益旧书五千而已今御书单本合一万五千馀卷部帙之间仍有残缺比梁之旧目止有其半至於阴阳河雒之篇医方图谱之说弥复为少臣以经书自仲尼已後迄於当今年逾千载数遭五厄兴集之期属膺圣世伏惟陛下受天明命君临区宇功无与二德冠往初自华夏分离彝伦攸ル其间虽霸王迎起而世难未夷欲崇儒业时或未可今土宇迈於三王民黎盛於两汉有人有时正在今日方当大弘文教纳俗平而天下图书尚有遗逸非所以仰协圣情流训无穷者也。臣史籍是司寝兴怀惧昔陆贾奏汉祖云：天下不可马上治之故知经邦立政在於典谟矣。为国之本莫此攸先今秘藏见书亦足披览但一时载集须令大备不可王府所无私家乃有然士民殷杂采访难知纵有知者多怀[A092]惜必须勒之以天威引之以徵利。若猥发明诏兼开购赏则异典必臻观阁斯积重道之风超於前世不亦善乎！伏愿天鉴少垂察帝纳之，於是下诏献书一卷赉缣一疋一二年间篇籍稍备。
    柳昂为上开府时高祖受禅昂见天下无事可以劝学行礼因上。表曰：臣闻帝王受命建学制礼故能移既往之风成惟新之俗自魏道将谢分割九区关右山东久为战国各逞权诈俱殉干戈赋役繁重刑政严急盖救焚拯溺无暇从容非朝野之愿以至於此晚世因循遂成希慕俗化浇弊流宕忘反自非天然上哲挺生於时则儒雅之道纲礼之制衣冠民庶莫肯用心世事所以未清轨物由兹而坏伏惟陛下禀灵上帝受命昊天合三阳之期应千祀之运往者周室倾毁区宇沸腾圣册风行神谟电发端座廊庙荡涤万方俯顺幽明君临四海择万古之典无善不为改百王之弊无恶不尽至。若因循缘义为其节文故以三百三千事高前代然下土黎献尚未尽行臣谬蒙奖策从政藩部人庶轨仪实见多阙儒风以坠礼教犹二是知百姓之心未能顿变仰惟深思远虑清念下民渐被以俭使至於道臣恐业淹事缓动延年世。若行礼劝学道教相催必当靡然向风不远而就家知礼节人识义方比屋可封取谓匪远帝览而善之。
    刘炫开皇中与诸儒定五礼授旅骑尉开皇二十年废国子四门及州县学惟置太学博士二人学生七十二人炫上表言学校不宜废情理甚切高祖不纳。
    ●卷六百四
    ○学校部　奏议第三
    唐房玄龄太宗时为左仆射贞观二年十二月与国子博士朱子奢建议云：武德中诏释奠於太学以周公为先圣孔子配享臣以周公尼父俱称圣人庠序置奠本缘夫子故晋宋梁陈及隋大业故事皆以孔丘为先圣颜回为先师历代所行古今通允伏请停祭周公升夫子为先圣以颜回配享诏从之。
    许敬宗为太子右庶子检校中书侍郎贞观二十年诏曰：左丘明卜子夏公羊高梁赤伏胜高堂生戴圣毛苌孔安国刘向郑众杜子春马融卢植郑玄服虔何休王肃王弼杜预范宁贾逵总二十四座春秋二仲行释奠之礼初以儒官自为祭主直云：博士姓名昭告于先圣。又州县释奠亦以博士为主敬宗奏曰：按礼记文王世子凡学春官释奠於先师郑注云：官谓诗书礼乐之官也。彼谓四时之学将习其道故儒官释奠各於其师既非国学行礼所以不及先圣至於春秋二时合乐之日则天子视学命有司典礼即总祭先圣先师焉秦汉释奠无文可检至於魏武则使太常行事自晋宋已降时有亲行而学官主祭全无典实。且名称国学乐用轩悬尊俎威仪盖皆官备在於臣下理不合专况凡在小神犹皆遣使行礼释奠既准中祀据理必须禀命今请国学释奠令国子祭酒为初献祝词称皇帝谨遣仍令司业为亚献其诸州刺史为初献上佐为亚献博士为终献县学县令为初献丞为亚献博士既无品秩诸主簿及尉通为终献。若有阙并以次差摄州县释奠既请刺史县令亲献主祭望准祭社同给明衣附礼令以为永则。
    长孙无忌为太尉高宗显庆二年七月十一日议曰：按新礼孔子为先圣颜回为先师。又准贞观二十一年以孔子为先圣更以左丘明等二十二人与颜回俱配尼父於太学并为先师今据永徽令闻改用周公为先圣遂黜孔子为先师颜回丘明并为从祀谨按礼记云：凡学春官释奠於其先师郑玄注曰：官谓诗书礼乐之官也。先师者。若汉有高堂生乐有制氏诗有毛公书有伏生可以为师者。又礼记曰：始立学释奠于先圣郑玄注曰：若周公孔子也。据礼为定昭然自别圣则非周即孔师则偏善一经汉魏以来取舍各异颜回孔子互作先师宣父周公迭为先圣求其节文迎有得失所以贞观之末亲降纶言依礼记之明文酌康成之奥说正夫子为先圣加众儒为先师永垂制於後昆革往代之纰缪而今新令不详制旨取事刊改遂违明诏但成王幼年周公践极制礼作乐功比帝王所以禹汤文武成王周公为六君子。又说明王孝道乃述周公严配此即姬旦鸿业合同王者祀之儒宫就享实贬其功仲尼生衰周之末极文丧之弊祖述尧舜宪章文武弘圣教於六经阐儒风於千世故孟轲称生民以来一人而已自汉已降奕叶封侯崇奉其圣迄於今日胡可降兹上哲俯於先师。且丘明之徒见行其学贬为从祀亦无故事今请改令从诏於义为允其周公仍依别礼配享武王诏从之。
    陈子昂梓潼射洪人则天光宅元年昂上疏曰：臣窃独有私恨者惟陛下之欲兴崇大化而不知国家大学之废积岁月久矣。学堂荒秽略无人踪诗书礼乐罕闻习者陛下明诏尚未及之愚臣所以私恨也。臣闻天子立太学所以聚天下贤英为政教之首君臣上下之礼，於是兴焉揖让尊俎之节於此生焉是以天子得贤臣由此也。今则荒废失之於本而求之於末，岂可得哉！君子三年不为礼礼必坏三年不为乐乐必隳奈何天子之政而轻礼乐哉！陛下何不诏天子胄子使归大学而习业乎！斯亦国家之大务也。
    韦嗣立为凤阁舍人圣历二年十月嗣立上疏曰：臣闻礼记曰：化民成俗必由学乎！学之於人其用益博故立太学以教於国设庠序以化於邑王之诸子卿大夫士之子及国之俊选皆造焉故自天子至於庶人未有不须学而成者国家自永淳以来国学废散胄子弃缺时轻儒学之官莫存章句之选贵门後进竞以侥亻幸升班寒族常流复因凌替弛业考试之际秀茂罕登驱之临人何以从政。又垂拱已後文明在辰盛典洪休日书月至因籍际会入仕尤多陛下诚能下明制发德音广开庠序大敦学校三馆生徒即令追集王公已下子弟不容别求仕进皆入国学伏膺训典崇饰馆庙尊尚儒师盛陈奠菜之仪宏敷讲说之会使士庶观听有所发扬引奖道德，於是乎！在则四海之内靡然向风矣。
    刘子玄玄宗开元初为左庶子上孝经注义曰：谨按俗所行孝经题曰：郑氏注爰在近古皆云：郑康成而魏晋之朝无有此说至江左晋穆帝永和十一年及孝武太元元年再聚群臣共论经义有荀昶撰集孝经诸说始以郑氏为宗自宋梁以来多有异论陆澄以为非玄所注请不藏於秘省王俭不依其请遂得见传於时魏齐则立於学官著在律令盖由鲁俗无识故致斯讹舛然则孝经非玄所注其验十有二条据郑君自注云：遭党锢之事逃难注礼党锢事解注古文尚书毛诗。《论语》为袁谭所逼未至元城乃注。《周易》都无注孝经之文其验一也。郑君卒後弟子追论师所注述及应对时文谓之郑志其言郑所注者惟有毛诗尚书。《周易》都不言孝经其验二也。又郑志目录记郑之所注五经之外有中候书传七政论乾象历六艺论毛诗谱答临硕难礼驳许慎异义发墨守箴膏肓及答甄子然等书寸纸片言莫不悉载。若有孝经之注无容匿而不言其验三也。郑之弟子教授门徒祖述师言更相问答编录其语谓之郑记惟载诗书礼易。《论语》其言不及孝经其验四也。赵商作郑先生碑铭具称诸所注义驳论亦不言注孝经晋中经簿。《周易》尚书尚书中侯。《尚书大传》毛诗临姓硕名时为学官。《周礼》仪礼礼记。《论语》凡九书皆云：郑氏注名玄至於孝经则称郑氏解无名玄二字其验五也。春秋纬演孔图云：康成注三礼诗易尚书。《论语》其春秋则有评论宋均诗纬序云：先师北海郑司农则均是玄之传业弟子也。师所注述无容不知云：春秋孝经维有评论玄之不注於此特明其验六也。又宋均孝经纬注引郑六艺论叙孝经云：玄。又为之注司农论如是而均无闻焉有义无辞令余昏惑举郑之语而云：无闻其验七也。宋均春秋纬注云：玄为春秋孝经略说则非注之谓所言玄。又为之注者辞耳非实事其序春秋亦云：玄。又为之注宁可复责以实注春秋乎！其验八也。後汉史书存於代者有谢承薛莹司马彪袁崧等其为郑玄传者载其所注皆无孝经其验九也。王肃孝经传首有司马宣王之奏玄奉诏令诸儒注述孝经以肃说为长。若先有郑注应言及而都不言郑其验十也。王肃注书发扬郑短凡有小失皆在圣证。若孝经此注亦出郑氏被肃攻击者最应烦多而肃无言其验十一也。魏晋朝贤辨论时事郑氏诸注无不得隐未有一言引孝经之注其验十二也。凡此证验易为讨而代之学者不觉其非乘彼谬说竞相推举诸解不立学官此注独行於代观夫言语鄙陋义理乖疏固不可以示彼後来传诸不朽如古文孝经孔传本出孔氏壁中语甚详正无俟商榷而旷代亡逸不复流行至隋开皇十四年侍书学生王孝逸於京市陈人处买得一本送与著作郎王邵以示河间刘炫仍令较定而此书更无兼本难可依凭炫取以所见率意刊改因著古文孝经稽疑一篇以为此书经文尽正传义甚美而历代未常置於学官良可惜也。然则孔郑二家云泥致隔今纶音发问较其短长愚请行孔废郑於义为允。又今俗所行。《老子》是河上公注其序云：河上公者汉文帝时人结草於河曲乃以为号前所以注。《老子》授文帝因冲空上天此乃不经之鄙言流俗之虚语按。《汉书》艺文志注。《老子》者二家河上所释无闻焉尔，岂非注者欲神其事故假造其说邪然其理乖谬虽使才别朱紫粗分菽麦亦皆嗤其过谬而况有识者乎！岂如王弼英才俊识赜微索隐考其所注义旨为优必黜河上公王辅嗣在於学者实得其宜。又按。《汉书》艺文志易有十三家而无子夏作传者至梁阮氏七录始有子夏易六卷或云：韩婴作或云：丁宽作然据。《汉书》艺文志韩易有二篇丁易有八篇求其符会则事殊隳刺者矣。以东鲁伏膺文学与子玄齐列西河告老名行将夫子连踪岁越千龄时经百代其所著述沉翳不行，岂非後来假凭先哲亦犹石崇谬称阮籍郭璞滥名周宝必欲行用深以为疑子玄。又上言曰：臣才虽下劣而学实优长窃自不逊以为近古已来未之有也。当以郑氏孝经河上公。《老子》二书讹舛不足流行孔王两家实堪师授每怀此意其愿莫从伏见去月十日敕令所司详定四书得失具状闻奏臣等草议请行孔王二书牒礼部讫但今庸儒浅识闻见不周可与共成难与虑始盖孔父有言曰：行夏之时乘殷之辂服周之冕此则今古循环愚智往复岂前者，必是而後者独非乎！是以老篇。《庄子》兴於晋代公羊梁寝於魏日春秋左氏因元凯而方著尚书孔传至光伯而始行斯皆尚好不同晚乃觉悟承习既久近取弛张伏惟开元皇帝陛下常以九重馀隙穷览文艺百氏详观游心经典爰降纶俯逮刍荛臣取以愚识上符睿旨伏望明恩曲垂察如将为允请即班行不可使随流腐儒参论其义景寅中书门下奏曰：刘子玄奏注孝经请废郑依孔注。《老子》请停河上公行王。《易传》非子夏所造者子玄博识诚则纯儒全非众家亦则未可。且孝经郑义行已多时。《老子》河注用亦云：久并子夏。《易传》文不折於片言望并付所司令诸儒与子玄对质定必须理胜义成不得饰词争辨论定闻奏是时尚书礼部奏议曰：臣得国子博士司马贞等议称今文孝经是汉河间王所得颜芝本刘向以本参较古文省烦除惑定为此一十八章其注相承云：是郑玄所作而郑志及目录等不载故往贤共疑焉惟荀昶范晔以为郑注故昶集解孝经具载此注而其事云：以郑为主是先达博选以此注为优。且其注纵非郑氏所作而义亦敷畅颇将为得虽数处小有隐实亦未爽经通其古文二十二章元出孔壁先是安国作传後遭巫蛊代未之行荀昶集注之时尚有孔传中国遂亡其本近儒欲崇古学妄作此传假称孔氏取穿凿改更伪作闺门一章刘炫诡随妄称其善。且闺门之义近俗之语必非仲尼正说按其章云：闺门之内具礼矣。乎！严亲严兄妻子臣妾繇百姓徒役之句凡鄙不合经典。又分庶人章从故自天子已下别为章乃加子曰：二字然故者连上之词既为章首不合言故是古文既亡後人妄开此等数章以应二十二章之数非但经文不真抑亦传文浅伪。又注云：因天之时就地之利暴其肌体朝暮从事露涂足少而习之其心安焉此语虽旁出诸子引之为注何言之鄙俚乎！与郑弘所云：分别五土视其高下高田宜黍稷下田宜稻麦优劣悬殊曾何等级今议者欲取近儒诡说残经缺传而废郑注理实未可望请准令式孝经郑注与孔传依旧俱行。又得议称。《老子》道德者是谓玄言注家虽多罕穷厥旨河上盖愚虚之号汉史实无其人然其注以养神为宗以无为为体其词近其理弘小足以身洁诚大可以宁人安国故顾叹曰：河上公虽曰：注书即史立教皆没略远体指明近用斯可谓知言矣。王辅嗣雅善玄谈颇采道要穷神明乎！橐守静默於玄牝其理畅其旨微在於玄学颇谓所长至。若近人立教身弘道则河上为得今望请王河二注令学者俱行。又得议称谨按刘向七略有子夏传但此书不行已久今所存者多失真本。又荀勖中经簿子夏传四卷或云：丁宽所作是先达疑非子夏矣。又隋书经籍志云：子夏传残缺梁氏六卷今两卷是其书错谬多矣。王俭七志引刘向七略云：。《易传》子夏韩氏而载薛虞记。又今秘库有子夏传薛虞记其传文质略指趣非远无益後学不可将帖正经伏奉今年三月十日敕曰：孝经者德教所先自则天以来独宗郑氏遗旨今则无文。又子夏。《易传》近无习者辅嗣注者亦甚甄明诸家所传互有得失独据人说能无短长令儒官详定所长令明经者依习。若将理等亦可兼行其作易者兼帖子夏。《易传》详其可否奏闻者。又奉四月九日敕曰：太子左庶子刘子玄奏孝经注请废郑依孔。《老子》注请停河上公行王辅嗣。《易传》非子夏所造者付臣所司令诸儒与子玄对质定详必须理胜义成不得饰词争辨者臣等国子博士司马贞太学博士郄尝通等十人对如前子玄请依诸儒为定。
    马怀素开元初为秘书监以书籍散逸条流无叙怀素上疏曰：南齐已前坟籍旧编王俭七志已後著述其数盈多隋志所书亦未详悉或古书近出前志阙而未编或近人相传浮词鄙而犹记。若无编录难辨淄渑望简括近书篇目并前志所遗者续王俭七志藏之秘府，於是召学涉之士国子博士尹知章等分部撰录并刊正经史粗创首尾。
    李元为国子司业开元八年三月上言三礼三传及毛诗尚书。《周易》等并圣贤微旨生人教业必事资经远则斯道不坠今明经所习务在出身咸以礼记文少人皆谙读。《周礼》经邦之轨则仪礼庄敬之楷模公羊梁历代宗习今两监及州县以独学无友四经殆绝既事资训诱不可因循其学生望请各量配作业并贡人预试之日习。《周礼》仪礼公羊梁并请帖十通五许其入策以此开劝即望四海均习九经该备从之。又奏先圣孔宣父庙先师颜子配座今其像立侍准礼授坐不立授立不跪况颜子道亚生知才先入室既当配享其仪见立请据礼文合从侍坐。又四科弟子闵子骞等并服膺儒术亲承圣教复列像庙堂不参享祀谨简祠令何休范等二十二贤犹沾从祀，岂有升堂入室之子犹不沾配享之馀望请春秋释奠列享在二十二贤之上七十子文翁之壁尚不缺如，岂有国庠遂无图绘请命有司图形於壁兼为立赞庶敦劝儒风光崇圣列曾参孝道可崇犹受经於夫子望准二十二贤预享从之。
    杨为国子祭酒开元十七年三月上言曰：太学者教人务礼乐敦诗书也。古制卿大夫子弟及诸侯岁贡小学之异者咸造焉。故曰：十五入大学学先圣礼乐而知朝廷君臣之礼班以品类分以师长三德以训之四教以睦之人既知劝。且务通经学成业著然後爵命加焉以之效职则知礼节以之莅人使识廉让则或朴之咏兴也。伏闻承前之例监司每年应举者常有千数简试取其尤精上者不过二三百人省司重试但经明行即与擢第不限其数自数年以来省司定限天下明经进士及第每年不过百人两监惟得一二十人。若常以此数而取臣恐三千学徒虚废官廪两监博士滥縻天禄臣窃见流外入仕诸色出身每岁尚二千馀人方於明经进士多十馀倍自然服勤道业之士不及胥吏浮虚之徒以其效官岂识於先王之礼义国家大启庠序广置教道厚之以政始训之以士先岂徒然哉！将有以也。陛下设学校务以劝进之有司为限约务以黜退之臣之微诚实所未晓臣伏见承前以来制举遁迹丘园孝悌力田者或试时务策一道或通一经粗明文义即放出身亦有与官者。此国家恐其遗才至於明经进士服道日久请益无倦经策既广文辞极难监司课试十已退其八九考功及第十。又不收其一二。若长以为限恐儒风渐坠小道将兴。若以出身人多应须诸色都减岂在独抑明经进士也。玄宗甚然之。
    归崇敬为国子祭酒兼集贤学士代宗大历五年皇太子欲以仲秋之月於国学行齿胄之礼崇敬以国学及官名不称请改国学之制兼更其名曰：礼记王制曰：天子学曰：辟雍。又五经通义云：辟雍养老教学之所也。以形制言之雍壅也。辟璧也。雍水环之圆如璧形以义理言之辟明也。雍和也。言以礼乐明和天下礼记亦谓之泽宫射义云：天子将祭必将习射於泽宫故前代文士亦呼云：璧池亦曰：璧沼亦谓之学省後汉光武立明堂辟雍灵台谓之三雍宫至明帝躬行养老於其中晋武帝亦作明堂辟雍灵台亲临辟雍行乡饮酒之礼。又别立国子学以殊士庶永嘉南迁惟有国子学不立辟雍北齐立国子寺隋初亦然至炀帝大业十三年改为国子监今国家富有四海声名文物之盛惟辟雍独缺伏请改国子监为辟雍省。又以祭酒之名非学官所宜按。《周礼》师氏掌以[A134]诏王教国子请改祭酒为大师氏立正三品。又司业者义在礼记云：乐正司业长也。言乐官之长司主此业。《尔雅》云：大板谓之业按诗周颂设业设ね崇牙树羽则业是悬锺磬之иね也。今太学既不教乐於义则无所取请改司业一为左氏一为右氏位正四品上。又以五经六籍古先哲王政理之式也。国家创业制取贤之法立明经发微言於众学释回增美选贤与能自艰难以来取人颇易考试不求其文义及第先取於帖经遂使颛门业废请益无从师资礼亏传授义绝今诗以礼记。《左传》为大经。《周礼》仪礼毛诗为中经尚书。《周易》为小经各置博士一员其公羊梁文疏既少请共准一中经通置博士一员所择博士兼通孝经。《论语》依凭章疏讲解分明注引旁通十问得九兼德行纯洁文词雅正仪刑规范可为师表者令四品以上各举所知在外者给驿年七十已上者蒲轮其国子太学四门三馆各立五经博士品秩上下生徒之数各有差其旧博士助教直讲经直及律馆算馆书馆助教请皆罢省其教授之法学生置监谒同业师其所执贽段修一束清酒一壶布衫一段其色随师所服出中门延入与坐割斟三爵而止乃发箧出经抠衣前请师为依经辨理略举一隅然後就室每朝晡二时请益师亦二时居讲堂说释道义发明大体兼教以文行忠信之道示以孝悌睦友之义旬省月试时考岁贡以生徒及第多少为博士考课上下其有不率教者则夏楚扑之国子之不率教者则申礼部移为太学生太学之不变者移为四门四门之不变者复本役终身不齿虽率教九年而学不成者亦归之州学其礼部考试之法请无帖经但於所习经中问大义二十得十八为通兼。《论语》孝经各问十得八兼读所问文注义疏必令通熟者为通一。又於本经问时务策三道通三为及第其中有孝行闻於乡闾者举解具言於习业之下省试之日观其所实义少两道亦请兼收其天下乡贡亦如之习业考试止於明经名得第者授官之资与进士同。若此则教义日深而礼让兴别强不犯弱众不暴寡此由太学中来者也。诏下尚书集百寮定议以闻议者以为省者禁也。非外司所宜名。《周礼》代掌其职者曰：氏国学非代官不宜为太师氏其馀大抵以俗习既久重难改作其事不行德宗建中三年二月崇敬奏上丁释奠其日准旧例合集朝官讲论五经文义自大历五年以前常行不绝其年八月以後权停讲论今既日逼恐须复旧依奏宇文炫为右补阙以德宗贞元三年正月上言请京畿诸县乡村废寺并为学并上制置事三十馀件疏奏不报。
    裴肃贞元中为国子司业奏。《尔雅》为六经文字之楷。《老子》是圣人玄微之旨请勒天下明经进士五经及明一经进士五经及诸科举人依前习道德经者宜准天宝元年敕处分应合习。《尔雅》者并准旧式初天宝元年尊崇道教以。《老子》乃玄元皇帝微言奥旨不可列为小经令有司以。《尔雅》代。《老子》至贞元五年四月宰臣。又议云：所习。《尔雅》多是草木鸟兽之名无益理道。又令举人停。《尔雅》改习道德经至是。又改焉武少仪为国子司业贞元十七年五月讹言云：外人妄谈禁中事神威军令将吏分捕入军中鞫问时国子监学生何竦曹寿被收少仪上疏言太学生何竦曹寿等今月十四日有两人称是神威军官彳建本军奏进止令追其人亦不言姓名缘神威是禁军称奉进止所由不敢随去臣亦不敢牒问经今二日更不见回臣伏以何竦曹寿等学生之中素无异迹皆勤艺业臣职在监临颇所谙悉察访游处不涉非违今忽被军中密收恐横被诖误太学生胄多来自远方自见追此二人不知其故咸闻惊惧莫敢保安何竦等傥情理难容伏乞明示罪状加以刑法如或枉遭诬执伏计必尽其辞冀无滥罚人知惩警臣谬当承乏职令生徒令其干犯国章敢逃罪责由是何竦曹寿得释。
    冯伉为国子祭酒宪宗元和元年四月伉奏应解补学生等国家崇儒本於劝学既居庠序宜在交有其艺业不勤游处非类樗蒲六博酗酒喧争凌慢有司不法度有一於此并请解退。又有文章帖义不及格限频经五年不堪申送者亦请解退其礼部所补学生到日亦请准格帖试然後给厨後每月一度试经年等第不进者停厨庶以止奸示其激劝。又准格九年不及第者即出监访闻比来多改名却入起今已後如有此类请送法司准式科处敕旨从之。
    元和二年八月国子监奏准敕今月二十四日诸州府乡贡明经进士见访宜令就国学官讲论质定疑义仍令百僚观礼者伏恐学官职位稍卑未足饰扬盛事伏请选择常参官有儒学者三两人与学官有儒学者庶圣朝盛典辉映古今，於是命兵部郎中蒋武考功员外郎刘伯刍著作郎李蕃太常博士朱[A13C]郯王府谘议章庭规同赴国子监讲论是年十二月国子监奏两京诸馆学生总六百五十员请每馆定额如後两监学生总五百五十员国子馆八十员太学馆七十员四门馆三百员广文馆六十员律馆二十员书馆十员算馆十员。又奏伏见天宝以前国馆学生其数至多并有员额至永泰後四监置五百五十员东监近置一百员未定每馆员额今谨具定额如後伏请下礼部准额补置敕旨依奏。
    郑馀庆为太子少师判国子祭酒事元和十三年十一月馀庆以太学荒坠日久生徒不振遂奏请率文官俸禄广两京国子监时论美之十四年十二月馀庆。又奏请京见任文官一品以下九品以上及外使兼京正员官者每月所请料钱请率计每贯抽一十文以充国子监造先师庙及诸室宇缮壁经公廨杂用之馀益充本钱诸色随便宜处置臣以为历事文吏无非孔徒所取至微足以资学教化之根本人伦之纪纲陛下文德武功戡乱除暴事超历代道冠百王国学毁坏荒芜盖以兵戎日久而葺修未暇也。今冠难涤荡天下砥平爰俾耆臣叨领儒职臣兢於受命敢不肃恭伏念旬时莫过於此伏望天恩便赐允许仍令户部每月据数并以实钱付国子监其东都留司京官亦准数率钱便充东都国子监理制可。
    韦乾度为国子祭酒穆宗长庆二年闰十月奏当监四馆学生每年有及第阙员其四方有请补学生人并不曾先於监司陈状便自投名礼部计会补署监司因循日久官吏都简举但准礼部开牒收管有乖太学引进之路臣既忝守官请起今已後应四馆有阙其每年请补学生者须先经监司陈状称请替某人阙监司则先考试通毕然後具姓名申礼部仍称堪充学生如无监司解申请不在收管之限旧例每给付厨房动多喧竞请起今以後当监进士明经等待补署毕关牒到监司则重考试其进士等。若重试及格当日便给厨房其明经等考试及格後待经监司解送则给厨房庶息喧争当监四馆学生有及第出监者便将本住房转与亲故其合得房学生则无房可给请起今以後学生有及第出监者仰馆子先通状纳房待有新补学生公试毕後便给令居住当监承前并无专知馆博士请起今以後每馆众定一人知馆事如生徒无故喧竞者仰馆子与业长通状领过知馆博士则准监司条流处分其中事有过误众可容恕监司自议科决如有悖慢师长︹暴斗打请牒府县锢身递送乡贯敕旨宜依。
    文宗太和五年十二月国子祭酒裴通奏当司所授丞簿及诸博士助教直讲等谨按六典云：丞掌判监事凡六学生每有业成上于监者以其业与司业祭酒试之明经帖经口试策经义进士帖一中经试杂文策时务徵事注云：其试法皆依考功口试明经帖限通八以上明法明算皆通九以上主簿掌印从检凡学生有不率师教者则举而免之其频三年下第九年在学无成者亦如之注云：假如违程限及作乐杂戏者同准弹琴习射不禁诸博士助教皆分经教授学者每授一经必令终讲未终不得改业诸博士助教皆云：诸学生读经文通熟然後授文讲义每旬放一日休假前一日博士考试其试读书每千言内试一帖帖三言讲义者每二千言内问大义一条总试三条通二为及第通一及全不通者斟量决罚谨具当司官吏及学生令典条件如前伏望敕下有司允臣所奏敕旨宜依。
    七年八月国子监起请准今月九日德音节文令监司於诸道搜访名儒置五经博士一人者伏以劝学专门复古之制博采计当年讲授多少以为考课等级应补当司诸学生等按学令儒术以备国庠作事之初须有奖进伏请五经博士秩比国子博士今左氏春秋礼记。《周易》尚书毛诗为五经。《论语》。《尔雅》孝经等编简既少不可特立学官更请依旧附入中经敕旨依奏其年十二月敕於国子监讲堂两廊创立石壁九经并孝经。《论语》、《尔雅》共一百五十九卷字样四十卷。
    郑覃为相兼国子祭酒文宗开成元年覃奏请置五经博士各一人缘无禄俸请依王府例给禄粟从之开成二年八月国子监奏得覆定石经字体官翰林待诏唐玄度状准太和七年二月五日敕覆九经字体者今所详覆多依司业张参五经文字为准其旧字样岁月将久画点参差传写相承渐致乖误今并依字书与较勘同商较是非取其中纂录为新加九经字样一卷请附於五经样之末用证纰误敕旨依奏。
    冯审为国子祭酒宣宗大中五年十一月审奏孔子庙堂碑是太宗皇帝建立睿宗皇帝书额备称唐德具赞鸿猷文翰显然贞石斯在洎武后权政国号潜移窃於篆额中间谬加大周二字，岂可尚存伪号以紊清朝疑误将来传流僭谬其大周两字伏乞天恩许令琢去谨录奏闻敕冯审所请刊正。《说文》颇叶事体宜依。
    皮日休以懿宗咸通中举进士尚书二首其一请以孟子为学科词曰：臣闻圣人之道不过乎！经经之降者不过乎！史史之降者不过乎！子子不异乎！道者孟子也。舍是而子者必斥乎！经史为圣人之贼也。夫孟子之文灿。若经传天惜其道不烬於秦自汉代得其书常置博士以颛其学故其文继乎！六艺光乎！百氏得真圣人之微旨也。不然者何其道煜煜於前而其书汲汲於後得非道拘乎！正文失於奥有好邪者惮正而不举嗜浅者鄙奥而无称邪盖仲尼爱文王如嗜昌蜀以取味後之人将爱仲尼者其嗜在乎！孟子矣。夫古之士以汤武为逆取者其不读孟子乎！以杨墨为达智者其不读孟子乎！由是观之孟子之功利於人亦不轻矣。今有司除茂才至明经外其次有熟庄周。《列子》书者亦登於科其诱善也。虽深而悬科也。未正夫庄列之文荒唐之文也。读之可以为方外之士习之可以为洪荒之民安有能汲汲以救时补教为志哉！伏请命有司去庄列之书以孟子为主有能精通其义者其科选视明经同苟。若是也。不谢汉之博士矣。
    孔纬为相兼国子祭酒昭宗大顺元年二月纬奏文宣王祠庙经兵火焚毁有司释奠无所请内外文臣各於本官料钱上每一缗抽十文助修国学从之後唐为太常丞明宗天成二年三月奏请国学五经博士各讲本经以申横经齿胄之义四年十二月国子监奏伏以国家开设庠序比要教授生徒所以日就月将知讨论之不废卜视学明考校之有程先生既以亲临学士岂宜他盖以顷者监名虽补各以私便无常。且居罔离群则学能敬业终成孤陋谁为琢磨但希迹为梯媒只以多年为次第罔思蚁术惟俟莺迁忍淹违养之时徒积观光之岁今国家化被流沙渐海政敷有截无疆大扇素风恢张至道是以重兴数亻刃分设诸官教。且有常业成无忒而况时物甚贱馆舍尤多谅无悬磬之虞足得撞钟之问但自学徒所好可以教亦随机既欲成名必须精业如有好春秋者教之以属辞比事三体五情尊王室而讨不庭昭沮劝而起新旧其所异同者则引之以二传也。如有好礼者则教之以恭俭庄敬长幼尊卑言揖让而知献酬明冠昏而重丧祭其所氵公革者则证之以二礼也。如有好诗者则教之以温柔敦厚辨之以草木虫鱼美盛德而刺氵昏歌风雅而察正变如有好书者则教之以疏通知远释之以训诰典谟思帝德而敬王言稽古道而统皇极如有好易者则教之以洁净精微戒之以躁动竞进体十翼而分彖爻应吉凶而先拟议也。至於历代子史备述变通既属异端诚非教本但以当凝冻将近试期欲讲小经以消短景今已请尚书博士田亩讲勘。《论语》孝经行莫大於事亲道莫逾於务本如有京中诸官子弟及外道举人况四门博士赵著见讲春秋。若有听人从其所欲颛俟放榜别启诸经既温故而知新惜寸阴而轻尺璧颛经者。若能口诵硕学者。又得指归自然縻好爵以当仁策科名而得俊幸不孤於选士冀有益於化风从之。
    王骞为刑部郎中天成二年七月奏请采访图籍吕或休为左补阙天成四年五月上书请敕诸道兴崇学校。
    李超为著作郎长兴元年十月奏秘书监空有省名而无廨署藏书之府无屋一间无书一卷非人文化成之道请依六典创修之。
    楚馥为尚书博士长兴三年奏请皇子习尚书知君臣父子之义。
    汉司徒诩为礼部侍郎乾三年上言臣闻致理之方咸资稽古多闻之道讵舍群书历代已来斯文不坠石渠蓬阁今则阙於芸编百氏九流在广颁於搜访唐朝并开三馆皆贮百家开元之朝群书大备离乱之後散失颇多臣请国家开献书之路凡天下文儒衣冠旧族有收得三馆亡书许投馆进纳据卷帙多少少则酬之以缗帛多则酬之以官资自然五六年间，庶几粗备从之。
    ●卷六百五
    ○学校部　注释第一
    夫六艺之文所以明天道正人伦学者之所宗百王之取则者也。仲尼既没微言遂绝而圣门达者传受弥广历聘诸国奋为人师亦复敷绎奥义为之训传秦并天下乃有坑焚之酷编简散逸大义益乖自汉之表章六经尊立学校方领矩步之士亦稍稍而出故其演畅经旨发明典诰广章句之学极讨论之致师资或异传受不同各自名家咸用垂世至乃述其训诂以发挥隐赜推厥义例以错综条贯著撰之美蔼乎！前闻逮乎！百家之众制历代之载籍为之注释以辅其说者并纪焉。
    卜商魏人为魏文侯师传。《周易》二卷。
    汉孔鲋为陈胜博士撰。《论语》义疏三卷。
    周王孙雒阳人作。《易传》二篇（史不载官下仿此）。
    服光齐人（一云服生）著。《易传》。
    彭宣字子佩淮阳人为大司马长平侯作。《易传》。
    戴崇字子平沛人为少府作。《易传》。
    鲁申公为诗训故而齐辕固燕韩生皆为之传或取春秋采杂说咸非其本义与不得已鲁最为近之（与不得已者言不得也。三家皆不得其真而鲁最近也。）三家皆列於学官徵为大中大夫。
    韩婴燕人也。孝文时为博士景帝时至常山太傅婴推诗人之意而作内外传数万言其语颇与齐鲁间殊然归一也。淮南贲生受之燕赵间言诗者繇韩生韩生亦以易授人推易意而为之传燕赵间好诗故其易微惟韩氏自传之。
    贾谊为梁王太傅修春秋。《左氏传》谊为。《左氏传》训故。
    丁宽为梁孝王将军距吴楚号丁将军作易说三万言训诂举大谊而已（诂谓经之旨趣也。）今小章句是也。
    费直字长翁东莱人也。治易为郎至单父令长於卦筮亡章句徒以彖象系辞十篇文言解说上下经（隋志载直注。《周易》四卷）。
    董仲舒为江都相少治春秋所著皆明经术之意及上疏条教凡百二十三篇而说春秋事得失闻举玉杯繁露清明竹林之属（皆其所著书名也。）复数十篇十馀万言皆传於後世（隋志载仲舒撰春秋决事十卷）。
    夏侯胜为太子太傅受诏撰尚书。《论语》说（解其意者今意疏也。）后仓通诗礼为博士至少府说礼数万言号曰：后氏曲台记（曲台殿在未央宫）。
    孟喜字长卿为曲台署长丞相掾为易章句十卷张禹为成帝师以帝难数对已问经为。《论语》章句献之後至丞相安昌侯。
    刘向考易说以为诸易家说後至中垒校尉。
    欧阳高为博士作尚书章句。
    京房为魏郡太守撰。《周易》章句十卷（一云十二卷）。《周易》错八卷。
    赵燕撰诗道微十一篇。
    孔安国为临淮太守传古文尚书十三卷今字尚书十四卷传古文孝经一卷侯苞撰韩诗翼要十卷。
    严彭祖为太子太傅撰春秋左氏图七卷。又注春秋公羊传十二卷。
    尹更始为谏议大夫长乐户将为梁章句十五卷孔光注孝经一卷至太傅卒。
    樊光为中散大夫注。《尔雅》三卷。
    侯苞注扬子。《法言》。
    严遵字君平蜀郡人注。《老子》二卷。又注。《老子》指归一十卷。
    河上公注。《老子》四篇。又云：作节解二卷。
    安丘望之为长陵三老为。《老子》章句二卷。
    想余注。《老子》二卷一云：张鲁或云：刘表鲁字公旗为镇南将军犍为郡文学卒史臣舍人注。《尔雅》二卷。
    刘歆注。《尔雅》三卷（与李巡注正同疑非歆注）後为京兆尹。
    後汉郑众为大司农传毛诗及左氏条例章句。又传周官礼记。《论语》孝经。
    何休精研六经世儒无及者太傅陈蕃辟之蕃败休废锢乃作春秋公羊解诂（博物志曰：何休注公羊云：何氏学有不解者或答曰：休谦辞受学於师乃宣此义不出於已此言为允也。）覃思不门十有七年。又注训孝经。《论语》风角七分皆经纬典谟不与守文同说。又以春秋驳汉事六百馀条妙得公羊本意休善历算与其师博士羊弼追述李育意以难二传作公羊墨守（言公羊之义不可攻如墨翟之守城也。）左氏膏肓梁废疾後为谏议大夫。
    郑玄隐修经业杜门不出时任城何休好公羊学遂著公羊墨守左氏膏肓（。《说文》曰：肓膈也。心下为膏喻左氏之疾不可为也。）梁废疾玄乃发墨守针膏盲起废疾休见而叹曰：康成入吾室操吾矛而伐我乎！玄作毛诗笺周官注玄本习小戴礼後以故经校之取其义长者故为郑氏学玄。又注小戴所传礼记四十九篇通为三礼焉玄所注。《周易》尚书毛诗仪礼礼记。《论语》孝经。《尚书大传》中候乾象历。又注天文七政。《论语》鲁礼义六艺讲论毛诗谱驳许慎五经异议答临孝存。《周礼》凡百馀万言玄质於辞训通人颇讥其繁至於经传洽熟称为纯儒齐鲁间宗之。又注。《论语》孔子弟子目录一卷。又注孟子七卷。又撰三礼音各一卷诏以大司农徵不起。
    马融字季长为南郡太守议郎作毛诗传及为左氏三家异同之说注孝经。《论语》诗易三礼尚书列女传。《老子》、《淮南子》离骚。
    夏侯建字长卿胜从父兄子为博士议郎太子少傅师事胜及欧阳高左右采获。又从五经诸儒问与尚书相出入者牵引以次章句为小夏后氏学。
    贾逵字景伯。《左氏传》国语为之解诂五十一篇永平中上疏献之明帝重其书写藏秘馆逵数为帝言古文尚书与经传。《尔雅》训诂相应诏令撰欧阳大小夏侯尚书古文同异逵集为三卷帝善之复令撰齐鲁韩诗与毛诗异同并作周官解诂（逵。又於章帝时受诏列公羊梁不如左氏四十事名曰：左氏长义帝善之）为侍中卒。
    洼丹建武初为博士作易通论七篇世号洼君通。
    应劭为袁绍军谋校尉集解。《汉书》。又注汉仪五卷。
    王逸顺帝时为侍中著。《楚辞》章句行於世。
    牟长少习欧阳尚书著尚书章句皆本之欧阳氏俗号为牟氏章句为中散大夫卒。
    翟为将作大匠尤善图纬著援神钩命解诂十二篇。
    张衡为尚书著周官训诂崔瑗以为不能有异於诸儒也。又欲继孔子易说彖象残缺者竟不能就。
    卫宏从大司空杜林受古文尚书为作训旨後为议郎。
    谢曼卿善毛诗乃为其训平帝元始中公车徵说诗桥仁为大鸿胪初从同郡戴德学著礼记章句四十九篇号曰：桥君学。
    颖容字子严陈国长平人也。初平中避乱荆州聚徒千馀人著春秋左氏条例五万馀言刘表以为武陵太守不起。
    谢该字文仪善明春秋左氏为世名儒门徒数百十人建安中河东人乐详条左氏疑滞数十事以问该皆为通解之名为谢氏释行於世为议郎卒。
    许慎以五经传说臧否不同，於是撰为五经异议。又注。《淮南子》二十一卷再迁除氵交长卒。
    杨终著春秋外传十二篇改定章句十五万言徵拜郎中。
    景鸾字汉伯理齐诗施氏易兼授河雒图纬作易说及诗解文句及作。《月令章句》州郡辟命不就。
    程曾字秀升受业长安习严氏春秋积十馀年还家讲授会稽顾本等数百人尝居门下著书百馀篇皆五经通难。又作孟子章句为海西令卒。
    杜林为司空注苍颉篇二卷。
    服虔字子慎少以清苦建志入太学受业有雅才善著文论作春秋。《左氏传》解行之。又以。《左氏传》驳何休之所驳汉事六十条。又撰。《左氏传》音一卷为九江太守免。
    张正习韩诗作章句。
    许淑字惠卿为大中大夫注解左氏。
    郑兴将门人从刘歆讲正大义歆美兴才使撰条例章句训诂为大中大夫。
    孔嘉字山甫为大中大夫注解左氏。
    赵岐注孟子十四卷後为太常。
</div>
    <div class="pagination">
<a href="册府元龟_page425.html">上一页</a><span>...</span><a href="册府元龟_page421.html">421</a><a href="册府元龟_page422.html">422</a><a href="册府元龟_page423.html">423</a><a href="册府元龟_page424.html">424</a><a href="册府元龟_page425.html">425</a><span class="current-page">426</span><a href="册府元龟_page427.html">427</a><a href="册府元龟_page428.html">428</a><a href="册府元龟_page429.html">429</a><a href="册府元龟_page430.html">430</a><a href="册府元龟_page431.html">431</a><span>...</span><a href="册府元龟_page427.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
