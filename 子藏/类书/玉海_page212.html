<!DOCTYPE html>
<html>
<head>
    <meta charset="UTF-8">
    <title>玉海 - 第 212 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 212 页/共 284 页</h1>
    <div class="content">　　唐奉天宫
　　旧纪永淳元年七月己亥【纪同】造奉天宫于嵩山之阳【志在河南登封县】二年【即道元年】正月甲午朔幸奉天宫【纪同　一本云正月庚子至奉天宫】十一月癸亥幸奉天宫　防要永淳元年七月造奉天宫于嵩山之阳道元年十二月废文明元年二月改为嵩阳观【旧纪调露二年二月己未幸嵩阳观又幸逍遥谷道士潘师正所居】礼乐志永淳元年作奉天宫于嵩山南遂幸焉将以明年封禅不克至武后遂登封焉　列韩爰谏废王后贬死内外以言为讳将二十年帝造奉天宫御史李善感始上疏极言时人喜之谓为鳯鸣朝阳　潘师正居逍遥谷髙宗营奉天宫敕直逍遥谷作门曰僊游北曰寻真时太常献新乐帝更名祈仙望仙翘仙曲　王方翼髙宗召议西域事见奉天宫赐食具对热海苦战状
　　唐万全【泉】宫
　　髙宗纪永淳元年七月【通鉴二月】作万泉宫【旧纪永淳元年七月己亥于蓝田造万全宫】　防要仪鳯三年正月七日于蓝田作凉宫名万全【通鉴作泉】宫道元年十二月七日废　地理志京兆蓝田永淳元年作万全宫道元年废
　　唐晋阳宫
　　地理志北都天授元年置神龙元年罢开元十一年复置天寳元年曰北京上元二年罢肃宗元年复为北都晋阳宫在都之西北宫城周二千五百二十歩崇四丈八尺都城左汾右晋潜丘在中长四千三百三十一歩广三千一百二十二歩周万五千一百五十三歩其崇四丈汾东曰东城贞观十一年长史李勣筑两城之间有中城武后时筑以合东城宫南有大明城故宫城也宫城东有起义堂仓城中有受瑞坛髙祖使子元吉留守获瑞石有文曰李渊万吉筑坛祠以少牢　明皇御制晋阳宫诗有念成功懐经纶之句【见张説集】　汉明迟囘于南阳魏文殷勤于谯国　宋有丹徒宫齐有青溪宫
　　唐汾阳宫
　　狄仁杰髙宗幸汾阳宫　隋纪大业三年八月壬寅诏营晋阳宫十一年三月己酉幸太原避暑汾阳宫
　　唐三阳宫　兴泰宫
　　武后纪乆视元年一月戊寅复于神都作三阳宫四月戊申如三阳宫长安四年正月丁未作兴泰宫四月丙子如兴泰宫　防要圣厯三年十一月二十八日造三阳宫于嵩阳县乆视元年张说以车驾在三阳宫不时还都上疏谏长安四年正月二十二日【丁未】毁三阳宫取其材木造兴泰宫于夀安县之万安山左拾遗卢藏用谏不从　地理志河南府登封有三阳宫圣厯三年置夀安西南四十里万安山有兴泰宫长安四年置　韦安石武后幸兴泰宫议趋疾道安石曰此道版筑所成非自然之固后为回辇　武三思建营三阳宫于嵩山兴泰宫于万夀山请太后岁临幸　宗纪开元十年十月甲寅如兴泰宫猎于上宜川
　　唐通天宫　万象神宫
　　见明堂类　旧纪神龙元年正月丙午中宗即位于通天宫
　　唐银潢宫
　　文苑英华魏元忠有侍宴银潢宫诗











　　玉海卷一百五十七
　　钦定四库全书
　　玉海卷一百五十八
　　宋　王应麟　撰
　　宫室
　　宫【四】
　　唐兴庆宫【南内】　勤政楼　花蕚楼【附详见楼类】
　　兴庆宫本明皇旧第也开元二年七月宋王成器等请献兴庆坊宅为离宫甲寅制许之故作兴庆宫【旧史开元元年二月以隆庆旧邸为兴庆宫在隆庆坊　宗名隆基即位改兴庆宫纪作二年九月庚寅防要作二年七月二十九日志作开元初传作先天后通鉴作开元二年七月甲寅年月不同】九月庚寅有诏兴役　地理志兴庆宫在皇城东南距京城之东开元初置至十四年又増广之谓之南内二十年【六月】筑夹城入芙蓉园【一本云自大明宫夹城复道经通化门以达此宫徃来两宫而人不知之　交城复道即六典所谓磴道潜通也】　防要初上在藩邸与宋王成器等同居子兴庆里人号曰五王宅至景龙末邸内有龙池涌出日以浸广望气者云有天子气中宗数幸其地命泛舟以駞象踏气以厌之至是为宫焉后于西南置楼南题曰勤政务本之楼西题曰花蕚相辉之楼【张九龄撰龙池颂刋石兴庆宫】　让皇帝传初睿宗五子列第东都积善坊号为五王子宅及赐第上都隆庆坊亦号五王宅【旧纪圣厯元年宗出閤赐第于东都积善坊大足元年从幸西京赐宅于兴庆坊】宗为太子尝制大衾长枕与诸王共之睿宗知喜甚及先天后尽以隆庆坊旧邸为兴庆宫而赐宁王及薛王第于胜业坊申岐二王于安兴坊环列宫侧天子于宫西南置楼其西曰花蕚相辉之楼【六典曰取诗人棠棣之意】南曰勤政务本之楼帝时登之闻诸王作乐必亟召升楼与同榻坐或就幸第赋诗宴嬉赐金帛侑欢诸王五日朝侧门世谓天子友悌古无有者【开元二十五年宗戒诸王曰吾自奉先帝宫室不敢有加时加补葺已愧于劳人矣惟兴庆创制乃朝廷百辟卿士以吾旧邸因欲修建不免羣卿考室之辞是俟庶人子来之请亦所以表休征之地新作南楼本欲察甿俗采风謡以防壅塞是亦吾辟四门达四聪之意时有宴乐不徒然也又因大哥逊朱邸以成花蕚相辉之美歴观自古圣帝明王有所兴作欲以助教化也吾所兾者式崇顺睦渐渍薄俗令其人信厚耳】六典兴庆宫在皇城之东南东距外郭城东垣【即今上龙】
　　【潜旧宅也开元初以为离宫十四年又取永嘉胜业坊之半以置朝自大明宫东夹罗城经通化门磴道潜通焉】宫之西曰兴庆门其内曰兴庆殿【即正衙殿有龙池殿】次南曰金明门门内之北曰大同门其内曰大同殿宫南曰通阳门北入曰明光门其内曰龙堂通阳之西曰花蕚楼【楼西即宁王第取诗人棠棣之义】楼西曰明义门其内曰长庆殿宫北曰濯龙门其内左曰芳苑门右曰丽苑门南走龙池曰瀛洲门内曰南薰殿瀛洲之左曰仙云门北曰新射殿【又有同光承云初阳飞轩主华等门飞仙交秦同光荣光等殿所居宅之东有旧井忽涌为小池至景龙中为龙池焉盖符命之先也】　开元十六年正月十三日【一云戊戌朔旧云正月庚子】始移仗于兴庆宫听政十九年正月丙子耕于兴庆宫二十年六月广花蕚相辉楼筑夹城至芙蓉园天寳四载突厥毗伽可汗妻骨咄禄婆匐可敦率众自归天子为御花蕚楼宴羣臣赋诗以美其事七载五月壬午上御兴庆宫受册徽号十载四月二十一日兴庆宫造交泰殿成十一载发华隂扶风冯翊三郡工匠及京城人夫万三千五百人筑兴庆宫城四十日毕十三载五月壬戌观酺于勤政楼北廷都防程千里俘阿布思以献十月一日御勤政楼四科举人问防外更试诗赋各一道制举试诗赋自此始肃宗至徳二载十二月丁未上皇至自蜀郡居于兴庆宫乾元二年十一月丁亥冬至朝圣皇于兴庆宫翌日受朝含元德宗贞元十三年四月壬戌雩于兴庆宫顺宗永贞元年八月辛丑太上皇居兴庆宫二年正月丙戌朔太上皇于兴庆宫受朝贺皇帝率百僚奉上尊号【一本云永贞二年正月丙子朔一云丙寅奉册】册文曰功成不处褰裳去之付神器于冲人想汾阳以髙蹈体尧之徳与神同符其动也天其静也地【文见实録】宪宗元和三年十月修南内宫墙十四年三月修勤政楼文宗大和元年五月丙寅赴兴庆宫上夀十一月甲申南至百僚诣兴庆宫及光顺门行朝贺之礼四年四月有司贡新献兴庆宫奉太皇太后及皇太后分赐十宅诸王己下十一月己亥南至谒兴庆宫五年正月庚子朔朝贺太皇太后于兴庆宫　礼乐志宗尝以马舞倾杯数十曲每千秋节舞于勤政楼下后赐宴设酺亦防勤政楼其日太常卿引雅乐间以胡夷之伎击雷鼓奏小破阵乐岁以为常　于休烈肃宗时经大盗后史籍燔毁休烈奏国史开元实録起居注及余书三千八百余篇藏兴庆宫兵兴焚炀皆尽请下御史覈史馆所由求之府县有能得者许上送官一书进官一资一篇绢十疋数月止获得一二篇惟韦述以家藏国史百三十篇上献　李辅国传肃宗时太上皇居兴庆宫帝自复道来起居太上皇亦间至大明宫或相逢道中太上皇每置酒长庆楼南俯大道裴回观览或父老过之拜舞而去　王难得传宪宗朝太后南宫　宪宗郭后传穆宗嗣位后移御兴庆宫凡朔望三朝帝率百官诣宫中为夀或岁时庆问宴飨后宫戚里内外命妇车骑骈壅环佩之声满宫
　　唐龙池宫
　　地理志河中府安邑县开元八年置龙池宫
　　唐启圣宫　飞龙宫　瑞阁　述圣颂
　　宗纪开元十一年正月己巳如并州庚辰【十四日】次潞州赦囚给复五年以故第为飞龙宫【后又更名启圣】　地理志潞州上党县有启圣宫本飞龙宫宗故第开元十一年置后又更名有瑞阁【防要作十二年正月十四日改潞州旧宅为飞龙宫】　旧纪开元二十年十月辛夘至潞州之飞龙宫曲赦　张说上党旧宫述圣颂开元十一祀正月皇帝展义于河东留宴上党三月庚午饮至长安于是邠王臣守礼开府仪同三司臣璟等抗疏佥曰潞人懐代邸咏泗亭将表潜龙之馆勒启圣之图陛下昔居是州也紫云在天神光照室白鹿来扰黄龙上升陇出僊洞而神鱼跃山开禅宂而灵钟韵謡言合防巨迹引途嘉李傍连祥蓍自起云云昔龙负圗而大舜登狼衔钩而后殷昌圭锡于夏禹赤伏归于汉光应运协符希代称寳未有穷祥极瑞俶傥瓌异如今之至者愿听潞人以扬丕烈【又曰丰沛着启祚之美穰邓有建都之荣　张説集有御制次旧居诗序云向驾驷马而朝京师今乘六龙而问风俗】　金石録上党启圣宫颂明皇撰八分书天寳十二载二月【金石録又有上党宫宴羣臣故老诗】
　　唐温泉宫　华清宫
　　宗纪开元十一年十月丁酉幸温汤作温泉宫自开元十五年十二月乙亥至天寳十四载十月庚寅幸华清温泉宫凢二十八率岁一幸或一岁再幸　地理志京兆府昭应县有宫在骊山下贞观十八年置咸亨二年始名温泉宫天寳元年更骊山曰防昌山三载以新丰去宫逺折新丰万年置会昌县六载【十月己酉】更温泉曰华清宫【华清宫在临潼温泉山取魏都赋温泉毖涌而自浪华清荡邪而难老之意】宫有汤井为池环山列宫室又筑罗城置百司及十宅【十二月壬戌防要是年十月三日改华清之名】七载省新丰更防昌县及山曰昭应防要天寳元年十月造长生殿名为集灵台以祀神
　　七载十二月二日元皇帝降于朝元阁改为降圣阁八载四月新作观风楼【在宫外东北隅】六载十二月二十一日发冯翊华隂民筑会昌罗城于汤所置百司　列房琯天寳五年为给事中时宗有逸志数廵幸广温泉为华清宫环宫置百司区舎以琯资机筭诏緫经度骊山疏岩剔薮以为天下游观　陈元礼宗在华清宫正月望夜将出游元礼谏曰陛下必出游愿归城阙帝不能夺　杨妃每十月帝幸华清宫五宅车骑皆从家别为队队一色俄五家队合烂若万花川谷成锦绣遗钿堕舄狼籍于道香闻数十里　杨国忠宗常岁十月幸华清宫春乃还必遍诸杨五家　韦陟守河东天寳十二载入考华清宫　栁子华代宗将幸华清宫先命整葺以子华为昭应令修宫使　旧纪天寳九载正月庚寅朔【一云辛夘】与岁次同始受朝于华清宫十二载正月丁酉朔御华清宫之观风楼受朝贺　穆宗纪长庆二年十一月庚午皇太后幸华清宫　韩休有驾幸华清赋　李程有华清宫望幸赋云阁有朝元殿有长生温汤在临潼县南一百五十歩丽山西北十道志曰
　　贞观十八年诏阎立徳建温泉宫太宗临幸制碑咸亨三年名温泉宫【唐年小録曰开元十年置实録与元和志曰开元十一年置　温泉监一人掌汤池】
　　唐望春宫
　　地理志京兆万年县有望春宫临浐水西岸有北望春宫宫东有广运潭　防要开元二十六年正月六日修望春宫　旧纪太和七年十二月庚子幸望春宫　姚南仲传代宗时上防曰王者必据髙明烛幽隠先皇所以因龙首而建望春也　李景让赋青门之左层谷嶙峋标上苑而独出俨复道而明望南山之翠色盈前渭水之素光在下　西京纪西京禁苑内有望春宫在髙原之上东临防浐今上曽登北亭赋春台咏朝士奉和凡数百
　　唐游龙宫
　　地理志京兆渭南西十里有游龙宫开元二十五年更置东十五里有隋崇业宫【元和志同】
　　唐升仙宫
　　宗纪天寳二年正月乙夘作升仙宫
　　唐三宫
　　杜暹传开元中帝幸东都以暹为京留守暹率当畨卫士缮三宫城浚池督役不少懈帝闻嘉之数赐书褒劳【一本云因抽当番卫士缮修三宫増浚城隍上赐书曰城隍宫室随事修营且有成功不疲人力甚慰朕懐】萧太后传太和中懿安郭皇后居兴庆宫寳厯王太
　　后【穆宗】居义安殿后居大内【萧后文宗母也】号三宫太后帝五日问安三宫有司献四时新物送三宫亦称赐帝曰上三宫何可言赐遽索笔灭赐为奉【一本云文宗始即位内园进樱桃将以赐三宫太后帝曰焉可以为赐援笔易曰奉】开成中【四年】正月望夜【丁夘】帝御咸泰殿大然灯作乐迎三宫太后奉觞上夀【郭太后传移御兴庆宫凡朔望三朝帝率百官诣宫门为夀】武宗时徙积庆殿又号积庆太后
　　唐咸宜宫
　　苏颋传宗游咸宜宫羽猎【开元十五年】
　　唐望贤宫
　　地理志京兆咸阳县有望贤宫　旧纪至徳二载十二月丙午上皇至自蜀上至望贤宫奉迎上皇御宫南楼上望楼辟易下马趋进楼前再拜舞蹈称庆丁未居兴庆宫　艺文志艺术类有杨升画望贤宫图一卷
　　唐灵武受命宫
　　肃宗　杨炎作颂序曰灵武宫皇帝跃龙之所丁夘广平王俶等排闼以诉曰陛下渉渭则洪流涸廻銮则庆云见布泽而川池广勤道而嘉禾生帝乃洒斋宫啓金匮大赦改元曰至徳是日黄龙见于东野紫气满于天门以一旅成百万之师率胡夷平社稷之难是以白鹿扰于王庭灵芝产于延英赫赫河图啓天之祜云从亿万皇在九五尽武之善去汤之慙【广平王俶请筑宫当考】　肃宗纪天寳十五嵗七月辛酉太子至灵武甲子即位改元至徳
　　唐鱼藻宫【又见池类】
　　顺宗纪为皇太子尝侍宴鱼藻宫【禁苑池中有山山上建鱼藻宫在大明宫北　徳宗贞元十二年九月癸夘十三年七月幸　王建诗谓池底张锦亦奢矣】张水戏防舰宫人为櫂歌众乐间发徳宗欢甚顾太子曰今日何如太子诵诗好乐无荒以对　穆宗纪元和十五年九月辛丑观竞渡角抵于鱼藻宫【旧纪元和十五年七月壬辰幸鱼藻池发神防六军二千人浚之九月辛丑大合乐于鱼藻宫观竞渡】　敬宗纪寳厯元年五月庚戌二年三月戊寅五月戊寅观竞渡于鱼藻宫　西京杂记汉有鱼藻宫
　　唐宫室制
　　百官志左校令宫室之制自天子至士庶有等差　车服志文宗下诏【太和元年五月】王公之居不施重栱藻井三品堂五间九架门三间五架五品堂五间七架门三间两架六品七品堂三间五架庶人四架而门皆一间两架常参宫施悬鱼对鳯瓦兽通栿乳梁
　　建隆洛阳宫殿图　东京大内　大宁宫
　　东京大内据阙城之西北宫城周回五里【即唐宣武节度使治所梁以为建昌宫后唐复为宣武军治晋为太宁宫国朝建隆三年五月诏广皇城命有司画洛阳宫殿按图而修之自是皇居壮丽矣】南三门曰宣徳左掖右掖东一门曰东华西曰西华北曰拱宸宣徳门内南门曰大庆正殿曰大庆次北文徳殿门次文徳殿殿东南隅有鼓楼漏室西南钟楼殿次北门曰左右银台西紫宸殿【即视朝之前殿】次西垂拱殿其后福宁殿次后柔仪殿钦明殿其西睿思殿福宁殿东庆夀宫庆夀萃徳二殿福宁殿西寳慈宫寳慈姒徽二殿福宁殿后坤宁殿凡禁中殿阁有嘉庆殿观文殿延真门积庆殿感真阁福圣殿夀宁堂庆云殿玉京殿清景殿西凉殿慈徳殿景宁殿垂拱殿门次西皇仪殿次西集英殿殿后需云殿【即玉华殿】东有升平楼【旧曰紫云】廊北龙图阁阁东序资政崇和二殿西序宣徳述古二殿其北天章阁阁东西序羣玉藻珠二殿次北寳文阁阁东西序嘉徳延康二殿东华门外西北廊元符观有謻门门内南廊庆宁宫西华门内延福宫穆清灵顾性智三殿次北广圣宫宣祐门内东廊次北资善堂讲筵所西廊次北崇政殿殿东西延义迩英二阁阁后隆儒殿次北景福殿殿南延和殿殿西北迎阳门门内后苑有太清楼延春阁仪鳯翔鸾二阁宜圣殿嘉瑞宣明安福寳岐化成金华清心流杯清辉亲稼殿华景翠芳亭瑶津亭象瀛山池　建隆三年正月甲戌发开封浚仪民数千广皇城之东北隅命义成节度韩重赟董役四年五月十四日诏重修大内以李懐义赵仁遂防役二十四日明徳门成学士陶谷撰碑
　　干徳修宫阙
　　建隆三年正月十五日广皇城东北五月大修宫阙干徳元年【即建隆四年】五月十四日复増修宫阙【长编五月乙丑命李懐义等増修宫阙　当从长编月日】凡规为制度并上指授既成【二十四日明徳门成】坐寝殿中令洞开诸门皆端直通豁谓左右曰此如我心少有邪曲人皆见之直史馆梁周翰为五鳯楼赋以进其辞曰伊京师之权舆也遐哉邈乎验河图之象按舆地之书宅禹贡豫州之域距天文辰马之墟因四履建侯之地为六代兴王之居城峻而都河而渠结坤之络振干之枢星甍栉堵我民之庐海漕山廥我田之租势雄跨胡气王吞吴茫茫万国鱼贯而趋惟圣皇之受命应期运而握符光潜跃于龙徳践元亨于帝衢道徳何师尊卢赫胥揖让何比陶唐有虞英畧神武威惮八区长鲸尽刳封豕必诛虎皮包刅鹄板捜儒坠典皆索阙政咸铺成天下之大务若雷奋而风驱乃顾京室时行圣谟陋宸极之非制稽紫垣之旧图且曰不壮不丽岂万世禹之卑宫盖勿暇之计尧之茅茨非经乆之制矧象魏之县法伊亿兆之所视况我力如天我赀如地不渔尔民不牟尔利一毫之费差足为易乃诏共工度景之中因旧谋新庀徒僝功台卑若丰栋易而隆椽斵而砻去地百丈在天半空五鳯翘翼若鹏运风防龙蟠首若鼇戴宫丹楯霞绕神光何融朱楹虹植晴文始烘绣楣焜燿雕栱玲珑椒壁涂赭绮窻晕红防阙偶立突然如峯平见千里深映九重奔星坠而交触灵景互而相逢门呀洞缺若天之裂纵举百武横驾六辙金铺烁人光景明灭舞阳之力莫得而排叔梁之力胡可以抉其下则冠盖葳防剑佩陆离车如流水待漏而驰驾肩排踵兼蛮浑夷万众纷错鱼龙尊卑咸去来之由此竞奔凑于玉墀亶皇风之无外岂朝盈之有时三事庶尹乃拜表萧墙谒帝未央以落大壮登謌永昌曰元圣明兮帝道昌威四海兮君万方时髙阙兮冠百常赫宋徳兮垂无疆瞻天顔兮献夀觞愿君王兮长乐康帝曰俞哉尔觞且置当听朕言庶晓朕意顷于戎马之暇详窥歴代之纪乃知乎夏徳之衰璇室自庇商政之壊倾宫大侈楚王章华一身何寄秦皇阿房三世而弃汉武柏梁孽火随炽陈后三阁义师寻至岂非乎祸生于渐欲起于恣亦如崇饮不已必至昏醉嗜色不已必至乏瘁迁怒不已必絶人祀穷兵不已必暴人胔甘谀不已必杜忠义溺谗不已必斥贤智亡国之君未尝不尔朕皆知之得以趍避淫于土木雅不如是羙其成功良以为愧不举君觞恐骄朕志其大者天地所重者神器尾虎足冰终日惴惴当共重之勿使颠坠谨谢公卿无忘纳诲羣臣乃退咸呼万岁　长编开寳元年正月乙巳大内营缮毕赐诸门名令洞开诸门
　　开寳修洛阳宫室　西京大内
　　开寳八年十月十九日【通畧作丁巳】将议巡幸遣王仁珪李仁祚焦继勲同修洛阳宫室明年三月辛巳帝至洛覩其壮丽甲申继勲等并进秩四月庚子郊丙午发西京辛亥至东京【太祖生于洛阳乐其土风常有迁都之意】　防要西京大内据京城之西北宫城【旧名紫防城】周回九里三百歩南靣三门南曰五鳯楼东曰兴教西曰光政东一门曰苍龙西门曰金虎北门曰拱宸正殿曰太极殿殿前有左右龙尾道日楼月楼次天兴殿后有殿阁太极殿门之西靣南曰应天门北乾元门次北敷政门次北文明殿次垂拱殿建礼门之西曰广夀殿其北明徳殿其次天和殿其次崇徽殿明福门内曰天福殿其次太清楼其次思政殿延春殿北曰武徳殿明福门之西曰金銮殿【唐曰太极】其次夀昌殿玉华甘露长夀干阳嘉兴殿金銮之西曰含光殿殿东廊后有紫云楼楼前射殿南有讲武殿殿后有后殿后苑内有长春殿东宫在苍龙门之西宫后有飞龙院西有散甲殿　景徳二年八月修西京大内以将朝陵故也四年二月命崇文院详定殿名己巳次西京三月己亥至自西京熙宁四年二月十一日复诏修之政和三年十二月亦诏修大内【元丰七年七月四日河南守韩绛请修长春殿等】　太祖幸西京有留都之意李符陈八难不从李懐忠进说晋王切谏帝悟即日还京上曰吾将西迁者欲据山河之胜而去冗兵循周汉故事
　　开寳歴代宫殿名
　　书目一卷开寳中翰林学士李昉承诏以前代宫殿池苑台观门阙名号见于载籍者集为一篇上之　古者天子之居总言宫其别名皆曰堂明堂是也诗言自堂徂基礼言天子之堂初未有称殿者秦纪言作阿房甘泉前殿疑起于秦时
　　咸平万安宫
　　咸平二年闰三月丁亥宰臣张齐贤等言汉制帝母称长乐宫唐穆宗郭太后居兴庆宫敬宗王太后居义安宫文宗萧太后居积庆宫今请命有司为皇太后【李】建宫立名【纪云上宫】戊子诏以万安宫为名遂以滋福殿为宫祥符二年又以宫为滋福殿　章惠杨后名保庆宫景祐元年九月庚子诏四年改慈徳殿　建隆元年二月上太后尊号诏曰王者立显亲之殿所以尊母仪开长乐之宫所以伸子道
　　天圣长宁宫
　　地理志天圣三年延福宫北建长宁宫内有太清玉清冲和集福防祥五殿降真阁景祐二年改长宁宫曰广圣降真阁曰崇真
　　景祐广圣宫
　　二年正月己酉改长宁宫为广圣宫宫在禁中【在承天门之北】前殿有道家天神【三清玉皇】之像后起观阁【降真阁】奉真宗神御占宫城西北隅【天圣二年建】　皇祐元年八月丁亥召近臣宗室台谏广圣宫朝拜真宗神御殿以殿新成也
　　景祐延福宫
　　二年二月戊午御延福宫阅乐器政和二年十二月二十三日宴辅臣三年九月朔幸赐宴宣和七年三月十七日宴羣臣于延福宫之睿谟殿　宫在承天门北有穆清成平防宁睿谟凝和昆玉羣玉七殿【地理志延福宫有穆清殿】
　　嘉祐潜龙宫
　　嘉祐四年【阙】月修潜龙宫真宗为开封尹时廨舍也
　　嘉祐庆宁宫
　　嘉祐七年十一月戊辰皇子【英宗】迁新位【实録七年八月庚寅一云嘉祐八年四月十九日于内香药库之西偏建皇子位】嘉祐八年英宗即位九月庚戌以旧位名兴庆宫吕诲言唐有此宫名十二月改名庆宁【会要又云在謻门内南廊治平二年赐名有阁藏御览书籍二月十一日吕公着请俟既郊岁丰乃修宫从之】
　　治平慈夀宫
　　治平元年七月二十一日中书门下表言在汉之隆实居长乐有唐之盛亦阐义安请以皇太后【曹】所居为慈夀宫殿为慈夀殿【纪实録云五月丙辰上皇太后宫殿名曰慈夀】　五月壬子诏皇太后令称圣防出入唯不鸣鞭他仪卫如章献明肃故事
　　熙宁庆夀宫　寳慈宫
　　熙宁元年三月十五日戊子中书门下言太皇太后【曹】宫殿请以庆夀为名皇太后【高】宫殿以寳慈为名从之后庆夀宫建庆夀萃徳二殿寳慈宫建寳慈姒徽二殿二年五月太皇太后迁居庆夀宫七月皇太后迁居寳慈宫
　　元祐崇庆宫　隆祐宫　绍圣慈徳宫　圣瑞宫
　　元祐元年闰二月十九日丁未诏曰汉家致孝有朝夕供御之廷唐室承顔严岁时庆贺之礼逮于列圣咸有旧章建太皇太后【高】宫曰崇庆殿曰崇庆夀康皇太后【向】宫曰隆祐殿曰隆祐慈徽绍圣元年闰四月十八日诏改隆祐宫曰慈徳宫前殿曰慈徳中曰仁明后曰夀昌二年五月以皇太妃【朱】宫为圣瑞宫　昭懐刘后宫曰崇恩显肃郑后宫曰宁徳
　　元祐睿成宫
　　元年闰二月二十一日诏神宗所居东宫为睿成宫元符元年四月幸先朝从龙官并推恩
　　元符龙徳宫
　　三年二月辛酉徽宗诏懿亲宅潜邸名龙徳宫有申福臻祥二殿
　　政和龙徳太一宫【见祠宫类】
　　陆韶之记曰臣窃惟皇帝陛下修诚毖祀祗奉上真登秩荐飨昭备典防乃政和八年戊戌之岁龙徳太一宫先成宫直都城之西北隅实龙潜之旧邸也仰摹宸极一新祠庭前殿曰黄秘之殿次曰统元之殿次曰神贶之殿门曰黄秘之门髙真象设次序分布栋宇轇轕甍桷飞骞栖金浮翠蔚跂嵽嵲逺而望之祥烟佳气若与庆霄连接上下既成銮舆幸焉躬执荐告之礼祈为苍生致福已而敷大宥于天下又诏儒臣为之记而臣浅陋得以笔札待罪辞不获命谨拜手稽首而言曰紫宫深严天极当中其一明者太一常居太一盖天地之最贵者也列宿森拱五精宻辅天一犀锋终旗晻暧招揺左麾摄提右楗阳防隂魄下上承临为一为九称号随异防枢恍惚靡得测知而五福太一者其十种之一也运行有时数次舎有分野直其所临之方则诸福徃集岁穰民阜兵防寝息盖上天孚佑下土以助有天下国家者致福于斯民也我宋之兴太宗肇建宫于东郊仁宗复立宫于西郊随其迁次以昭奉事逮神考在位则又迎致中都即都城而立宫焉然则祖宗致福斯民之意槩可见矣今陛下嗣服膺綂而着雍阉茂之岁太一适临于干维是岁天道多在西北元命之辰兴王之地适然契合新宫之成真莫大之庆厐禧繁祉是降是集天子万年子孙千亿神灵之应如此其意固可黙谕矣抑臣尝谓乗时任数集福于圣躬者太一之福敷锡于天下无东西南北之异者陛下也作新馆御饬躬修欵意在于均福生民所谓敷锡之于天下者是己徳意所在虽不待户晓而人皆知之顾臣为记以诏万世亦不敢畧此抑臣又尝闻周家文武之君能下下以成其政于时归羙之诗曰俾尔单厚俾尔多益继之言文武之事其说以谓文武不自厚而厚下故为天下所厚不自益而益下故为天下所益福禄来归文武固不得而辞之也今陛下承太一贶施其得福禄亦当如天保所赋者臣于此不能复赘其辞矣　王俊记曰臣窃惟皇帝陛下以聪明睿智之资抚绥方夏湛恩厚泽春育海涵若大若小罔不受赐其显者固已措诸政教以福天下矣至于髙真贵神敷佑储祉丰衍穰简大被于黎元者亦欲钦崇而不怠也比者泰一适临干维揆景相方聿求爽垲用伸馆御之严厥有遂清吉蠲休福所萃之地是为龙徳上意既定有司伻图斤工墨师劝力不怠粤政和八年宫告成飞宇承电璧门洞开秘殿中敞次舎序列金碧争辉像设具严肃若威神之在防日之吉銮舆临幸俨恪肃防精意昭格己而大启黄秘明俾都人士女咸得肃心注目以祈福厘稚耋踵涂骈肩以进欢声协气充塞穹壤厥惟盛哉有防命臣为之记臣以儒学簉迹搢绅泚笔待命臣之职也讵敢以芜纇为辞谨拜手稽首而言曰惟星经具载天象天极星其一明者太一之常居也太一中居五星环拱是为天神之尊汉人谓天神尊者太一其佐曰五帝盖谓此也初说者谓贵神有十而尊曰五福迁徙有常率四十五岁而一易灵游所直之方祥庆骈集雨旸时叙农扈娄丰民物阜康无或疵疠由是太宗仁祖即东西郊建宫焉神宗迎致中都奉祠益谨三圣述作所以竭防妥灵曲尽其至然建宫干维实有待于圣时肆真主纂服继猷益毖祠事郊禋庙享既肃既祗乃新是宫以笃宋祜眷维是宫昔为龙潜之藩今为上真之宇昔为膺箓受图之地今为延祥集祉之宫告成于戊戌实元防之嵗也直都城之西北隅实照临之方也神谋人事不约而同垂亿万年永集纯嘏然臣伏观皇帝体道观妙与神为一为福为祉在我而已然则作新殊廷寅奉上真凡以为民祈福者不得不然也臣愚陋诚不能窥见圣徳然尝读洪范曰敛时五福用敷锡厥庶民臣愚幸亲见之
　　建炎升旸宫
　　元年六月三日辛酉名潜邸为升旸宫
　　建炎隆祐宫
　　元年八月庚午【十二日】诏以元祐太后【孟】宫为隆祐宫于是更称隆祐太后　隆祐本钦圣宪肃宫名盖学士院失之
　　绍兴临安行宫
　　建炎三年二月十三日车驾至杭以州治为行宫绍兴元年十一月八日命内臣杨公弼与徐康国剙行宫务简约去华餙裁为百楹【初欲为三百楹上不可所御殿才三楹】二年正月十四日自越还临安九月二十九日南门成名曰行宫之门九年作慈宁宫十二年作垂拱崇政殿十八年三月十四日名南北门曰丽正和宁二十四年九月建六阁二十八年六月八日増筑皇城东南之外城【五百四十一丈】九月二十二日名新南门曰嘉防【时复营祥曦福宁等殿】乾道九年重修后殿门淳熙初作选徳殿八年秋改后殿拥舎为延和殿
　　绍兴建康行宫
</div>
    <div class="pagination">
<a href="玉海_page211.html">上一页</a><span>...</span><a href="玉海_page207.html">207</a><a href="玉海_page208.html">208</a><a href="玉海_page209.html">209</a><a href="玉海_page210.html">210</a><a href="玉海_page211.html">211</a><span class="current-page">212</span><a href="玉海_page213.html">213</a><a href="玉海_page214.html">214</a><a href="玉海_page215.html">215</a><a href="玉海_page216.html">216</a><a href="玉海_page217.html">217</a><span>...</span><a href="玉海_page213.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
