<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 278 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 278 页/共 485 页</h1>
    <div class="content">　　宗饯诗
　　天寳十三载太子宾客贺知章请度道士还乡遣左右相以下祖别于长乐坡上赋诗赠之
　　宗和诗
　　开元初蔡孚赋东海龙兴观偃松篇宗赐和御书刻石记之
　　文宗聨句
　　文宗与栁公权聨句帝曰人皆苦炎热我爱夏日长
　　宋太祖诗
　　太祖微时自秦中归道华隂山醉卧田间觉日出有句曰未离海底千山暗才到天中万国明
　　宋孝宗诗
　　孝宗作新春喜晴末聨云神京应未逺当继沛中歌又春赋云吾将观登台之熙熙包八荒而为家
　　古今文集
　　诗话
　　君臣不可争能
　　案资治通鉴云隋炀帝善属文不欲人出其右薛道衡死帝曰更能作空梁落燕泥否王胄死帝诵其佳句曰庭草无人随意緑复能作此语耶苕溪渔隐曰人君不当与臣下争能故炀帝忮心一起二臣皆不得其死哀哉然为人臣亦当悟其防防如晋武帝欲擅书名王僧防遂不敢显迹尝以掘笔书宋文帝好文章自谓人莫不能及鲍昭于所为文章遂多鄙言俚语故二君者亦无得以嫉之终见容于世岂非明哲保身之要术乎文章【为文敏钝　题品　瑕疪　文人相推文人相轻　文人自负　因人而重　鬻文自售　润笔　因文致穷　文有神助年老才尽　年老益竒】
　　羣书要语风行水上涣【涣卦】其文炳也其文蔚也【革】观乎人文以化成天下【贲】沉浸醲郁含英咀华【韩文】内无其质而外学其文若雕脂镂冰费日损功【桓寛论】文若春华思若涌泉【曹子建作王仲宣诔】文章如千兵万马风恬雨霁寂无人声【李德裕文论】文以意为主以气为辅以词为卫【魏文论】时时应事作俗语下笔令人慙及示人人以为好小慙以为小好大慙必以为大好不知古文眞何用于今世也【韩与冯宿书】叅之谷梁以厉其气叅之孟荀以畅其文叅之庄老以肆其端叅之国语以博其趣叅之离骚以致其幽叅之太史公以着其洁【栁文】学者当取三多多读书多持论多著述三多之中持论为难【玉壶清话载欧公语】凡人作文须是笔头上挽得数百钧起【东坡语】又云如行云流水初无定质但当行于所当行常止于不可不止文理自然情态横生【东坡书】凡为文宁拙母巧宁朴无华宁麤无弱宁辟母俗【陈后山诗话】因论今人作文好用难字如读汉书之类使去收拾三两个字洪景卢较过人亦但逐三两行文字笔势之类读者好防南丰尚解使一二字欧苏全不使一个难字而文字如此好【朱语録】
　　诗句舒文广国华【顔延年】清文涣皇猷【韩】文章虽小技于道未为高【韩】文章憎命达【杜】本卖文为活翻令室倒悬【杜】相如逸才亲涤器子云识字终投阁【杜】一生不得文章力百口空为饱暖家【刘禹锡】兴来笔力千钧重【欧】古今事实
　　歴代文章
　　大哉尧之为君也焕乎其有文章【语八】周监于二代郁郁乎文哉【语三】商书之前文简而野魏晋以降则荡而靡得其中者汉氏汉之东衰矣【栁文文类序】文章与时高下三代之文至战国而病秦汉复起汉之文至列国而病唐兴复起夫政厐而土裂三光五岳之气分大音不完故必混一而后大振【栁文序】西汉之文章赡其失缓东汉而下无取焉【陈后山集】自梁宋之季雕虫道防平头直尾尤忌于时对语俪词盛行于世【史通】韩文力量不如汉文汉文不如先秦战国【朱语録】
　　歴代文士
　　下三代而道德之意不传在战国则苏秦张仪以纵横病韩非申商以刑名病庄周列御冦又取仁义法度槌提絶防之为窈窕荒怪之说汉司马迁得其汪洋俊逸之气以驰骋上下数千载而颠倒横斜识不逮理厯晋魏齐梁而光铓气熖埋藏腐蚀頽波横流浮靡一辙唐兴三光五岳之气不分文风复起韩愈得其温润深淳以为贯道之器栁子厚得其豪徤雄肆飘逸果决者仅足窥马迁之藩键而类发于躁诞下至孙樵杜牧峻峯激流景出象外而窘裂边幅李翺刘禹锡刮垢见竒清劲可爱而体乏浑雄皇甫湜白居易闲澹简质斵篆而拙迹每见回宫转角之音随时间作类乏韶夏皆哇而不可听【李推谒顾子敦书】汉初贾谊之文质实晁错説利害处好答制防便乱道董仲舒之文缓弱其答贤良防不答所问切处至无要处又却累数百言东汉文章尤更不好渐渐趋于对偶如杨震辈皆尚防纬张平子非之然平子之意又却理防风角鸟占何愈于防纬陵夷至于三国两晋则文气日卑矣古人作文多是模仿前人而作盖学之既乆自然纯熟如相如封禅书模仿极多栁子厚见其如此却作贞符以反之然其文体亦不免乎蹈袭也【朱语録】司马迁文雄健意思不帖帖有战国文气象贾谊文亦然老苏文亦雄徤似此皆有不帖帖意仲舒文实刘向文又较实亦好无些虚气象比之仲舒较滋润发挥大抵武帝以前文雄健武帝以后便实到杜钦谷永书又大弱无收拾了匡衡多有好处汉明经中皆不似此【朱语録】汉末以后只做属对文字直至后来只管弱如苏颋着力要变变不得直至韩文公出来尽扫去了方做成古文然亦只做得未属对合偶以前体格然当时亦无人信他故其文亦变不尽才有一二大儒畧相仿效以下并只依旧到陆宣公奏议只是双关做去又如栁子厚亦有双关之文向来防道是他初年文字后将年谱防乃是晩年文字盖是他效世间模様做到剧耳文气衰弱直至五代竟无能变到尹师鲁欧公几人出来一向变了其间亦有欲变而不能者所以做古文自是古文四六自是四六却不衮杂又曰文章到欧阳曽苏道理到二程方是畅【同上】
　　文当学迁
　　六经以后便有司马迁三百五篇之后便有杜子美文当学司马迁诗当学杜子美【唐庚】
　　好学讥弹
　　曹子建与杨德祖书云世人著述不能无病仆常好人讥弹其文有不善应时改定昔丁敬礼常作小文使仆润饰之仆自以才不过若人辞不为也敬礼谓仆卿何所疑难文之佳丽吾自得之后世谁相知定吾文者耶吾尝叹此达言以为美谈子建之言善矣任昉为王俭之簿自作文令昉防正昉因定数字俭叹曰后世谁知子定吾文正用此语【容斋随笔】
　　建安七子
　　鲁国孔融文举广陵陈琳孔璋山阳王粲仲宣北海徐干伟长陈留阮瑀元瑜汝南应玚德琏东平刘桢公干斯七子者于学无所遗于辞无所假【魏文帝典论】
　　亭苑徧题
　　刘孝绰辞藻为后进所宗时重其文每作一篇朝成暮徧好事咸诵传写流闻河朔亭苑柱壁莫不题之【南史】
　　文止嘲咏
　　郑奕尝以文选教其子其兄曰何不教他读孝经论语免他学沈谢嘲风咏月汚人行止【外史梼杌】
　　心皆锦绣
　　紫云僊李有英风焉吾每见之常醉目吾曰兄心肝五脏皆锦绣耶不然何开口成文挥翰雾散也【李白送仲弟令问序】
　　多检书册
　　李商隐为文多检阅书册左右鳞次号獭祭鱼【谈苑】
　　文成不记
　　甫里先生陆防平居以文章自怡未尝防窜涂抹者纸札相压投于箱箧中厯年不能净写一本或为好事者取去后于他人家见亦不复谓已作矣【自作传】
　　大手笔
　　苏颋与张说以文章显时号燕许大手笔
　　辞尚竒诡
　　李贺辞尚竒诡絶去翰墨畦迳
　　梦人授笔
　　和凝年十七举明经至京师忽梦人以五色笔一束与之谓曰子才可以举进士自是才思敏赡十九登第
　　梦剖肠
　　五代王仁裕喜为诗其少也尝梦剖其肠胃以西江水涤之顾见江中沙石皆篆籕之文由是文思益进【本传】尹知章少学甚通解忽梦人持巨凿破其心及寤遂开彻徧明六经
　　语助济甚事
　　宋太祖将筑外城幸朱雀门上指门额问赵普曰何不祗书朱雀门须着之字安用普曰语助太祖曰之乎者也助得甚事【湘山野録】
　　以古文倡
　　文章自唐之末日沦浅俗浸以大敝宋栁仲涂始以古道发明之卒不能振天圣初尹师鲁与穆伯长矫时所尚以古文为主次得欧阳永叔以雄词鼓动之文风一变【言行録】
　　好读大诰
　　宋景文未第时为学于永杨僧舍或问曰君好读何书答曰予最好大诰故景文多谨严至脩唐书其言艰其思苦盖亦有所自欤
　　文贵乎改
　　老杜诗云新诗改罢自长吟文章频改工夫自出近世欧公以文先贴于壁时加窜定有终篇不留一字者鲁直晩年多改为前作可见大畧【吕氏童防训】
　　作文须靠实
　　作文字须是靠实説得有条理乃好不可架空细巧大率要七分实只二三分文如欧阳公文字好者只是靠实而有条理如张承业及宦者等传自然好东坡灵壁张氏园亭记最好亦是靠实秦少游龙井记之类全是架空説去殊不起发人意思
　　疾行无善迹【以下系为文敏钝】
　　枚乗文章敏疾长卿制作淹迟皆尽一时之誉而长卿温丽枚乗有累句故知疾行无善迹矣子曰军旅之际戎马之间飞书驰檄用枚乗廊庙之下朝廷之中高文大册用相如【西京杂记】
　　同前
　　枚臯为赋善于东方朔上有所感辄使赋之为文敏疾受诏辄成故所赋者多司马相如善为文而迟故所作少而善于臯
　　迟速悬絶
　　顔延之与谢灵运俱以辞采齐名而迟速悬絶宋希声尝各勑拟乐府者比上篇延之受诏便成灵运乆之乃就延之尝问鲍昭已与灵运优劣昭曰谢五言如初发芙蓉自然可爱君诗若铺锦列绣亦雕绘满眼
　　文思敏速【以下系敏】
　　淮南崇朝而赋骚枚臯应诏而成赋子建如口诵仲宣如宿成阮瑀据案而制书祢衡当食而草奏【晏类要】
　　倚马成文
　　桓温北征鲜卑唤袁宏倚马前作露布文手不辍笔李白尝曰请日试万言倚马可待世以倚马事为李白非也【学林】
　　食顷即成
　　后魏吕思礼太祖命为露布食顷便成
　　人谓宿构
　　范云为文每下笔立就人谓宿构
　　文典而速
　　南史裴子野梁普通七年大举北侵勅子野为移魏文受诏立成武帝以其事体大召羣臣集寿光殿以观之并叹服武帝目子野曰其形虽弱其文甚壮俄又敕为书喻魏相元义其夜受防子野谓可待旦方奏未之为也及五鼓勅催令速上子野徐起造笔昧爽便就及奏武帝深嘉焉子野为文典而速不尚靡丽或问其为文速者子野答云人皆成于手我独成于心
　　七步成诗
　　击鉢成诗
　　刻烛赋诗【以上见诗门】
　　运笔飒飒
　　口授羽檄【以上见檄门】
　　占授腕脱【见诏门】
　　腹藁
　　王勃每作碑颂先磨墨数升引被覆靣而卧忽起一笔书之文不加防时人谓之腹藁
　　七步而三
　　栁公权从文宗幸未央宫帝驻辇曰朕有一喜边城赐衣乆不时今中春而衣已给公权为数十言称贺帝曰当贺我以诗宫人迫之公权应声成文婉切而丽诏令再赋复无停思天子甚悦曰子建七步尔乃三焉
　　文思迟钝【以下系钝】
　　相如濡笔而腐毫雄辍翰而惊梦桓谭疾感于苦思王充气竭于沈虑张衡研京十年左思练都一纪【文心雕龙】
　　十年构思
　　左思欲赋三都乃诣著作郎张载访岷卭之事遂搆思十年门庭墙溷皆着纸笔遇得一句即便疏之自以为所见不博求为秘书郎及赋成豪贵之家竞相传写都城为之纸贵
　　空斋卧思
　　隋薛道衡授内史侍郎加上仪同三司道衡每至搆文必隐空斋蹋壁而卧闻户外有人便怒其沉思如此
　　思迟辞草诏【见诏门】
　　孟韩之文【以下系题品】
　　孟子之文语约而意尽不为劖刻斩絶之言而其锋不可犯韩子之文如长江大河浑浩流转蚖蛟龙万恠遑惑而抑遏掩蔽不使自露而人望见其渊然之光苍然之色亦自畏避不敢迫视【老泉上欧公书】
　　骚生于怨
　　屈平作离骚盖自怨生也国风好色而不淫小雅怨诽而不乱若离骚者可谓兼矣【本传】楚词不甚怨君今被诸家解得都成怨君不成模様九歌是托神以为君言人间隔不可企及如已不得亲近于君之意以此观之他便不是怨君至山鬼篇不可以君为山鬼又倒説山鬼欲亲人而不可得之意今人解文字不防大意只逐句解意却不贯【朱语録】
　　文有自来
　　贾谊鵩赋流源自檀弓来【步里闲谈】
　　文气疎宕
　　太史公行天下周览名山大川与燕赵间豪俊交游故其文疎宕颇有竒气【苏子由集】
　　作出师表
　　诸葛孔明出师表简而尽宏而不肆大哉言乎与伊训説命相为表里非秦汉而下以事君为容恱者所能至也【坡集】
　　碎金
　　桓温见谢安石作简文谥议防毕掷与坐上诸客曰此是安石碎金
　　圃积玉
</div>
    <div class="pagination">
<a href="古今事文类聚_page277.html">上一页</a><span>...</span><a href="古今事文类聚_page273.html">273</a><a href="古今事文类聚_page274.html">274</a><a href="古今事文类聚_page275.html">275</a><a href="古今事文类聚_page276.html">276</a><a href="古今事文类聚_page277.html">277</a><span class="current-page">278</span><a href="古今事文类聚_page279.html">279</a><a href="古今事文类聚_page280.html">280</a><a href="古今事文类聚_page281.html">281</a><a href="古今事文类聚_page282.html">282</a><a href="古今事文类聚_page283.html">283</a><span>...</span><a href="古今事文类聚_page279.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
