<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 231 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 231 页/共 485 页</h1>
    <div class="content">　　布帱纸补
　　羊续为庐江太守卧一幅布帱有穿败糊纸补之
　　卧丞相帐中
　　许侍郎顾司空俱作王丞相从事常夜在丞相所饮二人欢极丞相便使入已帐中眠顾至晓犹展转不得熟寐许上牀便大鼾丞相语诸客曰此中亦是难眠处耳【郭子】
　　销金帐【见聘门】
　　古今文集
　　律诗
　　纸帐　　　　　　　　　苏子瞻
　　乱纹殻细相连惯卧青绫恐未便洁似僧中白毡布暖于蛮帐紫茸毡锦衾速卷持还客破屋那愁仰见天但恐娇儿还恶卧夜深踏裂不成眠
　　诗话
　　百子帐　　　　　　　　程泰之
　　唐人昏礼多用百子帐特贵其名与昏宜而其制度则非有子孙众多之义盖其制本出戎人特穹庐拂庐之具体而微者耳卷栁为圏以相连锁百张百阖为其圏之多也故以百子揔之亦非其有百圏也其弛张既成大抵如今尖顶圆亭子而用青氊通冒四隅上下便于移置耳白乐天有青毡帐诗其规模可考也其诗始曰合聚千羊毳施张百子弮骨盘邉栁徤色染塞蓝鲜其下注文自引史记张空弮为证即是以栁为圏而青氊冒之也又曰北制因戎剏南移逐境迁是制出戎人也有顶中央耸无隅四向圆是顶耸旁圆也既曰影孤明月夜又曰最宜霜后地则是以之弛张移置于月于霜随处皆可也又曰侧置低歌坐平铺小舞筵则其中亦差寛矣既曰银囊带火悬又曰兽炭休亲近则是其间不设燎炉但用银囊贮火虚悬其中也又曰蕙帐徒招隠茅庵浪作禅其所称比但言蕙帐茅庵而不正比穹庐知其制出穹庐也乐天诗最为平易至其铺叙物制如有韵之记岂世之徒缀声韵者所能希哉【演繁露】
　　牀【胡牀　榻氊褥】
　　羣书要语牀装也所以自装载也【释名】齐鲁之间谓之箦陈谓之第【扬雄方言】牀身之安也箦牀輚也【说文】牀三尺五曰榻板独坐曰枰八尺曰牀【服防通俗文】或息偃在牀【诗】剥牀以肤【易】蕙帱兮荃牀【曹植】榻长狭而卑曰榻言其榻然近地小者坐人无异独所坐也【释名】
　　诗句白玉为君牀【选】衰病只藜牀【杜】西斋深且明中有六尺牀【坡】甘寝就匡牀【后山】明月皎皎照我牀【选】风月坐胡牀【欧】自许竒观绕绳牀【山谷】连榻设华裀【谢灵运】坐客寒无氊【杜】褥隠绣芙蓉【杜】
　　古今事实
　　献象牙牀
　　孟尝君出行五国至楚献象牙牀【战国防】
　　眠牀尘埃
　　齐虞愿除后军将军禇彦回诣愿不在见其眠牀上积尘埃有书数卷彦回叹曰虞君之清乃至此令人扫地拂牀而去
　　移牀壁崩
　　齐徐孝嗣初在率府昼卧斋北壁下梦两童子遽云移公牀孝嗣惊起闻壁有声行数步壁崩
　　六尺方牀
　　宋贺革家贫躬耕供养年二十始辍耒就父受业有六尺方牀思义未达则横卧其上不尽其义终不肯食
　　当坐此牀
　　李靖左仆射杨素拊其牀谓曰卿终当坐此牀封伦传内史令杨素每抚其牀曰封郎终当据此
　　登严武牀
　　杜甫尝醉登严武牀瞪视曰严挺之乃有此儿武亦暴猛中衔之
　　据胡牀晒头【以下系胡牀】
　　谢万尝诣王恬既至坐少时王便入内谢殊有喜色谓必厚供待良乆沐头散发而出亦复不坐乃据胡牀在中庭晒头神气傲然了无相酬对
　　据胡牀谈谑【见月门庾亮南楼】
　　据胡牀吹笛【见笛门】
　　胡牀挂柱
　　魏裴潜为兖州刺史尝作一胡牀及去官留以挂柱
　　当膝榻穿【以下系榻】
　　管寜字幼安常自坐一木榻积五十年当膝处穿【髙士传】
　　陈蕃下榻
　　陈蕃为豫章太守不接賔唯徐孺子来特设一榻去则悬之
　　独擅一榻
　　简雍性简傲自诸葛亮以下则独擅一榻须枕卧语无所为屈
　　引僧升榻
　　顔延之为秘书监光禄勲太常时沙门释惠林以才学为文帝所赏朝廷政事多与之谋上每引见常升独榻延之甚嫉焉因醉曰昔子同骖乗袁丝正色此三台之座岂可使刑余居之上变色
　　坐针毡
　　杜锡迁太子中舍屡谏愍懐太子言辞恳切太子患之后置针着锡常所坐处毡中刺之流血
　　青氊旧物
　　王子敬卧斋中盗取物敬曰青氊我家旧物可特置之
　　裹氊坠崖
　　魏邓艾由隂平道伐蜀行无人之境七百余里山髙谷深濒于危殆艾以氊自裹推转而下将士攀木縁崖鱼贯而进
　　铺花为裀
　　学士许慎选放旷不拘小节多与亲友结宴花圃中未尝具帷幄设坐只使僮仆辈聚落花铺坐下曰吾自有花裀【开元遗事】
　　狨毛为坐
　　狨坐不知始何时唐以前犹未施用太平兴国中诏工商庶人许乗乌漆素鞍不得用狨毛暖坐则当时盖通上下用之矣天禧元年始定两省五品宗室将军以上许乗狨毛暖坐余悉禁遂为定制今文臣自中书舍人以上武臣节度使以上方许用而宗室将军之制亦不行矣【石林燕语】　元丰仪制令侍从职事官谏议大夫以上乗狨坐绍兴令诸狨毛坐职事官谏议大夫寄禄官太中大夫以上及学士待制或经恩赐者许乗节度使曽任执政者准此　杨文公曰狨类鼠而大尾长而金色生川陜深山中人以药矢射杀之取其尾为卧褥鞍被坐毡之用狨甚爱其尾既中毒即囓断其尾以掷之恶其为身患【谈録】
　　虎皮坐
　　尹彦明云横渠昔在京师坐虎皮说周易听从甚众一夕二程先生至论易次日横渠撤去虎皮曰吾平日为诸公说者皆乱道有二程近到深明易道吾所弗及汝辈可师之故朱文公作横渠賛云勇撤臯比臯比见左传
　　古今文集
　　古诗
　　胡牀　　　　　　　　　梁庾肩吾
　　传名乃外域入用信中京足欹形已正文斜体自平临堂对逺客命旅誓初征何如淄馆下淹留奉盛明诗话
　　论胡牀之义
　　今之交牀制本自胡来始名胡牀桓伊下马踞胡牀取笛三弄是也隋以防有胡改名交牀胡瓜亦改黄瓜唐柴绍击西戎据胡牀使两女子舞则唐史臣追本语以书也唐穆宗长庆二年十二月见羣臣礼紫宸殿御大绳牀则又名绳牀矣
　　绳牀
　　孟东野诗云绳牀独坐翁李济翁资暇録改为藤牀误矣【学林】
　　簟【衾　枕　枕屏　竹夫人汤婆　并见布衾门】
　　羣书要语簟竹席也【说文】簟者布之簟然平也【释名】宋魏间谓之笙或谓之籧曲自闗而东谓之簟其粗者谓之籧篨【直文而粗】自闗而东周楚魏之间谓之倚佯自闗而西谓之行唐【方言】下筦上簟乃安斯寝【斯干】桃笙象簟韬于筒中【左三都】
　　诗句珍簟夏含霜【谢元晖】枕簟入林僻【杜】酒醒思卧簟【杜】恩分夏簟冰【杜】羸肌与簟疎【刘言史】留客夏簟清琅玕【杜】古今事实
　　送所坐簟
　　晋王忱访王恭见恭所坐六尺簟忱谓其有余因求之辍以送焉遂坐荐上忱闻而惊恭曰吾平生无长物
　　赏五花簟
　　宋尚书令王俭尝集才学之士揔校虚实类物以之谓之丽事多者赏之惟庐江何宪为胜乃赏以五花簟白团扇坐簟执扇容气甚自得秣陵令王摛后至俭以所示摛操笔便成举坐赏击摛乃命左右抽宪簟自掣取扇登车而去
　　古今文集
　　古诗
　　郑羣赠簟　　　　　　　韩愈
　　蕲州笛竹天下知郑君所寳尤瓌竒携来当昼不得卧一府传看黄琉璃体坚色净又藏节尽眼凝滑无瑕疵法曹贫贱众所易腰腹空大何能为自从五月困暑湿如坐深甑遭蒸炊手磨袖拂心语口慢肤多汗真相宜日暮归来独惆怅有卖直欲倾家赀谁谓故人知我意卷送八尺含风漪呼奴扫地铺未了光彩照耀惊童儿青蝇侧翅蚤虱避肃肃疑有清飚吹倒身酣寝百疾愈却愿天日常炎曦明珠青玉不足报赠子相好无时衰有客赠余以石枕者与家所藏笛竹簟皆佳物也余既喜睡因甚爱之辄为拙句奉呈原
　　甫圣俞二君子　　　　　欧阳永叔
　　端溪琢出缺月様蕲州织成双水纹呼儿置枕展方簟赤日正午天无云黄琉璃光緑玉润莹净泠滑无埃尘忆昨开封暂陈力屡乞残骸避烦剧圣君矜怜大臣悯察见衰病非虚饰尤防不使加罪去特许迁官还旧职选材任事不堪用见利无慙惟茍得一从僦屋居城南官不坐曹门少客自然惟与睡相宜以懒遭闲何惬适从来羸薾苦疲困况此烦歊正炎赫少壮喘息人莫听中年鼻鼾尤恶声痴儿掩耳谓雷作灶妇惊窥疑釜鸣苍蝇蠛蠓任縁扑蠧书懒架抛纵横神昏气浊一如此言语思虑何由清昔时李白爱饮酒欲与铛杓同生死我今好睡又过之身与二物为三尔江西得请在旦暮収拾归装从此始终当卷簟携枕去筑室买田清颍尾
　　次韵欧阳永叔端溪石枕蕲竹簟
　　王介甫
　　端溪琢枕緑玉色蕲水织簟黄金纹翰林所寳此两物笑视金玉如浮云都城六月招客语地上赤日流黄尘烛龙中天进炎力客主歊然各疲剧形骸直欲坐弃忘冠带安能强修饰恃公寛贷更不疑箕踞岂复论官职笛材平莹家故藏砚扑坳清此新得扫除堂屋就隂翳公不自眠分与客知公用意每如此真能与物同其适岂比法曹空自私却愿天日长炎赫公材卓荦人所惊乆矣四海流名声天方选取欲扶世岂特使以文章鸣深探力取当不寐思以正议排纵横柰何甘心一榻上欲卧颖尾为洁清贤愚劳佚非一轨顾我病昏惟未死心于万事乆萧然身寄一官真偶尔便当买宅归偃休白发溪山如愿始看公戮力就太平却上青天跨箕尾
　　次韵和酬　　　　　　　梅圣俞
　　溪上枕剖龙卵石蕲匠簟裂蛇皮纹客从东方一持赠竹色烝青石抱云磨沙斵骨自含润饱霜吊节无留尘京师豪贵空有力六月柰此炎蒸剧旱风赤日吹热来大厦髙檐任雕饰头颅汗匝无富贫虽有颁冰论官职官髙职重冰则多日永冰销难更得唯公扫室施枕簟迎凉自感东方客东方客应非俗昏能使贤人心体适贤人何以偏伏人天下才名方赫赫我吟穷困不可听昼夜蚊蚋苍蝇声蝇如逺鸡耳初感蚊若隠雷空际鸣葛厨顶绽屋蝎堕管席中裂麻经横平生赋分只煎炒安有緑玉琉璃清犹胜昔年杜子美老走耒阳牛防死因思杨恽废时言但愿人生行乐耳公今事业在朝廷去就尤当慎终始待公睡足秋风来去奉髙谈挥麈尾
　　寄蕲簟与蒲传正　　　　苏子瞻
　　兰溪美箭不成笛离离玉筯排霜脊千沟万缕自生风入手未开先惨栗公家列屋闲蛾眉珠不动花隂移雾帐银床初破睡牙籖玉局坐弹棊东坡病叟长覉旅冻卧饥吟似饥鼠倚赖春风洗破衾一夜雪寒披故絮火冷灯青谁复知孤舟儿女自嚘咿圣天何时反炎燠愧此八尺黄琉璃愿公尽扫清香阁卧听风漪声满榻习习还从两腋生请公乗此朝阊阖
　　律诗
　　白角簟　　　　　　　　曹松
　　角簟工夫已到头夏来全占满林秋若言保借归华屋秖合封题寄列侯学卷晓冰常怕绽解铺寒水不敎流蒲桃锦是潇湘纸曽得王孙价倍酬
　　碧角簟　　　　　　　　曹松
　　细皮重叠织霜纹滑腻铺牀胜锦茵八尺碧天无防翳一方青玉絶纎尘蝇行只恐烟黏足客卧浑疑水浸身五月不敎炎气入满堂秋色冷龙鳞
　　席
　　羣书要语荐所以自荐借也席绎也可卷可舒也【释名】羣居五人则长者必异席　为人子者居不主奥坐不中席　父子不同席男女不同席　奉席如桥衡请席何郷请衽何趾席南乡北郷以西方为上东郷西乡以南方为上若非饮食之客则布席席间函丈主人跪正席客跪抚席而辞客彻重席主人固辞客践席乃坐【并曲礼】我心匪席不可卷也【诗】席不正不坐【语】大路越席昭其俭也【左】瑶席兮玉镇【楚辞】
　　诗句初霜刈渚蒲织作玉牀席【李白】心懐平生友莫一在席珍
　　古今事实
　　孔席不暖
　　孔席不暇暖【班宾戏孔子】困于陈蔡之间居环堵之内坐三经之席【说苑】
　　席上之珍
　　哀公命席孔子曰儒有席上之珍以待聘
　　舍者避席
　　杨朱南之沛至梁而遇老子曰而睢睢而盱盱而谁与居大白若辱盛德若不足杨朱曰敬闻命矣其徃也舍者迎将家公执席妻执巾栉舍者避席炀者避灶其反也舍者与之争席【列黄帝】
　　坐熊席
　　卫灵公天寒凿池宛春谏曰天寒起土恐伤民公曰天寒乎宛春曰公衣狐裘坐熊席陬隅有灶是以不寒
　　坐不重席
</div>
    <div class="pagination">
<a href="古今事文类聚_page230.html">上一页</a><span>...</span><a href="古今事文类聚_page226.html">226</a><a href="古今事文类聚_page227.html">227</a><a href="古今事文类聚_page228.html">228</a><a href="古今事文类聚_page229.html">229</a><a href="古今事文类聚_page230.html">230</a><span class="current-page">231</span><a href="古今事文类聚_page232.html">232</a><a href="古今事文类聚_page233.html">233</a><a href="古今事文类聚_page234.html">234</a><a href="古今事文类聚_page235.html">235</a><a href="古今事文类聚_page236.html">236</a><span>...</span><a href="古今事文类聚_page232.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
