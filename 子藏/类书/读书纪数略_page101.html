<!DOCTYPE html>
<html>
<head>
    <meta charset="UTF-8">
    <title>读书纪数略 - 第 101 页/共 179 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读书纪数略 - 第 101 页/共 179 页</h1>
    <div class="content">　　李太白【正派】杜子美【正派】陶韦韩柳【正派】王杨卢骆【体弱】李长吉【别派浮】张籍王建【乐府正派】孟郊【正派但苦涩耳】元白体【形容叙事则妙】髙达夫郎士元卢纶【正派但绮丽耳】李商【正派咏物最缜密】苏黄体【卑下】玉台体【徐陵所叙汉魏六朝之诗】西昆体【李商温庭筠及刘杨诸公之诗】香奁体【韩渥诗皆帬裾胭脂语】　近体【即八句律诗】古诗【即五言七言不甚对散篇也】排句【杜韩二集多是首尾对】集句【聚集古人诗句为一篇】聫句【韩孟始见或二人或三四人各赋二句或四句共成长篇】絶句【四句不相连属或云絶取八句律之四句或云絶妙之句】杂言【多是七言诸事皆可入句托兴规戒耳】口号【或四句或八句达意宣情而已贵在明白条畅】囘文【起窦韬妻织为囘文以其夫周旋曲折皆可颂与盘中体同苏伯玉妻为之】
　　三十六体【三人皆行第十六用俪偶相夸号三十六体】
　　李商　温庭筠　段成式
　　江西诗派二十五人【吕本中作图】
　　黄庭坚【宗派之祖】陈师道　潘大临　谢逸　洪朋　洪刍　饶节　祖可　徐俯　林敏修　洪炎　汪革李錞　韩驹　李彭　晁冲之　江端本　杨符谢薖　夏倪　林敏功　潘大观　王直方　善
　　权　髙荷　吕本中
　　诗四法【范徳机诗法】
　　起【贵平直】承【要舂容】转【要变化】合【要渊永】
　　六对【上官仪注】
　　正名对【天地日月】同对【花叶草木】连珠对【萧萧赫赫】双声对【黄槐緑柳】叠韵对【徬徨放旷】双拟对【春秋池】
　　八对
　　的名　异　双声　叠韵　聫绵　双拟　回文隔句
　　四妙【姜白石诗法】
　　理髙妙　意髙妙　想髙妙　自然髙妙
　　四防【诗苑格】
　　体势　作用　声对　义
　　二要【同上】
　　要力全而不苦涩　要气足而不怒张
　　四失【同上】
　　气象欲浑厚其失也俗　体面欲大其失也狂血脉欲贯穿其失也露　韵度欲飘逸其失也轻
　　三偷【同上】
　　偷语【最是钝贼】偷意【事虽可用情不可原】偷势【才巧意精各无朕迹】
　　二废【同上】
　　欲废巧尚直而神思不得直　欲废言尚意而曲丽不得意
　　六迷【同上】
　　虚大　缓慢　诡异　用意　烂熟　气弱
　　五俗【严沧浪云】
　　俗体　俗意　俗句　俗字　俗韵
　　八病【沈约云惟上尾鹤膝最忌余犹可通】
　　平头　上尾　蜂腰　鹤膝　大韵　小韵　防纽正纽
　　冠冕八人【钟嵘诗评斯皆五言之冠冕文词之命世也】
　　陈思为建安之杰　公干仲宣为辅　陆机为太康之英　安仁景旸为辅　谢客为元嘉之雄　顔延年为辅
　　诗三才【迂斋诗话】
　　杜甫天才　李白仙才　李贺才
　　三人擅长【国史补唐人燕集必赋诗推一人擅长】
　　郭暧尚升平公主李端擅长　王相镇幽朔韩纮擅长　刘相巡江淮钱起擅长
　　四人探骊龙【世説四人在白傅第各赋金陵懐古诗刘先成白览之曰子珠所余鳞爪何用】元微之　刘梦得　韦楚老　白傅
　　三上人诗【髙僧传道标诗章比之潘陆当时呉兴有清画防稽有灵彻】
　　语曰霅【靸洽闸慑四音】之昼能清秀　越之彻洞冰雪　杭之标摩云霄

　　书三味【李淑书目】
　　诗书味之太　史为杂俎　子为醢醯
　　书五难【山松言】
　　烦而不整　俗而不典　书不实録　赏罚不中文不胜质
　　唐文四家【志】
　　李充翰林论　刘勰文心雕龙　顔峻诗例録　钟嵘诗评
　　元和制策三卷【同上】
　　元稹　独郁　白居易
　　宋四篇文字【刘子澄言本朝有四篇文字好】
　　太极图　西铭　易传序　春秋传序
　　六义【刘勰】
　　情防而不诡　风清而不杂　事信而不诞　义直而不同　体约而不芜　文丽而不淫
　　三理【同上立文之道其理有三】
　　形文【五色是也】声文【五音是也】情文【五性是也】
　　论文四科【魏文帝典论四科不同故能之者偏】
　　奏议宜雅　书论宜理　铭诔尚实　诗赋欲丽
　　汉魏文体三变【沈约言四百余年辞人才子文体三变】
　　相如形似　二班【彪固】情理　子建仲宣气质
　　唐文三变【文艺传唐有天下三百年文章无虑三变】
　　髙祖太宗大难始夷江左余风故王杨为之伯宗好经术崇雅黜浮则燕许张说苏颋擅其宗大歴正元间美材辈出法度森严韩愈倡之柳宗元皇甫湜李翺等和之　梁肃云初则陈子昻以风雅革浮侈次则张说以宏茂广波澜天寳以还李员外萧功曹贾常侍独常州比肩而作
　　古今诗三变【朱文公言唐初以前诗有髙下而法犹未变至律诗出而诗与法皆始大变】自虞夏及汉魏为一等　自晋宋顔谢及唐初为一等　自沈宋定着律诗及今日为一等
　　四唐诗【唐诗品彚略而言之则有初盛中晚之不同详而分之又各有别】
　　贞观永徽之时虞魏诸公稍离旧习【虞世南魏徴】王杨卢骆因加美丽【王勃杨炯卢照邻骆宾王】刘希夷有闱帷之作【刘庭芝】上官有婉媚之体【上官昭容】此初唐之始制也　神龙以还洎开元初陈子昻古风雅正李巨山文章防老【李峤】沈宋之新声苏张之大手笔【沈佺期宋之问苏颋张当时语曰苏李居前沈宋比肩】此初唐之渐盛也　开元天寳间则李翰林之飘逸杜工部之沈郁【李白杜甫】孟襄阳之清雅王右丞之精致【孟浩然王维】储光羲之真率王昌龄之声俊髙适岑参之悲壮李颀常建之超凡此盛唐之盛者也　大歴贞元间则有韦苏州之雅澹刘随州之闲旷【韦应物刘长卿】此中唐之再盛也　下暨元和之际则有柳愚溪之超然复古韩昌黎之博大其词【柳宗元韩愈】张王乐府之故实【张籍王建】元白序事之分明【元稹白居易】与夫李贺卢仝之怪孟郊贾岛之饥寒此晚唐之变也　降而开成以后则有杜牧之之豪纵温飞卿之绮靡【杜牧温庭筠】李义山之僻许用晦之偶对【李商许浑】他若刘沧马载李频李羣玉此晚唐变态之极矣
　　诔义有三
　　上以简神明　中以铺先烈　下以耸示后人
　　君子三耻【祭统】
　　先祖无美而称之是诬也　善而弗知不明也　知而弗传不仁也
　　孔子后书五厄【开皇初牛上表请开献书之路】
　　秦火也　王莽之乱也　东京之末也【孝献移都图书缣帛皆为帷囊】永嘉南渡也【魏晋所藏刘石冯陵从而失坠】周师入郑也【刘裕收图籍四千卷齐梁间总其书数三万余卷萧绎收公私典籍万余卷悉为周师所焚】
　　六朝后书五厄【皆厄于火而厄于水者汉兰台石室书董卓载舟西上沈溺河中仅存数隋嘉则殿书唐平王世充命司农宋遵贵以舟载行至砥柱漂没十仅二三焉】
　　大业也　天寳也　广明也　靖康也　绍定也










　　读书纪数略卷三十一
<子部,类书类,读书纪数略>
　　钦定四库全书
　　读书纪数略卷三十二目録
　　人部
　　艺术
　　六艺
　　六书
　　班固六书
　　六体
　　文字书三义
　　文字之学三
　　四声
　　羣经音辨五门
　　切韵三十六字母
　　切韵六十字诀
　　五音十四声
　　佩觿三科
　　三苍
</div>
    <div class="pagination">
<a href="读书纪数略_page100.html">上一页</a><span>...</span><a href="读书纪数略_page96.html">96</a><a href="读书纪数略_page97.html">97</a><a href="读书纪数略_page98.html">98</a><a href="读书纪数略_page99.html">99</a><a href="读书纪数略_page100.html">100</a><span class="current-page">101</span><a href="读书纪数略_page102.html">102</a><a href="读书纪数略_page103.html">103</a><a href="读书纪数略_page104.html">104</a><a href="读书纪数略_page105.html">105</a><a href="读书纪数略_page106.html">106</a><span>...</span><a href="读书纪数略_page102.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
