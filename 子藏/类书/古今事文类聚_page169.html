<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 169 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 169 页/共 485 页</h1>
    <div class="content">　　凝露堂木犀　　　　　　杨廷秀
　　雪花四出剪鵞黄金粟千麸糁露囊看去看来能几大如何着得许多香
　　梦骑白鳯上青空径度银河八月宫身在广寒香世界觉来外木犀风
　　只道秋花艳未强此花尽更有商量乗风染得千红紫曽有西风半防香
　　八月十七日天竺送桂花分赠元素
　　苏子瞻
　　月缺霜浓细蕋干此花元属桂堂仙鹫峯子落惊前夜蟾窟枝空记昔年破裓山僧怜耿介练裙溪女鬭清姸愿公采掇纫幽佩莫遣孤芳老涧邉
　　岩桂　　　　　　　　　刘彦冲
　　凉飔振逺村寂寞度清芬山路不知处月窻时夜闻孤根抱寒石落子半飘云袖手空延仰无才可赋君







　　古今事文类聚后集卷二十八
<子部,类书类,古今事文类聚>
　　钦定四库全书
　　古今事文类聚后集卷二十九
　　宋　祝穆　撰
　　花卉部
　　兰花
　　羣书要语兰香草也【说文】楚人曰蕙者今零陵香是也【闻见録】妇人或赐之兰则受献诸舅姑【礼记】同心之言其臭如兰【易】芝兰生于深林不以无人而不芳君子修道立徳不为困穷而改节【家语】与善人居如入芝兰之室久而知其芳【家语】予既滋兰之九畹又树蕙之百亩【离骚】纫秋兰以为佩【同上】秋兰兮蘼芜罗生兮堂下緑叶兮素枝芳菲袭予【少司命】兰肴蒸兮兰借【九歌】沅有芷兮澧有兰【湘君】兰芷变而不芳兮荃蕙化而为茅何昔日之芳也【离骚】光风转蕙泛崇兰些注光风雨止日出而风草木有光也转摇也泛泛摇动貌崇髙也【招魂】兰以秋芳【选】禀国香于自然【顔师古赋】
　　诗句清露被兰臯【阮嗣宗】猗兰奕叶光【杜】风兰舞幽香【孟迟】古今事实
　　梦兰【见诞子门】
　　浴兰【见上已门】
　　作猗兰操
　　猗兰操者孔子所作也孔子聘诸侯莫能自任自卫反鲁隠谷之中见香兰独茂喟然叹曰夫兰当为王者香今乃独茂与众草为伍乃止车援琴鼓之自伤不逢时托辞于兰云【琴操】
　　芝兰生堦【见子侄门】
　　古今文集
　　杂著
　　植兰说　　　　　　　　杨防
　　或种兰荃鄙不遄茂法圃师及秽以溉而兰净荃洁非类乎众卉苖既骤悴根亦旋腐噫贞哉兰荃欤迟发舒守其天和虽瘠而茂也假杂壤乱其天真虽沃而毙也守真介而择禄者其兰荃乎乐淫乱而偷位者其杂卉乎受莽之伪爵者孰若龚胜之不仕耶食述之僭禄者孰若管宁之不位耶呜呼业圃者以秽为主而后见龚管之正
　　修水记　　　　　　　　黄鲁直
　　兰似君子蕙似士大夫大概山林十蕙而一兰也离骚曰既滋兰之九畹又植蕙之百畆则知楚人贱蕙而贵兰矣兰蕙丛生莳以沙石则茂沃之以汤茗则芳是所同也至其一干一花而香有余者兰也一干五七花而香不足者蕙也余居保安僧舍开牖于东西西养蕙而东养兰观者必问其故故着其说
　　古诗
　　题杨次公春兰　　　　　苏子瞻
　　春兰如美人不采羞自献时闻风露香蓬艾深不见丹青写真色欲补离骚传对之如灵均冠佩不敢燕
　　题杨次公蕙　　　　　　苏子瞻
　　蕙本兰之族依然臭味同曽为水仙佩相识楚词中幻色虽非实真香亦竟空云何起防馥鼻观已先通
　　秋兰已悴以其根归学古　朱元晦
　　秋至百草晦寂寞寒露滋兰臯一以悴芜秽不能治端居念离索无以遗所思愿言托孤根嵗晏以为期律诗
　　兰花　　　　　　　　　杨廷秀
　　雪径偷开浅碧花水根乱吐小红芽生无桃李春风面名在山林处士家政坐国香到朝市不容霜节老云霞江蓠蕙圃非吾耦付与骚人定等差
　　菊花
　　羣书要语菊一名日精【本草注】菊治廧也【尔雅】马蔺为紫菊瞿麦为小菊鸟啄苖为鸳鸯菊旋覆花为艾菊【尔雅】季秋鞠有黄华【月令】既低其枝又弱其干岂弟君子佩服攸宜【萧頴小菊荣篇】朝饮木兰之坠露兮夕飡秋菊之落英【离骚】三径就荒松菊犹存【陶辞】
　　诗句采菊东篱下悠然见南山【陶】秋菊有佳色【选】寒花发黄彩【选】粲粲黄金花【杜】鲜鲜霜中菊既晩何用好【白】古今事实
　　登髙饮菊
　　摘菊盈把
　　赐菊延寿【并见重阳门】
　　菊花能寿
　　南阳郡郦县有甘谷水甘美云其山上有大菊落水从山下流得其滋液谷中有三千余家不复穿井仰饮此水上寿百二三十中年亦七八十【应劭风俗通】
　　古今文集
　　杂著
　　菊谱叙　　　　　　　　刘正防
　　草木之有花浮冶而易壊凡天下轻脆难久之物者皆以花比之宜非正人达士坚操笃行之所好也然余尝观屈原之为文香草龙鳯以比忠正而菊与菌桂荃蕙兰芷江蓠同为所取又松者天下嵗寒坚正之木也而陶渊明乃以松名配菊连语而称之夫屈原渊明实皆正人达士坚操笃行之流至于菊犹贵重之如此是菊虽以花为名固与浮冶易壊之物不可同年而语也且菊有异于物者凡花者以春盛实者以秋成其根柢枝叶无物不然而菊独以秋花恱茂于风霜摇落之时此其得时者异也有花叶者花未必可食而康风子乃以食菊仙又本草云以九月取花久服轻身耐老其花异也花可食者根叶未必可食而陆防云春苗恣肥得以采撷供左右杯案又本草云以正月取根此其根叶异也夫以一草之防自末至本无非可食有功于人者加以花色香态纎妙闲雅可为丘壑燕静之娱然则古人取其香以比徳而配之以嵗寒之操夫岂偶然而已哉洛阳之风俗大抵好花菊品之类比他州为盛刘元孙伯绍者隠居伊水之瀍萃诸菊而植之朝夕啸咏乎其侧葢有意谱之而未暇也崇宁甲申九月余得为龙门之游至君居坐于舒啸堂上顾玩而乐之于是相与评论访其居之未尝有者因次第焉夫牡丹荔枝香笋茶竹砚墨之类有名数者前人皆谱録今菊品之盛至于三十余种可以类聚而记之故随其名品论叙于左以列诸谱之次
　　龙脑【一名小银防叶色类染郁金而外叶纯白】
　　新罗【一名玉梅一名陵菊千叶纯白长短相次】
　　都胜【鹅黄千叶叶厚有双纹】
　　御爱【一名笑靥淡黄千叶叶有双纹】
　　玉毬【白花蕋中小叶如剪茸】
　　玉铃【纯白千叶中有细铃】
　　金万铃【正黄色而叶有铎形】
　　大金铃【花五出如铎铃之形】
　　银防【深黄叶五出下有双纹白叶承之】
　　棣棠【深黄叶双纹多叶】
　　蜂铃【千叶深黄中有铃叶】
　　鹅毛【淡黄纎细如毛生于花蕚上】
　　毬子【深黄千叶叶小】
　　夏金铃【深黄千叶以六月开】
　　秋金铃【深黄重叶铃蕚者如蜂铃状】
　　金钱【深黄双纹重叶】
　　邓州黄【单叶双纹】
　　蔷薇【深黄单叶】
　　黄二色【鹅黄双纹多叶】
　　甘菊【深黄单叶】
　　酴醿【纯白千叶】
　　玉盆【多叶黄心而下有濶大白叶承之】
　　邓州白【单叶双纹白花中铃蕚】
　　白菊【单叶白花】
　　银盆【铃叶之下别有双纹白叶】
　　顺圣浅紫【一花不过六七叶每叶盘叠三四叶此花最大】
　　夏万铃【开以五色紫色细铃】
　　秋万铃【千叶浅紫】
　　绣毬【千叶紫花花叶尖】
　　荔枝【千叶紫花叶卷为筒】
　　垂丝粉红【千叶其细如茸】
　　杨妃【粉红千叶】
　　合蝉【粉红筒叶】
　　红二色【千叶深淡红二色】
　　桃花【粉红单叶中有黄蕋】
　　专论甘菊　　　　　　　王观
　　余窃谓古菊未有瓌异如今者而陶渊明张景阳谢希逸潘安仁等或爱其香或咏其色或采之于东篱或泛之于酒斚疑皆今之甘菊也
　　叙遗　　　　　　　　　王观
　　余闻有麝香菊者黄花千叶以香得名有锦菊者粉红碎花以色得名有孩儿菊者粉红青蕚以形得名有金丝菊者紫花黄心以叶得名尝访于好事者亦未之见也
　　菊谱序　　　　　　　　范至能
　　山林好事者或以菊比君子其说以谓嵗华晼晩草木变衰乃独然香发傲睨风霜此幽人逸士之操虽寂寥荒寒而味道之腴不改其乐者也神农书以菊为养性上药能轻身延年南阳人饮其潭水皆夀百嵗使夫人者有为于当年医国芘民亦犹是而已菊于君子之道诚有臭味哉月令以动植志气如桃桐华直云始华至菊独曰鞠有黄华岂以其正色独立不伍众草变词而言之欤故名胜之士未有不爱菊者至陶渊明尢甚爱之而菊名益重又其花时秋暑始退嵗事既登天气髙明人情舒闲骚人饮流亦以菊为时花移槛列斛辇致觞咏间谓之重九节物此非深知菊者要亦不可谓不爱菊也爱者既多种者日广吴下老圃伺春苖尺许时掇去其颠数日则岐出两枝又掇之每掇益岐至秋则一干所出数千百朶婆娑团檀如车葢薰笼矣人力勤土又膏沬花亦为之屡变顷见东阳人家菊图多至七十种淳熙丙午范村所殖正得三十六种乃悉为谱之明年将益访求它品为后谱云
　　黄　胜金黄　叠金黄　棣棠菊　叠罗黄　麝香黄太真黄　垂丝菊　千叶小金黄　　　鸳鸯菊金铃菊　毬子菊　单叶小金钱　　夏小金铃十様菊　甘菊　　野菊
　　白　五月菊　金杯玉盘　喜容千叶　御衣黄千叶万铃菊　莲花菊　芙蓉菊　茉莉菊　木香菊酴醿菊　艾叶菊　白麝香　白荔枝　银杏菊波斯菊【一枝只一葩倒垂如丝发之鬈】　　　佛顶菊　桃花菊燕脂菊　紫菊【一名孩儿】
</div>
    <div class="pagination">
<a href="古今事文类聚_page168.html">上一页</a><span>...</span><a href="古今事文类聚_page164.html">164</a><a href="古今事文类聚_page165.html">165</a><a href="古今事文类聚_page166.html">166</a><a href="古今事文类聚_page167.html">167</a><a href="古今事文类聚_page168.html">168</a><span class="current-page">169</span><a href="古今事文类聚_page170.html">170</a><a href="古今事文类聚_page171.html">171</a><a href="古今事文类聚_page172.html">172</a><a href="古今事文类聚_page173.html">173</a><a href="古今事文类聚_page174.html">174</a><span>...</span><a href="古今事文类聚_page170.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
