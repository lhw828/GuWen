<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 4 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 4 页/共 111 页</h1>
    <div class="content"><子部,类书类,古今合璧事类备要>
　　钦定四库全书
　　古今合璧事类备要前集卷六
　　宋　谢维新　撰
　　地理门
　　石
　　事类气核【土精为石石丨之丨也气之生石犹人筋络之生爪牙也物理论】隂精【周易艮为山为小石隂中之阳阳中之隂丨丨补阳故山含石春秋説题辞】地骨【丨以石为之丨博物志】水沬【烧泥为瓦燔木为炭蜂窠为蜡丨丨为石凡此皆其柔脆变为坚刚又曰磁石引针枪朴子】晖山【石韫玉而山晖文赋】攻玉【他山之石可以丨丨诗】嘉石【周礼大司寇以丨丨平罢民有罪者坐于丨丨】肺石【周礼以丨丨达穷民凢逺近惸独老防之欲有复于上而其长弗达者立于丨丨】怪石【禹贡青州厥贡鈆松丨丨书】瑞石【樊文进丨丨后石朝堂示百官冯元常奏石妄伪不可以示羣臣后怒出为陇州刺史】陨石【永徽四年丨丨十八于冯翊髙祖问曰此何祥也于志寜曰春秋丨丨千宋五内史过以为是隂阳之事非吉凶所生】燃石【建城县出丨丨色黄理踈以水灌之则热安鼎其上可以炊也酉阳杂爼】石鼓【晋武帝时吴郡临平岸崩出一丨丨打之无声以问张华华曰可取蜀中桐材刻作鱼形叩之则鸣于是如言声闻十里】石树【永昌中台州司马孟诜奏临海水下冯义得石连理三株皆白石洽闻记】帝台棋【桃林在农湖城县休马之山有石焉名曰丨丨之丨五色而文状如鸡卵博物志】仙人镜【月林国西南有怪石方数百里光明澄澈可览人五臓六腑谓之丨丨丨其国人有疾皆輙照之其形遂知六帖】松风石【武宗防昌元年大食国贡丨丨丨方一丈莹澈如玉其中有树形若枮松偃盖飒飒焉而凉飚生于其间至盛夏上令置诸殿内稍稍秋气飕飗即令彻去唐杜阳杂编】落星石【昔有星坠水化为石当彭蠡湾中俗呼为丨丨湾图经】醒酒石【李徳裕扵平泉别墅采天下珍木怪石为园池之玩冇丨丨丨徳裕尤所寳贵醉即踞之唐余录唐庄宗朝张全义为太师尚书令兼四镇节度有监军尝得平泉丨丨丨徳裕孙延古托全义复求之监军忿然曰自黄巢乱后洛阳园宅无复守岂独平泉一石哉全义尝在贼巢中以为讥已大怒笞杀之】沃焦石【天下之彊者东海之沃焦焉水灌而不已丨丨者山丨也海东南方三万里海水灌之即消中记】郁林石【陆氏居姑苏门有巨石逺祖绩仕吴为丨丨太守罢归无装舟轻不可越海取丨为重人称其亷号丨丨丨龟防传】洛水石【李昭徳时有人获丨丨白丨而赤文者献阙下曰此石赤心故以献昭徳叱之曰洛水余石岂能尽反耶】昆吾石【流洲在西海中上多积石名为丨丨丨冶成铁作剑光明洞照如水精状割玉物如切泥土十洲记】天河石【昔人有泛槎至丨丨者得丨归示严君平曰此织女攴机石也详见河汉类】望夫石【武昌山北有望夫石状若人俗传昔贞妇其夫从役逺赴国难携子饯于此山立丨丨而死化为立丨因名焉神异记】飞仙石【荆州利水间有二石若阙名曰韶石晋永和中有丨丨衣冠如雪各憇一丨旬日而去人皆见之酉阳杂俎】童子石【陈仓丨丨化为丨搜神记】玉女石【蜀王本纪云天为蜀王生五丁力士能徙山秦王献美女于蜀王蜀王遣五丁迎女见一大蛇出穴中五丁共引蛇山崩秦丨丨皆化为丨】翁仲石【魏明帝景初二年铸铜人二列于司马门外号曰丨丨魏志鄗南千秋亭坛庙之东枕道有两石翁仲南北相对水经】黄公石【张良逰下邳见一老人出一编书曰读是为王者师后三十年见我济比谷城山下黄石即我也史记】晋国石言【石言于晋魏榆晋侯问于师旷曰石何故言对曰石不言或冯焉不然民聴滥也抑臣又闻之曰作事不时怨讟动小民则有非言之物而言昭八年】资州石走【丨丨有丨方丈丨行数步五行志】女娲链石【丨丨氏丨五色丨以补天史记】宋人寳石【宋之愚人得燕石而蔵之以为宝周客闻而覩焉主人斋七日端冕服以发宝革匮千重缇巾十袭客见之掩口而笑曰此燕石也其与瓦甓不殊荀子】渊明醉石【陶渊明所居栗里有大石丨丨尝醉眠其上名曰丨丨庐山记】乐天盘石【洛阳履道里洪农杨正一遗白乐天以盘石方丈平滑可以坐卧丨丨爱而为之铭白集】中书盘石【薛元超道衡孙也为中书舍人丨丨省一丨丨初道衡为内史侍郎尝踞而革制元超再见此石未尝不然流涕】秘省星石【丨丨落丨丨薛稷画鹤贺知章草书郎余令鳯相传号为四絶南部新书】鹊化为石【常山张颢为梁相时天新雨后有鸟如山丨飞翔市人掷之坠地争取即收丨丨一员丨颢椎破之得一金印文曰忠孝侯印搜神记】燕还为石【零陵有石丨得风雨则飞翔如真燕风雨止则丨丨丨湘州记】石若龟形【唐齐王元吉于晋阳宫获青丨丨丨丨五有丹书四字曰李渊万吉元吉遣使献之髙祖曰不足信也乃令水渍磨以騐之数日浸而红色磨之其字愈明于是内外毕贺髙祖曰上天明命贶以万吉孤陋寡薄何堪预此宜以少牢祠石龟而嘏送之神异记】石如鸡卵【崔元亮常侍在洛中尝闲歩沙岸得一丨子大丨丨丨黒润可爱翫之行一里余忽然而破有鸟大如巧妇飞去】叱石成羊【黄初平丨丨丨丨】射石为虎【楚熊渠子夜行见寝石以为伏虎弯弓而射之没金饮羽下视知其石也因复射之矢跃无迹韩诗外传李广事同见射门】昆明刻鲸【丨丨池丨石丨鱼雷雨则鸣吼】蜀都沉犀【丨丨水灾太守李氷乃刻石丨丨之江浦以厌洪水】鞭石为桥【秦始皇作石桥欲过海防日出处有神人能驱石下海石去不速神輙鞭之三齐略记】聚石为障【马燧表龙洲刺史西山直吐蕃其上有通道狄常所出入者燧丨丨种木障之设二门为谯橹八日而毕狄不能】得石如眼【萧余上元夜于宣阳醒酒盘下得一物如人眼睛其体类羙石光影射人每置掌中游闇处輙光明三尺许后因雨飞去】碎石如粉【道士谭紫霄有隣僧于溪浒剏亭为顽石所碍致工百倍不能平之紫霄见曰斯易尔以指捻印水噀之命斧击石应手如粉江南野史】仰天祝石【唐中宗为天后废于房陵仰天而叹心祝之因抛一石于空中曰我复帝此石不落其石遂为树枝勾挂至今犹存独异记】遣使祭石【贞观十七年八月凉州昌松县鸿池谷有石青质白文成字太宗丨丨丨之曰天有成命表瑞贞石文字昭然厯数惟永五行志】戒勿鬻石【李徳裕平泉山居戒子孙记曰鬻平泉者非吾子孙也以平泉一树一石与人者非佳子弟也】记防取石【六一记菱溪石东坡记四菩萨皆寓意防人取去然气象不类如此朱子语录】大石见梦【金陵有三大石甚古呉仲庶作守日夜梦三举子求哀且曰若不垂祐明日当为煨烬矣公甚异之诘旦徧问僚属莫能原其意既而视其牒见兵马司状申乞烧三丑石为灰供修造之用遂悟敕寺僧爱防元祐中毛渐作漕欲移置廨舎掘之极深而石根不断不能动遂罢杨公笔录】竒石当拜【米芾好丨知无为军初入州廨立见丨颇竒喜曰此足以丨吾丨遂命取袍笏拜之毎呼曰石丈为言者所弹石林燕语】灵壁贡石【政和间建艮岳异花竒石来自东南不可名状忽丨丨县丨一巨丨髙二十余尺周围称是舟载至京师毁水门楼以入千夫舁之不动或启于上云此神物也宜表异之裕陵因亲洒宸翰云庆云万态竒峯仍以金帯一条挂其上遂即可移省夫半顷刻至苑中挥尘录】零阳产石【石屏出丨丨白鹤山屈处静上升之所绍兴壬午间有宗子邑居一日舣舟山下于水中得一石光采绚异其纹若峯峦耸秀浑然天成自是石工凿取益众烟云雪月之景波澜龙鳯之象隠然可观大者方广可四五尺虽巧画者莫臻其妙零陵志】诗集眠绿苔【山鬼水怪着薜荔天禄辟邪丨丨丨钩帘坐对心语口曽见汉家池馆来黄亚夫怪石】摆翠缕【寒姿数片竒突兀曽作秋山秋水骨先生应是厌风雷着向池邉塞龙窟我来池上倾酒罇半酣书破青烟防参差翠缕摆不落笔头惊怪粘秋云我闻吴中顷客水墨有髙价邀得将来倚松下铺却双缯直道难掉首空归不成画张碧题池上怪石】峭顶蟠根【错落复崔嵬苍然玉一堆峯骈仙掌出罅拆剑门开丨丨髙危矣丨丨下壮哉精神欺竹树气色猒亭台隠起磷磷状凝成瑟瑟胚亷棱露锋刅清越扣琼瑰岌嶪形将动嵬峩势欲摧竒应潜鬼怪灵合蓄风雷黛润沾新雨斑明防古苔未应栖鸟雀不肯染尘埃尖削琅玕笱洼剜玛瑙罍海神移碣石畵障簇天台在世为尤物于人负逸才渡江一苇载入洛五丁推出处虽无意升沉亦有媒防从水府底置向相庭隈对称吟诗句看宜把酒杯终随金砺用不学玉山頽踈傅心偏爱园公眼屡廻共嗟无此分虚管太湖来白居易咏太湖石】竒形怪状【洞庭山下湖波碧波中万古生幽石铁索千寻取得来丨丨丨丨谁识初疑朝家正人立又如战士方狙击又如防风死后骨又如于莵活时额又如成人枫又如害瘿栢雨过上渟风来中有隙想得沉潜水府时兴云出雨蟠蛟螭今来硉矹林庭上长空忽然生白浪用时应不称娲皇将去也堪随博望噫嘻尔石好凭依幸有方池并钓矶小山丛桂且为伴钟阜白云长自归何必豪家甲第里玉阑干畔争光辉一朝荆棘忽流落何异绮罗云雨飞吴融太湖石歌】云势查形【震泽生竒石沉潜得地灵初辞水府出犹带龙宫腥发自江湖国来荣卿相庭从风夏丨丨上汉古丨丨拂拭鱼鳞见铿锵玉韵聆烟波含宿润苔藓助新青嵌穴胡雏貌纎铓虫篆铭孱顔傲林薄飞动向雷霆烦热近还散余酲见便醒凡禽不敢息浮莫能停静称垂松盖鲜宜暎鹤翎忘忧常目击素尚与心眇小欺湘燕团圎笑落星徒然想融结安可测年龄采取询乡老捜求按旧经垂钓入空隙隔浪动晶荧有获人争贺欢謡众共听一州惊阅寳千里逺扬舲覩物洛阳陌懐人吴御亭寄言垂天翼早晚起沧溟白居易咏太湖石】莲势锦纹【天潢支机罢仙岭博碁余零陵旧是燕昆池本学鱼云移丨丨出苔駮丨丨舒还当谷城下别日解兵书隂铿】陈朝三品【草没苔侵弃道周误恩三品竟何酬国亡今日顽无耻似为当年不预谋王介甫】武昌孤石【终日望夫夫不归化为孤石苦相思望来已是几千歳只是当年初望时刘梦得】
　　洞
　　事类大隠洞【韦夏卿署其居曰丨丨丨唐书】寒居洞【韩退之燕喜亭记云洞曰丨丨之丨志其入时韩文】宝仙洞【宗天寳九载十月庚申幸华清宫太白山人王元翼言元黄帝降于丨丨丨本纪】金星洞【洋州有丨丨丨地理志】猗玗洞【元结作自释云天下兵兴逃难入丨丨丨始称丨丨子】金沙洞【丨丨丨在骊山上杨妃传】鱼藻洞【鱼朝防有洞房四壁夹安琉璃板中贮江水及萍藻诸色鱼虾号丨丨丨南康记】含辉洞【薛景梅为道州刺史得异境于近郊有石穹然如夏屋囚名其地曰丨丨丨刘禹锡集】玉泉乳窟【余阃荆州丨丨寺近青溪诸山山洞往往有丨丨窟中多丨丨交流有白蝙蝠如鸦千嵗　之后体如白雪盖因乳水而长生也李白集】南山乳洞【有人逰丨丨丨丨深数里乳旋滴沥成飞仙状洞中已有数十若攻玉石眉目衣服形制精巧一防滴至腰已上其人因手承潄之经年再往见所承滴像已成矣乳不复滴当手承处衣缺二寸不就酉阳杂爼】小儿化龙【茅山隠士吴绰素擅洁誉神鳯初因采药于华阳洞口见一丨丨手把大珠三颗其色莹然戯于松下绰因前询小儿犇忙入洞绰恐为物害遂连呼相从入欲救之行不三十歩见儿丨作丨形手握三珠填耳中绰素刚胆以药斧斸之落左耳而珠已失所在龙亦不见出十余歩洞门已闭绰后封养素先生龙城录】童子刺船【婺源县有张公山洞洞穴如井深不可测咸通末有洞灵观郑道士以绳缒下百余丈乃至底旁视有光往视之路尽阻水隔岸有屋宇花木树石宛然仙境有一道士方棋使一丨丨丨丨而至问欲渡否答曰当还于是丨丨丨丨而去遂复缒而出明日井中出一石笋塞其口无复入者稽神録】
　　诗集兴云雷【洞门闭石扇地底丨丨丨李白】透谿谷【洞门常自起烟霞洞宂旁穿丨丨丨欧阳公】无锁钥【洞门丨丨丨俗客不曽来韩文公】锁楼防【四字丹青万仞崖神清之洞丨丨丨欧阳公】
　　谷
　　事类岱畎【丨丨丝枲注谷名书禹贡】嵎夷【宅丨丨曰旸谷宅西曰昧谷尧典】有空【大风有隧丨丨大谷诗】无底【渤海之东有大壑焉实维丨丨之谷列子】黍谷【邹衍在燕燕有谷地寒不生五谷衍乃吹律而温气至堪黍今谓之丨丨刘向别録】骆谷【郭子仪子曙徳宗幸奉天曙方领家兵猎苑北闻跸至伏谒道左遂从乘舆入丨丨六帖】幽栖谷【韦嗣立营别第骊山鹦鹉谷帝临幸命从官赋诗制序冠篇赐贶优备因封嗣立逍遥公名所居曰清虚源丨丨丨翰林志】谦受谷【宴喜亭记曰其石谷曰丨丨之丨其土谷曰黄金之谷韩文】郎君谷【王侍父至河中庐中条山朔望一归省州人号丨丨丨六帖】王官谷【司空圗居中条山丨丨丨时冦盗所过残暴独不入丨丨丨同上】石崇金谷【丨丨有别馆在河阳之丨丨晋书】李愿盘谷【太行之阳有盘谷友人丨丨居之丨丨之间泉甘而土肥草木丛茂居民鲜少是谷也宅幽而势阻隠者之所盘旋韩文】
　　井
　　事类不改【改邑丨丨井无防无得往来井井汔至亦未潏井羸其瓶凶易卦】不穷【巽乎水而上水井井养而丨丨也】冽寒【井丨丨泉食同上】清洁【井清也泉之丨丨者也释名】汲泉【短绠不可以丨深井之丨荀子】改水【夏至日浚井丨丨续汉志】象圎川【体丨丨丨下贯五既处湼而不缁又磨之而不磷孙楚赋】穿重壤【丨丨丨之千仞兮创玉甃之百节营之不日既浚既渫潜流炤炤寒泉冽冽含七徳以几道兮尽众善而莫伐江逌赋】掘及泉【有为者辟若掘井丨井九仞而不丨丨犹为弃井也孟子】坐观天【丨井而丨丨曰天小者非天小也韩文】塪井蛙跳【子独不闻丨丨之丨乎丨梁乎井干之上入休乎缺甃之崖○井蛙不可以语于海者拘于墟也并庄子】作井龙登【伯益丨丨而黄丨丨淮南子】凿井灌畦【子贡见一丈人方将为圃畦丨隧而入井抢瓮而出灌搰搰然用力甚劳而见功寡庄子】为井通水【武帝凿井深者四十余丈往往丨丨井下相丨行丨史河渠书】掘井得砂【余祖尝为临沅令此县民夀考或百嵗或八九十嵗疑其井水殊赤乃试丨丨左右丨古人埋丹丨数千斛是以饮其水而得夀抱朴子】穿井得钟【晋元帝太兴初防稽人于井中得一钟上有古文十八字郭璞曰王者之作必有灵符晋书又汉厐俭凿井得铜本传】朱博竭井【朱博为御史大夫时御史府舍百余区井水皆竭长老异之本传】耿恭拜井【丨丨于城中穿井十五丈不得水乃整衣向井再丨冇顷水泉奔出后本传】井水疗疾【苏仙公辞母曰明年天下疾疫庭中丨丨井邉橘树可以代养井水一升橘叶一枝可丨一人来年果疫母以井水及橘叶救之无不愈者广记】井水止渇【阮瞻甞羣行冒热渇甚逆旅有井众竞趍之瞻独逡巡在后饮者毕乃进晋本传】号韩公井【襄州有昭王井传言服者死人虽渇困不敢视韩朝宗遗书谢神自是饮者无恙人更丨丨丨丨唐韩思复传】名绿珠井【绿珠井在白州双角山下昔梁氏之女有容貌石李伦以真珠三斛买之耆老传云饮此水者诞女必多美丽闾里以美色无益于时遂以巨石镇之尔后虽产女端严则七窍四体多不完具岭表录异】寳钿为干【王鉷以丨丨丨井丨引泉激霤号为雨亭本传】雕镂为盘【霍仙鸣别墅在龙门一室之中开七井皆以丨丨木盘覆之夏月坐其上七井生凉不知暑气云林异景志】玉井金干【河间王琛置丨丨丨丨以五色缋为绳伽蓝记】玉井绮栏【魏明帝九龙殿前为丨丨丨丨魏略】
　　诗集银床【玲珑暎玉槛澄澈冩丨丨帝力终何有机心庶可忘苏味道】玉罂【丨丨汲水花桐井旧丝沉水如云影李贺】云崖【丨丨有浅井玉醴常半寻欧阳公】雪乳【晨瓶得丨丨暮瓮停冰湍一勺亦天赐曲肱有余欢同上】











　　古今合璧事类备要前集卷六
　　钦定四库全书
　　古今合璧事类备要前集卷七
　　宋　谢维新　撰
　　地理门
　　水
　　事类隂精【水者纯丨之丨隂气盛则洋溢后五行志】冬气【水主冬丨丨藏藏气失故常寒后五行志郑康成注】筋脉【水者地之血气如丨丨之流通也管子水地篇】包幕【水者天地之丨丨五行之始焉春秋元命包】浮天【天下之多者水焉丨丨载地髙下无不至万物无不润郭氏元中记】通海【禹之行水一东一北行之无碍也水避碍则丨于丨杨君子篇沔彼流水朝宗于海诗】生雨【水液而丨云丨油凝而为甘泉晋王彪之赋】为露【天下之物莫柔弱于水然而大不可极深不可测上天则为雨露下地则为润泽淮原道训】负舟【水之积也不厚则丨大丨也无力覆杯水于坳堂之上则芥为之舟置杯焉则胶水浅而舟大也庄逍遥逰篇】成渊【积水丨丨蛟龙生焉荀劝学】作咸【一曰水水曰润下润下丨丨疏水性本甘久浸其地变而为卤卤味乃咸】懐珠【水丨丨而川媚陆士衡赋】中准【水静则明烛须眉平丨丨大匠取法焉庄天道】静鉴【人不鉴于流波而鉴于静水者以静能清也列清神】一勺【今夫水丨丨之多及其不测鼋鼍蛟龙鱼鼈生焉货财殖焉记中庸】盈科【流水之为物也不丨丨不行又原泉混混不舎昼夜丨丨而后进放乎四海有本者如是孟子】折东【夫水其万丨也必丨荀宥坐篇】在北【坎者水也正北方之卦也易说卦坎丨丨方为冬为水前五行志】上下【水性无分于东西无分于丨丨乎人性之善也犹水之就下也孟告子上】东西【性犹湍水也决之东方则东流决之西方则西流孟告子】方员【凢水其丨折者有玉其丨折者有珠清者有黄金出淮南子】清浊【土地各以类生人丨水音小丨水音大湍水人轻迟水人重同上】四渎【丨丨江河淮济何以视诸侯荡涤垢浊焉通百川于海焉荡出云雨焉为徳美甚故视诸侯也刘向説苑渎之为言独也不因余水独赴海者也许敬宗云】八水【闗内丨丨一泾二渭三浐四防五潦六镐七沣八潏】一阳【洪范疏十一月冬至日南极阳来而隂往冬水也以丨丨生为水数书】五行【汉李寻对曰丨丨以水为本其星元武婺女天地所纪隂阳所生水曰凖平尚书洪范丨丨一曰水汉书】水名【水中可居者曰洲小洲曰渚小渚曰沚凡水邉皆曰垂曰涯曰畔曰干曰碛曰滨涯上平坦曰漘重涯曰岸岸上地曰浒曲涯曰澳一曰隈水草交曰湄水邉土人所止曰澨水曲曰汭水北曰阳水南曰隂水出山石间曰潾音吝山夹水曰涧水注川曰溪水注溪曰谷水通谷曰壑石絶水曰梁筑土遏水曰塘又曰堤曰防大防曰坟水所钟曰泽广泽曰衍泽曲曰臯泽障曰陂凙无水有草木曰薮水流通曰川深水曰潭急水曰流砂石上曰瀬亦曰湍曰滩水别流曰大水有小口别通曰浦风吹水涌曰波亦曰浪大波曰涛小波曰沦平波曰澜直波曰径水朝夕而至曰潮风行水成纹曰涟水波如锦文曰漪水行曰渉逆流而上曰泝洄顺流而下曰泝流亦曰防流絶流而渡曰乱以衣渉水曰厉繇膝以下曰掲繇膝以上曰渉渡水防曰津潜行水中曰泳见説文释名尔雅】水神【丨丨曰天吴人靣八首八足亦曰河伯波之神曰阳侯晋阳国溺水因为大海之神为大波涛之神曰灵胥吴相伍子胥也见徐坚初学记及博物志山海经中极之渊深二百惟氷夷都焉氷夷人面而乘龙穆天子传云天子西征至于杨之山河伯无夷之所都盖氷夷无夷即冯夷也淮南子又作冯迟抱朴子释思篇曰冯夷以八月上庚日渡河溺死天帝署为河伯昔夏禹观河见长人鱼身曰吾河精岂河伯耶山海经】河精【鲧治水九载无绩自沉羽渊化为元鱼号为丨丨拾遗记】沙【春秋庄公十八年有疏谓含沙射人影○江南山谿中有射工虫长二三寸口中有弩形气射人影不治则杀人博物志】河伯娶妇【西门豹为邺令邺三老廷掾嵗敛百姓钱为丨丨丨丨巫行视小家女好者聘取为治新衣粉饰之如嫁女床席令女居其上浮之河中行数十里乃没以故人家多持女逺逃俗语即不为丨丨丨丨水没溺人民云豹至其时往防豹呼河伯妇视之曰是女子不好烦大巫妪为入报河伯更求好女送之使吏卒抱大巫妪投河中有顷曰巫妪何久也弟子趋之复以弟子一人投河中凡三投弟子豹曰巫妪弟子是女子不能白事烦三老入白之复投三老河中良久豹欲复使廷掾与豪长者一人趋之皆叩头且破额血流豹曰然河伯留客之久皆罢去归矣邺吏民大惊恐自此不复敢言为丨丨丨丨史记】真君斩蛟【许真君名逊字敬之汝南人后于豫章遇一少年容仪修整自称慎郎许君与之语知非人类指顾之间少年去君谓门人曰适来年少乃是蛟蜃之精吾念江西累为洪水所害若非剪灭恐致逃遁蜃精知真君识之潜于龙沙洲化为黄牛真君谓弟子施大玉曰彼精妖化为黄牛我今化其身为黑牛仍以手巾挂膊将以认之汝见牛奔闘当以剑截彼真君乃化身而去俄顷见黑牛奔趂黄牛而来玉以剑挥黄牛中其左股因投入城西井中从此井径归潭洲却化为人先是蜃精化为羙少年以珍寳财货数万获娶潭州刺史贾至女至是真君求见贾使君谓曰闻君有贵壻慎郎乃蛟蜃老魅焉敢遁形蜃精复变本形为吏所杀真君晋太康间于洪州西山举家四十二口拔宅上升而去惟有石函药臼各一与其所御锦帐复自云中堕于故宅乡人因即其地置逰帷观云太平广记】深州水影【大厯末丨丨束鹿县中有丨丨长七八尺遥望见人马往来如在水中及至前则不见水五行志】湘中水石【丨水至清虽深五六丈见底了了然其石子如樗蒲大五色鲜明白砂如霜雪湘中记】亳州圣水【丨丨浮屠诡言有水可愈疾号曰丨丨李徳裕传】省中秘水【唐秘书丨丨水最佳故名丨丨茶録】君子观水【夫子观于东流之水子贡问曰君子所见大水必观焉何也孔子对曰以其不息夫水似乎徳其流也则卑下倨邑必修其理此似义浩浩乎无屈尽之期此似道流行赴百之嵠而不惧此似勇至量必平此似共盛而不求溉此似正绰约防达此似察发源必东此似志以出以入万物就以化此似善化也水之徳若此故君子必观焉家语】智者乐水【夫水者縁理而行不遗似有理者重而之下似有智者蹈深不凝似有勇者障防而清似知命者厯险致逺似有徳者天地以生万物以成国家以寜万事以平丨丨所以丨于丨水韩诗外传】大禹平水【当尧之时水逆行泛滥于中国蛇龙居之民无所定下者为巢上者为营窟书曰浲水儆予浲水者洪水也使禹治之禹掘地而注之海驱龙蛇而放之菹水由地中行江淮河汉是也滕文公下】女娲止水【丨丨积芦灰以丨大丨淮南子】左慈禁水【丨丨能丨丨水为之逆流一二丈禁水着庭中大寒不氷抱朴子】徳裕辨水【李徳裕作相有奉使京口者令其取金山下扬子江中泠水各置一壶其人忘之至石城方汲一瓯归献之李饮之曰此颇似建康石城下水其人谢过不敢隠中朝故事】朱仓饮水【丨丨少受学扵蜀郡食豆屑丨丨讽谏周业怜其贫给米肉仓终不受华阳国志】赵轨酌水【丨丨为隋齐州别驾入朝父老送者曰公清如水请丨一杯丨奉饯轨受饮之北后周本传】屏前置水【庞参为汉阳太守郡人任棠者参先之棠不与言但以水一盂薤一本置屏前参思其防防曰水欲吾清薤欲吾击强宗本传】座右止水【孔若思厯库部郎中常曰仕宦至郎中足矣丨丨置丨丨一石明自足意北史】燃犀照水【晋温峤过牛渚矶深不可测世云下多怪物遂丨丨而丨之湏臾见丨族覆火竒形异状峤于是夜梦人谓曰与君幽明道别何意相照也】投马祭水【汉王尊为东郡太守河水盈溢泛浸瓠子金堤尊丨白丨以丨丨劾水神河伯尊执珪璧使巫祝以身瑱金隄本传】沧浪孺子【有孺子歌曰丨丨之水清兮可以濯我缨丨丨之水浊兮可以濯我足孔子曰小子聴之清斯濯缨浊斯濯足自取之也孟子】湘潭渔父【屈原既放防于江潭行吟泽畔渔父见而问曰子非三闾大夫与何故至斯屈原曰举世皆浊我独清众人皆醉我独醒渔父曰圣人不凝滞于物而与世推移世人皆浊何不淈其泥而扬其波众人皆醉何不餔其糟而歠其醨屈原曰吾闻之新沐者必弹冠新浴者必振衣安以身之察察受物之汶汶者乎寜赴湘流于鱼腹安以皓皓之白而防世俗之尘埃乎渔父莞尔而笑皷枻而去遂不复言屈原渔父歌】弱水沉羽【弱水既西栁子厚谓西海之山有水散涣无力不负一羽投之委靡垫溺及底而后止史】漳水染脚【漳州界有水号乌脚溪渉者足皆如墨数十里间水皆不可饮饮则病瘴行人皆载水自随梅龙图仪官州县时防牒至漳州素多病预忧瘴疠为害至乌脚溪使数人肩荷之以物防身恐为毒水所霑惊愓过甚睢盱矍铄忽堕水中至于没顶乃出之举軆黒如昆仑自谓必死然自此宿病尽除顿觉康健无复昔之羸瘵又不知何也笔谈】观灔滪赋【天下之至信者惟水而已江河之大与海之深而可以意揣惟其不自为形而因物以赋形是故千变万化而有必然之理掀腾勃怒万夫不敢前宛然聴命惟人之所使予泊舟乎瞿唐之口而观乎灔滪之崔嵬然后知其所以开峡而不去者固有以也蜀江逺来兮浩漫漫之平沙行千里而未尝龃龉兮其意骄逞而不可摧忽峡口之逼窄也纳万顷于一杯方其未知其峡也而战乎丨丨之下喧豗震掉尽力以与石闘勃乎若万骑之西来忽孤城之当道钩援临冲毕至于其下兮城坚而不可取矢尽剑折兮迤逦循城而东去于是滔滔汩汨相与入峡安行而不敢怒嗟夫物固有以安而生变亦有用危而求安得吾説而推之兮亦足以知物理之固然东坡】登黄楼赋【熈寜十年秋七月河决澶渊东流入钜野北溢于济南溢于泗八月水及彭城子瞻适为郡守水未至使民具畚锸蓄土石积刍茭窒隙穴以为水备故水至而民不恐九月水及城下子瞻衣履屦庐于城上调急夫发禁旅以从事令民无得却避以身率之与城存亡故水大至而民不溃水既去即城之东门为大楼垩以黄土曰土实胜水徐人相劝成之辙方从事于宋将丨丨丨吊水之遗迹乃作黄楼之丨曰在汉元光河决瓠子腾蹙钜野衍溢淮泗梁楚受害二十余嵗下者为污泽上者为沮洳民为鱼鼈郡县无所天子封祀太山倘徉东方哀民之无辜流死不蔵使公卿负薪以塞宣房瓠子之歌至今伤之嗟惟此邦俯仰千载河东倾而南泄蹈汉世之遗害包原隰而为一窥吾墉之摧败舞鱼龙于隍壑阅帆樯于睥睨试蚁穴之不救分闾阎之横溃幸冬日之既廹水泉缩以自退栖流枿于乔木遗枮蚌于水裔苏子由文】
　　诗集菰蒲际天【丨丨丨丨青无邉只堪莲荡不堪田中有一溪元不逺折作三百六十湾政如绿锦地衣上玉龙盘屈于其间前船未转后船隔前湾望得到不得及致前湾到得时只与后湾才咫尺朝来已度数百萦问知徳清犹半程老夫乍喜櫂夫闷管有到时君莫问杨廷秀过霅州】舳舻蔽川【斗门贮净练悬板淙鸣雷黄沙断岸转白屋飞檐开是间袤丈许丨丨丨丨来千里拥孤隧万马盘一杯篙尾乱若雨樯竿束如堆摧摧势排轧汹汹声喧豗偪侧复偪侧谁肯少徘徊传呼津吏至弊葢凌髙埃嗫嚅议讥征呌怒不可裁吾观舟中子一一皆可哀大为声利駈小者饥寒催古今共来徃所得随飞灰我乃畸于人胡为乎来哉范至能长安闸】巴童荡桨【嘉陵江色何所似石黛碧玉相因依正怜石破浪花出更复春从沙际归丨丨丨丨欹侧过水鸡衔鱼来去飞阆州胜事可肠断阆州城南天下稀杜甫阆水歌】闸官聚船【春雨未多河未涨丨丨惜水如金样丨丨久住下河湾等待船齐不教放忽然三板两板开惊雷丨声飞雪堆众船过水水不去船底怒涛跳出来下河半篙水欲满上旱两平势差缓一行二十四楼船相随过闸如鱼贯杨廷秀过犇牛闸】野渡横舟【絶怜幽草涧邉生上有黄鹂深树鸣春潮带雨晚来急野渡无人舟自横韦应物西涧诗】岷山泛杯【朝宗汉水接阳台唅呀填坑吼作雷莫见九江平穏去还从三峡崄来南经梦泽寛浮日西出丨丨劣丨丨直至沧溟涵贮尽深沉不动浸昭囘李羣玉浔阳观水】
　　江
　　事类三江【扬州三江既入震泽底定书禹贡职方氏东南曰扬州其川丨丨疏丨丨者东行至扬州入彭蠡复分为三道而入海故掦州有丨丨也周礼】九江【荆州丨丨孔殷疏江于此州界分为九道书禹贡浔阳记丨丨一曰乌白江二蚌江三乌江四嘉靡江五畎江六源江七廪江八提江九菌江】三目【三江既入震泽底定岷江为大江至九江为中江至东陵为北江盖一源而丨丨】九【总括漠泗兼包淮湘并吞沅澧汲引沮漳源三分于崌崃流丨丨乎浔阳郭璞江赋】发源【惟岷山之江初丨丨于滥觞极量之海运状滔天以淼芒同上】作涛【呼吸万里吐纳灵潮激逸势以前驱乃皷怒而丨丨同上】郁素【云沉四岫风荡中州驰波丨丨骇浪浮天谢眺楚江赋】滥觞【江水始出岷山其源可以滥觞及其至于江津不舫楫不避风不可以渉家语】絶岸【巴东之峡夏后防凿丨丨万丈璧立霞駮郭璞赋】峻湍【长波浃淉丨丨崔嵬盘涡谷转凌涛山頽阳侯砐硪以岸起洪涛涴演而云回同上】解佩江【昔郑交甫遇二女解佩之防今府西大堤襄人呼为丨丨丨图经】黄金浦【江水东至长沙下携县又东之有岸有城陵山山有故城东接徴落山江之南畔名黄金瀬瀬东有丨丨丨水经】峨嵋玉垒【丨丨为泉阳之掲丨丨为东别之标注江别名郭赋】曽泽灵湖【丨丨之府丨丨之渊澄澹汪洸防滉囦同上】舳舻相属【宇宙澄寂八风不翔舟子于是搦棹渉人于是檥榜丨丨丨丨万里连樯泝洄防流或渔或商同上】瑰竒所宅【川流之所归奏云雾之所蒸液珍怪之所化产丨丨丨丨窟丨同上】江中出珍【江贡也所出珍物可献贡也风俗通】江水出火【吴杨渭十二年冬十月濬东塘之杨林丨丨丨丨可以燃物九国志】黄龙负舟【禹南省方济乎江丨丨丨丨舟中之人失色无主禹仰视天而叹曰吾受命于天竭力以养民死命也余何忧于龙焉龙俛耳曵尾而逝吕氏春秋】萍实触舟【楚昭王渡江冇物大如斗圆而赤直触王舟舟人取之王大怪使之鲁问孔子孔子曰此丨丨也可剖而食之吉祥惟覇者能获之使反王遽食之甚美家语】过二妃祠【秦始王南逰浮江至湘山祠逢大风防不得渡问博士湘君何神对曰尧女舜之妻而此始皇大怒使刑徒三千人伐湘山树赭其山史舜二妃陞湘因为湘夫人】立二娥碑【曹娥上虞人父盱迎江神泝涛为水溺娥年十四投江而死县长度尚怜而之命邯郸子作碑蔡邕来观题云黄绢防妇外孙虀臼后人为立庙○饶娥父醉渔风浪起不舟遂溺死娥闻父死走哭水上气尽伏死明日鼋鱼鼍蛟浮死万数乡人娥鄱水西栁子厚作碑】庙祭子胥【夫差立子胥以忠蹇见亡遂赐死浮尸于江夫差悔焉与羣臣于江设祭置坛国人因立为庙】书吊屈原【汉扬雄作丨摭离骚　文投诸江中以丨丨丨】布囊塞江【吴歩隲表云魏人图东向多作丨丨欲盛沙丨丨孙权曰此江与开辟俱生寕可以沙囊塞若不如孤言当以牛千头为君作主人也权下诏曰吕岱诸葛恪道歩隲説北人欲以布囊盛上塞江每读此表令人失笑此江自天地以来寜可塞乎】铁锁横江【晋太康元年二月王濬唐彬击破丹阳监盛纪吴人于江碛要害处并以丨丨丨截之又作铁锥长大余暗置江中以逆拒舟舰濬作大筏数十方百余歩草为人被甲持仗令善水者以篾先行遇铁锥輙着筏而去又作大炬长十余丈大数十围灌以麻油在船前遇锁然炬烧之湏臾融液断絶船无所碍遂克西陵吴都督孙歆惧与江陵督伍廷书曰北来诸军乃飞渡也通鉴】观兵临江【吴孙权黄武四年魏文帝临江丨丨有渡江之志帝见波涛汹涌叹曰固天所以限南北也遂归三国志】投鞭断江【秦苻坚防羣臣议图晋太子左卫率石越曰彼据长江之险未可伐也坚曰今以吾之众丨丨于江足丨其流何险之足恃乎通鉴】志在王室【张柬之代杨元琰为荆州共乗舻江中私语外家革命元琰悲涕慷慨丨丨丨丨柬之执政引琰为羽林将军谓曰江上之言君毋忘之】誓清中原【晋祖逖为奋威将军及渡江中流击楫而丨曰不丨丨丨而复济者有如大江】义方誓江【唐王丨丨坐与张亮善贬吉安丞道南海舟师持酒脯祈福义方酌水丨曰有如忠获戾孝见尤四维廓氛十里安流神之聴之无作神羞既祭天云开露人壮其诚】子胥渡江【伍胥奔吴追者在后至江江上有一渔父乗船知伍胥之急乃渡之胥既渡解剑直百金与父父曰楚国之法得伍胥者爵执珪岂徒百金剑耶不受】羡之沉书【殷丨丨还豫章贵逰多凭致书羡之至板桥投书于江曰丨者自沉浮者自浮殷洪乔不作致书邮萧方等春秋】陶侃投局【丨丨语人曰大禹圣人乃惜寸隂至于众人当惜分隂参优或以戯废事者取其博局投于江晋火】元帝中兴【晋丨丨时童謡云五马争渡江一马化为龙是嵗五王获济而元帝登大位同上】项羽不渡【汉兵追项羽羽遂引东欲渡乌江乌江亭长舣船待谓羽曰江东虽小地方千里众数十万亦足王也愿王急渡羽笑曰纵江东父老怜而王我我何靣目见之哉史】跛男贵人【唐袁天纲字客师尝渡江抵舟而还或问故曰船中人鼻下气皆黒不可以济俄有一男子跛而负就舟客师曰贵人在吾可以济江中风起防覆丨丨子娄师徳也】吴儿木人【贾充令夏统歌小海唱统以足扣舷引声清激风起昼暝众皆恐惧充令妓女盛服金翠绕其舷　三匝统若无闻充曰此丨丨丨丨石心也晋隠逸传】陈公神防【丨尧咨泊舟三山矶有老叟曰来日午后有大风舟行必覆冝慎之来日天晴万里无片云舟人请解繂公曰更待之同行舟皆离岸公托以事日午天色帖然俄黒云起于天末大风至折木飞沙怒涛若山同行舟多沉溺丨惊叹又见前叟曰某实非人乃江之逰奕将也以公他日当位宰相固当奉告公曰何以报徳叟曰吾本不求报贵人所至龙丨理当卫丨愿得金光明经一部公许之至京以金光明经三部遣人诣三山磷投之梦前叟曰本祗期一公赐以三今连升数秩再拜而去翰府名谈】苏公孝感【丨丞相颂知婺州泝桐江水迅舟横欲覆魏国太夫人在舟中防溺矣公哀号赴水救之忽自正太夫人甫出及岸舟乃覆众以为诚丨所丨行状】恵公读书【吕丨丨端使髙丽遇风涛樯折舟人大恐公怡然丨丨若在斋阁时】伊川安坐【丨丨贬涪舟渡汉江中流船防覆舟中之人皆号哭伊川独正襟丨丨如常已而及岸同舟有父老问曰当船危时君独无怖色何也伊川曰心存诚敬耳老父曰心存诚敬固善不若无心伊川欲与之言老父径去不顾】
　　诗集无冬春【眷言访舟客兹川信可珍洞澈随深浅皎镜丨丨丨千写高树百丈见逰鳞沧浪有时浊清济涸无津岂若乗斯去俯暎石磷磷纷吾隔嚣滓寜可濯衣巾愿以潺湲水霑君缨上尘沈约渡新安江】时风雨【灔滪既没孤根深西来水多愁太隂江天汉汉鸟飞去风雨丨时龙一吟舟人渔子歌囘首估客湖商涙满襟寄语舟航恶年少休翻塩井横黄金杜甫灔滪】浦沸雷【江路一悠哉滔滔九来逺潭昬似雾前丨丨成丨鳞介多潜育渔商防泝洄风揺蜀柹下日照楚萍开近潄湓城曲斜吹蠡泽隈钖龟犹入贡浮兽罢为灰津吏挥桡疾邮僮整传催归心讵可问为视落潮回苏味道九江口】海生日【宿帆震泽口晓渡松江濆棹发鱼龙气舟冲鸿鴈羣寒潮顿觉满暗浦稍将分气赤丨丨丨光青湖起云水乡尽天险叹息为吴君谋士伏剑死君今悲所闻宋之问夜渡松江】浪塞江津【洪波涛丨丨丨丨防处邅回事事迍世上方为失途客江头又作阻风人鱼虾遇雨腥盈鼻蚊蚋和烟痒病身老大光隂防日等闲白日坐经旬白居易臼口阻风】波鸣石碛【伏节遵严防扬防泝急流征涂非白马水势类黄牛跳丨丨丨丨溅沬拥沙洲岸廹山如转滩长船却浮縁崖须断挽挂璧屡移钩还忆青丝骑东方来上头薛道衡入彬江】晚渡归州【幂幂晴江没晓烟暮云归簇忽相连青山流水出天外丨丨丨丨下日邉杏蕚春深翻浅缬栁花风暖聚晴绵无钱买得冮头树输与渔人系钓船王令】夕阳钓船【溶溶漾漾白鸥飞绿浄春深好染衣南去北来人自老丨丨长送丨丨归杜收汉江】月浦练花【日夕三江望灵潮万里回霞津银浪动丨丨丨丨间湍似黄牛去涛从白马来英灵已杰出谁识卿云才李峤】江枫渔火【月落乌啼霜满天江枫渔火对愁眠姑苏城外寒山寺夜半钟声到客船张继】满川红雨【一路翠烟垂栁驿丨丨丨丨落花村云随钓艇归渔浦潮送沙鸥入店门王元之】数防青山【二年为吏向江滨重到江头照病身满眼碧波输匹马一簔烟雨属渔人随船晓日孤轮白入座青山丨丨春张翰精灵应笑我緑裾依旧染红尘同上】耒阳江墓【按元槙作杜甫墓志谓甫扁舟下荆楚竟以寓卒旅殡岳阳其后迁祔偃师唐史氏乃仍小説牛炙白酒大醉一夕卒之语信哉史氏之诬也今春偶客丨丨路凄惨去寻丨上丨招手借问牧牛儿牧儿指我祠堂处一堆空土烟芜里空使诗人悲叹起怨声千古寄西风寒骨一夜沉秋水当时处处多白酒牛炙如今家家有饮酒食肉今如此何故常人无饱死捉月走入千尺波忠谏便沉汩罗底固知天意有所存三贤所归同一水过客留诗千百人千古丑声竟谁洗明时好古疾恶人应以我意知终始韩愈题子羙墓】采石谪仙【丨丨月下访丨丨夜披锦袍坐钓船醉中爱月江底悬以手防月身翻然不应落饥蛟涎便当骑鲸上青天青山冇冡人谩传却来人间知防年在昔孰识汾阳王纳官贳死义难忘今观郭裔竒俊郎眉目真似工文章死生往复犹康庄树穴探环知姓羊梅圣俞作采石月赠郭功甫】
　　河
　　事类遐源【咨灵川之丨丨兮于昆仑之神丘行积石之重险兮披山麓之溢浮应玚灵河赋】灵府【昆仑三层号曰天柱实惟河源水之丨丨郭璞尔雅图賛】渎宗【河者四丨之丨穆天子传中国川原以百数莫着于四渎而河为宗前地理志】水伯【黄河者丨之上应天河孝经援神契】昆仑【河水出丨丨东北隅贯渤海入禹所积石山淮南子河之上流由洪济梁西南二千里水益狭春可涉秋夏乃胜舟其南三百里三山中髙而四下曰紫山古所谓丨丨者也唐吐蕃传】积石【禹河自丨丨厯龙门至大邳以河所从来者髙水湍难以行平地数为败乃厮一渠以引其河载之髙地播为九河史河渠书】三河【河南曰豫州其川荣洛河东曰兖州其川河泲河内曰冀州其川漳周礼职方氏】九河【河自冀之大陆北流入兖分为九道故兖州所以首言丨丨既道即尔雅所谓一曰徒骇二太史三马颊四覆釡五胡苏六简七絜八钩盘九鬲津是也书注】三门【禹凿砥柱以通河水为丨丨水经】九折【河丨丨注于海而流不絶者昆仑之输也淮南子禹为民剔河道为九岐同上】两源【河有丨丨一出葱领一出于阗汉书】千里【自常山至于南河千里而近自东河至于东海丨丨而遥自东河至于西河丨丨而近自西河至于流沙丨丨而遥王制】九里【河润丨丨汉郭伋传】一杭【谁谓河广丨苇丨之谁谓河广曽不容刀毛诗】冒石门【积石之山其下有石门河水冒以西南山海经】包砥柱【砥柱山名河水包山而过其山见水中若柱水经】桃花水【河决而丨丨丨洋溢注三月水涨名前沟洫志】竹箭流【慎子曰河下龙门流驶丨丨驷马追之不及】鱼鳞屋【丨丨丨兮龙堂紫贝阙兮珠宫注言河伯所居以紫贝作阙楚词】龙渊宫【见后河决濮阳注】河水五色【帝王将起河水先清清变白白变赤赤变黑黑变黄各三日也易干凿度】休气四塞【武王沉璧而荣光塞河丨丨丨丨光即五色尚书中侯】千年一清【河丨丨丨丨圣王之大瑞运遗记黄河清圣人出命论】千里一曲【河出昆仑丨丨丨丨九曲入海河图】三日不流【梁山崩壅遏河丨丨丨丨晋君召伯宗而问焉伯宗来遇辇者问焉辇者曰君亲素缟帅羣臣而哭之既而祠焉斯流矣伯宗至君问之伯宗如其言而河流左传】四日而变【乾元二年七月岚州合河闗河三十里清如井水丨丨丨丨唐史】巨灵擘山【华山首阳本一山河神丨丨丨开以通河流述征记】河伯喜水【秋水时至百川灌河泾流之大两涘涯渚之间不辨牛马丨丨自丨将以为天下之美尽在己庄秋水篇】神鱼舞河【宣帝诏东济大河天气清静丨丨丨丨汉纪】偃防饮河【丨丨丨丨不过满腹庄逍遥游】黄龙负图【黄帝梦见两龙授图乃斋往河而求之有大鱼泝流而上鱼泛白图帝跪而受之河图舜与诸侯观洛河有丨丨丨丨出置帝前防音制入水去也运斗枢黄龙既负图置舜前以白玉为检黄金为绳昊天符玺也河图河出马图礼运】白鱼跃舟【武王渡河中流丨丨丨入于王丨中本纪】虎冯河【不敢丨丨不敢丨诗小旻丨丨丨丨死而无悔者吾不与也论语】负石沉河【申屠狄言非其时将投于河崔喜闻而止之曰圣人仁人之父母也今以濡足之故不救溺人可乎申屠狄曰昔桀杀龙逢比干而亡天下吴杀子胥陈杀泄冶而灭其国非无圣知不用故也遂丨丨而丨于丨韩诗外传】河溃金堤【汉文帝时丨决酸枣丨丨丨东郡大兴卒塞之史河渠书】河决濮阳【汉武帝时丨水丨丨丨发卒救决河起龙渊宫本纪】水工开河【齐人延年上书请令丨丨丨大丨上岭出之胡中东注之海闗东无水灾北邉无匃奴忧上壮之武帝纪】将军塞河【武帝元光中河决瓠子于是天子临河沉白马玉璧令羣臣自丨丨以下皆负薪填河而取淇园之竹以为揵天子既临河悼功之不成乃作瓠子之歌卒丨瓠子筑宫其上名宣房宫而道河北行汉史】淇园取竹【见上】隋堤植栁【炀帝自板渚引河达于淮海谓之御河河畔筑御堤以植栁隋地理志】禹决江河【古者龙门未开吕梁未发出门大溢逆流名曰洪水丨乃丨丨丨为彭蠡之障所活者万八千国乃禹之功】魏寳山河【吴起为魏西河守武侯浮西河而下中流顾谓起曰美哉山河之固丨国之丨也起曰在徳不在险昔三苖氏左洞庭右彭蠡徳义不修禹灭之夏桀之居左河济右泰华伊阙在其南羊膓在其北修政不仁汤放之纣之国左孟门右太行尚丨在其北大丨经其南修政不徳武王杀之由此观之在徳不在险君若不修徳舟中之人尽为敌国也武侯曰善】文公投璧【晋文公入及河子犯以璧授公子曰臣之罪甚多请由此亡公子曰所不与舅氏同心者有如白水投其璧于河左僖二十四年】子朝沉珪【王丨丨以成周之寳珪沉于河津人得之河上自浮出水将卖之则为石穆天子传】穷至河源【张骞使大夏穷河源恶覩所谓昆仑者乎本传】投畀河流【唐哀帝天祐二年独孤损裴枢崔逺并罢政事栁璨李振譛于朱全忠再贬枢损逺为陇琼白三州司户全忠聚枢等及朝士贬官者三十余人于白马驿一夕杀之投尸于河初李振屡举不中第故深疾搢绅之士言于全忠曰此辈常自谓清流宜投之黄河使为浊流全忠笑而从之】着大河赋【覧百川之壮兮莫美扵黄河潜昆仑之峻极兮出积石之嵳峩登龙门而南逰兮拂华隂与曲阿陵砥柱而激湍兮逾汭洛而扬波軆委蛇于后土兮配灵汉于穹苍贯中夏之畿甸兮经朔狄之遐荒厯二周之北境兮流三晋之南乡秦自西而启壌兮济据东而画疆殷徒渉而永固卫迁济而遂强赵决流而却魏嬴引沟而灭梁思先哲之攸叹何水徳之难量晋成公绥】作箜篌引【箜篌引者朝鲜津卒霍里子髙妻丽玉所作也髙晨起刺船而櫂有一白首狂夫被髪提壶乱河流而渡其妻随而止之不及遂堕河水死于是援箜篌而鼔之作公无渡河之曲声甚凄怆曲终自投河而死霍里子髙还以其声语其妻丽玉丽玉伤之乃引箜篌而冩其声闻者莫不堕涙饮泣焉丽玉以其曲传隣女丽容名曰箜篌引】
　　诗集塞宣房【瓠子决兮将柰何浩浩洋洋兮闾殚为河为我谓河伯兮何不仁宣房丨兮万福来武帝瓠子歌】开昆仑【谁丨丨丨源流出混沌河积雨飞作风惊龙喷为波湘瑟飕飗越宾呜咽歌有恨不可洗虚此来经过孟郊泛黄河】来马颊【源出昆仑中长波接汉空桃花来马颊竹箭入龙宫流水千年变荣光五色通若披兰叶检还沐上皇风李峤】下龙门【鸿流积石惊浪丨丨丨仙槎不辨处沉璧想犹存刘孝孙】髙祖誓功【莫把阿胶向此倾此中天意固难明觧通银汉应湏曲才出昆仑便不清丨丨丨丨衣帯小仙人占斗客槎轻三千年后知谁在何必劳君报太平罗隠黄河】秦王驱鬼【当时天子是闲逰今日行人特地愁栁色纵饶妆故国水声何忍到扬州乾坤有意终难防黎庶无情岂自由应笑丨丨用心错谩丨神丨海东头罗隠汴河诗】公无渡河【黄河西来决昆仑咆哮万里触龙门波滔天尧咨嗟大禹理百川儿啼不窥家杀湍湮洪水九州始桑麻其害乃去茫然风沙被髪之臾狂而痴清晨径流欲奚为旁人不惜妻止之丨丨丨丨苦渡之虎可搏河难冯公果溺死流海湄有长鲸白齿若雪山公乎公乎挂骨于其间箜篌所悲竟不还李白】
　　淮
　　事类三洲【鼔钟伐鼛淮有丨丨毛诗】泗川【青州其川淮泗禹贡】桐栢【丨淮丨丨丨同上】防沂泗【东丨于丨丨东入于海同上】出南阳【淮水丨丨丨桐栢山其源初出涌出复潜流水经】围扬州【淮围也丨绕丨丨北界东至海释名】贡蠙珠【淮夷蠙珠暨鱼禹贡】出兵赋【唐第五琦曰兵赋之所出以江淮为渊】橘为枳【丨逾淮而北丨丨周礼】雀为蜃【丨入于淮丨丨国语】堰涨如雷【梁武帝天监十二年用魏降人王足计欲以淮水灌夀阳乃假太子右卫康绚节督卒二十万作浮山丨于钟离而淮流湍驶漂疾将合复溃或曰淮有蛟龙喜乗风雨壊岸其性恶铁绚以为然乃引东西冶铁器数千万斤益以薪石沈之犹逾年乃合堰袤九里水逆淮而上所防被甚广魏人患之果徙夀阳戍顿八公山余民分就冈陇未防淮丨堰壊奔于海有声丨丨水之怪祅蔽流而下死者数十万人秦少逰浮山赋序】樯建成林【从王师以南征兮浮淮水而遐逝背涡浦之曲流兮望马丘之髙澨泛洪橹于中潮兮飞轻舟于濵济建众樯以成林兮譬无山之树艺迅风兴涛征皷若雷旌旄翳日飞云天廻若鹰飘逸相竞轶凌惊波以髙鹜驰骇浪而赴质如舟徒之巧极美榜人之闲疾后汉王粲浮淮赋】获无支祁【禹治水三至桐柏山丨淮涡水神名曰丨丨丨形犹猕猴力逾九象人不可视乃命庚辰制之是时木魅水灵山妖水怪奔号丛绕防以千数庚辰持防逐去遂鎻于龟山之足淮水乃安唐永泰初楚州有渔人夜钓于龟山之下其钩为物所制因沉水视之见大铁锁绕山足一兽形如青猿兀若昏醉涎沬腥秽不可近古岳渎经】封长源王【五代杨溥二年正月丨淮渎丨丨丨】泗水发谼【吕周任丨州大丨汜山泐桐柏丨丨歕涌下注淮濆唐文粹】汴水入鬬【中和三年丨丨丨于淮水丨壊船数艘唐五行志】大禹排注【当尧之时水逆行防滥于中国禹防九河排淮泗而注之江孟子】召公平淮【宣王命丨丨丨丨毛诗】雪夜渡淮【唐裴度丨丨丨丨檎吴元济唐书】戍夜逾淮【贼将李圆焚淮口辛谠曰事亟矣独出可以求援乃与杨文播李行实丨丨丨丨坎岸登驰三十里至洪泽见戍将郭厚本告急厚本许出兵忠义传】舠舻度淮【唐杜祐为徐州节度使张建封卒军乱立其子愔请于朝帝不许诏祐节度淮泗讨定之祐具丨丨遣将丨丨】铁锁絶流【咸通中庞勋反围城淮南节度使令狐绹遣牙将李湘屯淮口与郭厚本合为所败于是援絶泗州刺史杜慆乃以丨丨丨淮流梯冲乗城】
　　诗集青于蓝【淮之水淮之水春风吹春风洗丨丨丨绿染指鱼不来鸥不起防防灔灔天尽头秪见孤帆不见舟残阳欲落未落处尽是人间今古愁可柰何可奈何莫使骚人闻棹歌我曹尽是浩歌客笑声酒靣春风和徐仲车淮之水】青如苔【长淮之水丨丨丨行人但觉心眼开湘江岂无水鱼腹忠魂埋但见愁云结雨猿声哀浙江岂无水鸱革漂胥骸但见潮头怒气如山来孤臣词客到江上何以寛心懐长淮之水绕楚流先生家住淮上头黄金万斛浴明月碧玉一片含清秋酒花人靣歌一曲淮上百物无闲愁马子才长淮謡】淮上遇风【一棹危于叶傍观欲损神他年在平地无忽险中人范文正丨丨丨丨诗虽防翰戯语卒然而作其济险加泽未尝忘】舟中遇风【圣宋非狂楚清淮异汨罗平生仗忠信今日任风波舟楫颠危甚鼋鼍出没多斜阳幸无事沽酒聴渔歌唐子方谪官渡淮丨丨丨丨欲覆舟而作】
　　济
　　事类出河【济济也言源丨丨北济河而南也释名】沇【丨丨水东流为济入于河溢为荥注泉源为沇流去为济禹贡唐帝问许敬宗曰书称浮于济漯今济与源断不相属何故而然敬宗曰夏禹丨丨水东流为济入于河今自源至温而入河水自北洑地过河而南出为荥乂洑而西至曹濮散出于地合而东汶水自南入之所谓溢为荥东出于陶丘北又东防于汶也】达河【浮于济漯丨于丨注济漯两水名因水入水曰达禹贡】注海【江出岷山河出昆仑济出王屋颍出少室汉出嶓冡分流外驰丨于东丨所行则异所归则一淮地形训】出温县【沂水东丨丨丨此名济水水经】过成臯【济水入河与河并流丨丨丨溢出为荥水同上】泉源清【惟神丨丨丨防浸彼遐逺播通四气作纪一方冬肇节聿修典物通典祭大济文】渊波湛【干光资耀坤载播液惟渎畅灵协辉隂辟庶象冯和升防芳沥蕴神包化比王宣绩温方涌瑞沇源导济引流通沧实侔四体作润岱坰含云吐醴丨丨丨湛川风弥弥瞻洪津而懐徳乗长波而钦智泛龙仪之郁穆璨玉轩而浮被沉璋璧之明物冀性絜以归寄后魏文帝祭济渎文】于水独尊【唐帝问许敬宗曰天下洪流巨谷不载祀典济甚细而在四渎何哉对曰渎之言独也不因余水独赴海者也且天有五星运而为四时地有五岳流而为四渎人有五事用而为四支五阳数也四隂数也有竒偶隂阳焉济潜流屡絶状虽细防独而尊也】与河同灵【今尽济水之力载数石之舟广不横深不浮而曰丨丨丨丨等秩唐李甘渎问】济渎宜麦【出淮南子】鸜鹆不逾【丨丨丨丨济周礼】
　　洛
　　亊类绎耀【洛之为言绎也言水丨绎光丨也春秋説题辞】流柔【洛字或作雒初汉火行忌水故洛去水而加佳魏为土行土水之母水得土而流土得水而柔故去佳加水鱼豢典畧】导熊耳【丨洛自丨丨东北防于涧瀍又东北入于河禹贡】出猎山【洛丨丨丨淮地形训】入成臯【洛水出洛西山东北注河丨丨丨之西山海经】改永昌【则天临朝武承嗣为欵洛水石导使为帝遣雍人唐同泰献之丨号洛水曰丨丨水】洛宜禾【丨水轻利而丨丨淮南子】洛出书【丨丨丨圣人则之易系辞至徳之运洛出图书淮南子】龟图【丨丨洛书者天符也王者有徳至川泉则洛出丨书宋书天乃锡禹洪范九畴伦攸叙○孔安国注畴类也天与禹洛出书神龟负文而出列于背有数至于九禹遂因而第之以成九类尚书】青鲤书【黄帝防洛水有鲤鱼长三丈身青无鳞赤文成字河图黄帝时大雾三日帝防洛水之上见大鱼杀二牲以醮之天乃甚雨七日鱼流而得图书帝王纪】鳯衔图【黄帝生扵扈洛水之上有丨凰集丨丨置帝前图以黄金为匣南宋书】鸡衔珠【昭灵后名含始逰于洛地有玉丨丨丨刻曰吞此者王含始吞之而生汉髙祖帝王世纪】赤光起【尧沉璧于洛丨丨丨有灵龟负书出尚书中侯】青云浮【武王沉璧而荧光塞河丨丨丨洛同上】变五色【帝徳盛之应洛水先温九日乃寒五色黄六帖】合四水【伊洛瀍涧四水合流书注】二水鬬【周灵王时谷洛丨丨丨将毁王宫王乃壅之后王室大乱国语】三川震【幽王时丨丨皆丨伯阳甫曰周将亡矣三川泾渭洛史记】宓妃为神【丨丨宓牺氏之女溺洛水曹植作洛神赋曰其形也翩若惊鸿婉若防龙髣髴兮若轻云之蔽月飘飖兮若流风之廻雪忽然纵体以逰以嬉左倚采旄右防桂旗攘皓腕于神浒兮采湍瀬之芝众灵杂遝命俦啸侣或窥清流或翔神渚从南湘之二妃擕汉濵之防女軆迅飞鳬飘忽若神凌波防步罗袜生尘云云】王子得仙【丨丨晋好吹笙作鳯鸣常逰伊洛遂丨丨神仙传】成荡获瑞【汤时有神牵白狼衔钩入殷朝者乃东观沉璧于洛获黄鱼黑玉之瑞于是始受命称王帝王世纪】周公告卜【召公既相宅丨丨往营成周使来丨丨作洛诰曰我又卜瀍水东涧水西亦惟洛食书】林宗泛舟【李膺与郭丨丨丨丨于洛水之上望之者以为仙舟本传】王济解褉【丨丨丨丨于洛史】适之修防【元宗患洛水暴耗徭力诏李丨丨以禁钱作三大防曰上阳积翠月陂自是水不能患】昭徳缮桥【洛有二桥司农韦机徙其一直长夏门民利之其一桥废省巨万计然洛水嵗淙齧缮者告劳李昭徳始累石代柱水不能怒自是无患】
　　诗集驱马【脉脉广川流丨丨厯长洲鹊飞山月绕蝉噪野风秋上官仪诗髙宗时天下无事仪独持国柄常凌晨赴朝巡洛水堤步月缓辔咏诗音韵清亮望之若仙】持竿【丨丨洛水侧孤坐屡穷辰韩愈】青坛【緑绮因河检丨丨俯洛濵苏味道】碧簟【清洛水光铺丨丨上阳宫叶剪红绡刘禹锡】拂水【别袖丨洛丨征车转崤陵韩愈】挿波【水花翻照树隄兰倒丨丨唐太宗临洛请】
　　渭
　　事类鸟鼠【丨渭自丨丨同穴东防于沣又东防于泾又东入于河禹贡】浸雍州【雍州其浸渭洛周礼】象天河【秦都咸阳渭水贯都以丨丨丨浮桥南渡以法牵牛三辅记】通寺井【景公寺前街中旧有巨井俗呼为八角井元和初有公主夏中过百姓方汲令从婢以银棱椀就井承水悮坠椀经月余出于渭河酉阳杂俎】女星浴水【汉武帝时蜀张寛为侍中从祀甘泉至渭桥有女子浴于渭水乳长七尺上怪其异遣问之女曰帝后第七车知我所来时寛在第七车对曰天星主祭祀者斋戒不洁则女人星见陈夀益部耆旧传】黒龙饮水【昔有丨丨从南山出丨渭丨其行道为龙首山三秦记】马化为龙【明皇帝在位灵昌郡得异马于河其状龙鳞虺尾拳毛环目肉鬛居帝闲二十年遇祸乱帝西幸丨至咸阳西入渭水丨丨丨游泳去不知所终栁宗元龙马賛】蛙大如鼎【神龙中渭水有丨丨丨丨里人聚观数日而失唐志】太公垂钓【丨丨丨丨于渭周西伯将猎卜曰所获非龙非螭非熊非罴所获覇王之辅于是西伯猎杲遇太公于渭之阳与语大悦史记】文王造舟【文定厥祥亲迎于渭丨丨在渭丨丨为梁毛诗】西京行祀【秦汉都丨丨渭虽不在祀典以其近咸阳故得比大川之祀宋书】阿房涨腻【杜牧丨丨宫赋渭流丨丨弃脂水也文粹】抱马以逸【安禄山反王师败绩仆固懐恩至渭水无舟丨丨鬛丨丨】犯跸者罸【张释之为廷尉汉文帝出中渭桥有一人从桥下走出乗舆马惊使捕属廷尉奏此人犯跸罚金】
　　诗集渭源【丨丨奔鸟穴轻润起客亭浅浅满磵响荡荡竟川鸣潘生称运石冯子聴波声斜去临天半横来对始平合流应不杂方知性本清后周宇文道至渭源】
　　泾
　　事类合流【泾渭丨丨三百里清浊不杂三秦记泾以渭浊湜湜其沚毛诗】富流【其地势也帯泾渭之丨丨唐文粹李庾西都赋】秦水【丨有丨掎汨泥淖挠混沙砾乃合清渭自彰秽迹故名曰浊泾栁愚溪对】泾舟【淠彼丨丨烝徒楫之注淠舟行貌泾水之中舟行者乃众徒船人以楫櫂之毛诗】郑渠【韩闻秦之好兴利欲罢之无令东伐乃使水工郑国间説秦凿丨泾自中山西控瓠口为渠溉田通鉴】白渠【汉武时赵中大夫白公奏穿渠引泾水溉田名丨丨人得其饶歌曰田于何所池阳谷口郑国在前白渠起后举锸为云决渠为雨泾水一石其泥数斗且溉且粪长我禾黍衣食京师亿万之口】秦皇沉马【秦二世梦虎囓其左骖卜曰泾水为祟二世祀之沉四白马于泾水水经】汉室立祠【泾渭虽不在祀典近咸阳皆比大川之祀汉书】秦毒泾水【晋侯伐秦丨人丨丨上流师人多死】汉壅泾流【汉武河平四年长陵临泾岸頽丨丨丨】
　　诗集陇阪【源经丨丨属汭贯嬴都下濑波常急廻圻溜亦纡毒流秦卒毙泥粪汉田腴独有迷津客懐归轻暮途徐珩】泾川【丨丨三百里若耶羞见之上有琴髙水下有陵阳祠李白送族弟】
　　汉
　　事类沱潜【丨丨既道书禹贡】汉广【丨丨徳化所及也文王美化行乎江汉之域汉之广矣不可泳思汉有防女不可求思毛诗】楚望【江汉睢漳丨之丨也左传】朝宗【江汉丨丨于海禹贡】东流【嶓漾丨丨为汉又东为沧浪之水注众源为漾水流为汉水同上】南纪【滔滔江汉丨国之丨毛诗】卢钧筑堤【丨丨防昌中洪水害防阳拜钧为山南东道节度使丨丨六十步以障汉】东之遏湍【张东之授防州刺史防汉水涨囓城郭东之因垒为隄以丨丨怒】昭侯沉玉【蔡昭侯为两佩与两裘以如楚献一佩一裘于昭王子常欲之三年不与蔡侯归及汉执玉而沉曰余所济汉而南者有如大川左传】汉女解佩【昔郑交甫过汉臯遇二女妖服佩两珠交甫与之言曰愿请子之佩二女解佩与交甫懐之而去十歩探之则亡矣囘顾二女亦不见韩诗传】责汉水辞【春秋齐桓公合诸侯之师盟于召陵责楚之包茅不入问昭王南征而不复楚使屈完对曰贡之不入寡君之罪也昭王南征之不复君其问诸水滨按昭王南征至汉舟人胶其舟王遂溺死夫山林川泽天子祀之必有其神楚人胶其船而祸其君神不能福神之罪也余过汉见其波涛滉瀁而责其水其辞曰汉之广兮风波四起虽有风波不如蹄涔之水蹄涔之水不为下国而倾天子汉之深兮其隄莫量不如行潦之汪行潦之汪不为下国而溺天王汉之美者曰鲂吾虽饥不食其鲂恐汚吾之饥肠李善夷】
　　诗集霞光【东海既渳渳南纪信滔滔水激沉碑岸波骇防珠臯含星暎浅石浮盖下奔涛溜濶丨丨近川长晓气髙樯乌转轻翼戯马落风毛客星既多绪长歌且代劳李百劳】鸭緑【遥看汉水丨头丨恰似葡萄初泼醅李白襄阳歌】殊流【汉水既丨丨楚山亦此分李白拟古】归舟【眼前今古意江汉一归舟杜甫懐防上逰】
　　沔
　　事类入渭【西倾因桓是来浮于潜逾于沔丨于丨乱于河注汉上曰沔越沔而北丨丨书禹贡】朝海【沔水沔彼流水丨宗于丨毛诗】斩蛟沔水【沔水隈潭极深先有蛟为害邓遐为襄阳太守拔剑入水蛟绕其足遐自挥剑截蛟数叚流血水丹蛟患遂息盛之荆州记】沉碑沔水【沔水东经万山下有潭昔杜元凯好名作两碑述已功一碑在岘山一碑沉此潭中曰千载之后何知不深谷为陵水经】诗集连铜柱【正解柴桑防仍看蜀道行樯乌相背发塞鴈一行鸣南纪丨丨丨西江接锦城慿将百钱卜飘泊问君平杜甫送弟入蜀】













　　古今合璧事备要前集卷七
　　钦定四库全书
　　古今合璧事类备要前集卷八
　　宋　谢维新　撰
　　地理门
　　川
　　事类注渎【丨丨曰川水钟曰泽礼地官】通海【川虽曲而丨诸丨则由诸扬子】学海【百川丨丨而至于海同上】归海【天下之水莫大于海百川丨之不知何时止而不盈庄子】灌河【秋水时至百川丨丨庄秋水篇】水通【譬之丨也丨之斯为川焉塞之斯为渊焉李萧逺运命论】别【百川丨丨归海而防左太冲赋】争流【客有问顾恺之防稽山川对曰千岩竞秀万壑丨丨本传】不舍【子在川上曰逝者如斯夫丨丨昼夜语】并流【百川丨丨不朝海者不为川谷淮南子】异源【百川丨丨皆归于海同上】纳污【川泽丨丨山薮蔵疾左传】导气【古之长民者不防川川气之丨也国语】防川【防民之口甚于丨丨川壅而溃伤民必多是故为川者决之使导同上】障川【丨百丨而东之囘狂澜于既倒韩文】道若川【丨若涂丨丨车航混混不舍昼夜扬问道】辞若川【圣人之丨浑浑丨丨顺则便逆则否者其惟川乎扬问神】九州所别【扬州其川三江荆州其川江汉豫州其川荥洛靑州其川淮泗兖州其川河济雍州其川泾汭幽州其川河泲冀州其川漳并州其川虖沱呕夷周礼职方氏】三王之祭【丨丨丨丨川也皆先河而后海记学记】虞帝望秩【嵗二月东巡守至于岱宗柴望秩于山川注名山大川如其秩次望祭之书舜典】傅说作舟【若济巨川用汝作舟楫】
　　泽
　　事类泽名【鲁有大野晋有大陆秦有杨陓宋有孟潴楚有云梦吴楚间有区齐有海隅燕有昭余祈郑有圃田周有焦防皆丨丨尔雅】泽薮【扬州丨丨曰具区礼职方氏】雷夏【兖州丨丨既泽书禹贡】云梦【荆州丨土丨作乂注云梦之泽在江南其中有平土可为耕作畎畆之治同上】孟潴【豫州荥波既猪导菏泽被丨丨注菏泽在湖陵丨丨在河东北尔雅作孟诸宋薮泽也】彭蠡【东汇泽为丨丨又东至于菏注水东囘为丨丨在今江南】大野【徐州丨丨既猪注丨丨泽名】大陆【北过浲水至于丨丨注泽名】震泽【丨丨底定并禹贡】兊泽【丽泽丨君子以朋友讲习易】
　　湖
　　事类隈都【湖都也流渎四面所丨丨也风俗通】巨都【受三方之灌溉为百川之丨丨追潮水而往还通蓬莱与瀛洲晋杨泉赋】五湖【周官扬州其浸丨丨案张勃吴锦丨丨者太湖之别名以其周行五百余里故以丨丨为名或説以太湖射贵湖上湖洮湖滆湖为丨丨案国语吴越战于丨丨直在笠泽一湖中战耳则知或説非也扬州记曰太湖一名震泽一名笠泽一名洞庭荆州记云宫亭即彭蠡泽也一名滙泽青草湖一名洞庭湖云梦泽一名巴邱湖凡此并昭昭尤着也初学记太湖发湖州长兴县界入常州晋陵县界又入无锡界晋陵之东入苏州吴县界广三万六千顷下有地道潜通亡陵龙威丈人之所居也又或称洞庭禹贡谓之震泽周官谓之具区史谓之丨丨道记】重湖【岳州洞庭湖西岸有沙州堆阜隆处即青草庙下一湖之内中有此洲南名青草北名洞庭所谓丨丨也张舜南迁录】郎官湖【尚书郎张谓出使夏口沔州牧杜公汉阳宰王公觞于江城之南湖方夜水月如练清光可掇张公殊有胜槩四望超然乃顾白曰此湖古来贤豪逰者非一而枉饯佳景寂寞无闻夫子可为我标之嘉名以传不朽白因举酒酌水号之曰丨丨丨亦郑圃之有仆射陂也李白郎官湖序】半汤湖【句容县吴渎塘有丨丨丨湖水半冷半热可以瀹鸡皆有鱼鱼交入辄死】捐珠玉【夫差姑苏台东有丹湖万顷内有银塘陆贾新语曰舜蔵黄金于嶃岩之下丨丨丨于五湖之泉以塞滛邪之路杜慆登故台序】出铜船【交州有一湖去合流四十里至隂日百姓樵捕见铜船出水上又冇水牛在湖之中刘欣朋交州记】临平出龙【禇无量家濒丨丨湖有龙出人皆走观无量尚防读书若不闻众异之】洞庭饮马【庄宗灭梁马殷遣子希范修贡京师荘宗问洞庭广狭希范对曰车驾南　巡才堪丨丨尔庄宗嘉之五代史】溢水绕山【湘江北流至岳阳达蜀江夏潦后蜀江涨遏住湘波为洞庭丨凡数百里而君山宛在水中秋水归此山复居于陆惟一条湘川而已北梦琐言】分风举航【东汉时庐山有神与人语言饮酒投杯能令宫亭祠中丨丨船行丨丨相逢栾巴为豫章太守未到十数日庙间神不复作声栾巴传】防城为湖【今巢湖古巢县一日江涨港有巨鱼取以货于市合县食之有一老姥独不食遇老叟曰此吾子也汝独不食吾厚报汝若东门石龟目赤城当防姥日往视有稚子讶之姥以实告稚子欺之以朱龟目姥见急出城有青衣童子曰吾龙之子乃引姥登山而免青琐髙议】凿湖贮水【轩辕逰蜀见水多决之下流江湖皆溢丨五丨丨丨今洞庭其一也】范蠡泛舟【句践灭吴谓范蠡曰吾将与子分国而有之蠡曰君行令臣行意乃乘扁舟浮五湖终不返先贤传】方朔卖药【汉武时东丨丨为郎后有人见于防稽丨丨而泛五湖列仙传】知章鉴湖【贺丨丨请为道士还乡里诏赐丨丨剡川一曲】东坡西湖【杭有西湖頴亦有西湖皆为逰赏之胜东坡连守二州其初得颖也有颖人在坐云内翰但只消逰湖中便可了郡事及守杭秦观再有诗及此意今临安有苏公堤东坡所筑防水民甚利之因以名焉】
　　诗集龙堆【鲛室围青草丨丨拥白沙护堤盘古水迎棹舞神鸦波浪南风正囘樯畏日斜湖光与天逺直欲泛仙槎杜甫过洞庭】鸟路【回舻承水举帆逐分风滉瀁疑无际飘飖似度空樯鸟排丨丨船影没河宫孤石沧波里匡山苦雾中寄谢千金子安知万里蓬刘删官亭湖】海田【三万六千顷湖侵丨内丨逢山方得地见月始知天南国吞将尽东溟势欲连何当洒为雨无处不丰年罗处约题太湖】水程【洞庭犹在目青草续为名宿桨依农事邮籖报丨丨寒氷争倚薄云月逓防明湖鴈双双起人来故北征杜甫宿青草湖】日夜浮【昔闻洞庭水今上岳阳楼吴楚东南拆乾坤丨丨丨亲朋无一字老病有孤舟戎马闗山北慿轩涕泗流杜甫登岳阳楼】波涛杳【杳杳波涛阅古今四无邉际莫知深润通晓月为清露气入霜天作暝隂笠泽鱼肥人鲙玉洞庭柑熟客分金风烟触目相招引聊为停桡一楚吟苏子美题太湖】江连峡【洞庭春溜满平湖锦帆张源水桃花色湘流杜若香宂去茅山逺丨丨巫丨长帯天澄逈碧映日动浮光行舟逗逺树度鸟息危樯滔滔不可测一苇讵航隂铿度青草湖】水如山【茫茫彭蠡春无地白浪春风湿天际东西捩柂万舟囘千嵗老蛟时出戯少年轻事镇南来丨怒丨丨帆正开中流蜿蜓见脊尾观者胆堕予方咍衣冠今日龙山路庙下沽酒山前往老矣安学佽飞买田欲弃江湖去王介甫咏彭蠡】作镜湖歌【千金不湏买画图聴我长歌歌镜湖湖山竒丽説不尽且复为子陈吾庐栁姑庙前鱼作市道士庄畔菱为租一弯桥出林薄两岸红蓼连孤蒲陂南陂北鸦阵黑舍东舍西枫叶赤正当九月十月天放翁艇子无时出船头一束书船后一壶酒新钓紫鳜鱼旋洗白莲藕从渠贵人食万钱放翁痴腹常便便暮归稚子迎我笑遥指一抺西村烟陆务观思故山镜湖】登岳阳楼【洞庭九州间厥大谁与譲南维羣崖水北注河奔放潴为七百里吞纳各殊状自古澄不清环混无归向炎风日捜搅幽恠多冗长轩然大波起宇宙溢而放巍峩防嵩华腾跃较健壮声音一何宏轰磕车万两犹疑帝轩辕张乐就空旷蛟螭露笋簴缟练吹组帐鬼神非人世节奏颇跌荡阳施见夸丽隂闭咸凄怆朝回宜春口极地缺隄障夜防巴陵洲丛苪才可傍星河尽涵泳俯仰迷下上余澜怒不已喧聒鸣瓮盎明丨丨丨丨辉焕朝日亮飞亷戢其威清晏息纎纩澄湛凝绿物影巧相况江豚时时出戏惊波忽荡瀁韩愈】
　　海
　　事类引晦【海晦也主丨丨浊其水黒而晦释名】积流【不丨细丨无以成海孙卿子】朝宗【沔彼流水丨丨于海诗江汉丨丨于海书】避碍【水丨丨则通于海扬吾子】四海【天地丨方皆丨水相通地在其中盖无防也四海之外皆复有海东海共称渤海又谓之沧海南海之别有涨海西海之东有青海北海之别有瀚海博物志】大瀛【中国名曰赤县神州有丨丨海环其外史记】蜃楼【海傍有丨气为丨台汉书】渤澥【丨丨百川之大也隋志】海眼【唐金华子北海县因发地得五铢钱取之不尽中得一石记云此是丨丨以钱镇之众惧复掩】海脉【天冇五亿五万五千五百五十里地亦如之各以四丨为丨闗今内传】东海【丨有沧丨溟海贠海海防海涨海六帖】西海【丨有类丨潮海蒲昌海西域传蒲昌一名壃泽同上】碧海【东有丨丨广狭与东海等水石咸苦正作碧色十洲记】紫海【南昌国有丨丨水色如烂椹可以染衣其龙鱼龟鼈砂石草水无不紫杜阳编】海神【丨若丨名天吴水伯名灵胥涛神名伍子胥沉尸于江其精为涛神六帖】海山【丨中丨曰岳海中州曰屿丨中有三神丨蓬莱方丈瀛洲又大荒中有山名天台海水入焉同上】尾闾【秋水时至百川灌河河伯自喜以为天下之美尽在巳顺流至于北海东靣而视不见水端望洋向若而叹曰今睹子之难穷非至子之门吾长见笑于大方之家北海若曰井蛙不可以语于海今尔出于涯涘观于大海将可与语大理矣天下之水莫大于海万川归之丨丨泄之春秋不变水旱不知过江河之流不可为量数计庄子秋水沃焦在碧海之东冇石濶四万里厚四万里居百川之下故乂名丨丨山海经】桑田【麻姑谓王方平曰自接待以来见东海三变为丨丨向到蓬莱水乃浅于往者畧半也岂复为陵谷乎方平曰东海行复扬尘耳神仙传】归墟【夏革曰渤海之东有大壑焉实惟无底之谷名曰丨丨八纮九野之水天汉之流莫不注之而无増无减焉列子汤问】晻霭【阖庙旋舻祥颷送飘旗纛旌旄飞扬丨丨铙鼔朝轰髙管噭噪武夫奋棹工师倡和穹龟长鱼踊跃后先干端坤倪轩豁呈露韩文】扶桑【丨丨在碧海中树长数十丈一千余围两榦同根更相依倚是以名丨丨有大帝宫太真东王所居有蓬莱山周廻五十里外有员海绕山其海水色正黒谓之溟海无风而洪波百丈惟飞仙到山海经及十洲记】灵草【祖洲在东海中地方五百里上有不死草生丨丨中草似菰苖长三尺许人已死者以草覆之皆活十洲记】鼈语蛙【东海之丨丨塪井之丨曰千里之逺不足以语其大千仞之髙不足以极其深禹之时十年九潦而水弗加益汤之时八年七旱而崖不加损此东海之大乐也庄秋水篇】鲲化鹏【北溟冇鱼其名为丨丨而为鸟其名为丨其翼若垂天之云海运则将徙于南溟南溟者天池也庄子】大禹掘地【洚水者洪水也使禹治之禹掘地而注之海禹防九河瀹济漯而注诸海孟子】夫子乗桴【子曰道不行乗桴浮于海从我者其由与语】张骞乗槎【注见天河】徐衍负石【丨丨丨丨入海不容于世义不茍取汉邹阳上书】仁轨失舟【刘丨丨运粮丨丨李义甫使袁异式徃鞫之具狱以闻义甫言于上曰不斩丨丨无以谢百姓舎人源直心曰海风暴起非人力所及乃除名通鉴】陈茂拔剑【汝南丨丨尝为交趾别驾刺史周敞渉海遇风船欲覆没茂丨丨呵骂水神风即息谢承后汉书】管寜自悔【丨丨避地辽东过海遇风船人危惧皆叩首悔过寜丨思咎念昔年尝如厠不冠即便丨言风亦寻静孝子传】希尧无恐【叚丨丨使吴越是时江淮不通凡使吴越者皆泛海而多风波之患丨丨过海遭大风左右皆恐惧希尧曰吾平生不欺汝等恃吾可丨丨也已而风亦止五代史】元方渉海【陆丨丨武后时使岭外方丨丨风涛惊壮舟人惧元方曰吾受命不私神岂害我趣使济而风讫息六帖】髙骈凿海【交趾以北距南海有水路多覆巨舟丨丨往视之乃有横石隠然在水中因奏以闻丨丨道之利云人操利楫石根横津才登一去之舟便作九泉之计时冇诏聼之乃召工者啖以厚利竟去其石民至今頼之北窻琐言】闽人甘棠【王审知招蛮夷商贾海上波涛为阻一夕风雨雷电震击开以为港丨丨以为审知徳政所致号丨丨港六帖】海州喉衿【朱滔王武俊招王日华不不纳日华弃城自固参军李宇谋曰今州十县滨海有鱼塩利此军本号横海将军能絶易定归天子自为一州可亢盗衿喉同上】大海浴日【今夫丨丨其东无东其北无北其南无南旦则丨丨而西之夜则滔列星涵太隂扬隂火珠寳之光以明其尘霾之杂不处也必泊之西噬故其大也深也洁也光明也无我若者栁宗元】涨海连天【韩愈既至潮以表哀谢曰臣所领州在广府极东过海口下恶水涛泷壮猛难计程期风鳄鱼患祸不测臣州南近界丨丨丨丨韩昌黎文】包干括坤【其为器也丨丨之奥丨丨之区惟神是宅亦祗是庐何竒不有何怪不储茫茫积流含形内虚旷哉坎徳卑以自居往纳来以宗以都品物类生何有何无木元虚海赋】吐日出星【登隂隅以东望兮揽沧海之躰势丨丨丨丨天与水际其深不测其广无臬摠群流而臣下为百谷之君王王粲海赋】浑沌凿窍【南海之帝为儵北海之帝为忽中央之帝为丨丨儵与忽相与过于浑沌待之甚厚儵与忽谋报浑沌之徳曰人皆有七窍以视聴食息此独无有尝试丨一丨七日而浑沌死庄子】精卫填海【发鸠之山有鸟名曰丨丨是炎帝之女往逰于东海溺而不反是故精卫常取西山之木石以丨东丨山海经】为物不满【谆芒遇苑风于大海之濵苑风曰子将奚之曰将之大壑夫大壑之丨丨也注焉而丨丨酌焉而不及庄天地篇】其状无岸【于廓灵海长为委输丨为丨也则乃浟湙防灔浮天丨丨浺瀜沆瀁渺弥湠漫波如连山乍合乍散嘘噏百川洗涤淮汉襄陵广舄防防浩汗木元虚海赋】天吴蝄象【海童水兽邀路马衘当溪丨丨乍见而髣髴丨丨暂晓而闪尸羣妖遘迕眇防冶夷决帆摧橦戕风起恶去廓如灵变防怳幽暮气似天霄靉靅云布防昱絶电百色妖露呵防掩欝矆赕无度】鼋鼍岑防【舟人渔子徂南极东或屑没于丨丨之宂或挂罥于丨丨之峯或掣掣泄泄于裸人之国或泛泛悠悠于黒齿之邦或乃萍流而回转或因归风以自反】洪涛澜汗【昔在帝妫巨唐之世天纲浡潏为凋为瘵丨丨丨丨万里无际长波涾迤延八裔于是乎禹也乃铲临崖之阜陆决陂潢而相沷启龙门之岝陵峦而崭凿羣山既畧百川潜渫泱渀澹泞腾波赴势江河既万穴俱流掎拔五狱竭涸九州沥滴渗淫荟蔚云雾涓流泱瀼莫不来注】緑烟防眇【其垠则有天琛水怪鲛人之室瑕石诡晖鳞甲异质若乃云锦散文于沙汭之际绫罗被光于螺蚌之节繁采扬华万色隠鲜阳氷不冶隂火潜然熺炭重燔吹烱九泉朱防丨丨丨丨蝉蜎鱼则横海之鲸突杌孤逰戞岩防偃髙涛茹鳞甲吞龙舟噏则洪涟水浪踧蹜吹涝则百川倒流或乃蹭蹬穷波陆死塩田巨鳞挿云鬐鬛刺天颅骨成岳流膏为渊并同上】赋不扬波【阮昌龄作海不杨波赋一笔成文其警句云收碣石之宿雾敛苍梧之夕云八月灵槎泛寒光而静去三山神阙湛清影以遥连名防诗话】赋不道盐【南史张融作海赋文辞诡激以示顾恺之恺之曰此丨寔超玄虚但恨丨丨丨耳即注曰漉沙搆白敖波出素积雪中春飞霜暑路本传】风飘海船【嘉祐中苏州昆山县海上有一船桅折丨丨抵岸船中有三十余人衣冠如唐人系红鞓角帯短皂布衫见人皆恸哭语言不可晓试令书字字亦不可读行则相缀如鴈行乆之自出一书示人乃唐天授中告敇屯罗岛首领陪戎副尉制又冇一书乃是上髙丽表亦称屯罗岛皆用汉字盖东夷之臣属髙丽者船中有诸谷唯麻子大如莲的苏人种之初嵗亦如莲的次年渐小数年后只如中国麻子时賛善大夫韩正彦知昆山县事召其人犒以酒食食罢以手捧首而辗意若欢感正彦使人为其治桅桅旧植船木上不可动工人为之造转轴教其起倒之法其人又喜复捧手而转笔谈】舟遇海鳅【赵忠简公鼎谪朱崖自雷州浮海而南越三日方张帆早行风力甚劲顾见洪涛间红旗靡靡相逐而下极目不断逺望不可审疑为海防或外国兵甲呼问舟人舟人遥手令勿语愁怖之色可掬急入舟被髪持刄出蓬背立割其舌出血滴水中戒使臣使闭目坐船凡经两时顷闻舟人相呼曰更生更生乃言曰朝来所见盖巨輶也平生未尝观所谓旗者海輶耳夷坚志】
　　诗集浮天【孟轲叙逰圣枚乗説瘉疾逖聴乃前闻临深验兹日丨丨廻无岸含灵固非一委输百谷归朝宗万川溢分空碧雾晴连洲彩云宻欣同天子观深愧虚笔隋炀帝观海】泛日【苍茫空丨丨四顾絶人烟半浸中华岸旁通异域船岛间应有国波外恐无天欲作乗槎客翻然去隔年周繇望海】隂霞【首夏犹清和芳草亦未歇水宿淹晨暮丨丨屡兴没周覧倦羸壖况乃凌穷髪川后时安流天吴静不发扬帆采石华挂席拾海月溟涨无端倪虚舟有超越谢灵运逰赤石】寒风【古来海丨多天丨白波连山倒蓬壶长鲸喷涌不可渉橅心茫茫泪如珠李白】云岛风潮【登髙临巨壑不知千万里丨丨相接连丨丨无极已时看逺鸿度乍见惊鸥起无待送将归自然伤客子祖孝严望海】地纪天潢【披襟眺沧海凭轼玩春芳积流横丨丨防引丨丨仙气凝三岭和风扇八荒拂潮云布色穿浪日舒光照岸花分彩迷云鴈断行洪涛经变野翠岛屡成桑之罘思汉帝碣石想秦皇霓裳非本意端拱是图王唐太宗】巨鼇大鹏【习坎防丹壑朝宗合紫防三山丨丨踊九万丨丨飞楼写青云色珠含明月辉防因添雾露方逐众川归李峤】文鲀老蚌【倾腾汉界沃诸峦立望何如画此看无地不同方觉逺共天无别始知寛丨丨隔雾朝含磬丨丨凌波夜吐丹万状千形皆得意长鲸独自转身难曹松南海】蛮国炎方【此别天涯逺孤舟泛海中夜行常认火帆去毎因风丨丨人多富丨丨语不同雁飞难度岭书信若为通贾岛送人南逰】潮沙花洞【凡逰南国者未有不蹉跎到海路难尽挂帆人更多丨丨分象迹丨丨响蛮歌纵有投文处于君防何杜荀鹤送人南逰】
　　潮【説文朝曰潮夕曰汐】
　　事类防宂【丨鱼长数千里丨居海底鱼入宂则潮上出则潮退出入有莭故潮水有期又名鲵鱼风土记】牛鱼【东海中丨丨其形如牛剥其皮悬之潮水至则毛起潮去则复也博物志】两水相合【早潮下晚潮上丨丨丨丨谓之防潮畨禺记】三水相荡【縻氏云天河从北极分为两条至于南极其一经南斗中过其一经东斗中过两河随天转入地下过而下水相得又与海水合丨丨丨丨而天转之故激涌而成潮水抱朴子】地广道逺【涛水者潮取物多者其力盛来逺者其势大今潮水从东丨丨丨丨陵山触岸从直赴曲其势不泄故涌起成涛】朝来夕至【潮者据丨丨也言夕至也一月之中天再东再西故潮水再大再小又夏时日居南宿隂消阳盛而天髙一万五千里故夏潮大也冬时日居北宿隂盛阳消而天卑一万五千里故冬潮小也春日居冬宿天髙一万五千里故春潮渐起也秋日居西宿天卑一万五千里故秋渐渐减也抱朴子】浙江潮【髙丽图经云潮汐往来应期不爽天地之至信古人尝论之在山海经以为海防出入之度浮屠书以为神龙之变化窦叔防海峤志以为水随月之盈亏卢肇海潮赋以谓日出于海冲击而成王充论衡以为水者地之血脉随气进退率未之尽大抵天包水水承地而一元之气升降于太空之中地乗水力以自持且与元气升防互为抑扬而人不觉亦犹坐于船中而不知舡之自运也方其气升而地沉则海水溢上而为潮及其气防而地浮则海水缩而为汐计日十二辰由子至巳其气为阳而阳之气又自有升降以运乎昼由午至亥其气为隂而隂之气又自有升降以运乎夜一昼一夜合隂阳之气凡再升再降故一日之间潮汐皆再焉然昼夜之攻击乗日升降如应乎月日临于子则阳气始升月临于午则隂气始升故也夕潮之期日皆临子昼潮之期月皆临午焉又日行迟月行速以速应迟每二十九度过半而月行及之日月之防谓之合朔故月朔之夜潮日亦临子月朔之昼潮日亦临午焉且昼即天上而言之天体西转日月东行自朔而往月速渐东至于渐迟而潮亦应之以迟于昼故昼潮月朔后迭差而入于夜此所以一日午时二日午末三日未时四日未末五日申时六日申末七日酉时八日酉未也至夜即海下而言之天体东转日月西行自朔而往月速渐西至于渐迟而潮亦应之以迟于夜故夜潮自朔后迭复而入于昼此所以一日子时二日子末三日丑时四日丑末五日寅时六日寅末七日夘时八日夘末也以时有交变气有盛衰而浙潮之所至亦因之为大小当夘酉之月则隂阳之交也气以交而感故潮之大也独异于余月当朔望之后则天地之变也气以变而盛故潮之大也独异于余日今海中有鱼兽杀取皮而干之至潮时则毛皆起岂非感而类应之自然欤临安志】浙江潮声【海潮来皆有渐唯浙江涛至则常如山岳奋如雷电氷岸横飞雪崖傍射澎腾奔激吁可畏也其湍怒之理可得闻乎曰或云夹岸有山南曰龛北曰赭二山相对谓之海门岸夹势迫涌而为涛若言狭逼则东溟自定海吞余姚奉化二江侔之丨丨尤甚狭逼丨来不闻冇丨又何也丛话】子胥扬涛【吴王既赐丨丨死乃取其尸盛以鸱夷之革浮之江中子胥因流丨波依潮来往荡激隄岸势不可御或有见其乗白马素车在潮头者因为之立庙毎嵗仲秋既望庙水极大杭人以旗鼓迓之防潮之盛盖始于此然或有沉溺者临安志又云吴伍子胥死戒其子投尸扵江中吾当朝暮乗潮以观吴之败自是海门山潮头髙淘涌数百尺越钱塘渔浦方渐低小朝暮再来其声震怒雷奔电激闻百余里○论衡云儒书言吴王夫差杀伍子胥煑之扵镬盛以投之于江子胥恚恨临水为涛以溺杀人夫言吴王杀子胥投之于江实也言其恚恨临水为涛虚也且卫葅子路汉烹彭越子胥之勇不过子路彭越然二人尚不发怒于鼎镬之中胥亦自先入鼎镬后乃入江在镬之时其神岂怯而涌于江水哉何其怒气前后之不相副】钱王射潮【梁开平四年武肃王钱镠始筑捍海塘在潮通江门之外潮水昼夜冲激版筑不就因命强弩数百以射潮头又致祷于胥山祠既而潮水避钱塘东击西陵遂成隄岸】胥山祠序【元和十年冬十月朝散大夫杭州刺史上柱国卢元辅视事三嵗尘天子书上畏羣灵下慙蒸人乃启真祠铭而序曰惟唐敷祀典于天下废滛置明资父事君罔冇不举寝庙既设我命维新有周行人伍公字子胥陪吴之职得死直言国人求忠者之尸祷水星之舍将瞰鸱革遂临浙江千五百年庙貌不改汉史迁曰胥山今云青山者缪也吁善父为孝记曰父雠不与共戴天諌君为忠经曰诸侯有诤臣不失国当枕于宋郑絶楚出疆在平为末宦臣在奢为既壮子坎坛伏节乞师于吴军鼔丁寜于五战至郢先喆王建邦启土著以话言戴后惟人人虐惟后成汤用为大义孔子立为大经子胥修为大仇骚人赋为大怨咸令在上慢恶不生则前戈鞭墓非倒行也后戈走昭非逆施也夫差既王宰受赂二十年内越祀又颠太伯庙血将干阖闾劔光且失公朝焉宴焉入则諌焉孰谓矢孰谓刀寒虽言屡出口而车甲巳困于齐矣蟹稻已夺于嵗矣属镂之赐竟及其身鸱夷盛尸投于水滨愤排致怒又涛作神迄今一日再至来也海鸱羣飞阳侯夹从声逺而近声近而逺奋于吴怫于越夕于楚乃退于是仲秋阙望杭人以旗鼔迓之笳箫和之百城聚观大耀威灵卷沙墨裂地灰截若岸坼成坑迎潮民格之如吕梁丈人为灵戈威矛防浪百里渚塞不先跳樯掲舷再饭之间絶其音声荡漭千里洪涛砥平有滑有腯有咸有腥遥实乎下庭山海梯航鸡林扶桑交臂于廊堦金狄在户雷鼓在堂魏樽汉豆六代笙簧可谓奉天爵之馨香获人神之盛礼佐皇震怒驱叱大邪万里永清人观叶气铭曰云云卢元辅】戒防潮文【斗牛之分吴越之中维江涛之最雄乗秋风而益怒乃其习俗于以逰观厥有善泅之徒竞作防潮之戯以父母所生之遗体投鱼龙不测之深渊自为矜夸时或沉溺精魄永沦于泉下妻孥望哭于水濵生也有涯盍终于天命死而不吊重弃于人伦推予不忍之心示尔无穷之戒所有今年观朝并依常例其军人百姓輙敢防潮必行科罚蔡襄】
　　诗集卷沙【八月涛声吼地来头髙数丈触山回湏防却入海门去丨起丨堆似雪堆刘禹锡】喷雪【浪打天门石壁开海神来过恶风廻浙江八月何如此潮似连山丨丨来李白】雷鼓【木落霜飞天地清空江百里见潮生鲜颷出海鱼龙气时雪喷山丨丨声云日半隂川渐满客帆皆过浪难平髙楼晓望无穷意丹叶黄花绕郡城朱庆余】云阵【把酒问东溟潮从何代生寕非天吐纳长逐月亏盈暴怒中秋势雄豪半夜声堂堂丨丨合屹屹雪山行海靣雷霆聚江心瀑布横巨帆连地震羣擑望风迎踊若蛟龙鬬奔如雨雹惊来知千古信廻见百川平破浪功难敌驱山力可并伍胥神不泯凭此发威名范希文】银山【海上涛头一线来楼头指顾雪成堆从今潮上君湏上更看丨丨十二囘东坡】玉宂【楼有章亭号涛来自古今势连沧海濶色比白云深怒雪驱寒气狂雷散大音浪髙风更起波急石难沉鸟惧多遥过龙惊不敢吟坳如开丨丨危似走琼岑但禠千人魄那知伍相心岸摧连古道洲涨踣丛林跳沫山皆湿当江日半隂天然与禹凿此理逺难寻姚合杭州观潮】银河【曽过灵隠江邉树独宿东楼看海门潮色丨丨铺碧落日光金柱出红盆杨巨源】组练【八月十八潮北观天下无鲲鹏水击三千里丨丨长驱十万夫东坡】海若【江神河伯两醯鸡丨丨东来气吐霓安得夫差水犀手三千强弩射潮低同上】阳侯【怒声汹汹势悠悠罗刹江邉地欲浮谩道往来存大信也知翻覆向平流任抛巨浸疑倾盖猛过西陵似有头至毕朝昏谁主掌好骑赪尾问丨丨罗隠】吴侬浮江【万人鼓噪慑丨丨犹似丨丨老阿童欲识潮头髙防许越山无数浪花中东坡】吴儿防潮【何处潮偏盛钱塘无与俦谁问天意独此见涛头海浦防来尽江城打欲浮势雄驱岛屿声怒战貔貅万叠云才起千寻练不收长风方破浪一气自横秋髙岸惊先裂羣源怯倒流腾凌大鲲化浩荡六鼇逰北客观犹惧丨丨丨弗忧子胥忠义者无覆巨川舟范希文观潮】







　　古今合璧事类备要前集卷八
　　钦定四库全书
　　古今合璧事类备要前集卷九
</div>
    <div class="pagination">
<a href="古今合璧事类备要_page3.html">上一页</a><a href="古今合璧事类备要.html">1</a><a href="古今合璧事类备要_page2.html">2</a><a href="古今合璧事类备要_page3.html">3</a><span class="current-page">4</span><a href="古今合璧事类备要_page5.html">5</a><a href="古今合璧事类备要_page6.html">6</a><a href="古今合璧事类备要_page7.html">7</a><a href="古今合璧事类备要_page8.html">8</a><a href="古今合璧事类备要_page9.html">9</a><span>...</span><a href="古今合璧事类备要_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
