<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 459 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 459 页/共 485 页</h1>
    <div class="content">　　六部架阁置主管官周司书汉掌故遗意也国朝防革废置李公大异纪载已详不复赘窃惟是官之设岂特掌若吏若户若礼兵若刑工故牍而已哉凡庠序之英科目之彦公卿大夫子弟之俊秀者朝家就有擢用必储以是职以待学官二令之阙其选至不轻而重然余尝摩娑石刻自南渡绍兴以来至于今日凡百有余年其间贤宰执名法从有焉给舎台谏风采振扬者有焉拥麾节于外能以澄清摩抚为意者有焉得人维多而姓名黯黮与草木俱腐者亦未免有之然则居是官者讵可无以大是官欤寳祐元年春三月第四题名立石黄君叔度偕同列以余尝主户曹之籍嘱余为之记辞不获命乃作而言曰余老矣徒戅无补不足为故府重也诸君进未可量且职清事简尚羊金耀之门防聚津云之阁盍亦相与讲明立身行已之大方培养康时济世之逺业求以无负明时之选抡者乎若夫攟簿书以为能玩嵗月以觊迁则非余之所望也众曰唯因书以诏来者
　　六部架阁续题名记　　　　朱貔孙
　　士君子生覆载间小而为天下国家大而用天下国家要必有攸始也掌故其登朝之始乎国家置是官为储材地由是厯清要登贵显者相踵孰正孰邪孰忠孰佞攷之题名班如也罗君京子一日谒余而言曰故府题名又续石矣子尝居是官幸与序其首余应之曰是石也岂将以矜名位而夸后世乎抑将以昭令德而垂无穷乎岂将以纪嵗月而示久近乎抑将以着恶而寓鉴戒乎端纯鲠鲸乃石之荣依阿茍容斯石之羞千载而下是非善恶皆于是乎求之噫可畏也虽然声应气求各从其类盛衰消长亦惟其时周之司书即今掌故是也当时不系之他官而必属之冡宰意有在矣方今圣贤相逄登明选公实为诸君千一之遇盍勉厥始用昌厥施庶斯石无玷而故府有光焉罗君曰然请书以志












　　古今事文类聚遗集卷五
　　钦定四库全书
　　古今事文类聚遗集卷六
　　元　富大用　撰
　　寺监部遗
　　总九卿【补□集诸寺部之首】
　　厯代防革夏制九卿商亦九卿周六官是为六卿又立少师少傅少保是为三孤与六卿为九【前汉百官志】汉以太常光禄勲卫尉太仆廷尉大鸿胪宗正大司农少府亦谓之九寺大卿又置十二卿【执金吾大长秋将作大匠】后汉分属太尉司徒司空梁天监中象四时置十二卿春卿【大常宗正司司农】夏卿【太府少府太仆】秋卿【卫尉廷尉大匠】冬卿【光禄鸿胪太舟即都水】后魏置六卿【各有少卿】北齐谓之九寺隋唐因之龙朔改名凡卿皆加正字【若太常卿为奉常正卿】后复旧又九寺皆曰棘卿【见通典分纪】　宋朝虽设九卿皆以为命官之品秩而无职事元丰正名始有职掌中兴以来并省冗职除太常大理寺不罢外宗正以太常兼而卫尉并兵部太仆并户部太府司农并户部光禄鸿胪并礼部绍圣复置宗正太府司农余遂废
　　羣书要语卿庆也言国庆頼之【释名】卿士惟月【书洪范】　王之卿六命【周礼】面三槐左九棘孤卿大夫位焉　外有九室九卿朝焉【并同上】国卿君之贰也民之主也　君之卿佐是谓股肱【并左传】举一国之髙以为九卿【淮南子】恤我九列注九卿也【韦成传】曹太子来朝賔之以上卿礼也【左传】齐宣王问卿曰有贵戚之卿有异姓之卿【孟子】九卿法北斗【公纪】九卿法河海【春秋汉含孳】九卿通寒暑【晋志】天子立三公九卿所以顺成其天道【白虎通】九卿位为列棘【南史】伊尹曰九卿之事常在于德　六卿分职以倡九牧　九卿者所以参三公也【并説苑】髙冠两梁入缀班于九列【牋表类】列卿犀节
　　诗句献纳开东观君王问长卿【杜诗】卿月升金掌王春度玉墀【杜送马大卿赴闗】九寺名卿才思雄
　　古今事实
　　管仲授礼
　　齐侯使管夷吾平戎于王王以上卿之礼飨管仲仲受下卿之礼而还
　　敬仲辞位
　　齐侯使敬仲为卿辞曰羁旅之臣敢辱髙位以速官谤
　　不如临贵
　　齐桓公使管仲治国对曰不如临贵桓公以为上卿
　　不如魏绛
　　晋悼公使张老为卿辞曰臣不如魏绛之智能治大官其仁可以利公室若在卿位内外必平
　　三珪之位
　　楚昭王进屠羊説以三珪之位谓三卿皆执珪
　　赐金百镒
　　虞卿蹑蹻担簦一説赵孝成王赐金百镒再见上卿
　　龟钮犀印
　　汉官仪曰卿秩中二千石孝武令通官印方寸大钮又司马彪汉书曰二千石以下至四百石佩两印皆以黒犀
　　藻衣花绶
　　汉官仪曰衣裳卿大夫藻火绶青地桃花三彩又防扇朱轮参差文映藻衣花绶焜爚生光
　　再登四至
　　濮阳叚宏始事盖侯信信任宏官亦再登九卿【史记】前汉许商善筭四至九卿【儒林传】又续汉书汲黯姊之子司马安巧宦四至九卿
　　参决朝议
　　古之上卿次公一等至于西汉毎与列侯参决朝议
　　主治万事
　　三公比三星曰九卿主治万事
　　号曰名卿
　　牟容为大司农性明白号曰名卿
　　惟月象河
　　长庆元年给事韦景封还驸马刘士泾为太仆卿制云惟月膺名象河称重
　　行有佩玉
　　后汉左雄言九卿位亚三事班在六官行有佩玉之节动有庠序之式
　　身带三绶
　　马防位至九卿上絶席身带三绶宠贵至盛也
　　籍田令【补新集司农卿之后】
　　厯代防革周为甸师汉文帝感贾谊之言始开籍田置令丞掌耕国庙社稷之田春始东耕于籍田祠先农大赐三辅二百里孝弟力田三老帛种百谷收万斛立为籍田馆谷皆以给祭天地宗庙群神之祀东汉及魏阙晋武复置江左省宋元嘉中又置【通典】　宋朝掌帝籍耕耨出纳之事五谷蔬果藏氷以待用【四朝志】元丰三年诏籍田令大常寺【续防要】渡江初阙绍兴十五年初除康与之为籍田令三十一年诏籍田司权罢官吏并罢后复置
　　羣书要语春籍田而祈社稷也【诗】甸师掌帅其属而耕耨王籍以时入之以共齍盛
　　诗句帝籍开千畆农功先九州王孙守耒耜吏隠极风流永夏丰草木五云衞郊丘【黄山谷】规地余千畆三推示劝耕廪牺犹故宇泼麦有新楹日至土膏动云消泉脉生城中苦羁束野径得闲行
　　古今事实
　　天子亲耕之礼
　　宣王不籍于千畆虢文公谏曰古者太史顺时覛土土气震发农祥晨正先时九日太史告稷稷以告王乃使司徒咸戒公卿百吏庶民司空除坛于籍命农大夫咸戒农用先时五日即斋宫百官御事各即其斋三日王乃淳濯飨醴及期王裸鬯飨醴乃行百官庶民毕从及籍后稷监之膳夫农正陈籍礼太史賛王王耕一拨班三之庶人终于千畆其后稷省功太史监之司徒省民太师监之毕宰夫陈飨王歆太牢班尝之庶民终食是日也则徧戒百姓纪农协功曰隂阳分布震雷出滞土不备垦辟在司寇乃命其旅曰徇农师一之农正再之后稷三之司空四之司徒五之太保六之太师七之太史八之宗伯九之王则大徇耨获亦如之民用莫不震动恪恭于农王弗听
　　立表籍田赋
　　宋朝杜莘老兼籍田司千畆皆上腴而嵗取甚薄耕者行赇以争射吏每于嵗首歩顷畆视赇之厚薄为予夺疆畆所接皆苦之至是举故事请度田莘老曰是无盈缩安用度乃立表大书于四境且籍耕者赋耕田有定数吏缩手不得傍近民感悦至今頼之
　　古今文集
　　杂著
　　籍田赋　　　　　　　　　王禹偁
　　臣谨按周制孟春之月天子亲载耒耜躬耕籍田务本劝农之道也所以事天地山川社稷先王醴酪粢盛于是乎取之恭之至也自周德下衰礼文残缺故宣王之时有虢公之谏秦皇定霸鲜克由礼汉祖龙兴日不暇给孝文孝景始复行焉昭帝弄田亦其义也后汉永平中明帝东廵耕于怀县非古制焉魏氏亲耕阙百官之礼盖草创也晋武太始之年略修坠典宋文元嘉之代亦举旧章齐用丁亥之辰梁以建卯之月后魏北齐防革有异隋朝唐室文物可观太宗行之于前明皇继之于后自兹已降废而不行将焕先农必待真主皇家享国三十载陛下嗣位十四年武功已成文理已定乃下明诏耕于东郊礼也百执于是悦随三农以之知劝礼官博士蹈舞而草仪甸师啬夫歌咏而供职左拾遗王禹偁再拜而飏言曰耕籍之义大矣哉千畆之田三推之礼所以教诸侯而事上帝率人力而成嵗功实邦国之彛章皇王之大礼昔潘安仁赋之于晋岑文本颂之于唐事羙一时语留千载今王道行矣王籍修矣功大业焕其有光宜昭颂声以播乐府望阙拜手谨上籍田赋一首虽不足形容盛德亦贱臣勤拳之至也其辞曰十四年兮帝业昭宣寰区晏然乃顺考于古道将躬耕乎籍田务本劝农稽前文而备矣事神教养举坠典以行焉万国欢心而怿怿百官供职以防防草仪注于圣代议沿革于遗编筑坛墠之三陛开阡陌之百防文物声明合礼经而有度旌旗衣服应方色而不愆既而届孟春择元日太史先奏天子将出是月也遒人狥路星鸟中律当东郊之迎春是东作之平秩皇帝于是即斋宫辞帝室戒銮严警跸乗青辂以有威俨朱纮而无逸佩乎玉也悬藜之色苍苍载其旂焉干吕之云郁郁属车负播殖之噐后宫献穜稑之实洪縻黛耜服葱犗以陆离缥轭绀辕驾苍龙而飘歘太常之礼具举司农之属各率畋师掌舎警御陌以惟严封人野庐设壝宫而靡失于国之东千官景从风伯清尘而习习雨师洒道以蒙蒙时也木德盛阳气充春芒甲拆青青而葱葱春土脉起油油而溶溶冠盖蔽野环佩咽风状浮云兮随应龙旂炽张日车从塞空若众星兮环紫宫修农事以惕惕袭春服之重重尔乃配少昊祀先农尸祝无愧豆边以供太牢之牲荐之而肥腯太簇之乐奏之而防容于是修帝籍劳圣躬抚御耦以无意履游场而有踪将循乎千畆之际岂止于数歩之中耕钩盾之弄田但矜儿戏修建康之春籍未焕农工有以见万乘之尊三推而舎或五或九降杀之义有伦尔公尔侯贵贱之班相亚啬夫洒种以斯毕庶人终耦而告罢千耦其耕焕乎礼成播百谷兮率人力歌载芟兮扬颂声将见乎余粮栖畆腐粟如京神仓令纳其黍稷以备粢盛廪羲氏收其穰藁用饷牺牲亲畎畆兮化被重人天而教行自得训农之资非贪慕古之名然后下青坛归绛阙百姓知劝羣后咸竭在镐之宴启歌虞之音发献万夀兮欢呼奏九韶兮铿越开三面以行惠宥五刑而慎罚恩流于孝悌力田德被于雕题辫髪兴五土之利固必躬而必亲同三代之风尚不矜而不伐大矣哉籍田之礼岂三年而不为躬耕之义将百代而可知我所以举已坠之典立不刋之仪虑弗勤于四体将有害于三时务农桑兮为政本兴礼乐兮为教资民乃力穑嵗无阻饥神农斵木之功我其彰矣后稷播时之利我得行之供巨鬯以斯在介丰年而有期丕显事天之礼诞謌祈社之诗祀山川兮神鉴昭矣配祖考兮德馨逺而永锡纯嘏用光孝思乃作颂曰倬彼东郊公田是辟大君戾止言耕其籍帝籍既修爰及公侯亲尔耒耜服尔田畴言采黍稷祀于圜丘亿万斯年以永天休又曰倬彼东郊耕坛其崇大君戾止言训其农农功既朂俾知荣辱尔家以给尔人以足言奉蒸尝徧于比屋亿万斯年以介景福
　　籍田记　　　　　　　　　吴兹
　　臣尝观三代而上礼乐兴行凡见闻者咸谕德意迁善逺罪若固有之何其盛也盖其动容周旋举不外此身教而力行先实而后名故民之从之也轻迨其末流陨缺不嗣始以礼乐为虚器而世主莫或知其可用间有愿治慕古之君不过掇拾容典取其近似者而行之以粉泽太平为羙观而已乃复当馈而叹以为淳朴浇散不可复追未若政刑之急于用也岂不悖哉窃惟神宗皇帝睿圣生知辅以问学深达礼乐之情不牵不拘故其典章之盛风俗之懿计筭成効莫与比隆虽臣愚不足以识知盛德之所以然窃于籍田见之惟斯礼之不讲尚矣粤自虢公大谏宣王不式寥寥史册旷世一书习传颂叹以为濶典国家承平百年五圣接武所以教民敦本崇孝者甚备然千畆之礼未克是正即于东郊实诸侯礼荐享之用取具临时不蠲不防神考是悼乃诏有司度地国南沟塍广袤务合于古屹屹崇坛先农是祠耽耽斋宫于焉祗祓府史徒胥莫不备设统之以令而于太常农祥晨正土长冒橛各扬所职无敢不敬迨其西成嘉谷茂实钟而藏之是为神廪上帝粢盛于是乎出取为酒醴百礼既洽藁秸养牲牲则肥硕萧茅所供下逮果蓏凡嵗时所以事天地宗庙者防不取足于是德馨所闻神其有不怀者乎风雨其时嵗以屡丰四方万里是则是效昏于作劳捐弃末习和顺辑睦奉先以孝此诚二帝三王之盛节也与暂行以为羙观者孰得孰失固不待较然未有载之文字刻于金石者臣既撰次其事窃伏思念先皇帝既正王籍矣而未遑三推之事意者留以遗陛下踵而成之乎伏惟皇帝陛下继志述事此骏惠我神考之烈行闻训敇有司刺经错事以举雍熙明道之故则臣也望朱纮之光听鸾辂之音作为歌诗以告成功而继夫载芟之作其必有日矣臣谨记
　　籍田议　　　　　　　　　张凛
　　臣等前奏帝籍神仓国语宣王即政不籍千畆虢公谏曰不可夫民之大事在农上帝之粢盛于是乎出王耕一墢庶人终于千畆廪于籍东南钟而藏之注廪御廪一名神仓东南生长之处钟聚也谓为藏书所籍田以奉粢盛臣等看详周礼甸师之职掌率其属耕耨王籍以时入之以共粢盛诗之载芟春籍田而祈社稷宣王不籍千畆君子讥之春秋诸侯之国尚有御廪自汉及唐亦皆有帝籍神仓盖先王于天地宗庙之事其醴酪粢盛之所出必専且洁然后可以尽其诚孝而交于神明今帝籍神仓久废不设凡祭祀之所用皆索诸市非所以教洁诚也欲乞度地千畆设官掌之以供粢盛为神仓于田之东南余并略依古制为极严奉之意臣等再详按周礼甸师耕甸王籍以其粢盛又前后汉南齐隋并有籍田令丞唐有廪牺令亦掌籍田之事今具立法下项
　　一乞下三司于京城东南标拨田千畆下大常寺举官一员充籍田令専切管勾仍令所属县知佐同管勾所有召人耕种及合行事并委所管勾官擘画申请施行
　　一乞下将作监以先农坛就籍田中建置并就田东南建立神仓及祠先农官斋之所其地在千畆之外别具图子
　　秘书正字【补新集秘书监之后】
　　歴代防革后汉桓帝初置秘书监掌图书古今文字考合同异其后监令掌图籍之纪监述作之事不复専文字之任矣今之正字盖令监之遗职校书之通制厯代无闻齐集书省有正书秘书省有正字隋唐因之掌刋正文字其官资轻重与校书郎同贞元八年属集贤殿【通典】宋朝初为寄禄官元丰正名始实有职事编集校定正其脱误则正字主之【四朝志】建炎二年罢绍兴中复又参酌旧制必召试学士院而后命之
　　羣书要语亥之与豕泾渭难分鲁之与鱼淄渑莫辨【张鷟集注云有人续史云三豕渡河子夏曰己亥渡河校之果然又简牍磨灭以陶为隂以鱼为鲁】辨门閠之非察陶隂之缪【同上注云左传杜预据长厯此年无闰月当为门五日后人五土为合闰遂以意定之】刋鲁鱼于往籍【唐牛僧儒制】亥豕有差鲁鱼为弊【续通典长兴三年校经籍敇】是正文字之官实为儒学之选【南丰撰制】琼琚玉佩久应接武于防龙贝阙珠宫尚困守闗之虎豹诗句城南晁正字国器无等双【黄山谷】诏谓正字当居中【杨诚斋送蔡正字】又应芸阁吏恐我僻兼愚
　　古今事实
　　名播天下
　　唐萧頴士天寳中为秘书正字于是裴耀卿席豫张均宋遥韦述皆先进器其才与钧礼由是名播天下
　　海内文宗
　　陈子昻字伯玉初举进士上书武后召见金华殿子昻貎柔野少威仪而占对慷慨擢兰台正字唐兴文章承徐庾余风天下祖尚子昻始变雅正初为感遇诗三十八章王适曰是必为海内文宗
　　通神童
　　吴通父道瓘为诸王太子授经通兄弟出入禁掖常侍太子逰通与兄通微俱博学善属文文彩绮丽通幼应神童举释褐秘书正字
　　耀卿弱冠
　　裴耀卿少聪敏数嵗解属文应童子举弱冠拜秘书正字
　　朋字未正
　　刘晏以神童为秘书省正字方年十嵗慧悟过人上召入楼中贵妃置于膝上为施粉黛上问晏曰汝为正字正得防字晏对曰余字皆正惟朋字未正
　　守道安恬
　　宋朝洪文公遵除正字阁下多前軰皆以畏友待公明年春文恵公继来缙绅荣之秦熺为秘郎势熖赫赫公守道安恬留滞不迁
　　安恬静黙
　　范祖禹字淳父司马光辟同编修资治通鉴书成上章称荐曰臣诚不及也由臣顽固纂次淹久致其沉沦而祖禹安恬静黙若将终身者除秘书省正字
　　不附荆公
　　范祖禹除正字供职秘省时王荆公当国人皆奔竞公未尝往谒王安国与公友善尝谕荆公意以公独不亲附故未进用公竟不往见
　　面试诗赋
　　晏元献公殊年十三真宗面试诗赋疑其宿搆明日再试文采愈羙上大竒之即除秘书省正字令于龙图阁读书
　　文字生知
　　杨亿字大年以童子召对试诗赋五篇下笔立成太宗叹异以为秘书省正字制曰汝方髫龄不烦师训精爽神助文字生知越景絶尘一日千里予有望于汝也
　　对防见竒
　　廖正一字明略元祐中苏轼在翰苑试馆职士得正一对策竒之除秘省正字
</div>
    <div class="pagination">
<a href="古今事文类聚_page458.html">上一页</a><span>...</span><a href="古今事文类聚_page454.html">454</a><a href="古今事文类聚_page455.html">455</a><a href="古今事文类聚_page456.html">456</a><a href="古今事文类聚_page457.html">457</a><a href="古今事文类聚_page458.html">458</a><span class="current-page">459</span><a href="古今事文类聚_page460.html">460</a><a href="古今事文类聚_page461.html">461</a><a href="古今事文类聚_page462.html">462</a><a href="古今事文类聚_page463.html">463</a><a href="古今事文类聚_page464.html">464</a><span>...</span><a href="古今事文类聚_page460.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
