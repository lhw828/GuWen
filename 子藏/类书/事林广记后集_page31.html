<!DOCTYPE html>
<html>
<head>
    <meta charset="UTF-8">
    <title>事林广记后集 - 第 31 页/共 38 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>事林广记后集 - 第 31 页/共 38 页</h1>
    <div class="content">　　　□衫
有数样曰光腰曰线腰曰海青曰跨折曰三佛斉之类
　　澣泽须知
　　　垢腻污
莙荙灰汁浣衣洁白如玉　又法捣碎萝卜洗　又　法茶子去壳捣烂洗甚妙　又法豆楷灰洗衣垢绝妙
　　　墨污
嚼枣洗　又法半夏末和水洗　又法急用银杏去膜　爵破揉污用新汲水浣之嚼杏仁亦得久污则揉浸少　顷洗之旡痕
　　　青黛污
嚼杏仁洗
　　　油污
用蜜洗　又法实时用葱汤入瓶内以汤瓶觜注所污用人紧绷开衣服以污去为度更不得用手挼洗自然如故　又法嚼萝卜吐于其上擦之即去迹　又法百滚汤泡紫苏摆洗　又法用煑麦山汤洗　又法洗桐油以生银杏肉擦污令透用热汤洗　又法泡牛皮胶汤乘热洗　又法用海螵蛸滑石二味苦分为末襂而熨之　又法用白墡上末糁少顷轻揉油随土去迹　又法用荞麦麦山铺上下纸隔定熨斗熨之迹米糠亦得
　　　干红为油污
用酸浆和皂荚洗干滴少麻油揉之其色不陈
　　　红紫衣为油污
用豆豉汤热摆油去色不动
　　　漆污
用油洗　又法以温汤略摆过细嚼杏仁挼洗又摆之　并迹或先以麻油洗去然后以皂角洗之
　　　疮汁
用胶清洗
　　　羊脂污
石灰汤洗
　　　粪污
埋土内一伏时取出洗
　　　牛脂污
嚼粟米洗
　　　洗皂衣
浓煎黄栀子泽之如新
　　　黄泥污
擦姜入皂荚洗
　　　洗毛衣
如毡油污法用楮蹄煎汤乘热洗
　　　洗蕉葛衣
用清水揉梅叶洗经夏不脆
　　　洗旧图画
露于中庭筛细灰糁之经伯干拂去
　　　洗楮衾
于霜夜先铺禾藁于地上如衾之大烧成灰来早霜铺其上覆以衾候日晒霜融其垢尽脱来日翻转再覆其上两面皆□
　　　修狨坐
久而色暗者露于霜露下三五夜复鲜明而润霜令就上消了
　　　浆衣
用新菘子随多寡去壳细研以少水煑熟入浆内或加木香一块同煑尤佳凡浆以熟面汤调生豆粉为之极好又法用白磰土夹浆之垢腻易洗
　　　真红衣裳
不可近麝香能损其色
　　　毳布
微以酒喷匀蒸过或以皂角水浸过或染过日煞干收或以羊粪烧灰淋汁浸过日煞收皆可永久不蛀
　　　狨猿褥座等物
宜日影眼过以细棒击去其尘汗取莴苣菜日煞燥逐叶擘开铺置茸面收之可永久不蛀
　　　毡褥之属
若频频日煞露则蝇类遗种于中反能速蛀不日煞则蛀愈甚但以菵草同折折收之可永久不蛀
五月五日取莴苣顿厨箧中辟衣帛虫蛀
七月七日收角蒿直毡褥书藉中可辟蛀
九月九日收茱萸撒直厨箧中亦可辟蛀
青蒿子采直应切盛贮器物中极能辟蛀
樟脑烧熏衣箧簟席之类可去壁虱虫蛀
○闺妆类
【汉史】张敞为妇画眉有司亥方之敞荅以闺门之内夫妇之私有过于画眉者敞之所为诚屑矣然天下慕之争斈为京兆眉审是则粉白黛绿之要亦可为好事者助也
　　宫制蔷薇油
真麻油随多少以甆瓮盛之令及半瓮取降真香少许投油中厚用油帋封系瓮口顿甑中随饭吹两饷持出顿冷三日后去所投香凌晨旋摘半开柚花俗呼为臭橙者拣去茎蒂纳瓮中令燥温恰好如前法密封十日后以手泚其清液收之其油与蔷薇水绝类取以理发经月常香又能长鬓茉莉素馨油造法皆同尤宜为面脂
　　香发木犀油
岩桂花凌晨摘半开者栋去茎蒂令十分凈每高量一斗取真麻油一斤轻手拌匀以湿燥相停为度纳甆瓮中厚用油帋封系瓮口坐瓮于釜内以汤煑一饷久持起顿燥十日后倾出以手泚其清液收之要封闭谨密愈久愈香以此油勾入黄蜡为面脂尤馨
洁鬓威仙油
威灵仙十茎侧栢叶二枝牙皂三茎黑牵牛二十粒黄栢皮一片如手指大各细剉以绢囊盛纳瓮中入真麻油浸收能除垢腻洁鬓长发胜苓香百药煎之类遇鬓发毡结不堪梳理有速取一掬除土立见梳觧
　　玉女桃花粉
益母草亦名火坎草茎生如麻而叶差小开紫花端午间采日煞烧灰用稠米饮搜团如鹅卵大熟炭火煅一伏时火勿令焰焰即黑取出捣碎再搜炼两次每十两别煅石膏二两滑石蚌粉各一两臙脂一钱共研为粉同壳麝一枚入器收之大能去风剌滑肌肉消瘢点驻咨容
　　唐宫迎蝶粉
粟米随多少淘浙如法频易水浸取十分清洁倾顿甆钵内令水高粟寸许以薄绵绷钵面隔去尘污向烈日中曝干研为细粉每水调少许着器内随意洞花捋粉覆盖熏之媚悦精神
　　内宣黄耆膏
黄耆防风赤芍药天麻地黄各一分许浸取麻油五两重七日外慢火煎令香不可焦赤去滓入黄蜡五钱重再畧火敖新绵子滤过可以御风露悦颜色比寻常面脂大类霄壤
　　太真红王膏
杏仁去皮滑石轻粉各等分为末蒸过入脑麝少许以鸡子清调匀早起洗面毕传之旬日后色如红玉
　　孙仙少女膏
黄栢皮三寸土苽根三寸大枣七同研细为膏常早起化汤洗面用旬日容如少女以治浴尤为神妙
　　钱王红白散
白芨石榴皮白附子冬子笃耨香各一两为细末却以法酒浸三日早起洗面毕传之七日后面莹如王频用尤佳
　　画眉集香丸
真麻油一盏多着灯心搓紧将油盏置器水中焚之覆以小器令烟凝上随得扫下预于三日前用脑麝别浸少油倾入烟内和调匀其黑可逾漆一法旋剪麻油灯花用尤佳
　　熏衣笑兰香
藿苓松芷木茴丁茅赖芎黄和桂心檀麝牡皮加减用酒喷日日煞干绛囊盛苓以苏合油揉调匀松茅酒洗三颗米泔浸大黄蜜同蒸麝香逐褁俵入熏衣加殭蚕常带加白梅肉
　　惜发神梳散
土当归荆芥黑牵牛白芷葳灵仙侧栢叶诃子等分为细末隔夜用药糁发中次早理之能去风屑除垢腻觧毡结
　　牢牙橄香散
香附子多采凈洗日煞令燥烧灰存性碾细为末常用揩齿大能愈牙宣辟口气日间常作食橄榄香妙甚
　　透肌五香圆
丁香麝香陵香木香藿香白芷当帰桂心等分为细末蜜丸如豆子大日间或卧次频含咽半月后口体间镇存香气
　　太乙灵应膏
露蜂房一两杏仁去皮尖一两蛇蜕玄参各半两黄耆三分各细剉虢丹五两童男女乱发一握如鸡子大凈洗日干先用麻油一斤同发入器慢火煎令发消再入杏仁煎黑持起澄去滓换入别器以余药除虢丹外同熬候焦黄又澄去滓却入虢丹以柳木扌斍五千转滴入水中取软硬为度倾顿甆合收之专疗妇人内外兼疮诸药不痒用少许薄纸摊传患日一换夜一换五日见効也
　　西施脱骨汤
乳香杏仁各半两朴硝桑白皮各二两分作五剤每剤先以桑皮杏仁投新瓶中汲水五椀煎去小半却入余药紧封瓶口再煎片时持起揭去封架足于其上熏之竢可容手倾出浸洗毕仍旧倾收经三两日后再温热如前法熏浣每剤可用三次尽及五剤软若束绵任其札缚甚効
　　金莲稳步膏
黄栢皮黄连荆芥穗黄丹等分为细末专治阚甲痛不可忍及脚指缝肿烂不容包帛每以少许干掺患处立见神効
　　玉屑飞云散
煅石膏半两滑石一两枯白矾少许同为细末专治脚指缝烂痒腐液粘渍有妨札缚每用干掺患立验阴污尤効
　　削剌金刀散
石灰末少许以水小盏化开入糯米一合熬熟焙干同乌头三碾细别以碙砂一钱黄丹三钱研匀濯足后以刀削去肉剌微令见血取枣肉搜药贴上面裂帛系之立効
　　洗珠翠牙魫方
真珠色黄者益母草烧灰淋汁入麸少许绢袋盛珠轻手揉洗先用乳汁浸珠一宿次日洗之其色可鲜明如新珠不得与麝香同收昏珠色
象牙梳篦色旧者水煑木贼令软掇洗却以甘草水洗如新又白梅汤煑洗亦如新色
玳瑁鱼魫首饰不得热水洗但以肥皂挼冷水洗之次用清水涤过再用淡塩水出色
翡翠花朵当杂以茱萸则不蛀亦用时日杀日杀宜防猫藏宜防蚁亦湏日杀背日杀羽则损色

</div>
    <div class="pagination">
<a href="事林广记后集_page30.html">上一页</a><span>...</span><a href="事林广记后集_page26.html">26</a><a href="事林广记后集_page27.html">27</a><a href="事林广记后集_page28.html">28</a><a href="事林广记后集_page29.html">29</a><a href="事林广记后集_page30.html">30</a><span class="current-page">31</span><a href="事林广记后集_page32.html">32</a><a href="事林广记后集_page33.html">33</a><a href="事林广记后集_page34.html">34</a><a href="事林广记后集_page35.html">35</a><a href="事林广记后集_page36.html">36</a><span>...</span><a href="事林广记后集_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
