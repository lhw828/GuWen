<!DOCTYPE html>
<html>
<head>
    <meta charset="UTF-8">
    <title>群书考索 - 第 45 页/共 127 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>群书考索 - 第 45 页/共 127 页</h1>
    <div class="content">



　　羣书考索后集卷十二
　　钦定四库全书
　　羣书考索后集卷十三
　　宋　章如愚　编
　　官制门
　　监司类
　　唐虞建官内有百揆四岳外有州牧侯伯王者之时五国以为属属有长十国以为连连有帅三十国以为卒卒有正二百一十国以为州州有伯
　　秦罢封建而郡县置御史以监诸郡
　　汉兴省之
　　恵帝遣御史监三辅郡察事凡九条其后诸州复置监察御史
　　文帝以御史不奉法乃遣丞相史出刺并督察武帝元封五年初置部刺史掌奉诏条察州以六条问事秩六百石　十二州县十二人　居部九嵗举为守相
　　成帝以为刺史位下大夫而临二千石轻重不相准乃更为州牧秩真二千石位次九卿
　　哀帝复为刺史元夀复为牧
　　王尊为临州刺史驰九折坂世称尊为忠臣黄覇为扬州刺史治有功宣帝诏赐车盖以彰有徳朱博迁冀州刺史行部决遣如神
　　后汉光武复刺史乗传周行郡国録囚徒考殿最旧制州牧奏二千石事皆先下三公三公遣掾史按检然后黜退光武用法明察不复委三府故权归刺举之吏
　　灵帝改为牧
　　是时天下方乱豪杰各欲据州郡州牧之任自此重矣
　　灵帝时贾琮为冀州刺史百姓闻风自然震竦其诸赃过者望风觧印绶去李膺为青州刺史守令畏威明多望风弃官
　　魏晋为刺史持节都督庶姓为单车刺史
　　魏贾陆为豫州刺史举奏二千石以下阿纵不法帝曰真刺史也杜元凯荆州人号为杜父
　　后魏州置三刺史其后随时沿革互有不同
　　隋开皇三年罢郡以州统县自是刺史之名存而职废后虽有刺史皆太守之互名非旧刺史之职理一郡而已
　　炀帝大业罢州置郡置司防大夫一人廵察畿内刺史十四人廵察畿外
　　唐罢郡置州改太守为刺史而雍州置牧
　　神龙二年分天下为十道置廵察使二十人以左右防内外官坚明清劲者为之景云改置按察使开元中改置采访处置使至徳之后改采访使为观察并领都团练治于所部之大郡
　　宋初有转运使淳化及景徳増提刑熈寜中又置提举
　　运使
　　唐先天二年李杰【始名务先】始为水陆发运使盖使之名起　开元二十一年裴耀卿以侍中充江南淮南转运使而崔希逸萧旻为副盖副使始此天寳以韦坚充勾当转运使第五琦充诸色转运使刘晏充诸道转运使其后韩滉杜悰杜让能崔昭纬皆以宰相充使而诸道分置廵院皆统于此
　　五代罢廵院始置转运使【唐防要职官分纪】
　　艺祖开基惩五季之乱藩臣擅有财赋不归王府自干徳以后僣伪畧平始置诸道大运使以总利权开寳六年广南平除徐泽为判官盖转运判官始此
　　其转运使之名宋初但曰勾当某路水陆计度转运使官髙者则曰某路计度转运使太平兴国初皆曰使两省以上则为都转运使又置副使与诸路判官焉又置同勾当转运使俄罢诸路副使真宗毎用兵或令都部署兼转运使王师征讨则有随军转运使事毕即停至道中诏曰天下物宜民间利病惟转运使得以周知令更互赴阙延见询问焉庆厯中皆带按察之任六年罢三年诏诸路转运使并兼按察使毎嵗具官吏能否先是欧阳脩请遣使按察官吏贾昌朝言转运以按察官吏故令兼领之六年赦书以为过为烦扰吏不安其职并罢之　先是判官与转运使争权而罢至嘉祐中复置【职畧】熈寜二年诏转运使用本资序人即充资序下一等为权二等为权发遣中兴以来逐路都转运使除授不常唯使副判官常置旧制转运司除授皆命词给诰渡江已后例给勅命后稍复旧转运使副命词运判则否六年诸路运判亦命词给诰
　　光宗绍熈以来使副运判不双除　开寳九年诏诸路官吏宜令转运使广访能否第为三等嵗终以闻咸平元年上谓辅臣曰转运使按察使权甚重必须平允之吏寛猛适中　祥符七年诏曰自今转运副使不限官品并在提防刑狱之上南丰除蔡制分部而使虽将漕为名其实在于总庶务之予夺主管运干熈寜初诏诸路漕司始置属官勾当两员或一员又置管勾文字【实録见熙寕三年管勾文字不得差出】元祐中除三路外并罢后复置焉　建炎初避髙宗讳改管勾为主管勾当为干办
　　帐干熈寜三年诏诸路漕司始置属官　元祐七年诏转运司管勾文字除三路外并罢其职事帐司兼管后复故
　　提刑
　　宋朝淳化三年遣官分往诸路提防刑狱寻省之　景徳四年真宗谓王旦曰朕虑四方刑狱官吏未尽得人一夫受寃即召灾沴今军民事务虽有转运使且地逺无由知先帝常选朝臣为诸路提防刑狱今可复置仍以使臣副之于是置诸路提防刑狱公事以朝臣充
　　始命屯田李拱为之副以武臣閤门祗以上充天禧四年加劝农使俄改提防刑狱劝农使又以武臣为副使天圣六年悉罢八年复置嘉祐中有武臣同提防河东刑狱窃用公库银器及乐倡首饰议者谓武臣不可为监司罢之
　　治平元年罢提防刑狱委转运司【职官分纪】熙宁二年诸路提防刑狱复差文臣其武臣并罢之
　　史臣曰上以武臣罕习吏文多不足以察举所部人材故罢之人皆以为便
　　十年复置提防京畿刑狱掌察所部疑留狱讼劝课农桑而按其官吏之不法别其亷吏以逹于朝【续防要】　宣和初诏江西广南増置武提刑一员然遇阙帅不许武宪兼摄　建炎元年以盗贼未衰诸路无武臣提刑处权添差一次専管捉杀四年罢之孝宗乾道六年诏诸路分置武臣提刑一员后复罢之
　　提干建炎四年诏诸路提刑司除武臣提刑添置干办公事官许行留文臣一员【中兴防要】
　　检法熈寜六年置诸路提刑司检法官一员从吕恵卿之请也元丰三年罢五年复置四朝列传髙赋在神宗时亦尝请诸道刑司狱置法官
　　提举
　　宋朝淳化中建常平仓
　　景祐元年令转运司与长吏举所部官専领之然犹漕臣　熈宁遣使提领此盖提举常平之所始也二年制置三司条例言河北陜西已差官提举常
　　平广恵仓余路欲差胡朝宗张复侯叔献曽谊等并为提举官　九年府界畿内亦専置提举常平仓一员不令司农丞兼领元祐初罢绍圣九年复置　政和改元诏江淮荆浙六路共置茶盐提举一员　宣和三年诏河北京东路推行新法钞盐可添置提举官一员此提举茶盐之所始也
　　宋朝茶盐事旧发运司元丰间或以转运常平官兼提举或以提刑兼领知通提辖政和以后始専置官吏
　　既而诸路皆置建炎元年诏提举常平司并归提刑司二年复三年复诏提刑兼四年诏逐路提刑司茶盐司并依旧分东西路绍兴二年诏荆湖北路复置提举茶盐司四年诏广西茶盐司官吏并罢其职事委漕臣五年诏诸路提举常平并入茶盐司仍以提举茶盐常平等公事为名二十五年从王支请诏诸路提举茶盐官改充提举常平茶盐公事
　　提干熈寜二年置提举常平司勾当公事于通判幕职内选差一员不妨本职是年制置三司条例司言京西路乞差大理寺丞朱纮淮南路著作郎曽从两浙路前宣州司理王醇并为管勾官【职畧】绍兴三年户部看详欲诸路州并以通判充主管官人许公幕职官人差六年复置主管司十五年改为干办公事依漕属例【中兴防要此常平干也】　宣和三年置茶盐提举属官一员【防要此茶盐干也】今提举司存二干官以此
　　总领
　　南渡之初尝命朝臣总领都督府宣抚司财赋未以官名也
　　绍兴三年差户部侍郎姚舜明往建康总领于都督府钱物粮斛六年都督诸路军马张浚言三宣抚司钱粮漕司互相占吝因致阙乏乞于户部长贰内郡一员来镇江府置司専一总领诏差户部侍郎刘寜止七年令户部郎官霍蠡前往鄂州置局専一总领岳飞军钱粮
　　绍兴十一年收诸帅之兵以为御前军屯驻诸处皆置总领以朝臣为之仍带専一报发御前军马文字盖又使之与闻军政不独职餽饷而已叙位在转运副使之上镇江诸军钱粮淮南总领掌之建康池州诸军钱粮淮西总领掌之鄂州荆南江南诸军钱粮湖广总领掌之兴元兴州金州诸军钱粮四川总领掌之初以胡纺为司农少卿总领淮东军马钱粮呉彦璋太府少卿总领淮西江东军马钱粮曽慥为太府卿总领湖广江西京西路财赋湖北京西军马钱粮诸军不听节制十六年四川总司以总领四川宣抚司钱粮所为名十八年诏罢宣抚司始改为四川总领【见中兴防要】
　　孝宗乾道六年诏淮东总领并归淮西总领一所中书门下省言勘防淮东总领所废并司名合行并入诏以总领两淮浙西江东财赋军马钱粮为名仍铸印缴纳两司元印　七年复置淮东总领【孝宗防要】又湖北总领所壁记云国家驻跸呉防形胜控扼之地上下数千里自蜀汉荆襄江鄂逹于两淮其间列戍数百而大屯不过十数视屯兵若干州之赋入供其军食其始费用出入悉听乎主将之所自为已而兵寖乏用绍兴五年始命中都官为外司农兼总其赋之立而制其出为四总领所
　　总属绍兴十一年初置四总领官属有干办公事准备差遣四川有主管文字二员淮东淮西有分差粮料院审计司审三司通判兼货务都茶场御前封摏甲仗库大军仓大军库赡军酒库市易抵当库恵民药局湖广有给纳场属官兼分差粮料院【审计以属官】兼御前封桩甲仗库大军仓大军库赡军酒库四川有分差粮料院审计院审计以属官兼大军仓大军库拨发船运官赎药库籴买【中兴防要】
　　都大提举茶马
　　宋朝熈寜七年始诏三司盐铁判官李杞三司勾当公事蒲宗闵经画川蜀买茶充秦鳯熈河路博马就于提举成都府路买茶公事杞于秦州宗闵于成都置司后改名都大提举茶马事【成都府志】熈寜七年差李杞蒲宗闵成都府买茶熈河路博马并令杞等提举置都大防举及主管同主管各因其资品髙下除授云　元丰四年羣牧判官郭茂恂又言茶司既不兼买马遂立法以害马政恐误国事乞并茶场买马为一司从之盖茶马司始合于此时也
　　旧制于原渭徳顺三郡市蕃马熈寜七年初复熈河经畧使王韶言西人颇以善马至邉其所嗜唯乏茶与之为市请趣茶马办之乃命三司勾当公事李杞运蜀茶至熈河置买马场六而原渭徳顺更不买马于是杞言卖茶市马一事也乞同提举买马杞遂兼马政然分合不常至元丰四年羣牧判官提举买马郭茂恂又言茶司既不兼买马遂立法以害马政乞并为一司从之
　　掌收摘山之利以佐邦用凡市马于蕃夷以茶易之大观以来茶马之政废川茶不以博马唯市珠玉故马政废缺　建炎四年张浚奏大石进奉珠玉髙宗谕曰【云云】　绍兴四年从闗师古之请以乏战马始令四川宣抚司支茶博马五年宻院言已于永康军威茂州置场七年宰臣赵鼎言得防复置茶马官旧有主管茶马同提举茶马都大提举茶马凡三等上曰考其资歴命之乾道元年川秦两司马额共九千余匹
　　茶马陈弥作言本司买马川秦两司文黎珍叙南平长寜军六州军年额川马五千余匹系应副江上诸军阶州之峯贴陜西和州之宕昌两处年额共西马四千余匹系轮年应副三衙
　　川秦两司者祖宗旧制至今不废
　　四年四川宣抚使虞允文奏照得祖宗朝都大茶马官于秦州成都各置司治各半年拨发马月分居秦司讫事即归川司措置发茶并买马物帛之类今欲依旧制于鳯州河池县置秦司既近宕昌买马之弊可以稽察上从之
　　都大提防诸路坑冶
　　唐开元二十五年监察御史罗文信充诸道铸钱使【唐防要】天寳三载杨眘矜除御史中丞充铸钱使六载度支郎中杨钊充诸道铸钱使　永泰元年刘晏充东都淮南浙江东西湖南山南东道铸钱使第五充京畿闗内河东劔南山南西道铸钱使诸铸钱监监所在州府都督刺史为之副监一人上佐判之【续通典】
　　宋朝自开寳平呉之后因其旧置钱监于鄱阳既而江淮荆浙闽广之地皆有监系发运使兼提防　咸平三年以冯亮为江南转运副使兼都大提防江南福建路铸钱事内供奉官白丞睿同提防铸钱事【实録】至景祐二年始置江浙川广福建等路都大提防坑冶铸钱一员以魏兼为之充朝通各与提防刑狱序官按四朝志荣宗范知铅山县有诏罢民采铜皆散为盗宗范一切使如故真宗嘉异擢提防江浙诸路银铜坑冶与此不同当攷
　　元丰二年三司言江浙等路提防坑冶铸钱官一员通领九路水陆廵按不周欲増一员分路提防从之遂定为两司在饶者领江东淮浙七闽在虔者领江西荆湖二广焉【并圣朝职畧】至元祐元年以坑冶铸钱通为一司从淮南提防李深之请也【防要】政和七年置提防铸钱官两员于饶防州绍兴二年置虔州提防司从提防王防之请也
　　虽有上项指挥后来多在饶州置司贑州只系廵歴
　　六年赵伯瑜乞依嘉祐着令衔内添都大二字与提刑序官二十六年诏都大提防坑冶铸钱司官吏并罢令逐路转运司交割
　　以尚书省言坑冶铸钱司近年铸钱全亏一司官吏所费不赀罢之
　　二十七年置提领诸路铸钱官于行在差侍从或卿监一员不妨本职兼领置属官三员以提领诸路铸钱所为名以户部侍郎荣薿兼二十九年从左司谏何溥言乃复置以江淮荆浙福建广南路提防坑冶铸钱公事系衔与运判序官依旧于饶贑二州置司轮年守任専以措置坑冶督责鼓铸为职　祖额二百六十余万贯
　　孝宗乾道六年并归发运司七年复置此据提防司题名八年诏铸钱司依旧置提防官二员于饶赣二州置司除王楫李大正二人九年两司分认课额将江南淮南两浙潼川利州路饶州司江西湖广福建分赣州司又王楫等言所有旧坑多系江西却虑饶州一司无从措置欲于江西管内取拨江州吉州抚州兴国军隆兴府却饶州司从之
　　淳熈三年并赣司归饶州王楫専为提防官加都大焉
　　主管提干检踏绍兴二年铸钱司言本司昨被防许置干办公事一员检踏官五员催纲官二员后来兴诸司属官一员咸罢经所九州不可缺官诏复置干办公事一员检踏官三员催纲官一员后检踏置六员十一年从韩环之请将检踏官各分认専管职事一员在饶州本司一员在信州一员在建州一员在韶州一员在潭州【中兴防要】二十六年提防坑冶铸钱司官吏检踏官等并罢二十九年因何溥议再置提防官于饶州置主管文字旧亦有秀州置干办公事一员韶州建州各置检踏官一员别置秤铜官催纲官各一员差武臣续诏于饶州添检踏之员【中兴防要】
　　提举市舶
　　唐有市舶使以右威衞中郎将周泽为之【见栁泽劾庆立疏】
　　代宗广徳元年有广州市舶使吕太一【通鉴】
　　宋朝开宝四年下广南以同知广州潘美尹宗琦并兼市舶使通判谢处玭兼市舶判官【太祖实録】咸平三年九月庚子令杭州明州各置市舶听官从便【长编】熈寜更始变市舶法泉人贾海外者往复必使东诣广否则没其货海道回逺窃还家者过半嵗抵罪者众太守陈偁奏疏愿置市舶于泉不报哲宗即位之二年始诏泉置市舶【偁了斋之父也时传见延平志】旧制虽有市舶司多州郡兼领元丰中始令转运司兼提举而州郡不预矣
　　元丰三年书言广西东路条已修定乞専委官催行诏广东以转运使孙迥广西以运使陈倩两浙以转运副使周直孺福建以转运判官王子京迥直孺兼提举催行倩子京兼觉察拘拦其广东路安抚使更不带市舶
　　后専置提举而转运司不复预矣后尽罢提举官至大观元年续置明年御史中丞石公弼请归之转运司不报建炎中兴诏罢两浙福建市舶司归转运司【建炎时政记】而广南如故明年复置【中兴会要】尚书省言并废以来工人不便亏失数多于是诏依旧复置
　　绍兴四年废福建提举市舶初令提刑兼领旋委提举茶事十三年提举欲措置福建腊茶时欲发腊茶至行在置局出卖吕斌上言于是茶盐司归建州而提举市舶以次复矣乾道二年诏罢两浙提举市舶逐处职事委知通知县监官同行检视而总领数令转运司提督
　　绍兴二十九年张阐言福建广南各置务于一州两浙舶务乃分建于五所至乾道初臣僚言两淮临安明州秀州温州江隂军凡五处有市舶祖宗旧制有市舶处知州带提举市舶务通判带主管知县带监而逐务又各有监司市舶置司乃在华亭近年遇明州舶船到提举带一司吏人留明州数月名为抽觧其实骚扰且福建广南皆有市舶物货浩瀚置官提举诚所当宜惟是两浙置官委是冗蠧乞赐废罢从之
　　安抚使
　　梁武帝普通五年魏以郦道元为大使慰抚六镇大使始此
　　隋文帝开皇九年诏遣柱国韦洸安抚岭外
　　仁夀四年以杨素为并州道行军总管河北道安抚大使【并通鉴】
　　唐贞观初遣大使十三人廵省天下
　　诸州水旱则有廵察安抚存抚之名节度使兼之则有副使天授二年发十道存抚使【职官分纪】
　　圣厯中狄仁杰为河北道安抚
　　徳宗贞元又置副使【今职畧】
　　宋朝旧不常置自咸平二年以翰林学士王钦若为西川安抚使知制诰梁颢为陜西安抚使安抚使之名始此其后景徳三年始置河北沿邉安抚使以雄州守臣为之而陜西沿边诸州亦有安抚使庆厯二年诏置湖南安抚司八年诏置河北四路安抚以韩王拱辰贾昌朝等充诸路使皇祐四年诏广桂二州带经畧安抚使熈寜五年罢诸路经畧安抚使崇寜二年置河南安抚使宣和二年置辅郡内颍昌府带京西安抚使宣和三年臣僚言睦贼猖獗乞以杭越知州总领兼本路安抚镇抚一方诏杭越州江寜府守臣并带安抚使诏洪州守臣可依江寜府安抚使凡诸路安抚逐州知州兼以直秘阁以上充掌总防诸将统制军旅察治奸宄以肃清一道凡兵民之政皆掌焉帅其属而听其狱讼颁其禁令定其赏罚稽其钱谷器械出纳之名籍其行以法若事难専决则具可否禀奏即干机速边防及士卒抵罪则听以便宜裁断
　　系边任则绥御夷狄抚寜疆圉若甲兵屯戍刍粟馈运则视其缓急盈虗而移用之掌凡战守之事【并防要续防要】
　　建炎元年李纲请沿河沿淮沿江置安抚使兼马歩军都总管以文臣充二年令将兵处知州带管内安抚使后省四年置镇抚使罢逐路安抚使后罢镇抚使置安抚使始故时诸路又有安抚大使自两浙西路刘光世始二品以上为帅即为安抚大使【中兴防要】
　　帅属唐置藩镇皆有参谋至行军亦有之闗预军中机宻张建封置温造字简舆説刘济使纳忠于朝建炎四年诏两浙西路安抚大使许置参谋参议各一员　绍兴四年诏沿江三大使司亦许置参谋参议官五年诏江南西路湖南浙西安抚大使许置秀州安抚使许置参议共谋参议请给依本路提举茶盐支破【中兴防要】
　　机宜宋朝安抚使司其属有勾当公事管勾机宜文字准备差使【哲宗正史志】建炎初安抚大使许置主管机宜文字主管书写本司机宜文字各一员绍兴四年诏帅府书写机宜文字除系事干机宻合书写外其余文字并不得签书俸给京官依通判选人依签判【中兴防要】
　　宋朝祖宗朝安抚使司属有勾当公事
　　髙宗即位事御嫌名改为干办公事建炎三年诏浙西安抚大使许置干办公事官五员其俸给京朝官依通判选人依签判支破建炎四年江东西湖南浙西安抚大使许置干办公事五员安抚使置干办公事四员【中兴防要】
　　制置使
</div>
    <div class="pagination">
<a href="群书考索_page44.html">上一页</a><span>...</span><a href="群书考索_page40.html">40</a><a href="群书考索_page41.html">41</a><a href="群书考索_page42.html">42</a><a href="群书考索_page43.html">43</a><a href="群书考索_page44.html">44</a><span class="current-page">45</span><a href="群书考索_page46.html">46</a><a href="群书考索_page47.html">47</a><a href="群书考索_page48.html">48</a><a href="群书考索_page49.html">49</a><a href="群书考索_page50.html">50</a><span>...</span><a href="群书考索_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
