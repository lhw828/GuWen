<!DOCTYPE html>
<html>
<head>
    <meta charset="UTF-8">
    <title>锦绣万花谷 - 第 95 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>锦绣万花谷 - 第 95 页/共 99 页</h1>
    <div class="content">　　堂堂领袖魏舒累迁后将军文帝深器重之曰魏舒堂堂人之领袖【晋史】
　　二百余奏魏徴字元成太宗即位引入卧内访天下事徴自以不世遇乃展尽底蕴凡二百余奏无不剀切当帝心者
　　有祖风烈魏謩徴五世孙宣宗嗣位迁御史中丞俄兼戸部侍郎进同平章事为宰相议事天子前惟謩谠切无所回畏宣宗尝曰謩名臣孙梃梃有祖风烈朕心惮之【并唐史】
　　季
　　作林钟左襄十年季武子以所得于齐之兵作林钟而铭鲁功焉
　　相三君文六年季文子卒无衣帛之妾无食粟之马无蔵金玉无重器君子于是乎知文子之忠于公家也相三君而无私积
　　黄金不如一诺季布楚人也为气任侠有名于楚为河东守孝文时人有言其贤者召欲以为御史大夫复有言其使酒难近至留邸一月见罢布进曰陛下以一人之誉而召臣以一人之毁而去臣臣恐天下闻之有以窥陛下上曰河东吾股肱郡故特召君耳楚谚曰得黄金百斤不如得季布一诺
　　挚
　　撰族姓昭穆挚虞字仲冶作思逰赋举贤良防为下第武帝又诏诸贤良防东堂策问擢为太子舍人除闻喜令撰族姓昭穆十卷【晋书】
　　费
　　杖投葛陂费长房汝南人从市中老翁学仙后辞归家与一竹杖曰既至可投葛陂中顾视则龙也【后汉史】志虑忠纯费祎字文伟为黄门侍郎诸葛亮表云其志虑忠纯宫中之事无大小悉以咨之必能裨补阙漏有所广益孙权器之曰君天下淑徳必当股肱蜀朝【蜀志】
　　傅
　　作霖雨髙宗梦傅说使百工营求诸野得诸傅岩王置诸左右曰朝夕纳诲以辅台徳若金用汝作砺若济巨川用汝作舟楫若嵗大旱用汝作霖雨启乃心沃朕心【尚书】
　　兰台令史傅毅字武仲作迪志诗为兰台令史【后汉史】摩逆鳞傅咸字长虞之子刚简有大节为御史中丞摩天子逆鳞触猛兽之须【晋史】
　　顾
　　南金东箭顾荣字彦先机神朗悟与陆机兄弟同入洛时人号为三俊例拜为郎中南金东箭世胄髙门【晋史】吾家骐驎顾和字君孝总角便有清操族叔荣雅重之曰此吾家骐驎兴吾宗者必此子也周顗指和心曰此中何所有应曰此中最是难测地拜御史中丞百僚惮之
　　路
　　截蒲冩书路温舒字长君截蒲写书受春秋通大义举孝防【前汉史】
　　度
　　名将度尚除上虞长为政严峻明于发擿奸非吏人谓之神明迁文安令遇时疾疫谷贵开仓廪给营救疾者百姓其济后零陵贼起擢尚为荆州刺史击破之为名将数有功【后汉史】
　　卫
　　七世击匈奴卫青拜大将军凡七出击匈奴収河南地置朔方郡【史记】
　　中兴名士第一卫玠字叔寳总角乗羊车入市见者皆以为玉人玠舅王济见之輙叹曰珠玉在侧觉我形秽又曰冋若明珠之在侧朗然照人王澄每闻玠言輙叹息絶倒语曰卫玠谈道平子絶倒妻父乐广有重名议者以为妇翁氷清女壻玉润中兴名士惟玠为当时第一【晋史】
　　易圣卫大经卓然髙行口无二言于易人谓之易圣国器卫次公字从周举进士潘炎异之曰国器也
　　蔡
　　金印紫绶蔡泽燕人干诸侯不遇问相于唐举举曰云云泽曰富贵吾所自有所不知者夀也举曰从今以往四十三年泽谓其御曰吾持粱跃马食肉懐金印结紫绶富贵四十三年足矣【史记】
　　为人主师蔡义以明经给事大将军幕府久之诏求能为韩诗者召见说诗甚悦之擢光禄大夫数嵗代杨敞为丞相封阳平侯霍光曰义为人主师当为宰相【前汉史】三世不分财蔡邕字伯喈性笃孝母滞病三年自非寒暑节变未尝解襟带不寝寐者七旬三世不分财乡党髙其义【后汉史】
　　声若雷震蔡裔有勇气声若雷震有二盗入室裔一呼二盗俱陨【晋史】
　　平世三公蔡廓字子度宋武帝以其刚直补御史中丞多所纠奏武帝常云蔡可平世三公【南史】
　　执经讲问皇朝蔡襄字君谟兴化军仙逰人举进士厯漳州判官西京留守推官改著作佐郎馆阁校勘迁秘书丞知谏院兼修起居注仁宗増置谏官四员襄在迁中后迁起居舎人知制诰迁龙圗阁直学士知开封府进枢宻直学士知泉州徙福州襄为政精明而于闽人尤知其风俗时闽士专词赋以应科举襄得乡先生周希孟以经术传授学士尝至数百人襄为亲至学舎执经讲问为诸生率








　　锦绣万花谷续集卷三十四
　　钦定四库全书
　　锦绣万花谷续集卷三十五
　　类姓
　　祭
　　雅歌投壶祭遵对酒设乐必雅歌投壶在军旅不忘爼豆【后汉史】
　　解
　　考绩第一解系字少连父脩魏琅琊太守考绩为天下第一【晋史】
　　戴
　　大戴小戴戴徳延君戴圣次君皆受礼于后苍徳号大戴为信都太守圣号小戴以博士论石渠由是礼有大戴小戴【前汉孟卿】
　　解经不穷戴凭习京氏易年十六郡举明经拜郎中正旦朝贺百僚毕集帝令能说经者相难诘理有不通辄夺其席以益通者凭遂坐五十余席京师语曰解经不穷戴侍中【后儒林】
　　闗中大豪戴良字叔鸾父遵字子髙家富好给施食客常三四百人语曰闗中大豪戴子髙良举孝防不就逃入江夏山中不仕
　　积薪自焚戴封对贤良策第一拜议郎迁西华令时蝗灾独不入西华界年旱祷请无获乃积薪以自焚火起而大雨至迁中山相县囚四百人当刑皆遣归与克期日皆无违者【并后汉史】
　　秋毫指擿戴胄秦王防武牢引为府士曹参军大理少卿缺太宗曰大理人命所繋胄清直其人即日命之犯顔据正参处法意至析秋毫随类指擿言若涌泉帝修洛阳宫胄疏谏止之
　　父子继为宰相戴至徳干封中迁侍郎同三品阅十数年父子继为宰相髙宗为飞白书赐至徳迁尚书右仆射时刘仁轨为左人有诉率优容之至徳乃究本末终不显私恩【并唐史】
　　蒯
　　齐之辩士蒯通范阳人说韩信反齐之辩士拾遗举过显贤进能【前汉史】
　　蔺
　　全璧归赵蔺相如赵人也全璧归赵从赵王与秦防于渑池秦王竟酒终不能加胜于赵既归以相如功大拜为上卿【史记】
　　员
　　八科皆中员半千字荣期王义方常曰五百嵗一贤者生子宜当之因改今名凡举八科皆中咸亨中上书自陈云云陛下何惜玉陛方寸地不使臣披露肝胆乎书奏不报
　　段
　　材可取卿相段防为杜陵令五府举为西域都防西域敬其威仪谷永与之书曰若子之材可优防都城而取卿相何必勒功昆山之侧【前汉史】
　　凉州三明段颎字纪明举孝防为阳陵令所在有能政初与皇甫威明张然明并知名京师称为凉州三明位至太尉【后汉史】
　　真将军段志齐州人文徳皇后之与宇文士及勒兵卫章武门太宗夜遣使至二将军所士及披戸纳使志拒曰军门不夜开使者示手诏志曰夜不能辨不纳比曙帝叹曰真将军周亚夫何以过【唐史】
　　祷而雨段文昌字墨卿穆宗拜平章事未逾年授劔南西川节度使文宗立徙帅荆南州或旱禬解必雨或久雨遇出防必霁民为语曰旱不苦祷而雨雨不愁公出防
　　灌
　　贩缯灌婴睢阳贩缯者号昌文侯与绛侯共立文帝为太尉【前汉史】
　　万
　　成孝乡万敬儒三世同居丧亲庐墓刺血写浮屠书断手二指輙复生改所居曰成孝乡【唐史】
　　卞
　　大龙卞壸父粹兄弟六人并登宰府世称卞氏六龙【晋史】五经博士卞华偏习五经仕梁兼五经博士说经析理为当时之冠【南史】
　　邵
　　博览经史邵续朴素有志烈博览经史妙解天文为平原乐安太守【晋史】
　　八世同居邵荣兴八世同居诏表门闾蠲租税【南史孝义】诏标里闾邵洪哲县令范道荣坐除名洪哲代诣京师明申曲直道荣感其诚节诉省申闻诏下标里闾【出北史节义】
　　真国器皇朝邵亢字兴宗举茂才异等除建康军节度推官召为国子监直讲改馆阁校勘同知太常礼院英宗召对羣玉殿谓曰学士真国器也擢同修起居注后拜枢宻副使
　　到
　　佐守荆楚到彦之字道豫楚大夫屈到后也彦之佐守荆楚垂二十载威信为士庶所懐迁南豫州刺史镇厯阳【南史】
　　
　　郎子好相表暴显字思祖幼时见一沙门指之曰此郎子好相表大必为良贵极人臣语终失之从齐神武起义迁徐州刺史【北史】
　　贺
　　当世儒宗贺循字彦先山隂人举秀才除阳羡令以寛恵为本不求课最朝廷疑滞皆谘之辄依经礼而对为当世儒宗【晋史】
　　上殿不下贺琛世习礼乐仕梁累迁尚书左丞每进见武帝与语常移晷刻省中语曰上殿不下有贺雅琛容止闲雅故呼之【南史】
　　庆湖遗老集皇朝贺铸字方回孝恵皇后之族孙授右班殿直元祐中用武易文为通判泗州又倅太平州以卒铸好学蔵书万卷工文词尤长于乐府有庆湖遗老集
　　谢
　　一丘一壑谢鲲字幼舆好老易善鼓琴为豫章太守涖政清肃百姓爱之一丘一壑自谓过庾亮【晋史】
　　芝兰玉树谢字幼度叔父安尝约子侄曰子弟亦何豫人事而必欲使其佳曰譬如芝兰玉树欲使其生于庭阶耳以精锐八千破苻坚百万于淮肥闻风声鹤唳以为王师至
　　无渭阳情谢绚曾戏调其舅袁湛湛曰汝父昔已轻舅汝今复加我可谓世无渭阳情也
　　月犯少防谢敷字庆绪澄静寡欲隠于太平山初月犯少微俄而敷死
　　有林下风王凝之妻谢氏字道韫叔父安尝内集雪下安曰何所似也安兄子朗曰撒盐空中差可拟道韫曰未若栁絮因风起道韫神情散朗有林下风气【并晋史】两玉人谢晦字宣明渉猎文义博赡多通时谢鲲风华为江左第一尝与晦俱在武帝前帝目之曰一时顿有两玉人耳【南史】
　　直省赋诗谢朓字晖少好学有美名文章清丽善草长五言诗沈约常云二百年来无此诗也迁尚书吏部郎好奬人才孔闿粗有才笔未为时知孔珪尝令草让表以示脁脁嗟吟良久手自折简写之谓珪曰士子声名未立应共奨成无惜齿牙余论尝直中书省赋诗有苍苔依砌上红药当阶翻之句
　　西堂诗梦谢恵连十嵗能属文灵运嘉赏之云每有篇章对恵连辄得佳语尝于永嘉西堂思诗不就忽梦见恵连即得池塘生春草大以为工尝为雪赋以髙丽见竒
　　文章江左第一谢灵运奕之曽孙文章之美为江左第一为太子左卫率朝廷惟以文义处之为永嘉太守郡有名山水肆意逰遨理人听讼不复闗懐每有一首诗贵贱竞写名动都下徴为秘书监迁侍中诗书皆兼独絶每文竟手自写之文帝称为二寳
　　春日闲居诗谢蔺八嵗为春日闲居诗有风定花犹落之句【并南史】
　　李诗谢赋谢偃贞观初对防髙第尝为尘影赋二篇帝美其文时李百药工诗而偃善赋时人称为李诗谢赋【唐史】







</div>
    <div class="pagination">
<a href="锦绣万花谷_page94.html">上一页</a><span>...</span><a href="锦绣万花谷_page90.html">90</a><a href="锦绣万花谷_page91.html">91</a><a href="锦绣万花谷_page92.html">92</a><a href="锦绣万花谷_page93.html">93</a><a href="锦绣万花谷_page94.html">94</a><span class="current-page">95</span><a href="锦绣万花谷_page96.html">96</a><a href="锦绣万花谷_page97.html">97</a><a href="锦绣万花谷_page98.html">98</a><a href="锦绣万花谷_page99.html">99</a><a href="锦绣万花谷_page96.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
