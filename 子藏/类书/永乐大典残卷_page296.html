<!DOCTYPE html>
<html>
 <head>
  <meta charset="utf-8"/>
  <title>
   永乐大典残卷 - 第 296 页/共 331 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   永乐大典残卷 - 第 296 页/共 331 页
  </h1>
  <div class="content">
   昌元驿后，竹溪亭有吕仙翁石刻像，笔法奇妙，精采动人。绍舆末，衙兵王忠以假部使者，方登梯，施帘幕，俄见一青巾白袍携篮者，立于阶所。因语令避不应，久之忠疑马土神，降梯肃拜。渐近则渐隐，至碑所没不见，遗一墨于地。忠始司其仙翁，欲取坠墨，已舀于石中。因胝之殊香美。驿有石刻，诗云：东西南北留踪迹，纵意风狂到处觅。朝朝暮暮去寻人，及至人寻还不识。或云：此乃仙翁题之驿中。
　　【吴兴续志】
　　洞宾至东林，于祗园寺壁，自画其像。岁久，薛荔周匝于壁，四图界出，其像宛然，曾不少侵，人始知为仙迹。云：张氏时遇兵火，寺废，其迹遂泯。
　　【笔录】
　　滕宗谅守巴陵，有华州回道士上谒，风骨耸秀。滕知其异人，口占诗赠之曰：“华州回道士，来到岳阳城。别我游何处，秋风一剑横。”回闻之，怃然大笑而别。或云：宗谅因密令画工图其形。今岳阳楼传本，状貌清俊，与谷本特异。
　　【张元干芦川归来集】
　　《吕公像》：巾裹唐装本布衣，平生唯识一钟离。此中养得婴儿就，世上行尸有许悲。秋空一剑岳阳楼，醉乾坤刊日夜浮。五百年间兴废事，不知谁是赤松游。
　　【吴澄支言集】
　　《题洞宾像》：大地虚空共一铛，煎烹元不费煎烹。安炉立灶烧凡火，狡狯聊愚老树精。
　　【虞集道园学古录】
　　《题吕洞宾见滕子京像》：一杯湖水碧于天，飞剑来时月正圆。天下作亻尽多尤乐事，攸然来往双千年。洞诞无波，明月万里。我时见之，剑着秋水。
　　【许有壬至正集】
　　《洞宾像》：三山引去几万里，道在眼前人不知。云海从公定何日，秋风先染鬓成丝。
　　【刘静修先生集】
　　《吕洞宾画像》：征茫洞庭晓，潇洒昆仑秋。海蟾生碧天，相从何处游。
　　【马虚中霞外集】
　　《敬赞纯阳真人画像》：自从树老城南月，不把玄机轻漏氵曳。秋风千古洞庭波，是凡是圣从渠说。
　　【国朝顾禄诗】
　　《题吕洞宾画像》：三清八表恣遨游，逸气飘然隘九州。二十年前相访处，至今犹想岳阳楼。
　　二仙像
　　【南雄路忘】
　　仙女崖在州东北距县八十里，中有二仙像，谓秦时二女避地于此，得道飞仙。
　　群仙伪像
　　【太平广记】
　　唐开元中，玄宗梦二十七仙人云：“我等二十八宿也。寓直在天，我等寄罗底间，已三年矣。后访得石像二十七于宁州，罗川山。乡里人言，顷年有底老者，不知所来，庞眉皓发，异于他叟。于山下卖酒，常有异人来饮。一旦众异，人谓底老曰：“加其酝，更一饮不复来矣。次群仙果至。饮酣，居下一人云：“我请刻众仙之形，以留于世。”乃取石二十七片，刻成二十七人。俄顷之间，遂得众仙之状，皆志仙之名氏于背。安讫而去。
　　真仙像
　　【唐书】
　　《礼仪志》：玄宗御极多年，尚长生轻举之术。于大同殿，立真仙之像，每中夜，焚香顶礼。天下名山，令道士中官，合陈醮祭，相继于路，投龙奠玉，造精含、采药滋于岁月。
　　麻姑像
　　【赤城志】
　　台州府，台居县麻姑岩，巨石谷含谷牙如人立其上。有洞旁两石对峙，高深各逾文，俗呼风门，有麻姑像存焉。女伪真像《太平广记》：葵女，仙幻而巧慧，善剌，忽有老父诣其门，请凤眼。毕功之日，老父观之，指视安眼。俄而功毕，双凤腾跃飞舞，老你与女仙，各乘一凤升天而去。敕于其宅，置静真观，有女仙真像存焉。云晋时人也。
　　仙师像
　　【吉水志】
　　方山在县南，山势回复成一调，其中宽平，有斜径穿山腰而入。岩之罅有石像，石炉岁旱祷雨于此神，相传为杨仙师。
　　仙人像
　　【三槐王氏杂钅灵】
　　金州石洞，有石门，门间有仙人像。
永乐大典
卷之一万八千四百二
卷之一万八千四百二
　　十八漾状
　　谢状三
　　【唐刘宾客集】
　　《汝州上后谢宰相状》：朝议大夫使持节汝州诸军事，守汝州刺史，兼御史中丞，充本州防御使上柱国，赐紫金鱼袋刘某。右某：自领吴郡，仍岁天灾，上禀诏条，下求人瘼。地苞数泽，俗尚剽轻。悉心抚绥，用法擒。事繁才短，常积忧虞。忽蒙天恩，稍移近郡。家本荣上，籍占洛阳。病辞江干，老见乡树。荣感之至。实倍常情。印绶所拘，不获拜谢。瞻望德宇，精诚坐驰。无任感恋之至。《苏州上后谢宰相状》：朝议大夫使持节苏州诸军事，守苏州刺史，上柱国刘某。右某。今月六日到州上讫。某山东一书生，潦倒疏阔。在少壮日。犹不逮人。况今衰迟，智力愈短。相公哀怜不遇擢授名邦，实荷弘奖，惭非器使。伏以当州繇大浸之后，物力萧然饥寒殒仆，相枕于野，誓当悉心条理。续具奏论。才术素空。优劳方始，惧无闻问。忝负恩知不任瞻望恳迫之至。
　　【宋钱塘韦骧集】
　　《到任谢监司状》：右某，言念叨奉恩除，误膺郡寄，涓辰惟谨，始视事以万精。冒庇云初，窃抚躬而知幸。兹焉依仰，至矣情诚，恭惟某官。德量渊宏，材规高远。副九重之东擢，振二浙之风声。持节此方，其尽光华之实。旌能不日，伫跻清近之班。某，户职海濒，驰心节下。未遂参承之愿，且通悃之勤。倾向攸深，叙陈罔既。谨具状谢，谨状。《滁到任谢监司状》：右某，伏奉敕差前件差遣，已于今月十八日到任讫。非材佐郡，方虔视事之初。高位钧仁，固识休之幸。恭惟某官。聪明坐照，德谊内充。表仪群吏之端，振举百城之治。某，乍颛职守，仰奉声辉。未能听教于门阑，第用驰诚于音驿。《谢省主韩端明状》：縻躯漕局，旷迹计庭。望德兹深，与时浸永。方贡诚而未几，遽拜教于不图。荣慰虽多，瞻愈切。伏惟经画馀暇，福休迭来，恭以某官。识洞渊源，器函方格。奋身胄族之贵，平步鼎科之雄。公忠久荷于倚毗。材术累更于践历。烦曩日，肃夫邑之浩穰。任重此时，瞻邦财之用调。未遂钧衡之用，尚淹廊庙之资。而某夙被奖知，日蒙庇赖。既贯行于戒命，且善颂于聪明。愿观当轴之荣跻，以快舆情之窃议。伏望上。马邦社，精调寝兴。《转屯田谢监司状》：右某，伏蒙恩授前件官，累日序迁，公朝之必信。非材冒进，志士之所羞。自惟拜命之初，深积省躬之愧。反思所及，推致有繇。此盖伏遇某官，盛德兼容，深仁均暨。远俾辶亏疏之品，坐逃旷之愆。遂忝陟明，可非惊宠。惧于虚受。愿充称服之为。勉在益恭，窃慕循墙之戒庶几补报，仰答吹嘘。《谢运判奉议状》：右某，叨奉纶言误参漕计，已涓辰而视事，幸联职以依仁。恭以某官。器业渊宏，材献高迈。早致身于月无仕，暂持节于远方。积粟阜财，一归于善画。宽民来吏，久著于休声。伫膺不次之恩，少惬至公之论。某，束装兼道。不日趋风。方图驰恳之勤，遽辱飞丈之贶。感惭弥甚，敷谕奚周。《谢提刑朝议状》：右某，叨奉恩纶，误参漕计。视事刚辰之吉，窃辉华使之馀。恭以某官。植操端方，秉心冲厚。以学术济通识，以德量持高材。远方尝赖于宣风，要部复医于剧。此时闽粤，暂烦揽辔之清。不日朝廷，即有封轺之召。某，依仁兹始，通谒未繇。方驰恳款之勤，遽辱缄题之贶。其为感怍，曷罄指阵。《谢泉州知州陈大夫状》：右某，叨奉恩纶，误参漕计，涓辰视事，犹在于兼行。走介枉书，遽承于厚意。伏以某官，学穷道奥，识照几光，久播休声，蚕切倾风。更冀保调，以符瞻祝。《谢诸州知通状》：右某，误膺宸命，叨贰漕权。虽瞻觌之尚贝佘，在诚情而预尉。伏惟某官，忱恂固守。谦厚自持，先形诲牍之勤，如挹风规之茂。感惭弥甚，敷谕奚周。谨奉状谢。谨状。《谢泸南毕抚句状》：右某，比者御命之官，涓辰视事。方窃依于邻庇，尚稽致于邮书。先承翰墨之华。愈重情诚之愧。伏惟某官。受材通敏，执节端平。久参使幕之雄。行迓延恩之渥。伫期还驭，即款高标。更丐珍顺，以符善祷。谨奉状谢。《贺谢梓州路运使秦朝散状》：右某，伏审光膺宸诏，荣领使台，宣扬王休，慰释民望恭以运使朝散。材献高远，术学宏深。累更委寄之劳，久著声华之盛。再烦杖节，出临左蜀之雄。即听封轺，入践清途之要。顾惟衰迹，幸通高风。在驰庆以未遑，遽贶音之先及。感惭弥甚，敷叙奚周。《谢新兴元知府蒲大夫状》：右某，伏审光膺诏检，出领藩条，千里传闻，同辞相庆。伏惟某官。材献高远，器度博深。尝持节于此邦。率御遗惠。惭承流于盛府，尽惬先声。在驰庆以尚稽，遽贶音之首及。感惭固甚，敷谕奚周。《谢益宪庄朝奉状》：右某，比者叨奉宸恩，误膺使指。揣薄材而非据，涉远道以徒劳。夫何天幸之深，获迩邻光之盛。况眷存之有素，在向往以无穷。方图驰恳以上尘，敢谓贻书之先及。悚若芒背，然汗颜。恭以某官。德性宏深，诚心纯固。函养粹和之气，从容澄按之馀。念旧物而不遗，诱遇衷而加勉。飞章论笃，已御昔日之恩。诎礼见容，更荷此时之赐。伏谒既拘于营职，瞻风第切于驰情。伏望上为庙朝，精调寝。《谢前海门主簿状》：右某，久阔绪言积瞻思而无算，向缘同事，忻际遇之有涯。旋审见星之行，遂虚披雾之愿。弦朔易改，音邮莫传。幸单介之遽来，荷尺书之远及。伏承俯就礼制，载安寝兴宿学周才。虽久淹于栖隐，途清贯。行仰听于飞翔。会晤尚赊。保调是请。《谢成都许龙图状》：右某，比者叨奉宸俞，误膺使指。辉光而甚迩，图谒伏而未缘。方驰向仰之情，遽拜诲音之辱。恭以铃辖知府内翰，材包经济，学极渊源。高文首出于时英，伟业久淹于法从。出持旌节，虽安远俗之心。入秉钧衡，始慰四方之望。不日伫承于趋召，惟时当遂于走迎。伏祈上为庙朝，精调寝。《谢雨铃辖状》：右某，叨奉宸恩，误应使指。想风规而甚迩，图谒候以未缘。伏惟铃辖皇城，材略素高，谦勤自损。枉缄腾而先及，荷诚意以弥深。悚刻不忘，叙陈奚既。
　　《谢秦凤宪喻朝奉状》：右某，叨被宸俞，滥膺使指。虽获邻于部境，尚阻造于门墙。先辱诲音，倍钦蜷意。感惭固甚，敷谕奚周。《谢权梁山王朝奉状》：伏审涓辰己谐视事，辱长笺之见及。荷勤意以弥多，知郡朝奉，术学素深，材献兼茂。临事肯违于中道，长民必惬于舆情。伫聆惠政之传，以慰鄙怀之俟。尚遥觏晤，更祝保调。谨奉状谢。《谢贺王安抚转遥剌再任状》：右某，伏审光膺宸命，重绾使枧。显矣遥麾之荣，优哉连任之寄。愧驰诚之尚缓，荷贻翰之特先。伏惟安抚铃辖作坊，材器素高，声华夙振。投笔蚤当于邻选，拥旌静镇于遐方。俄治誉之蔼闻，致恩辉之被及。轻裘缓带，风威颇类于祭军。增秩赐金，宠异果符于汉表。未缘谒庆，但切忻愉。谨奉状陈贺兼谢。谨状。《谢新知全州王左藏状》：右某，伏审光应宸命，荣绾郡章。伏惟庆慰，窃以知郡左藏。学通儒术，智达兵机。久摅将领之能，果陟承宣之任。方图驰庆，先辱枉书。欣感尤深，指陈莫究。《谢高丽国王送遗状》：特损缄题，曲垂惠赆。文犀饰带，知远物之可珍。宝匣将仪，见深诚之相契。勉受勤渠之意，益增感怍之情。《谢监司状》：比者恩纶从请，符竹叨荣。方祗命以就途，遽涓辰而视事。幸亲高庇，殊惬深。伏以某官。器识渊宏，材献超远。出领外台之寄，上分旰食之忧。总治有方，均被列城之福。陟明伊迩，伫闻三节之招。图谒以未缘，第钦风而弥极。伏祈为国自寿，副人所瞻。《谢转司农上提转状》：代陈少卿。卿官立贰。居者固虽其才。帝泽优贤，得之尤足以贵。俯伏拜命，惊惶失图。何则？朝廷清明，国家间暇。正臣当轴，端士告献。台阁聚精神，轩墀多蹇谔。爵禄之器，安有假人。车服以庸，未尝滥赏。或越等伦，而擢其事业。或累岁月，而不及显高。灼然黜陟之行，甚若丹青之著。侥求者罪，所以激贪夫。恬守者荣，所以嘉清节。尽出至公之道，复远治古之风。在冠冕之班班，宜忠良之一一。而某，衰迟晚节，亻黾外藩。分符积年。剧无效。昨代归于泗水，因得请于光山。腹背之毛，分不增于远翮。口耳之学，聊自养于微躯。咫尺乡间，优游物扃。作疏闲之身计，期终毕于天年。岂谓圣眷尚回，周行引重，不使废去。未谐私谋，旋领职于富川。仍迁曹于右棘，而况司农系乎重寄。历代谓之大官，窃省匪能。曷臻斯地，此盖某官。借名特甚，推庇殊深。天幸虽至。而不敢自盈。官责愈高，而第知加惧。戒存肺腑，何必循墙。事极虑思，愿忘闭合。仰答生成之赐，俯全按举之威。恳款所潜，指陈奚究。《廷评谢授官状》：右某启：伏蒙圣恩授前件官，仰冒宠灵。就安里落，皆自吹嘘之力。载华衰朽之踪，愧荷所深，指名奚究。清江三孔集《到任谢执政状》：越从支郡，更剌大州。受任涯，抚躬知惧。伏念某，志虽好古，才不逮人。偶于患难之馀，获从英俊之后。叨尘近列。愧负明恩。屡请为潘，亦图自效。寻上宣城之绶，稍扬章浦之，尽涉江圻，值秋澜之涨溢。少休官舍，当岁事之丰穰。已与吏民共安时职业。此盖某官，以研几致用之学，辅继圣配天之功。甄叙众贤，一于公义。顾瞻雅俗，临以从官。遂令不敏之资，亦冒长人之寄。器有小大方，惧于颠跻。政贵中和，亦期于勉强。誓殚蹇浅仰答陶。《代太守谢许推官状》：窃审令似，妙年射策。精选中科，欢动家庭美腾士论。某官，潜心于学，饰吏以文。及时欲立于功名，教子不忘于诗礼。馀风及后，己成新美之才。便殿传名。遂预俊贤之第。仕将行道，禄迹逮亲。足明经术之，不负义方之训。首承推借，良切感藏。《谢得解秀才状》：尝谓，方今之士类最盛，诸郡之岁贡甚廉。拚之以仓猝之成。落者有纷纭之众。负材而黜，则自足收后效。无艺而中，则何以弭群言。是非赴举者之重轻，实紧主文者之荣辱。故夫端毫定次，盥手剥封。见一有望之人，以为亡涯之喜。如得在己，相庆以言。伏惟某人，以勤劳之心，辅明敏之性。浩乎学问之积，萃矣议论之高。如某，荒簿之资，何以当考校之柄。惟其自励不敢少轻，譬弋者之张弓。忽连鸿鹄，犹钓夫之垂饵，遽获鲸鲵。出于偶然，非其力也。而蒙曲垂谦德，首赐长缄，归功于不肖之躯，用何报甚盛之意春。官覆实，天陛程能。冀馀勇之必先，当大敌而不血刃。玛被采，下和免刖足之忧。骐骥见收，伯乐无失鉴之诮。实心所望，指日以须。
　　【文同丹渊集】
　　《谢运使按巡状》：右某，近烦使节，远按州麾。簿领猥丛。纲条棼驰。重劳检诘，悉免讥诃。岂惟不肖之蒙休。抑亦群僚之甚幸。此盖运使少卿，宽于临下，诚以接人念其间有所未周，盖于理实亦可恕。使新后效，与霁严威。高轩遽还，畏途正炽。计神明之所，想福履之尤佳。某，限守郡符，阻趋宾闼。其诸感佩。莫尽宣言。谨奉状起居兼谢，谨录状上。《谢成都运判太傅状》：右某，伏审被宸之褒章，领簿台之副节。岷领之下，岂独幸提封之吏民。涪江以东，实大慰同党之亲友。用才而当。闻命皆欢。伏惟运判太傅蚤有令名，共推远器。学问淹傅，才谋敏明。归按新书，已驰平允之誉，上陈美绩，果委将输之枧。恩除初行，众望殊快。何未遗于鄙朴，忽先辱于音题。佩服廉辞，铭藏陋府。未皇瞻晤。徒切倾依。谨奉状贺兼谢。谨录状上。《谢凤州都监供奉状》：右某，去国十年，守蜀三郡。居常渴德，坐失为书。比奉疾邮之来，忽承累幅之惠。过蒙存录，深负悚惶。伏惟都监供奉，才辩而文，性和以毅。向闻诖误，偶滞骞翔。赖昭洒之既明，当选抡之甚迩。勉期善养，用对优恩。瞻晤未皇，企延徒切。谢奉状谢。《谢西乡西县中舍状》：右某，近被中除，猥迁前列。岂谓眷存之厚，特形庆贺之深。感佩良多，裁冈既。谨奉状谢。《谢庆州焦推官状》：右某，伏审较能省部，赞画戎藩。礼未皇，飞文见及。蒙此厚眷，亟于鄙。伏以推官。秘惕儒术，通明吏事。疆敏蚤伏，士论尚淹。宾筵曙事云初，先书以贶。过相存录深用感铭。未遂瞻依，所期将护谨奉状，贺兼谢。《谢三泉知县赞善状》：右某，比者祗膺朝检移领郡章，已试簿才，辄临庶雾。方驰诚而往谢，忽遣介以见存。伏惟某官。出忠孝之家，禀礼义之教。凤诚懿德，休有令名。尚绾邑符，固淹舆论。下眷僻藩之守，特修邻土之欢。佩荷惟深，纪铭曷尽。谨奉状谢。曾巩元丰类稿。《到任谢职司诸官员状》：右巩：比者祗命守邦，涓辰视事。维是孤蒙之质，幸依庇冒之馀。窃念巩材不逮人，学多泥古。久备官于册府，徒窃食于累朝。兹假便藩，实缘私请。伏遇某官。体仁为任，充美在躬。素自结于主知，方出宣于使指。敛时利泽，播在东南。籍甚休声，洽于中外。顾忝属城之任，实谐德宇之依。尚阻参承，但深欣。
　　【强祠部集】
　　《代谢运使工部保举状》：某，自少也贱，今之愚，学弗名家。力徒稽古，一窃科籍，久靡禄钟，间关四纪之馀，忝冒数州之寄，唯临淮之陋壤，乃氵公汴之要区。自领一麾，仅弥其月岁。事敝未革，民瘼尚留。日虞官，以底吏责。岂谓某官，曲矜懦介，持赐甄扬。掩其疏短之才，谓可剧繁之使。亲形封奏，上达冕族。感积于中，望于始。昔者楚谚珍季氏之诺，不啻得金。鲁经尊仲尼之褒，有赠衮。窃较幸会。辶向越旧闻。敢不佩服攸箴，周旋乃事。天幸虽至，而不云之喜。官局是专，而靡营其它。永矢捐躯。仰酬知已。《代谢施待制状》：昨以它郡寓家，便涂祗任。子居虔命之署，冷甚广文之官。岂谓曲谅愚衷，过垂恩恻，俾氵公台牒，往促漕舟，阶缘公鸟。协遂私欲，获挈贱累。尽归巨床，此盖某官。尽物以诚，任仁于己。永言感服，曷究指名。《代谢二司状》：某，到郡累旬。监州无状，簿书弗整。管库少严，制锦致伤。虽强学而安可，血指为断，盖不能之使然。承揽辔之按临，欲望风而引去。不时斥罢，尽出优怜。知无不为，力图拙者之效，死而后己，誓答仁之恩。近阻高明，谅臻禧福。伏望顺节自寿，协时所瞻。《代谢两府状》：被恩至渥，冒职如初。俯伏拜嘉，兢惭失措。伏念某，早绿曲艺，窃缀茂科。逢辰寡资，累日取进。乡领漕权之重，往当河朔之雄。方殚鄙才，思称繁使。而所属列郡，非良长人，致狂仵之不咸，婴孤城而自守。不能虑事而先，徒尔倾忠于已萌。赖庙算之万全，破冠巢于一举。私心俟黜，恩典从宽。止夺使麾，尚叨守级。虽频年易郡，未始满期。而南服按刑，仅谐累月。岂图明命，复眷孤踪。就改外台，俾还旧物。盖使过者欲功之勉，尝失者知得之荣。靖言忝尘，厥有缘自。此盖伏遇某官，代天敷化，当轴均仁。匠物谓无于可损，器人容有于不备。卒令驽猥，仍玷龙光。敢不究悉事枧激昂志尚，少图拙者之效，庶答大钧之私。《代到任谢两府状》：右某，比者就蒙细，移领善邦。望关非遥，假麾何幸。窃念某，本繇平进，亲进盛期。累日而取官资，固无它术。应宿而居郎位，诚玷茂恩。而复频更左符，率迩乔木。唯泗封之故郡，淮服之会区。曷称衰迟，辄当繁要。此盖伏遇某官，代天敷化，与物终仁，异分外补之荣，曲尽大钧之赐。敢不周旋乃职，黾勉在公，永矢损躯，仰酬知己。某下情无任，感惧激切之至。《代谢诸官状》：兹以短才，猥当烦使。聚然财赋之供意。乘以簿书之冗纷。徒耳倾风，未由奉记。岂图情，首贶音腾。意在远而弥亲，礼由谦而益厚。仰衔勤抑第切铭藏。溽云初，标仪尚邈。勉绥寝，前封宠荣。《代谢转官状》：帝飨告成，德音申谕。泛均洪泽，施及冗员。被宠匪叨，拜嘉知愧。伏念某，本繇曲艺，进明茂科。早缘幕廷，寝践闺籍。止图累日之效，以致积星之联。岂谓礼讫总章，庆覃列位。或讲求旷典之旧，或侍从严祠之劳。此而例迁，固匪虚授。若兹忝据，良自黄缘。此盖伏遇某官，素最霄期。致阶荣渐，卒今驽猥。亦玷龙光，敢不加慎操。益思树立，上酬天造。次答已知，拾是而它。不知所措。《代谢二司状》：露章易郡，得请还朝。获遂私诚，将违公庇。怔惶承命，喜恋装怀。伏念某，荏苒外麾，徘徊未路。力图为政之效，日抱官之虞。重以迎侍安舆，阻遥故里。虽竭晨昏之奉，殊乖羞膳之宜。然君父之命己行，弗宜数改，而人子之心未尽。因用上陈，岂谓睿慈。俯从愚款，此盖伏遇某官。素推大惠，曲轸孤踪。赞行终物之仁，使就养亲之便。永惟感幸，曷究指名。《代谢两提刑及王工部状》：近值崇车，出临属部。伏惟迟暮之景，守在会冲之邦。处事弗精，官是惧。尚医宽假，不汝吝。去德未遥，佩恩良极。仰惟福履，举集休祺。恭以某官，才为吏师，名重物论。行甄风绩，骤被褒华。《代得替谢上司状》：术短事业，地卑郡要。加廷闱之奉养，有风土之乖殊。弗便旨甘，遂形恳请。愿除便郡，以就私诚。露章方闻，谕诏随下。矧迩更书之代，将违阴宇之酉农得免官，卒以理去。靖言所自，厥有繇然。此盖伏遇某官，早借题评，俯矜朴直。靡尤庶务之旷，曲示兼容之优。获解守麾，俯行舻之入观。回瞻恩馆，惕感涕之无从。《代谢提刑状》：近以露章，宸冕卜兆亲莹。因缘尽室之还，将就乘舟之便。为谋弗熟，引日固多。值使旆之按行，呼篙工而诘问。仍移牒命，俾述事端。虽勉开陈，尚虞举劾。岂谓靡尤既往之过，特寝必行之文。此盖某官，量极兼容。仁推再造，念效官四纪。粗守于谨廉，使窃宠一麾。获全于荣幸，欲报知己，敢辞损躯。《两制谢状》：祗奉明缗，就叨宠寄。京畿近服，邦漕重司。并集茂恩，骤加庸品。窃以为图领计，须官得人。输中都，不民而厚上。澄序庶位，不简贤而附权。具是兼长，乃名宜职。苟容窃吹曷弭公言。某，效局无堪，官有素。江淮易任，曾靡宁居。金彀主谋，忧迷旧习。岂谓浩繁之委，不遗孤冗之踪。此盖伏遇某官，言味借优襄华引重。振拂污滞，矜怜介愚。寝闻当之聪，遽复外台之命。敢不周旋乃事，恪慎厥。永矢损躯，仰酬知已。《代谢王舍人状》：逖阻风献，浸更年所。日为簿领之关掌，坐致音腾之阔稀。方切倾贤，遽蒙占教。感与会，情钧礼优。恭以某官，夙练善经。荐扬月无仕，沈毅有略。不废壶歌之欢，啸聚自潜已绝。萑蒲之警，果凝显烈，骤陟荣班。《代谢许发运状》：某，一窃科籍，久縻禄钟，累日而取官资，固微他术，应宿而居郎位，诚玷茂恩。向叨郡绂之荣，越隶使台之属。罄殚拙效，讫乏最称。逮秩满以还朝，仍便麾而假守。靖言忝冒。厥有阶繇。此盖某官，为容有先增价之倍。卒令驽猥，亦被龙光。敢不佩服攸箴，周旋乃事。庶几一得，云补万分。永矢损躯，仰酬知己。《谢经过诸处官员状》：近氵公台牒，获道治封。上谒宾除屡进贤规之粹，讲欢宴殂过蒙主礼之优。还局而来，息肩未暇。复往推于诏狱，因旷奉于音腾。尚赖宽明弗以庇吝，伏惟炎贯序。福履餐和，谘款寝辽。倾詹曷既，益绥燕起，前封褒升。《代谢王副枢答书状》：近者，伏闻某官光膺徽册，参掌繁机增天子得贤之称，副大臣行道之实。幅员意姓，咸托于钧陶藩翰下寮。窃形于距跃，因倾愚悃上浼台光。岂谓公辅量宽庙堂政暇，自忘绝礼。回贶钧函，拜读以还。兢荣失据，伏惟缉熙帝载。翕受天祺，恭以某官，王佐伟才，民灵先觉。高丈大册蚤冠于隽科，华贯严途荐扬于圣世备纾贤业。
　　自结主知，密侍清光。益隆体貌，禁局视草。久屈将明之资，枢幄畅谋聊分宥密之寄，行明缗之登，进职上衮之凝严，副国倚毗协时瞻属。《代谢许州相公状》：顷在三川，屡为属吏。第疲驽而自守，微铢两之足甄伏蒙矜怜介愚终始振拂预郎垣而窃宠忝侯阃之亚麾讫赖曲成敢云自致，孤生之幸。怵论报之无阶，仲氏之愚复。托踪而得地，出入材馆贸迁岁筒。辞艺荒芜，滥肩下客之列。礼遇优厚，率荷上台之仁。会还即于宰廷，方建麾于京辅。首录门下之贱，俾缀仕阶之荣。露章上闻，谕命随降。弗由稽古之效，遽有进身之基。靖言载惟，厥有攸自。此盖伏遇某官，大钧播冶煦律吹枯。匠物谓无于可损，器人容有于不备。是令茂渥，辄及鲰儒棠微生，尽沾雨露之泽。品，皆缘卵翼之恩。永矢糜躯，仰酬知己。《代谢中书状》：滥被恩俞，出司宪职语。能且薄，荷责惟忧窃以国家忧尚至仁哀矜庶狱冶刑之吏，或舞于深文。抵罪之氓，间罹于密。因重按章之选，俾澄滥罚之源。宜得敏材，以当繁使。伏念某，肖灵非粹，学古不优。早从朝弁之华，冒书林之目。以至分守符之宠寄，备王府之泛员。罄竭鄙才讫微善状优游一郡恩全懒放之怀。董按列城，本非平素之望。靖言屡玷厥有阶繇。此盖伏遇某官，翼亮天工，运平帝绎。器人容有于不备，匠物谓无于可损。坦然至公，施及无意，敢不周旋乃事。恪慎厥，誓殚一介之勤少答大钧之赐。《代谢李兵部状》比缘厚幸，得备属官。向因愚悃之倾，辄暗使威之重。岂图乘转给之丰，暇忘爵德之通。尊俯顾下僚，特还谋诲。仰佩一谦之美，第增三复之勤。恭以某官，元精所生。盛德之后，早跻缨绘之贵。自结纩族之知，总漕节之剧司方图显效复相门之远躅，行被茂恩。《谢蔡学士状》：春具宀亡状。汨没于时。向补狱官，尝备掾属。转局驹趣，曾建议之弗明。市狗悲号，或赏音之问及。洎冗曹之满岁，会卓马之远朝。无何孤踪，亦旅上国。天铨待次，殆困东方之饥，酒正之员，遽叨北海之荐。靖言驽猥，曷称甄扬。此盖伏遇某官，兴观官能，助开公道。不遗履之旧，力提管库之微。敢不佩服攸箴，周旋乃事，谨材六物，寅守于旧闻。第课三年庶成于微效。《谢范阳军司理状》：官舍接疆，日詹高矩。客车过郡，时剽美声。儿清晤以未，遽珍题之为贶。恭以某官。才献肤敏，方格淳。一命开荣尚淹于远迹，上台交荐，行蹈于享涂。倍倾节宣，少平颂愿。《代谢文相公答书状》：蚤以孤单，素叨奖遇。讫被大钧之赐，浸贰外麾之荣。旋去门墙，漫逾岁月。一身御感，因罄叙于悃。兼幅渎尊，惧自贻于罪戾。岂谓王公之量，曲惟犬马之情。弗尔摈遗，亲形诲谕。拜嘉至渥，论幸无涯。伏惟静镇大邦具应景福，恭以某官。天元间气，王佐伟才。以忠谊结主知，以道德为已任。画一之歌既作，休有成规。太平之策略行，翕臻至治。俄还宰印出，剖使符，幅员苍生。望晋公之再入，旦夕微册，副周尹之具瞻。《代谢两宪状》：某，天资底滞，胄系平。早挟片文，脱尘一第。脱略名场之困，间关仕路之荣。旋贰方州，适居要地。鲜尝坐局，多所抗尘。间参决于簿书，讫无裨于课最。悫廉自信，单琐谁容。岂图经世之才，方重按章之选。夙夜重寄，品裁庶官。随器而任人，市骨而图骏。以某，外弗于边幅，内粗守于谦隅。谅其介愚，谓可甄甄。特程露奏，上达邃族。坦然至公，施及无意。靖言惟度，厥有阶繇。此盖伏遇某官。乐育兴怀，兼容成德。轻于慰荐，录此孱庸。敢不持前所存，觊后有立，縻躯以报，知己难酬。《代谢何龙图状》：伏蒙特抗辟书，俾从藩服。匪才被奖，日度于何胜。成命未行，预虞于弗称。惟治朝之故事，付师府之要枧。得举贤材，以备官属。眷乃题舆之请，最居推毂之先。赞行教条，关决政务。讲兵民之利疚，考风俗之便宜。当取经通之流，以光慰荐之首。如某者，胃从寒薄，性得颛愚。局若辕驹，固逮明之无所。欣如土严蛰，第窃之为多。伏遇某官。为本先容，米葑下体。将令驽猥，亦玷龙光。亻党卵翼生成获繇于恩馆，则顶踵酬报，不后于众人。《府推谢学士状》：自去京都，亟来淮服。驰心翘馆之下，回首长安之遥。仰企高风，倍增劳臆。恭以某官。德宏业巨，行洁文醇。由妙年而取甲科，不累日而践华贯。早被温书之召，入登秘馆之游。赞剧治于神几。势非久次。畅辰献于禁署，议所同归。愿辅粹襟，行光宠数。免惟琐亚，倍百他伦。《谢李兵部状》：近以骤远崇威，惧遗孤迹。愧向重知之地。尚怀未满之心。因贡笺函，仰通凡格。繇诚计之迫遽，致言词之诗张。谓尘将命之严，必明渎尊之咎。终朝自省，悸魄难安。曷图大漕之崇，弗间冗曹之细。益恢全度，曲究下情。谓夫以贱干贵者，盖有欲言。由初及末者，万能成物。特宽罪斥，亲占教音。事绝旧闻，幸逾始望。惕焉拜赐，藏以为荣。兼审顺履时暄，诞膺景福。恭以某官。蚤纾贤业，自结主知。言施当世而可行。名揭本朝而甚白。连更重柄，未尝坐席之温。方总外台，行被诏函之趣。还台衡之旧柄，光史册之新书。庶竭孱庸，讫医埏冶。《代谢二漕状》：换县于兹，字人未几。官簿弗整，民瘼尚留。与锦便裁，虽强学而安可。血指为断，诚不能之使然。闻揽辔之按临，欲望风而引去。不时警斥，尽出优怜。究悉寸心，誓殚拙者之效。周旋巨庇，庶免官佥欠之虞。方远使威，第驰愚悃。恭以某官。才兼数器，名重本朝。纲纪列城之风，暂光主寄。发挥当世之务，行畅贤图。伏望上为邦家。精调寝。恭以运使舍人，直清不倚。庄重自居，名耸荐绅。道东当，然外台烦使，诚日籍才之司，而严署词臣，决非久次之地。《代谢举陛陟状》：尸官下邑，才微分寸之长。被荐上台，恩甚丘山之重。事逾望表，感剧愚衷。伏念某。孤平之踪，汨没亡状。语能分齿于俗吏，行已恐羞于古人。一窃禄钟，偶逃于官旷。再污县绂，复避于亲嫌。曩从淮服之遐，易宰江滨之陋。而且岁穰相接，民讼几稀。鞭扑牒诉之罕关怀，赋租科之易为力。顾何治绩，足称褒章。此盖伏遇某官。兴劝官能，助开公道。谅其懦介，谓可甄扬。持屈知人之明，猥形躐等之举。敢不周旋乃职，佩服攸箴。永矢縻躯，仰酬知己。《谢知府少卿状》：长无寸才，寒有馀地。百里自效，职颇惮于不。二天误知，众遂疑其可取。近具版谒，前从府趋。詹戟之甚严，觉筋骸之如束。伏蒙甫宽苛礼，为霁严颜。损邦侯之达尊，加国士之优遇。以至均惠公疱之品，许陪燕俎之欢。千骑雍容，下临所舍。十目骇愕，相为荣。事信越于旧闻，心第藏于厚赐。下邑归去，尚恋卿云之浓。终朝度思，益知恩地之重。恭以某官。禀气间杰。为时老成朝廷渴贤方念元龟之旧。廊庙虚位，伫增显爵之光孤生焉依，四海佥属。《谢通判国博状》：某，抚庇岁馀，发踪门下。散木成器，医公输之先容，驽马为良，始伯乐之回首。近白吏事，往趋恩闳。方守阍之通名，已倒屣而垂接。板长揖，为寝阶墀之常。虚襟相容，不知州县之贱。以至燕觞延劳，驺御枉临。泥涂生光，僚友改观。守在民社，未几告还。詹言轩墙，犹有馀恋。伏惟协班宽诏，坐拥繁禧，恭以通判国博。器完道醇，性洁文妙。雍容亻卒乘之任岂日尽才。颉颃书林之游。此其宜职。伏望为国自寿以时考祥。《谢越州知府待制状》：蚤听诸公之论，窃伏盛德之光。位貌间殊，情礼疏绝。悚自进之亡路，第仰高之有年。遽被上台之符，俎论会府之秀。虽殚愚效，曷裸劝驾之勤。比讫事经，方适拜尘之顾。而大贤不自贵重，一介亦加采妆。以至燕俎将恩，饯壶申况。退铭盛遇，增剧丹。伏惟讼缶后书空，道环天粹。恭以某官。器函刚实，才贯几深。允蹈古人之直清，喜言当世之利疚。旋跻延阁之秘，自结严宸之知。东南请麾，已谐均佚之尚。旦夕被诏，亟对登庸之休。四海焉依。孤生非佞。《谢杨直讲状》：近并诸君，谬程多士。曾是辞才之短，介于孟季之间。而甘辛好殊，臧否锋起。人执一见，谁将适从。医定鉴之精，与决群言之惑。卒多彼彦之在选，获逭有司之弗明。终朝度思，受赐深矣。复缘贱子之迹，尝出光公之门。掩其顽蒙，阴有怜奖。逮单车之亟引，素翘馆以增劳。伏惟替行宽条，翕受纯福。恭以某官。荐绅硕望，名世伟才。学造圣贤之微，文经邦国之要。贰东南之巨屏，犹郁群瞻。陟左右之严涂，乃云宜职。伏望为国自寿，副时所倾。《谢陈秀才状》：发诏罗，命乡辨材，伏审一摅妙文，旋中异等，远踱此始，私心窃窃。首贻长国，尤识厚谊，陈君即先辈。气得秀粹，学探本原。谅切禄钟之荣，勉从贡部之式。华岁方盛，致身其时。青云在前，举足可到，永言钦颂。《谢通判国博秀点状》：降屈贰车之尊，按临属邑之陋。若乃簿领之失谨日，门榜之成阙文庾。吏有斗升之差，馆人愆行物之备。过在为令，责将任谁。岂图为霁风霜之威，更开河海之量。掩而弗问，许其退思。方荫宇之焉依，会行麾之亟引。再惟单贱之迹，最荷煦濡之恩。藐如婴儿，骤夺慈母。尔若疲马，敢忘故轩。属严气之作寒，顾顺序而自重。《谢富丞相状》：比者祗被恩书，与持计节。宠几于胃，分失其安。伏念某。偶席世资，罔通时用。介愚既定于所禀，矫揉虽劳而莫移。矧策足于冗涂，固绝心于要路。向会高明之当国，一随长短以取人。缘是孤孱，亦叨奖拔。承财闱之官乏，何所建明。佐神甸之治经，终然暗拙。恳求外扑，止觊小麾。曷图造物之仁，弗顾假人之议。遽以烦使，属之短才。既假漕台之剧权，又分淮服之近地。无桂玉之窘，足以致举家之温饱。有海陆之产，足以奉偏亲之旨甘。私怀之便安，第官责之深重。按列城之吏状，要在澄清。宠一道之地财，抑资干济。当竭愚虑以酬误恩载惟单迹之生成。率自大钧之终始，即具舟楫。益遥门墙叙感臆以无从，企台光而增恋。恭惟某官器包民极勋济玉涂。挟重计以尊本朝，履正德以仪庶位。三辰以轨，百化其凝。公路倚平，畅伟谋于当世。亲闱叶养，缠巨痛于终天。愈陆注意之私，屡降夺情之召。虽力祈终制，靡循方进之故常。而久郁具瞻，深晋公之再入。伏望节哀顺变，目氐履考祥上副庙朝之依。下平海寓之愿，云云。《谢筌赐酒食状》：仆马劳暂遂宁居之适。酒肴丰旨，兼蒙饫赐之加。戢感良深，谕言悲悉。《谢馆燕状》：窃冒使华肃将君命，属征骖之税鞅。即候馆以肆筵，祗服恩勤第增感戢。《谢合食酒果状》：邦家睦，庆岁之履端。肴核优宾，参壶桨而申贶。仰承嘉惠，增诗愚衷。《谢春盘幡胜状》：岁功起，春物滋荣，制妙飞幡，动镂花于剪彩。珍聚多品，错丝菜于雕盘。并此拜嘉，惕然萃感。《谢生饩状》：车马少休，方谐定馆。饩牵并赐，辶向越授餐。匪颁之礼既优，荷诗之怀良剧。《谢射弓御筵状》：燕仪示惠，过蒙折俎之私。射礼序宾曾乏主皮之善，其为愧幸，无谕感铭。《谢饯筵状》：轻轺载饣方，将事于征。嘉豆旅陈。遽叨式宴。良厚使之眷，特加祖较之勤。祗佩弗忘，敷论罔既。《燕京谢酒果状》远驾单车，甫经别甸。持念行人之至，重烦使者之临。均沾玉斗之清酤，兼杂秀林之珍实。仰承优贶，增戢鄙怀。《谢两制状》：谬被恩缗出提宪局材，轻责重，宠至忧深。窃惟庶狱之原，动系生民之命。虽诏条所约，深慎于吏文。而州县之间，或违于上意。因精使者之选，以董刑哉之难，必得周才，乃名宜职。窃念某，职非经远，品不及中。袭铅椠之遗芬，粗求寸效。究简书之深意，都懵旧闻。就领僻官，尚虞隳职。矧在淮州之剧，尤称彳干狱之繁。此而按章，诚日假宠。靖循忝冒，厥有阶缘。此盖伏遇某官。言味借优，褒华引重。振拂污滞，矜怜介遇。寝闻当之听，俾预外台之寄。敢不持存平允，考察滥冤。永矢縻躯，上酬知己。《谢燕王召赴筵状》：适假便涂，甫休定馆。辱枉占书之况，俾参置醴之欢。感篆并怀，文陈非谕。《副使》：出持瑞节，来舍几都。偎辱温亟，许陪盛集。祗承佳命，增刻鄙怀。《谢燕王饯筵状》：夙驾单车，荐经会府。特置觥觞之礼，曲为行驭之辉。厚意所加，高怀尤剧。《副使》：六辔载马，适首涂而云迈。百台申饯，复供帐以加勤。诚匪名言，可论感愧。《回谢中京留守状》：方远道，甫中几首蒙尺牍之诒，良极寸襟之感。永言欣慰，奚究指云。《副使》：行人将命，方托于后车。管记占书，张加于末介。感铭之剧。误悉非终。《谢中京留守召赴筵状》：使轺入境，窃听于风声。主道优宾，首诒于音诲。俾参高会，并戢下怀。《副史》：幸繇治境，甫舍征。偎蒙诲牍之临，俾预燕觞之集。仰御厚意，第刻册衷。《谢中京留守饯筵状》：甫就征堡，敢谂驰驱之役。特开饯帐，以为行迈之辉。祗佩勤私，不忘中戢。《副使》：即驰行驭，偎肆饯筵。曲轸道涂之劳，弥增原隰之耀。仰承勤眷，内感。
　　《谢中京留守攀迎状》：佥欠桧复命，假道言归。遽辱荣缄，备形勤意。其为感篆，莫罄敷论。《副使》：比讫庆仪，复驱归传。适次封圻之近，偎烦缄牍之先。感戢以还，悚惶良切。《谢诸州攀迎状》：出疆已事，驱传云归。荐历治封，首颁诲检。仰服谦勤之意，愈深铭著之怀。《副使》：聘节成仪，归骖假道。首纟亏温教，备认谦怀。感幸兼深，文陈奚究。《谢请赴筵状》：握节还朝，休车就馆。遽蒙珍教，特抗佳招。感篆攸深，指名悲悉。《副使》：出参使华。归复君命。方临近境，首损珍函。祗佩殊私，曷胜毋悃。茂良集《除洪师谢陶宪》：从思出使，未补毫分。被命为藩，遽叨甄擢。即原隰马丘驰之地，抚江湖襟带之邦。避免无从，怔营夫据。馀论蔼其借重，孤踪恃以为安。适此颁条，居然仰德。共惟某官。渊微独得。正直自将。考古验今，叹张华之博物。律贪激懦，畏杨绾之清名。乘轺久滞于峤南，持节促临于江右。公曰泪止，民胥翕然。高廷尉之闾，将流芳于后裔。第甘泉之颂，即入侍于明庭。眷此非才，每蒙异顾。十连有率，未知称塞之方。千里牧民，正在察廉之下。范太史集《谢两府状》：祗奉命书，获解宫钥。恩容就第，宠冠在庭。虽辞兼镇之隆，尚忝维师之拜。缙绅耸叹，闾里光荣。窃念某。被遇三朝。服劳累纪。迭居二府，历拜五公。骈组以褒崇，惭鼎之勋伐。自纵心而请老，无虚岁以告归。荷异礼之眷留，示至仁之厚赐。诏书盈几，轺轩接途。以及耄期，始谐夙志。天惟从欲，俯矜一物之诚。相亦有终，遂继前人之美。极臣邻之荣遇，实今古之罕伦。此盖某官。登翼皇献，布昭元化。人惟求旧，义不忘劳。纟亏廊庙之矢谟，赞圣神之轸虑。闵其衰笃，许遂佚休。猥以华颠，应兹殊渥。方栖僻陋，退屏尘纷。荷德至深，诵言奚既。《谢访及状》：伏蒙尊慈，特垂宠访。拙疾为梗，造谒未遑。感悚之深，不任下恳。金正叔集《代人谢王学正状》：窃以宪上帝图书之府，为天子礼乐之司。罗猎英豪，笙篁坟典。自汉延熹而下，迄唐开元以来。真主代生，誉髦间出。有文德文林之盛，森厥群书。有集仙集贤之名，号为清选。逮夫周季革戈铤之暇，圣朝腾日月之光。若稽尧舜之典章。沛举汉唐之风懿得人以富。视古为优，惟其贤才。任以文事，恭以某官。发挥灵气，泮涣而有其文。饰令仪，柔嘉而继其则。非凤祥麟之族，则丛著朱草之英。瑞我圣辰，媚于王国。蚤自副宸衷之亲选，取天下之显名。官联廷尉之平，任居剌史之责。治最岁上，诏言天临。入告大献，不亵小务。尚书给札，大夫之志可观。藏室书，文士之荣固重。行见光辉贤丛，藻润帝谟。反是俗而为醇，使斯文粹而不剥。天衷是简，时望攸归。通贺记之未皇，俄飞文而先及。仰荷一谦之益，弥周十读之恭。藏去为荣，镂铭何。
　　《代人谢两府省主中丞状》：窃念某，绪风奇簿，器范迹徵。早逢吉于圣辰。偶滥肩于仕缀。甘心冰蘖，居怀百谪之虞。勉力驽铅，近效一官之智。旋进膺于烦使，获经替于外司。徒施将之劳，安出阜民之策。殚挈瓶之小智，曷济于远谋。掇画地之虚声，已浮于实效。敢谓朝言孚允，天命涣临。遽加使节之光华，仍领计台之事任。循涯溢幸，揣已知归。此盖伏遇某官。独运鸿钧，导扬和气，旅庭备物，细何间于羽皮。考室抡材，一无遗于榱桷。致兹孱品，亦被均恩。谨当益励愚冥，勉图锱撮。上补乾坤之造，次酉守坯冶之仁。《代人谢欧阳龙图状》：伏念某，气不甚灵，智亦非卓。窃名乡品之末，从事宾筵之初。仕也未优，学其将落。徒欲企踵，人之事业。莫知所裁，潜心夫子之文章。庶几有立，近以被符计漕。假道化封，殆接淅以及郊。愿闻名于将命，幸偶某官。方以邹鲁之道，大于洙泗之间。动惟名教以周旋。思得英材而乐。及阶与进，许侍于坐隅。为豆有知，饫承于均礼。属奔趋于吏后。遽邈越于宾荣。仍锡诲言，以圬朽素。拜贶之辱，在谦则呜。伏惟坐棠阴而改成。对秋饶而体裕。丘轲圣哲，偕见忌于谗锋。尧舜聪明，独俯回于民听。即膺诏节，归秉国钧。某，远阻师承，徒飞魂黯。惟祈为国宝尚以时节宣。《代人谢林学士状》：窃惟讨六经之大源，得五帝之至要。作而为事业，言而为文章。见用于时，坐进此道。则可以美教化而移风俗，安社稷而序民人。与之太宁，跻此鸿业。历代所以劳于谘访，宠以详延。若崇文丽正之庭，天禄石渠之阁。在此选者，时惟贤哉。方今得人，监古为盛。返视皇质，追还唐文。不有大方之家，尽登华题之贯，恭以某官。言辩而古，德华而新。造天人事物之渊，知礼乐情文之际。飞步享际，策名上科。秩宗之旷典未，载医雅识。史氏之遗文可校，雅属才。时方图贤，议者悦德。某远蒙庥庇，弥耸翘依。不图损德之愈光，俄以长笺而为遗谛。观及再，藏去为荣。仰祈副中外之佥言，重起居而享福。《谢昭文相公状》伏念某，志虽自劳，才实难强。若渐鸿之无应，未始安楼，同渫井之不。谁其见恻，然寒臣穴。篾尔先游，岂有致身。冢宰之尊，论道岩廊义暇。枉诲函而驰贶，被均宠以过优。开激尘业，辉光囊橐。黄钟之应，既先于幽潜。宝璧之来，可消于灾孽。此盖昭文相公，协替勋华之际，周回伊吕之间。秉钧陶民，使皆成君子之器。诎已待士，惟恐失天下之贤，顾虽介善之微，亦被一言之赐。窃惟疏拙，无补涓埃。徒坚励钝之心，有望伸知之地。戴恩之重，仰止高山。图报之诚，有如皎日。《谢定州部署李防御状》：伏念然寒宦仰止思闳，自远德辉，浸逾弦。向归宁于亲里，承方走于边亭。以于役之惮劳，尚未驰于谢恳。敢期钧瞩，远损珍。仰荷谦光，悚铭心蕴。恭以某官。英声飚动，盛德日隆。朝廷倚重于才谟，天下想闻其风采。尚淹后望，出镇列藩。伫应召节之来，别迓齐坛之拜。惟兹孤蹇，永誓依归。《谢铃辖太保状》：伏审荣被宸编，物心司戎律，伏惟庆慰，恭以某官。壮献开济，妙略渊通。屡奏肤公。喧闻于声绩。荐膺宠数，进重于事权。适修庆之未遑，俄飞文而先及。悚名忻，交集于中。《谢黄河都太李崇班状》：向者窃审宠被愈恩，就迁要任，走穷边而鲜暇，驰庆削以未遑。不谓谦光，首贻缄襞。载惟诚照，徒剧心铭。恭以某官。沉毅含章，端良植操。暂领河防之重，伫闻岁最之成。别迓宠光，用符瞻颂。
　　《谢府界提点赵舍人状》：伏念邈违贤范，俄易岁。不图谦德之光，密损珍滕之贶。喜闻履道，无爽天和。恭以某官。植操端良，虚襟澄粹。屡更要任，蔼著休声。即膺谘访之俞，别迓宠荣之寄。更祈宝辅，庸副翘瞻。《谢瀛州机宜殊状》：窃伏声华，未亲贤范。不图异德，枉被珍滕。承受署之云初，惟对时而享福。悚铭兹剧，忻慕殊深。恭以某官。逢辰淑清。毓德明茂。冠俊游于戊府，允籍才谋。驰庆誉于朝端，别迎晖渥。敢祈宠卫，庸副翘瞻。《谢州县诸官状》：向承惠问，特荷勤渠。裁谢后时，悚惭增剧。迩惟履道，无爽天和。更觊宠珍，前迓荣渥。《谢安军通判冯国博状》：近偶缇舆，过从关垒。绪言开激。尘慊豁清。遽尔违仁，俄而浃日。岂图损德之重，特枉好音之贻。承郡政之优馀，宾哲躬而庆裕。忻瞻愧荷，交集于中。《谢通判职方状》伏念岩岩之表，久郁瞻。恳恳之诚，旷焉修问。不图扌为抑，犹赐齿存。枉珍襞之见诚，若话言之入耳。拜贶之辱。怀敢忘。恭以某官，量引百川，材兼数器。远民蒙福，喧驰敏政之声。清议推高，行副急才之召。萧辰柔落，福履粹和。尤觊宠珍，以需荣渥。《谢瀛州钤辖礼宾状》：伏审祗膺宸眷，荣扌忽戎权。伏惟欢慰，恭以某官。风声悚时，才智周物。素号诗书之将，众推帏幄之谋。屡奏肤公，已腾于隽望。扌忽司师律，允籍于通才。果被俞恩，宠陛要任。方图修庆，遽枉飞文。悚荷忻瞻，牢凝尘慊。《谢瀛州王总管状》窃高盛名殆兹有日，钦挹俊表邈焉无阶，方从事于塞垣，幸蒙庥于戎府，敢图扌为抑，密损笺封。荷隆礼之过勤，镂蒙襟而增愧。恭以某官。忠贯金石，望高嵩衡。才出千人之英，世号一时之杰。运筹决胜，素韬堂上之奇。投壶雅歌，自有军中之乐。伫升边最，别奉恩俞。敢觊宠珍，用符瞻颂。《谢知原州朱六宅状》：向自边亭之别，俄惊岁之迁。修问几稀，翘心徒切。敢谓劳谦之德，荐贻炙间之文。仰服勤渠，第增愧悚。恭以某官。忠贯金石，望重嵩衡。出守名藩茂凝于风绩，入边最。行被于恩华，敢觊珍顺。用符钦祷。《谢邻近知州状》：蚤游仕途，素高于硕望。窃伏邻壤，未觇于光仪。矧托阴之甚，第素风而增慕。恭以某官。才宏器博，义峻仁温。帝所宠嘉，实庙中之宝镇。时方倚重，为天下之金城。行奏最于严宸，别跻荣于要任。敢祈珍宠，前迓荣光。《代人谢王待制状》：丛尔沉踪，然寒宦。自窃名于仕缀，蚤闻谊于朝端。伏况盛德日隆，英声飚动。逢辰结主，朝野共高其才谟。奖善育材，士人争识其风采。孤危无似，忻慕徒深。然附骥以驰，无因而致。执鞭而事，犹谓之荣。幸尔寅缘，适于愿望。近获趋于乐壤，得侍谒于精光。贲然谦德之呜，煦以善言之暖。宠加钧盼，感极愚衷。违离之日未多，向往之心已甚。《谢曹比部状》：向趋乐国，获奉精光。遽然而南，俄已弥月。虽密亲于壤制。阻前侍于宾荣。恭惟顺宅高明，招来禄。伏部某官。美化之渐，振起于疲氓。和风之翔，均休于远俗。顾惟愚，实在恩庥。向往之心，瞻依莫及。《谢杜寺丞状》：伏审锡命枫辰，跻荣束束寺。伏惟欢庆，恭以某官。政有违惠，行无小疵。升闻最绩之成，俄被懋官之宠。庇之大邑，可尽通才。先辱飞文，岂胜感抱。
　　《谢运使王司勋状》：伏念越去恩宇。屡更岁桶。婴吏局之阻途。上记文而浸阙。敢图扌为抑。犹赐齿存。飞教见贻，悚铭何。恭惟某官。道方器博，义峻仁温。超跻郎署之荣，历揽计台之重。足兵足食，密替于邦经。来旬来宣，一苏于民瘼。伫闻骑召，别迓龙光某。远此庇身，无阶省侍。惟祈上体宸春，宝绥哲躬。《谢知郡状》：伏念某，近缘吏役之间，经从乐壤。伏谒宾荣之下，密奉愉颜。贲然谦德之鸣，煦以善言之暖。隆重礼斯及，怀敢忘。逮越去于坐隅，早淹移于弦。钦怀贤范，镇怒翘。伏惟某官。表峙轻淮，刃投馀地。坐棠阴而讼息，顺秋饶而气宁。佥论已同，召节非晚。愿宝福履，以迎天晖。徒诵归依，弗谖诚素。《谢邻郡得替知州状》：窃伏邻封，获庇贤人之德。遽闻诏节，入承天子之光。瞻淑旆之启行，怒劳心而如疚。不圆异德，密损乃亟。依恋既深，悚铭增极。《代人谢知谏院余舍人状》：窃以舜臣九人，称重纳言之任。周官六太，序分司谏之联。盖言旷其职，则无以襄帝谟。谏缺其人，则不能闻过事。紧贤是赖，监古而然。况复惟命是宣，将以为天下法。有关则补，然后见忠臣心。苟非哲人，曷副深简。恭惟某官。量硕且俨，德华而温。气凌虹名动朝野。游文经术之际，剧谈王教之端。入告大献，不亵小务。矧主知之固厚，果召节之密颁。入对龙光，荣升省署。郡望悦德，上心简能，演如纶如丝之言，盖资远识。领司聪司明之寄，仍籍通才。某，介守维藩，庆间宠擢。大厦成而燕贺，实慰于瞻依。雕虎啸而风生，憎忻于气类。不图异德，首坠珍滕。言推实而镇浮，诚发中而形外。敢不拜贶，永以怀。为颂之，遽数奚悉。《谢祈州马侍禁状》：洵远标峙，县易候桶。方素德之增深，辱飞文而先及。钦详婉意，弥慰翘诚。迩惟干局以优详，总计储而丰茂。克绥宾履，庸迓天光。冬序正严，风朝邈阻。倾瞻之素，宣绎奚周。《代人谢李端明状》鸿仪清远，久此遐瞻，漏驿迂疏，旷焉修问。与怀自视目宜多，岂图府政优馀，谦光垂照。染炙筠之秀牍，副刊琰之新文。发自温诚，惠然来及。拜嘉已往，藏去为荣。恭以某官。腾日月之贵名，抱璋之全德。朝家宝器，儒者宗英。伫当天心，入副柄用。愿加重爱，少副颂言。《谢浮梁知县状》久饮兰芬，未亲岩峙。不图损德之重，先枉置函之音。灿若诚辞，藏诸心蕴。复聆缇轼，将戎梓封。当拜德之有期，预素风而增。方兹炎火辱，宜在局调，延永所深，簿削奚罄。
　　【潘良贵默成居士集】
　　《谢王运使落致仕访及状》：伏审光奉宸恩，载通仕籍，疆而后可。虽高志之少违，用之则行，稽佥言而大慰。伏惟某官。温恭立德，耿介持身。视富贵如浮云之轻，于出处得断金之义。曩求致事，慷慨不谋于亲交。今复入官，论荐悉由于禁从。惟是进退，可为表仪。某，待尽倚庐，钦闻成命。既庆朝廷有用贤之举，又喜君子得行道之时。敢意谦冲，先盘临访。念阻趋于墙仞，徒坐摇于心旌。伏几高明，俯赐鉴察。张守毗陵集《谢土物状》：伏以暂偃旌，获展郊迎之礼。遽颁箱篚，分庭实之馀。祗沐多仪，益知厚意。兹为铭佩，曷既敷陈。伏以轩授馆，弥使节之光华。聘弊造庭，分土毛之珍厚。愧无以报义不获辞，感悚之诚，名言曷谕。《回谢请大排状》：伏以贡珍远届，良多卫涉之勤，宴豆肆陈，敢后献酬之礼。只修簿具，少奉清尘。愧率尔以伸辞，辱惠然而肯顾。更贻尺牍，弥激寸心。又伏以航海奉琛，仰使华之劳勋。侯邦致馆，接燕语之从容。特枉高轩，祗惭菲具。更蒙谦德，曲示华缄。荷意良深，喻言罔既。
　　【周益公大全集】
　　《致仕谢守寄居状》：特勤枉驾，俯废垂车。挂衣冠，阻趋戟。馀官作屏著。其为愧感，罔既敷宣。《谢赵守门送上冢状》：窃以兵牧下车，将礼神而夙驾。州民上冢，乃飞盖于晨门。佩谦德之加隆，激懦衷而增愧。又岁时扫墓，是为野老之常。车骑塞涂，乃屈邦君之重。不皇拜辱，但剧怀惭。《庆礼赐粟帛谢太守状》：特柱前驱，敬宣上赐。昭二圣交欢之庆，示九重优老之恩。荣幸良深，敷陈罔既。《复少传谢监司状》：某，祗奉新纶，宠还旧秩。赦过宥罪，仰自圣君之仁。嘘枯吹生，外由肤使之助。缄书先暨，感臆增深。《益国夫人襄奉谢守状》：自顷悼亡，迨兹送往。叠勤刍奠，仍制薤歌。前驱远出于郊关，厚礼倍光于阡陌。永言感怆，难尽敷云。《谢林尉秀状》：郊居甚僻，宾谒犹稽。礼尚往来，既先辱高轩之过。出无仆马，复未皇下泽之乘。惟愧感之交怀，非名言之可尽。《谢寄居通判状》：老而不死，方永慨于劬劳。爱之欲生，乃曲形于褒惜。穆清风而作诵，祈黄者之维祺。粲群玉于西昆，病眸空拭。锵大镛于东序，俗耳弥惊。愧感交怀，敷宣罔既。《谢路铃路分状》：生我劬劳，方切蓼莪之感。锡公纯嘏，遇勤黄发之祈。高谊重于丘山，正声谐于金石。穆清风之诵，固知鸿笔之有馀。投明月之珠，所愧衰踪之弗称。但深铭佩莫究叙陈。《谢赣守状》：老逢初度，弥追感于亲庭。谊笃邻居，乃宠贻于乐府。粲然新句，贲此衰踪。诵周稚之清风，永怀何已。歌楚人之白雪，寡和围宜。《谢太守杨秘书方初到访及状》：窃以戢初临，身骤于德宇。衣冠已挂，迹久扫于公门。敢期贵老之仁不责致恭之礼。枉旌旗于严尹，实惭杜甫之才。置薤水于汉阳，空效任棠之意。其为愧感罔既敷宣。《太守初到任谢访及状》：窃以箪壶填道，褰剌史之帷。盖及门，首访野人之室。荷扌为谦之有甚，念往拜之无从。愧悚交怀，敷宣罔既。《谢传宣抚问并赐银合茶药状》：右臣，伏蒙圣慈，特降申使传宣抚问并赐臣银合茶药者。尧陵送往，魏阙劳还。宠之尉籍之言，贰以珍良之赐。拜恩深厚，揣分兢惭。伏念臣。祗率故常，暂从行役。懋隆于圣孝，致昭格于天心。况亲贤宣总护之劳，且郡邑励恪承之志。礼无远者，臣何力焉？伏遇皇帝陛下至德奉先深仁待下。既克襄于钜典。庸加惠于庶工不遗尸素之臣。亦溥龙光之施，莫知报塞惟誓縻损。臣无任感天荷圣，激切屏营之至。谨录奏谢以闻。谨奏。《谢庆礼支赐奏状》：右臣，承吉州导奉今年八月二十六日庆礼诏书。致仕文武官七十以上，依格支赐羊酒粟帛。鲁任太中大夫以上，仍与倍赐。长吏致礼，差官就赐。臣已望阙祗受讫，臣无任。赵孟坚斋文编《谢安吉史君黄寺丞先生京状》：孟坚伏准照帖，举孟坚明敏有文。强毅不挠，充改官亲民任使者。京洛识韩，一见已蒙于厚顾。转藩荐祢，三生即信于良缘。恩惠弥天，谢诚地。伏念孟坚，最为好直。只欠学圆，独奋孤寒。频历风霜于早岁，自期节义。愿为砥柱于秀页波，凡是素心。不入时样，微如字画。犹考偏旁，寓在吟哦。亦关风教，以此移吏事。断乎不敢私心，当绣使之行台。借抗议。劝大家之发粟力救时荒。甘食蘖以守廉，束湿薪而驭吏。兰薰同臭，渭殊流。不图末路之荣，获遇知音之举。载惟合颖，尤重常员判分京选于天渊。顿生功名之羽翼，矧陈力之未久。便刮目以误知，概被寻常。谁其特达，兹盖遇某官。超然远览，卓尔达权。自专衡鉴之公，取于尺度之外。必方建府，首急扬材。第惭借誉之言。几于许可之过。斐狂有作，正虞所择之未精。操守无移，或病执古之大甚。文乎何有，敏又安能。被宠兢兢，持心惕惕。在春风之下，同桃李之无言。历岁寒而观，期松筠之劲节。《谢发运权宪节斋先生京状》：孟坚伏准照帖，举孟坚志尚博雅。才能卓异，靖共自勉。职业可期，改官亲民任使者。历事霜台，夙蒙鉴赏。一封露剡，迄籍吹扬。终昭衡鉴之公，倍感孤寒之迹。况光宠于临发，申勉砺于将来。示意玉成，戴恩天大。窃以脱选氵页五奏剡，在今号甫登科。属吏百十员，谁无望。间岁一二举，得甚艰难。于常员已自不轻，矧职司所系尤重。合淮浙而分部，盖英俊之如林。求者非止一人之恳祈，得之可定半生之荣悴。允非细事，岂易畀人。如孟坚者，涉世殊足束。信书过甚，孤分独立。凄其寡鹤之无群，周张费词。几于画蛇之添足，粉饰治。了无时样，山兔兔岩山聿，惟有古心出手辩冤狱之诬。活数命于垂死。历阶抗部使之议获一顾以回荣。是皆计之劳身，第招冷笑之水齿。谁分鼠璞，自晦龟藏。沟木被于丹青，爨桐获调于律吕。兹盖恭遇某官。道德纯一。识见昭融。礼乐诗书，容止可度。文学政事，体用兼该。挠不浊而澄不清，言有去而行有则。作屏壮维城之势，飞艹刍著腾槽之谣。虽游刃之恢恢，惜寸阴而。粟贱已歌李岘众既倾心。迓衡行相姬公。即归调鼎。猥收搜琐。预备使令。嗟人心好尚之殊，有众口咸酸之异。不随爱恶以石转。重增感激而涕零。重念孟坚奋身艰勤，立志警荣。龆年家事，窘垂罄之屡空。子夜书声，惟短檠之相守。雕锼肝肺，妆践科名。掺心素危，行己应谨。弟为任直而。不觉或越乎准绳。仰异包荒，少加容养。庶几展布，有所报酬。孟坚敢不荣蹇忘疲，磨缁尚白。期无行已之玷，上负知人之明。史君忽敬其朽诛，几于轻予。忠臣盖彰于劲草，请验将来。《谢安吉谢史君养浩先生京状》：伏准照帖举孟坚吏事敏强，风献清雅，明于折狱，多所平反，充改官亲民任使者，古心雅尚，素云臭味之同。春首荐员，不由分绍而得。自知历历，叙谢拳拳。伏念孟坚，朴甚不华，直而无倚，只招讥诮于流俗，敢望荣达于今时。第贪便亲，来厕猥掾。我心不转，恨未学圆。横目何如，乌能识直。忽遭逢于旧识，来牧守于辅藩。预知屈蠖之得伸，曾作荐鹗之忘想。然谳议论难，如谏诤而争是非。而听受春容，若父子之相唯诺。已多宽假，况望明扬。虽尝持筵扣钟，敢必取葑下体。春风委曲，亦到山家，寒谷暄和，顷有生意。兹寅幸，信有原由。兹盖恭遇某官，见与民殊。道同古契，高飞远举。宁同燕雀之啾啾。表端开祥。即振凤鸾之岁羽岁羽，有大用之斯。在岂小试之足纡，亡木木角兼状。规模甚广。坐令么么。亦窃生成，敏事安能。正恐囊锥之嫌露，清献知慕。惭向蛾眉而效颦，孟坚敢不力守恪诚。永坚报效，斟椒花之酒。已欣逢岁历之新，入药笼之储。今的在门生之列。
　　《谢泉使贾秋壑先生京状》：伏准照帖举孟坚持身廉谨，治狱详明，充改官亲民任使者。干荐崇台，蠡谩施于测海。奏员末掾，蛙遽辱于投金。不烦介绍，以知己之深。预定揄扬，故先期而与。念孤寒而备至，感恩纪以尤多。窃以知人惟难，当熟察于平时。荐士有权，贵自决于独见。故圣门特著听言观行之训，在近世始有因人成事之讥。匪移集以权势之临，则假借于交朋之助。甚至未尝觌面，若何尽识操心。举之者非所乐为，受之者藐不知自。取与己乖于理义报酬何有于功名。此举世以皆然，独先生而不尔。烧玉三日满，历验量才。拔茅连汇征，皆由定见。如孟坚太支末裔，苦节癯儒。面墙独学于穷乡。艰卒备至。食蘖自清于宦路，纯白无缁。凡著微勤，夙蒙洞鉴。鸳湖诗社，蚤怜螽之鸣。畿漕幕评，旁照蓬生之直。簿知采下体于葑菲，敢为撼大水之蜉蝤。一干荐涂，辄被衮字。是谓岁寒有高节，宛见春风不世情。众称公举之无私，孰识知音之有素。兹盖恭遇某官。心同古契，见与世殊，视富贵如浮云。惟崇勋绩拔才，献于脱颖，共赴功名。开明堂之丕基，取朽木之寸料。园府已恢于国用，化钧行运于台司。臧否素昭，陶应伟。第膺过誉，弥切厚颜。虽坚。敢不佩训如规，因褒知戎。守廉愈谨，畏杨震之四知。谳辟加详，重唐宗之三覆。誓终如始报德与恩，苹末起秋风，行快苍应之鹰逝，梅边问春信，果占鸿造之无私。《谢仓使吴荆溪先生京状》：伏准照帖举孟圣文学自将智能兼茂，改官亲民任使者。上介克寮，曾微纤助。首秋荐额仅为合类。宁遗平昔之心知，特了孤寒之身事。弥天恩大，地谢深。窃以五剡固重于攒花，寸禄尤难于及戍。待远次者，动涉数岁。非势授者，则坐过千帆。未闻辟置于连月之间，便即缠裹其脱选之事。况无介绍，自出生成。信为外卵翼之恩，殆多覆帱之造。兹为幸遇，奚既颂称。孟坚。直无盖藏，朴不饰。信情而往，几埴以冥行。矢口而谈，不瞻前而顾虑。累参寮于幕画，每取诮于时流。几欲揉裁，终然率卤。拳曲拥肿可怜难入于准绳，容受包荒。卒从下采于葑菲，得于望之表。增感激之私，兹盖恭遇某官。哲钅监覃昭，公衡平一，来从蓬苑，益振文风。肃驾纲轮，凛苏吏习。为矜乌哺之至，念蚤飞鹗荐以先。成惠挽西风而驰，主由东道者力。矧崇褒诩，更侈品题。独学向墙，文何由进。无能守朴，智又奚长。孟坚。敢不力勉，为事加警省。期于有立，抚负隆知。悠悠旆旌，少缓朝天之阔步。阴阴挑李，庶畿指日以成蹊。剩有轮困之情，尚嗣再三之谢。
　　【孙烛湖先生集】
　　《谢留丞相到任状》：观阙岩宪，望吴天其己远。江山重复，知蜀道之信难。身许国以奚辞，用逾涯而自惧。若为毫发，可报陶钧。伏念。本起书生，久名俗吏。遇清明之首政，蒙汲引之公言。骤有列于高华，迄无功于献纳。田园归老，方图遂于初心。岳牧用人，忽滥将于隆指。惟益梁之重地。实江汉之上游。古称富饶，今可欢息。法张弓而不驰，书制肘而难工。况夫弄兵之变甫宁，灾之事，方急。菲资，疆济，莫释顾忧。云何衰病之馀，误此光华之遣。兹盖伏遇某官。法诏八柄虑周四方。有其全而受人才之偏，为于静以制天下之动。谓出力事，世宜不择于内外。而视邦选侯，适莫重于西南，不忘父老当时之法恩，欲宣圣明在上之德意。特加鞭策，俾效驰驱。某敢不仰企前规，精思本务。受牛羊求艹刍牧，尚惟廊庙之主。盟为保障非茧丝，庶亦国家之后利。少安孤迹，当丐馀龄。《谢执政状》：立朝无补，方深止足之思。奉使非才，偎玷光华之选。驱驰万里，涉历三时。初布诏条，少安官次。伏念某。质本下下，意徒区区。老更忧患之馀，分绝功名之想。蒙上简拔，致身清华。献纳论思，已孤中外之责望。咨询谋度，更寄西南之顾忧。临遣以来，回皇自失。厥惟蜀道，最远君门。号名虽重于中权，体统似乖于本旨。图于无事，既常掣肘而难为。虑及未然。不亦寒心而可畏。矧狂凶之新定，复赈暨之急先。谅非有威风知大体之人，岂称命将师卫中国之意。若为勉竭，不负吹嘘。兹盖伏遇某官。文武宪邦，忠嘉锡帝。主盟公论，推毂群才。不遗千虑一得之愚，谓堪五属。十连之用。谂于渊听，加此误恩。某，敢不率义而行，量力所至，或容双手。少裨天地之全功，仰恃寸心。素辱庙堂之异奖，过此以往。未知所裁。慕容彦逢文堂集《谢小官状》：右某，载驱长道，己及近封。辱枉华缄，良钦厚意。《谢本路监司书状》：右某，乡风有素，承教未缘。兹假守符，获遂亲依之幸。遥瞻使节，敢伸祝颂之诚。恭惟某官，宇量恢崇，献为宏远。夙扬贤业，浸结主知凛。然高世之规，卓尔佐时之望，百城兼剌，共瞻原隰之华。三节遄归，别迓丝纶之宠。某，尚迟觏止，辄叙愿言。伏冀仁慈，特垂照察。乡风有素，承教未缘。拜违已久，驰仰增荣。洪适监洲集《谢人投所丛状》：比辱光临，宠诒雅制。抽琴命操，讵知山水之音。下笔成章，有腼琼琚之报。
永乐大典
卷之一万八千四百三
卷之一万八千四百三
　　十八漾状
　　谢状四
　　宋李梅亭集《谢卫参政差校正书籍状》：小材出位，愿归朱墨之勾稽。六府量能，留备铅之点勘。少振尘埃之冗，倍勤坯冶之陶。窃以三馆文书，固遴隹隹言正编摩之选。诸侯宾客，幸多狱讼财赋之司。宁有伺侯公卿之门，更容休息篇籍之囿。怜韩愈之非职，俾就闲官。期吕蒙之读书，非为博士。沫濡鲋辙，啄抱鹤翎。使养是气，而塞天地之间。将和其声，以鸣国家之盛。知花于见根之始，乞浆有得酒之恩。求之古人，在今日。伏念某。少谐平侧，长识偏傍。不深石室之细，仅晓金根之柜。遗经独抱，未辨豕渡河之三。良史博观，粗知马与尾而五。有时北窗高卧之梦，颇思东观未见之书。三神渺在于海中，五鬼难驱于坐上。插架三万轴，但当守邺侯之书。家集二百篇，幸皆是抚州之写。然作吏此事便废，亦有命焉。惟投闲乃分之宜，伤哉贫也。义留戏下，宜在遣中。遽冒膺朝廷之除，使策行秘书之职。兹盖伏遇某官。荣分湘门目目，并用楚材。又负偃植，各安所施。耻匹夫之弗获，猥门日木店楔。惟器是适，无一艺之不庸，试黄阁之规模，状碧油之人物，至如狂简之小子，亦劳块北之大钧。某，敢不祗此简书，呻其毕，珥貂分陕。已妆下体之菲葑，给札登瀛，愿备一株之桃李。《代赵抚属汝谢卫安抚状》：山木流行，久芙蓉之幕。岸花飞送，渐违桃李之蹊。重感眷留，倍深御恋。更裁四六，少谢万分。伏念某。再省妄庸，一何侥幸。当大参政十乘启行之日，适小丈夫三年垂蒲之时。惟其乐莫，乐告相知。是以迟之，迟而又久。敷施翕受，更无假于先容。前后推，真不遗于余力。居然穿缟之末，迄成合颖之谋。感溢瓶，功归炉冶。乃瞻衡宇，情已迫于忻奔。及告油幢，因数勤于盼睐。谪将满百，辞不免多。今蒙慨然，允为幸甚。昆鸟鹏水击，强希万里之图。乌鹊月明，深结一技之恋。恭惟某官。东郊道洽，西陕化成。展长沙千里之平，民无遗便。对宣室半夜之问。王曰：遄归，凡今日毛发丝粟之才，皆他时栌侏儒之用，欲作大钧之问，又虞小器之盈，敢陈探谢之词，更致依投之捆。常拟报一饭，柰何回首于南山。可以观四方，自此驰神于东阁。《代章监仓谢卫安抚状》下士代耕之禄，仅守积仓。上臣事君以人，忽腾荐椟。怜其出自于幽谷，使之陟彼之高冈。愧在卢前，感从隗始。切以莞库七十家之举，古道久衰。法筵第一义之观，今间尤耸。有严十乘，所部九州。凤翼龙鳞，孰不希于攀援。牛溲马渤，皆有望于蓄藏。及下车之云初，乃虽毂于綦贱。其为衔戢，实倍等夷。伏念某。质窳亡奇，材庳莫抗。服箱以走，渠怜满之黄钟。按剑无因，谁肯先容于白璧，强折腰于为米，真眯目于簸糠。今蒙需章，可使升秩。父书是读，果何有于家传。儿事已痴，岂真堪于世用。一字之褒已过，两喜之溢何多。伏遇某官。以社稷臣，为诗书帅。与人不求备，收毛发丝粟之微。嘉善矜不能，无丝麻蒯管之间。有如顽顿，首辱甄陶。九之鱼，鳟鲂即遄归于周室。千里之马骐骥，会交献于燕庭。某敢不增所未能。修其可愿。常为委吏，已蒙葑菲之收。彼周行，尚幸蒹葭之采。《代李总干伯长改任谢史丞相状》：回马首于监亭，不良择地。护鼠牙于粟庾，有渥自天。当趑趄将进之间，拜英北无垠之赐。谫焉孤贱，辱此一陶。窃惟京口之积仓。实切边头之仰哺。总司创阙，裹粮兼坐甲之司，堂选抡材，弄印致阅时之久。盖战德战谋之际，惟去兵去食之难。为米折腰，虽不离于禄仕。簸糠眯目，易有误于军须。必为官而择人，因能而任职。伏念某。一寒无挟，百拙有馀。伯父取之庭阶，补以京秩。弟兄习乎弓冶，志在世科。偶尺寸之蹉跎，漫斗升之口兔兔嚼。中婴家难，复诣吏铨。者火海为盐，妄欲供富。媪之役无面作饼，或谓非巧妇之能。况当避嫌，不免易关。自笑点鱼之上竹，何翅羝羊之触藩。一指之不若人，偎勤伯氏之读。匹夫之夫其所，亦关造物之怜。迄蒙仓库氏之除，全出光范门之造。恭惟某官。鼎彝家学，社稷世臣。巫贤之继巫咸，不但底王家之人。伊陟之绍伊尹，真足格上帝之心。虽九德敷施，均不遐遗。而一门小大，九蒙器使。乌鹊绕树，真同撼木之蚍蜉。牛差求刍，乃肯发机于鼷鼠某，敢不修其可愿，钦乃攸司。钱毂甲兵问于庙堂，当识士大夫之职。猥居楔成其室屋，无志明宰柏之功。《代卫机宜谢楼提举》：恭惟某官，昭代儒宗，清朝寿俊，精神洒落，光风霁月之标。翰墨淋满，贮雾含云之笔。自三年之博士，盍旬以封侯。行莫为乎王留，去孰如于公猛。两火昆，久游康乐之城。六辔委迟，遂访义之宅，散积仓于南亩，苏页辙于西江。皇华宁久于驰驱，清切即司于献纳。《帅到任谢郑参政》：天还印，甫辞五岭之炎。易地剖符，遽得三湘之媵。将母固谐于安便，拊躬但愧于叨逾。冒再偻而弗俞，知一陶之有自。恭惟某官。才弘而毅，器博以周。假无言，替一日万机之运，柔嘉维则。耸六服群辟之瞻。人固料代何之用参，上亦如安刘之必勃。两地碧云之暂驻，既厚仔肩。九天皇道之安行，亟膺颛面。某，守藩弗绩，席荫终更。所愿归田，径返林鸟之哺。敢期易镇，竟为樯燕之留。惟一重一掩，号淳古之江山。而九辩九歌，馀芬香之草木。岂小材之能任，由大造之曲成。谓国小不足回旋，此岂为我辈而设。使政平而无愁叹，庶不为门下之羞。《通判到任谢参政状》：蒲神围之祠，廪无继粟。替夫夷之长，戍偶及瓜。题舆佐岳以安能，伐辐河之有愧，辄裁小牍，少谢大钧。伏念某。全抱所迂足束，平沉庸俗。徒有黾免六九年之叹，尚何扶摇三万里之图。顷由掌故之官，猥分齿胄之教。大风有隧，俄然电扫以雷驱。古井无波，幸尔水清而石见。特治中之任，俾从方外之游。维时都梁之区，乃昔瓠之境。岁租仰于永邵，峒窟接于辰沅。元和遣兵，恶其置魁而立伍。崇宁升郡，犹未建牧而立参。盖一岁止万石之租，而四效无百金之子。然而事简，雁鹜之左右亦稀，况已食浮，螃蟹之有无何计。偿水火不交于百姓，则风月亦足以平分。此盖伏遇某官。弼亮天功，平章人品。谓椰子而在台省，未必如司马之可传。使赵温而果丈夫，又何三患郡丞之能伏。况黔东啸呼之已靖，有湖南清绝之可亲。使自谋之，何以过此。某，敢不谨修厥职。勉既厥心，思曹王踔骑之功。无羞宗，哦杜老化鲲之句，更问词源。《荣州到任谢丞相状》：佐黔巫之东鄙，甘半刺之翱翔。守巴焚之南荣，累一陶之坯冶。幕府十年之未久，角巾两火之可逃。间关半暮，若万状。甫兹领事，率尔裁笺。伏念某。才不愈人，学徒泥古。招诸生于馆下，几毁于随，处别驾之治中，无材可展。姑俟及瓜之代，式遄行李之归。敢图分铜兽之符，偎使展石龟之郡。惟和义之僻壤，实光庙之潜藩。升军开府，独未沾恩。视邦选侯，率多就近。盖民田岁租，止五千石。而公使年计，仅六百缗。财匪鬼输，全仰作咸之润。郡资井养，讵堪竭泽之渔。比缘花破于皂胥，今遂草剃而赤立。欲俾寻常之外，顿增十万之输。数伫入池，宁保四郊之无扰。强弩射市，但嗟薄命之先穿。上下交征，公私可痛。弗获于上，不可治矣。欲加之罪，其无辞乎，恭惟某官。师保万民，弼亮四世。天欲吾君继寿皇之圣，帝授我公绍忠定之勋，禹以功，舜以谟。节全绝德，绛之果霍之勇。抑又馀馨，不惟垂绅正笏而措。奉山之安，且复守志，厉操而抗浮云之节，勤劳二纪。无寸晷之敢休，恳避三公。至累年而不受，戒谨恐惧之如此。炽昌耆艾以固然，周公仰而思之。不迷勤教，伊尹圣之任也。充务旁招，肆令愚儒。来效凋郡。尚念某。进退维谷，兢战履水。思庶民所以安，恐有负士行之赐。得一事可自罢，庶几免百谪之盈。辄修谢上之缄，并控由中之悃。《代李制机得祠谢丞相状》：幕府效愚，偎蒙重刻。公朝宥过，特异真祠。感无地以寄言，德如天而难论。伏念某。才固无似，命亦不犹。。门户百年，难问庭前之雀。科名二纪，真同竿上之鱼。幸且安百里之子男，谁使作诸侯之宾客。既叨赞画，安敢隐情。堂上之兵，未可屈人于不战。幕中之辩，真乃以我而倾。怒因水蟹之移，殃竟池鱼之及。言如纶纟孛，固疑乍佞以乍贤。法犹权衡，宁免则笔而则削。夺其两秩，条已其年。适逢肆眚之恩，辄动问钧之请。赐之大，知之至，前感已多，闵其穷，察其愚，兹恩尤厚。过蒙复玷，特赐祝。疾雷震霆，于物无存全之理。祥风甘雨，乃今有覆露之功。恭惟某官。社稷世臣，鼎家学。以一二日万几之无旷，乃十五年独力而有馀。得伊尹以格皇天，亦既俘三之宝玉。问邓禹而披舆地，行将膺万国之贡珍。谅欲四海之会同，益思九德之咸事。矧惟孤迹，夙累一陶。兹加收拭之仁殆有发生之渐。某，敢不铭心图报，没齿衔恩。挑李尽在公门，岂终使一株之惨淡。葑菲无以下体，尚希发寸草之华滋。《谢丞相书考状》：补上佐于黔，偶书下考。贡空函于黄阁，莫报实恩。偶暂摄于竹符，充倍希于樾荫。忘其喋喋，布此。伏念某。殖学足束芜，涉道短浅。青泥盘足，每思范我之驰驱。白云满头，宁复初心之邂逅，进乏犬鸡之效，退从鹿豕之游。辱冶冶之一陶，俾翱翔于半剌。牛可为缴，虽非监螃蟹之州。盘瓠见容，偶免筑鲸鲵之观。竹齐药穴龟，不碍云山。芰制荷衣，无边风月。适挈瓶之缺守，又越俎而代庖。胡瞻尔庭，人固疑其鹑此非子坐，自亦愧于象环。所祈新尹之疾驱，庶遂陈人之退屏。明年今日，固可归三迳之荒。凌雨震风，尚合假万间之芘。恭惟某官。得圣之任，为帝者师。衡统，增鼎铉九九之重。箕裘弓冶，协泰阶两两之符。行由绝席之尊，径陟维垣之峻。人主职论一相，具瞻槐面之专。太傅府有三才，讵弃竹头之细，所祈全度，非冀超迁。某敢不补拙以勤，谨终如始，深咎往辙，跻分寸而落千丈之强。虽踵常涂，视九十为行百里之半。其为归倚，罔既敷宣。
　　《大守谢史丞相状》：伏以乘荣隐之障，方幸终更。分通义之符，滥叨详试。适值宾贤而观国，又令主试于坤文。既彻棘围，遂趋爪戍。伏念某。赋资蹇浅，触事坎艰。学术荒卑，弗知深造之以道，技能谫簿，又非适用之谓才。出幕十年，一登文石。奉祠三载，半剌武冈。曾未蒲秩之间，倏奉专城之宠。跨犍之徼，命与仇谋。求牛羊之刍，心劳政拙。得以理去，不自意全。丙穴维舟，径欲归耕于谷口。庚书传置，顾令改牧于峨眉。惟是四蜀之封疆，重在三苏之乡国。然好文而慕权势，至今馀西汉之风。其事守如古君臣，近世异北墉之记。比缘兵溃，转觉民流。厥既献贤能之书。甫及理愁恨之叹。去谁守，犹幸滴博之云收。超愿乞归，孰念玉关之人老。兹盖伏遇某官。箕裘辅弼，祉角君臣。精神峻乔岳之瞻，谈笑回狂澜之倒。大钧播物，实细别于九流。直柄当权，亦曲成于万物。有念一寒之蹇剥，以成十暑之睽离，更以一麾试之再鼓。某，敢不谨固封守，宣布中和。前江陵，后洪农。讵能及刘比之政治，化南阳如上祭，仰在中召父之规感。《大守到任谢丞相状》：窃以边郡负丞，愧何功于涉笔。中朝改牧，命以次而设麾。虽时暂以从权，亦曰虞于非据。重感大造陶之赐，敢废小吏竿牍之恭。伏念某。全抱迂疏倍，勤技拭。广文轲，既保全茅屋之归。半刺翱翔，又减缩葵丘之代。无蟹易嫌于监郡，不龟敢望于封侯。方图下考之书，恪布中涓之谢。日君乏使，故俟揽辔以疾驱。夜枕不安，新君怀章而未上。勤庙堂之轸念。虑狱市之扰奸。姑令副贰之车，且护方寸之印，鹑兮胡瞻于不猎，马也讵可以守闾。正使五日京兆之问，亦有千里宅生之寄。科琐边吏，非蒙真汉相之知。申画郊圻，安得假齐王之命。兹者伏遇某官。得圣之任。马帝者师，万意年敬天之休。岂止书郭中令之考，五百岁名世者出。盖欲传孟轲氏之宗，更新绍定之初元。遴选神爵之良吏，谓友邦必立之亚旅。正欲克虚，幸督邮未逐于聋丞。不妨借听虽小人来器。终于必夺，然大钧播物，允矣无垠。某敢，不三思而行，一日必耸，虽惭尸祝。越尊俎，而代疱人之劳。当籍吏名，封府库，以待将军之至。《代赵主簿希坡谢卫参帅辟抚属状》：黄绶抗尘，幸蒙恩而受代。碧幢率属，辱剡奏以克员。虽未占天，问之果酬，岂不假人言而俊得。顶踵皆归于特达。肺肝倍激于轮。伏念某。名为皇宗，实本素士。先人存趾，尝首列于儒科。凡舅拊头，谓必成于宅相。遭家多难，欲仕地津。蹑屐担簦，轻别家园之松菊。怀铅抱椠，甘依学舍之盐。偶尔登名，漫而试吏。会计而巳，初无出位之思。名实未加，滥窃代疱之誉。不堪位置，何足控搏。泰阶六符，忽拥旌麾而至。明堂一柱，不遗楔之微。曲假存全，屡令任使。及瓜而代，讵希东阁之留。绕木何依，空结南枝之恋。不图裁鉴，忽辱荐扬。锥之处囊中，初无见颖。罗而致幕下，欲使空群。重惟虮虱之官，之蚍蜉之援。一齐众楚，岂能回庄岳之音。九舜十尧，不敢望隆冬之毂。知贤而举，惟断乃成。纵寄笺阊阖之风，未知利钝。然铭心泰华之石，岂易销磨，伏遇某官。四海真儒，三朝旧弼。文章有种，再见武公之贤。招选无遗，一洗将军之陋。自无戎十乘之启，至长沙千里之平。苟有寸长，悉入大钧之播。不遗馀力，复收小子之狂。欲令奔走于颜行。力借吹嘘而送上。万一所请，或不见却。寻常之思，岂可并言。某敢不铭佩异知，激昂晚节，将母来谂。身虽未可许人，怀德惟宁。士固必伸于知己。《代卫太社仆除袁州通判谢丞相》：徼恩改秩，谊难社下之留。乞阙养亲。许待治中之次。川薮密藏其氵于疾，曲免其震凌。终始生成，后先超躐。全出大钧北之造。请陈小子狂简之章。伏念某。天巧素悭，地寒寡挟。父书是读，愿载续于世科。门荫可差，空屡偕于计吏。崎岖三仕，踔七阶。独蒙公相之悯怜，不翅子之覆育。燕巢于幕才，欣得近于楼台。鱼潜在渊，敢望上氵于于池，乃辱缀太常之属，亟令脱小宰之铨。计技平生，擢发固难于数罪。跻攀分寸，吹毛宜速于求。牵牛自分于夺牛，失马敢期于得马。适严君之引疾，从神围而祝。怀春恋庭，闱之情欲。甘啜菽愿，出宰山水之县。少及爪，忽蒙一陶之仁。超陛半剌之任，宜春多胜。盖其见韩昌黎之诗，尔袁得贤。亦足考李泰伯之记，讵应伐辐。偎玷题舆拔之沸汤烈火之中，分以清风明月之寄，子来几日，我有二天。伏遇某官。心契禹皋，道侔伊吕。书汾阳二十四考，事方半于古人，取河朝一百馀州，功已高于今日。璇玑密运，而屡跻丰。稔宝玉来归，而重见泰平。时惟万世永赖之功，尚耻一夫不被其泽。老老幼幼，皆重费于保全。子子孙孙，将若为而报。称某敢不铭恩。镂膂图报誓心肉骨之。卵翼之，可坐须于泥轼，吹嘘是披。拂是尚终，托于化炉。《代卫机宜谢陈知府状》：恭惟某官，天韵浚明。风献肤硕，早参诸彦。孰如棠之华，偏阅后生。不起积薪之叹，民庸既茂。朝迹亦高，居然专城。尚此佥欠惠，田畴之成。子产既永歌之，朝廷之知，弱翁行且如矣。《代肤尉仲隽谢诸司辟知资与县》：董楚尘埃之徼福，偶幸代更。尔丝保障之谋人，偎勤特辟。戴使天之私覆，循材地以中惭。惟义郴据楚之上流，而资与号晋之古县。数百年瓦砾之迹，犹有劫灰。五六载锋镝之馀，肇称新邑。俗多鼠啸，财欠鬼输。欲其卖剑以买牛，相与抱孙而歌犊。是在抚字之职，宜得通练之材。历数部封，何限囊中之颖。岂期庸委，遂蒙送上之嘘。虽未占天问之果酉农得免官，然敢不星言而夙驾。伏念某。起于寒远，持是空足束。三年饮坠露于湘滨，一念绕落霞于滕阁。下车攘臂，敢婴搏虎之嘲。学道爱人，难奉割鸡之笑。不虞制锦，辄使代疱。此盖伏遇某官。大钧无垠，小善必录，耻纳沟不被其泽。欲惠远黔，出推毂有味之言。不遗寒素，或者封囊之露。许还假印之真，借以声光，宽其辔策。某敢不力摩凋俗，尽布教条。不鄙夷其民，当使鸟言夷面之俗。事兹惠之帅，如在熊金节之前。《代卫机宜朴谢陈宪》：赘员内幕，漫为寸禄之谋。受察外台，忝预一人之数。可无竿牍，自达姓名。伏念某学未知方，仕非能信。伸其呻毕，颇不后于众人。观我朵颐，终未闻于大道。屠龙有志，尽虎何功。爨无欲清，遂强随于计使。货不中度，竟见出于仪曹。姑求库之官，以慰倚门之望。敢图申令，复使主书。台皇枕夷夏之交，有严屏翰。庭户得湖山之外，亦简文书。姑从容滕下之欢，且增益胃中之学。幸孰大此，端有由然。恭惟某官。器宇浚明，风献凝远。自其不辞小官于州县，已具可以大受之规模。暨宅牧于南交，果驰声于北阙。帝念江右，俗近岭陬。非得持斧之绣衣，莫职弄兵之赤子。濡辔甫驱于骆马，埋轮已于豹狼。翠雨浮云，便作绛宫之想。红旗破贼。即观黄纸之除。某，愧伐檀之官，莫施种草之力。尚徼馀芘，惠及闲曹。子弟亦何预人，聊复尔耳。孝友是亦为收，幸座教之。《再辟制干入蜀谢丞相状》：遮日而走长安，几穿破履。登天而攀蜀道，忽得旧毡。知之无垠，难趑趄而不进。辄修贽见，并吐谢衷。伏念某。肮脏亡奇，睢盱有志。一科不补，坠身沟渎之寻常。万物皆尘，妄意简编之尺寸。繇顷年之从辟，抵中道而遭艰。跨海涉湖，痛尤未定。扪参历井，梦不敢寻。故因祥除，某就部阙。适于西清之众论，许为东阁而一言。遂令索米之人，或动乞奖之兴。鬻璞而售乾璞，谁适为容。翘材以待大材，汝非所及。犹赖益州之元德，尚思吴下之阿蒙。罗而致之，兆足行矣。几葬鱼腹，固尝回孝子之车。又过羊肠，益合叱忠臣之驭。切闻殿西之顾，颇及云南之师。要是四蜀之可优，殆匪一端而遽止。虽托重固在诗书之帅。然拔尤宜得文武之才。置渚邹枚之间，盖有木韦允之任。岂应庸下，可在选中。伏遇某官。身佩安危，功存开济。独挥九日，再为天地民认立心。入荒一云，复令山泽之通气。行政如彼其久，乐不存焉。当今舍我其谁，圣之任也，粤从更化，专务调元。三阶既平，元首有股肱之喜。五胡方忧，中国无疥癣之忧。然欲折千里之冲，是必开众正之路。得人朝廷得人幕下，宁有重轻。诚死城廓诚死封疆，要加储养。如有所试，俾勉此行。某，敢不体认一陶，攀缘九折。堪其事者谓之力，籍莫酬相国之知。远而使之观其忠，讵敢作众人之报。《代谢帅座状》：尘埃委吏，夙依夏屋之万间。造化全功，遂拜春风之一纸。受知襞积，怀感轮圆。窃以山巨源之念遗孤，吾闻语矣。柳子厚之记先反，谁实图之非迟迟于死之八珍，则浅浅于苏一枯之一溉，有如念故人之子，擢之于库之中。成始成终，不进不止。以此称于天下，岂当求之今人。伏念某。窥管识卑，挈瓶知小。备太史牛马之走，终觉驽庸读先人科斗之藏。卒无象似，羌为贫而出仕。窘将母之遑，倚门之望既深。对床之欢亦废，鸡鹜争食。难舒壑者之怀，乌鹊无枝，渐作归欤之计，岂谓荆潭之裴土月，首求缠之石洪，总角卯兮。怜其进拜于床下，阙齿长矣。不应曳尾于涂中，假之宠灵。长期光价，遂从数月。卒获四章，譬如马山。实亏方于一篑，志在流水。谁能定之五弦，忽逢公车之交，遂合浮图之颖。父书是读，果何有于家声。儿事已痴，岂真明于使治。伏读八字，足华一生。卯而翼之，所谓如天之福我，颜之厚矣，未知何地以报公。此盖伏遇某官。藩屏重湖，准绳百吏。播物，大钧运于无垠。追琢成章，小子至于有造。怜宣孟之无后，抚叔敖以如生。褒华衮之一言，器蟠木于万乘。遂令长往之与，亦入旁招之储。重惟此恩，将何以谢？某，敢不恪共尔位，惟既厥心。我有二天，巳幸厕七十家之举。士更三日，犹希与八百吏之除。《谢沪帅杨尚书状》：属城受察，已感芘身。帅间简僚，更叨举首。得固荣于券外，愧有玷于牍端。尝观七篇之包罗，颇考五人之名数。齐王为都之知罪，惟孔距心献子取。友之难忘，必乐正子。使下驷或当于上驷，则后鱼或诮于前鱼。矧某不才，举世所鄙。坐力田之伤地脉，迄不逢年。欲养生以息天黥，未能绝粒。得郡岂嫌于如斗，蹊田适值于夺牛。有土此有财，贫于近盐。改井不改邑，穷乃无锥。不幸千里之旱可哀，竟无斗升之水以活。蒙被弗胜其贸贸，纳沟寝觉其累累。救火暇问，大人只得焦头而烂额。无面欲为巧妇，但知剜肉以医疮。思饥实自于己饥，忍痛难思于方痛。非恶其声也。实关乡人孺子之心，何诞之节兮？固赖方连帅之惠，鹤滕蜂腰尚未全。复牛溲马渤何足兼。收此盖伏遇某官。德与春融，气如秋杳。阊阖之开黄道，夙高北阙之星辰。斧钅戎之下青宀具，暂养南山之雾雨。七年可即戎矣，九以公归兮。观察急于赋，剌吏私于民。洞知委折，今夕饮者恩。来日按者法未忍举行，闵其存活数千之羸。宠以治平第一之荐，然饥馑瘥之甫定。熙洽谓何，且文词学问之久荒。博深安在，尚书拔十得五矣。孝廉闻一知几耶，德不待于成身，士固伸于知己。某，敢不惩羹吹沸，求牧与刍。诸侯失国于诸侯，无使饥饿于吾土。国士遇我报以国士，敢忘佩服于斯言。衔荷惟深，数宣罔暨。《帅到任谢任参政》：与轿岭，方营三径之谋，鼓浮湘，又玷十连之寄。在相国知之至矣。殆乡人善者好之。事之云初，岂修辞其敢后。恭惟某官。人今而心古，气劲而貌和。学问渊源，得尊主庇民之道。，绪馀土苴，为开物成务之才。自翊辅于天枢，迄规恢于土宇。晋参大政，益播壮献。天将降任是人，庸释高文之宿愤。予惟克迈乃训，共观周召之同心。某，分阃罔功，归田已幸。敢意跻班于延阁，更令承惠于价蕃。惟是清淑扶舆之区，尚多愁恨叹息之俗。鼠穷已甚，蚊负奚堪。必先达之士为之前焉，既感裹言之赐。有剌史之荣，无其难者。尚祈终惠之私。《荣州到任谢桂制置状》：假守三荣，叨尘绕部。牵江万里，既见吏民。比尝奏以彻名，复敢修辞而谢上。惟和义之斗绝，夜郎之奎隈。事简地偏，旧称道院。吏贪俗悍，今类法场。盖一岁止五千石之经租，而诸司近八十万之折估。郡资井养财匪鬼输。属因权摄之多，驯至纲维之败。壮哉雀鼠，公肆侵牟。翩彼鸱，交腾喧噪。致连帅括三井之羡，为属县代两税之输。上关阃制之听闻，下籍吏胥之专擅。去其虫宀具，始云敛此，以锡民信及豚鱼。今则改之而备塞，莫非王事，均是邦财。黔其庐，赭其垣，正足为参元之喜。马若羊，金若粟，初何与张奂之家。不才之某，尝仕于蜀。亦知风寒之数处，何止日费于千金。与其损润下之咸，徒滋他族。孰若助攻苦之淡，以张吾军。然一郡四邑之间，有百孔千疮之费。得斗勺之水，斯活矣。庶逃涸辙之枯，无尺寸之肤不爱焉。实恐剥床之及。恭惟某官。弘深而肃括，简要而清通。后劲中权，文武作万邦之宪。外镇内附，精神折千里之冲。定不夺牛于蹊田，但欲扑蝗之害稼。有怜薄命，值雷轰荐福之碑。或辱宽征，使乳复零陵之穴。乞从旧额，以惠疲。某，敢不只宽条，布宣隆指。修惨怛忠利之实，销愁恨叹息之声。可以言欤。可以言亦恃有仁人之在上，哀之命不哀之命也。更惟恕躁者之多辞，归倚惟深，敷宣罔既。《通判到任谢签枢》：诲馆下之诸生，夙蒙采菲。补黔中之止，佐兹遂及瓜。揣弱念以易盈，无穷途而致感。伏念某。学不闻道，才无愈人。负采为亲，饱固悲于弗洎。析薪无子，贱亦觉其有涯。顾平生窃禄以代耕，乃三岁卖文而求活。顷申以柳易播之请，遂忘得陇望蜀之嫌。愧在其肝，胀莫追于驷马。言提其耳，甘束味于孤雄。既待牧羝，讵容展骥。兹出回天之力，竟谐缩地之谋。鲍叔不以我为贪，伤哉贫也。伊尹耻匹夫不获，真若推之。公岂谓长史之有材，仆固感国，士之遇我。兹盖伏遇某官。爽邦良弼，辅世真儒。欲立立人，所学实资。于孔孟。匪求求我，此心吻合于义文。然韩魏公自恨用明允之太迟，而欧阳子亦愧知圣俞而不荐。虽昔何如今，今何如昔。愿公之求士，甚士之求公。庶皆有突兀大夏之欢，斯不但属餍小人之腹。某，敢不俯安此鸟伏，仰任鸢飞。文儒申申，讵能继巫播之公绰。武冈矫矫，尚及见江左之夷吾。《谢董制置辟充成都抚干状》：簿领抗尘，自分湘滨之憔悴。师幢辟属，许令蜀道之攀缘。初无待于恳祈，便力为之振拔。请栽四六，少谢万分。切观我宋帅蜀之臣，无若后赵前张之懿。忠定之荐辟，必方廉恬退之人。清献之奏扬，皆骨鲠敢言之士。欲济其美，在简乃僚。伏念某。殖学不丰，间道尤浅。怵于为养，强营三釜之谋。拙不适时，竟坠一科之底。谓屠龙之可学，又尽虎之不成。孙宝安得自高，且矮屋。王殉能令公喜，偶傍辕门。其实出朱入墨之材，终非泛绿依红之器。骇从臣之出牧，指尊选以见招。我犹未免乡人，固应累陶熔之造。翁真善干国事，何至须斗筲之材。闻已笺阊阖之风欲共泛瞿塘之水。成都万事好，每歌谁能委币之诗。长沙千里平，恐发忍着主衣裳之笑。进退维谷，伛偻循墙。及见文移，不容控避。鲍叔真能知我，他复谁知。政身未可许人，盍为公许。恭惟某官。含弘光大，明允笃诚。亲结冕旒，进仪笔橐。画日三接而天心默契，终岁九迁而人望尚奢。一节使燕，言面无几微之见。三刀梦益，气色归号令之明。欲择幕宾，必先期彦。况几两几驷而出，定多骥尾之攀。何一琴一龟之馀，亦取鹤翎之短。以识字有数，为敏瞻淹该之学。以多言数穷，为贯穿通达之材。自视歉然，公言遇矣。然已入朝取良马之数，难更作夕避长蛇之疑。某，敢不澡雪此心，鞭磨所学，铭诸肺腑，惟国士遇之。国士报之，借以齿牙，乃执事事也，执事责也。纵使尽无用于世，亦将求不辱其门。举李生何辞，当谨佩爱直之赠。为董公从事，岂但陪合乐之嬉。《代秘丞林郎中谢丞相得祠禄状》：老而妄动，自速烦言。罪以疑轻，尚沾微禄。重惟疏谬，倍费保全。戴洪造之难名，抚孤踪而增感。伏念某。狷弗谐世，戆独愈人少而耻有道之贱贫。妄希干禄，壮始悟不义之富贵亦足辱身。固尝把江海之麾，惟不愿冰山之倚。甫违缯缴，便入林泉。食神围之祠，几五六任，顿屠垣之刃。几十九年，自量叔夜之不堪。任笑仲连之强作，母友不如已者，乃师教之。以义强委重焉，则君命也。自屠羊之反肆，即杀焉而毁车。谁误听闻，加拔擢。念士非其招而往，孔子奚取焉。苟傲无所恃而行，韩愈亦人耳。抗辞有罪，引疾为欺。冒然扶惫以奉承，识者逆忧其颠沛。清班难，顾再转而为丞。素行久愆，非一呜而辄斥。既云欺世，安所避刑。窃无往而非疑。聚铁不容于铸错。乍贤乍，身已变于三期。伪行伪言，诛何逃于七日。投荒已幸，续食食谓何。岂老芋之似茯神，无非罔市。而远志之为小草，失在出山。无坠诸渊，姑予之釜。誉而召毁而去，圣则何心。吉之先动之微，汝曾不悟。致勤大播，如此曲成。伏遇某官。谦虚受人，坤厚载物。谓士非梁冀之宾客，谩与招徕。至人言肤杞之奸邪，固难覆护。怒犹疑其溢恶，杀宁失之不经。疾雷震霆，于物无存全之理。盖天容地，乃今知寅亮之功。见大德之好生，岂匹夫之受赐。某，仰衔厚施，已迫颓龄。斗升之活波，臣固贪旧物。七十而致君，事正在新年。与其身后重作伪之愆，不若生前沥祈哀之悃。涧愧林惭之无尽，悔不可追。钟呜漏尽而不休，行将焉入。得反初服，实出大钧。小人之过必文，何嗟及矣。君子之爱以德，愿卒成之。《代林运干谢丞相状》：干大播于一陶，俾登缂缂幕，积小成于三考，获进选阶。顶踵归之功，肝胆极轮困之感。敢因摧谢，更叙依归。伏念某。材无愈人，学未闻道。半世寒窗之灯火，中年太学之荠监。篆刻雕虫，觉兔毛之欲秃。衔牧战蚁，偶鸡口之先鸣。遂采鲁芹，出燃楚竹。未蒲戍爪之代，忽缠家束束之悲。隙驹之制易终，林鸟之哺益切。上书光范，初无蟠木之先容。得阙长安，乃辱采葑于下体。去曷来半载，何有寸劳。夏屋督工，粗逃旷败。春闱考士，获厕使令。及大庭闻魁三之传，则本房有簋贰之数。然虽有依红之乐，尚未破白之章。七十偏亲，一则以喜，一则以惧。斗升微禄，时乎为养，时乎为贫。茫然寸步之谋，甚矣分阴之惜。鼠肝虫臂，固难躁进以妄图。马渤牛溲，或恐兼收而并蓄。恭惟某官。鼎家学，衮冕世臣。抚五辰于泰阶之平，载万物以坤元之厚。复文武之境，已昭元老之壮。献归郓欢之田，足见真儒之已。效然益旁招于俊七，欲令聚在于阙庭。故几丝粟之材未始。蒯菅之弃尚念。某，亢身无策，仰首自鸣。桃李成蹊，自合安不言之分。楼台近水，讵能忘先得之情。《代察判徐谢史丞相状》：补京兆之掾，曾微赞画。长交公车之章，兹拜成终之赐。自匪载驱于四牡，何由一发而五。毫发不假之他们，项踵皆归于化冶。有言虽浅，进谢敢稽。伏念某，才乏线长，力尤绵薄。十年太学，身尝百瓮之。一第集英，袍已半霜之叶。昨终素韩，重累洪钧。泛绿依红，偎使近长安之日。草玄尚白，谁肯笺阊阖之风。始焉一鹗之飞，继以乘雁之集。再而衰，三而竭，孰与点晴。二之下，四之中，正须合颖。况当百里九十之半，更觉分寸千丈之强。忽蒙雷电下取之劳，遂有埃风上征之路。何物不由于洪造，此身独拜于全功。兹盖伏遇某官。八柱世臣，三槐家学。方当鲤趋过庭之际，已傅虎拜稽首之心。更化十六年，无匹夫不被其泽，国数千里，复宁王有指之疆。益翕受之规，不广旁招之意。里仁为美，似怜桑梓之偶同。举能其官，特取频繁之可荐。感一力挈提之原，增寸心铭镂之私。某，敢不勉自激昂，图惟报称。鸡犬舐鼎，难更千点化之功。鼹鼠饮河，当自诡承流之效。感藏不尽，敷述奚殚。《代吴省仓谢丞相》：贫累清时，许守汉仓之粟；老须远次，忽临齐戌之爪。此夙出于大钧于义，宜伸于小牍。伏念某。身勤事左，意广才疏家。世占宝唐之滨，学问皆环溪之训。少而有志，颇欲就博，习修洁之科。壮则无奇，亦屡玷德，行道艺之贡。岁不我与，命与仇谋。乌帽黄尘，几五排于礼部。青衫白首，又两进于计台。终然蹉跎，成此迟暮。漫作兵厨之隐，聊为簿灶之依。青天乌道之拊膺，虽尝奏辟。白水鱼竿之入幕，保敢疾驱。如此头颅，凄然脚色。奚敢作堂除之梦，犹难干京局之除。时方张更化之弦，公实权造化之柄。冒为冶跃，便辱甄收。使守九年之储，令待四政之阙。栌梨橘机，大非老人所重之宜。栌侏儒，偶在宰相兼收之列。聊装铺席，归老林泉。不谓俟河之清，乃成缩地之脉。洛中亲旧。书传犬耳之黄，吴下官曹，事报乌头之白。僮奴欣怪，里巷惊疑。高下在心，只合避贤者之路。进退维谷，反恐负相国之知。尚堪一行不远千里，然非恃无垠之，亦宁免将进而趑趄。恭惟某官。清任以和，直方而大。手麾九日，太阳行黄道之中。坐镇八年，微物出洪钧之播。虽风霆不言流形之利，然天地能照许国之心。外抚四夷，内熙百度。收毛发丝粟之细，入竹头木屑之藏。晋卿之峰，七十家不遗库。祜甫之除，八百史皆是旧知。冒焉而来，恃明目张无恐。某，敢不靖共尔位，洗濯其心。却日挥戈，收敛在桑榆之景。涓辰拥，奉身归桃李之门。《代饶运干谢史丞相》：干茗事于番，禺妄求易地。赞漕输于湘浦，竟辱回天，俾依青草之湖，庶免黄茅之瘅。此恩渥甚，何感犹之。伏念某。朴学无奇，散材不腆。踏槐半世，几随兔目之黄。采藻十年，似守乌头之白。偶叨终秩，未及问钧。五岭间其皆炎，初无去志。诸公怜其独冷，误有辟书。元戎欲处之油幢之中，真宰遂之茗寮之末。等勤大播，径合疾驱。惟是孤茕之踪，寸勇尺懦。实闻疫疠之地，十室九空。率尔陈惜，期于避祸。媒身无策，难空冀北之士夫。换骨有方，刀缀两之宾客。获避飞鸢之，姑从樯燕之留。兹盖伏遇某官。秉国之钧，熙帝之载。更政化当更之琴瑟，续圣贤难续之鼎。益赞禹而格苗，诞布舞干之化。尹相汤报而伐忧，迄垂典宝之书。然犹耻沟中之推，必欲济天下之溺。印趣销而趣刻，足昭从善之仁。衣改造而改焉，益表好贤之意。某敢不敬，其可原钦乃攸司。绿水红莲，巳感移裁之惠。青芝简明，尚希并蓄之恩。《代董侍郎谢史丞相》：六年百谪，托大造以全生。一旦异恩，录微劳而赎过。尽复官阶之旧，仍沾祠廪之新。毫发不出于他人，顶踵皆归于化地。伏念某。夙无操挟，积有侥逾。州县常才，既躐从甘泉之橐。藩垣重寄，更滥分益部之符。指心原报于宠光，量力终牵于分量。体庙谟安静之意，何敢动兵，承宣司减汰之馀。又难增戌，然尽地而守之策。亦无日不讨诸人。会残虏欲窜身于三秦，聚重兵专垂涎于四蜀。计我师之籍，无八万人。分边面之屯，几二千里。上籍朝廷之威德，下冯将士之忠诚。首殄渠魁，既奏皂郊之一鼓。继殒群丑，不留蟠冢之只轮。偶舆元偏帅殒于桃兵，致散开诸卒溃而挺盗。虽在韦皋去镇之后，难逃孔门贬秩之辜。投畀囚山，甘作语溪之老。适逢沛泽，遂叨汝水之归。兹遇飞龙之御天，曲念病驹之属地。录其尺寸，许复于雁门。活以斗升，涸足苏于鲋辙。孰主张是，遂济登兹。此盖伏遇某官。柱石九筵，纲维八极。谈笑洗咸池之日，从容对亟谷之泥。博陆之益户万七千，讵足报伊周之烈。汾阳之书考二十四，自应褊齐晋之功。方藏疾以匿，瑕厉世而磨钝。复其官为子孙之计，见此恩乃父母之心。某，敢不仰佩殊私，益磨晚节。诱我松桂，采敢勒北山之移。收之桑榆，庶几补东隅之失。《代王支监谢丞相状》：投光范之书，方委身于炉锤从英荡之辟，许效役于牢盆。既无待阙之淹，又有使家之乐。小人属厌食足以行矣。大钧，于是见之。伏念某。赤城迂儒，白屋贱士。壮岁从烛湖之学，难强附于同门。中年题慈恩之名，偶适逢于当轴。然虽生三台之下，未及望六符之光。供薄四方师友粗称其原懿，贰令一邑壹府过谓之庑勤。其如通籍之章，难及守株之士。百拙自安于到部，诸公或劝其干堂。马渤牛溲，妄作兼状之想。黾毛兔角，理无速就之期。姑安辕下龌龊之从，往守海濒广斥之榷。颇闻此职，本亦遴选之问。偶遂尔私，兹出曲成之赐。有感厚甚，无谢可乎。伏然遇某官。世济王勋家傅相业。从容而饪百度，谈笑而羁四夷。断度收罗，细桶大之各得。洗濯划刈，精金顽砾之自分。每随物以赋形，常量能而授职。怜其乏氵几，水依红之质。始其赞熬，泱出素之司。庶羡地征，无弃天产。某，敢不谨司。仓廪平用权衡，举胶鬲于鱼盐之中。敢忘希于尺寸，活御寇于鲋辙之内。当知感于斗升。《代林提管谢五府状》：抱管榷之文书，真成为米。守践更之岁月，有幸及爪。曲免于震凌，川数密藏其氵几疾。孰主张是，遂济登兹。良劳大造之钧陶，敢废小夫之竿牍。某，箕裘有绪，笔砚不灵。勃盘跚，仅脱身于选穴开。钦崎历落，姑策足于县滩。盍求泥轼之荣，却落铜官之冗。聚铁成错，未能羡泉府之泉。糟独醒，岂善会酒人之酒。冒依行缺，聊复坐曹。二亲高年，一则以喜，而一则以惧。三筌微禄，时乎为养，而时乎为贫。谁为元帅之谋，载复步兵之饩。岁縻月费，不共桂王之炊。冬暖年登，未辨布荆之包果。有怀觐省，屡原汰归。日食太仓之陈，亦皆帝力。人言长安之乐，岂为我曹。不自意全，遂得善罢。伏遇某官。弥纶天潭，涵养人材。店楔，各得宜与其进也。风雨霜露，无非载者培之。福遂及于容容，考亦书于下下。某，自非木石，亦有肺肠。乌获力足为所足施，维其时矣。伯乐过不睨，遇不顾亦有命焉。《代谢卫参帅状》：浮食画墁，又上芙蓉之幕。飞章推毂，遂依桃李之门。请裁小子往简之章，少谢大钧之赐。伏念某。地寒无挟，天巧亦怪。胆落穷庐，莫继忠宣之衣钵。力扛洪鼎，又惭文惠之箕裘。徒籍义方，获沾世禄。虽幸挂名于秋赋，未能得隽于春闱盘旋州县扛之劳，祗简书之畏。偶终墨绶，获近碧幢。适泰土皆六府之光，拥元戎十乘之寄。生匠石之圆，长伯乐之。固可卜其终身。挹浮丘之袂，拍洪崖之肩。复自怜其九骨，聊作斗升之活。希分寸之攀，况西山行地之仙。有八百辈而旌阳同日之举，仅十二人，不应妄庸，亦预推荐。兹盖伏遇某官。三朝元老，四海真儒。魁下两星，付荣进于素定。胸中五色，补造化而不言。靡辞三命之滋共，要立四方之维翰。自洪移福，瓣香续派于南丰。由登入京夹道寄声于司马。闽阃休歌于来暮，吴侬莫切于去思。陕而东，陕而西，方欲弘周召之化。洛之南，洛之北，务多收温石之社。包荒得尚于中行，采菲何嫌于下体。致兹孤进，亦累一陶。某，敢不退自激昂。宛图报称，滕王阁之合宾佐。既辱异知，翘材馆之招贤人。应无弃物。《代谢茶漕司状》：需次糟丘，敢图内举。赘员油幕，使效裹言。兹服后之初，敢废修辞之敬。窃惟中兴，重藩宣之寄。故于机事，置书局之官。当建炎羽檄之交，实许陪于赞画，迨绍兴橐而后，始无预于文移。虽曰曹，然亦异数。如某者志，虽自好学未知方。为箕为裘，亦自勉家傅之业。不狩不猎，居然承世禄之思。未敢荒笔砚之耕，然已负怀绷之愧。一行作吏，甚安库之化。万里侍亲，忽有从军之命。偎容浮食，使典内筹。幸虽出于天，然有为之地者。恭惟某官。所资凝远，风调浚明。黄锺为宫，散作人间之和气。大王不琢，中藏天下之至文。具为入蜀之星，实卜擒胡之月。周爰咨度，暂烦四牡之驰。薄言旋归，即护六飞之驭。凡叨所类，例沐吹嘘致令贱之踪，获隶走趋之数。某，不靖共尔位，洗濯其心。诗礼闻于过庭，敬修可原。孝友施于有政，增益未能。《代陈帅机谢卫参帅》：细书成文，搜实材于公举。大钧播物，挚冗吏以名闻。虽尝备于使令，初无堪于选录。况受及爪之代，难徼采菲之恩。不谓三人之占，乃使匹夫之被。一陶异甚，再省矍然。伏念某。顽疏之资浮沉于世。尘容俗装，果何有于详华。绵力薄材，岂真能于强济。门荫只宜于平进，阃僚自合其宣劳。粗奉丈书，无可言之功状。非有方略，难曲尽于事宜。是真常鳞几介之匹俦，何计乘雁双凫之多少。矧入幕之日浅，而归袖之风披。三匝彷徨，不识帘之意。一封尔见缕，忽闻推毂之言。得之骇然，望不及此。既非请谒而得，是谓特达之知。公求士甚士求公，久无是事。子生孙，复孙生子，难报此恩。伏遇某官。直大而方，清和且任。与人不求，备此心即孔孟之心。乃言底可，行所论合禹皋之论。暂甘棠之美如，即淇澳之相周。虽俊又始入于旁招，而巧拙或容于杂进。遂令遁尾之客，亦入需头之章。某，敢不铭刻鸿私。鞭磨驽钝，藉使百无逢于世，亦有一回顾之荣。指心图报于品题，滕口难论于报效。然称天下曰知已，今者非耶。使遇以国士，报众人，天厌之矣。《代袁子固谢县宰》：棰楚之下，何求知难全璧，缧之中非罪，迄就罚金。敢不持咫尺之书，少谢宽一分之赐。惟越人之相攻击，盖其俗然。而长安之群杀伤，各有主者。况已过都而历块，诚难被发以缨冠。儒者好高，未免为役而耻役。隶也不力，又可与言而不言。但催科未动是闲人。岂期会不报为大政，所谓行人失者，乃使吾身亲之。方入闻言偃之弦，忽使受曾参之杖。主人读未知主人罪也。自怪其顽，天下宝当为天下惜之。谁兴此念。惟体肤受之父母，而衣冠耻在国家。马迁腐刑。何面上先人之墓。孙膑则足，快心蹶上将之军。故滕公释韩信之囚，而小白解夷吾之缚，知其不可复续，所以宁失不经，向使当时淫及善人。安得异日，报以国士。如某者诗书门户，灯火生涯，非其职矣。干乘之邑，百乘之赋，切原学焉。惟是受滕一，敢辞睦役。然且去齐三宿，难疾其驱。偶邻境之胥笺，坐家人之失告。鹤非有禄，徒以鹤惊之失期。雁或不鸣，要亦雁奴之有罪。不虞投足，卒祸及身。业已逮于桁杨，势难逃于扰楚。自度受李日知之杖，又当变余安道之名。然使挞之市朝，得无伤于冠带。无小人，无君子，宜玉石这俱焚。有里胥，有大夫，岂薰莸而同处。伏遇某官。
永乐大典
卷之一万八千七百六十四
卷之一万八千七百六十四
　　十九敬命
　　诸家星命百二十六
　　【前定数】
　　（目录）
　　诸家序
　　检数
　　起例：
　　假如六甲生人，见甲子时，则于甲甲内取子时；或六乙生人，见甲子时，则于乙甲内寻子时。馀皆仿此。男女甲甲甲乙甲丙甲丁甲戊甲己甲庚甲辛甲壬甲癸乙甲乙乙乙丙乙丁乙戊乙己乙庚乙辛乙壬乙癸丙甲丙乙丙丙丙丁丙戊丙己丙庚丙辛丙壬丙癸丁甲丁乙丁丙丁丁丁戊丁己丁庚丁辛丁壬丁癸戊甲戊乙戊丙戊丁戊戊戊己戊庚戊辛戊壬戊癸己甲己乙己丙己丁己戊己己己庚己辛己壬己癸庚甲庚乙庚丙庚丁庚戊庚己庚庚庚辛庚壬庚癸辛甲辛乙辛丙辛丁辛戊辛己辛庚辛辛辛壬辛癸壬甲壬乙壬丙壬丁壬戊壬己壬庚壬辛壬壬壬癸癸甲癸乙癸丙癸丁癸戊癸己癸庚癸辛癸壬癸癸易衍东方朔书（附后）
　　诸家序《鬼谷子分定经序》：
　　《分定经》，鬼谷子先生之所作也。以年时为主，遂成一卦。一卦之中，而有三宿照临之端，以定其格。虽千万之世，亿兆之众，造化之机，分定之理，昭然可考。犹如明镜睹物，妍丑可见，可谓玄之又玄也《康节前定数》序：先翁康节夫子，学探连山、龟藏、周易之赜，心游葛天之妙、羲黄之上。三十六宫，在方册者，即在其方寸者也。尝撰经世一书语其大也，天地之运、古今之变，不能外。又作《易数》一书。天根月窟闲相来往，元会运世，递相兄弟，其自然乎？自昔者谁为之？有数焉。苟数焉，则大块间事，高高下下有千万也，形形色色变千万也，一数之自然而然诿之，适然畴之，其可语其小也。一民物贵贱寿夭之所以然不能遗。则《经世》者，固与《易》相表里，而《易数》者，又与《经世》相经纬。先翁作是书，不为无言，盖以栖人间世而为人，阳埏阴殖，天戴地履，其生也有自来，虽蕴尧舜君民之学，非尧舜君民之命，诿曰，其出有间，为谁其竟之？先翁深于《易》者也，此所以不任有数焉。绍兴二十六年十一月既望嗣孙博拜手敬书《序》：心好命又好，富贵常暖饱；心好命不好，天地也相保；命好心不好，衣禄折寿早；命心都不好，饥寒直到老。闲时检点平生事，静坐思量日所为，但把寸心行正道，自然天地不相亏。要知前世因，今生受者是。要知后世因，今生积者是。陈希夷预定生限隐奥、贵贱消息。天干年月见其根，阴阳无论一般论。时师若遇斯文诀，造化玄机度与人。《四字经序》：夫人生天地之间，造化纯由于命数。八字超群，不贵则当大富；五行衰绝，非贫则愚夭危。是以先贤定其数，分其推详四字。校正阴阳，包含造化。草木分于四季，内有荣枯；日月分其昼夜，内有盈亏。或风或云或雪，禽兽舟航，自宜区别。对景者荣，当时者吉。吉中有凶，凶中有吉。不可一途而取例，不可一理而推言。内有同时共数者，有富有贵，有寿有夭，殊不知刻差时别，且子丑寅亥四个时辰，难以推分。古经云：天阴雨露时难定，便是神仙也有差。旦夕将月建长短而推言，万无一失矣。知命君子，自宜参详。苟非其人，切莫传矣。似会玄中趣，言谈义理精。一机含造化，四字见平生。美恶应难晓，荣枯只在呈。不须多计较，定数已先成。《郭璞数序》：此一部玄文者，乃璞翁郭仙传定宝也，内外六十四之卦象，中按二十四之节气，奇偶格局，皆莫逃乎河洛之书也。字之数者，四万四千四百四十四字，诗之数者，五言七字，长短句法，共一千三百三十三首，言言锦绣，字字珠玑，后之学者所宜宝之。上祖留心训后昆，青囊九卷璨天文。乾坤旋转星辰运，河洛纵横造化分。寿夭穷通皆定数，功名富贵尽通津。道行得意重新录，留此家传益子孙。道行师传诗也。甲甲《鬼谷分定经》：震卦雷霆远震格长天忽震雷霆响，凛凛帷中独有威。惊散雁鸿飞塞远，狂风飘散落花枝。山南山北乡关阔，家住潇湘东复西。借问百年堪结子，一条棒引孩儿。天鸾金雀天贵。此星照命，风霜早历奔驰，度量高，胸次远，手段大，机谋深，心慕高人，见事敢做。亲君子，远小人，退神重重，多奸疑，多思虑，不骄傲，恬淡。只因立志不一，性乱难拘，所作于人不足。头女末男，便是这个五行所注。初年未称意，末限方成。述云：过水自有人相接，提我登云别有梯。《康节前定数》：名水上浮萍格诗与前《分定经同》中箭遇弓方举，乘云富贵家。黄金因水发，见卯始生涯。末智略虽高未得荣，此身淹屈且藏形。中末幸得身方显，才见平生志气新。男命《前定易数》：震子重围虎豹跳身躯，一去前程脱旧危。贵客相逢无不泰，利名直许有相宜。雁行飞散重山远，花树重开傍槛垂。堪笑此生人事定，却于危处立钅兹基寅震雷百里起威声，云密南郊雨未晴。德润浸苏群物秀，清馀开发百花声。江边孤雁应添恨，月下愁琴不忍听。晚节回头在何处，江山迢递水云清。辰立计固非承祖荫，经营生计自成人。孤身立处终归晚，黄菊开时不在春。孤雁浦边鸣失侣，芳花槛畔发重新。莫疑鸡犬灾须遁，直把身心待卯寅。午得道莫论人有志，遇时须假贵人携。狐疑俗事前生理，悦怿身心日后提。花落旧枝存果少，雁飞空塞各东西。金鸡玉兔如消衅，迤里腾身步玉墀。申长嗟旧处事如何，摆脱尘缘待贵过。愁绪始知消遣得，利名方见又蹉跎。庭花莫使先成果，群雁分飞侣不和。大抵钅兹基理如是，老来福分复喽罗。戌孤处旧家非我计，更谋新业始无忧。交情杜绝皆非侣，冗虑多端辛未休。过雁逆风群已散，花开着雨谢还羞。浮云暗度天边月，羊虎光辉复故楼。女命《前定易数》：乾子幽闺跳出千重网，一去前程脱旧危。大贵相扶终得地，良人入晚必相宜。窗前兀坐如游梦，幕里施威倚我儿。驰驿屯身虽遂志，却于危处立根基。寅独成独立莫蹉跎，须问前程日日过。堪叹平身多险峻，唯言果结不成多。虎犬势前成子后，鼠猪时至福相磨。不妨稳步登楼望，梦里成仙意若何。辰幸遇身离险，时当福禄随。鼠鸡终不失，虎兔脱灾危。良客来相问，宜还早及时。重山一跃出，稳守凤凰池。午身事心谋两不同，六亲姑舅各西东。良人逐虎来岩上，骥子随羊入野中。幽闺稳享千般禄，绿幕相思九里翁。平生衣饭随时足，莫向山前一个公。申福禄相随不致亏，门荣户显共相持。一生自有男儿志，立马无由淑女施。贵客来寻终自早，贤人成立必当时。重重险难因风扫，过去无危享寿眉。戌离失身多险，逢羊渐渐衰。中年方得稳，终虑是和非。骐骥难同倚，鸳鸯各自飞。若何前定事，除非望月归。《四字经》：寅披云对日辰丛林采薪午牛眠春草申石泉遇雨戌月出楼台子秧针遇旱《郭璞数》阳局日云中屋上有旗拳，福，有石有皮，增进田地，一文书，一枷，性朴实清孤。一行征雁影成形，一段因缘福分轻。一枕情孤孤寡合，一榴开花怕霜侵。平生经历几多般，世道风波只自谙。万里长江天一样，孤舟短棹出寒潭。为人口直廉而俭，只恐惺惺生妒恨。征鸿字字不成行，家道兴隆谁不羡。一桃李，一松椿，别了亲情正自荣。何须烦恼成愁苦，此去荣华有令名。雪里苍松数心地清高俭且廉，只因口直被人嫌。平生件件亲经历，事济惺惺自志坚。至爱亲情却刻薄，生涯活计转增添。春风桃李桑榆景，晚看春桃挂玉蟾。流年虚惊一人立，非后自前运。打睚。道未亨，睚向前，莫理冤，胜旧年。气数今年宜打睚，谋为进退多成败。莺声巧转不成腔，百事休论且宁柰。今年喜笑惹人疑，闲挠干连棘挂衣。百里有言君莫去，双川有语半跷蹊。一场好，一场恶，风舞海棠花早落。村南村北有牵连，船在浪中牢把着。一人唱，一人舞，到头事事皆辛苦。佳人笑折腊梅花，消瘦夜吟谁是侣。星可禳，斗可投，免灾厄，解忧愁。凶星可禳度，善福可修祈。免得生啾唧，官灾与是非。阴局数逢奇画好前程，只恨孤星一点阴。回首乾坤云半岭，家山雁序失佳音。为人性巧爱伶俐，志气掀腾仍不鄙。薰薰暗锁柳绵花，独把琴归愁不语。一花东园开，一人移去栽。鸳鸯重见喜，镜拭又防埃。天厨贵禄人犹羡，子贵孙贤心愿谐。女流年忧喜相逢叠有疑，杜鹃啼处鹧鸪啼。寂寥春水无桥渡，雨打梨花空泪垂。一花开，一花落，一鸾台，一帘幕。白头门外暗伤情，艾虎才郎泪滴襟。磨腹磨心攻眼目，秋风菊节事来临。甲乙《鬼谷分定经》：常卦泊水鸳鸯格群群雁过远离塞，雨打鸳鸯各自飞。纵有海风吹不断，也须相守自相宜。满树花残留一叶，好逢前发马头时。若见子宫须发禄，牛首牵弓必射之，寿命齐松柏，天龄不待时。鳌鱼游水远，平步上云梯。此命造化，性格恬淡，气宇风骚，胸襟磊落，言语刚强。放荡所为，不会深思远虑。从前吃误两三翻，方才省觉滋润处不滋润，安闲处不安闲。广孝不记，心力不足。初年件件爱好，中年事事懒惰。凡事要一翻做两翻。头子难招，妻宜两硬。交友冰炭，多成多败。述云：一翻风雨足，方始见生涯。《康节前定数》：名雁孤昌福格群群雁入沙汀网，雨过鸳鸯逐阵飞。纵有海风吹不断，也须先首自相离。鼠头有口君须发，牛首张弓不待时。满树花残遗一果。权衡身称马头奇。中寿命齐松柏，天龄不待时。网鱼须透水，平地立云梯。末金光宝鉴本分明，埋没中年暗昧伸。今遇贵人重拂拭，利名称意遂心情。男命《前定易数》：恒丑青云去路亦非遥，自有知音把手招。阳至寒灰吹律管，何疑人事困箪瓢。去飞云外秋孤雁，落尽庭花艳冶桃。猴兔安荣聊可许，未应长叹过良宵。卯生涯立向天涯畔，身计如何巧计多。劳得愁怀肠断续，前途名利又蹉跎。篱边重结花难实，天际孤飞雁若何。萧索残秋甚时节，又兼霜折半枝荷。巳脱危省慎能消衅，争奈人心未肯休。直待此心成逸乐，较其分定莫刚求。桃李一家何处是，渭泾双派不同流。利名未必能为福，才得斯人卧土丘。未出身幽意伴酸辛，老至愁多道见屯。事事可堪求上客，利途穷处遇通津。花枝雨洗新红换，雁阵风飞哀怨频。牛兔过时方息虑，鼠蛇行处越人伦。酉潇潇江上雁儿飞，借问潇湘景不知。山远水深沙岸绕，伤怀足骞路岐危。鸳鸯两只分飞早，世事一生如乱丝。莫谓东阳多瘦损，思量君子亦如斯。亥成身自有人推荐，生计因兹立异功。节志不教成鄙吝，长怀何足叹途穷。鸳鸯飞逐双翻浪，鸿雁升空叫暮风。吉兆依稀来入梦，骑蛇乘鼠入仙宫。女命《前定易数》丑幽恨终难决，平生无所有。操持虽得意，节我伤情厚。败破防寅巳，团乐见申酉。春色三分艳，空到溪边柳。卯借问寅初年少时，开颜欢笑意多疑。亲眷萧疏伤目断，心怀闷闷事难知。双双鸿雁随风去，对对鸳鸯带雨飞。且看鼠羊成立后，桃花烂熳必当时。巳命蹇时多滞，夫和必见违。沉疴为幼积，迤里问良医。何日天边雁，先求雪里狸。贵人来借问，安乐得何时。未因祸方成福，逢危必见亨。木边人借力，荣合过平生。配偶自天得，荣华在丙庚。不须烦与冗。我禄胜前程。酉粉郎别后路滔滔，鸿雁来时信息牢。欲问故园当日事，东风依旧笑红桃。前程自有荣华福，此日先虞蹇滞遭，一去鼠牛无一事，亦知步步上楼高。亥平步蓬莱客，何劳陇上人。一心能作善，万事必精神。阆苑堪游赏，名园且问津。不知名与利，贵客拂红尘。
　　《四字金》：卯病龙行雨巳缘木求鱼未掘沙取金酉破扇停秋亥金盘堆果丑杨花化萍《郭璞数》阳局足不足，刑骨肉，性炎凉，不受触。△愁云晦，滞未达，多学少成。雁一雁入网，一雁高飞△斧斤嗟已失，宝鉴已衔山。孤雁一飞远，鸳鸯一只还。平日心怀一轮镜，双山名利有无间。一段因缘休不休，几年积恨惹心头。平生多少不平事，野草闲花满地愁。只为平生性急多，至今凡事尚蹉跎。追思巧计徒劳力，事不如心君柰何。一点刑星来作祸，堂上双亲须克破。天边征雁不成行，独对孤灯愁夜坐。好段生涯别一天，他人未到我知先。莫言未满平生志，此去英名到处传。铁铸银盘数本是耕耘钓客人，拳拳何喜事难新。今年家道成还破，近岁生涯别有因。妆点一生成梦幻，岁寒三友耐元辰。与他耕了儿孙计，千里梅花雪里清。男流年文书望子喜喜疑，满载归。事更新，愈光辉。疑鱼吞钓饵收头晚，蝇落胶盆掣脚迟。今年气数胜如前，望事求名事事全，桃李故园春色晚，禄兴马旺福悠然。中间只怕满不满，闺中又怕人长短。子规声切鹿眠山，芳草寂寥行步懒。泰道重亨喜自来，后忧先喜两徘徊。门庭谨慎羊猴月，人口尤防不测灾。一场气象，一惊惆怅，一事无疑，一谋可望。望事求谋可向前，户庭更改尽光鲜。得便宜处宜收，恐惹闲言火一川。宜谨慎，免事竞早收头，莫做尽。阴局锦鳞出穴便超凡，变化天池不等闲。可惜女人生反数，男儿衣锦到官班。只因带得孤星重，骨肉亲姻如一梦。荣华卓立自支吾，整顿门庭足财用。艰难世事历经过，水冷鸳孤半沼荷。春去红稀三月暮，故园桃李绿阴多。路向双山去，谋为还合意。百事可如心，残年终富贵。女流年闺中和气自欣然，进喜添丁二事圆。子舍增盈财谷聚，四时佳景庆增骈。春残子舍一人疑，天水茫茫入户时。琴韵忽然声哽咽，牛郎含笑菊东篱。
　　甲丙《鬼谷分定经》：丰卦马瘦长川格遥遥千里见波涛，独有心机志气高。故国岂无根叶在，争名图利逢萧条。青山雁侣双双远，岁寒松柏枝枝青。君今莫问荣枯事，晚景终为富贵豪。生涯未遇平生志，总使身闲心未闲。酉进辰年龙在水，无忧人在水归山。天滞天嚣天说此星照命，技艺工巧之星，学术多能之士，清闲秀丽，险处无虑，凶中反吉，临危有救，见善不欺，君子成持，小人欺罔。为人性快使人欺，能有纪纲，自在中寻出不自在，要好处乐得一场愁。雁行有侣，有妻妾，各难老。凡事虑心，且宜戒酒。述云：孤中孤不尽，一世见凶危。《康节前定数》：名老松茂盛格诗与《分定经》同中淹留岁月为功名，役志劳心叹谩然。求名求利柰多阻，幸然拙处遇成全。末着意求谋事莫猜，二心三意却和谐。成身事美羊蛇会，满身终计乐幽哉。男命《前定易数》：丰子生事纷纷吉事迟，拟将心胆待成时。息心许汝归羊首，荣计教君问虎儿。三雁高飞分远处，两枝花发傍疏篱。一条去路应无险，遇贵相邀至玉墀。寅天禄何年称所为，虎头羊首遇良知。馨香力势回天意，荣达身名播世奇。有雁必分四五只，逢花应折两三枝。利名既足身先退，莫使翻成笑得悲。辰出身孤苦事堪嗟，自向危楼立旧家。一轴文章荣赤鼠，两重名利耀青蛇。目断分飞天外雁，情伤飘落槛前花。料想此君仙骨薄，休将心胆跨灵槎。午半明半暗云中月，重失重成立事人。乐取利名归虎尾，破除忧虑履龙鳞。一行鸣雁悲深夜，两树芳花发晚春。至老心身闲未得，桃源归路已荆榛。申却将生计立危楼，始得开颜又变愁。大抵利名才入手，几多闲恼白于头。一声消息鸿悲夜，半树馨花香落秋。借问斯人基业处，空遗江水绕堤流。戌莫嗟人事乏梯媒，且把愁怀恋酒杯。示子直须探虎穴，令君坦步上高台。孤鸿别队云中去，花朵妖娆雨里开。回首乡关魂梦断，一帆风送入蓬莱。女命《前定易数》子立计若能遗母早，成家必定异常人。孤踪方保归终老，黄菊开时不见春。良人立定蒲花岸，俊子须攀桂月津。莫怪犬羊灾自挠，且修阴骘待寅申。
　　寅使尽心机巧。权谋胜大儒。利名宜有得，亲厚却成疏。槛畔人来晚，帘前果自无。欲知前去路，有吉莫相孚。辰却将生计立危楼，犹更开颜望水流。示子且须探虎穴，宜家未白少年头。良人去路应年险，遇贵终须免旧愁。叹息平生无活计，不如寻善遇时休。午虎出山前欲渡江，江边风急势难降。鼠牛不脱灾和祸，羊虎方逢福自祥。且问良人归甚处，不知才子在何乡。举头仰望平生地，兀坐寒闺对夕阳。申天禄须知羊虎逢，秋去冬来杀气通。借问安身何处好，待于申岁意方融。雁字分飞从远汉，燕巢不失顺来风。鼠蛇重是天门秀，定着虚名立大功。戌平生立计胜名儒，校定今朝事已疏。成家许汝三重立，把性难移寸胆虚。帘幕半垂风自入，闺房未卷月相须。叶底扶疏从果绽，羊蛇同队赴仙车。《四字金》：寅蜂入花林辰鸣凤栖梧午石上金茎申浅水行舟戌衣锦骑驴子井鳞出沼《郭璞数》阳局一喜一福月一人立山上一卷文书莫踌躇孤刑户庭重整，气象增新一竹一水云卷乌光暮，山衔兔魄斜。雁分南北去，琴断续琵琶。气清高品春满面，平生名利镜中花。少年名利足滔滔，惹起闲愁事若毛。祖业根基宜守旧，不须改变更心高。两年来后多不足，当年指望无劳漉。许多萦绊恼人肠，六九限交宜享福。断弦何事续琵琶，回首堂前月影斜。秋雁过空声杳杳，孤鸾失序入芦花。莫道平生无快活，此去荣华增福好。芝兰堪喜四时春，一段荣华非草草。交情眷在几声悲，孤雁天边健羽衣。平日风波曾历涉，几多好景对斜晖。岩谷青松数石隙寒岩生紫芝，巍巍南岭鹤南飞。箕裘祖业重新建，冰雪胸襟别有机。蓼岸凄凉鸳侣冷，芦花吹尽雁行稀。清河东海人相遇，移去仙桃种紫薇。男流年田土喜不喜，空不美，绿杨枝，生桃李。望好向前，君莫懒。谋望好，急向前，妇人有产厄，田土有勾牵。杜宇榴花意惨凄，更防阴小皱双眉。孔张坐上愁先破，白雪杨花衬马蹄。一梅落叶，一灯半灭，一镜生尘，一琴鸣咽，一鹿久困，一山才隔。双双燕子往来忙，唤醒愁人语画梁。挽望喜回春满面，免教今岁断人肠。秋末冬前，喜事喧传，高人接引，好事周圆。阴局性孤心雅偏宜静，梅映竹窗一般影，夫荣子贵尤等闲，米烂钱留手头紧。云行雨施两山头，女数人逢迥不侔。况值五行纯粹处，平生衣禄不须愁。鸳侣怕分张琴声有损伤。时遇朱明景，愁闻菡萏香。莫教运限入模糊，事别伤心叹影孤。独倚栏杆偷滴泪，几年家火自支吾。莫言都不足，晚景享大福。富贵得双全，金银钞满屋。屋畔二山一跃开，恁时食尽平生禄。女流年今年气数半凶吉，杜宇声中恨啾唧。菊花憔悴满东篱，三烟火动人怨寂。一花雨中开，一出天上来，一喜财先到，一人寄早梅。
　　出小舟覆猪血财灾病人贼鬼甲丁《鬼谷分定经》：豫卦春暖鹃啼格祖计纷纷东又西，绿杨深处子规啼。山空雾润猿声切，涧远林深鸟倦飞。雁宿野花岩岁月，鸳鸯两打不分离。终知意在逍遥外，争柰尘心染是非。积岁多辶屯蹇，，如今渐渐通。年老春色好，花枝一丛丛。天拗天慵天执此星照命，眉宇清秀，性格高标，凡事见快，玲珑见识，知高下，识尊卑。只缘志大心高，立志不定，紧慢不均，大宽小急，多学少成，忘前失后，有始无终。会施为，能妆饰，无下口不吃饭，无衣冠不出门。财帛聚散，假小心，多卤莽。虽然遍历风霜，却喜危中有救。恶星出限，末主无疑。述云：若要心身定，末主始荣昌。《康节前定数》：花落花开格败成成败未为祥，性格从来热肺肠。只为平生艰阻重，几回无事惹灾殃。离居离祖妻强对，泰来否极事难量。如交此限龙蛇地，卓立根其话更长。中窠巢倾覆有灾，谨慎求祈免讼庭。若遇马行千里外，方然吉庆喜临门。末凡事忒惺惺，诸亲气不平。一生多过虑，独自更忧荣。性直冰清洁，心如镜样明。芙蓉映秋水，明月送归程。
　　男命《前定易数》：豫。丑亲朋连故旧，见面得心稀。他日当名异，如今计是非。汀头孤雁远，槛外落花飞。意在逍遥外，淹留未肯归。卯水生春沼鱼知乐，花发秋林果却衰。假使利名非我计，深惭过咎是为谁。江山万里思归雁，世事百年如乱丝。莫道芙蓉枝袅娜，前程霜雪与伊危。已巨舟泛处钓灵鳌，又遇东风趁晚潮。浪稳波平如雅意，天开云薄露仙桥。雁飞江上一行远，花放庭前几朵娇。莫使斯人愧荣宠，凤凰楼上解吹萧。未久滞起嗟吁，时危屈壮图。交情知已少，守分志无渝。
　　雁过江山远，花闻风雨殂。几多财利事，足意老江湖。酉有志辜财术，无情不定居。门庭带冷落，亲旧自萧疏。雁过孤飞远，花开根地虚。生涯且依倚，老计必胜初。亥堪言出处不胜哀，名俟东流衮衮来。幸得身心无疑虑，莫将怀抱又徘徊。飞鸿二只侣还失，枯树一枝花再开。柳绿桃红无恨好，不堪烟雨锁春台。女命《前定易数》：丰丑青目两相顾，多知立性聪。只缘逢败禄，难保少年翁。富贵终须立，空帏且守踪。六孤皆克陷，到老略兴隆。卯幽闺寂寞几多年，作事须还强占先。使令人怨多招失，何况机深百事前。有疾方能安我命，无灾兼主不安然。良客远来相顾问，资财终自胜于前。巳井内安身不自由，早离父母免悲忧。勤劳且问羊和犬，安乐须求鸡与猴。玉殿高宾相顾盼，金阶俊子自来求。福禄两全终不失，利名辐辏不须愁。未红帏绿幕静安身，立柄施权荣到老。但将意气近清高，自有声名须贵早。子息生缘来此顺，夫宫福寿双齐保。若得庚申都脱离，不须碌碌多烦恼。酉一身孤迹立多辛，更有惊忧过几春。若不勤劳防自己，后来财禄旺他门。为人俊巧心难测，作事操持性自新。上方不怕无归客，久后须遭大贵人。亥祸去福来必自由，幽帏稳守几春秋。鼠兔必逢佳客问，羊猴终有上宾求。鸳鸯泛水离凭托，骐骥乘云恐有忧。若问前程荣遇处，年中到喜老年愁。《四字金》：丑浮萍遇露卯残菊逢露巳金瓶牡丹未瓮里鸣琴酉空岫寻云亥浅涧纳流《郭璞数》阳局心不足，多折福。惺惺了了，得场烦恼。孤镜分刑，月缺花残，笑林中闷。性爱惺惺，得烦恼。免罗唣，咸焦躁。不足垒，一贵人山上立风事接线一只鸳鸯惊失伴，一张琴瑟愁弦断。一轮残月被云遮，一段好音天缘远。两声枕上滴芭蕉，弦断琵琶肠寸断。夜深风雨早回来，莫待佳人生怨恨。家山一地人长短，会弄机谋都占断。年来岁去尚无凭，几度谋为必未满。菱镜鸾台尘莫铺，荷盘两急走流珠。亲情缘分何刑克，独对黄花谁与娱。五六年来快活人，一阵东风花满径。平生心志此时看，跳出困乡谁道醒。丹桂晚香数心明内识太高强，秋月阴云未放光。肌骨持奸因过虑，亲情纸薄转参商。鸳鸯如梦香期短，松柏盈枝岁月长。直待运行方遇贵，芙蓉丹桂待秋芳。男流年事多烦恼惹场忧。顺风荆棘，闷来啾唧。讼凶一人拍手笑，笑件事紧要病失可惜家中生寂寞，杜鹃啼处火头川。一官二病三闲挠，血蛊无端也事连。急水滩头人不渡，久雨泥深防脚污。棘林尤忌挂人衣，好事不成到贪误。春因柳上好音传，气象更新胜旧年。桃李园中铺锦绣，文书飞上九重天。可笑又可怪，为小却失大。报道是公言，无钱把田卖。高人有意别相携，谋事能成所作非。蒲柳拂开荆棘路，有钱买酒笑颜归。添丁进喜在秋风，说事商量却乃功。猪见鼠来添喜气，虎逢犬位逞英雄。阴局气象逢丰大可人，五音扶合好前程。莫言未遂平生志，吉曜来临便富荣。生平清澈骨肌莹，神色惺惺还巧性。四八年中复旧愁，落满地迷香迳。迟迟春日占春光，分外精神体态强。计较多能谋运好，田蚕倍获满仓箱。此命好末年，下稍好结果。重添锦上花，财谷堆上坐。更有荣华在五宫，恁时享福人称贺。女流年欣欣气数可今年，夫妇身康喜亦圆。月桂一枝今在手，满堂人看土牛眠。秋风动起客心凄。三人去后一人归。更即眼前些子事，须防箭射绿杨枝甲戊《鬼谷分定经》：小过渔父收纶格渔父归庄利禄名，旗横随后诏宣城。年来塞外思乡国，游水中心逐浪平。生计必从前定立，运时应待百年荣。天边孤雁高飞处，花落岩前月满庭。带禄牵牛归路时，马猴消息应天时。庭前早有文书至，何必自心尽皱眉。天晦天淹天贵此星照命，乃慵懒暗昧之宿，作事退晦，行坐踌躇，不会俯仰人，不会拘束人，衣禄自然丰厚，大利，改更不静在祖宅，难为六亲，兄弟冰炭，只宜离祖过房，行赘远方，求财不利家，为人无私曲，情性宽紧不调。从来凶险多经历，只得凶中有救。述云：子午才来时应泰，龙蛇地上必深财。《康节先生前定数》名鱼跳龙门格诗与《分定经》同中富贵功名得路时，马羊消息遇天墀。庭前幸有弓和箭，只恐伤人不用之。末惆怅利名何太晚，机谋费尽身心懒。清风忽起入幽窗，惊起从前贪睡眼。男命《前定易数》：小过子朗朗高怀未称情，韬光密密奔前程。如临羊马群中日，却喜门阑旺气清。一阵雁儿飞几只，两枝花朵艳多馨。枯荣亘古寻常事，不必攒眉作叹声。寅家声如未济，只得且潜鳞。时临羊虎地，立取利名身。雁字休言侣，花枝别有春。几多愁喜事，成业在重云。
　　辰身处逍遥地，心归富贵乡。得时须跨马，全意侍骑羊。有雁亲孤只，低花栽两场。更深幽显路，别有好思量。午拟欲隐高名，殷勤赴诏征。片心如野马，轻禄似浮云。生计从空立，利名羊马成。天边雁飞阵，花朵若为情。申渔父归庄拟遁名，旌旗随后诏归城。将军塞外思乡国，游子心中逐水萍。飞雁必随风势去，芳花又逐雨飘轻。骑羊跨马真消息，更有光华蓦地成。戌危途生计自操持，高洁身名待遇时。伫俟马羊消息近，几多名利后希奇。空中鸿雁飞三只，水际鸳鸯浴晚池。庭前幸有弓和箭，却好乘机再用之。女命《前定易数》：否子金钟玉鼎欲施权，肝胆操持物又坚。槛畔鹊声鸣报喜，闺中蝶梦事无全。料知心事如云卷，自得枝头映日鲜。鼠羊终遇良人望，福禄双全享百年。寅生计从前处世难，成家许汝涉重山。亲疏我蒲谁怜念，情少恩深忆故颜。蝴蝶满园双舞去，娇莺高柳独绵蛮。堪叹一生无活计，不防深守绣帏间。辰箕帚堂前不失时，要君主领过东篱。羊犬相逢须遇泰，虎牛深计自分离。双双乳燕声何怨，对对娇莺语自悲。晚年福至强初景，方见吹嘘享福基。午书堂银烛影荧煌，贵客融和宴玉觞。佳人举目微微笑，老妇施权隐隐强。前程自有归身日，立计无疑福自昌。龙头蛇尾终须在，名利兼全待俊良。申重山重水立身危，孤害双亲定别离，托良人归计后事，终修善事得儿持。正恨根基如叶薄，堪嗟孤失笑梅枝。若有东风来拂处，依然荣显守钅兹基。戌前生修得在时今，尽好常持吉善心。福到命和通大道，身疑性辨浅和深。莫令破失招孤克，须守心田祸不侵。羊牛才近终无损，依然富贵屋藏金。《四字金》：寅旱井逢霖辰衣锦夜行午石上栽花申十月梅花戌路上平坡子盐车骥足《郭璞数》阳局性风流慷慨，般般皆爱，相识如麻，相逢倾盖。望一人骑马望上有险名走似乘船，名利暂然。一官人，眼相觑，顾之青，听之音。一屋不足，蓝田生玉。财一刀破了财，破来还又来，一毫若不拔，虚花风落梅。愁闲非常惹得，闭口深藏舌。名努力向前，自有天缘。秋风万里，荐鹗于天。平生多少萦心事，哄过数场心正闲。一鹿卧重山，一马过蓝关，一机缘会早，一纸早衔还。春空雁过两三行，春暖鸳鸯早结双。春动家山新气象，春风满面喜洋洋。巧惺惺，口更灵，清风格调自精神。不忧家事心宽活，气味人间别一真。三鸿来往分高下，到底双龙有真假。因缘缘分少年心，结得蟠桃枝上寡。莫怨利名心未如，平生好读五车书。看看跃出龙门去，变化金鳞不是虚。仙鹿归山数檐头财帛檐头书，教演家风乐有馀。别是一般清意味，如何烦恼未消除。听风沐雨随缘过，负水登山足可居。争柰红尘猜已至，未容归去结茅庐。男流年有场愁恼杀人。一事反覆多，生计未如意。奏星辰，求神明，恼人心腹费心神，方称遂。一文书进，一望箭穿，一屋烟起，一火顶川。门户多忧困，行藏惹是非。疑心反覆处，失意皱双眉。是非终日有，不听自然无。虽然天大事，却喜会支吾。反反覆覆，事势催促，留得财宝，破赀米谷。一望自今来，目下有赀财。进财进外喜，可折一重灾。劳心劳力未成功，叹恨来年运未通。幸有故园桃李在，东风借力满园红。天边日初被云遮，槛内梅花雪又加。半笑半悲堂上客，雁声嘹泪滴朱花。风里安灯事莫凭，无遮无蔽恐难明。杜鹃啼落关山月，一阵杨花糁客程。阴局趁几年春色到桃源，到得桃源别一天。正好共寻刘阮约，岂知迷路自茫然。迁延可惜时来晚，对酒当歌莫趁懒。从容长计少年春，勤苦立家莫怨叹。弄一场，看一场，前程风景转非常。花街骑马辉红烛，拍掌嘻嘻虎逐羊。只防一事心不足，琴调不齐弦换曲。芦花飞雪又迷踪，且喜春兰胜秋菊。女流年久否相将见泰来，洞房佳瑞月徘徊。蟠桃一颗真难得，那更东风两树开。春光老怨七宫人，好把菱花为拂尘。一女抱儿门外立，旧时风景又重新。鸾凤和鸣顾始终，添财进喜在残冬。文书重叠生丰美，只怕花残一夜风凶吉喜鹊重山喜险马无足灾光日月墓旧新破财畜损甲己鬼谷分定经丰卦凤宿春林格凤凰池上钓连鳌，风卷长沙逐浪涛。应过碧天群失队，违亲背祖奋身高。花开雨打枝头损，果结风吹实不牢。北畔是家南畔立，晚年须遇贵人豪。遇犬边添翼，逢牛角畔刀。限随羊马发，身上碧云霄。天曜天章紫微此星照命，吉利之星，祥瑞之宿。静办处反成啾唧，尴尬处却有救神。一生巧中成拙，是处成非，此命是非多惹，才得自然。朋辈如同亲眷，骨肉恰似路人。妻是瓜皮搭李树。李树搭皮儿。兄弟不和合，子息不能全。目下啾唧，有贵人举目。述云：贵人来举目，何愁不称心。《康节前定数》：名鹤飞伤箭格诗与《分定经》同。中遇犬添头翼，逢牛角半刀。
　　马头春色里，箭射碧天高。末急浪孤舟起水高，莫疑根脚不坚牢。安荣莫谓何来晚，财帛丰隆志气豪。男命《前定易数》：豫丑家居北畔立南边，身欲孤飞被累牵。堪恨年来长似醉，争如往日事连绵。夕阳雁过归飞急，晓雨催花队色鲜。好笑利名将入手，不期分定祸因缘。卯生事太烦难，纷拿心未关。利名频得失，新旧渐阑珊。去雁分难并，异花开复坚。归身何处好，旅寄两重山。巳韶华九十日，媚景大逡巡。花绽风和雨，秋枝荣复春。晓寒莺啭懒，霜重雁声频。鸡兔殊光色，中年迈等伦。未尘土埋士，贤闾阎长小人。自知身分定，何必叹酸辛。空雁群飞去，芳花谩发新。隐居云外道，浊富不胜贫。酉有财有识难荣显，图利图名谩使能。欲把生涯依托过，料知人意未堪凭。桃花飘散愁空结，旅雁空飞恨旧增。落魄精神羁不得，不如高隐伴闲僧。亥区区祖道因身续，挺挺生涯独自存。财利去时非可险，家缘成处亦因勤。残花片片飞篱落，去雁叫暮曛。但谓此中真有意，争如庭下乱纷纷。女命《前定易数》：豫丑防身有厄免灾危，望中羊鸡早出篱。且向前程修善果，方知命里享耆颐。果缀高枝风欲撼，兰芳晚节雨频滋。不怕雪霜来冻折，时来稳守立钅兹基。卯年来只好修心守，且莫离家问别庐。直待鼠羊时到日，不妨衣禄赋夫车。院落纷纷黄叶坠，波间隐隐绿萍敷。试问当来能称意，始知今日且成居。巳云散收残雨，湖舟惧恶风。生涯多险难，好事未从容。月桂香传久，霜枝果结红。平生有瑕玷，龙马始成功。未黄金屋上霜堆积，不解平生意向迷。叠叠忧煎空度日，纷纷苦计守幽闺。良人一去无消息，果实重收各自违。借问东君何日在，安心稳守鼠和鸡。酉几翻忧去又忧来，绣幕低垂好事回。且把身心待鸡鼠，自然立计脱尘埃。东君来问枝头果，旧客相寻眼自开。堪笑世间平日事，不知龙兔惹浮灾。亥欲上危楼去，难登梯自斜。劝双常守节，遇发立生涯。一果来相引，全家福步赊。马牛当此景，蜂蝶报新衙。《四字金》：丑霖月飞云卯渴马饮泉巳浅水求鱼未尘剑埋光酉冻月寻莲亥衰草逢牛《郭璞数》：断男命与前甲丁同阴局玉骨冰肌体态娇，性灵机巧自妖娆。济人利物多慈爱，闲闺非暗重招。家山一地多长短，心地玲珑多改变只伤五命带刑孤，骨肉亲情生怨恨。良人刑大重，有语隔山河。寂寞兰房里，良宵恨却多。可怜无分因缘浅，逝水东流怎柰何。一龟快活游，一鹤长生舞。忧愁过了出樊笼，整顿家风还复否。女流年家道斯年大吉昌，夫荣子贵足风光。文书进益添和悦，一点台星照洞房。烂漫闺门喜色新，牛郎织女会佳姻。嫩笋成竿风不折，拂开鸾镜照佳人。甲庚《鬼谷分定经》：归妹卦花遇残愁格女嫁男婚寡与，心灵机巧性居闲。江边雁伴飞南北，百岁荣华醉梦间。绕树落花存果少，可怜香径蝶蜂还。路遥千里知音绝，限遇猴狼必称颜。逆水行舟体不安，好于舟内把鱼竿。庚辛自应身危险，壬癸相逢始好看。云雨天嚣天机此星照命，作事刚柔，所为平品，凡事劳心，未达。要高未高，要显未显。立志不一。外观有馀，内看不足。弄巧成拙。近处无缘，远处钦慕。骨肉无分，子息见迟。螟蛉庶出赘婿之类。眼前一件事，心下万般量。只是虚名薄利，未到风光。寅申运气里好事立成。述云：目下心不足，后有贵人成。《康节前定数》名逢花泛水格诗与《兴分定经》同。中顺水行舟遇鼠安，船头人把钓鱼竿。庚辛自虑多危险，壬癸儿童更好看。末福禄添新减旧忧，命逢贵禄不须愁。门庭瑞气腾腾起，从此无灾过百秋。男命《前定易数》：归妹子莫问尘寰事，烟萝自好居。泛舟逢异宝，执钓得鳌鱼。心慕重山喜，眼观双雁飞。庚辛身遇险，壬癸又欢娱。寅《得禄在中年，重山更可迁。利名休虑薄，福禄却双全。雁侣声空闹，华开色不坚。庚辛须遇险，壬癸喜依然。辰雅量自操持，机谋用有馀。尘埃多恼虑，潇洒称幽居。鸿雁声何远，鸳鸯喜必疏。虽然逢险道，过后复欢娱。
　　午身安须弃祖，空地发钅兹基。异岁才逢贵，高怀始得时。有雁天边阔，求偶意宜迟。获利须壬癸，庚辛却险危。申意恋重山好，身安志未通。利名随处立，生计遂时丰。天际飞鸿雁，庭前堕卉丛。身逢金鼠险，财向水窠浓。戌蔚蔚胸中滞，逢龙始展眉。利名壬癸地，基业险中为。莫为鳞鸿远，还须花朵希。重山堪驻足，仿佛事希奇。女命《前定易数观》子翻身跳出千里网，展转家资必定无。命里辶屯辶何日免，更逢亲眷破还孤。良人远望情难近，贵客相寻意暂图。若得芝兰新挺秀，不妨安享得相扶。寅虎穴安身虽遇险，龙窠出入必无危。名权自有终身立，财立翻成在祸施。果在梅稍危处结，客来帘畔解新疑。成立必须勤苦得比，比和依旧立钅兹基。辰此身未可托高人，且向时中守本真。若要衣财求未得，柰何灾厄不离尘。前程终有升腾路，破败多伤怙恃身。若至鼠牛方得意，福回付命渐精神。午伤亲。己有何因，大败从来不可陈。早出元基方倚靠，晚离祖业许重姻。有子不从衰老债，虚心且自祝天真。欲到荣华平稳地，垂帘下幕待寅申申天赋荣华出世间，且求安静奉慈颜。黄金户内迎仙子，白玉堂前忆鲁般。垂幕试妆红粉面，掩扉任掠绿云鬟。贵人忽自擎拳哭，不觉迎来出汉关。戌青云有路步天衢，素手随行志气虚。一阵香风来引接，两重吉耗播前途。佳客空中琴自绝，贵人深处酒相呼。龙蛇出穴登云阁，终身稳稳享安居。四字金子云头望月寅雨里开花午葫芦浮水申雪里樵影辰积玉成墟戌泥中走马《郭璞数》阳局拳福酒座上客常满，尊中酒不空。八仙公凑九，脸映夕阳红。一屋之事尽经营事。出出重山，似幽关。真不易，直是难。出浅水，入长河，成双处，风浪多。孤兄弟真难得，一家人南北。风月有馀情，四海多和悦。万里秋风一鹗飞，万重山色一云齐。万人头上寻生计，万福归来日已西。有成有败本前缘，气象清新别一般。吹彻梅花头上角，不须恼恨叹辛酸。双鸿分字秋风里，雪里鸳鸯连旧侣。孤舟短棹挂征帆，别祖两重山外水。闲看浮云出岫时，无心天外自依稀。莫言未作甘霖客，遇着雷声龙便飞。岭外青松怕晓风，榴花吹过隔园红。征鸿离岸高飞去，回首白云迷取踪。秋天荐鹗数一重山复一重水，只为平生好成毁。扁舟独向五湖游，短棹自分三限里。适然事去却无心，谈笑之中遇知己。势如雕鹗在秋天，一举高超三万里。鸾台镜，丹桂香。开明月，共风光。更防外孝，其事反覆。捱过一年，前程丰足。荷香菊绽，才称人心。一条好路不须猜，跳出重山喜自倍。山上有人高着眼，风云际会有安排。、阴局双双桃李笑春风，一鹿衔花卧槛中。唤醒五更残梦断，家山回首又云浓。结发夫妻愿谐老，隔角灾星临命早。琴调失韵实伤心，重理弦音缘分好。依然分付水东流，闲是闲非一哄休。惹起东怜西舍恼，无情无绪锁眉头。一事悲，一事喜。燕子归来寻旧垒。芳心卓立又荣昌，且看秋风生贵子女流年门前一鹿困花山，川火堂前春昼闲。喜字不圆愁字动，小舟浪里上沙滩。心切切，气啾啾，恹恹怪情兴满怀忧。妆台空对圆明镜，雪里江梅愁白头。牛郎笑，客登高。风中烛，两中桃。向冬防警觉，有寿恐难逃。贵人忠人才人僧人道人农财喜财忧小口外孝田土进退甲辛《鬼谷分定经》：大壮卦月远云霄格金乌明处蟾蜍黑，高山险处不须行。雁过长江波浪急，平生活计破中成。好似电光风里烛，花开花落不堪论。晚景到来须享福，百年喜气一身盈。思虑不曾闲，身闲心不闲。饶君多计较，虽有也忧煎。金凤玉壶凤关此星照命，如鹊巢生凤，似蚌长明珠，作事先难后易，只宜别祖离宗，过房异姓入赘迁居。陷六亲兄弟不睦，机深志远，作事刚柔，口直心慈，不受触，不藏事，口伤人，招人相怪。大宽小急，作事猖狂，妻命两敌免，可保到头。述云：七九年来收算子，纵横好用自家风。《康节前定数》：名福孤孤财格金乌明处蟾蜍黑，云影长空心默默。高峰驻足望家山，杜鹃怨思乡关急。到处花开我未开，我花开便君先摘。百年杖上半青黄，可惜三春桃李色。中猛虎开颜啸，逢蛇笑告天。猴儿逢犬逐，遇丑是丰年。末禄健身强是福基，命逢得运运逢时。休嗟龃龉多蹇，目下风光自有奇。男命《前定易数》：大壮丑花开岂负青春色，细雨奚伤气自氛。人事天时定相得，交知亲旧未堪闻。眼前莺燕伤春老，目底鸿飞又失群。
　　堪笑碧枝桃又谢，外边结果寄留君。卯危危立计似春冰，劳苦身心怯利名。志气谩高人事薄，交情虽厚有何荣。花开雨压枝稍重，雁过风飘羽翼轻。欲把鸣琴寻大典，偶然弦断不成声。巳宝鉴团团拂旧瑕，尘消方始应清华。须知力出高人冰，赖得身成福有涯。鸿离群归远塞，鸳鸯分队卧汀沙。大都甘味只如此，虚口何须食瓠瓜。未贵人执箭立云程，稳意非常禄渐成。何恨祖家怜寂寞，可凭人事有峥嵘。雁飞天外一行远，花发庭前满树馨。牛犬头边非横起，蛇鸡足下立功名。酉方圆曲直从绳墨，器用功成藉斧斤。立业必须成大过，将行还许为轮。孤鸿影落沉秋水，花木情娇笑倚春。莫说中间人去处，生涯大半坠迷津。亥鼷口蛇心岂可猜，蜗名蝇利不须哀。亨途奋发艰难脱，天意相同喜禄来。旅雁横斜沙际远，家花零落野花开。鸡猴得脱重重难，迤逦腾光达上台。女命《前定易数》：大壮丑否极泰来终不失，只缘亲眷难凭觅。甘心仁义自悠然，守己性情多朴直。鼠头财食可昌隆，蛇尾终身自当立。衰时不动前程事，若遇良人荣井邑。卯拂柳步高楼，守节有机谋。立身终大贵，处志遇公侯。衰景难获福，利旺永无忧。平生涉远，宴乐值新秋。巳花貌俨然尊，形神必自端。立身终自在，量度性怀宽。鼠兔多啾唧，猪羊有乐欢。贵人高着眼，到老也须安。未坐守危岩上，休生志气高。设能兴变日，也被横灾遭。孤直尤多福，欺心害莫逃。纵然亲贵客，终是不坚牢。酉远望秦楼上，笙歌鼎沸中。低垂红绣幕，迤逦贵人逢。欢笑如新洽，团栾向目融。前程终不失，稳步玉堂中。亥破禄重重有，前程立计难。在牛尘渐脱，为马祸相关。虽有身微福，深虞命里悭。满凭龙虎日，终得送来还。《四字金》丑游鱼依藻卯旱田桔槔巳掘藏逢金未路傍栽菊酉炎天种栗亥狐假虎威《郭璞数》阳局一官捧寿字，绛县老人子。八千春与秋，竿山过绯紫。羡此一鹤，为善最乐。福寿双全，由人做作。刑非亲是亲，亲如冰炭性执拗跷蹊，暗合是非，摆柳之性，应变知机。书华落惊风雨，三场文足用。诗成泣鬼神，七步彼何人。破镜人人捧镜，一鸣惊人，骂雨呵风，气摇山岳。二三千里，别是家眷，自和相映，声振乾坤，君有前程，一呼百诺。出人头地，离祖基地。雁云中四雁分飞，个个各逞声威，也有风花雪月，也有诗酒琴棋。睚过重山，禄旺钱闲。入鬼门关，月桂可攀。一使传书远，一钩秋月明，一车推曲巷，一水野舟横。存得松篁坚节贵，枉教蒲柳减秋霜。鸳鸯池上梦跷蹊，鸿雁沙边宿半稀。杨柳岸傍春色好，归鳞桃浪化龙飞。平生作事藉前人，历涉艰难度几春。性不耐烦休懊恨，只用拗执费精神。亲情怕到中年克，虽喜包笼总虚设。支撑门户要先劳，劳力劳心劳口颊。莫愁家计尚茫然，人在荣华一对仙。山外一重山色好，云端有路上青天。石岩老桧数性直不柰烦，事势多招怨。从前身不牢，口也喃喃遍。内外要通变，人情却不见。幸喜福因缘，人老保长健。男流年此身辛苦，耕田耕土。不喜遍耕，凡事依古。半忧半祸，家生不足。事向维持，晚年享福。大小事，莫强为，他非变作自家疑。门外伤情门内喜，子规啼罢雁声悲。一文书，一炷香，一人醉，两人忙。鹿眠芳草里，杜宇叫春忙。官莫望，休思想，重山上，人倜傥。好将短事去求长，秋去冬来财利旺。桥危马瘦路难前，进退忧疑自惨然。虎逐羊奔猫见鼠，鸡飞人赶入汤盆阴局庭院舒迟日月长，槛花芬馥媚春光。芳容艳冶多娇态，惹得游蜂粉蝶忙。平生作事多执拗，闲是闲非常满口。招人怨恨反无情，一段福来还在后。包荒内外皆安好，莫把忧怀空懊恼。算得佳人有下稍，结果收身非细好。家内一人看一人，看看紫燕画堂深。向人说尽艰辛话，到底荣华事称心。女流年一云掩日意惶惶，尘暗妆台实可伤。杜宇一声人寂寂，落花流水断人肠。半风半雨网缠鱼，闺阁无言泪暗垂。子结枝头花不实，牛郎愁见菊东篱。更祈福，莫教迟，春前苦，秋后疑。甲壬《鬼谷分定经》：解卦芳草逢春格春来芳草依依绿，雪散纷纷见枯竹。空中群雁各东西，伤情独向滩边宿。雨里桃花风里烛，平生到此心未足。树头花发两三枝，一朵枝头红似玉。陆地行舟水未来，空将心事委尘埃。逢牛渐渐登云阁，跨马骑牛大路开。金鸾天印科名此星照命，乃福禄之星，科名之宿，如珠之命，自立规矩，自创门庭。比如大海之舟，又似水中萍梗，有三般早：当家早，忧虑早，历事早。有三般迟：发禄迟，妻子迟，享福迟。只得命中，有退神重重，若要名成利就，除非丑午年。多学少成，忘前失后。述云：龙蛇过了逢牛马，别有提携一贵人。《康节前定数》：名深山虎困格诗与《分定经》同。中陆地行舟水未来，何须劳力用机谋。逢牛渐渐登云阁，骑马骑牛大路开。末萍迹生涯莫怨天，只缘禄马被相牵。功名喜遂胸襟志，方得佳声旺晚年。男命《前定易数》：解子成身志气通霄汉，何自徒劳得丧分。堪恨亲知非我有，莫问名利若何论。雁行空有分飞远，花树虽芳果不存。始向危楼觅长计，天涯一梦断人魂。寅论来天禄虚名分，料想尘劳屈壮图。立事苟非人计巧，为君争柰命多孤。新鸿天际飞三只，老树庭前果一株。来往区区身未稳，推身实许问头颅辰器业轩昂播异时，从来蛊蠹谩猜疑。升仙自有高人荐，处事新成少旧知。雁阵分飞沙塞远，花开再绽槛前垂。云霄幸遇归程路，好向空门问所为。午春花虽艳易零落，奇果难成秋上枝。问着利名荣未实，向言牛虎始为奇。鸳鸯铺翅情何极，群雁高飞侣欲记。正好清音歌一曲，离人何事笑成悲。申碧天云散月重明，击鼓鸣琴遇识听。曲变调高情慷慨，愁高遣闷意凄清。鸳鸯两两飞来往，鸿雁双双别队鸣。流水高山方得趣，偶遭弦断不成声。戌言行相逢志不宁，成家初计甚立令立屏。亲疏交绝知无是，望福趋时意未醒。两两鸳鸯背飞去，双双鸿雁别群鸣。莫嫌因熟情多困，时有清风入户庭。女命《前定易数》：剥子望断行人事转虚，相逢陌上却成疏当初许我平生计，及到终时不似初。鸳鸯对对游新水，蛱蝶双双入故庐。且问前程安乐日，寅申自有贵人呼。寅受宠还思辱安居合虑危。三冬能守度，百岁永无亏。贵客来相接，良人问好。时若兴忠与信，曾得免疏离。辰先时招悔后时凶，振动乘新得始终。莺燕来时花烂漫，鸳鸯游处喜从容。从前自有非常福，今日何知客自东。一阵香风归故里，双双依旧又相逢。午立计平生多险难，操志终须冠出伦。成家许汝依君立，享福还他傍子孙。绣阁坐时防外挠，朱帘低卷露微身。前程虽有收成计，修善方逃横祸辶屯申怅望家何远，生涯半未成。天时定相得，亲旧是非荣。果结枝头熟，荷衣旧里荣。把琴寻旧曲，弦断不成声。戌宝鉴久横陈，时时拂乱尘。有若韦彬产，许汝立前程。莫道家难守，还应福自新。羊牛才蹇脱，依旧发精神。《四字金》：子雪天求笋寅寒潭下钓辰旱田成霖午蚕食叶空申花筵点烛戌月照寒潭《郭璞数》：断男与前甲乙同。阴局盈虚消息顺时行，静里偷闲身自安。休道早年眉刷翠，鸡声唱彻玉阑干。陇头探得稍梅在，玉骨冰肌强祖代。如何造化尚在悭，阻滞精神不亨泰。青云过雁一声悲，骨肉亲情恨别离。独自支吾心性巧，把家卓立有成持。数克寸剥，命跷蹊。因缘何太浅，鸳侣又分飞。到头好事依然在，莫怨平生成就迟。女流年剥旧更新四季康，闺门从此荫田桑。芝兰叶长阶前茂，庭桂秋风叶里香。春传夏信喜盈盈，东北文书一轴成。桃李枝头成实早，拂开尘镜照人明。只恐牛郎作事虚，老忧少火刀闷嗟吁。愁怀事件萦心腹，月在天边一半亏。失落途中迹，洞房珠泪滴。醉里问前程，青天闻霹雳。马困牛倒六畜损退财是非阴小忧鬼怪事田土事心不定甲癸《鬼谷分定经》：小畜卦白玉离尘格年光迅速催人老，风过潇湘春又秋。雁过碧天沙塞远，雨残花败果难收。知君颇得高人用，喜慰安然禄自攸。欲问平生何处好，南迁京国渡扬州。苦处还逢乐，身高又欲危。犬头人发箭，戌遇虎生威。天福天星文贵此星照命，禀五行之气，福居百顺之祥，声闻震屋之雷，气达刚柔之象。情性：机谋深，作事忘前失后，多学少成。件件向前，般般费力，划船人少，距立人多。相成者少，相败者多。性直口毒，招人相怪。男女生多收少。妻宫：两硬无伤。目下未得安宁，除是子寅路通。述云：牛羊若得鸡声唱，便是安闲享福人。《康节前定数》：名香花稀实格诗与《分定经》同。中苦处须逢乐，身安虑险危。犬头人箭发，成遇虎生威。末金埋土里石藏玉，至今未有人能识。蓦然一日遇良工，去却沙泥金玉出。
　　男命《前定易数》小过丑处世劳烦莫叹嗟，成身有路实非赊。犬羊群里空施设，虎兔年中悦可加。声远不须寻侣雁，命招一果缀残花。随时且乐无烦恼，重水重山度岁华。卯时光难迅速，兴废亦逡巡。已立根基大，荣归喜气新。鸳鸯来往薄，鸿雁不成群。度脱蛇羊事，雍容乐几春。巳生来未得仁人荐，才到中年百事奇。涯绪必须逢虎犬，成身终是见羊儿。空中雁叫声何远，槛外花敷果亦稀。不若寄身居物外，终教名誉自光辉。未莫便言他势力微，终身洁己且观时。羊犬途中消息好，虎蛇窟里自光辉。雁声寂寂归天末，花朵菲菲逐雨衰。若要此生无山皋山兀，碧云深处可相依。酉渐渐年交泰，方欣脱苦辛。虎羊名利立，鸡犬事犹新。鸿雁多中少，鸳鸯薄处亲。云山深处好，方始乐长春。亥年光迅速催人老，风物萧条春又秋。雁叫碧空沙塞远，花残春苑两枝头。知君苦处须逢乐，到底身高事始优。欲问平生何处好，南迁京阙度扬州。女命《前定易数》：解丑新出桃园早，花开槛外容。有人徒自顾，遇客远相逢。蹇滞当羊鼠，亨通恰犬龙。前程归计立，终久寿仁风。卯险峻当楼阁，帘风摇撼中。凝情图独步，进退使心空。美貌令人惜，朱光整粉容。禄贵无遇贵，枉费几时工。巳费弛前生足，今朝不在疑。坚心当积善，守节立操持。雁落西山去，鱼游曲沼迟。幸逢新日暖，方得享良时。未折拌由天不在人，福在须臾不离身。马牛走后方为吉，羊犬当时事必新。一莺语切前程话，双蝶飞来陌上尘。拂拭风前当面立，东西贵客冠新巾。酉欲问前程心里事，柰何节我且如常。性刚意别谁相问，志捍机深且自狂。孤山不立良家子，远水难逢破业娘。不然归去深闺里，及早师尼直殿堂。亥金铁满地没人行，直待云山深处藏。且问因何凝望久，止缘年分有余殃。鼠牛方许荣华地，鸡犬相逢福禄场。名利两全无比并，不妨稳步上高堂。《四字金》：丑桃花夹竹卯春兰秋菊巳枯木待春未晚节黄花酉池鱼脱网亥竹杖化龙《郭璞数》：断男前与甲乙同阴局命悭岁数好根基，雨露天教稳稳滋。春到震宫方发动，一声雷震泄天机。为人眼巧更性善，可解千般巧机变。人前低目学疏通，整顿家风有门面。两年荣华添四九，气象更新好胜旧。芝兰砌下有余芳，钱流地上人长久。有一说，高一节，好事来时人看月。月照人前犬鼠忙，一人笑把梅花折。女流年鹿马倾危数几年，俄然一火起三烟。断桥春水鸳鸯散，风涌长江汲钓船。恶毒牛郎虎兔猴，半忧半喜得人愁。三更月挂梅稍上，好景教人不住留。喜忧病牛羊灾马犬灾远乙甲《鬼谷分定经》：益卦行稳梅林格日月分明照太阳，一身孤节最高强。空中雁阵东西远，南北鸳鸯逐水长。有禄遇羊头上发，树头枝叶暮秋残。知君心有尘劳外，不被尘劳不奋扬。生计从来未委泥，早年兄弟见分离。龙蛇若遇还通泰，虎上高山意便奇。禄存天感天聆此星照命，事业艰辛，幼年见成之规模，空费万般之心力。三思进退，百种盈亏，破祖业，财帛难聚。有险难之处，喜得救神。行赀好事，翻成怨恨。近处无缘，远方人喜危难。立个家计，无心中遇个因缘。子息见多，难存头子。须是唤爷作伯，呼母为姑，方可。若到猴鸡，必能自成自立。述云：从来磨难多劳力，今日淘沙始见金。《康节定数》：名透水红莲格日月齐天不并明，一身孤节最高清。空中雁阵东西阔，南北鸳鸯逐水盟。遇禄有羊须上马，利名终不负前程。草头带水人相引，此命方宜向晚耕。中生计从来未遇时，平生手足自分离。龙蛇变在江湖外，虎到深山彻上飞。末诗与前中诗同男命《前定易数》：益子未遇春功变化时，潜身虽待上天时。一声雷动重云布，万里滂沱润雨施。惊散雁行归远塞，分飞鸳侣入栖迟。台星照处光辉渥，朱履相邀玩玉墀。寅荣耀春华千里光，挺身忽尔遇仙乡。常年须滞危中道，日后推迁福再扬。芦苇风吹孤鸿雁，芰荷雨散两鸳鸯。老来慎静防忧虑，恰觅山居理药囊。辰凋丧宗亲道自兴，岂为险难独无成。大来小往散中得，年过时通自必宁。
　　花朵正荣防雨谢，孤鸿将起失群惊。始能跨入安闲地，又见风残灭尽灯。午存名立节为终始，好事来时道自通。不待知音千里箭，自然生计两重功。花开灼灼半衰雨，雁叫各逐风。劳得此生踪迹倦，始知松柏岁寒中。申筑岩钓渭待天时，久负斯文未合宜。遇鼠却教青眼顾，逢羊方见赤心知。鲜花槛外开还谢，鸿雁天边叫侣悲。莫讶老时多缩手，神光重照旧屏帏。戌别祖疏亲作义人，年来旧计却成新。何须苦苦思危险，自是巍巍越等伦。零花一枝花再结，分飞两雁意难驯。利名终恐成高地，翻作危危横祸辶屯女命《前定易数》：剥子平生志气何时立，直遇龙蛇方有禄。须凭良匠来琢磨，方成自有奇昆玉。雨洗红芳心自苦，霜摧白发色难续。劝君须是身修善，时至何疑有翻覆。寅是非窟里岂能伸，刚决机谋事未成。莫怪初年多不利，须知他日禄来迎。空中贵客声何远，幕里奇花香气清。身心且守安闲地，龙马宜生福庆荣。辰施力劳心有许难，如将拙蠢处人寰。脱逢鼠兔回身看，便是平生得意间。枝上果成风屡撼，闺中心静月长闲。惟到龙蛇高着眼，有子从君取次攀。午心计未宁定，身危碎事萦。虎羊逢贵客，猴兔振家声。清风吹异果，明月不关情。若问前程事，安心有后荣。申守节在孤帏，难辛未遇时。成家须虎尾，安乐问羊儿。玉貌虽寥落，良人不讶迟。更能多积善，方始得便宜。戌料其祸福应难测，须守身心莫自悲。玉貌不期多寂寞，恩情未许到头宜。空闺寂寂花容削，虚室迢迢空泪垂。往来经过休闲语，终竟安心作一尼。《四字金》子大旱甘雨寅猛虎出林辰竿头挂瓶午林柏经霖申黄种入律戌霖月栽桑《郭璞数》阳局乾父坤母天地皮石在少年时棠春鸟会鸟分飞，独立门扉。六亲隔角不浅性知机识变，有疑即问。著了不著，几人钦羡。生平历涉艰辛，苦后甜前。一飞千里，一鸣惊人。一兰声名扬，一菊晚节香。历涉艰难满眼休，几多忧虑在心头。平生多少襟怀事，野草闲花满地愁。莫叹平生不遇时，何须苦苦皱双眉。故园桃李春犹在，一夜东风花满枝。谋为莫道心中懒，谁知大器成特晚。几翻成败谩茫茫，此去荣华景无限。可惜亲情分不缘，营谋虑意不周全。炎凉世态全谙尽，喜有芝兰趁晚鲜。险阻艰难已备尝，随缘随分度时光。不羞老圃秋容淡，好向黄花晚节香。一府朱楼风动旗，一山街月白云飞。一双桂子秋香晚，一贵双山名利归。曲梯望云行数行尽平生曲曲梯，虽然奸计误心机。花开花落根基耐，多败多成虑不低。食寥心肠尽谙识，分孤亲爱谩东西。近来泊没重萦甚，直待龙猴获宝归。男流年望事有成，亨通吉利，蚕财又生，买卖称遂。一事若疑，仔细施为，一贵到，凶得好。今年气数胜如前，身老安康福禄全。有望重山福禄聚，滔滔谋事得团圆。一花雨中开，一镜照颜回。嫩笋篱边出，文书叠叠来。高楼一旗，黄花报喜。一事圆成，方知得意。杜鹃川火血光疑，静里烧香祸可除。驿使暗传消息近，故人重有寄书来阴局与前甲壬同
永乐大典
卷之一万八千七百六十五
卷之一万八千七百六十五
　　十九敬命
　　诸家星命百二十七
  </div>
  <div class="pagination">
   <a href="永乐大典残卷_page295.html">
    上一页
   </a>
   <span>
    ...
   </span>
   <a href="永乐大典残卷_page291.html">
    291
   </a>
   <a href="永乐大典残卷_page292.html">
    292
   </a>
   <a href="永乐大典残卷_page293.html">
    293
   </a>
   <a href="永乐大典残卷_page294.html">
    294
   </a>
   <a href="永乐大典残卷_page295.html">
    295
   </a>
   <span class="current-page">
    296
   </span>
   <a href="永乐大典残卷_page297.html">
    297
   </a>
   <a href="永乐大典残卷_page298.html">
    298
   </a>
   <a href="永乐大典残卷_page299.html">
    299
   </a>
   <a href="永乐大典残卷_page300.html">
    300
   </a>
   <a href="永乐大典残卷_page301.html">
    301
   </a>
   <span>
    ...
   </span>
   <a href="永乐大典残卷_page297.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
