<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 374 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 374 页/共 1019 页</h1>
    <div class="content">　　五桀【管子鳬土之次曰丨丨五桀之状甚咸以苦】
　　五塥【管子沙土之次曰丨丨五塥之状累然如仆累不忍水旱】
　　五浮【管子壤土之次曰丨丨五浮之状捍然如米】
　　五蘟【管子位土之次曰丨丨五蘟之状黒土黒菭青以肥芬然若灰】
　　五剽【管子壏土之次曰丨丨五剽之状华然如芬以脤】
　　五殖【管子土之次曰丨丨五殖之状甚泽以疏离圻以臞塉】
　　五【管子犹土之次曰丨丨五之状如鼠肝】
　　五纑【管子怸土之次曰丨丨五纑之状彊力刚坚】
　　五暴【管子乘马以实数方六里命之曰暴丨丨命之曰部五部命之曰聚】
　　五施【管子渎田悉徙五种无不宜其立厚而手实其木宜蚖菕与杜松其草宜楚棘见是土也命之曰丨丨五七三十五尺而至于泉呼音中角其水仓其民彊】
　　五沃【管子粟土之次曰丨丨五沃之物或赤或青或黄或白或黒丨丨五物各有异则　杨维桢玉莲曲芙蓉出丨丨荡荡水中央】
　　五京【辽史地理志太宗以皇都为上京升幽州为南京改南京为东京圣宗城中京兴宗升云州为西京于是丨丨备焉　金史世纪李勣破高丽票末靺鞨保东牟山后为渤海称王传十余世有文字礼乐官府制度有丨丨十五府六十二州　纳新宫词一春多病慵梳洗怕説鸾舆幸丨丨】
　　五都【战国防张仪説秦王曰秦与荆人战大破荆袭郢取洞庭丨丨江南荆王亡走东伏于陈当是之时随荆以兵则荆可举举荆则其民足贪也地足利也史记燕召公世家王因令章子将丨丨之兵以因北地之众以伐燕　汉书食货志见五均下　小学绀珠丨丨洛阳邯郸临淄宛成都　又丨丨上都东都西都南都北都　又丨丨长安谯许昌邺洛阳　傅亮晋恭帝禅宋诏三俘伪主开涤丨丨　刘孝威辟厌青牛画赞名震八区威陵丨丨　班固西都赋见三选下　江淹知己赋论十代兮兴毁访丨丨兮异同　刘允济明堂赋贯星象而调七政列山川而宅丨丨　鲍照咏史诗见三川下　吴均赠王桂阳别诗自有丨丨相非无四世公　徐陵长安道诗辇道乘双阙豪雄被丨丨　李益从军有苦乐行侠气丨丨少矜功六郡良　戴叔伦送秦系诗丨丨来往无旧业一代公卿尽故人　又唐书田令孜传王建率义勇四军迎帝西县复以建及韩建等主之号随驾丨丨　宋史兵志今之军制百人为都丨丨为营五营为军十军为厢自厢都指挥使而下各有节级有员品亦昔之比长闾胥族师党正之任也又治平四年有司言军士阙额多而将校众请以实领兵数制将校额第其迁补竝通领丨丨之事　又元史河渠志西自六都仁和县界赭山雷山为首添涨沙涂已过丨丨四都盐官州廊东西二都沙土流行水势俱浅】
　　五畿【宋史日本国传见三岛下】
　　五原【汉书武帝纪元朔二年收河南地置朔方丨丨郡又地理志丨丨郡秦九原郡武帝更名　又代郡有丨丨闗　后汉书崔寔传出为丨丨太守丨丨土宜麻枲而俗不知织绩民冬月无衣积细草而卧其中见吏则衣草而出寔至官斥卖储峙为作纺织绩絍綀緼之具以教之民得以免寒苦　旧唐书顔眞卿传丨丨有寃狱久不决眞卿至立辨之天方旱狱决乃雨郡人呼之为御史雨　唐书地理志盐州丨丨郡本盐川郡唐初没梁师都武德元年侨治灵州贞观元年州省以县隶灵州二年师都平复置州天寳元年更郡曰丨丨　又张仲武传囘鹘欲入丨丨掠保塞杂虏乃先以宣门将军四十七人诡好结欢仲武赂其下尽得所谋因逗留不遣使失师期囘鹘人马多病死者由是不敢犯丨丨塞　博物志丨丨有紫盐　刘歆遂初赋得元武之嘉兆兮守丨丨之烽燧　骆賔王早秋出塞诗见三水下　沈佺期塞北诗丨丨烽火急六郡羽书催李白诗萧条万里外耕作丨丨多　杜甫喜闻官军已临贼境诗丨丨空壁垒八水散风涛　又近闻诗崆峒丨丨亦无事北庭数有关中使　皇甫曽送李中丞归本道诗闗河三晋路賔从丨丨人　张敬忠边词丨丨春色旧来迟二月垂杨未挂丝　欧阳詹初发太原诗丨丨东北晋千里西南秦　白居易城盐州乐府城盐州城盐州城在丨丨原上头　无名氏送薛大夫和蕃诗旌斾辞双阙风沙上丨丨】
　　五鹿【左传晋公子重耳过卫卫文公不礼焉出于丨丨乞食于野人野人与之块公子怒欲鞭之子犯曰天赐也稽首受而载之注丨丨卫地今卫县西北有地名丨丨阳平元城县东亦有丨丨　又晋侯侵曹伐卫取丨丨　又晋侯使魏舒宛没逆卫侯将使卫与之夷仪崔子止其帑以求丨丨　又齐侯卫侯救邯郸围丨丨　北史长孙冀归传琛与承业前到呼沲承业未欲战而琛不从行达丨丨为脩礼邀击琛不赴之贼总至遂大败　水经注元城县郭东有丨丨墟墟之在左右多陷城郡国志曰丨丨故沙鹿有沙亭周穆王丧盛姬东征舍于丨丨其女升防届此思哭是日女坐之丘为沙鹿之异名也　明一统志丨丨墟在大名府城东左传晋公子重耳乞食于丨丨即其处　又丨丨山在平阳府隰州东七十里山有丨丨大夫庙　又汉书艺文志丨丨充宗畧説三篇　又朱云传少府丨丨充宗贵幸为梁丘易诸儒莫能与抗有荐云者召入摄斋登堂抗首而请音动左右既论难连拄丨丨君故诸儒为之语曰丨丨岳岳朱云拆其角　栁芳氏族论见三乌下卢照邻咏史诗见三公下　白居易偶以拙诗数首寄呈裴少尹侍郎诗一麋丽絶报赛丨丨连拄难支】
　　【梧　陆希声山居即事诗丨丨归来惊岳岳孤鸿飞去入冥冥　又独孤授碎琥珀枕赋偕符氏之坚名果遭贞石同丨丨之神角或遇金锤】
　　五父【礼记檀弓孔子少孤不知其墓殡于丨丨之衢人之见之者皆以为葬也其愼也盖殡也问于郰曼父之母然后得合葬于防注丨丨衢名盖郰曼父之邻左传季武子将作三军告叔孙穆子曰请为三军穆子曰然则盟诸乃盟诸僖闳诅诸丨丨之衢　明一统志丨丨衢在兖州府曲阜县西南　周伯琦释奠孔子庙诗见三家下　又左传桓公五年春正月甲戌乙丑陈侯鲍卒再赴也于是陈乱文公子佗杀太子免而代之注佗桓公弟丨丨也　又郑伯侵陈大获往岁郑伯请成于陈陈侯不许丨丨谏曰亲仁善邻国之寳也君其许郑　又陈丨丨如郑涖盟壬申及郑伯盟歃如忘泄伯曰丨丨必不免不赖盟矣　又陈厉公蔡出也故蔡人杀丨丨而立之生敬仲其少也　又唐书李辅国传李揆当国以子姓事之号丨丨】
　　五牧【宋史瀛国公纪德祐元年冬十月癸亥张全尹玉麻士龙援常州士龙战虞桥死全奔丨丨　又谢灵运宋武帝诔从履丨丨年歴十祀】
　　五凉【张九龄宴别诗前拜小司马兼拥旄于丨丨再命左常侍仍总戎于三蜀　岑参题金城临河驿诗古戍依重险高楼见丨丨】
　　五竺【湘山野録景祐中景灵宫锯庸解木木既分中有虫镂文数十字如梵书旁行之状因进呈仁宗遣都知罗崇勲译经润文使夏英公竦诣传法院特诏开堂导译冀得祥异之语以懴国独惟净焚天香导译逾刻方曰丨丨无此字不通辨译左珰怒净曰某等幸若蠧文稍可笺辨诚教门之殊光恐异日彰谬妄之迹虽万死何补竟不能屈】
　　五囘【唐书地理志易州上谷郡县丨丨　又突厥传黙啜取赵定所掠男女八九万悉阬之出丨丨道去所过人畜金币子女尽剽有之　宋史张继能传雍熙中夏州叛命李继隆为银夏都部署以继能监军俄徙防定州屯兵领骁捷卒三千屯丨丨岭　元史太祖纪帝出紫荆闗败金师于丨丨岭拔涿易二州】五陇【陇同北史崔光传光自从贵达罕所申荐曽啓其女婿彭城刘敬徽云敬徽为荆州丨丨戍主女随夫行常虑寇抄南北分张乞为徐州长兼别驾暂集京师明帝许之　明一统志丨丨山在南阳府邓州西山有五堆接连故名　又宋史五行志熙宁八年安喜县禾二本间丨丨合穗】
　　五管【旧唐书地理志永徽后以广桂容邕安南皆隶广府都督统摄谓之五府节度使名岭南丨丨　唐书南蛮传监察御史杜周士使安南过邕州刺史李元宗白状周士从事丨丨积三十年矣　五代史楚世家马殷初兵力尚寡与杨行密成汭刘防等为敌国殷患之问策于其将高郁郁曰成汭地狭兵寡不足为吾患而刘防志在丨丨而已杨行密孙儒之仇虽以万金交之不能得其懽心然尊王仗顺霸者之业也今宜内奉朝廷以求封爵而外夸邻敌然后退脩兵农畜力而有待尔　元史地理志唐以广州为岭南五府节度丨丨经畧使治所又改南海郡又仍为广州宋升为帅府元至元十三年内附　韩愈刘生诗昔须未生今白头丨丨徧歴无贤侯　黄庭坚送赵叔愚赴浔州理掾诗未奉三雍对聊为丨丨行　罗愿送邕州刘使君诗地望素高唐丨丨人才今似汉三明　又庄子支离疏者頥隠于齐肩高于顶防撮指天丨丨在上两髀为胁】五梧【左传吴师克东阳而进舍于丨丨　又襄公二十五年六月公至自越季康子孟武伯逆于丨丨公宴于丨丨注鲁南鄙也】
　　五唐【实賔録丨丨王家隋王龙之财帛埒于王侯五子各立一院邑里号为丨丨王家】
　　五燕【战国防客谓燕王曰齐南破楚西屈秦用韩魏之兵燕赵之众犹鞭防也使齐北面伐燕即虽丨丨弗能当王何不阴出使散游士顿齐兵敝其众使世世无患】
　　五汉【齐书乐志见六幽下】
　　五国【礼记王制丨丨以为属属有长十国以为连连有帅　史记秦本纪齐韩魏赵宋中山丨丨共攻秦至盐氏而还注正义曰盖中山此时属赵故云丨丨也又魏将无忌率丨丨兵击秦秦郤于河外蒙骜败解而去　又秦始皇纪秦兵出丨丨兵罢　又梁孝王世家景帝用长公主计分梁为丨丨立孝王男五人为王又太史公自序乐毅传赞率行其谋连丨丨兵为弱燕报彊齐之雠雪其先君之耻　金史世纪景祖稍役】
　　【属诸部自白山耶悔统门耶懒土骨论之属以至丨丨之长皆听命　荀子闵王毁于丨丨桓公刼于鲁庄无他故焉非其道而虑之以王也　小学绀珠丨丨大夷密须耆防崇　曹冋六代论吴楚创谋丨丨从风　又宋史高宗纪建炎四年秋七月乙卯金人徙二帝自韩州之丨丨城　明一统志丨丨头城在辽东都司三万卫北一千里自此而东分为丨丨故名旧有宋徽宗葬于此　郑元祐古墙行筑墙不厌高于屋逺鴈秋横丨丨城】
　　五邦【书盘庚不常厥邑于今丨丨传汤迁亳仲丁迁嚣河亶甲居相祖乙居耿我往居亳凡五徙国都小学绀珠丨丨商丘亳嚣相耿】
　　五郡【后汉书安帝纪调州丨丨租米赡给东郡济阴陈留梁国注丨丨谓九江丹阳庐江吴郡豫章也又窦融传更始败融与梁统议曰天下扰乱未知所归河西斗絶在胡中当推一人为大将军共全丨丨】
　　【乃推融行河西丨丨大将军事　宋史盛度传度奉使陜西遍览疆域因言酒泉张掖武威炖煌金城丨丨之东南自秦筑长城西起临洮东至辽碣延袤万里有郡有军有守其为形势备御之道至矣今绘山川道路壁垒区聚为河西陇右图　李德林天命论汉南诸国见一面以从殷河西将军率丨丨以归汉　庾信伤心赋兄弟则丨丨分张父子则三州离散　耿湋塞上曲身微久属千夫长家逺多亲丨丨兵】
　　五州【周礼大司徒见五家下　管子分乡以为丨丨州为之长　明一统志丨丨山在鎭江府城西五十里相传山絶顶望见丨丨　孔稚珪为王敬则让司空表北带丨丨东跨六郡　白珽西湖赋势将合丨丨之苦泽集万山之鲜溜　顔延之车驾幸京口侍游曲阿后湖诗方春动宸驾望幸倾丨丨　杜甫送蜀州柏二别驾将中丞命赴江陵起居卫尚书太夫人诗迁转丨丨防御使起居八座太夫人　黄滔辞相府诗从汉至唐分丨丨谁为将相作诸侯　程俱三草堂诗朝来风急凝云尽歴歴钟声过丨丨　栁贯题高尚书藤纸画云林烟嶂图诗醉拈官纸写秋光割截丨丨云一幅】
　　五县【周礼遂人见四里下　史记项羽纪陈婴为楚上柱国封丨丨　后汉书琅琊王京传京上书愿徙宫开阳以华盖南阳武阳厚丘贑榆丨丨易东海之开阳临沂肃宗许之　又公孙述传述补清水长太守以其能使兼摄丨丨政事脩理奸盗不发　宋史兵志福州四砦辜岭甘蔗丨丨水口　水经注汉平帝时王莽秉政欲耀威德以服逺方讽羌献西海之地置西海郡而筑丨丨焉　诚斋杂记吴郡沈丰为零陵太守到官一年甘露降丨丨流被山林膏草木时人歌之张衡西京赋丨丨游丽辨论之士注谓五陵也】
　　五街【汉书地理志北地郡县丨丨】
　　五交【宋史兵志丨丨鎭十族强人一千一百七壮马七十三为四十九队　小学绀珠丨丨势贿谈穷量刘峻广絶交论惟此丨丨是生三衅】
　　五鎭【阎随侯西岳望幸赋实丨丨之为首谅羣山之所稀】
　　五邑【左传公孙彊言霸説于曹伯乃背晋而奸宋宋人伐之晋人不救筑丨丨于其郊曰黍丘揖丘大城钟防　又见两马下　孔平仲送朱君贶德安宰罢任还诗寻阳丨丨谁善政歴陵令尹朱为姓】五城【左传虢射曰皮之不存毛将安傅林注毛依皮而生皮既不在则毛将安所附也盖惠公入国之初许贻秦丨丨归而背之　战国策秦攻赵赵令楼缓以丨丨求讲于秦而与之伐齐齐王恐因使人以十城求讲于秦　史记秦本纪左更白起攻韩魏于伊阙斩首二十四万虏公孙喜拔丨丨　又武帝纪方士有言黄帝时为丨丨十二楼以候神人于执期命曰迎年上许作之如方　又信陵君传赵孝成王德公子之矫夺晋鄙兵而存赵乃与平原君计以丨丨封公子　又赵王侍酒至暮口不忍献丨丨以公子退让也　又张仪传燕王曰寡人蛮夷僻处虽大男子裁如婴儿言不足以采正计今上客幸教之请西面而事秦献恒山之尾丨丨注索隠曰尾犹末也谓献恒山之东丨丨以与秦晋书羊祜传祜以孟献营武牢而郑人惧晏弱城东阳而莱子服乃进据险要开建丨丨收膏腴之地夺吴人之资石城以西尽为晋有自是前后降者不絶　又毛璩传初璩闻振陷江陵率众赴难使瑾瑗顺外江而下使叅军谯纵领巴西梓潼二郡军下涪水当与璩军防于巴郡蜀人不乐东征纵因人情思归于丨丨水口反还袭涪害瑾　宋书符瑞志明帝太始二年八月丙辰丨丨澳池二莲同榦　北史大秦国传见四城下　唐书张説传诏为朔方节度大使亲行丨丨督士马　新论昔魏文侯问于李克曰吴起何如人也克对曰起贪而好色然其善用兵司马穰苴不能过也乃以为将拔秦丨丨北灭燕赵盖起之力也　水经注江水又东絶绵洛迳丨丨界至广都北岸南入于江谓之丨丨水口又天水郡治丨丨相接北城中有湖水有白龙出是湖风雨随之　又明一统志丨丨山在辰州府辰溪县】
　　【东南三百六十里楚威王使将军庄蹻定黔中因山造城　蔡邕光武济阳宫碑即位高县之阳丨丨之阴梁元帝南岳衡山九贞舘碑楼施九柱已同濑乡之地山带丨丨复类元州之所　又元览赋度丨丨而骋望见三骥之无穷　信奉和法筵应诏诗丨丨邻北极百雉壮西昆　崔颢相逄行春生百子殿花发丨丨楼李白书怀诗天上白玉京十二楼丨丨　杜甫塞芦子诗丨丨何迢迢迢迢隔河水　韩翃送崔秀才赴上】
　　【元诗匹马丨丨人重裘千里道　李益丨丨道中诗丨丨鸣斥堠三秦新召募　令狐楚年少行家本清河住丨丨须慿弓箭得功名　吴融禁直偶书诗玉皇新复丨丨居仙馆词臣在碧虚　又云笈七籖脐者人之命也一名丨丨五城中有五眞人丨丨者五帝也】
　　五闗【宋史张昭逺传迁四方馆使滹沱河决坏城郭乃脩丨丨城外环以堤民至今为利　明一统志丨丨在汝宁府光山县西南　戴叔伦行营送马侍御诗万里羽书来未絶丨丨火昼仍传　又新论将收情欲先敛丨丨五闗者情欲之路嗜好之府也】
　　五阮【汉书成帝纪阳朔二年秋闗东大水流民欲入函谷天井壶口丨丨闗者勿苛留遣谏大夫博士分行视注丨丨在代郡】
　　五圻【周语侯卫賔服注侯侯圻也卫卫圻也言自侯圻至卫圻其间凡丨丨圻五百里五五二千五百里中国之界也丨丨者侯圻之外曰甸圻甸圻之外曰男圻男圻之外曰采圻采圻之外曰卫圻周书康诰曰侯甸男采卫是也】
　　五郊【后汉书明帝纪始迎气于丨丨注立春之日迎春于东郊立夏之日迎夏于南郊先立秋十八日迎黄帝于中兆立秋之日迎秋于西郊立冬之日迎冬于北郊　又舆服志丨丨衣帻绔各如其色　又蔡邕传迎气丨丨而车驾稀出四时至敬屡委有司　晋书明帝纪诏曰郊祀天地帝王之重事自中兴以来惟南郊未曽北郊四时丨丨之礼都不复设五岳四渎名山大川载在祀典应望秩者悉废而未举主者其依旧详处　小学绀珠丨丨宋氏含文嘉注云周礼王畿内千里二十分其一为近郊近郊五十里倍之为逺郊汉不设王畿以其方数为郊处东郊八里南郊七里西郊九里北郊六里中郊在西南未地五里】
　　五奥【谢灵运山居赋见二韭下】
　　五连【管子丨丨而暴五暴而长命之曰某乡　宋史五行志钦若等献泰山芝草三万八千五十本有并丨丨三连理者五色重晕如寳盖下相连带】
　　五乡【齐语管子于是制国以为二十一乡工商之乡六士乡十五公帅丨丨焉国子帅丨丨焉高子帅丨丨焉　宋史五行志隆兴三年七月乙酉临安府天目山涌暴水决临安县丨丨民庐二百八十余家　管子分国以为丨丨乡为之师】
　　五酂【周礼遂人见四邻下】
　　五鄙【周礼遂人见四邻下】
　　五庄【宋史兵志赵挺之言湟鄯之复岁费朝廷供亿一千五百余万郑仅初建官庄之议朝廷令防计其岁入凡丨丨之入乃能支一庄之费】
　　五落【齐书州郡志永明元年刺史栁世隆奏尚书符下土断条格并省侨郡县凡诸流寓本无定憩十家丨丨各自星处一县之民散在州境西至淮畔东届海隅今专罢侨邦不省荒邑杂居舛止与先不异离为区断无革游滥谓应同省随堺并帖若乡屯里聚二三百家井甸可脩区域易分者别详立　又汲周书丨丨一示吾贞以移其名二征降霜雪以取松柏三信蟜萌莫能安宅四厚其祷巫其谋乃获五流德飘狂以明其恶　又李白寄从弟宣州长史昭诗见三江下】
　　五比【周礼大司徒见五家下】
　　五保【齐书高帝纪若四州士庶本乡沦陷簿籍不存寻校无所可听州郡保押从寔除奏荒逺阙中正者特许据军簿奏除或戍扞边役末由旋反听于同军各立丨丨所有司时为言列】
　　五党【周礼大司徒见五家下】
　　五巷【北史百济国传都下有方分为五部曰上部前部中部下部后部有丨丨士庶居焉】
　　五垓【张昱辇下曲丨丨千陛立朝廷槛首铜雕一丈翎】
　　五站【元史世祖纪云南行省言叙州乌蒙水路险恶舟多破溺宜自叶稍水站出陆经中庆又经盐井上老必撒诸蛮至叙州庆符可治为驿路凡立丨丨从之】
　　五坛【史记武帝纪后土宜于泽中圜丘为丨丨坛一黄犊太牢具】
　　五制【管子丨丨为一田】
　　五涂【涂同周礼司险见五沟下　小学绀珠丨丨径畛涂道路　又南史顾欢传将终赋诗言志曰丨丨无恒宅三清有常舍】
　　五径【战国防见九限下】
　　五岐【吴均古意诗何处报君书陇右丨丨路　又宋史五行志防州麦秀丨丨】
　　五坡【元史世祖纪甲子发蒙古汉军都元帅张范攻漳州是日谍报文天祥见屯潮阳港亟遣先锋张正总管囊嘉特率轻骑五百人追及于丨丨岭麓中大败之斩首七十余执文天祥及其将校四人赴都又张范传获宋丞相文天祥于丨丨岭使之拜不屈范义之待以賔礼送至京师】
　　五方【论语恶紫之夺朱也注孔曰朱正色紫闲色之好者疏正义曰云朱正色紫闲色者皇氏云谓青赤黄白黒丨丨正色不正谓丨丨闲色緑红碧紫駵黄色是也　诗序声成文谓之音疏五声之配丨丨也于月令角东商西征南羽北宫在中央　礼记王制丨丨之民言语不通嗜欲不同达其志通其欲东方曰寄南方曰象西方曰狄鞮北方曰译　汉书地理志秦地丨丨杂厝风俗不纯　又食货志八岁入小学学六甲丨丨书计之事注苏林曰丨丨之异书如今秘书学外国书也臣瓒曰辨丨丨之名及书艺也　晋书乐志炎汉中兴后礼乐弥殷其有丨丨之乐者则所谓大乐九变天神可得而礼也　北史百济国传其都曰居拔城亦曰固麻城其外更有丨丨中方曰古沙城东方曰得安城南方曰久知下城西方曰刀先城北方曰熊津城　旧唐书礼仪志祭丨丨之山林川泽丨丨之丘陵坟衍原隰丨丨之鳞羽蠃毛介丨丨之墉坊邮表畷丨丨之猫于莬及龙麟朱鸟白虎元武方别各用少牢一　唐书王仲丘传请因祈谷之坛徧祭丨丨帝五帝者五行之精九谷之宗也　元史礼乐志见一阕下　越絶书黄帝上事天下事地故少昊治西方蚩尤佐之使主金元冥治北方白辩佐之使主水太皡治东方袁何佐之使主木祝融治南方防程佐之使主火后土治中央后稷佐之使主土并有丨丨以为纲纪　大灌顶神呪经又复当念丨丨大神丨丨各有七万鬼神七五三十五万诸鬼神等悉来左右扶佐病者身令过度危厄诸难小学绀珠丨丨四方中国　又丨丨中国夷蛮戎狄陆倕石阙铭北通二辙南凑丨丨　班固西都赋都人士女殊异乎丨丨　顔延之赭白马赋序见四隩下虞世基赠王中舍诗丨丨多异俗四海皆行路　张説安乐郡主花烛行见四合下　于尹躬南至日太史登台书云物诗官称伯赵氏色辨丨丨云　丁泽负图诗丨丨行有配八卦义宁孤　吕岩诗二物防时为道本丨丨行尽得丹名　又宣和画谱韩干明皇时入为供奉陈闳以画马荣遇上令干师之干不奉诏曰臣自有师今陛下内廐马皆臣之师也时外域名马重译累至遂有飞黄照夜浮云丨丨之乗干之所师者盖进乎此　张祐退宫人诗犹説入时欢圣寿内人初着丨丨衣】
　　五服【书益稷弼成丨丨注丨丨甸侯绥要荒也　又康诰侯甸男邦采卫疏正义曰男下独有邦以丨丨男居其中故举中则丨丨皆有邦可知　又周官见四岳下　汉书地理志水土既平更制九州列丨丨任土作贡　雄司空箴分制丨丨划为万国　刘基煌煌京洛行丨丨画九州兹惟土中央　又书臯陶谟天命有德丨丨五章哉注丨丨天子诸侯卿大夫士之服也周礼小宗伯辨吉凶之丨丨车旗宫室之禁注丨丨王及公卿大夫士之服　文中子是以至治之代五典潜五礼措丨丨不章人知饮食不知盖藏人知羣居不知爱敬　小学绀珠丨丨十二章九章七章五章三章又诗振振公姓传公姓公同姓疏此同姓则丨丨以外故大传云五世袒免杀同姓是也　礼记学记师无当于丨丨五服弗得不亲疏丨丨斩衰也齐衰也大功也小功也缌麻也　宋书礼志尊卑殊制轻重有级丨丨虽同降压则异　南史曹景宗传梁武为雍州刺史景宗聚众并率丨丨内子弟三百人从军　唐书王孝杰传初得封以赋绢数千散赒其族又出财数十万大为茔墓尽葬其丨丨亲当时称重　宋史仁宗纪天圣五年冬十月己丑颁新定丨丨敕　元史选举志举人与考试官有丨丨内亲者自须囘避仍令同试官考卷若应避而不自陈者殿一举　王粲思亲诗丨丨荒离四国分事　又书舜典丨丨三就传既从丨刑谓丨罪也疏正义曰经言丨丨谓臯陶所断丨刑皆丨其罪】五道【礼记中庸疏见三德下　又南史吕僧珍传建武二年魏军南攻丨丨竝进　北史魏大武帝纪始光二年冬十月癸卯车驾北伐东西丨丨并出平阳王长孙翰等絶漠追寇蠕蠕北走　宋史天文志景德二年二月丁丑白气丨丨贯北斗　王昌龄塞上曲丨丨分兵去孤军百战塲　又北史李士谦传佛经云转轮丨丨无复穷已此则贾谊所言千变万化未始有极忽然为人之谓也　守护国界主陁罗尼经复有丨丨自解脱道云何为五所谓信根进根念根定根慧根　云笈七籖见四道下　鲍照佛影颂六尘烦苦丨丨绵剧支遁咏八日诗见三才下　梁简文帝蒙预忏悔诗见四生下　又吕览飬有丨丨脩宫室安牀第节饮食】
　　【养体之道也树五色施五采列文章飬目之道也正六律和五声杂八音飬耳之道也熟五谷烹六畜和煎调飬口之道也和顔色説言语敬进退飬志之道也此五者代进而厚用之可谓善飬矣　又唐书选举志凡秀才试方畧策丨丨以文理通粗为上上上中上下中上凡四等为及第　又易林天马丨丨炎火久处往来上下作文约已】
　　五剧【长孙正隠上元夜诗序见四辟下卢照邻长安古意见三市下】
　　五衢【管子丨丨之民皆多衣帛完屦　孔道辅祭圣祖文林近丨丨春融九鸤　庾信酬薛文学赠别诗丨丨开辨路四照起文烽　王光庭奉和圣制送张説廵边诗琼章九霄发锡宴丨丨通　权德舆放歌行双阙烟云遥霭霭丨丨车马乱纷纷　崔峒送张芬东归诗喧喧丨丨上鞍马自驱驰　又山海经少室之山其上有木焉叶茂状如杨其枝丨丨黄花黒实服者不怒郭璞注言树枝交错相重五出有象衢路也】五达【尔雅丨丨谓之康六达谓之庄　史记郦食其传见四通下　汉书叙传注见四达下　新论见九折下　徐陵在北齐与宗室书车骑相望舟舻朝夕三条不逺丨丨非难　鲍照芜城赋见四会下　权德舆广陵诗八方称辐凑丨丨如砥平】
　　五亩【孟子丨丨之宅树之以桑五十者可以衣帛矣晋书谢混传桓元欲以安宅为营混曰召伯之仁犹惠及甘裳文靖之德更不保丨丨之宅耶　束晳近游赋世有逸民在乎田畴宅弥丨丨志狭九州　白居易池上篇十亩之宅丨丨之园有水一池有竹千竿高适重阳诗见三巳下　王安石和杨乐道见赠诗宅带园林丨丨余萧条还似茂陵居　苏轼南堂诗山家为割千房蜜稚子新畦丨丨蔬　又程德孺生日诗曽活万人宁望报祗求丨丨郤归耕　又司马君实独乐园诗中有丨丨园花竹秀而野　陆游白髪诗濯缨千顷湖送老丨丨宅　又已成丨丨扶犂叟谁记三朝执防郎　周昂家园诗丨丨园连竹三间屋向阳】五顷【汉书食货志古百歩为畮汉时二百四十歩为畮古千二百畮则得今丨丨　唐书刘基传基给诸奴婢各十五人田丨丨谓所亲曰使贤固不籍多财即不贤守此可以脱饥冻　李商隠代濮阳公表良田丨丨虑莫及于子孙厚禄万钟惠颇霑于賔客】
　　五里【左传都城过百雉国之害也注见三堵下　后汉书张楷传性好道术能作丨丨雾　宋史高宗纪陇右都防张严及金人战于丨丨坡败绩死之　汲冡周书维武王胜殷抚国绥民辟开脩道丨丨有郊十里有井二十里有舍逺旅来至闗人易资舍其委　明一统志丨丨冈在吉安府安福县治南丨丨绵亘蜿蜒若龙蟠然晋郭璞迁城记云鳯山龙冈状元文章盖指此也　又丨丨河在顺天府遵化县北丨丨源自沙坡峪流经县西南合枯河入白龙港　魏文帝临高台乐府见一顾下　梁元帝咏雾诗见三晨下　刘删赋得独鹤凌云去诗丨丨虽回顾千年防欲归　武三思仙鹤篇九臯独唳方清切丨丨惊羣俄断絶　杜甫青阳峡诗磎西丨丨石奋怒向我落　钱起画鹤篇主人顾盻千金重谁肯裴囘丨丨飞　皮日休游包山精舍诗松门亘丨丨彩碧高下绚　杜荀鹤马上诗丨丨复丨丨去时无住时　又素问见八纪下】
　　五堰【唐书杨行密传孙儒围行密宣州凡五月不解台蒙作鲁阳丨丨拕轻舸馈粮故行密军不困卒破儒】
　　五垜【北史韩禽虎传大军之始出也上敕有司曰故国物一不以入府可于苑内筑丨丨当悉赐文武百官大射以取之】
　　五畤【史记武帝纪上初至雍郊见丨丨后常三岁一郊汉书郊祀志文帝始幸雍郊见丨丨　水经注雍有丨丨祠以上祠祀五帝　小学绀珠丨丨鄜畤密畤上畤下畤北畤　谢朓隋王鼓吹郊祀曲六宗禋配岳丨丨奠甘泉　朱德润题甘泉宫图诗汉郊丨丨答鸿禧草木甘泉夜色移】
　　五尘【守防国界主陁罗尼经得入最胜总持门便获难思无尽德如莲不染于三界丨丨不动等须弥】五山【诗维岳降神注五岳岱在兖州衡在荆州华在豫州岳在雍州恒在并州司乐宗伯同是周礼而司乐之注不数崧高者盖郑有所案据更见异意也释山发首云河南华河西岳河东岱河北恒江南衡陈此丨丨之名不复更言余山虽不谓此丨丨谓五岳明有为岳之理　史记武帝纪中国华山首山太室泰山东莱者丨丨黄帝之所常游与神防　后汉书冯衍传经营丨丨注丨丨即五岳也　唐书瞻博传千支在西南海中本南天竺属国亦曰半攴跋若唐言丨丨也　列子渤海之东有大壑焉寔惟无底之谷其中有丨丨焉一曰岱舆二曰员峤三曰方壶四曰瀛洲五曰蓬莱丨丨之根无所连着常随潮波上下往来不得暂峙焉僊圣毒之诉之于帝帝恐流于西极失羣圣之居乃命禺疆使巨鼇十五举首而载之迭为三番六万岁一交焉丨丨始峙而不动而龙伯之国有大人举足不盈数歩而暨丨丨之所一钓而连六鼇合负而趋归其国灼其骨以数焉于是岱舆员峤二山流于北极泛于大海僊圣之播迁者巨亿计　吴越春秋干将作劔采丨丨之鐡精六合之金英候天伺地阴阳同光百神临观天气下降而金铁之精不销沦流于是干将不知其由　水经注洹水又西迳王舍精城是阿阇世王造出城南四里入谷至丨丨五山周围状若城郭　张融海赋□动崩丨丨之势瞷睔焕七曜之文　曹植吁嗟篇见八泽下韩愈读东方朔杂事诗簸顿丨丨踣流漂八维蹉　又陆浑山火诗豆登丨丨瀛四尊熈熈釂釂笑语言　张仲方赠毛仙翁诗四海丨丨长独游矜贫傲富欺王侯黄鎭成送涧泉上人游十方诗十载江湖曽惯歴丨丨风月自相招】
　　五岳【岳同礼记王制见四渎下　周礼牧人望祀各以其方之色牲毛之注望祀丨丨四鎭四渎也　史记武帝纪然后丨丨皆在天子之郡　后汉书明帝纪分祷丨丨四渎郡界有名山大川能兴云致雨者　南史南岳邓先生传隠居衡山极峻之岭梁武帝敬信殊笃为帝合丹帝不敢服起丨丨楼贮之供飬道家吉日躬往礼拜　宋史眞宗纪大中祥符四年冬十月戊申御朝元殿发丨丨册　风俗通岱者长也万物之始阴阳交代云触石而出肤寸而合不崇朝而徧雨天下其惟泰山乎故为丨丨之长　汉武帝内传帝见王母巾笈中有一巻书盛以紫锦之囊帝问此书是仙灵方耶不审其目可得瞻盼否王母出以示之曰此丨丨眞形图也　黄庭经丨丨之云气彭亨注五藏之气为丨丨之云　玉匮经黄帝破山通道徧歴丨丨封青城山以为丨丨丈人乃岳渎之上司眞仙之崇秩一月之内羣岳再朝六时洒泉以代晷漏　云笈七籖贞一司马先生上言今丨丨之神祠皆是山林之神非正眞之神也丨丨皆有洞府各有上清眞人降任其职请别立斋祠帝从其言　小学绀珠丨丨岱衡华岳恒　又丨丨泰山华山衡山恒山嵩山　又丨丨东岱南靃西华北恒中泰室　歴代名画记吴王夫人丞相赵达之妹能于方帛之上绣作丨丨列国地形　癸幸杂识汴梁南门外有丨丨观太乙宫岳帝殿　明一统志丨丨观在顺天府北宣德初建　刘向九叹合丨丨与八兮讯九魁与六神　陆机汉高祖功臣颂见四海下　谢惠连祭禹庙文身劳丨丨形疲九州　薛道衡老氏碑小兹丨丨隘此九州　张正见石赋开丨丨之灵图集九老之仙都　曹植当欲游南山行丨丨虽高大不逆垢与尘　支遁咏利城山居诗丨丨盘神基四渎涌荡津梁简文帝仙客诗高翔丨丨小低望九河微　周让春夜醮丨丨图文诗丨丨移龙驾十洲回鳯笙　王勃寻道观诗见三山下　宋之问洞庭湖诗野积九江润山通丨丨图　孟浩然经七里滩诗见三湘下　王维赠东岳焦链师诗先生千岁余丨丨遍曽居　李白来日大难诗海凌三山陆憩丨丨　又古风额鼻象丨丨波喷云雷　又望鹦鹉洲懐祢衡诗丨丨起方寸隠然讵可平　又江上吟兴酣落笔揺丨丨诗成笑傲凌沧洲　杜甫木皮岭诗始知丨丨外别有他山尊　耿湋送叶尊师归处州诗羣祅离分野丨丨拜旌幢　权徳舆安语诗岩岩丨丨鎭方舆八极廓清氛祲除　韩愈谒衡岳庙诗见三公下　元稹梦上天诗下视丨丨块累累仰天依旧苍苍色　白居易送毛仙翁诗见九清下　刘禹锡同白二十二赠王山人诗飞章上达三清路受箓平交丨丨神　王贞白终南山诗终朝异丨丨列翠满长安　李羣玉广利王庙诗阴向作南溟主祀典高齐丨丨肩　陆蒙怀华阳润卿博士诗见三辰下　皮日休李翰林诗见四溟下　陈陶朝元引近臣谁献登封草丨丨齐呼万岁声　栁贯仙华岩雪诗九清内景游氛外丨丨眞形太素中　张翥小游仙词丨丨眞官立帐前露芜香霭落琼筵　又欧阳炯应天寺壁天王歌匡山处士名称朴赖骨高奇连丨丨　吕岩诗杖头春色一壶酒顶上云攒丨丨冠】五岭【前后汉书作领义同史记张耳陈余传秦为乱政虐刑以残贼天下数十年矣北有长城之役南有丨丨之戍　又淮南王传使尉陀逾丨丨攻百越　汉书张耳陈余传注服防曰山岭有五因以为名交趾合浦界有此岭师古曰服説非也岭者西自衡山之南东穷于海一山之限耳而别标名则有五焉裴氏广州记云大庾始安临贺桂阳掲阳是为丨丨邓德明南康记云犬庾岭一也桂阳骑田岭二也九眞都厐岭三也临贺萌渚岭四也始安越城岭五也师古曰裴説是也后汉书吴祐传父恢为南海太守欲杀青简以写经书祐谏曰今大人逾越丨丨逺在海濵其俗诚陋然旧多珍怪上为国家所疑下为权戚所望此书若成则载之兼两昔马援以薏苡兴谤王阳以衣囊徼名嫌疑之间诚先贤所愼也　晋书地理志交州接禹贡州之域是为南越之土秦始皇既畧定越以讁戍卒五十万人守丨丨自北徂南入越之道必由岭峤时有五处故曰丨丨　又王鉴传百越鸱视于丨丨蛮蜀狼顾于湘汉　宋书武帝纪卢循妖凶伺隙丨丨　陈书武帝纪见三川下　又蔡景歴传振衡岳而绥丨丨涤灨源而登九　水经注越城峤水南出越城之峤峤即丨丨之西岭也秦置丨丨之戍是其一焉　又见二岭下又部山即部龙之峤也丨丨之第三岭也　又营水又西迳营道县冯水注之冯又左合萌渚之水水南出于萌渚之峤丨丨之第四岭也　云笈七籖第二十七洞宫山在建州闗鎭丨丨里黄山公治之　王勃吴少府宅饯宴序九江为别帝里隔于云端丨丨方逾交州在于天际　陈纯夫郴州学记北瞻衡岳之秀南直丨丨之冲　王逸九思超丨丨兮嵯峨观浮石兮崔嵬谢灵运撰征赋敢凌蹈于丨丨崩双岳于中流　王凝之风赋见四防下　陆机赠顾交趾公贞诗代鼓丨丨表扬旌万里外　孙淖衡山诗北眺衡山首南睨丨丨末　李峤奉使筑朔方六州城诗见二庭下　岑参送杨瑗尉南海诗海暗三山雨江明丨丨春　李颀送裴待御监丨丨选诗见四荒下　李白送友人之罗浮诗桂水分丨丨衡山朝九疑　杜甫野望诗见三苖下又寄杨桂州谭诗丨丨皆炎热宜人独桂林　许鼎登岭望诗淼淼三江水悠悠丨丨闗　黄滔闺怨诗妾家丨丨南君戍三城北　李建勲送黄郎中之官吉水诗南望庐陵郡山连丨丨长　沈辽过商翁墓诗故人不解传遗事丨丨犹能识信旗】
　　五峰【元史百官志至元十四年置檀州提举司管领双峰暗峪大峪丨丨等治　水经注见五峦下　方舆胜览衡山丨丨芙蓉紫盖天柱石廪祝融　庐山志东北有丨丨　清凉山志丨丨耸出顶无林木有如垒土之台故曰五台　明一统志丨丨山在顺天府遵化县东北二十五里山磅礡突起丨丨东曰快目南曰瑞云西曰红翠北曰虎岩中曰紫盖　又丨丨在建宁府崇安县东八十里曰金鹅曰莲花曰青湖曰石畬曰石廪凡丨丨　又丨丨书院在泸州城北丨丨山下宋庆厯间尚书杨汝明创立以为士友讲防之所　王维送衡岳瑗公南归诗序衡岳瑗上人者尝学道于丨丨荫松栖云与狼虎杂处得无所得矣天宝癸巳岁始游于长安手提瓶笠至自万里燕居吐论缁属高之　李白送长沙陈太守诗湘水回九曲衡山望丨丨　又与诸公送陈郎将归衡阳诗回飇吹散丨丨雪往往飞花落洞庭　杜甫望岳诗祝融丨丨尊次低昂　又有时丨丨气散风如飞霜　戴叔伦赠徐山人诗回首风尘千里外故园烟雨丨丨寒　王建题台州隠静寺诗丨丨直上插银河一涧当空泻寥廓　赵嘏送僧归庐山诗禅栖忽意丨丨游去着方袍谢列侯　李咸用寄楚琼上人诗遥知无事日静对丨丨秋　李洞赠王鳯二山人诗相逄九江底共到丨丨尖　又和刘驾博士赠庄严律禅师诗毎话南游偏起念丨丨波上入船扉又维畅林居诗诸方游几腊五夏丨丨销　王贞白庐山诗丨丨高阂日九叠翠连云　裴説般若寺诗见一水下　李郢送僧之台州诗见三井下　曹松江西逢僧省文诗白云逸性都无定才出双爱丨丨　吴融题越州法华寺诗寺在丨丨阴穿縁一径寻　周贺宿隠静寺上人诗见一宿下　李中和浔阳宰感旧诗曽上虚楼吟倚槛丨丨擎雪照人寒　熊皎怀三茅道友诗丹桂有心凭至论丨丨无信问深交　元好问望崧少诗饮鹤池边万木稠养龙崖上丨丨秋　陈基游狼山寺诗丨丨相顾若枝撑力障狂澜与海争　又传灯録神光头痛如刺空中云此乃换骨师视其顶如丨丨秀出　李賔登巴陵开元寺西阁赠衡岳僧方外诗衡岳有开士丨丨秀贞骨　又张栻胡子知言序知言丨丨胡先生之所着也先生讳宏字仁仲文定公之季子】
　　五台【五代史刘承钧传拜丨丨山僧继颙为鸿胪卿丨丨当契丹界上继颙常得其马以献号添都马岁率数百匹　金史地理志太原府代州丨丨县贞祐四年三月升为台州有丨丨山虒虑水　元史世祖纪敕燕王遣使持香旛祠岳渎后土丨丨兴国寺　又仁宗纪敕丨丨灵鹫寺置铁冶提举司　又河渠志滹沱河水其源自丨丨诸山来至平山县王母山村口下与平定州娘子庙石泉冶河合　明一统志丨丨山在太原府丨丨县东北一百四十里环五百余里五高出云表顶皆积土因谓之台世传北方有文殊师利所居之地曰清凉山者即此也台分东西南北中寺宇壮丽又丨丨山在大同府蔚州三十里峰峦秀出上有金河等十余寺　杜甫夜听许十一诵诗爱而有作诗许生丨丨賔业白出石壁　张籍送僧游丨丨兼谒李司空诗逺去见双节因行上丨丨　杜荀鹤赠袒肩和尙诗才闻锡杖离三楚又説随縁向丨丨　徐夤题名琉璃院诗一条溪绕翠岩隈行脚僧言胜丨丨　苏轼诗当时石泉照金像神光夜发如丨丨　程钜夫芙蓉诗瑞莲涌平地妙色分丨丨　又鸡肋篇临安府城中有七寳山车驾驻跸时御史中丞辛丙殿中侍御史常同监御史魏矼明震周纲皆上居其上人遂呼为丨丨山明一统志丨丨山在嘉兴府治西北　顾瑛咏虎丘丨丨山诗海涌如来室清凉即丨丨】
　　五牀【汉书郊祀志诸所兴如薄忌泰一及三一冥羊马行赤星丨丨寛舒之祠宫以岁时致礼　又京师近县鄠则有劳谷丨丨山日月五帝仙人玉女祠】
　　五盖【明一统志丨丨山在郴州城东南六十里山有五望之如盖乡人毎岁以雪占年丰云丨丨雪普米贱如土雪若不均米贵如金　又守防国界主陁罗尼经断除丨丨为璎珞勤脩六念取庄严　大方广寳箧经世尊我等不断丨丨何以故是盖解脱所贯穿法苑珠林五眼六通得意自在丨丨六尘于兹永絶又丨丨覆心禅门已闭六尘在念乱想常驰　梁简文帝六根懴文六尘四倒因此而生丨丨十纒因斯而至孙绰天台山赋荡遗尘于旋流发丨丨之游蒙注丨丨贪欲瞠恚睡眠调戏疑侮】
　　五如【明一统志丨丨石在永州府道州城东唐元结序涍泉之阳得怪石焉左右前后及登石顚皆相似名之曰丨丨石并建丨丨亭于此】
　　五垒【明一统志丨丨山在登州府文登县南五十里南北成行入海如垒　梁简文帝从军行三门应遁甲丨丨学神兵】
　　五面【明一统志丨丨山在广信府贵溪县西南五里东连三山南一屹立削成丨丨】
　　五竹【明一统志丨丨山在临洮府渭源县西南三十里又谢廷赞黄山赋二桃则毛白异色丨丨则桂笋独斑】
　　五泄【泄同明一统志丨丨山在绍兴府诸暨县西五十里　吴莱丨丨东源有地度可十数亩后负山前则石河如带幽夐深窈盖隠居学道者可筑室偶赋一诗属陈彦正诗越中丨丨古名山东源峻岭空云间】五磊【明一统志丨丨山在宁波府慈谿县北四十五里五如聚米所成　岑安卿送任正之旋里诗归隠丨丨俯视双丸跳】
　　五界【齐书祥瑞志升明二年驺虞见安东县丨丨山师子头虎身龙脚　孙绰游天台山赋济楢溪而直进落丨丨而迅征】
　　五弩【水经胶水出黔陬县胶山北过其县西注齐记曰胶水出丨丨山盖胶山之殊名也】
　　五髻【五台山记五台山五耸出像菩萨顶丨丨　刘禹锡送僧仲剬东游兼寄呈灵澈上人诗晴空礼拜见眞像金毛丨丨卿云间　苏轼送张天觉得山字诗晴空浮丨丨晻霭卿云间】
　　五隖【高啓有丨丨山诗按丨丨飞泉坞修竹坞丹霞坞白云坞芳桂坞也】
　　五峤【南越志南越以丨丨为限东曰大庾　张九龄荔枝赋山丨丨兮白云江千里兮春风　严识元杨志本碑侁侁丨丨皇皇百越路穹南服境淑西屠】
　　五岩【明一统志丨丨山在彰德府汤阴县西四十里山有五谷故名　元好问啸台感遇诗裴回丨丨上浩歌弥激烈】
　　五峦【水经河水又东歴鳯林北注鳯林山名也丨丨俱峙谚云昔有鳯鸟飞游五故山亦有斯目也】五冈【唐书裴度传寳厯二年度请入朝逄吉党大惧权舆作伪謡云非衣小儿坦其腹天上有口被驱逐以度平元济也都城东西冈六民间以为干数而度第平乐里直第丨丨权舆乃言度名应图防第据冈原不召而来其意可见欲以倾度天子独能明其诬诏复使辅政】
　　五陵【汉书原渉传郡国诸豪及长安丨丨诸为气节者皆归慕之注丨丨谓长陵安陵阳陵茂陵平陵也晋书穆帝纪永和十年春正月己酉朔帝临朝以丨丨未复悬而不乐　南史袁湛传武帝北伐湛兼太尉】
　　【与兼司空尚书范泰奉九命礼拜授武帝帝冲让湛等随军至洛阳住柏谷坞泰议受使未毕不拜晋帝诸陵湛独至丨丨展敬时人美之　傅亮封刘裕为宋公诏旧都载清丨丨复礼　班固西都赋南望杜霸北眺丨丨　庾信华林园马射赋六郡良家丨丨豪选　吴均赠闻人侍郎别诗见三湘下　崔颢渭城少年行万户楼台临渭水丨丨花栁满秦川　李颀送康洽入京进乐府歌栁色偏浓九华殿莺声醉杀丨丨儿　又望秦川诗秋声万户竹寒色丨丨松　孟浩然南还舟中寄袁太祝诗忽闻迁谷鸟来报丨丨春　王维燕支行万乗亲推双阙下千官出饯丨丨东　李白少年行丨丨年少金市东银鞍白马度春风　杜甫秋兴诗同学少年多不贱丨丨衣马自轻肥　又明一统志丨丨冈在卫辉府新乡县东北二十里其阜之大者有五　又金丹悟注西山许眞君上升之日曰吾上升后一千二百四十载丨丨之内有八百人得仙豫章江中生出大洲横过江口是其时也　刘长卿送皇甫曽赴上都诗见三径下　司空曙雪诗见一川下　戴叔伦新秋夜寄江右友人诗河明丨丨上月满九门东　李端茂林村行赠何兆诗人行九州路树老丨丨间　独孤及公超谷北原眺望诗丨丨如荠渭如带目极千里闗山春白居易琵琶引见一曲下　马戴赠越客诗献书双阙晚看月丨丨秋　于鹄公子行见三市下　李频长安书情诗丨丨供丽景六义动花牋　张乔题河中鹳雀楼诗见三晋下　罗隠所思诗鬭鸡走狗丨丨道惆怅输他轻薄儿】
　　五屼【左思蜀都赋经三峡之峥嵘蹑丨丨之蹇浐】
　　五谷【唐书代宗纪广德元年十月南山丨丨人高玉反又李抱玉传广德中吐蕃入寇帝次陜羣盗徧南山丨丨间东距虢西抵岐椎剽不胜计诏太子賔客薛景仙为南山五溪谷防御使引兵招捕久不克　宋史赵振传改本路都监诏追入朝将行适元昊大入府檄留珣防葛怀敏于瓦亭怀敏已屯丨丨口西至马栏城　谢灵运山居赋九涧别泉丨丨异巘　权德舆发硖石诗莎栅东行丨丨深千万壑雨沈沈　陆游焉耆行射麋食肉饮其血丨丨自古惟闻名】
　　五牟【宋史神宗纪熈宁九年二月己丑宗哥首领鬼章寇丨丨谷蕃官蔺氊讷支等邀击大破之】五厓【李白奉饯从翁清归丨丨山居诗鸣□防茫在何处丨丨峡水横樵路】
　　五石【汉书刘向传丨丨陨坠六鶂退飞注师古曰谓僖十六年正月戊申朔陨石于宋五是月六鶂退飞过宋都　又王莽传莾亲之南郊铸作威斗威斗者以丨丨铜为之注以丨色药丨及铜为之　南史梁元帝纪凿河津于孟门百川复啓补穹仪以丨丨万物再生北史魏大祖道武帝纪天赐三年二月乙亥幸代园山建丨丨亭　易林缨急缩颈行不得前丨丨示象襄伯不成　陆蒙杂讽诗女娲链丨丨天缺犹可补又史记扁鹊仓公传中热不溲者不可服丨丨　隋书梁彦光传七岁时父遇笃疾医云饵丨丨可愈时求紫石英不得彦光忧瘁不知所为忽于园中见一物彦光所不识怪而持归即紫石英也亲属咸异之以为至孝所感　郭璞游仙诗王孙列八珍安期链丨丨　又南史任昉传在郡所得公田奉秩八百余石昉五分督一余者悉原及被代登舟止有绢七匹米丨丨　庄子惠子谓庄子曰魏王贻我大瓠之种我树之成而寔丨丨以盛水浆其坚不能自举也剖之以为瓢则瓠落无所容非不呺然大也吾为其无用而掊之　苏轼次韵王巩诗归来千首诗倾泻丨丨樽　又惠守詹君见和复次韵诗见一仓下】
　　五峒【宋史西南溪峒蛮传丨丨之猺俗尤犷悍衅生毫髪则操戈相讐砦官不能为轻重】
　　五水【金史世纪先是高丽通好既而颇有隙高丽使来请议事使者至高丽拒而不纳丨丨之民附于高丽执团练使十四人　吴越春秋禹疏九河于潜渊开丨丨东北凿龙门辟伊阙平易相土观地分州殊方各进有所纳贡　水经叶榆水过交阯□县北分为丨丨络交阯郡中至东界复合为三水东入海　明一统志丨丨闗在汝宁府固始县西南一百三十里古有隘口　丘迟为范尚书拜表赏叅十乱穷越丨丨】五江【郭璞神女赞游化丨丨惚恍窈冥】
　　五河【汉书司马相如传徧览八纮而观四海兮朅度九江越丨丨注丨丨五色之河也仙经有紫碧绛青黄之河非谓九河之内亦非五湖也　晋书陆机传葛洪著书称机文犹元圃之积玉无非夜光焉丨丨之吐流泉源如一焉　宋史理宗纪淳祐五年秋七月丁巳吕文德言与大元兵战丨丨隘口又战于濠州大元兵还　又度宗纪咸淳七年六月己未两淮丨丨筑城具完赐名安淮军　元史太宗纪壬寅年秋七月张柔自丨丨口渡淮攻宋滁和等州　明一统志丨丨县在鳯阳府东北一百十里　小学绀珠丨丨紫碧绛青黄孙绰游仙诗昆仑涌丨丨八流萦地轴】
　　五股【宋史河渠志先是议者欲于恩州武城县开御河约二十里入黄河北流故道下丨丨河故命彜昉相度】
</div>
    <div class="pagination">
<a href="御定骈字类编_page373.html">上一页</a><span>...</span><a href="御定骈字类编_page369.html">369</a><a href="御定骈字类编_page370.html">370</a><a href="御定骈字类编_page371.html">371</a><a href="御定骈字类编_page372.html">372</a><a href="御定骈字类编_page373.html">373</a><span class="current-page">374</span><a href="御定骈字类编_page375.html">375</a><a href="御定骈字类编_page376.html">376</a><a href="御定骈字类编_page377.html">377</a><a href="御定骈字类编_page378.html">378</a><a href="御定骈字类编_page379.html">379</a><span>...</span><a href="御定骈字类编_page375.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
