<!DOCTYPE html>
<html>
<head>
    <meta charset="UTF-8">
    <title>海录碎事 - 第 204 页/共 252 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海录碎事 - 第 204 页/共 252 页</h1>
    <div class="content">　　发言可咏
　　发言可咏下笔成篇【曹子建书】
　　言皆破的
　　郑畋迁中书舍人咸通十年王师讨徐方禁庭书诏旁午畋洒翰泉涌动无滞思言皆破的同僚阁笔推之
　　托曲假论
　　邯郸托曲于李竒士季假论于嗣宗【出江文通离别序】
　　着撰门
　　三朝记
　　蜀志秦宓曰孔子三见哀公言成七卷事盖有不可嘿嘿也刘向七略曰孔子三见哀公作三朝记七篇今在大戴礼
　　油素
　　人蓄油素家懐鈆笔注油素绢也鈆笔粉笔也范云请为竟陵郡王子良立碑言人人欲着其徳美也
　　鬼议神缄
　　叚成式续杂俎序云怪非鬼议博异神缄
　　藏拙
　　魏收録其文集遗徐陵令传江左徐悉沉于江云吾为魏公藏拙
　　字挟风霜
　　淮南王着鸿烈解自云字中皆挟风霜
　　阁笔
　　王粲才既髙朝廷奏议皆阁笔不敢措手
　　屈宋作衙官
　　唐杜审言尝曰吾文章合得屈宋作衙官吾之书迹合得王羲之北面
　　酒家南董【见酒门】
　　鬼董狐
　　晋干寳撰搜神记示刘琰琰曰卿可谓鬼之董狐【本传】
　　蜡以覆车
　　沈约谢俨传曰范晔所撰十志一皆托俨搜撰垂毕遇晔败悉蜡以覆车一代以为恨
　　石堪共语
　　庾信自南朝至北方性爱温子升所作韩山寺碑或问信北方何如曰惟韩山寺一片石堪共语余若驴鸣狗吠耳
　　文心雕龙
　　刘勰撰文心雕龙论古今文体未为时所重沈约大赏之陈于几案于是竞相传写
　　一官为集
　　梁王筠撰其文章一官为一集
　　侧篇
　　江摠好为侧篇
　　新意
　　徐陵为文多变旧体有新意
　　六作家【见碑铭门】
　　看屋梁
　　萧恭曰歴观时人多不好欢仰眠床上看屋梁而著书岂如临清风对明月肆意酣歌也
　　囚山赋
　　柳子厚作东坡寄王晋卿愿公终不忘在莒乐时更赋囚山篇
　　七蠲
　　后汉崔琦有七蠲如七啓七发也
　　便壊已书
　　陈夀着三国志凡六十五篇时夏侯湛着魏书见夀所作便壊已书而罢
　　不妄染
　　崔宏世善书自非朝廷文诰四方书檄初不妄染故世无遗文
　　悟章
　　陆暐拟急就篇为悟章
　　离骚传
　　淮南王安入朝献所作内篇上爱秘之使为离骚传旦受诏日食时上注传谓解说之若毛诗传也【本传】
　　为文疾
　　枚臯为文疾受诏輙成故所赋者多司马相如善为文而迟故所作少而善于臯【本传】
　　八百首
　　唐人说李邕前后撰碑八百首
　　空斋蹋壁
　　薛道衡每构文必隠坐空斋蹋壁而卧闻戸外有人便怒其沉思如此
　　放言遣辞
　　放言遣辞良多变矣【文赋】
　　浮天渊
　　浮天渊以安流濯下泉而潜浸
　　顿挫　　彬蔚　　朗畅
　　箴顿挫而清壮颂优游以彬蔚论精防以朗畅
　　燥吻　　濡翰
　　始踯躅于燥吻终离流于濡翰
　　理扶质　　文垂条
　　理扶质以立榦文垂条而结繁
　　遗韵
　　收百代之阙文采千载之遗韵【已上俱文赋】
　　朝华夕秀
　　谢朝华于已披啓夕秀于未振【陆士衡】
　　在世不録
　　昔梁昭明太子集文选以何水部在世不録
　　蜜蜂兼采
　　绘事以众色成文蜜蜂以兼采为味【裴松之三国志表】
　　偏
　　譬偏之独张含清唱而靡应【文赋】
　　思轧轧
　　思轧轧而若抽【文赋】
　　率尔成
　　阮籍属文初不苦思率尔便作成八十余篇
　　良书
　　限闻见墨子献书惠王王受而读之曰良书也
　　防翰
　　防翰咏新赏开扆莹所疑翰笔也【选诗】
　　死后出
　　司马迁报任安书死后其书稍出
　　垂空文
　　垂空文以自见
　　三鼎赞
　　陈思王有皇帝三鼎赞
　　尚白
　　人有嘲雄以尚白【解嘲】
　　懐鈆笔
　　曹褒为汉书夜则沉思寝则懐鈆笔
　　朝章国纪
　　朝章国纪曲彛备物奏议符防文辞表记素意所不蓄前古所未行皆取定俄顷神无滞用称王俭如此
　　崇让论
　　刘实着崇让论
　　钱神论
</div>
    <div class="pagination">
<a href="海录碎事_page203.html">上一页</a><span>...</span><a href="海录碎事_page199.html">199</a><a href="海录碎事_page200.html">200</a><a href="海录碎事_page201.html">201</a><a href="海录碎事_page202.html">202</a><a href="海录碎事_page203.html">203</a><span class="current-page">204</span><a href="海录碎事_page205.html">205</a><a href="海录碎事_page206.html">206</a><a href="海录碎事_page207.html">207</a><a href="海录碎事_page208.html">208</a><a href="海录碎事_page209.html">209</a><span>...</span><a href="海录碎事_page205.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
