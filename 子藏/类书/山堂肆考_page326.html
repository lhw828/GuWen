<!DOCTYPE html>
<html>
<head>
    <meta charset="UTF-8">
    <title>山堂肆考 - 第 326 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 326 页/共 632 页</h1>
    <div class="content">　　伯伦酒徳颂
　　晋刘伶字伯伦志气旷放以宇宙为狭着酒徳颂有大人先生以天地为一朝万期为须臾日月为扃牖八荒为庭衢行无辙迹居无室庐幕天席地纵意所如止则操巵执觚动则挈榼提壶唯酒是务焉知其余
　　元之酒徳颂
　　宋王禹偁字元之作续酒徳论诗有六义颂居其一所以洊扬徳业褒賛成功美盛徳之形容以告于神明者也观乎伯伦之颂异乎是哉徒以先生大人放荡为辞似不知酒徳之故乃赓而颂之
　　翠防宫献颂
　　唐贞观中翠防宫成张昌龄献颂阙下
　　金銮殿奏颂
　　唐宗召见李白于金銮殿论当世事奏颂一篇帝赐食亲为调羮
　　太清宫颂
　　宋李献臣年十二真宗祀太清宫迎驾进颂有欢声遍八纮之句帝嘉叹令赴秘阁读书赐进士及第
　　会圣宫颂
　　宋仁宗时采汉书原庙之制作宫于永安乃太祖太宗真宗陵寝之所在也宫成数年未见临享欧阳修时为西京留守欲上不惜属车之费无讳数日之劳沛然幸临因展陵墓退而谕民以孝思之诚遂见守土之臣采风俗以问髙年亦尧舜之事也故作此颂以献阙下
　　髙迈灯颂
　　颂曰见外灯长明见内灯长明万恶自光中灭万善自光中生不见一灯百千万亿灯乃至于无穷不见一人百千万亿人归之于大同空即是色色即是空弟子作颂允执厥中
　　成大炭颂
　　宋范成大云予病衰大冬非附火不暖既铭被炉又作炭颂燔木不灰化为精坚是钟至阳维火之传雪霾六虚氷塞九渊环堵之室天不能寒有赫神物斡流化甄尺璧寸珠防功汗顔我维徳之莫之名言既燠既安与之穷年
　　清河颂
　　宋鲍昭字明逺元嘉中河济俱清当时以为美瑞昭乃作清河颂
　　瑞雨颂
　　南北朝虞寄余姚人荔弟也少聪敏及长志于栖遁尝作瑞雨颂武帝见之谓荔曰此颂典裁清拔卿之士龙也
　　甘露颂
　　梁芳林园甘露颂福以徳彰庆防业皎矧兹嘉露因祥特表翻润星夕流甘月晓竒越雕氛珍逾素鸟至道伊融大化期肇













　　山堂肆考卷一百三十一
<子部,类书类,山堂肆考>
　　钦定四库全书
　　山堂肆考卷一百三十二　明　彭大翼　撰文学
　　箴
　　箴诫也文心雕龙轩辕舆凡以弼不逮即为箴矣大禹聴箴
　　唐李密书大禹垂鼗时聴箴规之美白帖夏后氏命百官箴王阙故有虞人之箴详见左襄四年又唐穆宗好畋逰白居易献虞人箴
　　髙宗求箴
　　楚语若武丁之神明也其圣之叡广也其智之不疚也犹自谓未乂故三年黙以思道既得道犹不敢専制使以象旁求圣人既得以为辅又恐其荒失遗忘故使朝夕规诲箴谏曰必交脩余无余弃也按未乂谓未治也
　　御箴
　　楚语昔卫武公年数九十有五矣犹箴儆于国曰自卿以下至于师长士茍在朝者无谓我老耄而舍我必恭恪以朝朝夕以交戒我在舆有旅贲之规位宁有官师之典倚几有诵训之谏居寝有暬御之箴临事有瞽史之道宴居有师工之诵
　　外戚箴
　　东汉桓帝时崔琦作外戚箴以讽梁冀冀怒琦曰管仲乐闻讥谏之言萧何乃设书过之吏今将军不能结纳贞良以救祸败反欲钳士口蔽主徳使鹿马易形乎冀杀之
　　君臣箴
　　唐杜希全封余姚郡王将即屯献体要八章以砭切时政帝嘉纳之赐君臣箴一篇
　　师友箴
　　唐栁宗元以世之为人师者人笑之为友者不以道而以利因作师友箴以儆己又以戒人云
　　女史箴
　　晋张华字茂先惧后族之盛作女史箴无矜尔荣天道恶盈无恃尔贵隆隆者坠鉴于小星戒彼攸遂比心螽斯则繁尔类驩不可以黩宠不可以専
　　虞人箴
　　左襄四年魏绛曰昔周辛甲之为太史也命百官箴王阙于是虞人之箴曰芒芒禹迹画为九州经启九道民有寝庙兽有茂草各有攸处徳用不扰在帝夷羿冒于原兽忘其国恤而思其麀牡武不可重用不恢于夏家兽臣司原敢告仆夫虞箴如是可不惩乎时晋侯好田故绛及之
　　少傅箴
　　傅立为太子少傅箴曰正人在侧徳义盈堂鲍肆先入兰蕙不芳傅臣司计敢告君王
　　县令箴
　　唐古之竒作政不欲猛刑不欲寛寛则民慢猛则人残小恶无为涓流成池片言可用毫末将拱祸既有胎徳岂无种镜不自照祗能鉴物人不自知从谏勿咈勿轻小人蜂虿有毒勿轻小道大车可覆不恕而明不如不明不通而清不如不清
　　扬雄酒箴
　　扬雄作酒箴讽谏成帝曰酒客难法度之士譬之于物曰子犹瓶矣观瓶之居居井之睂处髙临深动尝近危酒醪不入口蔵水满懐不得左右牵于纒徽一旦为瓽所轠身提黄泉骨肉为泥自用如此不如鸱夷鸱夷滑稽腹大如壶尽日盛酒人复借酤常为国器托于属车出入两宫经营公家由是言之酒何过乎按纒徽井索也鸱夷韦囊盛酒之器稽圆转不穷之状天子属车尝载酒食
　　日休酒箴
　　唐皮日休自戏曰酒士自谐曰酒民盖中性不能以自节因箴以自警曰酒之所乐乐其全真宁能我醉不醉于人又自惟食之性不能自节亦犹夫酒之性也复箴以自警曰宁能食我不食于人既食于人自食其身
　　清白箴
　　见刺史
　　元良箴
　　宋真宗春秋髙未建储君卫尉寺丞陈执中进演要三篇以早定天下根本为言因召对便殿劳问久之擢右正言逾月立皇子升为皇太子作元良箴赐之
　　大寳箴
　　唐张蕴古作箴畧云壮九重于内所居不过容膝彼昏不知瑶其台而琼其室罗八珍于前所食不过适口惟狂防念丘其糟而池其酒勿内荒于色勿外荒于禽勿贵难得货勿聴亡国音勿谓我尊而傲贤慢士勿谓我智而拒谏矜已
　　皇极箴
　　宋治平元年知制诰祖无择献皇极箴赐诏奬之
　　賛道箴
　　唐李百药作賛道箴以讽太子嬉逰
　　承华箴
　　唐李义府作承华箴献太子曰佞谀有类邪巧多方其萌不折其害必彰
　　丹扆六箴
　　唐穆宗逰幸无常昵比羣小视朝月不再三大臣罕得进见李徳裕献丹扆六箴一曰宵衣以讽视朝希晩二曰正服以讽服御乖异二曰罢献以讽徴求玩好四曰纳诲以讽侮弃谠言五曰辨邪以讽信任羣小六曰防防以讽轻出逰幸
　　金华五箴
　　宋冯元明道五年为翰林侍讲学士上金华五箴诏书宠之
　　光禄勲箴
　　扬雄箴云经兆宫室画为中外廊殿门闼限以禁卫
　　符节令箴
　　东汉崔瑗作箴曰在尊曰玺在卑曰印防不可不审制不可无常如姬窃印晋鄙受殃符臣司节敢告不刚
　　孙抃五箴
　　宋孙抃眉山人字梦得尝云吾年四十有八年发之短者日益白齿之摇者日益脱聪明不及于前时道徳日负其初心其不至于君子而卒为小人也昭昭矣作五箴以讼其恶一曰逰箴二曰言箴三曰行箴四曰好恶箴五曰知名箴
　　呉充六箴
　　见王府官
　　口箴
　　姚崇口箴畧云室本无暗垣亦有耳何言者天成蹊者李似不能言为世所尊言不出口冠时之首无掉尔古以速尔咎无易尔言亦孔之丑敬之慎之可大可久敬之伊何三命而走慎之伊何三缄其口
　　心箴
　　范浚心箴茫茫堪舆俯仰无垠人于其问渺然有身是身之微太仓稊米参为三才曰惟心尔古往今来孰无此心心为形役乃兽乃禽惟口耳目手足动静投闲抵隙为厥心病一心之防众欲攻之其与存者呜呼几希君子存诚克念克敬天君泰然百体从令
　　吕祖谦官箴
　　吕祖谦字伯恭学者称为东莱先生夷简五世孙尝考定周易书説阃范官箴辨志録及文鉴行于世
　　司马光我箴
　　诚实以启人之信我乐善以使人之亲我虚己以聴人之教我恭己以取人之敬我自检以杜人之议我自反以息人之罪我容忍以受人之欺我勤俭以补人之侵我警悟以脱人之陷我奋发以破人之量我逊言以免人之詈我危行以销人之鄙我静定以处人之扰我从容以待人之廹我防艺以备人之鄙我励操以去人之汚我直道以伸人之屈我洞彻以解人之疑我量力以济人之求我尽心以报人之任我弊端切勿始于我凡事毋俾有私于我圣人每存心于无我天下之事尽其在我
　　书问
　　事理发挥通诸人之防防者莫如言传千里之忞忞者莫如书盖言不能以对面而后托书以传焉此书问之所以不容无也
　　伊尹作书
　　商书伊尹作书曰先王顾諟天之明命以承上下神祗社稷宗庙防不只肃
</div>
    <div class="pagination">
<a href="山堂肆考_page325.html">上一页</a><span>...</span><a href="山堂肆考_page321.html">321</a><a href="山堂肆考_page322.html">322</a><a href="山堂肆考_page323.html">323</a><a href="山堂肆考_page324.html">324</a><a href="山堂肆考_page325.html">325</a><span class="current-page">326</span><a href="山堂肆考_page327.html">327</a><a href="山堂肆考_page328.html">328</a><a href="山堂肆考_page329.html">329</a><a href="山堂肆考_page330.html">330</a><a href="山堂肆考_page331.html">331</a><span>...</span><a href="山堂肆考_page327.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
