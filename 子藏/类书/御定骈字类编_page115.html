<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 115 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 115 页/共 1019 页</h1>
    <div class="content">　　寒藤【李知微松竹林赋古栁欲偃丨丨未僵　庾信奉报穷秋寄隐士诗秋水牵沙落丨丨抱树踈】寒蓬【刘峻相经序手无春荑之柔发有丨丨之悴】
　　寒苔【温庭筠清凉寺诗松飘晚吹摐金铎竹防丨丨上石梯】
　　寒藓【刘孝威赋得曲涧诗石岸生丨丨沈根渍水苔】
　　寒蒲【杜甫过南岳入洞庭湖诗翠牙穿裛桨碧节上丨丨　杜牧鹤诗清音迎晓月愁思立丨丨】寒苇【李颀送刘昱诗八月丨丨花秋江浪头白　周贺送耿山人归湖南诗夜涛鸣栅鏁丨丨露船灯郑谷鹭鸶诗见春塘下】
　　寒莎【方干题故人废宅诗丨丨野树入荒庭风雨萧萧不掩扃　齐已访自牧上人不遇诗髙房度江雨经月长丨丨】
　　寒麦【刘得仁书事诗土膏丨丨覆人海昼尘防　喻坦之长安雪后诗野渡滋丨丨髙泉涨禁池】寒兽【王昌龄途中作惊禽栖不定丨丨相因依】
　　寒熊【陆游秋雨渐凉有懐兴元诗遥知南郑风霜早已有丨丨犯猎场】
　　寒鹿【卢纶送赵真长归夏县旧山依阳徴君读书诗幽僧曝山果丨丨守冰泉】
　　寒狐【李益野田行丨丨啸青鬼火烧白杨】
　　寒狸【周贺送僧归江南诗饥防縁危壁丨丨出壊坟】
　　寒猨【通作猿张协杂诗泽雉登垄雊丨丨拥条吟　窦冀懐素歌枯藤劲鐡媿三舍骤雨丨丨惊一时王懐素歌丨丨饮水撼枯藤壮士拔山伸劲鐡　鲍溶山中冬思诗唤人空谷应开火丨丨至　段成式题谷隠兰若诗丹成道士过门数叶尽丨丨下岭稀　李咸用修睦上人山居诗丨丨断后云为槛宿鸟惊时月满庭　方干与桐庐郑明府诗映林顾停琴望隔水丨丨驻笔听　郑谷石门山泉诗云邉野客穷来处石上丨丨见落时】
　　寒狖【栁宗元荅刘连州邦字诗负弩啼丨丨鸣枹惊夜狵】
　　寒【孟浩然南归阻雪诗积雪覆平臯饥鹰捉丨丨李贺李凭箜篌引吴质不眠倚桂树露脚斜飞湿丨丨　杜牧洛阳诗侯门草满置丨丨洛浦沙深下塞鸿】
　　寒驴【郑谷赠宗人前公安宰君诗风中夜犬惊槐巷月下丨丨囓槿篱】
　　寒犬【鲍溶秋晩铜山道中宿隐者诗秋窓照疎萤丨丨吠落木】
　　寒禽【梁元帝纂要见寒鸟下　谢灵运苦寒行浮阳减清晖丨丨叫悲壑　元稹酬乐天雪中见寄诗敲扶宻竹枝犹亚煦暖丨丨气渐苏】
　　寒鸟【梁元帝纂要冬鸟曰丨丨又曰寒禽　陆机述思赋丨丨悲而饶音衰林愁而寡色　又苦寒行不覩白日景但闻丨丨喧　阮籍咏懐诗回风吹四壁丨丨相因依　庾肩吾经陈思王墓诗枯桑落古社丨丨归孤城　何逊下方山诗丨丨树间响落星川际浮魏徴述懐诗古木鸣丨丨空山啼夜猿　韦应物同越琅邪山诗余食施庭丨丨下破衣挂树老僧亡　刘禹锡和乐天洛下雪中宴集诗树上因依见丨丨坐中收拾尽闲官　周贺送韩评事诗离防游鱼逢浪返望巢丨丨逆风飞　张乔题贾岛吟诗台诗暝烟丨丨集残月夜虫飞】
　　寒雕【贯休古塞下曲丨丨中石落在黄河冰】
　　寒雁【宣和画谱吴元瑜雪梅丨丨图二　又崔白雪芦丨丨图三　无名氏朝元阁赋丨丨正来下秦山之八水暮烟初起绕汉家之五陵　杨师道陇头水诗雾中丨丨至沙上转蓬轻　王昌龄春怨丨丨春深归去尽出门肠断草萋萋　刘禹锡更衣曲夜如何其夜漫漫隣鸡未鸣丨丨度　钱起早下江寜诗霜苹留楚水丨丨别吴城　李商隐野菊诗已悲节物同丨丨忍委芳心与暮蝉　温庭筠过潼闗诗十里晓鸡关树暗一行丨丨陇云愁　戴昺诗梅花两心事丨丨五更愁善住送石上人还吴淞诗代岭月明丨丨过楚江水落晩禾收】
　　寒鸢【李咸用题村叟壁诗浅茅鸣鬭雉曲折啸丨丨】
　　寒鹜【李商隠幽居冬暮诗晓鸡惊树雪丨丨守冰池】
　　寒鸱【李颀题卢五旧居诗怅望秋天鸣坠叶防岏枯栁宿丨丨】
　　寒鸮【张说伯奴邉见归田赋因投赵侍御诗丨丨鸣舍下昏虎卧篱前】
　　寒鸥【杜甫鸥诗江浦丨丨戏无他亦自饶】
　　寒鹭【唐彦谦东韦曲野思诗野莲随水无人见丨丨窥鱼共影知　李洞送卢少府之任巩洛诗印牀丨丨宿壁记醉僧书　王禹偁诗锦掷鲜鳞红拨剌雪翻丨丨白防褷】
　　寒乌【王僧孺从子永寜令诔水鸣秋鹤岸集丨丨沈约愍衰草赋秋鸿兮防引丨丨兮聚飞】寒鸦【图绘寳鉴阙生作古木雪景梅花丨丨冻雀深得其意　张均岳阳晩景诗晩景丨丨集秋风旅雁归　王昌龄长信秋辞玉顔不及丨丨色犹带朝阳日影来　刘长卿歩登夏口古城作但见荒郊外丨丨暮暮飞　顾况小孤山诗古庙枫林江水邉丨丨接饭雁横天　温庭筠题西明寺僧院诗新雁防差云碧处丨丨辽乱叶红时　唐彦谦长溪秋望诗丨丨闪闪前山去杜曲黄昏独自愁　李咸用升天行堂堂削玉青蝇喧丨丨喙鼠愁飞鸾　贯休秋末入匡山船行诗水庙丨丨集沙村夕照多　欧阳修奉使契丹回出上京马上作古闗衰栁聚丨丨驻马城头日欲斜　苏轼墨诗翠色冷光何所似墙东鬒髪堕丨丨】
　　寒雀【沈约郊居赋秋蜩吟叶丨丨噪枝　李百药秋晩登古城诗頺墉丨丨集荒堞晩乌惊　韦应物寓居沣上精舍诗髙斋犹宿逺山曙微霰下庭丨丨喧又过郑子故第诗故人惊逝水丨丨噪空墙　白居易病中友人相访诗萧条草檐下丨丨朝夕闻苏轼南乡子词丨丨满疎篱争抱寒柯防玉防】
　　寒鹊【刘沧秋日夜懐诗砧杵寥寥秋色长绕枝丨丨客情伤　梅尧臣直宿广文舍下诗赖此数竿竹与我为暖热上有丨丨栖拳足如痩蕨　元好问咏懐诗吟似虫秋更苦梦和丨丨夜频惊　李昂英词丨丨颤枝飞不定廻纹刺就更筹永】
　　寒鸡【鲍照舞鹤赋感丨丨之早晨怜霜雁之违漠　刘伶北芒客舍诗丨丨思天曙拥翅吹长音　崔涯杂嘲诗丨丨鼓翼纱外已觉恩情逐晓风　陆龟防自遣诗心揺秪待东窓晓长愧丨丨第一声　李咸用别友诗丨丨不待东方曙唤起征人蹋月行　叶适戴肖望挽词无因再商略短日送丨丨　欧阳修水谷夜行寄子美圣俞诗丨丨号荒林山壁月倒挂】
　　寒鸭【宣和画谱徐崇嗣画御府所藏有丨丨图】
　　寒雏【元稹小胡笳引见秋霜下　又独夜伤懐诗寡鹤连天呌丨丨彻夜惊】
　　寒龙【李贺静女春曙曲冰洞丨丨半匣水一只商鸾逐烟起　李咸用大雪歌同云惨惨如天怒丨丨振鬛飞干雨】
　　寒鱼【六一诗话晏元献公文章擅天下尤善为诗而多称引后进一时名士往往出其门圣俞平生所作诗多矣然公独爱其两联云丨丨犹着底白鹭已飞前漫叟诗话临川爱眉山雪诗能用韵如云冰下丨丨渐可叉和羔袖龙钟手独叉盖子厚甞云江鱼或共叉又云入郡腰常折逢人手尽叉　储光羲蓝上茅茨期王维补阙诗浅濑丨丨少丛兰秋蝶多　杜甫草堂即事诗丨丨依宻藻宿鹭起圆沙　陆游枕上诗岂知拥败褐炯如丨丨鳏】
　　寒蠏【贾岛酬慈恩寺文都上人诗篱落罅间丨丨过莓苔石上晩蛩行　马臻野宿诗邻鸡喧暮栅丨丨上灯窓】
　　寒【卢仝月蚀诗北方丨丨被虵藏头入殻如入狱刘禹锡乐天寄重和晩达冬青一篇因成再荅诗秋隼得时凌汗漫丨丨饮气受泥涂】
　　寒虫【王僧孺与何炯书丨丨夕呌合轻重而同悲秋叶晩伤杂黄紫而俱坠　吴少微长门怨空阶白露色百草丨丨鸣　常建听琴诗丨丨临砌急清吹褭灯频】
　　寒蝉【礼记月令孟秋之月凉风至白露降丨丨鸣鹰乃祭鸟用始行戮注丨丨寒蜩谓蜺也　后汉书杜宻传刘胜位为大夫见礼上賔而知善不荐闻恶不言隠情惜已自同丨丨此罪人也　宋书乐志百草雕紫花落英蟋蟀吟牖丨丨鸣　丰道生真赏斋赋巢鸾鹤兮防文鱼噪丨丨兮吟蟋蟀　袁桷九华台赋哀鸿响空丨丨抱梧　曹植赠白马王彪诗秋风发微凉丨丨鸣我侧　王粲从军行丨丨在树鸣鹳鹄摩天游　张载七哀诗阳鸟收和响丨丨无余音　陆机拟明月何皎皎诗凉风绕曲房丨丨鸣髙栁　江逌咏秋诗丨丨向夕号惊飇激中夜　宋孝武帝初秋诗逺视秋云发近听丨丨鸣　张正见赋得寒树晩蝉疎诗丨丨噪杨栁朔吹犯梧桐　王昌龄山中别厐十诗幽姢松篠径月出丨丨鸣　杜甫柟树为风雨所拔叹诛茅卜居总为此五月髣髴闻丨丨　又秦州杂诗抱叶丨丨静归来独鸟迟　刘长卿郧上送韦司士归上都旧业诗苍苔白露生三径古木丨丨满四邻　李端赠薛戴诗晓雾忽为霜丨丨还罢响　方干李户曺小妓天得善击越器以成曲章诗画漏丁当相续滴丨丨计防一时鸣韦荘闺月诗清风行处来白露丨丨急　欧阳修寄圣俞诗空肠时如秋蚓叫苦调或作丨丨嘶刘基旅兴诗丨丨枝上号阜螽草间鸣】
　　寒蝶【贾岛延夀里精舍寓居诗霜蹊犹舒英丨丨断来踪　白居易逰悟真寺诗林幽不逢人丨丨飞翾翾　聂夷中诗丨丨恋衰草轸我离乡心　皮日休秋晚留题鲁望郊居诗秋花如有恨丨丨似无憀　苏轼次韵周长官夀星院同饯鲁少卿诗寂歴疎松敧晚照伶俜丨丨抱秋花　陆防舍北行饭书触目诗夕阳偏傍平桥路丨丨犹依晚菊花】
　　寒蜩【礼记月令注见寒蝉下　尔雅蜺丨丨注寒螀也似蝉而小青色　方干题龟山穆上人院诗丨丨逺韵来窓里白鸟斜行起砌邉　欧阳修自岐江山行至平陆驿诗山鸟啭成歌丨丨嘒如哽】
　　寒蛩【韦应物拟古诗丨丨悲洞房好鸟无遗音　戴叔伦客夜与故人偶集诗风枝惊暗鹊露草覆丨丨孟郊蓝溪元居士草堂诗日昏各命酒丨丨鸣蕙丛马戴楚江懐古诗惊鸟去无际丨丨鸣我傍　郑巢】
　　【秋思诗丨丨鸣不定郭外水云幽　皮日休秋晚留题鲁望郊居诗丨丨傍枕响秋菜上墙生　郑谷兴州江馆诗向蜀还秦计未成丨丨一夜绕牀鸣　皎然与朝阳山人张朝夜集湖亭赋得各言其志诗零露积衰草丨丨鸣古田】
　　寒螀【将同尔雅注见寒蜩下　淮南子鸟飞反乡兔走归窟狐死首丘丨丨翔水各哀其所生注丨丨水鸟　刘铄拟行行重行行诗丨丨翔水曲秋兔依山基髙适宋中遇林虑杨山人因而有别诗朔风忽振荡昨夜丨丨啼　李白陌上桑乐府丨丨爱碧草鸣鳯栖青梧　刘禹锡乐天以愚相访沽酒致欢诗犹胜独居荒草院蝉声听尽到丨丨　张仲素秋思诗碧窗斜日蔼深晖愁听丨丨泪湿衣　李羣玉自澧浦东逰江表途出巴丘投员外从公处诗哀碪秋色晓月啼丨丨郑巢寄贞法师诗逺瀑穿经室丨丨发定衣　元好问野菊诗荒畦断垅新霜后痩蝶丨丨晚景前】
　　寒蚕【齐民要术永嘉有八辈蚖珍柘蚖爱珍爱寒珍四出蚕丨丨　嵇康荅难养生论火蚕十八日丨丨三十日余以不得逾时之命而将养有过倍之隆温肥者早终凉痩者迟竭防可识矣】寒茧【陆防江湖散人诗手捉孤篁曵丨丨口诵太古沧浪词】
　　寒蚓【尔雅螼蚓蜸蚕注即防蟺也江东呼为丨丨　苏轼舟中夜起诗暗潮生渚吊丨丨落月挂栁看悬珠】
　　寒号【本草五灵脂即丨丨虫矢】
　　寒君【后汉书寒朗传賛惵惵楚黎丨丨为命】
　　寒官【齐书纪僧真传自丨丨歴至太祖冠军府防军主簿】
　　寒宦【晋书陶侃传孙秀以亡国支庶府望不显中华人士耻为掾属以侃丨丨召为舍人】
　　寒司【素问丨丨物化天地严凝】
　　寒儒【青琐诗话李清臣方束髪即才俊辞句惊人老儒辈莫不心服一日薄逰定州时韩魏公知定州先生防刺往谒见其侄太祝吏报曰太祝方寝先生求笔为诗一絶书于刺授其吏曰太祝觉而投之诗曰公子乗闲卧绛防白衣老吏慢丨丨不知梦见周公否曽说当时吐哺无后魏公见诗云吾知此人久矣竟有东牀之选　苏辙谢除中书舍人表臣生本西蜀家世丨丨　欧阳修读书诗吾生本丨丨老尚把书卷】寒士【晋书范之传与防稽王道子笺曰下官轻微丨丨谬得厠在俎豆实惧辱累清流惟尘圣世　又淳于智传上党鲍瑗性质直不信卜筮防智来应詹谓曰此君丨丨每多屯虞君有通灵之思可为一卦智乃为卦卦成谓瑗曰君安宅失宜故令君困君舍东北有大桑树君径至市入门数十歩当有一人持荆马鞭者便就买以悬此树三年当暴得财瑗承言诣市果得马鞭悬之三年浚井得钱数十万铜鐡器复二十余万于是致赡　齐书刘祥传祥少好文学性韵刚踈轻言肆行不避髙下司徒禇渊入朝以腰扇障日祥从侧过曰作如此举止羞面见人扇障何益渊曰丨丨不逊祥曰不能杀袁刘安得免丨丨　南史朱异传轻慠朝贤不避贵戚人或诲之异曰我丨丨也遭逢以至今日诸贵皆恃枯骨见轻我下之则为蔑尤甚　又徐勉传旧扬徐首迎主簿尽选国华中正取勉子崧充南徐选首帝敕之曰卿丨丨而子与王志子同迎偃王以来未之有也　魏书崔道固传刘骏为徐兖二州刺史辟为从事道美形容善举止骏嘉之曰道固人身如此岂可为丨丨至老乎　唐书栁冲传魏氏立九品置中正尊世胄卑丨丨权归右姓已其州大中正主簿郡中正功曺皆取着姓士族为之以定门胄品藻人物晋宋因之始尚姓已】
　　寒客【梅尧臣观博阳山火诗小农候春锄丨丨失冬樵　又西溪丛话腊梅为丨丨】
　　寒妇【鲍照拟古诗秋萤扶户吟丨丨成夜织】
　　寒女【中论伊尹放太甲展季覆丨丨商鲁之民不称淫簒焉何则积之于素也　郭泰机荅傅咸诗皦皦白素丝织为丨丨衣　李白送杨少府赴选诗何惜刀尺余不裁丨丨衾　杜甫自京赴奉先县咏懐诗彤庭所分帛本自丨丨出　孟浩然题长安主人壁诗促织惊丨丨秋风感长年　韩愈谢自然诗果州南充县丨丨谢自然　白居易诗越溪丨丨汉宫姬　刘禹锡送李防秀才还湖南诗丨丨劳夜织山苖荣寸茎　钱起效古秋夜长诗白玉窗中闻落叶应怜丨丨独无衣李商隠自桂林奉使江陵途中感懐诗乱鸦冲晒网丨丨簇遥砧】
　　寒民【汉书王莾传乃二月癸巳之夜甲午之辰火烧霸桥从东方西行至甲午夕桥尽火灭大司空行视考问或云丨丨舍居桥下疑以火自燎为此灾也　申鍳下有丨丨则上不具服】
　　寒厮【齐书陈显达传任非华尚宠必丨丨】
　　寒童【云笈七签六渊者宫名丨丨者山名也故曰登丨丨之岳防六渊之中】
　　寒僧【周贺送省已上人归太原诗丨丨廻絶塞夕雪下穷冬】
　　寒人【宋书朱百年传时山隂有丨丨姚吟亦有髙趣为衣冠所重　又顔师伯传师伯子举周旋丨丨张竒为公车令上以竒资品不当使兼市买丞以蔡道恵代之　齐书明帝纪驱使丨丨不得用四幅繖　南史防稽陈氏三女传防稽丨丨陈氏有三女无男祖父母年八九十老无所知父笃癃病母不安其室遇嵗饥三女相率于西湖采菱莼更日至市货卖未甞亏怠　唐书张宿传张宿者本丨丨自名诸生宪宗为广陵王时因张茂宗荐尉得出入邸中诞谲敢言及监抚自布衣授左拾遗】
　　寒地【魏书李彪传虽与宋弁结管鲍之交弁为大中正与髙祖私议犹以丨丨处之殊不欲微相优假彪亦知之不以为恨　白居易晩桃花诗丨丨生材遗较易贫家养女嫁常迟　郑谷重荅左省张起居诗丨丨殊知感秋灯耿不眠】
　　寒种【上声文同寃妇行其姑本丨丨贪壑常谽谺】
　　寒家【魏志吕布传注英防记曰原字建阳本出自丨丨为人麤略有武勇善骑射】
　　寒族【晋书华谭传谭举丨丨周访为孝亷访果立功名杜荀鹤入闗因别舍弟诗莫愁丨丨无人荐但愿春官把卷防】
　　寒浞【左传后羿不修民事而淫于原兽弃武罗伯因熊髠尨圉而用丨丨寒浞伯明氏之谗子弟也】寒素【晋书范乔传乔凡一举孝亷八荐公府再举清白异行又举丨丨一无所就　宋书袁粲传皇太子冠上临宴东宫愍孙劝顔师伯酒师伯不饮愍孙因相裁辱师伯见宠于上上常嫌愍孙以丨丨凌之因此发怒出为海陵太守　齐书王僧防传或有身经三公蔑尔无闻布衣丨丨卿相屈体或父子贵贱殊兄弟声名异何也体尽读数百卷书耳　南史张纉传大同二年徴为吏部尚书后门丨丨一介者皆见引拔不为贵门屈意士人翕然称之　唐书李固言传召为吏部侍郎既领选按籍自拟先收丨丨柅吏奸　宋史刘熙古传性淳谨虽显贵不改丨丨　后村诗话李賛皇颇开丨丨之路及南迁或人赠诗曰八百孤寒齐下泪一时南望李崕州　孔融杂诗髙明耀云门逺景灼丨丨】
　　寒鬓【李贺洛妹真珠诗丨丨斜钗玉燕光髙楼唱月敲悬珰　髙唘中秋月诗初来空中光尚湿霜娥丨丨风防鬖】
　　寒齿【栁宗元晨诣超师院读禅经诗汲井潄丨丨清心拂尘服】
　　寒心【战国防王以十万戍郑梁氏丨丨许鄢陵婴城上蔡召陵不往来也如此而魏亦闗内侯矣　史记荆轲传秦将樊于期得罪于秦王亡之燕太子受而舍之鞠武諌曰不可夫以秦王之暴而积怒于燕足为丨丨又况闻樊将军之所在乎是谓委肉当饿虎之蹊也祸必不振矣　汉书邹阳传始孝文皇帝据闗入立丨丨销志不明求衣　又贾谊传筦子曰礼义防耻是谓四维四维不张国乃灭亡使筦子愚人也则可筦子而少知治軆则是岂可不为丨丨哉　飞燕外传飞燕縁主家大人得入宫召幸其姑妺樊嫕为丞光司帟者故识飞燕与射鸟儿事为之丨丨　温庭筠病中书懐诗赋分知前定丨丨畏厚诬】
　　寒毛【晋书夏统传统雅善谈论宗族劝之仕谓之曰卿清亮质直可作郡纲纪与府朝接自当显至如何甘辛苦于山林毕性命于海濵也统浡然作色曰诸君待我乃至此乎闻君之谈不觉丨丨尽戴白汗四匝顔如渥丹心热如炭舌缩口张两耳璧塞言者大慙　唐书崔湜传宗在东宫数至其第申宻欵湜隂附主时人危之为丨丨门下客献海鸥赋以讽湜称善而不自悛　岑参赵将军歌九月天山风似刀城南猎马缩丨丨】
　　寒骨【李洞感恩书事诗积雪峰西遇奨称半家丨丨起沟塍　皮日休和鲁望谢恵巨鱼之半诗冷鳞中断榆钱破丨丨平分玉筯光　杜荀鹤雪诗风搅长空丨丨生光于晓色报窗明　苏舜钦悲二子聮句诗作诗告石梁聊以慰丨丨　朱松至节日建州防詹士元诗那知客天涯相对丨丨耸】
　　寒肌【梁简文帝临雍州革贪惰教见春蚕下】
　　寒肤【元稹病减逢春诗丨丨渐舒展阳胍乍盈虚】
　　寒液【栁宗元晋问观者胆掉目出丨丨】
　　寒嗽【宋史岳飞传飞防金人举国南来巢穴必虚若长驱京洛以之彼必奔命可坐而敝时飞方苦丨丨力疾而行】
　　寒泪【皮日休春夕酒醒诗夜半醒来红蜡短一枝丨丨作瑚】
　　寒胫【梅尧臣鸭雏诗三旬殻既坼乳毛丨丨短】
　　寒府【素问厥隂所至为风府爲璺启少隂所至为大火府为舒荣太隂所至为雨府为员盈少阳所至为热府为行出阳明所至为司杀为庚苍太阳所至为丨丨为归藏司化之常也　又防痿寒热还刺丨丨寒府在附膝外解营】
　　寒意【张鼎江南遇雨诗江天丨丨少冬月雨仍飞】
　　寒影【苏味道咏霜诗带日浮丨丨乗风近晚威　常建送楚十少府诗微风吹霜气丨丨明前除　薛竒童拟古诗丨丨波上云秋声月前树　姚伦感秋诗乱声千叶下丨丨一巢孤　灵一送范律师往果州诗乱峯丨丨暮深防野流清　王禹偁上寺诗云生石砌揺丨丨泉汲铜缾露冻痕　余靖西山诗鱼戏竹溪丨丨碎路穿松坞翠隂斜　程钜夫送尹生归江西诗野防晓光千棹急平湖丨丨数峯欹】
　　寒踪【张正见衰桃赋岩岩秀峰吐桂荣松独夭桃之灼灼轻擢采于丨丨　皇甫曽寄浄虚诗丨丨白云里法侣自提携】
　　寒俊【通作隽唐书郑薰传薰端劲再知礼部举引丨丨士类多之　宋史选举志大率士子与试官实有亲嫌者绍定间以漕试胄试无亲可避者亦许试或谓时相狥于势要子弟故也端平初拨归大院丨丨便之又张齐贤传姿仪丰硕议论慷慨有大略以致君自负留心刑狱多所全活喜提奨丨丨　长编冦凖在中】
　　【书喜用丨丨甞除官同列屡目吏持例簿以进凖曰宰相所以器百官若用例非所以进贤退不肖也】寒品【唐书陆余庆传余庆于丨丨晚进必悉力荐借人有过辄面折退无一言】
　　寒氏【穆天子传见寒疾下】
　　寒小【神仙传成武丁为县小吏府君周昕有知人之鉴见先生异之乃留在左右久之署为文学主簿郡中僚吏豪族皆怪不应引丨丨之人以乱职位府君曰此非君辈所知也】
　　寒庶【宋书孔琳之传至于丨丨则人思自竭虽复室如悬磬莫不倾产殚财所谓之以礼其若此乎】寒微【晋书吾彦传彦出自丨丨有文武才干　又郑冲传冲字文和荥阳开封人也起自丨丨卓尔立操清恬寡欲耽玩经史遂博究儒术及百家之言有姿望动必循礼任真自守不要鄊曲之誉由是州郡久不加礼　周书晋荡公护传叱罗协本名与髙祖讳同后改焉少丨丨甞为州小吏以恭谨见知恒州刺史杨钧擢为从事　骆賔王讨武瞾檄性非和顺地实丨丨　杨贲时兴诗贵人昔未贵咸愿顾丨丨】
　　寒陋【北齐书樊逊传左仆射杨愔辟逊为其府佐逊辞曰门族丨丨访第必不成乞补贠外司马督愔曰才髙不依常例特奏用之　苏轼岐亭诗卢公信丨丨衰发得满帻】
　　寒蹇【苏轼谢赐对衣金带马状臣受材迂踈赋命丨丨防师季路止服緼袍长慕少防欲乗下泽】寒细【宋书薛安都传从弟道生犯罪为秣陵令庾淑之所鞭安都大怒欲往杀淑之行至朱雀航逢栁元景元景责让之曰卿从弟服章言论与丨丨不异虽复人士庾淑之亦何得知且人身犯罪理应加罚卿为朝廷勲臣云何放恣欲于都邑杀人安都乃止】
　　寒顽【杜牧雪中书懐诗腊雪一尺厚云冻丨丨痴】
　　寒痴【欧阳修诗万木丨丨睡不醒】
　　寒劣【晋书庾翼传大校江东政以伛儛豪强以为民蠧时有行法辄施之丨丨】
　　寒惫【唐书刘仁轨传显庆后讨伐恩赏殆絶及破百济平壤有功者皆不甄叙州县购募不愿行身壮家富者以财参遂率得避免所募皆儜劣丨丨无鬭志】
　　寒凶【韩愈祭河南张员外文我落阳山以尹鼯猱君飘临武山林之牢嵗弊丨丨雪虐风饕颠于马下我泗君咷】
　　寒酷【齐书崔懐慎传泰始初淮北陷没界上流奔者多有去就懐慎因此入北至桑干邪利时已卒懐慎絶而后苏载防还青州徒跣冰雪土气丨丨而手足不伤时人以为孝感】
　　寒毒【宋史石扬休传使契丹道感丨丨得风痹　素问少隂在泉丨丨不生其味辛其治辛苦甘其谷白丹】
　　寒刑【素问乙巳相防金运太虚反受火胜故非太过也即姑洗之管太商不应火胜热化水复丨丨此乙庚失守其后三年化成金疫也】
　　寒淫【素问嵗太阳在泉丨丨所胜则凝肃惨栗民病少腹控睾引腰脊上冲心痛血见嗌痛颔肿】寒战【明一统志丨丨山在河南府巩县东南五十里其山陡峻临玉仙河经者战惧因名】
　　寒栗【吴志贺邵传臣甞览书传验诸行事灾祥之应所为丨丨　素问疟之始发也先起于毫毛伸欠乃作丨丨鼓颔　韦应物凌雾行霏微误嘘吸肤腠生丨丨】
　　寒悭【苏轼赠太守霍翔诗躬持牛酒劳行役无复菊嘲丨丨】
　　寒悴【晋书张华传刘卞甚为太子所信遇每防宴卞必预焉屡见贾谧骄傲太子恨之形于言色谧亦不能平卞以贾后谋问华华曰不闻卞曰卞以丨丨自须昌小吏受公成防以至今日士感知己是以尽言而公更有疑于卞邪】
　　寒创【汉书赵充国传将军士寒手足皲瘃注皲坼裂也瘃丨丨也】
　　寒剧【苏辙咏新燕诗南国花期知不逺中原丨丨未应归　陆防嵗首书事诗东风入律丨犹丨多稼占祥雪欲成】
　　寒窘【苏轼依韵奉荅李公择赏花诗诗成天一笑万象解丨丨】
</div>
    <div class="pagination">
<a href="御定骈字类编_page114.html">上一页</a><span>...</span><a href="御定骈字类编_page110.html">110</a><a href="御定骈字类编_page111.html">111</a><a href="御定骈字类编_page112.html">112</a><a href="御定骈字类编_page113.html">113</a><a href="御定骈字类编_page114.html">114</a><span class="current-page">115</span><a href="御定骈字类编_page116.html">116</a><a href="御定骈字类编_page117.html">117</a><a href="御定骈字类编_page118.html">118</a><a href="御定骈字类编_page119.html">119</a><a href="御定骈字类编_page120.html">120</a><span>...</span><a href="御定骈字类编_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
