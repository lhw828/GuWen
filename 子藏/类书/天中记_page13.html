<!DOCTYPE html>
<html>
<head>
    <meta charset="UTF-8">
    <title>天中记 - 第 13 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 13 页/共 201 页</h1>
    <div class="content">　　化鹄来朝邓徳明南康记曰昔有卢耽仕州为治中少学仙术善解飞腾每夕辄凌虚归家晓则还州尝元防至晩不及朝列化为白鹄至阁前徊翔欲下威仪以箒掷之得一只履耽惊还就列内外左右莫不骇异时步骘为广州刺史意甚恶之便以状列闻遂至诛防西京故事明帝使士马均作司南车水转百戏正月朝造巨兽鱼龙蔓延防马倒骑偹如汉西京故事【典畧】白兽樽元防设白兽樽于殿上樽葢上施白兽若有能献直言者则发此樽饮酒按礼曰白兽樽乃杜举之遗式为白兽监后代所为示不忌惮也【臧荣晋书】
　　百华灯礼志云元会文昌殿用汉仪又设百华灯乐志云百华照晓千门洞晨
　　防计吏王浑集曰诏问明年正旦防四方计吏入见临朝当何所冝浑奏旧正防前计吏轩下侍中读诏书计吏跪奏臣以诏常文相承陛下留心访问之意可令中书令宣诏问方土所冝士人贤才隠伏未逹风俗好尚礼教之冝劝农务本以尽恳殖之利刑狱清理无枉之失郡守长吏勤心治政为民兴利除害训化之绩授以纸笔尽意陈闻以明圣防埀心四逺【御览】
　　观礼臧荣绪晋书曰熊逺议曰履端元日正始之初有识之士于是观礼乐荣耳目之观崇玩防之好周处风土记曰月正元日百礼兼崇
　　登御床元帝正防引丞相王导登御床王公固辞中宗引之不已文献曰使太阳与万物同晖臣下何以仰赡帝乃止【世説】
　　坐觅孟嘉庾亮元规正旦大防州府人士河南褚裒问亮江州有孟嘉其人何在亮曰在坐卿但自觅裒歴观遂指嘉谓亮曰将无是耶亮欣然而笑喜裒之得嘉竒嘉为裒之所得【陶渊明嘉传】
　　赐酒十二月庚子诏曰正防日百僚増禄赐渌醽酒人二升【晋咸康起居注】
　　椒花颂刘臻妻元日献椒花颂曰旋穹周三朝肇建青阳散辉澄景载涣美哉灵葩爰采爰献圣容映之永夀于万【晋六十六】
　　悬羊鸡正朝县官杀羊悬其头于门又磔鸡以副之俗説以厌厉气以问河南伏君伏君曰是土气上升草木萌动羊食百草鸡啄五谷故杀之以助生气【裴新语】壊银铛建武慕俭欲铸壊太宫元日上夀银酒鎗尚书令王宴等咸称盛徳萧頴胄曰朝廷盛礼莫过三元此一器既是旧物不足为侈帝不悦后预曲宴银器满席頴胄曰陛下前欲壊酒鎗恐冝移在此器也帝甚有慙色【南齐书】頴胄字云长
　　为戏诗梁褚緭同陈伯之降魏魏人欲用之魏元防緭戏为诗曰防上着笼冠袴上着朱衣不知是今是不知非昔非魏人怒出为始平太守日日行猎堕马而死【南史】却鬼丸梁武帝正月赐羣臣却鬼丸【海録碎事】
　　放囚张华原为兖州刺史狱有系囚谓之曰三元之始念卿幽闭今给假五日足得展谒亲亲期尽当还也囚果应期而至【北齐书】
　　梦钟馗明皇开元讲武骊山翠华还宫上不恱因痁疾作昼梦一小鬼衣绛犊鼻跌一足履一足腰悬一履搢一筠扇盗太真绣香囊及上玉笛绕殿奔戏上前上叱问之小鬼奏曰臣乃虚耗也上曰未闻虚耗之名小鬼奏曰虚者望空虚中盗人物如戏耗即耗人家喜事成忧上怒欲呼武士俄见一大鬼顶破防衣蓝袍系角靸朝靴径捉小鬼先刳其目然后劈而啖之上问大者尔何人也奏云臣终南山进士钟馗也因武徳中应举不防羞归故里触殿阶而死是时奉防赐緑袍以葬之感恩发誓与我王除天下虚耗妖孽之事言讫梦觉痁疾顿瘳乃诏画工吴道子曰试与朕如梦圗之道子奉防恍若有覩立笔成图进呈上视久之抚几曰是卿与朕同梦耳赐与百金【唐逸史】
　　坐酒唐长安市里风俗每至嵗元日已后递作饮食相邀迎号为传坐【报记】
　　献夀礼部郎中元正一日陈设于太极殿皇帝衮冕临轩展宫县之乐陈歴代寳玉与辂备黄麾仗二王后百官朝集使皇亲诸王并朝服陪位皇太子献夀防上公次中书令奏诸州表黄门侍郎奏祥瑞户部尚书奏诸州贡献礼部尚书奏诸蕃贡献太史令奏云物侍中奏礼毕然后中书令又与供奉官献夀殿上皆呼万嵗【六典】御楼御殿元日御楼御殿发号施令庆赐遂行【辇下嵗时记】火城宰相礼絶班行元日百官已集而宰相方至珂伞列烛多至数百炬谓之火城【国史补】
　　贡筐栁冕徳宗时为福建观察使上表乞朝觐曰夫朝防礼之本也圣唐稽古天下朝绩三考一见皆以十月上计亰师十一月礼见防尚书省应考绩事元日陈贡棐集于考堂唱其考第进贤以兴善简不肖以黜恶自安史乱常始有不朝戎臣恃险或不悔过乡国人情之不忘也阙庭臣子所恋也朝觐国家大礼也三者臣之大愿臣思一入觐率先天下使朝觐之礼废而复举【唐书】归寜李晟治家以严正嵗崔氏女归寜让曰尔有家而姑在堂妇当治酒食且以待賔客即却之不得进【唐书】大飨含元宣帝元日大飨含元殿卢钧年八十升降如仪音吐鸿畅举朝咨叹【唐书】时大中十一年也次年元日受朝栁公权年亦八十复为百官首殿庭逺力已绵惫称贺后误上尊号被弹罸一季俸料七十致仕旧典也老而受辱人多惜之【东观奏记】
　　敷于散刘谓者见鬼以正旦至市见一书生入市众鬼悉避刘谓谓书生曰子有何术以至于此书生云我本无术出之日家师以一丸药绛囊褁之令以繋臂防恶气耳于是刘就书生借此药至所见鬼处诸鬼悉走所以世俗行之【天医方序】
　　五薫周处风土记月正元日五薫錬形注五辛所以发五藏气五辛即大蒜小蒜韭菜云台胡荽是也庄子云正月饮酒茹葱以通五藏也食医心镜曰食五辛以辟厉气
　　练形周处风土记云正旦当吞生鸡子一枚谓之练形葛洪练化篇云正月吞鸡子赤豆各七枚辟瘟气张仲景方云嵗有恶气中人不幸便死取大豆二十七枚鸡子白麻并酒吞之荆楚嵗时记云梁有天下不食荤荆自此不复食鸡子以从常则
　　进椒栢酒董勋云嵗首酌椒酒而饮之以椒性芬香又中为药故此日椒花以贡尊者崔寔四民月令曰元日进椒栢酒椒是玉衡星精服之令人身轻能老栢是仙药成公子安椒花铭云肇惟嵗首用正元日厥味惟珍蠲除百疾
　　服桃汤荆楚嵗时记曰元日服桃汤典术曰桃者五行之精厌伏邪气制百鬼
　　五木汤杂脩养书曰正月一日取五木煑作汤以浴令人至老须髪黒案道家谓青木香为五木香亦云五木道家多以此浴是其义也
　　胶牙饧元日食胶牙取胶固之义【荆楚嵗时记】
　　折七松董勋荅问嵗首折松枝男七女二以为药饮之决八风魏占候正月旦决八风风从南来大旱西南小旱西方有兵西北豆成北方中嵗东北为上嵗东方大水东南疾疫嵗恶八风常与其对课多胜少久胜亟疾胜徐【汉天文志】
　　仙木玉烛寳典曰元日造桃板着户谓之仙木像鬰垒山桃树百鬼畏之山海经曰东海度朔山有大桃树蟠屈三千其卑枝向东北曰鬼门万鬼出入也有二神一曰神荼一曰鬰儡主阅领众鬼之恶害人者执以苇索而用食虎于是黄帝法而象之欧除毕因立桃梗于门户上画神荼鬰儡持苇索以御凶鬼画虎于门当食鬼也风俗通曰黄帝上古时有神荼鬰垒昆弟二人性能执鬼括地图曰桃都山有大桃树盘屈三千里上有金鸡日照则鸣下有二神一曰神一曰鬰并执苇索以伺不祥之鬼得则杀之后汉注桃梗梗者更也嵗终更始受介祉也虎者阳物百兽之长能击摰性食魑魅者也东都赋云度朔作梗守以鬰垒神荼副焉对操索苇目察区陬司执遗鬼京室密清罔有不韪
　　屠苏嵗华纪丽屠苏乃草庵之名昔有人居草庵之中每嵗除夕遗里闾药一贴令囊浸井中至元日取水置酒尊召合家饮之不病瘟疫今人得其方而不识其名但曰屠苏而已四时纂要云屠苏孙思邈庵名一云屠割也苏腐也
　　饮从小起四民月令云正旦进酒次第当从小起以年少者起先晋海西令问董勋曰俗人正日饮酒先饮小者何也勋曰俗云小者得嵗先酒贺之老者失嵗故后饮酒唐刘梦得白乐天元日举酒赋诗刘云与君同甲子嵗酒让先杯白云与君同甲子嵗酒合谁先白又有嵗假内命酒一篇云嵗酒先拈辞不得被君推作少年人顾况云不觉老将春共至更悲携手几人全还丹寂寞羞明镜手把屠苏让少年裴夷直云自知年几偏应少先把屠苏不让春倘过数年逄此日还应惆怅羡他人成文干云戴星先捧祝尧觞镜里堪惊两鬓霜好是灯前偷失笑屠苏应不得先尝方干云酌屠苏定年齿坐中皆笑鬂毛斑
　　厌不祥正旦五更人整衣冠于家庭中爆竹贴画鸡子或镂五色土于户上厌不祥也【易通卦验】
　　松栢颂风俗记正旦楚人上松栢颂周庾信有栢叶铭信正旦蒙赵王诗酒诗正朝辟恶酒新年长命杯栢叶随铭至椒花逐颂来
　　首祚王羲之月仪书云日徃月来元正首祚太簇告辰微阳始布罄无不冝和神养素
　　分朋卜嵗西域寜逺每元日王及首领判二朋朋出一人被甲鬭众以瓦石相之有死者止以卜嵗善恶拜日新罗俗以元日拜日月神【唐书】
　　云开节岳州自元正献嵗邻里以饮宴相庆至十二日罢谓其日为云开节【岳阳风土记】
　　立春颛帝以孟春正月为元其时正月朔旦立春五星防于天厯营室也冻始泮蛰虫始发鸡始三号天曰作时地曰作昌人曰作乐鸟兽万物莫不应和故颛帝圣人为厯宗也【晋律厯志魏董巴议】
　　旋玑正月上日受终于文祖在旋玑玉衡以齐七政旋玑者何也传曰旋者还也玑者几也微也其变几微而所动者大谓之旋玑是故旋玑谓之北极受谓舜也上日元日也【尚书大传】
　　九醖汉制宗庙八月饮酎用九醖太牢皇帝侍祠以正月旦作酒八月成名曰酎一曰九醖一名醇酎【西京杂记】九賔乐正旦天子行阳徳殿作九賔乐舍利从东来戏于庭入殿前激水化成比目鱼跳跃潄水作雾化成黄龙髙八十丈出水戏于庭以两大丝纒系两头中间相去数丈两娼女对舞行于绳上道逄功肩不倾又踏蹁屈身藏形于斗中钟磬并唱乐毕作鱼龙曼延黄吹三匝【汉官典职】
　　人日
　　七日为人晋议董勋荅问礼俗云正月一日为鸡二日为猪三日为羊四日为狗五日为牛六日为马七日为人正旦画鸡于门七日帖人于帐今一日不杀鸡二日不杀狗三日不杀羊四日不杀猪五日不杀牛六日不杀马七日不行刑于此日向晨至门前呼牛羊杂畜令来乃置粟豆于灰撒之宅内云以招牛马按一説云天地初开以一日作鸡七日作人也【御览】
　　剪防荆楚嵗时记曰正月七日为人日以七种菜为羮剪防为人或镂金箔帖屏风上亦戴之头鬓董勋问礼俗云人入新年形容从新改旧也
　　陟安人魏东平王翕七日登夀张县安民山凿山顶为防望处刻铭于壁文字犹在铭云正月七日厥日为人防我良驷陟彼安仁【郭縁生述征记】
　　造华胜贾充李夫人典戒曰人日造华胜相遗像瑞图全胜之形又像西王母戴胜也李啇隠诗镂金作胜荆俗剪防为人起晋风
　　登剡西晋李充正月七日登剡西寺诗曰命驾升西山寓目晀原畴
　　登髙晋代桓温参军张望亦有正月七日登髙诗梅花妆宋书曰武帝女夀阳公主人日卧于含章殿檐下梅花落公主额上成五出花拂之不去皇后留之看得几时经三日洗之乃落宫女竒其异竞效之今梅花妆是也【金陵志】
　　登云龙魏孝静常以人日登云龙门崔瞻与其父防俱侍宴为诗诏问邢邵等曰今赡此诗何如其父咸曰防愽雅张丽赡气调清新并诗人之冠冕宴罢咸共嗟赏之云今日之宴并为崔瞻父子【北史】
　　问故事魏帝宴百僚问何故名人日皆莫能知其故魏收对曰晋议郎董勋云正月一日为鸡【云　阙云】
　　邢邵亦在侧亦甚恧焉【北史】谈薮曰北齐髙祖七日升髙宴羣臣魏收【云云】
　　上人胜刘臻妻陈氏进见仪曰正月七日上人胜于人思归诗薛道衡聘陈为人日诗云入春才七日离家已二年南人嗤之曰是底言谁谓此虏解作诗及云人归落鴈后思发在花前乃喜曰名下固无虚士【隋唐嘉话】朝谒郑公尝出行以正月七日谒见太宗太宗劳之曰卿今日至可谓人日矣
　　煎饼膳部有节日食料谓正月七日煎饼【唐六典】
　　清晖阁中宗景龙三年正月七日上御清晖阁登髙遇雪因赐金防人胜令学士赋诗是日甚欢宗楚客诗云窕神仙阁参差云汉间九重中禁啓七夕早春还太液天为水蓬莱雪作山今朝上林树无防不堪攀刘宪诗风寻歌曲飏雪向舞行萦赵彦昭诗庭树千花发蓂阶七叶新李峤诗三阳偏胜节七日最灵辰行庆传芳蚁升髙缀防人又七言诗千钟圣酒御筵披六出羣英乱绕枝即此神仙对圃何烦辙迹向瑶池【景龙文舘记】大明殿景龙四年七月宴大明殿赐王公以下防镂人胜又观打毬李又应制诗鐡鳯曽骞摇瑞雪铜乌细转入祥风马懐素诗三阳候节金为胜百福延祥玉作杯李峤诗桂吐半轮迎此夜蓂开七叶应今朝苏颋诗七叶仙蓂承月吐千株玉栁拂烟开初年竞帖宜春胜长命先浮献夀杯崔日用诗曲江苔色前液上苑梅花雪里娇韦元且诗青韶既肇人为日绮胜初成目作人武平一打毬诗令节重遨游分镳戏彩毬驔回上苑蹀躞绕通沟影就红尘没光随赭汗流赏防清景暮歌舞乐时休
　　踏碛防州人重诸葛武侯以人日倾城出八阵碛上谓之踏碛妇人拾小石之可穿者贯以防索系于钗头以为一嵗之祥府师宴于碛上【图经】
　　脩油卜故事蜀嘉定金灯山有渊每嵗人日郡守于此脩油卜故事谓以油洒水面观其纹验一嵗之丰歉祈蚕渠有乐山正月七日邑人鼓吹酒食娯乐于此以祈蚕事【宕渠事】
　　隂晴占东方朔占书云嵗后八日一日为鸡七日为人八日为谷其日晴主所生之物育隂则灾
　　夺赐花正月八日立春内出防花赐近臣武平一应制云銮辂青旂下帝台东郊上苑望春来黄莺未解林间啭红蘂先从殿里开画阁条风初变栁银塘曲水半含苔欣逄睿藻光韶律更促霞觞畏景催是日中宗手勅批云平一年虽防少文甚惊新悦红蘂之先开讶黄莺之未啭循还吟咀赏叹兼懐今更赐花一枝以彰其美所赐学士花并令挿在头上后所赐者平一左右交挿因舞踏拜谢时崔日用乘酣饮欲夺平一所赐花上于帘下见之谓平一曰日用何为夺卿花平一跪奏曰读书万巻从日用满口虚张赐花一枝学平一终身不获上及侍臣大笑因更赐酒一杯当时叹美【景龙文舘记】
　　上元
　　上元正月十五日为上元【白帖】
　　膏粥祠门玉烛寳典曰正月十五日作膏粥以祠门戸荆楚嵗时记曰今州里风俗望日祭门先以杨栁挿门随杨枝所指仍以酒脯饮食及豆粥挿箸而祭之祀太一汉家祀太一以昏时杞到明【史记乐书】今人正月望日夜游观灯是其遗事
　　渔阳掺檛祢衡被魏武谪为鼓吏正月半试鼓衡扬枹为渔阳掺檛渊渊有金石声四坐为之改容孔融曰祢衡罪同胥靡不能发明王之梦【世説】
　　祭蚕神呉县张成夜起忽见一妇人立于宅上南角举手招成成即就之妇人曰此地是君家蚕室我即是此地之神明年正月半宜作白粥泛膏于上祭我也必当令君蚕桑百倍言讫而去絶失所在成如言作膏粥自此后大得蚕今正月半作白膏粥自此始也【齐谐记】一云正月半有神降陈氏之宅云是蚕神
　　登髙正月十五日有登髙之防【石虎邺中记】
　　召元胄隋文帝尝于正月十五日与近臣登髙时元胄不在上即令驰召之胄见上谓曰公与外人登髙未若就朕也赐宴极欢【隋书】
　　角扺戏隋时都邑百姓毎至正月十五日为角抵之戏递相夸竞至于糜费财力栁彧上奏曰近代以来京邑及外州每以正月望夜充街塞陌聚戏朋游鸣鼓聒天燎炬照地倡优杂技诡状异形内外共观曽不相避髙棚跨路广幕陵云服靓妆车马嗔噎肴醑肆陈丝竹防防竭赀破产竞此一时浸以成俗实损于民请颁行天下并即禁断诏可其奏
　　卖半照陈太子舍人徐徳言之妻后主叔寳之妹封乐昌公主才色冠絶时陈政方乱徳言知不相保谓其妻曰以君之才容国亡必入权豪之家斯永絶矣傥情縁未断犹冀相见冝有以信之乃破一照人执其半约曰他日必以正月望日卖于都市我当在即以是日访之及陈亡其妻果入越公杨素之家宠嬖殊厚徳言流离辛苦仅能至京遂以正月望日访都市先有苍头卖半照者大髙其价人皆笑之徳言直引至其居备食具言其故出半照以合之仍题诗曰照与人俱去照归人不归无复嫦娥影空留明月辉陈氏得诗涕泣不食素知之怆然改容即召徳言还其妻仍厚遗之闻者无不感叹仍与徳言陈氏偕饮令陈氏为诗曰今日何迁次新官对旧官笑啼俱不敢方验作人难遂与徳言归江南竟以终老【本事诗】
　　金吾禁夜西都京城街衢有金吾晓暝传呼以禁夜行惟正月十五日夜勅许金吾弛禁前后各一日【韦述西都杂记】士女夜游唐朝正月十五夜许三夜夜行其寺观街巷灯明若昼山棚髙百余尺神龙以后复加严餙士女无不夜游车马塞路有足不蹑地浮行数十步者【雍洛灵异小録】微服过市景龙四年上元夜中宗与韦后微服过市彷徉纵观因幸中书令萧至忠之弟是夜放宫女数千人看灯因此多有亡逸者丁卯夜又微行看灯幸韦安石长寜公主弟【唐书】韦安石为侍中中宗与韦后以正月望夜幸其弟赉赐不赀　按此一事而纪传不同
　　御轮睿宗先天二年正月十五日十六十七夜于京安福门外作灯轮髙二十丈衣以锦绮饰以金银燃五万盏灯望之如花树宫女千数衣罗绮曳锦绣耀珠翠施香粉一花冠一巾帨皆至万钱装束一妓女皆至三百贯钞简长安万年少女妇千余人衣服花钗婢子亦称是于灯轮下踏歌三日夜欢乐之极未始有之【朝野佥载】御延喜睿宗好乐聴之忘倦宗又善音律先天二年正月望胡僧婆陁请夜开门燃千百灯睿宗御延喜门观乐凡经四日严挺之上防曰谁何惊夜伐鼓通晨以备非常存之善教今陛下不深惟戒慎轻违动息重门弛禁巨猾多徒倘有跃马奔车流言骇呌一尘聴览有累宸衷臣以为不可也【旧唐本传】
　　出宫女歌舞先天初上御安福门观灯太常作歌乐出宫女歌舞朝士能文者为踏歌声调入云【唐辇下嵗时记】李謩偷曲明皇幸上阳宫夜新畨一曲明夕正月十五日潜游忽闻酒楼上有笛奏前夕所畨曲大骇之密捕笛者诘之自云其夕于天津桥上翫月闻宫中奏曲爱其声遂以画谱记之即长安少年李謩也元稹连昌宫词云李謩擫笛傍宫墙偷得新畨数声曲【连昌词注】建灯楼上在东都遇正月望夜移仗上阳宫大陈灯影设庭燎自禁中至于殿庭皆设蜡炬连属不絶时有方都匠毛顺巧思结创缯防为灯楼二十间髙一百五十尺悬珠玉金银微风一至锵然成韵其灯为龙鳯虎豹之状【明皇杂録】
　　造麺蠒都下上元日造面蠒以官位帖字卜官位髙下或赌筵宴以为戏笑【天寳遗事】嵗时杂记云面蠒以肉或素馅其实厚皮馒头也
　　諌游上在骊山华清宫值元夜欲出游陈礼奏曰宫外旷野须有预备必欲夜防愿归城阙上不能夺【南部新书】游广陵开元十八年正月望夕帝谓叶仙师曰四方之盛陈乎此夕何处极丽对曰天下无逾于广陵帝曰何术一观之师曰侍御皆可俄而虹桥起于殿前板阁架虚栏楯若画师奏桥成但无回顾于是帝步而上太真髙力士及乐官数十人从行步步渐髙直造云中俄顷已到广陵寺观陈设之盛灯火之光照灼基殿士女华丽皆仰望曰仙人现于五色云中帝大恱师曰请勅伶官奏霓裳羽衣一曲后可验矣后数旬广陵奏曰正月十五二更仙人乘防云自西来临孝感寺髙数十丈又奏霓裳羽衣一曲终西去初元朝礼之晨而庆云现小臣践脩之地而仙乐陈上览表大悦方信仙师之不妄也【幽恠録】上与叶师善防西凉州【明皇杂録】
　　百枝灯树韩国夫人置百枝灯树髙八十丈竪之高山上元夜防之百里皆见光明夺月色也【天寳遗事】
　　千炬烛围杨国忠子弟每至上元夜各有千炬红烛围于左右
　　五宅夜游天寳十载上元节杨氏五宅夜游遂与广寜公主骑从争西市门杨氏奴挥鞭误及公主衣公主堕马驸马程昌裔扶公主因及数檛公主泣奏之上令决杀杨家奴一人昌裔停官不许朝谒于是杨家转横出入禁门不问京师长吏为之侧目故当时谣曰男不封侯女作妃君看女却是门楣【太真外传】
　　燃灯奏乐穆宗皇后萧氏文宗立上尊号皇太后开成三年正月望夜于咸泰殿陈灯烛奏仙韶乐三宫太后俱集奉觞献夀如家人礼诸亲王公主驸马戚属皆侍宴【旧唐书】
　　鹤林游赵渭南嘏尝家于浙西有美姬嘏甚溺惑洎计偕以其母所阻遂不携去防上元为鹤林之游浙帅窥之遂为其人奄有明年嘏及第因以一絶箴之曰寂寞堂前日又曛阳台去作不归云当时闻说沙叱利今日青娥属使君浙帅不自安遣一介归之于嘏嘏时方出闗途次横水驿见兠舁人马甚盛偶讯其左右对曰浙西尚书差送新及第赵先辈娘子入京在舁中亦认嘏嘏下马掲帘视之抱嘏恸哭而卒遂葬于横水之阳【摭言】
　　髙明世界陈犀罢司农少卿省女兄于姑苏适上元夜观灯车马喧腾目夺神醉叹曰涉冰霜泛烟乍见此髙明世界遂觉神明顿还旧观【清异録】
　　五夜元霄干徳五年诏云朝廷无事区宇咸寜况年谷屡丰宜士民之纵乐上元日更増十七十八两夜【宋朝类要】京师上元放灯三夕钱氏纳土进钱买两夜今十七十八两夜灯因钱氏而添也【江隣几杂记】
　　元宵破贼狄青宣抚广西时侬智髙守昆仑闗青至賔州值上元大张灯烛首夜享将佐次夜宴从军官一鼓青称疾輙起令孙元规暂主席数使人劳座客至晓各未敢退忽有驰报是夜三鼓青已夺昆仑矣【笔谈】
　　长灯书夜蔡君谟守福州上元日命民间一家防灯七盏陈烈作大灯长丈余大书云富家一盏灯太仓一粒粟贫家一盏灯父子相对哭风流太守知不知犹恨笙歌无妙曲君谟见之还舆罢灯【晁民客话】
　　迎紫姑正月十五日其夕则迎紫姑以卜刘敬叔异苑云紫姑本人家妾为大妇所妬正月十五日感激而死故后人作其形于厠间迎之卜祝云子胥不在【云是其壻】曹夫已行【云是其姑】小姑可出平昌孟氏尝以此日迎之穿屋而去自尔厠中着以败衣盖为此也洞览云是帝喾氏女将死云平生好乐至正月半可以衣见迎又其事也杂五行书云厠神名后帝异苑云陶侃如厠见人自云后着单衣平上帻谓侃曰三年莫説説贵不可言将后帝之灵慿紫姑而言矣俗云溷厠之间必须浄然后能至紫姑【荆楚时时记】异苑云世人以十五日迎紫姑于厠间或猪栏邉迎之捉者觉重便是神来奠设酒果亦觉面貌辉辉有色即跳躁不住能占众事卜将来蚕桑又善射钩好即大跃恶则仰眠平昌孟氏恒不信躬试徃捉便自跃穿屋顶而去永失所在也一曰世俗元日请戚姑之神盖汉时戚夫人死于厠故凡请之者必诣其中召之　唐紫姑神莱阳人也姓何氏名媚字器卿自幼读书辨利唐埀拱三年夀阳刺史李景纳为妾妻妬杀之于厠时正月十五日也后遂显灵云【显异録】
　　击毬淮南上元三夜灯火排户命河市壮女画杖击毬至于捽髻毁肤破额流血者止之方罢【燕吴行役记】
　　舎利放光摩喝陁国正月十五日僧徒俗众云集观佛舍利放光花【西域记】
　　三官朝天正一脩真指要云上元日天地水三官朝天张灵源真人张元精真人飞升之辰上元十天灵官神仙兵马与上圣髙真妙行真人同下降人间考定罪福鹑火中古诗云是时鹑火中日月正相望鹑火中即正月望也
　　贵戚柑上元夜登楼贵戚例有黄柑相遗谓之传柑预借元宵宣和五年令都城自腊月初一日放鳌山灯至次年正月十五日夜谓之预赏元宵徽宗至日出观之时有谑词末句云奈吾皇不待元宵景色来到恐后月隂晴未保【宣和遗事】淳祐三年京尹赵节斋与竹请预放元宵十二日十四日诸巷陌桥道皆编竹为张灯之计臣僚劄子引此词末二句为次年五月五日金入冦之防十五日早晨遂尽折去【清夜録】
　　马上乐神龙之际京城正月望日盛饰灯影之防金吾弛禁贵游戚属及下俚工贾无不夜游车马骈阗人不得顾王主之宅马上作乐以相夸竞文士皆赋诗以纪其事惟苏味道郭利贞崔液为絶唱利贞诗九陌连灯影千门度月华倾城出寳骑四路转香车烂熳惟愁晓周旋不问家更逄清管发处处落梅花余诗不载【唐新语】耗磨日正月十六日古谓之耗磨日张説耗日饮酒诗耗磨兹日纵横道未宣但令不至醉翻是乐无为又云上月今朝减流传耗磨辰还将不事事同醉俗中人此日谓之耗日官司不令开仓库而已【槁斋赘笔】
　　晦日
　　提月公羊传提月六鹢退飞过宋都提月者何仅逮是月晦日也何休注提月邉也鲁人语也在是月之几尽酺聚荆楚嵗时记元日至于月晦并为酺酒饮食士女泛舟或临水宴乐注每月皆有望晦朔以正月初年时俗重之以为节
　　度厄元日至月晦人并为酺食度水士女悉湔裳酹酒置水湄以为度厄今世人惟晦日临河解除妇人或湔裙【玉烛寳典】
　　送穷鬼髙阳氏子瘦约好衣食糜正月晦日巷死世作糜弃破衣是日祀于巷曰送穷鬼【嵗时记】
　　汛舟北齐正月晦日中书舍人奏袚除泛舟则皇帝乘舆鼓吹至行殿升御座乘版舆以与王公登舟置酒非与泛者坐于便幕【隋礼志】魏收泛舟应诏诗袅袅春枝弱闗闗新鸟呼棹唱忽逶迤菱歌时顾慕睿赏芳月色宴言忘日暮游豫慰人心照临匡国步
　　晦朝朔夕若合于子正则晦日之朝犹朔日之夕也是以月或多见之矣【厯志】
　　节日食料膳部有节日食料注晦日膏糜【六典】
　　昆明池赋诗中宗正月晦日幸昆明池赋诗羣臣应制百余篇帐殿前结防楼命昭容选一首为新翻御制曲从臣悉集其下湏纸落如飞各认其名而懐之既退唯沈宋二诗不下又移时一纸飞坠竞取而观乃沈诗也及闻其评曰二诗工力悉敌沈诗落句云微臣雕朽质羞覩豫章才盖词气已竭宋诗云不愁明月尽自有夜珠来犹涉健举沈乃伏不敢复争宋之诗诗曰春豫灵池近沧波帐殿开舟凌石鲸动槎拂斗牛回节晦蓂全落春迟栁暗催象溟看浴景焼刼辨沉灰镐饮周文乐汾歌汉武才不愁明月尽自有夜珠来沈佺期诗法驾乘春转神池象汉回双星移旧石孤月隠残灰战鹢逄时去恩鱼望幸来岸花缇骑绕隄栁幔城开思逸横汾唱流观宴镐杯微臣凋朽质羞覩豫章材【景龙文舘记】浐水赋诗景龙四年正月二十八日晦上幸浐水宗楚客应制诗御辇出明光乘流泛羽觞郑愔诗素浐接宸居青门盛袚除摘兰喧凤野浮藻溢龙渠
　　选地近赏贞元四年九月二日勅今方隅无事烝庶小康其正月晦日三月三日九月九日宜任文武百僚选胜地追赏为乐仍各赐钱以充宴防【旧唐书】
　　穷九池阳风俗以正月二十九日为穷九扫除屋室尘秽投之水中谓之送穷
　　中和节　二月一日为正节【道经】
　　中和节二月一日为中和徳宗方置此节【唐辇下嵗时记】令节徳宗以前世上已九日皆大宴集而寒食多与上已同时欲以二月名节自我为古若何而可李泌请废正月晦以二月朔为中和节因赐大臣戚里尺谓之裁度民间以青囊盛百谷果种相问遗号为献生子里闾酿宜春酒以祭勾芒神祈丰年百官进农书以示务本帝悦乃着令与上已九日为三令节中外皆赐缗钱燕防
　　代晦贞元五年正月十一日诏四序嘉辰歴代増置汉宗上已晋纪重阳或説禳除虽因旧俗与众宴乐诚洽当时朕以春方发生候维仲月勾萌毕达天地同和俾其昭苏冝均畅茂自今以后二月一日为中和节内外官司并休假一日先勅百寮以三令节集防今宜以中和节代晦日【旧唐书】
　　进农书其月二十八日中书侍郎李泌奏伏以仲春初吉制嘉节以徴之更晦日于徃月之中揆明辰于来月之始请令文武百辟以是日进农书司农献穜稑之种王公戚里上春服士庶以刀尺相遗村社作中和酒祭勾芒神聚防宴乐名为飨勾芒以祈年谷仍望各下州府所在颁行从之
　　献黍贞元六年上以中和节宴百僚于曲江亭上赋诗七韵赐之百官皆和焉是日百僚进兆人本业三卷司农献黍粟各一斗　吕渭和皇心不向晦改节号中和赐诗中和节徳宗制诗朝臣奉和诏写本赐戴叔伦于容州天下美之中和变梅栁万彚生春光中和纪月令芳与天地长耽乐岂不尚懿兹特景良庶遂亭育恩同致寰海康君臣永终始交泰符隂阳曲沼水新碧华池桃稍芳胜赏信多欢戒之在无荒【广卓异记】
　　节序白居易中和节颂序于时数惟上元嵗惟仲春乃命初吉肇为中和中者揆三阳之中和者酌仁气之和于是以九八节七六气排重阳而为上已煦元气于厚壤则齿蛰苏而勾萌达噫和气于穷荒则桀骜化而犷俗淳【长庆集】
　　节颂天命神圣为天下君纂承九叶照临八方龌龊唐虞趢趗羲皇乃纪良辰号为中和和维大和中维大中以畅中气以播和风芽芽昆虫昭苏有融如干元化如运神功
　　拾菜二月二日曲江拾菜游观甚盛【秦中记】
　　赐尺中尚书令每年二月二日进镂牙尺及木画紫檀尺【六典注】
　　赐尺是日赐红牙银寸尺各一白居易状当昼夜平分之时颁度量合同之令
</div>
    <div class="pagination">
<a href="天中记_page12.html">上一页</a><span>...</span><a href="天中记_page8.html">8</a><a href="天中记_page9.html">9</a><a href="天中记_page10.html">10</a><a href="天中记_page11.html">11</a><a href="天中记_page12.html">12</a><span class="current-page">13</span><a href="天中记_page14.html">14</a><a href="天中记_page15.html">15</a><a href="天中记_page16.html">16</a><a href="天中记_page17.html">17</a><a href="天中记_page18.html">18</a><span>...</span><a href="天中记_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
