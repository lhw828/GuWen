<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 41 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 41 页/共 86 页</h1>
    <div class="content">　　赋咏祖
　　七言絶句
　　碎敲琼玉簇轻纱蛱蜨穿飞色更嘉绰约仙姬和露折乌云斜挿映铅华【百花新咏】
　　波罗花
　　乐府祖
　　清平乐
　　云峰秀叠露冷琉璃叶北畔波罗花防雪香度小桥淡月　与君踏月寻花玉人双捧流霞吸尽杯中花月竹风相送还家【毛东堂】
　　孩儿花
　　赋咏祖
　　七言絶句
　　纎秾初见似娇痴鼓舞春风二月时何事自开还自落可怜造化亦儿嬉【百花新咏】
　　史君子花【史当作使】
　　赋咏祖
　　七言絶句
　　竹篱茅舍趂溪斜白白红红墙外花浪得佳名史君子初无君子到君家
　　曼陁罗花
　　赋咏祖
　　五言八句
　　我圃殊不俗翠蕤敷玉房秋风不敢吹谓是天上香烟迷金琖梦露醉木蕖妆同时不同调晓月照低昻【陈简斋】
　　小玉蕖花
　　赋咏祖
　　五言絶句
　　防防碎金英丝丝镂玉茎步揺钗朶见老眼为增明【刘允叔】
　　山矾纷似玉黄蘖碎如金二美传春晩同心契尔音
　　阇提花
　　赋咏祖
　　七言絶句
　　此花移种自招提借佛为名识者希优钵曼陁果何似并参香色问因依【郑松窓】
　　玉手鑪花
　　赋咏祖
　　七言絶句
　　习习东风二月余此花宜近玉庭除美人云鬓不宜挿献与观音作手罏【百花集】
　　小院无人春意深凌风傲日出墙隂只因落在山儒手那得王孙为赏音【翁元广】
　　御仙花
　　赋咏祖
　　七言絶句
　　不逐凡花逞艶娇移根上苑独清髙君王曾选装金带侈锡持荷耀锦袍【巽斋】
　　御带花
　　赋咏祖
　　七言絶句
　　未放枝头嫩叶青先开绛蕊照春晴若无顔色宜宫院安得花闻御带名【翁文广】
　　望仙花
　　赋咏祖
　　七言絶句
　　风卷珠帘挂玉钩彩云开处望仙俦妍姿不逐东君去日照斜晖上小楼【百花集】
　　木槲花
　　赋咏祖
　　七言絶句
　　上苑年年占物华飘零今日在天涯只应长作龙城守剰种庭前木槲花
　　茧防花
　　赋咏祖
　　七言絶句
　　清晨步上金鸡岭极目漫山茧防花雪蕊琼丝亦堪赏樵童妇伐归家【刘允叔】
　　太平花
　　赋咏祖
　　七言絶句
　　紫芝竒树谩前闻未若斯花叶气薰种向春台岂无象望中秀色似卿云【杨巽斋】
　　南天竺花
　　赋咏祖
　　七言絶句
　　花发朱明雨后天结成红颗更轻圆人间热恼谁医得止要清香净业縁【巽斋】
　　红钵盂花
　　赋咏祖
　　七言絶句
　　帢匝枝头簇绛英朱髹梵器上天成槛邉更挿蛮姜叶依约如归佛手擎【巽斋】
　　佛手花
　　赋咏祖
　　七言絶句
　　丹葩防漆细轻浮苍叶轻排指様柔香案净瓶安顿了还能摩顶济人不【杨监丞】
　　佛见笑
　　赋咏祖
　　七言絶句
　　芳葩丰美折轻红想是祗园秀气钟解使金仙犹动色窥阑谁不解愁容【巽斋】
　　散水花
　　赋咏祖
　　七言絶句
　　盈枝防缀雪花鲜环暎清流分外妍应是东君归骑速不知坠下玉丝鞭【百花新集】
　　寳相花
　　赋咏祖
　　五言六句
　　开荣同此日淡艶自先光不为露益色不为风益香节换叶已宻尚可见余芳【梅圣俞】



　　全芳备祖前集卷二十七
<子部,类书类,全芳备祖集>
　　钦定四库全书
　　全芳备祖后集卷一　　　宋　陈景沂　撰果部
　　荔枝【附龙眼】
　　事实祖
　　碎録
　　荔枝树髙五六丈大如桂树緑叶蓬蓬冬夏荣茂青华朱实大如鸡子核黄黒似熟莲子肉白如肪甘而多汁似安石榴有酸甜者夏至将中翕然俱赤则可食也一树下子百斛【广志】荔枝性热有人日噉千颗未尝作疾即少热以蜜浆解之　最忌麝香或过之花实俱落尽民间以盐梅卤浸佛桑花为红酱浆荔枝渍干曝之色红而甘酸可三四年不蛀【茘枝谱】核之细者谓之焦核荔枝之最珍者也【广志】李直方常第果品以緑李为首楞梨为副樱桃为三柑子为四蒲桃为五或曰若论为首当用荔枝【国史补遗】
　　龙眼一名比目一名并智【本草】叶似荔枝质味殊絶纯甜无酸可敌荔枝【广志】龙眼树如荔枝但枝叶稍小殻青黄色形如弹子核如木梡子而不坚肉白而带浆其甘如蜜五六十颗作一穂如蒲桃然荔枝过即龙眼熟故号曰荔枝奴【草木记】
　　纪要
　　汉武破南粤于上林苑中起扶茘宫以植所得龙眼荔枝菖蒲皆百余本土产南北异宜时多有枯悴者荔枝自交趾移植于庭者无一生焉犹移而不息偶一株稍茂终无华实【三辅黄图】汉永元间岭南献生荔枝十里一置五里一堠昼夜传送唐羌上书以谓上不以滋味为徳下不以贡饍为功窃见交趾七郡献生茘枝龙眼等南州土地炎热恶虫猛兽不絶于道至于触犯死亡之患然此二物升殿未必延年益夀诏勅大官勿复受献【本纪】汉单于来朝赐橙橘龙眼荔枝【东观汉记】魏文帝诏曰南方有龙眼荔枝西国有蒲桃石蜜果之珍异者令嵗贡焉【魏史】唐宗正月十五夜于殿中撒出闽中红锦荔枝令宫人拾之【开元遗事】眀皇令方士以药傅荔枝根得核小宫人呼为丁香子【同上】贵妃生日长生殿新曲未有名防南海进荔枝至因名茘枝香【外传】唐天宝中取涪州荔枝自子午谷路进入【蜀志】贵妃嗜生荔枝每嵗飞骑驰进七日七夜至京人马多毙于路百姓苦之【本传】杨妃生于蜀好荔枝南海茘枝胜蜀者故每嵗飞驰以进然方暑而熟经宿辄败【唐书】白乐天在恵州为荔枝图寄朝士刘崇姻旧或干以财率不荅但画荔枝图与之【杜阳编】本朝故相陈文恵公祠堂下有手植荔枝郡人谓之将军树【坡诗注】
　　杂著
　　荔枝生巴蜀间形状团团如帷盖叶如冬青花如橘春荣实如丹夏熟朶如蒲桃核如枇杷殻如红缯膜如紫绡瓤肉洁白如冰雪浆滋甘如醴酪大略如彼其实过之若离本枝一日而色变二日而香变三日而味变四五日外色香味尽去矣元和十五年夏南宾守乐天命工图而书之盖为不识者与识而不及一二者设云【白乐天茘枝图序】荔枝之于天下惟闽粤南粤巴蜀有之汉初南粤王尉佗以之备方物扵是始通中国司马相如赋上林云荅遝离支盖夸言无有是也东京交趾七郡贡生荔枝十里一置五里一堠昼夜奔腾有毒虫猛兽之害临武长唐羌上书言状诏大官省之魏文帝有西域蒲桃之比世讥其谬论岂当时南北断隔所拟出于传闻耶唐天宝中妃子尤爱嗜涪州嵗命驿致时之词人多所称咏张九龄赋之以托意白居易刺忠州既形于诗图而序之虽彷佛顔色而甘滋之胜莫能着也洛阳取于岭南长安来于巴蜀虽曰鲜献而传置之速腐烂之余色香味之存者无几矣是生茘枝中国未始见之也九龄居易虽见新实验今之广南州即与防梓之间所出大率早熟肌肉薄而味甘酸其精好者仅比东闽之下等是二人者亦未遇真茘枝也闽中惟四郡有之福州最多而兴化军最为竒特泉漳时亦知名列品虽髙而寂寥无纪将尤异之物昔所未有乎盖亦有之而未始遇乎人也予家莆阳再临泉福二郡十年往还道由乡国每嵗得其尤者命工写生彚集既多因而题目以为倡始夫以一木之实生于海滨之险地逺而能名彻上京外被夷狄重于当世是亦有足贵者其于果品卓然第一然性最畏寒不堪移植而又道里辽絶曽不得班卢橘江橙之右少发华彩此所以为之叹息而不可不传述也【第一篇】兴化军风俗园池胜处惟种茘枝当其熟时虽有他果不复见省大重陈紫富室大家嵗或不尝虽别品千计不为满意陈氏欲采摘之先闭户隔墙入钱度钱与之得者自以为幸不敢较其直之多少也今列陈紫之所长以例众品其树晚熟其实广上而圆下大可径寸有五分香气清逺色泽鲜紫殻薄而平瓤厚而莹膜如桃花红核如丁香母剥之凝如水晶食之消如绛雪其味之至不可得而状也茘枝以甘为味虽百千株莫有同者过甘与淡失味之中惟陈紫之于色香味自拔其类此所以为天下第一也凡荔枝皮膜形色一有类陈紫则以为中品若夫厚皮尖刺肌理黄色附核而赤食之有查食已而澁虽无酢味亦自下等矣【第二篇】福州种植最多延施原野洪塘水西尤其盛处一家之有至于万株城中当州署之北郁为林麓暑雨初霁晚日照耀绛囊翠叶鲜妍蔽映数里之间焜若星火非名画之可传而精思之可入也观览之胜无以为比初着花时商人计林估之以立券若后丰寡商人知之不计美恶悉为红盐【去声】者水陆浮转以入京师外至北戎西夏其东南舟行新罗日本琉球大食之属莫不爱好重利以醻之故商人贩益广而鄊人种益多一嵗之出不知几千万亿而乡人得饫食者盖鲜以其断林鬻之也品目摠三十有二惟江家緑为州之第一【第三篇蔡君谟荔枝谱论】
　　江家緑　　　　陈紫【兴化】　　　方家红
　　游家紫　　　　小陈紫　　　　宋公荔
　　蓝家红　　　　周家红【兴化】　　何家红【漳州】
</div>
    <div class="pagination">
<a href="全芳备祖集_page40.html">上一页</a><span>...</span><a href="全芳备祖集_page36.html">36</a><a href="全芳备祖集_page37.html">37</a><a href="全芳备祖集_page38.html">38</a><a href="全芳备祖集_page39.html">39</a><a href="全芳备祖集_page40.html">40</a><span class="current-page">41</span><a href="全芳备祖集_page42.html">42</a><a href="全芳备祖集_page43.html">43</a><a href="全芳备祖集_page44.html">44</a><a href="全芳备祖集_page45.html">45</a><a href="全芳备祖集_page46.html">46</a><span>...</span><a href="全芳备祖集_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
