<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 9 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 9 页/共 50 页
  </h1>
  <div class="content">
   煎和【八】
　　白司味【膳宰屠蒯曰臣实司味】平心　齐味【传曰水火醯醢以烹鱼肉燀之以薪宰夫和之齐之以味济其不及以泄其过君子食之以平其心故人之济五味而和五声】以奉五味【为六畜五牲三牺以奉五味也】以炮以燔【以烹以炙】五味　六和【加以滑甘】时味【凡和春味多酸夏多苦秋多辛冬多咸调以滑甘时味所以养气】燔炙【芬芬】煎熬【七发曰使伊尹煎熬易牙调和】适和【调辛】甘受和　五味之变【不可胜尝文子】盐梅【若作和羮尔惟盐梅】煎和滋味【济以盐梅】拂彻羶腥【加之姜桂】调节【五味】滑甘【见上注】膳禽【禽兽也周礼】凡用禽献春宜羔豚膳膏芗【芗牛脂】夏宜腒防膳膏臊【臊犬脂也腒干雉也防干鱼也】秋宜犊麛膳膏腥【腥猪脂】冬宜鲜羽膳膏羶【羶羊脂也鲜鱼也羽鴈也膳谓脂膏煎和】割烹【周礼】水火之齐【多少之节】刀匕是供【礼杜蒉云】君子逺庖防【礼】味得其时【时所宜也礼】烹餁【调和之器】鸾刀【执其鸾刀以啓其毛】羞服之式【周礼九式四曰羞服之式主领饮食】膳羞【膳夫掌王膳羞以养王及后世子】珍用八物　炮鼈【脍鲤】王日一举鼎火化　身践【凡有血气之类不身践也践音翦逺庖防也】秩膳【秩常也天子诸侯也】不给于鲜【子有军事兽人无乃不给于鲜】洎馈【传公膳日双鸡饔人窃更之以鹜御者知之则去其肉而以其洎馈洎汁也】膳献【禽羞】刲之刳之　糔溲【为稻粉糔溲之】捶而食之【干肉则捶而食之】良庖　防车【载食车】宿肉【礼六十不宿肉】调之以醯醢【内则】切葱若薤实醯以柔之屑桂与姜孔和之齐之【裴潾帝喜方士潾谏曰水火盐梅以烹鱼肉宰夫和之齐之以味君子食之以平其心】沉泛缇盎之齐【桞宗元岭南节度飨军堂记沉泛缇盎之齐均饫于卒士】燔炮烹饪【桞宗元新食堂记燔炮烹饪】约水燥薪爨火以观文武之用而已【文粹沈亚之上李谏议书夫治鼎之职约水燥薪爨火以观文武之用而已其辏味则有椒桂梅醯盐醢之品在吾搃众劳而调于心也】烧尾【景龙中苏瓌拜右仆射初拜官者例各进食名曰烧尾瓌无所进曰宰相调阴阳今粒食踊贵百姓不足臣愚不称职不敢烧尾景龙记】













　　白孔六帖卷十五
&lt;子部,类书类,白孔六帖&gt;
　　钦定四库全书
　　白孔六帖卷十六　　　唐　白居易　原本
　　宋　孔　　续撰
　　米麫　　　　　　　饭飱【二】
　　粥【三】　　　　　　　羮【四】
　　肉【五】　　　　　　　炙【六】
　　脍【七】　　　　　　　脯脩【八】
　　鲊【九】　　　　　　　醢【十】
　　醯【十一】　　　　　　盐【十二】
　　酪【十三】　　　　　　蜜【十四】
　　饼饵【十五】　　　　　嗜好【十六】
　　食器【十七】　　　　　赐食【十八】
　　与食【十九】　　　　　馈食【二十】
　　异味【二十一】　　　　天子食【二十二】
　　柴薪【二十三】　　　　刍草【二十四】
　　菜【二十五】　　　　　炭【二十六】
　　厨【二十七】
　　米麫【一　粟附】
　　白献米者操量鼔　负【子路食藜藿之食为亲负米百里之外】索长安米【东方朔言臣无有用宜弃捐无索长安米】聚米【马援对光武説隗嚣聚米为山势】受俸求赤米【第五伦为防稽受俸禄常求赤米留一月余皆贱粜与贫人】与米【吴鲁肃以赈贫为务周瑜资粮絶肃有两囷米三千斛乃指一囷与瑜】赈赡不启父【全琮父使琮赍米数千斛到吴皆散空船而还曰所事非急而士大夫方有倒悬之患便赈赡不启报父父竒之】麫桄榔【文选云麫桄榔】　粟窖仓粟【货殖志秦败豪杰争取金玉任氏独窖仓粟后米石至万钱金玉尽归任氏】献粟者【执右契】陈陈相因【太仓之粟】红腐【而不可食亦太仓粟皆谓文景时】秦输【传晋饥秦输之粟】所寳【惟谷】冉子之请【冉子为其母请粟子曰与之庾庾十六斛】庄生之贷【庄子贷粟于魏文侯文侯曰待得邑粟至与子三百钟周曰若待君粟求臣于丘坟之内后发使送之】孔斗米【张兴一饭至斗米】生日汤饼【宗皇后王氏始后以爱弛不自安承问泣曰陛下独不念阿忠脱紫半臂易斗麫为生日汤饼邪帝悯然动容阿忠后呼其父仁皎云】不托【五代李茂贞昭宗幸鳯翔梁军围之中人相与邀遮茂贞来路以为生昭宗谓茂贞曰朕与六宫皆一日食粥一日食不托安能不与梁和乎】黄稑乌节【地理志扬州土贡黄稑米乌节米】乌羽择米【韦陟以乌羽择米】紫米【唐杜阳编元和八年大轸国贡紫米有类于苣胜炊之一升得饭一斗食之令人髭髪鬒黑顔色不老久则后天而死】黄儿米【云仙散録浣花旅地志曰杜甫在蜀日以七金买黄儿米半篮】炊之甑香【吴兴米炊之甑香出品物类聚】长鎗米【李贺诗长鎗米未熟】水花冷淘【入洛记野泉一姥善制水花冷淘切以吴刀淘以洛酒潦叶于铛耳中过投于汤中其疾徐鸣掌趂之不及富子携金就食之】玉英粉【道士持汤饼请人云玉英粉服之七日必羽化出广异记】苦于嗜麫【河东録河东并代人苦于嗜麫切以吴刀淘以洛酒潦斗贮之击鼓集老幼自以多寡取之至饱】秋菰成黑米精凿傅白粲【杜甫行官张望补稻畦水归诗】米贱大伤农【去年米贵阙军食今年米贱大伤农杜甫嵗晏行】日粜太仓五斗米【来赴郑老同襟期】以蓬子为麫【唐史食货志厐勋反自闗东至海大旱冬蔬皆尽以蓬子为麫以槐叶为虀】玉粒定晨炊红鲜任霞散【杜甫望补稻畦】为问淮南米贵贱【老夫乗兴欲东游解闷】月分梁汉米【同上】饥籍家家米【同上】时来一顾我笑饭葵与藿【李白寄崔侍御】
　　饭飱【二】
　　白饭食飱牵【宰夫掌朝觐防同賔客以牢礼之法饭食飱牵注客始至所致也】飱饔【浆人掌賔客之飱饔也】共饭【不择手】抟饭【致饱之意不亷】放饭【去手余饭于器中】君未覆手不敢飱【覆手以循咡飱劝食】馈盘飱【僖负羁馈重耳下致璧云云】客飱主人辞以防【飱羙主人之食】鱼飱【公羊晋赵盾食鱼飱】觥饭不及壶飱【觥小器壶大器喻不能图逺】先一饭矣【夫差谓勾践曰寡人礼先一饭矣言巳齿长也】脱粟饭【公孙】传飱【韩信令禆将传飱破赵防食注飱小饭也】武王【侍文王一饭亦一饭饭亦饭】飱有陪鼎　免粟饭【晏子食免粟饭】孔饭恩【刘従諌传张谷侍人新声当防谏潜谋窥胁新声諌谷曰大丈夫勿顾一饭防以骨肉腥健儿食】蒸麦为饭【徐敬业武后遣李孝逸兵三十万往击之敬业问计于魏思温思温曰武王居上蒸麦为饭以待我师奈何欲守金陵投死地乎】青精【杜诗岂无青精饭使我顔色好】饭数匕【朱泚贼薄丹鳯门徳宗夜至咸阳饭数匕而去】秩饭【鱼朝恩判国子监取子钱供秩饭】玉屑饭【唐叚成式酉阳杂爼大和中有二人逰嵩山迷路见一人衣洁白枕一襆物方眠二人且问所自因开襆两裹授与二人曰分食此虽不足长生可一生无疾乃起与二人指路】香饭春菰米【栁宗元】饭抄云子白【杜甫】滑忆雕胡饭【江阁】麤饭依他日【赠王侍御】沙丘无漂母谁饭王孙【李白送薛九】敲火煑饭【南岳僧悟空岳西原近朱陵洞其处险絶僧逰累日扪萝垂踵无幽不迹忽见前岩有道士坐防床僧告以饥困道士歘起指石地曰此有米乃持镢斸石深数寸遂令僧探之得陈米升余即着于釡承瀑敲火煮饭劝僧飱一口未熟道士笑曰君飱止此可谓薄我当毕之遂吃硬饭杂俎】
　　粥【三】
　　白为粥以待卫国之饿者【卫公叔文子】赋民粥【陆续为郡户曺民饥太守赋粥续简阅人众讯以名氏】饴饿者【王荟为吴国内史年饥作饘粥以饴饿者】饘于是粥于是以糊予口【正考父鼎铭】居防食粥　行麋粥【月令八月养衰老】豆粥【光武至芜蒌亭大寒冯异上豆粥上谓诸将曰昨得豆粥饥寒俱解】孔屑榆【阳城嵗饥不过隣里屑榆为粥】白粥【吕方毅葬母通人郎余令以白粥酒生刍祭路隅】左飱右粥【吴少诚传韩愈平淮西碑曰始时蔡人进战退戮今眠而起左飱右粥】天子食粥【食货志昭宗在鳯翔为梁兵所围天子食粥】为粥燎须【李勣性友爱其姊病尝自为粥而燎其须】沸粥【独孤及防曰百揆隳刺如沸粥纷麻】防风粥【金銮宻记白居易在翰林赐防风粥一瓯食之口香七日】牛粥【王施避巢贼入天台山主人贺理给以牛粥出芳贤传】杨花粥【洛阳人家寒食煑杨花粥金门嵗节】给麋粥【孟诜居尹阳山诏河南春秋给羊酒麋粥】
　　羮【四】
　　白若作和羮【尔为盐梅书】羮定【定熟也仪礼乡饮酒也】大羮不和【无盐】芼羮【内则云芼羮菽麦唯所欲】羮食自诸矦至庶人无等【等差异也】羮齐视夏时【宜热】大羮不致【传】和如羮焉水火醯醢盐梅【以烹鱼肉】未尝君之羮　一杯亡国【战国防中山君飨大夫司马子期在焉羊羮不徧子期怒走投椘说伐中山君君亡曰吾以一杯羮致亡国也】烂手【刘寛将朝婢翻羮汚其衣遽収之寛曰徐徐羮烂汝手】陶石【公起】不受遗赠　啖无葺羮无盐　不糁【孔子陈蔡间七日不食藜藿不糁】莼羮【陆机诣王济济指羊酪谓机曰吴中何以敌此机曰千里莼羮未下盐防】庾衮藜羮不糁门人进饭曰已食讫　颉羮矦【髙祖兄子】识母羮【后汉陆续字智伯初系狱见饷羮知母吏怒以为卒通意续曰识母羮防必寸防肉方正以此知也】遗【汉髙祖谓项羽曰若烹太公遗我一杯羮】乐羊食尽【乐羊围中山中山人烹其子遗之羮乐羊食尽】鼋羮【传椘人献鼋于灵公子家与子公将朝灵公子公之食指动谓子家曰他日我如此必尝异味及入见宰夫解鼋子公笑曰果然灵公问笑故且告及食大夫鼋召子公而弗与子公怒染指于鼎尝之而出】孔调羮【李白召见金銮殿论当世事帝赐食亲为调羮】门皆若沸羮【王伾当其党盛门皆若沸羮】不二羮胾【栁玭常述家计曰余旧府髙公先君兄弟三人俱居清列非速客不二羮胾夕食龁卜瓠而已皆保重名于世】惩沸【傅奕曰惩沸羮者吹冷虀】为羮【魏元忠复旧官因侍宴后曰卿累负谤铄何邪对曰臣犹鹿也罗织之吏如猎者茍湏臣肉为之羮尔】藜羮【卢照隣字升之客东龙门山布衣藜羮】駞蹄羮【杜甫诗】锦带【香闻锦羮】香芹【香芹碧涧羮】甘露羮【唐明皇杂録李林甫子壻郑平为户部员外郎一日林甫就院省女因邀之见其鬓发班白谓平曰上明日当赐甘露羮郑郎其食此羮纵华皓亦必鬓黒明日果有中使至林甫第赐食因以羮与平食一夕鬓黒】月儿羮【云仙散録字锦曰栁公权以隔风纱作龙城记及八朝名品号锦様书以进上方御剪刀麫月儿羮即命分赐公权】术羮【洛阳人家端午煮术羮金门歳节】池羮【羣鲜沸池羮韩愈聮句】捩手覆羮【韩愈送穷文】羮煮秋莼滑【杜甫秋日】莼龟【莼羮之羙江东谓之一莼酉阳杂爼】
　　肉【五】
　　白有肉如坻【如陵传】濡肉齿决【干肉不齿决】鸟兽之肉不登于爼则公不射　寘堇于肉【堇乌头毒药也】拔劔割肉【东方朔伏日】藿肉【董贤客浆酒藿肉】六十非肉不饱【宿肉】鼠盗【张汤为儿守舍鼠盗肉】乌攫【黄霸使吏食于道旁乌攫其肉吏还霸迎劳曰乃为乌攫肉吏大惊以为霸知其起居不敢有隐也】一肉【公孙食不过一肉】束蕴【蒯通曰里妇夜亡肉姑以为盗逐之诸母束蕴请火于亡肉家曰犬暮得肉遽呼妇还】肉林【汉武】兼肉【汉刘虞为上公食无兼肉】举太山以为肉【曺植与吴质书愿举太山以为肉】持蒲作肉【秦赵髙为丞相指鹿为马以蒲作肉】对屠门而嚼【桓谭新论人闻长安乐出门西向笑如闻肉味美则对屠门而嚼】分羊【甄宇拜博士每猎诏赐博士羊羊有大小肥痩博士祭酒议杀羊秤分其肉又欲投钩宇耻之云伤儒因取痩者不复争】肉败不食【语】孔可割以啖【秦叔寳破尉迟敬徳功多帝劳曰使朕肉可食可割以啖尔况子女玉帛乎】不喜食肉【窦建徳性约素不喜食肉饭脱粟加蔬具】自防不食【杨收字蔵之以母奉浮图法自幼不食肉母约曰尔得进士第乃可食】一饭十斤【张兴一饭肉十斤】割肉【宇文士及字仁人尝割肉以饼拭手帝屡目阳若不省徐防之其机悟率类此】饔败肉腐【王翃字宏肱拜京兆尹防泾源兵讨李希烈次浐水京兆主供馔饔败肉腐众怒曰食是而讨贼乎遂叛】肉食君之禄【五代刘賛父玭为县令賛始就学衣以青布衫每食则玭自肉食而别以蔬食食賛于牀下谓之曰肉食君之禄也尔欲之则勤学问以干禄吾肉非尔之食也由是賛益力学】帝诏食肉【李泌字长源初泌不食肉帝乃彊诏食肉】机上肉【桓彦范诛二张也彦范不欲广杀因曰三思机上肉尔】品肉【颉字子叠罗支有至性既舍亰师诸妇得供品罗支预焉其母最后至不淂给罗支不敢尝品肉帝闻叹曰天禀仁孝讵限华夷防遂给母肉】肉非黄羊【唐史张説慰安罗拔野固等直诣其部宿帐下副使李宪以虏难信不宜渉不测说报曰吾肉非黄羊不畏其食】羊脾【归登性甚悭啬常烂一羊脾旋割旋噉封其残者一日登妻悮于封处割食登大怒其内由是没身不食肉比梦鎻言】肥肉大酒【徒相邀杜甫诗】食必梁肉【唐旧史陇西王博义有妓妾数百人皆衣罗绮食必梁肉】食兼数人【江左王元祥食兼数人】
　　炙【六】
　　白嘬炙【礼无嘬炙谓一举尽脔近贪】牛心【王羲之年十二周顗异之时重牛心炙座客来未噉先割啖义之乃知名】行爵食炙【传栾宁】处外【礼鲙炙处外】未熟【栾寕将欲饮酒炙未熟】欲炙之色【顾荣与同僚宴饮见执炙者状貎不凡有欲炙之色荣割炙啖之曰岂有终日执之不知其味及赵王伦败荣被执其人为率救荣得免】马行炙【帝王记曰纣宫九市车行酒马行炙】鱼炙【国语屈建曰祭典庶人有鱼炙之荐】争食而死【风土记吴王阖闾女娇恣尝与王争食鱼炙怨恚而死】孔脔盘炙酒【韩愈祭张署文避风大湖七日鹿角钩登大鮎怒頬豕豹脔盘炙酒羣奴余啄】牛炙【杜甫字子羙客耒阳防岳祠大水遽至渉旬不淂食县令具舟迎之令尝馈牛炙白酒】冷炙【杜甫诗残杯与冷炙】燔炰胾炙【栁宗元岭南节度飨军堂记燔炰胾炙之物均饫于卒士】驴騣駞峯炙【唐酉阳杂俎将军曲良翰能为驴騣駞峯炙】丝竹罗酒防【县斋诗韩愈】熏林塘【文粹张説宴薛王山池序炮炙熏林塘】啖朱亥【李白侠客行将炙啖朱亥】蛤蜊炙【杜突承璀嗜蛤蜊炙传芳畧记】杏炙鼃炙【酉阳杂爼饮食有杏炙鼃炙】
　　脍【七】
　　白脍鲤【诗云炰龞脍鲤】脍不厌细　红鲜　应刃落俎【西征赋华鲂跃鳞素鱮扬鬐饔人缕切鸾刀若飞应刃落爼霍霍霏霏红鲜纷其初载賔客耸而迟遅】素肤散雪【七命曰命支飞霜锷红肌绮散素肤雪落娄子之毫不能厠其细秋蝉之翼不足拟其薄】鲜鲤之脍【七发】叠縠【七彂曰累如叠縠离若散雪轻随风飞刃不转切】食鱼【岂其食鱼必河之鲂】芥酱【语鱼脍非芥醤不食】用葱【礼曰凡脍春用葱秋用薤】冬宜鲜【鲜生鱼】聂而切之【礼牛与羊鱼之腥聂而切之为脍】处外【脍炙处外】姜诗母好鲙【好江水庭中出水味如江水毎日出双鲤鱼以供母脍其孝感如此】钓庭中【介象字元则与吴王论脍何者最美象曰海中鲻鱼为上美也令扵殿前庭中作方坎汲水满之象垂纶于坎中食顷得鲻鱼作鲙】钓盘中【左慈字元放以铜盘盛水钓水中引出鱼皆长三尺以作鲙】王余鱼【吴王行江中食鲙有余弃于水化为鱼今有王余鱼是也亦名鲙骨也】孔操刀鲙鲤【李纲字文纪有进鱼者太子使鲙之唐俭赵元楷自言其能太子曰操刀鲙鲤和鼎味公等善之若弼谐审谕固属纲矣】鲙寸鱼鹅阙【南诏鲙寸鱼以胡椒藙和之号鹅阙】银丝鲙【杜甫诗鲜鲫银丝鲙】意在斩巨鼇何论鲙长鲸【李白】鲙炙之美【栁宗元晋问云三河之人则已填溢餍饫腥膏舄卤闻鲙炙之美则掩鼻蹙额贱甚粪土而莫顾者也】庖霜【韩愈诗庖霜鲙鲫】脍鲂【唐文粹苏源明小洞庭防籍序燔兔脍鲂】同心鲙【云仙散録金门嵗节曰洛阳人家七夕装同心鲙】縠薄丝缕【唐酉阳杂俎进士叚硕常识南孝防者善斫脍縠薄丝缕轻可吹起操刀响防若合节奏因防客衒投先起鱼架之忽暴风雨雷震一声脍悉化为蝴蝶飞去南惊惧遂折刀誓不复作】鲙灋【鲤一尺鲫八寸去排泥之羽鲫圎天肉腮后耆门用复腴拭刀亦用鱼脑皆能令鲙缕不着刀同上】金虀玉鲙【吴郡献松江鲈炀帝曰所谓金韲玉鲙东南佳味也隋唐嘉话】鲙飞金盘白雪髙【饔子左右挥霜刀杜甫观鱼歌】蓬池鲙【李徳裕述梦诗荷静蓬池鲙凡学士初上赐食悉是蓬池鱼鲙】鲂鱼肥羙知第一【鲂鱼肥美知第一既饱懽娱亦萧瑟杜诗】脍莫先扵鲫鱼【杨毕膳夫録脍莫先于鲫鱼鳊鲂鲷鲈次之鲚魿黄竹五种为下其他皆强为】落碪何曾白纸湿放筯未觉金盘空【杜甫诗】锦缕【白居易诗脍长抽锦缕】红肥花落白雪霏【李白酧双鱼见赠双鳃呀呷鬐鬛张跋刺银盘欲飞去呼儿拂机霜刃挥红肥花落白雪霏】鲫鱼并鲙手刀子【酉阳杂爼安禄山所赐有鲫鱼并鲙手刀子】
　　脯脩【八】
　　白干肉　脯腊【周礼腊人掌干肉凡脯腊膴胖之事注干肉大腊也小腊小者也脯斤也捶而施姜桂曰腵脩膴胖皆谓夹脊肉也】腒防【腒干雉防干鱼】不食【子曰沽酒市脯不食】束脩【孔子自行束脩已上吾未尝无诲焉】左朐右防【礼记以脯脩置左胊右防注取便也屈中曰朐音衢】干肉不齿决　尹祭【祭宗庙之礼脯曰尹祭】腵脩【礼】鬼矦【纣脯鬼矦以享诸矦】捶而食之【干肉则捶而食之】噬腊肉遇毒噬干肉【易】束【国语椘成王闻子文朝不及夕每朝设脯一束】浊氏【货殖志浊氏以胃脯而连骑注以汤燖羊胃以姜也】野蒲变而为脯【潘岳西征赋】失脯【桑虞宿寄客失脯虞解衣偿之也】妇人之贽【脯脩枣栗礼】祍受【谷梁鲁昭公奔齐齐使髙子以脯遗公公祍受】药脯以毒【骊姬】削脯犒师【刘表出军左慈曰有薄礼即以刀削脯以犒师投地百人接脯脯亦不减】麟肉脯【神仙传王逺至蔡经家设麟肉脯】孔削脯伤指【代宗睿真皇后沈氏河南为史思明所没遂失后所在徳宗即位令州县物色咨访髙力士女颇能言禁中事与女官李真一尝従后防年状差似后尝削脯哺帝伤左指髙以剖伤指】以供滋膳【元行冲狄仁杰器之尝谓仁杰曰下之事上譬富家储积以自资也脯腊膎胰以供滋膳】赠【王绩性嗜酒杜之松嵗时赠脯】红虬脯【唐杜阳编同昌公主上赠御馔有红虬脯非虬也但贮扵盘中则虬健知虬丝髙一尺】迎凉脯【洛阳人家重阳则制迎凉脯】脯芼羮【董谨续豫章记陈蕃待客拌饭以鹿脯芼羮以牛脯未尝别为异馔】荐脯酒【韩文衡岳庙诗升阶伛偻荐脯酒欲以菲薄明其】佳节脩脯礼【元稹诗】
　　鲊【九】
　　白遗母【陶侃遗母一坩鲊母封鲊还责侃云云】又【孟宗字武恭为监鱼池司马自结网取鱼作鲊寄母母曰汝为鱼官而获鲊奈何不避嫌也遂还之】龙鲊【世説有人遗张华鲊华曰此龙肉也遂以苦酒沃鲊鲊中有五色光】啓【齐王融谢司马赐鱼鲊啓曰东越水羞实罄乗时之美南荆任土方揖鲊鱼之最】十斛鲊【陶侃故事曰苏峻上成帝十斛鲊】骨青肉紫【汉昭帝时钓得蛟长三丈帝曰此鱼鳝之类命太官为鲊骨青肉紫食之甚羙帝更求之不获】孔后池鱼【韩全诲传昭宗至凤翔帝辍所御膳赐全诲等茂贞食鲊羙帝曰此后池鱼茂贞曰臣飬鱼以天子闻者皆骇】鲟鲊【地理志润州土贡鲟鲊】芦菔鲊【蛮瓯志白乐天方斋禹锡馈芦菔鲊】含风鲊【叩头録房夀六月调羊酪造含风鲊】野猪鲊【唐酉阳杂俎安禄山恩宠莫比其所赐品目有野猪鲊】苞芦【杜甫诗香饭兼苞芦】鲤鲋鲊灋【次第以竹枝赍头置日中书腹为记出酉阳】嗜鲊一防防至十脔【江南野史陈陶所居不与俗接唯嗜鲊一防防至十脔】
　　醢【十】
　　白女醢二十人【周礼醢人职女醢谓女奴晓醢者】百二十罋【膳夫掌王馈食醤百有二十罋】覆醢【礼孔子哭子路于中庭既哭问使者曰醢之矣遂命覆醢】四豆【之实醢人掌之】执酱而馈【食三老五更于太学天子执醤而馈】不得不食【语不淂其醤不食】蒟醤【武帝使唐蒙使南越南越食蒟醤如桑椹取实为醤】彭越【往年醢彭越】千乗之家【史记通邑大都醢酱千瓿比千乗之家】卖醤【张氏卖醤而逾侈】覆瓿【刘歆谓扬雄曰今学有禄利尚不能易又如太何吾恐后人覆醤瓿瓿音部小罂也】鱼酱【晋武帝与山涛书兼致鱼醤一斗】榆梜醤【白虎通曰榆梜醤曰音末】成扵盐【风俗通曰醤成于而咸扵盐】南宫长万【宋人醢之】启【梁刘孝仪谢虾醤啓曰龙醤传甘退诚可陋虹醢称遗追觉失言】芍药之醤【枚乗七彂曰芍药之醤】神药【汉武内传曰西王母谓帝曰神药上有连珠云醤玉津金醤中有元灵之醤】十二香【神仙食经十二香醤以沉香等油煎成服之】雷鸣【风俗通曰雷鸣不得作醤食之令人腹中雷鸣】百罋【晋防公葬其夫人醯醢百罋】孔掌醢署【百官志掌醢署令一人丞二人掌供醢醯之物一曰鹿醢二曰兎醢三曰羊醢四曰鱼醢】坐须葅醢【李嗣业字嗣业髙仙芝为大食所败明日复战嗣业曰事去矣不可坐须葅醢即驰守白石】太官醢【朱泚刘文喜刼众以乱诏泚懐光攻之帝为减太官脯醢给军】鹿尾醤【禄山进鹿尾醤出安禄山事迹】葫芦酱【唐世风俗贵重葫芦醤出晋公遗语】葅醢【奸臣竞葅醢杜甫北征诗】凡祭神祗享宗庙用葅醢以实豆【唐掌醢六典】
　　醯【十一】
　　白女醯【周礼醯人女醯掌供五虀七葅凡醯酱之物王举则供虀葅醢物六十罋供后及世子之醤醯】调以醯醢　醯鸡【庄子】苦酸【古诗云食梅常苦酸】醯醢【塩梅以烹鱼肉】处内【醯酱处内礼】和羮之用　乞醯【语孰谓防生髙直防乞醯焉乞诸其邻而与之】苦酒【魏名臣传曰中书监刘放曰官贩苦酒与百姓争锥刀之末请停苦酒醋也】风林鸣酸【汉武内传西王母谓帝曰仙药有风林鸣酸】孔误进【任廸简李景畧表佐其军尝宴客而行酒者误进醯景畧用法严廸简不忍其死饮为釂徐以它辞请易之归衉血不以闻军中悦长者】注醯于鼻【来俊臣鞠囚不问轻重皆注醯于鼻】桃花酸【晋公遗语唐世风俗贵重桃花酸】盐醯【贪食以忘躯斟不调盐醢韩愈诗】以济百味【盐醯以济百味李大博志】醯敖仓之粟以为酸【栁宗元与李睦州书】资于适口【文粹江岭之南凡是资于适口者若醯非不酸也止于酸而已华之人所以充饥而遽辍者知其咸酸之外醇羙者有所乏耳与李生论诗书司空图】苦酸不为【文粹真伪难鬻梅醯之质纇而苦酸不为也上李諌议书沈亚之】趋君之指【文粹醯醢之具必越海逾陆而趋君之指矣同上】贮数十瓮【国史补旧説圣善寺阁常贮数十瓮恐为蛟龙所伏致雷】燕賔客防百官用醯酱以和羮【掌醢令唐六典】
　　盐【十二】
　　白盐曰咸鹾【祭祀之礼盐曰咸鹾】作咸【书润下作咸】蜀井【蜀都赋云家有塩泉之井】盐梅【若作和羮尔为塩梅】和羮【见上注】形盐【形虎塩賔客之供】盐人【掌塩以供百事之盐】苦盐【不涷治之塩祭祀用之】散盐【练治之塩】煑盐【为塩】饴盐【王者膳羞供饴盐塩之甜者今戎塩有之】鬻盐【凡齐事供鬻塩鬻盐练治者】近盐【郇瑕氏之地沃饶而近塩传】减盐价【汉书宣诏曰塩人之食而价贵众庶重困其减天下之塩价】食者之将【夫盐食者之将通行有无】鱼盐枣栗【上谷有鱼塩枣栗之利】梁罝盐【后汉天竺国有梁罝塩一名身毒国】官鬻【张休上言塩食之急虽贵不可不湏官可自鬻】载盐【第五伦客河东变姓名曰伯齐载塩往来】煮盐【魏志邓艾言司马文王曰今因平蜀之势以乗吴席卷之时然大举之后将士疲劳且煮塩与比为军农之要】渠展之盐【管子曰齐有渠展之塩燕有辽东之煑】虞阪之载【骐骥驾塩车上虞阪遇伯乐而长鸣】盐味生【晋符朗元逹识味防稽王道子设食食之极江左精馔食讫问曰闗内食孰若此朗曰皆好唯塩味少生即问宰夫果如其言】修池【徐景山为金城守修武威酒泉塩池以収虏谷军用丰盈】青紫【西域记曰西海南有青塩紫塩池塩方寸半食味甚羙】孔具舟以载【杜中立以防为义武节度使旧傜车三千乗嵗挽塩海濒民苦之中立置飞雪将数百人具舟以载自是民不劳军食足矣】盐屯【姜师度为河中尹安邑塩屯涸废师度大彂卒洫引其流置塩屯公私収利不赀】地产瑞盐【韩滉判度支方是时潦败河中塩滉奏地产瑞塩帝疑遣諌议大夫镇防状镇畏滉还乃贺帝且请置祠号寳应灵庆池】条上新灋【卢正初两池塩法弊得费不相偿正使判官司空舆检钩厘正条上新灋即表舆両池使自是课入嵗倍用度頼之】计口授盐【卢商为苏州刺史吏以盐法求赢赀民愈困啇令计口授塩无常额人便之】防盐【司空舆当大中时卢弘正管塩铁表为安邑两池防塩使先是法防阔吏轻触禁舆为立约数十条莫不以为宜】乌盐【西域骨咄有四大塩山山出乌塩】凝树【黒水靺鞨有塩泉气蒸薄塩凝树颠】盐井【南诏初安寕城有五塩井人得煮鬻自给宗诏特进何履光以兵定南诏境取安寕城及井】官自鬻盐【韦处厚再迁中书舍人张平叔以言利得幸以帝建言官自鬻塩笼天下之财宰相不能诘下羣臣议处厚发十难诮其迂谬平叔愧缩遂寝】三万斛【刘晏亰师塩暴贵诏取三万斛以赡闗中自扬州四旬至都人以为神】正盐官灋【刘晏正塩官灋以禆用度】致塩灵座【李晟既薨城塩州复故池以新塩赐宰相帝思晟乃致塩灵座】佐军食【王重荣中人田令孜怒重荣据塩池之饶于时巨冦甫定国用大乏诸军无所仰而令孜为神防军使建言请二池领属塩铁佐军食重荣不许奏言故事嵗输塩三千乗于有司则斥所余以赡军天子遣使者谕旨不聼】杨行宻【事见茶门】擅取【成汭云安防塩本塩铁汭善取之故能畜兵五万】蛤垜盐池【李师古棣州有蛤垜塩池嵗产塩数十万斛李长卿以州入朱滔独蛤垜为李纳所据以专利后徳棣入王武俊纳乃筑垒徳州南跨河以守蛤垜谓之三】煑海取盐【郑畋请以岭南塩铁委广州节度使韦荷嵗煮海取塩四十万缗市防吉米以赡安南】穴涌盐【诃陵最冨有宂自涌塩】嵗给万三千石【南平世家髙保融明宗时嵗给以塩万三千石后不复给及世宗平淮故命泰州给之】红盐【五代于阗晋天福二年遣使来贡红盐】化若神造非人力之功【栁宗元晋问曰猗氏之塩晋寳之大也化若神造非人力之功神液阴漉甘卤密起孕灵冨媪不爱其美无声无形熛结迅诡廻眸一瞬积雪百里晶晶幕幕奋偾离析鍜圭锤璧眩转的皪乍似殒星及地明灭相射冰裂雹碎巃嵸増益大者印累小者珠剖涌者如坻坳者如缶日晶熠熠萤骇电走亘歩盈车方尺数斗】盐如水精【唐酉阳杂俎白塩崖有如水精名为君王塩】塩田【鄯善之东龙城之西南地广十里皆为塩田行人所经牛马皆布毡卧焉出酉阳杂俎】吴盐如花【玉盘杨梅为君设吴塩如花皎白雪李白梁园吟】伞子盐【朐腮县塩井有塩方寸中央隆起如张名曰伞子塩酉阳杂俎】陆盐【昆吾陆塩周十余里无水自生上】
　　酪【十三】
　　白以为醴酪【礼】太之酪【汉武内传西王母曰仙药次有太之酪】食酪得疾【晋陆玩尝诣王导食酪因得疾与导书曰虽是吴人防为伧鬼】指酪【陆机诣王武子武子指酪以示机曰东吴何以敌此机曰千里莼羮未下塩豉】赐【晋起居注诏曰尚书令茍朂既久羸毁可赐乳酪太官随日给之】酪浆【文选李陵书曰羶肉酪浆】孔珍味【穆賛兄弟皆和粹世以珍味目之賛少裕然有格为酪】湩酪【囘鹘駮马国资湩酪以食】妇人食酪【南蛮有望蛮妇人食乳酪】粟沃以酪【五代仲云国其食粟沃以酪】分饷【譲皇帝宪帝待益厚凡四方所献酒酪皆分饷之】琼膏乳【唐杜阳杂编懿宗迎佛骨入内道场荐琼膏乳诃陵国所献也】银饼餤【宣宗赐韦澳孙宏银饼餤食之甚羙皆乳酪膏腴之所为唐摭言】马酪【酉阳杂俎安禄山其所赐有马酪】授之壷浆【子胥始东奔勾吴月渉星遁防七日不火伤弓于飞逼廹于昭闗匍匐于瀬渚舍车而徒告穷此女目色以臆授之壶浆全人自沉形与口灭李白漂阳濑水贞女碑】
　　蜜【十四】
　　白枣栗饴蜜以甘之【子事父母】蜜饵【骚云粔籹蜜饵有餦餭】作甘其味甘鼠矢【吴志孙亮方食生梅使黄门以银椀并盖就中蔵吏取饧一云取蜜渍梅黄门先恨蔵吏以鼠矢投饧椀中白亮吏不甘亮令破鼠矢中燥黄门乃伏罪】上药【汉武内传上药有中华紫蜜云山米宻】买蜜【东观汉记朱祐传曰光武微时尝与祐共买蜜合药后即位乃赐祐白蜜一石问曰何如长安时买蜜】蜜房【蜀都赋蜜房郁毓被其草】孔刻庐【西域自拂菻西南度碛二千里有国曰磨邻曰老勃萨刻石蜜为庐如轝状】石蜜【天竺濵海出石蜜】儿啖【西域康者生儿以石蜜啖之置胶于掌欲长而甘言持珤若黏云】粳沃以蜜【五代仲云国其食粳沃以蜜】液蜜为人【崔彦曾署张佛筵液蜜为人】和炭【开元遗事杨国忠家以炭屑和蜜塑成双鳯】鸾蜂蜜【唐杜阳编贞元八年吴明国贡鸾蜂蜜其蜂之声有如鸾凤而身被五色大者可重十余斤为窠于深岩峻岭间大者占地一二国人采其蜜不过二合如过度则有风雷之异若悮螫人则生疮以石上菖蒲根傅之即愈其蜜色碧常贮之于白玉椀表里彻如碧琉璃久食之令人长夀顔如童子发白者应时而黒】红蜜【同昌公主疾既甚医者欲难其药饼奏云得红蜜食之可愈上令内库淂红蜜数石本兠离国所贡也】茶花蜜【云仙散録】糖为莫逆【传芳畧记陈眆得蜀糖辄以蜜浇之曰与宻本莫逆交】竹蜜【蜀中有竹蜜蜂好于野竹上结窠窠大如鸡子有蔕长尺许窠与蜜并绀色可爱甘倍于常蜜】
　　饼【十五】
　　白汉书百官表少府属有汤官主饼饵　买饼【汉宣帝微时每买饼所从卖者辄大售】一笥饼【后汉樊煜与世祖少防旧徴迁河东都尉引见云台世祖微时常以事拘新野煜为市吏馈饼一笥帝不忘乃赐御服食及乗舆衣物因戯之曰一笥饼淂都尉何如煜顿首辞谢】卖饼【后汉赵岐卖饼】印绶易饼【魏畧太祖啁丁斐曰印绶何在曰易饼耳】畵饼【卢毓言有名士如画地为饼不可啖食】弱如春緜【白若秋练束晢饼赋】吴均饼説【细如华山玉屑白似梁甫银泥既闻香而口闷亦见色而心迷】孔驿吏供饼【髙元裕兄少逸出为陜虢观察使中人责峡石驿吏供饼恶鞭之少逸封饼以闻宣帝怒召使者责曰山谷间是饼岂易具邪谪防陵中人皆敛手】嗜干饼【西域拂菻俗喜嗜干饼】拭手【宇文士及尝割肉以饼拭手】取浮土揉米屑【王世充秦王传城堑而守之世充粮具尽人相食至以水泊泥去砾取浮土揉米屑为饼】积饼饵为犀象【钟传出军必祷佛祠积饼饵为犀象髙数寻】弃饼垣外【杨瑶光厯沔绥二州刺史姆馈孺子以饼妻伪受而弃之垣外人咨其防】笼饼【侯思止懒不治业诡狠无良以告变拜防击将军迁左台御史尝命作笼饼谓膳者曰与我缩防作之故时人号为缩防侍御】卖饼【黄巢复入京师于时畿民栅山谷自保不得耕士人或卖饼自业】袖饼【常朝记曰于琮班中有时防饼而食或遗同列】二仪饼【丰年録开元中长安物价大减两市卖二仪饼一钱数对】羊肝饼【洛阳人家重阳作羊肝饼金门歳节】饼师【寕王宅畔有卖饼者妻甚美王厚遗其夫而取之经嵗问曰颇忆饼师否召之使见泪下如雨夲事集】一饼熟成一韵诗【叚维智嗜煎饼一饼熟成一韵诗摭言】鸣牙饼【退耕传许康年谒刘逊赠鸣牙饼千枚曰虽微物也助厨中両日之费】不暇唱渭城【刘伯刍巷口有鬻饼者每当鑪讴歌一旦刘怜其贫贷以万钱自是不闻歌声心计转麄不暇唱渭城矣】以饼拭刀【肃宗为太子上使割羊臑以饼拭刀徐噉之上喜曰保福禄当如是爱惜明皇十七事】去饼缘【李英公为宰相有乡人过宅为设食客去饼縁公责之客大慙南部新书】银饼防【宣宗赐韦澳孙宏钱饼防之甚羙皆乳酪膏腴之所为出唐摭言】以珠易饼【原化记贺知章尝谒卖药王老问黄白术持一大珠遗之老人得珠即令易饼与贺食贺心念寳珠何以市饼口不敢言老叟乃曰悭吝未除术何由成】防中盛胡饼【肃宗实録云杨国忠自入市衣袖中盛胡饼】五色饼【刻木莲花借禽兽形按成之累积五色酉阳杂俎】
　　嗜好【十六】
　　白嗜芰【芰菱也国语屈到嗜芰有疾召宗老而告之曰祭我必以芰及祥祭宗老将荐芰屈建命去曰祭国君牛奠享大夫羊士豚犬之奠庶人有鱼炙之奠笾豆簠簋上下供之不羞珍异不陈庶侈夫子以私欲干国之典左史倚相曰君子以违而淂道故进退周旋惟道之从注屈建屈到之子】曽晳嗜羊枣【孟子曰曽子不食羊枣】公仪休嗜鱼【人献不受曰吾禄自可致鱼受人鱼罪夺禄人寜馈我】太子嗜鲍鱼不与【贾谊书曰太公传太子发彂嗜鲍鱼公不与曰鲍不登俎不可以非礼食太子】姜诗母好江鱼【见脍门注】郑伯有嗜酒【传伯有良宵也】従厥攸好従其所好　饮食男女人之大欲存焉　是人之所
　　欲　好牛心【王右军】嗜菖蒲【周文】好捶凿声【魏明】齐好竽声孔稻梁脍防【韩愈赠崔羣书疑者曰君子当有所好恶不可不明如清河者人无贤愚无不説其善服其为人以是而疑之耳仆应之曰譬之扵食物至于遐方异味则有嗜者有不嗜者至扵稻也梁也脍也防也岂闻有不嗜者哉疑者乃觧】饙饭干脯【崔卫公好食新捻头杜邠公悰每早食饙饭干脯出摭言】蜇吻裂鼻缩舌澁齿【栁宗元读毛頴传大羮元酒体节之荐味之至者而又设以竒异小虫水草查梨橘柚苦咸酸辛虽蜇吻裂鼻缩舌澁齿而咸有笃好之者】文王之菖蒲葅屈到之芰曽晳之羊枣【栁宗元文文王之菖蒲葅屈到之芰曽晳之羊枣然后尽天下之竒味以足扵口】
　　食器【十七】
　　白维筐及筥【于以盛之维筐及筥】防以逹【春食麦与羊其器防以达】髙以粗【夏食菽与彘其器髙以粗】防以深【秋食稻与鱼其器防以深】闳以奄【冬食黍与鴈其器闳以奄】圜以闳【中央士食黍与牛其器圜以闳】器之漑者【礼御食于君君赐余器之漑者不写其余皆写注云重汚君器漑谓陶梓之器不溉谓雚茅之器】操以受命【记凡苞苴箪笥问人者操以受命如使之容注苞苴里鱼肉或以苇防以茅或以箪笥熟肉】箪食　瓢饮【顔回】夺釡【史记曰蔡泽入于赵见逐入韩之魏遇夺釡鬲于涂】不置箸【上召亚夫食独置大胾无切肉又不置箸注胾大脔也】桉上三杯【朱博俭】借箸【张良借前箸以筹之】无下箸处【何曽日食万钱】既作象箸【必作玉杯】琉璃【晋武幸王氏家食器尽琉璃】玉巵无当【当底也】孔折箸【于琮尚永福公主主未降食帝前以事折匕箸帝知不可妻士大夫更诏尚广徳公主】不过一器【栁公绰歳歉馑其家虽给而每饭不过一器嵗丰乃复】用器止乌漆【邓景山清约子弟馔不过草具用器止乌漆】散风奁【郭代公爱姬薛氏贮食物以散风奁出品物类聚记】玉精盌【马侍中尝寳一玉精盌夏蝇不近盛水经月不耗或目痛舎之即愈】泛水磁【元载凡饮食冷物用硫黄椀热物用泛水磁噐有三千事出枢要録】赛馔木盘簇【韩愈城南聮句】月光明素槃【跪进雕葫饭月光明素槃李白宿五松山下】黄金盘【李白赠从弟象牀绮食黄金盘】白瓯青竹箸【白公过李生诗白瓯青竹箸俭防无膻腥】肴核分饤饾【韩愈南山诗或如临食按肴核分饤饾】金平脱犀头匙箸【唐酉阳杂俎赐安禄山品目有金平脱犀头匙箸】犀箸【杜诗丽人行犀箸厌沃久未下】
　　赐食【十八】
　　白赐之玉食【书惟辟玉食谓美食】与之礼食【传晋侯以魏绛为能以刑佐民与之礼食使佐新军注礼食以表其功】公赐之食【传頴考叔有献于公公赐之食食舍肉】饫赐【传将赏为之加膳加膳则饫赐注饫赐以酒食赐下无不饫足】食存人欲【赐表主防】逮下【之泽】颁赐【周礼凡肉脩之颁赐】好赐【又曰凡王之好赐肉脩则饔人供之注好赐王所善而赐之】正席先甞【君赐食必正席先尝之敬君之也】赐腥【君赐腥必熟而荐之注云荐其先祖也】侍食于君【君祭先饭】懐余肉【史记诏赐东方朔食于前饭已尽懐余肉去衣尽汚】赐食于家如在上前【汉万石君】记曰若赐之食而君客之则命之祭然后祭先饭徧甞羞饭而俟命之品甞之然后唯所欲君未覆手不敢飱【食劝食也】飱者三【臣劝如是】食多【魏都守曲阜好酒食饮兼人每赐食于前大饮长歠左右相属数人益之乃供太祖壮之】赐果【礼曰赐果于君前其有核者懐其核后汉桓荣春卿诏赐竒果受者皆懐之荣独举手捧以拜帝笑曰真儒生也】孔分饷【譲皇帝宪帝亲待愈益厚尚食揔监及四方所献异馔皆分饷之】给政事食【苏颋加知制诰给政事食给食自颋始】甘羙必赐【李林甫凡御府贡逺方珍鲜使者传赐相望帝食有所甘美必赐之】赐食帝前【王方翼引见奉天宫赐食帝前】麫豆【韩偓李茂贞疑帝间出依全忠以兵卫行在帝行武徳殿前因至尚食局防学士独在宫人招偓偓至拜哭曰崔甚健全忠军必济帝喜偓曰愿陛下还宫无为人知帝赐以麫豆而去】热洛河【哥舒翰素与安禄山安思顺不平帝每欲和觧之防三人俱来朝帝使骠骑大将军髙力士宴城东翰等皆集诏尚食生击鹿取血瀹肠为热洛河以赐之】防风粥【见粥门】诸王从事【翰林学士每遇赐食有物若毕罗形絶大滋味香羙诸王従事杂说】慕风迎致【张士衡太子承干慕风迎致谒太宗洛阳宫帝赐食】七寳床赐食【太白以七寳床赐食御手调羮以饭之集序】殿前羣公赐食罢骅骝蹋路骄且闲【韩文】推食之赐用劝勲劳置醴之恩以待贤彦【元稹谢赐设状】空懐满腹之慙未有沃心之便【上】召对浴堂门【徳宗雅尚文学每幸学士院顾问锡赉无所不至御膳珍肴辍而赐之】仍诏尚食奉御每日赐寂御膳【裴寂】以御膳分赐【宗贵妃杨氏他日以谴还铦第比中仄帝尚不御食笞怒左右髙力士欲验帝意乃白以殿中子帐司农酒饩百余车送妃所帝即以御膳分赐力士知帝防是夕请召妃还】内出牢馔【张説复为右丞相上曰勑所司供帐设乐内出牢馔唐文】引坐赐食【惟陈觉查文徽得奏事羣臣非召见不得入贾崇诣閤求见景曰陛下新即位所信用者何人奈何顿与臣下隔絶臣老即死恐无复一见顔色因泣下呜咽景为之动容引与坐赐食而慰之江南李景五代史】召赐食【傅奕初九年太白躔秦分奕奏秦王当有天下帝以奏付王及太宗即位召赐食谓曰向所奏防败我虽然自今毋有所讳而不尽言】
　　与食【十九】
　　白求食食我【少施氏食我以礼】嗟来之食【予惟不食嗟来之食以至扵此】箪食【赵宣子见翳桑饿人与之箪食灵辍也】乞食【史记伍子胥夜行昼伏吹竽乞食于吴市】君子茍无礼虽美不食【礼】与块【重耳乞食于野野人与之块】为食于路【黔敖以食饿者】晨炊蓐食【韩信常从南昌亭长寄食数月长妻患之乃晨炊蓐食食时信往而不为具食信乃自絶而去也】求余鹅【晋庾悦尝食鹅刘毅字希乐求其余不应毅衘之义熈中夺悦豫章觧其军府使人微示其防悦忿惧而死】孔丐食取给【李揆江淮飬疾贫无禄丐食取给】置瓯杓道上【阳城为道州刺史日炊米二斛鱼一大鬵置瓯杓道上人共食之】投掷倾脯酱【中盘进橙栗投掷倾脯醤韩愈诗】捶炰列珍羞【我来感意气捶炰列珍羞过汪氏别业李白】授之壷酱【溧阳黄山里史氏之女身击漂以自业子胥始东奔勾吴月渉星遁或七日不火伤弓于飞逼迫于昭闗匍匐于濑渚舍车而徒告穷此女目色以臆授之壷浆全人自沉形与口灭溧阳濑水贞义女碑李白】漂母进食【没受千金之恩同上】一脔残防【姚洪董璋反以书招洪洪骂曰老贼尔昔为李七郎奴扫马粪得一脔残防感恩不已姚洪传五代史】
　　馈食【二十】
　　白漂母哀王孙而进食【汉书漂母饭韩信信曰吾必重报母母怒曰大丈夫不能自食吾哀王孙而进食岂望报乎后信赐以千金】僖妻贤公子而馈飱【传僖负羁之妻贤公子重耳乃馈盘飱寘璧公子受飱反璧】食我以礼【孔子曰吾食扵少施氏而饱少施氏食我以礼】亲馈【礼主人亲馈则拜而食】操酱【礼献熟食者操醤虀】空器【荀彧文若初董昭欲进曺公九锡彧以为不可及彧病操馈之食发视之乃空器也遂饮药卒】孔馈鹿【裴休有馈鹿者诸生共荐之休不食曰蔬食犹不足今一啖肉后何以继】瓦器馈脱粟盐蔬【宇文融与崔隐两劾张説引术士王庆则夜祠祷觧而奏表其闾兄光刑耳列寃帝遣髙力士往视説蓬首垢靣席藁家人以瓦器馈脱粟塩防为自罚忧惧者】求珍味馈従官【崔日用为芮城尉则天幸长安路次陜州宗楚客时为刺史日用祗共顿事广求珍味称椘客之命徧馈从官椘客知而大加赏叹盛称荐之旧史】
　　异味【二十一】
　　白必尝异味【传子公之食指动以示子家曰它日我如此必尝异味及入宰夫将解鼋染指于鼎尝之而出】炰鼈鲙鲤【诗】封熊之蹯【翰音之跖鸡跖】鷰髀【髀股也必尔反】猩唇【肉之美者猩猩之唇】臑鼈炮羔臇鳬煎鸿【防臛也子兖反】牛【之股】芍药【之醤】薄耆之炙秋黄之苏白之茹兰英之酒凝脂之饭【竝文选】春卵夏笋【秋韮冬菁】鱻薧之物【鲜生肉薧干肉也】体名【禽兽支节】肉物【胾蹯之属】孔异馔【譲皇帝宪帝亲待益厚四方所献异馔皆分饷之】雩肉【南蛮室利佛逝有兽类野豕角如山羊名曰雩肉味美以馈膳】賔客不能名其馔【裴冕每广防賔客不能名其馔】禽殻【韩愈纳凉聮句盘肴馈禽殻】遐方异味【至扵遐方异味则有嗜者有不嗜者韩愈与崔羣书】御厨骆驿送八珍【杜甫防人行】清觞异味【情屡极赠姜七少府诗】异味烦县尹【数杯资好事异味烦县尹赠郑十八】豹胎【归来煮豹胎餍饫不能饴杜牧诗】素麟脂班螭髓【谢卿遇神仙设素麟脂班螭髓续神仙传】
　　天子食【二十二】
　　白膳羞【膳夫掌王之食饮膳羞】凡王之馈【食用六谷膳用六牲饮用六清羞用百有二十品酱百二十罋注此王举之馔也六谷稌黍稷粱麦也六牲马牛羊豕犬鸡也六清水浆醴凉医酏八物淳熬淳毋炮豚炮防梼珍渍熬肝膋也】一举【王日一举注云杀牲盛馔日举一举谓朝食】侑食甞食【以乐侑食膳夫授膳祭品尝食王乃食注曰侑劝也礼饮食必祭示有所先也每品食皆尝之】不举【大防大荒大札天地有灾邦有大故则不举】燕食【谓王者日中与夕食】奉膳【奉进也】稍事【非日中大事之时而间食谓之稍事】不防【歳终惟王及后之膳不防注云不计多少优劣尊也】膳【以供王之膳】孟春食麦与羊　孟夏食菽与彘　稷与牛【季夏中央土】乃以彘甞麦【孟夏】稻与鱼【孟秋】农乃登谷天子甞新【孟冬】黍与鴈【孟冬】天子之阁左达五右达五【共十阁仓库】冬生菜【召信臣字翁卿为少府奏大官冬生葱韮茹覆以屋庑夜防蕴火待温气乃生之不时之物有伤扵人奏罢之也注云防古然字】充君之庖　天子四食【白虎通曰天子日四食明有四方之物平旦食太阳之始昼食太阴之始晡食少阳之始暮食少阴之始】孔禁膳【刘晏领东都租庸盐铁常平使时大兵后京师斗米千钱禁膳不兼时甸农挼穂以输晏乃自按行嵗输始至天子大悦】省薄御膳【张镒建中二年同平章事明年以两河用兵诏省薄御膳及皇太子食物镒因奏减堂飱钱及百官廪奉三之一以助用度】不掌膳【晋阳公主薨帝阅三旬不掌膳】九饤食【卢氏杂説唐御厨进食用九饤食以牙盘九杖装食味于其间置上前亦谓之香食】尚食奉御掌天子之常膳【随四时之禁适五味之宜注春肝夏心秋肺冬脾皆时王不可食唐六典】尝祭食必先尝【同上】
　　薪柴【二十三】
　　白薪蒸【传薮之薪蒸虞矦守之大曰薪小曰蒸】収秩【月令季冬命有司収秩薪柴以供郊庙及百祀之薪燎】析薪匪斧不克【诗析薪如之何匪斧不克】鬼薪【汉法罪人徒者使伐鬼薪以供宗庙】后来居上【陛下用人如积薪后来者居其上汲黯谓武帝云】负薪【朱买臣见夫妇离门】不流束薪　曵柴　逺扬【诗取彼斧戕以伐逺扬】薪之【诗云芃芃棫朴薪之槱之】烘燎【诗樵彼桑薪卭烘于甚卭我也】错薪【诗曰翘翘错薪言刈其椘】委人【以法供祭祀之薪蒸木材賔客供其薪刍丧纪供薪蒸木材军旅供委积之薪刍凡疎材共野委野委谓庐宿止薪刍也又九式七曰刍秣之式】桂玉【战国防苏秦之椘三日乃见王曰椘国食贵于桂薪贵于玉】负薪【其父析薪其子不克负薪】劳薪【破车脚】枯梧【列子曰枯梧树者邻父曰枯梧不祥伐之邻母因请为薪邻父乃不悦】尺烬　纳薪炙笔砚【顔裴字文林为京兆守课人置薪两束当输租时纳备寒用炙笔砚】薪是获尚可载【哀我惮人亦可息大车诗刺人劳也】有洌氿泉无浸获薪【见毛诗】桐薪【巨斧击桐薪不待利时良日然后破之淮南子】绸缪束薪曲突徙薪　弃薪【汝南先贤传曰蔡顺以至孝称顺少孤飬母尝出求薪有客卒至母】
　　【望顺不还即心动弃薪驰归问其故母曰有急客来吾噬指以悟汝也】如束湿薪【史寗成为汉中尉严酷时人语曰谨上操下如束湿薪】孔伐街苑树【刘义节从平京师时倾府库为军赏帑财太乏义节曰若伐街苑树为薪以易布帛歳数十万可致】落叶添薪仰古槐【元稹诗】玉馔燃薪桂【同上】负薪【杜甫至秦州负薪采橡栗自给】燎薪属道【杨行宻传朱瑾徙屯安丰汴将牛全节苦鬪防大雪士多冻死頴州刺史王敬荛燎薪属道汴军免者数千人】出城樵拾【徐文逺洛阳饥文逺自出城樵拾为李宻所得】或熏若柴槱【韩愈南山诗】黄金买尺薪【李白送鲁郡刘长史】积薪就阳【刘禹锡管城县驿记】稍柴薪之【栁宗元霹雳琴賛桐生石上一夕暴震倒卧道上震旁之民稍柴薪之】朴樕皆薪材【文粹陆送小鸡山樵人序土山无大材木率生小栎朴樕皆薪材歌曰长其船兮利其斧输其薪兮勿予侮】垅坂长【李白北上行采薪垅坂长】枯薪【夫沟中之木与牺象同体追琢不至坐成枯薪刘禹锡上宰相启】明燃林中薪【杜甫】携粮负薪【李白诗来日一身携粮负薪道长食尽苦口焦唇】帝负薪马上助役【髙防传帝至渤错水阻淖八十里车骑不通长孙无忌杨师道等率万人斩樵筑道聨车为梁帝负薪马上助役十月兵毕度】负填道之薪【则精感天地】鬻薪自给【唐史韩思复以亲丧鬻薪自给】虞部凡五岳及名山能蕴灵产异兴云致雨有利于人者禁其樵采【唐六典】
　　刍草【二十四】
　　白秩刍【月令季冬命有司合秩刍以飬牺牲注刍草税也】草刈则墨未发秋政则人不敢草也【草刈是刈取草也秋则草木成可刈】泽农之贡草贡【周官】秸服【禹贡】纳秸【刍荛】刍秣之式【周礼九式七曰刍秣之式】峙乃刍茭【书】编菅秉秆【传椘爇郤氏或取一编菅焉或取一秉秆焉投之遂不爇注秉杷也】既乖草税【无縦莠言宜正竹刑】孔水草甘荐【裴延龄妄言长安咸阳间得阪艿数百顷愿以为内廐牧地水草甘荐与闲廐等】刍藁【李晟言今河中米斗五百刍藁且竭】中宫所卖【荘宗皇后刘氏好聚敛分遣人为商贾至于市肆之间薪刍皆称中宫所卖】卧一束刍【五代冯道居军中不设床席卧一束刍】求刍【子固异于牛马兮寕止乎饮水而求刍韩愈复志赋】茭刍填【濒海弃地茭刍填一夫之勤百畆可获权徳舆文岐公碑】峙刍就燥【刘禹锡管城驿记】以食牛羊【文椊刘蜕梓州文塜铭腐为墟壌生刍藁以食牛羊】
　　菜【二十五】
　　白季秋务蓄菜【月令】防蓄【诗曰我有旨蓄可以御冬】野人献芹　屈到嗜芰　践葵【鲁漆室女曰昔有客系马园中马逸践予葵使予终歳不饱葵】祭韮　秋韮　冬菁　葑菲【诗云采葑采菲无以下体注葑菲蔓菁与葍之类也】其蔌维何【维笋及蒲蔌菜也】烹葵及菽【七月】其甘如荠　释菜合舞【释菜礼先师菜苹蘩之属】葱渫处末【渫蒸也处醯醤之末】鴽醸之蓼【醸谓杂切】蔬食【语】茹荤【荘子云顔囘不茹荤三月】切葱若薤【礼】有畦【殖货志云菜茹有畦】百本薤【龚遂为渤海太守教人种百本薤五十本葱一畦韮】冬生菜【见上注】噉薤留白【庾亮噉薤留白云可以种陶侃叹曰非唯风流兼有为政之实】緑葵含露　白薤负霜　堇荼如饴【诗】防必寸防【后汉陆续字智伯初下狱知母自饷食曰母所作羮其防必寸断】韮曰丰本【祭宗庙之礼】择防薤【礼为君子择防薤必絶其本末注为有萎干也】灌园【嵇康与吕安灌园扵山阳】碧海之琅菜【汉武内传西王母曰仙之上药有碧海之琅菜】孔鬻蔬【苏良嗣尚方监裴匪躬案诸苑建言鬻果蔬储利佐公上良嗣曰公仪休一诸侯相拔葵去织未闻天子卖果蔬与人争利遂止】浑提葱【西域泥婆罗贞观二十一年遣使入献波棱酢菜浑提葱】佛土菜【西域传贞观二十一年有健逹王献佛土菜茎五叶赤华紫湏】末禄【蔬有果防葛蓝军达茇薤】掇蔬本以供御【浑瑊帝狩奉天朱泚兵薄城人心危惴或夜缒出掇蔬本以供御】数杯【唐卢懐慎日晏设食菜数杯】诸葛菜【刘公嘉话云诸葛所止令兵士独种蔓菁菜取其才出甲可生啖叶软可煮食比诸菜属其利不亦博乎三蜀江陵之人今呼蔓菁为诸葛菜是也】山谷多荠【髙力士逐扵巫山山谷多荠而人不之食因为诗寄意两京作斤卖五溪无人采夷夏虽有殊气味终不改出明皇杂録】颇陵【菜之菠薐者本西国中有僧自彼将其子来国名颇陵语讹为菠薐出嘉话録】涧蔬煑蒿芹【韩愈陪杜御史游诗】柔蔬傲霜而秀折【刘禹锡椘望赋】曲江拾菜【二月二日曲江拾菜土民逰极盛出李绰秦中歳时记】半堂食【吴初朝中大臣多蔬食月为十斋斋之明日太官具晚膳始复常珍谓之半堂食至是果尽割淮南之地去唐土封疆之半九国志】今一啖肉后何以继【裴休有馈鹿者诸生共荐之休不食曰蔬食犹不足今一啖肉后何以继】苦苣刺如针马齿叶亦繁【杜甫园官送菜苦苣刺如针马齿叶亦繁青青嘉蔬色埋没在中园】畦肥剪韮薤【韩文】日一蔬食【李辅国矫制迁明皇于西宫帝戚戚不乐日一蔬食】野蔬拾新柔【韩文聮句孟郊】孟娘菜【江淮有孟娘菜并益肉食酉阳杂俎】携儿挑菜【叩头録曰郭元神空贫无食春月携儿挑菜野蔬一日有余三日不出】暮苣有蒲【采江之菜兮暮苣有蒲笠泽丛书】清晨蒙菜把常荷地主恩【杜甫园官送菜诗】葵昏【又如马齿盛气拥葵荏昏同上诗】野蔬【蓬莠独不樵野蔬暗泉石苍耳况疗风童儿且时摘杜甫驱竖子摘苍耳诗】登床半生熟下箸还小益【放筐亭午际洗剥相羃登床半生熟下箸还小益加薤间依俙橘奴迹同上诗】园蔬抱金甲无以供采掇【同上】鸭脚葵【白居易园蔬鸭脚葵】野茹【紫花菁赴忠州诗同上】防蔬云矗以委圃【欧阳詹徳胜颂文粹】
　　炭【二十六】
　　白伐薪为炭【月令季秋】豫让吞炭　掌炭【林衡掌炭之徴令以时入之权量受之供国用】阴阳为炭　隧炭【椘获吴舟使随人守之环而堑之及泉盈其隧炭陈以待命】废于鑪炭【邾荘公急执夷射姑不得怒自投于床废于鑪炭废坠也】蜃炭【华元乐举葬文公用蜃炭注以御湿也】炽炭于位【寺人栁有宠太子佐恶之太子居丧栁炽炭于位太子将至则去之欲其温暖又有宠】炭轻重【淮南子曰水胜故夏至湿火胜则冬至燥燥则轻湿则重故先冬至夏至悬土炭于衡各一端令适停冬至阳气至则炭仰而鐡低夏至则炭低而鐡仰也】禁【王莽欲防人盗铸禁人不挟铜炭】兽炭【晋羊琇屑炭和作兽形】掘得【交州记曰灶头山越王炊防之处掘淂炭】难合【淮南子曰譬如冰炭纽绳也何时而合注曰冰寒炭热无时得合】天帝装炭【越王勾践有寳劒五薛烛曰当造之时雨师洒扫雷公击橐蛟龙捧炉天帝装炭】启【庾肩吾云识慙曼倩似见昆明之炭清愧伯鸾不复因人之热刘孝威谢东宫赉炭启曰洛城雪深不见海神之迹呼沱氷合无待王覇之觇聚而为岳大北黒山称之以舩将重牙兽鑪生烽熖室满红光雉裘入而识奢鼠布焚而无汚】孔掌供薪炭【百官志钩盾署令二人丞四人监事十人掌供薪炭】三斗【杨徳干厯泽齐汴相四州刺史有威严时语曰寜食三斗炭不逢杨徳干】以木炭归司农【杜佑兼盐铁使以木炭归司农】韛炭【五代王彦章晋取郓州末帝乃召彦章为招讨使驰両日至滑州阴遣人具舟于杨村命甲士六百人皆持巨斧载冶者具韛炭乗流而下趋徳胜舟举鏁烧防之】　立兽炭【徳宗帝纪大厯十四年十月戊午罢九成宫贡立兽炭】瑞炭【唐开元遗事西凉国进炭百条各长尺余其炭五色坚如铁石名曰瑞炭烧于炉中无熖而有光】双凤【唐开元遗事杨国忠家以炭屑同蜜相和塑成防凤至冬月则炉中】三城絶品炭【三贤典语曰李华烧三城絶品炭以龙脑褁芋魁煨之】炭精【张燕公有石緑镜台得自胡川道士宗闻其异取以炭精十车烧之不变乃已出品物类聚】錬炭【洛下有豪子饮食鲜华有李使君为具召之曾不下箸至饭李曰此以炭炊豪子勉食一匙曰凡以炭炊先錬炭谓之链炭方始无烟气此亦非也剧谭録】飞雪防道冰成梁【矦王烧炭雕玉房蟠龙吐耀虎喙张熊蹲豹踯争低昻攅峦丛崿射末光丹霞翠雾飘竒香栁宗元行路难】
　　厨【二十七】
　　白大庖不盈【诗】君子【逺庖厨也】厨车【载食车】良庖庖丁【解牛】厨食【汉诏吏或饰厨传称过客言盛庖厨称过客之意】刀匕【是供膳夫】充君之庖【田猎一为干豆二为賔客三为充君之庖】　防当防无清之人【言厨馔之薄也荘子】蜡烛炊【石季伦以蜡烛炊出世説】防鼎【荘子云有人冬防鼎夏造冰】同防缌【礼曰同防缌】厨传【李倄饰厨传】覆银瓦防香火【南蛮婆贿伽卢国厨覆银瓦防香火】武臣私厨【郄士美充昭义节度使昭义自李抱真以来皆武臣私厨月费米二千石羊千首酒数十斛潞人困甚士羙至悉去之出廪钱市物自给】同防【崔郸崔氏四世缌麻同防】无它防【崔晖贫寓郊墅羣从皆自逺防食无它防】郇公厨【长安后记曰韦陟厨中饮食之香错杂防人入于中多饱饫而归俗语曰人欲不饭筋骨舒夤縁湏入郇公厨】长安四月已后自堂至百司厨谓之樱笋厨【咸镐故事】可十人具【常衮故事日出内厨食可十人具衮奏罢之】牓厨【内厨杨辉僖皇末权枢宻事馔甚精四季皆牓厨】符江淮大贾使主堂厨【李徳裕始二省府符江淮大贾使主堂厨食利因是挟赀行天下所至州镇为右客富人倚以自高徳裕一切罢之】勑厨倍常羞【杜甫郑典设归诗勑厨倍常羞杯盘颇狼藉】中书堂食不可食【五代苏逢吉已贵益豪侈谓中书堂食不可食乃命家厨进羞】水陆曾不下箸【韦陟每食视厨所弃其直犹不减万钱宴公矦家虽极水陆曾不下箸】冨家厨内臭【杜甫摘苍耳诗】竹里行厨洗玉盘【严公携酒馔诗】






　　白孔六帖卷十六
&lt;子部,类书类,白孔六帖&gt;
　　钦定四库全书
　　白孔六帖卷十七　　唐　白居易　原本
  </div>
  <div class="pagination">
   <a href="白孔六帖_page8.html">
    上一页
   </a>
   <span>
    ...
   </span>
   <a href="白孔六帖_page4.html">
    4
   </a>
   <a href="白孔六帖_page5.html">
    5
   </a>
   <a href="白孔六帖_page6.html">
    6
   </a>
   <a href="白孔六帖_page7.html">
    7
   </a>
   <a href="白孔六帖_page8.html">
    8
   </a>
   <span class="current-page">
    9
   </span>
   <a href="白孔六帖_page10.html">
    10
   </a>
   <a href="白孔六帖_page11.html">
    11
   </a>
   <a href="白孔六帖_page12.html">
    12
   </a>
   <a href="白孔六帖_page13.html">
    13
   </a>
   <a href="白孔六帖_page14.html">
    14
   </a>
   <span>
    ...
   </span>
   <a href="白孔六帖_page10.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
