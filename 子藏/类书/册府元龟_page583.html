<!DOCTYPE html>
<html>
<head>
    <meta charset="UTF-8">
    <title>册府元龟 - 第 583 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 583 页/共 736 页</h1>
    <div class="content">    邓攸初经难弃其子而以弟子绥奔江东攸卒绥服攸丧三年子後至尚书右仆射。
    范广字仲将举孝廉除灵寿令值乱不之官姊孙氏早亡有孙名迈广负力南奔虽盗贼艰急终不弃之。
    王育少勤学太守杜宣命为主簿俄而宣左迁万年令杜令王攸诣宣宣不迎之攸怒曰：卿往为二千石吾所敬也。今吾侪耳何故不见迎欲以小雀遇我使我畏死鹞乎！育执刀叱攸曰：君辱臣死自昔而然我府君以非罪黜降如日月之蚀耳小县令敢轻辱吾君汝谓吾刀钝邪敢如是乎！前将杀之宣惧跣下抱育乃止自此知名。
    易雄仕郡为主簿张昌之乱也。执太守万嗣将斩之雄与贼争论曲直贼怒叱使牵雄斩之雄趋出自。若贼。又呼问之雄对如此如此者三贼乃舍之嗣繇是获免雄遂知名。
    郭舒始为领军校尉坐擅放司马彪系廷尉狱世多义之刺史夏侯含辟为西曹转主簿含坐事舒自系理含事得释刺史宗岱命为治中丧母去职刘宏牧荆州引为治中宏卒舒率将士推宏子为主讨逆贼郭劢灭之保全一州。
    祖逖为济阴太守母丧不之官及京师大乱逖率亲党数百人避地淮泗以所乘车马载同行老疾躬自徒步药物衣粮与众共之。又多权略是以少长咸宗之推逖为行主。
    高悝广陵人寓居江州华轶辟为西曹掾寻而轶败悝藏匿轶二子及妻崎岖经年既而遇赦悝携之出首元帝嘉而宥之。
    孔祗字承祖太守。《周礼》命为功曹吏礼为沈充所害故人宾吏莫敢近者祗冒刃号哭亲行殡礼送丧还义兴时人义之。
    郄鉴值永嘉丧乱在乡里甚穷绥乡人以鉴名德傅共饴之时兄子迈外甥周翼并小尝携之就食乡人曰：各自饥困以君贤欲共相济耳恐不能兼有所存鉴，於是独往食讫以饭著两颊边还吐与二儿後并得存同过江迈位至护军翼为剡县令鉴之薨也。翼追抚育之恩解职而归席苫心丧三年後至太尉。
    华谭字令思广陵人为庐江内史在郡政严而与上司多忤扬州刺史刘陶素与谭不善因法收谭下寿阳狱镇东将军周馥与谭素相亲善理而出之及甘卓讨馥百姓奔散馥谓谭已去遣人视之而更移近馥馥叹曰：吾尝谓华令思是臧子源之畴今果效矣。甘卓尝为东海王越所捕下令敢有匿者诛之卓投谭而免及此役也。卓遣人求之曰：华侯安在吾甘扬威使也。谭答不知遗绢二疋以遣之使反告卓卓曰：此华侯也。覆求之谭已亡矣。
    韦宏京兆人丧乱之际亲属遇饥疫并尽客游雒阳素闻应詹遂依之詹与分甘共苦情。若弟兄遂随从积年为营伉俪置居宅并荐之於元帝宏後位至少府卿既受詹生成之惠詹卒遂制朋友之服哭止宿草追赵氏祀程婴杵臼之义祭詹终身。
    陶侃为庐州主簿太守张夔妻有疾将迎医於数百里时正寒雪诸纲纪皆难之侃独曰：资於事父以事君小君犹母也。安有父母之疾而不尽心乎！乃请行众咸服其义。
    顾悦之为中军将军殷浩吏及浩废为庶人卒後将改葬悦之上疏讼冤诏追复本官初悦之将抗表讼浩浩亲故多谓非宜悦之决意以闻。又与朝臣争论故众无以夺焉时人咸称之。
    韩阶长沙人性廉谨笃慎为闾里所敬爱刺史谯王承辟为议曹祭酒转西曹书佐及承为魏所执送武昌阶与武延等同心随从在承左右桓雄被害之後二人执志愈固及承遇祸阶延亲营殡敛送柩还都朝夕哭奠俱葬毕乃还。
    刘敏元字道光北海人也。永嘉之乱自齐西奔同县管平年七十馀随敏元而西行及荣阳为盗所劫敏元己免乃还谓贼曰：此公孤老馀年无几敏元请以身代愿诸君舍之贼曰：此公於君何亲敏元曰：同邑人也。穷窭无子依敏元为命诸君。若欲役之老不堪使。若欲食之复不如敏元乞诸君哀也。有一贼目叱敏元曰：吾不放此公忧不得汝乎！敏元奋剑曰：吾岂望生邪当杀汝而後死此公穷老神祗尚当哀怜之吾亲非骨肉义非师友但以见投之故乞以身代诸大夫慈惠皆有听吾之色汝何有面目而发斯言顾谓诸盗长曰：夫仁义何尝宁可失诸君子上当为高皇光武之事下岂失为陈项乎！当取之繇道使所过称咏威德奈何容畜此人以损盛美当为诸君除此人以成诸君霸王之业前将斩之盗长遽止之而相谓曰：义士也。害之犯义乃俱免之。
    何无忌为东海王彦章中尉及桓玄害彦章於市无忌入市恸哭而出时人义焉。
    檀凭之从兄子韶兄弟五人皆稚弱而孤凭之抚养。若已所生後至冀州刺史。
    後秦宗敞为南凉州别驾初凉州刺史王尚在凉州甚有惠政姚兴以秃亻辱檀代之尚既至长安坐匿吕氏宫人擅杀逃人等禁止敞与治中张穆主簿边虑胡威等上疏理尚曰：臣州荒裔邻带寇雠居泰无垂拱之安运否离倾覆之难自张氏颓基德风绝而莫扇吕数将终枭以之翻翔群生婴罔极之痛西夏有焚如之祸幸皇鉴降眷纯风远被刺史王尚受任垂灭之州策成难全之际轻身率下躬俭节用劳逸丰约与众同之劝课农桑时无废业然後振王威以扫不庭回天讨以荡氛秽则群逆冰摧不俟朱阳之曜。若秋霜陨箨岂待劲风之威何定远之足高营平之独美经始甫尔会朝改授使希世之功不终於必成易失之机践之而莫展当其时而明其事者谁不慨然既远役遐方劬劳於外虽效未守恩而在公无阙自至京师一旬于今出车之命莫逮萋斐之责惟深以取吕氏宫人裴氏及杀逃人薄禾等为南台所禁天鉴元镜暂免囹圄讥绳之文未离简墨裴氏年垂知命首二毛嫠居本家不在高室年迈姿陋何用送为边藩要捍众力是寄禾等私逃罪应宪墨以杀止杀安边之义也。假。若以不送裴氏为罪者正阙奚官之一女子耳论勋则功重言瑕则过微而执宪吹毛求疵忘劳记过斯先哲所以泣血於当年微臣所以仰天而洒泪。且尚之奉国历事二朝能否效於既在优劣简在圣心就有微过功足相补宜宏罔极之施以彰覆载之恩臣等生自西川无翰飞之翼久沉伪政绝进趋之涂及皇化既г投竿之心冥发遂策名委质位忝吏端主辱臣忧故重茧披款惟陛下亮之兴览之大悦乃赦尚之罪以为尚书。
    ●卷八百三
    ○总录部　义第三
    晋马隆字孝兴少而智勇好立名节魏末兖州刺史令狐愚坐事伏诛举州无敢收者隆以武吏称过客以私财殡葬服丧三年列植松柏礼毕乃还一州以为美谈署武猛从事後至东羌较尉。
    续字嗣祖魏郡人疋为从弟末杯所败北依续末杯。又攻败之疋被疮谓续曰：吾夷狄慕义以至破家君。若不忘旧要与吾追讨君之惠也。续曰：赖公威德续得效节今公有难岂敢不俱遂并力追末杯斩获略尽後进平北将军假节封祝阿子。
    徐苗高密淳于人乡邻有死者便辍耕助营棺椁门生亡於家即敛於讲堂其行已纯至类皆如此远近咸归其义师而行焉徵辟并不就。
    范广者范隆之疏族也。隆幼孤无缌功之亲广愍而养之迎归教书为立祠堂隆好学谨奉广如父（广史不载官）。
    韦忠平阳人太守陈楚迫为功曹会山羌破郡楚携子出走贼射之中三创忠冒刃伏楚以身捍之泣曰：韦忠愿以身代君乞诸君哀之亦遭五矢贼相谓曰：义士也。舍之忠，於是负楚以归。
    桓冲字幼子温之弟也。为振武将军镇江州卒赠太尉初郗鉴庾亮庾翼临终皆有表树置亲戚惟冲独与谢安书云：<玄少>灵灵宝尚小亡兄寄不终以此为恨言不及私论者益嘉之刘ら之字子骥车骑将军桓仲辟长史不受ら之虽冠冕之族信义著於群小凡厮五之家婚娶葬送无不躬自造焉居于阳岐在官道之侧人物来往莫不投之ら之躬自供给士君子颇以劳累更惮过焉凡人致赠一无所受去ら之家百馀里有一孤姥疾将死叹息谓人曰：谁当埋我惟有刘长史耳何繇令知ら之先闻其有臣钦。若等曰：<玄少>灵灵宝即桓温二子伟元别名也。患故往候之值其命终乃身为棺殡送之其仁爱隐恻。若此卒以寿终。
    孙晷吴国富春人见人饥寒并周赡之亲有穷老者数人尝往来告索人多厌慢之而晷见之欣敬逾甚寒则与同衾食则与同器或解衣推被以恤之公车徵会卒。
    朱绰有二兄宪斌俱为西中郎袁贞所杀绰从桓温平寿阳真时已死取发棺戮尸温怒将斩之温弟冲苦请得免绰为人忠烈受冲更生之恩事冲如父参冲车骑军事西阳广平太守及冲薨绰呕血死冲诸子遇绰子龄石亦如兄弟。
    前燕李绩范阳人父产仕於石民为本郡太守绩为郡功曹刺史王午辟为主簿慕容隽之南征也。随午奔鲁口邓尝谓午绩乡里在北父已隆燕今虽在此终不为用方为人患午曰：绩於丧乱之中捐家立义情节之重有侔古烈。若怀嫌害之必骇众望尝乃止午恐绩终为尝所害乃资遣之及到隽责其背亲後至绩曰：臣闻豫让报知伯仇称於前史既官身所在何事非君陛下方宏唐虞之化臣实未谓归顺之晚也。隽曰：此亦事主之一节耳。
    宋俞佥永嘉人为郡吏晋末孙恩之乱太守司马逸之被害妻子并死兵寇之际莫敢收藏佥以家财买棺敛逸之等六丧送致还郡葬毕乃归乡里元嘉中老病卒。
    王宏晋末为司马道子骠骑将军时桓玄克京邑收道子付廷尉臣吏畏恐莫敢赡送宏时尚在丧独於道侧拜攀车涕泣论者称焉。
    何叔度恭谨有行业姨沛郡刘琚与叔度母早卒奉姨有。若所生姨亡朔望必往致哀并设祭奠食并珍新躬自临视。若朔望应有公事则先遣送祭皆手自料简流涕对之公事毕即往致哀以此为常至三年服竟。
    张邵字茂宗初为琅琊内史王诞龙骧府功曹桓玄徙诞於广州亲故咸离弃之惟邵情意弥谨流涕追送时变乱饥馑。又馈送其妻子。
    朱龄石晋末为殿中将军尝追随桓兄弟为抚军参军在京口高祖克京城以为建武参军从至江乘战龄石言於高祖曰：世受桓氏厚恩不容以兵刃相向乞在军後高祖义而许之。
    朱超石晋末为卫将军桓谦行参军後归高祖谦死超石收迎桓谦身首躬营殡葬。
    龚[A13C]少好学益州刺史毛璩辟为劝学从事璩为谯纵所杀故佐吏并逃亡[A13C]号哭奔赴殡送以礼纵後设宴延[A13C]不获已而至乐奏[A13C]流涕起曰：北面事人亡不能死何忍闻举乐蹈迹逆乱乎！纵大将谯道福引出将斩之道福母即[A13C]姑跣出救之故得免。
    崔慰祖父庆绪为梁州刺史父亡梁州之资家财千万散与宗族漆器题为日字日字之器流乎！远近後得父时假贷文疏谓族子曰：彼有自当见还彼无吾何言哉！悉火焚之。
    王昙首有识局智度喜怒不见於色闺门之内雍雍如也。兄弟分财昙首惟取图书而已後为侍中骁骑将军。
    谢弘微从叔峻无後以弘微为嗣所继叔父混义熙八年以刘毅党见诛妻晋陵公主改琅琊王练公主虽执意不行而诏与谢氏离绝公主以混家事委之弘微混累世相辅一门两封田业十馀处僮仆千人惟有二女年数岁弘微经纪生业正。若在公一钱尺帛出入皆有文簿迁通直郎高祖受命晋陵公主降东乡君以混得罪前代东乡君节义可嘉听还谢氏自混亡至是九载而室宇修整仓廪充盈门徒仆使不异平日田畴垦辟有加於旧东乡君叹曰：仆射平生重此子可谓知人仆射为不亡矣。中外姻亲道俗义者见东乡之归者入门莫不叹息或为流涕感弘微之义也。後至侍中。
    张畅吴郡人起家为太守徐佩之主簿佩之被诛畅驰出奔赴制服尽哀为论者所美。
    沈道处冬月无衤复衣戴闻而迎之为作衣服并与钱一万及还分身上衣及钱悉供诸兄弟子无衣者乡里年少相率受学道处尝无食以立学徒武康令孔颀之厚相资给受业者咸得有成文帝闻之遣使存问赐钱三万米三百斛悉供孤兄子嫁娶徵员外散骑侍郎不就。
    范义为竟陵王诞别驾诞举兵反母妻子并在城内有劝义出降义曰：我人吏也，岂可自求活耶诞败被诛。
    蔡兴宗字子度幼立风概家行尤谨奉宗姑事寡嫂养孤兄子有闻於世太子左率王锡妻范聪明妇人也。有才学与锡弟僧达书诘让之曰：昔谢太傅奉嫂王夫人如慈母今蔡兴宗亦有恭和之称其为世所重如此兴宗与王僧绰友善僧绰为元凶所诛凶威方盛亲故莫敢往兴宗独临哭尽哀後为侍中竟陵王诞据广陵城为逆事平兴宗奉旨慰劳州别驾范义与兴宗素善在城内同诛兴宗至广陵躬自收殡致丧还豫章旧墓孝武闻之甚不悦卢陵内史周朗以正言得罪锁付宁州亲戚故人无敢赡送兴宗在直请急诣朗别帝知尤怒後为中书监左光禄大夫开府仪同三司常侍如故。
    孟诩嗣封临波公南郡王义宣反问其子五兵尚书宜阳侯恺於尚书寺内著妇人衣乘问讯车投诩诩於妻室内为地窟藏之事觉收付廷尉诩伏诛。
    萧惠开为益州刺史罢还京师府录事参军到希微负蜀人债将百万为债主所制未得俱还惠开与希微共事不厚以为随其同上不能携接得还意耻之厩中凡有马六十匹悉以给希微偿债。
    许昭先伯舅夫妻并疫病死亡家贫无以送昭先卖衣物以营殡葬舅子三人并幼赡护皆得成长本邑补主簿固辞。
    董阳西阳人五世同财为乡邑所美（史无官）。
    张进之永嘉安固人为太守王味之吏味之有罪当见收逃避投进之家供奉经时尽其诚力以本村浅近移入池味之堕水沉没进之投水拯救相与沉沦危而得免。
    范叔孙吴郡钱塘人少而仁厚拯穷济急同里范法先父母兄弟七人同时疫死惟馀法先病。又危笃丧尸经月不收叔孙悉备棺器亲为殡埋。又同里施渊夫病疾父母死不殡。又同里范苗父子并亡。又同里范敬宗家内六人俱得病二人丧没亲邻畏远莫敢营视叔孙并殡葬躬┰病者并皆得全乡曲贵其义行莫有呼其名者世祖孝建初除竟陵王国中军将军不就。
    严世期会稽山阴人好施慕善出自天然同里张迈三人妻各产子时岁饥俭虑不相存欲弃而不收世期闻之驰往拯救分食解衣以赡其乏三子并得成长同县俞阳妻庄年九十庄女兰年七十各老病单孤无所依世期衣饴之二十馀年死并殡葬宗亲严宏乡人潘伯等十五人荒年饥死露骸不收世期买棺器殡埋存育孩幼。
    徐耕晋陵延陵人元嘉二十一年大旱民饥耕诣县陈辞曰：今年亢旱多稼不登民黎饥馁采掇存命圣上哀矜已垂存极但馑罄来久困殆者众米转贵籴索无所方涉春夏日月悠长不有微救水无济理不惟凡敢忧身外鹿鸣之求思同野草气内之感能不伤心民籴得少米资供朝夕志欲自竭义存分冫食今以千斛助官赈贷此境连年不熟今岁尤甚晋陵境特为偏枯此郡虽弊犹有富室承被之家处处而是并皆保熟所失盖微陈积之皆有巨万旱之所弊是锺贫民温富之家各藏其财宝谓此等并宜助官得过俭月所损至轻所济甚重令敢自励为劝造之端实愿掘水扬尘崇益山海县为言上当时议者以耕比汉卜式诏书褒美酬以县令。
    严成东海人王道东莞人大明八年东土饥旱成等各以五百斛助官赈┰（史无官）。
    王文和为征北义阳王府佐於彭城奔魏部曲皆散文和独送至界上谓曰：诸人皆去卿有老母何独不去文和乃去。
    沈文季为晋平王休骠骑长史休被杀虽用薨礼僚佐多不敢至文季独往墓展哀。
    刘休与陈郡谢俨为俨同丞相义宣反休坐匿之被系尚方七年乃得出。
    南齐杜渊少有世誉父卒渊持财与弟惟取书数千卷为司徒卒。
    刘善明平原人宋元嘉末青州饥荒人相食善明家有积粟躬食饣粥开仓以救乡里多获全济百姓呼其家田为续命田後至征虏将军。
    虞初仕宋为黄门侍郎宋明帝诛山阳王休至葬日寒雪厚三尺故人无至者惟一人来赴刘字子宋末为袁粲所荐除秘书郎不见用粲诛微服往哭并到赙助。
    何昌寓宋末为建平王景素征北南徐州府主簿以风素见重母老求禄止为湘东太守还为高帝骠骑功曹昌寓在郡景素被诛昌寓痛之至是启高帝理其冤。又与司空褚彦回书极言高帝嘉其义。
    王思远宋末辟建平王景素南徐州主簿景素被诛左右离散思远亲视殡葬手种松柏与庐江何昌寓沛郡刘上表理之事感朝廷景素女废为庶人思远分衣食以相资赡年长为备笄总访求素对倾家送遣。又与顾之为友之卒後家贫思远迎其妻子隐┰甚至。
    刘灵哲封霄城侯父怀珍卒当袭爵灵哲固辞以兄子在虏中存亡未测无容越当茅土朝廷义之後至宁朔将军西阳王右军司马。
    吴达之姨亡无以葬自卖为士夫客以营蒙椁从祖弟敬伯夫妻荒年被略卖江北达之有田十亩货以赎之同财共宅。
    刘讽为丹阳丞时始安王遥光记室崔慰祖与讽素善遥光据东府反慰祖在城内城未溃一日讽谓之曰：卿有老母宜其出矣。命门者出之慰祖诣阙自首系尚方病卒。
    王续蜀郡人郝道福华阳人并累世同爨明帝诏表门闾蠲调役。
    谭宏宝零陵人何宏华衡阳人疏从四世同居共衣食诏表门闾蠲租税。
    董僧惠为晋安王子懋防阁子懋起兵徐玄庆既平子懋知其豫子懋之谋执之僧惠曰：晋安举义兵仆实豫议古人云：非死之难得死之难仆得为主人死不恨矣。愿至主人大敛毕退就汤镬虽死犹生玄庆义而许之还具白明帝乃配东冶言及九江时事取悲不自胜子懋子昭基九岁以方二寸绢为书参其消息并遗钱五百以金假人崎岖得至僧惠观书对钱曰：此郎君书也。悲恸而卒。
    陆超之吴人以清净闲雅为晋安王子懋所知子懋既为于琳之所害人劝其逃亡曰：人皆有死此不足惧吾。若逃亡非惟孤晋安之眷亦恐田横客笑人徐玄庆等以其义欲囚还都超之端坐待命其门生周姓者谓杀超之当得重赏遂斩之。
    徐生东海人范安祖李圣伯范道根俱武陵人并五世同居。
    封延伯侨居东海三世同财为此州所宗。
    邵荣兴文献叔并武陵人八世同居。
    陈玄子义兴人四世同居户口一百七人。
    韩灵敏早孤与兄灵珍并有孝性灵珍亡无子妻韩氏守节不嫁虑家人夺其志未尝告归灵敏事之如母。
    纪僧真宋末随逐征西将军萧思话及子惠开皆被赏遇惠开性苛僧真以僧过见罚既而委任如旧及罢益州还都不得志而僧真事之愈谨惠开临终叹曰：纪僧真方当富贵我不见也。乃以僧真刘康周後除司农卿。
    江泌字士清济阳人也。历仕南中郎行参军所给募吏去役得时病莫有舍之者吏扶扌丈投泌泌亲自隐┰吏死泌为买棺无僮役兄弟共与埋之。
    夏侯恭叔谯国人桓崇祖为豫州辟为主簿崇祖被诛故人无敢至者独恭叔以家财为殡时人以比栾布。
    张融少为封溪令兄与顾凯之有恩好凯之卒融身负坟土在南与交太守卞展有旧展於岭南为人所杀融挺身奔赴。
    梁陶季直初仕齐为褚彦回司空司徒主簿彦回卒季直请王俭为彦回立碑终始营护甚有吏节时人美之。
    曹景宗为雍州中兵参军督岘南与州里张道门厚善道门车骑将军敬儿少子也。为武陵太守敬儿诛道门於郡伏法亲属故吏莫敢入景宗自襄阳遣人船到武陵收其尸骸迎还殡葬乡里以此义之。
    谢几卿为威戎将军免官卒虽不持简操然於家门笃睦兄才卿早卒子藻幼孤几卿抚养甚至及藻成立历清官皆几卿奖训之力也。
    郑绍叔仕齐为寿州治中从事时刺史萧诞以弟谌诛台遣收兵卒至左右莫不惊散绍叔闻难独驰赴焉诞死侍送丧柩众咸称之到京师司空徐孝嗣见而异之曰：祖逖之流也。
    乐蔼仕齐为豫章王嶷荆州主簿後嶷还都蔼後为荆州治中及嶷薨蔼解官赴丧率荆湘二牧故吏建碑墓所。
    范好节尚奇专趋人之急少时与领军长史王亥善亥亡於官舍贫无居宅乃迎丧还家躬营殡殓後至仆射。
    袁昂为武陵王卫军长史丁内忧服未除而从兄彖卒昂幼孤为彖所养乃制期服人有怪而问之者昂致书以谕之曰：窃闻礼繇恩断服以情申故小功他邦加制一等同爨有缌麻之典籍孤子夙以不天幼倾乾荫资敬未及过庭莫承藐藐冲人未达朱紫从兄提养训教示以义方每假其谈价虚其声誉得及人次实亦有繇兼开拓房宇处以华旷同财共有资具取是尔来三十馀年怜爱之至无异己生姊妹孤侄就居一时笃念之深在终弥固此恩此爱毕壤不忘既情。若同生而服为诸从言心即事实未忍安昔马棱与弟毅同居毅亡棱为心服三年繇也。之不除丧亦缘情而致制虽不及古诚实感慕尝愿千秋之後从服其齐不图衰祸猥集一旦草土残息复罹今酷寻惟恸绝弥剧弥深今以馀喘欲遂素志庶寄其罔慕之痛少伸无己之情虽礼无明据乃事有先例率迷而至必欲行之君问礼所归谨以谘白临纸号哽言不识次。
    王份十四而孤解褐车骑主簿出为宁远将军始安内史袁粲之诛亲故无敢视者份独往致恸繇是显名。
    周舍初辟丹阳尹王亮主簿後为鸿胪卿王亮得罪归家时莫有至者舍独敦恩旧及卒身营殡葬时人称之。
    杨公则为散骑常侍为人敦厚慈爱居家笃睦视兄子过於其子家财悉委焉。
    颜协为兼御史中丞协幼孤养於舅氏陈郡谢柬柬卒协以有鞠养之恩居服如伯叔之礼议者重焉氵诜邻人有被诬为盗者被治刻妄款诜矜之乃以书质钱二万令门下诈为亲代之酬备邻人获免谢诜诜曰：吾矜天下无辜岂期谢也。其行多如此类卒谥贞白处士。
    颐阮孝绪字士宗父彦之宋太尉从事中郎孝绪七岁出从伯裔之（裔字本作太祖庙讳下字）裔之母周卒有遗财百馀万应归孝绪孝绪一无所纳尽以归裔之琅邪王晏之母闻者咸叹异之卒谥文贞处士。
    刘为上黄侯晔所知及晔终於毗陵故吏多分散独奉晔丧还都坟成乃退简文时在东宫遇晔素重诸不送者皆被劾责惟独被优赏。
    泳兄子仲容幼孤泳养之仲容初为安西法曹行参军泳时已贵显吏部尚书徐勉拟泳子晏为官僚泳垂泣曰：兄子幼孤人才粗可愿以晏婴所忝回授之许焉因转仲容为太子舍人。
    孙谦力於仁义行已过人甚远从兄灵庆尝病寄於谦谦出行还问起居灵庆曰：向饮冷熟不调即时独渴谦退遣其妻有彭城刘融者行乞疾笃无所归求人与送谦舍谦开厅舍以待之及融死以礼殡葬之众咸服其行义终光禄大夫。
    刘凝之南郡枝江人隐居不仕荆州饥衡山王义季虑凝之馁毙饷钱十万凝之大喜将钱至市门观有饥色者悉分与之俄顷立尽。
    何点字子哲齐永元中崔惠景围城人间无薪点悉伐园树以赡亲党累徵不就。
    任为新安太守卒事兄嫂恭谨外氏贫缺尝营奉供养禄俸所收四方馈遗皆班之亲戚即日便尽。
    黔娄为邓元起益州长史元起死于蜀部曲皆散黔娄身营殡殓携持丧柩归乡里。
    龚惬遂宁人为刘季连益州主簿後季连兵败还京师将发人莫之视惟惬送焉。
    褚冕钱塘人南康王子会理之旧会理欲图侯景事败冕亦囚於省问事之所起拷掠千计终无所言会理隔壁闻之遥曰：褚郎卿，岂不为吾致此耶然勿言会理遇害冕竟以不服赦之。
    欧阳为天门太守与左卫将军兰钦相善钦征交州同行钦度领以疾终除临贺内史启乞送钦丧还都然後之任。
    陈周文育本姓项氏义兴人周荟养为己子同州刺史陈庆之与荟同郡素相善启荟为前将军军主庆之使将五百人往新蔡悬夸阝慰荣白水蛮谋执荟以入魏事觉与文育拒之时贼徒甚盛一日之中战数十合文育前锋陷阵勇冠军中荟於战阵死文育驰取其尸贼不敢逼及夕各引去文育身被九创创愈辞请还葬庆之壮其节厚加赠遗而遣之。
    吴明彻初仕梁东宫直後及侯景寇京师天下大乱明彻有粟麦三千馀斛而邻里饥馁乃白诸兄曰：当今草窃人不图久柰何有此而不与乡家共之，於是计口平分同其丰俭群盗闻而避焉赖以存者甚众後为侍中司空南平郡公。
</div>
    <div class="pagination">
<a href="册府元龟_page582.html">上一页</a><span>...</span><a href="册府元龟_page578.html">578</a><a href="册府元龟_page579.html">579</a><a href="册府元龟_page580.html">580</a><a href="册府元龟_page581.html">581</a><a href="册府元龟_page582.html">582</a><span class="current-page">583</span><a href="册府元龟_page584.html">584</a><a href="册府元龟_page585.html">585</a><a href="册府元龟_page586.html">586</a><a href="册府元龟_page587.html">587</a><a href="册府元龟_page588.html">588</a><span>...</span><a href="册府元龟_page584.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
