<!DOCTYPE html>
<html>
<head>
    <meta charset="UTF-8">
    <title>古今类传 - 第 9 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今类传 - 第 9 页/共 20 页</h1>
    <div class="content">[丽句]通用 【万春节莺娇燕奼食寒鸭子鸡球金明池柳冶桃倡香冷枣糕杏粥球场争蹋蹴大昕日耀花舆旗影斗秋千波梨天禁榆火】 
　　　　朔旦遇清明
[诗]梳柳拂云 【[董谷士是日清明作]莺燕万春梳柳乱溪山三素拂云开】 
[丽句]通用 【酒映波梨内家初赐清明火乐传大定上相闲分白打钱香飞灌口祠边荠杖杏烟千树晓花丽金明池上石泉槐焰一时新】 
　　　初二
[史]懊（怯去去改农）歌 【[晋书]安帝时百姓忽作之其曲曰草生可揽结女儿可揽撷寻而桓玄篡位义旗以是日扫定京师诛之玄之宫女及逆党家子女妓妾悉为军赏东及瓯越北流淮泗皆为人所获故言时则草可结事则女可撷也】 署纸 【[道茂传]桑道茂善太一遁甲术德宗素验其数李泌病道茂于曰泌三月二日危泌入见不能步诏归第是日卒】 请御正殿 【[宋史]端平二年是日宰臣以下理宗】 [集]祭马谡 【[蜀志]顺应庙在叙州府庆符县南广洞汉参军以阴佑神木之功有司每岁是日致祭】 采药求归 【[太平广记]唐高宗显庆中蜀郡青城民于青城山下斸药深数丈其根渐大斸之不已渐深十余丈不觉堕中以为必死忽见一穴寻之而出见村落桑柘花卉繁茂遇一叟以胡麻饭与之三月二日叟笑曰此仙境非人间明日上已可谒玉皇采药者驾龙鹤谒帝后归世已百余年】 僧伽 【[纪闻录]师西域人也尝独处一室顶有一穴以絮塞之夜则去絮香从顶出及晓又以絮塞之又尝濯足人取其水饮之痼疾顿愈唐中宗语师曰京师无雨师取瓶水一洒甘雨旋降至景龙四年是日于长安荐福寺示寂中宗即令寺中起塔漆身供养俄而臭气满长安长安近臣奏曰师欲在临淮故长安臭中宗心许之其臭顿息奇香遍长安即送临淮】 宴琼林苑 【[玉海]宋神宗元丰七年文彦博入觐是日彦博于赐御制诗】 桃叶散 【[医学书]是日收晒干磨井花水服一钱治心痛】 涤器 【[济世仁术]是日鸡鸣时以隔宿冷炊汤洗各瓶罐口及甑箩厨灶一应物永无百虫游走】 御女 【[新书]见前】 [杂]玉皇诞 【[道经]】 陆修靓生 【[道书]】 [诗]悦鸟声圆 【[张宇初是日出行]近耕牛缓犁步】 新流繁翠 【[又]泛池溢盈窗户】 阁雨停风 【[许邦才闰三月二日赴夕山宗丈招]轻阴扶花老长昼放柳眠】 戛玉王孙 【[又]裁秀句挥金帝子置芳园】 [词]遥空鸾鹤 【[蒋景祈偷声木兰花是日齐河道中雪]片片飞野树萧萧冻乌鹊】 春风腻 【[又]江南此日杏靥桃腮愁上巳】 
[丽句]通用 【草生揽结桓灵宝征懊（怯去去改农）之歌神木阴扶马幼常有祷祀之典】 
　　　初三
[史]丙午朏 【[前汉书]惟三日孟康曰朏月出古文月采萹三日曰朏师古曰月采萹书亡】 苍犬卜 【[史记]吕后袚还过轵道见物如据吕后掖忽弗见云赵王如意为祟吕后遂病掖伤】 讴者子夫 【[汉书]武帝即位数年无子平阳公主求良家女十余人饰置于家帝袚灞而还过平阳公主见所饰美人帝大悦既饮进帝独悦卫】 薤露歌 【[又]梁商会宾客于洛水周举称疾不往商与亲昵酣饮及酒阑继以坐有掩涕者举闻而叹曰此哀乐失时至秋果薨】 容色自若 【[魏志]袁绍是日大会宾从于薄洛津闻魏郡兵及黑山贼数万人共覆邺城杀守坐客家在邺者皆忧怖失容绍不改常度】 乘肩辇 【[晋书]中宗出褉王导王敦并骑从中宗从容谓导曰卿吾之萧何】 千金堤 【[又]上巳宴华林园[邺中记]华林园上作两铜龙相向吐水以注天泉池通御沟中三月三日石季龙及皇后百官临池宴会】 东堂小会 【[又]泰和六年诏三日各临流杯池依】 蚕茧鼠须 【[又]王羲之与太原孙统等四十一人会于兰亭酒酣赋诗制序用纸笔书凡二十八行三百二十四字重者各构别体世说兰亭后右将军司马孙丞公等二十六人赋诗前余姚令谢胜等十五人不能赋诗者罚酒各三斗】 入觐 【[唐书]张建值上巳德宗赐宴曲江特命与宰相同座而食】 登八公山 【[宋书]武帝是日出刘安故台叹望城郭如匹帛之绕丛花】 褉祠 【[南齐志]禊者洁也濯也或云汉有郭虞者生三女二以三月上辰一以上巳二日而产三女并不育今俗大忌是日女忌讳不复止家皆适东流水上为祈禳自洁濯谓之分流行觞遂成曲水】 [集]赐钱 【[翰林志]贞元四年敕晦日上巳重九节】 桃花水 【[事物纪原]下之时郑国之俗上巳于溱洧之上招魂续魄秉兰草】 水心剑 【[续齐谐记]束晢曰秦昭王以三日置酒河曲见金人捧之曰令君制有西夏乃霸诸侯因此立为曲水】 白马泉 【[一统志]南雍州府城东南白马山有每年刺史三日禊饮于此又竹山县有白马山乃曹掺叹金城千里之处】（上□下田）客雨 【[焦氏类林]陆机以三日雨为】 柳泉 【[秦记]符郎解禊处】 蓬池 【[文粹]禊饮】 九龙池 【[月令广义]三日禊饮地】 踏青鞋 【[卢公范馈饰仪]三月三日上】 乐游园 【[西京杂记]汉宣帝所立唐长安中太平公主于原上置亭游赏其地四望宽厂既败赐宁寿岐薛四王都人每上巳就此祓禊帷幄云布车马填塞朝士词人赋诗翌日传于京师】 歌舞冈 【[统志]肇庆府新兴县有南越王佗是日于此豋高】 小石调 【[事物纪原]三日西池之游盖周之遗事[王直方诗话]元佑中秘阁上巳集西池张文潜和王仲玉诗云翠浪有声黄伞动春风无力彩旌垂秦少游云帘幙千家锦绣垂仲玉笑曰又待入也】 细柳圈 【[酉阳杂俎]唐中宗三日赐侍臣言带之免虿毒一作杨柳弮】 兴庆宫 【[玉海]唐时宫女于三日纵问家眷骨肉相会赠遗有初到即见者有不得见而啼泣归者】 龙桥 【[成都记]三日远近祈福于命曰蚕巿】 踏百草 【[荆楚记]三日四民今人因有斗百草之戏郑谷诗云何如斗百草赌取凤凰钗】 学射山 【[成都古今记]三月大宴即张仙飞升处】 蛮府蛮语 【[世说]郝隆三日在桓公会作诗曰娵隅跃清池桓公问娵隅何物答曰蛮鱼桓曰何以作蛮语隆曰千里相投始得参军那得不作】 梢云梦 【[独异记]司天奏当有名士三十余人同日溺死应李蒙等三十八人无一生者先是李妻夫辈十余人杂以娼妓长绳连系而去亦同因断荤酒持经三年以梦无验复纵酒上巳与李蒙等泛曲江同优妓溺死】 犊车儿 【[新语]范阳卢充家西有崔少府墓充猎至一府舍有娼家曰少府府也即有人迎入见少府款宴曰尊府君书为君索小女婚故相延耳充父亡认手迹歔叹崔敕庄严妇至成礼三日毕崔曰君可归矣女有娠相生男当相还生女（上□下田）自养女执手泣别充上车忽至家问知入亡人墓追懊居四年上巳临水戏见浮至见崔女与三岁充喜女抱儿还充又与金碗并赠别诗充取儿碗车忽不见将儿还四座谓鬼魅唾之如故有一老婢见碗还报其大家即女姨也曰我姨姊崔少府女未嫁而卒赠此着棺中因迎见儿儿有崔氏状又似充盖幽婚也儿成历数郡二千石其后生植为汉尚书植子毓为魏司空】 小海歌 【[洛中记]夏统于洛中南浮桥暴药于船中三日洛中公主袚褉轨轸连络观者拍肩统稳坐不顾贾充见而异之与语统述吴中之云】 超超玄箸 【[世说]王济解褉洛水明日或问昨游有何语议济曰张华善说史汉裴逸民叙述前言往行滚滚可听我与王安丰说延陵子房亦】 老符 【[东坡集]海南人上巳上冢余携酒访诸生皆出独秀才在因与饮至醉符盖儋人之安贫守静者[注][符]材也】 钱龙 【[长安记]长安游女于上巳结为作会】 陶裒花 【[燕北杂记]上巳以木雕兔分朋走马射之先中者胜其负者下马奉胜者酒胜者于马上接琖饮之番呼此节为陶裒兔花射也】 盘珠朵翠 【[遵生八笺]武林旧事三月三日佑圣观二十八日东岳行宫二圣生辰游女（火旬）饰盛妆车马骈阗观者如堵所陈宝玉珍奇烂目耀日天冀龙媒绒鞯锦鞯行厨果局穷极珍异奇禽如红鹦白雀水族则玉蟹金龟高丽华山之奇松交广海峤之异卉莫不毕至二会皆然】 一十四社 【[又]是日及二十八日于二圣宫观前开曰锦绣社花绣也曰绯绿社杂剧也曰齐云社蹴踘也曰遏云社唱赚也曰同文社耎词也曰角抵社相扑也曰清音社清乐也曰锦（巾票）社射弩也曰英略社拳棒也曰雄辩社小说也曰翠锦社行院也曰绘华社影戏也曰净发社剃梳也曰律华社吟叫也曰云机社撮弄之戏也】 龙凤花卉 【[图经]洛阳上巳妇人以荠花油祝之洒水中若成状者吉谓之油花卜】 海扇杯 【[霏雪录]海中有甲物如扇文如玳瑁名曰作注满不溢三月三日潮尽乃出】 龙舌粄 【[居家必用]三月取鼠曲草汁蜜和为粉谓之以厌时气即香茅草俗呼为鼠耳草其汁可染褐色】 扑蜨戏 【[开元遗事]三月三日宫中诸妃悉以为】 浮图投地 【[河南府志]齐关应募为千夫长战死妻守节有强议婚者妻绐曰吾三月三日有心愿偿是日径往彰德天宁寺豋绝顶祝天曰妾本河南名家夫死不敢失节而死】 [杂]祀玄岳 【[道书]北极玄天真武上帝诞玄岳祀典最盛是日乡俗各有斋醮祝祷[启圣录]开皇元年三月三日玄帝产母左胁当生之夕瑞星天花异香宝光充满王国土地皆变金玉】 北斗降 【[道经]】 葛仙 【[又]是日翁上升】 百子仙 【[又]成都张是日升】 皁角仙 【[又]冲虚王真人是日于树上升】 荡邪斋 【[灵宝经]是日宜修】 西来现 【[佛经]是日南无唐僧伽大圣观世音菩萨示】 婆罗门 【[譬喻经]舍卫城东有一大富夫妇誓言施若有福者当使天下人共见之然后国俗三月三日举国人民皆至水上作乐忽东南角有一天人骑白马乘空而过须臾复见七宝宫殿有一玉女独坐其上四大天人接殿飞行俄而复见大七宝殿一天人一女共坐其中前后妓乐十二天人共接其殿众人问之知为布施之家】 万善坛 【[禅志]杭州昭庆寺戒每岁上巳律僧登坛说法云水缁林托钵受戒者千百巨室富贾施金钱计亦称是】 [赋]阳滨 【[张衡南都赋]方轨齐轸袚于】 上除 【[徐干齐都赋]青阳季月之良】 绛水醲川 【[杜笃袚褉赋]浮枣酹酒】 蕙渚兰田 【[张协洛褉赋]停舆税驾】 素卵玄醪 【[又]浮以蔽水洒于中阿】 刻杯画罍 【[庾信华林园马射赋]熊耳浮云】 七腾波托水 【[杜预七规]传觞班类】 [序]藻野缛川 【[颜延之三日曲水诗序]靓妆袨服】 葆佾金匏 【[王融前题]陈阶在席】 洛邑华林 【[简文帝前题]周城自流水以褉除晋集同文轨而高宴】 仓庚女尼 【[又]应律司候】 [诗]雁鹜陂 【[沈约三日诗]东出千金堰西临】 山悦水欢 【[王济三日华林园诗]仁以以智】 丹幄文茵 【[闾丘冲三日应诏]上荫下藉】 回伊流灞 【[谢朓代人三日侍华光殿曲水宴]饰陛导源】 握兰采艾 【[简文帝三日率尔成诗]唯是旦亦今朝】 縠袖琼腰 【[又]兰馨起莲锦朿】 汉艾江枫 【[廋肩吾三日]凌波出拂岸游】 汤罗禹扇 【[刘孝威侍宴乐游林光殿曲水诗]羲瑟农琴】 五反九成 【[又]试舟和乐】 玉涧金沟 【[廋肩吾三日侍兰亭曲水宴]桃花舒柳叶暗】 垂竿捧剑 【[沈佺期奉和渭滨袚褉]皇情尚忆佐天祚先承人】 絮雪车雷 【[韩琦上巳]暖迷西苑路晴起曲江尘】 厨酝府茶 【[张咏上巳鉴湖郎事]旋（艼去丁改刍）浮蚁酽深点卧龙珍】 玉叶羹 【[苏轼上巳与二三子携酒出游随所见辄作数句]故人愧我火冷烟消谁为煮】 花笑水嬉 【[邹浩西城宴集元佑七年上巳诏赐馆阁官花酒以中澣日游金明池琼林院又会于国夫人园会者二十有六人]风过忽闻外日长时奏中】 逸少相如 【[又]已烦书陈迹更属赋上林】 白塔朱楼 【[陆游上巳临川道中]红蕖绿芰梅山下禹庙边】 得雨祈蚕 【[前人上巳书事]人人喜秧信户户敛神钱】 煮（月?）淹葅 【[又]黄鸡无停筋青韭欲堕涎】 三三径 【[周必大上巳访杨廷秀赏牡丹于御书扁榜之斋其东园仅]一亩为街者九名曰意象极新回环自斸顷刻常开七七花】 诗人鼻 【[前人三日雨遣闷]春风解恼非叶非花只是香】 王亭谢馆 【[杨万里三日上忠]襄坟晋殿吴宫犹碧草尽黄鹂】 女唱儿歌 【[又]去踏青阿婆笑语伴渠行】 鹄袍林 【[前人上巳同沈虞卿尤延之王顺伯林景思游春湖上]里过芳辰闻道春来不识春】 山觞水酌 【[又]岸上湖中各自奇两皆宜】 一季一 【[王阮上巳雁?阻风]往来定是时节长逢三月三】 岩扇 【[刘克庄上巳与二客游水月洞]滑如玉岁月可镌识】 髻摇鞍覆 【[杨基上巳]金婀娜锦盘陀】 漱酣 【[又]香泛渚涤器腻浮波】 富贵风流 【[又]唐天宝晋永和】 丹井火 【[熊鼎上巳浴温泉]绣谷春融金波月满鉴池莲】 丽人天 【[又]我亦逢时修褉事白头空负】 风流燕子 【[王铮上巳园梅始盛开]也知清好鹭鸶伴要等来】 三尺春 【[王叔承上巳吴野人烹蟹及吴化父兄弟宴集]夜涨桃花】 蜀椒吴盐 【[又]落碪细宝刀香腻春葱丝】 水精霞 【[陆釴上巳大雪同亨父]老眼平生贪素雨不知更有亨父名雪为】 木鱼风 【[程嘉燧上巳泊虞山下步寻等慈师不遇]邻犬人归纤月后落妙香初】 云林内史 【[又]萧疏远岫画映带清流书[注]定武帖】 前村后谷 【[申光汉三日寄茅洞（山端）山]应无恙旧约同游底不来】 三三九九 【[又]年年会旧约犹存事独非】 红雨香泥 【[冯惟叙上巳作时落第客京]飞空不解作着土岂得为】 吴台越峤 【[黄姬水上巳王百谷席上送童山人]同芳草无那明朝两地春】 纱帽犊车 【[杨维桢三日湖州作]即倩山妻瓣更烦小将轻】 可人美酒 【[又]座上三株树沙头双玉船】 椰蜜水晶 【杨铁崖顾仲瑛三日饮于书画舫侍姬素[云行椰子酒遂成联句]玛瑙瓶中酒[崖]赤瑛盘内盐[瑛]】 拨镫夺锦 【[又]书出侵茧帖[崖]诗成斗香奁[瑛]】 赐柳 【[吴伟业修褉]故事褉堂看年来无复侍臣知】 鲑菜莺花 【[单恂上巳率昭儿祠陈征君师于神清室]为寻高士传犹写右军年】 红袷衣 【[董以宁上巳花飞萹酬李宾侯]道逢李郎来向横塘银帻欹】 谢万王融 【[又]兰亭诗早就曲水序纷披】 江鸥海燕 【[闺秀朱氏德蓉上巳]沙棠舟落起玳瑁梁空归】 [词]散锦飞绵 【[葛胜仲临江仙上巳游海昌王氏园]天桃方高柳欲】 鹅池墨妙 【[戴复古满庭芳楚州上巳万柳池]曲水记流觞】 钻火（上□下田）饧 【[无名氏潇湘逢故人慢上巳]都付却落花飞絮】 交舄藏钓 【[钱芳标卓牌儿上巳东皋感旧]几回梦醒都改】 烘桃染杏 【[陈维崧谢池春慢上巳]春到惹思量处】 酒痕花泪 【[潘眉永遇乐东溪修褉]零乱俊游衫袂】 皂荚夭桃 【[陈枋惜余春慢上巳感怀同和叔]桥低门小数百花潭底罗裙珠衱今朝多少】 丫兰在手 【[又]奈腾腾情思循廊千绕】 社鼓饧箫 【[梅愍换巢鸾凤上巳]年辰传巷陌起】 辛尼坞 【[邹祗谟忆帝京上巳]走马杏花堤烂醉】 催擘澄心 【[董志林春光好上巳]堂纸写兰亭】 
[丽句]通用 【春惟元已史标躤柳于华林岁纪上除诗咏秉兰于洧涘都下盛洛滨之戏千瑞安期山阴流曲水之杯兴公逸少颜特进骋华文于刘宋花在毫端王宁朔腾玉藻于萧齐春生楮里三月三日水面丽人一咏一觞林边名士】 
　　　　上巳寒食
[诗]百五重三 【[杨万里是日后圃散行]并一朝风光不怕不娇娆】 引道（?言）门 【[又]鹿葱心犹卷杨柳手对招】 花劝莺酬 【又先生道是无歌舞酒自销】 [词]千波万磔 【[闵南仲四代好是日饮董子霞山畹香斋作]长沙帖本曾看终不似定武】 艳蒂愁根 【[又]谁得似连心齐摘】 采芍禁烟 【[董谷士前调霞山弟招同闵子耐庵及衮儿饮畹香]作归来霞山第宅说刚值】 饧卖觞流 【[又]那似今声传文摘】 双节会 【[前人金缕曲是日和耐庵韵]不盈尺】 茂林绵上 【[前人曲游春是日和霞山韵]对一卷与千田同席】 双令万花 【前人喝火令是日用衮儿韵其指诗拈酒戏天】 火断烟藏 【[董炳文曲游春是日招耐庵先生农山伯兄畹香阄赋]算飞觞修褉如何摆画】 柳线兰葩 【[前人四代好和农山兄]且共将一时双摘】 趁东风 【[前人金缕曲和耐庵先生]休使忘其一】 两般天 【[前人喝火令次犹子衮]霎采兰折柳做出】 
[丽句]通用 【莺柳春风风影汉宫蜡烛凤楼新月月摇天宝雷车解褉来玄鳦飞飞烟湿彩球绣草流觞看紫鸳泛泛香凝杏粥桃糕】 
　　　　上巳清明
[诗]曲水新烟 【[陈傅良是日作]虽有庭除临更无尊酒试】 蕨芽蒲笋 【[又]短檠边】 
[丽句]通用 【蓂荚三朝冷突正收三日火柳花万树春城还试万家烟修褉恰趁东风东风也作清明意流杯别开小院小院重逢熟食香】 
　　　　闰上巳
[词]重三重供 【[董谷士蝶恋花是日和潘文水韵]荼枪具】 再把流觞叙 【[又]得似羲之】 
[丽句]通用 【红桃碧柳褉堂春重开元已修竹茂林蚕茧纸再写兰亭风来锦缆银樯更覆鄂君之绣被花引翠翘珠额复邀卢宅之青鞋】 
　　　初四
[史]改蓬莱宫 【[唐书]高宗咸亨元年为含元殿】 悼裴度 【[又]文宗开成四年是日晋国公裴度薨上闻之震悼先一日上巳曲江赐宴不能赴上遣中使赐度诗云注令待元老识君恨不早我家柱石衰忧来学丘祷】 授修撰 【[宋史]仁宗皇佑三年是日诏知毫州宋祁集贤殿就任刊定新编唐书】 [集]采访使 【[玉海]唐玄宗天宝十五载是日以平原太守颜真卿为河北】 窈娘井 【[闻见录]唐武后载初元年乔知之有婢名窈娘艺色为当时第一知之宠待殊隆武延嗣闻而求见势不可抑既见即（上□下田）弗还知之痛愤成疾因为诗写以缣素厚贿阍守以达窈娘得诗悲碗结于裙带是日赴井死后因名曰】 谢示太上宸翰 【[玉海]宋孝宗淳熙二年是日叶衡奏宣令臣阅毕可饮卮酒以庆荣遇臣欲置酒都省与执政而下侈非常之赐参政茂良等奏此藏在御府群臣无由见者上曰太上于宸翰间盖是天纵非学力所到锺王辈不足道】 晚休荔浦 【[卧游录]詹使君邀东坡游白水山佛迹寺浴于汤泉风于悬瀑之下之上曳杖竹阴时荔子累累如芡实父老指以告曰是可食君能携酒复来乎欣然许之】 谏新法 【[明道集]熙宁二年是日程明道疏中有陛下固已烛见云云】 [诗]白鹿长虹 【[尤裒是日送朱熹南归时熹南康除江西提刑]鼎新诸生学筑就万丈堤】 益母宜男 【[李祯是日即景]草谁怜花自媚】 寻巢上箔 【[又]乍到燕初眠蚕】 [词]碎雨零烟 【[陈维崧减字木兰花是日途次洧川]今日愁人过洧川】 邮亭驿馆 【[又]三春去半半付和】 
[丽句]通用 【先皇书压锺王叶衡拜非常之赐异代编该左史宋祁刊敻绝之文熊轼鹯旍兼采访河北真卿彩虹白鹿独提刑江西元晦】 
　　　初五
[史]黄天当立 【[史纂]张角事黄老畜弟子以符水咒说疗病百姓信之角遣弟子八人使于四方教化天下转相诳惑连结郡国各立渠帅讹言苍天已死岁在甲子天下大吉以白土书京城寺门及州郡官府皆作甲子字以三月五日起兵黄巾为识时名黄巾亦名蛾贼角称天公将军旬日之间天下响应】 [集]冷节 【[山堂肆考]晋文公出亡子绥割腓股以啖公公复国子绥独无所得作龙蛇之歌而隐公求之不得乃燔左右木子绥抱木而死公哀之令人是日不得举火后人谓之又名禁烟又名熟食或云五月五日或又云三月五日子绥即子推】 连理槐柏 【[玉海宋真宗祥符六年是日赏花宴后苑帝作赏花钓鱼诗]又召从臣令观连理遂射于太清楼下帝又作诗近臣属和】 观击球 【[又]宋仁宗嘉佑三年是日延和殿教（马夌）军】 御女 【[新书]见前】 [杂]南斗降 【[道书]】 天蓬降 【[又]】 [诗]玉盘承露 【[裴璘是日因长安车马争赏牡丹题诗佛殿后文宗自夹城芙蓉园幸寺吟玩作]长安年少惜春残争认慈恩紫牡丹别有冷无人起就月中看】 翡翠蜻蝏 【[张又新是日泛长沙东湖]湖光迷草色醉】 鸟弄鱼翻 【[又]桐花日谷雨萍】 青拟拟 【[沈周是日过长荡]老葑蔽层阴敷茅正如一明镜（暴皮）蚀铜绣起西山欲临照掩却螺髻美】 
[丽句]通用 【龙（虫?）火冷鱼吹谷雨苹牙翡翠烟迷鸟弄桐花日脚太清楼连枝槐柏生成虬翠螭黄慈恩寺紫玉盘盂争似苏红欧碧】 
　　　初六
[史]预决西师 【[旧唐书]禄山僭送三年而灭初西师之围相州也意朝夕屠陷惟术士桑道茂曰三月六日必散卒如其言】 [集]应制三十九人 【[玉海宋太宗淳化五年是日赏花后苑上临池钓鱼命群臣赋诗时]上亦赋诗以赐宰相吕蒙正等因习射上中的者六张乐饮酒】 御女 【[新书]见前】 [杂]骖龙驾虎 【[列仙传]苏林少禀异掺尝负担至赵师琴高先生受炼气之道奉法精修周行天下分形散影以试世人人莫能识汉宣帝神爵三年是日林语弟子周季通曰我昨被玄洲召为真人上领太极中侯大夫今别汝矣果有云车雨盖侍从数百迎林林即登天而去】 吉祥现 【[佛经]是日南无清净海众山月面观世音菩萨示】 
[丽句]通用 【猪龙跋扈于卢龙袚褉当三月六日碧凤纷纶于白凤赓歌有三十九人宝精啬气远师乘鲤琴僊散影分形争看骖彪苏子】 
　　　初七
[史]犯塞 【[后唐书]蜀主宴近臣于怡神亭酒酣君臣及宫人皆脱冠露髻喧哗自恣知制诰李龟祯谏曰君臣沈湎不忧国臣恐启北敌之谋不听至是日镇州??廾丹时唐庄宗同光二年也】 搜检 【[元史]元时选举之制三月初五各官入院初六譔策问进呈候上采取初七执事者望阙设案于堂前置策题于上举人入院】 长春子归 【[史纂]丘处机号从重阳师得道元太祖召入见是日辞上所赐备极丰腆皆辞之授尊重安慰之旨以宠其归命阿里鲜护师东行】 [集]观书 【[玉海]宋真宗景德四年是日初临水阁垂钓又登太清楼观太宗御书及新写四部群书又至景德殿放生池东至玉宸殿历翔鸾仪凤二阁命座置酒帝作五言诗从官皆赋遂宴太清楼下】 赏花钓鱼 【[又]宋仁宗景佑三年是日曲宴后苑上赋诗群臣席上和进移宴太清楼】 嘉庆节 【[又]是日后汉隐帝生为】 [诗]红会合 【[郑毅夫是日和仁宗韵]绣幕烟深文竿风引绿徘徊】 香腽肭 【[冯子翼是日登龙尾山寺]花浓泉莹冷玻璃】 
[丽句]通用 【露髻锦亭早知风鹤侵旗影冬烘桦烛若个春蚕食叶声罘罳红药翻阶绣幕烟深红会合窈窕绿鱼牣沼文竿风引绿徘徊】 
　　　初八
[史]试进士 【[宋史]神宗熙宁三年是日御集英殿】 [集]飞来种 【[如皋志]东孝里庄园牡丹一本无种而生掘土尺许见一石如剑长二尺题曰此花琼岛只许人间老眼看乡里生日值花时花下饮酒为寿若花一夕凋谢者不吉惟李嵩一人是日初度自八十看花至一百九岁终】 蛟龙瘕 【[纂要]是日食芹菜则面青黄腹大名故忌如孕妇犯之服糖水吐出愈】 御女 【[新书]见前】 [杂]说灵宝 【[道经]是日元始天尊降元阳上宫会天罗大梵天帝演要法】 赐念珠 【[又]是日王母黄帝】 李八百 【[集仙录]李脱居蜀金堂山修道历八百余年因号有妹名贞多随兄居绵竹中授以长生之术至数百年状如二十许其后太上老君降而度之先兄白日飞升兄于什邡仙居三月八日仙去】 [诗]霞锦露桃 【[黄佐是日奉命充经筵讲官]长乐赐来艳上林擎出鲜】 [词]红船绿浪 【[陈维崧洞仙歌是日游吴门观音山]雁翅排将遍】 掷眼儿郎 【[又]愿岁岁幡前长见】 
[丽句]通用 【玉宇帝真元阳宫里宣灵宝璇台王母甲子年中数念珠牡丹种琼岛飞来看花百零九岁绵竹城剑州鼎峙得龄千有八分】 
　　　初九
[史]誓墓 【[晋书]王羲之起家秘书郎庾亮临薨上疏称羲之清贵有鉴裁骠骑将军王述与羲之齐名而羲之甚轻之述每闻有角声谓羲之当候已辄洒扫待之羲之竟不顾述深以为恨羲之称病去是日于父母前曰维永和十一年三月癸卯朔九日辛亥小子羲之敢告二尊之灵进无忠孝之节退违推贤之义自今之后敢渝此心贪冒苟进是有无尊之心为不子天地所不覆载名教所不得容信誓之诚有如皎日】 西州寒食 【[外国传]高昌国即也以是日为节俗好骑射妇人戴油帽谓之苏幕乐多琵琶笙瑟无雨雪极热每盛暑居人穿地为穴以处飞鸟群萃河滨或起飞即为日气所烁坠而伤翼火州亦以是日为寒食】 试进士 【[宋史]仁宗嘉佑八年是日帝不御殿次日御延和殿赐许将等一百九十人第】 聚景园 【[又]孝宗淳熙六年是日请太上皇太上皇后同幸】 [集]灵山祠 【[广东志]在琼州府灵山其所赐之神有六有司岁以是日祭】 浴圣联光 【[大中记]是日隐帝生百寮上表曰色变长澜启皇灵之宝构光流华渚开圣绪于瑶图当九龙之辰是五纬之夕请以三月九日为嘉庆节从之】 召李锜 【[南部新书]唐顺宗以是日节度使锜欲乱不赴阙张子良领兵擒锜先彩虹入润州张子良宅初入浆瓮水尽入井饮之后子良以擒锜拜金吾将军寻拜方镇彩虹其兆也】 乘白鹿 【[集异记]景龙四年是日叶法善自海上来远近敬礼之岁余入洪州西山有三神人降云太上命汝辅睿宗及开元圣帝未可隐迹山岩以负委任言讫去时二帝未立而庙号年号皆已先知】 [杂]玄天降 【[道经]】 蓬莱仙 【[群仙录]是日都水使者陶隐士升】 牛鬼神 【[三元延寿书]是日降戒夫妇事】 莲花金字 【[集仙录]张玉兰天师之孙灵真女也梦赤光自天而下光中金字篆文缭绕数丈随光入口中遂孕母氏责之终不言所梦惟侍婢知之一日谓侍婢曰吾忍耻而生死当割腹明心是日无疾而终侍婢白其事母亦欲雪其疑忽有一物如自腹出中有篆文十卷文彩甚妙死旬月异香后风雨晦暝墓自开惟有空棺而已至今乡里于是日祀之】 
[丽句]通用 【鹤鬟鲐背舞莱衣宋园聚景兔瑟鸾笙作寒食苏幕轻遮朅来白鹿真人早酿玉皇之蓂荚底事玉兰仙子特苞金字于莲花】 
　　　初十
[集]龟言蓍言 【[郑钦悦自记]梁太常任昉大同四年于钟山圹中得铭曰土水甸服黄钟启灵比瘗在三上庚堕遇七中已六千三百浃辰交二九重三四百圯当时莫能辩者因戒诸子曰世世以鋊访有知之者昉五世孙升之隐居商洛写以授郑钦悦钦悦出使得之于长乐驿至敷水三十里忽悟曰卜宅者瘗葬之岁月而先识墓圯日辰甸服五百也黄钟十一也由大同四年郄数汉建武四年凡五百一十一年葬以三月十日庚寅二上庚也圯以七月十二日己巳七中已也浃辰十二也建武四年至大同四年七月六千三百一十二月月一交故曰六千三百浃辰交二九十八也重三六也建武四年三月十日距大同四年七月十二日十八万六千四百日故曰二九重三四百圯升之大】 
[丽句]通用 【九苞之凤六尺合欢清县集来禽三岛之鳌十旬景德灵池看跃鲤炼形地合更生九江三十年隐语铭（上□下田）剩解重三四百圯】 
　　　十一
[史]开院 【[宋史]孝宗淳熙十五年是日洪迈请修纂至庆元三年上二百七十余卷】 御大明殿 【[元史]英宗讳硕德成宗大德七年三月生仁宗欲立为皇子帝入谒太后固辞曰臣幼无能且有兄宜立兄以臣辅之太后不许立为皇太子后以三月十一日即位尊太后为皇太后】 [集]高丽贡 【[玉海]唐高祖武德八年是日方物高祖欲逊而不臣温彦博曰辽东本周箕子国汉玄菟郡不使北面则外国何所瞻仰上纳之】 紫桃翠柰 【[又]唐太宗贞观二十一年是日诏以远方各贡方物有异常者所司其详录焉按叶护之康国之伽罗之钵罗花建国之佛上菜皆奇物也至于环王之大珠于阗之玉凤吐蕃之金鹅高昌之错刀尤为宝异】 一人八千口 【[宣室志]刘遵古太和四年节度东川借人千余编书一旦涪水忽大泛书尽濡湿刘命曝之得周易正义一轴卷末有题云上元二年三月十一日因读周易着此正义从兹易号十之三至当有大水飘溺因得舒展晒曝行?鱼阳道士李德初刘阅题叹异召宾掾示之有掌书记思而得之曰自上元至太和凡十三改号者盖太和字也】 
[丽句]通用 【诏陈异物紫桃翠柰来从叶护康居命纪奇珍玉凤金鹅产自于阗回纥刘遵古水濡周易卷题一人八千口藏往知来洪景卢日纪宋书稿上二百七十篇輘唐轹汉】 
　　　十二
[史]幸万年宫 【[唐书]高宗永徽五年是日】 程行湛奏 【[又]开元十三年是日御史大夫来俊臣等二十三人残害宗枝毒陷良善情状尤重子孙不许与官陈嘉言鱼承晔皇甫文备传游艺四人情状稍轻子孙不许近任】 改太清宫 【[又]玄宗天宝元年九月敕两京混元庙改为太上混元皇帝宫二年是日为】 [集]铁獭银猊 【[玉海]宋大祖建隆四年是日幸金凤园召符彦卿等习射帝七发皆中的彦卿等进马称贺赐从臣】 谕辅臣 【[又]宋孝宗干道七年是日曰祖宗敕召近臣赏花钓鱼朕暇日欲命卿等射饮则君臣相亲而情通】 银鸭金凫 【[抒情记]韦检举进士不第有美姬捧心而卒检追思痛悼举酒吟诗曰宝剑化龙归碧落帝娥随日下黄泉一杯酒向春风暮寂寞书窗恨独眠时三月也十二日夜梦姬作诗云春雨蒙蒙不见天家家门外柳如烟如今肠断空垂泪欢笑重追别有年又曰白浪漫漫去不回浮云飞尽日西来始皇陵上千年树也变灰数日亦卒】 [诗]清斋短疏 【[王逢是日初度客舍承朱佥枢携僚佐见过]庾杲廿七种刘蕡四三首】 弹（上竹下秦）执爨 【[又]帐士玉连锁庐儿貂襜褕】 [词]千树红云 【[张元干天仙子是日同苏子访筠翁于旧居遂为]杏花（上□下田）饮欢甚梁死路今何处空梦去】 
[丽句]通用 【金凤园七发贯革特攽铁獭银猊玉津苑九列鸣珩同乐文鱼红药】 
　　　十三
[史]颜恶头 【[北史]章武郡人也妙于易筮是日有人诣恶头求卜占曰君卜父父已亡闻哭声忽复苏而有言其人曰父卧疾三年矣昨日鸡鸣气尽父闻举家哭声惊寤云我死有三人欲迎上天闻哭声坠地恶头曰更三日当永去果如言】 大雨震电 【[金史]昭圣皇后刘氏辽阳人大定元年选入东宫三年三月十三日生宣宗是日后惊悸得疾卒后即位追尊为皇太后】 试进士 【[元史]顺帝是日七十二人赐赫德溥化张栋进士及第余出身有差】 [集]展上巳 【[天中记]唐文宗开成元年归融为京兆尹时两公主出降府事供帐事繁又逼近上巳曲江赐宴奏取改日上曰去年重阳取九月十九未为失遂改十三日为】 御宇 【[卓异记]唐龙纪元年昭宗自寿王是日即位至光化三年迁为太上皇又天复元年返政即帝位自古未有】 五彩双蜨 【[穷怪录]刘子卿是日见游花上大如燕至暮忽闻扣门子卿异之出户见二女姿态艳丽谓子卿曰君讶花间双蜨感君爱故来子卿延之坐曰僻处无酒为欢女曰岂为酒来耶山月已斜君无意乎】 雕兔 【[燕北杂记]是日以木射之胜者饮】 [杂]妙香现 【是日南无天香山观世音菩萨示】 
[丽句]通用 【五华彩蜨忽燕婉而迎人百步雕（左梭去木右兔）更弯环而送酒才子翩翩射鹄赐八九于燕杏传樱天孙两两乘龙展十三而湔裙扑蝶】 
　　　十四
[集]改连州 【[玉海]唐宪宗元和十年以永州司马柳宗元为柳州刺史朗州司马刘禹锡为播州刺史是日御史中丞裴度以禹锡母老请移近处授】 三马图赞 【[东坡集]绍圣四年是日东坡在惠州谪居无事阅旧画得为之曰吁鬼章世悍骄奔贰师走嫖姚今在廷服虎貂效天骥立内朝八尺龙神迢遥若将西燕昆瑶帝念民乃下招尔归云逝房妖】 [杂]山中宰相 【[神仙拾遗]传南齐陶弘景字通明丹阳人母初娠梦青龙而怀长而博达读神仙传有乘云驭龙之志入蒋山造三层楼身居其上弟子居中接宾客于下着老子等书二百余卷时人谓之以梁大同年三月告化香气积日以是日葬谥贞白先生】 [诗]人语花光 【[黄鲁直次]韵宋楙宗三月十四到西池都人盛观翰林苏公出游车声喧法曲楼影倒晴天】 化鹤看羊 【[又]人间三千岁海上十九年】 
[丽句]通用 【睹三马于鬼章念昆瑶之腾踔反一龙于仙苑羡辽海之逍遥钴鉧潭边半刺隼旟忽建龙池芙蓉洲畔专城鹿轸俄迁鹤巘】 
　　　十五
[史]习射水心殿 【[宋史]太宗兴国九年是日诏宰相近臣赏花于后苑帝曰春气暄和四方无事宜令群臣各赋诗帝于】 飞白天性字 【[实录]宋仁宗皇佑元年是日赐端明殿学士李淑淑方侍养遣使就第赐之】 紫阳 【[史纂]张伯端天台人好神仙晚遇刘海蟾授金液还丹之诀乃改号有一僧能出神数百里外遇（上?下廾）合焉曰今日能同往扬州观琼花乎于是与僧坐静出神纔至僧已遶花三匝遂各折一枝归于元丰五年是日趺坐而化有尸解颂曰四大欲散浮云已空一灵妙有法界圆通住世九十九岁】 [集]文节祠 【[池州志]在贵池县宋通判赵昂发以元兵攻城与妻雍氏死节元将伯颜叹异以礼合葬焉事闻赠待制谥文节雍赠顺义夫人有司岁以是日致祭】 佛出世 【[续博物志]以是日】 [杂]说法 【[道经]是日元始天尊游玉京元阳观会三界神仙真圣】 琳房 【[又]是日玉晨道君登玉霄四盻天下】 露仙 【[郴阳仙传]王锡生唐宣帝朝标姿不凡游心方外得神术每取药山壑则毒蛇猛兽为卫护后遇异人传秘书曰计咸通十二年秋有甘露降于子宅服之上升至期甘露果降宅之竹林日服夜饮不复火食天复三年是日羽化长沙人以其饮成遂号于升仙处立台名台八月一日亦载】 [诗]一席天 【[郭俣是日次边德举揽秀轩]水遶千家邑山围】 [词]月妇仙 【[葛胜仲南乡子是日与诸公泛南溪]莫嫌红粉陋婵娟自有孤高】 采佩殷霞 【[程珌沁园春是日赋椿堂牡丹]浥露香】 琐细芳 【[又]压尽纷纷】 龙钟老凤 【[又]还堪笑笑方入都堂】 
[丽句]通用 【衣珠蚤见于（上鹿下各）书月摇星雨麈玉镇挥于凤幄电转虹飞金液琼花雁宕山前供眺听毒虫鸷兽露仙台畔恣飞腾】 
　　　　望日寒食
[诗]麟臆马 【[闵南仲是日作]菱鉴影摇玉篦光斗凤头鸡】 玉界 【[董思]柳绿杏红争莺黄燕紫说冰天】 
[丽句]通用 【榆柳无烟缯天方过八十日蟾蜍飞镜国艳初开百五花鸡球鸭卵迎新蟆背圆光金潋滟杏粥枣糕纪丽兔轮全影玉玲珑】 
　　　　望日清明
[诗]风轻酒软 【[董衡是日]杨柳飘玉弹荼蘼载银船】 缯彩 【[又]一轮分旗影千顷玻璃射柳圈】 
[丽句]通用 【开遍来禽一树花桂魄共棠英并丽分传蜡烛千家火凤胫与鸾鉴齐飞三五夜搭柳亭台躤柳人看杨叶箭百六辰改烟巷陌试烟月满杏花饧】 
　　　　望日立夏
[诗]好趁团圞 【[董渠成是日迎夏作]今夜月新裁裙衩试轻容】 
[丽句]通用 【新燕初翻袚褉池众绿未围夏幄圆蟾正射秋千板老红犹驻春妆姊归亭院镜无双赫赫炎官驾凤姑恶池塘月三五啾啾赤帝骑龙】 
　　　十六
[史]读夏令 【[晋志]汉成帝咸和六年有司奏是日立夏宜奏可】 梁颢及第 【[宋史]太宗雍熙二年御崇政殿试进十帝嘉其敏速以首科处焉至是日帝按名一一呼之面赐唱名赐第始此】 [集]钓鱼诗 【[玉海]宋太宗至道元年是日后苑赏花特召司空李昉坐尚书之上帝临池钓鱼赋诗赐宰相吕蒙正等群臣应制者五十五人上又作意属吕端后数日为相】 逃席黄丞 【[小说]元祯为御史曾饮酒于窦少府有一人后至频犯语令连飞十数觥不胜其困而去问之虞卿也后不闻问至元和四年是日祯奉使东川至褎城望驿有大池楼榭甚盛黄明府见迎形容似识问其前衔即往日也说向前事惘然而悟因馈酒一尊买舟请祯同载祯与之尽欢作诗相赠】 悬钱 【[通考]是日为黄姑浸种日其日西南风主大旱上乡人见此风即百文于檐下风力能动举家失声相吊言风愈急愈旱也】 忌远行 【[风土记]是日水陆不吉】 [诗]席上马前 【[元祯是日赠黄明府]当时走今日迎】 褒女笑 【[又]花疑栈息武侯征】 荷依笋破 【[范成大是日石湖书事]浪花颤苔色起】 菱母竹孙 【[又]尚能瘦如许长】 老红众绿 【[又]饯余春自幽馥】 玻璃风 【[苏轼颖州与赵德麟同治西湖未成改扬州是日湖成德麟有诗次韵]二十四桥亦何有换此十顷】 宝钗耕 【[又]雷塘水干禾黍满出余鸾龙】 鹤发乌衣 【[钱谦益是日太仓太原王端士异公怿民虹友琅琊王惟夏次谷许九日顾伊人吴江朱长孺族孙遵王婿微仲集于小阁敬题烟客奉常所藏文肃公南宫墨卷论文即事不辞首作]龙钟余一老马粪数诸王】 珠囊毕牍 【[又]琬琰勋庸丙魏如在公交车】 
[丽句]通用 【面呼鳌首状元更有状元儿意属鱼头宰相还须宰相后花疑褎女之笑依稀黄令困金觥栈弭葛相之征髣佛元侯停玉节】 
　　　十七
[史]册祭岳渎 【[唐书]天宝十载分命卿监诣岳渎取三月十七日一时备礼兼册祭】 乞罢春宴 【[宋史]仁宗嘉佑六年宰臣富弼母秦国太夫人薨是日春宴礼院上言君臣父子家国均同元首股肱相济成体贵贱虽异哀乐则同一人向隅满堂嗟戚今宰臣新在苫块欲声乐以表忧恤大臣之意诏曰可】 吕思诚 【[本传]字仲实平定州人母冯氏梦一乌巾白襕衫红鞋束带趋而揖曰我文星也及寤思诚生目有神光异之后三为祭酒诸生从化将重订注疏不果以至正年是日卒年六十五谥忠肃】 [集]御女 【[新书]见前】 
[丽句]通用 【名山惟五光应五星既燔萧而灌郁巨浸有四声谐四韵复瘗玉而沉牲兔瑟鸾笙停声特因寿母白襕红带兆梦还忆文星】 
　　　十八
[史]红霞绕身 【[史纂]王处一东牟人金熙宗皇统二年是日母周氏梦惊寤遂生及长能悟生死之理一日偶至山中遇一老人坐大石谓之曰子异日扬名帝阙为道教宗主】 [集]白龙生 【[嘉兴府志]龙湫山在平湖县一名陈山有大石盘花建以祠宋时祷雨屡应累封龙神为广惠渊灵侯是日与吴之阳山多云雾雷雨俗传为日】 劝进 【[文选]晋建兴五年是日并州刺史刘琨遣温峤上表劝琅琊王睿即位江左言宣皇之胤惟有陛下亿兆攸归曾无与二天祚晋祀必将有主主晋祀者非陛下而谁时段匹磾在冀州连名中宗嘉之】 祭黄石 【[兖州志]黄石公祠在谷城山之阳每岁以是日有司致祭】 程叔宝 【[墓志]名瑜颢之叔父卒于嘉佑七年是日姿仪伟秀不妄言笑进退动止皆有法度卒年四十三】 方巨山 【[又]名岳宋绍定五年省试第一仕至吏部尚书郎卒于景定三年是日年六十四】 [杂]降太清宫 【[道经]是日太上老君同光天元后】 看洞室 【[又]是日茅君同总真王君太极真人东海青童君会游勾曲山】 驾八景舆 【[道书]是日茅君五色云伫于五云峰逾时西去】 卢仙 【[群仙录]是日茂敛同从人执乐升】 [诗]伴梨花 【[温庭筠是日嘲雪]只缘春欲尽（上□下田）看】 东风意 【[又]今朝领得不复饶君雪里开】 
[丽句]通用 【履纳（上□下田）侯千载犹祠黄石薪传巨碣三春回梦红霞峰环雌雾雄雷此日记白龙初度舆送五云八景茅山偕青主同游】 
　　　十九
[史]掘尾狗子 【[南史]侯景少不羁梁天监中沙门宝志曰自发狂当死未死啮人伤须臾之间自灭亡起自汝阴死三湘又曰山家小儿果攘臂太极殿前作虎视狗子景小字山家小儿景状景果覆都邑起自悬瓠即昔之汝南巴陵有地名三湘景奔败处其言皆验景尝谓人曰侯字人边作主下作人此明是人主也武帝亦语人曰侯景必得为帝但不久耳按景以辛未冬篡位至是日败仅百余日】 [集]子书号真经 【[事物纪原]天宝元年是日李林甫奏文子号通玄真人列子号冲灵真人庚桑子号洞灵真人其书各从其号为真经】 山水字石 【[玉海]宋仁宗天圣八年是日后苑赏花钓鱼观唐明皇于清辉殿因命从臣皆赋遂宴太清楼令中书第所赋优劣】 竹丝笔 【[事文类聚]宋孝宗淳熙十三年是日上于东宫荣观堂召宫僚燕集酒半从至玉渊堂欣然索一大研命磨潘衡墨染屠觉挥诚斋二大字赠侍读杨检详六小字识以清赏堂印】 十三弦 【[长公外纪]东坡自杭州还朝是夜宿吴淞江梦长老仲殊挟琴弹之有异声琴有破损而东坡梦中叹息不已殊曰虽损尚可修东坡曰奈何殊不荅诵诗曰度数形名本偶然破琴今有此生若遇邢和璞方信秦筝是响泉东坡梦觉而忘之夜复梦殊来理前语再诵其诗方惊觉而殊适至意其非梦也问之殊盖不知】 [杂]南斗降 【[道经]】 [诗]玉蛆 【[苏轼是日携白酒鲈鱼过詹使君食槐叶冷淘]枇杷已熟粲金珠桑落初尝滟】 卵碗冰柈 【[又]青浮槐芽饼红点藿叶鱼】 调糜煮药 【[范成大是日极冷作]东风老惭愧茶瓯与酒杯】 旧杜鹃 【[田茂遇褉后十六日]江梅江柳新羌笛山鸟山花】 夸父杖 【[又]林木空余星辰谁补不周天】 [词]贩茶挑笋 【[陈维崧夏初临]船重人忙】 
[丽句]通用 【竹丝笔鸾飘凤泊云章八字赠诚斋桐叶笺粉晕檀痕烟绘千秋识天宝钿徽珠柱十三弦上泉流琳简琅函二千载余韵玉】 
　　　二十
[史]祔庙 【[宋史]淳熙十四年高宗崩是日以神主孝宗诏曰朕欲衰绖三年群臣屡请御殿易服朕以布素视事内殿】 [集]喜雨诗 【[玉海]宋真宗祥符五年是日召近臣赏花后苑以雨移御崇政殿命赋诗有顷御北殿赐宴作乐帝作赏花及群臣即席和进】 天仓开 【[八笺]是日日宜入山修道】 御女 【[新书]见前】 [杂]天姥诞 【[道书]是日子孙娘娘日】 [诗]朱樱青杏 【[陆游是日晚酌]商略晚窗须小醉正尝新】 牡钥 【[苏轼是日开园作]西园夜沉沉尚有游人卧柳阴】 红萼乡人 【[又]郁郁苍髯真道友丝丝是】 月蕊晴葩 【[前人是日多叶杏盛开]零露泫温风散云云】 门生骑吏 【[前人领贡举未出钱穆父雪中作诗见及是日同游金]明池次韵为荅行避时小饮忽逢有嘉招】 梓树花开 【[倪瓒是日题屋壁]破屋东】 [词]玉手佳人 【[顾瑛蝶恋花是日陈浩然招游观音山宴张氏楼徐楚兰佐酒以琵琶度曲郯云台为之心醉口占]笑把琵琶理】 
[丽句]通用 【喜雨前亭轻鯈泼刺葡萄水赏花后苑红药翩翻杨柳风牡钥启天仓入山烟客飞玄牝坤灵锺圣母遶院螽斯遍九干】 
　　　二十一
[史]内库弓箭 【[刘锜传]宋高宗是日见所藏曰此太宗真宗所制经历百年记识如新】 [集]铸钱议 【[玉海]玄宗开元二十二年是日宰相张九龄奏请纵民下百官裴耀卿等皆以许私铸则下皆弃农而竞利】 洞宾游 【[岱岳志]天圣戊寅年是日岱岳王母池题五言诗今会真宫石刻见存】 [诏]??田钥拥髦 【[元佑二年是日苏轼代赐保宁军节度使冯京告敕茶药诏]之重而东蒙犯氛埃徒御良苦宜省思虑近药物云云】 [诗]桐叶楝花 【[陆游是日作]及时小雨放无赖余寒开】 绿登红竟 【[范浚是日饭竹源庵]方怒舒忽繁雨】 称称诗 【[梅尧臣是日殇女]生汝父母喜死汝父母伤】 
[丽句]通用 【纵九州岛铸九府钱刀曲江作相历六库识六钧弓箭宁海为都底事重经九十春肉人谁识无端又过三千岁石简犹存】 
　　　二十二
[集]嘉会节 【[天中记]是日唐昭宗生以为龙纪元年群臣贺表曰因社鸣而正位逢井聚以乐推值清明驭气之时当仁寿悦随之始固可年同鹤算岁比山呼云云】 游琼林苑 【[玉海]宋太宗淳化元年是日幸金明池宴从臣琼林苑作诗赐近臣】 印题 【[事物纪原]宋真宗大中祥符五年是日亲试进士于崇政殿内出三题摹印以赐始此】 瑞竹 【[艺文志]宋仁宗皇佑三年是日召辅臣两制馆阁官观后苑其竹一本两茎宋祁献赋曰彼神苑之嘉竹挺双干而呈美云云胡宿献诗曰瑞植昭天产祥枝感帝临云云】 鱼佛声 【[宣室志]宣城郡当涂民刘成李恽尝载鱼吴越间天宝三年三月自新安江往丹阳郡行至查浦是日泊舟江畔忽闻舫中连呼弥陀声甚厉惊视见一大振须摇手作呼因放群鱼于江明日得缗十五千题于舫曰还女值二人奇之是日尽以施僧焉】 
[丽句]通用 【标玉印于金题网珊瑚而罗（上鹿下吝）凤掞琼林于琪藻集鸳鹭而赐球琳一本两茎贡瑞呈桢胡宿宋祁吟帝竹振须摇鬣题缗演呗刘成李浑放禅鱼】 
　　　二十三
[史]水嬉 【[宋史]仁宗嘉佑二年是日命（上?下廾）丹使观金明池赐宴琼林苑】 [集]金盘彩篮 【[牡丹记]宋神宗熙宁五年是日苏轼杭州从太守沈公观牡丹于吉祥寺僧守璘之圃其花千本酒醉乐作州人大集以献于坐者五十三人自舆台皁隶皆插花以从观者数万】 娑婆子 【[辍耕录]元至正壬辰年是日湖州黑气亘天雷电异常雨物若果核五色间错光莹坚固破其实食之似松子仁人皆曰树至闰三月亦然后红巾犯省治雨核之地悉被兵火未经处屋宇如故】 [杂]天妃诞 【[道书]是日英烈娘娘日】 [诗]鹭得意 【[张耒是日即事]风标公子跋扈将军风敛威】 还七日 【[曹勋是日立夏]却道将来谁知别去已三更】 
[丽句]通用 【五色娑婆树子下菰城畔墨为云一天跋扈将军中宛山前银作雨珠凫玉雁金明池上水嬉游锦障缯篮吉祥寺里花筵醉】 
　　　二十四
[史]戴洋择日 【[晋书]康帝将登祚以为宜用是日按洋字国流十二岁病死五日复生及长妙解占候小数吴末为台史知吴将亡托病不仕】 [集]七老会 【[合璧事类]白居易会昌五年是日于东都履道坊合尚齿之胡杲年八十九吉逢年八十六刘贡年八十二郑据年八十四卢贞年八十二张浑年七十四居易年七十四七人共五百七十岁既醉且欢各赋诗以纪之其年夏又有二老年貌绝伦同归故乡亦来斯会续命书姓命年齿形貌附于图右仍以一绝赠云雪作须眉云作衣辽东华表暮双归当时一鹤尤稀有何况今逢两令威】 金芝十二 【[玉海]宋孝宗隆兴二年是日德寿宫康寿殿生有茎宰臣皆贺御制有永将四海奉双亲之句云】 [诗]婢拍孙扶 【[白居易是日宴罢赋]嵬峨狂歌教婆娑醉舞遣】 三山五天竺 【[又]除却人间此会更应无】 
[丽句]通用 【典午龙飞凤翥廿余四日览玉历之辉煌天水云母月精十有二茎赋金芝之璀璨纡朱拖紫者七人五百七十年婢拍孙扶兮九老三山五天竺】 
　　　二十五
[史]敕用牲牢 【[唐书]玄宗开元二十二年是日春秋所报常礼比不用牲岂云血祭自今已后州县祭祀特宜依例程】 钱俶朝 【[宋史]太宗兴国三年吴越来是日宴于长春殿亲王宰相节度使刘鋹李煜皆预】 见殿上 【[又]高宗绍兴四年抚州邓名世以所著春秋四谱六卷辨论谱说十篇古今姓氏书辨证四十卷来上吏部尚书胡松年看详学有渊源辞亦简古考订明切多所按据诏是日引赐进士出身】 [集]潮州任 【[昌黎考]元和十四年韩昌黎以佛骨事谪于是日到】 赐御制箴 【[玉海]宋太宗端拱二年是日新进士陈尧叟等一篇】 请图画 【[述职图]宋仁宗景佑四年是日宋郊自今外尸?二朝贡并询问国邑风俗道途远近衣冠人物两本一进内一送史馆从之】 十同年图 【[樵书]天顺八年所举进士至弘治十六年而同年进士之在朝者九人与南京来者一人癸亥三月是日会宴于刑部尚书吴兴闵珪之第因绘长沙相公李宾之为序以记之其十人为南户尚书王轼吏左侍郎焦芳礼右侍郎谢铎工尚书曾鉴刑尚书闵珪工右侍郎张达左都御史戴珊户右侍郎陈清兵尚书刘大夏宫保大学士李东阳闵公年七十有四张公少二岁曾公又少二岁谢焦二公又少一岁刘戴陈王四公又递少一岁李宾之于同谱中为最少然亦五十有七云】 御女 【[新书]见前】 [诗]带雪号秋 【[赵元是日雪作]雨余犹风急似】 
[丽句]通用 【御制箴皇皇穆穆亲攽鳌首绚龙文抚州书丙丙麟麟引见螭廷攀凤翼衣锦王孙负版新陪臣尽是故侯救蚁相国陈言远荒服均成近甸】 
　　　二十六
[史]吹大螺 【[宋史]太宗至道元年是日召新罗二人于便殿皆手按新罗西南尼吹螺尼曲】 [集]谒李渤 【[集古录]元和十四年是日韩愈与处士卢仝至少室征君自少室而东上太室中峰宿封禅台明日观启母石入天封观】 破保权 【[玉海]宋太祖干德元年周保权杀张文表复谋拒命王师鼓行而前是日大军于潭州乘胜入城获保权湖湘平捷书至群臣称贺石介颂曰圣机神谋天秘地藏旦秣我马夕取其疆】 幸玉津园 【[容斋直笔]宋孝宗淳熙十二年是日车驾命下大雨有旨许从驾官带雨具将晚有晴意已而天宇豁然洪迈进一诗歌咏其实】 [杂]杜昺 【[群仙录]是日真人升仙】 [诗]缥壶买酒 【[范浚是日同侄观异书效长吉体]洗春愁回风落日檐花舞】 惊蟫鱼 【[又]青灯照字】 学田粉 【[又]安用盘盂】 
[丽句]通用 【陛见新罗上使手吹鹦鹉青螺山寻少室征君伴挟蟾蜍金镜睿算神机铜官渚徂徕先进颂雏煦乳雨玉津园洪迈独呈诗】 
　　　二十七
[史]降御札 【[旧唐书]昭宣帝甲辰三月二十七日禅位于梁按梁王初砀山一民也从黄巢为盗天子用为四镇节度富贵极矣一旦灭唐三百年社稷伤已唐年谱录亦云二十七独五代通略云四月一日】 [集]幸合璧宫 【[玉海]唐高祖龙朔元年是日】 园亭记 【[长公外纪]宋神宗元豊二年是日作张氏有余自彭城移守吴兴由宋登舟三宿而至云云】 [诏]归安阙下 【[元佑二年是日苏轼代赐镇江军节度使集禧观使韩绛赴阙诏]德望之重天下耸闻与其置之一方劳以民事不若式瞻仪型云云】 朝请琳宫 【[是日前人代赐韩绛第二诏]奉于所以系民望释负荷于??田钥所以慰雅怀勉及清和亟还朝着】 [诗]貂冠羊胃 【[王禹偁是日偶作简仲咸]一未量移一转勋总非真[注]时余检校常侍故云貂冠仲咸加骑都尉故云羊尉】 
[丽句]通用 【俯貂冠仰羊胃偶来爵位总非真背鹿邑面驼桥不到园亭谁作记蓂（上□下田）三叶卵碗槐芽荐筋双兔隐今宵冰盘榆荚供牢九】 
</div>
    <div class="pagination">
<a href="古今类传_page8.html">上一页</a><span>...</span><a href="古今类传_page4.html">4</a><a href="古今类传_page5.html">5</a><a href="古今类传_page6.html">6</a><a href="古今类传_page7.html">7</a><a href="古今类传_page8.html">8</a><span class="current-page">9</span><a href="古今类传_page10.html">10</a><a href="古今类传_page11.html">11</a><a href="古今类传_page12.html">12</a><a href="古今类传_page13.html">13</a><a href="古今类传_page14.html">14</a><span>...</span><a href="古今类传_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
