<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 280 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 280 页/共 736 页
  </h1>
  <div class="content">
   王谅为贼梁硕所陷陶侃遣将高宝进击平之录前後功封次子夏为都亭侯王舒为假节都督行扬州刺史讨苏峻时吴国内史庾冰弃郡奔舒舒移告属县以吴王师虞为军司御史中丞谢藻行龙骧将军监前锋征讨军事率众一万与庾冰俱渡浙江前义兴太守顾众护军参军顾等皆起义军以应舒舒假众扬威将军督护吴中军事监晋陵军事于御亭筑垒峻闻舒等兵起乃赦庾亮诸弟以悦东军舒率众次郡之西江为冰藻後继冰等遣前锋进据无锡遇贼将张健等数千人交战大败奔还御亭复自相惊扰冰等并退於钱塘藻守嘉兴贼遂入吴烧府舍掠诸县所在涂地舒以轻进奔败斩二军主者免冰督护吴晋陵军屯兵章埭吴兴太守虞潭率所领讨健屯乌苞亭并不敢进时暴雨大水贼管商乘船旁出袭潭及众潭等奔败潭还保吴兴众退守钱塘舒更遣将军陈孺率精锐千人增戍海浦所在筑垒或劝舒宜还都使谢藻守西陵扶海立栅舒不听留藻守钱塘使众守紫壁，於是贼转攻吴兴潭诸军复退贼复掠东迁馀杭武康诸县舒遣子允之行扬烈将军与将军徐逊陈孺及扬烈司马朱焘以精锐三千径邀贼于武康出其不意遂破之斩首数百级贼委舟步走允之收其器械进兵助潭时贼韩晃既破宣城转入故鄣长城允之遣朱焘何准等击之战於乾湖潭以︹弩射之晃等退走斩首千馀级纳降二千人潭繇是得保郡是时临海新安诸山县并反应贼舒分兵悉讨平之会陶侃等至京都潭等并以屡战失利移书盟府自贬去节侃遣使敦喻不听及侃立行&lt;辶家&gt;上舒监浙江东五郡军事允之都护吴郡义兴晋陵三郡征讨军事既而晃等南走允之追蹑於长塘湖复大破之贼平以功封彭泽县侯。
    庾冰为吴国内史苏峻作逆遣兵攻冰冰不能御便弃郡奔会稽会稽内史王舒以冰行奋武将军拒峻别率张健於吴中健党甚众诸将莫敢先进冰率众击健走之于是乘胜西进赴于京都。又遣司马滕含攻贼石头城拔之冰勋为多。
    庾怿为左卫将军以讨苏峻功封广饶男。
    顾众为扬威将军苏峻反王师败绩众还吴潜图义举时吴国内史庾冰奔于会稽峻以蔡谟代之前陵江将军张η为峻收兵於吴众遣人喻ηη从之众乃遣郎中徐机告谟曰：众已潜合家兵待时而奋。又与张η克期效节谟乃檄众为本国督护扬威将军仍旧众从弟护军将军为威远将军前锋督护吴中人士同时响应峻遣将弘徽领甲卒五百鼓行而前众与η要击徽战於高大破之收其军实谟以冰当还任故便去郡众遣率诸军屯无锡冰至镇御亭恐贼从海虞道入众自往备之而贼帅张健马流攻无锡等大败庾冰亦失守健等遂据吴城众自海虞繇娄县东仓与贼别率交战破之义军。又集进屯乌苞会稽内史王舒吴兴内史虞潭并檄众为五郡大督护统诸义军讨健潭遣将姚休为众前锋与贼战没众还守紫壁时贼党方锐义军沮退人咸劝众过浙江众曰：不然今保固紫壁可得全钱塘以南五县。若越他境便为寓军控引无所非长计也。临平人范明亦谓众曰：此地险要可以制寇不可委也。众乃拔明为参军明率宗党五百人合诸军凡四千人复进讨健健退于曲阿留钱弘为吴令军次路丘即斩弘首众进住吴城遣督护朱祈等九军与兰陵太守李闳共守亭健遣马流陶阳等往攻之闳与祈等逆击大破之斩首二千馀级峻平论功众以承檄奋义推功于谟谟以众唱谋非己之力俱表相让论者美之封鄱阳县伯。
    周抚为征虏将军督宁州诸军事穆帝永和初桓温征蜀进抚督梁州之汉中巴西梓潼阴平四郡军事镇彭模抚击破蜀馀寇隗文邓定等斩伪尚书仆射王誓平南将军王润以功迁平西将军隗文邓定等复反立范贤子贲为帝初贤为李雄国师以左道惑百姓人多事之贲遂有众一万抚与龙骧将军朱焘击破斩之以功进爵封建城县公。
    桓温为安西将军永和二年伐蜀蜀李势众大溃温乘胜直进焚其小城势遂夜遁九十里至晋寿葭萌城其将邓嵩昝坚劝势降乃面缚舆榇请命温解缚焚榇送于京师温停蜀三旬举贤旌善伪尚书仆射王誓中书监王瑜镇东将军邓定散骑常侍常璩等皆蜀之良也。并以为参军百姓咸悦军未旋而王誓邓定隗文等反温复讨平之振旅还江陵十二年姚襄入於许昌温以太尉为大都督讨之战于伊水大败之襄走平阳徙其馀众三千馀家於江汉之间执降贼周成而归太和四年率众伐慕容将慕容垂帅众拒温温击败之九月戊寅温裨将邓遐宋序遇将傅末波於林渚。又大破之。
    温弟豁为建威将军督沔中七郡军事击慕容屈尘破之进号右将军监荆扬雍州军事领护南蛮校尉时梁州刺史司马勋以梁益叛豁使其参军桓罴讨之而南阳督护赵弘赵忆等逐太守桓淡据宛城以叛豁与竟陵太守罗崇讨破之。又攻伪南中郎将赵盘于宛盘退走豁追至鲁阳获之送于京师置戍而还。
    豁弟冲为鹰扬将军镇蛮护军西阳太守从其兄温征伐有功迁都督荆州之南阳襄阳新野义阳顺阳雍州之京兆扬州之义城七郡军事宁朔将军镇襄阳。又从温破姚襄及虏周成进爵丰城公温之破姚襄也。获襄将张骏杨凝等徙于寻阳冲在江陵未及之职而骏率其徒五百人杀江州督护赵毗掠武昌府库将妻子北叛冲遣将讨获之遽还所镇豁卒冲领护南蛮校尉荆州刺史苻坚遣其将苻融寇樊邓石越寇鲁阳姚苌寇南乡韦锺寇魏兴冲率前将军刘波及兄子振威将军石民冠军将军石虔等伐之拔坚筑阳攻武当走坚兖州刺史张崇。又使石虔伐坚襄阳太守阎震擒之及大小帅二十九人送於京师坚使其将郝贵守襄阳冲使扬威将军朱绰讨之遂焚烧沔北稻田拔六百馀户而还。又遣上庸太守郭宝伐坚魏兴太守褚坦上庸太守段方并降之新城太守麴常遁走三郡皆平。
    豁子石虔为宁远将军领南顿太守帅诸将攻袁真于寿阳克其南城。又击符坚将王鉴于石桥获马五百匹後为冠军将军领南平太守会符坚荆州刺史梁成襄阳太守阎震率众入寇竟陵石虔与弟石民距之贼阻氵敖水屯管城石虔设计夜渡水既济贼始觉力战破之进克管城擒震斩首七千级俘获万人马数百匹牛羊千头具装铠三百领成以轻骑走保襄阳石虔复领河东太守进据樊城逐坚兖州刺史张崇纳降二千家而还。
    石虔弟石民为卫将军谢安参军叔父冲上疏拔石民振武将军戍夏口与兄石虔攻符坚荆州刺史梁成等於竟陵明年。又与随郡太守夏侯澄之破符坚将慕容垂姜成等於漳口复领谯国内史梁郡太守冲薨诏以石民监荆州军事西中郎将荆州刺史石民遣将军晏谦伐弘农贼东中郎将慕容夔降之始置胡陕二戍获关中担幢伎以充太乐时符坚子丕僭号於河北谋袭雒阳石民遣将军冯该讨之临阵斩丕及其左仆射王孚吏部尚书荀操等传首京都时乞活黄淮自称并州刺史与翟辽共攻长社众数千人石民复遣南平太守郭铨松滋太守王遐之击淮斩之辽走河北以前後功进左将军。
    石民弟石康为振威将军荆州刺史以讨庾仄功封武陵王。
    朱序为鹰扬将军江夏相兴宁末梁州刺史司马勋反桓温表序征讨都护往讨之以功拜征虏将军封襄平子。
    桓宣为南中郎将江夏相石勒荆州刺史郭敬戍襄阳陶侃使其子平西参军斌与宣俱攻樊城拔之竟陵太守李阳。又破新野敬惧遁走宣与阳遂平襄阳侃使宣镇之後庾亮为荆州将谋北伐以宣为都督沔北前锋征讨军事平北将军司州刺史假节镇襄阳石季龙使骑七千渡沔攻之亮遣司马王愆期辅国将军毛宝救宣贼三面为地窟攻城宣募精勇出其不意杀伤数百人多获铠马贼解围退走。
    桓伊为建威将军督豫州之十二郡扬州之江西五郡军事与谢玄共破符坚别将王鉴张蚝等以功封宣城县子。又进都督豫州诸军事西中郎将豫州刺史及符坚南寇伊与冠军将军谢玄辅国将军谢琰俱破坚於淝水以功封永修县侯进号右军将军。
    谢尚为建威将军镇寿春时符坚将杨平戍许昌尚遣兵袭破之谢安尚从弟也。为侍中都督扬豫徐兖青州五州幽州之燕国诸军事假节时符坚强盛疆场多虞诸将败退相继安遣弟石及兄子玄等应机征讨所在克捷拜卫将军开府仪同三司封建昌县公坚後率众号百万次于淮淝京师震恐加安征讨大都督指授将帅各当其任玄等既破坚安以总统功进拜太保安子琰为侍中苻坚之役安以琰有军国才用出为辅国将军以精卒八千与从兄玄俱陷阵破坚以勋封望蔡公王恭举兵假琰节都督前锋军事恭平迁卫将军徐州刺史假节孙恩作乱加督吴兴义兴二郡州事讨恩至义兴斩贼许允之迎太守魏鄢还郡进讨吴兴贼丘延破之。
    谢玄安兄子也。为南郡相监北征讨军事于时符坚︹盛边境数被侵寇玄以建武将军兖州刺史领广陵相监江北诸军事苻坚遣军围襄阳车骑将军桓冲御之诏玄发三州人丁遣彭城内史何谦游军襄淮以为形援坚将彭超进军南侵句难毛当自襄阳来会超围幽州刺史田洛于三阿有众六万诏征虏将军谢石率水军次涂中右卫将军毛安之游击将军河间王昙之淮南太守杨广宣城内史丘准次堂邑既而盱眙城陷高密内史毛藻没安之等军人相惊遂各散退朝廷震动玄，於是自广陵西讨难等何谦解田洛围进据白马与贼大战破之斩其伪将都督颜因复进兵。又破之斩其伪将邵保超难引退玄率何谦戴逯田洛追之战於君川复大破之玄参军刘牢之攻破浮航及白船督护诸葛侃单父令李都。又破其运舰难等相率北走仅以身免，於是罢彭城下邳二戍诏遣殿中将军慰劳进号冠军加领徐州刺史还於广陵以功封东兴县侯及苻坚自率兵次于项城众号百万而凉州之师始达咸阳蜀汉顺流幽并继至先遣符融慕容张蚝苻方等至颍口梁成王先等屯雒涧诏以玄为前锋都督徐兖青三州扬州之晋陵幽州之燕国诸军事与叔父征虏将军石从弟辅国将军琰西中郎将桓伊龙骧将军檀玄建威将军戴熙扬武将军陶隐等拒之众凡八万玄先遣广陵相刘牢之五千人直至雒涧即斩梁成及成弟云   步骑奔溃争赴淮水牢之纵兵追之生擒坚伪将梁佗王显梁悌慕容屈氐等收其军实坚进屯寿阳列阵临淝水玄军不得渡玄使谓苻融曰：君远涉吾境而临水为阵是不欲速战诸君稍却令将士得周旋仆与诸君缓辔而观之不亦乐乎！坚众皆曰：宜阻淝水莫令得上我众彼寡势必万全坚曰：但却军令得过而我以铁骑数十万向水逼而杀之融亦以为然遂麾使却阵众因乱不能止，於是玄与琰伊等以精锐八千涉淝水石军距张蚝小退玄琰仍进决战淝水南坚中流矢临阵斩融坚众奔溃自相蹈藉投水死者不可胜计淝水为之不流馀众弃甲宵遁闻风声鹤唳皆以为王师已至草行露宿重以饥冻死者十七八获坚乘舆云   母车仪服器械军资珍宝山积牛马驴骡骆驼十万馀玄已破苻坚复率众次于彭城遣玄军刘袭攻坚兖州刺史张崇于鄄城走之使刘牢之守鄄城兖州既平遣淮陵太守高素以三千人向广固降坚青州刺史苻朗。又进伐冀州遣龙骧将军刘牢之济北太守丁匡据敖高济阳太守郭满据滑台奋武将军颜雄渡河立营坚子丕遣将桑据屯黎阳玄命刘袭夜袭据走之丕惶遽欲降玄许之丕告饥玄馈丕米二千斛。又遣晋陵太守滕恬之渡河守黎阳三魏皆降以兖青司豫平加玄都督徐兖青司冀幽并七州军事玄上疏以方平河北幽冀宜须总督司州悬远应统豫州以勋封康乐县公复遣宁远将军春演伐申凯于魏郡破之。
    谢石为尚书仆射征句难以勋封兴平县伯淮淝之役诏石解仆射以将军假节征讨大都督与兄子玄琰破苻坚，坚之败也。虽功始刘牢之而成于玄琰然石时实为都督焉迁中军将军尚书令。
    刘牢之为谢玄前锋符坚将句难南侵玄率何谦等拒之牢之破难辎重于盱眙获其运船迁鹰扬将军广陵相时车骑将军桓冲击襄阳宣城内史胡彬率众向寿阳以为冲声援牢之领卒三千为彬後继淮肥之役苻坚遣其弟融及骁将张蚝攻陷寿阳玄使彬与牢之拒之师次硖石不敢进坚将梁成。又以二万人屯雒涧玄遣牢之以精卒五千拒之去贼十里成阻涧列阵牢之率参军刘袭诸葛求等直进渡水临阵斩成及其弟云   。又分兵断其归津贼步骑奔溃争赴淮水杀获万人。又收其器械坚寻亦败归长安馀党所在屯结牢之进平谯城使戴宝戍之迁龙骧将军彭城内史以功诏赐爵武冈县男复守淮阴後进戍彭城领太守妖贼刘黎僭尊号于皇丘牢之讨灭之符坚将张遇遣兵击破金乡围泰山太守羊迈牢之遣参军向钦之击走之会慕容垂叛将翟钊救遇牢之引还钊还牢之进平泰山追钊于鄄城钊走河北因获张遇以归牢之镇京口孙恩攻陷会稽牢之遣将桓宝帅师救三吴复遣子敬宣为宝後继比至曲阿吴郡内史桓谦已弃郡走牢之乃率众东讨拜表辄行至吴与卫将军谢琰击贼屡胜杀伤甚众径临浙江进拜前将军都督吴郡诸军事时谢琰屯乌程遣司马高素助牢之牢之率众军济浙江恩惧逃于海牢之还镇恩复入会稽为害谢琰牢之进号镇北军都督会稽五郡率众东征屯上虞分军戍诸县恩复攻破吴国杀内史袁山松牢之使参军刘裕讨之恩复入海顷之恩浮海奄至京口战士十万楼船千馀牢之在山阴使刘裕自海盐赴难牢之率大众而还裕兵不满千人与贼战破之恩闻牢之已还京口乃走郁州。又为敬宣刘裕等所破及恩死牢之威名转振。
    杨期少仕军府咸康中领众屯城固苻坚将潘猛拒守康回垒期击走之其众悉降拜广威将军河南太守戍雒阳苻坚将窦冲率众攻平阳太守张元熙于皇天坞期击走之期自湖城入潼关累战皆捷斩获千计降九百馀家归於雒阳进号龙骧将军。
    虞丘进少时随谢玄讨苻坚有功封关内侯中从刘裕征孙恩戍句章城被围数十日无日不战身被数钅仓至馀姚阿浦破贼张骠追至海盐故治及娄县于满涛口与孙恩水战。又被重伤追恩至寿州。又至石鹿头还海盐大柱频战有功。
    刘毅为桓弘中兵参军属桓玄篡位毅与刘裕何无忌魏咏之等起义兵讨玄裕率毅等至竹里玄使其将皇甫敷吴甫之北拒义军遇之于江乘临阵斩甫之进至罗落桥。又斩敷首玄大惧使桓谦何澹之屯覆舟山毅等军至蒋山裕使羸弱登山多张旗帜玄不之测益以危惧谦等士卒多北府人素忄伏裕莫敢出斗裕与毅等分为数队进突谦阵皆殊死战无不一当百时东北风急义军放火烟尘张天鼓讠之音震骇京邑谦等诸军一时奔败玄既西走裕以毅为冠军将军青州刺史与何无忌刘道规蹑玄毅与道规及下邳太守孟怀玉等追及玄战于峥嵘州毅乘风纵火尽锐争先玄众大溃烧辎重夜走玄将郭铨刘雅等袭陷玄阳毅遣武威将军刘怀肃讨平之毅复与刘道规追桓玄至寻阳桓亮自号江州刺史毅遣刘敬宣击走之毅军次夏口桓振党冯该戍大岸孟山图据鲁城桓山客守偃月垒众合万人连舰二岸水陆相援毅督众军进讨未至夏口遇风飘没千馀人毅与刘怀肃索邈等攻鲁城道规攻偃月垒何无忌与檀祗列舰于中流以防越逸毅躬贯甲胄陵城半日而二垒俱溃生擒山客而冯该遁走毅进平巴陵南阳太守鲁宗之起义袭襄阳破桓蔚毅等诸军次江陵之马头桓振拥乘舆出营江津宗之。又破伪将温楷振自击宗之毅因率无忌道规等诸军破冯该於豫章口摧锋而进遂入江陵振闻城陷与谦北走乘舆反正毅执玄党卞范之羊僧寿夏侯崇之桓道恭等皆斩之桓振复与苻宏自郧城袭陷江陵与刘怀肃相持毅遣部将击振杀之并斩伪辅国将军桓珍毅。又攻拔迁陵斩玄太守刘叔祖於临嶂其馀拥众假号以十数皆讨平之二州既平以毅为抚军将军时刁豫等作乱屯於湘中毅遣将分讨皆灭之诏以毅为都督豫州扬州诸军事梁州刺史刘雅反毅遣将讨擒之。
    诸葛长民刘裕建义初为扬武将军从讨桓玄以功拜辅国将军宣城内史於时桓歆聚众向历阳长民击走之。又与刘敬宣破歆於芍陂封新淦县公督淮北诸军事镇山阳城义熙初慕容超寇下邳长民遣部将徐琰击走之。
    何无忌为辅国将军琅邪内史以会稽王道子所部精兵悉配之南追桓玄与振武将军刘道规俱受冠军将军刘毅节度玄留其龙骧将军何澹之前将军郭铨江州刺史郭昶之守湓口无忌等次桑落州道规乘胜径进无忌。又鼓讠赴之澹之遂溃进据玄阳遣使奉送宗庙主及玄武康公主琅邪王妃还京都。又与刘毅刘道规破走桓玄于峥嵘州无忌进据巴陵玄从兄谦从子振乘间陷江陵无忌道规进攻谦於马头攻桓蔚於龙泉皆破之既而为桓振所败退还寻阳无忌与毅道规复进讨振克夏口三城遂平巴陵进次马头桓谦请割荆江二州奉送天子无忌不许进军破江陵谦等败走无忌侍卫安帝还京师复以兴复之功封安城郡开国公。
    ●卷三百五十一
    ○将帅部　立功第四
    宋檀祗晋末为振武将军隶振武大将军刘道规追讨桓玄每战克捷江陵平定道规遣祗征沔亡命桓道儿张靖苻嗣等皆悉平之除龙骧将军。又破桓亮於长沙苻宏於湘东加宁朔将军。
    刘敬宣晋末为辅国将军晋陵太守元兴中桓歆率氐贼杨秋寇历阳敬宣与建威将军诸葛长民大破歆於芍陂歆单骑走渡淮斩杨秋於练固而还。又击桓亮苻宏於湘中所在有功。
    傅弘之晋末为桂阳公刘义真西戎司马宁朔将军时略阳太守徐师高反叛弘之讨平之赫连勃勃伪太子瑰率众三万袭长安弘之。又领骑五千於池阳大破之杀伤甚众瑰。又抄掠渭南弘之。又於寡妇渡破瑰获贼三百掠七千馀口。
    蒯恩晋末以宁远将军领幢随振武将军刘道规西讨虏桓仙客克偃月垒遂平江陵後从高祖伐广固。又有战功卢循逼京邑恩战于查浦贼退走与王仲德等追破循别将范宗民於南陵循既走还广州恩。又领千馀人随刘藩追徐道覆於始兴斩之迁龙骧将军兰陵太守。
    孙季高晋末为振武将军卢循之难於石头扦栅戍越城查浦破贼於新亭高祖遣季高率众三千海袭番禺初贼不以海道为防季高至东冲去城千馀里城内犹未知循守战士犹有数千城池甚固季高先焚舟舰悉力登岸会天大雾四面陵城即日克拔循父拟长史孙建之司马虞夫等轻舟奔始兴即分遣振武将军沈田子等讨平始兴南康临贺始安岭表诸郡循於左里奔走而众力犹盛自岭道还袭广州季高拒战二十馀日循乃破走所杀万馀人。
    吉翰督梁南秦二州诸军事元嘉三年仇池氐杨兴平遣使归顺并儿弟为质翰遣始平太守庞谘据武兴仇池大帅杨玄遣弟难当率众拒谘。又遣将强鹿皮向白水谘击破难当等馀并退走。
    裴方明为龙骧将军元嘉十九年氐贼杨难当寇盗不已太祖遣方明率禁兵五千讨之方明至武兴率太子积弩将军刘康祖後军参军梁坦陈弥裴肃之安西参军段叔文鲁尚期始兴王国常侍刘僧秀绥远将军马洗振武将军王奂之等进次潭谷去皋兰数里难当遣其建节将军苻弘祖琰元等固守皋兰镇北将军苻德义於外为游军难当子抚军大将军和众兵继其後方明进击大破之於浊水斩弘祖并三千馀级遣康祖追之过皋兰二十馀里。又遣德义来战康祖。又大破之和退保城难当遣建忠将军杨林振威将军姚宪领二千骑就和方明。又率诸将攻之和败走追至赤亭难当席卷奔叛方明遣康祖直趣百顷伪丞相杨万寿等一时归降难当第三息虎先戍阴平难当既走虎逃窜民间生擒之送京都斩于建康市。
    沈庆之为建威将军元嘉十九年率众助征西司马朱之讨雍州蛮之以失律下狱庆之专军进讨大破缘沔诸蛮禽生口七千人进征湖阳。又获万馀口後为广陵王诞北中郎将中兵参军雍州蛮。又为寇庆之随诞入沔既至襄阳率中兵参军柳元景随郡太守宗悫振威将军刘司空参军鲁尚期安北参军顾彬马文恭左军中兵参军萧景嗣前青州别驾崔目连安蛮参军刘雍之奋威将军王景式等二万馀人伐沔北诸山蛮宗悫自新安道入太洪山元景从均水据五水岭文恭出蔡阳口取赤系坞景式繇延山下向赤圻坂目连尚期诸军八道俱进庆之取五渠顿破坞以为众军节度前後伐蛮皆山下安营以迫之故蛮得据山为阻於矢石有用以是屡无功庆之乃会诸军於茹丘山下谓众曰：今。若缘山列旆以攻之则士马必损去岁蛮田大稔积粟重岩未有饥弊卒难禽翦今令诸军各率所领以营于山上出其不意诸蛮必恐恐而乘之可不战而获也，於是诸军并斩山开道不与蛮战鼓讠上山冲其腹心先据险要诸蛮震扰因其惧而围之莫不奔溃自冬至春因粮蛮顷之南新郡蛮帅田彦生率部曲十封六千馀人反叛攻围郡城庆之遣元景率五千人赴之军未至郡已被破焚烧城内仓储及廨舍荡尽并驱略降户屯据白杨山元景追之至山下众军悉集围山数重宗悫率其所领先登众军齐力急攻之威震诸山群蛮皆稽颡庆之引军自茹丘山出检城大破诸山斩首三千级虏生蛮二万八千馀口降蛮二万五千口牛马七百馀头米粟九万馀斛随王诞筑纳降受俘二城於白楚庆之复率众军讨幸诸山大羊蛮缘险筑重城施门橹甚峻山多木石积以为立部曲建旌旗树长帅铁马成群庆之连营山中开一门相通。又命诸军各穿池於营内朝夕不外汲兼以防蛮之火顷之风甚蛮夜下山人提一炬以烧营营内多幔屋及草火至辄以池水灌灭诸军多出弓弩夹射之蛮散走庆之令诸军斩山开路攻之而山高路险暑雨方盛乃置东罔蜀山宜民西砦黄徼上六戍而还蛮被围守日久并饥乏自後稍出归降庆之前後所获蛮并移京邑以为营户庆之。又为孝武抚军中兵参军帝以本号为雍州随府西上时蛮横太甚水陆梗亥帝停大堤不得进分军遣庆之掩讨大破之降者二万口帝至而驿道蛮反庆之。又讨之王玄谟镇荆州王方回领台军并会平定诸山获七万馀口郧山蛮最强盛鲁宗之屡讨不能克庆之翦定之禽三万馀口庆之还京师会竟陵王诞据广陵反复以庆之为使持节都督南兖徐三州诸军事车骑大将军开府仪同三司南兖州刺史率众讨之至欧阳诞遣客庆之宗人沈道愍赍书说庆之饷以玉环刀庆之遣道愍反数以罪恶庆之至城下诞登楼谓之曰：沈君白首之年何为来庆之曰：朝廷以君狂愚不足劳少壮故使仆来耳帝虑诞北奔使庆之断其走路庆之移营白土去城十八里夕进新亭诞果出走不得去还城庆之进营洛桥西焚其东门值雨不克庆之兄子僧荣时为兖州刺史镇瑕丘遣子怀明率数百骑诣受庆之节度庆之塞{渐土}造攻道立行楼土山并诸攻具时夏雨不得攻城帝使御史中丞庾徽之奏免庆之官以激之诏无所问诞饷庆之食提挈者百馀人出自北门庆之不问悉焚之诞於城上授函表倩庆之为送庆之曰：我奉诏讨贼不得为汝送表汝必欲归死朝廷自应开门遣使吾为汝送护之每攻城辄身先士卒帝戒之曰：卿为统任当令处分有方何蒙城下身受矢石邪脱有伤挫为损不少自四月至於七月乃屠城斩诞其後西阳五水蛮复为寇庆之以郡公统诸军讨之攻战经年皆悉平定获生口数万人。
    宗悫为振武将军元嘉二十三年为萧景宪军副随交州刺史檀和之伐林邑围区粟城林邑遣将范毗沙达来救区粟和之遣偏军拒之为贼所败。又遣悫悫乃分军为数道偃旗潜进讨破之拔区粟入象浦遂克林邑收其异宝杂物不可胜计悫为随郡太守雍州蛮屡为寇建威将军沈庆之率悫及柳元景等诸将分道攻之群蛮大溃。又南新郡蛮帅田彦生率部曲反叛焚烧郡城屯据白杨山元景攻之未能下悫率其所领先登众军随之群蛮繇是畏服。
    臧质为宁朔将军元嘉二十七年伐汝南西境刀壁山蛮大破之获万馀口。
    刘胡为振威将军元嘉二十八年率步骑三千讨上如南山就溪蛮大破之。
    柳元景元嘉末世祖西镇襄阳江夏王义恭以元景为将帅即以为广威将军随郡太守既至而蛮断驿道欲来攻郡郡内兵少粮仗。又乏元景设方略得六七百人分五百人屯驿道，或曰：蛮将逼城不宜分众元景曰：蛮闻郡遣重戍岂悟城内兵少。且表里合攻於计为长会蛮垂至乃使驿道为备潜出其後戒曰：火举驰进前後俱发蛮众惊扰投郧水死者千馀人斩获数百郡境肃然无复寇抄朱之讨蛮元景。又与之俱後。又副沈庆之征郧山进克太阳世祖入讨元凶以为谘议参军领中兵加冠军将军太守如故配万人为前锋宗悫薛安都等十三军皆隶焉贼步将鲁秀王罗汉刘简之骑将常伯兴等及其士卒皆殊死战刘简之先攻西南频得烧草舫略渡人程天祚砦未立亦为所摧王罗汉等攻垒北门贼舰亦至元景水陆受敌意气弥︹麾下勇士悉遣出战左右唯留数人宣傅分军助程天祚还得固砦因此破贼元景察贼衰竭乃命开垒鼓讠以奔之贼众大溃投淮死者甚多劭更率馀众自来攻垒复大破之其所杀伤过於前战劭手斩退者不能禁奔还宫仅以身免萧斌被创简之收兵而止阵犹未散元景复出薄之乃走竞投死马涧涧为之满斩简之及军主姚叔艺王江宝朱明智诸葛邈之等水军主褚湛之军副刘道存并来归顺帝至新亭即位以元景为侍中领左卫将军。
    薛安都为宁朔将军领马军与柳元景俱随孝武入讨元凶安都至朱雀航横矛目叱贼将皇甫安民等曰：贼弑君父何必事之世祖践祚除右军将军率所领骑为前锋直入殿庭贼尚有数百人一时奔散以功封南乡县男累加左将军会鲁爽反王玄谟拒南郡王义宣臧质於梁山安都复领骑为支军贼有水步营在芜湖安都遣将吕兴寿率数十骑袭之贼众惊乱斩首及赴水死者甚众义宣遣将刘湛及谭攻玄谟玄谟命众军击之使安都引骑出贼阵后其副建武将军谭金三历贼阵乘其隙纵骑突之诸将继进是朝贼马军发芜湖欲来会战望安都骑甚盛隐山不敢出贼阵东南犹坚安都横击陷之贼遂大溃安都队主刘元儒於舰中斩湛首。
    沈法系为宁朔将军领三千人与柳元景宗悫入讨元凶既至新亭元景居中营宗悫居西营法系居东营据罔贼攻元景法系临射之所杀甚众法系堑外树悉伐之令倒贼劭来攻缘树以进彭排多开巢选善射手的射发无不中死者交横事平以为宁朔将军始兴太守讨萧简於广州闻台军将至简诳其众曰：台军是贼劭所遣并信之前征北参军顾迈被胁从城内善天文云：荆江有大兵城内繇此固守初世祖先遣邓琬围简唯治一攻道法系至曰：宜四面并攻。若守一道何时可拔琬虑功不在已谓法系曰：更相申五十日尽。又不克乃从之八道俱攻一日即拔斩萧简广州平封库藏付邓琬而还。
    邓琬为辅国将军孝武即位元凶劭党南海太守萧简据广州反琬讨平之。
    朱之孝建初为宁蛮校尉都督雍州刺史时南郡王义宣反令鲁秀击襄阳之命断马鞍山道秀不得前及义宣败於梁山单舟南走之率众南追遗寇时竺超民执义宣之至乃杀之以功封南昌县侯。
    王玄谟为徐州刺史都督诸军事孝建中南郡王义宣与江州刺史臧质反玄谟以辅国将军豫州刺史与柳元景南讨军屯梁山夹岸筑偃月垒水陆待之义宣遣刘湛就臧质陈军城南玄谟留老弱守城悉以精兵接战贼遂大溃加都督前将军封曲江侯张兴世为员外将军孝建中随王玄谟出梁山战有功明帝即位进兴世号龙骧将军领水军拒南贼於赭圻筑二城於湖目伪龙骧将军陈庆领舸於前为游军兴世率龙骧将军佼长生董凯之攻克二城因击庆庆战大败时投水死者数千人。
    宋越为江夏王义恭大司马参军济阳太守寻加龙骧将军孝建中臧质鲁爽反越率军据历阳爽遣将军郑德玄前据大岘德玄分遣偏师杨胡兴刘蜀马步二千进攻历阳越以步骑五百於城西十馀里拒战大破之斩胡兴刘蜀等爽平。又率所领进梁山拒质败走越战功居多大明三年转长水校尉竟陵王诞据广陵反越领马军隶沈庆之攻诞遂陷其城。
    殷孝祖大明初为积射将军与魏军战于青州频大破之累加龙骧将军竟陵王诞据广陵为逆孝祖隶沈庆之攻诞。又有战功。
    刘π大明中为西阳王子尚抚军入直ト先是遣费沈伐陈檀不克乃除π龙骧将军西江督护郁林太守π既至率军进讨随以翦定大致名马并献瑚连理树後为右将军太始四年魏遣汝阳司马赵怀仁步骑五百寇武津县π遣龙骧将军曲元德轻兵进讨魏众惊散魏子都公阏於拔。又率三百人防运车千两於汝阳台东水上结营元德单骑直入斩拔首因进攻汝阳台即陷外垒获车一千三百乘斩首一百五十级π。又使司徒参军孙台督弋阳以西魏军寇义阳台大破之魏上其北豫州租有车二千两π招羌人徼击於许昌魏众奔散焚烧米。
    沈攸之明帝即位初除东海太守未拜会四方反叛南贼已次近道以攸之为宁朔将军寻阳太守率军据虎槛时南贼前锋锺冲之薛常宝等屯据赭圻殷孝祖攻之为流矢所中死攸之推宁朔将军江方兴为帅大破贼於赭圻城外奔至姥山分遣水军乘势进讨。又破其水军拔胡白二城寻假攸之节进号辅国将军代孝祖督前锋诸军事薛常宝在赭圻食尽南贼大帅刘胡屯浓湖以囊盛米击流查及船腹阳覆船顺风流下以饷赭圻攸之疑其有异遣人取船及流查大得囊米攸之从子怀宝为贼将帅在赭圻遣亲人杨公赞赍密书招诱攸之攸之斩公赞封怀宝书呈太宗寻克赭圻迁使持节督雍梁南北秦四州郢州之竟陵诸军事冠军将军领宁蛮校尉雍州刺史袁ダ复率大众来入鹊尾相持既久军主张兴世越鹊尾上据钱溪刘胡自攻之攸之率诸将攻浓湖胡遣人傅唱钱溪已平众并惧攸之曰：不然。若钱溪实败万人中应有逃亡得还者，必是彼战失利唱空声以惑众耳勒军中不得妄动钱溪信寻至果大破贼攸之悉以钱溪所送敌军耳鼻示之ダ骇惧急追胡还攸之诸军悉力进攻多所斩获。
    吴喜孝武朝授河东太守明帝即位改建武将军率员外散骑侍郎竺超之殿中将军杜敬真马步东讨先是孝武世喜既见驱使尝充使命性宽厚所至人并怀之及东讨百姓闻吴河东来便望风降散故喜所至克捷迁步兵校尉将军如故封竟陵县侯东土定。又率所领南讨迁辅国将军寻阳太守南贼退走喜遂平定荆州迁前军将军魏寻侵豫州喜统诸军出讨大破之荆亭魏长社公遁走戍主帛乞奴归降事宁复以本位兼左卫将军。
    黄回为宁朔将军军主隶刘π讨于死虎破杜叔宝军除山阳王休骠骑行参军龙骧将军攻合肥破之累迁至将校以功封葛阳县男。
    陆攸之为殿中将军明帝太始二年永世县民史逸宗据县为逆攸之讨平之任农夫为司徒参军督护会稽太守孔ダ等反明帝每遣军辄多所求须不时上道外监朱幼举农夫骁果有胆力性。又简率资给甚易乃以千人配之使助东讨时庾业兵盛农夫於延陵出长塘虽云：千兵至者裁四百未至数十里遣人参侯云：贼筑城犹未合农夫率广武将军高志之永兴令徐崇之驰往攻之因其城垒未立农夫亲持刀赴城入阵大破之庾业弃城走义兴先是龙骧将军阮佃夫募得蜀人数百多壮勇便战皆著犀皮铠执短兵本应就佃夫向晋陵未发会农夫须人分以配之及战每先登东人并畏惮。又怪其形饰殊异旧傅狐獠食人每见之辄奔走农夫收其船仗与高志之进义兴援吴喜二月一日喜乃渡水攻郡分兵击诸垒栅农夫虽至众力尚少兵势不敌喜乃与数骑登高东西指麾。若招引四面俱进者东军大骇诸营一时奔散唯龙骧将军孔一栅未拔喜以杀伤者多乃开围缓之其夜庾业孔相率奔走义兴平刘延熙投水死有人告之乃斩尸傅首京邑。
    陈伯绍为龙骧将军交州人李长仁据州叛妖贼攻广州杀刺史羊南伯绍讨平之。
    张瑰为辅国将军顺帝明元年吴郡太守刘遐据郡反瑰讨斩之。
    南齐刘怀珍初仕宋为义恭大司马参军直ト将军大明二年虏围泗口城青州刺史颜师伯请援孝武遣怀珍将步骑数千赴之於麋沟湖与虏战破七城拜建武将军乐陵河间二郡太守赐爵广晋县侯累迁羽林监屯骑校尉建安王休仁浓湖与贼相持久未决明帝召怀珍领军向青山助击刘胡事平除游击将军累加左将军沈攸之围郢城怀珍遣建宁太守张谟游击将军裴仲穆统蛮汉军万人步出西阳破贼前锋公孙方平军数千人收其器甲进平南将军增督南豫北徐二州增邑千户。
    李安民初仕宋为殿中将军晋安王子勋反明帝除安民武卫将军领水军击赭圻湖白荻浦獭窟皆捷除积射将军军主张兴世据钱溪粮尽为贼所逼安民率舟乘数百越五城送米与兴世伪军主沈仲王张引军自贵口欲断江安民进军合战破之。又击鹊尾江城皆有功封邵武县子宁朔将军{宀几}从仆射戍泗口领舟军缘淮游防至寿春魏遣长社公连营十馀里寇汝阴豫州刺史刘π击退之魏荆亭戍主乞奴弃城归降安民率水军攻破荆亭绝其津迳累加左将军给事中建平王景素作难冠军黄回游击将军高道庆辅国将军曹欣之等皆密遣致诚而游击将军高道庆领众出讨太祖虑其有变使安民及南豫州刺史段佛荣行以防之安民至京口破景素军於葛桥景素诛留安民行南徐州事建元初加领军将军镇寿春先是宋世亡命王元初聚党六合山僭号州郡讨之不能擒积十馀年安民遣军侦候生擒元初斩建康市加散骑常侍三年引水步军入清泗於淮阳与魏军战破之。
    王敬则宋泰始初为龙骧将军军主随宁朔将军刘怀珍征寿春殷琰遣将刘从筑四垒於死虎怀珍遣敬则以千人绕後直出横塘贼众惊退除奉朝请元徽二年随太祖拒桂阳贼於新亭敬则与羽林监陈显达宁朔将军高道庆乘舸於江中迎战大破贼水军焚其舟舰事宁带南泰山太守右侠毂主。
    周山图宋太始初为殿中将军四方反叛仆射王使山图领百舸为前驱山图与军主佼长生等攻破贼湖白赭圻二城加振武将军领兵浓湖追贼至西阳明帝赏之赐苑西宅一区五年为龙骧将军领兵守历阳镇城初临海亡命田流自号东海王逃窜会稽鄞县边海山谷中立屯营分布要害官军不能讨明帝遣直后闻人袭说降之授流龙骧将军流受命将党与出行达海盐放兵大掠而反是冬杀鄞令耿猷东境大震六年山图将兵东屯浃口广设购募流为其副暨所杀别帅杜连梅雒生各拥众自守至明年山图分兵掩讨皆平之。
    王广之泰始初除宁朔军主隶刘怀珍征殷琰於寿春琰将刘从筑垒拒守台军相守移日琰遣长史杜叔宝领五千人运车五百乘援从怀珍遣广之及军主辛庆祖黄回千道连等要击於横塘宝结营拒战广之等肉薄攻营自晡至日没大败之杀伤千馀人遂退烧其运车从闻之弃垒奔走时合肥城反官军前後受敌都督刘π召诸军主会议广之曰：请得将军所乘马往平之π以马与广之广之去三日攻克合肥贼仍随怀珍讨淮北时明帝遣青州刺史明僧北征至三城为沈文秀所攻广之将步骑三千馀人缘海救之俱引退广之。又进军袭文秀所置长广太守刘桃根桃根弃城走军还封安蛮县子三百户吕安国宋泰始二年以建威将军为刘π军副征殷琰於寿春众军击破琰长史杜叔宝军於横塘安国抄断贼粮道烧其运车多所伤杀琰众奔走π遣安国追之先至寿春琰闭门自守安国与辅国将军垣闳屯据城南，於是众军继至安国勋第一封彭泽县男。
    全景文宋泰始二年以假节宁朔将军{宀几}从仆射军主随前将军刘亮讨破东贼於晋陵假辅国将军北讨薛索儿於破釜领水军断贼运仍随太祖於葛冢石梁再战皆有功。
    姚道和宋末为游击将军随太祖新亭破桂阳贼有功为抚军司马。
    陈显达宋末为羽林监隶太祖讨桂阳贼於杜姥宅大破之後为镇西将军都督益宁二州军事益部山险多不宾服大度村獠前後刺史不能制显达分部将吏声将出猎夜往袭之男女无少长皆斩山夷震服累迁侍中护军将军永明五年荒人桓天生自称玄宗族与雍司二州界蛮虏相扇动据南阳故城世祖遣显达假节率征虏将军戴僧静等水军向宛叶雍司众军受显达节度天生率虏万馀人攻舞阴舞阴戍主辅国将军殷公愍击杀其副张麒麟天生被创退走仍以显达为使持节散骑常侍都督雍梁南北秦郢州之竟陵司州之随郡诸军事镇北将军领宁蛮校尉雍州刺史显达进据舞阳城遣僧静等先进与天生及虏再战大败之官军还数月天生复出攻舞阴殷公愍破之天生还窜荒中遂城平民曰：土三城稍稍降散。
    焦度宋末为武陵王赞前军参军沈攸之事起太祖遣使假度辅国将军屯骑校尉攸之大众至夏口将直下都留偏兵守郢城而已度於城楼上肆言骂辱攸之至自发露形体秽辱之故攸之怒改计攻城度亲力战攸之众蒙将登度令投以秽器贼众不能冒至今呼此楼为焦度楼事宁度功居多转後军将军封东昌县子崔慧景建元初为都督梁南北秦沙四州军事初梁州贼李乌奴屡为官军所破走氐中乘间出扰动梁汉据关城遣使诣荆州请降豫章王不许遣中兵参军王图南率益州军从剑阁掩讨大摧破之乌奴还保武兴慧景发汉中兵众进顿白马遣支军与图南腹背攻击乌奴大败遂奔於武兴。
    周盘龙为右将军建元二年魏军寇寿春以盘龙为军主假节助豫州刺史垣崇祖决水漂溃盘龙率辅国将军张倪马步军於西泽中奋击杀伤数万人获牛马辎重。
    垣崇祖建元中为都督平西将军戍下蔡魏军攻之崇祖自率众渡淮与战大破之追奔数十里杀获千计。
    戴僧静为太子右率永明五年隶护军陈显达讨荒贼桓天生於比阳僧静与平西司马韩孟度华山太守康元隆前进未至比阳四十里顿深桥天生引虏步骑十万奄至僧静合战大破之杀获万计天生退还比阳僧静进围之天生军出城外僧静。又击破之天生闭门不复出僧静力疲乃退除征虏将军南中郎司马淮南太守。
    曹虎为游击将军永明六年四月羌贼桓天生复引魏军出据隔城遣虎督数军讨之虎令辅国将军朱公恩领骑百匹前行翕伏值魏游军因合战破之遂进至隔城魏军拒守虎引兵围栅绝其走路须臾候骑还报魏援已至寻而天生率马步万馀人迎战虎奋击大败之获二千馀人明日遂攻隔城拔之斩魏虎威将军襄城太守帛乌祝复杀二千馀人贼弃平氏城退走。
    王茂为宁朔将军江夏内史建武初魏军围司州茂以郢州之师救梁高祖率众先登贤首山魏将王肃刘昶来战茂从高祖拒之大破肃等魏军退茂还郢仍迁朝国长史襄阳太守。
    张冲为征虏将军建武二年魏军攻淮泗假冲节都督青冀二州北讨诸军事魏并兵攻司州徐青诏出军分其兵势冲遣军主桑系祖繇渣口攻拔魏军建陵驿马厚丘三城多所杀获。又与青州刺史王洪轨遣军主崔季延袭魏纪城据之冲。又遣军主杜僧护攻拔魏虎坑冯时即丘三城驱生口辎重还至溘沟魏救兵至缘道要击僧护力战大破之。
    萧坦之为右卫将军建武二年假节督徐州诸军事魏军围锺离春断淮洲坦之击破之。
    裴叔业为建武将军建武二年魏军围徐州叔业以军主隶右卫将军萧坦之救授叔业攻虏淮栅外二城克之贼众赴水死甚众以功封武昌县伯永泰元年以豫州刺史诏领东海太守孙令终新昌太守刘思效马头太守僧诸侯等五万围涡阳魏南兖州所镇去彭城百二十里兖州刺史孟表固守拒战叔业攻围之积所斩级高五丈以示城内。又遣军主萧贵成宝真分攻龙亢戍即魏马头郡也。魏人闭城自守徐州刺史广陵王率二万人骑五千匹至龙亢贵等拒战不敌叔业率三万馀人助之数道攻魏魏军新至未立，於是大败广陵王与数十骑走官军追获其节魏。又遣将刘藻高思继至叔业率军迎击破之再战斩首万级生口三千人器仗驴马绢布千万计。
    ●卷三百五十二
    ○将帅部　立功第五
    梁马仙卑初仕齐永元中萧遥光崔惠景乱累有战功以勋至前将军累迁振威将军豫州刺史时句山民杀琅邪太守刘昕以城降魏诏假仙卑节讨之魏徐州刺史卢昶以众十馀万赴焉仙卑与战累破之昶遁走仙卑纵兵乘之魏众免者十一二收其兵粮牛马器械不可胜数振旅还京师迁太子左卫率进爵为侯增邑六百户。
    曹景宗仕齐为游击将军建武四年太尉陈显达督众军北围马圈景宗从之以甲士二千设伏破魏援中山王英四万人遂克马圈高祖即位以为右卫将军天监五年魏中山王英攻锺离围徐州刺史昌义之高祖遣景宗督众军援义之豫州刺史韦亦援焉而受景宗节度既进顿邵阳洲立垒与魏城相去百馀步魏连战不能却杀伤者十二三自是魏军不能逼景宗等器甲精新军仪甚盛魏人望之夺气先是高祖诏景宗等逆装高舰使与魏桥等为火攻计令景宗与各攻一桥攻其南景宗攻其北六年三月春水生淮水暴涨六七尺遣所督将冯道根李文钊裴遂韦寂等乘舰登岸击魏洲上军尽殪景宗因使众军皆噪乱登诸城呼声震天地魏将杨大眼於西岸烧营奔魏中山王英自东岸弃城走诸垒相次土崩悉弃其器甲争投水死淮水为之不流景宗令军主马广蹑大眼至水上四十馀里伏尸相枕义之出逐英至雒口英以匹马入梁城缘淮百馀里尸骸枕籍生擒五万馀人收其军粮器械积如山牛马驴骡不可胜计景宗乃搜军所得生口万馀人马千匹遣献捷高祖诏还本军景宗振旅凯入增封四百并前为二千户进爵为公诏拜侍中领军将军给鼓吹一部。
    蔡道恭齐末为辅国将军高祖举义师於雍州道恭以旧将迁右卫将军会巴西太守鲁休烈等自巴蜀连兵寇上明以道恭持节督西讨诸军事次土台与贼合战道恭潜以奇兵出其後一战大破之休烈等降於军门。
    昌义之天监元年以北徐州刺史镇锺离四年大举北侵临川王宏督众军向雒口义之为前军攻魏梁城戍克之五年冬武帝以征役久诏班师魏中山王元英乘势追蹑攻没马头等城城内粮贮魏悉移归北议者咸谓无复南向帝曰：此必进兵非其实也。乃遣修锺离城敕义之为战守备是冬英果率众数十万围锺离冲车毁西墉时城中众才三千义之督帅随方抗御前後杀伤万计魏军死者与城平六年帝遣曹景宗韦率众二十万救焉大破魏军义之率轻兵追至洛口而还以功进号军师将军。
    冯道根天监二年以南梁太守领阜陵城戍魏将党法宗傅竖眼率众二万奄至城下道根堑垒未固城中众少莫不失色道根命开城门缓服登城选精锐二百人出与魏军战败之魏军因退迁辅国将军六年魏攻锺离武帝诏豫州刺史韦救之道根为前驱至徐州建计据邵阳等垒掘堑逼魏城道根能走马计地计马足以赋功城隍立辨及淮水长道根乘战舰断魏连桥魏军败绩进爵为伯改封豫宁县韦天监四年以辅国将军督众军北伐遣长史王超宗梁郡太守冯道根攻魏小岘城拔之遂进讨合肥乃堰肥水以灌之城遂溃俘获万馀级牛马万数绢满十间屋迁豫州於合肥五年魏中山王元英寇北徐州围刺史昌义之於锺离众号百万连城四十馀高祖遣征北将军曹景宗都督众军二十万以拒之次邵阳洲筑垒相守。又诏率豫州之众会焉魏人先於邵阳洲两岸为两桥树栅数百步跨淮通道装大舰使梁郡太守冯道根卢江太守裴遂秦郡太守李文钊等为水军值淮水暴长即遣之斗舰竞发皆临垒以小公载草灌之以膏从而焚其桥风怒火盛烟尘晦冥敢死之士拔栅斫桥水。又漂疾忽之间桥栅俱坏而道根等皆身自搏战军人奋勇呼声动天地无不一当百魏人大溃元英因桥绝脱身遁去魏军趋水死者十馀万斩首亦如之其馀者释甲稽颡乞为囚奴。又数十万所获军实牛马不可胜纪遣报昌义之。且怒。且喜不暇答语但叫曰：更生更生高祖遣中书郎周舍劳於淮上积所获於军门舍观之谓曰：君此获复与熊耳山等以功增封七百户进爵为侯。
    裴遂天监五年以右将军卢江太守征邵阳洲魏人为长桥断淮以济遂筑垒逼桥每战辄克，於是密作没突舰会甚雨淮水暴溢遂乘舰径造桥侧魏众惊溃遂乘胜追击大破之进克羊石城斩城主元康。又破霍丘城斩城主宁永仁平小岘攻合肥以功封夷陵县子累迁大匠卿普通二年义州刺史文僧明以州叛入於魏魏来援以遂为假节信武将军督众军讨焉遂深入魏境从边城道出其不意魏所署义州刺史封寿据檀公岘遂击破之遂围其城寿面纟专请降义州平除豫州刺史镇合肥四年进号宣毅将军是岁大军北伐以遂督征讨诸军事率骑二千先袭寿阳九月壬戍夜至寿阳攻其郛斩门而入日战九合为後军蔡秀成失道不至寻以援绝拔还，於是寻复整兵收集士卒令诸将各以服色相别遂自为黄袍骑先攻狄兵甓城黎浆等城皆拔之屠安城马头沙陵等戍明年复破魏新蔡郡略地至於郑城汝颍之间所在响应寿阳守将长孙犀河间王元琛率众五万出城挑战遂勒诸将为四甄以待之令直阁将军李祖怜伪遁以引犀犀等悉众追四甄竞发魏众大败斩首万馀级。
    刘思天监五年以辅国将军破魏青州刺史元击於胶水。
    李兴国天监五年以武勇将军攻平静关克之。
    夏侯夔普通二年以征远将军副裴遂讨义州平之七年拜信武将军持节督司州诸军事八年敕夔帅壮武将军裴之礼直阁将军任思祖出义阳道攻平静穆陵阴山三关克之是时谯州刺史湛僧智围魏东豫州刺史元庆和於广陵入其郛魏将元显伯率军赴援僧智逆击破之夔自武阳会僧智断魏军归路庆和於内筑栅以自固及夔至遂请降夔让僧智僧智曰：庆和志欲降公不愿降僧智往必乖其意。且僧智所将乌合募人不可御之以法公持军素严必无犯令受降纳附深得其宜，於是夔乃登城拔魏帜建官军旗鼓众莫敢妄动庆和束兵以出军无私焉凡降男女口万馀人粟六十万斛馀财物称是元显闻之夜遁众军追之生擒一万馀人斩获不可胜数诏以僧智领东豫州镇广陵夔引军屯安阳夔。又遣偏将屠楚城尽俘其众繇是义阳北道遂绝。
    夏侯为中护军普通六年大举北伐先遣豫州刺史裴遂帅谯州刺史湛僧智历阳太守胡绍世南谯太守鱼晋熙太守张澄并世之骁将自南道伐寿阳城未克而遂卒乃加使持节驰驿代遂与魏将河间王元琛临淮王元等相拒频战克捷寻有密敕班师合肥以休士马须堰成复进七年夏淮堰水盛寿阳城将没高祖复遣北道将军元树帅彭宝孙陈庆等稍进帅湛僧智鱼弘张澄等通清流关将入淮淝魏军夹淝筑城出军後与僧智还袭破之进攻黎浆贞威将军韦放自北道会焉两军既合所向皆降下凡降城五十二获男女口七万五千人米二十万石。
    陈庆之为宣猛将军文德主帅普通七年安西将军元树出征寿春除庆之假节总知军事魏豫州刺史季宪遣其子长钧西城相拒庆之攻之宪力屈遂降庆之入据其城以功赐爵关中侯大通元年攻魏梁城拔之进屠考城擒魏济阴王元晖业。又隶领军曹仲宗进据涡阳城魏人掎角作十三城庆之御枚夜出陷其四垒涡阳城主王纬乞降所馀九城兵甲犹盛乃陈其俘馘鼓噪而攻遂大奔溃斩获略尽涡水咽流降城中男女二万馀口。又出为持节都督缘淮诸军事奋武将军妖贼僧强自称为帝王豪蔡伯龙起兵应之众至三万攻陷北徐州济阴太守杨起文弃城走锺离太守单希宝见害庆之受命讨之未浃辰斩伯龙僧强传首京中大通二年除都督司西豫三州诸军事南北司二州刺史庆之至镇遂围悬瓠破魏颍州刺史娄起扬州刺史是玄宝于溱水。又破行台孙腾腾大都督侯进豫州刺史尧雄梁州刺史司马恭於楚城大同二年魏遣将侯景率众七万寇楚州刺史桓和陷没景仍进军淮上贻庆之书使降敕遣湘潭侯退右卫夏侯夔等赴援军至黎浆庆之已击破景时大寒雪景弃辎重走庆之收之以归进号仁威将军。
    韦放普通八年以明威将军逐魏军至涡阳魏。又遣常山王元昭大将李奖乞佛宝费穆等众五万来援放率所督将陈度赵伯超等夹击大破之涡阳城主王纬以城降放乃登城检出降口四千四百人器仗充刃。又遣降人三千报李奖费穆等魏人弃诸营垒一时奔溃众乘之斩获略尽擒穆弟超并王纬送於京师。
    郭祖深普通中为云   骑将军所领皆精兵令行禁止每讨逐越境追擒江中尝有贼祖深自率讨之列阵未敢进每令所亲人先登不时进斩之遂大破贼威振远近长江肃清。
    兰钦大通元年以直阁将军攻魏萧城拔之仍破彭城别将郊仲进攻拟山城破其大都督刘属众二十万进攻龙城获马千馀匹。又破其大将柴集及襄城太守高宣别将落思念郑承宗等仍攻厥固张龙子城未扌友魏彭城守将杨目遣子孝邕率轻兵来拒钦逆击走之。又破谯州刺史刘海游还拔厥固收其家口杨目。又遣都督范思念别将曹龙牙数万众来援钦与战於阵斩曹龙牙傅首京师。又假钦节都督衡州三郡兵讨桂阳阳山始兴叛蛮至即平之封安怀县男。又破天漆蛮帅晚时得会衡州刺史元庆和为桂阳人严容所围遣使告急钦往应援破容罗溪，於是长乐诸洞一时平荡。
    阴子春太清二年以信威将军梁秦二州刺史讨峡中叛蛮平之徵为左卫将军。又迁侍中属侯景乱世祖令子春随领军将军王僧辩攻邵陵王於郢州平之。又与左卫将军徐文盛东讨侯景至贝矶与景遇子春力战常冠诸军。
    杜﹀简文帝大宝初以宣毅将军领镇蛮护军武陵内史随军王僧辩东讨侯景追至石头与贼相持横岭及战景亲率精锐左右冲突﹀从岭後横截之景乃大破东奔晋阳﹀入据城景平加散骑常侍持节督江州诸军事江州刺史齐将郭元建攻秦州刺史严超远於秦郡王僧辩令﹀赴援陈霸先亦自欧阳来会与元建大战於土陵霸先令︹弩射元建众却﹀因纵兵击大破之斩首万馀级生擒千馀人元建收馀众以遁时世祖执王琳於江陵其长史陆纳等遂於长沙反世祖徵﹀与王僧辩讨之承圣二年及纳等战於车轮大败陷其二垒纳等走保长沙﹀等围之後纳等降﹀。又与王僧辩西讨武陵王於硖口至即破平之。
    杜龛大宝初为持节忠武将军郧州刺史追侯景至江夏围其城景将宋子仙弃城遁龛追至杨浦生擒之三年众军至姑孰景将侯子鉴逆战龛与陈霸先王琳等率精锐击之大败子鉴遂至於石头景亲率其党合战龛与众军奋击大破景景遂东奔承圣二年。又与王僧辩讨陆纳等於长沙降之。又征武陵王於西陵亦平之。
    胡僧大宝中假节武猛将军讨侯景於京陕僧赴援至杨浦景遣其将任约率锐卒五千据白塔遥以待之僧繇别路西上约谓畏已而退急追之及於南安芊口呼僧曰：吴儿何为不早降走何处去僧不与之言潜引却至赤砂亭会陆法和至乃与并军击约大破之擒约送与江陵侯景闻之遂遁世祖以僧为侍中领军将军。
    裴之横大宝中以河南内史随王僧辩距侯景於巴陵景退迁持节平北将军东徐州刺史中护军封预宁侯邑三千户。又随僧辩追景平郢曾江晋等州常为前锋陷阵仍至石头破景景东奔僧辩令之横与杜﹀入守台城及陆纳据湖州叛。又隶王僧辩南讨焉於阵斩纳将李贤明遂平之。又破武陵王於硖口还除吴兴太守。
    陈侯仕梁为武臣将军南兖州刺史随都督王僧辩讨侯景常为前锋每战却敌既复台城景奔吴郡僧辩使率兵追之与景战於吴松江大败景尽获其军进兵钱塘景将谢答仁吕子荣等皆降以功除南豫州刺史镇于姑孰承圣二年北齐遣郭元建出自濡须僧辩遣领甲士三千筑垒於东关以之大败元建除使持节镇北将军给鼓吹一部增邑二千户累加太尉天嘉元年二月败王琳于梁山。又败齐兵于博望生擒齐将刘伯球尽收其资储舟舰俘馘以万计琳及其主萧庄奔於齐。
    徐世谱仕梁以散骑常侍领水军从司徒陆法和讨侯景与景战於赤亭湖时景军甚盛世谱乃别造楼船拍舰火舫水车以益势将战。又乘大舰居前大败景军生擒景将任约景退走因随王僧辩攻郢州世谱复乘大舰临其仓门贼将宋子仙据城降以功除使持节信武将军信州刺史封鱼复县侯邑五百户随王僧辩东下常为前锋。又破景将侯子鉴於湖熟景卒後以功除通直散骑常侍衡州刺史资镇河东太守增邑并前一千户。
    孙仕梁为戎昭将军宜都太守从王僧辩救徐文盛於武昌会郢州陷乃留军镇巴陵修战守之备俄而侯景兵至日夜攻围督所部兵悉力拒战贼众奔退从大军氵公流而下及克姑孰力战有功除员外散骑常侍封富县侯邑一千户迁平南府司马破黄洞蛮贼有功除广州刺史。
    欧阳仕梁为临贺内史湘衡之界五十馀洞不宾敕令衡州刺史韦粲讨之粲委为都督悉皆平殄高祖之讨蔡路养李迁仕率兵度岭以助高祖及路养等平有功为云   麾将军东衡州刺史。
    程灵洗仕梁为信武将军兰陵太守助防京口及平徐嗣徽灵洗有功除南丹阳太守封遂安县侯增邑并前一千五百户仍镇采石会王琳前军东下灵洗於南陵破之虏其兵士并获青龙十馀乘以功授使持节都督南豫州缘江诸军事信武将军南豫州刺史侯等败王琳于栅口灵洗乘胜逐北据有鲁山徵为卫士将军馀如故天嘉四年周迪重寇临川以灵洗为都督自鄱阳别道击之迪。又走山谷间五年迁中护军常侍如故。
    淳于量仕梁为都督巴州诸军事侯景西上攻巴州元帝使都督王僧辩入据江陵量与僧辩并力拒景大败景军擒其将任约进攻郢州获宋子仙仍随僧辩克平侯景承圣元年以功授左卫将军光大中湘州刺史华皎构逆以量为征南大将军西讨大都督总率大舰自郢州樊浦拒之皎平并降周将长胡公拓拔定等以功授侍中中军开府仪同三司。
    周仕梁为持节高州刺史讨侯景是时据武昌西阳二郡招聚卒徒甲兵甚盛景将任约来据樊山与宁州长史徐文盛击约斩其部将叱罗子通赵迦娄等乘胜追之频克约众殆尽大建元年迁龙骧将军随都督吴明彻北讨所向克捷一月之中获十二城。
    裴忌仕梁为豫章王法曹参军侯景之乱忌招集勇力随高祖征讨累功为宁远将军及高祖诛王僧辩弟僧智举兵据吴郡高祖遣黄佗率众攻之僧智出兵於西昌门拒战佗与相持不能克高祖谓忌曰：三吴奥壤旧称饶沃虽凶荒之馀犹为殷盛而贼徒扇聚天下摇心非公无以定之宜善思其策忌乃勒部下精兵轻行倍道自钱塘直趣吴郡夜至城下鼓噪薄之僧智疑大军至轻舟奔杜龛忌入据其郡高祖嘉之表受吴郡太守天嘉初出为南康内史时义安太守张绍宾据郡从文帝以忌为持节都督岭北诸军事率众讨平之。
    周宝安梁平西将军文育之子文育为熊昙朗所害宝安以吴兴太守起为猛烈将军领其旧兵及平王琳颇有功周迪之破熊昙朗宝安南入穷其馀烬天嘉二年重除雄信将军吴兴太守袭封寿昌县公荀朗仕梁为豫州刺史王僧辩东讨朗遣其将范宝胜及弟晓领兵二千助之侯景平後。又别破齐将郭元运于踟蹰山承圣二年率部曲万馀家济江入宣城郡界立顿元帝授朗持节通直散骑常侍安南将军都督南兖州诸军事南兖州刺史未行而荆州陷高祖入辅齐遣萧轨东方老等来寇据石头城朗自宣城来赴因与侯安都等大破齐军。
    樊猛仕梁为威戎将军安南侯萧方矩湘州司马会武陵王萧纪举兵自汉江东下方矩遣猛率湘郢之卒随都督陆法和进军以拒之纪已下楼公战舰据巴江争峡口寻相持久之不能决法和揣纪师老卒惰因令猛率骁勇三千轻舸百馀乘冲流直上出其不意鼓讠薄之纪众仓卒惊骇不及整列皆弃舰登岸赴水死以千数时纪心膂数百人犹在左右猛将部曲三千馀人蒙横戈直登舟瞑目大呼纪侍卫皆披靡相枕藉不敢动猛手擒纪父子三人斩於中尽收其公舰器械以功授游骑将军封安山县伯邑一千户仍进军抚定梁益蜀境悉平大建初迁武毅将军领长沙内史寻隶章昭达西讨江陵潜军入峡焚周公舰以功封富川县侯。
    萧摩诃梁末随侯安都东西征伐战胜攻取摩诃功实居多天嘉中以平刘黑欧阳纥之功累迁巴山太守大建五年众军北讨摩诃随都督吴明彻济江攻秦郡齐大将军尉破胡等率众十万来援其前队有苍头犀角大力之号十馀人出战摩诃斩之，於是齐军退走以功授明毅将军封广平县伯寻进爵为侯七年。又随明彻进围宿豫击走齐将王康德以功除晋熙太守。
  </div>
  <div class="pagination">
   <a href="册府元龟_page279.html">
    上一页
   </a>
   <span>
    ...
   </span>
   <a href="册府元龟_page275.html">
    275
   </a>
   <a href="册府元龟_page276.html">
    276
   </a>
   <a href="册府元龟_page277.html">
    277
   </a>
   <a href="册府元龟_page278.html">
    278
   </a>
   <a href="册府元龟_page279.html">
    279
   </a>
   <span class="current-page">
    280
   </span>
   <a href="册府元龟_page281.html">
    281
   </a>
   <a href="册府元龟_page282.html">
    282
   </a>
   <a href="册府元龟_page283.html">
    283
   </a>
   <a href="册府元龟_page284.html">
    284
   </a>
   <a href="册府元龟_page285.html">
    285
   </a>
   <span>
    ...
   </span>
   <a href="册府元龟_page281.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
