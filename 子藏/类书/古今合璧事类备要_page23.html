<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 23 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 23 页/共 111 页</h1>
    <div class="content">　　古今源流　见前总论
　　事类美人【彼丨丨兮西方之人兮诗】髦士【丨丨攸宜又誉丨斯丨】瑚琏【子贡问曰赐也何如曰汝噐也曰何器也曰丨丨也论语】斗筲【子曰丨丨之人何足筭也注丨丨小噐同上】玉表【珉中而丨丨杨子】鸷翰【鳯鸣而丨丨者也同上】蜂目【楚公子商臣丨丨而豺声忍人也左传】熊状【越椒之生也其母曰是子也丨虎之丨豺狼之声弗杀必灭若敖氏矣同上】国士【汉萧何竒韩信曰如信丨丨无双乃荐之】竒士【汉江充魁岸容貌甚壮帝望见之曰燕赵固多丨丨】冠玉【陈平曰美丈夫如丨丨耳其中未必有也】峙玉【唐郑畋姿采如丨丨】眞相【汉王商身长八尺余容貌絶人单于来朝仰视迂延却退天子闻而叹曰丨汉丨也】封侯【后班超虎头燕颔飞而食肉万里侯相后丨为定逺丨】师表【后黄宪字叔度世贫贱荀俶遇宪于逆旅时年十四悚然异之谓子吾之丨丨也既前见袁阆所未及劳问俶曰子国有顔子识之乎阆曰见吾黄叔度耶是子澄之不清挠之不浊】异才【王粲字仲宣诣蔡邕邕倒屐迎粲粲年少容貌小短座尽惊邕曰王孙有丨丨吾不如也吾家书籍文章当尽与之】玉人【晋裴楷字叔则为吏部侍郎风神髙迈容仪俊爽愽渉羣书特精义理时人谓之丨丨又王敦以卫玠为丨丨称王夷甫处众中如珠玉在瓦砾间也】氷镜【厐徳公自谓徳操为丨丨又晋衞瓘见乐广而竒之曰此人之丨丨见之莹然】卧龙【蜀厐徳公自谓诸葛孔明为丨丨】鳯鶵【厐统士元为丨丨同上】武库【晋裴楷目钟会如观丨丨森森但见矛防在前瑕玷靡所不见又周弼见裴頠叹曰若丨丨五兵纵横一时之杰】声钟【陆机身长七尺其丨如丨】清通【吏部阙文帝问其人于钟防防曰裴楷丨丨】简要【王戎丨丨皆其选也于是以楷为之并同上】南金【晋薛兼子少长少与纪胆闵鸿顾荣如循齐名号为五俊初入洛张华见而竒之曰此皆丨丨也】倚玉【魏明帝使后弟毛缯与夏侯泰初共坐时人谓之蒹葭丨丨树泰初如朗月入懐】确论【唐太宗以王珪善人物且知言因谓曰卿标鍳通晤为朕言元龄等材自谓孰与诸子贤对曰孜孜奉国知无不为臣不如元龄兼资文武出将入相臣不如靖敷奏详明出纳惟允臣不如彦博济繁治剧众务必举臣不如胄以谏诤为心耻君不及尧舜臣不如征激浊扬清疾恶好善臣于数子有一日之长帝称善元龄等亦以为尽已所长谓之丨丨】知言【高宗问贾曽诸将材否对曰李勣旧臣陛下所自悉厐同善虽非闘将而持军严薛仁贵骠勇冠军髙偘忠果而谋契苾何力性沈毅阙　　有统御才然夙夜小心忘身忧国莫逮于勣者众亦以为丨丨】天瑞【唐郑仁表自髙曰丨丨有五色云人瑞有郑仁表】人瑞【见上】四防【唐崔造韩防卢东羙张正则皆自谓王佐才故号丨丨文艺传】三鳯【薛収与侄元敬徳竒齐名世称河东丨丨收为长雏竒为鸑鷟元敬年少为鹓】四杰【唐王勃杨烱卢照邻骆宾王皆文章齐名天下号丨丨并同上】五絶【太宗称虞世南有丨丨徳行忠直博学文词书翰】徳不孤【直方大敬义立而丨丨丨易】徳之贼【一郷皆称原人孔子以为丨丨丨何哉居之似忠信行之似亷洁众皆悦之自以为是而不可与入尧舜之道孟子】赵魏老【孟公绰为丨丨丨则优不可以为滕薛大夫论语】谋野邑【禆谌能丨于丨则获谋于丨则否左传】方伯噐【张既字徳容世寒素儿童时冯翊功曹游殷察之邀既还家设宾馔请之妻笑曰童昏小儿殷曰丨丨丨也与论王伯之畧遂以子楚托之后既荐楚吴兴太守魏三辅决録】王佐才【袁崧汉书王允字子师世仕州郡为冠盖郭林宗见而竒之曰王生一日千里丨丨丨也遂与之友后允至司徒又唐泰王引杜如晦为府兵曹参军时府属多外迁王患之房元龄曰去者虽多不足吝如晦丨丨丨也又牛见李靖曰丨丨丨也】称许郭【后郭泰字林宗许邵字子将咸有知人之鍳故天下言防士者咸丨丨丨之鍳】署督邮【后郑字巨君为郷啬夫太守第五伦行春见而竒之丨丨丨】千丈松【晋和峤有盛名庾亮见而叹曰峤森森如丨丨丨虽磥砢多节目施之大厦有栋梁之用】八斗才【谢灵运云天下才共一石曹子建独得丨丨我得一斗自古及今共用一斗竒丨博识安足继之魏志】礼乐器【晋武侯乐裴目云肃肃如入宗庙中但见丨丨丨】玉笋班【唐蒋凝羙风标每到朝士家以为祥瑞朝士中号为丨丨丨北窻言】栋梁用【隋大业中杜如晦预吏部选侍郎髙孝基异之曰君当为丨丨丨愿保令徳】台辅噐【娄师徳卢承业异之曰子丨丨丨也当以子孙相诿讵论僚吏哉】公辅才【唐王珪少孤且贫始隠居时房元龄杜如晦善母李尝曰儿必贵然未知所与游者何如人而试与偕来防房元龄等过其家李闚大惊勑具酒食欢尽日喜曰二客丨丨丨汝贵不疑】卿相才【温大雅与弟彦博大有皆知名薛道衡见之曰皆丨丨丨也】饤座棃【崔逺有文而风致整峭世慕其美目之为丨丨丨言所珍也】兰菊芬【裴子余补鄠尉同舍李朝隠程行谌以文法称而子余以儒显或问优劣于长史陈崇业答曰丨丨异丨胡有废者】廊庙才【张行成少师事刘炫谓门人曰行成体局方正丨丨丨也】将相才【于劭樊泽始举贤良劭望见曰丨丨丨也】清庙噐【李珏为殿中侍御史宰相韦处厚曰丨丨之丨岂击搏才乎除礼部员外郎】严棱望【崔从为人丨伟立朝丨棱有风丨】玉界尺【赵光逢在唐以文行知名时人称其方直温润谓之丨丨丨】才中人【裴度退然丨丨丨而神观爽迈五代史】可承王事【卫之贤者仕于伶官皆丨以丨事王者也诗】归告使相【鲍叔丨而以丨曰管夷吾治于髙徯丨丨可也左传】管仲之噐【丨丨丨丨小哉语】犂牛之子【丨丨丨丨骍且角虽欲勿用山川其舍诸同上】牧御之才【后光武邓禹曰防恂文武备足丨丨民众丨丨也】将相之噐【贾复字君文始举习尚书舞阴李生竒之曰贾君之容貌志气如此而勤习于学丨丨丨丨也】璞玉浑金【晋山涛如丨丨丨丨人知其宝莫知其噐】明珠照人【王济俊爽有风姿见卫玠輙叹曰与玠同逰若丨丨之在侧恍然丨丨】渊清玉洁【陈矫李弼谓陈登曰逺近之论谓明府骄而自矜登曰夫闺门雍穆有徳有行吾敬陈元方兄弟丨丨丨丨有礼有法吾敬华子鱼清修疾恶有识有义吾敬赵文逹博闻强记竒才卓荦吾敬孔文举雄姿杰出有王覇之畧吾敬刘元徳余子焉足齿録所敬如此何骄之有】琳琅珠玉【有人诣王太尉遇安丰大将军丞相在徃别屋见绣平子还语人曰今日之行触目丨丨丨丨世説】山泽异士【种暠为县门下吏河南君曰歆外甥王谌知人叹曰今当举六孝亷多得贵戚书以五应之欲自用一人清善者以报国送客至洛阳遇暠曰得孝亷矣叹曰当丨丨隠滞此近洛阳门下吏耶谌曰丨丨不必有异士丨丨不必出山泽歆召暠于廷辨论职事辞对有据遂举孝亷暠官至司徒】南州冠冕【厐统少朴鋭司马徳操有知人鉴统徃见操操采树上统坐树下自昼逹夜称之为丨丨丨丨也】一代伟人【魏钟繇字元常迁太尉转封平阳郷侯时司徒华歆司空王朗并先朝名臣文帝罢朝谓左右曰此三公者丨丨之丨丨也】三河领袖【北史裴骏字神驹河东人太祖亲讨盖吴骏陈叙事宜帝大悦谓崔浩曰裴骏有当世才忠正可嘉补中书博士浩深噐骏目为丨丨丨丨】丰荒年谷【世称庾文康为丨年谷王稚恭为丨丨丨】风尘表物【晋王戎曰王衍神姿髙彻如瑶林琼树自然丨丨丨丨】瑶林琼树【见上注】琨玉秋霜【后孔融凛凛焉皜皜焉其与丨丨丨丨比质可也】人中骐骥【徐勉字修仁宗人孝嗣见之叹曰此所谓丨丨之丨丨必能致千里王俭尝目之曰此子非常器也毎称有宰辅之量南史】宅南仪表【栁恽字文畅少有志行好学善尺牍与谢防邻居深见友爱防曰丨丨栁郎可为丨丨同上】冰镜青天【晋乐广字彦辅卫瓘何晏曰此人之丨丨莹若披云雾而覩丨丨】金山玉海【朱异渉猎文史博士明山宾荐于梁武帝曰噐宇宏深神表峰峻丨丨万丈縁渉未登丨丨千寻窥应不测南史】飘云矫龙【时人目王右军丨如游丨丨若游丨世説】披云对玉【李绘仪貌端伟邢晏曰若丨丨雾如丨珠玉北史】金声玉振【晋卫玠总角乗羊车入市见者以为玉人时王敦镇豫章长史谢鲲雅重玠相见欣然言论弥日敦谓鲲曰昔王辅嗣吐丨丨于中朝此子复丨丨于江表微言之绪絶而复续】金相玉质【丨丨丨丨楚词】蓝田种玉【谢庄字希逸微之子也羙容仪文帝见而异之曰丨丨丨丨岂虚也哉】江左第一【谢鲲风流丨丨丨丨晋书谢晦传】桂林一枝【郄诜丨丨之丨丨昆山之片玉也本传】必能办贼【蜀费祎字文言时魏军至假祎徃御之来敏诣祎别请与围棊时羽檄交至人马擐甲严驾讫祎与敏竟日对戯色无倦敏曰试君耳丨丨丨丨也杲有功】矫情镇物【秦符坚入防朝野震恐谢元入见安安夷然不惧曰已别有防又令张重请安遂与出游山墅与棊赌墅安常劣于是日惧便敌与不胜日暮归部署丨丨丨丨如此也】姿表瓌杰【温造丨丨丨丨】姿表魁秀【魏誉丨丨丨丨】皆为名士【萧頴士以推引后进为己任如李阳李防卿皇甫冉吕渭等数十人其奬目丨丨丨丨天下推知人称萧曹功】期以王佐【张柬之补大学正令狐徳荼异其才便以王佐期之】人皆拭目【温彦博进止详华丨丨丨丨观】搢绅属目【高士亷进止详华凡有献纳丨丨皆丨以丨】日角珠庭【唐李珏丨丨丨丨非庸人相】紫芝眉宇【元徳秀字紫芝房琯叹息曰见丨丨丨丨使人名利之心都尽苏源明曰吾不幸生衰俗所不耻者识元紫芝也】但虞伤缺【唐卢藏用尝谓李邕如干将莫耶难与争锋丨丨丨丨耳】常有成功【宪宗问诸将才否裴度对曰李光顔义而勇丨丨丨丨不三日光顔破时兴兵帝叹度知言】子必为相【杨嗣复父于陵韩滉妻以其女谓妻曰吾阅人多矣后贵且寿无若生者有丨丨丨宰丨既而生嗣复】当致卿相【封伦年方少劳卢思道曰是儿识畧过人丨自丨丨丨】今黄叔度【陈郡殷寅名知人方刘迅叹曰丨丨丨丨也刘晏毎闻其论曰皇王之道尽矣】中兴名臣【狄仁杰所荐进若张柬之与桓彦范敬晖姚崇等皆为丨丨丨丨】后皆名臣【李勣防黎阳仓髙季辅杜正伦徃説焉及平虎牢获戴胄咸引见卧内推礼之丨丨为丨丨以勣知人】当为国噐【房元龄校仇秘书省吏部侍郎髙孝基名知人谓裴矩曰仆观人多矣未有如此郎者丨丨丨丨但恨不见其耸壑昻霄云】为立大功【韩滉初判度支李晟以裨将白军事滉待之加礼使其子拜厚遗器币鞍马后晟丨丨丨丨】待以公辅【宗室从晦少与崔从李景让裴休善奬目后进名知人杨收方布衣进谒一见如雅识即丨丨丨丨后果至宰相】称其逺到【萧暠权中书舍人时崔琳王丘齐澣皆有名以暠少学术不以軰行许也独姚崇丨丨丨丨】此终其坐【张嘉贞始为中书舍人崔湜轻之后与议事贞出其上湜惊曰丨丨丨丨后十年为中书令】后为宰相【郑从谠识陆扆于后生数称誉之扆丨丨丨丨】当为国将【张守珪再迁幽州良杜府果毅时卢齐卿为刺史器之与共榻坐谓曰不十年子丨节度是州丨丨重丨愿以子孙托可僚属相期耶】髙飞羽翮【唐文宗谓李程曰丨丨之翮长者在前卿朝廷之丨丨也】刄徃牛解【元稹论李徳裕廊庙老手鸣雁落丨丨丨丨】濯如春栁【晋王恭字孝伯羙姿仪人多爱悦或目之云丨濯丨丨月丨尝披鹤而行孟起见曰神仙中人也】昭若玉山【唐李白上裴长史书伏惟君侯贵而且贤鹰扬虎视齿若编贝肤如凝脂昭丨乎丨丨丨行朗然映人也】竹梧鸾鹄【韩昌黎文见王马燧于北亭犹髙山深林龙虎变化不测魁杰人也退见少傅翠丨碧丨丨丨停峙防子娟好静秀瑶环瑜珥兰茁其芽】白圭振鹭【皇甫湜文眸子了然炯炯清立望之真丨丨丨丨也】玉山琼树【刘长卿文丨丨迥立丨丨无双】玉润珠辉【王建集明眸白晳丨丨丨丨羙秀备于仪容风流发于言笑】霜鸿松雪【李义山文丨丨清泪丨丨孤映】明月和风【李白上长史书君侯丨夺秋丨丨均韶丨埽尘词场振发文雅陆机作太康之杰未可比肩曹植为建安之雄惟堪捧驾】惟称好须【李纬为民部尚书防有自京师来者帝曰房元龄闻纬为尚书谓何曰丨丨纬丨丨无他语】虚有其表【明皇拜苏颋为相命萧暠草制不工帝欲令换之不欲斥言因制中有云国之瓌宝乃指瓌字曰不可言其父名卿宜易之暠不悟但改瓌为珍帝见掷于地曰丨丨丨丨以暠魁伟多髯】霜鹰冻蝇【苏味道髙爽王方庆唐钝同为凤阁侍郎或问张元一二子孰贤答曰苏如九月得丨丨王如十月被丨丨】鹤鸣鸡树【凤阁侍郎杜景佺文章知识并髙逺时号为丨丨丨丨】趂蛇鹳雀【魏光乗好题目人姚元之长大行且逺谓之丨丨丨丨】鸠集鳯池【王及善才行猥冗为内史人谓之丨丨丨丨】烟薫木根【王旭短而黒谓之丨丨丨丨】热胡孙【杨仲嗣躁急谓之丨丨丨丨并同上】珠玉在瓦石【王敦曰夷甫处众中如丨丨丨丨丨间晋书】野鹤在鸡羣【晋绍于稠人中昻昻然若丨丨之丨丨丨本传】浩浩如黄河【崔孝伯之才丨丨丨丨丨东注北史本传】如干将镆铘【见前但虞伤缺注】误苍生此人【晋王衍清谈废事羊祐谓丨天下丨丨者必丨丨】吾子孙无类【周郭汾王见卢杞曰此人得志丨丨丨丨遗丨矣】荐齐贤徳义【本朝赵普丨张丨丨素蕴机谋兼全丨丨太宗除枢密副使】荐王旦徳望【钱若水丨中书舍人丨丨有丨丨堪任大事真宗曰此固朕心之所属也】魏公社稷臣【韩丨丨为相欧阳修作昼锦堂记曰临大事决大疑垂绅正笏不动声色措天下于泰山之安真可谓丨丨之丨】文正将相器【范丨丨公少作金在镕赋如令区别妍愿为轩鉴若使削平祸乱请铸干将则公负丨丨丨业文武全材槩可见矣又夏竦题廷试诗殿上衮衣明日月砚中旗影动龙蛇纵横礼乐三千字独对丹墀日未斜杨徽之曰真将相器也】王曾宰相器【丨丨廷试赋有物混成识者知其有丨丨丨】夷简宰相才【真宗祀汾阴幸吕防正第问诸子孰可用防正曰臣之子豚犬耳犹子丨丨丨丨丨也】富弼王佐才【丨丨字彦国笃学有大度范仲淹见而识之曰有丨丨丨也】李沆眞贵人【丨丨尝侍曲宴太宗目送之曰沆风范端凝丨丨丨也】韩琦气象雄伟【魏公姿貌英特图绘传之天下人以为如髙山太岳望之丨丨丨丨而包育细微蓄泄云雨藏竒匿怪盖自然也行状】公着量闳学粹【吕丨丨识虑深敏丨丨而丨丨】吕端识大体【丨丨持重丨丨丨真宗即位卷帘升殿审视然后降拜其胆畧如此】苏轼逺大器【丨丨中制科英宗在藩邸闻其名欲授知制诰范文正公曰轼之才丨丨丨也他日自当为天下用在朝廷培养之天下之士莫不畏慕用之则人人无异辞东坡闻之曰公可谓爱人以徳】人望去可惜【王安石议改法与富公弼意不合弼称疾求去司马光言于神宗曰公弼老成有丨丨其丨丨丨】三徳人难兼【司马公尝谓邵雍曰丨丨丨所丨丨吾于傅钦之畏焉雍曰钦之清而不耀直而不激勇而能温尤为难矣】必为太平相【李昉尝期王旦谓子弟曰此人丨丨丨丨宰相然东封西祀亦不能救也】与对秉钧轴【王沂公知制诰王文正公曰识一吕夷简否此人异日丨舍人丨丨丨丨沂公曰何以知之公曰吾以奏请得之如不税农器等事】安石诈不情【仁宗曰王丨丨人也赏花钓鱼误食钓饵一粒足矣食之尽丨丨丨也尝不乐之】惠卿非佳士【神宗问人才至吕惠卿司马光曰丨丨丨丨丨使安石受谤于中外皆惠卿所为也上曰惠卿应对明辨亦似羙才光曰江充李训若无才何以动人主】先见不如诲【王安石新除参政吕诲首弹之以为久居廊庙必无安静之理司马光曰吾丨丨丨丨吕公丨】吾获知言名【苏老泉作辨奸论今有人口诵孔老之书身履夷齐之行是王衍卢杞合而为一使斯人而不用则吾言为过不然天下被其祸而丨丨丨丨之丨悲夫】
　　诗集气纒霜匣满【丨丨丨丨丨水置玉壶多杜诗】清如玉壶氷【鲍叔明诗】汝阳眞天人【丨丨丨丨丨眉宇甚踈秀杜诗】裴公有仙标【丨丨丨丨丨防俗数千丈李白诗】玉府标孤英【杜甫】珠光照乗光【丨丨丨丨丨氷莹环坐热元稹】列宿炳辉光【神仙余气骨丨丨丨丨丨刘义】野鹤无俗姿【文粹】郑公瑚琏噐【丨丨丨丨丨华岳金天晶昔在童子日已闻老成名岳然大贤后复见秀骨清开口取将相小心事友生阅书百纸尽落笔四座惊杜赠严武诗】裴李春兰馨【王刘羙竹润丨丨丨丨丨郑氏才振古啖侯笔不停遣辞必中律利物常发硎绮绣相展转琳琅愈青荧杜乔陵呈县官诗】秀擢八龙荀【雄推三虎贾丨丨丨丨丨元稹之】人仰骥中骅【京邑搜桢干南宫歩渥洼世推材是梓丨丨丨丨丨桞子厚】飘飘神仙气【皎皎鸾凤姿丨丨丨丨丨李白诗】韩侯氷玉人【丨丨丨丨丨不可尘土推王荆公】符采照沧溟【丨丨丨丨丨精辉凌白虹李白诗】精辉凌白虹【见上】风采铄云烟【东坡】氷壶贮秋月【同上】峯尖见秋隼【魏侯骨耸精神华岳丨丨丨丨丨杜甫】清氷出万壑【炯若一叚丨丨丨丨丨置在迎风寒露之玉壶同上】玉树临风前【宗之潇洒羙少年皎如丨丨丨丨丨同上】眉宇倾一座【紫芝丨丨丨丨丨笑语但闻鸡舌香王荆公诗】水镜明秋霜【松心竹节争老苍氷壶丨丨丨丨丨杨诚斋诗】清氷光照人【澄湖万顷清见底丨丨一片丨丨丨岑参诗】瞳人剪秋水【骨重神寒天庙器一双丨丨丨丨丨李贺唐儿歌】
　　力量
　　古今源流　见总论
　　事类自任【伊尹丨丨以天下之重孟子】克壮【方叔元老丨丨其犹诗】股肱【臣作朕丨丨耳目予欲宣力四方汝为书】藩宣【四国于丨四方于丨诗】济川【若丨大丨用汝作舟楫尚书】格天【时则有若伊尹丨于皇丨同上】发彊【丨丨刚毅足以有立记】毅【士不可以不丨丨任重而道逺语】孟贲【若是则夫子过丨丨逺矣孟】乌获【今有人曰举百钧则为有力人矣然则举丨丨之任是亦丨丨而已矣注丨丨扛鼎举千钧】扛鼎【项羽力能丨丨才气过人】防山【项羽歌曰力丨丨兮气盖世】安刘【汉周勃重厚少文然丨丨氏者必勃也】托孤【金日防曰臣外人不如霍光光受遗诏丨丨以辅少主】击楫【祖逖少有大志丨丨誓清中原】戮力【王衍曰当丨丨神州何至作楚囚对泣耶】谋断【唐房元龄善丨杜如晦能丨二人同心辅政】功位【郭子仪丨盖天下而人不疑丨极人臣而主不忌】削平【裴度丨丨淮蔡有功于国】匡复【李晟丨丨社稷】取日【狄仁杰丨丨虞渊洗光咸池潜授五龙夹之以飞】筹边【李徳裕建丨丨楼以身扞难功流社稷】贵勇敢【所贵于勇敢者贵能行礼义也故勇敢强有力者天下无事用之于礼义天下有事用之于战胜用之于胜则无敌用之于礼义则顺理外无敌内顺理此之谓盛徳故圣王之丨丨丨强有力如此也记】训勇力【晋悼公使荀宾为右司士属焉使士丨丨丨之士时使之也左传】勇于义【孟轲丨丨丨而果于徳杨子】去其怒【用人之勇丨丨丨记】竭股肱【荀息曰臣丨其丨丨之力加之以忠贞不济则以死继之左传】执干戈【能丨丨丨以卫社稷可无伤也记】干城将【卫文侯以二卵而弃丨丨之丨】社稷臣【汉武帝问汲黯何如人严助曰使任职居官无以逾人至辅少主守成虽自谓贲育不能夺上曰然古有丨丨丨至如黯近之矣】回天力【唐张九龄论事有丨丨之丨】何如人【禄山反河朔尽防独平原城守具备使司兵参军李平驰奏宗既闻乱叹曰河北二十四郡无一忠臣耶及平至帝大喜谓左右曰朕不识真卿丨丨丨所为乃若此】捍天下【守一城丨丨丨以千百就尽之卒蔽遮江淮当是时相与不亡谁之功也韩张中丞后序】贯日月【天寳末盗发幽陵外诅内讧子仪自朔方提孤军转战逐北谊不还顾当是时天子西走唐祚若赘疣而能辅太子再造王室及大难畧平遭谗甚诡夺兵柄然朝闻命夕就道无纎芥自嫌及被围泾阳单骑见虏坚以至诚猜忍沮谋虽唐命方永亦由忠丨丨丨神明扶持者哉郭子仪赞】折足覆餗【鼎丨丨丨公丨其形渥凶言不胜其任也易】负乗致防【丨且丨丨丨至负也者小人之事也乗也者君子之器也以小人而乗君子之器盗斯夺之矣同上】不能者止【陈力就列丨丨丨丨危而不持颠而不扶则将焉用彼相矣语】可谓具臣【今由与求也丨丨丨丨矣】托孤寄命【可以丨六尺之丨丨百里之丨临大节而不可夺也君子人也并同上】尽忠补过【君子之事上也进思丨丨退思丨丨将顺其美匡救其恶孝经】杀身成仁【志士仁人有丨丨以丨丨语】舍生取义【丨丨而丨丨者也孟】运筹决胜【汉髙祖曰丨丨帷幄之中丨丨千里之外吾不如萧何】靣折廷争【王陵丨丨丨丨】诸吕卒定【吕氏之乱太尉以一节驰入北军卒定诸吕】淮南寝谋【汲黯在朝丨丨为之丨丨】京师振悚【后张纲在八使廵行中年少官卑受命埋轮洛阳邮亭曰豺狼当道安问狐狸遂劾奏梁冀丨丨丨丨】澄清天下【范滂奉命为诏使按察冀州滂登车揽辔慨然有丨丨丨丨之志】办贼有功【费祎字文言时魏军至来敏诣祎围棊时羽檄交至祎与敏竟日对戏色无倦敏曰试君耳必能丨丨也果丨丨并同上】破百万师【晋谢安以八千骑丨符坚丨丨之丨】罢软不胜【坐丨丨丨丨任者不曰罢软曰下官不职贾谊策】醇谨自处【石庆为相但丨丨丨丨充位而已】壁后置人【桓温入赴山陵止新亭大陈兵卫将移晋室呼安及王坦之欲于坐害之安从容就席坐定谓曰安闻诸侯有道守在四邻明公何湏丨丨丨丨耶温笑曰正自不能不尔遂笑语移日晋谢安传】围棊游陟【符坚众号百万次淝水谢元入问计谢安无惧色方与丨丨丨丨至夜方还】吹笳却胡【刘畴避乱防壁贾胡百数欲害之畴无惧色援笳吹之为出塞入塞之声以动游客之思于是羣胡泣去晋书】单骑见虏【回纥吐蕃合兵围泾阳郭子仪曰今众寡不敌难以力胜昔与回纥契约甚厚不若挺身徃説之可不战而下也遂与数骑开门而出传呼曰令公来回纥大惊其大帅药葛罗执弓注矢于阵前子仪免胷释甲投鎗而进丨丨丨丨回纥诸目长相顾曰是也皆下马罗拜通鉴唐代宗纪】解甲散还【郭晞在邠州纵士卒为防节度使白孝徳患之叚秀实自请补都虞侯晞军士十七人入市取酒刺酒翁秀实列卒取十七人首注槊上植市门晞一营大噪尽甲孝徳恐秀寳曰请徃解之秀实请老躄者一人持马至晞马下甲者出秀实笑曰杀一老卒何甲也吾戴吾头来矣甲者愕因谕曰常侍负若属耶副元帅负若属耶奈何欲以乱败郭氏晞出秀实让之曰副元帅勲塞天地当念终始今常侍恣卒为防行且乱乱则罪及副元帅乱由常侍出然则郭氏功名其存者几何言未毕晞再拜曰公幸教晞以道恩甚大敢不从命遂显叱左右尽皆丨丨丨丨火伍中敢哗者死同上】疾风劲草【唐代宗幸陜徒歩裴谞挟考功南曹印赴行在帝曰丨丨知丨丨果可信又李绛字知言即且斥去帝动容曰卿告朕以人所难言者丨丨知丨丨卿当之矣又太宗赐虞世南诗云丨丨知丨丨板荡识忠臣】严霜烈日【虽千百岁其英烈言言如丨丨丨丨可畏而仰哉叚秀实赞】志雄万夫【虽长不满七尺而丨丨丨丨及没天下莫不思其风烈裴度赞】孤特一槩【萧俛以声利为汚疾邪太甚丨丨丨丨故轻去位无所籍】不为龊小【杜牧刚直有竒节丨丨丨龊丨谨又叚文昌丨丨丨龊丨行】论议劲正【武儒衡丨丨丨丨有风节】循谨无驳【董晋同平章方窦参得君裁可大事不闗咨晋晋丨丨丨所丨异】循黙不职【王涯同中书门下平章事坐丨丨丨称丨罢】烈气风雷【至诚无忘炳在日月丨丨不散长为丨丨吕温诸葛亮庙记】碎首玉阶【请除君侧少答鸿恩丨丨丨丨庻明臣节王义方弹李义府疏】指麾无前【天地之内丨丨丨丨唐文粹】为天一柱【屹屹中定丨丨丨丨】横制宇宙【张辔利策丨丨丨丨】断鼇补天【并同上】干坤撼干【丨丨轴丨丨枢鼓元气而雷域中腾百川而雨天下】据河擘华【丨长丨如指杯丨太丨若破块】天下为己任【本朝赵普沈毅果敢在朝十年以丨丨丨丨丨某人当荐虽裂其奏而必进某官当迁虽咈上意而必从奏疏不可者虽焚之通衢而不恤其规模力量之坚定如此而金匮一书复有以开奕世太平之辅】持重定大计【吕端持重识大体鎻王继恩于阁内而大计已定及真宗即位卷帘升殿审视而后降拜其胆畧如此】尽力以事君【韩琦曰凡为人臣者丨丨丨丨丨死生以之顾事是非如何耳若夫成败则天也】事君无所避【王岩叟言韩琦尝教臣以丨丨之道前不希宠后不畏死左右丨丨丨中间惟有诚意而已】韩琦夷险一致【公出入将相勤劳王家丨丨丨丨丨丨至于临大事决大疑垂绅正笏不动声色措天下于泰山之安欧阳昼锦堂】康伯谋猷靖深【陈丨丨起布衣致位上台丨丨丨丨动合机防故以为度量似谢安徳用似杨绾用能运动枢极再安天下显有丕绩卒为功臣言行録】防准鼻息如雷【丨丨在澶渊每夕与杨亿饮博歌讴谐谑欢呼常逹旦或就寝则丨丨丨丨上使人视之喜曰得渠如此吾复何忧言行録】张咏城门不闭【有妄言南诏欲来防蜀蜀守调兵筑城民大惊扰朝廷闻之诏张文定公移镇西蜀公言此必妄也当以静镇之入境下令曰防来吾自当之妄言者斩悉归所调兵罢筑城之役会上元观灯丨丨皆通夕丨丨蜀遂大安东坡张文定公墓志】莱公亲扶日毂【景徳中敌窥澶渊中外震惊全躯之臣百计身保丨丨丨丨丨丨不动如山卒使敌人几无匹马只轮之返】乖崖下马三呼【张丨丨守成都兵火之余人情反侧一日合军旅大阅始出众遂嵩呼者三乖崕亦丨丨东北望而丨丨复揽辔行众不敢讙王清马尘史】宗旦叱骂侬贼【孔丨丨丨丨丨丨其死如饴】丁隲不附新法【丨丨丨丨丨丨擢为正言】恐不能临大节【神宗谓司马光曰今中外大臣更无可用独陈升之有才智晓民政边事他人莫及光曰升之才智诚如圣训丨丨丨丨丨丨而不可夺耳】愤死而事一变【髙宗建炎初宗泽留守京城数月之间城壁増固龙濠开浚寨栅罗列义士团结五丈河已通流陜西京东北盗皆归附前后二十余防请上还京为汪黄所沮未及一年而丨丨泽死丨杜充继天下丨丨丨矣】苏东坡伊尹论【立天下之大事者有天下之大节者也夫以天下之大而不足以动其心则天下之大节有不足立而大事有不足办者矣今夫匹夫匹妇皆知洁亷忠信之为羙也使其果洁亷而忠信则其智虑未始不如王公大人之能也唯其所争者止于箪食豆羮而箪食豆羮足以动其心则是其智虑之不出乎此也箪食豆羮非其道不取则一郷之人莫敢以不正犯之而不能办一郷之事者未之有也推此而上其不取者愈大而其所办者愈逺矣让天下与让箪食豆羮无以异也治天下与治一乡亦无以异也然而不能者有所蔽也天下之富是箪食豆羮之积也天下之大是一郷之推也非千金之子不能运千金之资贩夫贩妇得一金而不知所措非智不足所居之卑也孟子曰伊尹耕于有莘之野非其道也非其义也虽禄之天下弗受也夫天下不能动其心是故其才全以其全才而制天下是故临大事而不乱古之君子必有髙世之行非茍以为异而以卿相之佐千金之冨有所不屑将以自广其心使穷逹利害不能为之芥蔕以全其才而欲有所为耳后之君子亦尝持其志矣得失乱其中而荣辱夺其外是以役役至于老死而不暇亦足悲夫孔子叙书至于舜禹臯陶相让之际盖未尝不太息也夫以朝廷之尊而行匹夫之让孔子安取哉取其不汲汲于冨贵有以大服天下之心焉耳夫太甲之废天下未尝有是而伊尹始行之天下不以为惊以臣放君天下不以为僭既放而复立太甲不以为専何则其素所不屑者足以取信于天下也彼其视天下眇然不足以动其心而岂忍以放废其君求利也哉后之君子蹈常而袭故惴惴焉惧不免于天下一为希阔之行则天下羣起而诮之不知求其素而以为古今之变时有所不可者亦已过矣】苏子瞻乐全先生文集序【昔北海孔融志大而论髙功烈不见于世然英伟豪杰之气自为一时所宗其论盛孝章郄鸿豫书慨然有烈丈夫之风诸葛孔明不以文章自名而开物成务之姿综练名实之意自见于言语至出师表简而静直而不肆大哉言乎与伊尹説命相表里非秦汉以来以事君为悦者所能至也常恨二人之文不见其全今吾乐全先生张公安道名方平者不其庻几乎呜呼士不以天下之重自任久矣言语非不工也政事文学非不敏且博也然至于临大事鲜不忘其故失其守者其器小也公为布衣则颀然已有公辅之望自少出仕至老而归未尝以言狥物以色假人虽对人主必同而后言毁誉不动得防若一眞孔子所谓大臣以道事君者世逺道散虽志士仁人或少贬以求用公独以迈徃之气行正大之言曰用之则行舍之则藏上不求合于人主故虽贵而不用用而不尽下不求合于士大夫故悦公者寡不悦者众然至言天下伟人则必以公为首公尽性知命体乎自然而行乎不得已非蕲以文字名世者也】
　　诗集岳立【多君秉古节丨丨冠人曹李白诗】力排【丨丨南山三壮士齐相杀之费二桃同上梁甫吟】冠云霄【峻节丨丨丨同上诗】匡社稷【傅説版筑臣李斯鹰犬人歘起丨丨丨宁复长艰辛同上冬夜诗】揽犀象【孤月倒江河赤手丨丨丨坡诗】缚于莵【更能赤手丨丨丨同上送徐徳之诗】万牛挽不前【丨丨丨丨丨公乃独力扛黄山谷诗】破敌如摧山【昔为琼树枝今有鳯标顔丈夫当为国丨丨丨丨丨何必事州府空使鬓毛斑韦应物寄畅当诗】





　　古今合璧事类备要后集卷八
　　钦定四库全书
　　古今合璧事类备要后集卷九
　　宋　谢维新　撰
　　臣道门
　　志气【源流见总】
　　事类先觉【伊尹曰予天民之丨丨者也予将以斯道觉斯民也非予觉之而谁也孟】自任【其丨丨以天下之重如此同上】与防【四子言志夫子喟然叹曰吾丨丨也语】养浩【我善丨吾丨然之气孟子】晞顔【丨丨之人亦顔之徒也杨子】慕蔺【后司马相如丨丨相如以为名】倜傥【丨丨不覊】豪迈【为人丨丨】题柱【升仙桥司马相如字长卿初西去丨丨曰不乗髙车驷马不遇此桥果以专车至其处成都记】弃繻【终军西游入闗闗吏受军繻军曰丈夫西游终不徒还遂丨丨而去后拜谒者持节出闗闗吏曰此前丨丨生也】投笔【后汉班超字仲升有大志家贫为官佣书久劳苦辍业丨丨叹曰大丈夫无他志畧犹能效传介子张骞立功异域以取封侯安能久事笔砚间乎】掷板【逢萌给事为亭长时尉过萌迎拜谒既而丨丨叹曰大丈夫安能为役遂之长安学焉】卓迈【崔圆少孤贫志向丨丨】慷慨【罗道宗丨丨尚节义又张建封丨丨尚气自许以功名显】济世【叚秀实及长沈厚能断慨然有丨丨意】捄世【刘实慨然有丨丨意】志于道【丨丨丨语】士尚志【王子垫问曰丨何事曰丨丨何谓尚志仁义而已矣杀一无罪非仁也非其有而取之非义也孟子】宰天下【前陈平少时为里中社宰分肉甚均父老谓之曰善为社乎曰使丨丨丨亦如之又唐来济兴髙智周郝处俊处约客宣城相与言志处俊曰愿丨丨丨济及智周亦然处约曰宰相或不可兾愿为通事舍人足矣后领吏部处约以瀛州书佐入调济遽徃曰如志遂以约为通事舍人后皆至公辅】扫天下【后陈蕃字仲举室有粪不除薛勤曰孺子何不扫洒答曰大丈夫当丨除丨丨安能事一室乎】当雄飞【后赵温曰大丈夫丨丨丨安能雌伏】当封侯【后梁竦曰大丈夫生丨丨丨死当庙食】乗髙车【郭舟字少卿入闗而叹曰不乗使者车不复出门后奉使南阳果丨丨丨】百尺楼【许汜与刘备语曰陈元龙湖海之士豪气不除汜过下邳见元龙无客主之意不相与语自上大床卧使客卧下床备曰今天下大乱君湏忧国忘家有救世之意乃求田间舍言无可采是元龙所讳也向縁当与君语如我自卧丨丨丨上卧君于地下奚但上下床之间哉后陈球传】是无志【志欲移山必能移山天地之心与人不逺犬戎灭周申甫复之无知乱齐管仲覇之晋室中絶王导兴之太平干纪姚宋挫之彼谋之如神即用之如神故贤人君子正救时运有其才必有其志有其言必有其事今一言未行其志乃衰丨丨丨也桞冕答张仆射书】谓有志【李泌少为诗曰天覆吾地载吾天地生吾有意无不然絶粒升天衢不然鸣珂逰帝都安能不贵复不去空作昻藏一丈夫可丨丨丨者也邺侯家传】忧天下【房元龄顾中原方乱慨然有丨丨丨志】定中原【五代韩熙载北海将家子也初与李谷相善明宗时熙载南奔吴谷送至正阳酒酣临诀熙载谓谷曰江左用吾为相当长驱以丨丨丨谷曰中国用吾为相取江南如探囊中物尔及周征淮南命谷为将以取淮南而熙载不能有所为也】以射天地【男子始生桑弧蓬矢丨丨丨丨四方男子之志也记】不忘沟壑【志士丨丨在丨丨孟】匹夫不夺【丨丨丨可丨志也语】隐居以求【丨丨丨丨其志同上】齧臂而盟【史吴起出卫郭门与母诀丨丨丨丨曰起不为卿相不复入衞门也后果如言】辍耕太息【汉陈胜字渉少时尝与人佣耕丨丨之垄上甚久曰茍富贵无相忘佣者笑而应曰若为佣耕何富贵也胜丨丨曰燕雀焉知鸿鹄之志哉】安从斗筲【后郭泰字林宗世贫贱毋令给事县庭林宗曰丈夫丨能从丨丨之役遂就屈彦宗学】何作博士【任城王彰谓左右曰大丈夫一为衞霍将十万骑驰沙漠驱戎狄立功建号尔丨能丨丨丨耶魏志】澄清天下【后范滂为诏使登车揽辔慨然有丨丨丨丨之志】横行天下【高昻字傲曹防时便有壮气胆力过人龙唇豹颈姿体雄异父为求严师令加捶挞昻不遵师训专事驰骋毎言男子当丨丨丨丨自取富贵谁能端坐读书作老博士也其父以其昻藏傲曹故以名字之北史】饮马河洛【蜀诸葛亮慨然有丨丨丨丨之志】乗风破浪【宋宗慤叔父问所志慤曰愿丨长丨丨万里丨南史】取印系肘【晋周顗曰今年杀贼奴明年丨金丨如斗大丨丨】扪虱谈世【秦王猛倜傥有大志不屑细务闻桓温入関被褐诣之丨丨而丨当丨之务旁若无人】上马横槊【宋桓荣祖曰昔曹公父子丨丨丨丨下马谈咏此于天下可谓不负饭食矣】下马露板【齐明帝曰上马能击贼丨丨作丨丨惟傅修期耳】安事笔砚【隋宇文庆少聪敏受业东观颇渉经史既而谓人曰书足记姓名而已丨能久丨丨丨为腐儒之事】何至作儒【唐李靖常曰大丈夫遭遇要当以功名取富贵丨丨丨章句丨】气盖全吴【丨丨丨丨雄吞六魏唐尚驰撰诸葛亮赋】气盖风云【张説撰宋璟碑】功济四海【唐马燧姿度魁杰与诸兄学辍策叹曰方天下有事丈夫当以丨丨丨丨渠老一儒哉更学兵书战策沈勇多筭】功业名节【士之有志气而思富贵者必能建丨丨有志气而轻爵禄者必能立丨丨二者虽其志不同然时危世乱皆人君之所急者郭代公倜傥不覉之士也赞皇公臣子论】腰劔袖捶【韩熙载举进士投书李晟曰钓大鼇者不投取鱼之饵断长鲸者焉用割鸡之刀又云丨有丨而丨有丨口有舌而手有笔南唐遗事】长鎗大劔【史肇云安朝廷定祸乱直湏丨丨丨丨安用毛锥子五代史】借风云为气【用宇宙而成心丨丨丨以丨丨南史隠逸序】拳大漠于掌【纳阴山于寸眸丨丨丨丨一丨唐文粹】吹嘘霜露变【丨丨而丨丨丨叱咤而风尘弭高迈济河焚舟战赋】指麾防兕作【丨丨而丨丨丨威感激而风云动色于公异露布】岂昻昻若驹【卜居丨丨丨丨千里之丨乎楚词】不落落如石【后冯衍自论宁碌碌如玉丨丨丨丨丨】愿秉清忠节【本朝杨亿年十一太宗亲试执政令赋喜朝京阙诗且有丨丨丨丨丨终身立圣朝之句宰相喜贺】叹曰经纶才【王元之七八岁能文一日太守席上出对句鹦鹉能言宁比凤毕文简书之于屏元之书其下曰蜘蛛虽巧不如蚕丨丨丨丨之丨呼为小友】志伊尹所志【周濓溪曰丨丨丨之丨丨】不志于功名【志于道义则功名不足道志于功名则富贵不足道志于富贵则其人不足道矣言行録】东坡上刘侍读书【天下之所少者非才也才满天下而事不立天下之所少者非才也气也曰何谓气是不可名者也若有鬼神焉而阴相之今夫事之利害计之得失天下之能者举知之而不能辨能辨其小而不能辨其大则气有所不足也夫气之所加则已大而物小于是乎受其至大而不为之惊纳之至繁而不为之乱任其至难而不为之忧享其至乐而不为之荡是气也受之于天得之于不可知之间杰然有以盖天下之人而出万物之上非有君长之位杀夺施予之权而天下环向而归之此又有所得者矣多才而败者世之所谓不幸者也而幸与不幸君子之论不施于成败之间而施于穷逹之际故凡所以成者其气也其所败者其才也气不能守其才则焉徃而不败世之所以多败者皆知求其才而不知论其气也】
　　诗集长劔【丨丨倚天外弯弓挂扶桑宋玉诗】长鲸【威鳯髙其翔丨丨吞九州】排云【丨丨呌阊阖披腹呈琅玕韩愈诗】倚天【安得丨丨劒跨海斩长鲸李白诗】沮金石【劲气丨丨丨韩诗】吞鸿鹄【壮志丨丨丨孟浩然诗】洗乾坤【安得覆八方为君丨丨丨杜诗】干斗牛【有气丨丨丨温飞卿诗】看劔匣【气冲丨丨丨頴脱无囊锥杜诗】逐吴钩【经过辨丰劒志气丨丨丨同上】丈夫四方志【丨丨丨丨丨安可辞固穷李白诗】肝胆一古劔【丨丨丨丨丨波涛两浮萍韩诗】澄清洛阳水【誓欲斩长鲸丨丨丨丨丨李白】蓬莱顶上行【巨鼇莫载三山去我欲丨丨丨丨丨同上】搏摇九万里【大鹏一日同风起丨丨直上丨丨丨假令风歇时下来犹能搊却沧溟水李白诗】欲钓千尺流【我有一寸钩丨丨丨丨丨孟郊诗】天地入胷臆【同上】四溟作胷臆【五岳为词锋丨丨丨丨丨皮日休诗】呼吸走百川【丨丨丨丨丨燕然可摧倾李白诗】岸帻揖天子【皮日休诗】叱诧开帝业【丨丨丨丨丨手成天地功李白诗】意气日争光【丨丨与丨丨丨辉王荆公诗】四海空无人【眼髙丨丨丨丨丨坡诗】五岁气食牛【小儿丨丨丨丨丨韩徐卿二子歌】欲勒燕然山上石【丨丨丨丨丨丨丨登科记里是闲名姚仝诗】要斩长鲸为万段【为君铸作百錬刀丨丨丨丨丨丨丨坡诗】要将百篇吐千丈【丨丨丨丨诗一丨丨丨虹同上】麾斥八极隘九州【同上】气浸千里蝇附骥【丨丨丨丨丨丨丨黄廷坚演雅】
　　正直
　　事类不回【经徳丨丨孟】无邪【中正丨丨记】司直【邦之丨丨诗】遗直【叔向古之丨丨左】正曲【正直为正丨丨为直左】若曲【大直丨丨老子】木彊【前申屠嘉为丞相为人丨丨懐直后坐朝召邓通欲斩之帝使持节赦之】强项【前董宣为人丨丨杀公主奴上令谢主置手据地不肯因谓之丨丨令】方正【汉武帝举贤良丨丨直言极諌之上】方直【晁错曰奉法令不容私尽心力不敢矜遭患难不避死见贤不居其上受禄不过其量不以无功居尊顕之位可谓丨丨士矣】亷直【汉严彭祖为太傅丨丨不事权贵又申屠嘉为人丨丨不受私谒】刚直【后虞诩字升卿刺举无所四容有谴拷三曹刑罪丨丨之性终不可逾又唐崔祐甫性刚直遇事不回】峭直【刘子翼丨丨有行】彊直【徐晦丨丨守正不沉浮于时】敢直【段平仲朝廷有得失未尝不论奏世推其丨丨云】谠直【吕元膺为同州刺史既谢帝逮问政所对详诣明日谓宰相曰元膺气丨言丨宜留左右奈何出之李藩裴垍谢因言及此乃宗社无疆之休】清直【席豫丨丨亡欲当官不为权近所憾】疏直【刘蕡与诸儒阶进独讥切宦官然亦太丨丨矣】逊直【王魏善谏而房杜丨其丨房杜赞】卖直【谓姜公辅为丨丨而不能容徳宗赞】峭正【隋炀帝虽爱虞世南之才然其丨丨弗甚用也】劲正【时政移近幸纪律荡然李勃丨丨不顾患】鲠正【萧做以丨丨为权臣所忌】持正【李吉甫李绛数争事帝前不协武元衡独丨丨无所违附帝称其长者又虞世南貌儒谨外若不胜衣而中抗烈议论丨丨】坚正【韩愈操行丨丨鲠言无所忌又武元衡帝素知其丨丨有守故睠礼优渥异他相又李徳裕擢韦温为员外郎或言雅为牛僧孺厚裕曰是子丨丨可以私废乎】庄正【武儒衡谒宰相郑余庆未尝有所易以丨词丨色见重于余庆】处正【翟咸为御史丨丨特立风采动一时】秉正【方镇多沽恩独吕元膺丨丨自将监军及中人徃来者无不严惮入拜吏部侍郎正色立朝】事之干【正者丨丨丨也易】人之生【丨丨丨也直语】志不夺【儒有身可危而丨丨可丨记】死不更【见利不亏其守见丨丨丨其守其正直有如此者同上】诈不情【汉公孙多丨丨丨】附权门【张禹刘歆谷永阿丨丨丨同上】折长官【郅防面丨丨丨】反封侯【后汉人謡曰直如死道邉曲如钩丨丨丨】刺人短【唐嗣吴王子巘性介直靣丨丨丨】激浮竞【宋申锡素孤直少与及进用议者谓可以丨丨丨】不干誉【薛廷老在公卿间侃侃丨丨虚丨称为正人】不诡随【萧至忠为中书令时宗楚客怀奸植党而韦巨源杨再思李峤皆无所弼正至忠介其间丨丨丨时望归重】不失正【杨于陵节操坚明始终丨丨其丨】重其正【李勉召为大理少卿天子素丨丨丨擢太常少卿欲遂柄用】疾党附【裴璘以道自任悉心事上丨丨丨不为权近所持】嫉新贵【王叔文用事韩臯丨之谓人曰吾不能事丨丨从弟华以告叔文叔文怒出为鄂岳靳沔观察使】靖共尔位【丨丨丨丨好是正直诗】正色立朝【孔父丨丨而丨于丨则人莫敢过而致难于其君者孔父可谓义形于色矣公羊传】使枉者直【举直错诸枉能丨丨丨丨语】恶讦为直【丨丨以丨丨者同上】直言及难【伯宗毎朝其妻戒之曰子好丨丨必丨于丨左】悻直忘身【鲧丨丨以丨丨兮楚词】直道而行【三代所以丨丨丨丨也语】正已物正【有大人者丨丨而丨丨者也孟子】正事正言【太子廼生而见丨丨间丨丨左右前后皆正人也贾谊策】正谊明道【丨其丨不谋其利丨其丨不计其功董仲舒策】防谀得志【阘葺尊显兮丨丨丨丨贾谊吊屈原赋】切直急闻【丨丨之言明主所欲丨丨贾山至言】直諌不避【明主不恶切諌而博观忠臣不避重诛而直谏则事无遗策功流万世主父偃】戅直好諌【汲黯为人丨丨丨直丨武帝尝坐武帐中不冠使人可其奏其敬惮如此】介然不羣【晋王基方正亮直丨丨丨丨】庄不可犯【韦思谦进御史大夫□蹇谔顔色丨重丨丨丨见王公未尝屈礼】立朝正色【顔真卿丨丨丨丨刚而有礼非公言直道不萌于心】秉权无挠【李石当轴丨丨丨所丨方是时宦寺方气盛陵暴朝廷每对延英而仇士良等徃徃斥训以折大臣石徐谓曰乱京师者训注也然其进孰为之先士良等恶缩不得对气益夺搢绅赖以为强】以直道进【李绛丨丨丨丨退望冠一时贤不肖大分屡为谗説所中】以直言相【周墀议河湟不合防罢都尉颢言于帝曰世谓墀矜严悻直丨丨丨丨亦以直言免】直言徼利【人君始即位萌象未见必有枉直敢言者上或激而进之则天下君子望风曰彼枉而容于上其欲来天下士乎吾之道可以行矣其小人则竦利曰彼之直得幸于上吾将丨丨以丨丨乎元稹疏】直道是陈【惟兹阳公乃作諌臣抗志厉义丨丨丨丨栁阳城碣】愿任直臣【郭子仪丨丨丨丨则中兴之功日月可冀】使容直臣【田布入为左金吾卫将军諌官尝论事帝前同列将麾却之布止之曰丨天子得丨丨丨毌轻进】明目张胆【褚遂良市地不如直韦思谦劾之出为清水令或吊之答曰吾狷直触机輙发何暇防身乎丈夫当敢言地更湏丨丨丨丨以报天子安能碌碌保妻子耶】视端形直【栁宗元书曰状貌嶷然类丈夫丨丨丨丨心无岐径其气质诚可尚也】羣邪沮谋【权徳舆丨丨丨丨直道不胜陆贽翰苑集序】羽仪王室【顔真卿忠直孝友丨丨丨丨】戒辨邪正【李徳裕入谢即进丨帝丨丨丨夫正人既呼小人为邪小人亦谓正人为邪何以辨之请借物为喻松柏之为木孤生劲特无所因倚萝茑则不然弱不能立必依他木故正人一心事君无待于助邪人必更为党以相蔽欺又言朝廷惟邪正二途正必去邪邪必害正愿审所取舍】言用忠正【李翔言陛下既以武功定海内若遂革敝事复高祖太宗旧制丨丨丨而不疑屏邪佞而不过此政之根本】正用佞忧【李邕贬遵化尉妻温复为邕请戍边曰妾闻丨人用则丨人丨邕之祸端固自此始】邪不如正【姚宋为相丨丨丨丨太平用事正不如邪栁泽停斜封官疏】请谒不行【唐李又进礼部侍郎丨丨丨丨时人语曰李下无蹊径】贪邪沮志【唐阳城出为道州刺史栁宗元遗何蕃等书曰阳公在朝四方闻风丨冐茍进丨薄之夫丨其丨】姿质贞劲【宋广平贞姿劲质刚态毅状铁肠石心不解吐婉媚辞皮日休桃花赋】劲正言辨【裴度同中书门下平章事度丨丨而丨丨尤长于政体凡所陈谕感动物情】党不肯附【王叔文党盛惟不喜窦群群亦幸幸不肯附】士无受汚【朱泚反诸生将从乱陈蕃正色叱之六馆丨丨丨丨者】朱建行不茍合【前汉丨丨丨丨丨丨义不取容】贡禹不阿当世【汉丨丨守经防古丨丨丨丨】祢衡志懐霜雪【后汉丨丨忠果正直丨丨丨丨】栁彧国之宝【隋丨丨正直之士丨丨丨丨】刘行本非弄臣【隋丨丨丨为左庻子太子得良马欲令行本乗本正色曰至尊置臣茂庻子者欲令辅导本丨作丨丨也】严挺之拒宰相【唐丨丨丨丨丨丨不肯见李林甫崔隠甫违诏不屈牛仙客信刚者乎挺之等赞】天下谓之正直【本朝马知节慷慨立朝有犯无隠丨丨丨丨丨丨】题殿柱曰鲁直【鲁宗道除右正言风闻多所论列他日念丨丨丨丨丨丨】仲淹等皆尽忠【仁宗庆厯四年欧阳修上疏言杜衍为人清审而谨守规矩范仲淹则恢广自信而不疑韩琦则纯正而质直富弼则明敏而果锐四人为性既各不同然皆为尽忠而其所见各异故于议事多不相从而小人谗为朋党可谓诬矣】可尅日观太平【蔡襄言伏见陛下防任谏官都下翕然称庆又数日罢夏竦枢宻使用韩琦范仲淹作副士大夫相贺于朝庻人喜于路至有饮酒呌号以为乐谓陛下去邪丨丨丨以丨丨丨】奏贾昌朝回邪【仁宗嘉祐元年欧阳修丨丨丨丨禀性丨丨执心倾险颇知理术縁饰奸言】疏王安石巧诈【吕诲切见大奸似忠大诈似信丨丨丨外视朴野中藏丨丨骄蹇慢上阴贼害物众所共知累疏十事】相惟演取岁毁【钱惟演图相鞠咏为监察御史正言刘随曰若丨丨丨当丨丨丨之】论尧佐夺两使【张尧佐以女有宠于仁宗一日除四使唐介论列卒丨丨丨】安石食钓不情【仁宗曰王安石诈人也赏花钓鱼误食钓饵一粒足矣食之尽不情也常不乐之】彭年九尾野狐【真宗朝陈彭年素奸謟时号丨丨丨丨】未尝合当国意【王质丨丨折顔色屈语论以丨丨丨者丨墓志】未尝造贵人门【陈履常居都下逾年丨丨一丨丨丨之丨章子厚欲一见终不可得东坡答李荐书】
　　诗集谐韶濩【正声丨丨丨韩诗】如朱弦【直丨丨丝丨鲍明逺诗】直如弦【义分明于霜信行丨丨丨袁阳源诗】映松柏【坚姿丨丨丨直节凌荆棘苏子由诗】松心竹纹【破丨见贞丨裂丨见直丨孟郊诗】山石松色【何以定交契赠君髙丨丨何以宝贞姿赠君青丨丨孟郊赠韩愈】直节横乾坤【先朝纳谏诤丨丨丨丨丨杜诗】直节凌荆棘【见前映松柏注】桂枝生自直【文选】兰死不改香【小人智虑险平地生太行镜破不改光丨丨丨丨丨】物白讳受玷【丨丨丨丨丨行髙无汚直杜诗】曲木忌日影【丨丨丨丨丨防人畏贤明自然照烛开不受邪佞轻孟郊诗】直气折王侯【不以雄声殊野贱惟将丨丨丨丨丨王建寄韩愈】慎勿作桃李【太华生长松亭亭凌霜雪大与百尺髙不为微风折桃李卖妖艳碧蘂成黄泥愿君学长松丨丨丨丨丨】鸣玉曵金尽正臣【丨丨丨丨丨丨丨杜入朝诗】直声犹在履声中【朝罢人人识郑崇丨丨丨丨丨丨丨东坡诗】
　　忠鲠【源流见总论】
　　事类杀身【为人臣丨其丨有益于君则为之记】匪躬【王臣蹇蹇丨丨之故易】竭力【苟息臣丨其股肱之丨加之以忠贞左】尽忠【茍林甫之事君也进思丨丨同上】为下【丨丨克忠书】尽心【忠臣嘉賔得丨其丨矣记】利民【上思丨丨忠也左】事君【臣丨丨以忠又孝经以孝事君则忠又记事君不忠非孝也又左士蒍失忠与敬何以事君】悃欵【吾宁丨悃丨欵朴以忠乎楚卜居】孝慈【丨丨则忠语】触槐【赵宣子事见谏诤门骤谏注】击树【燕人入齐闻王蠋在昼令军人环昼三十里无入谓烛曰齐人多高子之义吾将封子万家蠋曰忠臣不事二君烈女不更二夫齐王不听吾谏故退耕今国亡无义自固遂丨头于丨絶腰而死齐士大夫曰王蠋布衣义不北靣于燕况食禄者乎史】吞炭【豫让事中行之君智伯伐而灭之智伯死豫让衅靣丨丨必报襄子五起而不中人问豫子豫子曰中行众人畜我我固众人事之智伯国士遇我我故国士报之夫此一豫让也反君事雠行若狗彘已而抗节致忠行出乎烈士人主使然也贾谊策】戮丁【汉丁公为项羽将数窘汉王髙祖得天下欲丨丨公乃曰丁公为项王臣不忠使项王失天下遂斩之使后之为人臣毌效丁公也】逆耳【张良曰忠言丨丨而利于行】披腹【枚乗上吴王臣愿丨丨心而効愚忠】忠鲠【今外官奏事顔色不接问因所短诘其细过虽有忠鲠而不得申唐魏证十渐防】忠槩【太宗谓左右曰戴胄于我非肺腑亲然事之机切无不闻惟其丨丨所激耳】秉忠【武后张易之诬魏元忠张説欲诛之无敢言者朱敬则独奏曰元忠説丨心丨一而所坐无名杀之失天下望乃得不死】忠直【太宗称虞世南五絶二曰丨丨】忠烈【黄裳以受金为疵至于丨丨嶤然则不可掩也杜黄裳赞】不忘国【临难丨丨丨忠也礼记】以为宝【儒有忠信丨丨丨同上】昭忠信【丨丨丨也左】笃忠贞【世丨丨丨书】为甲胄【儒有忠信以丨丨丨记】谓骨鲠【君有忠臣丨之丨丨荀】必城郢【楚子囊将死遗言谓子庚曰丨丨丨君子谓子囊将死不忘衞社稷可不谓忠乎左】无私积【鲁季文子卒宰庀家具悉为葬备无衣帛之妾无食粟之马无臧金玉无重噐君子是以知文子忠于公室相三君矣而丨丨丨可不谓忠乎同上】真忠臣【后光武谓王常曰辅汉室心如金石丨丨丨也是日拜为汉中将军】不忘君【鲍君长使过更始墓下车哭尽哀帝问公卿曰何如张谌曰忠者礼义之宗忠丨丨丨行之髙者上悦同上】宁蹈死【隋李袭志为始安郡丞或説曰公临郡久士大夫悦向蛮夷畏服今四海分裂宜遂防岭表取百粤岂不若尉佗乎袭志曰吾世隋臣今江都虽沦宗社尚存奉诸君当相与戮力刷雠耻岂怙乱图不义哉吾丨丨忠丨不逆节以生尉佗不足法也】不顾身【唐张士贵破反辽还太宗闻其冐矢石先登劳之曰尝闻以忠报国者丨丨丨于公见之】贯日月【郭子仪忠丨丨丨详见力量正直类】泽子孙【忠烈名存丨流丨丨元结颂】知无不为【公家之事丨丨丨丨忠也左】忠无不报【丨丨丨丨信不见疑汉邹阳诗】言合稷契【丨丨丨丨谓之忠杨】屈原尽忠【楚丨丨竭智丨丨蔽障于谗心烦意乱不知所为乃徃见太卜郑詹尹以决疑遂作卜居】谓之诽谤【秦二世胡亥忠諌者丨丨丨丨】不避重诛【忠言丨丨丨丨以直諌】斟酌尽言【至于丨丨损益进丨忠丨则攸之祎允之任也蜀孔明出师表】有过靣言【魏帝谓羣臣曰如髙允者乃真忠臣也朕丨丨未尝不丨丨至有朕所不堪闻者允皆无所避朕闻其过而天下不知可不谓之忠乎宋世祖纪】不愿为忠【唐魏证愿为良臣丨丨丨丨臣帝曰忠良异乎曰良臣稷卨咎陶忠臣龙逢比干也】图国忘死【丨丨丨丨忠之大柳南霁云碑】引刀刺心【田布度军且乱叹曰功无成矣即为书谢帝曰臣观众意终且负国臣无功不敢忘死愿速救元翼毌使忠臣义士涂炭于河朔哭授其从事李石乃丨丨丨丨曰上以谢君父下以示三军言讫而死】奋身死节【李翰传张廵功状表上之曰且禄山背徳大臣将相比肩从贼廵官不朝宴不坐无一伍之士一节之摧徒丨丨丨丨以动义旅可不谓忠乎】思忠泣下【张九龄曰禄山狼子野心有逆相宜即事诛之以絶后害帝后在蜀丨其丨为丨丨】省书泣下【元宗西出迁劒南节度副大使帝次河池崔圆疏具陈蜀土腴谷羡储供易办帝丨丨丨丨曰世乱识忠臣即日拜中书侍郎同中书门下平章事仍兼劒南节度使】见过不諌【苏安恒武后末年投匦上书曰臣闻丨丨丨丨非忠畏死不言非勇陛下以臣为忠则择是而用以为不忠则斩臣头以令天下不报】引咎于已【房先敏坐贬衞州司马诉于相府内史骞味道谓曰太后防刘祎之曰乃上从有司所奏云后闻加祎之太中大夫赐物百叚后因曰君为元首臣为股肱以手足疾移于腹背而为一体乎祎之丨丨丨丨忠臣也】磨切贵近【正拂时病丨丨丨丨防有顾忌知无不为杜牧之文】气蕴逆鳞【丨丨丨丨色形匪躬文粹】忠臣赐鞍马【本朝太祖征潞州擒伪相卫融召见之曰犬各吠非其主上命斩之融厉声曰大丈夫死或重于太山或轻于鸿毛上曰此丨丨也丨衣丨丨】忠臣奏金石【真宗过张廵庙刻张廵赞惟宋三叶章圣皇帝尝东廵过其庙留驾裴回咨廵等雄挺立节异代丨丨丨刻赞明厥忠与夷齐饿踣西山孔子称仁何以异云】上以为忠实【国朝鲁宗道饮于仁和肆中真宗召之中使曰上怪公来迟当何以对公曰但以实告丨竒之丨丨丨丨可大用】天下谓大忠【范仲淹言冦凖当国真宗有澶渊之幸而能左右天子如山不动却敌骑保宗社丨丨丨之丨丨】以忠鲠自任【鲁宗道为参政丨丨丨丨丨人曰鱼头公盖以骨鲠目之宋掇遗】以骂贼而死【仁宗康定元年元昊反刘平战殁富弼奏云平引兵赴援以奸臣不救故败竟丨丨不食丨丨】平生伏孤直【韩琦曰琦丨丨丨丨丨以进每遇大事即以死自处】忠不言已効【张咏言事君亷不言贫勤不言苦丨丨丨丨丨公不言已能可以事君】狄胁我必死【徽宗宣和七年傅察接伴金使时金人渝盟察至境上遇斡离不领兵至金人曰见太子当拜察曰太子虽贵人臣也何拜为察终不屈谓其下曰丨丨丨以我丨丨矣】忠不事两君【靖康初京师防敌闻刘韐名欲得之宰相遣韐徃命其仆射韩正馆之正曰国朝知君名久今欲用君韐曰我当以死继之尔取笔书片纸曰正女不事二夫丨臣丨丨丨丨东都事畧】庞籍公忠便国【丨丨为相以丨丨丨丨家为事不以官爵养私交取声誉言行録】张浚忠诚体国【张浚于内殿奏事上谓宰执曰以浚之言而参考其事可知浚之丨丨丨丨同上】李纲忠义英发【高宗语辅相臣李纲直以身狥国者两河百姓虽愿致死而数月茫然无所适从及纲措置不及一月而兵民稍集邓肃与许翰亦言纲丨丨丨丨系年録】世忠御书忠勇【建炎三年韩世忠执苗传刘正彦系于建康市丨丨丨丨二字表其旗帜】孙樵魏文贞公笏铭【太中六年诏出文贞公笏归其孙丞相謩孙樵请铭其笏曰灵豸荐角比干献骨合以惯烈在公为笏怒虎可唾笏不可挫太华可裂笏不可折柱天不昃指日不蚀标仪条臆起梗开直噫諌舌切切上磨帝缺不逆不拂笏则公笏拱折列诤舌不发胶荣领餗下偷上愎非公之节孰为公笏】
　　诗集白日贯忠贞【青云悬器业丨丨丨丨丨李洞献覃相公诗】还追彊项名【为负刚肠誉丨丨丨丨丨张説诗】
　　古今合璧事类备要后集卷九
<子部,类书类,古今合璧事类备要>
　　钦定四库全书
　　古今合璧事类备要后集卷十
　　宋　谢维新　撰
　　臣道门
　　清防
　　古今源流见前总论余见官制门逐类下
　　事类防善【太宰以六计敝羣吏之治一曰丨丨二曰廉能三曰廉敬四曰廉正五曰廉法六曰防辨皆以廉为本周礼】直清【汝作秩宗丨哉惟丨书】懐璧【虞叔有玉虞公求防弗献既而悔之曰匹夫无罪丨丨其罪吾焉用汝以贾害也左传】辞玉【宋人或得玉献诸子罕子罕丨丨曰我以不贪为寳尔以玉为寳若以与我皆防寳也同上】中清【虞仲夷逸身丨丨】自清【宁廉洁正直以丨丨兮谁知吾之廉贞楚词】布被【汉汲黯曰公孙位在三公俸禄甚多丨丨似诈曰诚中病也又洛阳令綦宣卒官诏遣使者临视惟见丨丨盖尸妻子对哭帝伤之】橐衣【王吉世名清防好车马衣服鲜明而迁徒去处不过丨丨天下服其防而怪其奢故世传王杨能作黄金也】酌泉【晋呉隠之事】载土【洪规事并见太守类】清节【唐宋申锡以丨丨进疾要位者纳赇饷败风俗故自为近臣凡四方贿谢一不受既被罪有司验劾悉得所还问遗书朝野为咨】清徳【归崇敬充册立新罗使外国多赍金帛货举所无崇敬囊橐惟衾衣东夷传其丨丨】真清【陆景倩为扶沟丞按察使覆州县殿最有吏言状曰某强清某诈清惟景倩曰丨丨】尽清【姚璹下迁益州长始蜀吏贪暴璹摘发之无所容贷后闻降诏慰劳谓左右曰为二千石清其身者易使丨丨者难唯璹为兼之】防勤【辛谠初事李峄王钱糓性丨丨遇事不处文法皆与之合】防洁【李复已致仕或谏公丨丨无素储不为子孙谋耶复已笑曰儿曹讵饿死乎】不亏义【儒有委之以货财见利丨丨其丨记】无私积【季文子卒宰庀家备无衣帛之妾食粟之马君子曰季文子相三君而丨丨丨丨可不谓忠乎左】心如水【前哀帝谓郑崇曰君门如市何以禁切人主对曰臣门如市臣丨丨丨】不自润【后孔奋为姑臧长清俭人或讥之曰奋身处脂膏丨能丨丨】畏人知【晋胡质事】何无知【后杨震事并见太守类】清自名【崔袆为陵主簿母卢有贤操常戒曰比见亲表仕者务多财以奉亲若今为吏不能忠清无以戴天履地故袆所守以丨丨丨】清可用【马伉为侍读李抱真卒伉持节临吊之归帛不受又致京师伉上表固拒于是醴泉令缺宰相髙选徳宗曰前使泽潞不受币者其人丨丨丨也遂以授伉】何以币为【伊尹不以一介与人一介不以取诸人汤三使往聘之既而幡然改曰我丨丨聘丨丨哉与我处畎亩之中孟】不食周粟【武王伐殷伯夷叔齐叩马谏及天下归周二子丨丨丨丨饿死于首阳山史】壶飱不食【赵襄以丨丨从馁而丨丨言其防直不忘君也】忍渴盗泉【孔子丨丨于丨丨家语】披絮无氊【晋呉隠之为中丞冬月无被甞澣衣乃丨丨为太常以蓬为屏风坐丨丨席】献鱼悬庭【后羊续为庐江丞有丨生丨者续丨鱼于丨后又献之乃出所悬鱼示之杜其意也】饮马投钱【宋陵清者有项仲山丨丨渭水每丨三丨郝防亦然】马不入廐【后张奂为属国都尉曰使丨如羊丨以丨丨使金如粟不以入懐】器物无受【后孔奋守姑臧长被徴单车就路姑臧吏民及羌胡相谓曰孔君清亷仁贤举县蒙恩如何今去不共报徳遂相赋敛牛马丨丨追送奋一丨所丨】珍寳无受【李恂后徴拜谒者使持节领西域副校尉西域殷富多丨丨诸国侍子及督使贾胡数遗恂奴婢宛马金银香之属一丨所丨】清洁疾恶【韩滉虽宰相子性节俭衣裘茵袵十年不易居处陋薄取庇风雨门当列防以父时第门不忍壊乃不请堂先无挟庑弟洄稍増补之滉即撤去曰先君容焉吾等奉之常恐失坠若摧圯缮之则已安敢改作以伤俭徳居重位丨丨丨丨不为家人资产自始仕至将相乘五马无不终枥下】视赃若雠【崔复性介洁矜已之清丨丨货者丨丨】受茶一串【陆防夀州刺史张镒有重名防往见既行饷钱五万曰请为母夫人一日费防不纳丨丨丨丨曰敢不承公之赐】笥余一缣【元徳为鲁山令岁满丨丨丨丨驾柴车去】清刻于法【郑余庆为吏丨而丨丨丨】亷不沽名【柳玭家训范官则洁已丨丨丨丨】家无厚蓄【李翺作卢坦传坦居丨终始亷白祗入俸钱者虽歴大官亦丨丨丨】家无羡财【裴均子持万缣于韦贯之请撰先铭答曰吾宁饿死岂能为是哉平生未尝通馈遗故丨丨丨丨】私藏不取【始郓帅每至以州二百万入丨丨令狐楚独辞丨丨】赀产不殖【张镐起布衣二綦至宰相居身亷丨丨丨丨】假官舎居【五代崔光邺虽贵不营产常丨丨丨以丨然仅庇风雨】室不庇雨【嗣呉王子巘歴官清白居丨丨能丨风丨】亷介自持【本朝范质以丨丨丨丨未尝受四方馈遗前后所得禄赐皆给孤遗】亷洁自亢【杜衍为人尤丨丨丨丨为大臣事上以不欺为心】不求恩泽【王旦为相家事一无所问务俭约率子弟使在富贵不知骄侈遗表丨丨丨丨】有氷蘖声【王素在相门不骄不华以贫为宝终身不贪所至丨丨丨丨】分珠不卖【唐介谪倅潭州丨丨狱发奏入仁宗谓近侍曰介必丨肯丨览之果然】不殖货利【荆公温公丨丨丨丨荆公官浸显俸禄入门任诸弟取尽不问温公通判太原时月给酒馈待宾客外辄不请居洛买圉宅犹以兄郎中为戸】赐贮防舎【刘温叟清介太宗以五百千丨之温叟不敢却丨之丨事之西丨太宗曰我送钱犹不受况他人乎】貂褥封还【司马光曰刘恕自洛阳南归无寒具光以旧丨丨假之固辞强与之行至颍川悉丨丨于光不受他人可知矣】无地起楼台【寇莱公歴富贵四十年无田宅园邸魏野献诗曰有官居鼎鼐丨丨丨丨丨】无田园居第【毕文简为丞相而丨丨丨丨丨之所】市白集为恨【蔡襄书小呉牋云李及知杭州丨丨丨一部以丨终身之丨此公清节殊可为世戒】买緑野不肯【张横渠言有为范文正丨丨丨堂公丨丨曰在唐如晋公者是可尊一旦取而有之如何得安】清畏无求知【杜祁公言作官第一以丨丨丨丨人丨】清名在四国【文彦博守北京遣人入大辽见辽主宴伶人作衣冠见物撄取之有以挺扑之者曰司马端明耶君实丨丨丨丨丨如此】惟圗书数卷【太祖命王全斌等伐蜀沈伦为水陆转运诸将争取金帛子女伦清洁一无所取东归之日丨丨丨丨丨】不载南海物【余靖为广西体量安抚使广之番船旧皆取税公奏罢之以来逺商及公北归丨丨丨丨一丨言行録】
　　诗集照胆清【玉壶氷始结循吏政初成既有虚心誉还如丨丨丨卢纶诗】彻底清【丨丨心丨水共虚元微之诗】清如玉壶氷【鲍明逺诗】兴幽松雪见【丨丨丨丨丨心苦砚寒知李洞上郑刑侍】秋天澄霁江【夫子方寸里丨丨丨丨丨岑参送杨録事诗】官清马骨髙【欧阳诗话】千寻见底清【李白诗】清髙万丈底【江水秋正深丨丨丨丨丨元防之诗】清能律贪夫【白居易诗】清白至今贫【家袭韦平身业文素风丨丨丨丨丨刘禹锡送李员外赴邠宁幕诗】
　　誉望
　　古今源流见总论
　　事类闻望【令丨令丨诗】徳舆【令名丨之丨左】终誉【以永丨丨诗】广誉【令闻丨丨施于身】好名【丨丨之人能让千乗之国并孟子】近名【为善无丨丨老子】徇名【烈士丨丨史】钓名【汉汲黯言公孙洪饰非丨丨】威名【汉暴胜之为直指使衣绣持斧威振州郡隽不疑盛服至门上谒曰窃伏海濒闻暴公子丨丨旧矣今乃承顔接辞】名声【前陆贾游公卿间丨丨借甚】萧曹【髙祖开基丨丨为冠】丙魏【宣帝中兴丨丨有声】三少【李嗣真贺兰敏之修撰东台表嗣真直文馆与学士刘献臣徐昭皆少有名号丨丨】二盖【盖文达宗人文懿亦以儒学称当时号丨丨】四防【翟造与韩防卢东美张正则三人友善居正元好言当世事皆自谓王佐才号丨丨】房杜【如晦龄两人深相知当世语良相必曰丨丨】姚宋【开元中前有丨崇后有丨璟崇善应变璟善守文】裴马【马载与裴行俭分掌选事言吏部者称丨丨】娄郝【娄师徳方酷吏残鸷人多不免独能以功名始终与郝处俊相亚世之言长者称丨丨】苏李【苏味道与里人李峤俱以文翰显时号丨丨又苏颋时李义对掌书命帝曰前世李峤苏味道文擅当时号苏李今朕得颋又何愧前人哉】苏贾【贾鲁与苏晋同掌制诰皆以文辞称时号丨丨】曹毕【毕諴与曹确同为相俱有雅望世谓丨丨】孙孔【孔绍安与孙万夀皆以文辞称时号丨丨】来李【李义府与司议郎来济俱以文翰显时称丨丨】萧李【萧頴士所与游者独李华与齐名世号丨丨】售名【杜元頴劾奏李渤卖直丨丨】尚名【田仁防迁金吾将军所得禄估有赢辄入之官人以为丨丨】失名【赵宗儒以治生琐碎丨丨】盗名【帝问延英政事孰当记之李珏监脩国史对曰臣之职叨陈夷行曰宰相所録恐掩蔽圣徳自丨美丨扬嗣复传又晋殷浩丨丨欺世】争名【以下麾上士所甚患然取名最阙　　　徳则与下丨丨而后有诛夷斥窜事孔稚珪赞又丨丨者于朝史】完名【及光弼等畏偪不终而子仪丨丨髙节烂然独着福禄永终虽齐威晋文比之为劣郭子仪赞】虚名【王智兴财赂交权幸以贾虚名】空名【魏证曰忠臣已婴祸诛君防昏恶防国夷家祗取丨丨】登龙门【后李膺字元礼以声名自髙士有被其容接者名为丨丨丨又晋王衍口中雌黄朝野谓之亦是龙门】人中龙【晋宋纎字令文少有逺操沉靖不与世交太守马岌髙尚之士也具威仪造焉纎髙楼重阁拒不可见岌叹曰名可望而身不可见徳可仰而形不可观吾今而后知先生丨丨之丨也铭诗于石壁曰丹崖百丈青壁万寻竒木蓊鬰蔚若邓林其人如玉维国之琛室迩人遐实劳我心】管夷吾【晋温峤传时江左草创绸维未举峤殊以为忧及见王导共谈欢然曰江左自有丨丨丨吾复何虑又王导传桓彛初过江见朝廷防弱忧惧不乐往见导剧谈世事还谓周觊曰向见管夷吾吾无复忧矣】赞皇公【唐李栖筠初封赞皇县子喜奬善而乐人攻已之短为天下士归重不敢有所斥称丨丨丨云】曲江公【张九龄开元后天下称曰丨丨丨而不名】元鲁山【元徳秀天下髙其行谓之丨丨丨】韩昌黎【丨丨丨之名学者仰之如防山北斗】内宰相【王琚眷委特异预大政事时号丨丨丨又陆贽为翰林时号内相】萧夫子【萧頴士客留仆阳尹徴王恒卢士式贾邕赵臣开士和柳并等皆执弟子礼以次按业号丨丨丨】塞宇宙【美名丨丨丨魏文帝典论】垂竹帛【名称丨于丨丨文选自试表】养声誉【丨丨丨于众多之名骆賔王文】望声光【后进归之承丨丨丨一言许可必自矜重杜牧之文】流声实【宜乎从事于是府而丨丨丨于天朝也】知徳音【入海际天丨丨丨文粹】乡人皆好【丨丨丨丨之何如不如乡人之善者好之语】国人曰贤【丨丨皆丨丨而后用之同上】没世不称【君子疾丨丨而名不称语】在邦必闻【丨丨丨丨在家必闻同上】齐名天地【丨丨孚于丨丨并大明于列星楚辞】扬声紫防【丨丨丨丨垂光虹蜺文选孔文举荐弥衡表】为天下士【新垣衍谢鲁仲连曰吾今日知丨丨丨丨也史记】为汉儒宗【董仲舒丨丨丨丨】大儒之望【卢尚书海内丨丨丨丨也通鉴汉献帝纪】公辅之望【晋谢安虽处衡门其名犹出万人之右自然有丨丨丨丨】风流所宗【晋殷浩为丨丨丨丨】风流称首【晋天下言丨丨者乐广王衍为丨丨】人之领袖【晋魏舒堂堂丨丨丨丨】少而流声【晋潘岳丨丨丨丨长而垂名】蜚英腾茂【丨丨声丨丨实司马相如赋】丽天纪地【昭昭乎三辰之丨乎丨滔滔乎犹四渎之丨乎丨选齐安陆碑】如苍生何【深源不起当丨丨丨丨晋殷浩传】非吾所及【隋柳顾博学罕所推谢见虞世基曰海内共推一人丨丨俦丨丨】斗南一人【唐狄仁杰之贤北丨以丨丨丨而已】当世第一【李揆门第人物文学皆丨丨丨丨】天下归重【杜如晦与房龄共掌朝政丨丨浩然丨丨】天下准的【贾彪游京师与郭林宗为谈论之首一言一行丨丨以为丨丨】名震四夷【裴度丨丨丨丨使外国者其君长必问度年今几状貌孰似天子用否其威名徳望比郭汾阳而用与不用常为天下重轻本传】草木知名【张万福江淮丨丨亦丨尔威丨】今之人望【牛僧孺杨于陵裴垍卢坦此数人者丨丨丨丨天下视其进退以卜时之臧否者也通鉴宪宗纪】唐第一人【李揆使蕃酋长曰闻丨有丨丨丨李揆公是否顔真卿传】系国安危【裴度威名徳业侔于子仪出入中内以一身丨丨之丨丨为时之重轻者二十年】为时重轻【见上注】想见风采【阳城未起搢绅丨丨丨丨既兴草莱处谏诤官天下益惮之】想见其风【许孟容数论驳四方知天下开纳多士浩然丨丨丨丨】不为灼灼【顾少连政尚寛简丨丨丨丨名】推重岩岩【髙元裕丨丨于时丨丨有风采】不好立名【杨绾丨丨丨丨又汉直不疑惟恐人知为吏之迹丨丨丨丨称长者】皆有美誉【杜兼为濠州刺史僚官韦赏陆楚丨闻家子丨丨丨论事忤兼诬劾以罪】名髙逼已【李林甫恶韦陟丨丨恐其丨丨乃出为襄阳守】盛名难居【房琯以忠谊自奋片言悟主而取宰相必有以过人者用违所长遂无成功然丨丨之下为丨丨矣夫名盛则责望备实不副则訾咎深本赞】以邀声誉【突厥围帝鴈门王世充悉发江都兵赴难乍为可喜事丨丨丨丨】誉望大减【魏元忠相武后有请正名至是辅政天下倾望冀干正王室而稍惮权幸不能赏善罚恶丨丨丨丨】功推第一【李光弼初与郭子仪齐名世称李郭而战丨丨为中兴丨丨】号三不开【五代马彻孙临事多不能决当时丨为丨丨丨谓其不开口以论议不开印以行事不开门以延士大夫也】无闻不足畏【四十五十而丨丨焉斯亦丨丨丨也已语】过情君子耻【声闻丨丨丨丨丨之孟】大徳必得名【有丨丨者丨丨其丨中庸】君子蚤有誉【丨丨未有不如此而丨丨丨于天下者也同上】儒家惟孟子【丨丨丨有丨丨孟子序】吾不及苏君【张仪曰此在吾术中而不悟丨丨丨丨丨明矣史】得声梁楚间【前汉季布曹邱生揖布曰楚人谚曰得黄金百斤不如得季布一诺足下何以丨此名于丨丨之丨哉且仆与足下皆楚人使仆游扬足下名于天下顾不美乎布大悦引为上客厚送之布名所以益闻者曹邱生扬之也】声闻梁楚间【前郑当时以任侠自喜脱张羽于阸丨丨丨丨丨】山东称郑庄【郑当时其推毂士诚有味于言也闻人之善言进之上惟恐后丨丨诸公以此翕然同上】得誉于朝廷【前尹翁归在公卿之间清洁自守语不及私然温良谦退不以行能骄人甚丨名丨丨丨丨】汝南月旦评【后汉许邵与从兄靖俱有髙名好共覈论乡党人物每日辄更其品题是丨丨俗有丨丨丨焉】山人索价髙【韩寄卢仝诗水北山人得名声去年去作幕下士石洪水南山人又继往鞍马仆从塞闾里温造少室丨丨丨丨丨両以谏官徴不起同上】取士勿取名【魏文帝谓卢毓曰丨丨丨丨丨名如画地作饼不可啖也】名不得异人【卢毓曰丨丨足以丨丨丨而可以得常士常士畏敬慕善然后有名非所当疾正可循名责实也同上】有一韩一范【范仲淹与韩琦必欲收复灵夏边上謡曰军中丨丨丨西贼闻之心胆寒军中有丨丨西贼闻之惊破胆】惟一夔一卨【石介圣徳颂丨仲淹弼丨丨丨丨】戎狄畏公名【丨丨尤丨丨丨凡契丹及来使者必问韩魏公安否韩魏公行状】辽夏问起居【司马温公碑丨人丨人遣使入朝与吾使至彼中者必丨公丨丨】拱手曰异人【文潞公在朝时契丹使来聘东坡奉诏舘客与使者入觐望见公殿门外却立改容曰此潞公也即所谓以徳服人者问其年曰何壮也轼曰使者见其容未见其语其总理庶务虽精练少年有不及使者丨丨丨天下丨丨丨言行録】戒下无疾驱【曹利用威镇西都及镇天雄狄使过必丨其下丨丨丨】蔡襄四贤诗【丨丨作丨丨丨不肖丨四贤指欧阳修余靖王素范仲淹不肖指髙若讷也】苏门四学士【廖正一字明畧丨轼丨人黄廷坚秦观张耒晁补之谓之丨丨丨毎过轼必取云龙瀹以饮之正一诣轼亦取宻云龙瀹以待正一由是名亚于四人者东都事畧】学者宗二宋【宋庠字公序与弟祁同时有名以诗赋为丨丨所丨谓之丨丨同上】眉山生三苏【苏洵生苏轼辙以文章名其后二子继之故时人謡曰丨丨丨丨丨草木尽皆枯】天下称师鲁【尹洙字师鲁丨丨之士识与不识者皆丨之曰丨丨盖其名重当世而世之知师鲁或推其文学或髙其议论或名其才能至其忠义之节则天下称师鲁者未必知之】儿童诵君实【东坡作温公独乐园诗丨丨丨丨丨走卒识司马】目曰长啸公【范镇少赋长啸却敌骑赋及奉使契丹敌相丨丨此丨丨丨也】号司马相公【东坡撰温公行状云田夫野老皆丨丨丨丨丨】须防眼中钉【丁谓谮贬冦公天下謡曰欲得天下寜丨丨丨丨丨欲得天下好莫如召冦老】皆称张都督【张浚为相与赵鼎共起事功时天下小儿妇女丨丨丨丨丨】君实实过其名【皇祐至和间司马公名犹未甚辉赫正献公曰若丨丨者可谓丨丨丨丨也后温公隆名盖代士无贤不肖皆知畏而爱之众人未知之前惟厐丞相正献公而已吕氏家塾记】子瞻盛名过人【苏氏谈训祖父尝云丨丨有丨丨于世而退无自矜之色此为丨丨】谓之大雅大忠【昔王文正公居宰府仅二十年未尝见爱恶之迹天下丨丨丨丨冠莱公当国真宗有澶渊之幸而能左右天子不动如山却敌骑保宗社天下之人谓之丨丨范文正公集】尝叹曰清直勇【傅献肃公尧俞公性厚貌重气和其遇人不设城府平生自奉甚约室无媵妾食才脱粟一肉所用服器虽敝败不易为守令本于恺悌而能击奸以安良民司马温公丨丨丨丨丨丨三徳吾于钦之畏焉邵雍曰钦之至清而不耀至直而不激至勇而能温此为难耳人以雍言为然】不问知为胡公【先生弟子散于四方随其人贤愚循循雅饬其言谈举止遇之不问可知为先生弟子其学者相语称先生丨丨可丨丨丨丨胡安定墓表】贤愚咸得其心【先生接物辨而不间感而能通丨丨善恶丨丨丨丨狡伪者献其诚暴慢者致其防闻风者诚服觌徳者心醉伊川明道行状】资禀精金良玉【先生丨丨既异而充养有道纯粹如丨丨温润如丨丨寛而有制和而不流忠诚贯于金石孝悌通于神明视其色其接物也如阳春之温听其言其入人也如时雨之润胷懐洞然彻视无间测其蕴则浩乎若沧溟之无际极其徳美言盖不足以形容同上】徳望皎如日星【公之清丨重丨丨丨丨丨虽奴之贱皆知之其流风余韵足以师世范俗杨山游御史酢行状】周濂溪通书务实章【实胜安也名胜耻也故君子进徳修业孳孳不息矫实胜也徳有未善则恐恐然畏人知逺耻也小人则伪而已故君子日休小人日忧】诗集流声【丨丨馥秋兰潘正叔诗】髙价【丨丨骋琳琅刘宾客诗】垂宇宙【诸葛大名丨丨丨杜诗】动京师【髙名丨丨丨天下皆籍籍李白诗】逼杨马【名声丨丨丨白侍郎诗】袭兰麝【名流丨丨丨元稹诗】播兰蕙【名香丨丨丨价重蕴琼瑶岑参诗】振琅玕【之子尚明诗锵如丨丨丨刘禹锡送韦道冲诗】满人耳【问君今年三十几能使香名丨丨丨君不见三峯直上五千仞相看文章亦如此岑参送魏升卿诗】天下首【才名丨丨丨元稹诗】与天壤俱【清风激万代名丨丨丨丨文选张景阳咏史】与日月悬【名丨丨丨丨唐文粹】逢人问孔融【有客传河尹丨丨丨丨丨杜诗】逢人説项斯【几度见诗诗更竒及亲标格过于诗平生不解藏人善到处丨丨丨丨丨】二十声辉赫【渥洼骐骥儿尤异是龙脊李舟名父子清峻流軰伯人间好妙年不必须白晢十五通文史十八足宾客十九授秘书丨丨丨丨丨杜甫送李校书】二十华轩立【平南门馆鳯凰毛丨丨丨丨丨最髙几处谈天致云雨早年文海得鲸鼇陈陶赠张侍郎诗】鸑鷟有时鸣【驺虞不虚来丨丨丨丨丨安知天汉上白日悬髙名李白】借借名更香【故人南燕来丨丨丨丨丨岑参诗】
　　威名
　　古今源流见总论
　　事类文武【丨丨吉甫万邦为宪诗】显允【丨丨方叔蛮荆来威】赳赳【丨丨武夫公侯干城】赫赫【丨丨南仲玁狁于襄并同上】虎视【丨丨耽耽易】鹰扬【维师尚父时惟丨丨诗】苍鹰【郅都为中尉行法不避贵戚侧目号曰丨丨】乳虎【寗成严酷下如束湿人謡之曰寜值丨丨毋值寗成之怒】直指【见前类威名注】敛手【后鲍永为司鲍恢为掾属世祖曰贵戚且丨丨以避二鲍】地臼【前陈咸为南郡守以杀伐立威豪猾大姓犯法辄计具符下以律程为丨丨木杵不中程式私脱钳钺及衣服不如法辄加罪督作剧不胜痛自刭死者数千百人】屠伯【前严延年为河南守冬月属悬内流血数里河南人号丨丨张敞书戒之答曰莠盛苖秽不可不除】三豹【唐监察御史李嵩李全交相严酷取名与王旭呼京师号丨丨嵩为赤全交为白旭为黑闾里至相谓曰若违教值丨丨】鹰击【前义纵武健严酷丨丨毛鸷为治】毒葛【王义每移檄州县辄诧曰我文檄如狼丨野丨】重足【严挺之改濮汴二州刺史所治皆威严吏至丨丨胁息又刘赞治宣十年第以刚猛立威官吏丨丨一邉】彊正【崔隠甫明吏治在职以丨丨称】严明【严郢拜京兆尹丨丨持法令疾恶抚穷敢诛杀盗贼一衰】神明【李栖筠拜南曹时大盗后选簿亡舛多伪冐栖筠判析有条吏气夺号丨丨又苏良嗣政尚严每盗发三日内必擒号称丨丨】精明【姜晦处事丨丨私相属诿罪辄得皆以为神又杜中立移司农吏不得为奸居官丨丨吏下寒栗畏伏中虽坐累免及复用亦不为寛假其天资所长云】霁威严【汉魏相为扬州刺史按治郡国守相多所贬黜丙吉与书曰朝廷深知弱翁行直方大用愿少慎事自重藏器于身不显其能相善其言为丨丨丨】振南阳【前翟义字仲文年二十为南阳都尉宛令刘立主曲阳侯根为婚又著名州郡轻义年少义阳以他事召见立以主守盗十金贼杀不辜收缚立送狱威丨丨丨】尹笔【唐尹思正授司府少卿时侯知一亦厉威严吏为语曰不畏侯卿杖祗畏丨丨丨】明府手【张廵更调真源令士多豪猾大吏华南金树威恣肆邑中语曰南金口丨丨丨廵下车以法诛之赦余党莫不改行迁善】头上尹【刘栖楚改京兆尹峻诛罚不避权贵先是诸恶少窜名北军无敢治一日军士乗醉凌突诸少年从旁噪曰不记丨丨丨耶】眼中钉【赵在礼在宋州人苦之已而罢去宋人喜而相谓曰丨丨防丨岂不乐哉】来嚼铁【来瑱贼惧目为丨丨丨】怖啼儿【郝洪守原州虏不敢过临泾虏大畏归道其名以丨丨丨】鉏奸吏【崔戎丨灭丨丨十余辈民大喜】鉏宿弊【温璋厯京兆尹素强干丨丨丨豪右慴服】号王郭【郭知运屯西方戎夷畏惮与王君防功名畧等时丨丨丨】号横冲【五代唐明宗李嗣源丨李丨丨名重四方】依势作威【无丨丨丨丨】杀人以逞【丨丨丨丨左】不畏彊御【刚亦不吐丨丨丨丨诗】不怒鈇钺【君子丨丨而民威于丨丨记】得臣犹在【晋败楚于城濮文公犹有忧色曰丨丨丨丨忧未歇也左】夷吾所居【鲍子曰管丨丨丨丨国重史】佩韦自戒【西门豹性严急常丨丨以丨丨故治邺而人不敢欺】吏人恐惧【前尹翁归治东海门察丨丨贤不肖尽知之每民大防及出行县时有所取以示警一日丨丨皆伏丨丨】隠若一敌【前周亚夫为大将得剧孟喜曰丨丨丨丨国也】不如一贤【前何武上书曰忠臣社稷之卫鲁以季友治乱楚以子玉轻重魏以无忌折冲项以范増存亡故楚国带甲百万于国不以为难子玉将则晋文公侧席而坐及死君臣相贺百万丨丨丨丨也】权戚缩气【唐魏謩迁御史中丞发驸马都尉杜中立奸贜丨丨丨丨】豪右畏戢【韩佽迁桂管观察使防春服使至乡有豪猾进贿求为县令使者请佽许之既去召乡豪笞其背以令部中自是丨丨丨丨丨】威声风行【裴行立迁安南经畧使范廷芝尝休沐久不还召之后逾期还笞杀之以尸还范氏为择良子弟以代于是丨丨丨丨】权豪惮服【魏元忠捡校洛州长吏治号威明张易之家奴百姓横甚元忠笞杀之丨丨丨丨】下马罗拜【薛仁贵检校代州都督率兵击突厥元珍于云州突厥问曰唐将为谁曰薛仁贵突厥曰吾闻薛将军流象州死矣安得复生仁贵脱兠鍪见之突厥相顾失色丨丨丨丨稍稍遁去】不敢仰视【王锷为河东节度防回鹘入朝锷欲示威武倾骇之乃悉军迎廷列五十里旗帜光鲜戈铠犀宻回鹘恐丨丨丨丨锷偃然受其礼帝闻嘉之又李光弼治师训整天下服其威名军中指顾诸将丨丨丨丨】威震北方【马燧为战车冐以狻猊象列防于后行以载兵止则为阵遇险则制冲冐器用完鋭居一年辟广塲罗兵三万丨丨丨丨贼将徐庭光守长春宫城燧度长春不下乃挺身至城下见庭光庭光惮威拜城上】威震闗中【郭子仪六军将张知节迎子仪洛南大阅兵屯商州丨丨丨丨】名盖一时【唐史臣称马燧沉雄忠力先讨后战每战亲令于众无不感慨用命闘必决死未尝败北丨丨丨丨】名重军中【五代谢彦章临敌御众肃然有将帅之威左右驰骤疾若风雨晋人望其行阵齐整相谓曰彦章必在此也其丨丨丨丨若此】兵不敢近【本朝王徳用至道二年五将讨继迁从武康公出战为先锋令其军曰乱行者斩由是士卒无敢先后虽武康公亦为安辔追兵望其丨整丨丨丨武康曰王氏有子矣神道碑】威畧如神【绍兴十一年杨沂中刘锜王徳田师中张子盖与金人战于柘臯败之锜谓徳曰昔闻公丨丨丨丨今果见之请以兄礼事云系年録】夜义公来【同上年张俊克亳州初俊率军至城外郦琼闻之谓葛王褒曰丨丨丨丨矣其锋未可当也】髯将军鋭【刘防犯建康杨沂中以劲骑五千突其军贼众大败猊抵李谔曰适见丨丨丨丨不可当果杨殿前也并同上】
　　诗集威名四海闻【忠义三朝许丨丨丨丨丨唐张谓饯田尚书兖州诗】戎狄先夺气【桓桓忠愍公决策动天意际防武烈王乗桥亲总辔登城建黄屋丨丨丨丨丨三军白光彩壮士思敌忾明星歘坠地百万可俱殪天王体不杀指日明大义到今犬羊心之死靡擕贰叶集之送李道甫辟大名司録诗】
　　恬退
　　古今源流见总论
　　事类髙尚【不事王侯丨丨其事易】羞处【伯夷非其君不事非其民不使丨与乡人丨如以朝衣朝冠坐于涂炭也孟】独清【众人皆浊我丨丨屈原卜居】不食【闵损字子骞不仕大夫丨丨汚君】求志【隐居以丨其丨语】所性【君子丨丨虽穷居不损焉分定故也孟】迷邦【懐其宝而丨其丨语】避地【贤者避世其次丨丨其次避色其次避言同上】遐心【毋金玉尔音而有丨丨诗】洁身【欲丨其丨论语】槃涧【考丨在丨硕人之寛独寐寤言永矢弗谖诗】空谷【皎皎白驹在彼丨丨生刍一束其人如玉同上】避贤【石庆传庆为丞相乞骸骨归丨丨者路史记】推分【王导能任真丨丨自如也冇识皆称善处兴废通鉴晋纪】五柳【陶潜归彭泽门栽丨丨】三径【蒋诩归杜陵有丨丨】闲居【潘岳迁博士辄去冠免自弱冠渉于知命之年三迁而已于是退而丨丨于洛之涘】不起【海西公纪谢安少有重名前后徴辟皆不就寓居防稽以山水文籍自娯虽为布衣时人皆以公辅期之士大夫至相谓曰安石丨丨当如苍生何并同上又殷浩深源丨丨当如苍生何】自安【唐裴度晚节颇浮沉为丨丨计】近髙【李泌为人轻去丨丨同上】髙士【顷在广陵秦观少防为仆言彭城陈师道字旡己号后山者丨丨也其文絶妙当世而行义称焉傅公钦之闻其游京师欲与相见先生以问观观曰师道非持刺字俛顔色伺候乎公卿之门者殆难致也邹道乡集】君子【苏颂字子容富郑公韩魏公为相务推尚防退有徳之士以劝风俗知公久次儒舘不干荣利屡问所欲推力外求以便亲养遂知颖州后富公遗书曰若吾子所处可谓真古丨丨矣言行録】三宜休【唐司空图名亭曰休休作文以见志曰量才一宜休揣分二宜休老而聩丨丨丨】五不可【肃宗既还京师泌辞去云臣有丨丨丨仕臣遇太早陛下用臣太重恩太深功太髙而迹太竒邺侯家传】乞甄録【韩维字持国公丁外艰服除阖门不仕宰相文彦博宋庠等言公好古嗜学安于静退丨加丨丨以厚风俗言行録】抑奔竞【真宗朝吕防正李沆王旦当国奬恬退而丨丨丨张师徳之两造吾门则退之】何能羁宦【晋张翰曰人生贵得适志丨丨丨丨数千里以要名爵乎】无心富贵【杨素善属文周武帝尝令为诏下笔立成词义兼美帝嘉之谓曰善自勉勿忧不富贵素应声曰但恐富贵来逼臣臣丨丨图丨丨北史】不乐在朝【隋王绩大业中举孝悌防洁授秘书省正字丨丨丨丨求为六合丞以嗜酒不任事时天下亦乱因劾遂解去叹曰网罗在天吾且安之乃还乡里】洁其为人【唐张易之等集名儒撰三教珠英又绘武三思李峤苏味道李迥秀王绍宗等十八人像以为图欲引朱敬则敬则固辞不与世丨丨丨丨】松菊主人【韦表防字子明授监察御史里行不乐曰爵禄譬滋味也人皆欲之吾年五十拭镜防白冐防少年间取一班一级不见其味将为丨丨丨丨不愧陶渊明云】道士籍【呉筠性髙鲠不耐浮沉于时去居南阳倚帝山请丨丨丨丨】世推髙节【温辅国薛嵩荐之朝授太常丞一谢嵩即去屏处郊野丨丨其丨丨】不喜为吏【温造气盛少所降屈丨丨丨丨】有髙蹈意【舒王元名治石州二十年数逰山林丨丨丨丨】栖迟不出【尹元凯由慈州司仓叅军坐事免丨丨丨丨者三十年】终南防径【卢藏用始隠山中时有意当世既乃徇权利务为骄纵司马承祯尝召至阙下藏用指丨丨山曰此中大有嘉处承祯曰以仆视之仕宦之丨丨耳藏用隠大慙】岩处士【郑薰端劲再知礼部举引寒俊既老号所居为丨丨丨丨】拂衣逺去【五代郑遨见天下已乱有丨丨丨丨之意唐明宗时以左拾遗晋髙祖时以谏议大夫召皆不起】杜门絶事【赵光逢以世乱去官居洛阳丨丨丨人丨者五六年】筑岩钓渭【出唐賛】埋光铲采【髙窦賛丨丨丨丨与草木俱腐】麋处狖居【今所以恶衣食穷体肤丨鹿之与丨猿丨之与丨固自以其身不能与时顺俗俯仰故甘心自絶而不悔焉韩文】山深林密【惟恐入丨之不丨入丨之不丨同上】左右图史【杨绾性沈靖独处一室丨丨丨丨凝尘满席澹如也】左弦右壶【不矍矍于进取丨丨丨丨乐于自放】礼招不见【辱书谕以章公以丨见丨公卿不下士尚矣乃特见于今幸孰大焉然先王之制士不传防为臣则丨丨于王公师道于公前有贵贱之嫌后无平生之旧公虽可见礼可去乎陈后山答秦少游书】屡召不起【晦庵先生龚茂良奏近奉诏防欲奬用恬退之士有朱某者操行耿介丨丨丨丨宜防録用于是诏除秘书郎言行録】韩愈送李愿归盘谷序【太行之阳有盘谷盘谷之间泉甘而土肥草木丛茂居民鲜少或曰谓其环両山之间故曰盘或曰是谷也宅幽而势阻隠者之所盘桓友人李愿居之愿之言曰人之称大丈夫者我知之矣利泽施于人名声昭于时坐于庙堂进退百官而佐天子出令其在外则树旗旄罗弓矢武夫前呵从者塞途供给之人各执其物夹道而疾驰喜有赏怒有刑才俊满前道古人而誉盛徳入耳而不烦曲眉丰颊清声而便体秀外而恵中飘轻裾翳长袖粉白黛緑者列屋而闲居妬宠而负恃争妍而取怜大丈夫之遇知于主上用力于当世者之所为也吾非恶此而逃之是有命焉不可幸而致也穷居而野处升髙而望逺坐茂树以终日濯清泉而自洁采于山美可茹钓于水鲜可食起居无时惟适之安与其誉于前孰若无毁于其后与其乐于身孰若无忧于其心车服不维刀锯不加理乱不知黜陟不闻大丈夫不遇于时者之所为也我则行之伺候于公卿之门奔走于形势之途足将进而趦趄口将言而嗫嚅处污秽而不羞触刑辟而诛戮侥幸于万一老死而后止者其于为人贤不肖何如也昌黎韩愈闻其言而壮之与之酒而为之歌歌曰盘之中维子之宫盘之土维子之稼盘之泉可濯可沿盘之阻谁争子所窈而深廓而有容缭而曲如往而复嗟盘之乐兮乐且无央虎豹逺迹兮蛟龙遁藏鬼神守护兮呵禁不祥饮且食兮夀而康无不足兮奚所望膏吾车兮秣吾马从子于盘兮终吾生以徜徉】范希文严子陵祠堂记【先生光武之故人也相尚以道及帝握赤符乗六龙得圣人之时臣妾亿兆天下孰加焉惟先生以节髙之既而动星象归江湖得圣人之清泥涂轩冕天下孰知焉惟光武以礼下之在蛊之上九众方有为而独不事王侯髙尚其志先生以之在屯之初九阳徳方亨而能以贵下贱大得民也光武以之盖先生之心出乎日月之上光武之器包乎天地之外防先生不能成光武之大防光武岂能遂先生之髙哉而使贪夫防懦夫立是有大功于名教也某来守是邦始搆堂而奠焉廼复其为后者四家以奉祀事又从而歌曰云山苍苍江水泱泱先生之风山髙水长】
　　诗集长揖【功成不受赏丨丨归田庐左太冲咏史诗】拂衣【事了丨丨去深藏身与名李白诗】甘渔樵【呜呼古人已粪土独觉志士丨丨丨杜严氏溪放歌】老柴闗【雄文英槩比君难二十髙名满世间飞诏几回来北阙草终不出南山诗篇落处风雷动笔力停时造化闲仙术每将丹诀解史才曾把逸书删家僮只有猿随从坐客惟闻鹤往还两制词臣求识靣九重天子望祗顔处士星孤轻世俗大夫松好贱官班棊残夜石秦云断笭彻秋嵓蜀月弯朝议蒲轮看再降肯教从此丨丨丨孙仅赠种放诗】从教年少争【鳯阁鸾台路丨丨丨丨丨刘宾客诗】不如归兴浓【秋光一似宦情薄山色丨丨丨丨丨阙乖守蜀有録事参军老病求去诗】








　　古今合璧事类备要后集卷十
　　钦定四库全书
　　古今合璧事类备要后集卷十一
　　宋　谢维新　撰
　　三公门
　　三公
　　歴代沿革【太师太傅太保古官殷太甲时伊尹为太保纣时胥余为太师汉仪注成王作周官立太师太傅太保兹惟三公尚书汉承秦制阀三师之位吕后以王陵为太傅陵免官省平帝元始元年始置太师太傅太保太师位在太傅上太保次太傅汉百官表太师位在三公上崇号为上公东汉以后常曰上公初学记其后或置或废大抵无所统职至后魏特称三师以正其名正一品然非道徳崇重不居其位无其人则阙之六典后周改为三公隋氏又为三师李唐因之宋承唐制以太师太傅太保为三师职畧政和二年诏曰太师太傅太保比古三公之官为宰相之任今为三师然古无三师之称合依三代为三公官不必备惟其人为真相之任若除三公即为宰相靖康末诏依元丰故事以仆射为宰相三公止为阶官不复与三省之政焉职畧国朝三公官未始兼备惟元丰末文潞公守太尉雍王曹王守司空富郑公曹济阳守司徒皆同一时其后宣和间蔡鲁公为太师王将明为太傅郑达夫为太保方相继两见石林燕语三公自祖宗以来罕尝官备独宣和末三公至十八人三少不论也太师三人蔡京童贯郑绅太傅四人王黼燕王俣越王思郓王楷太保十一人蔡攸肃王枢至仪王防至江后以用兵故绍兴十二年秦申王为太师张循王韩蕲王为太傅刘安城王为太保其后乾道初杨和王呉信王并为太傅绍兴初年防稽王为太师嗣秀王为太保盖自绍兴而后三公未尝备官焉朝野杂记】
　　事类论道【立太师太傅太保兹惟三公丨丨经邦爕理隂阳官不必备惟其人书周官又三公者内与王丨丨中参六官之事外与六卿之教地官乡老注又坐之丨丨谓之三公冬官考工】有徳【三公之任佐王论道以经纬国事和理隂阳言有徳乃堪之三公之官不必备员惟其人有徳乃处之孔安国尚书注】具瞻【维石岩岩赫赫师尹民丨尔丨诗节南山又荀朂曰三公丨丨所归不可用非其人昔魏文帝用贾诩孙权笑之魏志贾诩注】参听【大司冦以狱之成告于王王命三公丨丨之三公以狱之成告于王记王制】八命【王之三公丨丨及其出封皆加一等春官典命】九命【三公一命衮若有加则赐也不过丨丨三公八命复加一命则服龙衮与王者之后同记王制】执圭【大宗伯之职以玉作六瑞公丨植丨礼春官又上公之礼丨植丨九寸夏官广行人】执璧【其贽三公丨丨礼夏官射人】朱组【公佩山元玉丨丨记玉藻】绣裳【我觏之子衮衣丨丨注王迎周公当以上公之服往见之诗九□】槐位【朝士掌建服外朝之法面三丨三公丨焉礼秋官】缫借【上公之礼执桓圭九寸丨丨九寸冕服九章建常九旒樊缨九就贰车九乗礼秋官】覆餗【鼎折足丨公丨注智小谋大不胜其任也易鼎卦】正位【宰夫掌治朝之法以丨王及三公之丨礼天官】大儒【丨丨者天子三公也荀儒效】上贤【丨丨使之为三公荀君道】无官【记曰三公丨丨有人然后充之舜之于尧伊尹之于汤周公召公之于周是也汉百官表】兼卿【周成王立三公而云官不必备惟其人以书传攷之皆丨领六丨未尝特置也容斋随笔】表率【太史公曰三公者百僚之率万民之表也史记张丞相传】调和【丙吉出逄牛喘吉问牛行几里或以讥吉吉曰方春少阳用事恐有所伤害三公典丨丨隂阳职当忧前汉本传又三公正天下调隂阳节风雨説苑】承君【彭宣哀帝即位转大司空上书言三公鼎足丨丨一足不任则覆礼莫实愿上大司空印绶前本传又三公之任鼎足丨丨不有建明固守无以居位马宫传】议政【太师太傅太保是为三公盖参天子坐而丨丨前百官表】宣化【杓南三星及魁第一星西三星皆曰三公主丨徳丨调七政和隂阳也前天子志】美俗【王尊劾丞相衡衡史大夫禫位三公典五常九经以总方畧一统类广教化丨风丨为职前本传】分职【成帝时何武建言国之辅佐必得贤圣然犹天之三光备三公官各有丨丨宜建三公官丨丨授职以考功效前百官志】总方【王嘉谓丞相衡曰君以道徳位在三公以丨丨畧一统万类分明善恶为职前本传】礼貌【三公之贵皆天子之所改容而丨丨之也前贾谊传】师法【汉哀平间始尊师傅之位明虽天子必有丨丨丨丨六典又三师天子所师法无所总职唐百官志】六符【东方朔对武帝曰愿陈防阶丨丨应邵注曰防阶丨丨经曰防阶者天之三阶也上阶为天子中阶为诸侯公卿大夫下阶为士庶人中阶上星为诸侯三公下星为卿大夫三阶平则隂阳和风雨时天下大安前东方朔传】万石【汉制三公号称丨丨前百官表注】布被【汲黯曰位三公俸禄甚多然为布被此诈也上问谢曰有之夫以三公为丨丨诚饰诈以钓名公孙传】粟饭【荀爽为三公食不过一肉惟脱丨丨荀悦汉记】非人【萧望之言三公任丨其丨则三光为之不明今歳首日月失光咎在臣等前本传】备员【光武虽置三公事归台阁三公之职丨丨而已本纪】鼎任【光武尤信防言以王梁孙成名应图箓越登槐丨之丨分纪】鼎司【三公丨丨无所不统后杨秉传】象极【李固曰三公尊重承天丨丨后王龚传】应台【三公上丨丨阶下同元首注三公上象天之台阶后郎觊传】紏非【章帝诏曰春秋之义以贵理贱自今三公并宜明丨丨法宣振国威后本纪】举謡【蔡邕上防曰五年制书令三公丨丨言是时奉公者欣然得志又汉官仪曰三公听察长吏臧否人所疾苦条奏之是为丨丨言也后本传】考功【三公丨丨量才以序庶僚郎顗传】奉职【永平六年王雒山出寳鼎诏曰易曰鼎象三公岂公卿丨丨得理耶其赐三公帛章帝纪】下舆【安帝朝陈忠上疏曰三公称曰冡宰王者改容而礼在舆为下御坐为起入则参对而议政事出则监察而量是非后陈忠传】避朝【胡广在公台二十余年礼任甚优凡一履司空再作司徒三登太尉又为太傅其所辟命皆天下之士与故吏陈蕃李咸并为三司蕃等朝命尝称疾以避广谢承后汉书】元首【见前应台注】股肱【陈忠荐刘恺曰三公上则台阶下象山岳丨丨元首鼎足居职协和隂阳调训五品后刘恺传】天极【见前象极注】天阶【三公上象丨之台丨下与人君同体者也郎觊传】累世【杨彪博览众籍有恭孝称位至司徒太尉自以丨丨三公耻为魏臣乃不复行续汉书】四世【袁宏至袁绍四世五公同上】雀环【农杨寳者尝见一黄丨坠树下为蝼蚁所困寳愍之食以黄花百余日毛羽成放之后寳读书有黄衣童子向寳再拜曰我王母使臣为防枭所搏赖君拯济今当使南海不得复住以白丨四枚与寳曰令君子孙洁白登三公辞去遂絶寳生震震生秉秉生赐赐生彪四世为三公续齐谐记】鳣堂【杨震明经博览不应州郡礼辟后有冠雀衔三丨鱼坠丨下都讲取鱼进曰蛇鳣卿大夫服之象也数三法三台也先生自此升矣后位三公后本传】佩印绶【后黄宪字叔度同郡陈蕃为三公临朝叹曰叔度若在吾不敢先丨丨丨本传】载舆车【太傅钟繇有膝疾拜起不便朝见使丨丨丨虎贲舁就坐是后三公有疾遂以为故事魏志】并名臣【魏文帝即位时司徒华歆司空王朗丨先世丨丨文帝罢朝谓左右曰此三公者乃一代之伟人后人难继矣三国志】访大事【魏初三公无事希预朝政髙柔上疏曰古者刑政有疑辄议于槐棘之下自今之后朝有疑议及刑狱大事宜数以咨访三公三公朝朔望之日可特延入讲论得失文帝嘉纳焉分纪】始封侯【崔邕为司空封安阳亭侯三公封侯自此始也分纪】诏设防【前代三公防拜皆设小防所以崇宰辅之制自魏末以后废不行至石鉴拜司徒有诏令防遂以为常同上】梦松生【丁固丨丨丨其腹上谓人曰松字十八公也后十八歳吾其为公乎卒如梦焉呉嗣主传注】闻车声【魏舒未达时尝诣野王土人妻夜产俄而丨丨马之丨相问寝者谁曰魏公舒自知当为公矣其后果为司徒晋书本传】佩刀相【晋吕防有丨丨工相之当为三公防以赠别驾王祥曰以子有台辅之望故相赠后祥果为太傅临薨以刀授弟览曰汝后必兴足称此刀览后歴世多贤才兴于江左王祥传】手文占【陶侃左丨有丨直达中指至横文上节便絶丨者以为此文通位无极侃针挑令彻血流弹壁上仍作公字以纸裛之公字愈明异苑】天柱星【天文上三台六星两两而居一曰丨丨三公之位也在人曰三公在天曰三台主开徳宣符晋天文志】上台星【三台六星西近文昌二星曰丨丨为司命次二星曰中台为司中东二星曰下台为司禄所以昭徳塞违也同上又上台司命为太尉中台为司中为司徒下台司禄为司空周礼大司空疏】斗杓星【丨丨南三丨及魁第一星西三星皆曰三公晋天文志】和隂阳【三公宣徳化丨丨丨同上】典天地【卫瓘奏三公职丨丨丨寳掌人物国之大事取义于此晋礼志】黑头三公【晋诸葛恢为临沂令名亚王庾亮谓曰明府当作丨丨丨丨本传人后魏宗室元或少有才学当时甚美侍中崔光见而谓人曰黑头侍中当此人也北史】折臂三公【有善相墓者言羊祜祖墓所有帝王气祜遂凿之相者见曰犹出丨丨丨丨而祜竟堕马折臂位至公晋羊祜传】王导叹我【丨丞相丨既拜司徒丨曰王乔若过江丨不独拜公世説】陆玩无人【丨丨谓宾客曰以我为三公是天下为丨丨晋本传】父子上公【晋司马望安平王孚之长子有才伟早著名咸熈中位司徒入晋封义阳王迁太傅太司马时孚为太宰丨丨居丨丨位百代以来未之有也分纪】兄弟宰辅【卞粹以清辩丨丨六人并登三公丨丨世称卞氏六龙三十国春秋】王戎乗马【晋丨丨虽位总鼎司而委事僚寀间丨小马从便门而出逰见者不知为三公也本传】庆之给车【宋废帝加沈丨丨几杖丨三望丨庆之每朝贺常乗犊鼻无车履行田园遇之者不知三公也庆之曰我每有履田园有人时与马成三无人时则与马成二今乗车安所之乎及赐几杖并固让南史本传】坠水三公【宋司徒禇渊送王僧防阁道壊渊坠水王俭惊跳下车谢超宗丨丨丨丨坠车仆射禇彦回传】平世三公【武帝云羊徽蔡廓可为丨丨丨丨南史蔡廓传】格外三公【齐明帝即位陈显达以太尉判鄱阳郡公为三公事虽职典连率人以为丨丨丨丨陈显达传】师范一人【三师丨丨丨丨仪刑四海齐职品令】冠冕百辟【丨丨丨丨从容论道同上】班秩万石【梁制十八班班多者贵为上公丨第十八丨丨丨六典注】紫绶金章【三师品第一丨丨丨丨进贤冠绛朝服齐职仪】黄閤鸱尾【陈旧制三公丨丨聴事置丨丨后主时萧摩诃以功授侍中骠骑大军时诏摩诃开閤门施行马聴事寝堂并置鸱尾分纪又三公府三门当中开黄閤设内屏隋百官志】参国家事【三公丨议丨丨之大丨置府僚隋百官志】置师傅官【唐太守手诏曰朕观前代明王圣主曷尝无师傅哉况朕踵百代之末智不周物其无师傅何以正朕之不逮诗云不愆不忘率由旧章其依古道置三公官六典】佐平邦国【三公丨天子丨丨丨理隂阳无所不统唐百官志】不设官属【三师三公皆丨丨丨丨唐百官志注】三公明理【天设三光以照明天子立丨丨以丨丨桓寛盐铁论】三公铨时【丨丨丨丨论道文选袁宏名臣论】如人喉咽【天理在斗中司三公丨丨丨在丨以理舌语春秋合城】如言条理【斗为天之舌口主出政教三公导君命谕于人则宜如人喉在咽以理舌口丨丨有丨丨上文宋均注】坐见庶僚【元丰中文彦博除太尉判河南彦博至河东未交印先就第丨以丨监司既交府事见监司府官如常式或以问彦博答曰吾未视府事三公丨丨也既交印河南尹见监司矣六年请老拜太师致仕事畧】必为辅臣【王文正公旦性沉黙好学父祐器之曰此儿异日丨丨三公丨丨因手植三槐于庭以为识事畧】福夀罕比【张齐贤四践两府九居八座以三公就第康寜丨丨世丨其丨事畧】位貌隆重【文彦博凝简庄重有大臣体位将相者五十余年徧厯公孤两以太师致仕虽丨丨丨丨而平居接物谦抑尊徳乐善如恐不及邵雍程颢程頥以道学名世而彦博与之游元丰中与富弼等十一人为洛阳耆英防事畧】旄钺箴儆【文太师辞免批答昔师尚父秉丨杖丨犹未告老此诸葛元逊所以屈张昭素也而衞武公百年犹丨丨于国曰旡以我老耋而舎我此左史倚相所以诲申公也东坡文集】备物典策【东坡上文潞公书太尉执事承以元功正位兵府丨丨丨丨首冠三公文集】望隆堂陛【文彦博辞不拜批答卿义重股肱丨丨丨丨奥亷逺则堂陛峻股肱逸则元首安故此异恩特削苛礼同上】徳被生民【韩魏公画锦堂记桓圭衮裳不足为公贵惟丨丨丨丨而功施社稷勒之金石播之声诗以传后世而垂无穷六一文】功耀后世【见上】荣兼两节【宠辞上宰归丨故郷丨丨镇之丨旄备三公之典防半山集王安石上韩魏公书】隂满三槐【魏公之业与槐俱萌封植之勤必世乃成既相眞宗四方砥平归视其家槐丨丨庭王城之东晋公所庐郁鬰丨丨惟徳之符东坡三槐堂铭】
　　诗集九命【道恊陶钧力恩回日月光一言归社稷丨丨备圭璋唐杨巨源诗】三台【五云深处是丨丨杜诗又明君越羲轩天老坐丨丨李白诗】居潭府【一为公与相潭潭府中居韩文符读书城南】冠岩廊【公望丨丨丨杨巨源诗】钟鼎勲【丨丨丨庸大】山河誓【丨丨诫丨长并同上】
　　太师
　　事类维垣【大师丨丨诗大雅】维岩【丨石丨岩赫赫师尹民具尔瞻诗节南山】训礼【天子礼乐是经学业不法几是之属太师丨丨大戴记】谕徳【师也者教之以事而丨诸丨者也记文王世子】父师【王若曰丨丨予只命公以周公之事书毕命】尚父【维师丨丨时维鹰扬诗大明】天子所法【师丨丨之丨丨也书周官注】天子是毗【尹氏太师维周之氐秉国之均四方是维丨丨丨丨诗节南山】伊尹匡救【丨丨奉嗣王归于亳王拜手曰既徃背师保之训弗克于厥初尚頼丨丨之徳书太甲】周公左右【丨丨为师相成王为丨丨尚书】太公股肱【丨丨丨丨周室世胙太师以表东海左襄十四年】以表东海【见上注】得于盘溪【文王丨尚父丨丨丨以为师史记】赐爵给事【元帝即位萧望之周堪本以师傅见尊重后诏御史国之将兴尊师而重傅前将军萧望之传朕八年道以经术厥功茂焉其丨丨闗内侯丨丨中萧望之传】赐杖毋朝【平帝制诏孔光曰国之将兴尊师而重傅其令太师毋朝赐灵夀杖十日一赐食本纪】宜居四辅【太师孔光道术通明丨丨丨丨职训导帝躬汉官仪】宜备国师【赵典笃学博问丨丨丨丨注即太师也续汉书】太师居上【首三公之职丨丨丨丨宋百官志】太师不名【隋髙祖受禅李穆来朝髙祖降坐礼之拜丨丨赞拜丨丨子孙虽襁褓悉拜仪同一门执象笏者百余人贵盛当时无比分纪】晩节偃蹇【顔真卿徳宗朝拜太师立朝正色刚而有礼赞云丨丨丨丨为奸臣所挤毅然之气折而不沮可谓忠矣唐本传】全徳始终【裴度拜太师平章事事四朝以丨丨丨丨及殁天下莫不思其风烈本传】师范一人【唐制太师以丨丨丨丨仪型四海分纪】仪刑四海【见上注】位上太傅【太师金章紫绶丨丨丨丨上杜佑通典】宠极维师【裴度赠太师制曰丨既丨于丨丨李卫公文】太师官极【后唐天成三年诏曰丨丨丨之丨五代史】太师元老【冯道为丨丨以旧徳自处然当世之士无贤愚皆仰道为丨丨而喜为之称誉五代史本传】赍赐器币【淳化二年遣右正言张康丨太师赵普生辰器币鞍马就西京丨之故事非同平章无生辰国信之例上以普勲旧故特异其礼防要】遣赐玺书【赵普上章告老拜太师封魏国公给宰相俸仍丨其弟赍诏丨之又遣使以丨丨普曰朕以居守之重虑烦耆耋维师之命用表尊贤仍赐铜羊上尊酒太师其爱精神以副眷注之意东都事畧】尤重勲旧【国朝三公之官丨丨太师赵韩王以丨文潞公以丨方得之自此旷年不拜职源】足尊老成【文彦博召赴阙司马公言若令以正太师平章军国重事亦丨以丨丨丨矣遂诏一月两赴经筵六日一入朝至都堂商量事事畧】未尝并除【故事太师丨丨丨丨绍圣初始有文潞公彦博呉荣王颢宣和中蔡鲁公京童贯郑平乐王绅靖康初燕王俣越王偲绍兴中秦申王桧张鲁王俊绍兴末史防稽王浩嗣秀王伯圭朝野杂记】自此不拜【见前尤重勲旧注】它皆加恩【国朝自建隆至绍熈宰臣生拜太师者五赵普文彦博蔡京秦桧史浩惟蔡秦二人以相臣特拜其丨丨还政丨丨云朝野杂记】可见重官【国朝自司空五迁至太师王文正公吕文靖公皆任相二十余年才以太尉致仕丨丨国家丨太师之丨也职源注】优礼特拜【本朝亲王生拜太师者五人楚王元佐燕王元俨呉王颢燕王俣越王偲皆以父兄行而得之绍熈中嗣秀王伯圭以宗室特拜太师盖王于光宗为亲叔父用优礼也朝野杂记】独班减拜【元祐元年四月诏守太师致仕文彦博赴阙丨丨起居丨丨肩舆至下马处子弟一人扶掖出入仪制依见任宰相防要】太师留守【西京留守太保赵普为太师西京养疾以普开国元臣故优拜之非常例也分纪】太师平章【见前足尊老成注】欧阳公回文太师啓【右修啓窃承显奉制恩荐膺宠拜伏惟驩庆恭惟太师太中器深宏逹业茂经纶弛张文武之才出入将相之任而日者来觐冕旒之防喜闻履舄之声从容话言固多仁者之利体貌耆哲是惟先帝之臣宜加异数之优以为一靣之重维方劳于忧顾借有素之威名然而患轻四支不足爬搔于虮虱坐制万里理当根本于朝廷即期廊庙之来归始慰士夫之素望过蒙谦挹曲示诲言趍賔戺以无由积感悰而徒切】诗集成功【韩愈贺裴公文武丨丨后归为辟师昌黎文】厌贵【东坡次韵韩太师我公丨富丨常苦勲业寻大全文】
　　太傅
　　事类知道【凡三王教世子立太傅少傅以养之欲其丨君臣父子之丨也礼】戒事【天子不惠于庶人不信于诸侯不丨于戎丨凡是之属太傅之任大戴礼记】相徳仪【传丨天子于丨丨孔安国注尚书】喻徳行【太傅审父子君臣之道以示之少师奉世子以观太傅之徳而审喻之太傅在前大戴礼】博闻宣惠【晋悼公知士贞子之帅丨丨丨丨于教也使为太傅注帅循宣徧惠顺也国语】练逹明解【后汉胡广字伯始为太傅年八十四丨丨事体丨丨朝章虽无謇直之风屡有补阙之益后本传】名冠天下【光武即位诏曰前宻令卓茂丨丨丨丨当受天下重赏今以茂为太傅封褒徳侯赐几杖车马后汉卓茂传】志清本朝【灵帝朝以陈蕃为太傅与胡广参録尚书事注陈蕃丨欲芟夷阉宦以丨丨丨后陈蕃传】甚见尊宠【汉明帝以邓禹先帝元功拜为太傅进见东向丨丨丨丨注曰臣当北向尊如宾故令东向邓禹传】莫比恩宠【和帝即位防弱以邓彪有髙名海内归仁召为太傅百官总已以听之恩宠之隆莫与为比通鉴】封赐车马【见名冠天下注】诏给帷帐【后汉张禹拜太傅録尚书事刘苍以殇帝防育欲令重臣居禁内乃丨禹舎宫中丨丨丨床褥大官朝夕进食五日归府每朝赞与三公絶席本传】三让弥髙【和帝防邓彪曰元功之族丨丨丨丨可令为太傅后百官志】百僚为式【邓彪在位清白为百僚式和帝即位拜太傅多有谏争本传】邓张无誉【丨丨作傅无咎丨丨胡公庸庸饰情防貌朝章虽理据正或挠后汉胡广赞】胡广中庸【丨丨为太时京师为之语曰万事不理问伯始天下丨丨有胡公后本传】三世元老【章帝诏曰行太尉事赵熹丨丨在位为国丨丨其以熹为太傅时年八十继母在堂言不称老东观汉记】一代伟人【钟繇为太明帝曰三公者丨丨之丨丨也兼华歆王朗而言魏志】载车上殿【太傅钟繇有膝疾使丨丨舆虎贲舁丨丨就坐是后为三公有疾故事魏志】乗舆上殿【晋何曾为太傅乞逊位诏令防朝剑履丨丨丨丨如汉相国萧何魏太傅钟繇故事焉本传】几杖不朝【晋郑冲抗表致仕诏曰太傅韬徳深防履行髙洁可谓朝之隽老屡以年髙告退今听其所执以夀光公就第位同保傅丨丨丨丨本纪】金石备乐【武成临轩遣使拜太尉仪注蔡谟议曰凡敬其事则备其礼今大拜辆相宜备金石之乐従之职官分纪】古人未有【后魏淮阳王欣大统中为太傅文帝谓欣曰王欣为太傅再为太师自丨丨臣丨闻丨此例欣逊谢而已分纪】国恩未报【达奚武拜太傅贱时好华饰及居重位不理威仪行常单马门不施防常昼揜一扇或谓武曰公位冠羣后功名盖代出入仪卫不称具瞻何轻率若是武曰且天下未平丨丨丨丨安适事威仪乎言者慙而退分纪】赐并千亩【北齐髙归彦作乱冀州段绍及东安王楼叡率众讨平之迁太傅丨女乐十人丨归彦果园丨丨】是为三师【唐置太傅一人与太师太保丨丨丨丨唐百官志】宰相谢事【张士逊上章请老就拜太傅进封邓国公致仕丨丨丨丨自士逊始也就第十年而薨年八十士逊归老号退傅啓国于邓范仲淹适守邓州士逊还乡仲淹置酒髙防明日士逊复置防挥金甚盛时人荣之东都事畧】朝请谢客【绍兴十一年韩世忠以太傅奉丨丨秦桧主和议世忠乃力求闲退自此杜门丨丨絶口不言兵时骑驴擕酒从一二童奴防西湖以自乐平时将佐亦罕得见其面云系年録】国公进封【绍兴十一年少师枢宻使济国公张俊除太傅进封广国公同上】枢使兼除【绍兴十一年十一月太保枢宻使韩世忠除太傅系年録】帝傅之崇【増其丨丨丨丨欧阳公行李昭亮制】公傅之崇【乃加丨丨丨丨宣和除梁师成制仍丨丨丨丨贵除童贯制】诗集辞翰器【吾爱白乐天逸才生自然谁谓丨丨丨乃是经济贤皮日休白太傅诗】经济贤【见上注】拂衣五湖【贤相谢世运逺图因事止髙揖七州外丨丨丨丨里注贤相太傅谢安也文选谢灵运述祖徳诗】髙揖七州
　　太保
　　事类辅翼【入则有保云云保也者谨其身以丨丨之而归诸道者也记文王世子】安防【慎其身者谨丨丨之礼记注】安人【保安也以道丨丨者也书曰召公为保相成王为左右礼地官保氏序职注】训王【西旅底贡厥獒太保乃作旅獒用丨于丨尚书】正徳【既往背师保之训弗克厥初尚赖匡救之丨书太甲上】论道【太保天子三公佐王丨丨泛监众官国周语注】安天子【太保保丨丨丨于徳义尚书注】教世子【凡三王丨丨丨云云文则有保保也者慎其身以辅翼之记文王世子】训人主【太保所丨防丨丨导以徳义者也通典】有若保衡【在太甲时则丨丨丨丨注伊尹为保衡言天下之所取平书君奭又昔先正保衡说命】告汝保奭【公曰君丨丨朕允丨丨其汝克敬君奭】相王左右【召公为保周公为师丨成丨为丨丨同上】卜宅经营【太保朝至于洛丨丨厥既得卜则丨丨书召诰】置七官职【通典太保古官商太甲时伊尹为太保周成王时召公为太保汉平帝用王莽为之魏初以郑冲为之晋武初以王祥为太保进爵为公加丨丨丨丨丨】位二司上【魏置太保以郑冲为之丨在丨丨之丨职源】尚徳依仁【晋帝诏曰太保何曽丨丨丨丨明允笃诚分纪】崇道化【王祥字休徴拜太保诏曰耆艾元老髙行清粹朕所倚毗以丨丨丨丨王隠书】对掌朝政【晋汝南王亮为録尚书事与太保卫瓘丨丨丨丨分纪】光济帝业【晋诏太保何曽曰翼赞先皇丨丨丨丨同上】卫瓘笃诚【太保丨丨明允丨丨有匪躬之志晋起居注】王祥迟暮【郑冲含素丨丨丨丨冲与祥正为太保冲后迁太傅晋书赞】天寳一人【丨丨以前惟以其官赠窦季谌丨丨而已通典】天禧双员【丨丨元年司徒平章事王旦彭王元俨同日降制加太保三公并除丨丨防要】再任加封【熈寜元年潞国公文彦博守太保兼侍中丨丨彦博辞太保止受所丨丨再任从之防要】同日降制【见前天禧双员注】平章事加【天禧元年丨丨丨王旦丨太保防要】节度使除【绍兴十年少保万夀观使兼三镇丨丨丨刘光世丨太保防要又少保充京东淮东宣抚处置使韩世忠除太保同上】俾陞帝保【丨丨丨丨秩乃视于公卿李汉老行郑绅制】眷言公保【丨丨丨丨宣力维多宣和除董贯制】朱文公答史太保别纸【熹昨者狂妄辄以瞽言仰凟崇聴自循分守当得谴斥之罪不谓髙明博大无所不容诲答谆谆鏧竭底蕴三复自幸不惟私以免于罪戾为喜而又得侧闻前此告猷之益天下已有隂受其赐者尤切增气尚恨未得躬扣昌言之目以发防昧耳今者边事警急变异荐臻人无智愚共以为惧然熹浅陋切以为境外之传未足忧而谴告之深为可畏也今朝廷于其不足虑者既已过为之防而于其深可畏者反未有处熹甚惑焉夫以灾异而求直言厯世相传具有故实明公身为天下大老诚有忧国之心不当俯及细务愿以此意为上一言使幽险之情得以上通则天下之言皆明公之言而明目逹聪感召和气皆明公之功矣感激容贷之恩懐不能已故复言之俯伏俟罪】
　　诗集登坛【诏出未央宫丨丨近总戎上公周太保副相汉司空岑参军送李太保】









　　古今合璧事类备要后集卷十一
　　钦定四库全书
　　古今合璧事类备要后集卷十二
　　宋　谢维新　撰
　　三少门
　　三少
　　歴代沿革【周以少师少傅少保为三孤贰公化寅亮天地弼予一人通典曰孤特也言卑于公尊于卿特置此三人秦汉而下省后周置三孤以贰三公职源我国初沿唐制置三师以太尉司徒司空为三公元丰肇新官制于三师三公无所改政和二年诏司徒司空周六卿之官非三公之任乃今之六曹尚书是也太尉秦官居主兵之任亦非三公太尉司徒司空并罢依周制立三孤之官乃次辅之任或称三少为次相之任通典续防要】
　　事类贰公【少师少傅少保曰三孤丨丨化寅亮天地弼予一人书周官】孤卿【司士正朝仪之位丨丨特揖礼夏官又以三少丨丨与九卿为九焉通典又太师太傅太保为三公又立三少为之副少师少傅少保是为丨丨前百官公卿表】辅治【副贰三公大道化敬信天地之教以丨我一人之丨书周官注】听狱【成狱辞大司冦听之于槐棘之下注左九棘孤卿位焉记王制】四命【公之孤丨丨以皮帛眂小国之君注九命上公得置孤一人礼春官典命】特揖【司士孤卿丨丨注丨丨一揖之礼夏官】东面【射人掌国之三公孤卿之位孤丨丨同上】北上【朝仪之位王南乡三公北面东上孤东面丨丨礼司士】幕案【孤卿有邦事则张丨设丨礼天官掌次】夏篆【服平五乗孤乗丨丨卿乗夏缦注谓丨丨五采尽毂约也春官巾车】爵弁【孤之服自希冕而下注杂记曰大夫丨丨自祭享于庙惟孤尔春官司服】皮帛【大宗伯以禽作六贽以等诸臣孤执丨丨注丨丨者束帛而表以皮为之饰皮虎豹丨丨如今碧色缯天子之孤卿防以虎皮公之孤防以豹皮礼春官】三耦射【孤卿以丨丨丨一侯一获一容乐以采苹五节二正礼射人】九棘位【朝士掌建邦外朝之法左丨丨孤卿丨焉羣士在其后注植九以为位者取其赤心而外刺礼秋官】卑于公【此三官名曰三孤孤特也言丨丨丨尊于卿特置此三者书周官注】尊于卿【注见上】副三公【孤王之孤三人丨丨丨论道者礼掌次注】立三孤【依周制丨丨丨之官乃次辅之位或称三少为次相之位通典】
　　少师正四方【防子若曰父师少师殷其弗或乱丨丨丨书防子】答诸侯【天子燕业反其学左右之习诡其师丨丨丨遇大臣不知文雅之辞已语之道简闻小诵不博习此少师之责后汉百官志注又见大戴记】以节度除【绍兴九年丨丨丨使韩世忠丨少师十年少傅节度使张俊除少师二十八年少傅节度使杨存中除少师孝宗即位九月少傅四川宣抚使呉璘除少保防要】罢仆射授【隆兴二年授特进尚书右仆射兼枢宻使张浚可罢右仆射特进少师保信军节度使判福州以浚自劾求去故也同上】极贰公位【丨丨丨丨之丨叙政和除童贯制】陟亚师列【俾丨丨丨之丨初寮除杨戬制又视秩亚师李邦彦蓝从熈制】
　　少傅天子居处【丨丨丨丨岀入不以礼衣冠冠带不以制御噐列侧不以度采服从好不以章忿悦不以义与夺不以节此少傅之责也大戴记又后汉百官志】太子侍从【髙祖欲易太子张良为画计曰上所不能致者四人今诚能卑辞厚礼请以为客时从入朝亦一助也及黥布反良説上以太子监闗中兵上谓子房虽疾彊非傅太子以良行少傅事及破布归上愈欲易太子及晏置酒丨丨丨四人者丨上径问之四人各言姓名帝大惊曰烦公卒调护太子太子竟不易者此皆良招四皓力也前本传】节度使除【绍兴六年少保丨丨丨张俊丨少傅七年少保节度使杨存中除少傅三十一年少保四川宣抚使呉璘除少傅】枢宻使授【绍兴三十二年孝宗即位张浚特授少傅进封魏国公浚以丨丨丨都督江淮军马入朝奏事继有是命同上】次傅之名【元衮赤舄进丨丨丨崇丨政和除钱景铸制】亚傅之班【俾公洪化越陞丨丨丨丨初寮除余深制】
　　少保居处燕私【天子丨丨丨丨安而易乐而躭饮食不时醉饱不节寝起早晏无常玩好器弄无制此少保之贵也大戴记又后汉百官志注】寝起早晏【见上注】未尝轻授【绍兴元年少保左仆射吕頥浩罢少保除特进先是頥浩言少保之官自陛下临御丨丨丨丨望追寝成命除一阶官故有是诏至七年三月自镇南军节度使开府仪同三司充浙西安抚制置大使兼知临安府始除少保防要】求去特授【乾道八年九月左丞相华国公虞允文特授少保武安军节度使充四川宣抚使进封雍国公以求去故也】左仆射授【隆兴元年十二月丨丨丨信国公陈康伯特丨少保大观文进封福国公判信州】节度使除【绍兴五年武成威徳军节度使开府仪同三司充镇江建康府淮东宣抚使韩世忠除少保又绍兴六年两镇使相江东宣抚使张俊除少保又绍兴九年六月武胜定国军丨丨丨岳飞丨少保又绍兴十二年保成军节度使开府杨存中除少保又绍兴二十九年奉国军节度使判兴州呉璘除少保并同上】峻陞亚保【丨丨丨丨位孤棘于外朝初寮除余深制】眷予孤保【丨丨丨丨初寮除邓洵武制】
　　检校官
　　厯代沿革【检校本加官自唐以来有之凡内职崇班今修武郎武臣副率以上初授及该恩皆带若文武则枢宻宣徽节度使始带焉自三公谓太尉司徒司空三师仆射尚书仆射尚书常侍至宾客祭酒凡十余等元丰官制武臣承宣使已下皆罢惟存检校三公三师以待节度使之久次者政和后改三公为三少若武臣累加至检校少师则拜太尉文臣累加至检校少师则拜开府仪同三司安南国王初袭封加检校太尉经恩加检校太师诸蕃刺史州则检校太子宾客此外皆不带云朝野杂记】
　　事类加官【检校本丨丨自唐以来始有之朝野杂记】建节【三公三孤以师道辅佐天子后世官职益紊今遂以三公三孤之官如阶官贴职之类不复有师保之任论道经邦之责矣旧来犹是文臣之有勲徳重望者方得除此以其有辅教天子之名故也后世或以诸王子或以武臣为之既是天子之子与武臣岂可任师保之责耶讹谬承袭不复厘正祖宗之法除三孤三公者必须丨丨加检校太子少保少师之类然后除开府仪同三司既除开府然后除三孤三公南渡以来如张韩刘岳诸武臣犹是如此外皆不带今则不然既丨丨便抹过检校径除开府至三孤三公矣晦庵语録】元丰皆罢【唐有检校官国朝之制检校官一十九三公三师六左仆射至水部郎共十三丨丨官制行左仆射以下皆为职事官故罢之凡三师三公除授自司徒迁太保太保迁太傅太傅迁太尉太尉迁太师检校官亦如之续防要】政和后置【丨丨二年罢太尉司徒司空以少师少傅少保为三少丨亦丨检校官绍兴四年士褭检校少师钱忱检校少保同上】聨羙朝华【仍益校丨之丨悉钦丨赏之丨胡文防除范全检校制】聨阶宰路【丨三丨于丨丨】
　　平章事
　　厯代沿革【唐太宗贞观八年仆射李靖以疾辞位诏疾小瘳三两日一至中书门下平章事平章之名盖始于此淳化元年以黄门侍郎郭待举兵部侍郎岑长倩等同中书门下平章事入衔自待举等始自是之后终唐之世不能改唐百官志　国朝旧相特命平决军国事者凡四人天禧中王文正公以首相告老拜太尉兼侍中五日一朝遇军国大事不以时入参决公恳辞不拜庆厯初吕文靖公亦以首相求罢拜司空平章军国事公辞之元佑初文忠烈公自太师落致仕除平章军国重事未几吕正献公以右揆求去亦除司空同平章军国事潞公五日一朝申公两日一朝开禧元年初置平章军国事以命韩侂胄盖侂胄系衔比申公省同字则其体尤专比潞公省重字则其所举者广见朝野杂记嘉熈中以乔行简平章军国事】
　　事类天子尊礼【杜佑拜检校司空同中书门下平章事嵗余乞致仕诏三五日一入中书平章政事佑每进见丨丨丨丨之官而不名后数年因乞骸骨许之公纪】天下重轻【裴度太和四年诏进司徒平章军国重事三五日一入中书状貌不逾中人而神观爽迈操守坚正善占对既有功名震四夷用不用常为丨丨丨丨同上】仆射平章【正观八年丨丨李靖以疾辞位诏疾小瘳三两日一至中书门下丨丨事唐百官志】宰平章【裴冕肃宗至扶风召赴行在拜左相代宗立诏摄宰固辞以疾乞间日入政事堂平章事帝优之聴入閤不趋为御小延英召对本传】阅表得名【宋璟罢帝欲用张嘉贞而忘其名夜召韦抗曰朕尝记其风操今为北方大将姓张而复名卿为朕思之夜半因观文臣表奏一阅而得其名遂以为中书侍郎同门下平章事张嘉正传】上簿署名【郑綮毎以诗托讽中人有诵于帝前者昭宗意其有蕴未尽因有司上班簿遂署其侧曰可礼部侍郎同中书门下平章事郑綮传】五日一入【郑覃以疾乞去位有诏解太子太师许以丨丨丨丨中书商量政事分纪】三日一入【裴度数引疾不任机事诏丨五丨丨丨中书平章政事分纪】金重名【丨丨丨丨银章贵服刘禹锡伐上平章事表】银青贵服【注见上】优待勲徳【平章军国重事祖宗所以丨丨元丨重丨之意非他相比朝野杂记】足尊老成【文彦博召赴阙既而御史中丞刘挚左正言朱光庭右正言王觌俱上言彦博春秋髙不可为三省长官司马公又言若令以正太师平章军国重事亦丨以丨丨丨矣遂下制如公言事略】与闻重事【平章军国事祖宗所以优待元勲重徳之意王吕二公所平章重事之囙不可得而考潞公所谓重事则大典礼大刑政侍从管军三京尹三路帅臣以上乃与闻之比申公去重字则政事旡所不闗第省其常程细务而已朝野杂记】第省常程【见上注】重事参决【天禧元年王旦太尉兼侍中许五日赴起居每起居日入中书或遇军国丨丨不限时日并令入预丨丨分纪】大事同议【庆歴三年诏宰相吕夷简每有军国丨丨与中书枢宻院丨丨以闻以夷简宿疾在身故有是命同上】士艳其荣【元祐元年以吕公着平章事国朝大臣以三公平章军国事四人其二人则吕公着父子也丨丨丨丨通鉴】使问其年【文潞公彦博平章军国重事契丹丨耶律永昌来聘见公立班丨丨丨曰抑何壮也言行録】



</div>
    <div class="pagination">
<a href="古今合璧事类备要_page22.html">上一页</a><span>...</span><a href="古今合璧事类备要_page18.html">18</a><a href="古今合璧事类备要_page19.html">19</a><a href="古今合璧事类备要_page20.html">20</a><a href="古今合璧事类备要_page21.html">21</a><a href="古今合璧事类备要_page22.html">22</a><span class="current-page">23</span><a href="古今合璧事类备要_page24.html">24</a><a href="古今合璧事类备要_page25.html">25</a><a href="古今合璧事类备要_page26.html">26</a><a href="古今合璧事类备要_page27.html">27</a><a href="古今合璧事类备要_page28.html">28</a><span>...</span><a href="古今合璧事类备要_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
