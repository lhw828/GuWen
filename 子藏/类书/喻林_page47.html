<!DOCTYPE html>
<html>
<head>
    <meta charset="UTF-8">
    <title>喻林 - 第 47 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 47 页/共 195 页</h1>
    <div class="content">　　伯虎仲熊徳义洵美【焦氏易林申之姤】
　　大都王市稠人多寳【焦氏易林损之萃】
　　乃屯敶我车前后千乗齐以玉爲车辖并驰左右言从已者众皆有玉徳宜辅千乗之君也【王逸注楚辞离骚经】
　　大国多良才譬海出明珠【曹子建赠丁廙】
　　千龙并驰万骥徂征纷纭交竞逝若流星【嵇中散集卜疑集】经世之士悠悠皆是一日无君惶惶如也譬犹蓝田之积玉邓林之多材良工大匠肆意所用亦何必栖鱼而沈鸟哉【抱朴子外篇逸民】
　　或以文艺而龙跃或以武功而虎踞【抱朴子外篇自序】
　　披其藂薄非无香草视其涯防皆有润珠【书品】
　　昆山积琼玉广厦构众材防鳞萃灵沼抚翼希天阶【文选潘尼赠王元贶诗】
　　家有千里骥而不珍焉人懐盈尺和氏而无贵矣【文选曹植与吴季重书】
　　龙徳时乗羣才云骇蔼若邓林之防逸翰烂若溟海之纳奔涛【补文选郭璞客傲】
　　羁九有之竒骏咸总之于一朝岂惟丰沛之英南阳之豪昆吾挺锋骕骦轩髦杞梓竞敷兰荑争翘嘤声冠于伐木援类防乎拔茅是以水无浪士岩无幽人刈兰不暇爨桂不给安事错薪乎【补文选郭璞客傲】
　　如彼和肆莫匪琼瑶如彼仪凤乐我云韶【补文选潘尼释奠颂】如彼昆山列此琚玉【艺文类聚嵗时部三月三日诗】
　　诚以邓林昆吾翔凤所栖悬黎和肆垂棘所集【艺文类聚治政部荐举书】
　　今日之行触目见琳琅珠玉【世説新语容止】
　　才难
　　夫物之有材者其精华之蕴神明之所固防而秘惜不可以知力窥也蒙金以沙固玉以璞珠之所生漩桓之渊而隈澳之下也豫章楩柟之可以大斵者必在夫大山穷谷孱顔岖峿之区抉剔之椅摭之剥削之茍不中于程度则有虎狼蛟噩虺蜴之变雷霆崩坠覆压之虞何以故天地之生材也实难其有以生也必有所用也【子华子晏子】
　　物以少者爲贵多者为贱至于人事岂独不然故藜藿弥原而芝英不泄枳棘被野而寻木间秀沙砾无量而珠璧甚尠鸿隼屯飞而鸾凤罕出虺蜴盈薮而虬龙希觌【抱朴子内篇明本】
　　累世一圣是继踵千里一贤是比肩【意林任子】
　　伯乐敎其憎者相千里马教其爱者相驽马以千里马世一有其利少驽马多其利多也【艺文类聚兽部马】
　　譬如大地少处出生金银等寳多处出生沙石瓦砾【波罗蜜多经五百二十】
　　譬如海寳无价者少余寳甚多【华手经卷二】
　　骥及和氏以希为贵今若家有千里人懐盈尺即骥及和氏宁得珍贵乎【李善注文选曹子建与吴季重书】
　　劳苦
　　辛苦之味入口犹困阨之事在身故谓殃厄劳役之事爲辛苦也【尚书正义洪范】
　　陟彼崔嵬我马虺隤【音灰颓】　陟彼髙冈我马黄　陟彼砠【音疽】矣我马瘏【音涂】矣【诗国风卷耳】
　　肃肃鸨羽集于苞栩【音许】王事靡盬【音古】不能蓺稷黍　肃肃鸨翼集于苞棘王事靡盬不能蓺黍稷　肃肃鸨行【音杭】集于苞桑王事靡盬不能蓺稻粱【诗国风鸨羽】
　　蜎蜎【音娟】者蠋【音蜀】烝在桑野敦【音堆】彼独宿亦在车下【诗国风东山】
　　緜蛮黄鸟止于丘阿道之云远我劳如何饮之食之教之诲之命彼后车谓之载之　緜蛮黄鸟止于丘隅緜蛮黄鸟止于丘侧【诗小雅緜蛮】
　　何草不黄何日不行【叶戸郎反】何人不将经营四方　何草不何人不矜【音鳏】哀我征夫独爲匪民　匪兕匪虎率彼旷野哀我征夫朝夕不暇　有芃【音蓬】者狐率彼幽草有栈【上板反】之车行彼周道【诗小雅何草不黄】
　　大东刺乱也东国困于役而伤于财谭大夫作是诗以告病焉【毛诗大东】
　　北山大夫刺幽王也役使不均已劳于从事而不得养其父母焉【毛诗北山】
　　君子仕于乱世其顔色痩病如鱼劳则尾赤【郑氏笺诗汝坟】荼诚苦矣而君子于已之苦毒又甚于荼比方之荼则甘如荠【郑氏笺诗谷风】
　　有杕然特生之杜犹得其时有晥然其实蕃滋得所我君子独行役劳苦不得安于室家以尽天性而生子孙乃杕杜之不如【毛诗正义杕杜】
　　鸨鸟之羽飞而集于苞栩之上以兴君子之人乃下从于征役之事然鸨之性不树止今乃集于苞栩之上极爲危苦喻君子之人当居平安之处今乃下从征役亦甚为危苦【毛诗正义鸨羽】
　　蜎蜎然者桑中之蠋虫常久在桑野之中似有劳苦以兴敦敦然彼独宿之军士亦常在车下而宿甚为劳苦【毛诗正义东山】
　　有専専然繋缀于蔓者也而其瓣甚苦既繋苦于蔓似如劳苦而其瓣又苦以喻君子繋属于军是事苦也又忧军事是心又苦也【毛诗正义东山】
　　役人若是野兽可常在外今非是兕非是虎何为久不得归常循彼空野之中与兕虎禽兽无异乎【毛诗正义何草】有芃芃然而小者当狐也此狐本是草中之兽故可循彼幽草今我有栈之辇车人挽以行此人本非禽兽何为行彼周道之上常在外野与狐在幽草同乎【毛诗正义何草】黄虺隤行者劳疲役夫憔悴喻时不归【焦氏易林干之革】乗云带雨与飞鸟俱【焦氏易林同人之泰】
　　九里十山道却峻难牛马不前【焦氏易林咸之观】
　　践履寒氷十歩九寻惟有苦痛不为病忧【焦氏易林明夷之干】隔在九山往来劳难【焦氏易林睽之否】
　　歴险登危道逺劳疲【焦氏易林蹇之秦】
　　道渉多阪牛马蛇蟺【焦氏易林蹇之既济】
　　骥疲盐车出于衔棰【焦氏易林夬之井】
　　霄冥髙山道险峻难王孙罢极困于阪间【焦氏易林小过之颐】圣人忧世深思事勤愁扰精神感动形体故称尧若腊舜若腒桀纣之君垂腴尺余【王充论衡语増篇】
　　枯桑无枝尚知天风海冰广大尚知天寒君子行役岂不离风寒之患乎【李善注文选饮马长城窟行】
　　身如大火身如大风身如谷中响如水中影无暂安时【海空智藏经供献品】
　　菩萨在树下坐禅有一乌一鸽一虺自相问何等为苦乌言饥最为苦何以知为苦饥不能行亦不能有所作人坐饥饿死以是知饥为苦鸽言触色爲苦何以故知色为苦人意念色无有终极人皆坐色死以是知色为苦虺言独瞠恚为苦何以故知瞠恚为苦人瞠恚无所避欲自杀亦欲杀人故知瞠恚为苦【惟日杂难经】
　　危困
　　九三伏戎于莽升其髙陵三嵗不兴【易同人】
　　六五贞疾恒不死象曰六五贞疾乗刚也恒不死中未亡也【易豫】
　　初九屦校灭趾无咎【易噬嗑】
　　初六剥牀以足篾贞凶【易剥】
　　六二剥牀以辨篾贞凶【易剥】
　　六四剥牀以肤凶【易剥】
　　上六过渉灭顶凶【易大过】
　　初六习坎入于坎窞凶象曰习坎入坎失道凶也【易坎】上六系用徽纆寘于丛棘【易坎】
　　初九壮于趾征凶有孚【易大壮】
　　九三小人用壮君子用防贞厉羝羊触藩羸其角【易大壮】上六羝羊触藩不能退不能遂无攸利艰则吉【易大壮】初九明夷于飞垂其翼【易明夷】
　　六三见舆曳其牛掣其人天且劓无初有终【易睽】
　　九三臀无肤其行次且厉【易姤】
　　初六臀困于株木入于幽谷三嵗不觌【易困】
　　六三困于石据于蒺藜【易困】
　　九四来徐徐困于金车【易困】
　　上六困于葛藟于臲卼【易困】
　　九三艮其限列其夤厉薫心【易艮】
　　上九鸟焚其巢旅人先笑后号咷防牛于易凶【易旅】剠额为天截鼻为劓既处二四之间皆不相得其为人也四从上刑之故剠其额二从下刑之又截其鼻故曰其人天且劓【周易正义睽】
　　民畏纣之虐危惧不安若崩摧其角无所容头【孔子传书泰誓中】
　　中谷有蓷【吐雷反】暵【音罕】其干矣　中谷有蓷暵其修矣中谷有蓷暵其湿矣【诗国风中谷有蓷】
　　鱼在于沼【叶音灼】亦匪克乐潜虽伏矣亦孔之炤【音灼诗小雅正月】
　　相【去声】彼泉水载清载浊【叶殊五反】我日构祸曷云能谷【诗小雅四月】
　　巢之翘翘而危以其所托枝条弱也以喻今我子孙不肖故使我家道危也【郑氏笺诗鸱鸮】
　　状如舟之流行无制之者不知终所至也【郑氏笺诗小弁】王无恩恵于天下天下之人如旱嵗之草皆枯槁无润泽如树上之栖苴【郑氏笺诗召旻】
　　室如悬磬野无青草何恃而不恐【左传僖公二十六年】
　　如鱼竀尾衡流而方羊裔焉【左传哀公十七年】
　　南夷与北狄交中国不絶若线【公羊僖公四年】
　　服虔云鹿得美草呦呦相呼至于困廹将死不暇复择善音急之至也【春秋正义文公十六年】
　　夫子之在此犹燕之巢于幕也【史记吴世家】
　　鹰隼横厉鸾徘徊兮矰若浮猋动则机兮丛棘栈栈曷可栖兮发忠亡身自绕防兮寃颈折翼庸得往兮【前汉书息夫躬传】
　　有一穷鸟戢翼原野罩网加上机穽在下前见苍隼后见驱者缴弹张右羿子彀左飞丸激矢交集于我思飞不得欲鸣不可举头畏触揺足恐堕内独怖急乍冰乍火【后汉书文苑列传】
　　细政苛惨科防互设矰缴充蹊阬穽塞路举手挂网罗动足蹈机埳【后汉书袁绍列传】
　　虽欲竭诚而尽忠路絶险而靡縁九重既不可启又羣吠之狺狺【后汉书文苑列传】
　　严文尅剥痛于霜雪张罗海内设罝万里逐臣者穷人迹追臣者极车轨【后汉书冦恂传论】
　　阊阖九重陷穽歩设举趾触罘罝动行絓罗【后汉书冦恂传论】
　　创基冰泮之上立足枳棘之林【后汉书黄琼传】
　　欲使坠万仭之阬践必死之地令陛下忽慈母之仁发投杼之怒【后汉书冦恂传论】
　　将军不覩盛衰之纪成败之符譬如野火在原蹈履河冰火灭冰泮将何所依附【蜀志吕觊传】
　　以累卵之身处雷霆之冲茧粟之质当豺狼之路其见吞噬岂抗唇齿【晋书王濬传】
　　虽茹荼之苦衔蓼之辛何以谕之【晋书苻丕记】
　　今犹俎上肉任人脍截耳【晋书孔愉传】
　　至若兰芷倾防桂林移埴根萌未树而牙浅急每恐风波潜骇危机宻发此所以怵惕于长衢也【晋书赵至传】陵九折于卭僰泛冲波于吕梁【宋书傅亮传】
　　将军鱼防于沸鼎之中燕巢于飞幕之上不亦惑乎【梁书陈伯之传】
　　延胶船而越水若朽索而乗奔【魏书李顺希仁弟骞传】
　　时无逸勒路盈摧轮【魏书宗钦传】
　　予一生而三化备荼苦而蓼辛鸟焚林而鍜翮鱼夺水而暴鳞【北齐书文苑顔之推传】
　　横生疮痏动挂网罗【北史周本纪上】
　　亡魂禠魄若牛兄之遇兽心战色沮似叶公之见龙【隋书卢思道传】
　　莒客之踵跻焦原匹兹非险齐人之手执马尾方此未危【隋书卢思道传】
　　防既在脰劔既在心【晏子杂上】
　　荒飙怒号而独秀者先陨霜露宵零而朱草立槁媾市之徒又从而媒孽以髠揺之是以萌意于方寸未有毫分也而触机穽展布其四体未有以爲容也而得桎梏懐抱其一槩之操泯泯黙黙而愿有以试也而漫漫之长夜时未旦也疾雷破山澍雨如霪鸡喑于埘而失其所以爲司晨也【子华子神气】
　　今巨楚县吾前大燕防吾后劲魏钓吾右西壤之不絶若绳【荀子彊国】
　　今矰缴机而在上罟张而在下虽欲翺翔其势焉得【淮南子俶真训】
</div>
    <div class="pagination">
<a href="喻林_page46.html">上一页</a><span>...</span><a href="喻林_page42.html">42</a><a href="喻林_page43.html">43</a><a href="喻林_page44.html">44</a><a href="喻林_page45.html">45</a><a href="喻林_page46.html">46</a><span class="current-page">47</span><a href="喻林_page48.html">48</a><a href="喻林_page49.html">49</a><a href="喻林_page50.html">50</a><a href="喻林_page51.html">51</a><a href="喻林_page52.html">52</a><span>...</span><a href="喻林_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
