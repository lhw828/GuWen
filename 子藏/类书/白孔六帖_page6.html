<!DOCTYPE html>
<html>
<head>
    <meta charset="UTF-8">
    <title>白孔六帖 - 第 6 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 6 页/共 50 页</h1>
    <div class="content">　　钦定四库全书
　　白孔六帖卷九　　　　唐　白居易　原本
　　宋　孔　传　续撰
　　西京【一】　　　　　东京【二】
　　城【三】　　　　　　关【四】
　　道路【五】　　　　　封疆六
　　郊【七】　　　　　　野【八】
　　闾里【九】　　　　　舘驿【十】
　　桥【十一】
　　西京【一】
　　白作我上都【汉之西迁作我上都】上腴【九州之上腴】奥区【天地之奥区】三成帝畿【周秦汉】周以龙兴【秦以虎视】四塞【秦地被山带河四塞之固】沃野千里天府名都　邦畿千里【城阙九重】秦据而彊【汉都而盛】寔惟地之神臯　天邑　鉴秦制【夸周法】京邑翼翼【四方取顺】神州之略【赤县之畿】京师【王室】皇州【皇都帝里】百二之都【言险固要害】水陆【所凑】秦之兴也【天锡鹑首之分】汉之王也【星符东井之精】险【左据函谷崤陵之阻右界襃斜陇首之险】在镐【王在在镐】帝王之宅【崤函作帝王之宅】金城【汉张良曰闗中左崤函右陇蜀南有巴蜀之饶北有胡苑之利东制诸侯所谓金城千里天府之国】建瓴【汉书奏中形胜之国加兵于诸侯犹髙屋上建瓴水】建邦设都【书】封畿　甸服　千里法日【白虎通京师者千里之邑法日月之径千里】帝畿【王畿】申画【书曰申画郊坼申画规画】经野【周礼体国经野注云经谓为之里数也】制其畿疆【周礼】制其畿方千里而封树之【注树木沟上所以表助险固也】正封【周礼正畿疆之封】制畿【周礼制其畿封以正邦国】王城帝宅　表里山河　周原【诗周原膴膴堇荼如饴】域民【是以圣主域民】
　　【汉书】郊野之富【号为近蜀】郑白之沃　坤灵正位孔神州化首【魏元忠封事神州化首】国家大本在京师【裴耀卿答帝问】四方之本【陆贽曰王畿者四方之本也其势当令京邑如身王畿如臂四方如指此天子大权也】畿内数州京师之本【髙季辅列上五事以谓畿内数州京师之本土狭人庶储蓄少而科役多宜蒙优贷令得休息强本弱枝之义也】辟殿轧宫以朝诸侯【唐文粹李庾西都赋唐开禅坛新都之门辟殿轧宫以朝诸侯】龙道双廻【凤阙五门同上西京赋】以唐东都为西都【五代朱梁纪】歌吹喧万井车马塞康荘【韦应物诗】王业根本【陆防论关中事宜状且今之关中即古者邦畿千里之地也王业根本于是在焉秦尝用之以倾诸侯汉尝因之以定四海盖由凭山河之形胜宅田里之上腴弱则内保一方当天下之半可养力时也强则外制东夏据域中之大可以蓄威昭徳也】所贵乎京师【韩文所贵乎京师得不以明天子在上贤公卿在下布衣韦带之士谈道义者多乎】洛阳梁为西都后唐为洛京【五代职方考洛阳梁唐晋汉周常以为都唐故以为东都梁为西都后唐为洛京晋谓西京汉周因之】池象汉兮昭回城依斗兮阑干【刘禹锡望赋登灞岸兮见长安纷扰扰兮红尘漫郁葱葱兮佳气盘池象汉兮昭回城依斗兮阑干】
　　东京【二】
　　白建都河洛　即土之中　东京翼翼【四方之极】增周法【修汉制】万方辐凑　处于中土带河【泝】宅中【以图大】左伊右瀍封畿【千里】定鼎之都　建圭之地【大司徒以土圭之法测土深正日景以求】
　　【地中】经营【书成王在丰欲宅洛邑使召公先相宅既卜宅则经营召公既相宅周公往营成周使来告卜曰涧水东瀍水西惟洛食食吉兆也】无外称尊【宅中图大】先王之经邑也【度天地之所合四时之所交风雨之所会隂阳之所和然则百物阜安乃建王国焉所谓建土圭以测影得天地之中】郏鄏【成王定鼎于郏鄏】王者之里【河洛为王者之里】后汉中兴【光武都洛京】卜而作邑【闻宗周之经营】居以为都【见炎汉之遗制】卜洛【迁周】险【史记初大臣劝髙祖都洛阳曰东有成臯西有崤渑背河洛其固足恃也以为镇三川九阪三涂九谷】建国【周礼惟王建国注营作洛邑于中土】新邑【于东国洛书】召公所相【周公所营】域民【见西京门注】东周延祚【平王东迁而延祚】衡臯【梓泽】金谷【铜街】河洛大都【成周故地】孔千里萧条亭舎不烟【郭子仪程元振説帝都洛阳帝可其计子仪奏曰洛阳自大盗以来焚刼略尽百曹榛荒寰服不满千戸井邑如墟豺狼羣嘷东薄郑汴南界徐北绵懐卫及相千里萧条亭舍不烟何以奉万乗牲饩供百官次舍哉】鬭塲【又曰且地狭隘才数百里险不足防适为鬪塲】形势不及闗内【张素贞观四年诏发卒治洛阳宫干阳殿且东封素上书汉祖将都洛阳娄敬一言即日西驾非不知地土中道里所均但形胜不及闗内弗敢康也伏惟陛下化凋敝之俗为日尚浅讵可东廵以揺动人心】洛阳朝贡天地中【素又言过甚于炀帝帝顾房龄曰洛阳朝贡天地中朕营之意欲便四方百姓今素言之如此后必往虽露居庸何苦】汴州唐故曰宣武军【梁以汴州为开封府建为东都后唐灭梁复为宣武军晋天福三年升为东京汉周因之五代职方考】作唐东宅【唐文粹李庾东都赋始乎周卜今日隋革进十八里作唐东宅】与京比俦【我甸我郊二圣之灵坛在焉赤县神州与京比俦】笼故地之铜驼抱旧里之玉鸡【同上】神都【则天天宅元年九月改东都为神都】帝宅【李光弼传判官韦损曰东都乃帝宅公当守之】国之都府半在东周【白居易制】唐髙宗建东都诏【朕闻践华固得百二称乎建瓴卜洛归仁七日崇乎定鼎是以控膏腴于天府啓黄图于渭濵襟沃壤于王城摛緑字于河渚初学记】升汴州为开封府建为东都【五代朱梁纪】雄都定鼎地势据万国尊【河岳出云雨土圭酌乾坤韦应物望洛诗】帝宅夹清洛丹霞捧朝暾【葱茏瑶台榭窈窕双阙门】以河南府为东都【肃宗本纪寳应元年建夘月辛亥以河南府为东都凤翔府为西都】
　　城【三　计料顺时劳役具土功附】
　　白髙城【深池】崇墉【浚洫】城郭【沟池以为固】金汤【传金城汤池】美城【传美城之大名】无戎而城【雠必保焉】广袤【髙卑】缮其城隍　秦筑【长城延袤千里以拒胡也】城郢【楚嚢瓦城郢沈尹戌曰苟不能卫城无益也】亟城【梁伯好土功亟城而不防民罢而不堪则曰某冦将至乃沟公宫】漆【秦二世欲漆其城】崩【杞梁死其妻哭之城为之崩】四墉是资善守【何患来攻】啓塞从时【门戸道桥谓之啓城郭墙壍谓之塞开闭之急不可一日而阙随壊时而理之不可限以土功之时】坏城郭【月令孟冬】城以巨防【门之重闭】懐德惟宁【虽闘士蒍】不供是惧【终执仲几】宗子【维城】山为【楚国方城以为城汉水以为池又秦践华山为城因河为池防万丈之城临不测之川】要害【当要害之冲控形胜之国】用逸制劳【以寡胜众】城门禁【后汉郅恽君章为上东门帝常猎遇夜方驾还恽拒关不开帝乃廻从中东门入赐恽布贬中东门】所过治城【马援所过辄为郡县治城郭】保民【谷梁曰城以保民为之也民众城小则益城益城无极凡城之志皆讥也注夫保民以徳不以城如民众辄益城是无限极也】扼地咽喉【为国藩屏】扃鐍土宇【缄縢地维】沙城【魏祖征马超毎渡渭为超骑所突营不得立又多沙不可筑城娄子伯说公曰今天寒可起沙为城以水灌之从之一夜而成】城民【见上】众心【国语众心成城言以众心为城】走集【传险其走集】践华为城【贾谊过秦论】解带【为城墨子】干城【诗赳赳武夫公侯干城】却月【荆州图说有却月城】长云【鲍昭芜城赋屹若防岸矗似长云】城麏【楚王使由于城麏复命子西问髙厚大小不知子西责之对不能王遇盗云中余受戈其所在示之此余能也脾泄之事余不能麏城在脾泄】城恶【渠邱城恶众溃奔莒曰城已恶矣其孰与我为虞】虽宗子是固【则可征辞】而大夫不供【亦宜加罪】百雉　俟我乎城隅孔筑却月城【李靖辅公祏据丹阳召靖入朝受方略公祏遣惠亮屯当涂筑却月城延袤十余里为掎角靖曰若出不意挑攻其城必破之惠亮防公祏禽矣】跨水聨堞【崔神基拜并州长史初州隔汾为东西二城神庆跨水聨堞合而一之省防御兵歳数千】建楼堞厮多乐水自环【王方翼迁肃州刺史州无隄壍寇易以攻方翼乃发卒建楼堞厮多乐水自环烽逻精明】碎叶【裴行俭讨遮匍奏王方翼为副筑碎叶城靣三门迂还多取以诡出入五旬毕西城胡纵观莫测其方略】筑三受降城【张仁愿黙啜悉兵西击突骑张仁愿请乗虚取汉南北于河北筑三受降城絶虏南寇路唐休璟以为筑城虏腹中终为所有仁愿固请中宗从之】池隍【敬晖为卫州刺史是时河北经突厥所骚方秋而城晖曰金汤非粟不守岂有弃农亩而事池隍哉纵民归敛郡頼安】和戎【郭震为凉州都督初州境轮广四百里虏来必傅城下元振始于南硖口置和戎城北碛置百亭军制东要路遂拓境千五百里自是州无虏忧矣】丰安定逺【先天元年为朔方道大緫管筑丰安定逺城兵得保顿上】完故城【张守珪为州刺史墨离军使督余众完故城版筑方立虏奄至】筑郛浚隍【闗播传李元平兼泌州别驾知州事元平始至募工筑郛浚隍】城无完堞非可应卒【李绛上言北虏方强其忧有五城无完堞非可应卒二也】阳托霖雨増陴浚隍【顔真卿为平原太守安禄山逆状牙萌真卿度必反阳托霖雨増陴浚隍】金城【清河太守使郡人李蕚来乞师蕚曰闻公首奋羣唱大顺河朔恃公为金城固】缮陴隍【张建封进濠寿庐观察使是时四方尚多故缮陴隍】筑城堡【李齐运拜京兆尹时李晟壁渭桥齐运发民筑城堡督刍粟以饷晟】诏城临泾【郝玭贞元中为泾镇将尝从数百骑出野还说节度使马璘曰临泾扼洛口其川饶衍利畜牧其西走戎道旷数百里皆流沙无水草愿城之为休养便地诏城或谓璘曰玭言信然虽然公所以蒙恩大幸以边防未固也上心日夜念此故厚于公今若用玭言则边以安尚何事为璘遂不听及代段佑为节度玭又说曰天寳时天下以兵为防独西域耳西塞至京师且万里自禄山反西陲尽亡寰内为边郡毎虏入冦驱井闾父子与马牛焚积聚残室庐边人耗尽今若筑临泾以折虏势便甚佑唯许请于朝卒诏城临泾为行原州以玭为刺史戍之自是虏不敢过临泾】浚隍陴堞【曺华宋州莹邱人呉少诚叛留守王栩署华襄城戍将华浚隍陴堞日与贼抟数禽馘】陶甓【牛僧孺帝欲于鄂州置武昌节度使鄂城土恶亟坏比嵗増筑赋版筑于民吏倚为扰僧孺陶甓以城五年军人无复嵗费】楼雉相望【韩滉迁浙江东西观察使闻京都未平筑石头五城自京口抵玉山毁上元道佛祠四十区修为壁建业抵京岘楼雉相望】城非要地应援艰阻【帝诏承璀李绛虽去位因上言今之营筑不询众谋逺规塞外城非要地虏一入寇应援艰阻三也】请城方渠【杨朝晟防张献甫卒有诏代为邠宁节度使朝晟请城方渠合道木波以遏吐蕃路问须兵几何答曰部兵可办帝问前日城五原兴师七万今何易邪对曰监州之役防先知之今薄戎而城防料王师不十万势难轻入若发部兵十日至塞下未三旬城毕积刍聚粮留卒守之冦至不可防莱野剪夷防且走此万全计也若大发兵阅月乃至防亦来来必战战则不暇城矣帝纳其防】城马岭【已城吐蕃悉众至度不能防乃引去复城马岭而归上】固险示【马燧至太原时天下方骚北边数有警燧念晋阳王业所基宜固险以示敌乃引晋水架汾而属之城灌为东隍省守陴万人又酾汾环城树以周隄】筑城郭【罗立言宜州人改武阳令以治剧迁河隂立言始筑城郭地所当者皆富豪大贾所占下令使自筑其处吏籍其濶狭号于众曰有不如约为我更完民惮其严数旬毕民无田者不知有役】仗义御侮柔逺【李徳裕出为滑州节度使徙劒南西川筑仗义城以制大度清溪关之阻作御侮城控荣经掎角势作柔逺城以扼西山吐蕃】大【髙骈徙剑南西川节度成都城嵗坏骈易以塼甓陴堞完新负城邱陵悉垦平之以便农桑讫功筮之得大畜骈曰畜者养也济以刚健笃实辉光日新吉孰大焉文宜去下存上因名大城】榛墟【安禄山传当此之时洛阳诸郡城邑榛墟】广京师新城【王朴世宗征淮朴留京师广京师通道路壮博宏濶今京师之制多其所规为五代史】开元二十年筑夹城入芙蓉园【唐地里志】陴垒相望【陴垒相望朝驾暮战杜牧罪言】坚垒【名城坚垒坚垒相贯杜牧战论】罗娑城【北方秃髪译语谓吐蕃其王为賛普其国都罗娑城重兵死恶病终以累世战没者为甲门临阵奔北者悬狐尾于首以表其性似狐之性唐会要】相夺也为之城郭甲兵以守之【韩文】雉堞粉似云【杜甫晚登瀼上堂】城欹连粉堞【峡口诗】城峻随天碧【上白帝城】孤城隐雾深【野望】风起春城暮髙楼鼓角悲【絶句】辽鹤记城闉【元祯代曲江老人】城衢州工毕以图献【王使陈章城衢州工毕以图献王视西门樟树宻谓左右曰此树不入城章终非我畜其后章果叛备史】六蜚南幸芙蓉苑十里香飘入夹城【杜牧长安杂题】缭粉堞于绮城【望故园赋】贤长城逺矣【李勣治并州十六年以威肃闻帝尝曰炀帝不择人守边劳中国筑长城以备虏今我用勣守并突厥不敢南贤长城逺矣】
　　闗【四】
　　白察出御入【月令章句关在境所以察出御入关市之征见赋税门】以察伪游【汉书置关都尉以察伪游】禁异服【礼记关以禁异服】反拒【文选曰关门反拒汉得久长】负阻【秦负阻于二关卒开项而受沛】无外【识函谷之可关不知王者之无外】善闭【无关键】司关【周礼司关掌国货之节以聨门市凡货不出于关者举其货罚其人国凶札无关门之征】关吏　控其襟带【束为咽喉】缄縢甸服【扃鐍王畿】何莫由斯【不可逾也】虽圣朝无外【何假于关防】而帝里宅中【宜察其出入】巨防【重闭】限其内外【不可逾也】察其出入【何莫由斯】谨关梁【孟冬】执禁【礼曰闗执禁以讥讥呵察也】抱关之吏【用传之人】崇其巨防【察以伪游】谒关用传【传今之过所也汉兴置关都尉以察伪游用传出入汉文除关无用传汉景复用传】弃繻【汉书终军初从济南当诣博士歩入关关吏与军繻问以此何为吏曰为复还当以合符军曰大丈夫西还终不复传却弃繻而去军为谒者行郡国建节东出关关吏识之曰此使者乃前弃繻生】买符【东观汉记郭丹初之长安过宛从陈兆买入关符以入函谷关既入封符语人曰不乗使车不出关丹自入关后十二年不归后出闗竟如本志】徙【汉武时杨防征南越有功耻为关外人帝为徙函谷关于新安】废【臧文仲废六关孔子曰不仁也】封【东观汉记隗嚣将王元谓嚣曰请一丸泥为大王东封函谷此万世一时也】白马【桓谭新论曰公孙龙常争论曰白马非白人不能屈后乗白马无符传欲出关关吏不听此虚言难以夺实也】青牛【列仙传闗令尹喜周大夫也善内学老子西防先见其气当遇圣人老子果乗青牛薄板车过授喜五千言俱之流沙】鸡鸣【史记秦昭王囚孟尝君乃改姓易名夜半至函谷关关法鸡鸣出客恐追至客居下坐者能为鸡鸣众鸡皆鸣遂得出关又燕太子丹质于秦秦王不礼丹怒而亡归夜至关关门未开丹为鸡鸣众鸡皆鸣遂得逃去】生入【汉书班超在絶域年老思归乃上书曰不敢望到酒泉但愿生入玉门关】斩关【传曰臧纥犯门斩关以出】径逾【越度】闭关【先王以至日闭关】养孤【门关以养孤】符节【门关用符节】易关市来商旅【易关市轻税商旅也月令孟冬】无索【月令孟夏关市无索顺阳敷教不难物也】不租【礼年不顺成关梁不租】讥而不征　无验【商君亡至关不得舎曰商君令舎人无验者坐之曰为法自敝】诈刻传【寗成为中尉抵罪髠钳乃解脱因诈刻传出关亡归】复关【君子所近】叩关【四方賔客叩关即告至】偪介之关【暴征其税】食门征【宋公以门赏耏班使食其征】开【关延敌】闭【关备他盗】苛留【成帝诏勿苛留】马弩关【汉诏罢马弩关旧征马髙五尺六寸齿未平弩十石已上皆不得出关今不禁故曰罢】籍内【汉诏流人欲入关者籍内之注为籍内之也】粟无用传【宣诏人以车载粟入关得无用传】谒关【以从者数对周礼】重门【击柝以待暴客盖取诸豫】门关【关防】仰关孔关通末游【崔融时有司徙关市融上防曰闗通末游】险道【天下之关必险道同上】御暴【关者御暴之所上】闭【韩滉为浙东西观察使闻京都未平乃闭关梁】奔突【封常清安禄山度河常清奔陜语髙仙芝曰贼锐甚难与争锋潼关无兵一夫奔突则京师危不如急守潼关仙芝从之】阸狭【孔纬既及行在纬防玫必反建言关邑阸狭不足驻六师请幸梁州即日去陈仓而玫兵至】息于河之隂【自潼关出息于河之隂韩愈感二鸟赋】过潼关而坐息【同上】抱关之阨陋兮有肆志之阳阳【复志赋上】天关悠悠不可援【和皇甫湜上同】吴关倚北固【天险自兹设李白】备胡【借问潼关吏修关还备胡杜甫潼关吏】连云列战格飞鸟不能逾【同上】千古用一夫【同上艰难奋长防千古用一夫】一夫怒临关百万未可防【剑门】窥黄流之奔猛【韩愈】观天地兴衰随时制事【朱朴襄阳人议迁都曰古王者不常厥居宜观天地兴衰随时制事关中我实因之凡三百嵗广明巨盗陷覆宫阙比幸石门华隂十二之中又亡八九髙祖太宗之制荡然矣夫防邓之西夷漫数百里其东汉与凤林为之关南菊潭环屈而流属于汉西有上洛重山之险北有白崖乃形胜之地沃衍之墟若广浚漕渠运天下之材可使大集自古中兴之君去已衰之衰就未王而王今南阳汉光武虽起而未王也臣视山河壮丽多处故都已盛而衰难可兴也】谒归壶关【苖晋卿潞州壶关人充河北采访使尝入计谒归壶关望县门趣歩吏諌止晋卿以公门当下况父母之邦乎】万古为要枢往来何时息【韦应物诗】天下关二十六【有上中下之差度者本司给过所出塞逾月者给行牒猎手所过给长籍三月一易蕃客往来阅其装重入一关者余关不议百官志】惟天有设险剑门天下壮【杜甫剑门诗】视函谷关若虎豹之窟【栁宗元与杨诲之书视函谷关若虎豹之窟罗之徒实使然也】近静潼关扫蜂蚁【杜甫青丝诗】大城铁不如小城万丈余【士卒何草草筑城潼关道大城铁不如小城万丈余杜甫潼关吏】时清关失险【峡口诗】延州城北户【关防犹可倚杜甫】髙谈先马渡伪晓预鸡鸣【唐太宗入潼关诗】霜峰直临道氷河曲绕城【同上】襟带【壮两京同上】
　　道路【五　泥涂附】
　　白开通【月令三月开通道路无有障塞】平易【传曰司空以时平易道路】三条【西京赋披三条之广路】九轨【昔黄帝之为天子国中九经九纬经途九轨野途九轨】九途【文选诗九途平若水】如砥【周道如砥】剧骖【尔雅七达谓之剧骖言车马多也八达谓之崇期九达谓之逵言交防多也】方轨【蜀都赋画方轨之途】康荘【五达六达也并见尔雅】大道【青楼临大道文选】多岐【杨朱曰大道多岐亡羊也】甚夷【大道甚夷而人好径老】列树【国语周制有之列树以表道】凿山【东观汉记卫飒为桂阳太守凿山通道列亭置驿】羊肠【羊肠路诘曲车轮为之摧】由左【礼道路男子由右女子由左车从中央】由径【行不由径】哭【阮籍常率意独驾不由径车辙所穷辄恸哭而反】泣【杨朱泣岐路谓其可以南可以北】让路【家语曰西伯化行而耕者让畔行者让路】不拾遗【子产相郑路不拾遗】铜驼【洛阳大道有铜驼因名之】石牛【秦恵王欲伐蜀乃刻石牛置黄金于后曰此天牛能粪金蜀王以为然即遣五丁力士拕成道入蜀使张仪随其路以伐蜀】中衢【上路】铜街　辇毂　辙迹　通衢　道路无壅【传】修道【周礼】修除【治道周礼】达其道路【周礼司险以周知其山林川泽之阻而逹其道路注逹者谓山林之阻则开凿之川泽之阻则桥梁之通道路也】五涂【又曰设国之五涂而树之林以为阻固注五涂道路也】藩塞【又曰国有故藩塞阻路而止行者谓闭要路以备奸冦】道禁【道路所禁者周礼】端径术【月令孟春端正也径歩道也术车道也】遵彼微行【微行墙下行径也】野庐【周礼野庐氏掌达国道路至于四畿时祭祀则率其属修除】径逾【禁野之横行径逾者】合方氏【掌达天下之道路不得津梁陷絶】衔枚氏【禁嘂呼叹鸣于国中者行歌哭于国中之道者】雨毕【而除道国语】回中道【武帝通回中道】子午道【王莽通子午道】罢子午道【后汉诏罢子午道通斜谷】随山刋道【马援拜伏波将军縁海随山刋道千里】天衢【易】道周【周曲也】有荡【鲁道有荡】阻长【诗道阻且长】宿息井树　舟车轚互者叙而行之【谓廹隘处使有次序】有爵者为之辟【辟行人】楬悬任器【蜡氏掌若有死于道路者则令埋而置楬焉书其日月焉县其衣服任器于有地之官以待其人蜡音七预反】除骴【谓死人骨及禽兽骨】骴禁【禁谓孟春掩骼埋胔之属】修闾氏【禁以兵革趋行者与驰骋于国中者】塞蹊径【十月】保路【安道路人楚子西】闭涂【不通内外使左传】道无列树列树表【周礼】视涂【司空】道笰【定王使单襄公聘宋假道于陈道茀不可行谓草秽塞路】羊肠若砥【马迹如流】开通平易不践邪径【焦光孝然行不践邪径必循阡陌】所过粪除【第五伦事具洒扫门】隘巷【诗诞寘之隘巷】道而不径【礼言孝子慎身】行不由径【澹台灭明字子羽】阡陌【风俗通南北为阡东西为陌】相郑【吕氏春秋子产相郑桃李垂于街衢】束马【悬车任豫益州记江卣左担道邓艾束马之处】道涂不争险易之利【礼】坦途泥涂【见道路门】送葬不避涂潦【庶人】还泞【传曰晋戎马还泞而止谓遇泥泞盘旋不进】辱在泥涂　胡为泥中　导从避泥【魏先贤行状曰钟皓季明为司徒掾公出道路泥泞导从恶其相洒去公车絶逺公推轼言司徒今日乃独行耳还府向阁铃下疾令揖掾属公奋手不顾时举府掾属皆投劾出皓晓之乃亡】出淖【晋侯与楚战公陷于淖栾书欲载晋侯走鍼乃掀公出淖】入泥【吕锜梦射月中之退入于泥】中逵【吴都赋流汗霡霂而中逵泥泞】雨雪载涂【涂冻释】与马【亷范叔度奔国防时庐江郡掾严麟亦奉章吊国俱防于路麟乗小车涂深马小不得进范愍之命从吏下马牵与之不告姓名去麟后访主将归之人言恐是范果然】致逺恐泥【泥难不通】蹶泥【则没足灭跗荘】需于泥【易】如涂涂附【诗】淈其泥【楚词】妾若浊水泥【古诗】禹泥行乗橇【板置泥上通行】泾水一石其泥数斗【白公渠】孔栈道【杜让能朱玫兵逼乗舆帝进狩梁是时栈道为山南石君渉所据天子间闗险澁让能未尝暂去侧】险澁【齐映奔奉天授御史中丞从幸梁道险澁常为帝御】狩山南【陆防帝之狩山南也道险澁与从官相失夜召防不得帝惊且泣】九折【栁文惩咎赋御长辕之无挠兮行九折之峩峩】治斜谷道【封敖大中中厯平卢兴元节度使郑涯开新路水壊其栈敖更治斜谷道行者告便】千里萧条亭舎不烟【郭子仪奏洛阳东薄郑汴南界徐北绵懐卫及相千里萧条亭舎不烟】天威【髙骈镇安南使者嵗至乃凿道五所置兵护送其径有青石或传马援所不能治既攻有震碎其石乃得通因名道曰天威云】板筑所成【韦安石后尝幸兴泰宫议趋疾道安石曰此道板筑所成非自然之固千金子且诫垂堂况万乗可轻乗危哉后为回辇】鄣梗【顾彦卿王建攻成都彦卿挟故憾与并方道路鄣梗敬瑄告难于朝】廻山取涂【地里志贞元七年刺史李西华自蓝田至内乡开新道七百余里廻山取涂人不病渉谓之偏路】蜀道难【韦臯始天寳时李白为蜀道难篇以斥严武陆畅更为蜀道易以美臯焉】龙尾道【安禄山逆谋日炽每过朝堂龙尾道南北睥睨久乃去】萦山绕川【唐文粹李华言医道路绵绵萦山绕川】驿遽之途【欹危隘束其丑尚存使如周道在公頥指耳刘禹锡驿路记】栈阁盘虚【下临咸呀层崖峭絶木亘铁因而广之限以鈆栏狭径深陉防尾相接从而拓之方驾从容急宣之骑宵夜不惑上】郄曲棱层【一朝坦夷駃行者忘其劳吉行者徐其駈拏行者家以安货行者肩不病徒行者足不蠒乗行者蹄不刑同上】不繇其道【北辕适楚南辕适晋是不可到不繇其道故也刘轲上崔相书】裙腰路【白乐天杭州春望云谁开湖寺西南路草緑裙腰一径斜注孤山寺路在湖州中草緑时望如裙腰】念西路之差永【韩愈】诘曲七转【含元殿侧龙尾道自平阶至地凢诘曲七转由丹凤门北望宛如龙尾下垂于地两垠栏槛悉以青石为之至今五柱犹有存者南郡新书】天网恢恢去将何适【朱泚败走昏迷不辨南北因问路于田父父曰岂非朱太尉耶源休止之曰汉皇帝父曰天地不长恶蛇鼠不为龙天网恢恢去将何适遂亡所在南部新书】风伯清尘【狄仁杰帝幸汾阳宫为知顷使并州长史李冲元以道出妬女祠俗言盛服过者致风雷之变更发卒数万改驰道仁杰曰天子之行风伯清尘雨师洒道何妬女避耶止其役帝壮之曰真丈夫哉】回复【栁宗元梦归赋若有怵余以往路兮驭儗儗以回复】披榛得微路【杜甫诗】岂无平肩舆莫辨望乡路【杜甫雨诗】缘江路熟俯青郊【堂成诗】道路时通塞【归梦】关塞萧条行路难【宿府】去旁干戈覔来看道路通【送弟赴齐州】路危行木杪【山舘诗】野水平桥路【遣兴】失路武陵源【同上】畏途巉巗不可攀【李白蜀道难】卜筑应同蒋诩径【杜甫诗】千嵓万转路不定【李白诗】行路难何有招寻兴己专【杜甫咏懐】欲渡黄河氷塞川欲登太行雪暗天【李白行路难】越鸟从南来【胡鴈亦北度我欲弯弓向天射惜其中道失归路同上】厯九折而直奔兮【固摧辕而失途栁宗元佩韦赋】
　　封疆【六】
　　白申画郊圻【书】八则【周礼八则治都鄙注都之所居曰鄙公卿大夫采地王子弟所居邑】封人中士四人【掌设王之社壝为畿封而树之凡封国设其社稷之壝封其四疆注封国建诸侯立其国之封】遂人主六遂【若司六乡自逺郊逹于畿中】遂士掌四郊【主四郊之狱】方士掌都家【注四百里至五百里公所食也都王子弟及公卿采地大夫采地】颍谷封人【颍考叔也封人典封疆者】畿疆【大司徒制其畿疆而沟封之】形方氏【制方国地域而正其封疆】经略抚封【传曰天子经略诸侯抚封】封畛【彭仲爽为楚令尹封畛于汝开封畛北至于汝水】疆埸之事【慎守其一备其不虞】隙地【宋郑之间有隙地宋郑为盟曰勿有是注各勿有之】瓯脱【史东夷与匈奴间中有弃地千余里各居其边为瓯脱东夷请于冒顿吾欲有之冒顿怒曰地国之本也遂袭灭东胡注瓯脱界上屯守处】女争桑【楚边邑卑梁氏之处女与吴边邑妾争桑二家怒相灭边邑怒而攻呉楚之衅始于边女】割地相与【燕庄王送齐桓公入齐境公曰非天子命诸侯相送不出境吾不可以无礼于燕于是分沟割燕君所至地与之】拓土画疆疆场有氏疆埸之邑【一彼一此何常无之】引其封疆【引正也】封疆之削【何国蔑有】
　　【主齐盟者谁能辩焉注辩治也】疆事【封疆之事自疆埸之邑至此晋赵孟请楚不戮叔孙豹之辞见左传昭元年】子产云【田有沟洫注云封疆沟洫】疆埸绮分【选】诸侯正封【封疆有定分也】疆埸无主【则啓戎心】不在疆【送迎賔客单襄聘楚假道于陈知国必亡】孔拓地开疆【房龄上防曰陛下拓地开疆亦可止矣】斥地【王忠嗣徙河东节度使自朔方至云中袤广数千里据要险筑城堡斥地甚逺】议弃丰保灵夏【唐璿永淳中突厥围封丰州都督崔智辨死朝廷议弃丰保灵夏休璟以为不可上防】定疆畛【苏烈防贺鲁以还定疆畛】封畛比聨【裴度李师道怙强劝帝诛之田正请自黎阳济合诸节度曰魏博军度黎阳即叩贼境封畛比聨易生顾望】不出城隍未游宫室【杨炯少姨庙碑东渐西被南驰北走卢敖之穷观六合不出于城隍陶侃之飞入八门未游于宫室】发兵戍防勒【狄仁杰諌曰天生四夷皆在先王封域之外东距沧海西隔流沙北横大汉南阻五岭天所以限中外也自典籍所纪声教所暨三代不能至者国家既已兼之诗人矜薄伐于太原化行于江汉前代之遐裔而我之域中过夏商逺矣】图海内华夷【贾躭尤悉地里图海内华夷广三丈从三丈三尺以寸为百里并譔古今郡国县道四夷述其中国本之禹贡外夷本班固汉书古郡国题墨今州县以朱刋落防舛多所厘正帝善之】学长于地里【山川险易方隅物产兵戍众寡无不详郑虔】
　　郊【七】
　　白申画郊圻　遂士掌四郊【注主四郊之狱周礼】郊劳【聘客至郊使人郊劳】太学在郊　邑外谓之郊【尔雅】郊迓【郊迎】近郊【逺郊】多垒【礼曰四郊多垒卿大夫之辱】不雨【易曰宻云不雨自我西郊】适彼乐郊【诗】孔郊谒【李光弼乾元元年入朝诏朝官四品已上郊谒】郊迎【裴度田宏正献魏博六州于朝宪宗遣度宣谕宏正知度为帝髙选故郊迎趋跽受命】迎气【宗开元二十六年正月迎气于东郊】屏处【温辅国屏处郊野】贫寓郊墅【崔元暐】澄境【清露澄境逺韦应物】郊原【草树滋同上】跨马出郊时极目【不堪人事日萧条见杜甫野望诗】凢京兆河南二都其近为四郊【唐六典水部凢京兆河南二都其近为四郊三百里皆不得弋猎采捕】
　　野【八】
　　白牧外谓之野【尔雅】大野既潴【东原砥平】我行其野【蔽芾其樗婚姻之故言就尔居诗】适野【太叔适野】祭于野【传辛有遇伊川见被髪而祭于野者曰不及百年此其戎乎其礼先亡矣】乞食于野人【又晋文公过卫出于五鹿乞食于野人野人与之块公子欲鞭之子犯曰天赐也稽首受而载之】谋于野【又禆谌能谋谋于野则获谋于国则否郑国有难子产载以如野谋四国之事】哭【孔子恶野哭者哭所识者则于野】又【韩诗外传曰孔子出游少原之野】郊野之富　有死鹿【死麏】所知吾哭诸野　在野【曰庐】野无青草莽苍　食野之苹【之芩之蒿】失礼【求之野】割鲜野食　经野【体国经野】获麟【西狩大野获之】君子在野　野无遗贤孔耕宜城野【甄济子逢及长耕宜城野】丐食野中【孝友传支叔才隋末荒馑夜丐食野中还进母】别墅【李林甫薛王别墅胜丽甲京师以赐林甫】茫荡之野【王绩之仕以醉失职乡人靳之托无心子以见趣曰无心子以秽行闻越王黜之无愠色退而适茫荡之野】防野【史徳义居虎邱山骑牛带瓢出入廛野】草野【隐逸序古之隐上焉者身藏而徳不晦故自放草野而名姓从之】寛闲之野【耕于寛闲之野韩文】雾野【韦应物寄杨邈诗雾野腾晓骑】緑野堂【裴度午桥别墅作緑野堂】疆畛相望【元载膏腴别墅疆畛相望】平泉荘【剧谈録李徳裕东都平泉荘去乐城三十里卉木台榭若造仙府有虚槛对引泉水萦回防凿像巫峡洞庭十二峰九迄于海门江山景物之状以间行径有平石以手磨之皆隠隐见云霞龙凤草树之形初徳裕营平泉逺方之人多以异物奉之有题平泉诗曰陇右诸侯供语鸟日南太守送名梳】地卑荒野大【杜甫遣兴】旷野怀咫尺【白水崔少府诗】出野冯髙【李义府居母防朔望给告即羸服与元纪出野冯髙窥觇灾众疑其有异谋】别墅在辋川地竒胜【王维别墅在辋川地竒胜有华子冈欹湖竹里舘桞浪茱茰堆辛夷坞与裴廸防其中赋诗相酬对为乐】
　　闾里【九　敬桑梓附】
　　白五家为比使之相保【保任也】五比为闾使之相受【四闾为族使之相葬五族为党使之相赒五州为乡使之相賔乡师稽其乡器比供吉防二服闾供祭器族供防器党供射器州供賔器乡供吉防礼乐之器若国有大故则乡大夫各守其闾以待政令】族师【各掌其族之戒令政事以邦比之法五家为比十家为聨五人为伍十人为聨四闾为族八闾为聨使之相保相受刑罚庆赏及相告以受邦赋以役国事以相埋】比长【各长其比之治五家相受相和】遂人【掌邦之野以土地之图经田野造县鄙形体之法五家为邻五邻为里四里为鄼五鄼为鄙五鄙为县五县为遂皆有地域沟树之使各掌其政令刑禁】同里【汉卢绾与髙祖同里】入里门【内史石庆醉归入里门不下车万石君闻之对桉不食】髙阳【后汉荀氏旧里名西豪颖隂令康以髙阳氏有才子八人荀氏亦八子故改其里为髙阳里】里仁为美　贼不入闾【袁闳事见义感门】无闭【月令孟夏门闾无闭】庞公【闾里庞公凿井得铜】必歩【门闾沟渠必歩】闾左【秦发】式【武王式商容之闾】廻车【曽参廻车胜母之里】式干木闾【魏文侯式段干木闾】听闾里以版图【太宰以官府之八成经邦治三曰听闾里以版图】　敬桑梓【见闾里门】必式【礼入里必式】父母之国【后汉张湛子孝罢冯翊告归平陵望里门而下歩主簿曰明府位尊不宜自轻湛曰礼下公门式路马孔子于乡党恂恂如也父母之国所宜尽礼何谓轻哉】惟桑与梓【必恭敬止诗】与乡人处【由由然不忍去栁下惠】孔子于乡党【恂恂如也语】里旅【齐景公欲更晏子宅辞云敢烦里旅注旅众也】孔乡壤【李勣韦城翟让为盗勣往从之説曰公乡壤不宜自剽残】鸣珂里【张嘉祐嘉贞弟嘉贞为相时任右金吾卫将军昆弟每上朝轩盖驺导盈闾巷时号所居坊曰鸣珂里】居巢【刘子元封居巢县子乡人以其兄弟六人俱有名号其乡曰髙阳里曰居巢】同里【韦贯之或荐之京兆尹李实举笏示所记曰此其姓名也与同里素闻其贤愿识之而进于上或者喜以告曰子今日诣实而明日贺者至矣贯之唯唯不往官亦不迁】望县门輙歩【苗晋卿潞州壶关人充河北采访使尝入计谒归壶关望县门辄歩吏諌止晋卿以公门当下况父母邦乎郡大守迎犒使所属令行酒酒至必立饮白釂侍老有献降西阶拜而饮时美其恭】恭先世【王师范以青州父母所籍每县令至具威仪入谒令固辞师范遣吏挟坐拜廷中乃出或谏不可答曰吾恭先世且示子孙不本也】髙阳里【贺徳仁兄弟八人时比汉□氏太守鄱阳王伯山改所居甘涝里为髙阳云】闾井无烟【安禄山傅英鱼朝恩等不能戢军与回纥纵掠延及郑汝闾井至无烟】安邑李丞相【李吉甫居安邑里时号安邑李丞相】与闾里耆老相乐【司空图每嵗时祠祷鼓舞图与闾里耆老相乐】衣白襴谒县令【五代马全节初徙黄晋过元城衣白襴谒其县令州里以为荣】相贺【君侯至之初闾里自相贺韩合江亭】依然【此来江南近里闾故依然同上示爽诗】闾里怀离别之思【论淮西上】虎穴连里闾隄防旧风俗【杜甫课伐木】邑里邱墟【陆宣公徳宗奉天改元赦离去乡闾邑里邱墟人烟防絶】松楸浸逺【一品集谢赐賛皇县公桑梓虽存久隔兵戈之地松楸浸逺已絶霜露之思】落妃池【注亦如王昭君生于峡州有昭君村緑珠生于白州有緑珠江出杨妃外传】经过叹里闾【杜甫赠李秘书】阮郎迷里巷【元稹代曲江老人】城郭岿然【桑梓如旧张说起义堂颂】不游里巷【五代崔税遭世乱寓居于滑台不游里巷十余年人罕识其面梁贞明三年举甲科】号所居为乐城乡三柱里【刘仁轨进爵为公子及兄子受上柱国者三人州党荣之号所居为乐城乡三柱里】
　　舘驿【十　驿马附】
　　白国野【周礼凡国野之道十里有庐庐有饮食三十里有宿宿有路室路室有委五十里有市市有馆馆有积】置驿【汉郑荘置驿以延賔客】公馆　私馆　舘　舘谷行李往来【供其乏困】公食【使车】传舎【行人】适子之舘　馆给诈传【魏相字弱翁为茂陵令御史大夫桑宏羊客诈乗御传传县相疑有姧案致其罪】坏馆垣【子产相郑伯如晋以鲁防未见子产使坏其舘垣以纳车马士文伯让之子产曰诸侯舍于人门不容车而不可逾越賔见无时命不可知请执事将何所命若获荐币修垣而行君之恵也赵简子曰信我实不徳而以人之垣以羸诸侯是吾罪也使士文伯谢不敏晋侯见郑伯而有加礼厚其宴好而归之乃筑诸侯之馆】子姑就馆　改馆晋侯【具七牢】县次续食【郑当时置驿马四郊迎賔客县次与绩食注云路次也】传置【驿名】赋传【传邮赋给】饰防传　聚柝【野庐氏掌逹国道路至于四畿比国郊及野之道路宿息井树若有賔客则令守涂地之人聚之有相翔者则诛之】蘧庐【荘子曰仁义先王之蘧庐蘧庐舍一宿而去】司空不授馆【不受客单襄公聘楚假道于陈言陈必亡国语】不修【薛宣子惠为彭城令宣过之桥梁邮驿不修知其不能】髙其闬闳【厚其墙垣以无忧客使左传】长亭短亭【十里五里长亭短亭言十里一长亭五里一短亭】息亭传【刘宠免太尉归清俭出京师欲息亭舍亭吏止之曰整顿以待刘公宠不言而去时人称其长】欲止邮亭【赵孝长平王莽时父为田禾将军以父任为郎尝告归歩担欲止邮亭亭长不纳问曰闻田禾将军子当过何时至孝曰寻将到】请亭地作塜【汉张禹年老自起塜茔好平阳肥牛亭部处地又近延陵奏请求之上以赐禹诏平陵徙亭他所曲阳侯王根闻而争之此地当平陵寝庙衣冠出游道禹为师傅不遵谦让至求衣冠所游之道又徙坏旧亭非所宜孔子称赐汝爱其羊我爱其礼宜赐他地上卒以肥牛亭地赐之】投传不受【申屠蟠事见义感门】授舘　阅人多矣【盖寛饶许伯第曰如此舍阅人多矣】　驿马【见馆驿门】使车避传【伯宗避重曰避传】传置【汉文帝诏太仆见马遗财足余皆给传置注遗留也财与才同传置驿也】具私马【汉王温舒为河内守具私马五十匹自河内至长安以奏事】迎賔客【郑庄见上注】骏奔　载驰【载驱】遽令【驿马军书】乗传遄征　遄往　驿骑　乗驿【驿遽传左氏曰楚子乗驿】星轺【轺车使车】
　　【也】孔驰驿【温造使幽州还诏驰驲入奏】飞驿以逹警急【马周飞驿以逹警急皆周建白】三梁十驿【裴耀卿天子东廵耀卿置三梁十驿】创堠【徐申迁韶州刺史徙治故州创驿堠】复驿堠十一区【李吉甫请起夏州至天徳复驿堠十一区以通缓急】驿置多阙【栁公绰长庆元年复为京兆尹时幽镇用兵补置诸将使驲系道公绰奏曰比舘逓匮乏驿置多阙敕赐衣绯紫者所乗至三四十骑黄縁者不下十数吏不得视劵随口輙供驿马尽乃掠夺民马怨嗟惊扰行李殆絶宜特着定限以息其蔽有诏中书条检定数得纾吏罪】擅乗驿马【髙元裕以右补阙召道商州防方士赵归贞擅乗驿马元裕诋曰天子置驿尔敢疾驱耶命左右夺之还其以闻】边奏系驿【崔珙起为凤翔节度使方是时西戎归故地边奏系驿议所以援接珙坐不自力避事下除太子少师】驿马疲耗【卢钧拜华州刺史关辅驿马疲耗钧为市健马率三嵗一易自是无乏事】舍之外邮【顔杲卿常山太守禄山反李钦凑夜还杲卿辞城门不可夜开舍之外邮使履谦及防军冯虔郡豪翟万徳等数人饮劳既醉斩之】通隘道作传舎【韦景骏迁房州刺史通隘道作传舎】乗传过家【仲子陵蜀人典黔中选补乗传过家西人以为荣】豫集【刘宪父思立在髙宗时为名御史时河南北大旱诏遣御史中丞崔谧等分道赈赡思立建言赈给须立簿最稽出入往返停滞妨废且广若无驲处马须豫集以一马劳数家】置驿相望【刘晏诸道廵院皆募駃足置驿相望】同鱼鳞【府西三百里舘同鱼鳞韩愈酬裴十六】曲河【晨及曲河驿凄然自伤情羣鸟巢定树乳鹊飞檐楹韩愈诗】驿楼衰桞侧【县郭轻烟畔一川何绮丽尽日穷壮观杜甫诗】告至告去之役不絶于道【华人夷人往复而受馆者旁午而至传吏奉符而阅其数县吏执牍而书其物告至告去之役不絶于道栁宗元舘驿壁记】寓望迎劳之礼无旷于日【同上】襃城驿号天下第一【至有饲马于轩宿隼于堂凢所以汚败室庐糜毁器用日益辟破不与曩类孙樵书襃城驿】劳迎饯别【刘禹锡管城驿记劳迎展蠲洁之敬饯别起登临之思】传舎之尤【走毂奔蹄遄征急宣入而忘劳出必屡顾其传舍之尤乎上同】阳城驿【元祯诗商有阳城驿名同阳道州阳公没已乆感我泪交流又祠曹讳羊祜此驿何不侔我愿避公讳名为避贤邮】驿千六百三十九【凡三十里有驿驿有长举天下四方之所达为驿千六百三十九唐史百官驾部】通驿公舘南有水亭【四甍翚飞巉絶浦屿盖为接輶轩祖逺客之佳境也李白姑熟亭序】野舘浓花发【杜甫送司马诗】使尘来驿道【遣闷同上】微冥水驿孤【入洞庭诗】停舫临孤驿【韦应物次旴】舘驿之制于千里之内尤重【自万年至于渭南其驿六自防而南至于蓝田其驿六自长安至于盩厔其驿十有一自武功而西至于好畤其驿三自渭而北至于华原其驿九自咸阳而西至于奉天其驿六由四海之内总而合之以至于关由关之内束而合之以至于王都桞宗元记】任官人为舘驿使【裴潾两河用兵宪宗任宦人为舘驿使检稽出纳有曺进玉者尤恃恩倨甚使者过至加捽辱宰相李吉甫奏罢之防伐蔡复以中人领使潾谏曰凡驿有官专尸之畿内以京兆尹道有观察使刺史相监临台又御史为之使以察过阙犹有不职则宣明科条督责之谁不惕惧若复以宫闱臣领之则内人而及外职分乱矣】驿门十二辰【开元二十九年命观风使郑审检校两京驿门即今门置十二辰自审始也】村舘泊好木【韩愈聨句】临驿卷缇幕外堂接绣衣【李白】邮传剧道【崔衍邮传剧道属嵗无秋】治亭舘千余区【五代冯晖徙镇灵武治仓库亭舘千余区】
　　桥【十一】
　　白虹桥　星桥【华阳记李氷造七星桥上应七星】牵牛【秦始皇并天下都咸阳端门四逹以制紫宫渭水贯都以象天河横桥南渡以法牵牛】济川　鼋鼍【纪年曰周穆王三十七年伐荆东至九江比鼋鼍为梁而渡文选方架鼋鼍以为梁】乌鹊【淮南子乌鹊填河成桥而渡织女】骊龙【思赋曰骊龙之飞梁】梁□【左除道梁溠谓作桥于□水上】造舟为梁【诗】水涸【成梁】徒杠舆梁【孟子曰子产脱辀济人是惠而不知为政十一月徒杠成十二月舆梁成人不病渉也徒杠小桥舆梁大桥】溴梁【梁莫大扵溴梁尔雅】石杠不修【见馆驿门注】游【张良歩游下邳圯上注楚人谓桥为圯】浮【魏志邓艾伐蜀先作浮桥】陷【钟会伐蜀先令牙门将许仪治道桥防马足斩仪】鼋鼍【见上】鱼鼈【论衡曰髙丽国王有侍婢自云气如鸡子来下我故有身后生子名曰东明东明善射王恐害其国欲杀东明东明走至淹水以弓击水鱼鼈浮为桥而渡】枕席【赵充国奏治湟陜以西道桥七十所令可至鲜水左右以制西域信威千里如从枕席上过】川不梁【单襄公过陈见川不梁】飞梁【桥也见螭龙注】题柱【司马相如往京师过蜀郡升僊桥题其柱曰不乗驷马不复过此】以济不通【以济要津】达川泽之阻【司险知川泽之阻而达其道路注谓以桥梁通】啓塞从时【门户道桥谓之啓城郭墙壍谓之塞开闭之急不可一日而阙故堕坏而治之不可限以土功】造舟【见上】鞭石【秦始皇作石桥欲过海有神人能驱山石下海石去不速神辄鞭之流血】堕履【黄石公】举杯【晋书杜预字元凯请建河桥于建平津众论以为殷周所都经圣贤而不作必不可作也预曰昔造舟为梁则河桥之谓遂作成上临会举杯曰非卿也此桥不立预曰非陛下圣明不成】必葺【之功】功济行路　川惟设险【桥用济人】茍或骞崩【则劳揭厉】人无褰裳【车不濡轨】道路无拥　用济车徒【以利来往】茍骞崩之不葺【虽掲厉而莫通】当啓塞之急【诚合从时】有怀襄之虞【如何寘力】石鼈【晋成都王颍字章度屯汲南阻清水为垒造浮桥通河北以木函盛石沈之以系桥名曰石鼈】崔公桥【后魏崔亮渭水为桥利百姓名崔公桥】三柱折【魏畧洛水浮桥三柱折三公象也】豫让桥下尾生【抱梁柱以待女子】鴈齿【桥有鴈齿】半月【桥似半月】孔止过车者【权万纪族孙懐恩尝过汴州时刺史杨徳干与怀恩名相埒汴桥新成立木中涂止过车者怀恩适过人示徳干曰民不可止耶焉用此徳干慙服】筑道为桥梁【阎立徳从征辽师还至辽泽亘二百里淖不可通立徳筑道为桥梁无留行】累石代柱【李昭徳洛有二桥司农卿韦机徙其一直长夏门民利之其一桥废省巨万计然洛水嵗淙齧之缮者告劳昭徳始累石代柱锐其前厮杀暴涛水不能怒自是无患】徙洛中桥【韦洪机徙洛中桥于长夏门废利桥人便之天子乃登洛北絶岸延眺良久叹其美】揣广狭为桥【贾循京兆华原人张守珪北伐次滦河属冻泮欲济无梁循揣广狭为梁以济】大夫桥【张志和筑室越州东郭观察使陈少游往见为终日留先是门阻流水无梁少游为创之人号大夫桥】争桥【李宻王世充进薄其垒宻提敢死士数百邀之世充大溃士争桥溺死者数万洛水为不流】以韦笮维大舰为浮梁【李存晋进军徳胜为南北寨毎以舟兵来往颇以为劳而河北无竹石存晋乃以苇笮维大舰为浮梁荘宗大喜解衣以赐之五代史】桥坏覆民租车【王周四镇皆有善政定州桥坏覆民租车周曰桥梁不修刺史过也乃偿民粟为治其桥】断桥【李愬取吴元济道分轻兵防桥以絶洄曲道】三脚木为桥【杜重威朔州人契丹冦镇定转运使李谷教重威以三脚木为桥募敢死士过河击贼】梯桥【唐旧史裴度立第于东门集贤里有风亭水榭梯桥架阁】作机桥维以长絙【康承训屯海州度贼至作机桥维以长絙贼半度絙絶士溺死度者不得战殱之】航桥【郭子仪史思明自魏来王师南溃子仪以朔方军保河阳防航桥】兵扼河桥【王建及梁进战柏乡相距鄗邑野河上镇定兵扼河桥梁兵急击之荘宗登髙望见镇定兵将败顾建及曰桥为梁夺则吾军危矣柰何建及选二百人驰击梁兵梁兵辄解去出五代史唐臣传】比舟为梁【与波外降桞宗元永州訾家洲亭记】浮鼋没鹊【文粹栁司功石桥铭架海维河浮鼋没鹊】力将岸争势与空鬭【文粹张彧石桥铭虹舒电拖虎歩云就力将岸争势与空鬪月挂虚檐星罗伏兽】长桥卧波【未云何龙杜牧阿房赋】飞桥【上架汉韩愈】初月出云长虹饮涧【赵州石桥望之如初月出云长虹饮涧天后时黙啜欲南过至桥上忽马不进见青龙卧桥下乃去朝野佥载】文虹桥【宋之问文虹桥兮彩鹢舟】唐太宗浮桥诗【水揺文鹢动防转锦衣萦出初学记】駈石架沧津【李白古风秦皇按寳剑赫怒振威神逐日廵海右駈石架沧津征卒空九防作桥伤万人】伐竹为桥结创同褰裳不渉往来通【杜甫诗】日落青龙见水中【天寒白鹤归华表日落青龙见水中】野桥分仔细【观山水图同上】桥维万里樯【杜甫酬门下相公】旧制横絙百丈连舰千艘【辫修笮以维之系围木以距之亦云固矣然每冬氷未合春初解流澌峥嵘缏防航破无嵗不有开元十二载授彼有司俾鉄代竹赋晋国之一鼓法周官之六齐结为连鎻镕为伏牛偶立于两岸襟带于中潬鏁以持航牛以絷缆亦将厌水物奠浮梁奔测不突积凌不隘张说蒲冿桥賛】蒲津河桥【天下之要津也唐明皇诏铸铁牛八头柱二十四条连鏁一十二条山架八所牧人八枚于中潬分立亭亭有虹霓之状实万代之竒絶也又诏中书令张燕公说制河桥賛树于中潬之上纪异记】人不履危【栁宗元兴州江运记杠梁以成人不履危】南浦清江万里桥【野望杜甫】野桥齐马度【同上】桥断却寻溪【蜀山行同上】飞桥上架汉【韩文】掷巾为桥【崔生入山遇仙女为妻久之还客得隐形符潜防宫禁为术士所知追捕甚急逃还山中追者在后隔河见其妻告之妻掷其领巾为五色桥度崔】彻杠彴【髙丽帝度辽水彻杠彴】彩虹【乗桥蹑彩虹李白送温处士】















　　白孔六帖卷九
　　钦定四库全书
　　白孔六帖卷十　　　　唐　白居易　原本
　　宋　孔　传　续撰
　　井【一】　　　　　　宅【二】
　　廨署【三】　　　　　厠【四】
　　楼【五】　　　　　　阁【六】
　　台【七】　　　　　　堂【八】
　　屋室【九】　　　　　门戸【十】
　　井【一　汲附】
　　白改井【易改邑不改井】往来井井　射鲋【井谷射鲋言井上汲而下注如谷水射小鱼】羸其瓶【瓶未出井而钩羸其瓶而覆之】勿幕【井收勿幕谓不覆之不私其利】井徳之地　井以辨义【施而无私义之方也】挈壶【周礼挈壶氏挈壶以令军井】塞井夷灶　堙【井堙木刋】眢井【废井也】及泉【孟子譬如掘井不及泉犹为弃井】浚井【王莽传谢嚣奏武伯长孟通浚井得白石】得铜【庞俭父先逃走随母流宕后居乡里凿井得铜遂致富奴苍曰堂上我妇也问其故奴曰我妇姓艾字阿宏足下有黑子腋下有瘜母曰我翁也遂为夫妻时人曰凿井得铜买奴得翁】凿井而饮【击壤歌者】泥而无禽流而可食【易曰井不食下也旧井无禽时舍也】甘井【先竭】石甃【玉甃】露井【银牀】泉　冽井【井冽寒泉】伯益之功【伯益作井】善利【水善利万物老子】习坎　有仁【井有仁焉君子可逝不可陷也】抱瓮【庄子云子贡过汉隂遇一丈人方为圃畦凿隧而入抱瓮而出子贡曰有机于此日浸百畦挈水若抽名曰桔橰丈人曰有机者必有机心吾耻不为也】负缶【说苑曰衞有五丈人负缶入井灌薤人教以重后轻前名曰桔橰五丈人曰机智之巧必有机智之心吾耻不为】再拜【耿恭居踈勒匈奴攻城絶其水源穿井十五丈无水恭曰闻贰师将军拔刀刺山飞泉涌出今汉徳神明岂有穷哉乃整衣服向井再拜请祈有顷飞泉涌出】投辖【汉书陈遵毎大防賔客辄闭门取客车辖投于井中】土羊【韩诗鲁哀公穿井得土羊孔子曰土精也又家语云季桓子穿井得一物如羊不识以问孔子曰此羵羊也土之怪】飞火【异苑曰蜀都临卭县有火井汉室之隆则炎赫弥炽暨桓灵之际火势渐微至诸葛亮一阚而更盛故曰高焰飞扇于天】出云【孙坚讨董卓至杞园井出五色云】掘新井【管子曰桓公将与管仲饮十日斋戒掘新井而柴焉注新井以柴覆之取其洁敬也】银井　阙地【及泉】水泉必香　聚东井【汉高祖入秦五星聚东井】玉井【蔡诞曰仙人有玉井】钱飞出【葛仙公投钱于井呪则飞出】神农九井【神农造井井有九所汲一井余井悉动在邓州】居所而迁【井居其所而迁】浚井【舜父使浚井出从而揜之以为已死】桃李生井傍【古诗】东井【秦分】陷井之蛙【伏缺甃之崖】井渫【渫治也去污秽之名】修井【象曰井甃无咎修井也】浪井【典略曰浪井不凿自成】汲短绠【不可以深汲】汲引　争【高士传管宁所居屯落防汲者或男女杂错或争井宁乃多买器分置井旁汲以待之又使不知来者得之乃不鬬讼】金瓶素绠【古诗后园凿井银作牀金瓶素绠汲寒浆】无丧无得【终日汲引未为损终日泉注未为益】笑【平原君美人见躄者蹒跚行汲笑之后斩以谢】孔凿井【宗室臯迁荆南节度使繇荆抵乐乡二百里其间墟聚凡数十不井饮臯始命凿井以便人】人勤于汲【张操徙陜州城中无井人勤于汲操为瀼河溜入城百姓利安】韩公井【有昭王井相传汲者死行人虽暍困不敢视韩朝宗移书谕神自是饮者无恙人更号韩公井】涛荡蠲愈【邵真义井记导之深源经之善利蔑燠暍之虞济烦乏之艰昏懵者得以涛荡瘵痗者由之蠲愈】甖甈负水【柳宗元始州之人各以甖甈负江水莫克井饮】学者如浚井【文宗喜经术宰相李石因言施士匄春秋可读帝曰朕见之矣穿凿之学徒为异同但学者如浚井得美水而已何必劳苦旁求然后为得耶】新井篇【白居易拜左賛善大夫俄有言居易母堕井死而居易赋新井篇言浮华无实行不可用出为州刺史】浚李泌六井【居易为杭州刺史复浚李泌六井民赖其汲】凿泉以井饮【柳宗元天说云凿泉以井饮】盈以其神【其来不穷惠我后之人噫畴肯似于政其来日新柳宗元井铭】皆百尺【韩滉闻京师未平置馆第数十于石头城穿井皆百尺】凿井八十【同州水醎而无井牛存节祷而择地凿井八十水皆甘可食】以宝钿为井干【王鉷】井中叹声【武后时来俊臣家井中夜有吁嗟叹怨声五行志】七井生凉【霍仙鸣别墅在龙门一室之中开七井皆以雕镂木盘覆之夏月坐其旁七井生凉不知暑气】惟古有制八家所共【柳宗元祭井文】蕴利兹久閟灵则深【同上】井涨才深尺余【张希复言授新州将拜相井忽涨才深尺余】下有人语及鸡声【开成末永兴坊百姓王乙掘井过常井一丈余无水忽听下有人语及鸡声甚喧閙近如隔壁井匠惧不敢掘同上】其土坚垍其利悠久【柳文井铭其土坚垍其利悠久其深八寻有二尺】蓄是徳【柳宗元祭井惟神蓄是徳以为人用是不穷之养功齐乳湩惟昔匝石今则顺道发自成于富媪克长厥灵不爱其宝】有井朱夏时辘轳冻阶戺【杜甫题衡山县学】石甃冷苍苔【寒泉湛明月李白桓公井诗】梧桐落金井一叶飞银牀【李白赠别舍人弟】金色【石阳县有井水半青半黄黄者如金色取作粥】玉甖汲水花桐井【李贺玉甖汲水花桐井旧丝沉水如云影】玲珑映玉槛【澄澈写银牀流水集孔雀带影出羵羊苏味道井诗】沸涌有声【永宁王相宅南有一井毎夜尝沸涌有声昼窥之或见铜厮罗银熨斗水腐不可饮杂爼】八角井【贾耽在滑台城北命凿八角井以镇黄河于是潜使人于井所伺之果有一老父至问曰谁人凿此曰丞相也老父曰大妙手但近东近西近南近北耳耽闻之曰是井太大也出玉泉子】儿童汲井华惯捷瓶上手【杜甫大云寺诗】凿井不尽土【杜甫太平寺泉眼山头到山下凿井不尽土】香美胜牛乳【取供十方僧杜甫诗】露井冻银床【同上】有灵异【韩文宜城驿记宜城驿东北有井传是昭王井有灵异至今人莫汲】捕鸟雀张罗于井上【韩文】緑草垂石井【李贺】隂井多虫乱【韦应物】乱石峥嵘俗无井【杜甫引水诗月峡瞿塘云作顶乱石峥嵘俗无井】长懐贾傅井依然【清明诗上】万井逼舂容【巴西】浪动灌婴井【上】橘井尚高褰【上】络纬秋啼金井栏【李白】宅【二　脩造　毁壊　辞宅　择邻贫陋　奢盛　崩倒　假宅附】
　　白安宅【其究安宅】宁宇　爰居【爰处】风雨攸除【鸟鼠攸去】上栋下宇【上栋下宇以待风雨】　约折中　徙居　殖殖其庭【殖殖平正貌】以避燥湿【子罕曰吾侪小人皆有阖闾以避燥湿寒暑】大厦【大厦初成燕雀相贺】闲居【潘岳】无征【周礼曰国宅无征注云城中之宅无税也】度地【以居人礼】献宅【礼曰献田宅者操书致】度土而居　晏子之宅近市【齐景公欲更之】田宅不鬻【礼】丧不虑居【为其无庙礼】一区【扬雄之先扬季有田一廛有宅一区】版屋　寝不逾庙白屋【白屋覆屋】　田宅制【晋有司奏王公国家京城不宜有田宅未暇作诸国邸当使有往来之处今限京师得有宅一所】君子攸宁　自请【王翦自请美田宅】卖宅葬【崔寔父亡卖田宅起冢茔立碑碣无资产以酤酿为业】长者辙【陈平附郭而居门多长者车辙】脩造卜筑　经营　缮完　葺墙　筑室百堵　必葺【叔孙所舘虽一日必葺】于垣【诗曰之子于垣百堵皆作】底灋【书曰若考作室既底法厥子乃不肯堂矧肯构】堂构　垣墉涂暨茨【书若作室家既勤垣墉惟其涂暨茨涂泥也茨盖也】卜居葺墙　塓室【文选】仍旧贯　脩【月令孟秋脩宫室坏垣墙】成寝【礼季武子成寝】晋献文子成室【晋大夫发焉张老曰美哉轮焉美哉奂焉】君子将营宫室【宗庙为先廐库为次居室为后】宫室既脩【墙屋既设】斯飞之制【改造】粪除先人敝庐　考室　目巧之室【则有奥阼】土木胜人【国语智襄子室美士茁夕曰臣惧土木胜人人不安室】相宅有死者【后汉董宣少平为北海相大姓公孙丹为五官掾进新宅而卜工占之云当有死者丹乃命子杀道行人置尸舍内以塞咎宣知乃收丹子公杀之】鲛人【构馆于悬流】益宅【田蚡为相尝请考工地益宅】作之者劳【居之者逸文选】俭【俭而不陋】我图【尔居】脩垣【左氏】毁坏尤其室【宋向戌见孟献子尤其室曰子有令闻而美其室非所望也对曰我在晋吾兄为之毁之重劳且不敢间】更宅【景公谓晏子曰子之宅近市湫隘嚻尘不可以居请更诸爽垲对曰君之先臣容焉臣不足嗣之于臣侈矣及晏子如晋公更其宅反则成矣既拜乃毁曰非宅是卜唯邻是卜卒复其旧宅而止】坏【鲁共王好治宫室坏孔子旧宅以广其居】无有坏隳　坏其室【礼】剥庐【易】彻我墙屋【诗】重劳　开一径【后汉张仲蔚蓬蒿满宅唯开一行径】无毁我室【无发屋居】辞宅霍去病【为将军帝欲治第去病辞曰国讐未防臣无以家为】晏子【见前注】北第【北第者近北阙之第婴最第一也故张衡西京赋云北阙甲第当道直啓】推让【后汉范迁为司徒裁有一宅复推与兄子及薨子建自田种置宅三亩时人美之】又【沈辅字伯禽少履恭俭防父服阕推让田宅与亲贫不足者】又【吴志周瑜推道南大宅以舍孙策与策为友升堂拜母有无通共】择邻定邻【物理论曰宅者先定邻焉】亲仁善邻【国之宝也】协比【其邻】诸侯【守在四邻】孟母三徙【以择邻】里仁为美　仁里【思赋匪仁里而焉择】恤邻　晏子曰惟邻是卜【二三子先卜邻矣】五家【为邻五邻为里】度土而居【惟邻是卜】张霸【受严氏春秋博览五经诸生慕之各市宅其傍以就学后汉时】必有邻【论语徳不孤必有邻】睦乃四邻【蔡仲之命】贫陋一亩环堵【儒有一亩之宫环堵之室】荜门圭窦　蓬戸瓮牖　穷僻【萧何为相买田宅必居穷僻不治垣屋】陋巷　蓬蒿【张仲蔚所居蓬蒿没人】俭而不陋　湫隘　嚣尘【晏子宅见上】蜗舍【焦先】容身【文子曰古之为道者量腹而食容身而居】偪下偞卑【偞迫也堕荚反礼】未免燥湿【之患】绳枢　宫室卑庳上漏下湿蓆门【陈平】其居容易　粪土之墙奢盛居处不淫　高其闬闳厚其墙垣　丰屋　峻宇【雕墙】美其室【向戍见孟献子尤其室曰子有令闻而美其室非所望也】轮奂　山节藻棁【臧文仲山节藻棁君子以为滥矣】丹楹刻桷【鲁庄公丹桓公楹刻桓公桷非礼也】取诸大壮　良田广宅　甲第宣骄　所阅多矣【平恩侯许伯入第盖寛饶仰视屋而叹曰富贵无常忽则易人此如传舍所阅多矣】利田宅【魏武侯卒中试则复其戸利田宅也】寝不逾庙【礼】请地益宅【田蚡事见上注】容长防幡旗【晋王濬士治恢廓有大志尝起宅开门前路广数十步或问之濬曰吾欲容长防幡旗众咸笑之】土木胜人【见脩造门注】侵并【晋廷尉张闿住小市欲夺左右宅以广其居乃私作都门早闭晏开人讼于贺循循白闿闿遂毁之】屋不呈材【文选】宫室无量【传】汰侈　膏腴【汉武安侯蚡营甲第地极膏腴堂罗钟鼓】石董【呈巧致功期不陀弛非石非董畴能居此】衣以绨锦【哀帝建董贤宅】丰其屋【易】许伯延賔【尚惧盖侯之诫】赵文考室【犹钦张老之言】崩倒栋折榱崩【侨将压焉】梁木其坏【礼】旧宅支坏【天之所坏不可支也传】倾阤骞崩　持危扶颠　轸骞崩之虑【贻燥湿之忧】坏堕　剥庐【易小人剥庐】一日必葺其墙屋【叔孙昭子】假宅田生如长安【假大宅令其子求事吕后谒者张释卿见史记】假舘【曹交谓孟子曰交得见于邹君可以假馆愿留而受业于门】王子猷【世说王子猷毎假人宅必种竹人诘之曰不可一日无此君】推与【周瑜事见辞宅门注】孔壮丽【河间元主孝恭尝谓人曰吾所居颇壮丽非吾心也当别营一区令粗足充事而已吾殁后子也才易以守不才不为他人所利】以图购宅【马周为御史时遣人以图购宅众以其兴自书生素无赀皆窃咲它日白有佳宅直二百万周遽以闻诏有司给直】求胜地为创第【帝幸翠防宫求胜地为创第】改治第宅【李元纮当国累年未尝改治第宅】甲当时【张宏靖先第在东都思顺里盛丽甲当时】无正寝【李义琰宅无正寝弟义璡为市堂材送之义琰曰以吾为国相且自愧尚营美宇是速吾祸岂爱我者耶义璡曰凡仕为丞尉且崇第舍兄位高安可偪下哉答曰不然事难全遂物不两兴既处贵仕又居广宇非有令徳必受其殃卒不许】侈甚【马璘家富不赀治第京师侈甚其寝堂无虑费钱二十万缗徳宗在东宫闻之不喜及即位乃禁第舍不得逾制诏毁璘中寝及宦人刘忠翼第璘家惧悉借亭馆入之官其后赐羣臣宴多在璘山池】开第昌化里【岐阳公主下嫁杜悰开第昌化里疏龙首池为沼】无所增广【李愬其昆弟赖家勲贵矜室庐唯愬所处乃父时故院无所増广】盛葺第舍【潘孟阳盛葺第舍帝微行至乐游原望见之以问左右孟阳惧辍不敢治】亘街陌【独孤及疏曰拥兵者第舘亘街陌】权贵优笑地【李讷初居与宰相杨收接收欲市讷兄舍以广第讷叱曰先人旧庐为权贵优笑地耶】多置嘉石美木【牛僧孺治第洛之归仁里多置嘉石美木】卖居宅【席豫疾笃遗令赀不足可卖居宅以终事】功役丛烦【杨凭治第永宁里功役丛烦】室处庳漏【崔郾室处庳漏无步庑至霖淖则客盖而屐以就外位】辋川【王维别墅在辋川地奇胜有华子岗欹湖竹里舘柳浪茱茰沜辛夷坞与裴廸游其中赋诗相酬对】第舍华僣【许敬宗营第舍华僣至造连楼使诸妓走马其上】重关复壁【李林甫所居重关复壁络版甃石一夕再徙家人亦莫知也】十尺之舍【元徳秀未尝有十尺之舍】第舍华僣弥跨都邑【杨国忠】结庐北渚【仲长子光隐者也无妻子结庐北渚凡三十年非其力不食王绩爱其真徙与相近】宅气索然【浮屠黄州人尝为燕国公张说市宅戒曰无穿东北王隅也他日见说曰宅气索然云何与说并视隅隅有坎丈余惊曰公富贵一世而已诸子将不终说惧将平之曰客土无气与地脉不连譬身疮痏补他肉无益也说子皆污贼死斥】裴度治第东都集贤里【裴度治第东都集贤里沼石林丛岑缭幽胜作别墅具燠舘凉台号緑野堂激波其下】卜宅篇【吕才卜宅篇曰易称上古穴居而野处后世圣人易之以宫室盖取诸大壮殷周时有卜宅之文诗称相其隂阳书云卜洛食】为魏徴孙赎故第【白居易李师道上私钱六百万为魏徴孙赎故第居易言徴任宰相太宗用殿材成其正寝后嗣不能守陛下犹宜以贤者子孙赎而赐之师道人臣不宜掠美帝从之】通永巷【郭子仪宅居亲仁里四分之一中通永巷家人三千相出入不知其居本传】池观堂皇为当时第一【杨绾始辅政御史中丞崔寛本豪侈城南别墅池观堂皇为当时第一即日遣人毁之】居寝郁然【杨行宻见王茂章营第曰天下未定而茂章居寝郁然渠肯为我忘身乎茂章遽毁损】市第为官廨【赵恵伯为河南尹时尝市杨炎第为官廨御史劾炎宰相抑吏市私第贵取其直卢杞召大理正田晋评罪晋曰宰相于庶官比监临计羡利辠杞怒谪晋于是当监主自盗罪绞】飞庑复壁【李训起第善和里通永巷飞庑壁聚京师轻薄子】奉权臣【杨损家新昌里与路岩第接岩方为相欲易其廏以广第损族仕者十余人议曰家世盛衰系权者喜怒不可拒损曰今尺寸土皆先人旧赀非吾等所有安可奉权臣耶穷达命也卒不与】精思亭【李徳裕所居安邑里第有院号精思亭毎计大事则处其中虽左右侍御不可豫】诏假光宅里官第【王涯再为翰林学士帝以其孤进自树立数访逮以私居逺或召不时至诏假光宅里官第诸学士莫敢望】拟宪宫禁【宗贵妃杨氏兄铦与锜国忠诸姨五家第舍聮亘拟宪宫禁见他第有胜者輙坏复造】人臣宅于家【姚南仲大厯十年独孤皇后崩代宗诏近臣为陵以朝夕临望南仲上疏曰人臣宅于家帝王宅于国长安乃祖宗所宅其可兴凿建陵其侧乎】辛秘为大官居不易第【本传】宅舍如荒村【诸孙贫无事宅舍如荒村堂前自生竹堂后自生萱杜诗】高甍巨桷【韩文】垂阿步檐【柳文十一】廊腰缦廽【檐牙高啄见杜牧】棼楣有严
<子部,类书类,白孔六帖,卷十>丹雘相宜【刘禹锡武陵北亭记】木妖【唐中官郎将竞起亭馆第舍力穷乃止时谓之木妖南部新书】取庇风雨【韩滉居处陋薄取庇风雨】富窟【富人王元宝颇好賔客宅中起堂甚壮牓以礼贤时呼其宅为王氏富窟】门枕流渠【録异记段文昌负才傲俗落拓荆楚间尝半酣靸履于江陵大街往来雨下泥甚街侧有大宅门枕流渠文昌醉于渠上脱履濯足旁若无人自言我作江陵节度使必买此宅闻者皆笑其后果镇荆南遂买此宅】玉杯金椀【李吉甫宅师谓其地形为玉杯玉杯一破无复完全牛僧孺宅如金椀金椀或伤庶可重制】金城新宅【中宗宠爱安乐公主于金城坊造宅极壮丽帑藏为之空竭出唐旧史】辞第输高义【杜甫和严中丞】宅入先贤传【春日同上】悲秋宋玉宅【奉汉五王】含影漾江流【屏迹同上】南北二第【元载城中开南北二第室宇奢广当时为冠近郊作观榭张帟什噐不徙而供】建宅宣阳里【郭元振建宅宣阳里未尝一至】十王宅【唐宗室传开元后皇子防多居禁内既长诏附苑城分院而处号十王宅】右属都城左頫大道【长宁公主宅第】夺临川长公主宅以为第【旁撤民庐怨声嚣然第成禁藏空殚假万骑仗内音乐送主还第天子亲幸安乐公主】宪写宫省【安乐公主营第及安乐佛庐皆宪写宫省而工致之】五王宅【让皇帝初帝五子列第东都积善坊号五王子宅及赐第上都隆庆坊亦号五王宅云】所居履道里【疏沼种树白居易】
　　廨署【三　凶附】
　　白伐树织苇【晋罗含字君章为相州别驾以才学知名以廨舍喧扰自于城西小湖安茅屋伐树为牀织苇为席而居】妻子不入【汉何竝】坏屏障【晋阮籍为东平相到郡坏府舍屏障使内外相望】脩葺【吴陆抗与诸葛恪换宅抗临去缮完城圃葺其墙屋庐舍恪不然深以为耻】去之如始至【叔孙虽一日必葺其墙屋】擅脩饰【晋杜元凯为东羌校尉石鍳奏预擅饰城门宫舍稽乏军兵车徴诣廷尉以尚主在八议以侯赎论】阅人多矣【盖寛饶至许伯第曰此如传舍所阅多矣】凶毁【晋羊祜叔子督荆州长史丧多害人皆毁旧府祜以死生有命富贵在天勑征镇禁断之】孔亟使全新【李聴拜邠宁节度使邠署相传不利治垣舍前刺史视其坏不敢葺聴曰将出凿凶门何避治署耶亟使全新之卒无异】市第为官廨【杨炎见宅门】起廨【韦仁夀检校南宁州都督诏岁一按行其劳将还酋长泣曰天子借公镇抚柰何欲去我仁夀以池壁未立为解诸酋即相率起廨甫旬畧具】菑除其廨【李吉甫改郴饶二州防前刺史继死吉甫命菑除其廨以视事】緑莎防【河中府有緑莎防唐治平时好事者常加浇溉兵兴以来而遂至刬削消磨王禹偁送柴谏议任河中诗云緑莎防事旧鸣蛩鸡跖集】极其华侈【五代王峻于枢宻起防事极其华侈邀太祖临幸赐予甚厚】缮治廨舍【唐旧史房琯歴慈溪宋城济源县令所在多兴利害缮治廨舍颇着能名】
　　厕【四】
　　白周礼【邦有大祭賔客厮役烦辱之事烦剧也】温厕【仪礼人温厕温塞也为人复往防也】防【左传晋侯将食麦胀如厕陷而卒】如厕【高祖鸿门防因如厕召樊哙等四人间道走军】石崇厕【常令婢数十人曳罗縠置之漆箱中盛干枣奉以塞鼻】贾姬【郅都侍上贾姬如厕有野彘入厕中上目都击之都不往上欲自往都伏諌曰一姬死复一姬生上虽欲自轻命奈太后宗庙何太后闻之赐都金焉】赵厕【襄子】厕中防【李斯云畏人食不洁】陶侃【晋书侃尝如厕见一人朱衣介帻劒履曰以君长者故来相报君后当为公侯至八州都督】穷子除粪【法华经云喻乐小法】迫【传蒯瞆迫孔悝于厕强盟之】被发衔刀【郭璞在厕桓彛掩之见璞方被发防刀设祭曰常嘱卿莫来今反如此非但祸吾卿亦不免】食枣【大将军王敦至石家厕取箱食枣羣婢笑之】折脇【范雎为魏齐所譛王令人抛厕中折其胁后逃归秦为张禄先生】曹植杜兰香戒云【张硕曰不宜露头入厕夜行必以烛】见【庾翼镇荆州如厕见一物头如方相两眼大有光翼击之入地因病而薨】香烟上过【襄阳记刘季和上厕从香烟上过】误入【刘寔谓石崇曰误入君内】赵襄子【如厠心动见豫让】汉高【如厕心动过柏人】金日防【如厠心动擒莽何罗】孔下马趋厠【崔宁朱泚乱防王翃赴难时与宁俱出延平门而西宁数下马趋厕輙迂久翃惧贼追即呼曰既至此而欲顾望乎】以世为溷【柳宗元曰李赤一惑于恠而所为若是乃反以世为溷为帝居清都今世皆知笑赤之惑也】厕鬼【同上赤曰吾将从吾妻赤如厕久其友从之见赤轩厕抱瓮诡笑而侧视势且下入乃侧曵得之又大怒曰吾已升堂面吾妻吾妻之容世固无有堂之饰宏大富丽椒兰之气油然而起顾视汝之世犹溷厠也而吾妻之居与帝居钧天清都无以异若何苦余至此哉然后其友知赤之所遭乃厕鬼也】厕上术汤【洛阳要记陈宛盛其居止厕上术汤盥手槐板覆敝粪穴为都城第一】厕神每月六廵【续幽恠録侍御史钱义方居常乐第夜如厕忽见蓬头青衣数人来逼义方曰汝非郭登曰然厕神每月六廵】藤庭俊【出幽恠録】
　　楼【五】
　　白兹楼【王粲登楼赋曰登兹楼以四望聊暇日以消忧】丽谯【魏武有丽谯楼】美哉轮焉【轮高大也】临大道【青楼临大道曹子建诗】齐浮云【古诗西北有高楼上与浮云齐】秦氏【古诗日出东南隅照我秦氏楼】蜃云【结楼】百尺【洛阳记曰有百尺楼】仙人【好楼居】层构【云构】崇制彭氏【黄昌为郡守陟县彭氏造楼临道昌行县彭氏妇人輙升楼而观昌乃杀之】超【汉甘延夀以良家子为吏超逾羽林亭楼】陟降【投坠】坠【孙秀求緑珠不得及石崇将刑珠乃坠楼死】望气【张华善天文解望气与雷焕夜登楼望见紫气起斗牛间华曰何气也雷孔章曰其宝剑气乎】又【蜀志周羣作小楼多令奴更直于上视天才有一气即白羣】规模虽欲干云【制作亦宜揆日】十二重之制【鲍照诗鳯楼十二重】井干【音寒汉武帝造井干楼高五十丈在建章宫中井干垣也】吹箫【秦穆公女弄玉登楼吹箫感鳯来】登南楼【庾亮字元规在武昌诸佐吏殷浩之徒乗秋夜佳序共登南楼不觉亮至诸人将起避亮曰诸君少住老子于此兴复不浅便据胡牀与浩等谈咏】干云【雾而上达井干叠而百层文选】虞氏高楼【列子虞氏者梁之富人登高楼临大路击楼上而笑有侠客在下飞鸢适坠腐鼠中侠客曰虞氏富乐已久吾不侵犯乃以此辱我此而不报非也遂率其属以灭其家】孔筹边楼【李徳裕建筹边楼召习边事者与之商订凡虏之情伪尽知之】花萼相辉勤政务本【让皇帝宪天子于宫西南置楼其西署曰花蕚相辉之楼南曰勤政务本之楼帝时时登之闻诸王作乐必亟召升楼与共榻坐】作三重楼以冯观【长宁公主】起楼聚书【田宏正】紫云【郑注帝尝咏杜甫曲江辞有宫殿千门语意天宝时环江有观榭宫室闻注言即诏两神防治曲江昆明作紫云楼采霞亭诏公卿得列舍堤上】迎仙【高骈造迎仙楼高八十尺】百尺楼【吕用之建百尺楼托云占星实窥伺城中之有变者】烧【毕师铎出骈囚南第烧贡奉楼数十楹】七重【西域泥婆罗宫中有七重楼覆铜瓦楹栋皆大琲杂宝四隅置铜槽下有金龙口激水仰注槽中】宴广达【明皇宴王君防及妻夏于广达楼】七凤【五代于阗有七鳯楼】长庆　登齐云作辞【五代韩建昭宗幸其镇登齐云楼西北顾望京师作菩萨蛮辞三章其卒章曰野烟生碧树陌上行人去安得有英雄迎归大内中酒酣与从臣悲歌泣下】望仙楼【武宗帝纪防昌六年六月甲申置望仙楼于神防军】樵儿牧竖过亦指之【文粹沈光太白酒楼记瓦缺椽蠡虽樵儿牧竖过亦指之曰李太白常醉于此】四壁含清风丹霞射其牖【韦苏州绮楼何氤氲朝日正杲杲四壁舍清风丹霞射其牖】隆楼【隆楼杰阁磊嵬高韩愈记梦】雄昈竞侈【文粹独孤霖宣州叠翠楼当正据扉雄昈竞侈】五步一楼【杜牧阿房赋】碧瓦朱甍照城郭【孤城西北起高楼碧瓦朱甍照城郭杜甫越王楼歌】虞姬壻【唐李阳题名于昭庆县楼韦蟾留谑曰渭水秦川拂眼明希仁何事寡诗情只应学得虞姬壻书字才能记姓名】赵倚楼【杜紫微读赵嘏早秋诗曰残星防防鴈横塞长笛一声人倚楼吟咏不已因目嘏为赵倚楼】望省楼【崔日用恨不居八座为太常卿起楼与尚书省对人谓之崔公望省楼】散花楼【唐成都有散花楼河东有薰风楼】泥楼【李景让为御史大夫贵戚有看街楼阁皆泥之畏其纠弹也出金华子】燕子楼【白居易集张尚书有爱妓曰眄眄尚书既没张氏旧第有小楼名燕子眄眄念旧爱而不嫁居是楼十余年幽独怅然】歌吹孙楚楼【李白朝沽金陵酒歌吹孙楚楼翫月】金牕夹绣戸珠箔悬琼钩【飞梯緑云中极目散我忧散花楼同上】丹霄楼【帝宴丹霄楼】翡翠为楼金作梯【李白别曲】深宫高楼入紫清【金作蛟龙盘绣楹春日行】江楼翼瓦齐【杜甫子规】造大楼以祈祥【刘辟以太一舍于蜀乃造大楼以祈祥】避暑【唐庄宗思得高楼避暑宦官进曰郭崇韬眉头不伸常为租庸惜财用陛下虽欲有作其可得乎庄宗使人问崇韬崇韬曰愿陛下无忘创业之难常如河上则可使繁暑坐变清凉庄宗黙然终遣王允平起楼】上皇正在望仙楼【元稹连昌宫词上皇正在望仙楼太真同凭栏干立楼上楼前尽珠翠炫转荧煌照天地】端正楼【寝殿相连端正楼太真梳洗楼上头晨光未出帘影黒至今反挂瑚钩同上】诏都人列缯楼幔阁【裴矩传】结绮楼【懿宗宴太后于三殿命翰林学士侍于结绮楼】
　　阁【六】
　　白图畵【汉于麒麟阁上图畵功臣】飞阁【文选飞阁逶迤】凤巢【帝王记黄帝时白鳯巢于阿阁】投阁【王莽以符命自立时扬雄校书于天禄阁上治狱使者欲收雄雄从阁上自投防死京师语曰惟寂惟寞自投于阁】阿阁【古诗云交防结绮窓阿阁三重阶】绿苔生阁【文选】剑阁【蜀道】菌阁【谢元晖诗寻云师累榭随山望菌阁】层阁【层阁肃天居诗】芸阁　华阁【七啓华阁缘空飞陛凌云】连阁【连阁水宫】延阁【结阳成之延阁飞观榭乎云中】三阁【陈后主】孔下临肆区【河间王子晦初晦第起观阁下临肆区其人晦曰庻人不及以礼然室家之私不愿外窥今将辞公晦惊遽毁撤之】飞鸾阁【前蜀王衍起宣华苑苑有飞鸾阁】登【李正抱匡威皆失国无聊相与登城西高阁顾览山川然而泣】四香阁【杨国忠用沉木为阁檀香为栏槛以麝香乳香饰土为泥饰于阁壁时人谓之四香阁】服慈【神龙初东都造服慈阁许景先献赋】朝元【席豫尝登朝元阁赋诗羣臣属和帝以豫诗最工】华诡【长宁公主魏王泰故第泰薨主丐得之亭阁华诡埒西京】杰阁【韩愈诗】瓌玮絶特之称【韩文滕王阁记愈少时尝闻江南多登临之美而滕王阁独为第一有瓌玮絶特之称】十步一阁【杜牧阿房赋】阁道步行月【李诗】江阁隣石面【杜甫水阁朝霁】高阁倚天半【杜牧诗】飞阁凌太虚【韦应物飞阁凌太虚晨济鬰峥嵘】滕王阁【王勃道出钟陵九月九日都督大宴滕王阁宿命其壻作序以夸客因出纸笔徧请客莫敢当至勃泛然不辞都督怒起更衣遣吏伺其文辄报一再报语益奇乃矍然曰天才也请遂成文极欢罢】凌烟阁【图畵功臣】仪仙阁【宋之问诗起草仪仙阁】翔鸾栖鳯【唐六典工部丹鳯门内中正殿曰含元殿夹殿二阁左曰翔鸾右曰栖鳯】
　　台【七】
　　白三休【楚王夸客以章华之台登之三休乃至其上】五仞【说苑楚庄王筑五仞之台】九层【老子云九层之台起于累土】章华【见上注】姑苏【吴都赋作姑蘓之高台临四逺而特建】露台【汉文帝欲起露台计费百金曰百金中人十家之产何以台为】春台【众人熈熈如登春台】经始【经始灵台】筑台置金【燕昭王置千金于台上以延天下士谓之黄金台】崇制峻址集鳯【萧史与弄玉吹箫于台上有鳯集】戱马台【项羽有戯马台】骞崩【版筑】作于河上【衞宣公纳伋之妻作新台于河上而要之国人恶之】榭【月令仲夏可以居高明可以处台榭】时制【春台】妨农【传宋皇国父为平公筑台妨于农收子罕请俟农功毕筑者讴曰泽门之晳实兴我役邑中之黔实慰我心子罕闻之执朴抶其不勉者曰吾侪小人皆有阖闾以避燥湿寒暑今君为一台而不速成何以为役君子谓子罕能分谤】中天【魏襄王欲筑中天之台许绾谏乃止中天半天也】崇九层之制【虽欲凌云】起一篑之功【亦宜揆日】崔嵬【垤堄】崇崇之制【登登之功】高以望仙【汉武立望仙台】逺而思子【汉武帝作思子台以念戾太子】八风通灵台【汉武为钩弋夫人死后作通灵台】集乌【御史府亦曰集乌台】瑶台【仙人所居】鹿台【武王散鹿台之财】归来望思之台【见上思子注】弹人【晋灵公不君从台上弹人观其避丸者】渐台【渐台立于中央】状西白虎【曲阳侯王根作渐台状西白虎】潘扼腕【潘岳西征赋曰望渐台而扼腕王莽死于渐台】阳台　兰台【令史下笔不能自休】思【古诗云思妇临高台】铜雀台【魏武帝临高台】九层【说苑晋灵公造九层台三年不成人力困敝出令敢谏者斩荀息进曰臣能累十二棋子加九卵于上公曰危哉息曰不危公造台三年不成男不耕女不织亦甚危矣公遂止】观台【传登观台以望而书礼也】通天【汉武台名】孔崇台蜚观【长宁公主废永昌县主丐其治为府以地濒洛筑障之崇台蜚观相聨属】标置华壮【李昭徳武后营神都昭徳防创文昌台标置华壮】望仙【柳仲郢武宗延方士筑望仙台累諌谆切】登吹台【杜甫少与李白齐名尝从白及高适过汴州酒酣登吹台慷慨懐古人莫测也】玉女台【李轨败叹曰人心去矣天亡我乎携妻子上玉女台属酒为别安脩仁执送之】凉台【裴度午桥作别墅具燠舘凉台】凝霞台【日本国之东三万里有凝霞台】歌台暖响【春光融融杜牧赋】砌台【王侯家多砌台以为临观之景唐张仲封诗云写望临香阁登高下砌台即知唐以来有之】愁台【明宗入汴庄宗与元行钦登道旁冢置酒相顾泣野人献雉问其冢名曰愁台也因罢酒去五代史】台倾禾黍繁【李白登金陵冶城诗】高台一悄望【逺树间朝辉韦应物】曾台俯风渚【杜甫雨诗殊俗状巢居曽台俯风渚】平台放古游【玉台观】春台引细香【前阁防诗并同上】周台汉园【杜牧望故园赋】神雀台【天宝二年以赤雀见置唐地理志】
　　堂【八】
　　白堂除【考工记堂除十二分谓阶前】不趋【堂上不趋】接武【堂上接武】布武【堂下布武】不下堂【天子不下堂而见诸侯】满【金玉满堂莫之能守】玉堂【汉武玉堂在太液池南】垂堂【千金之子坐不垂堂】皇堂【后汉胡建为军正斩监察御史于皇堂上堂无壁曰皇】万金【后汉灵帝造万金堂于西园】将上【堂声必扬】倨堂而应【老子见孔子】寝处我兮满堂【文选众满堂而饮酒独坐而掩泪】升堂【由也升堂矣】孔隘陋【韦表微所居堂寝隘陋】镜堂【顾彦睴梓有镜堂世称其丽彦睴尝防诸将堂上】义堂【马燧起义堂帝牓其额以宠之】堂如偃月【李林甫有堂如偃月号月堂每欲排击大臣即居之思所以中伤者若喜而出即其家碎矣】草堂【卢鸿庐嵩山官营草堂】绿野堂【裴度作别墅号绿野堂】率一堂费缗千万【贵妃杨氏诸姨第舍聨亘率一堂费缗千万】徳星堂【崔郸居光徳里创便斋宣宗叹曰郸一门孝友可为士族法因题曰徳星堂】芸晖堂【唐杜阳编元载末年造芸晖堂芸香草也出于阗国其香洁白如玉入土不朽为屑以涂壁故号芸晖焉更以沉檀为梁栋饰金银为戸牖】喻峻【李徳裕周勃功臣论善哉贾生之说喻堂陛之峻高者难攀卑者易陵也】浅有蒲莲深有葭苇【韩文谿堂诗公作谿堂播播流水浅有蒲莲深有葭苇又曰流有跳鱼岸有集鸟谿有薲苽有有鱼公在中流右诗左书】賔燕【同上公以賔燕其鼔骇骇公燕溪堂賔校醉饱】金盆贮瑟【虢国堂成以金盆贮瑟瑟三斗以赏匠者见明皇杂录】堂先无挟庑【韩滉堂先无挟庑弟洄稍増补之滉见即彻去曰先君容焉吾弟奉之犹恐失坠安敢改作以伤俭徳】连山高原林麓之崖间厕隐显【柳宗元新堂记连山高原林麓之崖间厕隐显迩延野绿逺混天碧】公堂宿雾披【杜甫崔明府诗】堂柱生槐枝【孙偓始家堂柱生槐枝朞而茂既而偓秉政】
　　屋室【九　梁柱牎瓦附】
　　白上栋下宇　版屋【诗曰在其版屋乱我心曲注西戎版屋心曲心之委曲也】定之方中【作于楚宫】揆之以日【作于楚室】考室【斯干宣王考室】筑室百堵筑室于兹　美其室【孟献子见宅门注】必葺　葺屋瓦屋【考工记葺屋三分瓦屋四分注各分其脩以其一为峻】土木胜人【见上】瞻彼阕者虚室生白【庄子言夫视有若无虚室也室虚而纯白独生】目巧之室【则有奥阼】君其反室【武诏丞相石庆言使还家也】仰视屋室【盖寛饶事见上注】渊客【江赋渊客筑室于岩底】宇下【泥衞之在宇下】梁欂栌【说文梁欂栌也】抚梁易柱【论衡曰纣能抚梁易柱】遗绢【后汉书曰陈寔字仲弓为太丘长尝夜隂有人伏梁上寔曰梁上者君子也遗绢两疋】梅梁【吴越春秋曰夏禹庙以梅木为梁】畵羊悬谷【广州记曰州防梁上畵五羊又作五悬囊随羊谷之云昔高固为楚相五羊防谷萃于楚庭故图其象为瑞六国时广州属楚】绕梁【论衡曰韩娥古之善歌者毎一歌余声三日绕梁上尘】悬头【苏秦传曰秦少学苦于睡以头发系梁上手引锥刺股以醒睡】柱吴越春秋【曰越王念吴欲复之中夜抱柱而哭羣臣曰君何愁之甚复雠臣下之急也】铜柱【后汉马援征南蛮树铜柱纪功而归】梓柱生枝叶【汉成帝时梓柱生枝叶扶踈上出屋王氏执权之徴】倚柱书【夏侯倚柱书雷霹雳不惊】昆崘【山有铜柱】公孙楼柱【盛宏之荆州记曰巴东有一折柱孤直高三丈大可十围传云是公孙述楼柱破之血出枯而不朽】天柱折【列子曰共工氏与颛顼争帝位头触不周山崩天柱折】地有四柱【河图括地象曰地下有四柱三百六十轴】陆玩柱石【晋书陆玩字士瑶初迁侍中转司空有人诣之饮酒写柱中呪曰当今乏材以汝为柱石莫倾人栋梁玩笑曰得卿良箴敬而佩之尝叹曰以我为三公无人谈者以为知言】然铜柱【列女传纣作铜柱以炭火然之令有罪者抱其柱辄堕妲己观而笑】金涂【汉武故事曰上起神屋以铜为柱黄金涂之丈五围】晏子凿楹【晏子将死凿楹纳书谓妻子曰子壮而视之及子壮发书书曰布帛不可穷穷不可服事不可穷穷不可壮出晏子春秋】一柱【博物志江陵有一台唯一柱众梁并皆共之】水精柱【魏畧曰大秦国以水精为屋柱】楹谓柱也【广雅曰】释名曰柱住也楹亭也【言亭亭然孤立】窻牕牖也【广雅曰】朱鸟牖【汉武故事曰西王母降东方朔于朱鸟牖中窥母谓帝曰此儿无頼久被斥逐原心无恶寻应得还】云母牕　瑚牕【又曰帝起神屋有云母牕有瑚牕】四面夹牕【周官曰夏后作堂四面夹窻】马后不临【张璠汉记曰明帝马皇后不喜出游未尝临御窻牖】八牕【孝经注曰明堂之制八牕四达上圆下方】云集记曰【范云字彦龙少与梁武帝甚笃相随宿一家云望见牕外二人窥一人曰可进一人曰有王有相不可也乃俱拜从牕进后帝登位拜云仆射】鹿精【晋书谢鲲尝宿一空亭闻人于外呼鲲字鲲从牕视之乃一着黄人遂引其膊断之乃鹿精也寻血得之】鸡语【兖州刺史宋处宗买得长鸣鸡笼着牕间忽作人语与宗谈论终日】瑠璃牕【世说满奋畏风武帝坐瑠璃牕内甚宻奋疑其疎恐之帝问其故答曰臣如吴牛见月而喘】祁嘉【晋书祁嘉清贫好学夜忽牕中有人呼云祁嘉隐去来脩饰人间甚苦不可谐所得未毛铢所防如山岳嘉旦乃悟矣】绮疏　碧防　牕中列【逺岫】不窥牖而见天道【老子】青瓦铜瓦【汉武故事云起神屋以铜为瓦漆其外】撤瓦【汉书霍光巷行人见有人居光屋上撤瓦投地就视不见霍诛之应】水精瓦【呉外国传曰大秦国王宫殿水精为瓦】飞【神仙传班孟图吹人屋瓦飞入人家】吹【汉平帝元始四年冬风吹长安城东门屋瓦并尽】投孟阳【晋张载字孟阳貌丑游洛阳市羣女以瓦石投之】缥碧【刘駼騊诗曰缥碧以为瓦】鸳鸯之瓦【博物志】瓦中【秦时东郡守为瓦所中遂坐死此亦畏忌所验】毁方瓦合【礼】瓦不成沬【礼】乃生女子载弄之瓦　瓴甓孔辍殿材为正寝【魏徴家初无正寝帝命辍小殿材为之】素室【司空图居中条山王官谷作亭观素室悉图唐兴节士文人】宁极【卢鸿所居室自号宁极】坛室【司马承祯宗诏于王屋山置坛室以居】筑室相近【秦系姜公辅之谪见系辄穷日不能去筑室与相近忘流落之苦】茨以生草椽栋不施斤斧【张志和兄鹤龄恐其遁世不还为筑室越州东郭茨以生草椽栋不施斤斧】太虚为室【陆羽尝问孰为往来者志和对曰太虚为室明月为烛与四海诸公共处未尝少别也何有往来】竹茅茨屋【宋璟徙广州都督广人以竹茅茨屋多火璟教之陶瓦筑堵俗始知栋梁利】石室【韦贯之居辅相石室无所改易】架巢空穴【柳宗元贞符曰惟人之初雪霜风雨雷雹暴于是乃知架巢空穴】木处而颠土处而病【然后为之宫室】考宫室必以闶门丰屋为美【刘禹钖论书】牕绡疑閟艶【韩愈聨句】以锦纹石为柱【唐王元宝天宝遗事】木瓦【虢国夫人恩倾一时夺韦嗣立宅以广其居后复归韦氏因大风折木坠堂上不损视之瓦皆坚木也明皇杂录】欹瓦【居易乐叟诗红叶纷纷盖欹瓦】瓦缝差差【钉头磷磷阿房宫赋】盖瓦【级甎韩愈滕王阁记】银瓦【南蛮婆贿伽卢国厨覆银瓦】风櫺【韩愈诗暑夕眠风櫺】瓦甓无胫而犇萃【欧阳詹二公亭记】冰油饰牕【鳯池篇杨炎在中书后阁糊牎用桃花纸涂以冰油取明也】窍如七星【逢原记郑广文屋室破漏下望之窍如七星】负栋之柱【多于南亩之农夫】架榱之椽【多于机上之工女】榱椽梁柱以成大室【乂负偃直各安所施而无遗材其诸将之谓耶唐賛】瓦兽【李贺松干瓦兽残】朝室夕室【柳文东亭记朝室以夕居之夕室以朝居之】度堂匪华丽【养拙异考槃杜甫诗】野庐不鉏理【翳翳起荒烟韦应物】不出环堵【坐入吴甸包山震泽不出环堵若在牖外柳宗元】铸铜为瓦【王缙传五台山祠铸铜为瓦金涂之】
　　门戸【十　天子门诸侯脩造附】
　　白重门【易曰重门击柝以待暴客】外戸【礼曰大道之行外戸不闭】由戸【语曰谁能出不由戸】重门有闬【闬髙貌】扫门【魏勃扫齐相曹参门】关揵【善闭无关揵而不可开老子】重闭【传曰勇夫重闭】高其闬闳【闳门】逾越【传曰门不容车而不可逾越】高卑合礼【啓闭随时】阃阈【扄鐍】立不中门【行不履阈】逾阈【妇人送迎不出门见兄弟不逾阈】长者之辙【陈平门多长者之辙】以通往来【作限内外】不可逾也【何莫由斯】以时啓闭　祀戸祭先脾【月令孟春阳气出祀之于戸】其祀门祭先肝【孟秋隂气出祀之于门外顺隂也凡祀门为祖祭先肝】戒门闾脩揵闭【孟冬】礼有以高为贵者【位尊高则门高】拂闑【礼君入门介拂闑大夫中枨与闑之间介拂枨凡入门近中为尊】不出戸庭　荜门　圭窦　衡门【之下可以栖迟】西南其戸蓬戸　瓮牖绳枢【陈涉】席门【陈平也】通徳门【后汉郑元里门名通徳门】
　　铭【挚虞门铭云禄无常家福无定门人谋鬼谋道在则尊】题门【翟公】受福于戸邪【孟尝君】大吾门【吕不韦】雀罗【翟公罢廷尉賔客皆去门可张罗】高其门【于公】铜戸【列士传曰吴王阖闾畏王僚之子庆忌作石室铜柱以备之】闭戸先生【孙微常闭戸号闭戸先生】不完【庄子曰原宪家贫蓬戸不完】讳【晋书羊祜为荆州卒后人为讳祜以戸为门】何不高其戸【春秋后语薛靖郭君曰婴嬖妾五月五日生子文俗云此月生子及戸损其父妾匿养之文长曰受命于天受命于戸何不髙其戸】卧戸【风俗通曰卧戸砌者畏缩其头令人病颠】昌戸【帝王録曰有赤雀衔丹书止于昌戸】闚其戸【阒其无人】三戸尽闭【王充论衡曰燕王在明光宫欲入所卧处三戸尽闭使二十人开不得】不出戸【而知天下】天子门礼天子五门【谓臯门库门雉门应门路门】九重【楚辞曰天之门兮九重】金马【汉武帝立金马于鲁班门外因改曰金马门】千门【萧相国脩未央宫千门万戸曰天子之居非壮丽无以重威】秦师过北门左右免胄而下【超乗者三百余人王孙满尚防观之言于王曰秦师轻而无礼必败过天子门不卷甲束兵超乗示勇后果为晋所败】黄金门【楚辞云黄金为君门】诸侯门树塞【语邦君树塞门】朱戸【汉册魏公九锡文曰以君翼宣风化华夏充实是用锡君朱戸赤戸以居】台门【天子之礼台门旅树大夫僣礼也言此诸侯之礼大夫僣之】请髙其门【于公门壊父老共治之于公曰少请其高令容驷马我理狱多隂徳子孙当有兴者至于定国为丞相】请容车马【晋陈頵父防立宅门頵请容车马后为主簿从事乗车马归家】踦闾而语【公羊传晋二大夫相与踦闾而语注闾当道门也闭一扇一人在内一人在外曰踦】禹三过不入　用牲【左传秋大水用牲于门非礼】戸开亦开【戸阖亦阖】大君子之门【董仲舒曰当作为力而已不足称大君子之门注云仲尼之门故称大】脩造啓闭从时【门戸桥道谓之启城郭墙壍谓之塞皆开闭之急不可一日而阙】脩其阖扇【月令仲春】脩键闭【孟冬有司戒门闾脩键闭必重闭也】容驷【见上注】门材【与之门材】凿戸【牖以为室】防防【飞檐防音五羯反】丁丁　必葺广门衡以旌儒【郑字康成北海相孔融敬元曰于公仅有一节犹戒高其门闾矧郑公之徳而无四牡之路可广开门衡令容车马号通徳门】孔门隘不能容翟车【太平公主假万年县为防舘门隘不能容翟车有司废垣以入】入由左出由右【马周请城门入由左出由右本传】创定鼎上东诸门【李昭徳武后营神都昭徳规创定鼎上东诸门】往来皆有簿籍【姚珽书其三曰前世东宫门閤往来皆有簿籍殿下时有所须惟门司宣令奸伪乗之并请内即画署冀免诈谬】未尝过门【杜黄裳时王叔文用事黄裳未尝过其门】曳车塞阖【高固为浑瑊童奴字黄岑徳宗在奉天固仍从瑊贼突入东壅门固引锐士长刀杀贼数十人曳车塞阖贼不能入封渤海郡王】指府门【田頵已平冯宏铎至扬州谢行宻又求池歙为属州行宻不许頵始怨将还指府门曰吾不复入此】天子自书牓其门【田游岩旧宅直宫左天子自书牓其门曰隐士田游岩宅】买地大其闳【张志和筑室越州东郭观察使陈少游往见为终日留以门隘为买地大其闳】足不履【路敬淳少志学足不履门】歴世名节为天下所高【袁朗孙谊为苏州刺史司马张沛者侍中文瓘子尝白谊曰州得一长史陇西李亶天下甲门也谊曰夫门戸者歴世名节为天下所高老夫是也】悉走其门【李林甫改右相或帝不朝羣司要官悉走其门台省为空】阖门【陆羽阖门著书】多出其门【刘晏任职久势轧宰相要官华使多出其门】能大其门【韦王贯少孤臯谓能大其门名曰臧孙】推为盛门【李叔明始叔明与仲通俱尹京兆及兼秩御史中丞并节制剑南又与子升俱兼大夫蜀人推为盛门】自高【郑仁表尝以门阀自高】牓其曹门【张读迁吏部侍郎中和初为吏部选牒精允调者丐留二年诏可牓其曹门】崔之门【安得不大柳玭家训】牓选院【苏晋典二都选因牓选院曰门下防头者更拟】政事堂北门【常衮同平章事政事堂北门异时宰相过舍人院咨逮政事至衮乃塞之以示尊大】仙游寻真【潘师正居逍遥谷帝尊异之敕直逍遥谷作门曰仙游曰寻真】清髙门戸【白乐天语人曰吾已脱去利名枷鏁开清高门戸但连龛子母丹不知何日可成出自庆传】门辟戸阖【连机弛张似公之政经便而通也刘禹锡武陵北亭记】苔扉【月出东山苔扉半关杜牧望故园】戸交疏【禄山】门当列防【韩滉门当列防以父时第门不忍壊乃不请】笼虚门【李贺诗雕玉神帘上轻谷笼虚门】昼题时刻夜题更筹【司门郎中员外郎各一人掌门关出入之籍凡阑遗之物凡有召者降墨敕勘铜鱼木然后入监门校尉廵日送平安凡奏事遣官送之昼题时刻夜题更筹唐史百官志】防遗之物揭于门外【阑遗之物揭于门外榜以物色期年没官同上】剥剥啄啄有客至门【韩愈剥啄行】苍岑疎秋门【李贺到洛】一门尽贵【唐宣州夏荣相陆象先萧嵩曰陆郎位极人臣然不及嵩一门尽贵位高而有夀】门防洞豁而森爽【杜甫太庙赋】始筑潮通江城门【吴越武肃王见备史】争趋其门【唐大厯中杨绾为相徳望日崇天下雅正之士争趋其门】门树六阙【杨炎孝着三代表其门闾门树六阙】门若市然【宗贵妃杨氏四方献饷结纳门若市然】出门复入门【出门复入门两脚但如旧杜甫九日寄岑参】门如沸汤【李义府母妻诸子卖官市狱门如沸汤】城门郎掌京城皇城宫殿诸门开阖之节奉其管钥而出纳之【开则先外而后内阖则先内而后外所以重中禁尊帝居也其晨昏击鼓之节而启闭之出唐六典】旌其家大署曰忠臣之门【天下髙其节唐史冯元常传】





　　白孔六帖卷十
<子部,类书类,白孔六帖>
　　钦定四库全书
　　白孔六帖卷十一　　　唐　白居易　原本
　　宋　孔　传　续撰
　　仓廪【一】　　　　　库藏【二】
　　管籥【三】　　　　　园圃【四】
　　藩篱【五】　　　　　墙壁【六】
　　窦【七】　　　　　　灶【八】
　　车【九】　　　　　　舟【十】
　　仓廪【一　擅开仓　常平附】
　　白仓虚【老子田甚芜仓甚虚】廪实【管子仓廪实知礼节】千仓【乃求千斯仓乃求万斯箱】太仓红腐【太仓之粟红腐而不可食】海陵流衍【观海陵之仓则红粟流衍】邓攸免官又【第五访仲谋为张掖守岁饥开仓赈给曰若须报是弃人也乐以身救百姓诏嘉之】修囷【月令】
　　【孟冬命有司穿窦窖修囷仓谨盖藏务积聚】出纳之吝【谓之有司】藏于天下【韩诗外传曰王者藏于天下诸侯藏于百姓农夫藏于囷庾商贾藏于箧笥】赈廪【传曰楚庄王赈廪同食注赈廪开仓同食上下无异馔也】我仓【诗曰我仓既盈我庾维亿】储蓄收藏委积收敛庾【庾露积也诗曰曾孙之庾如坻如京】钜桥【武王克殷发钜桥之粟大赉于万姓钜桥纣仓】不盈【管子曰不务地利则仓不盈】发仓廪【月令季春发仓廪赈贫穷】粟入【周礼仓人掌粟入之藏辨九谷之物以待邦用】量入【礼曰五谷皆入必量于岁之杪】九年之蓄　陈陈相因匪颁【周礼廪人掌九谷之数以待国之匪颁赒赐稍食以岁之上下数邦用以知足否注稍食禄廪】
　　【也】露积【太仓粟陈陈相因充溢露积】敖仓【下有积粟】滞积【公无滞积】神仓【藏帝籍于神仓祗敬必饬】囷鹿【国语】廥积　贵庾【藏谷以防贵庾谓积谷待价】苏章【后汉为武原令岁饥开仓廪活三千余人】乔【公祖为梁州刺史岁饥开仓给之主者以为旧典宜先表闻曰方待奏民且死矣开仓讫乃上闻天子嘉之】吴中有均输之号【吴仓春申君所造名均输】洛阳有常满之名【见洛阳记】御廪灾【桓十四年八月壬申御廪灾乙亥尝以为未易灾之余而尝也】白帝仓【汉记公孙述有白帝仓】细柳仓【三辅故事曰汉文大将军周亚夫军于细柳今呼古徼是也徼西有细柳仓城东有嘉仓】擅开仓汲黯【因使矫制发仓救河内上释罪】韩韶【后汉韩韶字仲黄为嬴长贼不入界余县多被冦废耕入县界求索衣粮甚众韶愍其饥困开仓赈之万余戸主者争为不可韶曰此活沟壑之民而伏罪含笑入地太守素知名徳竟不坐】郑黙【晋郑黙为东郡守岁凶开仓赈给待罪诏书襃叹比之汲黯班告天下】王蕴【字仁叔为吴兴守郡人饥开仓赈恤主簿諌请先上闻待报蕴曰行仁义败无所恨朝廷以违科免之士庻诣阙左降晋陵太守】常平夀昌之计【食货志汉宣帝时年丰人少利时大司农中丞耿夀昌上计令郡国皆筑仓以谷贱时増其价而籴以利农谷贵时减价而粜以利人名曰常平仓百姓利之】平籴【管氏之轻重李悝之平籴宏羊之均输夀昌之常平人皆赖其利】不涸之仓【管子曰积于不涸之仓者务五谷也】不尽【文子曰积于不尽之仓】存救【存救之要术】储蓄【以虞灾】以待凶而颁之【周礼】丰凶不常【敛散有典】既有无之相均【亦丰俭而交利】智合于权【利和其义】均节丰俭适宜【公私交利】苟栖亩之余粮丰年不敛则在野之饿莩凶岁畴依　羡耗　出纳【有仓】出如珠玉【取如粪土史】监临当其丰岁虽多京坻之謡守在职司宜谨豆区之量秋敛春颁孔依髙为廥【姜师度为陜州刺史太原仓水陆运所凑转属诸河师度使依高为廥而注米于舟以故人不劳】储廥嬴衍【邓景山王思礼在太原储廥嬴衍请输半以实京师防卒管崇嗣代之政弛不治数月为下盗费畧尽帝闻即以景山为太原尹】帑廥虚【张文瓘高宗征讨四夷京师养廐马万匹帑廥虚文瓘諌】发义仓粟【薛讷迁蓝田令富人倪氏讼息钱于肃政台中丞来俊臣受财发义仓粟数千斛偿之讷曰义仓本备水旱安可絶众人之仰私一家报上不与】仓廪未实【吕元泰上书曰今仓廪未实不谓国富】仓廥充【宋庆礼兼营州都督不数年仓廥充】仓库积钜万【牛仙客始在河西事省用仓库积钜万】愈匮【卢懐谨陈时政曰比州牧或一二岁或三五月即迁仓库愈匮职为此耳】条士马仓廥【宗室涵郭子仪表为关内盐池判官肃宗至平凉未知所从朔方留后杜鸿渐等条士马仓廥使涵奉牋驰谒】廥储盈腐【殷侑拜义昌军节度廥储盈腐】太仓武库竝在都邑【张说防太仓武库并在都邑红粟利器蕴若丘山】新仓【李宪迁衞州刺史河中兵仰食于綘宪治新仓以储粟綘人頼利】主仓【韦丹徙为江南西道观察使有吏主仓十年丹覆其粮亡三千斛丹曰吏岂自费徙籍其家尽得文记乃权吏所夺召诸吏曰若恃权取于仓罪也与若期一月还之皆顿首谢及期无敢违】收谷羡余【丹子宙为永州刺史州负岭传饷艰险毎饥人辄莩死宙始筑常平仓收谷羡余以待乏罢】并建常平仓【宇文融拜御史中丞请驰传行天下诏以客赋所在并建常平仓益贮九谷权发敛】储三百万斛【刘晏又以常平法丰则贵取饥则贱与率诸州常储三百万斛岂所谓有功者耶】有白雀集于髙丰屯廪【盖大穰之证也李翰苏州屯田纪颂】罕畜【刘蕡防曰国廪罕畜本乎冗食尚繁】太原廥钜万之仓【陈子昻上书】稻米流脂粟米白【公私仓廪与丰实杜诗忆昔】积粟埋梁【文粹皇甫湜吉州刺史防记向覆官仓仓无斗粮公来防时积粟埋梁】翚飞云矗【巨廪崇创翚飞云矗缩以板干积如京坻得盖藏之宜协出入之制岐公遗爱碑】广关辅之籴【广关辅之籴京师粮廪益羡】粟十七万斛皆籴于关中　号为和籴【宪宗即位有司以岁丰熟请畿内和籴当时府县配戸督限有稽违则廹蹙鞭挞甚于税赋号为和籴其实害民】计垦田秋熟所在为义仓【戴胄建议自王公以下计垦田秋熟所在为义仓岁凶以给民太宗善之唐史食货志】粟藏九年米藏五年【唐食货志其后洛相幽徐齐并秦蒲州又置常平仓粟藏九年米藏五年下湿之地粟藏五年米藏三年皆着于令】仓储盈衍【唐史韩琬上言往年仓储盈衍今所在空虚】仓空战卒饥【韩愈诗】
　　库藏【二　主守附】
</div>
    <div class="pagination">
<a href="白孔六帖_page5.html">上一页</a><a href="白孔六帖.html">1</a><a href="白孔六帖_page2.html">2</a><a href="白孔六帖_page3.html">3</a><a href="白孔六帖_page4.html">4</a><a href="白孔六帖_page5.html">5</a><span class="current-page">6</span><a href="白孔六帖_page7.html">7</a><a href="白孔六帖_page8.html">8</a><a href="白孔六帖_page9.html">9</a><a href="白孔六帖_page10.html">10</a><a href="白孔六帖_page11.html">11</a><span>...</span><a href="白孔六帖_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
