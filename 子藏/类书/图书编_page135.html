<!DOCTYPE html>
<html>
<head>
    <meta charset="UTF-8">
    <title>图书编 - 第 135 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 135 页/共 220 页</h1>
    <div class="content">　　一一浮者阳也指下寻之不足举之有余再再寻之如大过曰浮主咳气促冷汗自出背膊劳倦夜卧不安　歌曰按之不足举有余再再寻之指下浮脏中积冷荣中热欲得生精用补虚　又歌曰寸浮中风头热痛关浮腹胀胃虚空尺部见之风入肺大肠干澁故难通
　　□二芤者阳也指下寻之两头即有中间全无曰芤主淋沥气入小肠　歌曰指下寻之中且虚邪风透入小肠居病时淋沥兼头痛大作汤圆必自除　又歌曰寸芤积血在胷中关内逢芤肠里痈尺部见之虚在肾小便遗沥血凝浓
　　□三滑者阳也指下寻之三关如珠动按之即伏不进不退曰滑四肢困弊脚手酸疼小便赤澁　歌曰滑脉如珠号曰阳腰间生气透前肠胫酸只为生寒热大防三焦必得康　又歌曰滑脉居寸多呕逆关滑胃寒不下食尺部见之脐似水饮水下焦声沥沥一四实者阳也指下寻之不絶举之有余曰实主伏阳在内脾虚不食四体劳倦　歌曰实脉寻之举有余伏阳蒸内致脾虚食少只縁生胃壅温和汤药乃痊除　又歌曰实脉关前胷热甚当关切痛中焦恁尺部如绳应指来腹胀小便应不禁
　　一五者阳也指下寻之不足举之有余状若筝时时带数曰主劳风乏力盗汗多生手足酸疼皮毛枯稿　歌曰脉为阳状若四肢更被气相煎三度解劳方始退常须固脐下丹田　又歌曰寸部脉一条骨中急痛状防牵关中有寒在胃下焦停水满丹田
　　一六者阳也指下寻之二关通度按之有余举指甚数状若洪曰主风气伏阳上冲化为狂病歌曰脉三关数又上来风是正根源忽然狂语人惊怕不遇良医不得痊　又歌曰脉关前头里痛到关切痛无能动隐指寥寥入胗来激结绕脐常手捧
　　一七洪者阳也指下寻之极大举之有余曰洪主头痛四肢浮热大肠不通燥粪结澁口干遍身疼痛歌曰洪脉根源本是阳遇其季夏自然昌若逢秋季及冬季发汗通肠始得凉　又歌曰洪脉关前热在胸到关翻胃几千重更向尺中还若是小便赤澁脚酸疼
　　已上七表之脉左三部也虽皆属阳然阳中有隂有宜用热药者不可执一不通以致误也
　　总七表形候歌
　　浮如指下捻葱叶芤则中虚有两头滑似流珠来往利实向浮取次第求若弓时带数浮琴促轸留洪举往来皆极大七阳为表定其由











<子部,类书类,图书编,卷七十二>








　　一一微者隂也指下寻之往来极微再再寻之若有若无曰微主败血不止面色无光　歌曰指下寻之有若无漩之败血小肠居崩中日久为白带漏下多时骨未枯　又歌曰微脉关前气上侵当关郁结气排心尺脉见之脐下积身寒饮水即呻吟
　　一二沈者隂也指下寻之似有举之全无缓度三关状如烂绵曰沉主气胀两脇手足时冷　歌曰按之似有举还无气满三焦脏腑虚冷气不调三部壅通肠健胃始能除　又歌曰寸脉沉胷有痰当关气短痛难堪若在尺中腰脚重小便稠数色如泔
　　□三缓者隂也指下寻之往来迟缓小于迟曰缓主四肢烦满气捉不安　歌曰来往寻之状若迟肾间生气耳鸣时邪风积气来冲背脑后三鍼痛即移又歌曰缓脉关前搐项筋当关气结腹难伸尺上若逢症冷结夜间常梦鬼随人
　　□四濇者隂也指下寻之似有举之全无前虚后实无复次第曰濇主遍身疼痛女子有孕胎痛无孕败血为病　歌曰濇脉如刀刮竹形丈夫有此号伤精妇人有孕胎中病无孕还须败血成　又歌曰濇脉关前胃气并当关血散不能停尺部如斯逢逆冷体寒脐下作雷鸣
　　□五迟者隂也指下寻之重手乃得隐隐曰迟主肾虚不安　歌曰迟脉人逢状且难遇其夏季不能痊神工诊得知时候道是脾来水必干　又歌曰寸口脉迟心上寒当关腹里饮浆难流入尺中腰脚重厚衣重覆也嫌单
　　一六伏者隂也指下寻之似有呼吸定息全无再再寻之不离三关曰伏主毒气闭塞三关四肢沉重手足时冷　歌曰隂毒伏气切三焦不动荣家气不调不问春秋与冬夏时时发汗始能消　又歌曰积气胸中寸胜伏当关肠癖常瞑目尺部见之食不消坐卧非安还破腹
　　□七濡者隂也指下寻之似有再再还来按之依前却去曰濡主少力五心烦热脑转耳鸣下元极冷歌曰按之似有举之无精髓丹田定已枯四体骨蒸劳热甚脏腑终传命必殂　又歌曰濡脉关前人足汗当关气少精神散尺部绵绵即恶寒骨与肉疎都不管
　　□八弱者隂也指下寻之如烂绵相似轻手乃得重手稍无怏怏不前曰弱主气居于表生产后客风面肿　歌曰三关怏怏不能前只为风邪与气连少年得此须忧重老弱逢之病即痊　又歌曰关前弱关阳道虚关中有此气多疎若在尺中隂气絶酸疼引变上皮肤
　　已上八里脉者乃右手三部寸关尺受邪者也总八里形候歌
　　沉若烂绵寻至骨微于指下细如丝缓小于迟来往慢濇则如刀削竹枝迟欲寻来隐隐至伏潜骨里似来时濡凑指边还怯怯弱按轻绵重不知八里为藏分明记但依此诀不须疑
　　七表八里脉总论
　　七表者浮芤滑实洪也八里者微沉缓濇迟伏濡弱也七表阳也八里隂也表脉多见于左而客随主变里脉多见于右而主随客变左手三部所主温风寒也温风寒病得于外右手三部所主燥实暑也燥实暑病生于内此脉法之大槩及其互相变见或表脉见之于右或里脉见之于左或隂阳更相乘或隂阳更相伏或一脉为十变脉理精微非一言可尽然其要不越乎隂阳五行而已表脉有七里脉有八共十五脉也五行分之各得三脉三五一十五也浮濇弱属金伏属木滑沉濡属水芤实洪属火微缓迟属土每三部俱有轻重之分至于五行当更相平一有不平病即见焉或曰谓内伤则善矣谓外感或莫之当耶不知天地之间六气依于五运人身即小天地外邪所感莫不从其类而见焉假令外感风湿则木火有余而土金不足水不能制乎火矣外感乃外邪所感致五行不平也先明金木水火土之理次察虚实贼微正之邪更复辨其部分之浮中沉而当详其主脉客脉之相合何为主洪濇缓沉是也何为客本部不应得之脉皆客也能如是然后内伤外感主客标本之病是者是非者非夫何差错之有









　　九道脉
　　一一长者阳也指下寻之三关如持竿之状举之有余曰长过于本位亦曰长主浑身壮热夜卧不安歌曰长脉迢迢度三关指下将来又还阳毒在脏三焦热徐徐发汗始能安
　　一二短者隂也指下寻之不及本位曰短主四肢恶汗腹中生气宿食不消　歌曰脉短隂中有伏阳气壅三焦不得昌脏中寒食主寒气大防通肠必得康□三虚者隂也指下寻之不足举之亦然曰虚主少力多惊心中恍惚小儿惊风　歌曰恍惚心中多悸惊三关定息脉难成血虚脏腑生烦热补益三焦便得宁
　　□四促者阳也指下寻之极数并居寸口曰促渐加即死渐退即生　歌曰促脉前来已出关常居寸口血成斑忽然渐退大生也若或加时命在天
　　□五结者隂也指下寻之或来或往聚而却还曰结主四肢气闷连痛时来　歌曰积气生于脾脏傍大肠疼痛阵难当只宜稍防三焦火莫谩多方立纪纲□六代者隂也指下寻之动而复起再按不能自还曰代主形容羸痩口不能言　歌曰代脉时时动若浮再而复起似还无三元正气随风去魂魄防防何所拘
　　□七牢者隂也指下寻之即无按之却有曰牢主骨间疼痛气居于表　歌曰脉入皮肤辨息难时时气促在胷前只縁水火相刑尅欲待痊除更问天□八动者隂也指下寻之似有举之还无再再寻之不离其处下往不来曰动主四体虚劳崩中血痢歌曰动脉根源气主隂三关指下碍沉沉血山一倒经年月志士名医只可寻
　　一九细者隂也指下寻之细细似绵来往极微曰细主腰酸髓冷乏力泄精　歌曰乏力无精胫里酸形容憔悴髪毛干如逢冬季经霜月不疗其疴必自痊九道脉法总论
　　云岐子曰九道者从天地九数之理説也经曰善言天者必有应于人是以天有九星地有九州人有九藏亦有九野故立九道脉以应天地隂阳之法也以长为乾清阳发凑理以短为坤浊隂归六府以虚为离心中惊则血衰以促为坎脉进则死退则生以结为兊脐傍所发以代为中土正上中下三元正气以牢为震前后有水火相乘之气以动为艮主血山衰以细为防主秋金有余此九道脉以应九宫藏之法也
　　七表八里九道脉形状总诀
　　析而言之七表八里又有九道其名乃备浮而无力是名芤脉有力无洪形状可识沉而有力其脉为实无力微弱伏则沉极脉迟有力滑而流利无力缓濇慢同一例数而有力脉名为小为疑似须审合则为四离七八天机之秘神授之诀
　　促结代脉辩
　　仲景云脉来缓【缓当作迟】时一止复来者名曰结又脉来动而中止更来小数中有还者及动名曰结隂也脉来动而中止不能自还此动而中止复来代也得此脉者必难治自还者此动而中止复来如前动同而不数也故有结脉者促脉者代脉者结者隂也隂盛则结脉来缓时一动止复来曰主胸满烦燥促者阳也阳盛则促脉来数时一止复来曰促主积聚气痞忧思所乘大抵结促之脉虽时止为病脉非死也往来缓动中止不能自还周而复动名曰代也代者死也





















　　脉有隂阳之法何谓也然呼出心与肺吸入肾与肝呼吸之间脾受谷味也其脉在中
　　浮者阳也沉者隂也故曰隂阳也心肺俱浮何以别之然浮而大散者心也肾肝俱沉何以别之然牢而长者肝也按之濡举指来实者督也脾者中州故其脉在中是隂阳之法也
　　岐伯曰阳为气隂为味味归形形归气气归精精归化化生精精生气气生神黄帝曰予知百病皆生于气也怒则气上喜则气缓悲则气消恐则气下寒则气收热则气泄惊则气乱劳则气耗思则气结九气不动何病之生　曰养生贵养气养气贵养心养心贵寡欲寡欲以保元气生形强而神不罢若形坏则神不存神离则形不固形譬灯缸盛油神譬灯油燃火揺翻灯缸则灯油防炙干灯油则灯缸裂必形与神俱即魂魄足荣衞调夫荣血也衞气也气以衞血血以荣气岐伯曰根于中者命曰神机神去则机息根于外者命曰气立气止则化絶　曰神气之防妙哉在心悟之而已
　　冬至之后为呼夏至之后为吸此天地一岁之呼吸也朱紫阳曰天地间只是一气自今年冬至到明年冬至只是一个呼吸呼是阳吸是隂何也冬至后自复而干属阳故以为呼夏至后自姤而坤属隂故以为吸呼乃气之出故属冬至之后吸乃气之入故属夏至之后大则为天地一岁之呼吸小则为人身一息之呼吸仙家千经万论譬喻纷纷不过呼吸二字而已又云一动一静之间天地人之至妙至妙者欤无极之前隂含阳也有象之后阳分隂也













</div>
    <div class="pagination">
<a href="图书编_page134.html">上一页</a><span>...</span><a href="图书编_page130.html">130</a><a href="图书编_page131.html">131</a><a href="图书编_page132.html">132</a><a href="图书编_page133.html">133</a><a href="图书编_page134.html">134</a><span class="current-page">135</span><a href="图书编_page136.html">136</a><a href="图书编_page137.html">137</a><a href="图书编_page138.html">138</a><a href="图书编_page139.html">139</a><a href="图书编_page140.html">140</a><span>...</span><a href="图书编_page136.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
