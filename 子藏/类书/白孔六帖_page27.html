<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 27 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 27 页/共 50 页
  </h1>
  <div class="content">
   白孔六帖卷五十三
&lt;子部,类书类,白孔六帖&gt;
　　钦定四库全书
　　白孔六帖卷五十四　　唐　白居易　原本
　　宋　孔　传　续撰
　　水战【一】　　　　　致师【二】
　　持重【三】　　　　　阵【四】
　　战伤【五】　　　　　军门幕府【六】
　　召募【七】　　　　　愿从征伐【八】
　　背军【九】　　　　　乞师【十】
　　救援【十一】　　　　将交恶【十二】
　　军诈【十三】　　　　军矫命【十四】
　　专命【十五】　　　　专杀【十六】
　　水战【一】
　　白争舟楫之利　我得上流何故不克【楚司马子鱼曰】烧浮桥【后汉公孙述遣任蒲田戎据荆州横江作浮桥闘楼上攅柱絶水道岑彭募人攻浮桥曽竒应募鼔舡逆流而上直冲浮桥而攅柱钩舩不得进竒乘势因飞炬焚之桥楼崩烧舩顺风并进蜀兵大败】周瑜赤壁战烧曹公舟船【具火攻门注】大司马不习水战荆门之事取决于征南【后汉光武诏征南将军岑彭司马吴汉】楼船蒙冲【孙权讨黄祖祖横两蒙冲夹守沔口以栟榈大枻系石为矴上有千人以弩交射军不得前董袭乘大舸突入蒙冲袭身以刀断两绁蒙冲乃横流大兵遂进追而斩之孙权举觞属袭曰今日之防断绁之功】穿昆明池习水战【汉武将攻昆明夷】以运船为战【晋陶侃士行为江夏太守御贼陈敏敏时冦扬州引兵西上侃乃以运舡为战舰或言不可侃曰用官舩讨官贼但须闻上尔】以舟师伐楚【传】晋王濬【拜益州修舰作大舩连舫方一百二十歩受二千人木为城起楼橹四门其上皆得驰马往来又画鹢首怪兽于舩首以惧江神舟楫之盛自古未有造舩舟于蜀秭蔽江而下吴以鉄鎻横截之又作鉄锥丈余闇置江中羊祜获谍知情濬乃作筏数十缚草为人令先行锥輙着筏去又作炬长十余围灌以麻油在舩前过鎻燃炬烧之须防融液断絶舩行无碍也】水战则章邯已亡其城【髙祖围章邯以水灌之】舟战于江【国语云越伐吴】楼船将军【杨仆】孔乘潮而上舳舻衘尾【苏烈为神立道大緫管率师讨百济自城山济海至熊耳口贼濒江屯兵定方出左涯乘山而阵与之战贼败死者数千王师乘潮而上舳舻衘尾进鼓而噪定方将歩骑夹引直趋真都城贼倾国来酣战破之】纵战舰于江中【河间元王孝恭萧铣据江陵俄进荆湖道摠管统水陆十二军发夷陵破铣二镇纵战舰于江中诸将曰得舟当济吾用弃之反资贼奈何孝防曰铣之境南际岭左薄洞庭地险士众若城未拔而援至我且有内外忧舟虽多何所用之今铣濒江镇戍见舰舫蔽江下必谓铣已败不即进兵觇候往返以引救湖则吾既拔江陵矣已而救兵到巴陵见舩疑不进铣内外阻絶遂降】渒水【杨行宻葛从周渉淮围寿州行宻出车西门由北门去以鋭士万二千龁雪驰迫清口不进壅淮上流灌师古军张训自连水来行宻使将羸兵一千人为前锋师古易之方围碁军中不顾朱瓉以百骑持汴旌帜直入师古垒舞槊而驰训亦登防超其栅汴军大嚣即斩师古士死十八全忠闻之与从周皆遁走追及寿阳大破之叩渒水方渉为瑾所乘溺死万余】乗轻船【田頵攻赵锽于宣州锽出东汉乘暴流以逸阻水解甲谓追骑不能及頵乘轻船追之锽惊遂见禽】反舟顺流【始頵将王坛等以舟师蹑神福后至吉阳矶不战防日暮坛掩神福军半济神福反舟顺流急击大破之】择善游者防汴渠夜入【栢良器李希烈围宁陵遏水灌之亲令军中明日拔城良器以救兵至择弩手善游者防汴渠夜入及旦伏弩发贼乘城者皆死】造齐云船数百艘【南唐李景初周师南征无水战之具已而屡败景兵获水战卒乃造战舰数百艘使降卒敎之水战命王环将以下淮景之水军多败长淮之舟皆为周师所得又造齐云舡数百艘世宗至楚州北神堰齐云舟大不能过乃开老鹊河以通之遂至大江】竹笮维战舰于河【事见火攻门】载灰豆江砂【五年春三月命王率水师大小战舰凡五百余艘皆龙形自东州来趋淮甸夏四月乙巳大战淮人于狼山江将战之日召指挥使张元实计之曰彼若径当避其初仍令军中宿理防樯载石灰黒豆江砂以随焉翌日昧爽淮舩果乘风自西北而下危樯巨舰势若云合我师皆避之而贼舟既髙且巨不能复上我师反乘风以逐之复用小舟围其上右贼回舟而闘因飏石灰贼不视乃豆于贼我则砂焉战血既渍践豆者靡不颠蹉因纵火油焚之吴越备史】
　　致师【二】
　　白环人掌致师【致师者致其必死之志古者将战先使勇力之士犯敌】环四方之故【郤其以事谋来侵伐者所谓折冲御侮】讼敌国【敌国兵来则往之与讼曲直若齐国佐如师并周礼】楚许伯御乐伯摄叔为右以致晋师许伯曰吾闻致师者御靡旌摩垒而还乐伯曰致师者右入垒折馘执俘而还【传】席于军门之外【晋赵旃掉战夜至楚军席于军门之外使其徒入之示无畏】踞转而鼓琴【转衣囊也张骼辅跞致楚师】甞寇而速去之【甞试也】蹈师　掉战　魏氏春秋曰【诸葛亮屯渭南粮少欲速战魏勑司马宣王坚壁挫其锋亮虑遣书又致巾帼以怒宣王宣王将战辛毗仗节奉诏勑乃止巾帼妇人丧巾遗之巾帼言其无勇以悼之帼音馘】孔唐太宗围王世充【于东都窦建德自河朔率兵来救太宗自率骑趣武牢建德自荥阳西上策垒于板渚太宗以五百骑出武牢将挑战先伏李勣程齩金秦叔宝令尉迟敬德执矟造建德垒大呼致师贼众大惊挠出兵数千骑太宗逡巡渐却遂引贼以入伏内李勣奋击大破之获其大将殷秋石瓉斩首数百级通典引退设伏取之】大呼致师【尉迟敬德窦建德营板渚王命李勣等为伏亲挟弓令敬德执矟畧其垒大呼致师建德兵出乃稍引却杀数十人众益进伏发大破之】致人者且令其自来【賛皇一品集牛僧孺等兵法云用兵者致人之师不可自致所谓致人者且令其自来况虏骑倐忽往来疾如风雷不可将兵逺袭今可以计攻者縁其有家口辎重不离汉境三二百里来去未得既有定所便可为谋魏武破乌桓李靖擒颉利皆用此计】粮少战利速【马燧田悦败走魏州李抱真问曰粮少而深入何也燧曰粮少战利速兵善于致人今悦与淄青常三军为首尾欲不战而老我师若分击左右未必破悦且来助是腹心支敌也法有攻其必救故趋魏以破之皆曰善】公孙上哲战盐城覆其军【杜伏威传】
　　持重【三】
　　白坚卧不起【汉周亚夫击吴楚吴楚饥数挑战终不出夜军中惊内相攻击至帐下亚夫坚卧不起顷之复定】梁王使韩安国扞吴楚【安国持重吴不得过】李广下马解鞌【李广望匈奴千骑上山阵广骑皆恐唯广曰皆下马解鞌示不去匈奴必以我为大军诱之遂纵马卧胡引兵去】吴汉【后汉吴汉军事激怒人倍其勇贼率五千人攻汉营军中惊乱汉坚卧不动有顷自定突击大破之汉字子顔】射酒樽【王霸为后汉将贼挑战霸不出享士倍乐贼射城中中霸前酒樽安坐不动】帷中讲论【张奂为匈奴中郎将乌桓叛烧度辽将军门烟火相望奂坐帐中与弟讲论若无事稍安隂使斩渠帅诸胡悉降】苏秦曰任大功不轻敌　据胡牀指麾【晋谢艾讨麻秋轺车冠帻秋怒少年冠服如此轻我也命驰击之艾左右大扰劝艾乗马艾乃下车据胡牀指麾贼以为有伏兵不敢进也】射雉【贼杜曽勇冠三军周访恶之自于后射雉以安众心也】骨鲠【诸葛亮数挑战宣王欲与战帝欲令持重乃令骨鲠臣卫尉辛毗仗节制之乃止】孔坐城门指纵部分意气闲舒【吕元膺拜东都留守始都有李师道留邸邸兵与山棚谋窃发事觉元膺擒破之始盗发都人震恐守兵弱不足持元膺坐城门指纵部分意气闲舒人赖以安】子仪坚壁【子仪贼防邠州先驱至奉天诸将请击之子仪曰客深入利速战彼下素德我吾缓之当自携贰因下令敢言战者斩坚璧待之贼果遁】将务持重【李晟每与贼战必锦裘绣帽自表指顾阵前李怀光望见恶之戒曰将务持重岂宜自表暴为贼饵哉晟曰昔在泾原士颇相畏伏欲令见之夺其心耳怀光不悦】持重安边不生事【王忠嗣本负勇敢及为将乃能持重安边不生事尝曰平世为将抚众而已吾不欲竭中国力以幸功名】疲人版筑不如按甲持重【哥舒曜讨李希烈希烈退保许州诏城襄城曜以疲人版筑不如按甲持重以挫之帝不许】据城【李光弼救常山次真定常山团结子弟执贼将安思义降时贼将史思明李立节蔡希德攻饶阳光弼得思义不杀问其计答曰今军行疲劳逢敌不可支不如按军入守料胜而出贼兵焱鋭弗能持重图之万全光弼曰善据城待】举动安重【来瑱贼围南阳急瑱与魏仲犀合兵救之不胜人情恼惧瑱能抚训士举动安重贼不得侵】驭军持重【魏元忠为陇右诸军大使以讨吐蕃又为灵武道行军大揔管御突厥元忠驭军持重虽无赫然功而亦未甞败】士死麻苇【房琯请自平贼诏琯持节招讨李光进将比军琯将中军先锋中军北军遇贼陈涛斜战不利琯欲持重有所伺中人邢延恩促战故败士死麻苇】常务持重以挫人之锋【周德威老将常务持重以挫人之锋故其用兵常伺敌之隙以取胜五代史】请持重以敝之【哥舒翰奏言禄山虽据河朔不得人心请持重以敝之待其离隙可不血刃而擒贼将崔干祐守陜郡仆旗鼓羸师以诱战觇者曰贼无备可图也帝信之诏翰进讨翰执曰禄山习用兵今始为逆不能无备是隂计诱我贼逺来利在速战王师坚守无轻出闗计之上也国忠计迫谬説帝趣翰出潼闗】宜持重以养威【五代梁臣敬翔太祖已破赵匡凝取荆襄遂攻淮南翔切谏以谓新胜之兵宜持重以养威太祖不听兵出光州遭大雨几不得进进攻寿州不克而多所亡失太祖始大悔恨】按军不动【符存审晋军屯朝邑诸将皆欲速战存审曰不若缓师示弱伺隙出竒可以取胜乃按军不动居旬日望气者言有黒气状如闘鸡存审曰可以一战矣乃进军击鄩大败之存审为将有机畧大小百余战未甞败衂与德威齐名】
　　阵【四】
　　白楚以甲午晦晨厌晋军而阵郤至云阵不违晦【晦隂尽日兵家所忌】鱼丽【郑御王师为鱼丽之阵先偏后伍伍承弥缝注二十五人为偏以居前伍人为伍次之伍承偏之阵而弥缝补阙也此盖鱼丽阵法】晋败羣狄于太原将战魏舒曰彼徒我车所遇又阨【阨险也不使车】以什供车必克【更増十人当一车之用而舍车】请更卒【去车】乃毁车以为行【歩阵】五乗为三伍【兵车车三人今以五乗之人合十五人更以五人为伍为三伍】为五阵以相离两于前伍于后专为左角参为右角偏为前拒【皆临时处置之名】狄人笑之大败之【笑其失常】皆阵曰战　范匄曰塞井夷灶阵于军中而防行首　防阵【晋侯使斥山泽之险虽所不至必斾而防阵之示众也平隂之役也】楚武王荆尸授师孑焉以伐随【孑防也尸陈也楚始于此参用防】竒阵【李牧为竒阵张左右翼也史】死地【谓背水阵也】兵灋曰右背山陵前左水泽易左次【行次师之法欲右背髙故兵法也】右牝左牡【国语范蠡曰凡阵之道设右为牝左为牡又曰凡阵早晏无失必顺天时】魏田预讨乌桓虏伏骑击之预因地形回军结固阵复阵圆阵　阵图【晋书诸葛亮造八阵图于平沙上垒石八行行相去二丈桓温见之曰此常山蛇势文帝莫能识也】营卫【魏祖于官渡使运粮贼数絶之乃使十乗为一道十道方行以营卫之也】鹅鹳【郑翩愿为鹳其御愿为鹅皆阵名】越鴈【吴越春秋阵名】鹤烈【庄子徐无鬼曰鹤烈丽谯之间】左角右牝【并见上注】卫为支离之卒【阵名】立成【耿秉行止不正不结营部逺斥候有警军阵立成也】无行阵　卫灵公问阵于孔子孔子对曰军旅之事未之学也【军阵行列之法也】孔善布阵【郝廷玉吐蕃犯京畿与马璘屯中渭桥它日鱼朝恩闻其善布阵请观之廷玉申号令鸣鼓角部伍坐作进退若一朝恩叹曰吾处兵间久今始识训练法廷玉恻然曰此临淮王遗法也王善御军赏当功罚适过每校旗不如令者輙斩由是人皆自効而赴蹈驰突心破胆裂自临淮殁无复校旗事此安足赏哉】未阵即犇【康承嗣宠勋军皆市人嚣而强未阵即犇相蹈借死者四万勋释甲服垢襦脱收夷痕士三千以归】分防为阵【常山愍王承干好突厥言及所服选貌类胡者被以羊裘辫发五人建一落张氊舍造五狼头纛分防为阵系幡旗设穹庐自居】自板渚出为阵【窦建德自板渚出为阵秦王麾军先登骑怒尘大涨乃率史大奈秦叔宝缠麾帜驰出贼阵后建德军顾而惊遂大溃】兵家三阵【贠半千髙宗御武成殿问兵家有三阵何谓邪众未对半干进曰臣闻古者星宿孤虚天阵也山川向背地阵也偏伍弥缝人阵也臣谓不然夫师以义出沛若时得天之时为天阵足食约费且耕且战得地之宜为地阵举三军士如子弟从父兄得人之和为人阵舍是则何以战帝曰善】阵才列执长矛驰入【罗士信隋大业时长白山贼王薄左才相孟让攻齐郡通守张须陀率兵击贼士信以执衣年十四短而悍请自效击贼潍水上阵才列执长矛驰入贼营刺杀数人取一级掷之承以矛戴而行贼皆眙惧无敢抗须陀乘之大破贼】为两方阵夹之【刘鄩以兵万人攻魏城东庄宗自贝州返趋击之鄩忽见晋军惊曰晋王在此邪兵稍却追至故元城庄宗与符存审为两方阵夹之鄩为圆阵以御晋人兵再合鄩大败】八阵图【嘉话録防州西市府临江岸有诸葛亮八阵图箕张翼舒鹅形鹤势聚石分布宛然若有岐水之态三蜀消倾涌滉大树十围枯槎百丈破硙巨石堕波塞川而下及水落川平万物皆失故态惟阵图小石之漂聚行列依然如是今不动】图阵法上内史【炀帝遣使图须陀士信阵法上内史】提刀略阵【王忠嗣请精鋭数百袭虏防賛普大酋阅武郁标川其下欲还忠嗣提刀略阵斩数千人获牛马万计】问贼阵【李光弼贼帅周挚取兵复振与安太清合众三万攻北城光弼敛军入登陴望曰彼军虽锐然方阵而嚣不足虞也日中当破乃出战及期未决召诸将曰彼彊而可破者乱也今以乱击乱宜无功因问贼阵何所最坚曰西北隅召郝廷玉曰为我以麾下破之曰廷玉所将歩卒请骑五百与之复问其次曰东南隅召谕惟贞辞曰蕃将也不知歩战请铁骑三百与之二百乃出赐马四十分给廷玉等】请阵诸原【仆固怀恩光弼功余见占门三十二】祥云列晓阵【杀气赫长虹李白登广武战塲】周成之熊罴【独孤及八阵图记魏之鹤列郑之鱼丽周成之熊罴昆阳之虎豹出匪以律我异于是】阵解星芒尽【李白塞下曲阵解星芒尽营空海雾销】将帅简军士【除地为场北上中间二百歩立五表表间五十歩为二军进止之节遂声鼓有司举旗士众皆起行及表击钲乃止又击三鼓有司偃旗士众皆跪又击鼓有司举旗士众皆起骤及表乃止东军一鼓举青旗为直阵西军亦鼓举白旗为方阵以应次西军鼔举赤旗为鋭阵东军亦鼓举黒旗为曲阵以应次东军鼓举黄旗为圆阵西军亦鼓举青旗为直阵以应次西军鼓举白旗为方阵东军亦鼓举赤旗为鋭阵以应次东军鼓举黒旗为曲阵西军亦鼓举黄旗为圆阵以应凡阵先举者为客后举者为主每变阵二军各选刀楯五十人挑战第一第二挑战迭为勇怯之状第三挑战为敌均之势第四第五挑战为胜负之形每将变阵先鼔而直阵然后变从余阵之法既已两军俱为直阵又击三鼓有司偃旗士众皆跪又声鼓举旗士众皆起骑驰徒走左右军俱至中表相拟击而还每日至一行表跪进如前遂复其初唐志】云鸟阵【杜甫谩説揔戎云鸟阵】风前略横阵【紫髯分两旁杜牧独酌】四十六诀【裴行俭为营阵部伍胜负别器能等四十六诀】
　　战伤【五】
　　白矢贯予肘及手予折以御左轮朱殷【张侯】无絶筋【无折骨无靣伤】刮骨【蜀闗侯中箭刮臂骨血流离盈盘器】佩刀截矢【后汉耿弇击张歩飞矢中股以佩刀截之左右无知者】被创　夷伤【察夷伤夷亦伤】李陵居延北与单于战【令军中伤三创者载两创者将居一创者持兵而已】不任干戈【李陵书曰死伤积野余不满百而皆扶病不任干戈然陵振臂一呼创痛皆起】孔中流矢酣鬬不解【史宪忠田洪正讨齐蔡尝为先锋阅三十战中流矢酣闘不解由是著名】飞矢着身如猬【深阳壮王道讨王世充每赴敌飞矢着身如猬气益厉】中流矢忍不言突击自如【段志从刘文静拒屈突通于潼闗文静为桑显和所袭军且溃志率壮骑驰贼杀十余人中流矢忍不言突击自如】对热海苦战状【王方翼引见奉天宫赐食帝前帝见衣有汗濯处问其故具对热海苦战状视其创帝咨嗟久之】剟肤败靣【剟肤浃疮痍败靣碎剠颉韩愈征蜀联句】每度出兵伤夷不少【賛皇一品集赐王宰诏意】感励士心【同上其伤夷校重妨使役者亦任择人充替其伤夷者仍不停粮非惟感励士心必冀渐完兵力】言念忠诚岂忘收奬【张曲江集锋镝之下各致捐伤言念忠诚岂忘收奬勑张守信书】择将非良伤人已甚【同上近者率尔无谋轻敌驰突不顾遂损师徒择将非良伤人已甚】慰边将伤痍诏【封敖武宗使作诏书慰边将伤痍诏曰伤居尔体痛在朕躬帝善其如意】重伤残废之卒【陆贽谏大难始平而百役疲瘵之甿重伤残废之卒皆忍死扶疾想闻德音】百战伤痍【被边长镇之兵皆百战伤痍同上】歩鬬伤靣身被数疮【五代梁臣葛从周从太祖攻蔡州太祖堕马从周扶太祖复骑与敌歩闘伤靣身被数疮】体被十余箭【张归厚郓兵大至归厚度不能支以数十骑卫太祖先还归厚马中矢僵乃持槊歩闘太祖还军中遣张筠驰骑第取之以为必死矣归厚体被十余箭得筠马乃归太祖见之泣曰尔在丧军何足计乎使舁归宣武迁右神武统军同上梁臣传】军士负之而还【王重师取濮州重师身被八九疮军士负之而还太祖闻之惊曰奈何使我得濮州而失重师乎使医理之逾月乃愈】金创被体战必克防【徐怀玉从太祖东攻兖郓破徐宿怀玉金创被体战必克防为梁名将】战罢阅创在背者杀之【杜伏威每战輙先登战罢阅创在背者杀之】血蔑靣不已【王难得方战麾下士失马难得驰救矢着目披肤鄣目乃拔箭断肤殊死前闘血蔑靣不已帝嘉之】在阵伤足【江夏郡王道宗在阵伤足帝亲加砭治赐御膳】中创堕马【契苾何力贞观九年与李大亮薛万彻万均讨谷浑于赤水川万均率骑先进为贼所包兄弟皆中创堕马歩鬪士死十七八何力驰壮骑冐围奋击贼披劘去】杀伤太甚【隐太子建成刘黒闼败洛水建成问徴曰山东其定乎对曰黒闼虽敢杀伤太甚其魁党皆县名处死妻子系囚欲降无繇】临终戒其子曰【吾少提一劒去乡里四十年间取将相然履锋冐刃出死入生而得至此也因出其平生身所中矢镞百余而示之曰尔其勉哉五代符存审】张廷蕴【常从庄宗征伐先登力战金疮满体庄宗壮之以为帐前黄甲二十指挥歩军都虞候魏博三城巡检使同上】
　　军门幕府【六】
　　白辕门【以车辕为门】牙门【建牙也】胥甲赵穿当军门而呼曰薄人于险非勇也【传】窦宪征匈奴【以班孟坚傅武仲置幕与论文章传毅字武仲】运筹帷幄　入幕之賔【晋谢安王坦之诣桓温令郤超坐帷帐中风动帐口开安笑曰郤生可谓入幕之賔】孔参帷幄机秘【杜如晦秦王表留幕府从征伐常参帷幄机秘】上谒辕门【任瓌髙祖讨捕于汾晋瓌上谒辕门承制署河东县户曹】气凌山河【援桴军门气凌山河韩云卿平淮碑】二龙【乌承泚与兄承恩皆为平卢先锋沈勇而决战辕门号二龙】辟于大荒【孙逖伯乐川记辟辕门于大荒】辕门照白袍【杜甫喜闻官军临贼诗】风动将军幕【同上西山诗】
　　召募【七】
　　白汉宣时西羌反募佽飞射士鲁竒应募冝受上赏【汉岑彭烧桥事见上注】耶揄【王郎反世祖令王霸于市募人霸至市人皆举手耶揄笑之霸慙而反】募敢死之士　乞于鄱阳召募【吴志周祗乞于鄱阳召募事下陆逊曰此郡人易动难安祗固陈可取之民吴遽等果杀祗逊讨破】猪突豨勇【王莽时匈奴为防甚莽大募天下囚徒人奴名曰猪突豨勇也】晋马隆【字孝兴凉州有虏隆请募士三千无问所从来鼓行击之公卿佥曰六军既众州郡兵多俱当用之不宜横设赏募帝不许隆】孔戴红抹额应诏【娄师德后募猛士讨吐蕃乃自奋戴红抹额来应诏髙宗假朝散大夫使从军】彍骑【张説时卫兵贫弱畨休者亡命略尽説建请一切募勇彊士优其科条简色役不旬日得胜兵十三万分补诸卫以彊京师后所谓彍骑也】山河子弟【吕元膺拜东都留守东畿西南通邓虢川谷旷深多麋鹿人业射猎而不事农迁徙无常皆趫悍善闘号曰山棚权德舆居守将覊縻之未克至是元膺募为山河子弟使卫宫城诏可】募羣盗贷死【曹华进棣州刺史州与郓比时贼略定商河华遽逐贼斩二千级复其县又募羣盗可用者贷死补屯卒使据孔道贼至輙击郤之不敢北】募者内应【闗播李希烈叛帝以汝州据贼冲刺史疲软不胜任播盛称李元平帝召见拜左补阙不数日检校吏部郎中兼汝州别驾知州事元平既至希烈隂使亡命应募凡内数百人元平不寤贼遣将李克诚以精骑薄城募者内应缚元平驰见希烈】益募兵号后楼都【周寳以京师防贼将赴难益募兵号后楼都】募万死一生者【南霁云张巡始被围筑台募万死一生者数日无敢应俄有喑呜而来者乃霁云也廵对泣下】得众二十万【刘仁恭天祐三年朱全忠自将攻沧州壁长芦仁恭悉发男子十五以上为兵其靣曰定霸都士人则于臂曰一心事主卢龙塞闾里为空得众二十万】出金帛募兵【康承训传庞勋出金帛募兵游民多从之】募卒二万为左右镆邪军【髙骈以军事属吕用之募卒二万为左右镆邪军又与守一分緫置官属如骈府】夜飞将【刘从谏妻弟裴问守邢州有募兵五百号夜飞将多豪姓本传】徴兵满万不如召募数千【韩文若召募土人必得豪勇与贼相熟知其气力所极无望风之惊爱防乡里勇于自战徴兵满万不如召募数千】募勇士为宸卫都【闽王昶弟继严判六军诸卫事昶疑而罢之代以季弟继镛而募勇士为宸卫都以自卫其赐予给赏独厚于他军五代史】募牧儿三千人【哥舒翰安禄山反杨国忠大骇入见帝曰兵法安不忘危大兵在潼闗而无后殿万有一不利京师危矣即募牧儿三千人日夜训练以劒南列将分统之又募万人屯霸上使腹心杜干运为帅翰疑图已表请干运兵节下因诡召干运计事者至军即斩首枭牙门并其军本传】募兵得六万人【封常清安禄山反募兵得六万人然皆市井庸保乃部分旗帜断河阳桥以守贼】募勇士于市【狄仁杰曰北匈奴犯边陛下使梁王三思募勇士于市逾月不及千人庐陵王代之不浃日辄五万】募重而约严【苏颋谏若夫择良将募重而约严违律必诛杀敌必赏】所募皆儜劣寒惫【刘仁轨破百济平壤有功者皆不甄叙州县募不愿行身壮家富者以财参逐率得避免所募皆儜劣寒惫无鬪志仁轨具论其弊】人贾其勇【韩琬上言往者召募人贾其勇今差勒阖宗逃亡】
　　愿从征伐【八】
　　白从军行【徇国难】奋身【卜式上书闻南越反愿父子与齐习战舩往死之下诏曰齐相卜式愿奋身国难赐爵闗内侯】愿奋击匈奴以赎罪【窦宪】年少从军【吴吕蒙年十五六窃随姊夫邓当击贼当顾见呵叱不能禁止归白母母怒欲罚之曰贫贱难可居设有功当富贵可致不探虎穴安得虎子也】又【张昭弟子奋年未二十造作攻城火攻车歩隲荐之昭不愿曰汝年尚少对曰童汪死难子竒治阿奋不才年不为少也领兵连有功】孔鼓三军而进之【韩愈与栁公绰中丞书阁下去文就武鼓三军而进之陈师鞠旅亲与为辛苦岂常习于威暴之事而乐其战鬪之危也】挟策从安西节度府【马璘年二十读汉马援传至丈夫当死边野以马革裹尸而归慨然曰使吾祖勲业坠于地乎开元末挟策从安西节度府】更学兵书战策【马燧与诸兄学士策叹曰方天下有事丈夫当以功济四海讵老一儒哉更学兵书战策】
　　背军【九】
　　白考竟其妻【魏髙柔宇文惠为丞相理曹掾宋全逃亡旧法军征士亡考竟其妻太祖更重其刑全有母及二弟主者奏杀之柔曰士卒亡诚可疾然闻有悔者宜贷其妻子一使贼中不信一使诱其还心太祖善之】窦礼【近出不还营以为亡没其妻子见察狱门】卢毓【见议刑门】杀逃士【吴志孙策伯策初从袁术防骑士有罪逃入术营隐于内廐策使人斩之讫诣术曰兵人好叛当共疾何为谢耶】孔以兵自拔【李怀光隂通朱泚反迹寝露骆元光以华州之众守潼闗尚可孤以神策兵保七盘皆受李晟节度怀光惧下益携落畏为晟袭乃奔河中其将孟渉段威勇以兵数千自拔归晟皆表以要官】身卒奔亡【李翰三臣论乐毅一为燕将才胜齐师剉衂于二城之间狼狈于两国之际军不振旅身卒奔亡】蔡士多亡去【朱全忠杀贤洪惧驱民趋申州遂奔行宻麾鼓亘百余里武昌杜洪邀之弗及蔡士多亡去赵德諲传】赦亡命背军【梁本纪开平元年十一月壬寅赦亡命背军髠黥刑徒】
　　乞师【十】
　　白楚子囊乞旅于秦【传】重辞【谷梁曰公子遂如楚乞师重辞也师出不必反战不必胜也】哭秦庭【左传吴入楚楚申包胥诣秦乞师立依庭墙而哭日夜不絶音水浆不入口七日而得兵】汉陈余从田横籍兵【籍借也】告急【晋伐郑郑子驷如秦乞师曰大国在敝邑之宇下是以告急】同恤社稷之难　犯围求救　犯师而出【宋围华氏华登如楚乞师华防以车十五乘犯师而出送之】一宿之行【史赵魏攻韩韩使陈筮如秦乞师曰事急矣公虽病为一宿之行见穰侯穰侯曰急乎筮曰未急穰侯怒曰冠盖相望告敝邑言未急何筮曰急将变】孔清河太守乞师【顔真卿为平原太守安禄山反清河太守使郡人李蕚来乞师蕚曰闻公首奋唱大顺河朔恃公为金城清河西邻也有江淮租布备北军号天下北库计其积足以三平原之有士卒可以一平原之众公因而抚有以为腹心他城运之如臂使指耳真卿为出兵二千】请乞兵淮南【辛谠厐勋反攻杜惂于泗州围三月救兵外败城益危谠复请乞兵淮南与壮士徐珍千人夜斩贼栅出见节度使令狐绹复诣浙西见审权】平巢【王重荣巢复振忧之与杨复光计复光曰我世与李克用共忧患其人忠不顾难死义如己若乞师焉事蔑不济乃遣使者约连和克用使陈景斯緫兵自岚石赴河中亲帅师从之遂平巢】往救必俱亡【王珂朱全忠谓张存敬曰珂恃太原侮慢我尔持一绳防之存敬以兵数万渡河进攻珂全忠率师继进即劾珂交结克用为方镇生事不可赦珂乞师太原为何絪所迮不能进珂急使妻遗克用书曰贼攻我朝夕见俘乞食大梁矣克用荅曰道且断往救必俱亡不如归朝廷同上传】乞师李克用【刘仁恭败退壁瓦桥卑辞归穷于克用求救全忠环沧筑而沟之内外援絶人相食仁恭复从克用乞师使百辈往乃许本传】遣使乞兵契丹【汉刘旻为折德扆所败周太祖崩旻闻之喜遣使乞兵契丹契丹遣杨衮将铁马万骑及奚诸部兵五六万人号称十万以助旻】诸将疑镕诈【梁遣王景仁攻赵赵王王镕来乞师诸将疑镕诈未可出兵王不听乃救赵败梁军】
　　救援【十一】
　　白掎角【戎子驹支曰晋御其上戎亢其下譬如捕鹿晋人犄之诸戎角之】诸侯相灭亡齐不相救则桓公耻之【谷梁】匡救其灾【大国之于小国】周礼宗伯以禬礼哀围败【同盟者防财以救若宋灾也】矫命救人【史魏信陵君无忌矫命令如姬窃军符于魏王卧内矫发晋鄙军以救赵】奉漏罋沃焦釡【秦攻赵赵无食请粟于齐不与周子曰赵齐楚之扞敌邑救赵之急若奉漏罋沃焦釡也】患力不能救德不能覆【汉闽越围东瓯田蚡以不足烦中国严助曰患力不能救德不能覆蛮夷告急天子不救欲令安归上曰太尉不足与计】辅车相依示不相援【后汉马武王霸攻周建武败奔霸坚壁示不相援贼乘时轻进袭背破之】刘备求救于吕布【布至谓诸军曰德布弟也故相救布好解闘今植防营门射小支中则诸军皆罢一发中之诸军皆伏遂罢兵此亦宜僚弄丸之类】夜不相救【世祖击赤眉耿纯伯山营在前去众营数里贼夜攻纯纯选敢死士出战后败之世祖明旦与诸将至营劳纯曰昨夜困乎大军不可夜动故不相救也】违诏不相救【吴楚反攻梁梁急曰使使请救于周亚夫亚夫坚壁不出梁请于帝帝诏亚夫救梁亚夫不奉诏但絶吴粮道吴食尽而退击大败之】孔遣神策将援【哥舒曜拜东都汝洲行营节度使讨李希烈屯襄城希烈遣众万人纵火攻栅殪人于壍以薄垒曜苦战破之居数月希烈自率兵三万围曜筑甬道属城矢集如雨帝遣神策将刘德信以兵三千援之又诏河南都统李勉出兵相掎角勉以希烈在外许守兵少乘虚袭之希烈自解】观望莫肯救【张巡传贺兰进明代巨节度屯临淮许叔冀尚衡次彭城皆观望莫肯救巡复遣南霁云如临淮告急引进骑三十冒围出贼万众遮之霁云左右射皆披靡既见进明进明曰睢阳存亡已决兵出何益霁云曰城或未下如已亡请以死谢大夫叔冀者进明麾下也房琯本以牵制进明亦兼御史大夫势相埒而兵精进明惧师出且见袭又思巡威声恐成功初无出师意又爱霁云壮士欲留之为大飨乐作霁云泣曰昨出睢阳时将士不粒食已弥月今大夫兵不出而广设声乐义不忍独飨虽食弗下咽今主将之命不逹霁云请置一指以示信归报中丞也因拔佩刀断指一座大惊为出涕卒不食去指矢回射佛寺浮图矢着甎曰吾破贼还必灭贺兰此矢所以志也】援矛刺贼【李光弼有禆将援矛刺贼洞马腹中数人又有迎贼不战而郤者光弼召援矛者赐绢五百疋不战者斩】诏入援【北邙之败朝恩羞其策缪故深忌光弼切骨而程元振尤疾之二人用事日谋有以中伤者及来瑱为元振谗死光弼愈恐吐蕃防京师代宗诏入援光弼畏祸迁延不敢行及帝幸陜犹倚以为重数存问其母以解嫌疑】梁求救于晋【刘处让少为张万进亲吏万进叛梁附晋梁遣刘鄩讨之万进遣处让求救于晋晋王方与梁相拒未能出兵处让乃于军门截耳而诉曰万进所以见围者以附晋也奈何不顾其急茍不出兵愿请死晋王壮之曰义士也为之发兵五代史】俱受朝委共防患害【张曲江边镇统军诏俱受朝委共防患害何异一家况在絶域尤宜相援】赴援【梁太祖纪秦宗权闻卢瑭等败乃自将精兵数千栅北郊五月兖州朱瑾郓州朱瑄来赴援】敬瑭求援契丹【敬瑭徙镇天平不受命曰太原地险而粟多吾当内檄诸镇外求援契丹可乎梁纪】卑辞归穷【刘仁恭败退壁瓦桥卑辞归穷于李克用求救克用为侵邢治本传】
　　将交恶【十二】
　　白廉蔺【史记防颇曰蔺相如徒以口舌为劳我羞为之下见必辱之相如闻之不与争望则引车避曰两虎闘势不俱生吾先国家之急后私雠颇闻之肉祖负荆谢罪史迁曰智勇兼之也】两虎私鬭【后汉寇恂在颍川贾复部将犯法恂斩之复怒欲手刃恂恂每避后于帝坐相遇曰天下未定两虎安得私闘今日朕为解之遂交欢】易诸将【魏志帝欲假贾逵节曹休曰逵性刚侮易诸将不可以为督魏略曰休怨逵迟呵使勑豫州拾弃仗逵曰为国作豫州不为拾弃仗与休更相表魏书云休欲罪逵逵絶无言】吕蒙曰老母待卿食【吴甘宁厨下小儿有过失投吕蒙蒙恐杀之不即还后宁赍酒礼与蒙母蒙与升堂乃出厨下儿宁许不杀斯须还舩防于桑树自挽弓射杀之毕勑舩人増防解衣卧蒙大怒防鼓兵欲攻宁蒙母徒跣曰至尊待汝如骨肉何以私怒甘寜蒙闻母言即自至宁舩笑曰老母待卿食宁嘘曰负卿即与蒙俱见母欢宴永日】左传郤至曰楚有六间其二卿相恶【二卿子重子反也此六间之一】不可以私憾忘义【魏张辽屯合肥孙权围之李典曰不可以私憾忘义率众与辽破权】陈武备相见【晋王濬等伐吴濬不受浑节度濬先平吴后论功先后因不平浑子济亦数毁濬濬常疑浑浑诣濬濬陈武备然后相见其相疑如此】孔私忿不成大功【马燧田昻降燧请以洺州抱真而用昭义副使卢卿为刺史兼魏博招讨副使李晟兵前独抱真抱真亦请兼于燧以示协一然议者咎燧私忿交恶卒不成大功】不协【五代朱珍梁兵攻掠四方李唐賔常与珍俱与珍威名畧等而骁勇过之珍尝私迎其家置军中太祖疑珍有异志遣唐賔伺察之珍与唐賔不协唐賔不能忍夜走还宣武珍单骑追之交诉太祖前太祖两惜其材为和解之】大将不协【郭虔瓘陜王为安西都防诏防瓘为副防瓘与安抚招慰十姓可汗使那献数持异交诉诸朝宗赍诏书谕解曰大将不协小人以逞何功可图】互防飞谤【陆贽奏议李建徽杨惠元兵马状四军按垒羣帅异心论势力则悬絶髙卑据职名则不相统属怀光轻晟等兵防位下而忿其制不从心晟等疑怀光养宼蓄奸而忿其事多凌已端居则宜防飞谤欲战则递怒分功龃龉不和嫌衅遂起】
　　军诈【十三　取诈伪门事附】
　　白雄杰之士因势辅时作为权诈【谓孙武事刑法志】变诈　白起诈坑赵降卒四十万　卫鞅请乐饮【史记卫鞅遗魏公子卬书曰往与公子驩今为两国将不忍相攻可与公子靣相见防盟乐饮而罢以安秦魏卬以为然防饮伏甲兵攻卬败其军】岂尚诈谋哉　左实右伪【伪以衣物为人形】韩信击魏益为疑兵【陈舩欲渡临晋而伏兵夏阳以木罂渡军袭安邑】晋将征南尚无掩袭之计【羊祜尅日战】天兵逐北宁多变诈之谋　不待期而薄人于险无勇也　茍求诈胜【匪念德功】击东南备西北【周亚夫击吴吴奔壁东南亚夫备西北已而吴精兵果奔西北不得入也】贸易衣服【后汉虞诩字升卿为武都守不满三千兵土羌众万余围之诩陈兵令从东郭出北郭入贸易衣服回转数周羌恐而退设伏邀之大败】反间敌师【太祖与韩遂书多所防窜如遂改定者遂将示马超超果疑遂与太祖有应】孔曵柴扬尘望者谓大军至【顔杲卿兼御史中丞传檄河北言王师二十万入土门遣郭仲邕领百骑为先锋驰而南曵柴扬尘望者谓大军至日中传数百里贼张献诚方图饶阳弃甲走】张疑帜【王雄诞与李子通战苏州却之子通以精兵保独松岭雄诞遣将陈当率千兵出不意乘髙蔽崦张疑帜夜缚炬于树徧山泽子通惧烧营遁保余杭遂追擒之】使牵密者过阵【李密王世充军江淮士出入若飞密兵心动世充督众疾战使牵类密者过阵噪曰获密矣士皆呼万岁密军乱遂溃】兵诡道【盛彦师与史万宝镇宣阳李密叛谋出山南万宝惧谓彦师曰密骁贼也以王伯当辅之挟思东归之士非计出万全不为也殆不可当彦师笑曰请以数千兵为公枭其首万宝问计答曰兵诡道也难豫言】张疑屯虚帜【杨恭仁为凉州揔管突厥颉利率众数万猎其境恭仁应机设拒张疑屯虚帜示之颉利惧而走】诈为粮车【裴行俭突厥反萧嗣业讨贼不克诏行俭为定襄道行军大揔管先是嗣业馈粮数为虏钞军馁死行俭曰以谋制敌可也因诈为粮车三百乘车伏壮士五辈赍陌刀劲弩以羸兵挽进】绐降【常逹拜陇州刺史时薛举方彊逹败其子仁杲斩首干级举遣将仵士政绐降逹不疑厚加抚接士政伺隙劫之并其众二千归贼】阳约降【李光弼入太原至德二载思明希德率髙秀岩牛廷珍将兵十万攻光弼光弼又潜沟营地将沉其军乃阳约降至期以甲士守陴遣禆校出若送欵者思明大悦俄而贼数千没于堑城上鼓噪突骑出乘之俘斩万计思明畏败乃去】绐贼曰吾粮尽明日当降【初光弼谓李抱玉曰将军能为我守南城二日乎抱玉曰过期何若曰弃之抱玉许诺即绐贼曰吾粮尽明日当降贼喜敛兵待期抱玉已缮完即请战贼忿欺急攻之抱玉出竒兵夹击俘获过当】刻木作妇人衣绛披发【康承训传厐勋反引兵救丰刻木作妇人衣绛披发兵过斫而火之】夜丛万炬疑贼【郭子仪吐蕃犯武功乃遣知节为前锋击鼓讙山张旗帜夜丛万炬疑贼初光禄卿殷仲卿募兵蓝田以劲骑先官军为游奕直度浐民绐虏曰郭令公来防故将军王甫结侠少夜鼓朱雀街呼曰王师至吐蕃夜溃】兵屯八百里【黄巢攻临安戍将董昌兵寡不敢战伏数十骑莽中贼至伏弩射杀贼将下皆走昌进屯八百里见舍媪曰有追至告以临安兵屯八百里矣贼骇曰向数骑能困我况军八百里乎乃还】多设疑兵【李賛皇赐王宰诏意广立虚塞多设疑兵盖为自防岂暇侵轶且欲偷安岁月以老王师】夜半食先鸡鸣时鸣鼓角【马燧田悦知燧食乏深壁不战燧令士赍十日粮进营仓口与悦夹洹而军造三桥逾洹日挑战悦不出隂伏万人将以掩燧燧令诸军夜半食先鸡鸣时鸣鼓角而潜师并洹趋魏州令曰闻贼至止为阵留百骑持火待军毕发匿其旁须悦众渡即焚桥燧行十余里悦兵逾桥乘风纵火噪而前燧乃令士无动命除榛莽广百歩为场募勇士五千人阵而待比悦至火止气少衰燧纵兵击之田悦败走桥已焚众赴水死者不可计斩二万级】作机桥【康承训屯海州度贼至作机桥维以长絙贼半度絙絶士溺死度者不得战殱之】缚藁为人【张巡城中矢尽廵缚藁为人千余披黒衣夜缒城下潮兵争射之久乃藁人还得箭数十万其后复夜缒人贼笑不设备乃以死士五百斫潮营军大乱焚垒幕追奔十余里贼慙益兵围之】闭垒示怯【五代王景仁初名茂章少从杨行宻梁遣于友宁攻王师范师范乞兵于行宻遂斩友宁太祖闻友宁死以兵二十万倍道而至景仁闭垒示怯伺梁兵怠毁栅而出驱驰疾战酣退坐召诸将饮酒已而复战太祖登髙望见之得青州降人问饮酒者为谁曰王茂章也太祖叹曰使吾得此人为将天下不足平也梁兵又败】结草为人执以旗帜以驴负之【同上刘鄩谓晋兵悉从庄宗赴魏而太原可袭乃结草为人执以旗帜以驴负之往来城上而潜军出黄泽闗袭太原晋兵望梁垒旗帜往来不知其去也以故不追】诈为降书【梁臣朱珍朱裕奔于郓州太祖乃还汴留珍攻郓州珍去郓二十里遣精兵挑之郓人不出朱裕诈为降书隂使人召珍约开门为内应珍信之夜率其兵叩郓城门朱裕登陴开门内珍军珍军已入瓮城而垂门发郓人从城上磔石以投之珍军皆死瓮城中珍仅以身免太祖不之责也】贼疑救至【黒齿常之垂拱中突厥复犯塞常之率兵追击至两井忽与贼遇贼骑三千方擐甲常之见其嚣以二百骑突之贼皆弃甲去其暮贼人至常之潜使人伐木列炬营中若烽燧然防风起贼疑救至遂夜遁】大举九节度讨庆绪【将战子仪选善射三千士伏壁内诫曰须吾却贼必乘垒若等噪而射既战伪遁贼薄营伏发注射如雨贼震骇王师整而奋郭子仪传】许言救兵至【葛从周太祖攻朱瑾于兖州未下留从周围之瑾闭壁不出从周诈言救兵至阳避之髙吴夜半潜还城下瑾以为从周已去乃出兵収外濠从周掩击之】
　　军矫命【十四】
　　白擅发【汉书段防宗擅发戊巳校尉兵有诏许赎之】陈汤矫命诛郅支【朝廷以矫制収系按验耿育言陈汤讨絶域不覊之君系万里难制之虏云云谷永讼陈汤策虏奋发报十年逋诛雪边吏宿耻执宪之吏致之大辟云云】冯奉世【字子明持节送大宛客因设其兵击莎车王莎车王自杀议封萧望之以奉使有指而矫制违命虽有功不可为后法不宜封上善之】矫制拜官【魏邓艾伐蜀刘禅降輙依邓禹故事承制拜禅骠骑送于京师司马宣王使监军卫瓘喻艾事当须报艾曰承制拜假以安初附谓合权宜也】汉魏春秋诏曰【司马法曰赏不逾日欲人速覩为善之利昔邓禹入闗承制拜季艾为河东守来歙承制拜髙峻为通路将军皆非先请临时刻印】观衅而动　以信事君【节当慎守】用权制敌【利在从宜】在师律而贵贞【岂纶言之可赎】且不禀命【其何议功】士师虽许专征【君命诚难擅发】禀命则不威【专命则不孝】宜准灋论【无从公赎】请虽切于利便【各自贻于矫诬】大夫出境有可以安国家定社稷则专之可也【传】茍利便宜【则非专违】使者以茍利国家专之可也　所司以未有君命何其速欤上将诚为择利【监军未可与权】宜承破竹安可守株　师律
　　尚贞【兵符示信】示不敢专　是谓臧凶【岂宜刑放】矫制取马益军【后汉臧宫击公孙述众多食少转输不至时帝遣谒者诣岑彭有马七百匹宫矫制取以自益晨乃进兵】矫制赦罪人【广汉羣盗起拜孙宝子严为益州刺史亲入山谷告谕羣盗非起意渠魁皆得悔过归田自劾矫制】矫制受降【马援讨五溪蛮宋均监军援卒均以道逺士病乃矫制令吕仲奉制书入虏营告以恩信而勒兵随之蛮夷震怖斩大帅而降均为置吏而还自劾矫制世祖嘉之】孔徙屯【李晟防吐蕃欲徃北帝议幸咸阳督战怀光大骇疑帝夺其军图反益急晟与李建徽阳惠元皆聮屯适有使者到晟军晟乃令曰有诏徙屯即结阵趋东渭桥后数日怀光并建徽惠元兵惠元死之】
　　专命【十五】
　　白师在制命而已禀命则不威专命则不孝【传谓太子帅师】魏绛戮杨干之仆公怒曰必杀魏绛绛曰军事有死无犯为敬【云云】公跣而出【谢之也】擅诛羌【任延为武威太守坐擅诛羌左转邵陵令】讨旁郡贼【后汉李章为琅邪太守比海夏侯思反囚太守而据营陵章即发兵千人驰往击之掾吏上章曰二千石行不出界兵不擅发章按劒曰逆虏无状此何可忍若坐讨贼而死吾无恨遂引兵斩获三百余级上状帝嘉之】不拘科制【太守表钟由守司持节督闗中诸军委以事持节不拘科制】专之可也【大夫出云云见上注】黄须儿【魏鄢陵侯彰乘胜北至乘干长史以上马疲又授节度不得过代违命轻敌彰曰帅师专行唯利所在纵敌非良将遂斩获鲜卑太祖持彰须曰黄须儿意何大也】将在军君命有所不受【诸葛亮数挑战魏使辛毗仗节制兵司马宣王固表请战亮曰彼本无战心请战者示武尔将在军君命有所不受若能制吾岂千里而请战耶】擅纪功【后汉马绲鸿卿击武陵蛮有监军张敞承宦官意表绲擅于江陵刻石纪功也】违制受降【朱祜仲先围秦丰降槛车送洛阳吴汉劾祜违制受降违将帅之任世祖不罪】孔将得颛制【裴度为淮西宣慰招讨处置使是时诸道兵悉中官统监自处进退度奏罢之使将得颛制号令一战气倍】不从中治【李靖五代孙彦芳家故藏高祖太宗赐靖诏书数函上之一曰兵事节度皆付公吾不从中治也】兵多则难用将众则不一【白居易河朔复乱深州围益急居易上言兵多则难用将众则不一宜诏魏博泽潞定沧四节度令各守境以省度支】安于专行病于羁制【陆宣公奏议凡在执干戈而卫社稷者皆自谓勲业由已义烈发心安于专行病于羁制陛下宜俯徇斯意因而委之遂其所安获其所病敦以付授之义固以亲信之恩假以便宜之权】制得自专权得自纵【李观上宰相安边书择一虎臣练万虎贲使制得自专权得自纵】将无分权则成功【同上夫兵有专制则毕力将无分权则成功】凡临军对冦士卒不用命竝得专行其罚【唐六典兵部】下多专命【吴世家抚州危金讽叛彭彦章彭玕危伃倡皆叛隆演问严可求谁可用者可求荐周本时本方败可求彊起之本曰苏州之败非怯也乃上将权轻而下多专命尔若必见任愿无用偏禆乃请兵战于象牙潭执金讽彦章】葛从周【太祖遣攻刘守文以蒋晖监其军晖语诸将曰吾王以我监诸将今燕兵来不可迎战从周怒曰兵在上将岂监军所得言】
　　专杀【十六】
　　白穰苴斩庄贾【见军政令门注】斩监军御史穿军垒【汉胡建字子孟守君政丞监军御史穿北军垒垣为贾区注小庵屋坐买卖也胡建斩御史出城奏于怀中曰穿窬不由路是谓奸臣按军法正无属将军有罪以闻二千石以下行法焉制曰国容不入军军容不入国建何疑】将在别屯杀人【秦彭事见偏将门注】孙策斩逃骑士【孙防事见背军门注】晋官志云【使持节为上持节次之假节为下使持节得杀二千石以下持节得杀无官位人若军事得与使持节同假节唯军事得杀犯令者江左以来都督中外尤重唯王导乃居之】孔杀偏禆【李元谅李怀光反与马燧浑瑊讨之其将徐廷光素易元谅元谅见韩游瓌曰彼诟吾祖今日斩之子助我乎许诺既而遇诸道即数其罪叱左右斩之诣燧谢燧大怒将杀元谅游瓌见曰杀一偏禆尚尔即杀一节度法宜如何燧黙然元谅请输钱百万劳军自赎瑊亦为请燧赦之帝以专杀恐有司劾治前诏勿论】麾下为股栗【哥舒翰事王忠嗣署衙将翰能读左氏春秋汉书通大义防财多施予故士归心为大斗军副使佐安思顺不相下忠嗣更使讨吐蕃副将倨见翰怒立杀之麾下为股栗】斩陴者披阖内军【郭子仪至德二载攻贼崔干祐于潼闗干祐败退保蒲津防永乐尉赵复河东司户参军韩旻司士徐景及宗室子锋在城中谋为内应子仪攻蒲复等斩陴者披阖内军干祐走安邑安邑伪纳之兵半入县门发干祐得脱身走】杀大将【路嗣恭后为郭子仪朔方节度留后大将孙守亮拥重兵骄蹇不受制嗣恭因称疾守亮至即杀之一军大震】乘马不避者即时榜杀【栁公绰拜京兆尹方起府有神策校乘马不避者即时榜杀帝怒其专杀公绰曰此非独试臣乃轻陛下法帝曰既死不以闻可乎曰臣不当奏在市死职金吾在坊死职左右巡使帝乃解】非用髙瑀不能安【李长至乃曰为我白宰相徐州专杀李听亲吏非用髙瑀不能安因瞑目】斫父墓射杀【栁仲郢迁侍御史有禁卒诬里人斫父墓栢射杀之吏以专杀论而中尉防免其死仲郢监罚执曰贼不死是乱典刑遂独诏京兆杖之不监朝廷嘉其守本传】







　　白孔六帖卷五十四
&lt;子部,类书类,白孔六帖&gt;
　　钦定四库全书
　　白孔六帖卷五十五　　唐　白居易　原本
　　宋　孔　传　续撰
　　武勇【一】　　　　　单车人贼【二】
　　交战叙旧【三】　　　犒士【四】
　　虏掠【五】　　　　　殿六
　　兵灋【七】　　　　　间谍【八】
　　烽候【九】　　　　　斥候【十】
　　行人【十】　　　　　献防【十二】
　　旋军【十三】　　　　军胜【十四】
　　武勇【一　力士骁士附】
　　白引重鼎不程其力　共用之谓勇【死国用也】死而不义非勇也　贾予余勇【齐髙子曰欲勇者贾予余勇】断布【主人悬布秦堇父登之及堞而絶之坠则又悬之苏而复上者三主人辞焉乃退带其断布以徇于军三日】先鸣【州绰曰平隂之役先二子鸣二子殖绰郭最】勇爵【齐庄公为勇爵注设爵命勇士也殖绰郭最欲与焉注自以为勇也】训勇力之士时使【车右训之传】距跃三百曲踊三百【魏犫束胷见使者】人以投中车折轼【叔山冉】子期曰吾以力事君不可以不然抉豫樟杀人而后死【豫樟大木名】乌获举千钧力闻诸侯　羿善射奡荡舟俱不得其死然【论语】罔水行舟扛鼎栾氏之力臣【曰督戎】有力如虎【诗】募敢死之士【汉云】斩将【搴旗】拔山【项羽有拔山之力】投石【甘延寿字君况拔距投石絶于等伦也】尝超逾羽林亭楼【甘延寿试弁超逾为期】张胆【陈渉勇甚】荦有力焉能投盖于稷门【传】景诏曰不患无勇患其暴　材官【有材力者】角抵【角力相抵】哀帝时览弁射武戯【皮弁而射角力为武戯】周勃材官引彊【彊弩也】申屠嘉以材官蹶张【足踏弩曰蹶张】力称乌获防言庆忌【相如谏猎】佚材　陈汤沉勇　飞将【李广骁勇匈奴号曰飞将】拔兽箭【晋桓石虔材干趫防从父在荆州猎围猛兽被箭而伏诸将戯令拔箭因而前拔得一箭兽跳虔亦跳髙于兽兽伏复拔一箭从伯父温入闗叔父冲为符健围垂没之次虔跃马赴之拔冲于二万人中】大勇不忮【庄子言无往不慎】勇则害上不登于明堂【狼曋之言也见左传】水行不避蛟龙渔父之勇也陆行不避兕虎猎夫之勇也白刃相交视死如归烈士之勇也【庄子】唯力是视　挟辀【頴考叔】辇重【秦堇父】素厉【空猛也】方刚　好勇【疾贫乱也】伉健子曰由之勇贤于丘然不能怯【家语】射石没羽【李广夜见石如虎射之没羽后知其石射不复入】义勇冠三军【韩延夀】絶髌【秦武王与孟説举龙文之鼎絶髌而死秦人杀孟説云云】荦投盖于稷门【奡荡舟于陆地】孔拔箭断肤殊死前鬬【王难得收京师方战麾下士失马难得驰救矢着眉披肤鄣目乃拔箭断肤殊死前鬬血蔑靣不已帝嘉之】禽生斩馘【辛云京世为将家有胆决以禽生斩馘常冠军】辕门二龙【乌承玼与族兄承恩皆为平卢先锋沈勇而决号辕门二龙】其勇无比【唐璿吐蕃来请和既宴使者屡觇璿后问焉对曰洪原之战是将军多杀臣士卒其勇无比臣愿识之后嗟异】万人敌【李晟事河西王忠嗣从击吐蕃悍酋乘城杀伤士甚众忠嗣怒募射者晟挟一矢殪之三军讙奋忠嗣抚其背曰万人敌也】冠军【浑瑊从朔方节度使张齐邱破贺鲁部拔石堡城龙驹岛其勇常冠军】矛矢在手前无彊敌【史敬奉痤陋类不胜衣其走逐奔马挟鞍勒以上而后覊带之矛矢在手前无彊敌】雄邉【同上与凤翔将野诗艮辅及郝玼皆以名雄邉】趫雄自奋【范君璋以趫雄自奋】义而勇【裴度帝问诸将才否度对李光顔义而勇当有成功不三日光顔破时曲兵】段志【从讨王世充深入马跌为贼擒两骑夹持其髻将度洛志忽腾而上二人者俱坠于是夺其马驰归尾骑数百不敢近】身先锋鏖阵【秦叔宝从讨世充建德黒闼三盗未尝不身先锋鏖阵前无坚对】跃马挺枪【每敌有骁将鋭士震燿出入以夸众者秦王輙命叔宝往取之跃马挺枪刺于万众中莫不如志】力敌数人【五代苌从简事晋为军校力敌数人善用槊】杜伏威【炀帝遣右御卫将军陈棱以精兵讨之伏威迎出挑战棱军射中其额伏威怒曰不杀汝矢不拔遂驰入棱阵大呼冲击众披靡获所射将使拔箭已斩之携其首入棱军示之又杀数十人】膂力絶人【王雄诞少彊果膂力絶人】勇盖三军【薛万钧从李靖讨吐谷浑军次青海与虏遇万钧单骑驰突无敢当者还语诸将曰贼易与复驰进击斩数千级勇盖三军追奔至积石山大风折旗万钧曰虏且来俄而虏至万钧直前斩其将众遂溃】勇决【杨恭仁杨感叛诏率兵经畧与屈突通追获贼炀帝诏见曰比闻与贼战尤力向但知卿奉法而乃勇决如此朕用自媿】着白衣自摽显【薛仁贵髙丽莫离支遣将髙延夀等率兵二十万拒战倚山结屯太宗命诸将分击之仁贵恃骁悍欲立竒功乃着白衣自摽显持防腰鞬两弓呼而驰军乗之贼遂奔溃】擢骁勇付阃外事【师还帝谓曰朕旧将皆老欲擢骁勇付阃外事莫如卿者朕不喜得辽东喜得虓将】用兵临大敌益壮【薛讷】敢毅【石雄少为牙校敢毅善战气盖军中】尚材武有崖岸【李珙者世儒家珙独尚材武有崖岸】天资票健【李光顔葛旃少教以骑射每叹其天资票徤已所不逮】膂力絶众【李嗣业】袒持长刀大呼出阵【广平王收长安嗣业统前军阵于香积祠北袒持长刀大呼岀阵前杀数十人阵复整歩卒二千以陌刀长柯斧堵进所向无前】中流矢卧帐中闻金鼓声疮溃卒【与子仪等围相州师耄诸将无功独嗣业被坚数奋为诸军冠中流矢卧帐中方愈忽闻金鼓声知与贼战大呼疮溃血流数升卒谥曰忠勇云】请以勇士二万椎锋【史思明传代宗召南北军诸将问所以讨贼计右金吾大将军薛景仙曰我若不胜请以勇士二万椎锋帝曰壮矣】众畏其勇【陈利贞朱泚反利贞及张挺芝所统士众幽蓟河陇人故与挺芝合谋应泚而利贞麾下亦从为乱夜半难作利贞拔劒当军门大謼曰欲过门者先杀我众畏其勇乃止】曲环【资勇敢善骑射】持陌刀重十五斤【张兴为饶阳禆将史思明引众傅城兴檈甲持陌刀重十五斤乘城贼将入兴一举刀輙数人死贼皆气慑】左车【哥舒翰有奴曰左车年十六以膂力闻翰工用枪追及贼拟枪于肩比之贼反顾翰刺其防剔而腾之髙五尺许乃堕左车即下马斩其首以为常】号为擒生踏伏【安金全为人骁果工骑射号为擒生踏伏为晋骁将】饮釂奋檛驰骑【明宗名嗣源梁晋相拒于栢乡梁龙骧军以赤白马为两阵旗帜铠仗皆如马色晋兵望之皆惧庄宗举钟以饮嗣源曰卿望梁家赤白马惧乎虽吾亦怯也嗣源笑曰有其表尔翌日归吾廐也庄宗大喜曰卿当以气吞之因引钟饮釂奋檛驰骑犯其白马挟二禆将而还梁兵败以功拜代州刺史本纪】善用铁枪重三十斤【王敬荛为人状貌魁杰而沉勇有力善用铁枪重三十斤】勇出诸将【刘知俊姿貌雄杰能披甲上马轮劒入敌勇出诸将五代史】拔箭反射贼【张归霸张晊军赤岗以骑挑战矢中归霸拔箭反射贼矢发而毙夺其马而归太祖从髙邱望见甚壮之】临敌务以身先【王景仁为将骁勇刚悍质畧无威仪临敌务以身先士卒行宻壮之五代史】思奋【栁宗元方城衔勇韬刀日思奋殛】世传崆峒勇气激金风壮【李白诗】其勇无前【刘仁轨等以兵开定四夷其勇无前賛】令殿前乘马挟矛作刺贼状【王难得吐蕃賛普子郎支都者恃趫敏乘名马宝钿鞍畧阵挑战甚闲暇无敢校者难得怒挟矛駷马驰支都不暇闘直斩其首宗壮其果召见令殿前乘马挟矛作刺贼状帝大悦赐锦袍金带】舞刀立马上【斐旻尝与幽州都督孙佺北伐为奚所围旻舞刀立马上矢四集皆迎刀而断奚大惊引去】牧马襄陵道旁【五代氏叔琮晋人复取绛州攻临汾叔琮选壮士三人深目而胡须者牧马襄陵道旁晋人以为晋兵杂行道中伺其怠擒晋二人而归晋人大惊以为有伏兵乃退屯于萧县】
　　单车入贼【二　敌不相疑附】
　　白龚遂【汉书遂字少卿渤海贼盗并起拜遂为太守遂未至郡先以书论勑非执弓矢者不得执以为贼单车至郡盗遂清平】推赤心【后汉世祖降铜马封渠帅为列侯降者犹不安世祖轻骑按行更相语曰萧王推赤心置人腹中安得不相投死也】更生之辰【后广陵贼张婴众数万杀刺史以张纲为太守单车之职径造婴垒谕以祸福婴泣曰更生之辰所部并靣归降也】入贼家拜妻子【魏张辽围昌豨豨欲与辽语诈降辽单身上三公山入豨贼家拜妻子豨随诣太祖太祖遣责辽曰此非将法辽曰以明公威信着四海辽奉圣防必不敢害尔】杜畿拜河东【河东民卫固谋逆荀彧举杜畿为太守请单车往出不意固伏诛】遗敌药【羊祜事见示信门】栾鍼遗子重酒【注具下叙旧门】单车之官【赵喜伯阳时江南未通以喜为简阳侯相不肯受兵单车之部吏欲不纳喜示威信乃悉降于喜】又【魏裴潜字文行拜代郡郡大乱有乌桓大人专制潜单车之郡单于惊喜潜安抚之】孔单骑造垒门【王雄诞苏贼闻人遂安据昆山无所属杜伏威使讨之雄诞以邑险而完攻之引日遂单骑造垒门陈国威灵因开晓祸福遂安即降】诣营说豪帅【李大亮秦王行北境顷之胡贼大至大亮度不能拒乃单马诣营说豪帅为分别祸福贼众感服遂相率降】单马进杀数百人【王忠嗣吐蕃大出欲取当新城晨压官军阵众不敌举军皆恐忠嗣单马进左右驰突独杀数百人】身至壁抚谕【裴怀古始安贼欧阳倩众数万剽没州县以怀古为桂州都督招慰讨击使未逾岭逆以书谕祸福贼迎降自陈为吏侵而反怀古知其诚以为示不疑可破其谋乃轻骑赴或曰獠夷难亲备之且不信况易之哉答曰忠信可通神明况裔人耶身至壁抚谕倩等大喜悉归所掠出降】单骑见虏【郭子仪懐恩尽説吐蕃回纥党项羌浑奴刺等三十万掠泾邠躏凤翔入醴泉奉天京师大震急召子仪屯泾阳军才万人比到虏骑围已合子仪将出左右谏戎狄野心不可信子仪曰虏众数十倍今力不敌吾将示以至诚左右请以骑五百从又不听即传呼曰令公来虏皆持满待子仪以数十骑出免胄见其大酋曰诸君同艰难久矣何忽忘忠谊而至是邪回纥舍兵下马拜曰果吾父也子仪即召与饮遗锦防结欢誓好如初】
　　交战叙旧【三】
　　白商鞅请与魏公子卬饮【见军诈门】魏祖韩遂【魏曹公马超韩遂战潼关请与公相见遂与公同岁孝亷又与遂辈至期交语移时不及军事説京都故旧抚手欢笑既罢超问遂曹公何言遂曰无言超疑之】闗侯徐晃【后汉闗侯与徐晃相爱及为将相距遥共语但説平生不及军事须臾晃宣令曰得闗侯赐金千斤侯曰是何言语曰是国事也】栾鍼遗子重酒【晋与楚战于鄢陵栾鍼使执榼承饮楚令尹子重子重曰夫子常与吾言于楚必是故也不易识乎受而饮之免使者而复鼓】孔旧部【阚棱辅公祏反棱与南讨青山之战与陈正道遇阵方接棱脱兠鍪谓众曰不识我耶何敢战其徒多棱旧部气遂索至有拜者】笑语如平生欢【李全忠因使招朱瑾朱瑾领精骑隔池笑语如平生欢乃使将胡规伪送欵欲得兄琼射上符竹节全节不入虞瑾伏壮士桥下琼单骑至方交语士突起掖琼以入斩其首弃城下汴军大震全忠恚数日乃去本传】问事胡几何【张巡贼将李懐忠过城下巡问君事胡几何曰二朞巡曰君祖父官乎曰然君世受官食天子粟奈何从贼闗弓与我确怀忠曰不然我昔为将数死战竟殁贼此殆天也巡曰自古悖逆终夷灭一日事平君父母妻子并诛何忍为此怀忠掩涕去俄率其党数十人降】
　　犒师【四】
　　白郑商人髙【传秦人袭郑郑商人髙以乘韦先牛十二犒师曰不腆敝邑敢犒从者居则具一日之积行则备一夕之卫】齐伐鲁使展喜以膏沐犒师【以义服明且不赂免也】武王伐商其小人箪食壶浆以迎之【孟子】孔乏春服【王绍为租庸判官时李希烈阻兵江淮输物留梗德宗已西狩乃督轻货趣间道走洋州绍先见帝行在帝劳之曰吾军乏春服朕且衣裘奈何绍流涕曰绍遣臣贡奉无虑五十万当即至帝曰道回逺经费方急何可望邪后五日继至由是纾难】置酒飨士【窦建德髙士逹留建德守壁身将兵逆战置酒飨士建德闻曰东海公未防遽自矜大祸至不日矣】为将者【刻薄自入给帛则以防易良赋粟则以沙参粒突厥序】发家钱颁士卒【田布拜魏博节度使发家财颁士卒】出爱妾杀以大飨【张巡士多饿死存者皆痍伤气乏巡出爱妾曰诸君经年乏食而忠义不少衰吾恨不割肌以啖众宁惜一妾而坐视士饥乃杀以大飨坐者皆泣巡彊令食之逺亦杀奴僮以哺卒至罗雀掘鼠煑铠弩以食】以女卖直为众士费【张伾本为泽潞将守临洛田悦攻之乘城固守累月士死亡且尽救不至伾悉召部将立军门命女出徧御因曰诸君战良苦吾无赀为赏愿以是女卖直为众士一日费士皆哭曰请死战】挂甲卸甲钱【五代李守贞其始发军也有赐赉曰挂甲钱班师又加赏劳曰卸甲钱出入之费常不下三十万由此晋之公私重困】作糜粥餔亡卒【王敬荛梁兵攻吴厐师古死清口败兵亡归过頴大雪士卒饥冻敬荛乃防淮积薪为燎为作糜粥餔之亡卒多頼以全活五代史】斥禁钱百五十万缗赐其军【李綘田兴以魏博听命綘曰王化不及魏博久矣一日挈六州来归不大犒赏人心不激请斥禁钱百五十万缗赐其军有言太过者綘曰假令举十五万众朞岁而得六州计所转给三倍于费今兴天挺忠义首变污俗破两河之污可啬小费隳机事哉从之】
　　虏掠【五　不虏掠还生口附】
　　白晁错上防曰【胡人入驱而能止其所驱者以半与之县官为赎如此则邑里相救赴难不避死非以徳上也欲利其财也上从之】虏获【陈汤贪斩郅支所虏获入室多不法司移书于道】禁暴秋毫不犯【髙祖入闗时】赐绣被【后汉世祖至井陉问诸将所掠李忠独无所掠即以】
　　【所乘大骊马及绣被赐之】还生口【后汉武威太守孟威云宜还生口袁安曰还之示中国优贷也】又【种暠景伯为度辽将军有生口见获悉遣之羌胡乃来降】夷俘　执讯获丑【讯馘】嫁生口【华歆得嫁生出口孙咸曰施舍自出入居孥戮之家国刑所属歆当公言以彰天泽而黙受嘉赐独为君子也】折馘执俘【楚摄叔致师见上注】虏魏王豹【韩信】系虏【累囚】囚虏见用【韩信克赵得李左车问以计策后封广武君】又【太史慈为孙策所执问以进取也】又【管仲至棠阜鲍叔释缚】季康子伐邾师昼掠【传】吴汉平公孙述放兵大掠【焚述宫室帝闻谴汉及其副将刘向曰使人既伏孩子老母以万数一旦纵火放兵人闻莫不酸鼻】遂伐三朡俘厥宝玉【书】孔野无所掠【王世充大业十年齐贼孟让转寇诸郡至盱眙世充拒之时百姓皆入保野无所掠让众馁】散失竒宝【李靖御史大夫萧瑀劾靖持军无律纵士大掠散失竒宝帝召让之靖无所辩】暴掠放肆【范希干迁振武节度使部有党项室韦杂居暴掠放肆日入匿作谓之刮城门希干度要害置屯保斥逻严宻鄙民以安】尽还所剽于民【张万福许杲过楚州大掠节度使韦元甫使万福追讨未至杲为其将康自劝所逐循淮钞而东万福倍道追杀之免者十三尽还所剽于民】断腕取金【崔光逺节度劒南防段子璋反李奂败走成都光逺进讨平之然不能禁士卒剽掠士女至断腕取金者夷杀数千人】豢圉一空【李守贞晋兵素骄而守贞重威为将皆无节制行营所至居民豢圉一空至于草木皆尽五代史】四岀侵暴【韩愈天下之兵乘机逐利四出侵暴屠烧县邑贼杀不辜环其地数千里莫不被其毒】赀产一空【李训舒元舆涯皆为兵所执涯实不知谋士良搒笞急乃自署反状诏出卫骑千余驰咸阳奉天捕亡者大索都城分掩涯训等第兵遂大掠入黎植罗让浑鐬胡证等家及贾耽庙赀产一空两省印簿书輙持去】大掠居人【邓景山刘展反因引平卢节度副使田神功讨展神功兵至扬州大掠居人伐冢墓大食波斯贾胡死者数千人】士多卤掠【李光弼急攻赵一日拔之士多卤掠光弼坐谯间收所获悉归之民城中大悦】所过剽夺【鲁炅与史思明战安阳王师不利炅中流矢輙奔诸节度溃去所过剽夺而炅军尤甚】
　　殿【六】
　　白孟之反不伐奔而殿将入门策其马曰非敢后也马不进也【论语】大车塞隧【夙沙卫连大车以塞隧而殿殖绰郭最曰子殿国师齐之辱也注沙卫奄人故辱国】子殿国师齐之辱也【见上注】探简【后汉邓禹仲华赤眉至人惮为后拒禹书诸将名于竹简着筒中令探简张宗曰岂辞难就逸遂破赤眉】断后将【蜀志】自断后败【魏志云张绣追太祖太祖自断后败绣】张飞拒后【蜀志曹公追先主张飞拒后瞠目横矛曰是张翼徳可来决死众莫敢前】孔以五百骑殿【李光弼思明至偃师光弼悉军趋河阳身以五百骑殿】以下军殿【李愬率中军三千田进诚以下军殿出文城栅令曰引而东六十里止袭张柴殱其戍】车师后部【百夫之敌万人之特属于车师后部以殿铜柱张説郭元振碑】又遣其将田进诚领马歩军三千以殿其后【段文昌平淮西碑】劒南列将分统之【哥舒翰传禄山反或説翰曰禄山本以诛国忠故称兵今若留卒三万守闗悉精鋭渡淮水诛君侧此汉挫七国计也思礼亦劝翰翰犹豫未发谋颇露国忠大骇入见帝曰兵法安不忘危大兵在潼闗而无后殿万有一不利京师危矣即募牧儿三千人日夜训练以劒南列将分统之又募万人屯灞上使腹心杜干运为帅】以万二千人为殿【康延孝继岌班师命延孝以万二千人为殿五代史】以众殿【辅公祐李子通据江都杜伏威使公祐以精兵数千渡江击之子通拒战众十倍鋭甚公祐选甲士千人操长刀居前别以千人随之公祐以众殿】战于霍山梁兵败走【王景仁殿而力战以故梁兵不甚败】霍存从攻潞州【与晋人遇战马牢川存入则当其前出则为其殿晋人却遂东攻魏取淇门杀三千人五代史】
　　兵灋【七】
　　白国语吴建旗提鼔挟经【经兵书也】魏公子七畧【史记魏公子无忌威名振天下诸侯之客进兵法也魏公子七畧信陵君也】司马兵灋闳阔深逺【太史公曰余读司马兵法闳阔深逺虽三代征伐未足以统其义如其文穰苴区区为小国行师何暇及司马乎】蹴鞠【李将军射法蹴鞠三十五篇】六韬【太公】黄石公【授张良素书曰读是则为王者师良视之乃太公兵法】不学【武帝欲教霍去病学孙吴兵法对曰顾方畧何如尔不在学古兵法】权谋者以政寄国以权用兵先计后战兼形势苞隂阳用技巧也【兵形势雷动风举后发而先至离合背向变化死生常以轻疾制敌也】南楚兵灋七篇蚩尤二篇【见吕刑】繇叙二篇【七畧作由余】丁子一篇　项生一篇　太一兵灋　天一鬼容区【黄帝宫鬼史区有书三篇图一卷依托】苌十五篇五胜【五行相胜】兵技巧十三家者习手足便器械积机闗以立攻守之胜　魏太祖自作兵灋十万言【诸侯征伐以新书从事】敎妇人【具军政令门】金版【庄子曰纵説则以金版注太公谋术谋国政事】孔武不可玩玩则无震【萧俛进门下侍郎吐蕃寇泾州调兵防邉帝因问兵法有必胜乎俛曰兵凶器圣人不得已而用之故武不可玩玩则无震夫以仁讨不仁以义讨不义先招怀后掩袭故有不杀厉不禽二毛不犯田稼其救人如免水火此必胜术也若乃以小不忍轻任干戈师曲而敌怨非徒不胜又将自危帝重其言】喜兵灋【樊泽有武力喜兵法议者谓有将帅器尝召对延英德宗善其论兵与我意合】尽畀以术【裴行俭苏定方为大将军谓曰吾用兵世无可教者今子也贤乃尽畀以术】可与语孙吴【李靖其舅韩擒虎每与论兵輙叹曰可与语孙吴者非斯人而谁哉】灋有攻其必救【马燧田悦反兼魏博招讨使抱真芃问曰粮少而深入何也燧曰粮少战利速兵善于致人今悦与淄青恒三军为首尾欲不战以老吾师若分击左右未可必破悦且来助是腹背支敌也法有攻其必救故趣魏以破之皆曰善】应对蠭起【王忠嗣雄毅寡言有武畧上与论兵应对蠭起帝器之曰后日尔为良将】晓兵术【魏元忠江融晓兵术元忠从之游尽传所学】喜读鬼谷兵家诸书【王廷凑】喜纵横孙吴术【吕恭】好读阃外春秋【郭威从马直威好读阃外春秋畧知兵法五代史】兵灋本人情【陆贽奏议霍去病汉将之良者也每言行军用师之道顾方畧何如耳不在学古兵法是知兵法者无他人情而已通其变则得失可辨成败可知古之人所以坐筹樽俎之间制胜千里之外者得此道也】为营阵部伍料胜负别器能等四十六诀【裴行俭】廊庙之士耻言韬畧【唐自大中以来以兵为戱者久矣廊庙之士耻言韬畧以櫜鞬为凶物以钤畧为防夫就有如卢潘薛能者自为粗材一旦宇内烟尘飚起遽以褒衣博带令狎燕颔虎头足以取败北梦言】敬翔见太祖太祖问曰【闻子读春秋春秋所记何等事翔曰诸侯战争之事尔太祖曰其用兵之法可以为吾之用乎翔曰兵者应变出竒以取胜春秋古法不可用于今太祖大喜五代史】以千钱置大盘中为行阵偏伍之状【谢彦章葛从周养以为子授之兵法以千钱置大盘中为行阵偏伍之状示以出入进退之节彦章尽得之本传】攟摭评议无遗策【取其书观之始自黄帝伏蚩尤至于隋氏平江南语春秋战国事最备磅礴上下数千年间其攟摭评议无遗防刘禹锡魏生兵要】用春秋战灋【房琯用春秋战法以车三千乘缭营骑歩夹之琯自负以天下为己任然用兵非所长】举孙吴倜傥善兵灋科【马燧父季龙】兵之隐微不以示【矦君集帝命李靖教君集兵法既而奏靖且反兵之隐微不以示帝以让靖靖曰方中原无事臣之所教足以制四夷而求尽臣术此君集欲反耳】破胡必用龙韬策卸甲应将熊耳齐【李白送郑灌诗】兵灋五十家尔腹为箧笥【杜甫送从弟诗】更学兵书战策【马燧与诸兄学辍策叹曰丈夫当以功济四海讵老一儒哉更学兵书战策沈勇多算】
　　间谍【八　探刺附】
　　白秦谍【晋人获秦谍杀诸綘市六日而苏】晋侯围原谍出曰原将降矣【传】晋人之觇宋者【归曰宋未可伐阳门介夫死子罕哭之哀国人悦之孔子曰善哉觇国乎】觇国【见上】邦汋【周礼司士掌士之八成一曰邦汋读为酌盗取国之宻事若今探决】范宣子数驹支曰言语漏泄则职汝之由　漏师【齐寺人貂始漏师于多鱼】三巡数之【楚师伐绞分渉于彭罗人欲伐之使伯嘉谍之三巡数之】谍告曰楚幕有乌宵谍曰齐人将遁　多间谍【史赵将李牧居鴈门谨烽火多为间谍】女陵【汉书淮南王使女陵】诇长安中【诇侯伺者朽政反】伏听【衞青捕伏听者伏于隐处听军之虚实也】孔李晟【吐蕃君臣大惧相与议尚结賛者善计乃曰唐名将特李晟马燧浑瑊尔不去之必为吾患即遣使委辞因燧请和上求盟因盟谋执瑊以卖燧于是结賛大兴兵逾陇岐无所掠阳怒曰召吾来乃不牛酒犒军徐引去以是间晟晟选兵三千使王佖伏汧阳旁击其中军几获结賛】谍者反效以情【李愬旧令敢舍谍者族愬开其令一切抚之故谍者反效以情愬益悉贼虚实】诈为书若同乱者【浑瑊崔宁领朔方召为左金吾衞大将军建中中李希烈诈为瑊书若同乱者帝识其谍用不疑更赐良马锦币】行反间【伊谨以江西牙兵属李希烈希烈爱其材数馈遗欲縻止之卒以计免明年希烈果反嗣曹王臯至钟陵得而壮之拔为大将希烈恐为臯所得遗以七属甲诈为谨书行反间帝遣使斩之臯表列其诬】移书还谍【苏颋检校益州大都督擕州蛮苴院与吐蕃连谋入防获谍者吏请讨之颋不听移书还其谍曰母得尔苴院羞悔不敢侵边】善刺军中情伪【王锷嗣曹王臯节度江西表为江州刺史兼御史中丞充都虞侯锷小心善刺军中情伪事无细大臯悉知之因推以腹心】谍军虚实【朱瑄留仆州全忠令友裕驰壮骑谍军虚实自将而北防瑄引还纵兵战全忠南走絶堑去几不脱】遣谍者入军中【髙仁厚初事劒南西川节度使陈敬瑄为营使防卬州贼阡能众数万略诸县列壁数十涪州刺史韩秀升等乱峡中韩求反蜀州诸将不能定敬瑄召仁厚还使督兵四讨屯求安阡能遣谍者入军中吏执以献谍自言父母妻子囚于贼约不得军虚实且死仁厚哀之曰为我执贼明日我且战有能释甲迎我者署背曰归顺皆得复农矣纵谍去】禽其谍数十人【崔义睦州女子陈硕真反义自统众继之至下淮戍禽其谍数十人】提轻兵敛旗鼓【李光弼饶阳贼五千至九门光弼谍知之提轻兵敛旗鼓贼方饭袭杀之且尽】释缚饭饮之遣还【李晟逻士得姚令言崔宣谍者晟命释缚饭饮之遣还敕曰为我谢令公等善为贼守勿不忠示泚乃引兵叩都门贼不敢出】讴吟思归【李光弼史思明使谍宣言贼将士皆北人讴吟思归朝恩信然屡上贼可灭状诏谕光弼光弼固言贼方鋭未可轻动】诇刺中国【张仲武回鹘常有酋长监奚契丹以督岁贡因诇刺中国仲武使禆将石公绪等厚结三部执谍者八百余人杀之回鹘欲入五原掠保塞杂虏乃先以宣门将军四十七人诡好结欢仲武赂其下尽得所谋因逗遛不遣人马多病死】以玉带与谍者【安重诲少事明宗明宗幸汴州重诲建议欲因以伐吴而明宗难之其后户部尚书李鏻得吴谍者言徐知诰欲举吴国以称藩愿得安公一言以为信鏻即引谍者见重诲重诲大喜以为然乃以玉带与谍者使遗知诰为信其直千缗初不以其事闻其后逾年知诰之问不至始奏贬鏻行军司马】夫用间以间人【人亦用间以间己彼以宻来理须独察于心叅防于事则不失矣若敌使人来欲我虚实察我动静觇知事计而行其间者我当佯为不觉舍其厚利而善啗之微以我伪言诳事示以前却期防即我之所须为彼之所失者因其有间而反间之彼若将我虚而为实我则乘其敝而得其志矣通典】悉视城中虚实【五代刘鄩传梁已破朱瑾以葛从周为兖州节度使从周将兵在外鄩乃使人负油鬻城中悉视城中虚实出入之所油者得罗城下水窦可入鄩乃以歩兵五百从水窦入袭破之】间之道有五焉【有因其邑人使潜伺察而致词焉有因其仕子故泄虚假令告示焉有因敌之使矫其事而返之焉有审择贤能使觇彼向背虚实而归説之焉有佯缓罪戾防漏我伪情浮计使亡报之焉凡此五间皆须隐秘重之以赏宻之又宻始可行焉通典】若敌有宠嬖【任以腹心者我当使间遗其珍玩恣其所欲顺而傍诱之敌有重臣失势不满其志者我则防以厚利诡相亲帅采其情实而致之敌有亲贵左右多词夸诞好论利害者我则使间曲情尊奉厚遗珍宝揣其所问而反间之敌若使聘于我则稽留其使令人与之共处矫致殷勤伪相亲昵朝夕慰谕倍供珍遗观其辞色而察之仍朝暮令使独与己伴居我遣聪明者潜于复壁中听所间使既迟违恐彼怪责必是窃论心事我知计遣使而用之同上】
　　烽【九】
　　白举烽【史魏公子无忌与魏王方博举烽言赵寇至王惧释博公子曰赵王猎尔非为寇也】烽举燧燔【论蜀文曰邉郡之士闻烽举燧燔皆摄而驰荷兵而走唯恐居后】伪烽【幽王与诸侯约有急则举烽既而诸侯兵至无寇褒姒乃大笑后犬戎来伐幽王举烽诸侯以为伪皆不至遂灭周斩褒姒】烽火通于甘泉【长安匈奴大入】灌火灭烽【后汉祭彤抚夷狄以恩信论曰政移狄俗乃卧鼓邉庭灌火灭烽于幽障也】严烽候【崔寔为五原守严熢候防不敢犯字子真】去烽火候望【种暠为度辽将军先宣恩信羌来降服乃去烽火候望也】乘山举火【魏志孙权放江夏太守遣持书御史荀禹劳邉禹发所经县兵乘山举火权乃退也】孔筑烽堡【张献甫为邠宁节度使断山浚堑选岩要地筑烽堡】逺烽侦【李元谅加检讨尚书左仆射更节度陇右治良原筑连弩台逺烽侦为守备进据势胜列新壁虏至无所掠战又輙北】置烽候【张仁愿摄御史大夫代朔方于牛头庙那山北置烽候千八百所自是突厥不敢逾山牧马朔方益无寇岁捐费亿万计减镇兵数万】斥地置烽七十所【黒齿常之拜河源道经畧大使因建言河源当贼冲乃斥地置烽七十所】列炬营中【垂拱中突厥复犯塞常之率兵追击至两井常之忽与贼遇贼骑三千方擐甲常之见其嚣以二百骑突之贼皆弃甲去其暮贼大至常之潜使人伐木列炬营中若烽燧然防风起贼疑救至遂夜遁】复修杷头七十烽【毕諴为邠宁节度迁河东河东尤近胡复修杷头七十烽谨虏防不敢入】谨烽燧【郑俌中宗时厯右补阙黙啜入败沙咤忠义诏百官陈破贼胜策俌上疏以为择邉州刺史谨烽燧以备守】燎烽【王承元徙凤翔节度郛左百贾州聚异时为虏剽敓至燎烽相警承元版堞缭之人乃告安】逻堞传烽【刘文静夜见逻堞传烽诧曰天下方乱吾将安舍】邉火息燧【郭元璹】连照甘泉云【烽火动沙漠连照甘泉云李白塞下曲】连山暗烽燧【西极最疮痍连山暗烽燧杜甫送从弟燕】怅望但烽火【戎车满闗东遣兴】照夜【烽火照夜尸纵横释闷】汉家还有烽火燃【秦家筑城备胡处汉家还有烽火燃烽火燃不息征战无已时李白战城南诗】擅作烽区【王晙上言突厥兵已屡动擅作烽区闭障行李】筑连弩台【李元谅筑连弩台逺烽侦为守备进据势胜】烽候列于郊甸【帝叹曰河湟防没烽候列于郊甸食货志】警急烽常报【杜甫诗】吐蕃旷年梗寇【郭正一吐蕃旷年梗寇师数出坐费粮赀近讨则丧威深入则不能得其巢穴今上策莫如少募兵且明烽候勿事侵扰须数年之迟力有余人恩战一举可破矣】凡烽候所置大率相去三十里【唐六典职方凡烽候所置大率相去三十里注若相山岗隔絶须逐便安置得相望见不必要限三十里】其逼邉境者筑城以置之【同上注每烽置帅一人副一人】其放烟有一炬二炬三炬四炬者【同上注其放烟有一炬二炬三炬四炬者若多少而为差焉】停近甸烽【旧闗内京畿河东河北皆置烽开元二十五年勑以邉隅无事寰宇乂安内地置烽诚为非要量停近甸烽二百六十所烽师等一千三百八十八人】职方郎中掌城隍镇戍烽候【唐志】舍置一烽【髙丽传初帝自太子所属行在舍置一烽约下辽东举烽是日传燎入塞】
　　斥【十】
　　白周礼悬壶以叙聚【挈壶氏所掌也】纳斥候【示不相备】李广【行无部曲行阵就善水草顿舍不击刁斗自卫幕府省文书然亦逺斥未尝遇害】赵充国【逺斥候行必战备止必坚壁全师保胜】耿秉【字伯初休止不结营部逺斥有警军阵立成】侦还耳目孔斥候不明非可应卒【李綘云北虏方彊其忧有五斥候不明非可应卒二也】不为斥候【李愬为随唐邓节度使愬以其军初伤夷士气未完乃不为斥候部伍或有言者愬曰贼方安袁公之寛吾不欲使震而备我先是袁滋无功愬求自试故也】斥候者邉鄙之视听【不可以不具栁宗元先御史神道碑】辟斥候迭望几二千所【文粹吕温三受降城碑】来不预知【曲江集勑天山浑使竟无斥候来不预知如此防邉无乃踈濶】请淮南五路置游奕船【防解弓弩及请江路者一百人置游奕将一人须清白强干稍有见防者先如法造游奕战船五十只一百人分为两畨长须在江路来徃淮南游奕至池州界首浙西游奕至宣州界首江西游奕至鄂州界首常须半月一度于界首交牌各知界内平安申报本使其下畨人便于防江要害处置营不得抽归便下其粮酱春冬衣仰使司就营所支给如知贼大段巢穴去处仰数道计防一时掩杀賛皇一品集】潜师入定【浑镐讨王承宗镇定二军间不百里镐引兵压镇境而屯距贼三十里鼓角声相闻贼始亦畏见镐无斥候乃潜师入定境焚廥蓄屠乡聚镐军遂揺】防取干戈利无令斥候骄【杜甫】月黒探兵错【韩愈晚秋】斥候惶骇【裴行俭阿史那伏念惧宻送欵后数日烟尘涨天而南斥候惶骇行俭曰此伏念执温博来降非它也】明斥候【陆贽论縁邉守备状】谨斥候【髙丽传】
　　行人【十一】
　　白兵交使在其间　行人不使【今两国治戎行人不使不可谓整】虐执使臣将以衅鼓　目动而言肆【秦行人夜戒晋帅臾骈曰使者目动而言肆】行人失辞孔天子行人【西域吐谷浑其相天柱王用事拘天子行人鸿胪丞赵德楷帝遣使晓敕十返无悛言】下书临抚【弄賛大宗贞观八年始遣使者来朝帝遣行人冯德遐下书临抚】行人在彼【李靖颉利走保铁山遣使谢罪以靖为定襄道总管徃迎之又遣鸿胪卿唐俭将军安修仁慰抚靖谓副将张公谨曰诏使到虏必自安若万骑赍二十日粮自白道袭之必得所欲公谨曰上已与约降行人在彼奈何靖曰机不可失韩信所以破齐也如唐俭辈何足惜哉督兵疾进斩万余级俘男女十万于是斥地自隂山北至大漠矣】
　　献防【十二　俘馘附】
　　白破竹　建瓴　大捷　取虢之旗　献俘受馘饮至大赏　戎昭果毅杀敌为果　岂敢定居一月三捷归而饮至以数军实　我武惟扬　斩将搴旗之功我战则克　凡诸侯有四夷之功则献捷于王王以警于夷中国则否诸侯不相遗俘　献楚俘于王【晋文】献功于社【周礼】恺乐【凯歌】策勲　首级居多　捷无虚月【赏不逾时】奉我天诛【献尔月捷】献状【献功】致果　程力　防课　受脤以行【方见采薇之咏】献俘而入【旋闻破竹之功】以讯馘告　矫矫武臣在泮献馘　子产献陈捷【戎服将事曰陈知其罪授首于我用敢献功】武夫力而拘诸原妇人暂而免诸国【先轸怒舍孟明】示之以俘馘【郑丈夫人芉氏姜氏劳楚子献捷乃示之以俘馘】郑入陈子美入数俘而岀【但数所获不将以归也】齐侯来献【以得陨命之礼征伐主献之笾豆数也陨命礼征伐所获国君之献礼司马法有陨命礼争义不争利也】吉语【汉书乌孙围防宗陈汤曰不出五日吉语闻】春月悬车【汉陈汤斩郅支首上疏宜悬藁街蛮夷邸间若今鸿胪舘丞相匡衡大夫繁延夀以月令春当掩骼埋胔勿宜悬车骑许嘉将军王商以夹谷防孔子诛优施方盛夏首足异门而出宜悬十日诏将军议者是也】献楚捷于周骤称其伐【郤至】以一为十【魏国渊子尼破贼文书旧以一为十渊上首级如其实太祖问之渊曰夫讨外寇多斩之数欲以大武功示民轻也今河间云云太祖悦之】孔服金甲乗戎辂告捷于庙【李勣从秦王伐东都战有功东畧地至虎牢平窦建德俘王世充乃振旅还秦王为上将勣为下将皆服金甲乗戎辂告捷于庙】献俘昭陵【髙丽莫离支男生为其弟所逐遣子乞师诏勣为辽东道行军大总管率兵二万讨之破其国执髙藏男建等裂其地州县之诏勣献俘昭陵】戎服奉贺鲁以献策功【苏定方缚贺鲁以还髙宗临轩定方戎服奉贺鲁以献策功】俘献于干阳殿【都曼靣缚降俘献于干阳殿有司请论如法定方顿首请曰臣向论陛下意许以不死愿丐其命帝曰朕为卿全信乃宥之上】数禽馘【曹华日与贼搏数禽馘贼惮之】诏百官迎于长乐驿【郭子仪乾元元年破贼河上执安守忠以献遂朝京师诏百官迎于长乐驿帝御望春楼待之进中书令】俘馘万计【李愬李师道反愬与贼战金乡破之凡十一遇禽其队师五俘馘万计】破贼功第一【时溥黄巢败东走溥遣将李师悦等追尾巢至菜芜大破之诸将争得巢首而林言斩之持归溥以献天子故破贼溥功第一】贺鲁西域平帝曰【先帝赐贺鲁二千帐主之今罪人既得献昭陵其可乎许敬宗曰古者军凯还则饮至于庙若诸侯献馘天子未闻献于陵然陛下奉园寝与宗庙等可行不疑于是执而献昭陵赦不诛】右翦左屠聿禽其良【栁宗元方城论】曹参之饮酒正酣【郑亚防昌一品制集序谢安之围棊尚拗曹参之饮酒正酣果有军书继闻戎捷】平奚虏【河北之师当以平奚虏闻吉师矣栁宗元与裴埙书】杨复光【慷慨负节义有筹畧为小黄门黄巢犯江西复光为排阵使贼防江陵复光监忠武军屯邓州贼防京师节度使周岌投伪命复光因夜宴説岌岌为之流涕沥酒为盟是夜复光遣其养子守亮杀贼使又入蔡州説秦宗权俾同以义举收荆防败贼将献捷行在诏授天下兵马都监押旧唐】庙献繁馘级乐声洞椌楬【韩愈征蜀聨句】中兴诸将收山东捷书夜报清昼同【洗兵马行】歴代献捷必有凯歌【唐仪卫志厯代献捷必有凯歌太宗平东都破宋金刚执贺鲁克髙丽皆备军容凯歌入京都然其礼仪不传】太和初有司奏命将征讨有大功献俘馘则神策兵卫于门外如献俘仪【凯乐用铙吹二部笛觱篥箫笳铙鼓乐工二人歌工二十四人乘马执乐陈列如卤簿鼓吹令丞前导分行俘馘之前将入都门鼓吹振作奏破阵乐应圣期贺朝欢君臣同庆乐等四曲至太社太庙门外陈而不作告献礼毕乐作至御楼前陈兵仗于旌门外一十歩乐工歩行兵部尚书介胄执钺于旌门中路前导协律郎二人执麾门外分导太常卿跪请奏凯乐乐阕太常卿跪奏乐毕兵部尚书太常卿退乐工立于旌门外及俘馘入献乃称贺俘囚出乃退同上】元帅凯旋【天子遣使郊劳有司先献捷于太庙又告齐太公庙唐六典兵部】凡六总管师十余万【皆授靖节度以讨之其国遂亡颉利至京师告俘太庙帝御顺天楼陈仗卫上民纵观吏执可汗至帝曰而罪有五而父国破頼隋以安不以一镞力助之使其庙社不血食一也与我邻而弃信扰邉二也恃兵不戢部落携怨三也贼华民暴禾稼四也许和亲而迁延自遁五也朕杀尔非无名顾渭上盟未之忘故不穷责也乃悉还其家属馆于太仆廪食之颉利传】
　　旋军【十三】
　　白军志曰允当则归　振旅凯【晋】尽敌而反　歌出车以劳还枤杜以勤归也　入而振旅【归而饮至】凡公行告于宗庙反行饮至舍爵策勲【传】献俘授馘【军还之礼】洗兵　止戈　反斾【楚令尹南辕反斾】班师振旅　即戎以岀【尽敌而还】歌方发于采薇【功已成于破竹】晋师归范文子后入【武子问之对曰师有功国人喜以逆先入者必属耳目焉故不敢尔】役将班矣喜以逆之【谓有功归】望师而哭【秦孟明归秦伯素服郊次望师而哭云云】秦以胜归【我何以报】孔班师【髙仙芝小勃律其王为吐蕃所诱自田仁琬以来三讨之皆无功天宝六载诏仙芝以歩骑一万出讨八月芝以小勃律王及妻自赤佛道还连云堡与令诚俱班师】惶惑还军【哥舒曜讨希烈帝遣神策将刘德信以兵三千援之又诏河南都统李勉出兵相犄角以希烈在外许守兵少乘虚袭之希烈自解乃遣部将与德信趋许未至有诏切譲使班师德信等惶惑还军无斥至扈涧为贼设伏诡击死者殆半】振旅徐还【李元谅从浑瑊防平凉虏骑乃解元谅遣车重先而与瑊振旅徐还时以为有古良将风】返斾河南【渉淮浮江枭悬魁逆布宣德泽返斾河南韩云卿平淮碑】
　　军胜【十四　警惧附】
  </div>
  <div class="pagination">
   <a href="白孔六帖_page26.html">
    上一页
   </a>
   <span>
    ...
   </span>
   <a href="白孔六帖_page22.html">
    22
   </a>
   <a href="白孔六帖_page23.html">
    23
   </a>
   <a href="白孔六帖_page24.html">
    24
   </a>
   <a href="白孔六帖_page25.html">
    25
   </a>
   <a href="白孔六帖_page26.html">
    26
   </a>
   <span class="current-page">
    27
   </span>
   <a href="白孔六帖_page28.html">
    28
   </a>
   <a href="白孔六帖_page29.html">
    29
   </a>
   <a href="白孔六帖_page30.html">
    30
   </a>
   <a href="白孔六帖_page31.html">
    31
   </a>
   <a href="白孔六帖_page32.html">
    32
   </a>
   <span>
    ...
   </span>
   <a href="白孔六帖_page28.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
