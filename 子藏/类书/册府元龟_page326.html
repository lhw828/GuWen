<!DOCTYPE html>
<html>
<head>
    <meta charset="UTF-8">
    <title>册府元龟 - 第 326 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 326 页/共 736 页</h1>
    <div class="content">    张守为幽州大都督兼范阳节度使安禄山盗羊事发守怒追捕至欲击杀之禄山大呼曰：大夫不欲灭奚契丹两蕃耶而杀壮士守奇其貌壮其言遂释之令与两蕃将史思明捉生禄山素习山川井泉尝以击贼领麾下十数骑出即生擒奚契丹数十人守转奇之每加兵令往必倍擒贼而还後为守偏将随征战所向皆摧靡守遂养为巳子。
    哥舒翰为陇西节度使以王思礼为押衙天宝二三载吐谷浑苏毗主有诚款翰至磨环川应接之思礼坠马损脚翰谓中使李大宜曰：思礼既损脚更欲何处去十四载安禄山反翰奏思礼为开府仪同三司兼大常卿同正员充元帅兵马都使军事每独与思礼决之。
    吕上元初为荆南节度使初为陇右判官素谙诸将及赴任。又奏数十人为押衙兵马使自随皆伏其威惠。
    《郭子》仪为东都及山南东道河南诸道行营元帅时史思明判官邵说历事思明朝义掌兵事朝义之败说降於军前子仪爱其才留於幕。
    严武初为剑南西川节度使荐崔宁为利州刺史及武再任过利州心欲辟宁为部将以利非属部宁难辄去俾宁自筹宁曰：节度使张献诚见忌。且。又好利诚皆重贿之宁可以从大夫矣。武至剑南遗献诚奇锦珍贝价兼百金献诚大悦武。又有书欲召宁献诚然之宁即日称疾弃官之剑南武奏为汉州刺史。
    路嗣恭为江南西道都团练观察使大历八年岭南将哥舒晃杀节度使吕崇贲反五岭骚扰诏加嗣恭兼岭南节度观察使嗣恭擢流人孟瑶敬冕使分其务瑶主大军当其冲冕自间道轻入招集勇敢得八千人以挠其後二人皆有全策诡计出其不意遂斩晃及诛其同恶万馀人筑为京观俚洞之宿恶者皆族诛之五岭削平。
    李宝臣为成德军节度使与朱滔战於瓦桥尝虑滔来攻故乃以飞狐城高阳军使张孝忠为易州刺史选精卒七千配焉前後十年威惠甚著。
    李希烈为淮西节度使时吴少诚为荆南节度使庾准为衙门将准入觐从至襄汉见梁崇义不繇宪度知有异志少诚密计有成擒之略将自陈於阙下属希烈初授节度锐意立功见少诚深与计虑乃以少诚所见录奏有诏慰饬不次封通义郡王未违崇义违命希烈受制专征以少诚为前锋遂平崇义。
    刘元佐建中初为宋亳节度使召平卢军使刘政臣子全谅入军中为将以勇果骑射闻元佐以宗姓厚遇之累署都知兵马使。
    嗣曹王皋为湖南都团练观察使擢团练营将王锷使招邵州武岗叛将王国良有功表为邵州刺史及皋改江南西道节度至州乃大集将吏令曰：尝有功而未申者可别为行有策谋及器能可以佐军者亦别为行，於是裨将伊慎李伯潜刘皆自占皋察慎等词气甚壮。又知其前功乃悉补大将。又擢王锷委之中军以马彝许孟容为之宾介缮甲兵具战舰得军三万馀李希烈南侵皋请锷属以劲兵三千镇寻阳皋自以全军归九江既袭得蕲州尽以众渡乃表锷为江州刺史充都虞侯先是伊慎将江西兵从李希烈平襄州及希烈反惧皋任之乃阴遣遗之锁甲。又诈为慎书往复置於境德宗闻即遣中使斩慎皋表请舍慎令自效会与贼夹江为军中使。又至皋乃勉之令以功自赎赐之以所乘马及器甲令将前锋而率军继之责其有功果大破之斩首数百慎方得免罪及皋为荆南节度使表锷为江陵少尹兼御史中丞欲列於宾ヘ马寻裴泰鄙锷请去乃复以为都虞候。
    马燧为河东节度署奏李自良为代州刺史兼御史大夫仍为军候自良勤恪有义燧深委信之魏博田悦叛燧与李抱真同讨自良尝为河东军大将摧锋陷阵遂破田悦及讨李怀光於河中自良专为都将前後战功居多燧之立功名繇自良叶辅之力也。
    李晟建中末为副元帅讨朱Г时谏议大夫郑逵自奉天来奔京兆司录李敬仲持府印摄节度判官。又以怀光旧将唐朝臣保潼关请以河中五州节度授朝臣戴休颜唱义以奉天从顺请以坊四州节度授休颜德宗皆从之。
    韩全义贞元末为神策行营节度长武城使时兵马使高崇文随全义镇长武理军有声全义入觐委崇文掌行营节度留务长武城使积粟练兵军声大震严砺元和初为山南西道节度时西川刘辟阻兵砺储备有素拔严秦为都将略献俘馘繇是加检校左仆射。
    柳公绰元和中为鄂岳都团练观察使吴元济据蔡州叛王师讨伐诏公绰以鄂岳兵五千隶安州刺史李听率赴行营公绰曰：朝廷以吾儒生不知兵耶即日上奏愿自征行许之公绰自鄂济湘江直抵安州李听以廉使之礼事之公绰谓之曰：公所以属负弩者，岂非为兵事耶。若去戎容被公服两郡守耳何所统摄乎！以公名家晓兵。若吾不足以指挥则当赴阙不然吾。且署职名以兵法从事矣。听曰：惟公所命即署听为鄂岳都知兵马使中军先锋行营马步军都虞候三牒授之乃选卒六千属听戒其部校曰：行营之事一决都将听感恩畏威如出麾下。
    裴度以丞相东征淮蔡奏高崇《文子》嘉王傅承简以本官兼御史中丞为其军都押衙淮西平诏以郾城上蔡遂平三县为殷州治郾城用承简为刺史。
    李为唐邓节度讨淮西擒吴元济将李有胆略释其死厚遇之而众情归怨因送京师。且上表救之而朝廷遣还大喜即以三千精兵属之所言无有疑者故破蔡之日密谋多出於淄青李师道再叛乃移为武宁军节度使至徐方理兵有方略时蔡将董重质贬秦州司户上表请恕重质於军前驱候即诏徵还送武宁军乃署牙将乌重裔为河阳三城节度使讨吴元济於淮西请宁州刺史曹华为怀汝节度行营副使华前後数十战大破贼於青陵城贼平授棣州刺史封陈留郡王。
    ●卷四百二十三
    ○将帅部　讨逆
    夫式遏乱略诘诛暴慢者将帅之任也。昔人有言不以贼遗君父盖谓是矣。乃有受任阃外典司戎重当专征之寄以经武为职其或凶德啸聚奸党窃发杀掠吏士跨据城堡睢盱倔强滋蔓充斥繇是率励有众奋扬威怒罔繇申覆亟往殄灭允所谓疾雷之作非掩耳所及破竹之势乃迎刃自解耳夫如是乃可以副推毂之选增守方之气矣。
    後汉坚镡为杨化将军建武二年为右将军万修徇南阳而堵乡人董反宛城获南阳太守刘ら镡乃引军赴宛选敢死士夜自邓城斩关而入遂弃城走还堵乡。
    刘尚为武威将军建武十九年西南夷寇益州郡遣尚讨之时越太守任贵谋叛尚袭贵诛之。
    魏锺繇汉建安中以司隶校尉持节督关中诸军会河东卫固作乱与张晟张琰及高等并为寇繇率诸将讨破之。
    赵俨为关中护军尽统诸军屯田客吕并自称将军聚党据陈仓俨率平难将军殷署等攻之贼即破灭蜀邓芝为督江州延熙十一年涪陵国人杀都尉反叛芝率军征讨即枭其渠帅百姓安堵。
    吴陆逊为辅国将军领荆州牧嘉禾五年范阳贼彭旦等为乱六年二月逊讨旦等其年皆破之。
    晋吴彦武帝时代陶璜为南中都督领交州刺史初璜之死也。九真戍兵作乱逐其太守九真贼帅赵祉围郡城彦悉讨平之。
    王浚为骠骑将军都督东夷河北诸军事领幽州刺史惠帝光熙元年东莱扌弦令刘相根反自称扌弦公袭临淄高密王简奔聊城浚遣将讨相根斩之。
    山简为征南将军怀帝永嘉四年雍州人王如举兵反於宛杀害令长自号大将军司雍二州牧大掠汉沔新平人庞冯翊人严嶷京兆人侯脱等各起兵应之简与荆州刺史王澄南中郎将杜蕤并遣兵援京师及如战於宛。
    陶侃为广州刺史平越中郎将侃进至始兴先是广州人背刺史郭讷迎长沙人王机为刺史机复遣使诣王敦乞为交州敦从之而机未发会杜弘据临贺因机乞降劝弘取广州弘遂与温邵及交州秀才刘沈俱谋反或劝侃。且住始兴观察形势侃不听直至广州弘遣使伪降侃知其诈先於封口起发石车俄而弘率轻兵而至知侃有备乃退侃追击破之执刘沈於小桂。又遣部将许高讨机斩之傅首京都进号平南将军转都督湘州刺史时交州刺史王谅为贼梁硕所舀侃遣将高宝进击平之以侃领交州刺史桓豁为右将军监荆杨雍州军事南阳督护赵亿等逐太守桓琰据宛城以叛豁与竟陵太守罗崇讨破之。
    刘毅以冠军将军督豫州诸军事梁州刺史刘雅反毅遣将讨擒之。
    宋杜慧度晋末为广州将军持节督交州诸军事会贼帅卢循袭破合浦径向交州慧度乃率文武六千人拒循於石奇交战禽循长史孙建之循虽败馀党犹有三千人皆习练兵事李子逊李弈等奔窜石奇盘结俚獠各有部曲循知弈等与杜氏有怨遣使招之弈等引俚率众五六千人受循节度六月庚子循晨造南津命三军入城乃食慧度悉出宗族私财以充劝赏弟交趾太守慧期九真太守章民并督率水步军慧度自登高舰合战放火箭雉尾炬步军夹两岸射之循众舰俱燃一时散溃循中箭赴水死斩循及父嘏并循二子亲属录事参军阮静中兵参军罗农夫李脱等傅首京邑。
    沈庆之以太子步兵校尉为王元谟军副屯高敖元嘉二十九年亡命司马黑石庐江叛吏夏侯方进在西阳五水诳动群蛮自淮汝至於江沔咸罹其患庆之督诸将讨之。
    羊希为宁朔将军初李万周刘嗣祖籍略广州明帝以万周为步兵校尉权行广州事希既至而万周等并有异图希诛之。
    南齐李安民为领军将军屯寿春先是宋世亡命王元初聚党六合山僭号自云：垂手过膝州郡讨之不获积十馀年安民遣军侦候生擒元初斩建康市陈显达为镇西将军都督益宁二州诸军事广汉贼司马龙驹据郡反显达讨平之。
    萧懿为豫州刺史永元二年四月平西将军崔慧景举兵袭京师江夏王宝元纳之据城拒守懿起义援救慧景弃众走。
    陈陈景详为丰州义军主至德三年前丰州刺史章文宝举兵反景详斩文宝傅首京师。
    後魏南安公顺道武皇始二年贺兰部帅附力眷纥突邻部帅匿物尼纥奚部帅叱奴根聚党反於阴馆顺率众讨之。
    略阳公元遵为大将军镇渤海之合口天兴元年博陵渤海章武群盗并起元遵讨平之。
    长孙嵩为安南将军镇冀州天兴元年道武将北还都右将军尹国先督租冀州闻帝将还谋反欲袭信都嵩执送斩之。
    元城侯屈率众镇并州明元永兴五年六月泽刘逸自号征东将军三巴王王绍为都署官属攻逼建兴郡屈讨平之。
    奚斤为郑州将军循行州郡章武民刘牙聚党为乱斤讨平之明元幸中斤留守京师昌黎王慕容伯儿收合轻侠失志之徒李沈等三百馀人谋反斤闻召伯儿入天安殿东庑下穷问款引悉收其党诛之公孙轨太武时为平南将军时宋将到彦之遣其部将姚纵夫济河攻治坂虑更北入遣轨屯壶关会上党丁零叛轨讨平之。
    陆真文成时为安西将军长安镇将咸阳民赵昌受宋明帝署龙骧将军扇动二县聚党数百人据赤谷以叛真与雍州刺史刘邈讨平之昌单骑走免後县民王稚兄弟聚一千馀人招引赵昌始平石安池阳灵武四县人皆应之众至五千据治谷堡时诏南郡王李惠等领步骑六千讨昌真以大军未至虑昌滋蔓与雍州刺史刘邈讨昌昌出营拒战真击破之斩昌及贼首三千馀级傅首京师并诛其党与七百馀人获男女一千馀口雍州民夷莫不震伏唐元达献文时为安西将军华州刺史时杏城民盖平定聚众为逆帝遣给事杨锺葵击之不克而还诏元达讨平之杏城民成赤李。又聚党自号为王逼掠郡县残害百姓元达率骑二百邀其狭路击破之叛民曹平原复聚为乱元达追击悉平之。
    尉拨为平南将军北豫州刺史後雒州民田智度聚党谋逆诏拨乘傅发豫州兵与雒州刺史兵顿击之获智度送京师。
    张赦提为虎贲郎京畿盗魁自称虎子豹子以赦提为逐贼将军未几而获虎子豹子及其党与尽送京师斩於阙下自是清静其灵邱罗思祖宗门豪侠家处隘险多止亡命与之为劫献文怒之戮其家而思祖家党相率寇盗赦提募求捕逐乃以赦提为游徼将军前後禽获杀之略尽。
    韩务为太子翊军校尉时孝文南征行梁州刺史杨灵珍谋叛以务为统军受都督李崇节度以讨灵珍有功授後军长史。
    薛虎子孝文时为平南将军徐州民桓和等叛逆屯於五固诏虎子为征南都副将与尉元等讨平之。
    李焕宣武时为辅国将军梁州刺史时武兴氐杨集起举兵作逆焕督别将石长乐统军王等与军司苟金养俱讨之大破集起军会秦州民吕苟儿反焕仍令长乐等赴援秦州属都督元丽遂共平之。
    李韶为将作大匠吕苟儿反於秦州除抚军西道都督行秦州事与右卫将军元丽率众讨之。
    元谭孝明时为宗正少卿加冠军元法僧外叛诏谭为持节假左将军别将以讨之徐州平迁光禄少卿行南兖州事。
    裴衍为北道都督镇邺之武城时相州刺史安乐王鉴潜图叛逆衍觉其有异密表陈之寻而鉴所部别将嵇崇驰驿告变乃诏衍与都督源子邕李神轨等讨鉴平之。
    李神轨为征东将军时相州刺史安乐王鉴据州反诏神轨与都督源子邕等讨平之武泰元年正月群盗烧劫巩县自西关口以东公路涧以南诏神轨为都督讨平之。
    郑先护庄帝时为前将军广州刺史假平南将军当州都督时妖贼刘举於濮阳起逆诏先护以本官为东道都督讨举平之还镇。
    谷楷为奉车都督时沙门法庆反於冀州虽大将讨破而妖帅尚未枭除诏楷冀州追捕皆擒获之。
    北齐王则初仕後魏为东徐州防城都督尔朱荣之死也。东徐州刺史斛斯桩是其枝党内怀忧怖时梁立魏汝南王悦为魏主资其士马送境上桩遂翻城降悦则与兰陵太守李义击其偏师破之魏因以则行北徐州事。
    尧雄为二豫扬郢四州都督时元洪威据颍州叛民赵继宗杀颍川太守邵招据乐口自称豫州刺史北应洪威雄率众讨之继宗败走民因雄之出遂推城人王长为刺史据州引西魏雄复与行台侯景讨平之。
    宋显为西兖州刺史时梁州刺史鹿永吉据州外叛西魏遣博陵王约赵郡王景神率众迎接显勒当州士马邀破之斩约等。
    李侃镇鲁山城天保六年四月梁反人李山花自号天子逼鲁山城侃击斩之。
    皮景和为领军大将军河南道行台武平中军至祖口值土人陈暄等作乱景和平之。又有阳平人郑子饶诈依佛道设斋会用米面不多供赡甚广密从地藏渐出饼饭愚人以为神力见信於魏卫之间将为逆乱谋泄掩讨漏逸乃潜渡河聚众数千自号长乐王已破乘氏县。又欲袭西兖州城景和自南兖州遣数百骑击破之斩首千馀级生擒子饶送京师烹之後周泉初仕西魏雒州都督上雒人泉岳其弟猛略与顺阳人杜等谋翻雒州以应东魏知之杀岳及猛略等传首诣阙而没东魏。
    令狐整字廷保西魏末为瓜州刺史东阳王元荣主簿加荡寇将军太祖表为都督城人张保杀刺史成庆与凉州刺史宇文仲和构逆规据河西晋昌人吕兴等复害郡守郭肆以郡应保初保等将图为乱虑整守义不从既杀成庆因欲及整然以整人之望复恐其下叛之遂不敢害虽外加礼敬内甚忌整整亦伪。若亲附而密欲图之阴令所亲说保曰：君与仲和结为唇齿今东军渐逼凉州彼势孤危恐不能敌。若或摧衄则祸及此土宜分遣锐师声言救援二州合势则东军可图然後保境息人计之上者保然之而未知所任整。又令说保曰：历观成败在於任使所择不善旋致倾危令狐廷保兼资文武才堪统帅。若使为将蔑不济矣。保纳其计。且以整父兄等并在城中弗之疑也。遂令整至玉门郡召集豪杰整说保罪逆驰还袭之先定晋昌斩吕兴进军击保众人素服整威名并弃保来附保遂奔吐谷浑。
    宇文贵为大将军代尉迟迥镇蜀时隆州人开府李光反於盐亭攻围隆州而隆州人李柘亦聚众反开府张道应之贵乃命开府叱奴与攻隆州。又令开府成亚击柘及道降之并送京师除益州刺史未就拜小司徒。
    陆腾为隆州总管资州石民反杀郡守据险自守州军不能制腾率军讨击破斩之铁山獠抄断内江路腾击之应时奔溃一日下其三城斩其魁帅俘获三千兵招纳降附者三万户。
    隋源雄初仕後周武帝时为检校徐州总管东潼州刺史曹孝达据州作乱雄遣兵袭击斩之进位上大将军。
    观德王雄仕周武帝时为太子司掖下大夫武帝幸阳宫卫王真作乱以其徒袭肃章门雄逆拒破之董纯大业中为彭城留守东海贼彭孝才众数千掠怀仁县转入沂水保五不及山纯以精兵击之擒孝才於阵车裂之馀党各散。
    唐王栖曜为浙西都知兵马使代宗广德中江左兵荒诏内常侍马日新领汴滑军五千人镇之日新贪暴贼萧庭兰乘人怨诉逐之而劫其众时栖曜游弈近郊遂为贼所胁进围苏州栖曜因其懈怠挺身登城率城中兵出击贼其众大溃。
    段秀实为泾州兵马使代宗永泰三年宁节度使马移镇泾州其宁隶朔方军州将吏以郡隶烧马坊为乱秀实斩其凶首八人乃定。
    李勉为岭南节度使代宗大历四年番禺贼帅马崇道桂州叛将朱济时等阻洞为乱前後累岁舀没十馀州勉至遣将李观与容州刺史王并力招讨悉斩之。
    刘海滨为泾州别将德宗建中初李怀光为宁节度兼领泾原代段秀实怀光新临滥杀朔方大将数人法令严峻别驾刘文喜等惧。且因人之怨拒不受命上疏复求段秀实否则朱Г，於是以朱Г代怀光。又不奉诏有劲兵二万人闭城拒守使其子入质吐蕃以请救德宗命朱Г李怀光并巨济攻之，於是Г屯其南怀光屯其东巨济屯其西周筑大城以守之闭壁不与战时韦伦初复命西戎方守约而贼势窘迫海滨与其子国光率侯兰程俊仁等杀文喜傅首阙下。
    张延赏为西川节度使建中四年十一月部将西山兵马使张出以兵入成都为乱延赏奔汉州鹿头戍遣将叱千遂等讨之其日斩出及同恶者复归成都李泌为潼关防御使贞元二年陈许戍边卒三千人自京西逃归至陕州境泌发防御兵潜师险隘左右攻之尽诛叛卒。
    杨朝晟为宁节度都虞侯贞元四年七月授张献甫宁庆节度使代韩游瑰癸丑宁州戍卒叛初游瑰以吐蕃犯塞自将众戍宁州及游瑰受代以是月壬子夜轻骑潜遁归阙其将卒素骄怠畏献甫之严既因游瑰夜出衙内千馀人遂叛大纵掠。且因监军杨明义邀奏请以出奔之将范希朝为节度朝晟初逃於郊外翌日闻请希朝乃来绐其众曰：所请甚惬我来贺也。繇是叛卒稍安朝晟乃与诸营将密谋及乙夕卩晨率诸军以告曰：前请者不获张尚书昨日已入州汝等皆当死吾不能尽杀谁为戎首各言之以归罪焉馀无所问，於是众中唱二百馀人立斩之乃定。
    徐诚为山西东道都将贞元八年二月节度使嗣曹王皋卒其判官李实知留後事实深刻军士素不悦之。又取皋之私马官卖之军士皆怒时府藏羡溢或称皋有遗令以官财分赏军士是夜城中鼓角将杨清潭焚积草劫库兵军士皆乱遂纵掠府库独不犯皋之家李实纟追城夜济汉北走比明诚绳城而入号令止遏兵士方解甲众归罪於杨清潭等六人诚与监军计议皆斩之乃以公财分赏府帑殆尽鼓角将三百人分徙诸州。
    王虔休为昭义军节度留後贞元十年七月昭义行军司马元谊据州以谋乱八月虔休统兵赴临以攻元谊是月谊除饶州刺史不行故虔休率兵攻之谊。又上疏请率州军士防秋於京西德宗许之而未敢出虔休以大兵临城城中出师御之颇相杀伤虔休。又引水以灌城分兵收鸡泽九月虔休遣将李庭芝破元谊兵将李同悦於长桥残杀居人男女数百口同悦走魏州庭芝进收鸡泽。又杀居人男女数百口鸡泽守将官吏悉走魏州自是平息水等数县将吏居人闻虔休兵至悉走魏州十二月虔休以州漳濠冰合发卒数千人逾濠搏城急攻之元谊自城上督战矢石乱下。又出兵拒斗虔休军稍却会日暮冰解涉濠者多沉溺大将张沛来浩皆中流矢士卒死伤大半自是虔休引漳二水以灌之李复贞元中为岭南节度使玄安南经略使高正平张应相次卒官其下参佐偏裨李元度胡怀义等阻兵黩乱州县奸赃狼藉复诱怀义杖杀之奏元度流於荒裔。
    薛平为平卢军节度使穆宗长庆元年幽镇叛棣州为贼所窘平即遣将李叔佐以兵五百救之居数月刺史王稷饣鬼给稍薄兵士怨怒叔佐不能戢宵溃而归仍推突将马狼儿为帅行及青城镇劫镇将李自劝并其众次至博昌镇劫其镇兵复共得七千馀人径至青州城城中兵士少力不敌平悉府库并家财厚赏二千精卒逆击之仍先以骑兵掩其家属辎重贼众惶惑反顾因大败狼儿与其同恶十数辈脱身窜匿馀党降稍後者犹斩於鞠场其明日狼儿亦就擒戮繇是远近畏服平之威略。又牙将马廷谋逆平觉其谋而诛之。
    李质为汴州都知兵马使长庆二年七月节度使李愿为乱军逐出都将李愿为三军所推权知留後遣兵收宋州朝廷除郑滑节度韩充兼宣武节度陈许节度李光颜自领全军赴汴州屯於尉氏县八月质与监军使姚文寿计会擒斩李及其党薛志忠秦邻李臣则等。
    曹华为武宁军节度使李叛於大梁华不俟命赴讨之方遣兵三千人取宋州华逆击败之繇是宋亳不从乱。
    韩约为安南都护文宗太和二年峰州刺史王升朝背叛约发兵二千人讨逐收峰州升朝及所结聚党并各处置。
    陈君赏为易定节度使开成五年易定军乱逐君赏君赏鸠合豪杰数百人复入城尽诛谋乱兵士军民复安。
    张仲武为幽州雄武军使武宗会昌元年幽州偏将陈行泰权主留後三军表请符节朝廷未允至是次将张绛杀行泰三军复上表请绛符节仲武遣军吏吴仲舒上表从雄武领兵请伐叛党帝允之。
    郑畋为凤翔府节度使僖宗中和元年黄巢入京城车驾在兴元以畋充京西诸道行营都统与泾原节度使程宗楚秦州经略使仇公遇延节度使李孝恭夏州节度使拓拔思恭等同盟起兵传檄天下黄巢遣上将林言尚让率众数万寇凤翔畋率师逆击大破贼众於龙尾陂。
    王景崇为成德军节度使中和二年四月景崇奏当道慈谷灵寿两镇报尉州刺史苏擅驱兵骑侵突臣管界及谋逆乱事寻已处置讫者苏本自微人谬承圣奖自抛离郡邑窜保山岩臣亦愍以困穷累曾救┰虑其猖獗每使慰安岂期无恶不为有凶皆纳狐鸣鼠伏曾不悛心擐甲弄兵尝思怒目况朝廷道全姑息思务含弘加骑省之荣资除濮阳之望郡而。又拒违明敕侮易天朝擅割属城背中而纳款潜将逆党附并部以扬威昨者初犯中山尚深疑贰谓其举众将议朝天或舍逆以自新或树功而迁善殊不知终怀鸩毒竟务鸱张劫石臼之仓储逼昌零之镇戍旋则乱驱也。豕入臣封疆阴蓄奸欺伺臣勇怯臣此时未穷来意讵忍加兵寻令问以行藏兼遣倒其戈甲然终无一字以述端倪累有元随自陈状迹云：本拟胁臣优给劫臣村庐夺战马而以利犬羊招亡命而别谋吞并臣尚观[C260]待变以膳羞苟尚可以恩怀。且欲候其敕命缘贼已拟发露自致苍黄乃与後来败卒合谋便拟据城作梗臣既优饶稍过倾覆是虞固难使四郡军民噬脐贻悔一城生灵束手受诛其苏一行徒党除殁告军将人数外今月七日并已分兵诛戮讫此皆皇帝陛下雷霆振响宗社垂灵将复致於中兴故先除其小鬼况此贼逋藏薮泽招聚凶豪缔结厉阶爰经数度包含怨府不啻十年其寨即在中山一隅去大同咫尺彼两镇不能覆巢破夕阝荡叶夷根盖以其兔狡难蹄兽穷则搏顾兹疾疚实谓腹心苟非天静寰中曷使鱼游釜内今则扌抢一扫噍类无遗凡在边藩孰不鼓跃。
    梁杨师厚为滑州节度使屯魏州魏州衙内都指挥使潘晏与大将臧延范赵训谋变有密告者师厚布兵擒捕斩之越二日。又有指挥使赵宾夜率部军擐甲俟旦为乱师厚以衙兵围捕宾不能起乃越城而遁师厚遣骑追至肥乡擒其党百馀人归斩於府门即以师厚为魏博节度使。
    後唐刘初事梁为襄州都指挥使开平初襄帅王班为帐下所害乱军聚讠推为留後不能遏诡从之翌日受贺衙庭享士伏兵幕下中筵尽斩其乱将以闻。
    孔为昭义节度使庄宗同光中监军杨继源与都将谋据潞州事泄诛之。
    任圜为工部尚书同光末从魏王继岌伐蜀蜀平魏王班师及利州先锋使康延孝叛以劲兵欲回劫西川继岌遣人驰书谕之夜半令中使李延安召圜因署为副招讨使令圜率兵七千馀骑与都指挥使梁汉监军李延安讨之圜先令都将何建宗击剑门下之圜以大军至汉州延孝来逆战圜命董璋以东川懦卒当其锋伏精兵於其後延孝击退东川之军急追之遇伏兵起延孝败驰入汉州闭壁不出西川孟知祥以兵二万与圜令合势攻之汉州四面树竹木为栅圜阵於金雁桥即率诸军鼓讠而进四面纵火风焰亘空延孝危急引骑出战遇阵於金雁桥。又败之延孝以十数骑奔绵州何建崇追及擒之圜命载以槛车至凤翔诏诛之。
    符彦超为汾州刺史同光末魏州军乱天下骚动诏彦超北京巡检朝廷先令内养吕郑二人一监兵一监仓库留守张宪与彦超承应不暇及萧墙变起明宗入雒皇弟存霸单骑入河东与二寺人谋杀彦超张宪据城自卫彦超预知其谋夜密谒宪曰：扌管入雒存诏此来无善意济之以吕郑吾徒祸不旋踵矣。宜出机先无落腐人之手宪儒者。又以庄宗故吏不忍背之犹豫未决是日彦超部下大讠趋纸桥至暝牢城兵军集宪出奔杀吕郑存霸於衙城诘旦号令诸军三城晏然。
    符彦饶为汴州马步军都指挥使明宗天成元年诏发汴军三千人戍瓦桥关控鹤指挥使张谏部率既出城军众大讠回戈攻门剽劫坊市杀权州知州推官高逖仍劫彦饶为节度使彦饶喻之曰：公等以离家远戍不愿进程吾可为尔奏闻明天子在上安得自择主帅行如此事未见其福乱兵不逊彦饶惧及祸曰：尔辈欲吾为帅当宜便止焚劫一从吾命军众曰：然即分命抚遏斩其暴者是日安静彦饶曰：翌日吾於南衙领事当以军礼见彦饶密与拱卫指挥使庞起谋伏甲於室诘朝诸将入贺陈列彦饶曰：昨日暴乱者数人而已将立法令无宜长恶即命斩张谏及同恶三人谏党张审琼召其众大讠於建国门彦饶乃率军攻击遂入张谏营杀其谋乱者四百人。
    霍彦威明宗天成初为郓州节度使值青州王公俨拒命改平卢军节度至镇擒公俨斩之。
    沙彦为州节度使末帝清泰三年七月步军指挥使桑迁谋应太原引戍兵围子城时无兵甲彦突围出城就西山据雷公口二日招集兵士入城剪伐乱军桑迁战败不知存亡是日应州尹晖复部送桑迁与同谋叛太原人李元信至鞫讯伏罪并尸於市。
    晋卢顺密为右厢都指挥使天福初高祖幸夷门范延光据邺城叛高祖命诸将相次领军讨之顺密亦预其行会骑将奉进屯於滑州寻为滑率符彦饶所杀军众大乱争荷戈拔剑啖呼於外时马万为步军都校不为遏之顺密未明其心乃率部曲数百趋谓诸将及万曰：滑台去行阙二百里我等家属悉在阙下尔辈如此不思血属乎！奉进见杀过在彦饶擒送天子必立大功顺我者赏之不顺我者杀之万曰：善诸军遂不敢动乃引军北攻牙城执彦饶於楼上使礻卑将方太押送赴阙滑城遂定朝廷即以马万为滑州节度使时飞奏皆以万为首故也。後数日高祖知功繇顺密寻以顺密为泾州留後。
    ●卷四百二十四
    ○将帅部　死事
    古之谓死有重於泰山有轻於鸿毛者盖虑乎！不得其所也。若乃委质以事君陈力而就列有死无贰乃其分焉矧夫处分阃之任总贞师之寄所以式遏寇虐作固垣翰夹辅宗社保障黎元诚安危之注意而委赖之尤重者也。乃有遘难虞之会当讨击之际纯心内激拳勇外发执金鼓而作气冒矢石而无惮奋不顾身沦於锋刃其或失先声後实之效当彼众我寡之势战则奔溃守则沦覆而能执心不挠握节自誓捐躯死难没而益荣此所谓执戈卫社陨首无悔者矣。
    晋狼覃为戎右鲁文公二年秦师伐晋晋侯御之及秦师战于彭衙秦师败绩初战於ゾ也。晋梁弘御戎莱驹为右战之明日晋襄公缚秦囚使莱驹以戈斩之囚呼莱驹失戈狼覃取戈以斩囚禽之以从公乘遂以为右箕之役（在僖公三十三年）先轸黜之而立续简伯狼覃怒其友曰：盍死之覃曰：吾未获死所其友曰：吾与女为难（欲共杀先轸）覃曰：周志有之勇则害上不登於明堂死而不义非勇也。共用之谓勇吾以勇求右无勇而黜亦其所也。谓上不我知黜而宜乃知我矣。子姑待之及彭衙既陈以其属驰秦师死焉晋师从之大败秦师君子谓狼覃，於是乎！君子《诗》曰：君子如怒乱庶遄沮。又曰：王赫斯怒爰整其旅怒不作乱而以从师可谓君子矣。
    栾针为戎右荀偃将中军襄十四年夏诸侯之大夫从晋侯伐秦郑司马子侨帅郑师以进师皆从之至於或林（或林秦地）不获成焉（秦不服）荀偃令曰：鸡鸣而驾塞井夷灶（示不反）唯余马首是瞻（言进退从已）栾曰：晋国之命未是有也。余马首欲东乃归（恶偃自专故弃之）下军从之左史谓《庄子》曰：不待中行伯乎！（中行伯荀偃也。《庄子》魏绛也。左史晋太史）《庄子》曰：夫子命从帅（夫子谓荀偃）栾伯吾帅也。吾将从之从帅所以待夫子也。（以从命为待也。栾下军帅《庄子》为佐。故曰：吾帅）伯游曰：吾令实过悔之何及多遗秦禽（军帅不和恐多为秦师所禽获）乃命大还晋人谓之迁延之役（迁延却退）栾针曰：此役也。报栎之败也。役。又无功晋之耻也。吾有二位於戎路（栾针栾弟也。二位谓将下军针为戎右）敢不耻乎！与士鞅驰秦师死焉。
    鲁公叔禺人昭公子也。鲁与齐战于郎（郎鲁近邑也。哀十二年齐国书帅师伐我是也。）公叔禺人遇负杖入保者息（遇见也。见走辟齐师将入保罢倦扳其杖头上两手掖至休息者保县邑小城禺人昭公之子春秋《传》曰：公叔务人）曰：使之虽病也。（谓时徭役）任之虽重也。（谓时贼杀）君子不能为谋也。士弗能死也。不可（君子谓卿大夫也。鲁政既恶复无谋臣士。又不能死难禺人耻之）我则既言矣。（欲敌齐师践其言）与其邻重汪皆往死焉（奔敌死齐寇邻里也。重皆当为童未寇者之称姓汪名邻或为谈春秋《传》曰：童汪）鲁人欲勿殇重汪（见其死君事有士行欲以成人之丧丧之言鲁人者死君事国为敛葬）问于仲尼仲尼曰：能执干戈以卫社稷虽欲勿殇也。不亦可乎！（善之）。
    齐国鲁哀公十一年公会吴伐齐齐国书将中军高无本将上军宗楼将下军陈僖子谓其弟书尔死我必得志（书子占也。欲获死事之功）宗子阳与闾丘明相厉也。（相劝厉致死子阳宗楼）桑掩胥御国子（国子国书）公孙夏曰：二子必死（亦劝勉人）将战公孙夏命其徒歌虞殡（虞殡送葬歌曲示必死）陈子行命其徒具含玉公孙挥命其徒曰：人寻约吴短（约绳也。八尺为寻吴短欲以绳贯其首）东郭《书》曰：三战必死于此三矣。（三战夷仪五氏与今）使问弦多以琴（弦多齐人六年奔鲁问遗）曰：吾不复见子矣。（言将战死）《陈书》曰：此行也。吾闻鼓而已不闻金矣。（鼓以进军金以退军不闻金言将死）战于艾陵大败齐师获国书公孙夏闾丘明《陈书》东郭书楚大夫史皇吴伐楚楚师乱吴师大败子常奔郑史皇以其乘广死（以战死）。
    汉周苛为御史大夫高祖令与枞公守荥阳三年项羽引兵西拔荥阳城生得周苛羽亨周苛（亨谓煮而杀之）并杀枞公。
    纪城以将军从高祖击破秦入汉定三秦战好死事封子通为襄平侯灌孟吴楚反时颍阴侯灌婴为将军属太尉（时颍阴侯是灌婴之子名何转写误为婴耳）孟为校尉战常舀坚遂死吴军中。
    韩千秋故济北相武帝元鼎四年南粤相吕嘉为乱天子遣千秋往入粤境破数小邑未至番禺四十里粤以兵击千秋等灭之，於是天子曰：韩千秋虽亡成功亦军锋之冠封其子延年为成安侯。
    後汉叔寿为破虏大将军光武建武元年击五校贼於曲梁战殁（曲梁属广平国今雒州县也。）。
    刘植为骁骑将军建武二年更封昌城侯讨密县贼战殁温序为护羌校尉行部至襄武为隗嚣别将苟宇所拘劫宇谓序曰：子。若与我并威同力天下可图也。序曰：受国重任分当致死义不贪生苟背恩德宇等复晓譬之序素有气力大怒叱宇等曰：虏何敢迫胁汉将因以节挝杀数人贼众争欲杀之宇止之曰：此义士守节可赐以剑序受剑御须於口顾左右曰：既为贼所迫杀无令须土遂伏剑而死。
    刘尚为武威将军击武陵五溪蛮夷深入军没傅育为护羌校尉章帝元和三年胡羌叛出塞更依迷吾章和元年育上请发陇西张掖酒泉各五千人诸郡太守将之育自领汉阳金城五千人合二万兵与诸郡克期击之命陇西兵据河南张掖酒泉兵遮其西并未及会育军独进迷吾闻之徙庐落去育选精骑三千穷追之夜至建威南三兜谷去虏数十里须旦击之不设备迷吾乃伏兵三百人夜突育营营中惊坏散走育下马手战杀十人而死。
</div>
    <div class="pagination">
<a href="册府元龟_page325.html">上一页</a><span>...</span><a href="册府元龟_page321.html">321</a><a href="册府元龟_page322.html">322</a><a href="册府元龟_page323.html">323</a><a href="册府元龟_page324.html">324</a><a href="册府元龟_page325.html">325</a><span class="current-page">326</span><a href="册府元龟_page327.html">327</a><a href="册府元龟_page328.html">328</a><a href="册府元龟_page329.html">329</a><a href="册府元龟_page330.html">330</a><a href="册府元龟_page331.html">331</a><span>...</span><a href="册府元龟_page327.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
