<!DOCTYPE html>
<html>
<head>
    <meta charset="UTF-8">
    <title>白孔六帖 - 第 11 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 11 页/共 50 页</h1>
    <div class="content">　　白孝孙【祭称孝子孝孙也】顺孙【史虞诩孝养祖母县举为顺孙】孙谋【诗曰贻厥孙谋以燕翼子】祖业【传序云宣祖业】抱孙【礼抱孙不抱子此言孙可以为王父尸子不可以为王父尸】必复【毕万筮仕】【曰公侯之子孙必复其始】舍孙【公仪仲子之丧仲子舍其孙而立其庶子檀弓免焉子服伯子曰昔者文王舍伯邑考而立武王微子舍其孙腯而立衍仲子亦犹行古之道也孔子曰否立孙周礼云立嫡子】纉乃祖服【服行事也纉继也】尔祖【无念尔祖】王父【礼曰逮事王父母则讳王父母谓之祖父母也】忝祖【忝辱也礼】名孙【凡父在孙见于祖祖名之谓生子见于祖以名之】上杀【谓祖以上丧服亦渐杀轻也】下治【礼上治祖祢尊尊也下治子孙亲亲也】自义率祖【礼自仁率亲等而上之至于祖名曰轻自义率祖顺而下之至于祢名曰重一轻一重其义然也注自用也率循也用恩则父母重祖轻用义则祖重父母轻】哀孙【礼丧称哀子哀孙】铭【礼铭者称扬先祖之美也此孝子孝孙之心】螽斯之盛【螽斯羽诜诜兮宜尔子孙振振兮】必兴吾门【陈羣为儿时祖寔谓宗人曰此儿必兴吾门】与砚【晋范乔字伯繇年五嵗时祖馨抚乔首曰所恨不见汝成人以所用砚与之五嵗父母告乔乔执砚涕泣】受赐官【晋邓攸祖殷有赐官勑攸受之后太守劝去王官举为孝亷攸曰先人所赐不敢改也】灵运【谢子焕不早卒焕子灵运才藻艳逸曰我尚生焕焕那得生灵运】委蜕【列子曰子孙非汝有是天地之委蜕也】本支【诗文王孙子本支百世】不为子孙留财产【列子卫端木叔子贡世子也籍先资累千金年六十弃家散库一年尽不为子孙留财产散之一国及病无药石之储死无瘗埋之所受施者相与反子孙之财也】又【疏广归乡里以所赐金日与乡里乐饮子孙因乡里长者劝及身在时为子孙立产业广曰此金圣主所赐以养老臣故乐与乡党共之】拜画象【魏志曹休父烈尝为吴郡太守休后至吴于太守舍见壁上祖父画象恭敬非怠乃下榻泣涕同坐嘉之】假托【魏贾诩字文和道遇氐羗同行数十人皆为所执诩曰我段公外孙也汝别理我我家必厚赎之段頴昔为邉将威震西土故诩假而惧于氐羗氐羗果不敢害也】祖母老辞官【晋李宻字令伯徴为太子洗马以祖母刘氏年老无人侍养乃上表陈情辞官】字孙【虞诩祖父为县狱吏多所平理曰于公子孙竟至三公吾虽不及于公子孙何必不为九卿遂字诩曰升卿】祖母思芹【刘殷祖母王氏盛冬思芹而不言殷知之时年九嵗乃于泽中恸哭乃有芹生于地得斛余至芹生乃尽】孔有祖风【魏謩宣宗尝曰謩名臣孙有祖风朕心惮之】賛曰【謩之论议挺挺有祖风烈诗所谓是以似之者欤】绍训【姚珽始曾祖察尝着汉书训纂而后之注汉书者多窃取其议为己説珽着绍训以发明旧义】省中盘石【薛元超转中书舍人省中有盘石道衡为侍郎时常据以草制元超毎见辄然流涕】孝通幽显【刘审礼少丧母为祖母元所养隋末大乱道不通审礼尚少自乡里负祖母度江转侧避地及天下平西入长安元每疾病必亲煑药尝而进元曰儿孝通幽显吾一顾念疾辄间】兼谟祖风【狄仁杰孙兼谟有祖风】当兴吾宗【王晙少孤好学祖有方竒之曰是子当兴吾宗】当嗣家声【狄兼谟迁御史中丞帝曰卿梁公后当嗣家声不可不谨】祖母入见【王承元入朝祖母入见帝命中宫礼赉异等】祖勲【卫次公为兵部侍郎故英公李勣大理卿徐有功之孙皆以贫不得调次公召见曰子之祖勲在王室寜限常格即优补而遣】不能尽识【郭子仪诸孙数十不能尽识至问安但颔之而已】勲业堕地【马璘少孤流荡无所业年二十读汉马援传至丈夫当死邉野以马革裹尸而归慨然曰使吾祖勲业堕于地乎为扶风郡王卒】事祖母【殷寅子亮事祖母如寅在】材子贤孙【唐宰相世系序材子贤孙不殒其世徳】







　　白孔六帖卷十九
　　钦定四库全书
　　白孔六帖卷二十　　　唐　白居易　原本
　　宋　孔　传　续撰
　　女【一】　　　　　　女壻【二】
　　娣姒【三】　　　　　子妇【四】
　　舅姑【五】　　　　　出妇【六】
　　亲属【七】　　　　　宗族【八】
　　奴婢【九】　　　　　仆【十】
　　乳母【十一】　　　　防敏【十二】
　　女【一】
　　白贤女【淑女】处女【处子处室也】如玉【有女如玉】懐春【有女懐春】闻琴【蔡琰字文姬邕之女也邕夜鼓琴絶琰年六岁曰第二弦邕曰偶中耳琰曰呉季札观风知兴亡之国师旷吹律识南风不竞由此言之何足不知也】咏雪【见侄女门谢道韫事】赎父罪【史记太仓令淳于公有罪当刑无男有女五人公骂其女曰生女不生男缓急非有益其女缇萦自伤泣乃上书曰妾父爲吏齐中皆称廉平今坐法当刑愿没入官爲婢赎父刑罪使得改过自新书奏文帝哀怜其意乃下诏曰夫断支体克肌肤楚痛者其除肉刑】忧国危【鲁漆室邑之女过时未适人倚柱而啸邻妇曰子欲嫁乎曰非也予忧者鲁君老太子防邻妇曰此丈夫之忧也女曰不然昔有客过系马园中马逸践予葵使予终岁不饱葵邻女奔使予兄追之逢水溺死使予终身无兄予闻河润九里渐洳三百歩今鲁国有患君臣父子被其辱妇人独安所避乎】知肉味【后汉孔融被诛女年七歳男年九歳寄他舍主人有遗肉汁男渴而饮之女曰今日之祸岂得乆活何顔知肉味乎】女工【诗序曰后妃在父母之家则志在女工之事尊敬师傅可以归寕父母】晚嫁【黄公有女至美其父常谦曰丑人谓实然故过时无聘者】笄年【礼女子十有五而笄二十而嫁】从人【礼妇人从人者防从父兄嫁从夫】设帨【礼女子生设帨于门右帨佩巾也】鞶丝【礼女子生能言教之鞶丝女工】十年不出【礼女子十年不出渐长可居内】姆教【女师】归宁【诗归宁父母传曰杞伯姬来归宁问父母安否】女中王【魏文帝郭皇后少而父永竒之曰此乃吾女中王遂以女王爲字】爱女【张禹病帝临问因言臣四男一女爱女甚于男逺嫁张掖太守萧咸不胜父子私恩愿与相近帝即日徙咸爲农太守】沉江【叔先雄沉水求父尸事具孝感门】喜书【魏文帝甄后九歳喜书视字輙识数字用诸兄弟笔砚兄谓曰汝当习女工用笔爲学当作女博士耶后曰古者贤女未有不覧前世成败不知书何以见之】供賔客【周顗母李氏字络秀顗父浚爲将军出猎遇两止李氏防其父兄不在络秀闻浚至与婢于内宰猪羊具馔甚办不闻人声浚恠使人窥之见一女甚美因求爲妾父兄不许秀曰门户殄瘁何惜一女遂许之】邦之媛也【美女爲媛】彤管有炜【恱怿女美】孔归宁【李晟正歳崔氏女归宁责曰尔有家而姑在堂妇当治酒食具以待賔客即郤之不得进逹礼敦教类如此】愿备后庭【王世充啓帝江淮良家女愿备后庭无由进帝喜令阅端丽者】美而才【魏徴郑仁基息女美而才皇后建请爲充华典册具或言许聘矣徴谏曰陛下处台榭则欲民有栋字食膏梁则欲民有饱适顾嫔御则欲民有室家今郑已约婚陛下取之岂爲人父母意】子女是求【魏征曰隋帝子女是求】续曹大家女训【韦温一女归薛家女工属文续曹大家女训行于世】嫁爲民妻【李白元和末宣歙观察使范传正采访后裔惟二孙女嫁爲民妻进止仍有风范因泣曰先祖志在青山顷葬东麓非本意传正爲改葬立二碑焉告二女将改妻士族辞以孤穷失身命也不愿更嫁传正嘉叹】献二女【柳公权开成三年召问得失因言郭旼领邠寕而议者颇有臧否帝曰旼尚父从子太皇太后季父官无玷缺自大金吾位方镇何所更议答曰旼诚勲旧然人谓献二女乃有是除信乎帝曰女自防承太后岂献哉公权曰疑嫌间不可户晓因引王珪谏庐江王妃事是日帝命中官自南内送女还郭旼家】闻家令姓【列女序】妇训姆则【同上】幽闺妇女【李渤传】幽闲之德【其子女闻教训有幽闲之德韩墓志】作门楣【杨妃外传杨妃宠幸时有謡曰男不封侯女作妃君看女却作门楣】桃纹不嫁【元正织女诗东家头白防女儿爲解桃纹嫁不得注余掾荆时目击贡绫户有终老不嫁之女】生女灸破其面【乐史緑珠传昭君村生女灸破其面故乐天诗云不取徃者戒恐贻来者寃至今村女面烧灼成瘢痕】女子之行于亲也孝妇也节母也义而慈止矣【列女传】自古女祸大者亡天下【其次亡家其次亡身身茍免矣犹及其子孙虽迟速不同未有无祸者也五代史】呜呼女子之祸于人者甚矣自高祖至于中宗数十年间再罹女祸【唐祚旣絶而复续中宗不免其身韦氏遂以灭族賛】宗又败以女子【宗亲平其乱可以鉴矣而又败以女子】
　　女壻【二　孙壻附】
　　白玉润【晋乐广字彦辅人谓之水镜女壻卫玠字叔宝时号玉人故时语曰妇翁氷清女壻玉润】玉镜台【世说温峤字太真姑刘氏有女甚丽姑嘱峤曰佳壻难得曰但如峤比如何曰何敢希汝比数日白姑已得壻身尽不灭峤因下玉镜台一枚姑大悦旣婚交礼女以手披纱扇抚掌大笑曰吾固疑是老奴果如所卜】爱壻　子壻　以子妻之【子谓公冶长可妻也虽在缧绁之中非其罪也以其子妻之】佳壻　从服【礼从服者有从重而轻夫爲妻之父母也】承子授壻【礼婚礼壻亲见于舅姑舅姑承子以授壻恐事之违也注舅姑妻父母也以女授壻而戒之无令违于妇道】亲受【礼壻揖譲而升堂盖亲受之于父母】甘公之遇防祖【后汉陶谦字防祖同县甘公出遇之见其容貎驻车与语甚悦因许与女夫人怒甘公曰彼有竒表长必大成遂与之】太守之器伯珪【魏志公孙瓉字伯珪爲郡门下书佐有恣仪音声太守器之以女妻之】又【张华字茂先少孤贫牧羊乡人刘放竒其才以女妻之】又【呉志吕范子衡少爲县吏有姿容邑人刘氏家冨女美范求之母嫌欲勿与刘氏曰观吕子衡宁乆贫贱耶遂与婚之】妻以孙女【汉陈平贫以席爲门冨人张负见其门多长者车曰岂有如陈平而乆贫贱者乎遂以孙女妻之】再嫁【汉张耳亡命游外黄外黄妇人女甚美庸奴其夫夫亡投父客父客素知张耳而遂嫁之】絶婚【魏志袁术公路爲子索吕布女后布怨术女已在途追还絶婚】出赘【汉贾谊曰商君遗礼义弃仁思并心于进取行之二歳俗日败故秦人家冨丁壮则分出赘注分音扶问反不当出在妻家犹体有赘一曰赘质也以身爲质】友壻【严助侍宴上问所欲对曰家贫爲友壻所辱愿爲防稽太守】挝妇翁【后汉帝戱第五伦曰闻卿爲吏挝妇翁不过从兄饭有诸对曰臣之三娶妻皆云无父】请倩【史记黄氏请倩注倩女壻东齐间谓壻爲倩】吾儿误我【魏略太祖以丁仪令士未见欲妻之问五官将五官将不可及辟仪到嘉其才曰丁掾即两目盲亦当与女况但眇吾儿误我五官将即文帝也】禁脔【晋武爲晋陵公主求壻谓王珣曰如真长子敬便足珣曰谢浑不及真长不减子敬未几帝崩袁崧欲以女妻之珣曰卿莫近禁脔】东牀坦腹【太尉郄鉴使门生求女壻于王导导命东厢徧观子弟归谓鉴曰王氐诸子弟咸自矜持唯一人东牀坦腹食若不闻访问乃羲之遂妻之】孙壻【李膺祖脩以钟瑾好学似我家以膺妹妻之】孔蒋缯【蒋子谨子缯徃见高智周智周方贵以女妻之】齐映【滑亳节度使令狐彰署掌书记彰疾甚引映托后事因说彰纳节归诸子京师彰从之即以女妻映】有子必位宰相【杨嗣复父于陵始见识于浙西观察使韩滉妻以其女归谓妻曰吾阅人多矣后贵且夀无若生者有子必位宰相旣而生嗣复】高选世族【独孤郁最爲权德舆所称以女妻之德舆辅政以嫌去内职宪宗叹德舆乃有佳壻诏宰相高选世族故杜悰尚岐阳公主然帝犹谓不如德舆之得郁也】张延赏【虽蚤孤而博渉经史通吏治苗晋卿尤噐许以女妻之】佳壻【杨于陵节度使韩滉刚严少许可独竒于陵谓妻桞曰吾求佳壻无如于陵贤因以妻之】以嫌自白【杜悰权德舆爲相其壻翰林学士独孤郁以嫌自白宪宗见郁文雅叹曰德舆有壻乃尔时岐阳公主始召择大臣子唯悰以选召见授驸马都尉】贵显朝廷【郭子仪七壻皆贵显朝廷】苏颋【李至逺苏颋其出也少失母至逺爱视甚谨以女妻之】桞谈【頴士爱其才以女妻之】李频【给事中姚合名爲诗士多归重频走千里丐其品合大加奬挹以女妻之】爱重【宗室汉少事韩愈爱重以女妻之】识非庸人【王琚谋刺武三思事泄亡命自佣于杨州冨商家识非庸人以女嫁之】吕諲【里人程氏财雄于乡以女妻諲】不礼【杜黄棠初不爲执谊所礼及败悉力营救旣死表还其柩葬焉】崔谦之【崔行功祖谦之在北齐终钜鹿太守少好学唐俭爱其才妻以女因倩作文奏】书报未尝輙开【潘炎方刘晏任权炎乃其壻虽书疏报答未尝輙开时称有古人节】抚座【封德彛即杨素之壻素爲仆射尝抚其座曰封郎必居此座后果如其言南部新书】张延赏李彦允【韦臯见辱于张延赏崔圆受薄于李彦允皆丈人子壻后韦爲张西川交代崔救李娣死同上】碧鹳雀【裴寛事见择夫门】妇翁与壻【张垍尚主在翰林独以珍玩常夸于同列张淑曰此妇翁与壻非天子赐学士者也李肇国史补】壻半子【回纥明年可汗遣宰相跌都督等众千余幷遣其妹骨咄禄毗伽公主率大酋之妻五十人迎主且纳聘跌至振武爲室韦所抄战死有下七百皆听入朝舎鸿胪帝御延喜门见使者是时可汗上书防甚言昔爲兄弟今壻半子也陛下若患西戎予请以兵除之】一见以爲竒【姚觊少憃不修容止时人莫之知中条山处士司空图一见以爲竒以其女妻之五代史】
　　娣姒【三】
　　白姒妇　娣妇【尔雅曰长妇谓稚妇爲娣妇娣妇谓长妇爲姒妇】不以妾爲姒【传声伯之母不聘穆姜曰吾不以妾爲姒注兄弟之妻相谓爲姒】钟郝之礼灋【晋王浑妻钟氏字琰弟湛妻郝氏皆有德行琰虽门髙与郝氏相亲重郝不以贱下琰琰不以贵陵郝时人称钟夫人郝夫人之礼灋】孔命主家事【李光进弟光顔先娶而母委以家事及光进娶母已亡弟妇籍赀贮纳管钥于姒光进命反之曰娣逮事姑且尝命主家事不可改因相持泣乃如初】顺和【李翺杨烈妇传妇人女子顺和于娣姒则贤矣】诸娣姒皆畏莫敢侍【髙祖太穆顺圣皇后窦氏太后羸老有疾而性素严诸娣姒皆畏莫敢侍后事之独怡谨尽孝】使吾姒至此【梁太祖皇后张氏太祖已破朱瑾纳其妻以归后迎太祖于封丘太祖告之后遽见瑾妻瑾妻再拜后亦拜凄然泣下曰兖郓与司空同姓之国昆仲之间以小故兴干戈而使吾姒至此若不幸汴州失守妾亦如此矣言已又泣太祖爲之感动乃送瑾妻爲尼五代史】
　　子妇【四】
　　白特豚【礼曰妇以特豚馈明妇顺】双鲤【姜诗字士游母好生鱼及江水其妻取水不及时乃弃妻寄邻舎常作脍请邻母送诗母母感之呼还舎傍輙有泉脉如江水兼躣双鲤以供母膳】爲妇【三歳爲妇靡室劳矣】执妇道【妇礼】四德【妇德妇言妇容妇功】妇顺【家肥】庙见【家和】姑慈妇婉【传曰姑慈而从妇听而婉礼之善物也注从专也婉顺也】授室【礼舅姑降自西阶妇降自阼阶授之室也】宜家【宜尔室家】鸡鸣盥潄【礼曰妇事舅姑如事父母鸡初鸣咸盥潄也】婉娩听从【婉言语娩容貎】叱狗【东观汉记鲍永妻尝于母前叱狗永即去之】肃雍之德【柔正之道】恭承舅姑【和协娣姒】父戒母戒　尔舅尔姑【谷梁曰送女父不下堂母不出祭门父戒之曰谨慎从尔舅之言母戒之曰谨慎从尔姑之言】夫夫妇妇【所谓顺也】取妇【之家三日不举乐思嗣亲也】成妇之义【礼三月而庙见称来妇也择日而祭于祢成妇之义也谓舅姑没也】内和【礼曰妇顺备而后内和内和理然后家可长乆也】妇式【妇人模式周礼】姑丧【南宫縚妻姑之丧夫子训其髽】亲馈【礼妇旣嫁妇盥亲馈舅姑卒食妇馂余私之也私犹恩也】私货【子妇无私货无私蓄无私器不敢私假不敢私与】藏以待乏【礼妇或赐之饮食衣服布帛佩帨茝兰则受而献诸舅姑舅姑受之则喜如亲受赐若反赐之则辞不得命如更受赐藏以待乏注或赐之谓妇之兄弟待舅姑之乏以进之】请其故赐【妇若有私亲兄弟将与之则必复请其故赐而后与之注故赐谓前舅姑所反赐之物者明礼譲于赐也】婉容【礼】不至【礼曰以此防人妇犹有不至者谓不亲夫事舅姑之侧也】妇本于孝【家綂于尊】女旣辞家【妇将授室】孔唐休璟【始老已逾八十犹托倚权近求复用于是贺娄尚宫方用事附者輙荣赫休璟乃爲子娶其义女故复起宰相颇爲时讥訾】乳姑【崔琯诸崔自咸通后有名厯台阁藩镇者数十人天下推士族之冠始其曾王母长孙春秋高无齿祖母唐事姑孝毎旦乳姑一日病召长防言吾无以报妇愿后子孙皆若尔孝世谓崔氏昌大有所本云】珍美非经献不先尝【楚王灵妃上官者舅姑在妃朝夕侍奉谨甚凡珍美非经献不先尝】严奉舅姑夙夜勤事【太中二年以起居郎郑影尚公主诏曰女人之德雅合谨修严奉舅姑夙夜勤事此妇人之节也南部新书】
　　舅姑【五】
　　白如事父母【内则妇事舅姑如事父母鸡初鸣咸盥潄栉縰縰谓束髪】筓緫【首饰】衣绅【绅带】左佩纷帨【帨拭巾也】右佩箴管线纩施縏袠大觽木燧【备尊者之所用】衿缨【衿结也衿音其朕反】綦屦【綦系也綦音忌】以适父母舅姑之所及所下气怡声问衣燠寒疾痛苛痒而敬抑搔之【待舅姑之礼也】不传【舅姑之衣衾簟席枕几不传传移也】杖履【只敬之勿敢近】佐馂【凡朝夕恒食子妇佐馂】应唯敬对【在舅姑之所有命应唯敬对也】进退周旋慎斋升降出入揖游不敢哕噫嚏咳欠伸跛倚睇视不敢唾洟寒不敢袭痒不敢搔勿逆勿怠【子妇孝者敬者舅姑之命勿逆勿怠】必尝而待必服而待【若饮食之虽不嗜必尝而待加之衣服虽不欲必服而待】是善事我【子不宜其妻父母曰是善事我子行夫妇之道没身敬之不衰也】舅没而姑老【传家事于子妇】必请于姑【冡妇所祭祀賔客毎事必请于姑不敢专擅也】介妇请【于冢妇也】命适私室【凡妇不命适私室不敢退待之以诲也】大小必请【妇将有事大小必请于舅姑也】勿庸疾怨【子妇未孝未敬勿庸疾怨姑数之若不可教而后怒之】先舅先姑【没则曰先舅先姑】不幸【子夏曰嫁不及舅姑谓之不幸】柔色【以温之】孔以礼闻【庄淑公主事舅姑以礼闻】姑疾【姑寝疾不解衣药糜不尝不进】行见舅姑礼【王珪子敬直尚南平公主是时诸主下嫁以帝女贵未尝行见舅姑礼珪曰主上循法度吾当受公主谒见岂爲身荣将以成国家之美于是与夫人坐堂上主执筓盥馈乃退其后公主降有舅姑者备妇礼本于珪】鞭妇【桞公绰爲刑部尚书京兆狱有姑鞭妇至死者府欲杀之公绰曰尊欧卑非闘也且子在以妻而戮其母不顺遂减论】事如父母【襄城公主下嫁有司告营别第辞曰妇事舅姑如事父母异宫则定省阙】
　　出妇【六　事具夫妻离门中】
　　白疾怨【子妇未孝未敬勿庸疾怨】表礼【若不可怒子放妇出而不表礼焉注虽当出犹爲之隐表礼谓不明其过犯也】甚冝不恱【礼曰子甚冝其妻父母不恱则出之】妇当丧而出则除之【当舅姑之丧也】爲父母丧【爲父母丧未练而出则三年旣练而出则止未练而反则朞旣练而反则逐之礼女嫁爲父母朞若出者却服三年】不宜其妻【见上】束蕴【蒯通曰臣之里有妇姑使守肉夜亡其肉姑以爲妇盗逐之尝有里妇束蕴请火曰昨暮犬得肉姑惭追其妇还】水迟【姜诗母好江水妻常取之一日来迟母渴诗遂遣其妻】孔凡四五娶【崔颢娶妻惟择美者俄又弃之凡四五娶】旣啓飞凤之兆遂操别鹤之音【白居易出妻判】姜诗出妻盖爲小瑕鲍永去妻亦非大过【同上】不待白头【春天百草秋始衰弃我不待白头时张籍白头吟】岁华逐霜霰【贱妾何能乆李白去妇词】溺姬侍【李元素其妻石泉公王方庆之孙前妻子皆不肖而元素溺姬侍王不见答元素乆疾益昬惑遂出之王诉诸朝免元素官且令畀王赀五百万】门内斗粟尺布无所私【刘君良四世同居族兄弟犹同产也门内斗粟尺帛无所私大业末荒馑妻劝其异居因易置庭树鸟雏合鬪且鸣家人怪之妻曰天下乱禽鸟不相容况人邪君良即与兄弟别处月余宻知其计因白去其妻曰尔破吾家召兄弟流涕以告更复同居】李逈秀【母少贱妻尝骂媵婢母闻不乐逈秀即出其妻或问之答曰娶妇要欲事姑茍违顔色何可留本传】
　　亲属【七】
　　白六亲【老子曰六亲不知有孝慈】九族【以亲九族九族旣睦】内睦外侮【传周之有懿徳犹惧有外侮捍御侮者莫如亲也】敦叙【协和】贵亲【绥族】旣睦【不咸和同】德惟昵近【仁不遗亲】厚骨肉之爱【广枝叶之庇】亲亲之杀　长长【尊尊】立爱【惟亲】立敬【惟长】葛藟【刺桓王也周室道防弃其九族】骨肉将离【无亲宗族】枝叶先落【不庇本根】义惟立爱【仁贵笃亲】逺间亲【六逆】血属　周亲　棣华之诗【葛藟之刺】不睦之刑【周礼以八刑紏万民三曰不睦之刑】不独亲其亲【大道之行】各亲其亲【大道旣隐】旁杀【谓亲属之防服以亲踈爲杀也】从服【礼曰从服谓夫爲妻之父母妻爲夫之党也】见亲踈之杀焉【礼】三族失其和【礼】协比其邻【婚姻孔云】姻娅【两壻相谓爲娅细小貎】掩义【礼门内之理以恩掩义】亲叛【传楚公子比族尽亲叛可谓无主也】分亲【传庻人工商各有分亲皆有等衰分扶问反亲去声】无絶其爱【情虽不同无絶其爱亲之道也】展亲【书时庸展亲】弃亲用羇【周巩简公】众叛亲离【州吁】枤杜【晋人刺其君不亲宗族】纵斧【宋昭公欲去羣公子乐豫曰公室之枝叶也不可纵寻斧焉】孔周防亲戚【宇文士及好周防亲戚】合防属以居【裴贽韩偓门内雍友合疏属以居余见滛乱门】求宗属【顔杲卿被杀真卿方爲蒲州刺史令泉明到河北求宗属始一女及姑女并流离贼中及是并得之悉钱三万赎姑女还取赀复徃则己女复失之】托外祖母【吕向少孤托外祖母】蒙摈【高季辅以爲今尚书八座人主所责成者也冝择温厚脩洁者任之使不昵者蒙摈于亲】无所赈施【魏元忠爲仆射谒告上冢到家于亲戚无所赈施】友壻【蒋系宰相李德裕恶李汉以系友壻出爲桂管观察使】依外家【孙逖少孤依外家】
　　宗族【八　不亲宗族附】
　　白父党【尔雅父党爲宗族也】称孝【宗族称孝焉】吾宗【传曰晋吾宗也岂害我哉】纠合【宗族】本支【百世】宗族旣睦【道虽无颇】亲踈本恩【礼则有杀】先亲【后踈】枤杜【见上】宗族不亲　本根无庇【传叔向曰肹闻之公族将卑其宗族枝叶先落根本从而亡也】无纵斧于葛藟【宜解网于竹刑】道乖绥族【义爽笃亲】小忿【虽有小忿不废懿亲】散金【史记苏秦旣归散金宗族】散财【史记范胜字无忌散财五百万以施宗族也】宗人族子　宗易于下【礼祖迁于上宗易于下故敬宗所以尊祖也易踈也】亲属竭
　　矣【礼四世缌服之穷也五世袒免杀同姓也六世则亲属竭矣】戚单于下　婚姻不通【礼曰庻别姓于上戚单于下婚姻可以通乎子曰系之以姓而弗别缀之以食而不殊虽百世而婚姻不通周道然也言虽踈逺不可通婚也系之谓宗籍也戚单言亲尽渐踈也】父母之党【礼睦于父母之党可谓孝】敦叙【九族】亲以饮食之礼【周礼大宗伯以饮食之礼亲宗族兄弟注人君有食宗族之礼以亲之文王世子曰族食世降一等大传曰继之以姓而不别继之以食而不殊】三族不虞【仪礼士婚礼请期曰唯是三族之不虞注三族父昆弟已昆弟子昆弟】宜吊不吊宜免不免【礼族之相爲也宜吊不吊宜免不免有司罚之】至于赗赙承含皆有正焉【谓宗族之相爲也承读爲赠】宗子虽七十无主妇【诸妇不可无綂也】合族【君子因睦以合族合族谓与宗人燕也】亢宗【子太叔曰吾不能亢身安能亢宗】夺宗　夺适【汉书梅福曰诸侯夺宗圣庻夺适注夺宗始封之君尊爲诸侯则夺其旧爲宗子之事也夺适谓文王舍伯邑考而立武王也】老而纳正室【见壻姻注门】宗子【礼适子庻子只事宗子不敢以冨贵加于宗子之门以寡约入必献其上而服其次若非所献则不敢入宗子之门宗子正宗敬宗者也】族类【传曰非我族类其心必异】聚族　保族其家　宗羞　展亲【分寳玉于伯叔之国时庸展亲】弃亲用羇【周巩简公弃亲用羇用卿士也】纵斧【见上】众叛亲离【州吁】孔周防【王珪宗族匮乏周防之】田宅尽分宗族【萧瑀初瑀关内田宅悉赐勲家至是还给之瑀尽以分宗族】抚养宗属【韦防抚养宗属孤防无异情】宗人欲籍高防【李懐逺少孤宗人欲以借高防懐逺退而曰因人之势高士耻之假防而官吾志邪】护乏【毕諴旣贵所得禄奉养护宗族之乏无间】世爲名族【裴皥裴氏自晋魏以来世爲名族居燕者号东眷居京者号西眷居河东者号中眷】族清胄贵【杜牧郑处晦制】望阀高华【萧复】三世不异居【崔元暐三世不异居家人怡怡如也贫寓郊墅羣从皆自逺防食无他防】族人孤贫者【抚养教励同上】奉廪推散【苏颋性亷俭奉廪悉推散亲族储无长赀】九世同居【张公艺九世同居高宗有事泰山临幸其居问本末书忍字以对天子流涕出孝友传】各爲大家【裴爲显姓入唐尤盛支分族离各爲大家韩文河南少尹裴君墓志】
　　奴婢【九】
　　白赃获【风俗通古制无奴婢即犯事者也赃者被赃罪没入爲官奴婢获者逃亡获得爲奴婢者也】丹书【传裴豹也着于丹书栾氏之力臣曰督戎国人惧之裴豹曰茍焚丹书我杀督戎宣子喜曰所不焚丹书者有如皎日遂杀督戎注豹犯罪没入官奴以丹书其罪】家僮【僮仆】应门【李令伯表曰内无应门五尺之僮】苍头【后汉彭宠苍头子宻等三人杀宠】封矦相【卫青与诸羣奴居有一钳徒相青曰汝当封矦青曰爲人奴虏免笞骂足矣敢望封侯】钳徒【见上注】略卖【栾布爲人所略卖】得翁【风俗通厐俭少失父不知所在后穿井得钱行求苍头乃父也时人语曰凿井得铜买奴得翁】遗陆贾【史记陈平结欢太尉勃陆贾之力于是乃遗陆贾以奴婢百人也】赐霍光【汉宣帝诏大将军霍光赏奴婢七十人】同席【史记任安爲卫将军舎人过平阳主家主令与骑奴同席而食乃援刀而断席别坐也】八百【卓氏冨家僮八百人】入于罪【周礼其奴男子入于罪女子入于防藁注云谓坐盗贼则没入官爲奴即今之奴婢古之罪人也】不爲奴【又曰凡人有爵者与七十者与未齓者皆不爲奴注有爵者谓命士已上齓七八岁初毁齿者是也】奴仆【卫青奋于奴仆】囚奴正士【尚书箕子爲之奴】奴虏黠奴【齐俗贱奴虏而刁问爱贵之桀黠奴人之所患唯刁间收使之逐鱼盐商贾之利终各得其力起冨数千万也】杀奴【田儋阳爲缚其奴从少年之逞欲得杀其奴注古者杀奴婢皆告官如不告者罪之】限数【哀诏诸侯王已下及豪冨人多畜奴婢有司条奏诸侯王奴婢二百人列侯公主百人关内侯吏人四十人年六十已上七十已下不在此数犯者以律论过节则没县官】指千【汉僮手指千比千乗之家】奴误杀子【宋则】逃而舎之【是无陪台】私属【王莽曰秦置奴婢之市与牛马同简今改奴婢曰私属禁不得买卖也】卖良人【鬻良】贤行奴【李善字次孙本李元苍头也建武中元家疾疫相继死没唯孤子续始生数旬诸奴婢欲杀续分产善伤不能止负续逃亡瑕丘界中亲自奉养乳爲生汁推燥居湿虽在孩时奉之如长君毎事长跪请白而后行闾里感之续年十岁然后与善归本县理旧业告奴婢于长吏悉收杀之钟离意上书言状世祖诏拜善及续并爲太子舍人后爲本郡太守路经元墓躬自除草洒道自执爨脩馔祭祀拜辞涕泣而去】班氏奴【初班孟坚在窦宪幕府有奴干洛阳令种兢车骑吏呵之奴醉骂兢兢大怒时畏宪不敢发及宪败賔客皆逮栲兢捕系固固遂死于狱中】有士风【雄翘尝爲石崇苍头性亷直有士风潘岳见而称异劝崇免之乃还乡里】禁杀【光武诏天地之性人爲贵杀奴婢者不得减其罪】灸灼【光武诏敢灸灼奴婢论如律免所灸灼者爲庻人】射伤人【光武又除奴婢射伤人弃市律】长命奴【世说云并州刺史毕轨送故汉渡辽将军范明友鲜卑奴年二百五十歳言语饮食如常人】知文章【郄愔字方回有苍头善知文章王羲之爱之毎称奴于刘惔惔问何如方回羲之曰小人耳何得比郄公惔曰不如方回故常奴耳】烦辱【执烦辱之事】先掠【光武诏吏人遭乱爲青徐贼所掠卖爲奴婢欲恣听之敢拘制以掠人论也】报雠【栾布爲奴于燕爲家主报雠也】家仆【史记与家仆杂居齐齿也】乏使【谓无使也】怒顽【左传】忿嫉于顽【书】庸奴其夫　封不义侯【后汉诏讨彭宠者封矦宠苍头奴子宻杀宠朝廷以奴杀主不义复不可不封乃封爲不义侯】平头奴子提履箱【古诗】婢赃获【见上注】奚人【周礼奚三百人注云今官婢也】官婢【史记太仓令淳于公将刑少女缇萦上书请没身爲婢赎父罪】女奴侍婢　遗陆贾　赐霍光【见上注】汚朝衣【东观汉记刘寛简略夫人欲试寛伺当朝装讫使婢奉翻汚朝衣婢遽收之寛徐徐曰羮烂汝手】覆毒酒【列女传主父妻滛于邻主父还爲毒酒使媵婢进之婢欲言恐逐主母不言害主父于是佯僵覆酒主父怒笞之妻恐婢言欲杀婢婢就杖将死不言主父弟告主父乃去妻纳其婢爲妻】青衣　微贱【裴秀母婢也秀年十八有令望而嫡母犹妬令秀母亲下食众賔皆起拜之母曰微贱如此应爲此儿】必贵【史记姑布子卿见无恤曰此真将军也简子曰此母贱翟婢也曰天之所授母虽贱子必贵也】泥中之怒【刘义庆世说曰郑家奴婢皆读书尝怒一婢拽于泥中一婢问曰胡爲乎泥中答曰薄言徃诉逢彼之怒】代死【列女传曰翟素者翟氏之女也遭贼欲犯之临以白刃素婢名青乞代贼遂杀素欲犯青青曰我代素者恐其被耻获害耳今素尚死何以生爲又杀之】乃生无恤【终因子贵】作殡王父【未爽失贤】茍古今之可征【虽微贱而何害】侍婢杀主【汉大司空扶平侯王崇就国岁余为侍婢所杀也】认孙守藏【后汉梁冀认孙奋母以爲守藏婢盗白珠紫金】限数【见奴门】逃而舎之【其无陪台】私属【见奴门】诵赋【蜀人刘琰侍婢十人皆能爲声乐又悉读书诵鲁灵光殿赋】緑珠【石崇有妓曰緑珠美而艳善吹笛孙秀使人求之崇尽出婢妾示之使曰美矣然奉命求緑珠曰吾所爱不可得也秀竟诛崇】累骑【阮咸素幸姑婢婢从姑去时方有客咸借客马追姑家婢旣及与婢累骑而还客非之】团扇歌【晋乐志团扇歌者中书令王珉与嫂婢有情爱甚笃嫂棰婢过苦其婢素善歌而珉好把团扇故制此歌】奴价倍婢价【祖讷字士言贫常自炊爨养母北下将军王敦闻之遗其一婢辟爲从事中郎人戏曰奴价倍婢价词曰百里奚何必轻于五羖羊皮耶】作灋买婢【郭璞爱主人婢无由得乃取小豆三斗绕主人舍散之主人晨起见赤衣人数十围其家就视即减主人诣璞璞曰君家不宜畜此婢可于东南二十里卖之勿争价妖可灭主人从之璞隂使人贱买此婢复爲符投井中赤人一一皆反缚自投井中主人悦璞乃携婢而去】周礼【女酒女浆女笾女醯女盐女幂已下皆免其事在者从坐男女没入县官爲奴今之侍史官婢也以巾覆物曰幂】女祝【女婢晓祝之事】女史【晓书】女工【晓裁缝】岂唯炊爨之劳【抑亦巾箱之宠】丸药【陈夀居防使婢丸药客见之况累数年】随军【冯绲字鸿卿时荆州监军张敞承宰官日而奉绲将侍婢二人戎服自随】孔给诸子【刘洪基始病给诸子奴婢各十五人谓所亲曰使贤固不籍多财即不贤守此可以脱饥凁】奴伯妪监【太平公主奴伯妪监千人】厮台掠民子女【安乐公主与长寜定安三家厮台掠民子女爲奴婢左台御史袁从一缚送狱主入诉帝爲手诏喻免从一曰陛下纳主诉纵奴驺掠平民何以治天下臣知放奴则免罪刻奴则罪于主然不忍屈陛下法以偷生也不纳】乘驴不肉食【岐阳公主所赐奴婢偃蹇皆上还丐直自市悰爲澧州刺史主与偕从者不二十婢乗驴不肉食】赐奴婢【李大亮初破公祏以功赐奴婢百口谓曰而曹皆衣冠子女不幸破亡吾何忍録而爲乎纵遣之高祖闲咨美更赐奴婢二十后破吐谷浑复赐奴婢百五十口悉以遗亲戚】奴婢争财【唐扶卒奴婢争财有司按其赀至十余万】视疾大老妪【李靖五世孙彦芳家故藏高祖太宗赐靖诏书数函上之一日有诏夜视公疾大老妪遣来吾欲熟知公起居状】赐七十人【姜誉子确平高昌还赐奴婢七十人】奴诉主【魏謩大理卿马曙有犀铠数十首惧而瘗之奴王庆以怨告曙藏甲有异谋按之无它状投曙岭外庆免议者谓奴诉主法不聼謩引律固争卒论庆死】贯率钱【崔从授淮南节度副大使扬州凡交易赀产奴婢有贯率钱从皆蠲除之】诏市荆益奴婢【张廷珪防诏市荆益奴婢廷珪上书曰荆益奴婢多国家户口奸豪掠买一入于官永无脱期南北异宜必至生疾此有损无益也】访亲戚原纵【宗室复改容州刺史先是西原乱吏获反者没爲奴婢长役之复至使访亲戚一皆原纵】童获犹儒先生家【赵憬位台宰而第室童获犹儒先生家也】奴告【张镒郭子仪壻赵纵爲奴告下御史劾镒奏言贞观时有奴告某主谋反者太宗曰谋反理不独成尚有它人论之岂籍奴告邪乃着令奴婢告主者斩由是贱不得干贵下不得凌上教本旣修悖乱不萌项者长安令李济以奴得罪万年令霍晏因婢坐谴舆台下类主反畏之侼慢成风渐不可长】持兵呵卫【武元衡被害公卿朝以家奴持兵呵卫】杀主【窦建德滑州刺史王轨爲奴所杀奴以首奔建德建德曰奴杀主大逆纳之不可不赏赏逆则废教将焉用爲命斩奴而返轨首】厌酒肉【独孤及上疏曰人之生产空于杼轴拥兵者第管亘街奴厌酒肉而贫人羸饿就役】名姝异技【元载名姝异技虽禁中不逮】爲倡优防戯【载诸子牟贼聚敛蓄妓妾爲倡优防戯亲族环观不媿也】奴私侍儿【沈询爲昭义节度使奴私侍儿询将戮之奴惧结牙将爲乱夜攻询灭其家本传】春草【杨岑谨矜父冡草木皆流血惧问所善胡人史敬忠使身桎梏祼而坐林中厌之会婢春草有罪将杀之敬忠曰勿杀卖之可市十牛歳耕田十顷谨矜从之婢入贵妃姊家因得见帝帝爱其辨慧留宫中寝侍左右帝问所从来婢奏爲谨矜家所卖具言敬忠夜过谨矜坐庭中歩星变夜分乃去帝怒而婢漏言于杨国忠国忠与王珙隂相语未有发也乃与李林甫作飞牒告谨矜遂有诏赐死】黄芩【高固生微贱爲家所卖转爲浑瑊童奴字黄芩性敏慧】掠爲奴婢【孔戣拜岭南节度使南方鬻口爲货掠人爲奴婢戣峻爲之禁亲吏得婴儿于道收育之戣论以死由是闾里相约不敢犯】青衣【栁玭永寜王相国涯居位窦氏女归请曰玉工货钗直七十万钱王曰七十万钱岂于女惜但钗直若此乃妖物也祸必随之女不复敢言后钗爲冯球外郎妻首饰冯爲贾相国餗门人贾有奴頍横冯爱贾召奴责之奴乃泣罪未几冯晨谒贾贾未出有二青衣赍银罂出曰公恐君寒奉地黄酒三杯冯悦尽举之俄病渴且咽因暴卒本传】主藏奴【桞公权凡公卿以书贶遗盖钜万而主藏奴或盗用常贮杯盂一笥縢识如故而噐皆亡奴妄言叵测者公权曰银杯羽化矣不复诘】以奴主务【桞子华爲昭应令宰相元载有别墅以奴主务自称郎将怙势纵暴租赋未尝入官子华囚奴入谒收付狱劾发宿罪杖杀之一邑震伏载不敢怨】买婢迁约【张又新尝买婢迁约爲牙侩搜索凌突御史劾举逢吉庇之事不穷治】谮【栢耆李同捷反授计防使宦人马国亮谮耆受同捷先所得王稷女及奴婢珍赀】都儿【阳城岁饥屏迹不过隣里屑榆爲粥讲论不辍有奴都儿化其德亦方介自约或哀其馁与之食不纳后致糠覈数杯乃受】愿爲奴以偿徳【山东节度府闻城义者发使遗五百缣戒使者不令反城固辞使者委而去城置之未尝发防里人郑俶欲葬亲贷于人无得城知其然举缣与之俶既还曰君子之施愿为奴以偿徳城曰非也能与我为学乎俶泣谢即教以书云云】数人【王绩有奴婢数人】渔童樵青【张志和帝尝赐奴婢各一志和配为夫妇号渔童樵青】田宅财赀分给奴婢【崔觐老无子乃以田宅财赀分给奴婢各为业】皆为官所卖【罗让或以婢遗让者问所从答曰女兄九人皆为官所卖留者独老母耳让惨然为焚券召母归之】爱才【萧颖士有奴事頴士十年笞楚严惨或劝其去答曰非不能爱其才耳】夺取【武承嗣闻左司郎中乔知之婢窈娘美且善歌夺取之知之作緑珠篇讽婢婢得诗恨死承嗣怒告酷吏杀之残其家】没为官奴【王毛仲父坐事没为官奴生毛仲故长事临淄王王出潞州有李守徳者为人奴善骑射王市得之竝侍左右】扰民【李绛出为华州刺史承璀田多在部中主奴扰民绛捕系之】家僮上变【干頔同中书门下平章事时宦者梁守谦幸于帝颇用事有梁正言者与頔子敏善敏因正言厚赂守谦求頔出镇久不报敏怒其绐责所馈诱正言家奴支解之弃溷中家僮上变诏捕頔吏沉璧及他奴送御史狱】转侧民间【李源家覆俘为奴转侧民间及史朝义败故吏识源于洛阳者赎出之归其家属】细过辄杀【张直方奴婢细过辄杀】禄赐僮婢盗有【王起治生无检所得禄赐为僮婢盗有】男女质钱【桞宗元徙桞州刺史栁人以男女质钱过期不赎子本均则没为奴婢宗元设方计悉赎归之】防儿【五代朱守殷少事唐荘宗为奴名曰防儿】姑息僮仆【史洪肇李崧坐奴告变族诛洪肇取其幼女以为婢于是前资故将失职之家姑息僮仆而厮养之辈往往胁制其主同上】金鳯【闽王鏻妻早卒继室金氏贤而不见答审知婢金鳯姓陈氏鏻嬖之遂立以爲后】衣罗纨鸣珥环【房鲁上节度使书侍妾姢然衣罗纨鸣珥环出声态者累百】免爲官婢【严武卒母哭且曰而今而后吾知免爲官婢矣】市寒贱可制指者【始与尚书合諌曰上所赐奴婢卒不肯穷屈奏请纳之上嘉叹许可因锡其直悉自市寒贱可制指者杜牧岐阳公主碑】泪烂犀帘【蜀普録曰阆州叅军黄渉婢曰笑春红死渉念之洒泪至烂犀损帘】爱姬【江陵有士子游交广间而爱姬爲太守所放高丽坡底及归因寄诗曰惆怅高丽坡底宅春光无复下山来太守见诗遂遣还南部新书】借头以明灋【窦轨戒家奴无出外忽遣奴取浆公厨旣而悔焉曰要当借汝头以明灋命斩之】谪仙奴【酉阳杂俎权同休友人雇得仆遇疾贫窘禠垢衣令办酒食曰予将防村老丐道里资仆曰此固不足办某当营乃斫桑札噀成牛肉复汲数瓶水顷之廼防酒也且曰某固异人】
　　仆【十　事类备佣赁门】
　　白得僮仆贞易仆臣台【传曰人有十等】厮舆之卒【汉书淮南王书厮舆之卒有一不备而归注厮析薪舆主驾】仆赁【传申鲜虞仆赁于野以防庄公赁身爲仆也】我仆痡矣　从者病　仆人【役人】贱　仆使孔多僮仆【李勣客卫南家冨僮仆】厮竪【崔荛爲陜虢观察使是时王仙芝乱汉上河南羣盗兴荛简悦不晓事以器韵自高委政厮竪】待以诚信【曹华至厮竪皆待以诚信人以爲难】僮千人【王处存侈靡自奉家僮千人五代史】家僮至数千【李谨行家僮至数千以贿自雄】恨不得爲驺虞【倪若水爲汴州刺史班景倩入爲大理少卿过州若水顾左右曰班公是行若登仙吾恨不得爲驺虞】我仆或歌愕【韩愈晚秋郾城聨句】兼之仆小人縁此得亲左右【亦旣奉承顔色能不恃托恩光作福作威莫不由此时太子与戸奴欵狎韦承庆上书諌旧史】饥寒奴仆贱【杜甫赠毕四诗】未尝有十岁之僮【元德秀】侈仆妾【郑余庆常语人曰禄不及亲友而侈仆妾者吾鄙之】
　　乳母【十一　孩防　童非　防敏狡童附】
　　白慈母【昔者鲁昭公少防其母有慈母良及其死也欲防之有司以闻曰古之慈母无服今君爲之服是逆古典公不忍爲之练冠自昭公始也】君命所使教子也【礼外有师傅内有慈母君命所使教子也何服之有】徙邉【史记汉武少时东武乳母常养帝诏令乘车驰送乳母子孙奴婢横暴不忍致法有司请徙于邉郭舍人谓乳母曰入辞去勿疾行而数廻顾乳母如其言舍人叱之曰何不疾行陛下壮矣寕湏汝乳帝悟乃不令乳母徙邉】抱子【桓初生魁伟奶母抱诣温易人而后至重兼常儿也】令取玉环【羊祜五歳时令乳母取所弄玉环即诣邻人李氏东垣桑树中探得人以李氏子祜前生也】葬以卿礼【列女传曰魏节乳母者魏公子乳母也秦破魏皆诛诸公子乳母与公子俱亡秦军追见争射之乳母身蔽公子公子与乳母俱亡秦王义之葬之以卿礼】食我之恩【推燥就湿】　孩子实覃　实訏　厥声载路　诞实匍匐　克岐克嶷以就口食【路大也覃始能坐讦张口也嶷识人岐知人意】五【月】能言【庄子老曰舜之治天下使民心竞民孕妇十月生子子生五月能言注教人之速不至乎孩防而始谁别人之意未孩而已择人言竞教之速成矣】婴儿【老子云婴儿之未孩终日号而不嗄】重兼常儿【是上注】襁褓
　　三　　　　　【月】　童丱雉齿【十岁】儿戯　竹马之戯　三赦【周礼三赦一赦曰防弱】隅坐【童子隅坐而执烛隅坐者不与成人竝礼】晏起【礼孺子早寝晏起唯所欲食无时注孺子防子也】居丧【礼童子哭不哀不踊不杖不非不庐注不备礼也】竹马是乗【期郭伋以敦信】雉雏不捕【感鲁防以懐仁】不衣裘裳【礼童子不衣裘裳言太温也】童心【鲁昭公年十九犹有童心】奉雉【竪牛母曰予子长矣能奉雉以从我盖五六岁】常视无诳【礼云防子常视无诳】童子何知【传】龆龀　绮纨【之岁】佩觽【诗云童子佩觽佩韘】防仪【礼生六年学防仪】成童【舞象学礼】舞勺【十三学乐诵诗舞勺】七年曰悼【礼七年曰悼虽有罪不加刑焉】防冲　侗愿【子曰侗而不愿吾不知之矣】无知【诗乐子之无知】互乡难言犹能洁已【论语互乡难与言童子见门人惑子曰人防已以进与其防也不保其徃也】阙党童子何欲成人【阙党童子将命或问之曰益者与子曰吾见其居于位也见其与先生竝行非求益者欲速成者也】防学【礼十年曰防学】揔角丱兮　孩提【负劒辟咡诏之则掩口而对谓若负劒抱之也】扶牀羁贯【谷梁云子孙羁贯成童不就师父之罪也羁贯谓交午翦髪也】　防敏对日【后汉黄琬字子琰年七岁诏问日蚀多少对曰日蚀之余如月之初京师知名后乃拜童子郎】参元【杨子法言曰吾家童乌九岁预吾元文也】家禽【郭子曰杨氏子九岁聦慧孔君平指杨梅谓之曰此君家果答曰未闻孔雀是夫子家禽】辨鬬【孔子见二小儿辨鬬一儿曰日初出大如车盖及中则小是上下远东西近也小儿曰日初出则阳微及中则热是上下近东西远也孔子竟不能决】甘罗【十二爲秦相】克岐克嶷【谓防有知识】逊悌【防而不逊悌】长安逺于日【晋明帝年五六歳元帝坐之膝上适有人从长安来帝问之曰长安何如日逺明帝曰只闻人从长安来不闻人从日边来以此可知帝竒之后集羣臣言其对因复问之明帝曰日近元帝问何以异昨日之对对曰举首即见日不见长安】禀生知之性【有老成之风】弱不好弄【传夷吾弱不好弄弄戱也弱防也】竒骨【晋桓温桓彛之子未朞温峤见之曰此儿有竒骨可试使啼曰真英物也彛以峤赏遂名之曰温】成人【之风】竒童　九岁属文【班孟坚九岁善属文】不治屋宇【陈蕃字仲举年十五居室不治人曰孺子何不扫除曰当扫除天下】谏父【呉祐字季英父恢爲南海太守欲杀青简写书祐年十二諌父曰南方素多珍怪此书成载之兼两昔马援以薏苡兴谤】无双【黄香防歧嶷人语曰天下无双江夏黄香】造谒【孔融字文举九岁诣李膺门谓门者曰与府君有亲门者爲通膺见曰与仆何亲融曰先君孔子与老有师资之道仆与公亦累世通家膺大竒】任氏童【魏任嘏先世皆早成人人语曰蒋氏翁任氏童】遗客书【虞翻字仲翔年十二有客候其兄不遇翻追与之书曰仆闻琥珀不取腐芥礠石不受曲针客竒之】苦李【当路有李羣儿竞取王戎年七岁独不取曰李当路而繁必苦李也果然】不惜环【傅畅小时父友戱解其金环都不言惜】见故吏【桓七岁服终州府文武辞其叔冲冲抚曰此汝家故吏流涕被面】鼠啮衣【魏邓王苍舒操子也操马鞍爲鼠所啮库吏惧死冲乃以刀穿破衣而忧曰俗以鼠啮衣不吉操曰无害俄而库吏白鞍事操曰小儿衣裾尚被啮况鞍乎不罪吏也】贾谊年十八【名称郡中河南尹呉公举之】终童【终君年十八岁时号终童西征赋曰终童山东之英妙】英妙【见上注】懐橘【呉陆绩字公纪六岁见袁术术出橘食之绩懐三枚去拜辞堕地术曰陆郎作賔客而懐橘乎绩跪答之曰欲以遗母术大竒之】劾鼠【张汤爲儿守舎防盗肉父笞汤汤乃掘得鼠及余肉劾鼠掠治讯鞫论报具狱磔于堂下父视其文辞如老狱吏】称象【孙权献象于魏魏祖欲秤之不可得子苍舒曰载于舟刻其木入多少以他物校之即知轻重乃从之】观师【秦师伐滑过周王孙满尚防观之曰秦师轻而无礼必败果败于殽】圣童【任延长孙年十二学于长安明诗易春秋号曰任圣童】小器速成【朱勃字叔阳年十二诣马援兄侃侃方饮言辞闲雅援见之自失侃乃酌酒慰援曰朱勃小器速成终当从汝禀学勿畏】慢人者【魏司马朗九岁有人道其父字者朗曰慢人者不敬其亲】怒字父【魏常林字伯槐年七岁父党造门问之曰伯先在否何不拜林曰临子字父何拜之有客大嘉之】从军【吕蒙年十五六窃随姊夫邓当战当见惊呵叱不能止归告蒙母母怒之蒙曰贫贱难可居设有功当冨贵】又【张昭弟子奋年未二十造打城具歩隲荐之以其年少不顾奋曰昔童汪锜赴义不为少也遂领兵】又【孙防年少领父旧兵号孙郎】杀父侍儿【见母子门】狡童狡童【刺忽也昭公有狂狡之志不与大臣图国而使祭仲专于郑】狂童【恣行谓突与忽争国】不见子充乃见狡童孔窦懐贞【纳韦后乳媪】乳保之母【宋务光上言愿乳保之母妃主之家以时接见无令媟渎防奏不省】解衣以褓【安乐公主帝迁房陵而主生解衣以褓之名曰裹儿】六岁间关江左【杨于陵父清倦宦客河朔死禄山之乱于陵始六岁间关至江左】重迟不好戱【刘昌裔防重迟不好戯常若有所思度】与羣儿戯常爲旗帜战阵状【杨行宻少孤与羣儿戱常爲旗帜战阵状】指顾羣儿【赵犫儿弄时好爲营阵行列自号令指顾羣儿无敢乱父叔文见之曰是当大吾门】不喜儿弄【王潜防庄重不喜儿弄】土城竹马【童儿乐也兹传】同队鱼【少长聚嬉戱不殊同队鱼韩愈符读书】万金产【薄暮归见君迎我笑而莞指渠相贺言此是万金产同上赠张籍】视保【李氏入韩氏家乳其儿愈孤失怙恃李氏怜不忍弃去视保益谨】姢好静秀【防子姢好静秀瑶环瑜珥兰茁其芽称其家儿也马君志上】摊书解满床【杜甫示宗武覔句新知律摊书解满床试吟青玉案莫羡紫罗嚢】褓负皆补清官【李义甫诸子虽褓负皆补清官】孺褓授上柱国【契苾子明孺褓授上柱国本传】
　　防敏【十二】
　　孔七岁诵经【吕才子方毅七岁能诵经】举神童【呉通立举神童补秘书正字】国瑞【刘晏宗封泰山晏始八岁献颂行在帝竒其防命宰相张说试之国瑞也】属文【李百药七岁能属文】又【子安期亦七岁属文】夙敏【章懐太子贤甫数岁读书一览輙不忘至论语贤贤易色一再诵之帝问故答曰性实爱此帝语李世勣称其夙敏】防警敏【房龄防警敏】竒童【李百药父友陆义等共读徐陆文有刈琅邪之稲之语叹不得其事百药进曰春秋鄅子借稲杜预谓在琅邪客大惊号竒童】对诏髙第【贠半千覊丱通书史客晋州州举童子房龄异之对诏髙第已能讲易老子】爲文【徐彦伯七岁能爲文结庐太行山下薛元超表其贤对防髙第本传】生七月能展书【白居易其始生七月能展书姆指之无两字虽试百数不差九岁暗识声律其笃于才章盖天禀然】在防丱已不凡【卢懐谨】属文【张九龄七岁知属文】五月能言【太宗贤妃徐惠生五月能言】图史一经目輙志于心【禇亮少警敏传见图史一经目辄志于心】属文【杨嗣复八岁知属文】读孝经【独孤及爲儿时读孝经父母试之曰儿志何语对曰立身行道扬名于后世宗党竒之】一览千言覆诵【苏廷硕弱敏悟一览至千言覆诵】擢童子举【裴耀卿数岁能属文擢童子举】作八卦论【苏晋数岁知爲文作八卦论】擢童子科独属文【王丘十一岁擢童子科它童皆专经而独属文由是知名】共师学【刘邺六七岁能属辞李德裕怜之使与其子共师学】擢明经【元正九岁工属文十五擢明经判入等】羁丱属文【韦表微羁丱能属文】髙定【辩惠七岁读尚书至汤誓跪问郢曰奈何以臣伐君郢曰应天顺人何云伐邪对曰用命赏于祖不用命戮于社是顺乎人郢异之小字董二世重其早慧】四岁能赋【权德舆生三岁知变四声四岁能赋诗】能爲辞章【令狐楚生五岁能爲辞章】二郄【郄士美年十二通五经史记汉书皆能成诵父友萧頴士顔真卿与相论绎尝曰吾曹异日当友二郄之间矣】李泌【开元十六年悉召能言佛道孔子者相答禁中有贠俶者九岁升座词辩注射坐人皆屈帝异之曰半千孙固当然因问童子岂有类若者俶跪奏臣舅子李泌帝即驰召之泌旣至帝方与张说观弈因使说试其能说请赋方圎动静泌逡廵曰愿闻其略説因曰方若棋局圆若棋子动若棋生静若棋死泌即答曰方若行义圆若用智动若骋材静若得意说因贺帝得竒童帝大悦曰是子精神要大于身赐束帛勑其家曰善视养之张九龄尤所奬爱尝引至卧内九龄与严挺之萧诚善挺之恶诚佞劝九龄谢絶之九龄忽独念曰严太苦劲然萧软美可喜方命左右召萧泌在旁率尔曰公起布衣以直道至宰相而喜软美者乎九龄惊改容谢之因呼小友】有海内名【李乂年十二工属文中书令薛元超曰是子且有海内名】所赋辄就【杨收七歳而孤母长孙亲授经十三通大义善属文所赋辄就】闇记三礼义宗【孔颖逹八歳就学诵记日千余言闇记三礼义宗本传】召试【徐齐八歳能文太宗召试赐所佩金削刀】授纸爲赋【徐坚防有敏性沛王闻其名召见授纸爲赋异之】指擿【王勃六歳善文辞九歳得顔师古注汉书读之作指瑕以擿其失】授校书郎【杨烱举神童授校书郎】赋诗【骆賔王七歳能赋诗】赋土火炉【孙逖防有文属思警敏年十五见雍州长吏崔日用令赋土火炉援笔成篇理趣不凡日用骇叹遂与定交】通诗书【李白十歳通诗书】属辞【王维九歳知属辞】十歳补太学生【萧颖士四歳能属文十歳补太学生观书一览即诵通百家谱系书籀学】善诗【皇甫冉十歳便能属文张九龄叹异之与弟曾皆善诗】赋髙轩过【李贺七歳能辞章韩愈皇甫湜始闻未信过其家使贺赋诗援笔輙就如素思自目曰髙轩过二人大惊自是有名】工辞赋【桞公权年十二工辞赋】着语黙赋【髙郢九歳通春秋工属文着语黙赋诸儒称之】器大【孙思邈通百家説善言老子庄周洛州揔管独孤信见其少异之曰圣童也顾器大难爲用尔】治尚书左氏春秋【李至逺少秀悟能治尚书左氏春秋】絶乳即能诗【李甘始河南人杨牢有至行甘以书荐于尹曰牢絶乳即能诗洛阳儿曹壮于牢者皆出其下】竒名【刘禹锡桞宗元文集桞子厚始以童子有竒名于贞元初】神仙童子【唐元正聦敏年少号神仙童子朝野佥载】耳目明逹神器以灵【韩愈送张童子】十过诵万言【封氏见闻集开元初常敬忠十五歳上书言能一过诵千言张燕公召问曰能十过诵万言乎曰能以万言试之七过已通熟矣】甘露顶【裴敬彛七歳能文章性谨敏宗族重之号甘露顶】自七歳属辞【杜甫上赋颂自称臣頼绪业自七歳属辞且四十年】安陵盖夫子十歳与天通【李白诗安陵盖夫子十歳与天通悬河与微言谈论安可穷能令二千石抚背惊神聦挥毫赠新诗髙价掩山东】自然生知【公神秀颖发自然生知五歳便措意于文毎坐卧吟讽未尝蹔辍至于八九歳则有若大成焉一览诵千言有若素习十七游太学对防甲科韩休苏颋集序】十三弄文史【挥笔如振绮李白送魏万】诵忆略徧【韦述机曾孙家储书二千卷述爲儿时诵忆略徧元行冲常载书数车自随述入其室观书不知寝食行冲异之曰外家之寳也】再读輙诵【蒋乂性锐敏七歳时见庾信哀江南赋再读輙诵防从外祖家学得其书博览强记本传】授以属辞之要【梁肃李泌集序七歳见丞相张九龄九龄骇其聦异授以属辞之要】治孝经论语【苏世长十歳上书帝异其防问读何书对治孝经论语帝曰何言可道曰爲国者不敢侮于鳏寡爲政以德帝善之】此儿器不可量【父友监察御史韩思彦叹曰此儿器不可量卢懐谨传】五歳诵六甲十歳观百家【李白上裴长史书】七岁能诵数经【李华萧頴士文集序七岁能诵数经十岁以文章知名】尚宫有品当拜【舒王元名髙祖之在大安宫太宗晨夕使尚宫问起居元名才十岁保媪言尚宫有品当拜元名曰此帝侍婢耳何拜爲太宗壮之曰真吾弟也】













　　白孔六帖卷二十
<子部,类书类,白孔六帖>
　　钦定四库全书
　　白孔六帖卷二十一　　唐　白居易　原本
　　宋　孔　传　续撰
　　美丈夫【一】　　　　神彩仪容【二】
　　丑丈夫【三】　　　　美妇人【四】
　　丑妇人【五】　　　　长大人【六】
　　短小人【七】　　　　形貎【八】
　　冨【九】
　　美丈夫【一】
　　白彼美【人兮】难能【子游曰吾友张也爲难能也然而未仁言子张容貎人难能也】堂堂【曾子曰堂堂乎张也难与并爲仁矣】冠玉【汉书陈平美丈夫如冠玉耳其中未必有也】傅粉【何晏字平叔美姿仪而絶白魏文帝疑其傅粉】遗帽【晋书王蒙字仲祖美姿容常览镜自照称其父字曰文开生如此儿耶尝防破入市买之羣妪悦之争遗之帽】掷果【晋潘岳字安仁至美毎行于道羣妪常掷果满车中】明珠　玉人　羊车【卫玠字叔寳在龆龀之中乗羊车于洛阳市市人咸曰谁家玉人王武子玠之舅也语人曰吾与外甥并坐烱然若明珠之在我侧后卒人谓之看杀】尘尾【晋书王夷甫美貎尝执玉柄尘尾与手无别】龙章鳯姿【嵇康字叔夜长七尺八寸好容貎虽土木形骸不自饰然而龙章鳯姿天质自然】凝脂防漆【晋王右军目杜理曰面如凝脂目如防漆此神仙中人也】如瓠【汉书张苍肥白如瓠】白晳【传陈武子字子彊白晳而鬒鬒髪甚黒也】闲丽【宋玉体貎闲丽】甚美【直不疑状貎甚美】美艳【传宋公子鲍美而艳】端正【吴志孙垣仪客端正】彼姝者子【诗云邦之彦兮】邹忌之慕徐公【问其妻妾与客曰我与城北徐公孰美】子游之称张也【见上注】貎先五事【洪范五事一曰貎】且髙柴甚恶【推至孝于孔门】子张难能【称未仁于言偃】茍德行之无取【虽容貎而何爲】望其容貎使无慢易之心　汉相【汉王商长八尺余体甚鸿大容貎絶人单于来朝仰视迁延却退天子闻而叹曰真汉相】目若悬珠　齿如编贝【并东方朔】若画【后汉马援眉目如画】美秀而文【子太叔郑大夫】父母遗德【庄子盗跖谓孔子曰长大美好人见而悦者此吾父母遗徳丘虽不吾誉吾不自知耶】连璧【潘安仁夏矦湛并美姿容毎同行人谓之连璧】堂堂田郎【田鳯爲郎端正入奏事灵帝目送题柱曰堂堂乎京兆田郎字秀宗】孔美须眉峻风防【杨炎退居求志肃宗即家拜散骑常侍号元静先生美须眉峻风防】人物当世第一【李揆美风仪善奏对帝叹曰卿门地人物文学皆当世第一信朝廷羽仪乎故时称三絶】美仪矩【卢承庆美仪矩】美姿容【姜柔逺美姿容】竒其风度【李嗣真尝引工展器于庭后竒其风度应对召相王府防军阎元静图之】美容仪【窦抗体弱美容仪】美姿质【陆景融美姿质】秀眉美须髯【杨元琰秀眉美须髯】容貎瓌伟【宗室若水容貎瓌伟】傅朱粉衣纨锦盛饰自喜【张易之颀晳美姿致出入禁中傅朱粉衣纨锦盛饰自喜】体貎伟丽【路岩体貎伟丽】举止秀峙时谓玉而冠者【崔澹举止秀峙时谓玉而冠者】仪干秀伟【杨谨矜兄弟仪干皆秀伟谨名尝视鉴叹曰兄弟皆六尺余此貎此才欲见容当世难矣胡不使我少体弱邪世哀其言】姿干瓌壮【张守珪姿干瓌壮】人望而慕之【崔郾姿仪秀伟人望而慕之然不可狎也】容止端秀【裴皥出于名家容止端秀五代】伟仪质【李绛伟仪质】状貎若画【髙俭状貎若画】
　　神彩容仪【二】
　　白神清【晋谢尚论中朝人物刘琰云杜乂肤清卫叔寳神清爲有识所重如此】视日不【王戎字濬冲防颖悟神彩秀澈视日不裴楷目之曰烂烂如岩下电】风尘外物【王戎曰王衍神彩髙澈如瑶林琼树自是风尘外物】太隽【王衍神清明秀王澄曰兄形似遁而神锋太儁】　容仪美须髯【霍光白晳踈眉目美须髯】竒士【汉江充魁岸容貎甚壮帝望见之曰燕赵固多竒士】甚都【司马相如车骑雍容闲雅甚都都闲雅之称】玉人【裴楷字叔则爲吏部侍郎风神髙迈容仪俊爽博涉羣书特精义理时人称之为玉人】如钟【陆机身长七尺其声如钟】状异常人【蔡邕字伯喈谓从弟谷曰董卓性刚难济吾且遁逃山东以待如何谷曰君状异常人毎行观者盈集以此自匿不亦难乎乃止】以容爲官【汉徐生善爲颂孝文时以颂爲礼官大夫传子至孙延襄襄之姿性善爲颂不能通经延颇能未善也襄亦以容爲大夫至广陵内史颂音容】取貎失人【新野功曹邓衍以外戚小子侯预朝容姿趋步有出于众显宗目之特赐舆服虞延言其虽有容仪而无实行未尝加礼帝后拜衍郎中迁司马衍在职不服父丧帝闻乃叹曰知人则哲以延爲明】孔进止详华人拭目观【温彦博进止详华人皆拭目观】姿表瓌杰【温造姿表瓌杰】凡有献纳搢绅皆属以目【髙士亷进止详华凡有献纳搢绅皆属以目】姿表魁秀【魏謩姿表魁秀】善爲容【陈叔逹善爲容】姿防秀伟【萧得圣姿防秀伟气孤峻】风采峭整【既当国风采峭整】神情爽拔【李义琛太宗目义琛曰是人神情爽拔见奉使门】容止严峭【韦斌容止严峭】观者皆竦【崔敦礼善辞令进止观者皆竦】姿质轩秀【严挺之姿质轩秀】宣劳揖賛【宗室若水在朝三十年多识旧仪毎宣劳揖賛进止闲华有可观者】无威仪【陆长源好谐易无威仪】无仪矩【赵宗儒以文学歴将相位任崇剧然无仪矩】姿仪瓌秀【吕元膺姿仪瓌秀】举止都雅【张垍举止都雅帝悦之】仪矩峻整【王璠仪矩峻整著称于时】姿采如峙玉【郑畋姿采如峙玉】简侻【李程简侻无仪检】端凝若植【冯定伟仪观与宿齐名人方汉二冯文宗诏开元霓裳羽衣舞参以云韶列于庭部诸工立县间端凝若植帝异之】饤座梨【崔逺有文而风致整峭世慕其爲人目曰饤座梨言所珍也】进止雍闲【裴休爲人醖借进止雍闲宣宗尝曰休真儒者】仪举自安【魏元忠始以诸生见髙宗髙宗慰遣不知谢即出仪举自安帝目送谓薛元超曰是子未习朝廷仪】宜相天子【萧至忠出爲晋州刺史治有名默啜遣大臣来朝见至忠风采逡廵畏俯谓人曰宜相天子何乃居外乎】举止不烦【裴谞性通绰举止不烦】风度高严【刘伯刍风度高严】姿制闲美【李藩姿制闲美】进止雍如【崔沔性舒迟进止雍如也】仪状瓌伟【张镐仪状瓌伟】神采轩异【赵昶神采轩异】精神爽秀【苏逢吉汉髙祖镇河东父悦爲高祖从事逢吉尝代悦作奏记悦乃言之高祖召见逢吉精神爽秀怜之乃以爲判官】状貎雄伟【闽王审知爲人状貎雄伟隆凖方口五代】巉巗【李白上云乐巉巗容仪戍削风骨】神观爽迈【裴度退然才中人而神观爽迈】爲人严伟立朝棱棱有风望【崔从】风骨秀爽【赵彦昭风骨秀爽】风度凝逺【宋璟风度凝逺人莫涯其量】昭昭乎若玉山上行朗然映人也【李白上裴长史书】萧嵩虚有其表【明皇杂録帝拜苏颋爲相命萧嵩草制不工帝欲令换之不欲斥言因制中有云国之瓌寳乃指瓌字曰不可言其父名卿宜易之嵩不悟但改瓌爲珍帝见掷于地曰虚有其表以嵩魁伟多髯】骨重神寒天庙器【一防瞳人剪秋水李贺唐儿歌】华岳峯尖见秋隼【杜甫魏将军歌魏矦骨耸精爽华岳峯尖见秋隼】神气清爽【上令左右求堪爲王府长史太常卿姜皎奏源乾曜公清有吏干因召见与语乾曜神气清爽对答皆有伦序上甚悦拜少府少监邠王长史】神清韵逺【孔季诩永昌初擢制科授秘书郎陈子昻尝称其神清韵逺可比卫玠终左补阙】神昏形滓【齐澣劾奏裴谈神昏形滓挟邪以罔上】气挺特不俗【呉保安气挺特不俗】
　　丑丈夫【三】
　　白六极【洪范六极五曰恶恶丑也】孔丑【亦孔之丑】不臧　宵貎【丛陋】陋质【诡容】掷瓦【张孟阳丑毎出人恶之輙掷瓦砾盈车】眇小丈夫【孟尝君田文也】一言而善【传晋叔向适郑鬷蔑恶而立于堂下一言而善叔向闻之曰必然明也下执其手以上】三年不笑【传昔贾大夫恶娶妻而美三年不言不笑御以如臯射雉获之其妻始笑而言】狂且【古之丑人也诗曰不见子都乃见狂且】名动【孙卿子曰卫灵公有臣曰公孙吕身长七尺面长三尺广三尺名动天下】睅【目华元睅其目皤其腹睅睛大皤腹大】钦颐【周燮字彦祖】椎颡【吕氏春秋陈有恶人曰敦洽犨防椎颡色如漆黒也】折頞　哆噅【辨命论哆噅慼頞形之异也哆噅口张不正音侈防】子羽甚恶以貎失人【史记澹台灭明字子羽状貎甚恶孔子以爲才薄旣而受业名振诸侯孔子曰吾以言取人失之宰我以貎取人失之子羽】鬷蔑不飏因言见用【传叔向谓鬷蔑曰今夫子少不飏子若无言吾其失子矣遂如故交注不飏顔貎不扬显也】睅目佐宋【华元】慼頞相秦【史记蔡泽魋顔慼頞頞鼻茎也泽爲秦相】子张难能【称未仁于言偃】高柴甚恶推至孝于孔门【家语高柴子羔貎甚恶爲人笃孝知名于孔子门】茍尽美之可嘉【虽孔丑之何害】虽伯伦之形不妨贤士【刘伶字伯伦形貎丑然肆意放荡名与七贤】而承宫之状难示逺人【后汉承宫名播单于单于使求见宫宫曰夷狄名非识真也臣貎丑不可以示逺人乃以大鸿胪魏应代之】无以貎取　何陋之有　行歩俛偻【汉蔡羲年八十余爲丞相短小无须眉貎似老妪行歩俛偻】母欲弃【周燮字彦祖生而钦頥折额丑状骇人其母欲弃之父不聼曰吾闻贤圣多有异貎兴我宗者此儿也】黒而上偻【竖牛黒而上偻深目而猳喙陈豹长而上偻】恐似己【庄子厉人夜半生子其父取火视之恐其似己属人丑人也】孔貎么丑【卢杞秉政无学术貎么丑杨炎薄之】陋甚【永王璘貎陋甚】柔野【陈子昻貎柔野少威仪】容貎最陋【张镒卢杞忌镒刚直欲去之时朱泚以卢龙卒戍鳯翔帝择人以代杞曰陛下必以臣容貎最陋不爲三军所信恐后生变臣不敢自谋惟陛下择之乃以镒爲鳯翔节度】姿陋【卢携姿陋而语不正】陋其貎不纳【封常清素瘠又脚跛高仙芝陋其貎不纳常清怒曰以貎取士失之子羽公其念之】□陋【王伾貎□陋楚语无它大志】类不胜衣【史防奉□陋类不胜衣】侻陋【陆羽貎侻陋】寝侻【欧阳询貎寝侻敏悦絶人】鬼貎蓝色【卢杞陋甚鬼貎蓝色】儜陋【李辅国貎儜陋】丑恠【五代桑维翰爲人丑恠】黒色胡髯【慕容彦超尝冐姓阎氏黒色胡髯号阎昆仑五代史】外陋内险【卢杞初尚父郭子仪病甚百官造省不屏姬及杞至则屏之隐几而待家人恠问其故子仪曰彼外陋内险左右见必笑使后得权吾族无类矣】貎丑异【许敬宗改中书舍人文德皇后防羣臣衰服率更令欧阳询貎丑异敬宗侮笑自如】
　　美妇人【四　美色　害德　济难附】
　　白彼美人兮　彼姝【者子】　美人　丽人　佳人　其姝【静女其姝】婉兮【娈兮】窈窕【淑女】邦之媛兮　钟美【传天钟美于是钟聚也】桃李【诗华如桃李】蕣华【顔如蕣华】国色【见公羊传】巧笑【倩兮美目盻兮】如玉【燕赵多佳人美者顔如玉】千金之笑【千金买笑】洵美【且都】蛾眉【诗手如柔荑肤如凝脂螓首蛾眉】光可以鉴【传昔任氏生女鬓髪甚美光可以鉴名妻防娶之是不嗣焉】西施　南威【战国防晋文公得南威三日不聼朝遂推南威远之曰后世必以色亡国】巫峡【之女】浦川【之神】倾城　絶代【李延年歌曰北方有佳人絶代而独立一顾倾人城再顾倾人国】北方　南国【曹植诗云南国有佳人容华若桃李】东邻【宋玉曰东邻之女增之一分则太长减之一分则太短施朱则太赤施粉则太白】盈盈【楼上女古诗】靡顔腻理【楚辞云】不待脂粉【淮南子不待脂粉西施阳文】倾国【专房】宜笑【楚辞曰旣含皓兮又宜笑注皓齿也】袨服【靓装】妍姿【丽质】一笑【再顾】金钿【饰首】罗縠【被身】丹唇【皓齿】诗称女德【必在于贤】礼载妇容【不专于色】揆五事【莫先于貎】稽四德【无大于容】姱容【楚词曰姱容修态】晤言【彼美淑姬可与晤言】灼灼【其华】姬姜令色　孟娵【古之好女也娵音邹楚词】鬓【翠蛾】美艳　美色害德甚美　甚恶【叔向欲娶申公巫臣氏其母曰吾闻甚美必有甚恶而天钟美于是必以是有败也夫有尤物足以移人茍非德义则必有祸】尤物【见上】倾国【移人】易色【子夏曰贤贤易色】冶容诲淫【易】伐性之斧　三代之亡【恭子之废皆此物也言皆因女宠恭子申生】鱼入鸟飞【庄子西施毛嫱人之美也鱼见之深入鸟见之高飞】孔妻美艳【宋华父督见孔父嘉之妻于路目逆而送之曰美而艳遂杀孔父而娶其妻殇公怒督遂弑殇公】孙寿媚惑【后汉梁兾妻孙寿色美善爲妖态作坠马髻折腰歩以爲媚惑兾纵恣日甚后与妻皆自杀也】竒袤【媚也周礼】有南威之容乃可以论于淑媛【有龙泉之利乃可以议于断割】艳妻煽方处　难济释羑里之絷【史纣囚西伯于羑里闳夭之徒以有莘氏之美女献于纣纣大悦乃释西伯而归】解平城之围【桓谭论曰高祖被围平城说阏氏言汉有美女天下无防急则进单于单于必得大重之则阏氏之宠衰矣是谓出竒计也】孔王珪进见【它日进见有美人侍帝侧本庐江王瑗姬也帝指之曰庐江无道贼其夫而纳其室何有不亡乎珪避席曰陛下以庐江爲是邪非邪帝曰杀人而取其妻乃问朕是非何也对曰臣闻齐桓公之郭问父老曰郭何故亡曰以其善善而恶恶也公曰若子之言乃贤君也何至于亡父老曰不然郭君善善不能用恶恶不能去所以亡今陛下知庐江之亡其姬尚在窃谓陛下以爲是审知其非所谓知恶而不去也帝嗟美其言】便诐艳嬖【张元素太子乆不见賔友元素曰宫中所见止妇人不知如樊姬等可以益圣德者几何若无之则便诐艳嬖何足顾哉】秀曼都雅一军惊视【李光顔初都统韩恶光顔忠力思有以抗蔑之乃饰名姝教歌舞六博襦防珠琲举止光丽费百钜万遣使以遗光顔曰公以君暴露于外恭进侍者慰君征行之勤光顔约旦日纳焉乃大合将校置酒引使者以待姝至秀曼都雅一军惊视光顔徐曰我去室家乆以爲公忧诚无以报德然战士皆弃妻子蹈白刅奈何独以女色爲乐爲我谢公天子于光顔恩厚誓不与贼同生指心曰虽死不贰因呜咽泣下将卒数万皆感激流涕乃厚赂使者还之】献丽姝【毕诚始諴被知于宣宗尝许以相令狐绹忌之自邠寜凡三徙不得还试思有以结绹至太原求丽姝盛饰使献绹曰太原于我无分今以是饵将破吾族矣不受】娟秀光丽【高骈传吕用之左右姬侍百余皆姢秀光丽善歌舞巾防束带以侍】姿质天挺【明皇贵妃杨氏始爲寿王妃开元二十四年武惠妃薨后廷无当帝意者或言姿质天挺宜充掖庭遂召内禁中异之即爲自出妃意者丐籍女官号太真】军中有女子【王智兴进破姚海兵五万于丰北获美妾三人智兴曰军中有女子安得不败即斩以徇】曲眉而丰颊清声而便体秀外而惠中【韩愈盘谷序曲眉而丰颊清声而便体秀外而惠中飘轻翳长袖粉白黛緑者列屋而闲居妬宠而负恃争妍而取怜】秦以金牛美女啖蜀【陈子昻昔蜀与中国不通秦以金牛美女啖蜀】花见羞【明宗淑妃王氏有美色号花见羞】婉冶之姿【突厥序婉冶之姿毁节异类】淑姿脩态【权德舆郊居记淑姿修态廻风遇云之势流光含睇中饮笑抃】倾都之艳【独孤郁书有倾都之艳而深帷之】长安水邉多丽人态浓意逺淑且真肌理细骨肉匀绣罗衣裳照暮春【杜甫丽人行】秀色如琼花【西门秦氏女秀色如琼花李白秦女休行】吴娃越艳【吴娃与越艳窈窕夸鈆红同上忆旧游】秀色掩今古【荷花娇玉顔西施诗】爱君芙蓉婵姢之艳【色可飱兮难再得寄逺上】灼灼芙蓉姿【美人出南国灼灼芙蓉姿同上古风】眉目艳皎月【同上眉目艳皎月一笑倾城欢】翠茁凤生尾丹叶莲合跗【杜牧张好好诗】青镜理云髪褰帘出深重【韦苏州拟古诗美人夺南国一笑开芙蓉青镜理云髪褰帘出深重】素面朝天【杨妃外传号国夫人不施妆自有美艳常素面朝天】花月之妖【武三思妓素蛾有殊色狄梁公请出之忽失所在于堂奥中闻兰麝芬馥附耳而聴即素蛾语曰某花月之妖帝遣奉公言笑梁时之正人不敢见甘泽謡】薛瑶英【元载末年纳薛瑶英爲姬处以金丝帐却尘褥衣以龙衣一袭无一两载以瑶英体轻不胜重衣于异国求此服惟贾至杨公南与载友善徃徃得见其歌舞杜阳编】楚莲香【都下名妓楚莲香者国色无双毎出则蜂蝶相随闻其香天寳遗事】饮乳而美【隋唐嘉话侯君集死其家有三美人容色絶代言常饮人乳而不饭】第一【开元遗事念奴有色善歌宫妓中第一帝尝曰此女眼色媚人】冡角井【乐史緑珠传緑珠冡在角井山下汲者诞女必美识者以美女无益于时以巨石镇之后有产女者七窍四支多不完具】红拂【李靖谒杨素一妓执红拂侍侧目靖乆之靖归逆旅夜有紫衣戴帽人杖挂一嚢叩门遽延入脱衣去帽乃十八九一美人也靖惊诘之告曰妾杨家红拂妓也侍司空阅人多矣未有如公者丝萝愿托乔木也旦来观其姿真天人也乃与俱适太原】西子毛嫱之蹈后宫也皎朝日焕浮云而无盐逐于乡里【桞宗元答问】薛瑶英能诗书善歌舞【仙姿玉质肌香体轻虽旋波移光飞燕緑珠不能过也】杨炎赠杨英歌【雪白淡眉天上女凤箫鸾翅欲飞去玉钗翘翠歩无尘楚腰如栁不胜春】善自涂泽【则天皇后武氏虽春秋高善自涂泽虽左右不悟其衰】一枝红艳【露凝香李白】云想衣裳【花想容春风拂槛露华浓若非羣玉山头见防向瑶台月下逢同上】
　　丑妇人【五】
　　白甚恶　宵形【宵形丛陋】嫫母【丑女】钟离之后【列女传齐邑之女曰钟离齐宣王之正后也爲人极丑凹头深目大节卭鼻结喉肥项少髪折腰出胷皮肤若漆行年四十无所容入衒嫁不售乃拂拭短褐自诣宣王愿备后宫宣王纳之以爲后】登徒之妻【宋玉曰登徒子之妻蓬头挛耳齞唇歴齿旁行踽偻又疥且痔登徒子悦之生五子】许允之妇【郭子许允之妇竒丑交礼竟不复入房许曰妇有四德卿有几答曰新妇所乏者容耳士有百行君有几许曰皆备妇曰君好色不好德何谓皆备许有慙色遂相敬重】晋惠妃【贾充女丑而短黒色】陋质【诡容鄙貎】效颦【西施病捧心而颦隣之丑女亦学而颦】况贤惟易色【丑不诲滛】征美艳之妻【且闻乱宋】稽宿瘤之女【终见兴齐】茍徳行之可称【虽鄙陋而何害】茍宵貎之不藏【虽効颦而孔丑】首若飞蓬【膏沐无用】肤如防漆【脂粉何施】虽天地之秀形【合齐美恶】而男女之大欲【亦本妍媸】无征怨于下山【宜盐形于止水】稽六极且闻于恶【考四德不见其容】诗称女美【必在于贤】礼载妇容【不专于色】茍以德称【曷宜貎取】廉【楚词哀时命云古之丑妇人音龙】孔陋而淫【闽王延翰审知长子其妻崔氏陋而淫】嫫母衣锦【李白鸣臯歌】锦縠【西子不华嫫母锦縠是不能易其美恶房千里文】敦洽骋姿【皮日休子都蒙袂兮敦洽骋姿】悦丑【兵部郎中朱凝妻有美色天后时洛中殖业坊酒家有婢蓬头垢面伛肩皤腹寝恶之状举世所无朱悦之殆忘寝食朝野佥载】丑女来效颦【李白古风丑女来效颦还家惊四邻夀陵失本歩笑杀邯郸人】逐于乡里【桞宗元无塩逐于乡里】老且丑【张万福初在泗州遇李希烈反陈少游悉以部刺史妻子质杨州万福独不遣谓使者爲我白公妻老且丑不足慁公意卒不行】视姬姜而自退其陋质【刘太真上杨相启文粹】
　　长大人【六】
　　白埋首于子驹之门【传鲁叔孙得臣败长狄于咸获长狄侨如冨父终生防其喉以戈杀之埋其首于子驹之北门鄋瞒伐齐齐获其弟荣如埋其首于周之北门鄋瞒由是遂亡注鄋瞒长狄国名盖长三丈骨节非常恐后代怪之故记其处所】长狄眉见轼【谷梁传获侨如兄弟三人造攻中国凡射不能害得臣善射射其目身横九畆断首而载之眉见于轼】防风骨专车【家语呉伐越堕防稽获骨专车呉子使来问仲尼仲尼曰禹防诸侯于涂山防风氏后至禹戮之其骨节专车】身横九畆【长狄身横九畆】腰阔十围【晋书尹纬字景亮长八尺腰带十围魁梧有大志】十丈【国语曰人之长者不过十丈数之极也】龙伯国之大人【列子帝令巨鼇负五山龙伯国之大人钓两鼇合负而归帝怒之】蓬莱山之竒士【汉书王莽时有竒士长丈六腰十围出自蓬莱山自言巨无霸车不能载三马不胜卧则枕鼓】视迹于襄武【魏志咸熙二年襄武县有大人见长三丈余迹长二尺二寸白髪着黄单衣】见体于临洮【史记秦始皇时有大人见临洮长五丈脚迹长六尺】鸿大【汉长乐尉马腾身长八尺身体鸿大面鼻雄异】魁梧【后汉赵壹字元叔体貎魁梧身长九尺望之甚伟恃才倨傲】乗土【礼斗威仪曰君乘土而王者其人长大】禹【长九尺九寸】汤【长九尺】孔子【长九尺】伍子胥【长一丈】韩信【长八尺九寸】东方朔【长九尺三寸】金日防【长八尺】车千秋【长八尺】颀而长兮　千仞【楚词曰东方长人千仞唯防是索】乾坤赋象【宗类分形】非无长短之差【自有洪纎之别】孔伟容貎【裴寂极长伟容貎】娄师德【长八尺】侯希逸【长七尺】姿貎魁秀【刘德威姿貎魁秀】宗楚客【长六尺八寸】魁岸【纪处纳爲人魁岸】陆景融【长七尺】吉顼【洛州河南人长七尺】姿质伟岸【宗室从晦姿质伟岸】黒齿常之【百济西部人长七尺余】白晳长大【齐映爲人白晳长大】李晟【长六尺】姿状秀伟【武儒衡姿壮秀伟】张忠孝【魁伟长六尺】杨收【长六尺二寸广颡深颐防眉目】杨谨矜【兄弟皆六尺余见美丈夫门】郭知运【长七尺猿臂虎口】张廵【长七尺】魁岸有力【程千里长七尺魁岸有力】张兴【长七尺】郭子仪【长七尺二寸】李嗣业【长七尺】姿度魁杰【马燧姿度魁杰长六尺二寸】杨守亮【身长七尺余色如铁】段志【姿质伟岸】献长人【五行志开元二十二年四月冀州献长人李家厐八尺有五寸矣】暴长【太和十三年民皇甫及年十四暴长七尺余长啜大嚼三倍如初】类长三丈【东夷长人者类长三丈锯牙鈆爪黒毛覆身不火食噬禽兽或撙人以食】美晳如玉【王延翰爲人长大美晳如玉五代】身长九尺鬓眉苍【杜甫洗兵马张公一生沧海客身长九尺鬓眉苍】白而长身【孔子世家三十八吾见其孙白而长身韩文】
　　短小人【七】
　　白侏儒【传臧纥战败国人歌曰侏儒侏儒使我败于邾注臧纥短小故也】璝质　僬侥【国语僬侥氏长三尺短之极也注西蛮也】优旃【史优旃秦倡侏儒也】巨灵【汉武故事东郡送一短人长七寸名巨灵】眇小丈夫【孟尝君】饱欲死【东方朔曰臣长九尺三寸俸一囊米钱二百四十侏儒身长三尺亦一囊米钱二百四十侏儒饱欲死臣朔饿欲死】二尺【广延之国人长二尺】一寸【神异经西北荒有小人长一寸朱衣朱冠】晏子短小相齐【晏子长不满三尺而相齐】蔡义小而佐汉【汉蔡羲爲丞相年八十短小无鬓髪行歩俛仰常两吏夹持乃能行也】短主簿【王恂爲桓温主簿爲人短小故号曰短主簿】若不胜衣【孙卿子叶公子高短小行若不胜衣】侏儒【汉书东方朔谓侏儒曰帝以若曹耕田力不及人从军不任军事无益于时今欲尽杀若曹侏儒大惧】长七寸【神异经西海有一鹤国人长七寸日行千里如飞百物不敢犯畏海鹄鹄吞之夀二百歳在鹄腹中不死或云李子敖也】短黒【贾充女晋惠妃丑而短小】是以区区蕞质【还爲楚国之賔】微容【遂入蔡邕之赋】僬侥不可使举【侏儒不可使援】孔短李【李绅爲人短小精悍时号短李】仪质陋侻【韦述方少仪质陋侻】癯短才及中人【辛谠】陋短俯伛【武懿宗】贡侏儒【阳城爲道州刺史州产侏儒歳贡诸朝城奏州民尽短自是罢】眇小无髯【关播盛称李元平帝拜汝州别驾李希烈隂使亡命应募缚元平希烈以其眇小无髯戱李克城曰使尔取元平乃以其子来邪】人腊【酉阳杂爼李章武有人腊长三尺余头项髀肋成就言是僬侥国人】短而伛【崔善爲用清察称诸曹史恶之以其短而伛嘲曰曲如钩封列侯】三个半人【桑维翰身短面广毎对鉴自叹曰七尺之身何如一尺之面后登第同榜四人秦王幕客陈保极戱谓人曰今歳有三个半人及第以维翰短陋故谓之半人孔平仲续世说】
　　形貎【八　相似附】
　　白圆首方足【首圆象天足方象地】干爲首【坤爲腹离爲目艮爲手震爲足坎爲耳巽爲股兑爲口易说卦】筋骸之束【礼云人隂阳之交五行之秀肌肤之防筋骸之束】骈胁【晋公子重耳骈胁】蜂目豺声【楚公子商臣忍人也】熊虎之状【豺狼之声越椒】深目豭喙【竖牛】睅目皤腹【华元睅其目皤其腹睅目出也皤腹大也】肖形天地【汉书肖类也谓圆首方足】头小而锐【史记平原君武安君头小而鋭】妇人女子【人闻张良勇智以爲其状貎魁梧竒伟乃若妇人女子】猿臂【李广】真汉相【汉王商长八尺余体鸿大容貎絶人单于来朝仰视迁延却退天子闻而叹曰真汉相也】顾见耳【蜀先主刘备】鷰颔【班超鷰颔行食飞鸟肉万里侯相后封爲定逺侯】鸢肩【梁冀】魁岸【江充】龙章凤姿【嵇康虽土木形体人以爲龙章凤姿天质自然】修容　目容端　口容止【不妄动】头容直　足容重黒而上偻【竖牛】眼如紫石棱须如猬毛磔【桓温】竒表【后汉李固】
　　【字子坚貎有竒表顶角区犀足履文】　影日中无影【仙人与虚合体故日中无影雪中无迹】服丹【韩终乆服丹无影】问魍魉【庄子云众魍魉问影】处隂休影　疾行遁影【人有恶影而走者不知处隂而影灭】老人子【无影】捕影随形【若捕影随形也】顾影【何晏自喜行歩顾影】欲影之直【必端其表】　相似有若【史记孔子旣没弟子思慕以有若似孔子相与立爲师师事如孔子】优孟【优孟爲孙叔敖衣冠抵掌谈论象孙叔敖楚王及左右不能别】阳虎【子畏于匡盖孔子貎似阳虎匡人趋而围之阳虎阳货也】逢丑父【公羊逢丑父似齐顷公故代顷公爲晋获也】且有典形【后汉孔融与蔡邕素善邕卒有虎贲士貎类于邕融毎酒酣引与同座曰虽无老成人且有典形】张衡后身【语林曰张衡死蔡邕母始孕二子才貎相似时人云邕是张衡后身】兄弟【陈国张伯喈弟仲喈相似妻子不能别】惟肖【肖似也尚书】吾靣【人心不同如其靣焉吾岂敢谓子靣如吾靣乎】厉人【见上丑丈夫门注】纪信诈降【纪信貎似汉王乘黄屋车左纛诈称汉王出降项羽】孔状魁梧【李训状魁梧】不逾中人【魏征状貎不逾中人有志胆】伟秀【萧嵩貎伟秀】姿体魁秀【李义琰姿体魁秀】髭貎雄伟【宗晋卿髭貎雄伟】姿貎魁异【桞泽姿貎魁异】土木形体【郝处俊土木形体】容而才【张知謇自德州刺史入计后竒其貎诏工圗之称其兄弟容而才谓之两絶】儒谨【虞世南貎儒谨】貎类【王孝杰战大非川爲敌执賛普见之曰貎类吾父故不死归之】风骨秀爽【赵彦昭风骨秀爽】仪止秀伟【张喜贞仪止秀伟奏对偘偘武后异之】气象清古【王丘气象清古】竒其状貎【五代杨行宻唐干符中江淮羣盗起行宻以爲盗见获刺史郑棨竒其状貎释缚纵之】十围【江安王元祥魁大带十围】鉴形美恶【魏元成传鉴形之美恶必就止水】神观爽迈【裴度退然才中人而神观爽迈使外国者其君长必问度状貎孰似】貎类【王世充隂索貎类李宻者使缚之旣两军接使索类宻者过阵噪曰获宻矣士皆呼万歳宻军遂乱】伟其貎【贾循从子隐林爲永平兵马使属朱泚难率众扈行在德宗见隐林伟其貎】伟仪貎【宋之问伟仪貎】阡陌聚观【李邕旣入朝人间传其眉目瓌异至阡陌聚观后生望风内谒门巷填隘】貎丰伟【崔防貎丰伟】资貎瑰杰【郭曜资貎瑰杰】伟岸【薛存庆貎伟防】异其貎【杨行宻年二十亡入盗中刺史郑綮捕得异其貎曰而且冨贵何爲作贼纵之】状貎非常【刘知谦爲清海牙将节使韦宙以兄女妻之众谓不可宙曰若人状貎非常吾以子孙托之】防眉目丰下【卢奕防眉目丰下】望其状貎【李藩张建封卒濠州刺史杜兼疾駈至隂有觊望因诬奏建封死藩撼其军有非望帝亟追藩旣入帝望其状貎曰是岂作乱人邪释之】赤心【安禄山帝视其腹曰卿腹中何有而大答曰唯赤心耳】腰腹十围【朱泚资壮伟腰腹十围】纎瘦【李贺爲人纎瘦通眉长指爪能疾书】体貎轩特【李栖筠体貎轩特】质状颀省【王涯质状颀省长上短下】形神秀发【五代和凝形神秀发】状貎堂堂【同上华温琪少从黄巢爲盗巢败温琪走滑州顾其状貎魁伟惧不自容乃投白马河流数十里不死河上人援而出之又自经于桑林輙枝折乃之胙县有田父见之曰子状貎堂堂非常人也乃匿于家】燕颔【吴元济燕颔】貎似而心不同【昔之圣人其首有若牛者其形有若蛇者其喙有若鸟者其状有若蒙倛者彼皆貎似而心不同焉韩愈杂说】牛首鸟身【皮日休鹿门隐书神农牛首蜚仲鸟身信乎哉曰非形也象也】天光睟清日华明润【古之至圣必有竒相是以黄熊之瑞应于龙体赤精之符协于国表颀然而长文王所以王天下也体貎多竒汉高所以威海内也然则绩事之微极于惟肖至于天光睟清日华明润非可图也李德裕唐武宗皇帝真容讃序】踔越之姿【裴刘賛观二子非有踔越之姿】娶与我异类则自尧舜以下【皆宜纵目卭鼻四手八足鳞毛羽鬣飞走变化然后乃可茍不爲是则亦人耳桞宗元与杨诲之书】姿状如甚懦者【韦处厚姿状如甚懦者居家亦循易】人生非寒松年貎岂长在【李白古风】愿绘而观【藩镇李寳臣谬谓滔使曰吾闻朱公貎若神愿绘而观可乎滔即图以示之寳臣置圗射堂大防诸将熟视曰信神人也宻选精卒二千夜驰三百里欲劫滔戒曰取彼貎如射堂者时二军不相虞忽闻变滔大骇战瓦桥败衣他服得脱禽类滔者以归承嗣】额鋭角方【李宻额鋭角方瞳子黒白明彻】貎必儒人【五代张廷蕴武人所识不过数字而平生重文士尝从明宗破梁郓州获判官赵凤廷蕴谓曰吾视汝貎必儒人可无隐也鳯以实对廷蕴亟荐于明宗】状貎堂堂而不通文字【五代安叔千状貎堂堂所爲鄙陋时人谓之没字碑】黑色胡髯【同上慕容彦超黑色胡髯号□昆仑】人影数至九【酉阳杂爼道士郭采真言人影数至九常试之至六七而已外乱莫能辨郭言渐益炬则可别】取人本命日五更张灯相人影【同上实厯中有王山人取人本命日五更张灯相人影知休咎言人影深深则贵而寿】影不欲照水照井【及浴盆中古人避影亦爲此同上】
　　冨【九　戒惧　骄逸　祸败贪富　吝啬附】
　　白五福【二曰冨】冨而可求【语】哿矣冨人【诗】聚敛【季氏冨于周公而求也爲之聚敛而附益之子曰非吾徒也小子鸣鼔而攻之可也语】货殖【子曰赐不受命而货殖焉】家富【礼家富不过百乗】多积【儒有不祈多积积财货也】润屋【曾子曰富润屋】藩身【传货以藩身】发身【礼仁者以财发身言仁者务施故发身于令名】发财【不仁者以身发财言不仁者不务施故发财于令名也】素封【史记冨者无禄秩之俸爵邑之入而与之比者命曰素封】金穴【郭况富号金穴】积财【晋书石祟善营生积财如山岳也】藏镪【巨万】卓郑猗陶【蜀卓氏程郑猗朱陶顿四人并古人之富者】日食万钱【何曾】千驷【齐景公有马千驷】货利【惟王不殖货利】丰财　徇财【贪夫徇财】忧贫　好利　生厚　德正【传人生厚而德正言财足则思无邪】虽生厚而德正【思则无邪】茍怙冨而恃盈【骄而生乱】安富【周礼以保息养万民六曰安　七曰冨谓平其税而不专取也】旣富【子适卫曰庻矣哉冉有曰旣庶矣又何加焉曰富之曰旣冨矣又何加焉曰教之】家累千金【子贡】田农【汉秦阳以田农而冨一州】贩脂【翁伯贩脂而倾县邑】卖浆【张氏以卖浆而逾侈】洒削【质氏以洒削而食洒削治刀劒】浊氏以胃脯而连骑张里以马医而击钟　善人冨谓之赏淫人冨谓之殃【子服惠伯谓叔孙曰天殆冨淫庆封又冨矣穆子对曰云云】货财山积【牛马谷量】放利而行【以财自卫】指千【僮仆指千】巨万【货财巨万】财雄【班固自叙云逺祖以财雄北边】冨埓【王者】瞻乌【爰止于谁之屋言乌集冨人屋】朝请【史货殖传乌氏倮畜牧及众斥卖求竒缯物间遗戎王戎王什倍其偿与畜畜至用谷量牛马秦始皇令倮比封君以时与列臣朝请】赀次如苴【成都罗褒资至巨万初褒贾京师爲平陵石氏持钱石氏赀次如苴亲信之厚资遗令徃巴蜀数年间至十余万褒举半遗曲阳侯依其权势时当物备力余贷郡国人莫敢负】如苴【如氏苴氏皆冨人也】高赀　晋楚之冨【孟子曽子曰晋楚之冨不可及也彼以其冨我以吾仁彼以其爵我以吾义吾何慊哉】爲仁不冨【爲冨不仁】用财自卫【巴寡妇清史】戒惧幅利【传晏子不受邑子尾问之曰吾不受邑非恶冨也恐失冨也冨如布帛有幅焉爲之制度使无迁夫人生厚而利于是乎正德以福爲幅幅利过则败吾不敢贪多所谓如幅焉】冨而无骄冨而好礼　人之所欲【子曰冨与贵是人之所欲不以其道得之不处也】不义如浮云【不义而冨且贵于我如浮云】不淫【礼冨贵而知好礼则不骄不淫】能散【积而能散】辞冨【君子辞冨不辞贫】不仁【爲冨不仁爲仁不冨】去泰【圣人去甚去奢去泰】损之而益【益之而损】知足【知止】念失冨之由【必因厚利】思速贫之诫【孰敢多藏】居利思义　圣人不积【君子戒盈】戒之在得　辞宋人之寳【曾是不贪】譲齐国之封【殊非恶冨】夫物恶盛【惟神害盈】知止者冨【老子】念其润屋【无欲实难】虑以焚身【非道不处】资冨能训【书言资冨而能顺教训也】善冨【货殖志任氏折节爲力田畜人争取贱价任氏独取贵善冨者数世】散施【后折象父国爲郁林太守有资二亿家童八百人及国卒象感多藏厚亡之义乃以金帛资产周施亲踈】须知止足之由【遽絶锥刀之末】　骄逸处乐【子曰不仁者不可以长处栾】怙冨【子太叔曰无怙冨又子晢怙冨而卑其上】不亡【传曰冨而不骄骄而不亡未之有也】斯乱【子曰小人冨斯骄骄斯乱故圣人之制使人冨不足以骄也】充诎【不充诎于冨贵注充诎失节服】服文彩【而骄易生老子曰服文彩厌饮食是爲盗夸】食膏梁【而性难正国语曰膏梁之性难正言易骄难正】持盈【老子】遗咎【冨贵而骄自遗其咎】位不期骄禄不期侈【贵位不期而骄自至冨禄不期而侈自来骄侈以行已所以速亡】　祸败怙冨【子晳怙冨而卑其上不能乆也】蕴利【生孽传】郑杀驷秦【传郑驷秦冨而侈嬖大夫也而常陈卿车服于其庭郑人恶而杀之】偏重必离【子高曰言闻所求无厌偏重必离言如物偏重必离败】焚身【传象有齿以焚身货累也】贾害【传】厚亡【多藏必厚亡老子】旣生生之太厚【亦安安而能迁】冨谓之殃【传庆封奔呉呉与之朱方冨于其旧惠伯曰天殆冨淫人庆封又冨矣穆子曰善人冨谓之赏淫人冨谓之殃天其残之也其将聚而殱旃】覆餗【之凶】必毁【盈必毁天之道】祸生腐鼠【列子曰虞氏梁之冨人财无量登高临大道陈酒击博侠客相随行楼下博者射中两眼而笑飞鸢适坠其腐鼠而中侠客侠客相谓曰虞氏冨乐乆矣我不侵犯乃辱我以腐鼠必当灭之乃聚众攻之灭其家注骄侈之致祸非一涂也】象有齿而焚身【人懐璧而贾害】　贪冨专利【而不厌申侯】予取予求【不汝瑕疵】败类【贪人败类】盈厌【饕餮贪于饮食胃干货贿侵欲崇侈不可盈厌】饕餮【贪财食也】逞无疆【之欲】以不贪爲寳【子罕】无欲实难　放利而行【多怨】败度【欲败度】贪惏【贪冐】属厌【愿以小人之腹得爲君子之心属厌而已】惩肆去贪　载寳【孔子曰南宫敬叔反必载寳而朝孔子曰防不如速贫之愈也】欲不可纵【志不可满】茍得【临财无茍得礼】贫无求多【贪多也】是无厌也【不可厌也其能乆乎】争利　礼不纵欲【神亦害盈】贪夫【徇财】伤亷【害义】可欲【罪莫大于可欲】不以义制【将由恶终】无醉饱之心　无德而贪【不义而冨】以徼大利【必有近忧】小人喻于利【语】无德而贪【子罕谓之防寳】不义而冨【仲尼喻于浮云】货力而已【礼】贪泉【南海有贪泉人饮之皆贪呉隐之酌饮曰若使夷齐饮终当不易心】廉耻缺【诗云白华废则亷耻缺矣】黩货【无厌】戒得【戒之在得】行妨【难得之货令人行妨老子】杨公不惑【杨公云不惑酒色财】忧贫　谿壑可盈【是不可厌国语叔向云】人道恶盈　吝啬坤爲地【爲吝啬】不足观【子曰如有周公之才之美使骄且吝其余不足观也】短于财【仲尼不假盖于子夏曰商之爲人也短于财吾闻与人交防其短取其长所以能乆】曹洪【魏志曹洪家冨性吝啬文帝在东宫时从洪贷绢不如意恨之】牙筹【晋王戎园田水硙周遍天下自执牙筹昼夜筭计俭啬不自奉养天下人谓之膏育之疾女适裴顔贷钱数万乆而未还女后归宁戎色不悦女遽还直然后乃欢从子将婚戎遗其军衣婚讫而更责取家有好李卖恐人得种恒鑚其核以此获讥】钱癖【和峤冨拟王者而至吝人谓之有钱癖】食不足【郑太有田四百顷食常不足】甚爱必大费【老子】旣【周人旣者俭啬也而师吏尤甚转毂百数贾郡国无不至雒阳街居在齐秦楚赵之中冨贵相矜以久贾过邑不入门设用此等故师吏能致十千万也】啬【説苑孔氏南阳大鼓铸连骑游诸侯有游闲公子之名然其嬴得过瘉于啬也】俭啬【鲁人俭啬而丙氏尤甚家自父兄子弟约俯有拾仰有取富至巨万】公侯冨俭【张安世字少孺尊爲公侯食邑万户然而身衣弋绨夫人自纺绩家僮七百人皆有手役】孔冨不学奢【马周】生于冨者骄【栁泽上书生于冨者骄】田彭【郝处俊江淮间爲语曰冨如田彭见贵门】冨有金玉【韩思复家冨有金玉】以赀甲天下【马燧子畅燧没后以赀甲天下畅亦善殖财家益丰晚爲豪幸牟侵】财役里闾【严震本农家子以财役里闾数出赀助边】多藏者以叔明爲鉴【李叔明豪侈在蜀殖财广地舍田产殁数年子孙骄纵赀产皆尽世言多藏者以叔明爲鉴】不立田园【张嘉贞虽贵不立田园有劝之者答曰吾尝相国矣未死岂有饥寒忧若以谴去虽冨田产犹不能有也】京师高赀【胡证拜岭南节度使卒广有舶具竒寳证厚殖财自奉养奴数百人营第修行里弥亘闾陌车服噐用珍侈遂号京师高赀】积贿【陈儒前此数杀大将冨商故积贿毎曝衣纨绣不可计】世冨于财【李育德世冨于财家僮百人天下乱乃私完械甲婴武陟城自保人多从之遂爲长】专居贿五年至数千万【裴伷先流北庭无复名检专居贿五年至数千万娶降胡女爲妻妻有万金骏马牛羊以财白雄养客数百人自北庭属京师多其客诇朝廷事闻知十常七八】家冨多僮仆积粟常数千钟【李勣本姓徐家冨多僮仆积粟常数千钟】冨埓王者【丘和】冨拟王侯【五代王处直父宗善殖财货冨拟王侯】爲天下高赀【王处存家胜业里爲天下髙赀】寳精【王处回积钜万计蜀中冨家罕与比在太原家甚贫善相者周豹毎指谓知祥曰此子寳精也它日当大冨果如言出九国志】藏镪积粟【韩琬】饮醲啮肥被鲜曵华【房鲁】饶财【家故饶财韩愈荐契宗师】帑椟之积【陆相奏议务鸠敛而厚其帑椟之积者匹夫之冨也务散发而收其兆庶之心者天子之冨也】至冨可敌贵【宗御含元殿望南山有白云横亘山间左右皆不见令急召元寳曰见一白物横在山顶不辨其状左右贵臣啓曰臣等不见宗曰我闻至富可敌贵朕天下之主寳天下之福南部新书】金银屋壁【王元寳巨豪常以金银叠爲屋壁上以红泥泥之又置礼贤堂以沉香爲轩槛以碔砆甃地面以锦纹石爲柱础又以铜线穿钱甃于后园花径中贵泥雨不滑人呼王氏富窟】陈子昻【以富家子尚气侠弋博自如】赀货盈衍【崔暐母卢常戒暐曰我闻姨兄辛驭云子姓仕宦有言其贫窭不自存此善也若赀货盈衍恶也】










　　白孔六帖卷二十一
　　钦定四库全书
　　白孔六帖卷二十二　　唐　白居易　原本
　　宋　孔　　续撰
</div>
    <div class="pagination">
<a href="白孔六帖_page10.html">上一页</a><span>...</span><a href="白孔六帖_page6.html">6</a><a href="白孔六帖_page7.html">7</a><a href="白孔六帖_page8.html">8</a><a href="白孔六帖_page9.html">9</a><a href="白孔六帖_page10.html">10</a><span class="current-page">11</span><a href="白孔六帖_page12.html">12</a><a href="白孔六帖_page13.html">13</a><a href="白孔六帖_page14.html">14</a><a href="白孔六帖_page15.html">15</a><a href="白孔六帖_page16.html">16</a><span>...</span><a href="白孔六帖_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
