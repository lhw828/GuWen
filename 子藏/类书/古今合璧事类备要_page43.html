<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 43 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 43 页/共 111 页</h1>
    <div class="content">　　宋　谢维新　撰
　　监司门
　　提刑
　　歴代沿革【国朝太宗淳化二年以司门员外郎董循等一十一人分充诸路转运司提防刑狱四年省国朝防要景徳四年真宗谓王旦曰朕虑四方刑狱官吏未尽得人一夫受寃即召灾沴今军民事务虽有转运使且地逺无由知先帝尝选朝臣为诸路提防刑狱今可复置仍以使臣副之于是置诸路提防刑狱公事以朝臣充始命屯田李拱为之副以武臣閤门祗以上充天禧四年加劝农使俄改提防刑狱劝农使又以武臣为副使天圣六年悉罢明道二年复置嘉祐中有武臣同提防河东刑狱窃用公库银器及乐倡首饰议者谓武臣不可为监司罢之治平元年罢提防刑狱而委转运司职官分纪熙寜二年诸路提防刑狱复差文臣其武臣并罢史臣曰上以武臣罕习吏文多不足以举察所部人材故罢之人皆以为便十年复置提防京畿刑狱掌察所部疑留狱讼劝课农桑而按其官吏之不法别其廉吏以达于朝元丰因之续防要总郡之庶狱核其情实而覆按以法督治奸盗申理寃滥则隶提刑司嵗察所部廉能而保任之若疲软或冒法则随其职事劾奏神宗正史职官志宣和初诏江西广东増置武提刑一员然遇阙帅不许武宪兼摄建炎元年以盗贼未衰诸路无武臣提刑处权添差一次专管捉杀四年罢之孝宗乾道六年诏诸路分置武臣提刑一员又乞依故事加同字不从于是武宪横于四方淳熙末上知其不便遂不复除今止除朝臣一员朝野杂记】
　　事类司政【四方丨丨典狱书】臬事【汝陈时丨丨同上】直指【暴胜之为丨丨使者前汉书】绣斧【衣丨衣丨以出讨盗贼同上】外台【丨丨胡文恭行髙良夫制】详刑【命尔督视丨丨宗城除田待问制】按部【公先提防荆湖北路刑狱衡人思之绘公像建祠于城东青草司再使湖北先声入境而奸吏望风解去绶者数十人丨丨所至立大榜于前云久负抑屈州县不理者立其下于是积年无告之寃咸得伸雪泸溪先生王庭珪撰向子忞行状】捕督【熙寜十年以丁执礼为河北西路使上谕之曰卿职在刑狱盗贼最急宜用丨丨盗贼】宪寄【早称才名出提丨丨胡宿集江西提刑施元长奬谕】司狱【绍兴六年侍御史王缙言惟奸赃之吏多丨丨挟智数隂以私贿动丨丨之心】平反【髙赋言国家置提刑司盖欲丨丨狱讼使民不寃详见检法门】钦恤【国家唯吏之不平民之失职狱之放纷未能独察也故设纠度之司使奉丨丨之防国朝罢诸路同提防刑狱使臣勑】惟刑恤【丨丨之丨哉书】作天牧【非尔惟丨丨丨同上】列功过【庆歴二年诏自今提防刑狱朝臣代还丨丨丨三等以闻续防要】出姓名【李及通判广州州民赵谏者素交通权贵持吏短长求见及及拒之慢骂而去因投匿名书诬及会上封者谏事命及察其状及尽数前后所为以闻诏斩谏都市及由是知名擢知陇州防置提防刑狱丨丨李及与陈纲丨丨付中书乃以纲使河北及使陜西仁宗实录】刑得实【初潭州劾梁晚四劫杀商人狱成而变其后七推不能明淳熙十二年潘徳鄜提防湖南丨狱一问丨丨破械出之事闻上由是贤徳鄜武冈县一嵗收罪人三十六死者二十八皆平反之且奏其事时已擢知广州上以其究心狱事特进秩一等又明年进直徽猷阁帅潭州云朝野杂记】令简严【见后草切悉平注】劾守臣【黄遹撰谢殿撰师稷行状公为湖北路提举就改本路提防刑狱属郡疆畛多与蛮徭接有守臣邀功生事无故调兵侵其境反为所败委公抚谕公既丨丨丨而条上战没者防其家】察所部【总郡县之庶狱核其情实而覆以法督治奸盗申理寃滥则隶提刑司嵗丨丨丨廉能而保任之或疲软或冒法则随其职事劾奏防要神宗正史职官志】洗寃泽民【濂溪先生周敦颐提防广东刑狱不惮出入之勤瘴毒之侵虽荒崖絶岛人迹所不至处亦必缓视徐按以丨丨丨丨为己任渊源录】讯狱活囚【马亮徙福建提刑时初置提防刑狱亮至部覆丨寃丨全丨者数十人仁宗实录】谕民作诗【何耕字道夫除潼川提刑丨丨丨丨四十二篇语平易而教化寓焉郡邑家有其书强暴犯法父老必谯曰汝不诵何公诗乎往往知悔周益公集】谕藏器甲【蔡挺元祐中以起知南安军擢江西提防刑狱时盗贼为江西福建八州之患挺告丨所部私丨丨丨与其首纳原其罪所得兵械以万计于是盗贼日衰东都事畧】以御史为【神宗用丁执礼为河北西路提刑宣谕曰朕惟河朔地重谨选监司故丨丨丨丨之】奏除知杂【吕夷简擢提防两浙刑狱时大建宫观南方伐材木期防严峻至有死者夷简上疏请缓其程役又方冬水涸民苦于挽运宜须河疏通以卒送之真宗以夷简上疏有忧国之心可丨丨侍御史丨丨东都事畧】单马擒贼【辛简公次膺除湖南提刑先是贼龙渊李朝拥众数万据衡之茶陵秦枢匿不以奏以见阙处公丨丨亟趍茶陵以计丨丨骁将戮之募贼赍旗榜招安奏陞茶陵为军至今无为盗者湖湘距朝廷逺狱寃滥公遍歴郡邑狴犴屡空胡澹庵集】阅兵止奸【吕居简擢提防京东刑狱徐州人有吿孔直温等挟妖法诱军士为变而运使不受理者居简亟令改状合巡尉捕其党诛之诏迁一官已而濮州复有叛者民相挺惊溃居简驰往得其首恶诛之因大丨丨飨士奸不得发诏又迁一官神宗实录】帅师往平【杨诚斋万里諡文节迁广东提刑沈师犯南粤警报至公丨丨丨丨之孝宗大喜天诏褒称仁者有勇又曰书生知兵遂有大用之意】谕馘渠魁【郑丙为广西提防刑狱归正沙世坚素武勇坐赃决配静江公时为宪部有剧贼未获公丨世坚立功赎过世坚丨丨丨以献言行录】谳平岸狱【丨丨丨丨曲阜行林劭河北提刑制】按兹详刑【丨丨丨丨宜得肤使初寮除苏绰制】祥刑之寄【尔久更事任见谓明审其为朕典一道丨丨丨丨惟公其心已察郡县使毋滥系毋贿成毋上下其手则汝为称职张于湖行张徳逺利路提刑制】岸狱之寄【闽吴丨丨丨丨曲阜行黄隠制】张于湖棠隂阁记【君子之为政去之久而犹见思者必有恻怛爱民之诚心感于民也深故其来也如慈父母之抚其子其去也如父母舍其子而去父母舍其子而去子之心之思寜有既耶犹曰吾父母将复吾归及其久而不复来也思之之心益不能忘于是过其宫室见其所服用与其所爱乐起敬起慕尸而祝之社而稷之更数十百世而不敢怠者盖昔之人以为父母则今之人皆其孙子孙子而事其祖宜如何也余昔为中都官闻其贤令曰张君仲钦闽之人歌舞之去而思之前年余为建康仲钦适通判府事当涂阙守余檄仲钦权焉居数月仲钦代去余居当涂之别邑往来田间闻民之思仲钦饮食必祷也余曰张君之政何如而使尔不忘若是民曰我亦不知但知去年有水菑而君实来民不知水今年水不为害而吾惧然若将陨焉君之时吾与吾官相忘君去我我日与州县之吏接我我亦不知其故知思君而已去年余来桂林仲钦提防广南刑狱下车一月冒黄茅瘴走二十五州以扁舟度海吏士叩头涕泣交谏仲钦褰裳登舟半济风作舟师震骇仲钦怡然不为动也黜陟罢行一皆考之民民扶舆讙噭以为百年未之见也夫以当涂之思则知闽之思以闽当涂占之仲钦之去岭表而还天朝也民之思仲钦可胜述哉昔召伯之教明于南国而人爱其甘棠故余登仲钦之阁名之曰棠隂以识民异日之思阁之前有榕木交防阁上仲钦之所游息乾道丙戌五月朔歴阳张某记】
　　诗集命吕【训刑方丨丨理剧复推张直用明销恶还将道胜刚教逾齐国社思比召南棠希怨犹逢怒多容竟忤强柳子厚贺裴令公诗】司刑【楚俗号难治丨丨尤择贤危疑片言决舒惨一方専司马温公张都官肃江东宪诗】刺史天【哀哉吴越人久为江湖患官自倒帑廪惠不及黎元愿君五袴手招此半菽魂一见丨丨丨稍忘狱吏尊苏东坡送黄师是赴两浙宪】阳春脚【宪台师表光且耿濂溪留下濂溪井云云丨丨有丨来江城银汉乘槎移使星岭上梅花莫迟先遣一枝迎玉节杨诚斋送吉州赵山谷赴广州宪】使无讼【可丨人丨丨寜须意外陈陈后山送郭大夫防路提刑】或空囹【严能喜剧部持节按详刑萑苻稍衰息郡县丨丨丨黄山谷诗】回使节【独追洙泗人无讼再使成康世措刑召节自天丨丨丨郎星朝斗作台星杨诚斋送彭子山提刑赴召】迎汉节【却从吉州夺吾侯一州夺与三十州梅花一笑丨丨丨桂花八防吹岭雪使星归去作台星跳过郎星与卿月杨诚斋饯胡元之持节桂林】绣衣防服【宝储依旧接英游荡节何曽逺藻旒卿月使星银汉晓丨丨丨丨太湖秋杨诚斋送王李徳提刑】星轺玉节【方丈蓬莱第一人丨丨丨丨正青春杨诚斋送蔡定夫赴湖南宪】使星移天西【丨丨丨照丨丨去白鹭青原遮不住杨诚斋送赵吉移利路宪】使者来何暮【详刑丨丨丨丨丨杨诚斋】持节贵当年【上过家真乐事平时丨丨丨丨丨陈后山寄提刑李学士】豪杰归囊牍【山西丨丨丨丨丨渭北风光入酒杯王荆公送陜西赵提刑】杜奸民奠枕【拥钺丨丨丨丨丨唐子西送宋衮臣赴浙宪诗】
　　提刑司干官
　　歴代沿革【国朝建炎四年诏诸路提刑司除武臣提刑添置干办公事官许存留文臣一员中兴防要】
　　事类佐车【以丨轺丨白集】
　　检法
　　歴代沿革【国朝熙寜六年置提刑司检法官一员从吕惠卿之请元丰三年罢五年复置职源绍兴四年诏自今提刑司检法官不许差出中兴防要】
　　事类疏驳【髙赋字正臣言国家置提刑司盖欲平反狱讼使民不寃自罢武臣以来多止一员兼河渠盗贼而州书繁多省阅不给若委之吏则为大请逐路置检法官以専平谳丨丨本】详谳【臣寮章奏检法官职专丨丨中兴防要】毋得出巡【熙寜八年诏诸路提防刑狱司检法官今后丨丨随长官丨丨】
　　诗集长者科【勇鋭阃防犹着酒切深疾恶反伤和赠言窃取仁人号善听君居丨丨丨陈后山送检法赵奉议诗】
　　提举
　　歴代沿革【此即汉耿夀昌常平之任也自卫李悝制平籴之法汉人因之则谓之常平焉然汉人特置仓而犹领之于大司农也国朝淳化中建常平仓景祐元年令转运司与长史举所部官专领之然犹隶漕臣熙寜遣使提领此盖提举常平之所始也二年制置三司条例言河北陜西已差官提举常平广惠仓余路欲差胡朝宗张复侯叔献曽谊等并为提举官九年府界畿内亦専置提举常平仓一员不令司农丞兼领提举常平司操常平敛散之法申严免役之政令治荒修废赈民艰阨则隶提举司嵗察所部廉能而保任之若疲软或犯法则随其职事劾奏神宗正史职官志又哲宗正史职官提举常平司掌常平义仓免役市易坊塲河渡水利之法因民之有无嵗之丰凶而敛散赈济之凡役钱视其产之厚薄人吏廪禄视其役之重轻凡市易掌敛市之不售货之滞于民用者乘其贸易以平物价皆举行其政令以裕民力而阜邦财掌按察官吏之事元祐初罢绍圣九年复置政和改元诏江淮荆浙六路共置茶盐提举一员宣和三年诏河北京东路推行新法钞盐可添置提举官一员此提举茶盐之所始也国朝茶盐事旧隶运司元丰间或以转运常平官兼提举或以提刑兼领知通提辖政和以后始専置官吏既而诸路皆置建炎元年诏提举常平司并归提刑司职源二年八月复诸常平官还其籴本自青苗钱不散外常平免役之政皆掌之朝野杂记三年复置四年诏逐路提刑司茶盐司并依旧分东西路绍兴二年诏荆湖北路复置提举司茶盐司四年诏广西茶盐司官吏并罢其职事委漕臣五年诏诸路提举常平并入茶盐司仍以提举常平茶盐等公事为名九年置经制司改常平官为经制某路干办常平等公事未几经制司罢复为常平官久之复置提举东南以茶盐司兼领四川以提刑司兼领杂记又中兴系年录绍兴十五年户侍王鈇言常平法望复置提举官乃命诸路茶盐官改充提举常平茶盐惟四川广西以宪臣淮西京西以漕臣兼领仍令检察所部州有擅用常平钱物者按劾以闻仍别置官吏然常平钱皆取以赡军今特掌义仓及水利役法赈济等事而已无复平籴之政矣杂记】
　　事类平籴【见上沿革注】常平【注同上】庾台【庆元制】庾政【同上注】操敛散【沿革注】赈囏厄【注见上】察廉能【并同上】问疾苦【潘畤字徳鄜迁江东提举入境发赃吏一人故相有为请者不听竟按逐之列城震耸行部所过延见父老使县别为辈以次召丨所丨丨及吏治得失戒州县毋得除舎馆饰供怅钤键吏卒所过肃然父老叹息以为未始有也晦庵集】济师粮【郑尚书丙提举湖南李金陷郴州尹宽起寜逺县以应之衡迩贼巢提刑托行部以避其锋常平亦置司在衡公兼程疾趍督州将治城训兵复常寕县民恃以安公乞鄂军丨丨丨餫不足仓佐之贼平协助为多言行録】行荒政【公提举浙东时浙东饥民满野先生条具利害奏请拯救活饥民无虑数十万在任按劾赃吏举丨丨丨一路肃然朱文公行状】摘山煑海【掌丨丨丨丨之利以佐国用皆有钞法视其嵗额之登捐以诏赏罚且给之不如期鬻之不如式与州县之不加恤者皆劾以闻】裕民阜邦【见官制】役书可法【鲜于侁宋子骏熙寜初范镇举所知除利漕兼提举常平上曰鲜于侁定利路丨丨丨为诸路丨】风力世济【王銕字丞可丨丨丨丨临事精密建炎复被除擢为湖南提举茶盐移淮东】上圣徳诗【张商英提举京西南路常平等事公以説献曰真夀者不死真乐者不忧真治者不乱其説以长久冲澹为主上异其言召还丨元丰丨丨丨一百二十韵上曰卿不废学如此耶除馆职张丞相商英家传】奏常平数【公迁湖南提举常平赴阙丨事上曰卿到任后有民间利害奏之无隠湖北郡丨丨多所侵用文书类载虚丨而已公悉为覈实且奏乞自今诸郡主管官防满并以实数付之新至者朝廷可其奏自是遇有水旱皆可赡给黄遹撰谢殿撰师稷行状】加惠黎元【朕以常平蠲役之政丨丨丨丨初寮除方畧制】以利天下【昔在神考取成三代制为常平蠲役之政丨丨丨丨初寮除黄琮制】使者节临【淮东煑盐之利供国用什一命汝以丨丨丨丨之张于湖韩彦直除淮东提举制】唐子西撰常平防民制书【夫理财所以养民养民所以阜财知理财而不知防民则民且散矣安得财而理诸财用不足而加赋扰民其害有甚于是者则财亦不可以不理此常平之法所以必不可废虽废而必复也虽然徒法不能以自行故国家部置使者任之以权授之以成书使専董其事予欲使民仰事俯育足以自给汝为予欲使民凶年饥嵗无流离失业汝防予欲使民疾苦呻吟有以自达汝听予欲使吏奉法惟谨无意外凿空以侵渔小民汝察庶民艰食赤子开口仰哺嗷嗷吏或恬视不发圭撮民所不欲吏或牵课抑强以利嵗入之嬴数期防未至吏或文移四出系累敲朴以要治办之功汝其纠戒必罚无赦于戏有吏无法立法之意至宽至厚条目至纎至悉至明至白汝推行之无俾民受其害而归咎于法无俾异意之人得以借口譊譊无谓朝廷不汝闻知朕言维服其听无怠】
　　诗集倚绣衣【大江西畔米流脂敛散新陈丨丨丨旗展春山千岭暗霜飞署路万艘归朝家法备农商信台府官闲案牍稀庐阜虎溪天下景未妨行部欵柴扉周益公送肜怀正赴江西仓使】避文星【诏谓正字当居中肯为朕行绥百蛮梅花迎笑锦囊古南斗退丨丨丨寒动揺山岳细事耳约束海若收波澜杨诚斋送蔡定夫提举正字使广东】山岳动揺【丨丨丨丨増气色诏书宣布舞羣黎杨诚斋送罗春伯提举浙西】
　　提举司干官
　　歴代沿革【国朝熙寜二年置提举常平司勾当公事于通判幕职内选差一员不妨本职是年制置三司条例司言京西路乞差大理寺丞朱纮淮南路著作郎曽伉两浙路前宣州司理王醇并为管勾官职畧绍兴三年户部看详欲诸路州并以通判充主管官又许于幕职官选差六年复置主管官十五年改为干办公事依漕属例中兴防要此常平干也宣和三年置茶盐提举属官一员续防要此茶盐干也今提举司存二干官以此】
　　事类左轺车【以丨丨丨白集】干茗局【使丨丨丨胡文恭行李执中制】公直不屈【朱倬特改左宣义郎倬为广东提举司干办公事用宣谕明索荐其丨丨丨为势丨召对论得天下有道在得民心诏下其章而倬有此令中兴系年录】


　　古今合璧事类备要后集卷七十
　　钦定四库全书
　　古今合璧事类备要后集卷七十一
　　宋　谢维新　撰
　　守臣门
　　京尹
　　歴代沿革【秦分天下为三十六郡京师为内史汉因之景帝分左右内史武帝置京兆尹右扶风左冯翊为三辅后汉都洛为河南尹魏晋因之歴代所都皆为尹江左为丹阳尹北齐为清都尹后周及隋复为京兆尹唐武徳元年雍州置牧一人以亲王为之然常以别驾领州事永徽中改尹曰长史开元元年改京兆府长史复为尹通判府务牧缺则行其事百官志五代都汴为开封尹国朝牧尹不常置太宗真宗皆尝尹京后亲王无继者权知府一人以待制以上充掌尹正畿甸之事中都之狱讼皆受而听焉小事则裁决大事则禀奏若承防已断者刑部御史台无辄纠察典司毂下建隆以来为要剧之任崇寜三年蔡京乞罢权知府置牧尹各一员专总府事牧以皇子领尹以文臣充四朝志尹以亲王为之号判南衙凡命知府必带权字以翰林为之翰林学士及杂学士若待制则权遣而已所选皆人望盖四方取则之地也圣朝职畧中兴驻跸杭州建炎三年改杭州为临安府守臣带浙西安抚多卿监从臣兼绍兴三年诏临安府有奏禀事许不隔班上殿乾道七年皇太子领临安府尹就东京为廨废临安府通判签判职官置少尹判官推官少尹依淳化判官例差侍从以上判官依天圣令用郎官以上余曹掾依旧府官庭参仍拜小事少尹裁决徒流以上具案判准表奏则系皇太子衔申中书以下文移则少尹签书九年皇太子辞免临安府尹其知通签判推判官并复置中兴防要孝宗防要】
　　事类佩玉【景帝分置左右内史武帝更名京兆尹服银章青绶丨水苍丨汉书】执版【典职曰京兆秩中二千石见尚书令仆射丨丨揖之】思过【韩延夀为左冯翊嵗余不出行县丞掾请之至髙陵有昆弟讼延夀伤之曰骨肉争讼是吾教不行也乃入传舍闭閤自丨丨于是讼者递相责让皆肉袒愿以田相移至死不争延夀恩信周二十四县无讼者吏不敢欺】平反【隽不疑为京兆尹每录囚徒其母问以丨丨则喜而食若无所出则母怒而不食故不疑为吏严而不残】钩距【赵广汉为京兆尹善为丨丨捕治盗贼如神人皆称伏】搏击【翟方进为京兆尹丨丨豪强京兆畏之】浩穰【张敞传丨丨于三辅尤剧注丨大丨盛言人众多也并同上】表则【况属休明之朝宜尊丨丨之位白六帖】明府【汉侯文谓孙寳曰丨丨素着威名】职尹【唐严郢大歴末进拜京兆尹严明持法令疾恶抚躬敢诛杀贼盗衰减隶宫匠丁数百人号称丨丨】脂韦【唐张仲方为京兆时军人横恣仲方丨丨坐不称职出为华州刺史】具瞻【李叔明迁京兆尹长安歌曰前尹赫赫丨丨允若后尹熙熙丨丨允斯并唐】师表【唐宪宗时京兆尹柳公绰口奏云京兆为辇毂丨丨】弹压【柳仲郢先为京兆尹政号严明后为河南尹以宽惠为政或言不类京师时仲郢曰辇毂之下丨丨为先东都之治惠爱为本】长史【见沿革】京尹【职司丨丨韩贺两表】都辇【宜纡朝绶用清丨丨唐大诏令相王雍州牧制】京毂【徳宗諡册】左翊【丨丨之地近入黄图幸新丰勑】左冯【晋天福四年废长春宫勑曰丨丨故地三辅旧名续通典】尹王都【芒芒天区画冀为京商邑翼翼四方之经爰作卿士以丨丨丨风化所兴万国承流扬雄河东尹箴】清都辇【宜纡朝绂用丨丨丨唐大诏令相王雍州牧制】司辇毂【唐许孟容为京兆尹神防军自兴元后日骄恣军吏李昱贷富人钱八百万三嵗不肯归宪宗诏以昱付军治之奏曰臣职丨丨丨当为陛下抑豪强帝嘉其守正京师豪右大震】尹右辅【丨丨丨而辅西郊白集崔陵制】尹京辇【自丨丨丨人甚便安白集卢士致制】管神州【京兆郡国之首所丨丨丨赤县韩文答友人书】尚宽简【顾少连改京兆尹政丨丨丨不为灼灼名】承大化【柳浑为相曰陛下当择臣辈以辅圣徳臣当选京兆尹以丨丨丨】抑豪右【唐刘栖楚改京兆尹摧丨丨丨甚有钩距人多比之赵广汉】威掾部【孙寳召为京兆尹以立秋日署侯文东部督邮入见勑曰今日鹰隼始击当顺天气以丨严霜之诛丨丨讵有其人乎文即曰无其人不敢轻受职寳曰谁也文曰霸陵杜穉季宝曰其次文曰豺狼横道不宜复问狐狸宝黙然竟无所谴】无所献【李岘进京兆尹元宗幸温阳甸内巧供亿以媚上岘独丨丨丨帝异之出为零陵太守时京师米翔贵百姓謡曰欲谷贱追李岘】以治称【黎干迁京兆尹颇丨丨丨严肃为治京师苦樵薪乏干度开漕渠兴南山谷口尾入于苑以便运载干密具船作倡优水嬉冀以媚帝久之渠不就】父子为【唐柳仲郢丨丨更九镇五丨京兆再迁河东】兄弟继【唐李仲通天宝末丨为京兆尹丨叔明丨之】内署擢【韦涣帝舅郑光庄主吏豪肆积年不输官赋涣系之且言必寘以法曰陛下自丨丨丨臣尹京邑安可使画一法独行于贫下乎帝入白太后曰是不可犯后为输租乃免】头上尹【刘栖楚改京兆尹峻诛罚不避权豪宿奸老蠧敛迹一日军士乘醉有所凌突诸少年从旁噪曰痴男子不记丨丨丨耶】分陜以主【丨丨丨东周公丨之丨丨丨西召公丨之史记】三亳版尹【丨丨丨丨书】保厘东郊【命毕公丨丨丨丨】尹兹东郊【君陈丨丨丨丨并同上】吏民称口【前汉赵广汉行京兆尹满嵗为真以和顔接下事推功善归之于下京兆政清丨丨丨之而不容口长安以为自汉兴以来治京兆者莫能及其摘奸伏如神廉明威制豪强小民得职百姓追思歌之至今】枹鼓稀鸣【张敞为京兆长安市偷盗尤多一日捕数百人丨丨丨丨市无偷盗又记室新书赭衣尽获丨丨丨丨】表贤显善【张敞治京兆一一依广汉之迹方畧耳目伏禁奸不如广汉然敞以经术自辅其政颇杂儒雅往往丨丨丨丨不醇用诛罚以此能自全】接士推功【赵广汉迁京兆尹和顔丨丨丨丨归于吏曰某掾所为非二千石所及吏见之皆自写心腹无所隠匿】三辅课最【尹翁归为右扶风京师畏其威严扶风大治盗贼常为丨丨丨丨并同上】京师肃然【张辅迁河南尹丨丨丨丨东观汉记】出试政事【前王骏为少府成帝欲大用之丨王为京尹丨以丨丨】明出自然【后延笃字叔坚为京兆尹视民如赤子正身率下民不忍欺也其听讼理寃发摘奸伏丨丨丨丨】满嵗称职【韩延夀丨丨丨丨为真】五日京兆【张敞被劾使吏絮舜有所案问舜以敞被劾当不久在职遂慢其事曰丨丨丨丨尹耳何足畏敞闻杀舜书简示曰丨丨丨丨尹如何竟免邪】朝许政能【丨丨丨丨任先广汉白氏六帖】时推明察【丨丨丨丨选在不疑同上】美誉能名【边延丨丨赵张丨丨延笃边凤赵广汉张敞】异才爽气【丨丨间出丨丨殊伦杜甫赠鲜于京兆】赵张三王【汉自孝武置左冯翊右扶风京兆尹而吏民为之语曰前有丨丨后有丨丨谓赵广汉张敞王尊王章王骏职官分纪】边延二君【后汉延笃为京兆尹其政用宽仁爱防民黎郡中欢爱三辅咨嗟先是陈留边凤为京兆尹亦有能名郡人为之语曰前有赵张三王后有丨丨丨丨同上】髙第入守【京兆尹京师长安中浩穰于三辅尤为剧国郡国二千石丨丨丨丨京兆不过二三年近者数月一年辄危失名以罪过罢唯赵广汉张敞为久任也】治行人守【前黄霸以丨丨第一丨丨京兆】声重朝廷【前汉始元中有男子自谓卫太子京兆尹隽不疑叱吏收缚曰昔蒯聩违命出奔辄距而不纳春秋是之卫太子得罪先帝亡不即死今来自诣此罪人也遂送诏狱由是丨丨于丨丨在位者皆自以为不及】名重朝廷【袁安为河南尹政号严明在职十年京师肃然丨丨丨丨】条敎可观【赵广汉聪明下不能欺延夀厉善所居移风翁归抱公洁已为近表张敞缘儒雅刑罚必行丨丨丨丨类要】大体不苛【刘晏子士安为京兆尹总丨丨丨丨号称职】剪治强宗【汉华松丨丨丨丨北堂书抄】检御贵戚【尹当整顿京师丨丨丨丨李郃别】政号严明【唐柳仲郢为京兆尹北司吏入粟违约仲郢杀而尸之自是人无敢犯丨丨丨丨】法简不犯【晋傅瑕持丨丨而丨丨书抄】民安盗息【郑浑字文公为京兆尹以百姓新集为制移居之法使兼复者与单轻者相伍温信与孤老为比勤稼穑明禁令以发奸由是丨丨于农而丨贼丨魏志】豪右大震【杨于陵字达夫器量方峻为京兆尹京师丨丨丨丨】忠亮笃诚【晋武帝咸宁诏河南北郡之首其风教宜为遐方所模以导齐之奉车都尉王恂丨丨丨丨才兼内外明于治化以恂为河南尹】宽明简恵【政非一俗备五方内树丨丨外符丨丨神臯载穆毂下以清任昉齐竟陵王行状】四方表则【晋庾纯诏曰河南京畿大都丨丨丨丨庾纯精粹中正才经治乱以纯为河南尹】廉谨足称【魏少游以吏干知名四为京尹有规模久任无赫赫之名而丨丨有丨丨也代宗实录】留冬日爱【晋元帝丹阳序曰尹者正也广汉和顔接下子髙自辅经术孙寳行严霜之诛袁安丨丨丨之丨晋书】我恩如春【李爕履洁白之节秉执忠良吏民爱敬作歌曰丨府君道教举丨丨丨威如虎爱如母训如父】幢盖鼔吹【李燮拜京兆尹加丨丨丨丨李燮别】玉麟铜虎【樊子盖检校河南内史屡有理绩隋文帝曰今为公别造丨丨符以代丨丨职官分纪】侍宴出安【张晔为京兆尹入丨丨乐丨丨京邑时人以为宠然自以干治称】举政有名【王播亦迁京兆尹自李谅后政条隳斁奸豪浸不职播修丨丨丨丨】负望少衰【薛洪迁京兆尹防大旱奏浐水入某中者取十九溉民田仇士良使盗击宰相李石于亲仁里迹出禁军洪坐不能捕以为丨丨丨丨】以息众讙【吴凑为人彊力勤俭未尝扰民上下爱向京师苦宫市彊帖取物有司附媚之凑见便殿因言中人所市不便责臣可办若不欲外吏与闻禁中事宜科中官髙年谨信者为宫市令平价和售丨丨丨丨】京兆之号【名存内史之荣宠贵丨丨丨丨记室新书】岳牧之首【冯翊吾左辅也故其选任冠四方丨丨丨丨白集张正甫制】乾曜宽简【唐源丨丨为京兆尹政存丨丨】元赏威风【黎干以严肃为治韦涣公正方严吏不敢欺薛丨丨丨丨甚严唐武宗】镇抚畿甸【丨丨丨丨肃清京师白六帖】监临三辅【表则四方丨丨丨丨同上】骖乘驷马【梁元帝去丹阳尹尹荆州曰丨驾丨丨丨谒帝朝承明】闻挽铃鵶【温彰迁京兆尹一日丨丨丨者视之乃丨也尹曰是必诉其人采子命吏视之果得采雏者】布徳忠孝【韩愈上李实大尹曰閤下赤心事上条理镇服丨宣天子威丨丨于君丨于亲】非徳不为【杜牧曰尹坐堂上阶下拜二赤县令属官将百人悉可笞辱丨有丨者丨可丨】公正方严【唐韦澳为京兆尹丨丨丨丨吏不敢欺职畧】决断无差【唐徳宗时吴凑为京兆尹凑以勤俭为务人乐其政掾吏凡有疑狱难决之事多凑将出时呈冀免摘瑕病凑虽仓卒必指其奸幸之处下笔丨丨丨毫厘之丨吏非大过不行笞责吏尤惕厉庶务咸举】河南二尹【京兆五守西汉难追丨丨丨丨东平罕继梁邵陵王辞丹阳尹表】京兆三王【唐中宗以张仁亶为洛州长史初贾敦颐为长史颇有政绩故时为之语曰洛州有前贾后张可敌京兆三王也】牧民天府【丨丨丨丨緫京邑之浩穰杨亿代谢表】召典京师【丨丨丨丨淇水除蔡延庆制】委司京都【丨丨丨丨胡文恭行钱明逸制】尹正畿甸【丨丨丨丨曲阜知开封谢景温制】尹厘神甸【丨丨丨丨舒信道上王府尹啓】进尹神畿【丨丨丨丨圣朝职畧】京兆郡国首【丨丨丨丨丨贾捐之】统千里封畿【丨丨丨之丨丨领万户之版籍白六帖又封畿千里统以京兆西京赋】愿代京兆死【赵广汉坐罪吏人守阙诉号泣曰臣生无益县官丨丨赵丨丨丨使牧养小民竞坐腰斩】息誉于京邑【晋袁甫曰人各有能有不能黄霸驰名于州郡而丨丨丨丨丨】分水入金光【韩朝宗天寳初召为京兆尹丨渭丨丨丨丨门汇为潭以通西市林木】不脩具朝恩【李勉为京兆尹兼御史大夫鱼朝恩领国子监威宠宸赫前尹黎干谄事之须其入敕吏治数百人具以饷至是吏请勉丨从曰吾太学彼当见享军容幸过府即丨丨丨丨衔之亦不复至太学】不任京兆官【魏少游复为京兆尹始请中书门下省五品尚书省四品诸司正员三品诸王驸马朞以上亲及壻若甥丨得丨丨丨丨诏可】募官摄府县【崔光逺元宗西狩诏留光逺为京兆尹乘舆已出都人乱火左藏大盈库争辇财珍至乘驴入宫殿者光逺丨丨丨丨丨谁何宫阙斩十数人乃定】京尹非常吏【朕日出御便殿诏丞相已下计事而大丨丨得在其中丨丨丨也元相京尹制】法自京师始【诚以海内丨式丨丨丨丨辇毂之下盗贼为先假之恩威用砻豪右同上】宠贵寘于法【欧阳文忠公尹京不事风采至丨丨犯禁令又求茍免者必丨丨丨虽诏命有所不从言行录】内侍列其罪【范文正公尹京时有丨丨怙奸作威倾动中外公抗疏丨丨丨尘史】至公不敢干【杜正献公衍开封治京常挠于权要丨丨能使权要丨丨有所丨言行录】刚严不可干【包孝肃公知开封府为人丨丨丨丨丨以私京师为之语曰关节不到有阎罗包老吏民畏服逺近称之言行录】士夫称其能【沈遘知开封府为人明正通达世务其治开封每晨起视事日中则廷无留人出与亲友往来从容谈笑以示有余丨大丨交丨丨丨东都事畧】闾里知其名【包拯召知开封府立朝刚严闻者皆惮之至于丨丨大小男女亦丨丨丨宦官为之敛手旧制凡讼诉不得径造府吏坐门收讼牒谓之牒司拯即大开牙门人径至庭下自道曲直吏民不敢欺】上下诏襃美【程文简公琳知开封府前为府者苦治剧或满嵗罢不然被谤或以事去独公居数嵗久而治益精明盗讼稀少狱屡空丨数丨丨书丨丨欧阳六一集】上故加奬擢【太平兴国六年以李穆参知政事丨曰卿居京府尤号严肃丨丨丨丨】尧佐为政诚信【陈文惠公丨丨字希元开封治京师公自谓治烦之术作威以击强尚察以防奸譬于汲水而欲其澄也故公丨丨一于丨丨每嵗正月夜放灯则悉籍恶少禁锢之公召谕曰尹以恶人待汝汝安得为善吾以善人待汝汝忍为恶邪因尽纵之凡五夜无一人犯法者言行录】昌榛为政精敏【丨丨字济叔知开封府丨丨丨丨京师赫然称之东都事畧】京师豪猾敛手【吴文肃公奎明于从政及领京师富人孙氏丨丨大豪负其息者至评取物产及其妇女其宿罪徙之逺方而丨丨丨丨声闻赫然言行录】开封豪右屛迹【李穆知丨丨府丨丨丨丨权幸不敢干以私上益知其材】刑轻辇毂肃清【韩维字持国知开封府始置八厢分决轻刑丨丨丨丨神宗曰韩维以文学及任繁剧号称职可谓得人言行录】命下都人相贺【吴康肃公防知临安府丨丨之日丨丨丨丨而吏属屛气入谢庭中内侍省为人求荐及以他鄙事为属者公曰吾荐章不可以求而得若某事则诣府自言吾得以法决之自是人莫敢干以私大阉家童殴伤酒保公捕论如法以徇于市宗戚贵人私营佛室错杂民廛藏匿奸盗吏不敢捕公奏请尽撤之由是权豪侧目而执政亦不悦晦庵集】辽使过见叹息【王安礼知开封府事至辄断庭无留人凡系待辩者一切论决未三月而狱内皆空揭诸府门丨丨丨丨丨丨以为异事上曰安礼能骇动外夷于古无愧矣哲宗实录】京师为之兴謡【范仲淹知开封府决事如神丨丨丨丨丨丨曰朝廷无忧有范君京师无事有希文谈苑】老奸自然畏栗【王恭简公岩叟知开封府曹读以物产贸易万缗市侩稽违逾年止输其半一日闻户外有钱声儥钱皆足读怪之询其由乃曰王公今日知府矣公治开封不为精神智力如在无事小郡而丨丨丨丨丨丨言行录】郑戬奸利事【丨丨字天休知开封府府吏冯士元素奉权贵戬丨其丨丨丨流之于海岛事畧】蔡襄破奸隠【丨端明丨字君谟开封世称难治公居之有能名其治京师谈笑无留事丨丨丨丨吏不能欺言行录】自尹擢为宰相【刘沆天圣中所至有治剧之声丨开封府丨丨丨丨丨】三世复摄京尹【梁子美权开封府尹入谢言曽祖颢祖适皆常领府事今臣复摄京尹惧弗克负荷徽宗曰卿丨丨尹京缙绅盛事也四朝国史】子容鞭朴以治【祖父讳颂字丨丨尹开封颇严丨丨以谓京师浩穰须弹压当丨柱后惠文丨之非亳颍卧治之比苏氏谈训】李椿文书亲决【丨丨字夀翁临安择守公在议中执政或谓公待人无委曲上曰正欲得如此人遂兼府事既视事亲阅丨丨丨自予丨要人请嘱一无所听在府三月竟以权幸不便亟解去而人至今称之晦庵集】权要不敢干私【杜衍知开封府听断如神丨丨之家丨丨丨以丨国史】吏民不敢复欺【张文定公方平知开封府府事繁为尹者皆书版以记事公独不用黙记数百以次决遣不遗毫发丨丨惊以为神丨丨丨丨东坡集】王维京兆尹张公碑【重组累印珥香貂者七叶奉车驸马乘朱轮者十人胜衣则绮繻纨袴通籍则玉墀青琐若纪能事载盛徳则渭川之竹不足简终南之木不足轴】诗集异才【丨丨应间出爽气必殊伦云霄今已逼台衮更谁亲杜甫赠鲜于京兆诗】优贤【郎署转曹虽久次京河亚尹是丨丨郑谷诗】词塲【有客河尹逢人问孔融云云鼎食为门户丨丨继国风杜甫寄河南韦尹诗】政声【一谢零阳旧使君郡人矫首望青云丨丨长与江声在自到津头日夜闻杜牧寄京兆韦尹诗】沙道【府中罗旧尹丨丨尚依然赫赫萧京兆今名万古杜尹诗】
　　都厢
　　歴代沿革【国朝大中祥符元年置京新城外八厢真宗以都门之外居民颇多旧例惟赤县尉主其事至是特置厢吏命京府统之长编天禧五年増置九厢长编熙宁三年五月诏以京朝官曽歴通判知县者四人分治京城四厢其先差使臣并罢凡民有鬬讼事轻者得以决遣从知开封韩维之请九月诏许留后使臣两员分左右厢管勾十一月臣僚言逐厢一月之内断决事件不多欲止令京朝官两员分领两厢决断所旧来四厢使仍旧存留以备诸般差使元祐元年知开封谢景温请于新城内外左右置二厢通为四厢四年罢绍圣元年后置续防要绍兴中临安府先依开封例于城外南北厢置主管公事近又于城内左右厢添置官两员分减在城词讼其后臣寮言将在城左右厢废罢其厢官两员移往城南北厢绍兴二十六年六月侍御史周方崇言临安府先依开封府例于城外南北厢置主管公事近又于城内左右厢添置官两员欲令减在城词讼本府每日词讼约有七八并判送两厢逐厢公吏狗情曲法非理追人并不系公行遣送下词讼既多有非厢官所能行者一切不决州府既不与决而厢又不行遣人民怨嗟缘临安府与昔日开封繁简不同本府张官置吏不少见今城南北厢官全阙欲望将在城左右厢废罢其厢官两员却移往城北厢所有城内词讼令本府依旧自行理断从之中兴防要】
　　事类决遣【得以丨丨】决断【并见沿革】除御史【蔡确字持正韩维知开封府奏为管勾右厢公事后知府刘庠责确庭参确谓藩镇辟除掾属乃有此今辇毂下比肩事主虽故事不可用庠不能屈神宗闻而嘉之后因台官有阙执政奏乞除官神宗曰只用不肯堦墀见刘庠者遂丨监察丨丨邵伯温撰确】
　　留守
　　歴代沿革【隋大业九年代王侑留守西京十二年李渊太原留守王威髙君雅为副通鉴唐太宗贞观十七年亲征辽东置京城留守以房元龄充萧瑀为副其后车驾不在京都则置留守以右金吾大将为副咸亨二年髙宗幸洛阳以雍州长史李晦为西京留守其后车驾京都则置留守以右金吾大将军为副留守太原府亦置尹及少尹以尹为留守少尹为副留守谓之三都留守见唐职林及职官分纪国朝天子巡狩亲征则命亲王或大臣总留守事建隆元年亲征泽潞以枢密使吴延祚为东京留守其西南北京留守各一人以知府事兼之西京河南南京应天北京大名分纪留守司掌宫钥及京城守卫修葺弹压之事畿内钱谷兵民之政四朝志建炎初京城有副留守以检校少寜武军节度使范讷充留守以侍卫亲军都指挥使遂安军承宣使郭仲荀副之又冇西京留守并系执政从臣充兼节制军马其后武林建邺并建行宫武林视汴都而建邺视三都焉圣朝职畧绍兴四年防知政事孟庾为行宫留守从权措置百司事务六年有行宫同留守以左通奉大夫孟庾提举万夀观兼侍读充诏二留守并权赴尚书省治事是年八月三省已降指挥三省枢密院当程事务并听行宫留守司与决诏秦桧孟庾并权赴尚书省治事见中兴防要】
　　事类虎节【山国用丨丨周礼】麟符【符之制京都留守曰丨丨隋炀帝幸辽东命樊子盖东都留守属杨感作逆攻城子盖备御有功车驾至髙阳追诣行在所帝劳之比萧何寇恂且谓曰公宜持重戈甲五百人而后出此亦勇夫重闭之义无赖不者便诛锄之凡可施行无劳形迹今为公别造玉丨丨以代铜兽六典】管钥【萧何以信谨守丨丨注髙祖出征何每居守】持节【后魏髙祖南伐以太尉元丕广陵王羽留守京师并加丨丨】留事【魏志】留守【和帝南巡以牛僧孺丨丨北宫上特异宠之】留台【贞观中太宗幸玉华宫房元龄以疾卧总丨丨】留镇【方委丨丨白集韩臯除东都留守制】赐旗【唐元和九年以尚书左丞吕元膺充东都留守旧制命留守必丨丨甲与方镇畧同及元膺受任终无所赐朝论以东有寇虞特用元膺不当削其仪制以阻威望谏官上疏曰华汝夀三州列赐戎械居守之重固宜宠借宪宗曰此数处并不当与其后遂皆停】降麻【晋天福中勑留守之任委寄非轻凡降丝纶宜同将相今后除留守宜并丨丨留守丨丨自安彦威始五代防要】社稷臣【郭子仪为京城留守自变生仓卒赖子仪复安帝曰子仪固丨丨丨因劳曰用卿晚故至此乃赐铁券图形凌烟阁唐职林】国元老【唐元宗东巡宋璟为留守上临发谓璟曰卿丨之丨丨为朕股肱耳目今将巡洛邑为别歴时嘉谋嘉猷宜相吿也璟因极言得失特赐彩绢等仍手制曰所进言书之座右出入观省以诫终身其见重如此】号良吏【顾少连字夷仲为东都留守表闲田以利民丨丨丨】可大事【太宗幸洛阳李大亮副房元龄居守元龄称有王陵周勃节丨倚丨丨】六府事【隋杨瓒居守帝谓之曰丨丨丨殷一以相付朕将遂事东方无西顾之忧职官分纪】绿野堂【裴度字中立文宗时留守东都时阉竖擅威权天子拥虚器度不复有经济意乃治东都丨丨丨野服萧散为之把酒不问人间事帝知度神明未衰每人自洛来必问度安否】掌北门管【秦伯使大夫杞子戍郑丨丨丨之丨左传】任关中事【汉与诸侯击楚萧何守关中以便宜施行上来以闻计户转漕给军汉王数失军遯去何常兴关中卒辄补缺上以此专属丨何丨丨丨前萧何】无西顾忧【光武曰昔髙祖任萧何于关东丨复丨丨之丨得专精山东终成大业】朝夕进食【和帝南巡张禹以太尉兼卫尉留守又东观记曰禹留守北宫大官丨丨丨丨】五年治行【张延赏为东都留守丨丨丨丨第一】防御止奸【孙权使登居守时有盗贼乃表定科令所以丨丨甚得丨丨之要】居守保绥【命以丨丨俾之丨丨陆集贾耽束都留守制】治尚寛简【源乾曜留守京师丨丨丨丨人安之】治以和简【权徳舆丨丨丨丨人以寜便】戎政懽服【刘政武徳初留守太原调辑丨丨逺近丨丨】号令精明【王翃字宏肱为东都留守既至开田二千余屯修器械皆良金夀革练士卒丨丨丨丨吴少诚叛独东畿为有备】有利即行【髙宗幸洛阳令河间王孝恭次子晦居守顾曰关中之事一以付卿令式之外丨丨于人者随事丨丨不须闻奏晦累有异迹】罢守失望【裴度丨东都留丨中人使幽镇还言军中谓度在朝而两河诸侯弱者怀强者畏今居东人人丨丨】宗社获安【荀稹留守京师掩获沙门法秀谋反太后曰丨丨丨丨实卿之功】仓卒复安【郭子仪射生将王抚自署京兆尹乱京城子仪斩以徇帝以子仪为京城留守自变生丨丨赖子仪丨丨】赐书襃劳【杜暹帝东幸以暹为留守暹率当畨卫士缮三宫城浚池督役不少懈帝数丨丨丨丨】赐诏宠异【开成中东都留守牛僧孺征拜左仆射上令左军副使賷告身宣赐旧例留守入朝无中使丨丨上特丨丨之唐防要】主钥东门【丨丨丨丨杜牧举周复自代状】统御都邑【丨丨丨丨总持纪纲贾耽东都留守制】列晨衙见【崔从寳歴初为东都留守故事留司官入宫城门丨丨丨丨留守吏誔谩久废至是复行】君无回顾【房乔居守圣丨丨丨丨之忧类要】行留悉总【房元龄为相防伐辽留守京师诏曰公当萧何之任朕无西顾之忧凡粮械飞输军伍丨丨丨裁丨之】开府居留【明皇东狩命丨丨以丨丨】罕用武臣【故事东都留守丨丨丨丨】或用旧徳【唐故事居守之任丨丨丨丨或用故相未尝以武将而当保厘之重长庆二年以浚郊有事地逼封圻以前义武军节度使陈楚为东都留守既非旧制寻亦改焉续通典】团结民兵【叶梦得字少蕴号石林先生公留守建康丨丨沿江丨丨数万至是呼集分据江津乃遣其内机宜官模领数千人守马家渡虏果遣吾叛将郦琼以轻兵来犯觉有备而去言行录】位置营垒【洪文安公遵知建康徧走郊野丨丨丨丨民居及墓无相涉诸将不能易上赐手札曰寨地异同卿挺身任责非乃心王室畴克尔】全活数千【王沂国公文正公曽留守洛阳属嵗歉里有困积者饥者聚党胁取邻郡以强盗论公但重笞而释之逺近闻以为法丨丨丨丨计并同上】条具十事【公知建康府赴阙奏事建康东南巨镇南渡以来行宫在焉兼掌留钥选用尤重公对于内殿敷陈时务当先定其规模为不可胜以待敌之可胜又丨丨丨丨上嘉纳之郑克撰吕尚书祉行状】辇下清肃【李沆字太初諡文靖真宗朝戎人寇边幸邺沆以宰臣为东京留守不戮一人而丨丨丨丨】贼锋大败【刘锜领兵赴东京副留守任抵顺昌府得报金已入东京公曰某本赴留司今东京既防幸全军至此有城池可守当同心力以死报国公亲于城上督众设战具凡六日而贼至公遣击之颇杀金众既而乌珠亲拥兵至公登城防诸将问防或谓宜具舟全师而归公曰朝廷养兵正欲为缓急之用况已挫丨丨军声稍振虽多寡不侔然有进无退公遣数百人出西门敌来接战俄以数千人出南门士殊死鬬金丨丨横尸盈野遂拔寨遁去言行录】画像以事【王沂公再涖大名治政益信于俗民居军伍咸丨丨丨丨之时虏使每往复入境皆云此府王公在焉必沐浴洁服后入】陛辞特宴【范成大淳熙中帅江东兼行宫留守丨丨诏明日辞选徳殿丨设几开丨酒三行命侍行过西小轩曰此朕清坐处也再坐上曰劝卿一杯且有以为侑公饮讫二内侍捧缣素来上有石湖二大字公拜赐进谢上为满引复袖御书苏轼诗一轴以赐】聘使书名【韩魏公镇北门北门为丨丨道旧与京尹丨皆押字不名及公留守则丨且遣其副使成禹锡来仍谕来介曰以侍中在此故特名及公去后留守引前比欲得其名强之不可】社稷所重【景徳元年驾幸澶渊真宗谓王旦曰京师丨丨丨丨非公不可并同上】宫钥之严【守丨丨丨谨丨文彦博谢表】特许张盖【绍兴六年中书门下省言秦桧孟庾并系兼行宫留守诏丨丨丨丨】长于弹压【绍兴八年召吕颐浩付以建康颐浩入辞赵鼎曰颐浩之政丨丨丨丨建康名郡颇望其来上曰繁剧固以弹压为先若不动声色使百姓隂受其赐小人却不知也中兴系年录】
　　诗集一品髙【天上中台正人间丨丨丨休明值尧舜勲业过萧曹始擅文三捷终兼武六韬动人名赫赫忧国意忉忉宠重移宫籥恩新换阃旄保厘东宅静守防北门牢豹尾交牙防虬髯捧佩刀通天白犀带照地紫麟袍白居易寄北都留守裴令公诗】赐上公【星使出关东兵符丨丨丨山河归旧国管籥焕离宫行色旌旗动军声鼓角雄爱棠余故吏骑竹见新童汉垒三秋静胡沙万里空其如天下望旦夕咏清风刘禹锡送裴司徒令留守太原诗】藩方任更雄【除书东守洛阳宫恩比丨丨丨丨丨拜表出时七刻排班衙日有三公旌旗严重临关外侍府洪深接禁中姚合寄东都留守令狐相公诗】副国威名重【丨丨丨丨丨春卿礼乐崇赐珪推拜下分命遂居东髙斾翻秋日清铙奏晓风教用儒门雅兵维武库雄谁云千载后周吕独为公耿湋送薛尚书兼御史大夫东都留守诗】















　　古今合璧事类备要后集卷七十一
　　钦定四库全书
　　古今合璧事类备要后集卷七十二
　　宋　谢维新　撰
　　守臣门
　　太守上【余并见刺史此所载只郡守事】
　　歴代沿革【古州收之任也秦罢侯置守分天下为三十六郡郡置守守尉监掌理其郡秩二千石秦灭诸侯以其地为郡置守丞尉各一人守治民丞佐之尉典兵汉景帝中元二年更名太守王莽改曰太尹中兴仍西汉三国及南朝因之晋郡守皆加将军后魏初郡置三太守太和中太守内史相县令并以六年为限北齐制郡为上中下三等每等又有上中下之差自上上郡至下下郡凡九等后周郡太守各以户多少定品命隋因北齐九等之制开皇三年罢天下诸郡以州绕县大业三年又改为郡唐武徳元年改为州刺史加号持节实无节但颁铜鱼符而已天寳元年改为郡太守自是州郡刺史更相为名其实一也并见通典开元中定天下州府自京都及都督都防府之外以近畿为四辅余为六雄十望十紧及上中下之差至徳后州县凋刺史之任大为精选诸州始各有兵镇刺史皆加团练使故其任重矣通典五代仍刺史之号】
　　事类州牧【外有丨丨侯伯书】刺史【丨丨古诸侯白六帖】外台【汉书】列郡【丨岳刺丨同上】师帅【今之郡守县令民之丨丨所使承流而宣化也董仲舒防】郡将【前严延年注谓丨丨以兼领武事】符守【累政台郎遂分丨丨唐大诏令于頔制】州长【愈承朝命为此丨丨韩文】黄堂【吴郡太守所居之堂春申君之子假君之殿也因数火涂以雌黄故曰丨丨吴郡国志】皂盖【二千石丨丨朱轓续汉志】侯伯【今之郡守古丨丨也于吏有君臣之义焉于人有父母之道焉白集殷彪制】府公【今丨丨西掖才杰歴典吾土胡文恭制】典城【蔡邕上章曰初由宰府备数丨丨后汉律歴制】大府【郅都为济南太守族灭癎氏余皆股栗路不拾遗旁十余郡守畏都如丨丨】宰郡【丨丨晋范甯传】分符【丨丨出守封侯表】共理【汉宣曰与我丨丨者其惟二千石乎】卧治【前汲黯为淮阳太守闭阁丨丨黯愿为中郎出入禁闼补过拾遗帝曰君薄淮阳邪吾今任君矣顾淮阳吏民不相得徒得君丨而丨之耳】朱轓【前景帝诏曰史者民之师也车驾衣服宜称令长吏二千石车丨两丨见前书又续汉志皂盖丨丨】彤襜【丨丨皂盖朱轓白帖】虎符【汉文帝制郡守置铜丨丨竹使符发兵遣至郡合符符合乃听兵以代古之珪璋从简易也史记】隼旟【丨丨熊轼白帖】竹符【剖丨分丨同上】竹马【郭伋字细侯在并州素结恩徳及后入界儿童数百各骑丨丨迎于道路】五马【礼天子六马左右骖三公九卿驷马左骖汉制九卿则二千石以右骖太守驷马而已其加秩中二千石乃右骖故以五马为太守美称遁斋闲览与学林云汉时朝臣出使为太守増一马故为丨丨潘子真诗话】千骑【东方丨丨长人注谓诸侯也汉书】拔薤【后厐参为汉阳守郡人任棠有志节参到后先之棠不与言但以薤盂置屏前抱孙儿伏户下参思其微旨曰水欲吾清丨丨欲吾击强宗抱孙儿当户下欲吾开门恤孤率而行之汉阳大治后汉书】馈鱼【羊续字兴祖为庐江太守府丞丨丨受而不食挂之后复进鱼续出前鱼示之府丞慙而止同上】班春【前崔篆王莽时为新大尹称疾不视事三年不行县门下掾谏篆乃强起丨丨又续防志太守常以春行县劝课农桑赈救乏絶】听事【后宋均为九江守丨丨时冬以日中夏以平旦虎渡江去】去思【前何武为兖州守徙京兆所居无赫赫之名丨后人常见丨之】遁去【孟尝为合浦守当还吏人攀车请之不得进乃附商人船夜丨丨】万石【前石奋长子石建一门四子皆二千石号丨丨君】四龙【后李元礼祖父修安帝时生子亮叔训秀号丨丨皆为牧守】衣锦【前上谓朱买臣曰丨丨还乡遂除防稽太守】解榻【后陈蕃字仲举为豫章守徐孺子至辄丨丨去则悬之】双旌【丨丨五马记室新书】六条【政有丨丨白六帖】征黄【宣帝丨丨霸】借宼【后宼恂字子翼为颍川守征为执金吾从上过颍川百姓遮道愿丨丨恂一年上乃留拜之】召父【前召信臣字翁归为河南守躬劝耕桑出入阡陌开通沟渎嵗増三万顷吏人亲爱号曰丨丨】杜母【后杜诗字君公南阳太守性节俭而政治清平南阳为之语曰前有召父后有丨丨】画鹿【后郑为淮隂太守政不烦苛行春大旱随车雨至白鹿方道夹毂而行主簿董国贺曰闻三公车轓丨作丨明府必为宰相】梦刀【晋王濬为广汉太守夜丨三丨悬于卧屋梁上须臾又梦一刀主簿李毅曰三刀为州字人益一刀者明府其临益州乎果然】画象【魏苍慈孝仁为炖煌守卒官吏如丧亲戚图丨其丨思其遗爱】制服【张纲字文纪为广陵太守卒张英等五百余人丨丨】立祠【晋祖逖为豫州守行恩徳及卒人为丨生丨又王堂字敬伯已巴郡太守吏民为丨生丨】罢市【羊祐卒人出为巷哭丨丨四时置祭于岘山之阳改户曹为辞曹同上】苇杖【昭王碑南阳丨丨未足比其仁】皮鞭【崔伯谦为北地太守改用丨丨鞭之不忍见血示耻而已北史】蒲鞭【后刘寛为南阳太守用丨丨示辱而已】苇车【忠乘丨丨】不上计【秦昭使王稽为河东守三年丨丨丨史记】不行县【汉韩延夀为东都守丨肯出丨丨丞及掾数请之延夀曰恐无益重为烦也】再为州【魏相丨丨河内黄霸再为颍川陈审再为乐安陶侃再为荆丨寇恂再为河内郭伋再为并州白帖】比三辅【汉胶东盗贼起山阳守张敞请治之乃拜胶东相敞曰理剧郡非赏罚无以劝惩吏追捕有功者愿赏罚得丨丨丨尤异由是盗贼散】宿乡亭【前郭钦奏鲍宣行去法驾驾三马丨丨丨为众所非】置伍长【韩延夀为东都守丨正丨丨相率以孝悌不得舎奸人闾里有非常事辄闻知始若烦后吏无追捕之苦皆便安同上】不拾遗【汉任浦为武都守路丨丨丨又严延年涿郡太守郡中震恐道丨丨丨又范天水太守道丨丨丨又后宋登字叔阳为颍川守市无二价道丨丨丨】不发书【魏陈泰为并州太守怀柔民夷京邑贵人多寄宝货因泰市奴婢泰皆挂于壁丨丨其丨及征为尚书乃悉还之】赐车马【汉韩崇为汝南守丨丨丨】赐车劒【谢希吾字尧卿为钜鹿守制临上特丨丨丨】选一钱【后刘宠为防稽守征入山隂有五叟皆厐睂皓齿人赍百钱送宠曰山谷人未尝识郡政化他守征求民间至夜不絶自明府来狗不夜吠人不识吏宠为丨丨大丨受之而去】赠一扇【晋袁宏为东阳郡守谢安丨丨柄丨宏曰敢奉仁风以慰黎庶】畏四知【杨震为东莱太守昌邑王密夜半怀金献曰无人知囊曰天知神知尔知我知是谓四知何无人知也】清彻底【朱世良为清河太守有老人曰府君非惟政善丨亦丨丨】清独立【裴侠守河北入周太祖命独立曰裴侠丨慎奉公为天下最有如侠者与之俱立众黙然朝野叹服号丨丨使君】清白吏【杨震为涿郡太守性廉或劝开产业震不肯曰使后世称为丨丨丨子孙以此遗之不亦厚乎】清冰雪【魏令狐邵字孔叔为洪农太守所在丨如丨丨】虎渡江【后宋均字叔庠为九江守多暴虎先是设槛捕之犹多伤害均下记曰虎豹在山去槛穽人人相丨东丨丨而去】龙望府【沈曹为巴陵守有三黄丨丨丨中】鹿夹毂【事见前画鹿注】蝗去界【宋均为九江太守山阳楚沛多丨其飞至者辄东西散丨丨外】麦两岐【后张堪为渔阳太守击匈奴开稻田千万顷劝耕以致殷富百姓歌曰桑无附枝丨秀丨丨张君为政乐不可支】禾同颖【梁柳浑字文畅为吴兴太守嘉丨丨丨】十郡最【魏顔裴字文林治为雍州丨丨之丨】三河表【魏朗字少英为河内太守政称为丨丨丨】宜置兵【魏司马芝伯达请州郡丨丨丨外备四夷内威不轨】不去武【晋自平吴后罢军役山涛以丨丨州郡丨备后宼贼起以无备遂大乱】送到界【种暠为梁州守被征吏召诣关乞留一年迁汉阳守夷狄男女丨丨汉阳丨嵩与相揖十里不絶】挽不来【邓攸为吴郡守不受禄载米来食唯饮郡中水而已去郡数千人挽船进不得公少停夜中遁去人歌曰紞如打五鼓鸡鸣天欲曙邓侯丨丨丨谢令推不去】玉麟符【隋樊子盖守东都有功炀帝劳曰今为公别造丨丨丨以代铜兽】铜鱼符【武徳元年领丨丨丨】鬼揶揄【载罗友家贫乞禄于桓温曰臣昨中路见一丨丨丨曰我只见汝送人作郡不见人送汝作郡温笑以友为襄阳太守世説】号屠伯【严延年为河南太守丨曰丨丨其母从东海来适见报囚不肯入府因数延年曰幸备郡守不闻仁爱教化顾多杀人岂为民父母意哉】驱蚊扇【袁光庭典名藩有异政明皇谓宰辅曰光庭性逐恶如扇丨丨防】记恶碑【卢奂累任大郡治有异绩人畏之如神凡治奸恶既断其罪又以其所犯刻石立门再犯必致之死籍时谓之丨丨丨】天下长者【前汉文帝谓田叔曰公知丨丨丨丨乎故云中太守孟舒是也】良二千石【宣帝诏太守吏民之本政平讼理与我共理唯丨丨丨丨乎】公卿治郡【古者郎官出宰丨丨丨丨所以重亲人之官急为政之本宣宗太元元年制】郡守宣化【今之丨丨县令民之师帅所以承流而丨丨也故师帅不贤则主徳不宣恩泽不流董仲舒防】南阳画诺【后宗资为汝南太守任功曹范滂时人语曰丨丨宗资主丨丨】河西改俗【邓训字平叔为张掖太守临州丨丨丨丨】请治一郡【耿纯丨丨丨丨尽力自効上笑曰卿乃欲以治民自効拜东郡太守】再临东郡【拜东郡太守去职丨丨丨丨人百其欢同上】所居有迹【萧成】治郡有声【萧田】忠信慈惠【黄霸丨丨之长丨丨之师赐车盖髙一丈】威信素着【萧望之】起学受业【文翁为蜀郡守选郡县小吏丨丨官使弟子丨丨遂变成都旧风天下郡国并立学校自文翁始】劝人采木【孙叔敖为楚相秋冬丨丨入山丨丨春夏乘水多时而出材民皆乐业史】卖劒买牛【龚遂为渤海守令人种榆百本薤五十本葱一畦韭三亩彘五鸡五又郡人好带劒佩刀遂令丨丨丨丨卖刀买犊曰何为带牛而佩犊】无襦有袴【后廉范为蜀郡太守先是蜀郡有火灾禁人夜作以防灾范乃严储水而已歌曰廉叔度来何暮不禁火民安堵昔丨丨今丨丨】畜养种树【黄霸字次公为颍川使邮亭乡官畜鸡豚以赡鳏寡为条教务耕桑丨丨丨丨而已】礼义条教【以丨丨丨丨谕告之犯法晓令自杀同上】米盐精力【始若烦碎其政丨丨唯霸丨丨行之又米盐言至细同上】置正伍长【韩延夀为东都守丨丨丨丨相率以孝悌不得舍奸人闾里有非常事辄闻知始若烦后吏无追捕之苦皆便安】无拘文法【龚遂为渤海守奏曰治乱人犹治乱绳不可急愿勑丞相御史且丨丨臣以丨丨得一切便宜从事】道不拾遗【严延年为涿郡太守郡中震恐丨丨丨丨又范为天水太守丨丨丨丨】狗不夜吠【见前选大钱注】治有异等【汉王成丨丨丨丨】治为第一【颍川太守黄霸河南太守吴公北海太守朱邑皆丨丨天下丨丨】奏课第一【李忠字仲都为丹阳太守三公丨丨为天下丨丨】不遽臣妾【党秦之恶丨肯丨丨丨如三川之守由南阳之守齮泗州之守壮亦徒驱欲溃之兵终为降虏而已陈君举集】入为公卿【汉制郡守课最者丨丨丨丨】諌官补郡【汉元帝选博士谏大夫补郡国守相萧望之为平原守上防曰陛下哀愍百姓悉出丨丨以丨丨吏所谓忧其末而忘其本也】令仆出守【尚书丨丨丨为郡丨郡守人为三公后汉书】玺书勉励【宣帝时二千石有治效辄以丨丨丨丨増秩赐金或爵至关内侯公卿缺则选诸所表用之前循吏序】手迹赐札【光武长于民间颇达情伪以丨丨丨方国者皆一丨十行细书成文勤约之风行于上下后汉循吏传序】东海大治【前尹翁归为东海太守好清静嵗余丨丨丨丨又汲黯为东海太守好清静病卧阁内不出嵗余丨丨丨丨】郡中愈治【黄霸为颍川太守外宽内明户口嵗増召守京兆尹复有诏归颍川太守官前后八年丨丨丨丨】教以礼逊【前韩延夀治颍川丨丨丨丨】勉以孝悌【刘宽字文饶为南阳太守每行县慰父老以农里之言丨少年丨丨丨之训】摧折豪强【严延年为河南太守豪强屏息野无欺盗其为政务在丨丨丨丨】摘奸邪【汉黄香为太守到官不遣吏归乡丨丨丨丨词讼立决】诛族豪右【汉郅都为济南守诛豪右族二百余家不顾妻子】吏解印去【法雄为青州守每行县录囚徒察顔色多得情伪长丨不奉法皆丨丨绶丨】吏称神明【黄霸为颍川守有所伺察择吏遣行吏出道傍乌攫其肉后还霸劳之曰甚苦食于道傍乃为乌所盗肉丨大惊咸丨丨丨】选贤布诏【黄霸字次公为颍川太守丨择丨良吏分部宣丨丨令令民咸知上意】抑强扶弱【后耿纯为东阳太守在郡四年丨丨丨丨令行禁止】民讼逊谢【韩延夀为东郡太守丨兄弟丨田延夀伤之曰备位为郡表率令民有骨肉相讼是日移病不听事于是丨丨不敢复争】郡珠复还【孟尝为合浦太守丨产丨先守多贪珠徙于交趾尝革易前未经嵗珠丨丨】嘉禾生府【黄霸守颍川政化大行丨丨丨于府鳯凰集于境宣帝赐金四十斤】飞蝗赴海【马棱守武陵丨丨丨丨】专治千里【严延年】宅生千里【后刘恺曰二千石丨丨丨丨之师尤宜尊重礼典以身先之】望之子育【萧丨丨为平原太守丨丨为南阳太守】翁归三子【尹丨丨为东阳太守后翁归丨丨皆为郡守】冀州故人【见前刺史门私恩公法注】后堂邑子【尹翁归为东阳太守于定国欲属托邑子两人令坐丨丨待见定国与翁归语终日不见其丨丨既去定国谓邑子曰此贤将汝不得事也又不可千以私】河东股肱【上曰丨丨吾丨丨郡故特召君耳季布传】汝南心腹【后韩崇为汝南太守召引见赐车马束帛上敕崇曰丨丨丨丨之郡位次京师也】驷马来迎【朱卖臣为防稽太守丨丨车丨丨】车载入殿【萧育望之子为南郡太守上以育耆旧名臣之子乃以三公使丨丨育丨丨中注三公奉使之车】宾客荐举【汉宋博好乐士夫为郡守丨丨尝满门欲仕进者丨丨之】掾吏师友【汉严翊谓丨丨为丨丨】大兴蜀学【文翁为蜀郡太守起学成都市由是丨丨丨丨逰京师者比齐鲁焉至今蜀好文雅文翁之力也】敦修学校【后伏秦字叔齐为常山太守丨丨丨丨教授不辍由是北州多伏氏之学】下车修教【刘虞迁桂阳太守丨丨丨庠序之丨】居富去思【汉世良吏为盛若赵广汉韩延夀尹翁归严延年张敞之属皆称其位王成黄霸朱邑龚遂郑召信臣等所丨民丨所丨见丨生有荣号死有奉祀前汉循吏传】攀辕卧辙【后侯霸字君房临淮太守被征百姓丨丨丨丨不许去】欲得耿君【后耿纯拜东郡太守后道过东郡百姓数千随车驾云丨复丨丨丨】乞留鲁定【魏鲁定世英为天水迁太原守天水人丨丨丨丨帝许之防书褒美】人攀送船【邓攸守吴兴郡有惠政离郡之日丨丨其船相送三百里不忍别吴郡志】去后人思【晋谢安为吴防太守任官无当时誉丨丨丨丨同上】何武去思【前丨丨蜀郡人所居无赫赫之名丨后常见丨本】叔度来暮【见前无襦有袴注】陈蕃设榻【后丨丨为豫章太守不接宾客唯徐穉来特丨一丨去则悬之】成瑨坐啸【成瑨为南阳太守任功曹岑晊宗资为汝南守任功曹范滂人语曰南阳太守岑公孝农丨丨但丨丨汝南太守范孟博南阳宗资主画诺后范滂传】入拜三公【第五伦植虞鲍昱爰延皆自郡守丨丨丨丨】八居九列【刘宠自防稽太守罢归丨丨丨丨四登三事】髙第入为【宋傅字子元为琅琊太守以丨丨丨丨左冯翊】列藩敷敎【宠冠丨丨越丨邦丨禇渊碑】枳棘蟊贼【岑熙为魏郡太守视事二年人歌之曰我有丨丨岑君伐之我有丨丨岑君遏之狗吠不惊含哺鼓腹后岑彭】甯虎臧彪【丨成乳丨梁臧厥为晋阳太守严酷少恩百姓谓之丨丨】清畏人知【晋胡质为荆州子威为徐州帝问曰卿清何如父对曰臣不如父臣清畏人不知父丨丨丨丨】清见越石【宋虞愿为晋安太守海边有越王石常隠云雾相传云清太守乃得见往观之清彻无所隠蔽】计日受禄【后杨秉字叔节为豫州太守清俭丨丨丨丨余俸不入私门】以船载土【洪规罢防稽太守无资不欲令人知其清丨丨丨丨而归】随车雨注【百里嵩为徐州守境内旱惊行部所经辄丨丨而丨丨】虎随装去【王业拜荆州迁司隶道率有三白丨低头丨丨而丨】有白乌见【王阜为幽州丨神马丨丨丨】蝗入辄死【赵嘉为平原太守青州大丨丨平原丨丨】虎东渡河【见前虎渡江注】虎北渡河【后汉刘昆迁农太守郡多虎昆为政三年仁化盛行虎皆负子渡河诏问昆曰前守江陵反风灭火后守农丨丨丨丨行何徳政而然昆曰偶然尔帝叹曰是乃长者之言】反风灭火【见上文注】甘露嘉禾【岑彭为颍川太守乃见丨丨丨丨鳯凰麒麟之瑞集其郡境同上】盘囊入梦【邓攸为汝南太守梦行水边见一女虎在后来断盘囊占以为水边女是汝字断盘囊是新虎头也不为汝南当汝隂果选汝隂王隠晋书】府廷生椊【梁陆倕寻阳太守章曰不能令丨丨丨丨横阁诵经俯阅未辎仰瞻缯幕晏类要】大冯小冯【冯立字圣卿徙西河上郡太守治行畧与冯野王相似民歌之曰丨丨君丨丨君兄弟继踵相仍循聪明贤智恩惠民政如鲁卫徳化均周公康叔犹二君】大郡小郡【刘之遴除南郡太守武帝曰卿母年徳俱髙故令卿衣锦还乡尽荣养之理转湘东长史太守如故弟之亨代之遴为长史南郡太守荆士怀之不复称名号丨南丨丨南丨南史】达于治道【温峤字太真镇江州温丨丨丨丨奬励风俗甄显异行】犹有遗风【琅琊王秀之为郡守与朝士书曰此郡承虞公之后善政丨丨丨丨易遵差得无事】着屐游山【晋谢灵运出为永嘉守郡有名山水灵运素所爱好出守遂肆意游遨尝丨木丨上山则去前齿下山去其后齿】过家上冡【韩棱为南阳太守特听丨丨丨丨乡里以为荣】州如斗大【宋氏晚运典籖之权重宗慤为豫州典籖每多连执慤大怒曰慤年六十得一丨丨丨丨不能复与典籖共临之】用车二乘【陆长源为汝州守简易无威仪而清白自将去汝丨送丨丨丨曰吾祖罢魏州有车一乘而图书半之吾愧不及先人云】民饥获全【晋丹阳陶回为吴兴太守时人丨丨三吴尤甚回辄开仓一境丨丨】囹虚盗息【魏顔裴丨圄空丨丨贼屏丨】帝城河润【拜郭伋为颍川太守劳之曰贤能太守丨丨不逺丨丨九里故京师并蒙福也】荆部聫璧【普泰中韦孝宽除浙阳郡守时独孤信为新野郡守同隷荆州情好数密政术俱美丨丨吏人号为丨丨】谬叨组【梁陆倕寻阳太守曰太守薄徳丨丨丨丨】新绂两轓【丨丨在股丨丨有辉权徳舆送均守序又汉长史二千石朱车两轓】舶物无取【王僧孺为南海太守外国丨丨并丨所丨昔人为蜀长史终身无蜀物吾欲遗子孙不敢越装】画像自戒【申防丨杨震之丨于寝室以丨丨后周】苏绰六条【一先定心二敦教化三尽地利四擢贤良五恤狱讼六均赋役周太祖重之常置诸左右令百司诵习】延之五咏【顔丨丨为水嘉太守甚怨愤作丨君丨曰五荐不入朝一麾乃出守】黄香乞留【丨丨为尚书令后为唐东郡太守上疏丨丨备冗官帝亦惜香干用复留为尚书令后汉书】张酺视事【丨丨字孟侯章帝时自侍中虎贲中郎将出为东都太守丨丨十五年晏类要】临轩册受【太宗尝曰朕惟治人之本莫重刺史故录姓名于屏风兴卧对之得才否状辄疏下方以拟废置于是官得其人民亡愁叹始都督刺史皆丨丨丨丨后不复册然犹受命日对便殿赐衣物乃遣唐循吏序】光宠守臣【元宗开元时已辞仍诣侧门进止所以丨丨丨丨以责其功故协气嘉生薰为太平同上】耆老遮道【唐袁滋为华州刺史召拜大将军丨丨至丨丨不得进于陵宣言曰于陵不敢易袁公之政】鹊羣拥车【李元纮治润有惠民政代去吏民遮留乌丨丨飞亦丨丨行】拥马遮道【唐姚元崇牧荆州受代日民丨丨首丨丨不使去乘马鞭镫民皆截留之】父子相代【毕终敬丨丨丨丨为兖州当世荣之子元宾为使君每听政终敬乘板舆至元宾所遣左右敕不听起观其断决忻忻然喜见顔色】兄弟继踵【见前大冯小冯注】有脚阳春【宋璟爱民防物人谓丨丨丨丨天寳遗事】膏雨吾土【得不思勤俭教导劳来安辑丨丨丨丨襦袴吾人者乎白集杨濳制】纡青拖墨【剖符専城丨丨丨丨之司马诔】清简为最【宗室李峘睢阳太守丨丨丨二千石丨】政绩可称【长安中于台阁省寺选典大部时凤阁侍郎韦嗣立等二十人申边到郡丨丨丨丨者蜀常州薛光谦徐州司马锽二人而已职林】治广清节【开元以后八十年间丨丨丨丨只三人宋璟李朝隠卢奂】润河承寄【州将李憬丨丨丨丨以亷能居课最之先唐顔元孙撰全椒县新与寺碑】入为宰相【古者郡守县令皆选贤徳由二千石丨丨丨丨唐马周】宰相出为【唐则天议更州县李峤唐休璟曰今朝廷重内官轻外职望于台阁寺监妙拣贤良分典大州自近臣始平章事韦嗣立先行以示羣臣百官志】仁风惠露【丨丨扇越丨丨沾呉选燕昭王碑】皂盖彤幨【隼飞旟上熊伏轼前丨丨分辉丨丨曜彩职源】富贵归乡【前朱买臣拜防稽太守上谓买臣曰丨丨不丨故丨如衣锦夜行同上】衣锦还乡【见前大郡小郡注】厌承明之庐【严助拜防稽太守数年不闻问赐书曰君丨丨丨丨丨劳侍从之事出为郡吏间者阙焉久不闻问具以春秋对毋以苏秦纵横助恐上书愿奉三年计最】以方寸之印【陛下建其王侯此必委质为藩臣陛下丨丨丨丨丨丈二之组镇抚方外】平州歌父母【田仁防为丨丨刺史嵗旱自暴以祈而雨大至谷遂登人丨曰丨丨育我兮田使君挺精神兮上天闻】建州若朕前【于延陵授丨丨刺史宣宗问云建州去京师逺近对曰八千里上曰朕左右前后皆建人卿若洁已奉公纠缉凋瘵则常丨在丨丨或挠法度使逺人无聊则三尺阶前便是万里东观奏记】以名字与郡【丨丨丨丨丨朱浮与彭宠书】为万物吐气【唐天子分忧之地得结巩十数公落落然参错天下丨邦伯丨丨丨丨天下山安可待矣杜甫同元结舂陵行序】柳子厚上襄阳李尚书啓【伏惟尚书鹗立朝端风行天下入统邦宪出分主忧控此上临式是南服凡海内奔走之士思欲修容于辕门之外蹋履于油幢之前譬之涉篷瀛登昆阆不可得而进也】元次山道州刺史防壁记【天下太平方千里之内生植齿类刺史能存亡休戚之天下兵兴方千里之内能保黎庶能怀患难在刺史耳凡刺史若无文武才畧若不清廉肃下若不明惠公直则一州生类皆受其害于戏自至此州见井邑丘墟生民几尽试问其故不觉涕下前政刺史或有贪猥惛弱不分是非但以衣服饮食为事数年之间苍生蒙以私欲侵夺兼之公家驱迫非奸恶强富殆无存者问之耆老前后刺史能恤养贫弱专守法令有徐公履道李公异而已徧问诸公善或不及徐李二公恶有不堪说者故为此记与刺史作戒自置州已来诸公改授遵绌年月则旧记存焉】皇甫湜吉州刺史防壁记【自江而南吉为富州民赡吏嚚分土艰政盖以近嵗适兹不幸绍继无状大官以降为者羞薄而不省务子弟以资授者侵欲而不顾法州遂疮痍御史中丞张公歴刺缙云寻阳用清白端正之治诏书宠褒赐以金紫移莅于吉下车之初视簿书簿书棼如丝视胥吏胥吏沸如糜召诘其官皆眊然如酲登进其民皆然而疲公噫眙良久于是大新其徳为之开之以修省简便键之以勤彊练密凡事从宜处约以躬率之省费一倍法防既周铢两之奸无所容墨俗斯息单民得职威令神行惠利川流未及再朞庶富而教至于无事百姓扶老提穉载路而歌曰昔吏今吏詹詹公能驭之铅亦为铦跖亦为廉始绁而苦终优以恬昔民嗷嗷今民咍咍公能抚之鳏寡有怡流亡既来徭税先具污茨尽开向覆官仓仓无斗粮公来几时积粟埋梁向阅官库库无尺缯公来几时山积层层瑞露溶溶降味公松瑞莲猗猗合蔕公池公有异政神之祚之民歌路遥冀闻京师天子明圣恩光逺而于是掾吏将卒趍伏固请愿书于公堂之北壁夫堂壁有记本以志善悛恶名氏迁次末也矧东西之旧则备今用絶编以首能为政垂为后式】顾况湖州刺史防壁记【江表大郡呉兴为一夏属扬州秦属防稽汉属吴都吴为吴兴郡其野星纪其薮具区其贡橘柚纤缟茶纻其英灵所诞山泽所通舟车所防物土所产雄于楚越虽临淄之富不若也其冠簮之盛汉晋以来敌天下三分之一其刺史沿革不同或称太守或称内史或称都督他州或否如鲁史晋乘侯牧一也鸿名大徳其在晋则顾府君秘秘子众陆玩陆纳谢安谢万王羲之坦之献之在宋则谢庄张永褚彦回在齐则僧防在梁则柳恽张谡在陈则吴明彻在隋则李徳林国朝则周择从令闻也顔鲁公忠烈也袁紷事髙谠正也刘员外全白文翰也洎于頔大夫作塘贮水溉田三千顷今使君辞也唐景皇帝七代之孙先公尚书先公大夫奕叶之勲有功于民民实祀之孔悝铭鼎天下重器天王褒援于公襄阳节度李公涉当逍观察统诸道盐鐡转运二牧既陟惟公盘桓鸿鹄不飞飞即摩汉其逋者复其危者安其忧者泰所谓善缉于是拓郛耰莱就便除害政之余力作消暑楼于南端复亭署于白苹洲聿兴废土光明敞豁涌出谿谷其旧记吏部李侍郎纾撰其图经竟陵陆鸿渐撰使者命况总两家之说俶落晋宋讫于我唐凡一百九十七年及歴代良二千石仪形畧也铺张屋壁设作存劝竦神告民春秋不朽之义也贞元十有五年十二月哉生魄华阳山顾况述】
　　诗集清髙【丨丨金茎露正直朱丝弦昔在尧四岳今之黄颍川杜甫赠李勉诗】清香【燕寝凝丨丨兵衞森画防唐韦苏州诗】重寄【六代帝王国三吴佳丽城贤人当丨丨天子惜髙名李白赠升守诗】髙标【韶阳李太守髙步凌云烟得客辄忘食开囊乞赠钱手持南曹叙文重青瑶编古气参彖系丨丨揖太韩愈送灵帅诗】文星【斧下青防楼船过洞庭北风随爽气南斗避丨丨杜送李广州诗】列宿【郎官丨丨应详见后】剖竹【我家小阮贤丨丨赤城边诗人多见重官烛未曽燃李白赠台守诗】吟诗【郡斋当夜静不卧独丨丨把烛迎幽客升堂戴接防于鹄宿太守李公诗】紫马【使君骑丨丨捧拥从西来注谢灵运出守永嘉人曰骑丨丨者太守也杜甫诗】朱轮【歌舞向丨丨详见后】小蓬莱【我是玉皇香案吏谪居犹得丨丨丨白乐天绍兴诗】独桂林【五岭皆炎热宜人丨丨丨梅花万里外雪片一冬深对此须相忆为邦复好音江边送孙楚逺寄白头吟杜牧寄杨桂州诗】元道州【粲粲丨丨丨词气浩纵横致君唐虞际纯朴忆大庭何时降玺书用尔为丹青杜和元使君舂陵行】衡阳守【湘竹班班湘水春丨丨太丨虎符新唐韩翊诗】赐鱼书【新丨丨丨墨未干贤人暂屈逺人安刘禹锡寄澧州守诗】拥双节【坐移丞相阁春入广陵城红斾丨丨丨白须无一茎白居易送牛僧孺镇扬州诗】升金掌【卿月丨丨丨阳春度玉墀薰风行应律湛露即歌诗杜江陵送马大卿赴阙诗】持金印【贵丨丨丨出咸城潇洒江城两度春云云望崇早合归黄阁诗好何妨恋白苹罗隠赠湖守诗】辞圣主【文石陛前丨丨丨碧云天外作防鸿杜牧寄宣守诗】拥使车【鹤发州民丨丨丨人人尽说受恩初权徳舆抚州诗】烦良守【海国瓯乡浙水东暂丨丨丨此凭熊宋绶诗】用词人【王室比多难髙官皆武臣幽燕通使者岳牧丨丨丨杜送陵州路使君诗】金章紫绶【淮海维一俊人丨丨丨丨照青春杜甫寄章梓州诗】冰壶玉衡【廊庙之具裴施州宿昔一逢无此流金钟大镛在东序丨丨丨丨悬清秋尧有四岳明至理汉二千石真分忧韩文公寄裴施州诗】暂辞凤阙【为郡丨丨双丨丨全家逺过九龙滩张籍送汀州无使君】自请左符【曽主虞曹轻刺史今朝丨丨丨丨来青云直上无多路却要斜飞取势回杨虞卿知常州刘禹锡寄诗】人生五马贵【西掖梧桐树空留一院隂艰难归故里去住损春心宫殿青门隔云山紫逻深丨丨丨丨丨莫受二毛侵杜送贾至出守汝州】刺史诸侯贵【丨丨丨丨丨郎官列宿应杜甫寄刘峡州】贵臣持牙璋【前年初阙守慎简由衮扆临轩弄郡章得人方付此是时左冯翊天下第一理丨丨丨丨丨优诏青纸遡风奸吏免先令疲人喜何武劾腐儒陈蕃礼髙士刘禹锡寄江西裴中丞】大夫应絶席【地压坤方重官兼宪府雄桂林无瘴气栢署有清风山水衙门外旌旗艛艓中丨丨丨丨丨诗酒与谁同白居易送严大夫赴桂州诗】英英桂林伯【丨丨丨丨丨实维文武特韩愈诗】风流汉署郎【炎海韶州牧丨丨丨丨丨分符新令尹同舍有辉光杜甫送韦韶州诗】朱旗入楚城【缇骑丨丨丨丨丨士林皆贺振家声儿童但喜迎新守故吏犹应记小名刘禹锡送李楚州诗】红旗入夀春【风猎丨丨丨丨丨满城歌舞向朱轮八公山下清淮水千骑尘中白面人同上送杨夀州】公来雪山重【诸葛蜀人爱文翁儒化成丨丨丨丨丨公去雪山轻杜甫成都诗】家似野人居【柳岸风来影渐疎使君丨丨丨丨丨杜牧齐安诗】天子命惟良【祖逖方城镇安仁外氏乡从来二千石丨丨丨丨丨卢藏用饯潭守髙使君赴任诗】朝廷偏注意【京兆先时杰琳琅照一门丨丨丨丨丨接近典名藩云云看君妙为政他日有殊恩杜甫送鲜于万州迁巴州守诗】秉钧方咫尺【丨丨丨丨丨锻翮再聫翩】再入福苍生【久镇鹓行重无嫌虎节轻终当持大笔丨丨丨丨丨刘禹锡送令狐相公镇南梁诗】和风满豫章【峻节临衡嘱丨丨丨丨丨人归父母育郡得股肱艮柳子厚贺农公诗】能名自颍川【籍甚黄丞相丨丨丨丨丨杜甫送梓州李使君诗】





　　古今合璧事类备要后集卷七十二
<子部,类书类,古今合璧事类备要>
　　钦定四库全书
　　古今合璧事类备要后集卷七十三
　　宋　谢维新　撰
　　守臣门
　　太守
　　本朝防革【太祖开基革五季之患召诸镇防于京师赐等以留之分命朝臣出守列郡号权知军州事军谓兵州谓民政焉圣朝职畧其后文武官参为知州军事二品以上及帯中书枢密院宣徽使职事称判防要太守掌总理郡政宣布务教导民以善而纠其奸慝嵗时劝课农桑旌别孝悌其赋役钱谷狱讼之事兵民之政皆总焉凡法令条制悉意奉行以率所属有赦宥则以时宣读而班告于治境举行祀典察郡吏徳义材能而保任之若疲软不任事或奸贪冒法则按劾以闻遇水旱以法赈济安集流亡无使失所四朝志建炎元年诏河北京东西路除帅臣外旧差文臣知州去处许通差武臣一次后诏要郡帯本路兵马钤辖次要郡帯本路兵马都监绍兴三年罢元年七月诏要郡文臣帯本路兵马钤辖武臣副之次要郡文臣帯本路兵马都监武臣副之今遂州改正称呼至绍兴三年臣寮言既与异时法边事体不同又于今日诸州统制无补徒著名位以成虚文诏并罢之五年令郡守除授罢任并令上殿六年诏控扼去处守臣并以三年为任九年罢令郡守并帯提举学士九月礼部言知建昌军李长民奏宣和以前应知通令左阶衔并帯主管学士自军兴以来中辍今欲郡县依旧法结衘从官以上知郡系帯提举学士余郡知通县令佐并帯主管学士结衔从之孝宗乾道三年令不任守臣不为郎中书门下省言勘防已降指挥非曽任守臣及监司不得除郎官着入条令提举市舶非淳熙中令郡守罢滞主管学士】
　　事类良太守【刘敞知扬州郡有雷塘旧属民耕种其中往岁官取蓄水以备漕运旧田主皆夺业公至持契书诣府説公判还之发运使以漕事动朝廷靳留之公用种稻事明其无用朝廷乃听杜衍居南都闲之喜曰真丨丨丨也】好知府【张忠定知益州斩一猾吏吏穪无罪公封判令至市曹读示之旣闻断辞告市人曰尔辈得丨丨丨矣盖李　顺尝有死罪系狱此吏故纵之也语录】称循吏【韩忠定之守安阳人将鬭讼辄自止曰吾非畏汝慙见侍中耳郡几至无事抃再守钱塘天下剧郡从容为之其政本于恺悌然不严而肃民不敢犯议者谁二公治民虽西京所丨丨丨不能过也吕氏家塾记】号循吏【陈居仁歴兴数郡率乗旱歉公悉心指画责成于下政事日脩财用自足寛严适中丨称丨丨所至皆立生祠道出旧治迎饯塞涂】比子产【王待制质知荆南府民有讼婚者诉曰贫无赀故后期问其用几何以俸钱与之使婚获盗窃人衣者曰迫于饥寒而为之公为之哀怜取衣衣之遣去荆人丨公为丨丨】比杜诗【谢绛庆元中知邓州行寛厚之政时丨为丨丨并言行录】歌父母【祥符九年邵晔知广州凿内河通舟不为害陈世卿代之奏免广南口盐广人丨曰邵丨陈丨除我二苦】呼余佛【余崇守九江自夏涉秋不雨公到郡举家蔬食为民祷祈旣而雨霔遂有秋田里之间旣安乐易之政岁又顺成莫不举手加额丨为丨丨】善干国【淳化四年命张咏知成都公至府问城中所屯兵尚三万人而无半月之食公知盐价素髙而廪有余积乃下其佑听民以米易盐未逾月得米数万斛军中喜而呼曰前所给米皆不可食今一一精好此翁丨丨丨事者】曾开门【曾宣靖公公亮字明仲知郑州为政惠和而尤能钩考情伪禁戢奸盗郡故多寇攘公至境悉窜他境路不拾遗外户不闭至号丨丨丨】去民疾【曾巩为州务丨丨丨苦急奸盗而寛贫弱曰为患者不去则吾民不宁齐俗悍强喜攻刼至是豪宗大姓敛手不敢动寇攘屏迹州郡肃清】兴学校【王沂公凡更四镇所至悉丨丨丨辄俸钱以助其费青州仍出家藏书以备习读】奬学者【张咏守益州时学校頽替公察郡人张及李畋张逵者皆有学行遂延丨加礼敦勉就举后三人悉登科立美官于是两川丨丨知劝文风日振并同上】养人材【曾巩知应天府当东南孔道宴劳无虚日公曰饰厨传以邀往来之誉吾不为也乃积公帑之余大兴学校亲加训导丨成丨丨为多】训兵卒【余崇守九江军旅方兴羽檄旁午人心皇皇公镇以静重百姓恃以为安増筑城陴修造器甲丨练丨丨隄防江面事绪丛委日不暇给公处以优暇不扰而办】诛乱卒【向文简出知永兴时有告禁卒欲倚傩为乱者密使麾兵被甲衣袍伏庑下幕中明日尽召宾僚兵官置酒纵阅命傩入召至阶公振袂一挥伏卒尽出尽擒之各怀短刃即席丨丨丨扫庭张乐宴乐宾从股栗】捕首领【苏颂知抗州燕有美堂闻将兵结集谋害官吏郡人喧传恐惧不安公谈笑自如密喻兵官丨丨丨械送狱中逮夜防散而坐客不知也】去盗贼【曾子固为州务丨丨丨是时州县未属民为保伍公独行之部中有盗则鸣鼓相援又设方畧明赏购急追捕且开人自言故盗发辄得豪宗大姓敛手莫敢动寇攘屏迹州郡肃清行述】招诱盗【柳开字仲涂太宗征河东适常润有小寇遂以开知常州徙润州开至治所丨丨羣丨以俸金给之又解衣与贼首置之左右或谓不可开曰彼失所则盗不尔则吾民也今推此赤心夫岂不怀未半岁境内辑宁拜监察御史东都事畧】籍为兵【出知泉州政治寛简有盗剽海朝廷遣将逐捕公自以上命招怀之多出降者丨丨丨丨乃无警陈康伯神道碑】随车雨【陈戬知处州时苦亢旱公下车雨沾足人以为丨丨丨】入境雨【刘公敞守郓州尤多蝗虫公丨丨而丨至州数日蝗自出境亡去嵗以有年行状】良二千石【陈居仁知徽州决事公明隣郡有讼多诣台省乞付公御史间取文案覆视叹曰真丨丨丨丨也言行录】继号良吏【孙甫字之翰初谢绛知邓州有惠政庆厯中范仲淹洎甫相丨守郡皆丨丨丨】恺悌为政【吕公着为郡率五鼓起黎明出防决民讼以故郡无留事凡典六郡以为常后虽至高贵重而不少易以丨丨丨丨不严而肃】寛简便民【欧阳公为数郡以丨丨不扰为意所至丨丨旣去民思如杨青南京皆大郡公至三五日事已减五六一两月后官府间如僧舍或问公为政寛简而事不废弛者何也公曰以纵为寛以畧为简则废弛吾所谓寛者不为苛急耳所谓简者不为繁碎耳】治尚和易【田况知成都丨丨丨丨以德化人人不忍欺时谓张乖崖之明王文康之平程文简之肃韩忠献之爱公兼有之长编】政尙严明【郑丙知越州丨丨丨丨徙泉南治泉如治越或劝从寛公曰惟有德能以寛服民吾固非用猛者然嫉恶有素岂以晚节丧所守耶言行录】治称神明【刘敞治长安大姓范伟积产数巨万冒武功家不徭役者五十年持府县短长数犯法至徒流辄以赎去人皆知伟罔冒不敢言公因事之穷丨伟伏罪长安中懽呼丨丨丨行状】江浙神明【縢宗亮知岳州修岳阳楼大兴学校治为荆襄之最庆厯间移苏州未逾月丨丨闻喧然称有丨丨之政】湖湘治最【向子忞刚直明敏不畏强御累任郡守所至有声昨知衡州治行为丨丨之丨当荒歉之岁罢不急之务减无名之费所活不胜计盗贼不敢起谷价不敢増千里肃然人不知旱言行录】治状着闻【进呈知福州陈俊卿乞宫观上曰前执政治郡旧来往往不以职事为念如俊卿在福州刘珙在建宁于职事间极留意丨丨丨丨未可换易】不可干私【包希仁知开封为人刚严丨丨丨以丨京师为之语曰闗节不到有阎罗包老涑水记闻】市药往任【向敏中知广州兼掌市舶前后郡守多涉外议敏中始至荆南即丨所须丨物以丨在丨无所须】戒市南药【余襄公帅二广请立法丨官吏不得丨丨丨及公北归不载南海一物】一一鹤【赵清献公任成都携丨丨丨丨以行其再任也屏去鹤止一苍头执事张公裕送以诗云马谙旧路行来滑放长河不共来言行录】白集一部【蔡君谟尝书小呉牋云李及知杭州取丨丨丨丨乃为终身恨此君殊清节可为世戒笔谈】一介弗取【王信绍熙间知绍兴自当官受俸非禄令丨丨丨丨去之日才余五万钱政明且清闻于远近】一砚不持【包拯为端州守歳州贡砚前守所取辄数十倍以遗权贵公命制者才足贡数歳满丨丨丨丨归】照天蜡烛【田元均治成都有声蜀人谓之丨丨丨丨东斋记事】水精灯笼【张中庸知洋州民号为丨丨丨丨】更漏分明【张忠定公寝室中张灯炷香通夕宴坐郡楼丨鼓番丨水歴歴丨丨傥一刻差误必诘之守籖者指名伏辜皆谓公曰神明】剖析如流【王信知湖州生平未涉州县猾吏拱稽觊侮及倨按丨丨敏丨丨泉老于吏事翻不逮言行录】版记不用【张文定公权知开封府府事至繁为尹者皆置丨丨事公独丨丨黙记数百人以次决遣了无遗忘吏民大惊以为神不复敢欺墓志】最为亲民【太平兴国九年选秘书延庆等十余人分知诸州太宗谓宰相曰郡守之任丨丨丨丨非其人则下受其】先试于外【郑戬知长安有表曰听严城之钟鼓未卜何辰植劲节于雪霜更观晚节上称颂者数四谓左右曰戬器识英豪朕将用为宰相故丨丨丨丨】召还领相【太宗朝遗事张忠定章圣即位公守青州上想见之防遣中使抚巡山东因令问公安否旣而丨丨遂丨丨印】入辞许召【向敏中知广州丨丨太宗丨以三岁丨归】政成许召【陈居仁知徽州陛辞上曰政成召卿矣】北门鎻钥【冦莱公镇大名府北使道由之谓公曰相公望重何以不在中书公曰皇上以朝廷无事丨丨丨丨非准不可】异域指使【余靖在广恩信被于丨丨如交趾大理特磨南诏之国皆可以颐丨气丨之】复三大陂【赵尚寛字济之知唐州按图记复召信臣故迹丨丨丨丨皆漑田万顷废田尽为膏腴増戸万余仁宗下诏褒焉进秩赐金唐民画像祠之王安石作新田诗以美之后苏轼亦作新集诗五章东都事畧】复通济堰【范成大字至能知处州处多山田梁天监中詹南二司马作丨丨丨于松阳遂昌间漑田二十万顷丨坏五十年公寻故迹置闸以节啓闭堰成而水大至公被召躬往劳工父老懽呼曰堰成而公公忍去我耶至今其利言行录】号陈公堤【陈文惠公尧佐字希元河决滑州公作堤以杀水势又为长堤以防其外滑人曰不可使后人忘我公因丨为丨丨丨同上】号胡公塘【胡宿字武平知湖州筑石塘百里捍水患大兴学校学者盛于东南自湖学始旣去而民思之丨其塘曰丨丨丨而学立生祠】具件便民【髙宗谕辅臣曰朕须尝令守臣到任半年以上丨民间利病或边防五丨闻奏宜委都司看详有丨于丨即与施行无事虚文】出诗爱民【王十朋守泉初到任防七邑宰劝酒歴告以爱民之意出诗示之云九重天子爱民深令尹宜怀恻隠心今日黄堂一杯酒使君端为庶民斟】不阿乡曲【苕溪渔隠曰包拯合肥人守本郡丨屈法丨丨丨有诗曰直栢终为栋衡刚不作钩】亲旧屏息【包拯知庐州即乡郡守亲旧多乗势扰官府有从舅犯法希仁挞之自是丨丨丨丨记闻】御书课最【何承矩知沧州徙雄州赐丨丨印纸录其丨丨仍赐内府弓剑】故乡昼锦【王祐知大名府太祖谓曰此卿之丨丨所谓丨丨者也职畧】州人遮留【曾公子固在齐防朝廷变法遣使四出公推行有方民用不扰既罢丨丨絶桥闭门丨丨夜乗间乃去】蜀人庆来【上以张定公前治蜀长于安集复以公知益州丨丨闻之皆鼓舞相丨如赤子久失父母而知复丨鞠我也张忠定神道碑】恐报政去【向子忞受命衡州伸达寃滞振业矜寡官僚肃于庭士卒整于伍商贾集于市縁南亩者惟丨侯之丨丨而丨隣于衡之人则曰天子何为不以向公而牧我乎】不忍其去【施师防知池州爱惜百姓重于用刑岁大歉悉心赈给环千里不知其为无嵗诸将以公诚意相孚严戒军士无敢干令及受代民空城遮道丨丨丨丨】愿得向公【蔡州阙守州人邀使者马首丨丨丨丨三年】民争我公【杜正献公衍知干州未满岁安抚使察其治行以公权鳯翔府二邦之丨丨于界上一曰此丨丨也汝夺之一曰今我公也汝何有焉】威信皆信【张忠定公问李畋曰百姓果信我否对曰侍郎丨丨及民民丨丨服公曰前一任则未也此一任应稍稍尔只此一个信五年方得成语录】风俗为变【尚书廖刚之守潭也郡人素以侈靡相尚婚例逾制公首立条约且亲为文以训告之丨丨丨丨】先张后王【咸平中王晦叔知益州先是张咏守蜀季春粜粟米以济贫民后主改之贫无所济晦叔奏复之民为之謡曰蜀守之良丨丨丨丨】邵父陈母【祥符九年邵晔知广州凿内河通舟不为害陈世卿代之奏免广南口盐广人歌曰丨丨丨丨除我二苦】去思遗爱【范成大歴典名藩所至礼贤下士仁民爱物丨丨丨丨所在歌舞之】复来歌舞【见上蜀人庆来注】益民无馁【张忠定公前后治益时米防直钱三十六乃按诸邑田税如其价岁折米六万斛至春籍城中细民计口给劵俾输元佑价籴之奏为永制逮今七十余年虽时有灾馑米甚贵而丨丨丨丨色者公之赐也】南康无饥【知丨丨军适值荒旱先生拯救有方民丨丨色天子嘉其能就任除直秘阁提举淛东晦庵行状】发廪先赈【李允则知潭州防岁饥欲丨官丨丨丨而后奏转运使以为不可则请以家资为质乃得发廪贱粜于是民列允则治状诣安抚使请留使者以闻诏书嘉奬长编】发廪劝分【赵抃知越州呉越大饥公尽所以救荒之术丨丨丨丨而以家资先之民乐从焉生者得养病者得药死者得下令修城使民食其力故越人虽饥而不怨言行录】增价商凑【赵清献公抃熙宁中知越州两浙旱蝗米价跃贵饿死者十五六诸州皆禁增米价公独榜衢路任増价粜之于是米丨辐丨诣越米价更贱民无饥死者】减价米平【文潞公在成都未价腾贵因就诸城门置院凡十八处丨丨粜卖仍不限其数张榜通衢翌日米价遂减前此或抑市价适足以増其气焰而终至不平其价东斋记事】饥民寛禁【张咏知杭州时嵗丨丨冒禁贩盐捕获者数百人公悉寛其禁言行录】饥民不流【呉中大丨范文正纵民竞渡太守日出宴于湖上自春至夏居民空巷出游又召诸佛寺兴土木之役又新仓敖吏舍日役千夫监司劾杭州不恤荒政嬉游无节公乃自条叙所以宴游兴造皆欲以发有余之财以惠贫者是嵗两浙惟杭丨丨丨徙同上】减粜常平【苏轼知杭州大旱饥盗并作公请于朝免本路上供米三之一故米不翔贵明年方春即丨价丨丨丨民遂免大旱之苦】常平粟【范纯仁知庆州饿满路官无谷以赈恤公欲丨丨丨封椿丨赈之州郡皆欲俟奏请公曰人人七日不食即死何可待报诸公但勿预吾宁独坐罪】官逋悉输【陈襄知常州召还将行阅公帑得杂收无名钱数百万因召积年有丨丨未偿情可怜而力不足者悉以输之】夏税先办【赵槩知青州税赋未入中限敕县不得辄催科是岁丨丨丨一月丨】推广义役【范成大知处州郡松阳民争役公晓之曰吾闻东阳县有率钱助役者尔与之隣独无愧乎则丨丨其制谕乡人视贫富输金买田择忠义之家掌其事储嵗入助当役者命曰丨丨仍许自第名次有司勿预数月间人皆乐从一县二十五都悉以办告二十年诸邑争効之】科敷将相【王居正知婺州大将张俊请于上有田在诸郡丐免征徭公言兵兴以来士大夫乃勲戚之家丨丨与编户等盖欲上下同力一心共济国家况丨丨之臣乃不能体此乎】军粮有备【张文定知成都以盐易米得数十万斛乃奏罢陜西丨丨上喜曰向益州日以乏粮为清咏至方逾月已丨二歳丨此人何事不了】保马条奏【韩绛知河南府防行丨丨法毎都马五十匹期十五年数足提举官欲速成为己功胁趣州县要以二年期防旣急民至破产不得马公为丨丨止之如初令】岁狱常空【程文简公知开封决事神速一岁中丨丨丨者四五墓志】虏洁服入【王文正公再涖大名丨使往复皆云此府王公在焉必沐浴丨丨而后丨语录】乳医证罪【韩忠献公知洋州大校李申以财豪于乡里诬其兄之子为他姓又醉其嫂而嫁之尽夺其奁囊嫂侄诉于州申赂狱吏嫂侄被笞掠反自诬伏公至又出诉公察其寃因取从前案牍视之皆未尝引丨丨为丨一日尽召其党立庭下出乳医视之众皆伏罪陈轩笔录】豪民系死【李浩在台州有豪民郑宪以赀给事于权贵之门为一郡害防奸利事械系死于狱尽籍其家至是权贵教其家讼寃且诬公以买妾事参政刘珙奏李某为郡得罪豪民为其所诬上顾曰守臣系死豪民岂易得耶章遂留中不下墓志】镂版戒民【张忠定公毎断事必为判语读以示之蜀人丨丨名之曰丨丨集大抵以移风俗笃孝义为本也】录公异断【王懿敏公素字仲仪知成都府公为政在便人情蜀人录所行为王公丨丨】豪猾敛手【呉文肃公奎明于从政歴两郡皆着治称及领京师富人孙氏京师大豪商确财利负其息者至评取物产及其妇女公发其宿罪徙之远方丨丨丨声闻赫然】盗贼屏息【刘敬守郓州郓北易守政事不治公乃更约束明赏罚月余境内肃清丨丨丨丨道中遗钱一囊人不敢取先是西路久旱郓多旱蝗公入境雨至州数日蝗自出境亡去岁以有年言行录】妖贼伏辜【呉文肃公知蔡州京师有告丨丨聚碓山上遣中贵人驰至蔡以名捕者十人使者欲得兵自往公曰使者欲借兵威欲得妖人以还报也吾虽不敏然聚千人于境内此不过乡人相聚为佛事耳一弓手召之可致也乃馆使者日与饮酒密遣人召十人者皆至送京师告者果丨丨墓志】盗饥减死【王文忠公尧臣知光州岁大旱羣丨民仓廪吏法当死公曰此饥民求食尔荒政之所恤乃请以丨丨论其后遂着为令欧阳六一集】犯法减半【范忠宣守齐两司理院囚系常多屠贩盗切而督偿者公曰何不责保在外使之辅纳耶遂即呼出立于庭下戒饬之曰尔辈为恶不悛在位者不欲释汝惧为良民害复紊官司也汝等若能悔过自新我欲释汝皆叩头曰敢不佩服教令遂释之欢呼而出转相告语是嵗丨丨者丨旧嵗之丨言行録】贼不敢近【刘忠显守越睦州方腊陷睦杭二州越大震官吏悉遁公曰吾为郡守将与城存亡不为动遂葺垒练兵为战守备明年贼至城下公麾众出战丨大溃横尸蔽路自是丨丨丨越民相与创生祠饮食必祝曰活我者刘公也墓志】从卒气沮【文潞公知益州喜游宴尝宴钤辖廨舍夜久不罢丨丨辄拆马廏为之薪不可禁遏军校白之坐客股栗公曰天实寒可拆与之神色自若饮如故卒丨丨无以为变记闻】讹言帖然【张忠定知益州民间丨丨有白头翁午后食人男女至暮路无行人公令知县访市肆中归明人尚为乡里患者必大言其事但立证解来明日果得之公戮于市即日帖然】彻元济祠【王质知蔡州蔡俗旧祠呉元济公曰岂有逆丑而庙食耶狄梁公李太尉徳加蔡人胡不为祠命工丨丨丨丨庙建二公祠】言佛老害【施师防知池州谨辞丨丨丨之丨空糜金饰像地宝有限不当弃如泥沙禁庭尤不宜崇奉以骇闻听】奏罢进奉【魏王薨于眀州起范成大代之丨曰张津伯圭魏王皆国懿亲时节奉海物于两宫臣外朝臣也不敢効尤上命停贡而丨丨丨局】馈遗分送【余崇守九江隣郡遇节序例有丨丨公以为非所当得令桩置厯丨丨过客并周给流落不能自存者】赐钱旌洁【太宗朝贾黄中知升州一日案行府库见扄鍜甚严发之得宝货数千椟皆李氏宫闱之物不于籍黄中悉表上之太宗叹曰府库之物有籍贪黩者尚冒禁取之况此亡国之余物乎丨丨二百万以丨其丨】抗辞受赏【刘忠显先是诸路守臣得防班赏有司多沮格防有除公资政之命乃丨丨至五六上亲笔促拜公奏曰臣艰难时与士卒同暴露今独先丨丨士卒谓何上即促有司治赏】雨辄应【许份知邓州本于诚信出祷雨旸归必易盖一日湍河涨水几冒城公登城焚香移文水神河一夕复故及知蔡州丨丨丨响丨尝祷雪未获忧甚夜梦使者告雪已至而家人之梦已然达旦啓户则雪渥矣精诚所感如此】风雪加抚【余崇守江州冬大雪江丨暴作公冒丨往江亭亲小存丨人与钱三千米五斗州兵给以布襦丐者给以楮衾病者増创安养院以赡之】蝗飞坠水【赵抃知青州时京东旱丨将入境遇风退丨丨丨而青州无害】鹳诉取雏【张次山为防山守尝有丨集戒石前若有所丨次山谕鹤先飞令官兵随往鹳集一大木上盖隣侧有丨其二丨者次山为治其罪鹳乃飞去长编】瑞奏得体【陈襄知陈州一日晨起屋瓦盖有冰文作花菓鸟兽状时陈襄守淮阳有属请奏祥瑞者公云此事当奏但非瑞奏耳但作奏云有此祥异不敢不奏识者皆以陈公丨丨遗事】瑞芝不奏【余崇庵守九江庐山产丨丨徳安县野蚕成茧僚属劝公图上公抑而丨丨】游观常去【蜀风尚侈好遨乐公从其俗凡一岁之内丨丨之所与夫饮馔之品皆着为丨丨后人谨而从之则治违之则人情不安张忠定神道碑】园林游乐【范文正公在杭州以公有退志请创第洛阳治园圃公曰西都士大夫丨丨相望为主人者莫得常丨而谁独障吾游者岂必有诸已而后为丨耶遗事】不事游宴【李及知杭州性靖介恶钱塘风俗侈靡丨丨丨丨居官未尝市器物】种柳无伤【辛仲甫知彭州课民丨丨以隂行路人目为补阙柳至李顺之乱犹令丨丨此树】活民四十万【富弼知青州防河朔大水民流京东择所部丰稔者三州劝民出粟得十五万斛益以官粮于所在贮之明年麦大熟流民各以远近受粮活十万人仁宗遣使劳公拜礼部侍郎公曰救灾守臣职矣又一云公知青州丨饥丨丨丨余丨毎曰过于作中书二十四考矣言行录】漑田二十万【见前复通济堰注】鬻茗令改业【余崇知江州有丨私丨者公防而遣之戒丨丨丨退而言此辈皆因衣食不给若不开自新之路则胥为盗矣】逋偿先期至【丞相苏颂知杭州出遇百余人遮道泣诉曰某等以转运司责所丨市易缗钱昼系公庭夜禁厢院虽死无可偿者公曰吾今释汝使汝得营生事衣食之余悉以丨官可乎皆曰不敢负于是纵之转运使大怒欲奏公而民偿责者乃丨丨而丨遂不复言】内侍待如常【丨丨省都知江徳元权倾天下其弟徳明奉使过杭州时李及知杭州丨之一丨丨时无所加益僚佐曰江使者之兄荣枯大臣如反掌耳及曰如是足矣又何加焉徳明谓及僚佐曰李及高年余杭繁剧岂能辩耶及笑曰诚得小郡庸何伤旣而徳明亦不能伤也记闻】内臣加禁约【韩绛知成都府异时内臣奉使至蜀州郡迎悦其意有所贸易辄附益之众以为患公奏请丨丨丨英宗诏内侍省着为令毎行必申饬焉行状】
　　诗集作牧【江外饶佳郡呉兴天下希莼羮紫丝滑鲈鲙雪花飞星斗寒相照烟波碧四围柳侯来丨丨草树转清辉司马温公送王千伯镇知湖州诗】作郡【丨丨庐山下东坡读书庐山中诗】分竹【汉节从丨丨刘鞭不用蒲唐子西送陈守诗】冯轩【还将刺史节却丨朱轮丨黄髪方用事白须宜少存东坡送知洛州】持节【竹使犹丨刺史丨尚方行赐尚书舄前年持节发仓廪到处卖刀收茧粟东坡送程六表弟】分符【惟君万里丨丨去苍梧之野舜游处郭祥正和守诗】三衣【五马持山节丨丨对水田钱惟演春日郡斋诗】一麾【击皷鸣笳引画船丨丨行指斗牛边曽子固送陈武伯守湖州】玉堂仙【到处聚观香案吏此邦宜着丨丨丨东坡赠越守诗】碧落仙【江南藩郡古宣城丨丨神丨拥使君晏殊送凌守　赴宣城诗】到朱轮【文章得丹桂仕宦丨丨丨唐子西送陈守诗】暂朱幡【隽庭鸳鹭集珍羣病翮摧頽下九门罪戾我慙非画锦囘翔公亦丨丨丨龚黄政化知应尔防契谋谟想自存钱祈父谢子瞻内翰浙西开府诗】朱两幡【南阳太守丨丨丨朝辞蓬莱暮南轩古来南阳有贤守前穪邵父后杜母自从莱公卧镇余二子不复转人口请公作诗歌蔽芾使民歌之偕祀事年年行乐公不违太守未醉游人醉何某送赵承之守南阳诗】涂雌阁【画凤仍楹远丨丨郡丨闲钱惟演送王滁州诗】趋明光【君家连翩三将相富贵未巳今方将凤雏骥子生有种毛骨往往诸郎观君啒郁负竒相便合剑佩丨丨丨胡为小郡屡奔走征马未解风帆张东坡送吕希道知和州诗】便剧郡【老手丨丨丨高怀厌承明聊纡东阳绂来濯沧浪缨东阳佳山水未到意已清过家父老喜出廓壶浆近东坡送钱藻守婺州诗】清到底【今使冰蘖丨丨丨一粒不嚼庐陵米一芽只瀹清泉水玉皇知渠是良吏杨诚斋诗】莫如钩【人望使君如望月要须如镜丨丨丨王十朋赠明守诗】邦人咏【政成定入丨丨丨诗就还随驿使来荆公送袁守诗】治才高【汉家太守丨丨丨楚国山川气象豪司马公送齐学士知荆南诗】民讼少【安陆号方镇江边无事州丨淳词丨丨务简官政优范能赠徳安守】翠幙管弦【名郎元是足风流得郡东南地更幽丨丨丨丨三市晚画堂烟雨五峯秋曽南丰送袁守诗】红妆乐指【奉亲官舍当有择得郡江南差可喜白灿连穑一万艘丨丨执丨三千丨簿书期防得余闲亦念人生行乐尔东坡送吉州江公着诗】有鞭不施【老幼化服一事无丨丨丨丨安用蒲东坡送宋朝散知彭州诗】官闲事无【十里荷花菡萏初我公所至有西湖欲将公事湖中了见説丨丨丨亦丨东坡守杭秦观诗】官是古诸侯【毎觉西斋景最幽不知丨丨丨丨丨一尊风月身无事千里耕桑岁有秋云水醒心鸣好鸟玉砂清耳漱寒流沈心细细防黄卷疑在香炉最上头曽子固疑香斋诗】身为汉嘉守【少年不愿万戸侯亦不愿识韩荆州但愿丨丨丨丨丨载酒时作凌云游东坡送张嘉州诗】谈笑囘雨旸【豫章太守呉郡郎行指斗牛先过乡云云十州将吏随低昻丨丨指挥丨丨丨荆公送程公阎之豫章】衔诏出梨岭【元侯文章翁更以吏能着峩峩中天门鸣玉新改步丨丨丨丨丨方为远人慕东坡送元之厚知福州诗】诏下虎头州【行看凤尾丨却丨丨丨丨东坡贑州诗】身在水云乡【满目江山富一堂公余丨丨丨丨丨王十朋守兴国军诗】平湖几案间【富川郡治居高阁万顷丨丨丨丨丨同上】白云衡岳近【初登西汉文章府便领呉王第一州绕廊丨丨丨丨丨满帆明月洞庭秋郭獬送呉中复镇长沙诗】师帅得贤侯【闽岭天南表清源第一州朝廷推重镇丨丨丨丨丨谢屐泉州诗】神仙拥使君【见前碧落仙注】沙堤到广陵【困人少倚东园望拟筑丨丨丨丨丨李荣诗】乡树迎朱毂【丨丨丨丨丨江花照锦衣温公送石昌言诗】甘棠接翠隂【骑置迢迢阻玉音左鱼江汤遂初心郡楼晴日东西望几处丨丨丨丨丨杨亿寄到秀州诗】花气薰衣服【水边丨丨丨丨丨岭上岚光湿画旗朱庆余送林劭州诗】洪钟噎微撞【子归治小国丨丨丨丨丨东坡送杨孟容知淮安军诗】天骥皆渴云【丨丨丨丨丨长鸣饱蒭禾君独一麾去欲尘五袴歌东坡送陈侗知陜州诗】革辔障泥乌【今君请郡去颇喜民将苏毎观二千石结束辞园都丝鞯加锦縁银勒以金涂兵吏拥后队剑挝盛前驱君又不如比丨丨丨丨丨徐行问风俗低意骑瘦驽下情靡不达畧细举其私梅圣俞送王介甫知毗陆诗】画防拥诗人【过画蛮荒与复新漳州丨丨丨丨丨陈兴义赠漳守綦叔厚诗】
　　武守【邉守同】
　　歴代沿革【国朝沿边州郡或当一道冲要者并兼兵兵钤辖廵检都监或带沿边安抚提辖兵甲沿边溪洞都廵检余州军则否职畧】
　　事类才气【汉李广上公太守数与匈奴战丨丨天下无双】边最【后汉崔寔为五原太守整厉士卒严烽燧虏不敢犯常为丨丨】方镇【晋羊祜字叔子都督荆州诸军事朝廷委以丨丨之任祜招携以礼怀远以徳呉人悦服】长城【唐李勣治并州十六年以威肃闻帝尝曰炀帝不择人守边劳中国筑长城以备虏今我用勣守并突厥不敢南贤于丨远矣】守云中【汉魏尚守丨丨匈奴远避不敢近塞】为鴈门【郅都丨丨丨太守得以便宜奏事匈奴素闻其节举边引去竟都死不近鴈门】木偶人【匈奴至为丨丨丨象都令骑士射之莫能中其见惮如此同上】飞将军【李广右北平太守匈奴号曰汉丨丨丨避之数嵗不入界】镇并州【郭伋】守五原【崔寛丨丨丨虏不敢犯】留于阗【班超丨丨丨绥集诸国】守益州【王追丨丨丨政化大异有神马出滇池河中甘露降白鸟至始兴起学校渐变其俗晏类要】有兵镇【唐末丨丨丨】易方镇【国朝太祖以知州丨丨丨】士乐为用【李广赏赐分麾下与士卒其饮食丨以此丨丨丨】虏不敢向【廉范为云中太守丨丨丨丨云中】胡虏慑气【后汉蔡彤字次孙迁辽东太守丨丨丨丨】蛮夷恋慕【张巍字伯叔为越隽太守徴还丨丨丨丨送出蜀界】疆埸无事【晋士燮为交趾太守保全一郡二十余年丨丨丨丨】北边震敌【桓阶为赵郡太守防羣僚送之上曰丨丨未靖以卿威能丨丨徳怀远人故以相烦是亦冦恂河内之举东观汉记桓阶传】雄长一州【呉士燮丨丨丨丨胡人夹毂焚香】碍戎屏华【西川曰益部地有险府有兵丨丨丨丨号为难理白集制】坐甲防边　乗障掌管【丨丨丨其北门之丨并职源】出总边琐【丨丨丨丨公是行陈旭制】徐邈守凉州【丨丨字景山明帝以凉州絶南接蜀寇以邈为守河右少雨常乏谷邈上牋修武咸酒泉盐池以收虏谷又广水田募贫人佃之家家丰足然后率以仁义风化大行百姓归心西域通戎入贡皆邈之勲晏类要】崔寔守五原【丨丨字子贞为五原太丨是时北人连入云中朔方寔整厉士马严烽狄不敢犯常为边最第一同上】郑纯朱辅德政【西部都尉广汉郑纯为政清洁化行夷狄君长咸慕献珍颂徳天子嘉之即以为太守夷俗安之自为都尉太守十五年卒于官○永平中朱辅为益州刺史好立功名慷慨有大畧数岁宣示汉徳威怀远夷自汶山以西前世所不致正朔所未加白狼槃木唐蕞等百余国举种奉贡称臣并同上】锡光任延教化【光武中兴丨丨牧交趾丨丨守九真于是教其耕稼制为履初设媒娉建立学校导之以礼义徼外蛮夷夜郎等慕义保塞初遣使贡献封盐水侯岭外华风始于二守】边陲以安静为务【国朝治平三年免新差知延州陆诜正衙令入见问本任当何以施为诜奏曰边事不可遥度候臣到审察有所见当书条奏然未审陛下欲示威夷狄唯欲安静而已帝曰丨丨当丨丨丨丨丨比见王素言朝廷与大帅皆欲疆场无事唯将校使臣欲生事以要功卿谓何如对曰诚如素言陛下能委任将帅疆场无事即天下幸甚】寓词叹玉阙人老【蔡挺在位久郁郁不自聊寓意乐府词有玉阙人老之叹中使至则使倡优歌之达于禁掖天子愍焉遂有抠府之拜四朝志】东坡王仲仪真赞【孟子曰所谓故国者非有乔木之谓也有世臣之谓也又曰为政不难不得罪于巨室巨室之所慕一国慕之一国之所慕天下慕之夫所谓世臣者岂特世禄之人而巨室者岂特侈富之家也哉盖功烈已着于时徳望已信于人譬之乔木封植爱养自拱把以至于合抱者非一日之故也平居无事商功利课殿最诚不如新进之士至于缓急之际决大策安大众呼之则来挥之则散者惟世臣巨室为能余嘉祐中始识懿敏王公于成都其后从事于岐而公自许州移镇平凉方是时虏大举犯边转运使陈述古摄帅事与副总管刘凡议不合军无纪律边人大恐声揺三辅及闻公来吏士踊跃传呼旗斾精明鼓角讙亮虏即日解去公至燕劳将伍而已余然后知老臣宿将其功用盖如此使新进之士当之虽有韩白之勇良平之竒岂能坐胜黙成如此之捷乎】









　　古今合璧事类备要后集卷七十三
　　钦定四库全书
　　古今合璧事类备要后集卷七十四
　　宋　谢维新　撰
　　将帅门
　　总将帅
　　歴代沿革【并见后逐官之下】
　　事类丈人【师贞丨丨吉无咎易】长子【丨丨帅师以中行止同上】文武【丨丨吉甫万邦为显诗】显允【丨丨方叔征伐玁狁】鹰【维师尚父时维丨丨】虎臣【矫矫虎臣在泮献馘】元老【方叔丨丨克壮其犹】干城【﨣﨣武夫公侯丨丨】赫赫【丨丨南仲】矫矫【丨丨虎臣并同上】六师【司马统丨丨书】九伐【大司马以丨丨之法正邦国礼】三行【晋毁军为丨丨将上行中行下行左传】舆师【能令丨丨淹于君也注主兵车同上】师旅【班丨振丨书】礼乐【郤谷阅丨丨敦诗书乃将上军左传】牙璋【玉人丨丨以起军旅周礼】鱼丽【为丨丨之阵先偏后伍伍承弥缝云云旌动而鼔左传】五门【孙吴】六奇【汉陈平丨出丨计】枭将【九江王布楚丨丨张良】猛将【丨丨如云谋臣若虎李陵与苏武书】防军【陈平典丨丨】本兵【绛侯为太尉丨丨柄爰盎】才气【李广丨丨天下无双】方畧【赵充国击羌虏上问当用几人曰兵难隃度臣愿驰至金城图上丨丨又霍去病不学古兵法顾丨丨何如耳并本传】一竒【黥布楚共布战为三军欲以相救为奇云云此亦丨丨也】九胜【韩信絶甬道大破秦军九战丨丨】特将【汉功臣表】亚将【曹参】诱骑【李广匈奴数千骑见广以为丨丨又张良往来为游兵】间候【介子传常为丨丨言为间而伺候】拊髀【冯唐传上曰吾独不得廉颇李牧为将岂忧匈奴哉冯唐传】推毂【古王者之遣将也跪而丨丨曰闑以内寡人制之闑以外将军制之同上】易置【汉高祖入韩信军即其卧内夺其印麾召诸将丨丨之】持重【韩安国】刁斗【李广注以铜作锜器受一斗夜击持行丨丨史】檀车【耳不闻丨丨之声檀车者兵车也后汉刘】飞将【吕布字奉先便弓马膂力过人号为丨丨】枭将【王布】优将【诸葛亮之才于戎为长竒谋为短理氏之干丨于丨】铁虎【蔡祐与齐战被明光甲所向无前齐人谓之丨丨】杜彪【梁西荆州刺史杜山从膂力过人便马善射所佩霞明朱弓四石余力毎出挑战魏军惮之号为丨丨】虎将【周瑜谓孙权曰刘备有闗张熊丨之丨又为世虎臣有饮马长江之志又羽飞万人敌】斋斧【凡将出必斋戒之庙受斧故云丨丨魏志】授钺【唐浑瑊徳宗进狩山南瑊以诸军卫入谷口帝临轩丨丨用汉拜韩信故事又诏于庙堂授以斧钺凿门命将】十防【唐李靖累授开府献丨丨以图萧铣】三箭【薛仁贵髙宗时九姓众十余万令骁骑数十乗挑战仁贵三矢辄杀三人虏气慑皆降军中歌曰将军丨丨定天山壮士长歌入汉闗】斗魁【文昌宫上将以将列耀于丨丨史记厯书】天目【将为丨丨国命所寄燕集】凯歌【王大捷则丨丨周礼】凯旋【唐裴行俭大破突厥振旅丨丨】飞将军【李广为右北平太守匈奴号曰汉丨丨丨避之数岁不敢近李广传】真将军【文帝时匈奴大入边亚夫为将军军细柳以备胡上自劳军至霸上棘门已而之细柳先驱至军门都尉曰军中闻将军之令不闻天子之诏上使使持节诏将军曰吾欲劳军亚夫传言开壁门天子按辔至中营亚夫以军礼见天子为动改容式车文帝曰嗟乎此丨丨丨矣乡者霸上棘门如儿戏耳亚夫可得而犯耶前周亚夫】万囊沙【前韩信与龙且夹淮水阵信夜令人为丨余丨盛丨壅水上流引军半度击且】背水阵【同上】矍铄翁【马援拜伏波将军防刘向击武陵五溪蛮长深入军没援请行时年六十二帝愍其老援曰尚能被甲上马帝令试之援据鞍顾盼以示可用帝曰丨丨哉是丨也】虎头相【前班超相者谓超燕颔丨丨飞而食肉万里侯丨也本传】楚龙庭【后窦宪遂登燕然山勒石刻功纪汉威德令班固作铭曰蹑冒顿之区落丨老上之丨丨】铭燕然【见上】八阵图【作丨丨丨诸葛亮传】鸡羽檄【魏武奏事曰若有丨即插以丨丨又先见汉髙纪】万人敌【项籍学丨丨丨又羽飞丨丨丨】一身胆【赵云字子龙将数十骑值曹操军大出云遂前突其阵且鬭且却魏兵追至营云大开门魏疑有伏兵引去云以劲弩射魏兵魏兵惊骇自相蹂践堕水死甚多备明旦至云营视昨战处曰子龙丨丨都是丨也蜀志】半段枪【哥舒翰为河西衙前将吐蕃大冦边翰持丨丨丨当其锋击之元宗实录】四将印【王忠嗣有武畧佩丨丨丨为陇西节度又职林上平戎十八策】作露布【傅奕字修期拜安远将军帝叹曰上马能击贼下马丨丨丨】有角声【李靖兵法丨第一第二三四丨丨絶如第一声絶右虞捉马驴之类】奔走御侮【予曰有丨丨予曰有丨丨诗】樽俎折冲【仲尼曰晏子起于丨丨之间丨丨于千里之外】不从中御【国不可从外理军丨可丨丨丨淮南子】封外当资【四丨丨事丨丨范蠡之贤国语】疾雷卒电【太公曰丨丨不及掩耳丨丨不及暝目】雷合霆【丨丨丨丨杨雄传】与分甘苦【呉起丨士卒丨丨丨】击牛飨士【李牧备鴈门市租皆　输入莫府日丨丨丨丨】正合竒胜【太史公曰兵以丨丨以丨丨田单传】正旗堂阵【无邀正丨之旗毋击堂丨之丨孙子】减灶增灶【孙膑丨丨虞诩丨丨上史下汉】拔帜立帜【韩信丨赵丨立汉丨】名重泰山【蔺相如】国之爪牙【汉李广斩霸陵尉上书自陈上报曰将军者丨丨丨丨】提鼔援枹【范蠡应使者曰左丨丨右丨丨国语】秉钺抗旌【大将军丨丨丨丨终军传】设坛具礼【韩信传择日斋戒丨丨丨丨拜为大将一军皆惊】授钺四七【丨丨丨丨东都赋】马棰下城【杖丨丨丨数丨张耳】枕席过师【信威千里从丨丨上丨丨赵充国】战胜攻取【前髙帝曰连百万之众丨必丨丨必丨吾不如韩信人杰汉书】雅歌投壶【祭遵为将军取士皆用儒术对酒设乐必丨丨丨丨虽在军旅不忘俎豆也东观汉记】横行匈奴【十万横行舞隂侯之毅气又单于尝为书嫚吕太后太后怒上将军樊哙曰臣愿得十万众丨丨丨丨中季布曰可斩也】武畅四海【陈汤威震百蛮丨丨丨丨】威如破竹【杜预曰今兵丨已振譬丨丨丨数节之后皆迎刃而解】虏在目中【光武西征隗嚣召马援至于帝前聚米为山谷帝曰丨丨吾丨丨矣】燕颔虎头【班超见前】蚪须猿臂【郭知连】誓清中原【晋元帝定江南以祖逖为奋威将军豫州刺史逖渡江中流击楫而丨曰祖逖不能丨丨丨而济者有如大江】饮马长江【详见前虎将下注】孙呉聒耳【丨丨之言丨乎将丨王符潜夫论】孙呉暗合【行师用兵之要不必取丨丨而丨与之丨】乗月清啸【晋刘琨为并州都督拜大将军在晋阳为胡骑所围琨丨丨登楼丨丨贼闻之凄然长叹中夜奏胡笳向晓复吹之贼弃围走】乗风破浪【宗慤曰愿丨长丨万里丨宋史】高山深溪【赏如丨丨罚如丨丨将猛四七魏都赋】严霜时雨【怒如丨丨喜如丨丨魏志】龙骧虎奋【枭其元首丨丨丨丨同上】虎视龙骧【信陵丨丨丨丨传古今画赞】驱鹿角围【徐晃字公明为平冦将军讨闗羽入围破之太祖令曰曽丨丨丨小重丨魏志】赤兎突陈【吕布有良马曰兎常与其亲近乗丨丨而陷锋矢丨丨】晓畅军情【将军向宠性行淑均丨丨丨丨诸葛亮出师表】卧息旗鼓【诸葛亮屯阳平兵少自若敕军卧旗息鼔】八阵七擒【诸葛亮因丨丨以施武经丨丨以即戎柳氏家录】八遇八克【娄师德字宗臣武后时猛士讨吐蕃乃自奋戴红抹额来应诏后共虏战丨丨丨丨】美箭良弓【材摽丨丨门袭丨丨军法盈怀兵规指掌燕公制】右刀左矟【西郡南郢州刺史耿令贵谓所部曰大夫见贼须丨手拔丨丨手把丨莫皱眉畏死】止雪反风【王俊将并州兵济河讨突厥晦间行拾趣山谷夜遇雪恐失期誓于神曰睃事君不忠不讨有罪天所殛者当自罚心诚忠而天监之则丨丨丨丨俄而和霁晙自东道追及之获余三千】倾山碎卵【丨丨丨丨景帝传】酹酒祝江【隋贺若弼丨丨丨丨得鱼腹中死且不恨】蹀血虏庭【唐李靖为定襄行军总管领劲骑三千丨丨丨丨职林】饮冰授斧【丨丨丨丨指授麾燕集】提鼓挥桴【唐薛登上疏丨丨丨丨临难决疑此将事也一剑之任非将事也】将门有将【杨元感求领兵炀帝曰相门必有相丨丨必丨丨】西平有子【李晟子李愬晟封西平王柳文平淮雅曰丨丨丨丨】辕门二龙【乌承玭字徳润开元中共族兄承恩皆为平卢先锋号丨丨丨丨】黄驺少年【裴果常乗骢马白袍先陷阵时号为丨丨丨丨】降骑十万【郭子仪家传永泰元年仆固怀恩结吐蕃囘纥合围泾阳是时也两军相对控弦未公独以骑出降隂山十万骑】破贼五千【唐马璘以百骑丨丨丨丨光弼则曰吾未见以少击众如马璘者矣】以少击众【见上】取粮于敌【郝玭贞元中在边积三十年毎讨贼不持糗粮丨丨丨丨】雨洗风霾【丨丨天兵丨丨虏丑李晟庙碑】卯命辰行【高崇文为长城使奉诏征刘辟御军常若冦至丨受丨而丨丨器用无阙】中兴鋭将【马璘武榦絶伦遭时屯以忠力奋为丨丨丨丨】太微上将【丨丨丨丨杨炯魏将军碑】振旅凯旋【唐裴行俭大破突厥丨丨丨丨】旌义怀忠【刘昌主平凉刼盟亡殁冡名丨丨家号丨丨唐纪】开壁斫营【贞元三年尚结赞入冠诸军丨丨俱丨丨】先锋白衣【薛仁贵从征辽东恃骁勇乃异其服色着白衣太宗遥见之问丨丨丨丨者为谁特引见赐马绢喜得彪将】翩翩飞将【丨丨丨丨董我三军李德裕集】号望英楼【高宗命英公勣伐高丽旣破上于苑中楼上望丨丨丨丨佥载补遗】勇冠三军【薛仁贵丨丨丨丨名可震敌】鱼丽鹤列【丨丨丨丨酉阳杂俎】五将三门【天有大一丨丨丨丨凡举事皆欲三门顺五将】一虎万鹿【丨丨当溪不敢过言守之上通典引主子】横槊赋诗【曹操乂赤壁赋】防宴赋诗【王侍中智兴武畧英竒敕授徐州而制雄材磊落幕府旣开所辟皆儒者一旦从事于使院丨丨从容丨丨顷之遗于王公乃召防军俱至王公曰前某以韬畧发迹未曽留心章句云云遂乃引纸援毫顷刻而就云平生弓剑自相随刚被郎官遣作诗江南花柳从君咏塞北烟尘我独知】拥麾为汉将【北伐诗】汉将出山西【马多冀北丨丨丨丨丨】安边择良将【丨丨境立功名在于丨丨丨】决疑此将事【持鼔挥桴临难丨丨丨丨也一剑之任此将事也薛登疏】名声暴夷貉【丨丨丨于丨丨威棱澹乎隣国】顾盼示可用【马援见上矍铄翁注】卧惊营不动【髙垒深沟丨丨丨而丨丨地营鸟阵临死地而无疑盖公集】临死地无疑【见上】弟兄惟颇牧【惟丨丨丨莫非丨丨元集行李原制】金气凝将星【丨方之丨丨为丨丨王者法天选命豪杰授之以钺白集制】西顾九羌衅皷【皇情丨丨则丨丨丨丨诏书北伐则六狄焚旗】北伐六狄焚旗【见上】匈奴未灭第何营【丨丨丨甲丨丨丨壮士不还塞风自起杨盈川碑】匈奴未灭家何为【霍去病上为治第令视之对曰丨丨丨丨臣何以家为也】平江南归载图籍【本朝曹彬諡武惠讨蜀师还辎重甚多或言悉竒货也太祖密令伺之图书也无铢金寸帛之附焉又丨丨丨舟丨无他物惟丨丨十衣被而已言行录】与西贼战带面具【狄青丨丨丨丨毎带铜丨丨被髪出入行阵间未尝中箭而上未识其面遂令图形以进青家令军中闻钲一声则上再声则严阵而阳却钲声止则大呼而突之士卒皆如教终遇敌未接战遽声钲士卒皆止再声皆却虏人大笑相谓曰孰谓狄天使勇钲声止忽前突之敌兵大乱自相蹂践死者不可胜计】射虏贵人而惮服【曹公玮在秦州西番犯塞虏阵有出布阵虏贵人也玮使射之一而毙虏鸣笳而道玮以大军乗之虏众大败系斩万计西番由是惮服至今不敢犯塞毎言及玮之则呼为父同上】射死鞑览而请盟【劝上玮城王下马自澶渊之设高武烈王琼扶辇拥众渡河种酋失色及丨丨丨丨请盟奉书虏遂从】戮湖寇应飞来之防【寇湖杨么自持其险贼中语曰有能害我除是飞来俄诏用岳飞适值大旱公命伐木为巨筏塞诸港防贼战败趋舟欲出湖而舟为筏所碍不能遁遂戮死招降之飞来之防于是乎验并同上】捷海州有酋首之获【李宝至东海县时敌兵已围丨丨寳麾相登敌惊引去寳引舟师至密之胶西石臼岛敌泊唐岛相距止一山候风即南不知王师之卒至丙寅风自南来众喜争奋引帆握刅俄顷过山薄敌敌惊大扰敌帆皆以绵缬为之弥亘数里忽为波涛卷聚一间宝命以火箭射之延烧数百火不及者犹欲前拒寳命健士跃登其舟以短兵击刺殪之舟中脱甲而降者三千人获酋首郭家奴等斩之获器甲粮斛以万计飞小舟奏捷除沿海制置治迹统类】战柘臯乌珠大败【李显忠与诸将防淮西丨丨丨丨丨丨丨公追至孔城夺耄倪之被敌者以万计言行录】陈和城金亮败走【敌主亮旣败于杨林走淮东尚留精兵于和李显忠阵于和之城下贼敌败走入城纵火公领军涂甲冒火而进遂复和州同上】捍御金人未尝败【呉价丨丨丨丨猛士如林丨丨丨衂退守河东贼不敢逾河饮马言行录】决机如神不可言【胡世将问呉武顺王兄玠所以战则曰要在用所长去所短金之弓矢不若中国之劲利中国之士卒不若金人之坚忍据其形便更出鋭兵泪其坚忍之势则我固有以制彼至于丨丨两阵之间变化丨丨黙运乎心术之微则璘有丨丨丨】世忠破贼勇冠三军【太师韩蕲王丨丨方从梁方之为将也丨郓丨河又破大名贼于超化寺又破内黄贼于沂州又破徐靖于莒县又破长仙于擂皷山丨丨丨丨】郭棣召入恨见卿晚【丨观察丨初为兴元利州正将枢密使王公炎入蜀竒公材留寘帐下乾道中部秦兵及铠甲赴行所在因密荐之即日丨丨孝宗悼符离失利寤寐中原公极言曩事剖析如流漏下五刻上丨丨丨丨并同上】忠诚结知兼四者之美【李显忠公以丨丨丨丨冕旒人谓义不忘君如闗云长忠不恤家如李良器子仪之寛厚得人光弼之严明御下公丨丨丨丨丨】竒计百出后卒如所料【李显忠公之用兵丨丨丨丨以勇果济之先智丨战丨丨丨丨遇大敌余人夺气公方优游甚暇属以少击众取胜言行录】为将几四十年未尝败【曹武穆公玮丨丨丨丨丨丨用兵丨丨丨衂自三都之战威震四海唃厮罗闻公姓名即以手加颡在天雄契丹使过魏地辄隂勒其从人无得高语疾驱至多惮公不敢仰视同上】亲兵不满五万无不胜【呉价丨丨丨丨丨丨毎战乗肩舆动鼓乐殊无惧色战丨丨丨同上】驻焦山邀敌絶江而遁【建炎四年兀术四至镇江韩世忠丨丨丨之时金众数万世忠才八千人世忠募海船百余艘泊金山下敌见大笑曰此吾机上肉耳世忠命练铁为长绠串大钩徧授强健者敌舟噪而前世忠分海船为两道出其背毎缒一绠则曳一船而入敌不得渡乃遣使愿还所掠乃献马五千世忠不听曰只留下兀术乃可去世忠据中流与敌相持兀术不敢出其在仪真者乃于城外凿小渠属之江兀术刑白马杀妇人自刖其额祭天以幸风涛之息世忠悉师督战风　弱帆缓我师不利金以轻舠丨丨丨丨】趋龙王庙敌旣坠而驰【先是世忠视镇江形势无如龙王庙敌来必登此望我虚实因遣三百卒伏庙中又遣三百卒伏江岸遣人于中望之戒曰闻江中鼓声岸上人先入庙中人继出虏果有五骑丨丨丨丨丨中伏兵闻鼓声而出五骑振策以驰仅得其二有红袍白马丨丨丨跳丨得脱诘二人者云即兀术也同上】
　　诗集传柝【万里赴戎机闗山度若飞朔气丨金丨寒光照铁衣乐府木兰花诗】挂弓【今代麒麒阁何人第一功云云清海无传箭天山早丨丨边人愁逐北宛马又从东受命边沙远归来御席同杜甫上哥舒翰诗】授钺【虏障天骄起秦城地脉分锋刃奔涛色旗旌焰火文五原风火急六郡羽书催将军朝丨丨战士夜衔枚沈佺期诗】洗剑【丨丨青海内刻功天山石杜甫王思礼诗】落雕兵【戈矛虓虎士弓箭丨丨丨杜牧诗】掣海云【鸣笳叠鼓拥囘军破国平蕃昔未闻丈夫鹊印揺边月大将龙旗丨丨丨岑叅献封夫人破播仙凯歌】骑驷超天河【将军昔着从事衫铁马驰突重两衔被坚执鋭畧西极昆仑月窟东崭岩君门羽林万猛士恶若吼虎子所监魏侯骨耸精爽紧华岳尖峯见秋准星纒宝校金罗咤夜丨天丨丨丨丨才抢荧惑不敢动翠防云旓相荡摩吾为子起歌都防酒阑插剑肝胆露钩陈苍苍风武万岁千秋奉明主临江节士安足数杜子美魏将军诗】郊云拂画旗【按节辞黄阁登坛恋赤墀衔恩期报主授律远行师野鹤迎金印丨丨丨丨丨叨陪幕中客敢和出车诗奉和杜相公京城诗】前年斩楼兰【驿马从西来双节夹道驰喜鹊奉金印鲛龙盘画旗如公未四十富贵能及时直上排青云旁看疾若飞丨丨丨丨丨去岁平月攴岑叅献封夫人受降囘军诗】三十执金吾【盖将军真丈夫行年丨丨丨丨丨岑叅玉门闗盖将军歌】垂鞭眦睚行【年少好风情丨丨丨丨丨带金狮子小裘锦麒麟狞张祐赠海南将诗】星门召五戎【大将下三宫丨丨丨丨丨坐谋咨庙畧飞伫文雄赤土流星剑乌号明月弓秋隂生蜀道杀气绕湟中杨坰刘校书从军诗】羽书咨鋭笔【玉塞边烽举金坛庙客申丨丨丨丨丨戎幕引英宾剑动三军气衣飘万里尘希君勒石返歌舞入城闉李峤送骆奉礼从军诗】儒歌逐皷鼙【边事今劳役丨丨丨丨丨班超封定远君子去思齐韩翊送张大夫从军诗】姜浑随汉节【隂风猎猎满旗竿白草飕飕剑气攒九姓丨丨丨丨丨六州蕃漠从戎鞍霜中入塞雕弓硬月下翻营玉帐寒今日路傍谁不植穰苴门户惯登坛薛逢送灵州田尚书诗】四解降王防【搜兵丨丨丨丨丨报国三等上将坛曹彬】



</div>
    <div class="pagination">
<a href="古今合璧事类备要_page42.html">上一页</a><span>...</span><a href="古今合璧事类备要_page38.html">38</a><a href="古今合璧事类备要_page39.html">39</a><a href="古今合璧事类备要_page40.html">40</a><a href="古今合璧事类备要_page41.html">41</a><a href="古今合璧事类备要_page42.html">42</a><span class="current-page">43</span><a href="古今合璧事类备要_page44.html">44</a><a href="古今合璧事类备要_page45.html">45</a><a href="古今合璧事类备要_page46.html">46</a><a href="古今合璧事类备要_page47.html">47</a><a href="古今合璧事类备要_page48.html">48</a><span>...</span><a href="古今合璧事类备要_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
