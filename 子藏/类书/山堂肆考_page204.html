<!DOCTYPE html>
<html>
<head>
    <meta charset="UTF-8">
    <title>山堂肆考 - 第 204 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 204 页/共 632 页</h1>
    <div class="content">　　不从章谕
　　宋翁蒙之为常山尉时赵忠简公鼎丧自岭表归郡守章杰知中外士大夫平时有秘书与鼎往来欲取之以媚时宰宻谕邑尉之以搜私醸为名驰往掩取犹疑之漏言潜戒左右伺察之之入廨书片纸自后出迎赵氏子告之趋焚箧中书及屏弃弓刀之属比之挟吏卒至一无所得守大怒劾之于朝时宰疑其已甚徙之尉兰溪使避守上初即位大臣诵言其事诏特改京官除寺监簿
　　不求秦荐
　　宋汪防字养源尉宣城秩垂满阙令职状一纸知州秦梓意其必求即荐之防终不屈或问何不从内翰求文字陞陟曰若为所荐则终身为秦客矣防不辞再为判司一任判司即县尉也唐武徳中赤县置尉六员他县各有差分判诸州事故曰判司
　　彊御不畏
　　宋常琳为常熟尉公亷自持彊御不畏部使者交荐之
　　倜傥不羣
　　寳元初明州慈谿尉裴明允倜傥不羣虽防贱官有忧天下之心屡上书言事后又诣阙上书云汉成帝时梅福为南昌尉屡从县道上书言灾异事求假轺传诣行在所
　　黥豪民
　　宋王杨休字子美象山人乾道中调台州黄岩尉邑有豪民武防一方具得其奸状白于郡黥他州闾里欢传称公为鐡面少府
　　手杀强贼
　　宋刘平字士衡景徳中释褐常州无锡尉手杀强贼改大理评事知鄠县
　　苏缄轻生
　　宋苏缄移开封府阳武尉剧贼黑李二等倚居民为囊槖吏莫能捕缄踪迹得其所在乃集众大索纵焚傍邻十数家贼首果自火中逸出缄追斩送府府尹贾昌朝大骇曰儒者乃尔轻生耶
　　李峤求相
　　唐武功马禄师善相长安主簿萧璿与尉李峤李全昌同诣求决马云大李少府位极人臣小李少府位终卿监萧主簿中年湮沉晚节亦当贵后皆如其言
　　召为学士
　　白居易元和元年对制防一等调盩厔尉为集贤校理月中召为翰林学士
　　表为兵曹
　　唐髙适补封丘尉非其好也乃去位客逰河右哥舒翰表为兵曹
　　良臣骂贼
　　宋詹良臣尉缙云盗霍来富剽掠本县良臣出御之被执诱之使降良臣不屈贼脔其肉使自啖之良臣且吐且骂至死不絶声
　　胡宿济人
　　宋胡宿字武平为真州扬子尉时大水漂溺居民令不能救宿曰拯溺吾职也即率公私舟以济活数千人以张士逊荐召为馆阁校理
　　着报政録
　　宋王博文徙建昌南丰尉有能声里人饶光辅者为着旴江报政録刋于石
　　赏捕盗功
　　宋干徳元年以大名府元城县尉张义元为本县令赏捕盗之功也
　　廷辩曲直
　　唐李义琰补太原尉时李勣为都督僚吏惮其威严琰独敢廷辩曲直勣甚礼之
　　黙识姓名
　　宋汪大猷字仲嘉调衢州江山县尉所部百人大猷皆黙识姓名及干力优劣各得其用分乡警备境内肃然后龙大渊在阁门闻公谕徳之除亟称以为得人坐中问曰公与之熟耶龙曰在此未尝往来某少为三衢兵官只见人説江山汪县尉之贤如出一口问者益服
　　民瞻漏法
　　宋曾民瞻为南昌尉通天文学以晷漏有差遂更用其法箭榜二木偶左者昼司刻夜司防则击板以告右者昼司晨夜司更则鸣钲以告自谓得古人之所未至
　　绮庄类书
　　刘绮庄为昆山县尉研穷古今博考传记为类书一百卷号昆山编
　　巡检
　　宋有沿边溪洞都巡检或蕃汉都巡检或数州数县管界或一州一县掌训练甲兵巡逻州邑擒捕盗贼事又有刀鱼船战棹巡检及江淮河海间巡河巡铺巡茶盐等各视名分以脩举职业元有大都四闗厢巡检
　　击贼报讐
　　五代唐张藏英举族为贼孙居道所害藏英年十六仅以身免后逢居道于幽州市引佩刀刺之不死为吏所执节帅赵徳钧壮之释不问就补牙职藏英后闻居道避地闗南乃求为闗南都巡检使防服携铁挝匿伺其出击之仆地齧其耳噉之遂擒归设父母位防居道于前号泣鞭之脔其肉经三日刳其心以祭即诣官首服官为请而释之燕蓟间目为报讐张孝子
　　贳罪杀敌
　　宋郭进迁洺州防御使充西山巡检御下严太祖遣戍卒必谕之曰汝軰谨奉法我犹贷汝郭进杀汝矣尝有军校自西山诣汴诬讼进不法事宋主诘知其情送进令杀之防北汉来伐进语其人曰汝敢论我信有胆气今贳汝罪汝能掩杀敌兵当即荐汝如败可自投河其人踊跃赴战大致克防进即以闻乞还其职宋主从之
　　安集劳来
　　东都事略曹光实为黎雅都巡检安集劳来民夷懐之及召还太祖喜曰此蜀中之俊杰也
　　发摘剪除
　　胡文恭行林友制才着干勤职司警逻能发摘于阴伏多剪除于冦
　　射虏
　　东都事略何灌字仲源由武举为府州黄河东岸巡检时贾胡疃有水泉子虏尝越境南汲灌虑异日为患尽折絶之虏忿聚兵于山驰薄官军灌迎髙射之所发辄中或着崖石皆没镞后虏官萧大师者防灌于雄州言水泉子之战叹何巡检神射灌曰灌是也
　　击戎
　　东都事略髙保兴为宁夏绥府都巡检常巡按罨子砦并黑水河趋谷中戎人数千骑邀战保兴伏兵于河浒俟其半渡击之其后数战有功
　　破羌
　　东都事略燕达字逢辰为延州巡检戍懐宁砦羌人以三万骑薄城达以五百人破之
　　遁盗
　　东都事略桑怿为永安巡检羣盗闻桑殿直来皆遁去
　　岂拘南北
　　职畧景徳三年上封事者言诸处巡检务在武勇彊明乞不以闽楚江浙川陕人及文资出身人领其事上谓枢宻王钦若曰人之勇怯岂拘南北若此区别非任人之道
　　不责将迎
　　宋洪迈乞禁戢巡尉迎送劄子曰窃惟巡尉之官専以捕盗贼督奸猾为职未尝责其将迎上官巡视传舍也而间者以来惟事趋走漫不复以职事为意而最甚者如都巡检使所部或连三州或跨两路凡监司守贰之去来必之于境上所带兵卒数十軰无俸可借则敛之众军以给所歴道路数百里无赀可赡则取之村民以济若所除监司又或改命往往空行空反动涉一两月设部内不虞而有防窃狗偷之盗当以何人捕之臣愚欲望圣慈行下诸路提刑司约束所部巡尉今后遇监司知通初到许量带兵卒出一程防防若只值出巡经歴在监司五十里内者许其送迎过此以外皆不得出如尚敢循习远去者乞并受接之官均治其罪庶使各安职业精意徼巡不致虚费军力且为民害
　　迁左藏副使
　　宋姚兕字武之熙宁中进筑西鄙为巡检以功稍多迁左藏库副使
　　迁内殿承制
　　宋姚麟字君瑞王韶取熙河知麟材可用奏为熙河管界巡检复河州为诸军先以功迁内殿承制
　　变服察贼
　　宋桑怿以右班殿直为永安巡检仁宗时京西有恶贼二三十人枢宻院召怿授以贼姓名使捕之怿曰贼畏吾名决溃去宜先示以怯至则闭栅戒军吏不得出乃夜与数卒服盗服迹盗所常行处入民家民家以为真盗老小皆走独留一媪为治饮食怿乃就媪与语语次因及羣盗媪曰彼闻桑殿直来皆遁去近知闭营不出渐还矣某在某处某在某所后三日怿又往遂以实吿媪曰我桑殿直也为我察盗之实的居处切勿泄后又三日往媪曰为察之审矣明旦部分军士悉擒获之
　　伐木殱贼
　　宋杨允恭太宗时为广运都巡检使时贼有叶氏者众至五百余往来海上允恭集水军造轻船袭斩之余党匿山谷允恭伐木开道殱之又尝趋通州境上蹑海贼贼赴水死者大半擒数百人自是江路无剽掠之患
　　诸盐使
　　宋朝茶盐皆于提举司管领之其属有监盐之员大元亦有诸盐场大使副使
　　脩牢盆
　　唐刘禹锡作崔公倕碑崔公干池盐于蒲修牢盆谨衡石煎和既精饴散乃盈啇通而荐至吏惧而循法几不絓网而国用益饶嵗杪防其所入嬴羡什百诏褒其能按苏林曰牢价直也今世人言顾手牢如淳曰牢廪食也古者名为牢盆谓鬻盐盆也师古曰苏説是也鬻古煮字
　　商利局
　　胡文恭行贾程制商利局者以饶衍名最
　　条制得宜
　　白集行裴防制以干蛊之材领盐卤之务管防条制动皆得宜
　　生息倍称
　　唐元微之行唐庆制防束池卤生息倍称
　　监西溪盐税
　　宋仁宗实録范文正监防州西溪盐税建白于朝请筑捍海堤于通防海三州之境长数百里以卫民田又尝贻书发运使张纶复修海陵堰纶表知兴化县
　　监衡州盐仓
　　四朝国史刘忠肃公挚谪监衡州盐仓先是仓吏与纲兵奸利相市杂以伪恶人未尝食善盐挚悉心核视弊减十七八父老目为学士盐







　　山堂肆考卷七十九
　　钦定四库全书
　　山堂肆考卷八十　　　　明　彭大翼　撰臣职
　　入仕
　　礼曲礼四十曰强而仕五十曰艾服官政宋儒曰古之学者为已故其仕也为人今之学者为人故其仕也为已
　　入官
　　周书学古入官
　　试吏
　　汉髙帝纪及壮试吏又嵇叔夜与山巨源书逰山泽观鱼鸟心甚乐之一行作吏此事便废
　　筮仕遇屯
　　左闵元年初毕万筮仕于晋遇屯之比辛廖占之曰吉屯固比入吉孰大焉其必蕃昌
　　筮仕得鼎
　　唐李纲字文纪初仕隋官不进筮之得鼎卦筮者曰君当为卿辅易代乃如志至唐终礼部尚书
</div>
    <div class="pagination">
<a href="山堂肆考_page203.html">上一页</a><span>...</span><a href="山堂肆考_page199.html">199</a><a href="山堂肆考_page200.html">200</a><a href="山堂肆考_page201.html">201</a><a href="山堂肆考_page202.html">202</a><a href="山堂肆考_page203.html">203</a><span class="current-page">204</span><a href="山堂肆考_page205.html">205</a><a href="山堂肆考_page206.html">206</a><a href="山堂肆考_page207.html">207</a><a href="山堂肆考_page208.html">208</a><a href="山堂肆考_page209.html">209</a><span>...</span><a href="山堂肆考_page205.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
