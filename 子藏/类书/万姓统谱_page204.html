<!DOCTYPE html>
<html>
<head>
    <meta charset="UTF-8">
    <title>万姓统谱 - 第 204 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 204 页/共 403 页</h1>
    <div class="content">　　集】
　　任古【定陶人绍兴辛巳以御史直龙图阁出守时虏众四起古乃坚筑城垒修饬器械贼闻有备竟
　　不入境后召赴行在民数千伏阙丐留不许】
　　任希夷【字伯起邵武人淳熈进士调浦城主簿従朱熹学笃信力行熹喜之曰开济士也迁礼部尚书尝言周惇熈程颢程頥为百代絶学之倡乞定议赐諡进端明殿学士防知政事】
　　任良弼【嘉定中任知县时臣僚奏乞下江东漕司问拯之防良弼请于本县折帛一顷减三分之一又请蠲积欠二十万缗诏俱从之良弼以休宁诸乡惟黎阳赋最重请依和睦乡则例蠲减民深徳之】
　　【金】任天宠【字清叔曹州人初为考城主簿再迁威戎令泰定军节度判官皆有善政累迁国子祭酒贞祐初为中都路都转运使时京师戒严粮运艰阻天宠悉力营办尝出家资以济饥者全活甚众迁户部尚书中都不守天宠继走南京中道遇兵死之谥纯肃】
　　【元】任仁发【上海人年十八中乡试仕为都水监自黄河江浙及吴淞江淤塞皆随处疏而通之官至
　　浙东道宣慰副使所着有水利书十卷】
　　任志【壶关人归穆呼哩充元帅与金人战有功金人擒其长子以招之志曰我为大朝帅岂爱一子
　　亲射殪之以议事道经武安为金人所害子存亦与金将武仙战死】
　　任士林【字叔实其先蜀绵竹人徙居奉化再世又徙琦山自幼頴敏秀拔六嵗能属文既长丧父庐墓读书亹亹不倦诸子百家靡不周览为文沉厚正大一以理为主后讲道防稽授徒钱塘文日大肆逺近求请殆无虚日至大初以中书左丞郝公荐授安定书院山长以终所着有中易论语指要及松乡文集若干卷】
　　【明】任原【字本初弟序字本立休宁人父鼎筑精舍于富川之上延祁门汪克寛主师席原序受学焉克寛着春秋纂疏纲目考异原序皆预有力既又从学于东山赵汸学成防天兵下徽州原出佐军实从捍御歴功至显武将军雄峯冀管军万户卒序代之徙镇明越及闽中坐事废兄弟皆有诗文集传于世】
　　任勉【字近思华亭人洪武间令鄱阳县恳恳以礼义开导公暇诣学宫亲授诸生经史有寡妇欲再适反以饥寒讼夫兄勉书其背曰饿死事极小失节事极大俗由是耻失节者陞知泸州民请留遂调同知饶州未几擢福建防政】
　　任昂【字仲丹河隂人博览羣书早有才誉元进士拜晋宁县尹不受隠居日以经史自娱洪武初以
　　儒士训襄垣县学累官礼部尚书】
　　任励【长安人洪武进士刑部尚书】
　　任亨泰【字左雍襄阳人洪武戊辰举进士第一授翰林修譔学行重于士林进陞詹事府詹事至
　　礼部尚书尝使交趾其国王曰状元不可得也当异其礼待之加重】
　　任毅【洪武间知重庆府有干济才事虽繁剧举无遗滞以亷能著称】
　　任肃【字伯雝徐州人洪武中乡贡擢工部主事寻陞郎中以营缮宫殿成迁南昌知府政绩卓异秩
　　满转云南左防政致仕】
　　任祐【灵寳人性资頴悟笃学慎行洪武间以太学生授山东诸城知县政绩着闻迁永平府同知再
　　陞四川右布政使】
　　任坛【字廷坚鄞人登胡广榜进士知桂东县秩满擢监察御史陞江西按察司佥事刚介有守字牧之恩洽于桂东氷霜之操肃于宪台御史时守制于家三年足不出户限守令谒吊惟哭踊对之不接一语同邑为御史者若柴履姚兼善皆砥砺操行以才能著名而履之居丧一如坛焉士论髙之】
　　任宁【字靖之临漳人正统壬戌进士歴都御史】
　　任鉴【字自明临颍人成化丁丑进士歴都御史】
　　任仪【阆中人进士选庶吉士授御史遇权宦以内命建佛防于兴隆寺有御史乗马过寺门拉入辱之仪代与宦辨且上疏劾之坐是外补歴迁山西右防政时逆瑾用事诬谪西安同知卒】
　　任文献【字国光郯城人治癸丑进士任御史侃直敢言以风裁称】
　　任汉【字宁海温江人治进士任御史巡按南畿风裁峻整抗章论列朝贵敛迹林公俊谓其为真
　　御史厯都御史大理寺卿刚棱不挠多所建白】
　　任贤【裕州人治中乡举累官监察御史以内艰归正徳六年流贼掠境贤分城御守及城陷力战
　　死之诏赠太常少卿立祠祀之】
　　任良弼【平遥人治进士初授翰林庶吉士选刑科左给事中转吏科都给事中议论风采弹劾不避权贵陞通政抗逆瑾矫诏下狱谪戍辽阳持节自如瑾诛复任通政名重朝野居官三十年家积琴书而已】
　　任洛【字仲伊钧州人进士正徳初知桐乡明敏公亷吏民敬爱之居三年以忧去行装萧然后迁监
　　察御史歴都御史】
　　任忠【字原孝昆山人正徳辛未进士厯布政使】
　　任瀚【字少海南充人嘉靖己丑进士歴官文选郎有文名】
　　任瀛【字登之兖州人嘉靖己未进士歴都御史】
　　任环【字应干长治人嘉靖甲辰进士任蘓州府同知倭夷入冦环屡战多捷且大有功于民立祠祀
　　之】
　　任惟钧【字子范巴县人嘉靖丁未进士歴防议】
　　任士凭【字可依平原人嘉靖丁未进士歴官都御史刑部侍郎】
　　岑【南阳宫音文王封异弟耀之子渠为岑子因氏】
　　【汉】岑彭【字君然棘阳人王莽时守本县长汉兵起率众降従平河北光武即位拜廷尉兴吴汉等收洛阳讨平南方进封舞阳侯后与吴汉围隗嚣公孙述遣捋救嚣彭奉勑击蜀长驱入阕径拔武阳全蜀震骇述大惊曰是何神也乃使客夜刺杀彭赐諡壮侯子遵嗣徙封细阳侯帝思彭功复封遵弟淮为谷阳侯】
　　岑熈【彭五世孙少为侍中迁魏郡太守招聘隠逸与防政事无为而化视事一年舆人歌之曰我有枳棘岑君伐之我有蟊贼岑君遏之狗吠不惊足下生牦含哺鼓腹马知凶灾熈卒子福嗣为黄门侍郎】
　　岑晊【字公孝棘阳人有髙才与郭泰等相友善虽在闾里慨然有董正天下之志太守成瑨请为功
　　曹不避豪势时语曰南阳太守岑公孝农成瑨但坐啸瑨死遂不仕】
　　【南北】岑之敬【字思礼棘阳人五嵗读孝经每焚香独坐亲戚叹异之十六擢髙第仕梁为夀光学士累
　　迁征南府谘议防军博渉文史雅有词笔以笃行称】
　　岑善方【棘阳人清慎有器局博通经史仕梁为散骑常侍所着有文集七卷七子皆有操行】
　　【隋】岑道愿【江陵人隋初避难泝三峡至万州江南山岩下修炼食黄精百余嵗蜕迹而去唐贞观十八年以香属商人令往所隠岩下然之商人不往且归波涛雷怒不可上乃返诣岩然香遂平行无虞】
　　【唐】岑文本【字景仁棘阳人性沉敏善文辞贞观初为秘书迁中书侍郎専典机要进中书令有忧色母问之曰位髙责重所以忧也或劝营产业叹曰吾以文墨位宰相俸已重矣尚何产业为卒諡曰宪従子长倩官至文昌右相封邓国公】
　　岑仲林【邓州人为溧水令有政绩】
　　岑羲【字伯华文本孙第进士武后时为金坛令迁中书舍人敬晖欲上表削诸武众畏三思不敢为义独为之进吏部侍郎掌选刚亷官至侍中封南阳郡公自文本至羲一门三相在清要者数十人】
　　岑仲翔【文本孙为长洲令兄羲为金坛令弟仲林为溧水县令皆有治绩人称江东三岑厯太子
　　中允陕州刺史】
　　岑参【文本后登天寳进士第官至侍御史能诗与李杜相颉颃后为嘉州太守】
　　岑长倩【江陵人文本从子少孤为文本鞠爱孙号陈留入俊官至文昌右相武后篡位欲以武承
　　嗣为太子长倩争不聴为来俊臣所诬斩于市睿宗立进复官爵】
　　岑植【邓州人文本孙也尝为句容令明达善断尤悉民情伪毫必察黜陟使源干矅荐于朝】岑文昭【文本之弟也文昭当太宗时任校书郎多交轻薄帝不悦谓文本曰卿弟多过朕将出之文本曰臣少孤母所钟念者弟也不欲离左右今若外出母必忧无此弟是无老母也泣下呜咽帝愍其意召文昭让敕卒无故】
　　【宋】岑象求【郪人举进士持心履行为士矜式出将指使入侍经幄尤以端亮称之】
　　岑平
　　岑頔【俱登科】
　　岑穰【济州人】
　　【明】岑仁忠【洪武中为保昌知县为政亷平修筑陂塘十一处以资灌溉民永赖之】
　　岑嵩【徳庆州人正统末知上杭县冦乱之后绥懐有方流亡悉复】
　　岑俊【字子英慈谿人隠云岩通经史百家工书学篆尤入妙古诗出入汉晋尝授徒吴兴有钱氏子负所寄一无所诘由是人目为长者正统间提学佥事范润生举经明行修以亲老辞平生悃幅无华口未尝言人过至治家丧一以礼年九十疾革犹与客诵所评鲁男子诗云雨崩邻妇屋风烈夜难禁闭户却逃难全无恻隠心语毕奄逝】
　　岑琬【余杭人治进士歴官佥事】
　　岑万【字体一顺徳人嘉靖丙戌进士歴官左布政使子用賔己未进士歴知府】
　　岑义【邳州人父泰母蘓氏义自幼以孝闻朝夕问安必拜跪饮食汤药必亲调母疾吁天愿减年以夀母母盲义朝夕餂之目复明父母卒义苫块几毁岠山下跣足负土成坟庐墓三年甘露降墓树有司上其事旌表其门】
　　黔【齐郡宫音音禽】
　　【周】黔娄子【齐隠士守道不屈威王师之】
　　黔敖【礼记】
　　黔夫【战国时齐威王与魏惠王防田于郊魏王问齐有寳乎威王曰吾有黔夫者使守徐州则燕人
　　祭北门赵人祭西门徙而从者七十余家】
　　【汉】黔陵【舒人斩厐萌首归汉】
　　琴【天水仲尼弟子琴牢之后】
　　【周】琴髙【赵人得水仙尝于海山乗赤鲤】
　　琴张【孔子弟子】
　　琴牢【南陵侯】
　　【本朝】琴惟和【四川资县人景泰间任陕西葭州知州】
　　禽【鲁国鲁大夫禽郑之后】
　　【周】禽滑厘【与田子方段干木之属受业子夏为王者师】
　　禽息【秦大夫荐百里奚不见纳缪公出当车以头击闑脑乃精出曰臣生无补于国不如死也缪公
　　感悟而用百里奚秦以大化】
　　禽庆【髙士左传】
　　【汉】禽贤【孝子】
　　禽坚【成都人生而失父三出徼外乃寻获之后王商为蜀郡太守以坚有志性表其墓而追赠之】
　　临【西河八凯大临之后】
　　【汉】临孝存【北海人博学知名孔融以不及见为恨】
　　【南北】临深【东海人秦州刺史】
　　临孝恭【隋人知天文】
　　临牢【栁说彘惊临牢】
　　【明】临见诚【贵州石阡人正徳中任平阳府经歴】
　　参【陆终第二子参胡之后】
　　【唐】参开【开元登科】
　　【明】参安【平定州人永乐间任福建连江县知县】
　　侵【扶风】
　　【汉】侵恭【扶风太守】
　　隂【始兴宫音隂康氏之后文王子管叔鲜后管夷吾孙修适楚为隂大夫因氏又望出武城】
</div>
    <div class="pagination">
<a href="万姓统谱_page203.html">上一页</a><span>...</span><a href="万姓统谱_page199.html">199</a><a href="万姓统谱_page200.html">200</a><a href="万姓统谱_page201.html">201</a><a href="万姓统谱_page202.html">202</a><a href="万姓统谱_page203.html">203</a><span class="current-page">204</span><a href="万姓统谱_page205.html">205</a><a href="万姓统谱_page206.html">206</a><a href="万姓统谱_page207.html">207</a><a href="万姓统谱_page208.html">208</a><a href="万姓统谱_page209.html">209</a><span>...</span><a href="万姓统谱_page205.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
