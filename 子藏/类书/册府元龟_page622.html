<!DOCTYPE html>
<html>
<head>
    <meta charset="UTF-8">
    <title>册府元龟 - 第 622 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 622 页/共 736 页</h1>
    <div class="content">    齐之好勇者其一人居东郭其一人居西郭卒然相遇於途曰：姑相饮乎！觞数行（觞爵也。）曰：姑求肉乎！一人曰：子肉也。我肉也。尚胡革求肉而为（革为也。），於是具染而已（染谓酱也。）因抽刀而。
    相舀至死而止勇。若此不。若无（酒以成礼弗继以淫义也。勇而相舀无礼之甚。故曰：不。若无）蔺相如赵人也。赵惠文王十九年秦王使使者告赵王欲与王为好会於河西外渑池赵王畏秦欲毋行廉颇蔺相如计曰：王不行示赵弱。且怯也。赵王遂行相如从廉颇送至境与王诀曰：王行度道里会遇之礼毕还不过三十日三十日不还则请立太子为王以绝秦望王许之遂与秦王会渑池秦王饮酒酣曰：寡人窃闻赵王好音请奏瑟赵王鼓瑟秦御史前。《书》曰：某年月日秦王与赵王会饮令赵王鼓瑟蔺相如前曰：赵王窃闻秦王善为秦声请奏盆缶秦王以相娱乐（缶者瓦器所以盛酒浆秦人鼓之以节歌也。）秦王怒不许，於是相如前进缶因跪请秦王秦王不肯击缶相如曰：五步之内相如请得以颈血溅大王矣。左右欲刃相如相如张目叱之左右皆靡，於是秦王不怿为一击缶相如目顾召赵御史。《书》曰：某年月日秦王为赵王击缶秦之群臣曰：请以赵十五城为秦王寿蔺相如亦曰：请以秦之咸阳为赵王寿秦王竟酒终不能加胜於赵赵亦盛设兵以待秦秦不敢动既罢归国以相如功大拜为上卿。
    毛遂者赵之平原君客也。平原君喜宾客至者数千人秦之围邯郸赵使平原君求救合从於楚约与食客门下有勇力文武备具者二十人偕平原君曰：使文能取胜则善矣。文不能取胜则歃血於华屋之下必得定从而还士不外索取於食客门下足矣。得十九人馀无可取者无以满二十人门下有毛遂者前自赞於平原君曰：遂闻君将合从於楚约与食客门下二十人偕不外索今少一人愿君即以遂备员而行矣。平原君曰：先生处胜之门下几年於此矣。毛遂曰：三年於此矣。平原君曰：夫贤士之处世也。譬。若锥之处囊中其末立见今先生处胜之门下三年於此矣。左右未有所称诵胜未有所闻是先生无所有能也。毛遂曰：臣乃今处囊中耳使遂蚤得[A13C]脱而出非惟其末见而已平原君竟与毛遂偕十九人相与目笑之而未发也。毛遂比至楚与十九人论议十九人皆服平原君与楚合从言其利害日出而言之日中不决十九人谓毛遂曰：先生上毛遂按剑历阶而上谓平原君曰：从之利害两言而决耳今日出而言日中不决何也。楚王谓平原君曰：客何为者也。平原君曰：是胜之舍人也。楚王叱之胡不下吾乃与而君言汝何为者也。毛遂按剑而前曰：王之所以叱遂者以楚国之众也。今十步之内王不得恃楚国之众也。王之命悬於遂手吾君在前叱者何也。且遂闻汤以七十里之地王天下文王以百里之壤而臣诸侯岂其士卒众多哉！诚能据其势而奋其威今楚地方五千里持戈百万此霸王之资也。以楚之︹天下弗能当白起小竖子耳率数万之众兴师以与楚战一战而举鄢郢再战而烧夷陵三战而辱王之先人此百世之怨而赵之所羞而王弗知恶焉合从者为楚非为赵也。吾君在前叱者何也。楚王曰：唯唯诚。若先生之言谨奉社稷以从毛遂曰：从定乎！楚王曰：定矣。毛遂谓楚王之左右曰：取鸡狗马之血来毛遂奉铜盘而跪进之楚王曰：王当歃血而定从次者吾君次者遂遂定从於殿上毛遂左手持盘血而右手招十九人曰：公相与歃血於堂下公等碌碌所谓因人成事者也。
    次非荆人也。一作次飞得宝剑於干遂（干遂邑名）还返涉江至於中流有两蛟夹绕其船次非谓舟人曰：汝尝见两蛟夹舟而舟中之人有全活者乎！舟人曰：未之见也。次音禄非曰：若如是吾固江中之腐朽骨耳弃剑而已余何爱焉遂攘臂衣拔剑赴江刺蛟杀之而复上舟中之人皆获全荆王闻之仕以执圭（。《周礼》侯执信圭楚以次非为勇武侯）。
    秦舞阳燕国勇士也。年十三杀人人不敢忤视。
    汉项籍字羽长八尺二寸力能扛鼎（扛举也。音江）才气过人吴中子弟皆惮籍汉军与羽军相守广武羽令壮士出挑战汉有善骑射曰：楼烦（楼烦胡人也。後为县属雁门北县人善骑射谓士为楼烦取其称耳未得楼烦人也。）楚挑战三合楼烦取射杀之羽大怒自被甲持戟挑战楼烦欲射羽目叱之楼烦目不能视手不能发走还入壁不敢复出汉王使间问之乃羽也。後至垓下为汉兵所围夜直溃围南出汉军追之至东城乃有二十八骑追者数千羽自度不得脱谓其骑曰：吾起兵至今八岁矣。身七十馀战所当者破所击者服未尝败北遂霸有天下然今卒困於此此天亡我非战之罪也。今日固决死愿为诸君决战必三胜之为诸君溃围斩将艾旗乃後死（艾音刈）使诸君知吾非用兵罪天亡我也，於是引其骑因四ㄨ山而为圜陈外乡汉骑围之数重羽谓其骑曰：吾为公取彼一将令四面骑驰下期山东为三处，於是羽大呼驰下汉军皆披靡遂杀汉一将是时杨喜为郎骑追羽羽还叱之喜人马俱惊辟易数里与其骑会三处汉军不知羽所居分军为三复围之羽乃驰复斩汉一都尉杀数十百人复聚其骑亡两骑乃谓骑曰：何如骑皆服曰：如大王言。
    季心布弟也。以勇闻关中後为中司马。
    朱字子游鲁人尝借客报雠以勇力闻官至槐里令。
    李禹敢之子也。亦有勇尝与侍中贵人饮侵陵之莫敢应後之武帝帝召禹使刺虎县下圈中未至地有诏引出之禹从落中以剑斫绝累欲刺虎帝壮之遂救止焉。
    後汉铫期颍川郏人也。光武略地颍川闻期志义召署功曹掾从光武徇蓟时王郎檄书到蓟蓟中起兵应郎光武趋驾出百姓聚观讠宣呼满道遮路不得行期骑马四下陂ヌ也。ㄨ音徒回反落与络同谓当纟强时络之而下也。累索也。奋戟目大呼左右曰：趋众皆披靡及至城门门已闭攻之得出位至卫尉卒。
    盖延身长八尺弯弓三百斤边俗尚勇力而延以气闻後为虎牙将军封安平侯复拜左冯翊薨於位。
    朱晖有气决年十三王莽败天下乱与外氏家属从田间奔入宛城道遇群贼白刃劫诸妇女略夺衣物昆弟宾客皆惶迫伏地莫敢动晖拔剑前曰：财物皆可取耳诸母衣不可得今日朱晖死日也。贼见其小壮其志笑曰：童子内刀遂舍之而去後位为尚书令以老病乞身拜骑都尉卒。
    彭年十五时父为郡吏得休与俱归道为盗所劫困迫乃拔佩刀前指盗帅曰：父辱子死卿不顾死耶盗相谓曰：此童子义士也。不宜逼之遂辞谢而去乡党称其名。
    杨政字文行京兆人尝过扬虚侯马武武称疾见政去对杌边床卧欲令政拜床下政入户前排武径上床坐武恨语言不怿政把武手责之曰：卿蒙国恩备位藩臣不思求贤助国而骄天下英俊今日动者刀入胁左右大惊以为见劫操兵满侧颜色自。若会信阳侯至责数武令为朋友其刚果勇敢皆此类也。官至左中郎将。
    五孚字德瑜汝南吴房人质性刚毅勇壮好义力能兼人。
    孙堪以节介气勇自许王莽末兵革并起宗族老弱在营保间堪尝力战陷敌无所回避数被创刃宗族赖之郡中咸服其义勇位至侍中骑都尉。
    牛邯字孺卿狄道人有勇力才气雄於边陲。
    魏臧霸字宣高泰山人父戒为县狱掾据法不听太守所欲杀太守怒收戒诣府送者百馀人霸年十八将客数人於南山中夺之送者莫敢动因与父俱亡命东海繇是以勇壮闻後为执金吾位特进。
    吕布字奉先五原人也。董卓为都尉卓每以布自卫布尝小失於卓拔戟掷之布し捷得免布繇是阴怨於卓布後应王允於门刺杀卓卓将李催等阻兵布自南阳从袁术自术。又投袁绍绍与布击张燕布尝御良马号赤兔能驰城飞{渐土}遂突张燕军阵一日或至三四皆斩首而出遂破燕军。
    许褚字仲康长八尺大十围勇力绝人太祖初见曰：此樊哙也。即日拜都尉。
    鲍出字文才京兆新丰人也。少游侠兴平中三辅乱出与老母兄弟五人家居本县以饥饿留其母守舍相将行采蓬实合得数升使其二兄初雅及其弟成持归为母作食独与小弟在後采蓬初等到家而啖人贼数十人已略其母以绳贯其手掌驱去初等怖恐不敢追逐须叟出从後到知母为贼所略欲追贼兄弟皆云：贼众当如何出怒曰：有母而使贼贯其手将去煮啖之用活何为乃攘臂结袖独追之行数里及贼贼望见出乃共布列待之出到回从一头斫贼杀四五人贼走复相合聚围出出跳越围斫之。又杀十馀人时贼分布驱出母前去贼连击出不胜乃走与前辈合出复追击之还见其母与比舍妪同贯相连出遂复奋击贼贼问出曰：卿欲何得出责数贼指其母以示之贼乃解还出母比舍妪独不解遥望出求哀出复斫贼贼谓出曰：已还卿母何为不止出。又指求哀妪此我嫂也。贼复解还之出得母还遂相扶持客南阳。
    刘晔淮南成德人也。汉末扬土多轻侠狡桀有郑宝张多许乾之属各拥部曲宝最骁果才力过人一方所惮欲驱略百姓越赴江表以晔高族名人欲︹逼晔使倡导此谋晔时年二十馀心内忧之而未有缘会太祖遣使诣州有所案问晔往见为论事势要将与归驻止数日宝果从数百人赍牛酒来候使者晔令家僮将其众坐中门外为设酒饭与宝内晏饮密勒彳建儿令因行觞而斫宝性不甘酒视候甚明觞者不敢发晔因自引取佩刀斫杀宝斩其首以令其军曰：曹公有令敢有动者与宝同罪众皆惊怖走还营营有督将精兵数千惧其为乱晔即乘宝马将家僮数人诣宝营门呼其渠帅喻以祸福皆叩头开门内晔晔抚慰安怀咸悉悦服推晔为主终於大中大夫夏侯称渊之子也。年十六渊与之田见奔虎称驱马逐之禁之不可一箭而倒名闻太祖太祖把其手喜曰：我得汝矣。
    丁原字建阳本出自寒家为人粗略有武勇善骑射为南县吏受使不辞难有警急追寇虏取在其前文ㄈ小名鸯扬州刺史钦之子也。钦之举兵大将军司马景王致兵讨之将战钦引退鸯年尚幼勇力绝人谓钦曰：及其未定击之可破也，於是分为二队夜夹攻军ㄈ率壮士先至大呼大将军军中震扰钦後期不应会明ㄈ退钦亦引还（一云：鸯年十八勇冠三军）。
    吴刘繇年十九从父韪为贼所劫质繇夺取以归繇是显名。
    太史慈字子义与扬州刺史刘繇同郡慈自辽东还未与相见暂渡江到曲阿见繇未去会孙策至或劝繇可以慈为大将军繇曰：我。若用子义许子将不当笑我邪因使慈侦视轻重时独与一骑卒过策策从骑十三皆韩当宋谦黄盖辈也。慈便前斗正与策对东刺慈马而掣得慈顶上手戟慈亦得策兜鍪会两家兵骑并各来赴，於是解散。
    徐盛字文乡琅琊营人遭乱客居吴以勇气闻孙权统事以为别部司马後为安东将军封芜湖侯。
    晋吾彦初为小将给吴大司马陆抗抗奇其勇略将拔用之患众情不允乃会诸将密使人阳狂拔刀跳跃而来坐上诸将皆惧而走唯彦不动举几御之众服其勇乃擢用焉终於大长秋。
    庾东以勇力闻武帝时有西域彳建胡し捷无敌晋人莫敢与较帝募勇士唯东应选遂扑杀之名震殊俗司马勋字伟长年十馀岁愍帝末长安陷刘曜将令狐泥养为子及壮便弓马能左右射咸和六年自关右还自列云：是大长秋恂之玄孙冠军将军济南惠王遂之曾孙略阳太守之子遂拜谒者仆射以勇闻。
    周访参元帝镇东军谋事时有与访同姓名者罪当死吏误收访访奋击收者数十人皆散走而自归於帝帝不之罪。
    段文鸯匹弟也。在厌次会石虎纵骑抄城左右文鸯登城临见不胜其勇欲出击胡匹疑有伏不听出民大为胡所杀掠文鸯单将壮士数十骑出击胡所杀甚多胡骑退文鸯追蹑匹率步卒继文鸯。
    胡伏骑起匹文鸯力战杀胡数十丈鸯还。
    蔡裔有勇气声。若雷震尝有二盗入室裔拊床一呼而二盗俱陨故殷浩委以军锋焉。
    杜曾少骁勇绝人能被甲游於水中始为新野王歆镇南参军历华容令至南蛮司马凡有战阵勇冠三军。
    桓石虔小字镇恶有才し捷绝伦从父在荆州於猎围中见猛兽被数箭而伏诸督将素知其勇戏令拔箭石虔因急往拔得一箭猛兽跳石虔亦跳高於猛兽复拔一箭以归。
    刘牢之字道坚曾祖羲以善射事武帝历北地雁门太守父建有武为征虏将军牢之世以壮勇称後为冠军将军豫州刺史卒。
    赵伯舒诱之弟也。诱为王敦参军距杜曾弟五猗与子龚俱战死伯舒龚之弟也。王敦使周访击杜曾伯舒请从行访惮曾之强欲先以伯舒饵曾使其既疲而後击之伯舒多枭首级。
    王机长沙人美姿仪ㄈ傥有度量陈恢之乱机年十七率众击破之。
    杨孜敬为人剽锐果於行事昔与从兄期劝殷仲堪杀殷ダ仲堪不从孜敬拔刃而起欲自出取之仲堪苦禁乃止。
    後蜀李流字互通特第四弟少好学便弓马东羌校尉何攀称流有贲育之勇举为东羌督。
    胡盛之为长沙王仪欣镇军参军督护讨劫谯郡县西劫有马步七十逃隐深椿盛之挺身独进手斩五十八级。
    蒯恩兰陵人高祖征孙恩县使伐马刍恩尝负大束兼倍馀人每舍刍於地叹曰：大丈夫弯弓三石柰何充马士高祖闻之即给器仗恩大喜自征妖贼尝为先登多斩首级既习战阵胆力过人终於司马将军临淮太守。
    丁午骁勇有气力高祖之杀诸葛长民使午拉杀之时人为之语曰：勿跋扈付丁午。
    沈庆之少有志力孙恩之乱遣人冠武康庆之未冠随乡族击之繇是以勇闻後为侍中太尉。
    柳元景少便弓马数随父伐蛮以勇称後位至侍中尚书令骠骑大将军。
    宗悫兄泌娶妻始入门夜被劫悫年十四挺身拒贼十馀人皆披散不得入室位至宁蛮校尉雍州刺史薛安都少以勇闻身长七尺八寸便弓马後官至东徐州刺史。
    沈攸之为郢州刺史闻虎辄自围捕往无不得一日或得两三。若逼暮不获禽则宿昔围守须晓自出。
    焦度为青州刺史颜师伯辅国参军师伯启孝武称度气力弓马并绝人帝召还充左右见度身形黑壮谓师伯曰：真彳建物也。为晋安王子勋夹毂队主随江州子勋起兵以度为龙骧将军领三千人为前锋屯赭圻每与台军战尝自跳突所向无不胜事败逃宫亭湖中为寇朝廷闻其勇甚忧之使州刺史王景文诱降焉。
    王宜兴吴兴人形状短小而果劲有胆力少年时为劫不须伴郡县讨逐围绕数十重终莫能擒。
    南齐崔恭祖惠景宗人也。骁果便马槊气力绝人频经军阵。
    戴僧静会稽永兴人属魏军至僧静应募出战单刀直前魏军奔退。又追斩三级时天寒甚乃脱衣口衔三头拍浮而还位至征虏将军庐陵王中军司马高平太守卒。
    周奉叔持节军士盘龙子也。建元三年魏人围角城奉叔单马率二百馀人结阵虏万馀骑张左右翼绕之一骑走还报奉叔已没盘龙方食弃箸驰马奋槊直奔虏阵自称曰：周公来虏素畏盘龙骁名即时披靡时奉叔已大杀虏得出在外盘龙不知乃冲东击西奔南突北贼众莫敢当奉叔见其父久不出复跃马入阵父子两骑萦搅数万人虏众大败盘龙父子繇是名播北国形甚羸讷而临军勇果诸将莫逮。
    桓康北兰陵承人也。勇果骁悍初随武帝起义为郡兵追急皆散康装担一头贮穆后一头贮文惠太子及竟陵王子良自负置山中与门客萧欣祖四十馀人相结破狱出武帝郡兵追急康死战破之随武帝起兵摧坚舀阵所经村邑恣行暴害江南人畏之以其名怖小儿书其形状於寺中病疟者写其形帖着床壁无不立愈後为骁骑将军卒。
    梁羊鸦仁字孝穆大山钜平人少骁果有胆力率兄弟自魏归国位至北司州刺史。
    曹景宗字子震新野人父欣之为徐州刺史遣景宗出州以疋马将数人於道路卒逢蛮贼数百围之景宗带百馀箭仍驰骑四射每箭杀一蛮蛮遂败走因是以胆勇知名。
    冯道根年十六乡人蔡道班为湖阳戍主攻蛮锡城反为蛮困道根救之疋马转战提双剑左右奋击杀伤甚多道班以免繇是知名。
    陈伯之幼有膂力尝援面觇人船船人斫之获其左耳後随乡人车骑将军王广之广之爱其勇每夜卧下榻征讨尝将自随终於大中大夫。
    柳敬礼与兄仲礼皆少以勇烈知名官至扶风太守杜﹀有志气居乡里以胆勇称後为散骑常侍江州刺史。
    杜幼安性至孝宽厚雄勇过人位至西荆州刺史。
    胡僧祜字愿果南阳人少勇决有武。
    羊字子鹏都官尚书侃之子侯景败密图之乃随其东走景於松江下海欲向蒙山景寝语海师向京口至湖豆州景觉拔刀叱海师景透水斫之景入船中以小刀抉船刺杀之世祖以为青州刺史封昌国侯钱五百万米五千石。
    陈周铁虎事梁河东王萧誉以勇敢闻誉为临蒸令及王僧辨讨誉於阵获铁虎僧辨命烹之铁虎呼曰：侯景未灭何以杀壮士僧辨奇其言乃宥之後为散骑常侍严威将军太子左卫卒。
    程灵洗新安海宁人少以勇力闻步行日三百馀里便骑善射梁末。又海宁黝歙等县及鄱阳宣城郡累多盗贼郡县苦之灵洗素为乡里所畏服前守长常使召募少年逐捕劫盗位至安西将军。
    程文季灵洗子也。幼习骑射多略果决有父风弱冠从灵洗征讨必前登舀阵後为安远将军谯州刺史。
    杜僧明字宏形貌眇小而胆气过人有勇力善骑射位至通直散骑常侍平北将军。
    萧摩诃父谅梁始兴郡丞摩诃随父之郡年数岁而父卒其姊夫蔡路养在南康乃收养之稍长果毅有勇力侯景之乱高祖赴援京师路养起兵拒高祖摩诃时年十三单骑出战军中莫有当者及路养败摩诃归於侯安都安都遇之甚厚自此常隶安都征讨及任约徐嗣徽引齐兵为寇高祖遣安都北拒齐军於锺山龙尾及北郊坛安都谓摩诃曰：卿骁勇有名千闻不如一见摩诃对曰：今日令公见矣。及战安都坠马被围摩诃独骑大呼直冲齐军披靡因稍解去安都乃免後入隋授开府仪同三司周迪少居山谷有膂力能挽强弩以弋猎为事侯景之乱迪宗人周续起兵於临川梁始兴王萧毅以郡让续迪召募乡人从之每战必勇冠众军官至安南将军。
    後魏长孙观少以壮勇知名。
    鲁秀小字天念爽弟也。颇有意略才力过爽太武以充宿卫甚知待之高梁王阿叔泥为芮芮所围甚急使秀往救太武自率大众继其後未及至秀已击破之拔阿叔泥而反。
    吕罗汉弱冠以武知名父温之佐秦州罗汉随侍陇右杨难当率众数万莞冠上わ秦人多应之贼众转盛罗汉进计於镇将元意头曰：今不出战示敌以弱众情隽贰大事去矣。意头善之即简千馀骑令罗汉出战与诸骑策大呼直冲难当军众皆披靡杀难当左右队骑八人难当大惊乃引还仇池後拜内都大官卒。
    来大千骁果善骑射迁中散至於朝贺之日大千尝着御铠盘马殿庭莫不叹异尝从太宗猎见虎在高岩上大千持槊直前刺之应手而死。
    崔延伯博陵人也。祖寿於彭城舀入江南延伯有气力少以勇壮闻後为左卫将军卒。
    乙瑰代人也。便弓马善骑射手格猛兽膂力过人数从征伐後为侍中征东将军定州刺史卒。
    尔朱兆字万仁少骁猛善骑射手格猛兽後为都督十州诸军事袭并州刺史。
    李洪之志性慷慨多所堪忍疾灸疗艾炷将二寸首足十馀处一时俱下而言笑自。若接宾不辍後为安南将军秦益二州刺史。
    尉眷太宗时执事左右为太官令时侍臣受斤亡入蠕蠕诏眷追之遂至虏庭大擅问其故眷曰：受斤负罪天子逃刑在此不时执送是以来取眷遂擒受斤於大擅前左右救之乃免繇是以骁烈闻迁司卫监江文遥少有大度轻财好士士多归之夏侯道迁之图阳虚珍也。文遥奋剑请行遂手斩虚珍。
    後周夏莫陈崇武川人少骁勇善驰射随贺拔岳征讨以功除建威将军位至大司徒。
    耿豪少粗犭广有武艺好以气凌人贺拔岳西征引为帐内岳被害归太祖以武勇见知後为骠骑大将军开府仪同三司。
    贺。若敦东魏颍川长史统之子从其父归太祖时群盗蜂起各据山谷太龟山贼张世显潜来袭统敦挺身赴战手斩七八人贼乃退走终於忠州刺史。
    泉仲遵雒州都督企之次子少谨实有武艺遭世离乱每从父兄征讨以勇决闻高敖曹攻雒州企令仲遵率五百人出战时以众寡不敌乃退入城复与企力战拒守矢尽以棒杖捍之遂为流矢中目不堪复战及城舀士卒叹曰：若二郎不伤岂至於此。
    隋虞庆则灵武太守祥之子幼雄毅性ㄈ傥身长八尺有胆气善鲜卑语身被重铠带两左右驰射本州豪侠皆敬惮之後以右武侯大将军出为桂州道行军纟总管。
    张ち字文懿自云：清河人家於淮阴好读兵书尤便刀周世乡人。《郭子》异密引冠ち父双欲率子弟击之犹豫未决ち赞成其谋竟以破贼繇是以勇决知名起家州主簿。
    史万岁以坐事除名配敦煌为戍卒戍主甚骁武每单骑深入突厥中掠取羊马取大克获突厥无众寡莫之敢当其人深自矜负数骂辱万岁万岁患之自言亦有武用戍主试令驰射甚工戍主笑曰：小人安可万岁请弓马复掠突厥中大得六畜而归戍主始善之每与同行取入突厥数百里名北夷後为河州刺史行军纟总管。
    麦铁杖陈亡後徙居清流县遇江东反杨素遣铁杖头戴草束夜浮渡江觇贼中消息具知还报後复更往为贼所擒逆帅李陵遣兵仗三十人卫之缚送高智惠行至亭卫者憩息哀其馁解手以给其餐铁杖取贼刀乱斩卫者杀之皆尽悉割其鼻怀之以归素大奇之後位至右屯卫大将军。
    梁默者梁士彦之苍头骁武绝人士彦每从征伐常与舀阵。
    唐杜伏威隋末僭称将军炀帝遣右御卫将军陈棱以精兵八千讨之棱不敢战伏威遣遗棱妇人以激怒之并致书号为陈姥棱大怒悉兵而至伏威逆拒自出阵前挑战棱部将射中其额伏威怒指之曰：不杀汝我终不拔箭遂驰之棱部将走奔其阵伏威因入棱阵大呼冲击所向披靡获所射者使其拔箭然後斩之携其首复入棱军奋击杀数十人棱阵大溃仅以身免。
    丘行恭善骑射勇敢绝伦隋大业末与兄师利聚兵於岐雍间有众一万保故城百姓多附之群盗不敢入境。
    李艺性桀黠刚愎不仁勇於攻战。
    薛仁杲举之长子多力善骑射勇烈过人举军中号为万人敌後为太宗所诛。
    卢祖尚隋大业末召募壮士逐捕郡盗时年甚少而武力过人。又御众严整所向有功群盗畏惮不敢入境。
    钱九陇有膂力し捷善骑射隋大业中尝从高祖以骁勇见称官至监门大将军。
    高开道渤海人少而骁捷隋大业末贼帅格谦拥众於豆子<卤元>开道归之礼遇甚薄会谦为隋师所围左右分散无救之者开道独身决战杀十馀人隋师披靡谦乃获免，於是始重开道为幽州总管。
    公孙武达少有膂力尝遇贼尽劫其衣物仍逼武达索靴武达授足与之贼俯就引靴武达殴之死於手下以其兵仗御馀寇获免繇是以壮勇知名官至武卫大将军。
    苏定方冀州武邑人父邕大业末率乡闾数千人为本郡讨贼定方骁悍多力胆气绝伦年十五馀随父讨捕先登舀阵父卒郡守。又令定方破贼帅张金秤於郡南手斩金秤。又破阳公卿於郡西追奔二十馀里杀获甚众公卿仅以身免繇是外盗不敢入界乡党赖之官至武卫大将军。
    李隋大业中说韦城人翟让劫公私船物兵众大振隋遣齐郡通守张须ヌ率师二万讨之与战斩张须ヌ於阵後位至司空。
    薛万均河东汾阴人善射有武略拳勇绝人後官至屯卫大将军。
    薛仁贵绛州龙门人贞观末太宗亲征辽东仁贵谒将军张士贵应募请从行至安地有郎将刘君昂为贼所围甚急仁贵往救之跃马径前手斩贼将悬其头於马鞍贼皆慑伏仁贵遂知名官至右领军卫大将军捡校代州都督。
    李敬业者司空英国公之孙少尝从祖征讨以骁勇闻後左授柳州司马以叛逆诛。
    程务挺雒州人右骁卫将军振之子少尝随父征讨以勇力闻位至左卫武大将军单于道安抚大使。
    高子贡和州历阳人属徐敬业构逆侵逼和州子贡率其乡曲子弟以御之繇是贼不敢侵。
    姚令言河中人少勇应募起於卒伍隶泾原节度马以战功累授金吾大将军。
    李本蔡将也。骁勇过人每行营当阵敌官军皆深惮之。
</div>
    <div class="pagination">
<a href="册府元龟_page621.html">上一页</a><span>...</span><a href="册府元龟_page617.html">617</a><a href="册府元龟_page618.html">618</a><a href="册府元龟_page619.html">619</a><a href="册府元龟_page620.html">620</a><a href="册府元龟_page621.html">621</a><span class="current-page">622</span><a href="册府元龟_page623.html">623</a><a href="册府元龟_page624.html">624</a><a href="册府元龟_page625.html">625</a><a href="册府元龟_page626.html">626</a><a href="册府元龟_page627.html">627</a><span>...</span><a href="册府元龟_page623.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
