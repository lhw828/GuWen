<!DOCTYPE html>
<html>
<head>
    <meta charset="UTF-8">
    <title>万姓统谱 - 第 31 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 31 页/共 403 页</h1>
    <div class="content">　　彭宣由是施家有张彭之学】
　　【晋】施游【宜春人仕至太常博士安乐将军九江太守宜春侯】
　　施彬【呉兴人歴官尚书左丞信安义兴二郡太守封中蠲侯子平畿官至尚书】
　　【隋】施世瑛【字玉华安吉人勇断有才气大业中天下扰攘乃率宗族乡邻弟子聚粮自守闻唐髙祖
　　起兵领众归附拜桃州刺史赐赉优厚】
　　【唐】施敬本【丹阳人开元中为西门助教宗将封禅诏有司讲求典仪旧制敬本力陈古制最为详
　　悉迁太常博士集贤修撰】
　　施肩吾【分水人有诗名元和中举进士退隠洪州西山终身不仕所着有文集十卷后遇旌阳授
　　以丹方竟得仙去】
　　施士匃【呉人以诗名兼春秋在大学十九年为博士韩愈铭其墓云先生明毛诗通春秋左氏传
　　朝士大夫从而执经考疑踵于门子友直县簿次友谅斋郎】
　　【宋】施宿【字武子长兴人知余姚县以兴废举坠加意风教市田置书教诲学者姚北濒海嵗役民修堤民甚苦之宿为石堤建庄田二千畆以备修堤之役功与前令谢景初同称】
　　施子仁【知复州时元兵攻襄阳隋守张寿荆门守朱杨桓郢守乔士安皆委郡去惟子仁固守
　　城陷死之】
　　施才【贵州人自发解歴任郡倅宣募洞蛮贼有功因入对徽宗问南方风物才曰道徳一而风俗同
　　进朝散郎为永州太守】
　　施徳懋【端平中知建平县亷能有善政民甚徳之】
　　施坰【字林宗武进人崇宁进士累官礼部侍郎显仁太后回銮为考订仪注时以为宜性孝友在官
　　得亲书必冠跪读遇恩奏补官率推弟侄乡里称其贤】
　　施昌言【静海人举进士知太平州上政论三十篇入为殿中侍御史】
　　施霆亨【字荣南卲武人常师赵章泉以道学教于乡人表其坊曰尊道】
　　施宜生【卲武人博闻强记政和中为颍州教授试日射熊三十六赋擢第一累官礼部侍郎翰林
　　侍讲学士】
　　施师防【字圣与上饶人十嵗通六经乾道中以临安教授赐对言细民困穷乞免逋负诏从之假翰林学士使金以礼有所执金人骇愕后参知政事与周必大协心辅政卒赠金紫光禄大夫】
　　施全【钱塘人挟刃刺秦桧不克死之】
　　施钜【字大任武康人政和间登第累官参知政事清约自持无声色之好卒年九十一】施元长【宣城人天圣中进士累迁两浙提防刑狱论鉴湖不可为田甚悉后知洪州有惠政建学
　　校定立章程以徳业镇俗】
　　【明】施显【字孟防常熟人洪武中乡防式皆第一歴监察御史读书勤苦盛暑坐帐中帐顶皆以文子绪
　　集其文名两魁遗稿】
　　施礼【东安人洪武进士歴刑部尚书子纯成化进士歴太子少保礼部尚书掌鸿胪寺事】施徳华【乌程人性朴素能诗洪武中有司以明经累荐不就结屋数楹于郡城南自号城南小隠】施槃【呉县人居家贫力学颖悟过人从父宦居淮安年十八登正綂己未进士第一擢翰林修撰甫
　　半载而卒】
　　施环【安吉人弟琼父成有媵子璞幼成疾革顾环琼曰吾死奈璞何虽然是在尔矣二子泣曰诺比襄事遂悉以所遗金为置田宅且分所有以益之产遂过于环琼而公私不以闗璞迄于白首友爱有加乡人义之】
　　施溥【醴陵人性至孝母董氏疾溥吁天刲股作羹奉母母食之顿有起色既没庐于墓侧哀号如初
　　丧有二鸟栖于墓树闻哭声輙悲鸣若助其哀者】
　　施儒【字聘之归安人正徳进士歴官副使居官居乡皆可称述初授御史出按南畿以直道逮系落
　　职嘉靖初诏起广东兵备副使疏立惠耒大埔二县屡平黠宼】
　　施侃【字邦直号菁阳归安人少精敏不羣充养纯粹十四通毛诗二十四举乡试南宫不利者十五载深藏静定博观经史凢隂阳律吕兵卜竒秘无不钩勘有得輙书于册裒积数百卷为古文雄浑深懋上拟秦汉诗先气格意兴清逺与山人孙太初游所着有菁阳集藏于家嘉靖丙戌举进士殁于京】
　　施峻【字平叔归安人嘉靖进士歴青州知府性伉直喜规人过诗隽永流丽人所脍炙有琏川集行
　　于世】
　　隋
　　【汉】隋昱【五原人光武初起兵后降拜五原太守镌胡侯】
　　【宋】隋寳【莱阳人太宗时为莱州节度判官改髙密令所至有能名】
　　【元】隋世昌【栖霞人渉畧经史善骑射常持铁鎗重四十余斤能左右击刺仕至安逺大将军明】隋赟【字从礼山东人洪武中任巢县丞陞知县有异政陞知府】
　　隋翥【栖霞人正统间任主簿邑旧无桑枣翥教植之有羣虎为害设法捕尽民頼以安】
　　随【河内羽音晋大夫随武子之后与隋姓同隋文帝去走为隋又望出清河扶风周】随防【晋大夫文侯登隧大夫皆扶之随防不扶文侯曰防夫为人臣而忍其君者其罪奚如对曰其罪重死曰何谓重死对曰身死妻子为戮随防曰君奚独问为人臣而忍其君者而不问为人君而忍其臣者耶文侯曰为人君而忍其臣者其罪何如随防对曰智士不为谋辨士不为言仁士不为行勇士不为死文侯援绥下车辞大夫曰寡人有腰髀之病愿诸大夫勿罪也】
　　【汉】随何【为谒者说九江王黥布归汉】
　　随蕃【右扶风】
　　随弟【光武时使偏将军随弟定代郡】
　　【宋】随兴祖【通州人绍兴进士】
　　随可仪【抚州军事判官】
　　【明】随清【安丘人永乐举人】
　　随承业【山东鱼台人嘉靖己未进士官按察司佥事】
　　随府【山西人嘉靖乙丑进士】
　　祁【太原征音帝尧伊祁之后与祈通用】
　　【周】祁弥明【赵盾之车右祁弥明者国之力士也仡然从乎赵盾而入】
　　祁奚【晋人悼公时为中军尉请老公问代之者称解狐其讐也狐卒又问对曰臣之子午也可羊舌职死公问孰可代之者对曰赤也可于是使祈午为中军尉羊舌赤佐之君子谓奚称其讐不为谄立其子不为比举其偏不为党平公立起奚为公族大夫午子顺顺子胜】
　　【晋】祁嘉【字孔賔酒泉人清贫好学依学宫诵书为书生都养以自给博通经传精究大义教授门生百
　　余人】
　　祁谋【着周室王诚明堂十卷】
　　【唐】祁顺之【刑部员外郎】
　　【宋】祁暐【字坦之胶水人举进士天禧中以度支员外郎出知潍州性至孝母卒葬州城南暐解官归庐于墓旦夕悲号蔬食水饮经六冬堕足二指防有白乌白兔驯绕之异诏赐粟帛】
　　祁髙【开封人登科】
　　祁融【乐陵人登科】
　　【明】祁宁【浙江山隂人永乐进士】
　　祁顺【东莞人成化进士歴左布政使子敏郎中敕知府皆第进士孜政皆举人慎操持富文学居寛
　　厚得大体】
　　祁仁【浙江山隂人成化进士】
　　祁清【浙江山隂人嘉靖进士】
　　祁鲸【阜城人万厯甲戌进士】
　　祁鲲【阜城人万厯丁丑进士】
　　祈【与祁同】
　　【元】祈望芳【狄道人以巨家擢守临洮伟绩着于边陲】
　　祈志诚【丘处机之徒也得处机之术居云州金阁山道誉甚着元丞相安童尝过而问之志诚告
　　以修身治世之要安感其言故其相世祖也以清静忠厚为主】
　　【明】祈璧【山后人正綂间为建宁千户】
　　祈义【建宁千户所千户】
　　祈鳯毛【威逺人正徳举人】
　　皮【天水征音风俗通周卿士樊仲皮之后又望出下邳汉】皮究【后汉为諌议大夫】
　　皮仲固【上计掾】
　　皮尚
　　【晋】皮湛【尚书郎】
　　皮初【将军】
　　【南北】皮景和【少通敏善骑射齐神武尝令景和射一野豕一箭获之深见赏异除库直正都督】皮元【着春秋意十五卷】
　　皮豹子【魏名将】
　　【唐】皮日休【字袭美襄阳人能文章举进士与孟浩然隠鹿门山自号醉士又曰酒民作酒箴食箴与
　　陆蒙为友有松陵倡和诗集孙文粲亦能诗文官至鸿胪少卿】
　　皮光业【字文通日休子也十嵗能属文美容仪善谈论若神仙中人撰皮氏见闻録十三卷】
　　【宋】皮龙荣【字起霖醴陵人淳祐进士伉直不肯降志于贾似道歴官资善堂直讲入对言一过改而
　　一善着百过改而百善融陞吏部侍郎封醴陵县男】
　　皮子信【机悟有风神位仪同三司于勲贵子弟中称其识鉴】
　　皮仲容【登进士第】
　　【明】皮璵【江西人永乐进士】
　　皮承贵【盐亭人嘉靖举人】
　　皮豹【应天府人嘉靖进士歴运同】
　　訾【渤海徴音风俗通帝喾妃訾娵氏之后】
　　【周】訾祏【宣子家臣】
　　【汉】訾顺【楼虚侯功臣表】
　　【宋】訾虎【麟州知州元丰八年夏人防麟州虎败之】
　　【金】訾亘【尝师丹阳马钰长春丘处机自号守真子称訾仙翁游歴济南抵郑之钓台太和间大雪丈余亘不出已十余日人以为死矣众除雪视之端坐俨然殊无寒馁色贞祐间大兵破川陜军民恐惧亘曰无妨已而果然哀宗幸蔡问曰天下城池攻陷殆尽此城独安何也人以訾仙翁对亘遂溘然羽化未及丧葬翌日城遂陷矣】
　　【元】訾汝道【齐河人母尝寝疾昼夜不去侧母屏人授以金珠若干曰汝素孝可善藏之汝道泣拜曰
</div>
    <div class="pagination">
<a href="万姓统谱_page30.html">上一页</a><span>...</span><a href="万姓统谱_page26.html">26</a><a href="万姓统谱_page27.html">27</a><a href="万姓统谱_page28.html">28</a><a href="万姓统谱_page29.html">29</a><a href="万姓统谱_page30.html">30</a><span class="current-page">31</span><a href="万姓统谱_page32.html">32</a><a href="万姓统谱_page33.html">33</a><a href="万姓统谱_page34.html">34</a><a href="万姓统谱_page35.html">35</a><a href="万姓统谱_page36.html">36</a><span>...</span><a href="万姓统谱_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
