<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 124 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 124 页/共 485 页</h1>
    <div class="content">　　谢庄庄子朏朏子防防子览览孙温四世六人为吏部
　　四世守乡郡
　　晋防稽孔榆子安国榆孙靖二子山士灵符四世五人为本郡
　　犹龙犹虎
　　王僧防戒子书曰王家门中优者如龙凤劣者犹虎豹【南史】
　　三世益州
　　晋汝南周访访子抚抚子楚三世益州
　　家有县谱
　　南齐傅琰字季珪父僧祐为山隂令及琰又为之山隂东土大县难为官长僧祐在县尢明察有称父子并着竒绩江右鲜其俦匹云说者谓傅有治县谱子孙相传不以示人
　　五世吏部
　　宋何尚之子偃偃子戢戢子昌防昌防子敬容五世俱为吏部
　　三人学士
　　贞观中顔师古相峙勤礼三人皆为文馆学士
　　四世司空
　　唐袁明逺祖滂为汉司徒自滂至明凡十二世其间位司徒司空者四世【本传】
　　三世制诰
　　唐李徳林至百药安期三世掌制诰
　　三为舍人
　　王从易昆仲三人开元中凤阁舍人
　　三世仆射
　　髙士廉迁尚书右仆射三世此官世荣其贵
　　一门之盛
　　崔义子神基为相弟神庆子琳等皆至大官群从数十人
　　一榻置笏
　　崔俨谏议大夫其羣从数十人自兴宁里晋谒大明宫冠葢驺从相望毎嵗时宴于家特设一榻以置笏笏犹重积于上琳与弟太子詹事珪及光禄卿瑶具列棨防当世号曰三防崔家
　　三世典选
　　唐刘珍甫子祥道祥道子齐贤三世典选　韦挺子待贾待贾子万石　陆元方子景融并同典选
　　一门二相
　　吕正夷简一门二相　贾黄中昌朝亦一门二相
　　一门翰长
　　吕文靖公正子公弼公着公亮公孺一门俱为翰长【并青锁集】
　　三世执政
　　韩魏公子仪公曾孙似夫　曾鲁公子孝寛孙钦道三世执政
　　四世执政
　　吕许公从父文穆子惠穆正献曾孙舜徒四世执政
　　周鲁并拜【以下系父子并贵】
　　封鲁公以为周公也周公拜乎前鲁公拜乎后曰生以养周公死以为周公主【公羊】
　　父子军尉
　　祁奚辞军尉荐其子代之军无秕政【国语】
　　父子司徒
　　缁衣美武公也父子并为周司徒善于其职
　　父子至相
　　前汉韦贤子成　平当子晏　唐刘祥道子齐贤乐彦玮子恩晦　苏瓌子颋　陆元方子象先　窦徳子懐贞李道广子元綋　令狐楚子绹　崔子让能　徐商子彦若　崔慎由子　韦仁约承庆嗣立郑珣瑜子覃朗　李吉甫子徳裕　宋吕夷简子公
　　着　韩子忠彦
　　避父坐处
　　杜延年字幼公周之子也为御史大夫延年居父官府不敢当旧位坐卧皆易其处
　　代父为卿
　　汉公孙贺自太仆卿迁丞相其子敬声代父为太仆卿
　　父子史官
　　刘子贶父子脩史
　　同官隔坐
　　吴亮为尚书令子隲为中书令毎朝防诏以御屏风隔其坐
　　父子中书
　　王珉父洽永和中为中书令王珉复居之时人以为奕世令望
　　继二父职
　　韩子公武从入朝为右金吾将军出河中弟充徙宣武乃曰二父居重镇我以孺子又当执金吾职乎固辞改右骁衞大将军
　　同日拜命
　　近时勲将尢贵盛者无如李郭然汾阳西平犹不得父子并为节度田正父子俱拥节旄同日拜命【元稹田正墓碑】
　　同在禁筦
　　苏瓌子颋迁给事中拜中书舍人时瓌同中书门下三品父子同在禁筦朝廷荣之
　　门并列防
　　徳宗正元四年诏以太尉中书令西平郡王李晟长子愿银青光禄大夫太子賔客赐勲上柱国与晟门并列防
　　同为侍郎
　　唐崔挹为礼部侍郎子湜迁兵部侍郎父子同为南省副
　　父子执政
　　父子秉政宋初至靖康元年凡十二家　王惠献化基防政子安简举正　叅政吕文靖夷简宰相子惠穆公弼枢宻使正献公着　宰相石元懿熙载枢宻使子文定中立　防政陈给事恕防政子恭公执中　宰相韩忠宪亿防政子献肃绛宰相维门下侍郎庄敏缜　宰相范文正仲淹防政子忠宣纯仁防政纯礼　尚书右丞曹武惠彬枢宻使子武穆玮　枢宻副使蔡丞相确子懋　尚书左丞蔡太师京宰相子攸　枢宻曾宣靖公亮子孝寛　枢宻王侍郎博文同知枢宻院子忠简畴　枢宻使吕文靖之老也以司徒监脩国史兼绎经润史使每有军国大事与中书门下枢宻院同议以闻正献之老也复以司空同平章事　曾令绰之为签
　　书宣靖犹康宁遂就养东府士林尢以二家为盛事
　　祖孙宰相
　　曾鲁公公亮孙钦道
　　祖孙执政
　　吕正献孙舜徒　韩仪公孙似夫　梁庄肃孙才甫富文忠孙季中　钱文僖元孙处和　王文献孙康靖张师黯孙简翼　张章简孙元量　张荣僖曾孙忠
　　文　蒋頴叔曾孙子礼
　　兄弟同省【以下系兄弟】
　　温大雅与弟彦博大有皆知名薛道衡见之叹曰三人者皆卿相材也髙祖兵兴引为大将军府记室防军主文檄帝受禅迁黄门侍郎而彦博亦为中书侍中对管蕐近帝谓曰我起晋阳为卿一门耳
　　兄弟宰相
　　韩康公弟庄敏
　　兄弟执政
　　吕镇南弟正惠　陈文忠弟文惠　任康懿弟安惠吴正肃弟正宪　吕惠穆弟正献　韩献肃弟庄敏王文公弟和甫　蔡儋州弟元度　邓子能弟文简洪文惠弟文安　宇文仲礼弟宗慤
　　父子兄弟入翰苑
　　钱文僖记父子入院一家　李文正昌武　兄弟入院三家二窦可象望之　二李文靖相州　二钱希白师圣当时以为极盛矣其后父子入院者又四家　钱希白子飞　梁仲素庄肃　苏仪甫子容　洪忠宣景伯景严景卢　兄弟入院者又九家　二陈文惠康肃二宋元宪景文　二吴正肃正宪　二韩康公持国二苏文忠文定　二曾文昭文肃　二蔡元长元度二宇文仲理仲通　三洪【见前】然洪氏父子兄弟入翰苑者四人古今所未有也
　　叔侄宰相
　　吕文穆正侄文靖夷简【详见叔侄】
　　叔侄执政
　　胡文恭从子脩简　林文节从子彦振　史签枢从子文惠　章文宪从孙质夫子厚
　　古今文集
　　杂著
　　汉霍光金日防赞
　　霍光以结髪内侍起扵阶闼之间确然秉志义形扵主受襁褓之托拥昭立宣虽周公阿衡何以加然光不学无术闇于大理死才三年宗族诛夷哀哉金日防外裔亡国羁虏汉廷而以笃敬寤主忠信自着勒功上将传国后嗣世名忠孝七世内侍何其盛也
　　唐八萧赞
　　梁萧氏兴江左实有功在民厥终无大恶以寖微而亡故余祉及其后嗣自瑀至遘凡八叶牢相名德相望与唐盛衰世家之盛古未有也
　　宋韩氏父子赞
　　昔袁安未尝以贜罪鞫人史氏以其仁心足以覃乎后昆韩亿不悦攟人以小过而君子知其后必大皆盛徳事也亿有子位公府而行各有适绛适于同维适于正缜适于严乌虖维其贤哉
　　吕文靖賛
　　以夷简为父而公着为子其谋谟事业有大过人者盖夷简善任智而公着则持正以成天下之务贤于父逺矣昔伊尹相汤咸有一徳子陟相大戊巫咸乂王家子贤以相祖乙汉之元平唐之苏季宋之韩吕氏皆以相业世其家乌虖盛欤
　　子孙盛名　　　　　　　桞宗元
　　昔韦孟以诗礼传楚而郊庙之诗卒正于成郑以笺注师汉而禅代之仪卒集于小同贾谊以经术起而嘉最好学卢植以儒学用而谌为祭酒旧史咸以为荣




</div>
    <div class="pagination">
<a href="古今事文类聚_page123.html">上一页</a><span>...</span><a href="古今事文类聚_page119.html">119</a><a href="古今事文类聚_page120.html">120</a><a href="古今事文类聚_page121.html">121</a><a href="古今事文类聚_page122.html">122</a><a href="古今事文类聚_page123.html">123</a><span class="current-page">124</span><a href="古今事文类聚_page125.html">125</a><a href="古今事文类聚_page126.html">126</a><a href="古今事文类聚_page127.html">127</a><a href="古今事文类聚_page128.html">128</a><a href="古今事文类聚_page129.html">129</a><span>...</span><a href="古今事文类聚_page125.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
