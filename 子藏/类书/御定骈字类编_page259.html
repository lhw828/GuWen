<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 259 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 259 页/共 1019 页</h1>
    <div class="content">　　窗灯【陆海题龙门寺诗丨丨林霭里阁磬水声中　白居易饮后夜醒诗将归梁燕还重宿欲灭丨丨却复眀　雍陶宿石门山居诗丨丨欲灭夜愁生萤火飞来促织鸣　周贺送省已上人归太原诗惜别听边漏丨丨落烬重　周繇登甘露寺诗海涛春砌槛山雨洒丨丨】
　　窗障【宋史舆服志东封别造辟尘逍遥辇加窗隔黄缯为里赐名省方逍遥辇中兴之制赤质金涂四柱防屋上有走脊金龙四中起火珠凸顶四靣不设丨丨中有御踏子制甚简素】
　　窗书【髙适诗阶树时攀折丨丨任讨论】
　　窗儿【徐月英送人诗枕前泪与阶前雨隔个丨丨滴到眀　李易安词守着丨丨独自怎生得黒】窗风【刘长卿观李凑所画美人障子诗丨丨不举袖但觉罗衣轻　白居易天竺寺避暑诗檐雨稍霏防丨丨正萧瑟　温庭筠雪诗砚水池先冻丨丨酒易消　杜荀鹤新栽竹诗丨丨従此冷诗思当时清】窗雨【杜甫题柏大兄弟山居屋壁诗笔架霑丨丨书籖映隙曛　元稹丙申秋诗嗢嗢檐霤凝丁丁丨丨繁】
　　窗月【韦庄独吟诗夜来孤枕空肠断丨丨斜辉梦觉时】
　　窗云【姚合早夏郡楼宴集诗丨丨带雨气林鸟杂人声】
　　窗雪【周贺冬日山居思乡诗背日收丨丨开炉释砚氷　贯休偶作砌莎藏坠果丨丨浸残经】窗秋【白居易咏池窗诗池晚莲芳谢丨丨竹意深】
　　窗晓【罗隠寄征士魏员外诗见庭秋下】
　　窗隂【祖咏清眀宴司勲刘郎中别业诗池照丨丨晚杯香药味春】
　　窗夕【韦应物西郊飬疾闻畅校书有新什见赠乆伫不至先寄此诗丨丨含涧凉雨余爱筠緑】窗峰【张乔赠敬亭越清上人诗砌木欹临水丨丨直倚天】
　　窗鸡【倪谦听鹤轩赋彻尘马于寥廓兮骇丨丨之辟易】
　　窗蠧【栁宗元同刘院长述旧言懐感时书事诗丨丨惟潜蝎甍涎竞缀蜗】
　　窗竹【杜荀鹤题弟侄书堂诗丨丨影摇书案上野泉声入砚池中】
　　窗松【无可寄和蔡州田郎中诗岸石欹相倚丨丨偃未雕】
　　窗筠【白居易履道新居诗篱菊黄金合丨丨緑玉稠】
　　窗栁【祖咏汝坟别业诗鸟雀垂丨丨虹霓出涧云】
　　窗篠【皎然奉酬顔使君真卿王员外圆宿寺兼送员外使回诗锦帷惟野花竹屏有丨丨】
　　窗叶【张九龄闲斋诗帘风落鸟毳丨丨挂虫丝】
　　窗声【白居易宿东亭晓兴诗丨丨度残漏帘影浮初旭】
　　窗影【庾信梦入堂内诗日光钗焰动丨丨镜花摇岑参题山寺僧房诗丨丨摇羣木墙隂载一峯】窗色【范成大诗丨丨熹防欹枕听梦成舟舣竹溪深】
　　窗明【司空图即事诗匣涩休看剑丨丨复上琴　李山甫别墅诗丨丨雨初歇日落风更清　杜荀鹤雪诗风搅长空寒骨生光于晓色报丨丨】
　　窗暖【白居易偶吟诗防香炊黍调和酒丨丨安弦拂拭琴】
　　窗冷【李商隠秋日晩思诗枕寒庄蝶去丨丨萤销】
　　窗映【庾肩吾谢东宫赐宅启池通西舍之流丨丨东邻之枣】
　　窗含【庾肩吾诗树影临城日丨丨度水风　杜甫絶句见门泊下　翁承賛诗丨丨孤岫影牧卧断云隂】窗开【皮日休石窗诗丨丨自真宰四逹见苍崖】
　　窗舒【梁简文帝相宫寺碑铭见室度下】
　　窗迥【张乔送韩处士归少室山诗地闲缑岭月丨丨洛城砧　方干清源标公诗缾添放鱼涧丨丨褭猿枝】
　　窗闲【罗隠圣真观刘真师院诗帘下严君卜丨丨少室峯】
　　窗静【姚合赠常州院僧诗见院贫下】
　　窗豁【姚合谢秦校书与无可上人见访诗丨丨山侵座扇摇风下松】
　　窗凝【豆卢复昌年宫之作见殿闭下】
　　窗霑【梁昭明太子七契见室揺下】
　　窗度【姚合寄华州李中丞诗见庭分下】
　　窗摇【温庭筠题翠防寺诗镜写三秦色丨丨八水光】
　　窗横【韦庄诗地覆青袍草丨丨緑绮琴】
　　窗接【方干寄石湓清越上人诗丨丨停猿树岩飞浴鹤泉】
　　窗逼【方干宁国寺诗丨丨野溪闻唳鹤林通村径见樵人】
　　窗临【皇甫曾秋夕诗丨丨絶涧闻流水客至孤峯扫白云】
　　窗残【胡曾诗丨丨夜月人何处帘卷春风燕复来】
　　窗虚【杜甫送严侍郎到绵州同登杜使君江楼诗槛峻背幽谷丨丨交茂陵　姚合秋夕遣懐诗风劲衣巾脆丨丨笔墨轻　李商隠闻河东公乐营置酒口占寄上诗楼迥波窥锦丨丨日弄纱　温庭筠长安寺诗幡长回逺吹丨丨含晓风　李咸用待旦诗檐静燕雏语丨丨蟾影过】
　　牖
　　牖户【诗迨天之未隂雨彻彼桑土绸缪丨丨　尔雅见户西下　公羊传注男女有所怨恨相从而歌饥者歌其食劳者歌其事男年六十女年五十无子者官衣食之使之民间求诗乡移于邑邑移于国国以闻于天子故王者不出丨丨尽知天下所苦不下堂而知四方　晁补之披榛亭赋周以阛闭域以丨丨　李绅趋翰苑遭诬搆诗鹊灵窥丨丨瑞出泥途】
　　牖闼【李尤辟雍赋阶序丨丨双视四张】
　　牖窗【礼记儒行蓬户瓮牖注谓丨丨圆如瓮口也　黄庭内景经方寸之中念深藏不方不圆门丨丨】牖里【后汉书史弼传弼受诬事当弃市劭与同郡人卖郡邸行赂于侯览得减死一等论输左校时人或讥曰平原行货以免君无乃蚩乎陶丘洪曰昔文王丨丨闳防怀金史弼遭忠义夫献宝亦何疑焉于是议者乃息】
　　牖上【孟子孟子之滕馆于上宫有业屦于丨丨馆人求之弗得】
　　牖间【书丨丨南向敷重篾席黼纯华玉仍几　后汉书胡广传广少孤贫亲执家苦长大随辇入郡为散吏太守法防之子真従家来省其父真颇知人防嵗终应举防敕真助其求才防因大防诸吏真自于丨丨宻占察之乃指广以白防遂举孝防】
　　牖前【礼记曲礼若非饮食之客则布席席间函丈注饮食之客布席于丨丨疏凡饮食燕飨则宾位在室外列筵南飨不得布席相对相对者惟讲説之客耳不在丨丨或在于室】
　　牖下【左传简子巡列曰毕万匹夫也七战皆获有马百乗死于丨丨　家语史鱼病将卒命其子曰吾在卫朝不能进蘧伯玉退弥子瑕是吾为臣不能正君也生而不能正君则死无以成礼我死汝置尸丨丨于我毕矣其子従之灵公吊焉怪而问焉其子以其父言告公公愕然失容曰是寡人之过也于是命之殡于客位进蘧伯玉而用之退弥子瑕而逺之】
　　牖民【诗天之丨丨如壎如箎如璋如圭如取如携传牖道也如壎如箎言相和也如璋如圭言相合也如取如携言必从也】
　　牖向【淮南子四方皆道之门户丨丨也在所従闚之】


　　御定骈字类编卷六十
<子部,类书类,御定骈字类编>
　　钦定四库全书
　　御定骈字类编卷六十一
　　居处门五
　　庭
　　庭殿【宋书乐志今七庙合食丨丨共所舞蹈之容不得庙有别制】
　　庭阙【齐书庾杲之传仰违丨丨伏枕鲠恋】
　　庭堂【益部方物记瑞草碧蔓绀苕回缭可喜莳之丨丨珍以为瑞】
　　庭宇【后汉书陈蕃传蕃年十五常闲处一室而丨丨芜秽父友同郡薛勤来候之谓蕃曰孺子何不洒埽以待賔客蕃曰大丈夫处世当埽除天下安事一室乎勤知其有清世之志甚竒之　宋书符瑞志宋文帝元嘉元年七月壬戌白燕集齐郡城游翔丨丨经九日乃去众燕随从无数　又礼志亡父先臣回绥集邦邑归诚本朝以太元十年遣臣奉表路经阙里过觐孔庙丨丨倾顿轨式颓弛万世宗匠忽焉沦废仰瞻俯慨不觉涕流　唐书肃宗皇后吴氏传肃宗在东宫宰相李林甫隂搆不测太子内忧鬓髪斑秃后入谒元宗见不悦因幸其宫顾丨丨不泛埽乐器尘蠧左右无嫔侍帝愀然谓髙力士曰儿居处乃尓将军叵使我知乎诏选京兆良家子五人虞侍　南唐近事见殿槛下　韦应物复理西斋寄丘员外诗丨丨还清旷烦抱亦舒通　栁宗元晨诣超师院读禅经诗道人丨丨静苔色连深竹姚合和东都令狐留守相公诗旌旗严重临关外丨丨清深接禁中】
　　庭闱【宋史乐志丨丨尊奉防明昌佳气溢康庄　杨宗瑞辟雍赋见殿楹下　束晳补亡诗眷恋丨丨心不遑安　张九龄诗羡君行乐地从此拜丨丨　髙适秋胡行日暮蚕饥相命归携笼端饰来丨丨　又送萧十八诗嵗月催别离丨丨逺风土　杜甫入奏行绣衣春当霄汉立防服日向丨丨趋　又送韩十四江东觐省诗我已无家寻弟妹君今何处访丨丨　戴叔伦广陵送赵主簿自蜀归绛州宁觐诗渐向丨丨近留君醉一杯　钱起诗借问还珠盈合浦何如鲤也入丨丨顾非熊陈情上郑主司诗丨丨乖旦暮兄弟阻团圆皮日休蝗旱诗归时防金帛使我奉丨丨　殷尧藩送景元上人还山诗嵩阳听罢讲经钟逺访丨丨锡度空杜荀鹤下第东归将及故园有作诗且把风寒作闲事嬾能和涙拜丨丨　王禹偁诗芝阁新衔捧诏归歴】
　　【阳湖畔拜丨丨　王安石诗刻章琢句献天子钓取薄禄欢丨丨】
　　庭院【南史陶景传特爱松风丨丨皆植松每闻其响欣然为乐有时独游泉石望见者以为仙人　过庭录无名子从学鲁直未防文大进尝题扇上画小儿迷藏诗云谁剪轻纨织巧丝春深丨丨作儿嬉路郎有意嘲轻脱只有迷藏不入诗盖徳延小儿诗不及迷藏也　元稹春诗洞房闲窈窕丨丨独葱茏　苏轼雪后书北台诗但觉衾裯如泼水不知丨丨已堆盐范成大诗煑酒青梅寒食过夕阳丨丨锁秋千】
　　庭壸【宋史乐志葭飞璇籥孕初阳云絶清台荐景祥风应律日重光歳功顺底金穰寿而康丨丨乐无疆】庭闺【潘岳京陵公主女王氏哀辞于以祖之于掖丨丨于以送之陵冈崔嵬】
　　庭阁【宋书天文志隆安四年二月己丑有星孛于奎长三丈上至阁道紫宫西蕃入斗魁至三台太微帝座端门占曰彗拂天子丨丨易主之象　魏书苏湛传凡为大事当得天下竒士今但共长安博徒小儿辈计校办有成理不湛恐荆棘必生丨丨愿乞骸骨还乡里】
　　庭庙【宋书礼志夫宗社疑文丨丨阙典或上降制书下协朝议何乃铉府佐属裳黻稍改白虎之诏断宣室之畴咨乎】
　　庭台【刘禹钖尉迟郎中见示自南迁牵复却至洛城东旧居之作和诗竹含天籁清商乐水绕丨丨碧玉环】
　　庭庑【栁宗元岭南节度使飨军堂记先是为堂于治城西北其位公北向兵众南向奏部伎于其西视泉池于其东隅奥庳仄丨丨下陋日未及晡则赫炎当目汗更起而礼莫克终　刘禹钖游桃源诗如何丨丨际白日振飞翮】
　　庭宁【蜀志郤正传丨丨未践而栋折榱覆】
　　庭戺【玉堂杂记御制诗都护万年觞何当至丨丨】
　　庭楹【陆龟防李花赋静倚丨丨徐飘蕊气落幽闺怨别之梦写空谷遗荣之思】
　　庭除【岑参观楚国寺璋上人写一切经南有曲池深竹诗雨气润衣鉢香烟泛丨丨　栁宗元游朝阳岩遂登西亭诗丨丨植蓬艾隙牖悬蟏蛸　李绅忆东郭居诗笙磬谅谐和丨丨还洒埽　李咸用分题雪霁望炉峰诗雪霁上丨丨炉烽势转孤　又题陈将军别墅诗不独春光堪醉客丨丨长见好花开　又题刘处士居诗溪鸟时时窥戸牖山云往往宿丨丨　李縠和皮日休悼鹤诗道林曾放雪翎飞应悔丨丨闭羽衣　皎然兵马曹季良宅夜集诗露彩生笔砚风音入丨丨】
　　庭门【淮南子隂阳刑徳有七舍何谓七舍室堂丨丨巷术野】
　　庭户【宋史方腊传自妃嫔以下皆献饷结内左右妇寺维誉言日闻宠煽翕赫遝杂成市岳牧辅弼多出其门　陆倕未至浔阳郡教光武灵台之籍较涉根基张华聚土之书略见丨丨　韩愈新修滕王阁记诏以中书舍人太原王公为御史中丞观察江南西道洪江饶虔吉信抚袁悉属治所八州之人前所不便及所愿欲而不得者公至之日皆罢行之大者驿闻小者立变春生秋杀阳开隂闭令修于丨丨数日之间而人自得于湖山千里之外　陈勲江月轩赋昔人咏思祖徳至或捧遗研而然况乎丨丨陟降迹往神留者哉　髙适送萧十八诗故交在梁宋游方出丨丨　杜甫题衡山县文宣王庙新学堂诗林木在丨丨密干疉苍翠刘威早春诗晓来丨丨外草树似依依　方干新秋独夜寄戴叔伦诗遥夜独不卧寂寥丨丨中　杜荀鹤赠溧水崔少府诗丨丨萧条燕雀喧日髙窗下枕书眠】
　　庭阈【林景熙賔月堂赋初流光于檐楹忽散彩于丨丨】
　　庭砌【常建山居诗日明丨丨暖霜苦药苖衰　孟郊喜与长文上人宿李秀才小山池亭诗灯尽语不尽主人丨丨幽　李咸用庭竹诗嫩绿与老碧森然丨丨中】
　　庭墙【左传昭王在随申包胥如秦乞师秦伯使辞焉曰寡人闻命矣子姑就馆将图而告对曰寡君越在草莽未获所伏下臣何敢即安立依于丨丨而哭日夜不絶声勺饮不入口七日】
　　庭阶【晋书谢元传少为叔父安所器重安尝曰子弟亦何豫人事而正欲使其佳诸人莫有言者元荅曰譬如芝兰玉树欲使其生于丨丨耳　宋史礼志嘉祐二年封福康公主为兖国公主有司先设册仗等幕于内东门外命妇次公主本位门之外公主受册印位于本位丨丨下北向册使位于内东门副使及内给事于其南差退并东向设册印案位于册使前南向内给事位于册使北南向】
　　庭砖【宋史张九成传谪居南安军在南安十四年毎执书就明倚立丨丨嵗乆双趺隠然】
　　庭燎【诗夜如何其夜未央丨丨之光　又夜如何其夜未艾丨丨晣晣　又夜如何其夜乡晨丨丨有煇又小序丨丨美宣王也因以箴之　礼记郊特牲丨丨之百由齐桓公始也注僭天子也丨丨之差公盖五】
　　【十侯伯子男皆三十　周礼司烜氏凡邦之大事共坟烛丨丨注坟大也树于门外曰大烛于门内曰丨丨左传诸侯賔至甸设丨丨仆人廵宫车马有所賔从有代巾车脂辖人牧圉各赡其事百官之属各展其物汉书王褒传昔周公躬吐捉之劳故有圄空之隆齐桓设丨丨之礼故有匡合之功　晋书衞恒传作势】
　　【曰纎波浓点错落其间若钟簴设张丨丨飞烟崭岩峨髙下属连似崇台重宇增云冠山　又石季龙载记左校令成公段造丨丨于崇杠之末髙十余丈上盘置燎下盘置人絚缴上下季龙试而恱之其太保夔安等文武五百九人劝季龙称尊号安等方入而丨丨油灌下盘死者亡人　宋书礼志故事正月朔贺殿下设两百华镫对于二阶之间端门设丨丨火炬端门外设五尺三尺镫月照星明虽夜犹昼矣　齐书礼志晋武帝初更定朝防仪夜漏未尽十刻丨丨起火羣臣集傅元朝防赋云华镫若乎火树炽百枝之煌煌此则因魏仪与丨丨竝设也　説苑齐桓公设丨丨为士之欲造见者朞年而士不至于是东野鄙人有以九九之术见者桓公曰九九何足以见乎鄙人对曰臣非以九九为足以见也臣闻主君设丨丨以待士朞年而士不至夫士之所以不至者君天下贤君也四方之士皆自以论而不及君故不至也夫九九薄能耳而君犹礼之况贤于九九乎　诗传丨丨勤政也　大业杂记二年正月帝御成象殿元防设丨丨于江都门朝诸侯　刘琨散骑常侍刘府君诔存若烛龙衔曜没若丨丨俱灭　栁宗元道州文宣王庙碑吉日丁亥献于頖宫丨丨伊煌有焕其容　杨炯庭菊赋其在夕也言丨丨之晳晳其向晨也谓明星之煌煌　徐世传赋见丨丨之遗烬　谢朓诗荣并周丨丨　傅元失题诗枝灯若火树丨丨继天光　程晓赠傅诗羣后扬扬丨丨晳晳　李商隠诗天书何日降丨丨防时烘】
　　庭实【礼记郊特牲朝觐大夫之私觌非礼也大夫执圭而使所以申信也不敢私觌所以致敬也而丨丨私觌何为乎诸侯之庭　左传丨丨旅百奉之以玉帛天地之美具焉故曰利用賔于王注艮为门庭干为金玉坤为布帛诸侯朝王陈摰币之象旅陈也百言物备又楚子入飨于郑丨丨旅百注庭中所陈品数百也晋语文公如楚楚成王以周礼享之九献丨丨旅百公子欲辞子犯曰天命也君其飨之　齐书裴昭明传】
　　【有司奏太子防纳征用玉璧虎皮未详何所准据昭明议礼纳征俪皮为丨丨鹿皮也晋太子纳妃注以虎皮二太元中公主纳徴虎豹皮各一岂其谓婚礼不详王公之差故取虎豹文蔚以尊其事　韦庄诗丨丨献王公】
　　庭筵【宋书竟陵王诞传山隂傅僧祐诚亮国朝义均休戚重门峻卫不能拒折简之使岩险千里不能庇匹夫之身乃更助虐冯凶抽兵勒刃遂使顿仆牢穽死不旋踵妻子播流丨丨莫立见之者流涕闻之者含叹陶景吴太极左仙公葛公之碑云篆龙章之牒炳发于林岫环辞丽气之防藻蔚于丨丨　邵宪祖明堂】
　　【赋丨丨广均房户齐一视聼罔届出入忘术】
　　庭帏【李峤四月奉教作诗叶暗丨丨满花残院锦疎　寒山诗美人朝夕弄出入在丨丨】
　　庭玉【张谔满月诗社金流茂祉丨丨表竒才】
　　庭巵【冯子振十八公赋丨丨别两骖驭】
　　庭风【李益春晚赋得余花落诗自委不胜愁丨丨那更起　雍陶和刘补阙秋园寓兴诗丨丨吹故叶阶露浄寒莎】
　　庭蟾【陆诗蠧根延穴蚁疎叶漏丨丨】
　　庭霜【王维清如玉壶冰诗气似丨丨积光嫌砌月余白居易寄庾侍郎诗丨丨封石棱池雪印鹤迹方夔早行诗开门半山月立马一丨丨】
　　庭雪【姚合早春闲居诗惊风起丨丨寒雨长檐澌　薛能早春归山中旧居诗猿迹破丨丨防踪生甑尘郑谷赠泗口苖居士诗江云寒不散丨丨夜方深】
　　庭秋【罗隠寄徴士魏员外诗窗晓鸡谭倦丨丨蜨梦闲】
　　庭晓【姚鹄野寺寓居即事诗窗明云影断丨丨树隂移】
　　庭隂【源乾曜奉和圣制送张説上集贤学士赐宴诗日霁丨丨出池曛水气生　孟浩然题大禹寺义公禅房诗夕阳连雨足空翠落丨丨　皮日休临顿为吴中偏胜之地陆鲁望居之不出郛郭旷若郊墅余毎相访款然惜去诗砌下翘饥鹤丨丨落病蝉　秦韬玉题刑部李郎中山亭诗笑吟山色同欹枕闲背丨丨对覆碁】
　　庭寒【张万顷送裴少府诗座湿秦山雨丨丨渭水秋白居易履道新居诗厨晓烟孤起丨丨雨半收】庭州【博物志丨丨灞水以金器盛之皆漏唯瓠叶不漏】
　　庭陵【汉书地理志右北平郡县丨丨】
</div>
    <div class="pagination">
<a href="御定骈字类编_page258.html">上一页</a><span>...</span><a href="御定骈字类编_page254.html">254</a><a href="御定骈字类编_page255.html">255</a><a href="御定骈字类编_page256.html">256</a><a href="御定骈字类编_page257.html">257</a><a href="御定骈字类编_page258.html">258</a><span class="current-page">259</span><a href="御定骈字类编_page260.html">260</a><a href="御定骈字类编_page261.html">261</a><a href="御定骈字类编_page262.html">262</a><a href="御定骈字类编_page263.html">263</a><a href="御定骈字类编_page264.html">264</a><span>...</span><a href="御定骈字类编_page260.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
