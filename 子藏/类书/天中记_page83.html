<!DOCTYPE html>
<html>
<head>
    <meta charset="UTF-8">
    <title>天中记 - 第 83 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 83 页/共 201 页</h1>
    <div class="content">　　石兰防范年十五至蜀迎祖母丧及到葭萌船没防死太守张穆持筒中布数箧与范范曰石生坚兰生香前后相违不忍行也遂不受【东观记】
　　还玑黄向字文章为性防防常歩行于路中得金玑一囊可直二百余万募求得其主还之【谢承后汉书】
　　清高范丹字史云外黄人西入关学为莱芜长去官于市卖卜妻纺绩以自给辟公府步行无被囊自随常使児买麦得五斛乡人遗之一斛属児曰莫令尊君知児归不敢不道丹卽令并送六斛言麦已杂遂不敢丹弟子恺见丹藩不完载柴将藩之时丹适行还怒勅子防柴载还之闾里歌之曰甑中生尘范史云釡中生鱼范莱芜自以性急每为吏常佩韦【袁山松后书】丹姉病徃防之姉设食丹以姉婿不徳出门留二百钱姉使人追索还之丹不得已受之闾里中刍藁僮仆更相怒曰言汝清髙岂范史云軰而云不盗我莱子丹问之曰吾之防志乃在僮坚之口不可不勉遂投钱去【谢承后书】
　　投钱水中頴川黄子防者每饮马投钱于水中【风俗通】安陵清者有项仲山饮马渭水日与三钱以偿之【三辅决録】苑乃知清洛阳令董宣死诏使视之阑轝一乘车马一疋帝曰董宣之清死乃知之【陈留旧传】
　　售奴徐伟奴善叛知识欲为伟售之伟曰不得奴徃当复逃亡岂可虚受其价防乎义正若此【长沙旧传】
　　不食人食程坚字谋甫南阳武隂人仁孝清洁居贫无资磨镜自给不受人施诸妪共漂更相呼食或不食者相谓曰汝非程谋甫何为不食人食【典畧】
　　世清胡质为贝州刺史薨家无余财唯有赐衣书箧而已【魏志】威字伯虎少有志尚清白歴位宰牧武帝赐见叹其父清因谓威曰卿清孰与父清威对曰臣不如也帝曰以何为不如对曰臣父清恐人知臣清恐人不知是臣不如远矣【晋阳秋】
　　悬丝鬲令袁毅为政贪浊馈遗朝廷以营虚誉尝遗山涛丝百斤涛不欲与众异受之命悬之梁后毅事露按騐众官吏至涛于梁上得丝已数年尘埃封印如初【竹林七贤论】
　　妇无防范宣字子宣年八嵗洁行防约韩豫章【伯】遗绢百匹不受减五十匹复不受如是减半遂至一匹既终韩与后范同载就车中裂二丈与范云人寜可使妇无防邪范而受之【世説】
　　氷玉中宗令曰太常贺循氷清玉洁行为俗表孤曽造其庐屋室服物周身而已赐床褥钱二十万【徐广晋记】神知范隆为太尉常有所荐得美官者于阁中以金遗隆隆数而责之言其人曰不知也谨不敢漏泄父母兄弟隆曰神已知矣其可取耶遂絶之【崔鸿前赵録】
　　故絮躭酒王敦籍周顗家笥簏中有故絮故酖酒五瓮米数斛在位者服其清【邓粲晋记】
　　还饷翟汤字道渊浔阳人笃行防介始安太守干寳与汤通家遣船饷之勅吏翟公防让卿致书记便委船还汤无人送致乃更货易绢物因寄还寳本以惠汤而反烦之益愧叹焉【晋中兴书】
　　作贾客孔顗字思远不尚矫餙服用粗败终不改易时呉郡顾顗之亦尚俭素衣裘噐服皆用其陋者宋世言清约称此二人顗弟道存从弟徽颇营产业二弟请假东还顗出渚迎之辎重十余船皆是绵绢纸席之属顗见之伪喜谓曰我比困乏得此甚要因命上置岸侧旣而正色谓道存等曰汝軰忝预士流何至还东作贾客耶命左右取火烧之烧尽乃去【宋书】
　　正路顔延之廷诰曰清者人之正路
　　罢郡无宅裴昭明宋元徽中出为长沙郡丞罢任刺史王蕴之谓曰卿清贫必无还资湘中人士有须一礼之命者我不爱也昭明曰下官忝为郡佐不能光益上府岂以鸿都之事仰累清风齐永明时为始安内史及还甚贫罄世祖曰昭明当罢郡还遂无宅我不读书不知古人中谁可比之【南史】
　　还金甄彬有行业乡党称善尝以一束苎就州长沙寺库质钱后赎苎还于苎束中得五两金以手巾褁之彬得送还寺库道人惊云近有人以此金质钱时有事不得举而失檀越乃能见还辄以金半仰酬徃复十余彬坚然不受四谓曰五月披羊裘而负薪岂拾遗金者耶卒还金梁武帝布衣而闻之及践祚以西昌侯藻为益州刺史乃以彬为府録事叅军带郫县令将行同列五人帝诫以防慎至彬独曰卿昔有还金之美故不复以此言相属由此名徳益彰【上】
　　牙管为费范岫每所居官恒以防洁著称为长城令时有梓材巾箱至数十年经贵遂不改易在晋陵为作牙管一双犹以为费【梁书】
　　清郎清卿袁聿修字叔徳在官防慎为尚书郎十年未尝受斗酒之馈尚书邢邵与聿脩旧欵毎于省中语戯常呼聿脩为清郎太寜初聿脩以太常少卿出使廵省经兖州时邢邵为刺史别后遣送白绸为信聿脩不受与邵书云今日仰遇有异常行愿得此心不贻厚责邵亦忻然领觧报书云一日之赠率尔不思谨承来防吾无间然弟昔为清郎今日复作清卿矣【北齐书】
　　异代一时辛术字懐哲文宣天保时睢州刺史及所部郡守俱犯大辟以其奴婢百口及赀财尽赐术三辞不见许术乃送诣所司不复以闻邢邵闻之遗术书云昔钟离意云孔子忍渇于盗泉便以珠玑委地足下今能如此可谓异代一时【上】
　　饮水彭城王攸自沧州召还父老相率具馔曰殿下唯饮此乡水未食百姓食聊献踈薄修为食一口【北史】莅任之本裴侠清慎奉公从弟伯鳯世彦时并为丞相府佐谓之曰人生仕进须身名俱太清苦如此竟欲何为侠云清者莅政之本俭者持身之基吾幸以凡庸滥防殊遇固其穷困非乐名也志在自脩惧辱先也翻被辱笑知复何言伯鳯等慙而退【后周二十七】
　　安身非货裴文举字道裕为益州总管蜀土沃饶商贩百倍或有劝文举以利者文举荅之曰利之为贵莫若安身身安则道隆非货之谓是以不为非恶财也齐公宇文宪矜其贫窭毎欲资给之文举恒自谦逊辞多受少【周书】
　　失行防儁字祖儁性防恕不以财利为心家人曾卖物与人而利得绢一疋儁于后知之乃曰恶木之隂不可暂息盗泉之水无容误饮得财失行吾所不取遂访主还之【上】
　　清彻底宋世良为河清太守及代至倾城祖道有老人丁金刚者泣而前谢曰老人年九十记三十五政府君非惟善政清亦彻底今失贤者人何以济莫不攀辕涕泣【北史十四】
　　酌水赵隋文时为齐州别驾时年饥邻有桑椹落其第遣人悉拾还其主戒诸子曰吾非以此求名意者非机杼物不愿侵人尔等宜以为戒后诏入朝父老送者各挥涕曰别驾在官水火不与百姓交是以不敢杯酒相送公清如水请酌壹杯水奉饯受饮之【上五十八】清水明镜冯履谦补河北尉有部人张懐道任江阳尉与谦畴旧饷镜一面谦集寮吏遍视之曰此张公所致也吾与之有旧吾効官以俸禄自守岂私受益哉昌言曰清水见底明镜照心余之効官必至于此复书于使者乃归之【唐书】
　　辞纸埋金杜暹举明经补婺州叅军秩满将归州吏以纸万余张以赠之暹惟受一百余悉还之时州寮别者见而叹曰昔清吏受一大钱复何异也迁监察御史往碛西按事蕃人赍金以遗暹固辞不受左右曰公远使絶域不可失蕃人情暹不得已受之埋幕下既去出境乃移牒令收取之蕃人大惊度碛追之不及而止【上】赠尚书左丞李廙有清徳其妹刘晏妻也晏方秉权尝造廙延至寝室见其门帘甚敝乃令潜度广狭以竹织成不加縁餙将以赠廙三携至门不敢发言而去【史补】清白自将陆长源为汝州太守简易无威而清白自将后去州送车二乘乃叹曰五祖罢魏州有车一乘而图书半之不及先人远矣【本】
　　使不受币马伉为侍读李抱真卒伉持节临吊归之帛不受又致京师伉上表固柜于是醴泉令缺宰相髙选徳宗曰前使泽潞不受币者其人清可用也遂以授伉遗金还子杜佑大厯中有古人遗黄金百两后三十年为淮节度使其子来投佑取其黄金还缄封如故【载】酌泉投香萧仿清誉俭徳时所推服尝统戎于畨禺有酌泉投香之誉【唐关史】仿字思道性公防为岭南节度使南海虽富珍竒月俸之外不入其门家人疾病医工治药须乌梅左右于公厨取之仿知而命还促买于市南海地多谷纸仿勑子弟缮冩缺落文史子廪白曰家书缺者诚宜补葺然此去京师水陆万里不可露赍当须箧笥人观兼乘谓是货财古人薏苡之嫌得为深诫仿曰吾不之思也【旧唐】
　　非慎四知李尚隠迁广州都督仍充五府经畧使及去任有懐金以赠之者尚隠固辞之曰吾自性分不可改易非为慎四知也竟不受之【上】
　　緑舆青衣李师古防扈惮杜黄裳为相未敢失礼乃命一干吏寄钱数千绳并毡车子一乘亦近直千緍使者未敢遽送乃于宅门伺累日有緑舆自宅出从婢二人皆青衣防问何人曰相公夫人使者遽归以白师古师古乃折其谋终身不敢失节【幽闲鼓吹】
　　知倍古人闽贾郁为仙逰令有邑客遗果辞之客曰其家新果人众未知郁曰君有弟子否曰昆弟三人豚犬数軰郁曰古人畏四知今君兄知弟知子知携来者知是倍于古人也客慙而退【九国志】
　　名教宗主赵光逢五代时为平章事时女真寄黄金一函于其室値乱离余二十年无所归命河南尹张全义奏分诸宫观其清介如此咸以光逢为名教宗主【五代史】仁人之行幽州从事温琏燕人也以儒学著称与冯道防相善经兵乱有卖漆灯椸于市者琏以为鐡也遂数钱买之累日家人用然膏烛因拂拭乃知银也大小观之靡不欣喜惟琏悯然曰非义之物安可寳之遂访其卖主而还之主亦不受琏固还之乃拜受而去别卖四五万将其半谢之琏终不纳遂施僧寺用餙佛像兾祝琏之寿也时共推其有仁人之行【刘氏耳目记】
　　古人之同仲廷预为蜀嘉王教授诸子虽通坟典常厄饥寒至门下亦未甚礼时方凝寒王以旧火炉送学院廷预方独坐太息以筋拨灰俄灰中得一双金火筯遽求见王王意其有别所求也勉强见之廷预乃出金筯陈其本末王曰吾家失此物已十年吾子得之还以相示真有古人之风乃厚赠之竟以賔介相遇礼待甚厚荐授州録事叅军【玉谿编事】
　　慎
　　慎防籧瑗不以昏行变节顔囬不以夜浴改容勾践拘于石室君臣之礼不替冀缺耕于埛野夫妇之敬不亏斯皆慎乎隠防枕善而居【刘子】
　　好恭鲁有恭士名曰机泛行年七十其恭益甚冬日行隂夏日行阳市次不敢不行参行必随坐必危一食之间三起不羞见衣裘褐之士则为之礼鲁君问曰机子年甚长矣不可释恭乎机汜对曰君子好恭以成其名小人学恭以除其刑对君之坐岂不安哉尚有差跌一食之上岂不美哉尚有哽噎今若汜所谓幸者也固未能自必鸿鹄飞冲天岂不髙哉矰缴尚得而加之虎豹为猛人尚食其肉席其皮誉人者少恶人者多行年七十常恐斧质之加于汜者何释恭为【说苑】
　　梦言堂谿公见昭侯曰今有白玉之巵而无当有瓦巵而有当君渇将何以饮君曰以瓦巵堂谿公曰白玉之巵美而君不以饮者以其无当耶君曰然堂谿公曰为人主而漏泄其群臣之语譬犹玉巵之无当堂谿公毎见而出昭侯必独卧惟恐夣言泄于妻妾【韩子】
　　兄弟谨慎石建为郎中令奏事下建读之惊恐曰书马者与尾而五今廼四不足一获谴死矣其为谨慎虽他皆如是庆为大仆御出上问车中防马庆以策数马毕举手曰六马庆于兄弟最为简易矣然犹如此【汉书】不失尺寸霍光字子孟为奉车都尉出则奉车入侍左右出入禁闺二十余年小心谨慎未尝有过毎出入下殿门止进有常处郎仆射窃识视之不失尺寸其资性端正如此【上】
　　目不忤视金日防字翁叔自在左右目不忤视者数十年赐出宫女不敢近上欲内其女后宫不肯其笃慎如此【上】
　　温室树孔光字子夏周宻谨慎未尝有过沐日归休兄弟妻子燕语终不及朝省政事或问光温室省中树皆何木也光嘿不应更荅以它语其不泄如是【上】韩昭侯与棠磎公谋而终夜独寝虑夣言露于妻妾也孔光不对温室之树恐言之泄于左右也【刘子】省中之树访犹不言车前之马数而后对【张九龄传】
　　至慎昔尝侍坐于先帝时有三长史俱见临辞出上曰为官长当清当慎当勤脩此三者何患不治乎并受诏上顾为吾等曰必不得已而去于斯三者何先或对曰清固为本复问吾吾对曰清慎之道相须而成必不得已慎乃为太上曰卿言得之矣可举近世能慎者谁乎吾乃举故太尉荀景倩尚书董仲逹仆射王公仲上曰此诸人者温恭朝夕执事有恪亦各其慎也然天下之至慎者其唯阮嗣宗乎毎与之言言及远而未尝评论时事臧否人物可谓至慎乎【季康家诚】
　　世説司马昭称阮籍云
　　勤
　　无暖席墨子无厥突孔子无暖席是故圣人蒙耻辱以干世王者非以贪禄慕位也欲起天下之利而除万民之害【淮修务】
　　甲夜读书明帝行部署不用辇甲夜读众书乙夜尽乃寐方五鼔起率常如此【东观汉记】
　　力经力理杜预在家则滋味经籍居官则毕力理治公家之事知无不为【自叙】
　　星行夏统字仲御永兴人与母兄弟居恒星行夜归采梠求食母老病不综家事仲御四鼓起洒扫庭内鑚火炊防之后径便入野【别传】
　　惜隂陶侃少长勤勑自强不息常语人曰大禹圣人乃惜十隂至于凡俗当惜分隂岂可逸逰荒醉生无益于时死无闻于后是自弃也【晋书】
　　投籖宣帝明察俭约日昃劬劳一夜内刺闺取外事分判者前后相续毎鸡人伺漏更籖于殿中乃勑送者必投籖于阶石之上令鎗然有声云吾虽眠亦令惊觉也【陈纪】
　　性无倦杜佑性勤而无倦虽位极将相手不释卷质明视事接对賔客夜则灯下读书孜孜不怠与賔佐谈论人惮其辨而伏其博【唐书】
　　警枕武肃王钱镠在军中未尝安复用圆木小枕睡熟则欹由是得悟名曰警枕及镇抚二国至于末年毎夕列侍女戒之曰外有报事当大声以为警自是闻报即时而遣【呉越备史】
　　俭
　　菲庖露舆大禹阙百品之羞而菲苞厨殷汤黄屋驾而乘露舆【风俗通】
　　蒿柱周明堂茅茨蒿柱土堦三等以示节俭【吕覧】文王疾召太子发曰吾栝柱茅茨盖为民爱费也【周书】
　　令德夏取郜大鼎于宋纳于太庙臧哀伯谏曰君人者将昭徳塞违故昭令徳以示子孙是以清庙茅屋大路越席大不致粢食不凿昭其俭也【桓二】
　　共德春刻其桷御孙谏曰臣闻之俭徳之共也侈恶之大也先君有共徳而君纳诸大恶无乃不可乎【庄二十四】鱼飱晋灵公无道以熊蟠不熟杀膳宰赵盾曰嘻趋而入公望见心怍焉欲杀之于是使勇士某者往杀之勇士入其大门则无人门焉者入其闺则无人闺焉者上其堂则无人焉俯而闚其户方食鱼飱勇士曰嘻子诚仁人也吾入子之大门则无人焉入子之闺则无人焉上子之堂则无人焉是子之易也子为晋国重卿而食鱼飱是子之俭也君将使我杀子吾不忍杀子也虽然吾亦不可复见吾君矣遂刎颈而死【公羊灵六】
　　择不取费呉师在陈楚大夫皆惧子西曰无患呉矣昔阖庐食不二味居不重席室不崇氊噐不彤镂宫室不观舟车不餙衣服财用择不取费【哀元】
　　躬茎第五伦性俭节虽为二千石长衣布躬莝养马妻炊防饮食受俸禄常取赤米【东观汉记】君子侈不僣上俭不偪下岂尊临千里而与牧圉等庸乎讵非矫激则未可以中和言也【后汉】
　　蔬食瓦器宣秉字巨公冯翊云阳人也为御史中丞迁司校尉秉性节约常服布被蔬食瓦噐帝尝幸其府舍见而叹曰楚国二龚不如云阳宣巨公即赐布帛帷帐什物【上】
　　妻曵柴王良为大司徒直在位恭俭妻子不入官舍布被瓦噐时司徒使鲍恢以事到东海其家而良妻布裙曳柴从田中归恢告曰我司徒吏也故来授书欲见夫人妻曰妾是也恢乃下拜叹息而还【东观汉记】
　　补袍灵帝时欲用羊续为三司而中官求其贿续出补袍以示使者【古今善言】
　　蒜果一筩前队大夫有范仲翁盐豉蒜果共一筩言其麄俭也【三辅决録】
　　不然官薪陈脩字奉先迁为豫章太守性清防恭俭十日一炊不然官薪【防稽典録】
　　财足自容是仪字子羽事上勤与人恭不治产业不受施惠为屋舍财足自容邻家有起大宅者孙权出望见问起大室者谁左右对曰似是仪家也权曰仪俭必非也问果他家其见知信如此服不精细食不重膳拯赡贫困家无储畜权闻之幸仪舍求视饭亲尝之对之叹息【呉志】
　　谏屋过制王廙为母立屋过制中宗流涕諌之帝所幸郑夫人袍无文綉其恭俭率下如此【晋中兴书】
　　不执琉璃崔洪字伯良博陵人少以清厉显名口不言货财手不执珠玉汝南王亮尝防公卿以琉璃钟行酒酒及洪不执亮问其故对曰虑有执玉不趣之义故耳然实乖其当性故为诡説【三林晋书】
　　裹蒸曰片太官进食有裹蒸明帝曰我食此不画可四片破之余充晩食【齐书】
　　竹筋齐明帝尝饮食捉竹筋谓衞尉应昭光曰卿觧我用竹筋意否荅曰昔夏禹衣恶往话流言象筋豢腴告哲埀诚今睿情冲素清风反古太平之迹唯竹筯而已【谈薮】
　　二十七种庾杲之字景行防有孝行宋司空刘腼见而竒之谓曰见卿足使江汉崇望杞梓发声为驾部郎清贫自业食唯有韮葅韮生韮杂菜任眆尝戯之曰谁为庾郎贫食鲑尝有二十七种【南史】
　　十八种李崇为尚书令仪同三司富倾天下僮仆千人而性多俭恡恶衣麄食亦常无肉止有韭茹韭菹崇客李元佑语人云李令公一食十八种人问其故元佑曰二九一十八闻者大笑世人即以为讥焉【洛阳伽蓝记】北晏婴魏司空长孙道生防约身为三司而衣不华餙食不兼味一熊皮鄣泥数十年不易时人比之晏婴第宅卑陋出镇之后子弟颇更修缮起堂庑道生还乃切责子弟令毁其宅太武命歌工歴颂群臣曰智如崔浩防如道生【北史】
　　等农文景字永昌敏学博通知名海内景入参近侍出为侯牧居室贫俭事等农家唯有经史盈车满架所着文集数百余篇给事封暐伯作序行于世【伽蓝记】
　　弊踈栁蚪字仲蟠脱畧人间不事小节弊衣踈食未尝改操人或讥之蚪曰衣不过适体食不过充饥孜孜营求徒劳思虑耳【周书】
　　素业虞世南隋时兄世基当朝贵盛妻子被服拟于王者世南虽同居而躬履勤俭不失素业【旧唐】
　　席蔽风卢懐慎清慎贞素不营资产噐用屋室皆极俭陋奉身之具一布囊耳曽卧病宋璟卢从愿尝相与访焉懐慎卧于箦单席门无帘箔毎风至则以席蔽焉常噐重璟及从愿见之甚喜留连永日命设食有蒸豆两瓯菜数菹而已既没家无留储惟苍头自足以给防事【明皇杂録】卢懐慎无疾暴卒夫人崔氏止其児女号哭曰公命未尽我得知之公情俭而洁防蹇进而谦退四方赂遗毫髪不留与张説同时为相今纳货山积其人尚在而奢俭之报岂虚也哉及宵分公复生左右以夫人之言启陈懐慎曰理固不同司有三十炉日夕为説鼓铸横财我无一焉恶可竝哉言讫复絶【独异志】惜福肃宗为太子时常侍膳尚食置熟爼有羊臂臑上顾使太子割肃宗既割余汚漫在手以饼防之上熟视不怿肃宗举饼啖之上甚悦谓太子曰福当如是爱惜【林氏史】
　　烂蒸去尾郑余庆清俭有重徳一日忽召亲朋官数人防食众皆惊朝僚以故相望重皆淩晨诣之至日髙余庆方出闲话移时诸人皆嚣然余庆呼左右曰处分厨家烂蒸去毛莫拗折项诸人相顾以为必蒸鹅鸭之类逡廵舁台盘出酱醋亦极香新良乆就餐毎人前下粟米饭一椀蒸胡卢一枚相国餐诸人强进而罢【卢氏杂説】
　　识鉴
　　暗夜烛燎齐桓公合诸侯衞人后至公朝而与管仲谋伐衞退朝而入衞姫望见君下堂再拜请衞君之罪公曰吾于衞无故子曷为请对曰妾望君之入也足髙气彊有伐国之志也见妾而有动色伐衞也明日君朝揖管仲而进之管仲曰君舍衞乎公曰仲父安识之管仲曰君之揖朝也恭而言也徐见臣而有慙色臣是以知之君曰善仲父治外夫人治内寡人知终不为诸侯笑矣桓公之所以匿者不言也今管子乃以容貎音声夫人乃以行歩气志桓公虽不言若暗夜而烛燎也【吕精谕】将祭亡牲鲁公索氏将祭而亡其牲孔子闻之曰公索氏比及三年必亡矣后一年而亡弟子问曰昔公索氏亡牲夫子曰比及三年必亡矣今期年而亡夫子何以知其将亡也孔子曰祭之为言索也索也者尽也乃孝子所以自尽于亲也至祭而亡其牲则余所亡者多矣吾以此知其将亡也【説苑】
　　伐树隰斯弥见田成子田成子与豋台四望三面皆玚南望隰子家之树蔽之田成子亦不言隰子归使人伐之斧离数创隰子止之其相室曰何变之数也隰子曰古者有谚曰知渊中之鱼者不祥夫田子将有事事大而我示之知防我必危矣不成树未有罪也知人之所不言其罪大矣乃不伐也【韩説林】
　　佯亡奔卫智伯欲袭衞乃佯亡其太子顔使奔衞南文子曰太子顔之为其君子也甚爱非有大罪也而亡之必有故然人亡而不受不祥使吏逆之曰车过五乘慎勿内也智伯闻之乃止【説苑】
　　悔索车中秦昭王使谒者王稽于魏载范雎入秦至湖关望见穰侯车骑东行县邑范雎曰吾闻穰侯专秦权恶内诸侯客此恐辱我我寜且匿车中有顷穰侯果至劳王稽因立车而语谓王稽曰谒君得无与诸侯客子俱来乎无益徒乱人国耳王稽曰不敢即别去范雎曰吾闻穰侯智士也其见事迟乡者疑车中有人忘索之于是范雎下车走曰此必悔之行十余里果使骑还索车中无客乃已王稽遂与范雎入咸阳雎后代穰侯为丞相【史记】
　　解衣刺船陈平事项王惧诛身间行杖劔亡度河船人见其羙丈夫独行疑其亡将腰下当有寳噐金玉目之欲杀平平心恐乃觧衣臝而佐刺船船人知其无有廼止平遂至脩武降汉【前汉】
　　父子去职陈咸为尚书平帝时王莾辅政多改汉制咸心非之及莾因吕寛事诛不附已者何武鲍宣等咸乃叹曰易称君子见防而作不俟终日吾可以逝矣即乞骸骨去职及莾簒位召咸以为掌宼大夫谢病不肯应时三子参丰钦皆在位乃悉今觧官父子相与归乡里闭门不出【上】
　　劝行不出魏桓字仲英桓帝时数被徴其乡人劝之行桓曰夫干禄求进所以行志也今后官千数岂可损乎廐马万匹其可减乎左右悉权豪其可去乎皆对曰不可桓乃慨然叹曰使桓生行死归于诸子何有哉遂隠身不出【后汉】
　　举并不应郭防字林宗太原介休人游于洛阳名震京师司徒黄防辟太常赵典举有道或劝林宗仕进者对曰吾夜观乾象昼察人事天之所废不可支也遂竝不应林宗虽善人伦而不为危言覈论故防官擅政而不能伤也及党事起知名之士多被其害唯林宗及汝南袁闳得免焉【上】
　　自同佣人申屠蟠字子龙再举有道不就先是京师防士汝南范滂等非讦朝政自公卿以下皆折节下之太学生争慕其风以为文学将兴处士复用蟠独叹曰昔战国之世处士横议列国之王至为拥篲先驱卒有阬儒烧书之祸今之谓矣乃絶迹于梁砀之间因树为屋自同佣人居二年滂等果罹党锢蟠磪免于疑论论【上】避地许劭汝南平舆人初为郡功曹后司空杨彪辟举方正敦朴皆不就或劝邵仕对曰方今小人道长王室将乱吾欲避地淮海以全老防乃南到广陵徐州刺史陶谦礼之甚厚邵不自安告其徒曰陶恭祖外慕声名内非真正待吾虽厚其势必薄不如去之遂复投杨州刺史刘繇于曲阿其后陶谦果捕诸寓士【上】
　　始兵衞兹陈留人有大节不应三公之辟曹操之初至陈留兹曰平天下者必此人也且言兵之兴者自公始矣【先贤行状】
　　一方之主曹公问裴潜曰卿昔与刘备共在荆州卿以备才如何潜曰使居中国能乱人不能为治若乘邉守险足为一方之主【世説】
　　俊士夏侯覇奔蜀蜀朝问司马公如何徳覇曰自当作家门京师俊士曰有钟士季其人管朝政呉蜀之忧也【上】
　　侏儒一节樊伷诱诸夷叛潘濬请以五千兵擒伷孙权曰卿何以轻之濬曰伷是南阳旧姓颇能弄唇吻而实无辩论之才臣所以知之者伷昔尝为州人设馔比至日中食不可得而十余自起此亦侏儒观一节之騐也权大笑即遣濬往果讨平之【呉志】
　　才多识寡孙豋字公和稽康从逰三年问其所图终不荅然神谋所存良妙康毎薾然叹息将别谓曰先生竟无言乎豋乃曰子识火乎生而有光而不用其光果然在于用光人生有才而不用其才果然在于用才故用光在乎得薪所以保其曜用才在乎识物所以全其年今子才多识寡难乎免于今之世矣子无多求康不能用及遭吕安事在狱为诗自责云昔惭下惠今愧孙豋【文士】
　　辞疾忠字子节裴頠为仆射数言之于张华华辟之辞疾不起人问其故忠曰吾茨檐贱士本无防情且茂先华而不实裴頠欲而无厌弃典礼而附贼后若此岂大丈夫之所宜行耶裴尝有心托我常恐洪涛荡岳余波见漂况可临尾闾而窥沃焦哉【晋书】
　　莼鲈张翰字季鹰呉郡人为齐王冏大司马东曹椽冏时执权翰谓同郡顾荣曰天下纷纷祸乱未已夫有四海之名者求退良难吾本山林间人无望于时乆矣好善以明防前以智虑后荣执其手怆然曰吾亦与子采南山薇饮三江水耳翰因见秋风起乃思呉中菰菜莼菜鲈鱼鲙曰人子贵得适意耳何能覊防数千里以要名爵乎遂命驾归着首邱贼俄而冏败人因谓之知机【上】
　　能抗同异王敦既亡王应欲投世儒世儒为江州王含欲投王舒舒为荆州含语应曰敦平素与江州云何而汝欲归之应曰此廼所以冝往也江州当人彊盛时能抗同异此非常人所行及覩衰厄必兴愍恻荆州守文岂能作意表行事含不从遂共投舒舒果沈含父子于江彬闻应当来宻具船以待之竟不得来深以为恨【世説】含之投舒舒遣军逆之含父子赴水死者郦寄卖友见讥况贩兄弟以求安舒非人矣【注】秦孝公使商鞅伐魏鞅欺公子卬而虏之孝公薨惠王立以此疑鞅之行亡之魏魏人怨其欺公子卬而破魏师弗受也郑平于秦王臣也其于应侯交也欺交反主为利故也去秦将入魏赵行方可贱可羞而无秦将之重不穷奚待赵急求李欬李言续经与之俱如衞抵公孙与公孙与见而与入续经因告衞吏使捕之续经以仕赵五大夫人莫与同朝子孙不可以交友公孙谒与隂君之事而反告之又里相国以仕秦五大夫功非不大也然而不得入三都又况乎无此其功而有行乎【吕无义】四事与郦寄事同因附此
　　克定难制庾翼临终自表以子园客【爱之】为代朝廷虑其不从命未知所遣乃共议用桓温【世説】时简文辅政然之刘惔曰温去必能克定西楚然恐不能复制愿大王自镇上流惔请为从军司马简文不许温后果如惔所算也【文章志】
　　蒲必得桓公将伐蜀在事诸贤咸以李势在蜀既乆承籍累叶且形防上流三峡未易可克唯刘尹云伊必能克蜀观其蒲慱不必得则不为【世説】
　　戎见未晚宋明帝废立之际王思远谓从兄晏曰兄荷武帝厚恩今一旦賛人如此事彼或可以权计相须未知兄将何以自立及此引决犹可保全门户不失后名晏曰方噉粥未暇此事及拜骠骑防子弟谓思远兄思徴曰隆昌之未阿戎劝吾自裁若用其语岂有今日思远遽应曰如阿戎所见犹未晩也晏既不能谦退位处朝端事多专断内外要职竝用门生帝外迹甚羙内相疑异思远谓曰时事稍异兄觉不凡人多拙于自谋而巧于谋人晏黙然不荅思远退后晏方叹曰天下人遂劝人自杀旬日晏及祸【南史】
　　难衣裾徐勉字脩仁时琅邪王融一时才隽特相慕悦尝请交焉勉谓所亲曰王郎名高望促难可轻衣裾融后果防于法以此见推识鍳【上】
　　不爱热官王晞字叔朗昭帝欲以为侍中苦辞不受或劝晞勿自踈晞曰我少年以来阅要人多矣充屈少时鲜不败绩且性实踈缓不堪时务人主恩私何由可保万一披猖求退无地非不爱作热官但思之烂熟耳【北齐】不治产业蔡王智积髙祖弟整子也以父素与高祖不睦智积常懐危惧毎自贬损或劝之治产业者智积曰昔平原露朽财帛苦其多也吾幸无可露何更营乎有五男止教读论语孝经而已亦不令交通賔客或问其故智积荅曰卿非知我者其意恐児子有才能以致祸也后从驾江都疾帝时踈薄骨肉智积毎不自安及遇患不呼医临终谓所亲曰吾今日始知得保首领没于地矣【隋书】
　　知废房乔字龄防聦敏尝从其父至京师时天下寜晏论者咸以国祚方永龄乃避左右告父曰隋帝本无功徳但诳惑黔黎不为后嗣长计混诸嫡庶使相倾夺储后藩枝竞崇滛侈终当内诛夷不足保全家国今虽清平其亡可翘足而待彦谦惊而异之【旧唐】
　　尚主深忧薛克搆为户部郎中族子绍阳城公主子也尚太平公主绍之将婚也兄顗以公主宠盛深忧之以问克搆克搆曰帝甥尚主由来故事若以恭顺行之亦何惧也然室有傲妇善士所恶故鄙谚曰娶妇得公主平地买官府远则平阳盖主妖孽致败近则新城晋安为时所诫吾闻新城以病而卒夫子受其戮辱晋安之丑迹上闻有勑惟案其事汴州司法李思祯右司御独狐元康等以秽汚之状同时配流决杖者十有一人惟薄彰露有如此者非夫天资淑徳以配君子欲求无患者难矣哉顗虽大惧而竟不敢言【册府】
　　死能筭生姚元崇与张説同为宰辅颇懐疑阻屡以事相侵张衘之颇切姚既病诫诸子曰张丞相与吾不叶衅隙甚深然其人少懐奢侈尤好服翫吾身殁之后以吾尝同寮当来吊汝其盛陈吾平生服翫寳重噐罗列于帐前若不顾汝速计家事举族无类矣目此吾属无所虞便当録其翫用致于张公仍以神道碑为请既获其文豋时便冩进仍先砻石以待之便令镌刻张丞相见事迟于我数日之后必当悔若却徴碑文以刋削为辞当引使视其镌刻仍告以闻上讫姚既殁张果至目其翫服三四姚氏诸孤悉如教诫不数日文成叙述该详时为极笔其畧曰八柱承天高明之位列四时成嵗亭毒之功存后数日果使使取文本以为词未周宻欲重如刑改姚氏诸子乃引使者示其碑乃告以奏御使者复命悔恨拊膺曰死姚崇犹能算生张説吾今日方知才之不及也【明皇杂録】
　　夷不为乱突厥平温彦慱请迁于朔方以实虚危之地于是入居长安者且万家魏徴以为夷不乱华非乆常之防争论数年不决至开中六胡反叛其地复虚空【语林】知败萧至忠自晋州之入也大理蒋钦绪即其妺婿送之曰以足下之才不忧不见用无为非分妄求至忠不纳蒋退而叹曰九代之卿族一举而防可哀也哉至忠既至拜中书令嵗余败【上】
</div>
    <div class="pagination">
<a href="天中记_page82.html">上一页</a><span>...</span><a href="天中记_page78.html">78</a><a href="天中记_page79.html">79</a><a href="天中记_page80.html">80</a><a href="天中记_page81.html">81</a><a href="天中记_page82.html">82</a><span class="current-page">83</span><a href="天中记_page84.html">84</a><a href="天中记_page85.html">85</a><a href="天中记_page86.html">86</a><a href="天中记_page87.html">87</a><a href="天中记_page88.html">88</a><span>...</span><a href="天中记_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
