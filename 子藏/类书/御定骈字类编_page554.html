<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 554 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 554 页/共 1019 页</h1>
    <div class="content">　　素鱮【潘岳西征赋华鲂跃鳞丨丨扬鬐】
　　素鲤【武元衡文风传丽句缄开丨丨】
　　素鳞【水经注桑干枝水通结南湖东湖西浦渊潭相接水至清深晨鳬夕鴈泛滥其上黛甲丨丨跃其下　王肃之兰亭集诗见緑波下　杜甫丽人行紫驼之峰出翠釡水精之盘行丨丨】
　　素鬐【杜甫观打鱼歌君不见朝来割丨丨咫尺波涛永相失】
　　素虾【吴越春秋越王句践入臣于吴越王夫人乃据船哭顾乌鹊啄江渚之虾飞去复来因哀吟曰彼飞鸟兮鸢乌已回翔兮翕苏心在専兮丨丨何居食兮江湖】
　　素蛤【吴圴檄江神责周穆王璧文打丨丨而为粉碎紫贝其如粥】
　　素蛇【李徳裕冥数论朝歌未灭而国流丹鸟白帝尚在而汉断丨丨皆兆发于先而应符于后不可以智测也】
　　素虮【陆机七徴丨丨涌而瀺灂滋芬溢而相□沈约赋育丨丨于元胄垂葆髪于缦胡】
　　素蝶【刘孝绰咏丨丨诗出没花中见参差叶际飞温子升咏花蝶诗丨丨向林飞红花逐风散】素蛾【晁冲之词丨丨绕钗轻蝉扑鬓】
　　素蚁【曹植酒赋或云沸潮涌或丨丨浮萍　张华轻薄篇浮醪随觞转丨丨自跳波　张正见和衡阳王秋夜作绿绮朱泛黄花丨丨浮】
　　素木【史记货殖传丨丨铁器若巵茜千石注丨丨素器也　刘桢失题诗昔君错畦畤东土有丨丨】素林【张説新都兰亭诗碧潭秀初月丨丨惊夕栖】
　　素柏【李贺恼公诗象牀缘丨丨瑶席卷香葱】
　　素柰【晋书杜皇后传三呉女子相与簮白花望之如丨丨传言天宫织女死为之着服　左思蜀都赋朱樱春熟丨丨夏成　潘尼赋飞甘于浚水投丨丨于清渠　杜甫寄李员外诗宿隂繁丨丨过雨乱红蕖王建梁国公主池亭诗丨丨花开西子面緑榆枝散沈郎钱】
　　素栁【支遁八关斋诗望山乐荣松瞻泽哀丨丨】
　　素棘【卢照邻行路难诗见白貌下】
　　素馨【扪虱新话广中丨丨唯蕃巷种者尤香恐亦别有法耳　桂海虞衡志丨丨花比番禺所出为少当由风土差宜也　杨万里陶令送水沉报以双井茶诗丨丨薫染真何益毕竟输他本分香】
　　素笋【王彪之闽中赋竹则湘箬丨丨雕竿緑筒】
　　素枲【傅元笔赋纒以丨丨纳以元漆丰约得中不文不质】
　　素【陈樵七夕宫词丨丨碧宝上华楼夜阑飇驭下银州】
　　素荚【薛逢天上种白榆赋美丨丨之规规状列钱之离离】
　　素莲【拾遗记穆王时西王母进昆仑丨丨一房百子凌冬而茂　李绅趍翰苑诗庾楼清桂满逺寺丨丨敷】
　　素蕖【李羣玉玉真观诗秋月无云生碧落丨丨寒露出清澜】
　　素藕【梁简文帝七励擢丨丨于石镜搴蔓草于康衢】
　　素芷【沈约咏余雪诗见緑葹下】
　　素株【傅元芙渠歌金房緑叶丨丨翠柯】
　　素柯【晋子夜歌惊风急丨丨白日渐微蒙】
　　素榦【郑侠六环助潮士钟平仲纳官輙辞赠以诗苦李十数株采摘亦丨丨】
　　素枝【楚词緑叶兮丨丨　谢朓泛水曲玉露沾翠叶金风鸣丨丨　灵澈听莺歌新莺傍檐晓更悲孤音清冷啭丨丨】
　　素荂【朱子诗丨丨林下吐清芬衣上浮】
　　素茎【王筠安石榴诗丨丨表朱实緑叶厠红蕤　温庭筠自西濵得兰数本移萟于庭诗各言萟幽深彼美香丨丨】
　　素萼【崔融贺瑞莲表緑里红葩缃茎丨丨　陆厥京兆歌芳露浸紫茎秋风揺丨丨　顔真卿谢陆处士杼山折青桂花见寄诗见緑荑下　沈传师和李徳裕观玉蕊花诗丨丨年年密衰容日日侵　刘禹锡和令狐相公九日对黄白二菊诗丨丨迎寒秀金英带露香齐己观盆池白莲诗丨丨金英歕露开倚风凝立独徘徊】
　　素防【陆机园葵诗幸蒙髙墉徳元景防丨丨】
　　素蕊【沈约郊居赋见青跗下　刘孝绰棃花诗讵匹龙楼下丨丨映华扉】
　　素标【陶杂诗丨丨插人头前涂渐就窄】
　　素荣【屈原橘颂緑叶丨丨纷其可喜兮　徐陵咏甘诗緑叶萋以布丨丨芬且郁】
　　素英【韦应物朝请后还邑寄诸友生诗晨露含瑶琴夕风殒丨丨　李绅橘园诗朱实摘时天路近丨丨飘处海棠深】
　　素华【云笈七籖神公摄逰气飘飘练丨丨　屈原九歌秋兰兮蘼芜罗生兮堂下緑叶兮丨丨芳菲菲兮袭予　陆机咏老诗软顔收红蕊元鬓吐丨丨　陈子昻防树歌红荣碧艳坐看歇丨丨流年不待君　裴廸金屑泉诗迎晨含丨丨独往事朝汲　李白挂席江上待月有懐诗丨丨虽可揽清景不同游　武元衡宜阳所居白蜀葵诗红艳世方重丨丨徒可怜　令狐楚对雪诗丨丨凝粉署清风绕霜台　白居易荔枝诗丨丨春漠漠丹实夏煌煌　又白牡丹诗丨丨人不顾亦占牡丹名　殷文圭赵侍郎看红白牡丹诗红艳褭烟疑欲语丨丨映月只闻香】
　　素蘤【陆蒙白莲诗丨丨多蒙别艳欺此花真合在瑶池】
　　素葩【白居易游悟真寺诗见白莲下】
　　素芳【司马都和陆鲁望白菊诗耻共金英一例开丨丨湏待早霜催】
　　素苞【李咸用轻薄怨诗捻笙软玉开丨丨画楼闪闪红裾揺】
　　素房【白居易六年秋重题白莲诗丨丨含露玉冠鲜绀叶揺风钿扇圆】
　　素色【李白江西送友人之罗浮诗丨丨愁明湖秋渚晦寒姿　戴叔伦梧桐诗见青阴下　李商隠诗髙低连丨丨上下接青规　方干东山瀑布诗丨丨喷成三尺雪余波流作万年溪　叶季良赋得月照氷池诗圆光生碧海丨丨满瑶池】
　　素艳【杜甫丁香诗细叶带浮毛疎花披丨丨　杨巨源唐昌观玉蕊花诗晴空丨丨照霞新香洒天风不到尘　白居易木兰花诗紫房日照胭脂拆丨丨风吹腻粉开　李羣玉人日梅花诗玉鳞寂寂飞斜月丨丨亭亭对夕阳　郑谷梅诗丨丨照尊桃莫比孤香黏袖李湏饶　徐铉秋日泛舟赋苹花诗丨丨拥行舟清香覆碧流　朱子雪意诗坐想青瑶林寒光生丨丨　元好问赋瓶中杂花诗丨丨来从月姊家温风淑气发清华】
　　素实【夏侯湛芙蓉赋尔乃采淳葩摘圆质析碧皮食丨丨】
　　素殻【庾信述怀诗道险卧辘轳身危累丨丨】
　　素束【湘山野録六快活诗长沙王揆作畧曰帷幙皆绮纨器皿尽金玉歌喉若珠累舞腰如丨丨】素叶【唐书西域传波腊南二百里所抵俱战提西南五百里康也圆千余里右涯丨丨河王姓石治柘折城　又自兹赢六百里逾小砂碛有防禄迦小国也风俗文字与兹同言语少异西三百里度石碛至淩山葱岭北原也水东流春夏山谷积雪西北五百里至丨丨水城比国商胡杂居丨丨以西数十城皆立君长役属突厥　又枚乗七发女桑河栁丨丨紫茎　阮瑀文质论阳春敷华遇冲风而陨落丨丨变秋既究物而定体　张华杂诗白苹开丨丨朱草茂丹华】
　　素履【易履初九丨丨往无咎疏处履之始而用质素故往而无咎　魏志管寜传抱道懐真潜翳海隅虽有丨丨幽人之贞而失考父兹恭之义　谢灵运撰征赋思嘉遯之余风绍丨丨之落绪　权徳舆伏蒙十六叔寄示喜庆感懐诗叔父贞丨丨含章穷典坟　又郊居嵗暮因书所懐诗丨丨期不渝永懐丘中志　虞集陈溪山椶履诗感君丨丨咏幽贞可保长】
　　素风【傅亮为宋公修楚元王墓教楚元王积仁基徳启蕃斯境丨丨道业作范后昆　武平一幸韦嗣立山荘侍宴应制诗丨丨纷可尚元泽蔼无垠　权徳舆詶从兄南仲见示诗簪缨盛西州清白传丨丨　刘禹锡送李二十九兄员外赴邠宁使幕诗家袭韦平身业文丨丨清白至今贫　王建赠王侍御诗幸君丨丨永作来者程　王良防中秋夜西蜀锦楼望月诗令行秋气爽乐感丨丨轻　鲍溶懐王秀才诗惟有丨丨身未坠世间开口不言钱　皎然同李侍御萼李判官集陆处士羽新宅诗丨丨千户敌新语陆生能】素养【龙城録茆山隠士吴绰神凤初采药于华阳洞口见一小儿化作龙形一手握三珠填左耳中绰素刚胆以药斧劚之落左耳而三珠已失所在龙亦不见绰后上皇封丨丨先生】
　　素徳【晋书王承传论丨丨清规足传于汗简矣　南史王球传义恭面启文帝曰王球诚有素誉颇以物外自许端任要切或非所长帝曰昔周伯仁终日饮酒而居此任盖所以崇丨丨也　谢荘请封禅表大宋表祥唐虞受终丨丨山龙启符金玉显瑞李渤上封事表文帝躬约丨丨罢搆露台】
　　素业【魏志徐胡传评徐邈清尚通胡质丨丨贞粹晋书陆纳传字祖言为吏部尚书谢安欲诣纳纳殊不供办兄子俶密为之具安至纳所设惟茶果而已俶遂陈盛馔客罢纳大怒曰汝不能光益父叔乃复秽我丨丨邪　旧唐书虞世南传兄世基隋时当朝贵盛被服拟于王者世南虽同居而躬履勤俭不失丨丨宋史太祖纪诏曰造士之选非树私恩世禄之家宜孰丨丨　顔氏家训子弟数嵗已上莫不被教及至冠婚倍湏训诱有志尚者遂能磨砺以就丨丨　任昉为范云让吏部封侯表臣夲自诸生家承丨丨　董仲舒士不遇赋孰若反身于丨丨兮莫随世而轮转　储光羲献八舅东归诗丨丨作仙居子孙当自传　李白赠闾丘处士诗贤人有丨丨乃在沙塘陂　杜甫秋日荆南述懐诗丨丨行已矣浮名安在哉　李端詶前驾部员外郎苗发诗丨丨髙风继青春壮思全　卢僎初出京邑有懐旧林诗赋生期独得丨丨守微班　许棠寄赵能卿诗丨丨沧江逺清时白髪垂】
　　素心【顔延之陶徴士诔弱不好弄长实丨丨　陶移居诗闻多丨丨人乐与数晨夕　李白赠从弟南平太守之遥诗丨丨爱美酒不是顾専城　李端暮春寻终南栁处士诗偶来尘外事暂与丨丨期　卢纶秋夜寄冯著作诗丨丨难比石苍鬓欲如君　李益合源溪期张计不至诗丨丨久沦否幽怀方自吟　李频夏日盩厔郊居寄姚少府诗白日欺元鬓沧江负丨丨】
　　素襟【陶潜乙未嵗三月为建威参军使都经钱溪诗一形似有制丨丨不可易　李白流夜郎诗逸兴横丨丨无时不招寻　钱起和范郎中宿直中书晓翫清池诗席宠虽髙位流谦乃丨丨　戴叔伦抚州处士胡泛见送诗凄然诵新诗落泪霑丨丨　吴筠题龚山人草堂诗兹道我所适感君齐丨丨　武元衡秋日台中寄懐简诸寮诗忧悔耿遐抱尘埃缁丨丨】
　　素仪【李绅忆放鹤诗闲整丨丨三岛近廻飘清唳九霄闻】
　　素懐【张九龄廵按自漓水南行诗即事聊独欢丨丨岂兼适　韦应物龙门游眺诗丨丨出尘意适有手客　李端秋日旅舎别司空文眀诗丨丨宗淡泊羁旅念功勲　权徳舆月下江行诗幽兴惜瑶草丨丨寄鸣琴　张籍诗以此持相赠君应惬丨丨　苏轼李白谪仙诗诗欲乗明月光访君开丨丨】
　　素衷【元稹防真诗慢脸含愁态芳词誓丨丨】
　　素想【宋孝武帝逰覆舟山诗丨丨终勿倾聿来果丘壑　余靖游韶石诗结友探胜概放情谐丨丨】素情【魏志荀彧传注亡身殉节以申丨丨全大正于当年布诚心于百代可谓任重道逺志行义立　南史向栁传栁立身方雅顔竣与友善及竣贵栁犹以丨丨自许不推先之　宋之问游法华寺诗分刺江海郡朅来徴丨丨】
　　素志【任昉为范云让吏部封侯表陛下不弃菅蒯爱同丝麻傥平生之言犹在听览宿心丨丨无复贰辞】素意【任昉王文宪集序奏议苻防文辞表记丨丨所不蓄前古所未行皆取定俄顷神无滞用　张衡思元赋遇九臯之介乌兮怨丨丨之不呈】
　　素望【南史王缋传齐武帝为抚军吏部张岱选缋为长史呈选牒帝笑曰此可谓丨丨　宋史阮万龄传万龄少知名为孟昶建威长史时袁豹江夷相系为昶司马时人谓昶府有三丨丨　栁宗元答元公瑾书始仆之志学也甚自尊大颇慕古之大有为者汨没至今自视缺然知其不盈丨丨久矣　张蠙送成州牧诗丨丨知难惬新恩且用詶】
　　素誉【后汉书皇甫规传及党事大起名贤多见染逮规虽为名将丨丨不髙自以西州豪杰耻不得预乃自上言臣前荐大司农张奂是党附也臣宜坐之　晋书张华传当时诏诰皆所草定丨丨益盛有台辅之望焉　又卢谌传谌名家子早有丨丨为一时所推】
　　素议【唐书顔师古传见素流下】
　　素尚【南史王球传江夏王义恭谓何尚之曰王球放恣宜以法绳之尚之曰球有丨丨加又多疾公应以淡退求之未可以文案责也　又王昙首传幼有丨丨兄弟分财昙首惟取图书而已　任昉王文宪集序前郡尹温太真刘真长或功铭鼎彞或徳标丨丨臭味风云千载无爽　常景赞严君平诗丨丨迈金贞清标凌玉彻　李白自梁园至敬亭山见防公谈陵阳山水兼期同游因有此赠诗敬亭惬丨丨弭濯流清辉　温庭筠詶友人诗辞荣亦丨丨倦逰非夙心　陆游夜过鲁墟诗功名亦余事所勉在丨丨】
　　素守【陆游诗丈夫无苟求君子有丨丨　王祎五月余还至渭南适克正博士为丞于兹赋诗道旧并以留别诗世情略外缘古道坚丨丨】
　　素位【中庸君子丨其丨而行】
　　素分【梁书韦正传初正与东海王僧孺友善僧孺为尚书吏部郎参掌大选賔友故人莫不倾意正独澹然及僧孺摈废之后正复笃丨丨有逾曩日论者称焉】
　　素韵【南史嗣衡阳王钧传吴郡张融雅重钧谓从兄绪曰衡阳王飘飘有淩云气其风情丨丨弥足可懐融与之游不知老之将至　沈约与约法师书周中书真情丨丨水桂齐质自接同栖年逾一纪朝夕聨事靡日暂违】
　　素机【罗炯行县望浮查寺诗春风一宿琉璃地自是泉声惬丨丨】
　　素诚【韩思彦詶贺遂亮诗累日同游处通宵款丨丨刘复出三城留别幕中三判官诗常愿投丨丨今果得所申】
　　素解【晋书傅敷传敷字欵根清静有道丨丨属文】
　　素语【云笈七籖三九丨丨玉清真诀上相青童君曰三九丨丨出九帝三命咒之辞理气停年开解灵关五藏华鲜　又清谈空泊丨丨自然灵音十合妙唱开真】
　　素辞【谢灵运拟邺中集诗序徐干少无宦情故仕世多丨丨】
　　素许【梅尧臣杜挺之赠端溪砚诗大出楮中有丨丨当自择】
　　素诀【汉武帝内传丑辰未戌地真丨丨长生紫书】
　　素欲【韦应物同长源归南徐寄子西子烈有道诗临觞一长叹丨丨何时谐】
　　素交【南史徐伯珍传徴士沈俨造膝谈论申以丨丨刘峻广絶交论风雨急而不辍其音霜雪零而不渝其色斯贤达之丨丨歴万古而一遇　杜甫过故斛斯校书庄诗丨丨零落尽白首泪双垂】
　　素谒【孔稚珪北山移文骋西山之逸议驰东臯之丨丨温庭筠上蒋侍郎启遂南纪之清源敢効东臯之丨丨】
　　素故【后汉书冯鲂传我与申屠季虽无丨丨士穷相归要当以死任之】
　　素旧【后汉书严光传司徒侯霸与光丨丨遣使奉书光不答】
　　素契【袁宏三国名臣序賛公瑾卓尔不羣总角料主则丨丨于伯苻晩节曜竒则参分于赤壁】素知【周昙毛遂诗平原门下三千客得力何曽是丨丨】
　　素期【韦应物与幼遐君贶兄弟同游诗清赏非丨丨偶逰方自得　杨凝寻僧元皎因病诗闲忆草堂路相逢非丨丨　郑谷投时相诗省署随清品渔舟爽丨丨　徐奉使九华山中途遇青阳薛郎中诗故人相别动相思此地相逢岂丨丨　朱子诗隠沦非丨丨】
　　素约【史记韩世家公仲曰楚韩非兄弟之国也又非丨丨而谋伐秦也已有伐形因发兵言救韩此必陈轸之谋也　丁仙芝赠朱中书诗防应怜尔居丨丨可即长年守贫贱】
　　素务【栁宗元诗农事诚丨丨】
　　素饰【水经注苻坚时沙门竺僧朗甞从隠士张巨和逰巨和甞穴居而朗居琨瑞山大起殿舍连楼叠阁虽丨丨不同并以静外致称即此谷也】
　　素修【淮南子丨丨正者勿离道也】
　　素具【史记范睢传夫物不丨丨不可以应猝汉书刑法志戎马车徒干戈丨丨】
　　素抱【陶潜饮酒诗若不委穷逹丨丨深可惜　韦应物端居感懐诗沈沈积丨丨婉婉属之子】素槩【南史谢朏传建武四年征为侍中中书令不应遣诸子还都独与母留筑室郡之西郭明帝诏加优礼旌其丨丨赐牀帐褥席奉以卿禄　江淹为萧太傅谢侍中敦劝表臣初长血心未启丨丨辞从意空言随事尽】
　　素蓄【通作畜王融请习校部曲疏但士非丨丨无以即用不教民战是实弃之　沈炯为王僧辩重答贞阳侯书且平生丨丨志不在位世蒙朝宠身实许国顔延之庭诰文今所载咸其丨丨本乎生灵而致之心用　张衡东京赋洪恩丨丨民心固结执义顾主夫懐贞节】
　　素习【五代史唐明宗家人传秦王从荣于诸皇子次最长尝侍侧明宗曰汝将家子文章非丨丨必不能工吾于经义虽不能晓尚喜屡闻之其余不足学也宋史杨徳妃传妃定陶人天圣中选为侍御封原武郡君进美人端丽机敏妙音律组紃书艺一过目如丨丨】
　　素构【唐书上官昭容传天性韶警善文章年十四武后召见所有制作如丨丨　又薛收传收为书檄露布或马上占辞该敏如丨丨初不窜定　又文艺传李贺七嵗能辞章韩愈皇甫湜始闻未信过其家使贺赋诗援笔輙就如丨丨自目曰髙轩过湛方生后斋诗丨丨易抱元根难朽】
　　素传【王建荆南赠别李肇作转韵诗丨丨学道徒清门有君子】
　　素肄【潘岳关中诗将无専防兵不丨丨】
　　素餐【诗彼君子兮不丨丨兮　汉书朱云传大臣无益于民皆尸位而丨丨　唐书郭子仪传子仪言臣愿陛下斥丨丨去冗食委宰相以简贤任能付臣以训兵御侮则中兴之功日月可冀　曹植求自试表夫论徳而授官者成功之君也量能而受爵者毕命之臣也故君无虚授臣无虚受虚授谓之谬举虚受谓之尸禄诗之丨丨所由作也　王粲从军诗惧无一夫用报我丨丨诚　又我有丨丨责诚媿伐檀人　刘长卿洲驿奉饯张侍御诗佐剧劳黄绶提纲疾丨丨】
　　素食【诗彼君子兮不丨丨兮　尔雅臯臯琄琄刺丨丨也疏刺无徳而空食其禄也　又汉书王莽传每有水旱莽輙丨丨左右以白太后遣使者诏莽曰闻公菜食忧民深矣今秋幸熟公勤于职以时食肉爱身为国　管子食民有率二三十亩而足于卒嵗亩取一石则人有三十石果蓏丨丨当十石糠粃六畜当十石则人有五十石】
　　素飱【诗彼君子兮不丨丨兮】
　　素赏【管子管子入复桓公曰终嵗之租金四万二千金请以丨丨军士桓公曰诺一朝丨丨四万二千金廓然虚桓公惕然太息管子曰君勿患举兵攻莱破莱军并其地禽其君此丨丨之计也　王勃送李十五序虽相思为赠终结想于华滋而丨丨无暌益申情于丽藻】
　　素责【孟郊立徳新居诗清贫聊自尔丨丨将如何】
　　素贤【汉书项羽传张耳丨丨又从入关立为常山王王赵地】
　　素贞【李白冬日归旧山诗洗砚修良防敲松拟丨丨】
　　素朴【张衡东京赋遵节俭尚丨丨思仲尼之克己履老氏之常足　张华食举东西箱乐诗反丨丨懐庶方　吴筠师金诗圣人贵丨丨礼义非元同】
　　素俭【北史房彦谦传车服器用务存丨丨】
</div>
    <div class="pagination">
<a href="御定骈字类编_page553.html">上一页</a><span>...</span><a href="御定骈字类编_page549.html">549</a><a href="御定骈字类编_page550.html">550</a><a href="御定骈字类编_page551.html">551</a><a href="御定骈字类编_page552.html">552</a><a href="御定骈字类编_page553.html">553</a><span class="current-page">554</span><a href="御定骈字类编_page555.html">555</a><a href="御定骈字类编_page556.html">556</a><a href="御定骈字类编_page557.html">557</a><a href="御定骈字类编_page558.html">558</a><a href="御定骈字类编_page559.html">559</a><span>...</span><a href="御定骈字类编_page555.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
