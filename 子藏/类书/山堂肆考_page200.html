<!DOCTYPE html>
<html>
<head>
    <meta charset="UTF-8">
    <title>山堂肆考 - 第 200 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 200 页/共 632 页</h1>
    <div class="content">　　刬削夙蠧
　　宋苏颂仁宗时知江宁县时承李氏之后税赋无艺颂更定户籍刬削夙蠧成赋一邑简而易行诸令视以为法
　　尊礼秀民
　　宋连庶知夀春县兴起学校尊礼秀民以劝其俗
　　不愧苍天
　　宋张之才绍圣初知山西泽州阳城县清谨爱民名闻当世及去任辞汤庙诗云一官来此四经春不愧苍天不愧民神道有灵应信我去时犹似到时贫




　　山堂肆考卷七十七
　　钦定四库全书
　　山堂肆考卷七十八　　　明　彭大翼　撰臣职
　　教授
　　歴代沿革汉郡国有文学自文翁治蜀始平帝时郡国曰学县道邑侯国曰校校学置经师一人乡曰庠聚曰序序庠置孝经师一人魏晋以下郡国并有文学即博士助教之职唐府郡置经学士各一人掌以五经教授开元中州县毎乡之内各置一学仍择师令其教授宋初有四书院庐山白鹿洞及嵩阳书院岳麓书院应天府书院茅山书院未建州学也寳元中从守臣蔡齐请大郡始有学至庆歴以后州郡不置学者鲜矣又置教授以三年为一任以经术行义训导诸生掌其课试之事而紏正不如规者则委之运司
　　杏坛弦歌
　　庄子曰孔子防于缁帷之林休坐乎杏坛之上弟子读书孔子歌鼔琴
　　槐市议论
　　见市
　　经明行修
　　汉匡衡补平原文学学者多衡经明行修当世少双
　　世范时矩
　　魏曹植学官颂言为世范行为时矩
　　可郡文学
　　东汉光武问武臣曰诸卿不识书自度爵禄何所至也邓禹曰臣少尝学问可郡文学
　　为州博士
　　隋潘徽为州博士
　　校业变风
　　汉文翁为蜀郡守起学宫设学官使弟子校业遂变邹鲁之风
　　据经救弊
　　宋郑克撰吕尚书祉行状靖康初诏求直言公自邓州教授上封事言当世之务据经引古以救时弊
　　正身律物
　　宋胡文定公安国除荆南教授正身律物凡所训説务明忠孝之大端及罢官僚旧饯行于渚宫呼戏乐以俟而交代者为山杨公时具朝膳留公鲑菜潇然引觞徐酌置语孟案间清坐谈论不觉日晷云暮也
　　乐道安贫
　　宋处士陈师道字无已为徐州教授髙介有节安贫乐道熈宁中王氏经学盛行师道心非其说遂絶意进取后安石卒以苏轼荐授是职
　　独尚时务
　　言行録安定胡先生瑗教授苏湖间三十余年弟子以千数计时方尚词赋独湖学尚经义时务学中故有经义治事斋经义斋择防通有噐局者居之治事斋人各治二事又兼一事如邉防水利之类故天下谓湖学多秀彦其出而筮仕往往取髙第及为政多适于世用若老于吏事者由讲习有素也
　　讲明心学
　　宋廖徳明熈宁间为浔州教授为学者讲明圣贤心学之要手植三柏于学浔士爱敬之如甘棠
　　不撰书启
　　宋政和五年臣僚上言见任教授不得为人撰书启简牍乐语之类庶目力得有余办举业事以副陛下责任师儒之意
　　辞撰乐语
　　宋邹浩字至完调扬州颍昌府教授吕公着范纯仁为守独加礼重纯仁尝令譔乐语辞不为纯仁曰翰林学士亦作此语浩曰翰林学士则可祭酒司业则不可纯仁谢之
　　不兼他职
　　宋绍兴二十六年诏诸州教授并不许差兼他职
　　不取非人
　　宋绍兴十三年宋宙奏乞尽复教官上曰教授须逐州置仍须择通经心术正者为之若教官非其人则士人心术一坏再整顿便费力切宜遴选也
　　抗节不挠
　　宋李道传为州教授金人窥散关急而吴曦复叛道传痛愤见于形色宻遗书安抚杨辅论曦必败宜举义讨之曦党来胁道传道传折之以义抗节不挠弃官而归
　　置书不观
　　宋谭世勣为栁州教授时王氏学盛行世勣雅不喜之或问其故曰说多屡变无不易之论置其书不观
　　端矩矱
　　宋朱晦庵云陆九龄教授兴国端矩矱肃衣冠如临大众劝绥引翼多士方向于学而先生以家难去官矣
　　富道徳
　　欧阳公赠胡安定诗吴兴先生富道徳诜诜弟子皆贤才
　　训督有方
　　涑水纪闻晏丞相殊留守南京请范文正公掌府学公尝宿学中训督诸生皆有方法由是四方从学者辐辏其后宋人以文学有声名于塲屋朝廷者多其所教也赐对合意
　　宋赵巩撰施大资防行状公任临安府学教授孝宗寤寐英贤陈文公当国列公姓名以进旋赐对合上意
　　献政本书
　　宋林勲为广州教授建炎中献政本书十三篇朱熹甚爱其书东阳陈亮尝曰勲考古验今思虑周宻今世为井田之学者孰有加于此者乎
　　行乡饮礼
　　言行録节孝徐先生积时为楚州教授患乡饮之礼世久不见率郡守举行其仪闾巷乡老皆使与饮又着文劝谕子弟室家是日士民在泮者盖千人矣先生一日升堂训诸生曰诸君欲为君子而使劳己之力费己之财如此而不为犹云可也不劳己之力费己之财何不为君子乡人贱之父母恶之如此而不为犹云可也父母欲之乡人荣之何不为君子
　　词艺不急
　　宋朱文公蕲州教授防记予友李君宗思为蕲州学官日至学进诸生而教诲之探防而问劝督以时先使知所以明善修身之方齐家治国之本而于词艺之习则后焉而不之急也
　　许与不轻
　　宋戴表元奉化人咸熙中进士为建宁教授学博而才赡尤自秘重不轻许与以文章大家名重东南
　　尚友古人
　　宋张于湖送吴教授序吴氏子镒举进士分教郴州学舎不以文胜盖以徳见贵于乡里者古之君子固有独行自立举世非之而不悔至贵于乡里犹未足道镒也盖尚友古人益思未见其止者欤
　　不交嬖幸
　　宋陈公辅初筮仕职教吴中朱腼方嬖幸当官者皆奴事之公不与之交腼滋不恱托权要以其婿周审言代之而移公于防稽
　　讲论语
　　宋谢良佐为秦州教授州守吕大中毎过之聼讲论语必正襟敛容曰圣人言行在焉吾不敢不敬
　　诵通鉴
　　宋袁枢为袁州教授喜诵司马光资治通鉴苦其浩博乃区别其事而贯通之号通鉴纪事本末
　　颇遭官长骂
　　唐杜甫戏简郑广文广文到官舎系马堂阶下醉即骑马归颇遭官长骂才名三十年坐客寒无氊近有苏司业时时与酒钱宋杨诚斋送金元度教授诗不日经筵重坐席暂时黉舎冷无氊
　　不愧旁人羞
　　苏东坡戏陈教授子由诗宛丘先生长如丘宛丘学舎小如舟常时低头诵经史忽然欠伸屋打头斜风吹帷雨注瓦先生不愧旁人羞
　　作学碑
　　宋任谅字小谅为懐州教授徽宗见其所作新学碑曰文士也遂擢提举防路学事
　　正祭品
　　吴昌裔宋嘉定中为睂州教授睂士故尚苏轼学昌裔取诸经为之讲说祠周程张朱揭白鹿洞学规仿潭州释奠仪簿正祭噐士习丕变
　　以才荐府学
　　宋王尧臣字伯庸晏殊留守南京荐其才为府学教授召为国子监直讲
　　以贤荐州学
　　宋杨山撰曾肇行状中弟邵安简公亢守郑州荐公贤请为州学教授四方之士盖有闻风而至者踵门授经无虗席时上方向儒近臣言公经行宜居首善之地有防召见延和殿除校书兼国子直讲
　　县丞
　　歴代沿革汉朝县丞尉多以本部人为之三辅县则兼用他郡皆主刑狱囚徒东汉署文书典知仓狱署诸曹擢吏晋以后无丞唐置京县丞三员北京太原晋阳各置一人髙宗始以为品官由吏部选授为县令之贰宋初不置丞天圣中开封两县始各置丞一员在簿尉之上
　　长吏
　　汉书景帝纪县丞长吏也百官表县百户以上为令皆有丞尉秩四百石至二百石是为长吏
　　闲官
　　续通典唐大中四年勅曰州有上佐县有丞簿俗谓之闲官不领公事殊乖制作之本意
　　佐一司
　　白六帖佐理一司贰职百里杜氏通典县有七司丞为之贰如州上佐也
　　述六职
　　唐栁宗元武功县丞防壁记县吏之长曰令其二曰丞丞之位正八品述六职以辅其令也
　　专经书
　　东汉张字宗君迁陈仓县丞清净无欲専心经书尝以职事对府不知官曹处吏白门下责之时扶风徐业亦大儒也闻以诸生试引见之与语大惊曰今日相遭真解蒙矣遂请上堂难问极日
　　善言语
　　南部新书裴子雨为下邳令张晴为县丞二人俱有声望而善言语曾论事移时人私相语曰县官甚不和长官称雨赞府道晴终日如此不和也
</div>
    <div class="pagination">
<a href="山堂肆考_page199.html">上一页</a><span>...</span><a href="山堂肆考_page195.html">195</a><a href="山堂肆考_page196.html">196</a><a href="山堂肆考_page197.html">197</a><a href="山堂肆考_page198.html">198</a><a href="山堂肆考_page199.html">199</a><span class="current-page">200</span><a href="山堂肆考_page201.html">201</a><a href="山堂肆考_page202.html">202</a><a href="山堂肆考_page203.html">203</a><a href="山堂肆考_page204.html">204</a><a href="山堂肆考_page205.html">205</a><span>...</span><a href="山堂肆考_page201.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
