<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 97 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 97 页/共 111 页
  </h1>
  <div class="content">
   乐舞门
　　乐舞
　　乐舞发挥【乐之用舞所以彰乐之文也自舜有干羽之舞说者用干羽武舞也用籥文舞也葢用之于武事则为武舞用之于文事则谓之文舞故夫子论韶乐亦曰乐则韶舞则韶舞即文舞也厥后成周大司乐敎国子以六代之乐舞而自帗舞以至于人舞又各别其所用之文然则尚矣然三代盛时用之于郊庙宾客朝觐之间皆有舞焉然又有天子之舞有诸侯士大夫之舞自礼乐不自天子出而春秋之季氏乃僣天子八佾之舞此夫子所以深为当世之叹如此自是而后汉兴奏之宗庙犹有以象德歌功为舞者此犹不失古者乐舞之本防自汉魏以至于隋唐愈降而愈失所谓古人屈伸俯仰缀兆疾舒之文徒施之于燕饮酣歌之间甚而无威仪节度自创为淫俗之舞唐有天下如七德九功上元之舞本犹可以发挥一代制作之盛极其弊也缙绅之间如祝钦明之八风宫庭之内如天宝之霓裳羽衣胡旋等舞果何取其为舞哉当唐之盛时犹且若是则五代沈酣昏浊之际其事益可知哉天开我宋文明聚奎艺祖初兴首陈乐本自窦仪文德武功之舞一定于剏始于是三百年之间施之于宗庙朝廷祭祀燕飨而乐舞各有其制焉无他我朝之所重者唯在于太常也太常即古乐之流也间有用之于宫中之排当率用后代之舞虽近于舞之防眤而所谓合乎礼乐法度威仪文辞之舞亦曷尝因彼而废此耶】
　　事类乐容【舞者丨之丨注屈伸俯仰缀兆舒疾丨之丨也】乐文【舞者丨之丨也并记】节音【夫舞者以丨八丨而行八风左】知德【诸侯德盛而敎奠赏之以乐故其治民劳者其舞行缀逺治民逸者其舞行缀短故观其舞丨其丨左氏】象功【舞者丨丨白虎通】蹲蹲【丨丨舞我诗】洋洋【万舞丨丨同上】婆娑【市也丨丨注丨丨舞也诗】周旋【丨丨象风雨乐记】舞羽【帝乃诞敷文德丨干丨于两阶七旬而有苗格注干楯羽翳也皆舞者所执修阐文敎舞文舞于宾主阶间抑武事书】舞干【宾牟贾侍坐于孔子孔子与之言及乐曰夫武之备戒之已久何也对曰病不得其众也咏叹之淫液之何也对曰恐不逮事也发扬蹈厉之已蚤何也对曰及时事也武坐致右宪左何也对曰非武坐也声淫及商何也对曰非武音也云云子曰夫乐者象成者也摠干而山立武王之事也发扬蹈厉太公之志也武乱皆坐周召之法也且夫武始而北出再成而灭商三成而南四成而南国是疆五成而分周公左召公右六成复缀以崇天子夹振之而驷伐盛威于中国也分夹而进事蚤济也久立于缀以待诸侯之至也乐记又昔者周公旦有勲劳于天下成王康王赐之以重祭朱干玉戚以舞大武八佾以舞大夏此天子之乐也记祭统】舞敎【周礼大司乐以乐丨丨国子舞云门大卷大咸大防大夏大濩大武注此周所存六代之乐黄帝曰云门大卷言其德如云之所出大咸咸池尧乐也言其德无所不施大防舜乐也言其德能大中国也大濩汤乐也言其德能使天下得其所也大武武王乐也言其德能成武功】舞有【乐师掌国学之政以敎国子小舞凡丨丨帗舞有羽舞有皇舞有旄舞有干舞有人舞注郑司农云帗舞者全羽羽舞析羽皇舞者以羽覆冒头上衣饰翡翠之羽旄舞者牦牛之尾干舞者兵舞人舞者手舞社稷以祓宗庙以羽四方以皇辟雍以旄兵事以干星辰以人谓帗析五采缯今灵星舞手持之是也皇杂五采羽如凤凰色持以舞人舞无所执以手袖为威仪四方以羽宗庙以人山川以干旱暵以皇并礼春官】韎舞【丨师下士一人府一人史一人舞者十有六人徒四十人掌敎丨乐祭祀则帅其属而舞之大飨亦如之】旄舞【丨人下士四人丨者众寡无数府二人史二人胥二人徒二十人掌敎舞散乐舞夷乐凡四方之以舞仕者属焉凡祭祀宾客舞其燕乐】籥舞【丨师掌敎国子丨羽龡籥祭祀则鼔羽丨之丨宾客飨食亦如之】舞器【司干掌丨丨祭祀舞者既陈则授丨丨既丨则受之宾飨亦如之并礼】舞数【公五年九月考仲子之宫将万焉公问羽数于众仲对曰天子用八诸侯用六大夫四士二夫舞所以节八音而行八风故自八以下公从之于是初献六羽始用六佾也左】醉舞【卫武公刺幽王饮酒无度天下化之沈湎淫液云云籥舞笙鼓又云曰既丨止屡丨僊僊宾之初筵】歌舞【幽王淫荒风化所行男女亟防于道路丨丨于市井尔东门之枌】秉翟【卫之贤者仕于伶官皆可以承事王者也简兮简兮方将万舞日之方中在前上处硕人俣俣公庭万舞云云左手执籥右手丨丨赫如渥赭公言锡爵】值翿【幽王淫荒游荡无度焉云云坎其击鼓宛丘之下无冬无夏值其鹭羽又曰丨其鹭丨宛丘】徧舞【壬子頽飨五大夫乐及丨丨郑伯闻之见虢叔曰寡人闻之哀乐失时殃咎必至今王子頽歌舞不倦乐祻也左庄公二十年】万舞【鲁宣公八年有事于太庙仲遂卒于垂壬午犹绎丨入去籥左】题以旌【宋公飨穆侯于楚丘请以桑林荀防辞荀偃士匄曰诸侯宋鲁于是观礼鲁有禘乐宾祭用之宋以桑林飨君不亦可乎舞师丨丨丨夏晋侯惧而退入于房去旌卒飨而还及着雍疾卜桑林见荀偃士匄欲奔请祷焉荀防不可曰我辞礼矣彼则以之犹有鬼神于彼加之晋侯有间左襄十年】诗必类【晋平公与诸侯宴于温使诸大夫舞曰歌丨丨丨齐高厚之诗不类荀偃怒且曰诸侯有异志矣左襄十六年】吴札见【丨公子丨来聘请观于周乐丨舞象简南籥者曰美哉犹有憾见舞大舞者曰美哉周之盛也见舞韶濩者曰圣人之也而犹有慙德圣人之难也见舞大夏者曰美哉勤而不徳非禹其谁能修之见舞韶箾者曰德至矣哉如天之无不帱也如地之无不载也虽甚盛德其蔑以加于此矣观止矣若有他乐吾不敢请已左襄公二十九年】昭公僭【丨丨谓子家驹曰吾何丨哉答曰朱干玉戚以舞大夏八佾以舞大武此皆天子之礼也公羊昭二十五】季氏忍【孔子谓丨丨八佾舞于庭是可丨也孰不可忍也语】顔渊问【丨丨丨为邦子曰乐则韶舞语】阳阿舞【夫足陈丨丨之丨淮南子又激楚清风丨丨之丨注高诱曰丨丨古之名倡也传武神舞赋】项庄舞【沛公见羽鸿门羽留饮范增数目羽击沛公羽不应增出谓丨丨曰汝入以劒丨因击沛公庄入为寿毕曰军中无以为乐请以劒舞因拔劒舞项伯亦起舞常以身翼蔽沛公有顷沛公从间道走军】巴渝舞【高祖作丨丨丨长沙王舞袖不面举上问之对曰臣地狭人微不足以回转】宾旅舞【丨丨巴渝之丨白氏六帖】高庙奏【丨丨丨武德文始五行之舞】文庙奏【孝丨丨丨盛德文始四时五行之舞】柸柈舞【汉世唯有柈舞而晋世加之以柸反覆之也手以接丨丨反覆之也】公莫舞【丨丨丨相传云项庄劒舞项伯以袖隔之使不得害汉高祖且语项庄云丨丨古人相呼曰公言公莫害汉王也今之用巾葢像项伯衣袖之遗式晋乐志】沭猴舞【平恩侯许伯入第长信以府檀长卿起舞为沭猴与狗鬭司葢寛饶劾长卿以列卿而丨丨丨失礼不敬许伯为谢良久乃解】飞燕舞【赵丨丨体轻能为掌上丨本传】河间王献【武帝时丨丨献丨好儒与毛生等共采周官及诸子言乐事者以作乐记丨八佾之舞与制氏不相逺也】平阳主言【李延年侍上歌曰北方有佳人云云丨丨丨因丨延年女弟上召见实妙丽而善舞】诏乐府习【巴郡善歌舞高祖爱其舞丨丨丨丨之今巴渝舞是也晋乐志】诏学士习【沈佺期兼修文舘直学士既侍宴帝丨丨丨舞回沈佺期为弄辞悦帝】作俳优舞【武帝撞万石之钟击雷霆之鼓丨丨丨丨郑女东方朔化民有道对】破曹公舞【袁谭丨丨丨马上丨三巴也】七德九序【宋元嘉元年文帝始定圆丘明堂及宗庙乐五年诏刘平张崔定南北郊及明堂仪注改天嘉中所用齐乐尽以韶为名工就位定协律校尉举麾大乐令跪赞云奏懋韶之乐降神奏通韶牲入出奏絜韶帝入坛及还便殿奏穆韶帝初再拜舞丨丨工执干楯曲终复缀出就悬东继舞丨丨工执羽籥献爵于天神及太祖之座奏登歌帝饮福酒奏嘉韶就望燎奏报韶其鼓吹杂伎取晋宋之旧微更附益隋书】治康凯安【初隋有文舞武舞至祖孝孙定乐更文舞曰丨丨武舞曰丨丨舞者各六十四人文舞左籥右翟武舞左干右戚唐书】徧舞六代【宋齐代祀天地祭宗庙惟汉祠太一后土尽用室悬又太常任昉亦据王肃议云周官以六律五声八音六舞大合乐以致鬼神以和邦国以谐兆庶以安宾客以悦逺人是谓六同一时皆作今六代舞独分用之不懕人心遂依肃议祀祭郊庙备六代乐】不舞六代【隋文帝曰周官分乐享祀虞书止鸣两悬求之于古无室悬之议何事人礼缛事神礼简也云云推验载籍初无郊禋宗庙徧舞六代之文于是不备室悬不徧舞六代】被银甲舞【七德舞本名秦王破阵乐太宗为秦王破刘武周军中相作乐曲及即位宴会必奏之谓侍臣曰虽发扬蹈厉异乎文容然功业由之被之乐章亦不忘本也封德彛曰陛下以圣武戡难陈乐象德文容岂足道哉帝矍然曰朕虽以武德兴终以文德绥海内谓文容不如蹈厉斯过矣乃制舞图仍命吕才以敎乐工百二十八人丨丨丨执防而丨舞初成萧瑀曰乐所以美盛德形容而有所未尽帝曰方四海未定攻伐以平祸乱制乐陈其梗槩而已】冠进德舞【九功舞本名功成庆善乐太宗生于庆善宫正观六年幸之宴从臣赏赐闾里同汉沛宛帝欢甚赋诗起居郎吕才被之管弦以童儿六十四人丨丨丨冠袴褶长褎漆髻屐履而丨号九功舞进蹈安徐以象文德并唐史】舞象元气【高宗作上元丨舞者百八十人衣画云五色衣以丨丨丨其乐有上元二仪三才四时五行六律七政八风九官十洲得一庆云之曲祠享皆用之】舞播皇猷【宣宗明于音律尝制曲曰播皇猷皆方履高冠连袂而丨有曰葱西踏歌队者大率其词言葱岭之西乐河湟故曰归为唐民又有执幡节者如翔云飞鹤之势大中遗事】命制舞图【太宗制舞图命吕才以敎乐工百二十八人详见前】画按舞图【元宗与诸王按舞万岁楼下命丨之谓丨丨丨明皇杂録】求学士舞【崔日用骤拜兵部侍郎宴内殿酒酣起为回波舞丨丨丨】作鸜鹆舞【晋王导补谢尚为掾导有胜防谓之曰闻君能丨丨丨丨一座倾想尚便着衣帻而舞令座上击节为应俯仰有中旁若无人】五经扫地【祝钦明帝与羣臣宴钦明自言能八风舞帝许之钦明体肥丑据地揺头睆目左右顾盻帝大笑吏部侍郎卢藏用叹曰是举丨丨丨丨矣】长竿入神【元宗御勤政楼张乐百伎罗列敎坊女优王大娘善戴竿舞头戴长竿施木山状如瀛洲方丈命小儿持绛节立其上而舞中音节时刘晏以神童召见楼上帝命赋诗立进一絶曰楼前百戏竞争新只有丨丨妙丨丨谁谓绮罗畨有力犹自嫌轻更着人妃子甚嘉置晏于膝上为傅脂粉明皇杂録】劒器冠时【大厯中见临頴李十二娘舞丨丨壮其蔚跂问其所师曰余公孙大娘弟子也开元三载余尚童稚观公孙大娘舞劒器浑脱浏漓顿挫独出丨丨一人而已诗云昔有佳人公孙氏一舞丨丨动四方观者如山色沮丧天地为之久低昂耀如羿射九日落矫如羣帝骖龙翔来如雷霆牧震怒罢如江海凝清光綘唇朱袖两寂寞况有弟子传芬芳临頴美人在白帝妙舞此曲神扬扬与余问答既有以感时抚事増惋伤先帝侍女八十人公孙劒器初第一五十年间似反掌风尘澒洞皆王室梨园弟子散如烟女乐余姿映寒白金粟堆南木已拱瞿塘石城草萧瑟杜甫】舞辟四门【舞人十六执羽翟以四百列舞南子歌圣主无为化诏字歌南诏朝天乐奉字歌海宇修文化圣字歌雨露覃无外乐字歌辟土丁零塞字舞毕又丨丨丨丨之舞舞终皆稽首称臣又一人舞亿万寿之舞南蛮传又见下注】舞为五字【南蛮西舍利请献夷中歌曲且令骠国进乐人工十二人服南诏服立辟四门舞筵四隅节拜合乐又舞人服南诏衣绛裙襦黑头囊金袪直画皮靴首饰抹额冠金宝花鬘襦上复加画半臂执羽翟舞俯仰以象朝拜裙襦画鸟兽草木文以五采杂华以象庶物或遂羽葆四垂以象天无不覆正方布位以象地无不载分四列以象四气丨丨丨丨以象五行】舞亿万寿【见前】帝诏徧为【丨昵宴近臣及修文学士丨丨丨舞伎工部尚书张锡为谈容娘舞将作大监宗晋卿为浑脱舞左卫将军张治为黄麞舞】帝常立视【裴守真是时破阵庆善二舞舞入丨丨丨以丨顷乐阕乃坐守真并言二舞诚祖宗盛德然古无天子立观者化育诒庇孰非厥功不应鼓舞别申严奉诏可】声态雄侈【于頔尝制孙吴顺圣乐舞献诸朝又敎女伎为八佾丨丨丨丨号孙吴顺圣乐】轩举自如【王翰张嘉贞为本州长史伟其人厚遇之翰自歌以舞属嘉贞神气丨丨丨丨】端凝若植【冯常再迁太常少卿元宗常诏开元霓裳羽衣舞参以云韶于庭定部诸工立县间丨丨丨丨】为高丽舞【杨再思丨丨丨丨】作胡旋舞【安禄山晚益肥腹缓及膝奋两眉若牵挽者乃能行丨丨丨丨帝前其疾如风】复文武舞【五代崔棁迁太常高祖诏太常丨丨丨二丨冬至高祖会朝崇元殿庭设宫县之舞在北登歌在上文舞郎八佾六十有四人冠进贤冠黄纱袍白中单白练裆白布大口袴革带覆左执籥右秉翟执县引者二人武舞郎八佾六十有四人服平巾帻绯丝在大袖綉裆甲金饰白练锦腾虵起梁带豹文大口袴马靴左执干右执戚执旌引者二人加鼓吹十二按负以态豹以象百兽率舞按设羽葆鼓一大鼓一金錞一歌萧笳各二人王公上寿天子举爵奏同三举登歌登歌文同举食文舞舞昭德武舞舞成功之曲礼毕高祖大悦赐棁金帛羣臣左右观者皆嗟叹之史】改文武舞【建隆元年判大卿寺窦俨上言三王之兴礼乐不相沿袭洪惟圣宋建极一代之乐宜乎正名禋享燕防乐章固当易以新词即诏俨专其事俨请丨周乐丨舞崇德之舞为文德舞丨丨众成之舞为武功之舞诏行之复请禧祖室奏大善之舞顺祖大宁翼祖大顺宣祖大庆并从之】修文武舞【干德四年十月诏太常寺自今大朝会复用二舞先是晋天福末戊虏乱华中原多故礼乐之器浸以沦废上始命太常寺和岘讲求丨复之皆如旧制云】改二舞名【淳化三年正月和防上言兄岘于干德中丨丨丨之丨有六变之象每变各有乐章歌咏太祖功业今覩来岁正会之仪登歌五瑞之曲已从改制则文武二舞亦当更定其名望改文舞为化成天下之舞武舞为威加海内之舞又大中祥符五年有司言唐太清宫乐章皆明皇所作今崇奉玉皇圣祖及祖宗配位乐请上自为之壬子内出乐章十六篇示辅臣文舞曰发祥流庆武舞曰降真观德】备二舞人数【治平二年李育言国家三年而躬一郊同殿而飨八室而舞者阙如名曰二舞实一舞也且如大朝会所以燕臣下而舞者丨其数郊庙所以荐天地配祖考而舞者减其半殊未为称伏请南郊太庙文武丨丨各用六十四丨以备帝王之礼乐以明祖考之功德奏可长编】定二舞容节【杨杰奏本朝郊庙之乐先奏文舞次奏武舞武无容节六变一变象六师初举所向宜北二变象上党克平所向宜北三变象维扬底定所向宜东南四变象荆湖来归所向宜南五变象卭蜀纳欵所向宜西六变象兵还振旅所向宜北而南今舞者差失所向又文舞容节殊无法度乞丨丨丨丨丨及改所向以称成功盛德】傅武仲舞赋【楚襄王既游云梦使宋玉赋高唐之事将置酒宴饮谓宋玉曰寡人欲觞羣臣何以娱之玉曰臣闻歌以咏言舞以尽意是以论其诗不如听其声听其声不如察其形激楚结风阳阿之舞材人之穷观天下之至妙噫可以进乎王曰其如郑何玉曰小大殊用郑雅异宜弛式氏张之度圣哲所施是以乐记干戚之容推美蹲蹲七旬之舞礼设三爵之制颂有醉归之歌夫咸池六英所以陈清庙协神人也郑卫之乐所以娱密坐接欢欣也余日怡荡非以风民也其何害哉王曰试为寡人赋之玉曰唯唯夫何皎皎之闲夜兮明月列以施光朱火晔其延起兮耀华屋而熺虚宜洞房黼帐袪而结组兮铺首炳以焜煌陈茵席而设坐兮溢金罍而列玉觞腾觚爵之斟酌兮漫既醉其乐康严顔和而怡怿兮幽情形而外扬文人不能怀其藻兮武毅不能其刚简惰跳狄聊踃消般纷拏文如兮渊塞沈荡改恒常兮于是郑女出进二八徐侍姣　服极丽姁许于媮　致态貌嫽　妙以妖蛊兮红顔晔其扬华眉连姢伊去以增绕兮自流睇而横波珠翠的皪　而炤燿兮华珪飞髾所交而杂纎罗顾形影自整装顺防风挥若芳动朱唇纡清阳亢音高歌为乐之方歌曰摅予意以观兮绎精灵之所束弛急之弦张兮慢末事之委曲舒恢炱徒夹之广度兮阔细体之苛缛嘉关雎之不淫兮哀蟋蟀之局促启泰真之否隔兮超遗物而度俗扬激徴骋清角赞舞操奏均曲形态和神意协从容得志不刼于是蹑节鼔陈舒意自广游心无垠逺思长想其始兴也若俯若仰若来若往雍容惆怅不可为象其少进也若翾若行若竦若倾兀动赴度指顾应声罗衣从风长袖交横骆驿飞散飒苏合沓徒合合并鶣　　燕居拉力合防徒合鹄惊绰约闲靡机迅体轻姿絶伦之妙态懐慤素之洁清修仪操以显志兮独驰思乎杳防在山峨峨在水汤汤伤与志迁化容不虚生明诗表指嘳息激昂气若浮云志如秋霜观者增叹诸工莫当于是合场递进案次而俟埒材角玅夸容乃理轶态横出瑰姿谲起盻般鼓则腾清眸　吐哇乌佳咬乌交则发皓齿摘齐行列经营切儗仿佛神动回翔竦峙击不致爽蹈不顿趾翼尔悠往闇复辍已及至回身还入迫于急节浮腾累跪毁跗方无蹋徒躐摩跌徒结纡形赴逺漼七罪似摧折纎谷蛾飞纷猋必遥若絶超　鸟集纵弛武氏殟鸟骨殁没蜲纡为虵移姌冉嫋若云转飘曶体如游龙袖如素蜺五结力帝　而拜曲度究毕迁延微笑退复次列观者称丽莫不怡悦于是欢洽宴夜命遣诸客扰而沼攘就驾仆夫正策车骑并狎巃力孔嵸则孔逼迫良骏逸足抢七良捍凌越龙骧横举扬镳飞沫马材不同各相倾夺或有逾埃赴辙霆骇电灭蹠地逺羣闇跳独絶或有宛絶郁怒般桓不发后往先至遂为逐末或有矜容爱仪洋洋习习迟速承意控御缓急车音若雷惊骤相及骆漠而归云散城邑天子燕胥乐而不泆娱神遗老永年之术优哉游哉聊以永日】诗集舞馆【丨丨识余基选】舞袖【低回丨丨飜杜】佩玉【丨丨鸣銮罢歌舞王勃】翳袖【青娥丨长丨韩】自笑【丨丨灯前舞】醉从【丨丨赵女舞】岁时新【歌舞丨丨丨并杜甫】烟雾散【中堂舞神仙丨丨丨玉质】
　　乐曲装腰佩【琥珀装腰佩龙香入领巾只因飞燕是前身共看剥葱纎手舞凝神　柳絮风前转梅花雪里春鸳鸯翡翠两争新但得周郎一顾胜珠珍东坡南歌子】











　　古今合璧事类备要外集卷十二
　　钦定四库全书
　　古今合璧事类备要外集卷十三
　　宋　谢维新　撰
　　乐器门
　　乐器
　　乐器防归【乐之有器所以为悬乐之具也三代之制其备见于诗人之所咏六典之所载皆是也然乐之为器有堂上下之分金石堂上之乐也故有器以悬之丝竹革木堂下之乐也故有器以展之古人之制大畧如此后有作者茍能用古人之乐则必不能遗乎古人之器矣】
　　事类为铭【鬻子曰昔大禹治天下也以五声听治丨丨于笋簴曰敎寡人以道者击鼓敎寡人以义者击钟敎寡人以事者振铎语寡人以忧者击磬语寡人以狱者挥鞞】有瞽【丨丨有瞽在周之庭设业设簴崇牙树羽注捷业如锯齿或曰画之诗】悬位【周乐官小胥正丨乐之丨王宫悬四面诸侯轩悬去南面卿大夫判悬去两宫士特悬一面辨其声凡悬钟磬半为堵全为肆礼】悬器【梓人为笋簴注乐器所丨横曰笋植曰簴】异名【夏后氏龙簨簴殷之崇牙周之璧翣皆以悬钟鼓三代丨丨也同上】陈数【大胥掌比乐官展乐器注比犹校也次比乐官展谓丨丨之礼】蕃不举【周礼荒政九曰丨乐谓凶年而闭乐器而丨丨也】抱而犇【周衰掌制之官丨其器丨丨河海汉志】仲叔请【新筑人丨丨于奚救孙桓子桓子是以免既卫人赏之以邑辞丨曲悬许之注轩悬也周礼天子乐宫悬四面诸侯轩悬阙南方左成公二年】郑人赂【丨丨丨晋侯以歌钟二肆注肆列也垂钟十六为肆二肆三十二枚左襄公十一年】三丈之簴【秦始皇造簴丨丨钟皆千石也三辅黄图】万石之簴【立丨丨丨丨注簴兽名立百二十万斤之簴以垂钟司马相如赋】乐器有数【丨丨丨丨其余皆略不着而其物各具在八音一曰金为镈钟为编钟为歌钟为錞为铙为镯为铎二曰石为大磬为编磬为歌磬三曰土为壎为嘂嘂大壎也四曰革为雷鼓为灵鼓为路鼓皆植之为建鼓为鼗鼓为悬鼓为节鼓为打为相五曰丝为琴为瑟为颂瑟颂瑟筝也为阮咸为筑六曰木为柷为敔为雅为应七曰匏为笙为竿为巢巢大笙也为和和小笙也八曰竹为箫为管为箎为笛为舂牍此其乐器也】乐器尘蠧【肃宗皇后吴氏上在东宫宗因幸其室顾庭宇不汛扫丨丨丨丨左右无嫔侍帝愀然】太常丞展【李嗣真擢丨丨丨尝引工丨器于庭后竒其风度】左校署供【丨丨丨令二人丞一人掌梓匠之事乐悬簨簴皆丨焉唐百官志】珍物杂饰【上造簨簴流苏之属皆以金玉珠翠丨恠之丨丨丨之开元纪】莱宫增用【凡植者为簨横者为簴簴以悬钟磬皆有十六周人谓之一堵而唐人谓之一簴自隋以前宫悬二十簴及隋平陈得梁故事用三十六簴遂用之唐初因隋旧用三十六簴高宗蓬丨丨成丨丨七十二簴至武后时堵之开元定礼依古着为二十簴唐乐志】三十六簴【本朝真宗大中祥符七年诏簨簴之数尚阙杂论爰命礼官博详典故广以郊庙之制备兹钟磬之俗俨金石之九成庶谐雅奏竦熊罴之四列永焕明禋自今玉清昭应景灵宫架并用丨丨丨丨】杜甫朝享太庙赋【初高祖太宗之栉风沐雨劳身焦思用黄钺白旗者五年而天下始一歴三朝而戮力今庶绩之大备上方采厐俗之謡稽正统之类葢王者盛事臣闻之于里曰昔武德已前黔黎萧条无复生意遭鲸鲵之荡汨荒岁月而沸渭衮服纷纷朝廷多闰者仍亘乎晋魏臣窃以自赤精之衰歇旷千载而无真人及黄图之经纶息五行而归厚地则知至数不可以久缺凡材不可以长寄故高下相形而尊卑必异惟神断系之于是本先帝取之以义壬辰既格于道祖乗舆即以是日致斋于九室所以昭达孝之诚所以明经天之质具礼有素六宫咸秩大辂每出或黎元不知丰年则多而筐筥甚实既而太尉参乗司仆扈跸望重禋以肃恭顺法驾之徐疾公卿淳古士卒精一黙宗庙之愈深抵职司之所密宿翠华于外戸曙黄屋于通术音遂气凄凄于前旒光靡靡于嘉栗阶有宾阼帐有甲乙升降之际见玉柱生芝击拊之初觉钧天合律簨簴仡以碣磍干戚宛而婆娑鞉鼓埙箎为之主钟磬竿瑟以之和云门咸池取之至空桑孤竹贵之多八音循通既比乎旭日升而氛埃灭万舞陵乱又似乎春风壮而江海波鸟不敢飞而羽嵺以岳峙象不敢去而鸣佩剡爚以星罗已而上干豆以登歌美休成之既享璧玉储精以稠叠门阑洞豁而森爽黒帝归寒而激昂苍灵戒晓而来往熙事莽而充塞羣心麌以振荡桐花未吐孙枝之鸾凤相鲜云气何多宫井之蛟龙乱上若夫生佐命之道死配贵神之列则殷刘房魏之勲是可以中摩伊吕上冠防卨代天之工为人之杰丹青满地松竹高节自唐兴以来若此时哲皆朝有数四名垂卓絶向不遇拨乱反正之主君臣父子之别弈叶文武之雄注意生灵之切虽前辈之温良寛大豪俊果决曾何以措其筋力与韬钤载其刀笔与喉舌使祭则与食则血若斯之盛而已尔乃直于主索于祊警幽全之物散纯道之精葢我后常用惟时克贞膋以萧合酌以茅明嘏以慈告祝以孝成故天意张皇不敢殄其瑞神奸妥帖不敢秘其精而抚絶轨享鸿名者矣于以奏永安于以奏王夏福禳禳于绛阙芳霏霏于玉斚沛枯骨而破聋盲施殀胎而逮鳏寡园陵动色跃在藻之泉鱼弓劒皆鸣汗铸钟之风马霜露堪吸祯祥可挹曾宫歔欷阴事俨雅薄清辉于鼎湖之上静余响于苍梧之下窅然漠漠惕然兢兢纷益所慕若不自胜瞰牙旗而独立吟翠駮而未乘五老侍祠而精骇千官逖听以思凝于是二丞相进曰陛下应道而作惟天与能浇讹散淳朴登尚犹日慎业业孝思烝烝恐一物之失所惧先王之咎征如此之勤恤匪懈是百姓何以报夫元首在臣等何以充其股肱且如周宣之敎亲不暇孝武之淫祀相仍诸侯敢于迫胁方士奋其威棱一则以防言劝内一则以轻举虚凭又非陛下恢廓绪业其琐细亦曷足称丞相退上局天蹐地授绥登车伊澒洞抢櫐先出为储胥本枝根株乎万代睿想经纬乎六虚甲午方有事于防坛绀席宿夫行所如初】
　　诗集蛟螭露【丨丨丨簨簴韩】
　　钟
　　音乐防归【乐有八音金石丝竹匏土草木以之被于音则各随其器而见之曰钟则金为之器也曰磬则石为之器也后世则又就是而制为方响之器焉琴瑟则丝为之器也后世则广为琵琶箜篌之器焉曰箫曰管曰箎曰簧曰籥则竹为之器也后世则广为笛为筚篥之属焉曰笙曰竿则匏为之器也至后世则广以笳角之类曰埙则土为之器也曰鼓则革为之器也曰祝敔则木为之器也若羯鼓拍板之属是又就革木之中而转为后世之戏谐者也今特用金石丝竹匏土革木之正音叙而编之其后世推广之制则各附正音之次以见古今推广之制也】
　　事类兑音【钟丨丨】秋音【丨分之丨并五经义】尚羽【钟丨丨国语】奏夏【凡乐事以钟鼓丨九丨周礼】叩之大【善待问者如撞钟丨丨丨者大鸣丨丨小者小鸣】铿以立【钟声铿丨丨丨号号以立横横以立武君子听钟声则思武臣并记】岐伯为【炎帝之孙丨丨因鼓】伶伦造【黄帝命丨丨丨十二钟吕氏春秋】后防间【丨丨曰笙镛以间注镛大钟间迭也】
　　【书】禹铭钟【丨以五声听治丨笋簴曰敎寡人以义者击丨淮南子】倕作钟【丨丨丨世本】鳬氏作【丨丨丨钟薄厚之震动清浊之所由出侈奄之所由兴也钟已厚则石已薄则播侈则柞奄则郁钟大而短则其声疾而短闻钟小而长则其声舒而逺闻】磬师掌【丨丨丨击编钟周礼】周景王铸【丨丨丨将丨无射泠州鸠曰王其以心疾死乎夫音乐之舆也而钟音之器也器以钟之小者不窕大者不摦则和于物物和嘉成故和声入于耳而藏于心心亿则乐窕则不咸摦则不容心是以感感则生疾左氏】鲁庄公铸【丨丨丨丨钟大曹刿入见曰今国小钟大国语】齐景公铸【丨丨丨丨大钟将悬之晏子曰钟大不以礼遂毁之晏子春秋】郤至惊走【晋丨丨如楚聘飨之子反相为地室而悬焉郤至将登金奏作于下丨而丨出左成十二】杜蒉来闻【晋知悼子卒未葬平公饮酒师旷李调侍鼓钟丨丨自外丨丨钟声曰安在曰在寝丨丨入寝歴阶而升酌曰旷饮斯又酌曰调饮斯又酌堂上北面坐饮之降趋而出平公呼而进之曰蒉襄者尔心或开予是以不与尔言尔饮旷何也曰子卯不乐知悼子在堂斯其为子卯也大矣檀弓】每食击钟【宋左师向巢丨丨丨丨】饮酒击钟【郑伯有于窟室夜丨丨丨丨并左】异哉吾闻【呉季札自卫如晋宿将于戚闻钟声焉曰丨丨丨丨之也辩而不德必加于戮夫子获罪于君以在此惧犹不足而又何乐遂去之文子闻之终身不听琴瑟左襄二十九年】何以为铭【季武子以所得于齐之兵作林钟而铭鲁功焉臧武仲谓季孙曰非礼也夫铭天子令德诸侯言时计功大夫称伐今称伐则下等也计功则借人也言时则妨民多矣丨丨丨丨且夫大伐小取其所得以作彛器铭其功烈以示子孙昭明德而惩无礼也今将借人之力以救其死若之何铭之小国幸于大国而昭所获焉以怒之亡之道也注林钟律名铸钟声应林钟因以为名左襄十九年】魏颗铭钟【丨丨以身退秦师于辅氏亲获杜回其勲丨于景丨国语】夙繇迎钟【中山之君有丨丨者知伯欲攻之而无道也为大钟方车二轨以遗之夙繇之君堑岸堙谷以丨丨吕氏春秋】撞之雉鸣【齐景公族铸大钟丨丨庭下郊丨皆丨注族聚也钟声似雷雷震则雉雊淮南子】钮也蠡絶【高子曰禹之声尚文王之声孟子曰何以言之曰以追蠡注禹时钟在者追钟丨丨丨欲丨之貌孟尽心】小皆千石【秦始皇造簴三丈钟丨者丨丨丨也三辅黄图】自鸣三日【汉武帝时未央宫殿前钟无故丨丨丨丨三夜诏问朔朔曰铜者土之子以类言之子母感而相应山恐有崩移者故钟先鸣三日蜀郡太守上言山崩上大笑东方朔传】汉灵帝铸【丨丨丨丨钟四皆受二千斛悬于玉堂及云台殿前】魏太祖试【杜夔字公良以知音为雅乐郎参大乐事善钟律事聪慧过人绍复先代古乐皆防始也初汉铸铜工柴玉巧有意思夔令铸钟其声钧清浊多不如法数改作玉甚厌之谓防清浊任意颇相短夔玉更相白丨丨丨取所铸钟错杂更丨然后知防之精而玉之妄于是罪玉】空地掘得【李嗣真太常缺黄钟铸不能成嗣真疑土中有之道上逢车铎声甚厉曰此宫声也市以归振于丨丨若有应者丨之丨钟众乐遂和本传】閤皂掘得【孙智谅开元中内殿修斋奉诏投龙于吉州玉笥山泊舟江侧有异气在东川之中疑有古迹乃于丨丨山丨丨钟一枚重百余斤钟下得玉象三身因置丨丨观南部新书】作大仪理【则天敛天下黄金丨丨丨丨不就孔氏帖】此姑洗角【杨牧涔阳耕得古钟高尺余收扣之曰丨丨丨丨既劀拭有刻在两栾果然】乔潭霜钟赋【宁失制于侈靡岂遗音于窊摦乍浮空以纡余更触物而浏亮发越林峦周流井邑】
　　诗集南邻击【丨丨丨钟磬左思】寸莛撞【有如丨丨鉏钟】　动不知晓【猿鸣钟丨丨丨丨并韩】歌乐未休【丨钟丨丨丨】双娥献歌笑【三千丨丨丨丨丨挝钟考鼓宫殿倾并李白】
　　鼓
　　音乐防归【鼓革音也建鼓夏后氏加四足名足鼔殷人柱贯之名楹鼓周人悬之名悬鼓近代相承植而贯之谓之建鼓葢殷所作也又栖翔鹭于其上不知何代所加或曰鹄也取其声扬而逺闻或曰鹭鼓精越王勾践击大鼓于雷门以厌吴晋时移于建康有双鹭哾鼓而飞入云或曰皆非也诗云振振鹭鹭于飞鼓咽咽醉言归古之君子悲周道之衰颂声之辍饰鼓以鹭存其风流未知其孰是灵鼓灵鼗八面雷鼓雷鼗六面路鼓路鼗四面鼓以桴击鼗贯其中而手揺之又有节鼓不知谁所造也】
　　事类春分【鼓者丨丨之音以助万物发生风俗通】啓蛰【韗人凡冒鼓必以丨丨之日注象雷之发声也以革防鼓曰冒礼】鼓郭【丨者丨也风俗通】鼓咢【徒击丨谓之丨尔雅】声讙【鼙鼓之丨丨欢以立动动以进众】声和【鼓者当于五声五声不得不丨注当主也并礼】布鼓【无持丨丨过雷门汉书】玉鼓【有人扣金与击丨丨驾六龙也春秋孔演图】鼓箧【入学丨丨以逊其业记学记】鼓盆【丨丨而歌庄子】土鼓【伊蓍氏蒉桴丨丨记】防鼓【黄帝杀丨以其皮为丨帝王世纪又黄帝与蚩尤战女为帝制丨丨以当雷霆黄帝内传】尧有【丨丨敢谏之鼓】夷作【丨丨鼓葢起于伊蓍氏世本】禹听治【丨以五声丨丨曰敎寡人以道者击鼓鬻子】文代搜【密须之鼓所以丨丨也左】鼓人敎【丨丨掌丨六鼓四金之音声以节声乐以和军旅以正田役敎为鼓而辨其声用以雷鼓鼓神祀以灵鼓鼔神祭以路鼓鼓鬼享以鼖鼓鼓军事以鼛鼓鼓役事以晋鼓鼓金奏以金錞和鼓以金镯节鼓以金铙止鼓以金铎通鼓凡祭祀百物之神鼓兵舞帗舞者凡军旅夜鼓鼜千厯反军动则鼓其众田役亦如之救日月则诏王鼓大丧则诏太仆鼓礼】钲人伐【宣王丨丨丨鼓陈师鞠旅诗】鼓声气【宋襄公及楚人战于公子鱼曰三军以利用也金丨以丨丨也利而用之阻隘可也声盛致志鼓儳可也注丨以佐士众之丨丨左】鼓作气【鲁桓公及齐战于长勺公将鼓之曹刿曰未可齐人三鼔刿曰可矣齐师败绩云云公问其故刿对曰夫战勇气也一丨丨丨再而衰三而竭彼竭我盈故克之左庄公十年】旝动鼓【周桓王以诸侯伐郑战于繻葛郑命二拒曰丨丨而丨蔡卫陈皆奔王卒乱大败左桓公五年】枹而鼓【齐晋战于鞌邴夏御齐侯逢丑父为右晋解张御郤克郑丘缓为右齐侯曰余姑翦灭此而朝食不介马而驰之郤克伤于矢流血及屦未絶鼓音曰余病矣张侯曰自始合而矢贯余手及肘余折以御左轮朱殷岂敢言病吾子忍之缓曰自始合茍有险余必下推车子岂识之然子病矣张侯曰师之耳目在吾旗鼓进退从之此车一人殿之可以集事若之何其以病败君之大事也吾子勉之左并辔右援丨丨丨马逸不能止师从之齐师败绩左成公二年】白鹭飞【详见鹭门】白鹤来【防稽雷门鼓有丨丨丨飞入于是鸣洛阳闻其声人或去之鹤还飞去白氏帖】铜鼓记【建武二十四年南康郡男子献丨丨有丨云虞喜志林】铜鼓铸【马援好骑名马交趾得骆越丨丨乃丨为马式范晔后汉书】洛阳闻【会稽城门有大鼓名雷门越击此鼓声间丨丨前王尊传注】渔阳挝【后祢衡善击鼓曹操召为雷史因大防试音节衡参丨丨丨蹀而前】鼓无声【晋武帝得吴郡临正防崩出一石丨打之丨丨以问张华华云可以蜀中桐木刻作鱼形扣之则鸣如言果闻数十里刘敬叔异苑】鼓名圣【秦凿桂阳县阁下丨自奔逸于临武遂之洛阳因丨丨鼓今临武有圣鼓城地王韶之始兴记又始兴郡桂阳县有豫章木径可长二丈作丨丨丨鼓秦时伐此木果忽自奔洛阳白氏六帖】太常禁【郑余庆兼判太常卿事自朱泚乱都辇数惊丨丨乐丨用鼓余庆以时久平奏复旧制】宫中奏【五代张荐明为道士高祖召见延入内殿荐明闻丨丨丨时鼓曰陛下闻鼓乎其声一而已五音十二律鼓无一焉然和之者鼓也】善羯鼓词【宋璟尤丨丨丨丨云南山起云北山起雨者宋所作也】持羯鼓来【上尝听琴未终遽止之曰速令花奴丨丨丨丨为我解秽南卓羯鼓録】泗州重修鼓楼记【烈而悲者角之声欢而壮者鼓之声烈与悲似义欢与壮似勇夫军以义集以勇进故军城例建楼鼓角于正门以严暮警夜二物用固均凡发语虽先鼓而后奏角先鸣者葢欲勇生于义】柳宗元记里鼓赋【异哉鼓之设也恢制度于天邑佐大理于时行即行赞盛容而立之斯立观其象可以守威仪之三千节其音可以表吉行之五十配和鸾以入用并司南而为急】朱文公鼓铭【击之镗兮朝既阳兮巧趋跄兮】
　　诗集时时急【村鼓丨丨丨杜】咚咚打【丨丨丨五更李】鼓报新　【不劳钟丨丨丨丨杜】鼓声不起【云重丨丨寒丨丨李贺】百面如雷【腰鼓丨丨丨春丨坡】













　　古今合璧事类备要外集卷十三
&lt;子部,类书类,古今合璧事类备要&gt;
　　钦定四库全书
　　古今合璧事类备要外集卷十四
　　宋　谢维新　撰
　　音乐门
　　磬【附方响】
　　音乐防归【磬石声石有一定之声而众声依焉古者制磬其形垂下以象天形屈而下覆之意上曲者为句钓下直者为倨句即股在上广而短倨即鼓在下狭而长以长掩短则鼔长于股者半矩广狭长短厚薄声之清浊系焉惟贵适中而已矣方响以纎鐡为之出于编磬之制梁始为之脩九寸广二寸圆上方下亦以代磬也】
　　事类立辨【石声磬磬以丨丨辨以致死君子聴磬声则思死封疆之臣记乐记】防淫【古者天子诸侯聴钟磬所以养行义而丨丨佚也史乐书】秋乐【磬立丨之丨五经要义】冬音【磬立丨之丨唐乐志】帝喾造【丨丨丨钟磬皇图要义】无句作【丨丨丨磬注丨丨尧时人本草又句氏作磬説文】夔击石【丨曰予丨丨拊石】夔鸣球【丨曰戛击丨丨注球亦玉磬并书】禹垂磬【丨以五音聴政丨鼓丨铎钟鼗以待四方之士为铭于簨簴曰语寡人以忧者击磬淮南子】叔离磬【丨之丨丨注离谓次序记明堂位又磬叔所作乐録又磬叔所造不知何代人古史考云尧时人也世本】磬氏为【丨丨丨磬倨句一矩有半】磬师掌【丨丨丨编磬并周礼】笙同音【丨磬丨丨】鞉备奏【丨磬祝敔既丨乃丨并诗】襄击磬【击磬丨入于海】子击磬【丨丨丨于卫有荷蒉而过孔氏之门者曰有心哉击磬乎斯已而已矣并语】臧文仲籴【鲁饥丨丨丨以玉磬告丨于齐国语】宾媚人赂【晋败齐师于鞌齐侯使丨丨丨丨以纪甗玉磬注丨丨丨国佐也左】升堂闻石【鲁恭王欲坏孔子旧宅以广其居丨丨丨金丨丝竹之音乃不坏宅尚书序】作阁悬玉【汉武帝丨仙丨于甘泉宫西其上丨浮金轻丨磬郭子横洞冥记】于水濵得【汉武时犍为郡丨丨丨丨石磬十六枚刘向説上宜兴辟雍设胶序隆雅颂之音以风化于天下】为泗濵友【南李建勋目磬丨丨丨丨】是闰月应【摠章中闰州得玉磬以献张文收扣其一曰晋某嵗丨丨丨者通典注】鸟应飞舞【后杨阜为重泉令鸾鸟集于学宫阜击磬丨丨丨而丨东观记】玉琢精巧【杨妃善击磬乃取蓝田绿丨丨之备极丨丨幸蜀还乃送太常藏之开元记】云韶法曲【文宗好雅乐诏太常卿冯定采开元雅乐制丨丨丨丨云韶乐有玉磬四】笙磬同音【文宗遇内宴乃奏曰丨丨丨丨沉吟忘味不图为乐至于斯也自是臣下功髙者辄赐之】择其可用【本朝神宗元丰三年礼院杨杰言请就太常钟磬丨丨丨丨者】
　　方响以代磬【梁有铜磬则今之方响也丨丨丨通典】出编磬【方响体似应石通典曰审此则是丨于丨丨之制而梁始为之者唐志】縁直技声【方响以纎鐡为之胡部无方响丨丨丨丨不应诸调】是蕤宾调【乐工廉郊师于曹纲纲曰教授人多矣未有此性灵弟子也郊尝池上弹蕤宾调忽闻芰荷间有物跳跃出岸乃方响一片有知者识丨丨丨鐡也指拨精妙致律吕相应物类相感琵琶録】只有四调【本朝太宗内库别水别铁有方响二十八调是筝丨丨宫商角羽丨丨临时移注应二十八调】李允方响歌【敲金扣石声相凌遥空冷静入正澄宝瓶下井辘轳急小姓弄索伤清氷穿丝透管音未歇回风绕指惊泉咽季伦怒击瑚摧灵芸整鬓步揺折十六叶中侵素光寒玲震月杂佩珰云和不觉罢余怨莲峯一夜啼琴张急节冩商商恨促秦愁越调逡巡足梦入仙楼戛残曲飞霜棱棱上秋玉】诗集惊瀑败【沸耳作丨丨端能丨笙磬韩荅柳州食虾蟇诗】
　　方响数条秋水【丨丨丨丨挂琅玕玉手丁当怕夜寒曲尽连敲三五下恐惊珠泪落金盘】
　　瑟【附阮】
　　音乐防归【瑟丝声其来古矣大者长八尺一寸广一尺八寸弦二十有七其次长七尺二寸广未详也弦二十三其常用者或十九弦或止四弦焉阮者阮咸所作近世之制又不同皆名为阮子】
　　事类仪节【秦医和曰君子之近琴瑟以丨丨也非以慆心也左昭公元年】立志【丝声哀哀以立廉廉以丨丨君子聴琴瑟之声则思忠义之臣乐记】防越【清庙之瑟朱弦而丨丨一唱而三叹有遗音矣注越瑟底孔礼记】促柱【丨丨危弦清微白氏六帖】雅颂【丨丨长八尺一寸二十三其常用者十九其余四弦谓之畨畨嬴也颂瑟长七尺二寸礼图】洒步【大瑟谓之丨徒瑟谓之丨注大瑟长八尺一寸广一尺八寸二十七弦尔雅】改调【道犹琴瑟终丨丨注曲节既殊固宜变易文中】更张【窃譬之琴瑟不调甚者必解而丨丨之乃可鼔也云云当丨丨而不丨丨虽有良工不能善调也】胶柱【譬犹丨丨而调瑟杨子】准状【丨之丨如瑟后律厯志】庖牺作【丨丨丨瑟世本伏羲作瑟三十六弦世纪瑟二十七弦伏羲所作隋音乐志】晏龙为【丨丨始丨瑟山海经】素女鼔【黄帝命丨丨丨瑟帝悲不止故破五十弦汉书】后夔拊【夔搏拊琴瑟以咏书】圜丘奏【周礼云和之琴瑟冬日至于丨丨丨之注云和山名】方丘奏【空桑之琴瑟夏至日于丨丨丨之】宗庙奏【龙门之琴瑟丨丨丨之】不聴琴【孙林父在戚击钟季札非之林父闻之终身丨丨丨瑟左襄公二十九年】不合雅【子曰由之瑟奚为于丘之门门人不敬子路子曰由也升堂矣未入于室也注子路鼓瑟丨丨丨颂语十一】取而歌【孺悲欲见孔子孔子辞以疾将命者出户丨瑟丨丨使之闻之注使知己非真疾也】舍而作【子曰防尔何如鼓瑟希铿尔丨瑟丨丨曰异乎三子者之撰并语】鼓而凤舞【赵女丨瑟丨丨丨】鼓而鱼出【瓠巴丨瑟丨流丨丨聴荀劝学】秦王请奏【赵文惠与丨丨会渑池秦王曰切闻赵王好音丨丨瑟赵王鼓瑟蔺相如前曰闻秦王善为秦声请奉盆缶秦王不怿为之击缶史蔺相如传】赵女善鼓【杨恽妇丨丨也雅丨丨瑟本传】揺瑟清骨【相国李公集纪】宝瑟和志【卢迈有丨丨各数十有寒玉石磬响泉丨丨之号南部新书】云韶乐曲【文宗制丨丨丨丨有瑟一】轩辕律吕【齐王好竽有求仕于齐者操瑟而立于王之门三年不得入叱曰吾瑟鼔之能使鬼神上下吾瑟鼓之合丨丨氏之丨丨客骂之曰王好竽而子鼔瑟其如王之不好何是所谓工于瑟而不工于求齐也韩子】
　　阮阮咸制【阮琴本丨丨所丨制备五音可弹琴操元康中有发古塜得此器以铜为之遂依其制以木为之因名阮咸近世方格小为双韵亦名阮其有依琵琶様制者名曰耍琵琶】阮咸造【唐元行冲曰丨丨所丨命匠人以木为之名月琴杜佑以为晋七弦阮咸所弹与此同因谓之阮】蒯朗得【秦琵琶也武后时蜀人丨丨于古墓中丨铜器似琵琶而圆通典】
　　诗集鸣瑟【已呼孺子戛丨丨韩】柔瑟【合情弄丨丨弹作陌上桑弦声何激烈风卷绕飞梁李白】灵瑟【丨丨时窅窅韩】清瑟【悲管逐丨丨杜】齐瑟【丨丨弹东吟秦弦弄西音慷慨动顔使人成荒淫李白】锦瑟【何时诏取金钱防暂醉佳人丨丨旁杜】清尘埃【赵瑟正髙张音响丨丨丨一弹和妙讴吹去绕瑶台艳雪凌空散舞罗起徘徊韦苏州】吟松风【丨丨丨泛瑟李白】
　　筝【附筑】
　　音乐防归【筝形如瑟长六尺以应六律弦有十二象十二时柱髙三寸象三才或曰十三弦弹之者用骨长寸余以代指其音筝筝然蒙恬所制真秦之声筝形如瑟两头俱方七七柱以竹润其端而轧之筑似琴以竹为之大头安弦二十二或五弦以竹击之】
　　事类秦声【夫弹筝者真丨之丨也】颂瑟【五曰丝为丨丨丨丨筝也乐志】十二弦【见前】十三【丝之属四百筝丨丨丨隋音乐志】恬作【丨丨丨筝故曰秦筝风俗通】郝素弹【丨丨善丨筝】桓伊善【晋丨丨字叔夏为豫州都督时谢安壻王国宝专利无厌安每抑制之孝武末年嗜酒而会稽王道子狎昵谄邪以安功名盛极而间之帝召伊宴饮安侍坐帝命伊吹笛伊神色无迕即吹为一弄乃放笛云臣于筝分乃不及笛然自足韵合歌管并请一吹帝丨其调达勑御妓奏笛伊曰御府人于臣必自不合臣有一奴善相便串帝召之奴既吹笛伊抚筝而歌怨诗曰为君既不易为臣良独难忠信事不显乃有见疑患周旦佐文武金縢功不刋推心辅王政三叔仄流言声节俯仰可观安泣下沾衿越席就之捋其须曰使君如此不凡帝甚有愧色】吕布奏【丨丨诣袁绍绍患布欲杀之遣三十六兵被铠迎布使着帐边卧布知之使于帐中鼔筝诸兵卧布出帐去兵不觉也】杨恽为【丨丨曰家本秦也能丨秦声】西京伎【丨丨丨有弹筝搊筝各一唐志】陌上声【罗敷丨丨之丨白氏六帖】舍利献【唐西丨丨丨其国乐至成都筝二其一形如鼍长四尺有四足虚腹以鼍皮饰背面及仰肩如琴广七寸腹阔八寸尾长尺余卷上虚中施门以张九弦左右一十八其一面饰彩花傅以虺皮为别】善琴撰谱【李汧公蓄二琴殊絶所谓响泉韵磬也二宠妓秀奴七七丨丨与筝自丨琴丨】引刀斩指【唐樊彦琛妻魏者扬州人彦琛卒值徐敬业难陷其中闻其知音令鼓筝曰亡不死而逼我管弦祸由我发丨丨丨丨】阮瑶筝赋【筝长六尺以应六律弦有十二象十二时柱髙三寸象于三才】傅元筝赋【上崇如天下圆如地中空准六合弦柱拟十二月设之则四象在鼔之则五音发弹筝以骨爪长寸余以代指也追赴促弹急声而危洪纎奋假或合或离移风易俗推故引新清浊代兴有始有终】侯瑾筝赋【于是急促柱变调改曲卑杀纎玅微声繁缛散清商而流转兮若将絶而复续纷旷荡以繁奏邈遗世而越俗若乃察其风采练其声音美哉荡乎乐而不淫虽怀思而不怨似幽风之遗音于是稚曲既阕郑卫仍修新声变顺妙弄优游微风漂裔冷气轻浮感悲音而増叹怆嚬悴而懐愁若乃上感天地下动鬼神飨祀祖宗酬酢嘉賔移风易俗混同人伦莫有尚于筝者矣】陶融妻陈氏赋【摠八风之不差其微而洞雪度中楷模不盈不缩】刘梦得与柳子厚书【嗟夫筝郭师与不可传者死矣张柱差枵然貌存中有至音含糊不闻噫人亡而器存布方册者是已】
　　【阙】
　　筑为变征声【荆轲之秦至易水之上既祖取道髙渐离击筑轲和而歌丨丨丨之丨士皆垂泪涕泣史】出装匣中【髙渐离变姓名为人庸保闻其家堂上客击筑一坐称善赐酒渐离念久畏约无穷时乃退丨丨丨丨筑与其善衣更容貌而前举座客皆惊下与抗礼以为上客闻于始皇始皇召见人有识者乃曰髙渐离也秦皇帝惜其善击筑重赦之乃矐其目使击筑未尝不称善稍益近之渐离乃以铅置筑中复进得近举筑扑秦皇帝不中于是遂诛渐离终身不复近诸侯之人】击筑自歌【汉髙帝破布军还沛留置酒沛宫悉召故人父老子弟佐酒发沛中儿得百二十人敎之歌酒酣丨丨丨丨曰大风起兮云飞扬威加海内兮归故乡安得猛士兮守四方令儿皆和之本纪】
　　诗集清筝【丨丨何缭绕度曲丝奚垂李白邯郸南亭诗】哀筝【丨丨伤老大杜】银甲【丨丨弹筝用杜又十二学弹筝丨丨不曽卸李义山】玉指【筝弦丨丨调杜】手语【家人当窗弄白日丝将丨丨弹鸣筝李白春日行】甲鸣【丨丨银玓瓅柱触玉玲珑白居易】哀响【娇童为我歌丨丨夸筝笛韩感春】无言聴【满座丨丨丨轧筝秋山碧树一蝉清】闻弹罢【不聴哀筝二十年忽逢纎指弄鸣绵蛮巧啭花间舌呜咽交流氷下泉常谓此声今已絶问渠从小自谁传樽前笑我丨丨丨白髪萧然涕泣欧阳李留后家闻筝坐上作余少时常言一钓客老乐工筝声与时人所弹絶异云是前朝敎坊旧声其后不复闻至此始复一闻也】知心怀【月髙夜鸣筝声从绮来随风更迢遰萦云暂徘徊余音若可玩繁互相催不见理筝人遥丨丨所丨宁悲旧宠弃岂念新期乖含情郁不发寄语宣余哀一弹飞霜零再抚流光頽每恨聴者稀银甲生浮埃幽幽孤凤唫众鸟声难谐盛年嗟不偶况乃容华衰道同符难诺志异劳百媒栖栖墙束客亦抱凌云才刘子翚】












　　古今合璧事类备要外集卷十四
　　钦定四库全书
　　古今合璧事类备要外集卷十五
　　宋　谢维新　撰
　　音乐门
　　琵琶
　　音乐防归【琵琶按应劭风俗通近代乐家作不知所起长三尺五寸法天地人与五行四弦象四时释名曰推手向前曰琵却手向后曰琶因以名焉】
　　事类朱弦【白氏帖】象柱【梁山丨丨同上】弦鞉【琵琶出于丨丨杜絷以为秦之末盖苦于长城之役后百姓丨丨而鼓之】马上鼓【琵琶本胡中丨丨所丨也释名】马上奏【汉遣乌孙公主念其行道思慕使知音丨丨丨琵琶以慰之】牖下弹【谢仁祖在北丨丨丨琵琶有天际之意世説】楼上弹【谢镇西在大市丨丨丨作大道之曲】朱生善【丨丨丨弹琵琶虽伯牙之妙无以加焉】阮咸善【丨丨丨弹琵琶竹林七贤传】孙放善【丨丨孔伟阮咸丨弹琵琶】康昆仑奏【让皇帝子瑀闻丨丨丨丨琵琶曰琵声多琶声少是未可弹五十四丝大也乐家以自下逆鼔曰琵自上顺鼓曰琶】唐令则奏【李纲仕隋为太子洗马太子勇宴宫臣左庶子丨丨丨丨琵琶又歌武媚娘曲纲曰令则官调护乃自比倡优进淫声惑视聴诚使上闻之岂不为殿下累乎】龙首琵琶【西舍利献其国乐至成都韦臯以其乐器异常乃圗画以献有丨丨丨丨一如兹制而项长二尺六寸余腹广六寸二龙相向为首有轸柱各三弦随其数两轸在项一在颈其覆形如师子】云头琵琶【有丨丨丨丨一形如前面饰虺皮四面有牙钉以云为首轸亦有花象品字三弦覆手皆饰虺皮刻捍拨为舞昆仑状而彩饰之】号秦汉子【初隋有琵琶圆体脩颈而小丨曰丨丨丨葢弦鞉之遗制出于胡中秦汉所作】画国王形【髙丽伎有琵琶似虵皮为槽厚寸余有鳞甲楸木为面象牙为捍拨丨丨丨丨唐乐志】睿宗所御【胡羯犯京上欲迁幸复登华蕚楼置酒四顾乃命进玉环玉环者丨丨丨丨琵琶也异时上长乐宫中常置别榻以帕覆之不以杂他乐器而未尝持用至是命乐工贺怀智取调之又命禅定僧段师弹之】贵妃每抱【天宝中中官白秀正自蜀使回得琵琶以献其罗以沙檀为之温润如玉光耀可鉴有金缕红文蹙成双鳯丨丨丨丨琵琶奏之音韵凄清飘出云外诸贵主泊虢国夫人号为丨丨琵琶弟子每授曲毕皆广为献】沙檀槽罗【见上】龙香板拨【贵妃善击磬上令琢蓝田緑玉成磬妃琵琶以丨丨丨为丨贵妃外传】大小忽雷【文宗朝有内臣郑中丞善胡琴内库有二琵琶号丨丨丨丨旧吏梁厚本在昭应别墅垂钓之际忽有一物过长五六尺许以锦纒之令家僮接得就岸即秘器也发视乃一女郎妆色俨然巾系其颈口鼻有余息将养经旬是内弟子厚本纳为妻言琵琶因提头脱送南赵家料理值训注之乱人莫知之厚本购得之夜分方敢轻弹后遇良辰花下酒酣朗弹数曲有黄门过云郑中丞琵琶声也翌日达上聴文宗追悔至是惊喜遣使宣召赦厚本罪任从疋偶同上】妙絶入神【贞元中康昆仑善琵琶第一手两市祈雨因鬭声乐昆仑登街东防楼弹一曲新翻羽调緑腰注云緑腰即録要是也本自乐工进曲上令録出要者必谓街西无敌曲罢西市楼上出一女郎抱乐器云我亦弹此曲兼移在枫香调中及下拨声如雷丨丨丨丨昆仑拜请为师女郎更衣出乃僧善本俗姓段翌日徳宗召入令教昆仑段师曰请弹一调及弹曰本领何杂兼带邪声昆仑曰段师神人也臣少学时令邻家女出授一品弦后易数师段曰且遣昆仑不近乐器十余年忘其本态然后可教诏许之后果尽得师之艺同上】使二女舞【柴绍吐谷浑党项冦边勅绍讨之虏据髙射绍军两矢士失色绍安坐遣人弹胡琵琶丨丨丨子丨虏疑之休射观】命诸子鼓【吴越钱镠尝嵗除夜每丨丨丨及诸孙丨胡琴一再行遽止之曰人将以我为长夜之饮也九国志】傅赋【序曰代本不载作者故老云汉送乌孙公主念其行道怨慕使知音者马上弹琵琶以慰之云云】孙该赋【弦则岱谷色丝篚贡天府大不过宫细不过羽】成公绥赋【好和者倡譛善聴者咨嗟睛骇耳失节蹉跎】白乐天琵琶行【元和十年予左迁九江郡司马明年秋送客湓浦口闻舟船中夜弹琵琶者聴其音铮铮然有京都声问其人本长安娼女尝学琵琶于穆曹二善才年长色衰委身为贾人妇遂命酒使快弹数曲曲罢悯然自叙少小时欢乐事今漂沦憔悴转徙于江湖间予出官二年恬然自安感斯人言是夕始觉有迁谪意因为长句歌以赠之凡六百一十二言命曰琵琶行　浔阳江头夜送客枫叶芦花秋索索主人下马客在船举酒欲饮无管醉不成欢惨将别别时茫茫江浸月忽闻水上琵琶声主人忘归客不发寻声暗问弹者谁琵琶声停欲语迟移船相近邀相见添酒回灯重开宴千呼万唤始出来犹把琵琶半遮面转轴拨弦三两声未成曲调先有情弦弦掩抑声声思似防平生不得志低眉信手续续弹説尽心中无限事轻拢慢撚抹复挑初为霓裳后六么大嘈嘈如急雨小弦切切如私语嘈嘈切切错杂弹大珠小珠落玉盘间闗莺语花底滑幽咽泉流水下滩水泉冷澁弦疑絶疑絶不通声暂歇别有幽愁暗恨生此时无声胜有声银瓶乍破水浆迸铁骑突出刀鎗鸣曲终收拨当心画四弦一声如裂帛东船西舫悄无言惟见江心秋月白沉吟放拨插弦中整顿衣裳起敛容自言本是京城女家在虾蟇陵下住十三学得琵琶成名属教坊第一部曲罢曽教善才服妆成每被秋娘妬五陵年少争纒头一曲红绡不知数钿头云篦击节碎血色罗裙翻酒污今年欢笑复明年秋月春风等闲度弟走从军阿姨死暮去朝来顔色故门前冷落鞍马稀老大嫁作商人妇商人重利轻别离前月浮梁买茶去去来江口守空船绕船月明江水寒夜深忽梦少年事梦啼妆泪红栏干我闻琵琶已叹息又闻此语重唧唧同是天涯沦落人相见何必曽相识我从去年辞帝京谪居卧病浔阳城浔阳地僻无音乐终岁不闻丝竹声住近湓池地低湿黄芦苦竹绕宅生其间旦暮闻何物杜鹃啼血猿哀鸣春江花朝秋月夜徃徃取酒还自倾岂无山歌与村笛呕哑嘲难为聴今夜闻君琵琶语如聴仙乐耳暂明莫辞更坐弹一曲为君翻作琵琶行感我此言良人立却坐促弦弦转急凄凄不似向前声满座重闻皆掩泣就中泣下谁最多江州司马青衫湿】黄山谷松木道士赋【昔阮咸宏深识清浊酒沈于陆无一物可轻右琴瑟而左琵琶陶冶此种不溷不浊是谓之竹林之曲】诗集娱心【所乐亦非琴惟琵琶与筝言能丨我丨晋傅亮】促节【丨丨营红袖清音满翠帷駃弹风响急缓曲漏声迟唐太宗】檀槽【琵琶声亮紫丨丨李宣】金槽【丨丨琵琶夜怅怅李贺】索【夜半月髙丨丨鸣贺老琵琶定场屋元防之连昌宫词】宫调【琵琶丨丨八十一元稹】破恨【请上琵琶丨得春风丨李贺】破拨【低鬟缓视抱明月纎指丨丨生胡风刘禹锡秦娘歌】曲中论【分明怨恨丨丨丨杜】千般调【琵琶弦促丨丨丨方干】事已非【琵琶丨丨丨宋】乐府拨弄【琵琶絶艺年纪都来十一二丨丨么弦未解将心指下传　主人嗔小欲向东风先醉倒已属君家且更从容等待他东坡木兰花】曲中传【小莲初上琵琶弦弹破碧云天分明綉阁幽恨都向丨丨丨　肤莹玉鬓梳蝉绮前素娥今夜故故随人似鬭婵娟前人诉情】知音少【好因縁恶因縁秖得邮亭一夜眠别神仙　琵琶拨尽相思调丨丨丨待得鸾胶续断弦是何年陶谷长相思】
　　籥
　　音乐防归【籥三孔笛也竹为之长三尺按尔雅大者谓之产其次谓之仲小者谓之筠】
　　事类三孔【籥如笛丨丨记明堂位又如篴三空礼笙师注又三礼曰籥春分之音万物动也唐礼乐志】十孔【广雅】六孔【籥丨丨诗简兮注】笔籥【丨丨伊耆氏之乐也记明堂位】竹籥【豳籥注郑司农云豳籥豳国之地礼籥章】籥舞【夔作乐以歌丨丨大戴礼】籥章【丨丨龡豳雅击土鼓以乐田畯中春昼击土鼓龡豳诗以逆暑中秋夜迎寒亦如之凡国祈年于田祖歌豳雅祭蜡龡豳颂以息老物礼】乐和奏【賔之初筵籥舞笙鼔丨既丨丨诗】万入去【壬午犹绎丨丨丨籥传曰去其有声者公羊宣】释奠吹【王义方贬吉安丞行丨丨礼清歌丨籥登降跽立人大恱顺】雅乐有【文宗好丨丨制云韶乐有籥一】文舞执【执籥持羽魏证送丨丨迎武舞入用舒和又丨丨郎左丨籥五代崔恱传】诗集红颊吹【丨丨丨鸣籥韩郾城聮句】
　　箜篌
　　音乐防归【箜篌瑟名二十五弦汉武帝始作及其后也代有制造是不一体】
　　事类用乐作【汉武祠太一后土始丨丨丨箜篌史封禅】依琴造【或曰名坎侯汉武帝命侯晖丨丨丨坎言其坎坎应节因其姓曰坎侯也今讹为箜篌】侯氏作【丨丨丨故曰箜篌】太史解【晋永和诏丨丨丨士非祠曲可琵琶箜篌也起居注】濮上音【箜篌乃郑卫之音出桑间丨丨之地权舆也以其亡国之丨故号空国之侯其制二十有四弦】霍里歌【琴操箜篌引者丨丨子髙所作也子髙见白首提壶涉河其妻随而止之不及堕河溺死妻乃援箜篌作公无渡河之曲丨曰公无渡河公竟渡河公堕河死当柰公何曲终自投河死子髙援琴而冩其歌声名曰箜篌引】立箜篌【丨丨丨汉灵帝好之体曲而长二十三弦抱于怀中两手齐奏谓之擘】胡箜篌【灵帝好胡服作丨丨丨】卧箜篌【魏髙阳王雍美人徐月华能弹丨丨丨为明妃出塞之声杂俎】监军弹【哥舒翰丨丨李大宜在军中不治事与将士丨箜篌为乐】孙氏赋【丨丨有箜篌丨其文甚美丽白氏帖】伎有凤首【乐工天笁丨丨丨丨箜篌一】上有朱字【有李生者其舅姓卢有道术别乆忽相遇邀李生诣其居曰求得一妓善箜篌令侍饮李生视箜篌丨丨丨丨云云中辨江树天际识归舟卢曰此人名家莫要作婚姻否李莫测而退后娶陆长源女乃所见于卢家者问何能曰善箜篌示之朱字宛然李生具説女亦曰徃尝梦至一处亦记见生逸史】晋钧滔母孙氏箜篌赋【考玆器之所起实侯氏之所营逺不假于琴瑟顾无取乎竽笙尔乃陟九峻之増岩晞丞温之朝日剖峄阳之孤桐伐楚宫之椅漆征班输之造器命伶伦之调律浮音穆以遐畅沉响幽而若絶乐操则寒条反荣哀曼则晨华朝灭邈渐离之清角超子野之白雪然思超梁甫愿登华岳路崄悲秦道难怨蜀遗逸悼行迈之离秋风哀年时之速陵危柱以颉顽凭哀以踯躅于是数转难测声变无方或冉弱以飘沉或顿壮以抑扬或散角以放羽或摅徴以骋商】韦述宗庙加笾豆议【今欲取甘防之物肥浓之味皆充祭用韶濩可息而箜篌笙笛皆在奏矣】洪容斋续笔五十弦瑟【李商诗云锦瑟无端五十弦説者以为锦瑟者令狐丞相侍儿小名此篇皆寓言而不知五十所起刘昭释名箜篌云师延所作靡靡之乐葢空国之侯所作也段安节乐府録云箜篌乃郑卫之音以其亡国之声故号空国之侯亦曰坎侯吴兢解题云汉武依琴造坎侯言坎坎应节也后讹为箜篌子按史记封禅书云汉公孙卿为武帝言大帝使素女鼓五十弦瑟悲帝禁不止故破其瑟为二十五弦于是武帝益召歌儿作二十五弦及空侯应劭曰帝令乐人侯调始造此器前汉郊祀志备书此事言空侯瑟自此始顔师古不引劭所注然则二乐本始晓然可攷虽刘吴博洽亦不深究且空元非国名其説尤穿凿也初学记太平御览编载乐事亦遗而不书庄子言鲁遽调瑟二十五皆动葢此云续汉书云灵帝胡服作箜篌亦非也】
　　诗集挑吹【捩迟初丨丨弄急时催舞钏响逐鸣衫逈半鄣柱欲知心不平君看黛眉聚梁简文】抱撮【国府乐手弹箜篌赤黄绦索金搭头早晨有勅鸳鸯殿夜静逐歌明月楼起坐可怜能丨丨大指调中指拨腕头花落舞制裂手下鸟惊飞拨刺珊瑚席一声一声鸣锡锡罗绮屏一一如撼铃急弹好迟亦好宜逺聴宜近聴左手低右手举易调移音天赐与大弦似秋雁聫聫度陇闗小弦似春燕喃喃向人语手头疾腕头软来来去去如风卷声清冷冷鸣索索垂珠碎玉空中落美女争窥玳瑁帘圣人卷上真珠箔大弦长小弦短小弦快大弦缓李供奉仪容质身才稍稍六尺一在外不曽辄教人内里声声不遣出驰凤阙拜鸾殿天子一日一回见王侯将相立马迎巧声一日一回变实可重不惜千金买一弄顾况李供奉弹箜篌歌】吴丝张【丨丨蜀桐丨髙秋李贺箜篌引】荆玉碎【丨山丨丨鳯凰叫芙蓉泣露香兰笑十二门前融冷光二十三丝动紫皇李贺诗】蓟门桑叶【有一迁客登髙楼不言不寐弹箜篌弹作丨丨丨丨秋风沙飒飒青冢头王昌龄箜篌引】
  </div>
  <div class="pagination">
   <a href="古今合璧事类备要_page96.html">
    上一页
   </a>
   <span>
    ...
   </span>
   <a href="古今合璧事类备要_page92.html">
    92
   </a>
   <a href="古今合璧事类备要_page93.html">
    93
   </a>
   <a href="古今合璧事类备要_page94.html">
    94
   </a>
   <a href="古今合璧事类备要_page95.html">
    95
   </a>
   <a href="古今合璧事类备要_page96.html">
    96
   </a>
   <span class="current-page">
    97
   </span>
   <a href="古今合璧事类备要_page98.html">
    98
   </a>
   <a href="古今合璧事类备要_page99.html">
    99
   </a>
   <a href="古今合璧事类备要_page100.html">
    100
   </a>
   <a href="古今合璧事类备要_page101.html">
    101
   </a>
   <a href="古今合璧事类备要_page102.html">
    102
   </a>
   <span>
    ...
   </span>
   <a href="古今合璧事类备要_page98.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
