<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 96 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 96 页/共 111 页</h1>
    <div class="content">




　　古今合璧事类备要外集卷六
　　钦定四库全书
　　古今合璧事类备要外集卷七
　　宋　谢维新　撰
　　祭祀门
　　祖宗配飨【附功臣配飨儒先配飨】
　　礼经考索【祖宗配飨之说有三有以郊祀而配飨者有以明堂而配飨者有以禘祫而配飨者周人郊祀后稷以配天是郊祀之配飨也周公宗祀文王于明堂以配上帝是明堂之配飨也虞夏禘黄帝祖颛帝而宗尧禹殷周禘喾祖契而宗汤祖文王而宗武王是禘祫之配飨也是礼也虽用之于配飨也有不同而其所以为尊祖敬宗之意则一而已矣自时厥后如用之于郊而以始祖配用之于明堂而以严父配用之于禘祫则禘其祖之所自出而以其祖配皆是也其它如人臣配食于祖宗则以其有功于国家也贤人配食于先圣则以其有功于斯道也因以附见于其末云】
　　事类殷荐【丨丨之上帝以配祖考易】以侑【以妥丨丨诗】必祭【郊则曷为丨丨稷王者必以其祖配王者曷为必以其祖配自内出者无匹不行自外至者无主不止公羊春秋】郊喾【有虞氏禘黄帝而丨丨祖颛而宗尧】郊鲧【夏后氏禘黄帝而丨丨祖颛而宗禹】郊防【殷人禘喾而丨丨祖契而宗汤】郊稷【周人禘喾而丨丨祖文王而宗武王记祭法】后稷配【思文丨丨丨天也诗又郊祀丨丨以丨天孝经又鲁君孟春乗大路载弧韣旂十有二旒日月之章祀帝于郊配以丨丨天子之礼也记明堂位】文王配【宗祀丨丨于明堂以丨上帝孝经】尊祖配【生民丨丨也后稷生于姜嫄文武之功起于后稷故惟以丨天焉诗】严父配【孝莫大于丨丨严父莫大于丨天则周公其人也孝经】我将我享【丨丨丨丨维羊维牛维天其右之仪式刑文王之典日靖四方伊嘏文王既右飨之诗】是飨是宜【皇皇后帝皇祖后稷享以骍牺丨丨丨丨降福孔多周公皇祖亦其福女诗】用高祖配【汉武帝干封元年修封祠太一五帝于明堂上坐合高皇帝祠坐对之注是时未以高皇配天光武以来乃配之刘原父云彼王莽奏事文帝祠泰一已丨丨丨丨矣何谓未乎郊祀志】祀五帝配【章帝元和二年宗丨丨丨于孝武所作汶上明堂以光武丨】祀皇天配【魏明年丨皇帝丨丨于圆丘以始祖虞舜配】文皇帝配【晋武帝祀丨丨丨于明堂以丨上帝】元皇帝配【孟春辛日祈谷祀感生帝于南郊以丨丨丨丨武德正观之制大享之外每岁立春立夏季夏立秋立冬郊祀并依周礼其配食及星辰从祀亦然正观中奉高祖配圆丘丨丨丨丨感帝余依武德制】景皇帝配【大唐武德初定令每岁冬至祀昊天上帝于圆丘以丨丨丨丨五方上帝注永泰二年杜鸿渐奏冬至祀昊天上帝夏至祀皇地只请以太祖丨丨丨丨享又夏至祭皇地只于宫城之北郊十四里为方丘坛因隋制以丨丨丨丨牲用黄犊二】奉高祖配【贞观中丨丨丨丨地只并通典】以神尧配【冬至祀昊天上帝于圆丘丨高祖丨丨皇帝丨唐礼乐志】郊丘并配【丨丨诸祠常以高祖太宗丨丨至开元十二年萧嵩始定礼而祖宗之配定矣六帖】帝只请配【永泰二年杜鸿渐奏冬至祀昊天上丨夏至祀皇地丨丨以太祖景皇帝丨享孔帖】祭南郊配【本朝乾德元年正月甲子合丨天地于丨丨以宣祖丨初有司议以僖祖升配张昭献议曰宣祖积累勲伐肇基王业请奉以配飨从之长编】祭圆丘配【真宗咸平二年十二月合丨天地于丨丨以太祖太宗配又神宗熙宁元年十一月丨昊天上帝于丨丨以太祖丨罢合享也】艺祖文考【仁宗康定二年南郊改元制皇穹后只勔瞻嘉享之厚丨丨丨丨毖陈升侑之严】艺祖神宗【庆厯四年制皇穹厚地之合丨丨丨丨之配】有事明堂【仁宗皇祐二年丨丨丨丨合祭天地奉太祖太宗真宗并配】将来明堂【徽宗政和七年诏丨丨丨丨专以配帝严父余悉移于大庆文德殿以伸昭事至孝之心】侑神作主【仁宗景祐二年诏禋天祀地则有丨丨丨丨之尊审禘合食则有百世不迁之主】严父配天【仁宗景祐二年诏昔商周之际长发大禘丨丨丨丨逮于汉氏亦能尊二宗立庙乐朕甚慕之我艺祖之受天命建大业可谓有功二圣继统重熙累洽可谓有德其令礼官稽案典籍辨崇配之序定二祧之位】用元丰礼【自元丰分南北郊至政和乃克行之建炎二年上祀圜丘独祭上帝而配以太祖丨丨丨丨也】用元祐礼【绍兴十三年郊祀始设大神大及太祖太宗配位自天地至从祀诸神凡七百七十有一葢丨丨丨丨云】礼官所请【今岁时常祀则以太祖配冬至圜丘太宗配祈谷大雩髙宗配明堂宗祀葢尤延之为丨丨时丨丨云朝野杂记】王临川郊宗议【详见前明堂类】
　　功臣配享龙配【古者官有大功则配食其神故勾丨丨食于社】弃配【丨丨食于稷并后祭祀志】与享【盘庚曰古我先王暨乃祖乃父胥及逸勤予敢动用非罚世选尔劳予不掩尔善兹予大享于先王尔祖其从丨丨之注古者禄功臣配食于庙大享烝甞也所以不掩汝善书】作祀【成王时周公曰王肇称殷礼祀于新邑咸秩无文予齐百工从王于周予惟曰庶有事今王即命曰记功宗以功丨元丨惟命曰汝受命笃弼丕视功载乃汝其悉自敎工注今王就行王命于洛邑曰当记人之功尊人亦当用功大小为序有大功则列大祀谓功施于民者惟天命我周邦汝受天命厚矣当辅大天命视羣臣有功者记载之乃汝新即政其当尽自敎众官躬化之书】祭大烝【周礼司勲凡有功者铭书于王之太常丨于丨丨司勲诏之注生则书于王旌以识其人与其功死则于烝先王祭之诏谓告其神以辞也大司勲】登明堂【战于殽也明日晋襄公使莱驹以戈斩之囚呼驹失戈狼曋取戈以斩囚禽之以从公乗遂以为右箕之役先轸黜之而立续简伯狼曋怒其友曰盍死之曋曰吾未获死所也其友曰吾与女为难曋曰周志有之勇则害上而不丨于丨丨云云注明堂祖庙所以策功序德不义之士不得升左文二】祀安于【赵简子丨丨丨于庙智伯请彊简子杀安于安于曰我死国安赵氏定矣乃缢而死赵氏祀之左】祀曹真【魏丨丨丨于太祖庙本志】祭功臣【今汉丨丨丨于庙庭周礼注】祀功臣【魏祫太祖庙丨丨丨二十九人魏志】配武成【周播上元中诏择古名将十人丨享丨丨庙侑孔子播奏太公古贤今其下称亚圣孔子十哲皆当时弟子今所配年世不同请罢之诏可】配宗庙【屈突通房龄丨享太丨丨庭李勣马周高宗庙刘幽求苏瓌睿宗庙张说元宗庙郭子仪代宗庙苗晋卿裴冕肃宗庙李晟德宗庙裴度宪宗庙并孔六帖】答旧勲【真宗咸平二年赵普配享太祖庙庭制识冠人彞才高王佐翊戴兴运光啓鸿图虽吕望四伐之勲萧何指踪之效无以过辅弼两间周旋三纪茂岩廊之硕望分屏翰之剧权正直不阿始终无玷宜预享于大烝永同休于宗祏于为茂典以丨丨丨】答元勲【神宗熙宁八年韩琦配享英宗制功懋者赏惟其称德厚者报不可忘命册褒崇旧史有追封之典祝嘏跻配前书存与享之文惟时故老翼我前朝才资沈伟宇量恢宏勇义出于至诚朴忠可以大受尽瘁于国利无知而不为任重于时事虽难而必济惠泽有加于四海谋猷实纪于三朝是用进于列考之清祏俾序功臣于大烝上以慰祖宗之灵下以为忠义之劝惟兹盛美以丨丨丨】太祖庙庭【赵忠献王名普字则平幽州人位至中书令曹武惠王名彬字国华真州人位至枢密使并配享丨丨丨丨】真宗庙庭【李文靖公名沆字太初洺州人擢进士甲科位至丞相王文正公名旦字子明魏州人中进士第位至太尉曹武穆公名玮字宝臣武惠王之子至枢密并配享丨丨丨丨】仁宗庙庭【吕文靖公夷简字坦夫寿州人进士及第位至丞相以太尉致仕配享丨丨丨丨韩琦尝言仁庙议配享清议皆与沂公不与申公诚意不可欺如此】英宗庙庭【韩忠献王名琦字稚圭相州人中进士第二人位至丞相赠尚书令配享丨丨丨丨】神宗庙庭【富文忠公名弼字彦国河南人举茂才异等位至丞相拜司徒配享丨丨丨丨】英宗庙庭【曾宣靖公名公亮字明仲泉州人中进士第位至丞相以太傅兼侍中致仕配享丨丨丨丨】哲宗庙庭【司马文正公名光字君实陜州人举进士甲科位至丞相赠太师配享丨丨丨丨】孝宗庙庭【陈文正公名康伯字长卿信州人中进士丙科位至丞相赠太师配享丨丨丨丨并言行録】高宗庙庭【祖宗故事大臣配享皆祔庙后议之若赵韩王曹秦王之配享太祖葢真宗咸平时而韩魏王曾鲁公之配享英宗皆其身薨日降制亦在祔庙十数年后永思陵复土翰林学士洪迈言圣神武文宪孝皇帝祔庙有期所有配食臣寮先期议定臣两宣谕欲用文武臣各两人文臣故宰相赠太师秦国公諡忠穆吕颐浩特进观文殿大学士諡忠简赵鼎武臣太师蕲王諡忠武韩世忠太师鲁王諡忠烈张俊此四人皆一时名将相合于天下公论望付侍臣详议以闻议者皆以为宜从之秘书少监杨万里独谓张丞相浚不与配食为非宜争之不能因补外去国焉宝文阁待制吴揔上疏请以其父璘配享庙庭不报朝野杂记】韦挺等议【正观十六年有司言礼功臣配享于庙庭禘享则不配依令禘祫之日功臣并得配享太常丨丨丨丨曰古者臣有大功享禄其后子孙率礼洁粢丰盛礿祀烝尝四时不辍国家大祫又得配焉所以昭明其勲尊崇其德以劝嗣臣也其禘及时享功臣皆不应享通典】杜甫朝飨太庙赋【生佐命之道死配鬼神之列则殷刘房魏之勲是可以中摩伊吕上冠巙卨代天之工为人之杰丹青满地松竹高节向不遇反正拨乱之主曾何以措其筋力与韬钤载其刀笔与喉舌使祭则与食则配若斯之盛也】柳宗元监察使壁记【事所有功烈者示报德也不肃则无以劝善】
　　先儒配飨孔子配【唐武德二年始诏国子学立周公孔子庙七年高祖释奠焉以周公为先圣丨丨丨注配从食也】颜囘配【太祖正观二年太宗罢周公升孔子为先圣以丨丨丨】丘明配【正观四年诏州县学皆作孔子庙二十一年诏左丨丨等二十二人皆丨享之注左丨丨卜子夏公羊高谷梁赤伏胜高堂生戴胜毛苌孔安国刘向郑众贾逵杜子春马融卢植郑康成伏防何休王肃王弼杜预范甯宗开元二十八年诏春秋二仲上丁祭之】张良配【开元十九年始置太公尚父庙以留侯丨丨丨中春中秋上戊祭之牲乐之祭如文宣出师命将发日引辞于庙仍以古名将十人为十哲配享】享留侯【关播正元中奏太公称大贤下乃置亚圣义有未安而仲尼十哲皆当时弟子今以异时名将列之弟子非类也请但用古今名将配享去亚圣十哲之名自是惟丨武成王及丨丨而诸将不复祭矣并唐礼乐志】指白起【本朝太祖幸武成王庙厯观两廊所画名将以杖丨丨丨曰起杀已降不武之甚胡为受享于此命去之太祖诏吏部尚书张昭工部尚书窦仪别加裁定取功业始终无瑕者癸巳昭等与仪请升汉晋宋后魏北齐后周书凡二十三人退魏汉后议晋北齐隋唐凡二十二人诏升退如昭等议长编】孔子祝文【惟夫子固天攸纵诞降生知经纬礼乐阐扬文敎余烈遗风千载是仰俾兹来学依仁游艺谨以制币牺齐粢盛庶品只奉旧章式陈明荐以先师颜子配】颜子祝文【敢昭告于先师颜子爰以仲春率遵故实敬修释奠于先师颜子惟子庶几具体德冠四科服道圣门实致壸奥式陈明献从祀配神并通典】韩愈孔子庙碑【自天子至郡邑守长通得祀而徧天下者唯社稷与孔子为然而社祭土稷祭谷句龙与弃乃其佐享非其专主又其位所不屋而坛岂如孔子用王者事巍然当座以门人为配自天子而下北面跪祭进退诚敬礼如亲弟子者句龙弃以功孔子以德固自有次第哉自古多有以功德得其位者不得常祀句龙弃孔子皆不得位而得常祀然其祀事皆不如孔子之盛所谓生人以来未有如孔子者其贤过于尧舜逺者此其效欤郡邑皆有孔子庙或不能修事虽设博士弟子或役于有司名存实亡失其所业独处州刺史邺侯李繁至官能以为先既新作孔子庙又令工改为顔子至子夏十人像其余六十子及后大儒公羊高左丘明孟轲荀况伏生毛公韩生董生高堂生扬雄郑等数十人皆图之壁选博士弟子必皆其人又为置讲堂敎之行礼肄习其中置本钱廪米令可继处以守庙成躬率吏及博士弟子入学行释菜礼耆老嗟叹其子弟皆兴于学邺侯尚文其于古记无不贯达故其为政知所先后可歌也已乃作诗曰惟此庙学邺侯所作厥初庳下神不以宇先师所处亦窘寒暑乃新斯宫神降其献讲读有常不诫用劝揭揭元哲有师之尊羣圣严严大法以存像图孔肖咸在斯堂以瞻以仪俾不惑忘后之君子无废成美琢词碑石以赞幽始】司马光通鉴论断【自孙吴以降皆以勇力相胜狙诈相高岂足数于圣人之门而谓之武哉乃复诏引以偶十哲之目为后世学者之师使太公有神必羞与之同食矣】











　　古今合璧事类备要外集卷七
　　钦定四库全书
　　古今合璧事类备要外集巻八
　　宋　谢维新　撰
　　祭祀门
　　祫禘【附太庙　四时祭】
　　礼经考索【祫禘之祭亦尝原其所以乎禘者禘其祖之所自出而谓之追飨祫者自即位朝庙始而谓之朝飨王者飨及七世推亲以及祖推祖以及始祖四时各于其庙祭之于是有祠禴尝烝既有祠禴尝烝矣而毁庙之主不及犹以为未也縁生有合族缀食之恩乃于始祖之庙合毁庙亲庙之主而祭之故于是乎有祫祭焉既祫矣而逺祖又有所未及犹以为未也又推其上而各禘其祖之所自出者而祭之故于是乎又有禘祭焉至此则仁之至义之尽也然禘之所自以其祖配若舜禹祖高阳高阳世系出自黄帝则虞夏禘黄帝以高阳氏配商祖契出自帝喾则商人禘喾以契配周祖文王亦出自喾故周人禘喾以文王配四代世系所出者明故追祭所及者逺也汉魏以来世系不明汉自上皇以前无闻故自高祖以上唯见太上皇一世而已魏自处士君而上亦无闻故明帝上事高祖之父处士以下五世而已刘氏出于刘系而汉不禘尧曹氏出于陆终之子安而魏不禘汉良以谱牒不明故也恭惟艺祖踵汉唐故事祭四亲庙惟僖祖而上所自出者谱失其传有司因仍旧说三年一祫五年一禘以与祫皆合羣庙之主缀食于始祖禘祫之时不同而礼实无异讹舛莫甚焉国家世系与虞夏商周不同既求其祖之所自出而不得则禘礼当废此元绛所以言之于先朝而先朝所以从其言矣惟四时之祭仅行于原庙君子思古安得不叹息于斯云】
　　事类禘諟【禘之言谛丨丨昭穆尊卑之义以夏四月阳气在上阴气在下故正尊卑之义后祭祀志】次第【宗庙之祭夏曰禘注禘者丨丨也夏时虽未成宜依时次第而祭之王制】大祭【丨丨曰禘大祭其先祖所由生谓郊祀天也记大传又王者禘其祖之所由出注禘大祭也丧服小记】全烝【郊禘之事则有丨丨国周语】顺阳【夏祭曰禘二阳义也禘者阳之盛也古者于禘发爵赐服丨丨义也祭统】合天【君子丨诸丨道春禘祭义】灌而往【禘自既丨丨丨者吾不欲观之矣】知其说【或问禘之说子曰不知也丨丨丨者之于天下也其如示诸斯乎指其掌并语】禘祖宗【祭法有虞氏禘黄帝夏亦禘黄帝殷周禘喾注丨郊丨丨谓祭祀以配食也此禘谓祭昊天于圜丘记】禘感帝【长发大禘也濬哲维商长发其祥洪水茫茫禹敷下土方外大国是疆幅陨既长有娀方将帝立子生商王桓拨受小国是达受大国是达率履不越遂视既发相土烈烈海外有截帝命不违至于汤齐疏长发诗者大禘之乐歌也禘者祭天之名谓殷王高宗之时以正岁之正月祭其所感之帝于南郊诗人因其祭也而歌此诗焉经云帝立子生商谓感生之帝非天皇大帝也诗】禘太祖【雝丨丨丨也有来雝雝至止肃肃相维辟公天子穆穆于荐广牡相予肆祀假哉皇考绥予孝子云云注禘大祭也大于四时而小于祫太祖谓文王】为殷祭【天子诸侯宗庙之祭春曰礿夏曰禘秋曰尝冬曰烝注此葢夏殷之祭名周则改之春曰祠夏曰礿以禘丨丨丨】再殷祭【武王以周十二月崩其明年周公摄政称元年十二月小祥二年十二月大祥三年二月禫四年春禘云云故郑云五年丨丨丨殷大也谓禘祫二者俱为大祭也雝诗注】祀太庙【鲁君季夏六月以禘礼丨周公于丨丨牲用白牡尊用牺象山罍郁尊用黄目灌用玉瓒大圭荐用玉豆雕篹爵用玉琖仍雕加以璧散璧角俎用梡嶡升歌清庙下管象朱干玉戚冕而舞大武皮弁素积裼而舞大夏昧东夷之乐也纳夷蛮之乐于太庙言广鲁于天下也注鲁公伯禽季夏建巳之月记明堂位】于太庙【鲁僖公八年禘丨丨丨用致夫人注哀姜左】告庄公【闵公二年夏五月乙酉丨禘于丨丨注三年丧毕致新死者之主于庙庙之逺主当迁入祧因是大祭以审昭穆谓之禘庄公丧制于阕时别立庙庙成而告祭又不于太庙故详书左】致哀姜【僖八年秋禘于太庙而用丨丨丨焉非礼也凡夫人不薨于寝不赴于同不祔于姑则弗致注夫人淫而与杀不薨于寝于礼不应禘故僖公疑其礼厯三禘今果行之嫌异常故书之杀音试左】戒百官【鲁昭公十五年春将禘于武公丨丨丨梓慎曰禘之日其有咎乎吾见赤黑之祲非祭祥也丧氛也其在涖事乎二月癸酉禘叔弓涖事籥入而卒去乐卒事礼也】戒都车【阳虎欲去三桓以季寤更季氏以叔孙辄更叔孙氏己更孟氏冬十月顺祀先公而祈焉辛卯禘于僖公壬辰将享季氏于蒲圃而杀之丨丨丨曰癸巳至成宰公敛处父告孟孙曰季氏戒都车何故孟孙曰吾弗闻处父曰然则乱也】七年禘【后章帝建初丨丨秋丨祭光武明帝诏仰惟先帝烝烝之情前终禘祭以尽孝敬朕得识昭穆之序寄逺祖之思本纪】五岁禘【天子亲祠者二十有四三岁一祫丨丨一丨当其岁则举唐礼乐志】尊僖祖【国朝自太祖追王四亲以来毎遇禘祫祖宗以昭穆相对而东丨丨丨位王介甫用事以为僖祖以上世次不可知则僖祖之有庙与后稷无以异当时诸儒韩持国辈辨之不从熙宁八年夏禘于太庙以丨丨丨自是无敢议者杂记】奉僖祖【熙宁八年夏四月诏禘祫丨丨丨东向义谕】
　　祫祭大事【诸侯及其太祖大夫士有丨丨省于其君于祫及其高祖注于犹空也空裕谓无庙祭于坛墠记大传】大飨【丨丨之礼尚酒而俎腥鱼大羮不和有遗味者矣注丨丨祭先王记乐记】天子禘【丨丨犆礿祫丨祫尝祫烝王制】诸侯尝【丨丨丨禘一犆一祫尝祫烝祫同上】无常货【大飨其王事与三牲鱼腊四海九州之美味也笾豆之荐四时之和气也内金示和也束帛加璧尊德也为前列先知也金次之见情也丹漆丝纩竹箭与众共财也其余丨丨丨各以其国之所有则致逺物也其出也肆夏而送之葢重礼也注盛其馔与贡请祫祭先王礼器】十二献【天子大祫丨丨丨周礼】孟秋月【凡乐圜钟为宫黄钟为角大簇为征姑洗为羽靁鼓靁鼗孤竹之管云和之琴瑟云门之舞冬日至于地上之圜丘奏之若乐六变则天神皆降可得而礼矣凡乐函钟为宫太簇为角姑洗为征南吕为羽灵鼓灵鼗丝竹之管空桑之琴瑟咸池之舞夏日至于泽中之方丘奏之若乐八变则地示皆出可得而礼矣凡乐黄钟为宫大吕为角太簇为征应钟为羽路鼓路鼗阴竹之管龙门之琴瑟九德之歌九防之舞于宗庙之中奏之若乐九变则人鬼可得而礼矣疏此宗庙祫祭也但商人祫于二时周礼惟用丨丨之丨为之大司乐】四庙主【祫祭于祖则祝迎丨丨之丨主出庙入庙必跸老耼云曾子问】祀高宗【鸟丨丨丨也天命鸟降而生商宅殷土芒芒古帝命武汤正域彼四方方命厥后奄有九有商之先后受命不殆在武丁孙子武丁孙子武王靡不胜云云礼当作祫疏高宗丧毕祫于太祖庙故诗人因此祫祭之后乃述序其事而歌作诗焉诗】事太庙【鲁文二年八月丁卯大丨于丨丨大事者何大祫也大祫者何合祭也其合祭谓何毁庙之主陈于太祖未毁庙之主皆升合食于太祖五年而再盛祭公羊】明堂助祭【前平帝元始五年正月祫祭丨丨诸侯王列侯宗室丨丨本纪】祖宗盛祭【祫者合也冬十月谷成故骨肉合饮食于丨丨谓之丨丨后章帝纪注】别设牙盘【本朝太祖建隆元年有司请立宗庙二年聂崇义定郊庙开寳元年上入太庙见笾豆簠簋问曰此何等物左右以礼器对上曰祖宗宁识此亟去之诏自今亲享太庙丨丨丨丨禘祫时享同之】亲荐嘉笾【仁宗嘉祐四年孟冬诣太庙祫享御批云惟祫享之义着礼经之文大祭先王合食祖庙感迪尝之荐深肃僾之怀追孝奉先莫斯为重有司所存出于假摄卜以孟冬备兹法驾欵于太室丨丨丨丨朕取今年十一月择日亲诣太庙行祫享之礼所有合行诸般恩赏并特就祫享礼毕依南郊例施行】用为次序【真宗祥符六年诏顾复之恩增悲于罔极烝尝之典期叶于大中只循奏对肇偕升侑采仪坤之旧章着昭成之先食惟以祔庙之岁时丨丨合享之丨丨恭以允德皇后神主祔于明德皇后之次】差秩位序【仁宗嘉祐四年祫享太庙赦文云钦念宗祊之严古称合食之重礼久不讲心焉靡遑防酌情文审稽义训肇迎寒律时及孟冬前诣琳宫奉鍳而只欵还升閟室祼瓒以防祠俨然轩楹丨丨丨丨八簋丰靖三牲具纯音容悦瞻气象歆格于以答神明之孚佑于以示子道之恪恭】不序昭穆【祫事太庙并为一列丨丨丨丨谓之随宜设位以庙之前楹狭故也国朝偹要】太祖东向【绍兴五年八月董舍人弅为吏部员外郎始请正丨丨丨丨之位上命于秋后议之明年春王侍郎普为太常丞复以为请赵元镇为相白行之下侍从台谏礼官集议上谓元镇曰丨丨开基创业始受天命祫享居丨丨之位合于礼经必无异议而谏官赵霈者乃谓上皇在逺宗庙之事未容轻议事遂止淳熙末尤延之尚书为江西提刑复建此议绍熙初入为宗伯遂申言之诏侍从台谏两省与礼官同议其事亦不行时丘宗卿侍郎在奉常亦以为言而议终格逮赵子直得政遂决行之朱文公侍讲独言僖祖皇家始祖不当一旦并行祧毁不从故昌陵祔庙逾二百年而后正太祖之位葢自绍熙五年冬始而别建一殿以奉祧主于大殿之西今谓四祖殿者是也杂记】
　　禘祫广孝道【祭宗庙所以禘祫何尊人君贵功德丨丨丨位仁德盛所及弥逺白虎通】思亲志【三年一祫五年一禘以衣服想见其顔色三日斋丨丨丨意想见所好意喜然后入庙礼稽命耀】祫禘之时【后光武建武三年立亲庙雒阳时冦贼未平祀仪未设至十九年盗贼讨除戎事差息于是张纯朱俘奏议礼诏孝宣帝有功德其上尊号曰中宗遂以合祭高庙为常后以三年冬祫五年夏禘丨丨但就陈祭毁庙主而已谓之殷太祖东面惠文武元帝为昭景宣帝为穆惠景昭三帝非殷祭时不祭后祭祀志】禘祫于堂【肃宗初有司奏言孝明劬劳云云宜尊庙曰显宗其四时丨丨丨光武之丨间祀共进武德之舞制曰可本纪】君臣并列【后张纯奏今祫禘高庙陈序昭穆而春陵四世丨丨丨丨以卑厠尊本传】祖宗失位【祫以昭穆合食于太庙而禘以审谛其尊卑此禘祫之义而古礼者失之至于年数不同丨丨丨丨议者莫知所从唐礼志】五年再祭【高祖上元三年十月当祫而有司疑其年数史元灿等议以为新君丧毕而祫明年而禘自是之后丨丨而丨丨葢后禘去前祫五年而祫常在禘后三年禘常在祫后二年鲁宣公八年禘僖公葢二年丧毕而祫明年而禘至八年而再禘昭公二十年禘至二十五年又禘此可知也议者以元璨等言有经据从之】五年再殷【唐睿宗崩丧毕凡七祫七禘至二十七年禘祫并在一岁有司议之以为一禘一祫丨丨丨丨宜通数而禘后置祫岁数逺近二者不同郑用高堂隆先三而后二徐邈先二而后三而邈以谓三禘相去为月六十中分三十置一祫焉此最为得遂用其说由是一禘一祫在丨丨之间合于丨丨之义同上】昭穆合食【书曰七世之庙可以观德而礼家之说世数不同然记礼大儒荀卿刘歆班固王肃以为七庙者多葢自汉魏以来创业之君特起其上世微又无功德以备祖宗故其初皆不能立七庙唐武德始立四庙曰宣简公懿王景皇帝元皇帝正观元年高祖崩太宗诏有司定议朱子奢请立七庙虚太祖之室以待于是尚书八座议礼曰天子三昭三穆与太祖之庙而七晋宋齐梁皆立亲庙六此故事也制曰可于是祔农府君及高祖为六室中宗神龙元年立始祖为七庙议者欲以凉武昭王为始祖张齐贤曰古者有天下者事七世而始封之君谓之太祖太祖之庙百世不迁至祫祭则毁皆以丨丨丨丨于太祖商祖王周祖后稷其世数逺而迁庙之主皆出太祖后故合食之序尊卑不差汉以高皇为太祖而太上皇不在合食之列为其尊于太祖故也唐受天命景皇帝始封之君太祖也以其世近而在三昭三穆之内而元皇帝以上皆以属尊不列合食今宜以景皇帝为太祖博士刘承庆尹知章议曰三昭三穆与太祖为七庙者礼也而王迹有浅深太祖有逺近太祖以功建昭穆以亲崇有功者不迁亲尽者则毁今以太祖近而庙数不备乃欲于昭穆之外逺立当迁之主以足七庙而乖迭毁之议不可天子下其议祝钦明两用其言】尊卑不差【见前注】议升祔礼【仁宗干兴元年礼官议升配三后诏朕有事于太庙恪于奉慈每怀保育之仁僾若见乎其位惟时禘祫之飨未升昭穆之序礼久不讲心靡遑宁章宪皇后辅祐先帝母仪道备章懿皇太后徽柔惠迪法度惟允章惠太后肃雍思齐阃掖依宪三后厌代多厯年所肆馈合食犹隔閟宫其令礼官爰稽故籍丨丨丨之丨】议求旧章【同上年章宪明肃祔章穆皇后之次诏朕以奉慈三室未登禘祫之位故命奉常议求旧章卿等奏章来上乃曰縁人情而制礼则切而有实奉先训以作古则显而易遵只览祥符之诏深原文考之方极意尊亲之际重兴升降之辞上承奉先之顺下成继志之美永修明祀冀享灵心】韩昌黎禘祫议【右今月十六日勅防宜令百僚议限五日内闻奏者将仕郎守国子监四门博士韩愈谨献议曰伏以陛下追孝祖宗肃敬祀事凡有拟议不敢自专聿求厥中诞访羣下然而礼文繁漫所执各殊自建中之初迄至今岁屡经禘祫未合适从臣生遭圣明涵泳恩泽虽贱不及议而志切效忠今辄先举众议之非然后用明其说一曰献懿庙主宜永藏之夹室臣以为不可夫祫者合也毁庙之主皆当合食于太祖献懿二祖即毁庙主也今虽藏于夹室至禘祫之时岂得不食于太庙乎名曰合祭而二祖不得祭焉不可谓之合矣二曰献懿庙主宜毁之瘗之臣又以为不可谨按礼祀天子立七庙一坛一墠其毁庙之主皆藏于祧庙虽百代不毁祫则陈于太庙而飨焉自魏晋以降始有毁瘗之议事非经据竟不可施行今国家德厚流光创立九庙以周制推之献懿二祖犹在坛墠之位况于毁瘗而不禘祫乎三曰献懿庙主宜各迁其陵所臣又以为不可二祖之祭于京师列于太庙也二百年矣今一朝迁之岂惟人听疑惑抑恐二祖之灵眷顾依迟不即飨于下国也四曰献懿庙主宜祔于兴圣庙而不禘祫臣又以为不可传曰祭如在景皇帝虽太祖其于属乃献懿之子孙也今欲正其子东向之位废其父之大祭固不可为典矣五曰献懿二祖宜别立庙于京师臣又以为不可夫礼有所降情有所杀是故去庙为祧去祧为坛去坛为墠去墠为鬼渐而之逺其祭益稀昔者鲁立炀宫春秋非之以为不当取已毁之庙既藏之主而复筑宫以祭今之所议与此正同又虽违礼立庙至于禘祫也合食则禘无其所废祭则于义不通此五说者皆所不可故臣博采前闻求其折中以为殷祖王周祖后稷太祖之上皆自为禘又其代数已逺不复祭之故太祖得正东向之位子孙从昭穆之列礼所称者葢以纪一时之宜非传于后代之法也传曰子虽齐圣不先父食葢言子为父屈也景皇帝虽太祖也其于献懿则子孙也当禘祫之时献祖宜居东向之位景皇帝宜从昭穆之列祖以孙尊孙以祖屈求之神道岂逺人情又常祭甚众合祭甚寡则是太祖所屈之祭至少所伸之祭至多比于伸孙之尊废祖之祭不亦顺乎事异殷周礼从而变非所失礼也臣伏闻制礼作乐者天子之职也陛下以臣议有可采粗合天心断而行之是则为礼如以为犹或可疑乞召臣对面陈得失庶有发明谨议】朱文公禘祫议【王制天子七庙三昭三穆与太祖之庙而七诸侯大夫降杀以两而祭法又有适士二庙官师一庙之文大抵士无太祖而皆及其祖考也其制皆在中门外之左外为都宫内各有寝庙别有门垣太祖在北左昭右穆以次而南天子太祖百世不迁一昭一穆为宗亦百世不迁二昭二穆为四亲庙高祖以上亲尽则毁而递迁昭常为昭穆常为穆诸侯则无二宗大夫又无二庙其迁毁之次则与天子同仪礼所谓以其班祔檀弓所谓祔于祖父者也三代之制其详虽不得闻然其大畧不过如此汉承秦弊不能深考古制诸帝之庙各在一处不容合为都宫以序昭穆贡禹韦元成康衡之徒虽欲正之而终不能尽合古制旋亦废罢后汉明帝又欲遵俭自抑遗诏无起寝庙但藏其主于光武庙中更衣别室其后章帝又复如之后世遂不敢加而公私之庙皆为同堂异室之制自是以来更厯魏晋下及隋唐其间非无奉先思孝之君据经守礼之臣而皆不能有所裁正其弊至使太祖之位下同孙子而更僻处于一隅既无以见其为七庙之尊羣庙之臣则又上厌祖考而不得自为一庙之主以人情而论之则生居九重穷极壮丽而没祭一室不过防丈之间甚或无地以容鼎俎而阴损其数孝子顺孙之心于此宜亦有所不安矣肆我神祖始独慨然深诏儒臣讨论旧典葢将以逺迹三代之隆一正千古之缪甚盛举也不幸未及营表世莫得闻秉笔之士又复不能特书其事以诏万世今独其见于陆氏之文者为可考耳然其所论昭穆之说亦未有定论独原庙之制外为都宫而各为寝庙门垣乃为近古但其礼本不经仪亦非古故儒者得以议之如李清臣所谓畧于七庙之室而为祠于佛老之侧不为木主而为之象不为禘祫烝尝之祀而行一酌奠之礼杨时所谓舍二帝三王之正礼而从一缪妄之叔孙通者其言皆是也然不知其所以致此则由于宗庙不立而人心有所不安也不议复此而徒欲废彼亦安得为至当之论哉】
　　四时祭阳义【凡祭有四时春祭曰礿夏曰禘礿禘丨丨也记祭统】祭首【萃六二孚利用禴注禴商春祭名四时丨之丨也释文夏祭名易】吉蠲【禴祠烝尝于公先王丨丨为饎是用孝享诗】践献【春官司尊彞春祠夏禴祼用鸡彞鸟彞皆有舟其朝丨用两牺尊再丨用两象尊皆有罍礼】见厥祖【太甲元年伊尹祠于先王奉嗣王只丨丨丨书伊训】受其福【既济九五东邻杀牛不如西邻之禴祭实受其福易】合天道【君子丨诸丨丨春禘秋尝注春禘夏商礼也周以禘为盛祭更名春祭曰祠记祭义】养阳气【享禘有乐而食尝无乐阴阳之义也凡饮养阳气也凡食养阴气也故春禘而秋尝记郊特牲】天子祭【夏礿秋尝冬烝春社秋省而遂大蜡天丨之丨也注不言春祠鲁在东方主东巡狩以眷或阙之记明堂位】诸侯犆【天子犆礿祫禘祫尝祫烝诸侯礿则不禘禘则不尝尝则不烝烝则不礿丨丨礿丨禘一犆一祫尝祫烝祫王制】享先王【兹予大丨于丨丨注大享烝尝也书盘庚】于先王【见前注】物未成【后汉明帝永平六年诏太常其以礿祭之日陈鼎于庙以备器用注夏祭曰礿薄也夏丨丨丨祭尚薄本纪】物始生【春曰祠夏曰礿注祠祭尚韭卯祠犹食也犹继嗣也春丨丨丨孝子思亲继嗣而食之故曰祠因以别死生礿荐尚鱼麦始熟可礿故曰礿】麦可礿【见上注】菜可礿【春祭曰祠夏祭曰礿注祠之曰食新丨丨丨尔雅】文公家礼【时祭用仲月前旬卜日前期三日斋戒前期一日设位陈祭省牲涤器具馔厥明夙兴设蔬果酒馔质明奉主就位参神降神进馔初献亚献终献侑食啓门受胙辞神纳主彻馂凡祭主于尽爱敬而已贫则称家之有无疾则量筋力而行之财可及者自当如仪】
　　烝尝无二上【尝禘尊丨丨丨又天子尝祭簠簋既陈而日食如之何孔子曰受祭之而已矣曽子问】有二祧【逺庙为祧丨丨丨享尝乃止祭法】天子祭【秋尝冬烝丨丨之丨也记明堂位】诸侯祭【诸侯禘则尝尝则不烝注丨丨岁朝废一时祭疏尝则不烝北方诸侯冬来朝也行秋祭竟而冬来朝故废烝也王制】大饮烝【孟冬之月丨丨丨注十月农功毕天子诸侯与羣臣饮酒于太学以正齿位谓之饮烝月令】大享尝【注详见前】发公室【凡祭有四时春曰礿夏曰禘秋曰尝冬曰烝云云古者于禘也发爵赐服顺阳义也于尝也出田邑发秋政顺阴义也故记曰尝之日丨丨丨示赏也祭统】仁昭穆【尝禘之礼所以丨丨丨也记仲尼燕居】絜牛往【丨尔丨羊以丨烝尝诗楚茨】献禽享【大司徒仲冬敎大阅遂以狩田致禽馌兽于郊入丨丨以丨烝礼】射人赞【秋官丨丨祭祀则丨牲注烝尝之礼有射豕者礼】丰年报【丨丨秋冬丨也注烝与尝也诗】康周公【内祭则大尝禘是也丨丨丨故以赐鲁也记祭统】告周公【王在新邑烝祭歳文王骍牛一武王骍牛一王命作册逸祝册惟丨丨丨其后注明月夏之仲冬始于新邑烝祭故曰烝祭歳古者褒德赏功必于祭日示不专也特加文武各一牛告曰尊周公立其后为鲁侯书洛诰】于先王【禴祠烝尝丨公丨丨详见前】休农夫【曹刿曰收攟而烝纳要也　攟拾也冬祭曰烝因祭礼以纳五谷之要丨丨丨也国鲁语】乙亥尝【鲁威公十四年御廪灾丨丨丨书不害也左何以书讥尝也曰犹尝乎御廪灾不如勿尝而已矣公羊甸粟而内之三宫三宫而藏之御廪夫尝必有兼甸之事注甸师掌甸之官三宫三夫人也夫人亲舂是兼甸之事】甲辰烝【昭元年十二月晋既烝赵孟适南阳丨丨朔丨于温□烝其家庙左】己卯烝【威八年春正月丨丨丨烝冬事也春兴之志不时也公羊又丨丨丨烝者何冬祭也秋曰尝冬曰烝常事不书讥何讥尔讥亟也亟则黩黩则不敬故君子之祭也敬而不黩谷梁】丁丑烝【威八年夏五月丨丨丨何以书亟也】或剥或享【以往烝尝丨丨丨丨或肆或将诗楚茨】故荐故祭【鲁威公五年凡祀始谷而尝闭蛰而烝过则书注孟秋之月阴气始杀嘉谷始熟故荐尝于宗庙孟冬之月昆螽闭户万物皆成可荐者众故烝祭宗庙】祭光武庙【后明帝永平三年十月烝丨丨丨丨初奏文始五行武德之舞本纪】

　　古今合璧事类备要外集卷八
　　钦定四库全书
　　古今合璧事类备要外集卷九
　　宋　谢维新　撰
　　祭祀门
　　原庙
　　礼经考索【胡致堂尝辨原庙之失以为记礼所载修其祖庙陈其宗器设其裳衣其礼不过如斯而已至汉叔孙通援是以为高帝月出游之地而作原庙焉原庙之作其殆昉于此乎要之祖宗禘祫既有太庙祧祭又有世室则原庙之作殆后世之防礼非古人之正礼也明矣自是而后次第相承皆以原庙便于用俗礼而为美观其去古人重宗庙之意愈逺矣是以唐有上牙盘之仪本朝祖宗以来帝后神御皆寓道释之馆神宗元丰中始仿汉原庙之制即景灵宫之东西为六殿每殿皆有馆御前殿以奉宣祖已下御容而后殿以奉母后各揭以美名徽宗崇宁初以景灵之隙地乃以驰道之西立西宫以神宗为馆御首哲宗次之号旧宫为景灵东宫东西宫仿于此矣建炎改元之二日即命有司建景灵宫于江寜帝后异殿然不克成洎渡江后自圣祖已下神御皆寓温州天庆宫以祠部郎官兼知州若官使相则兼景灵宫使典奉神御赵忠简为相议筑宫临安以奉祖宗神御而留圣祖于东嘉后不果绍兴十三年二月始迁于临安然但通为三殿以奉圣容无复东都之使矣据今景灵宫在新荘桥之西本刘光武赐第也初营三殿圣祖居前宣祖至徽宗居中元天大圣后与祖宗诸后居后掌宫内侍七人道士一人吏卒二百七十六人上元结灯楼寒食设秋千七夕设摩睺罗帘幙岁一易岁用酌献二百四十羊凡帝后忌辰通用僧道士四七人作法事十八年增建道院二十一年韩世忠卒又以其赐第增筑之天兴殿五楹中殿七楹后殿十七楹斋殿进食殿皆备焉四时朝享莫此为重跽进置盏皆命侍从赞其礼记曰礼时为大又曰礼从宜于是乎见之】
　　事类典祀【丨丨无丰于昵注传说戒高宗祭祀不当丰厚于亲近之庙书】先荐【仲春献羔开氷丨丨寝庙又孟夏荐以含桃丨丨寝庙又孟秋天子尝新丨丨寝庙又仲秋尝麻丨丨寝庙记月令】出游【孝惠帝定宗庙仪法惠帝为东朝长乐宫及间往所跸烦民作复道方筑武庙南通奏事请间曰子孙奈何乗宗庙道上行哉帝惧曰急坏之通曰人主无过举今已作愿陛下为原庙为高皇帝月丨丨衣冠之地益广大孝之本乃诏有司立原庙通传】顾成【文帝使丨丨之庙称为太宗贾谊治安策】陵庙【宣帝诸帝各自居丨旁立丨】新宫【唐正月一日初见宗祖躬执百礼登降拜俯荐享新宫视瞻梁稆戚见容色泪落入俎侍祠之臣助我恻楚】啓圣【本朝建隆立丨丨院】鸿庆【真宗大中祥符七年建丨丨宫诏僝修原庙模修晬容所以伸继孝之心纪发祥之日夙严靖宇以宅仙仪式增壮栋之规仰奉在天之御永光前志益茂神休】昭应【同上六年玉清丨丨宫奉安毕赦肇营宫馆式耀珍图上真高圣凝三气之殊姿英祖神宗俨重瞳之粹质】应天【同上天僖元年丨丨宫安奉毕德音惟洛神定鼎之都实艺祖诞灵之壌兴王之气始兆于丕祥布金之图聿新于崇构爰备彰施之彩防图睟穆之容】景灵【同上大中祥符五年建丨丨宫诏仙源啓祚鸿庆非常惟文考在潜之宫乃冲人载诞之地宜以锡庆院建丨丨宫】朝谒仪【祥符三年诏绀宇斯严圣容如在兹届阳春之防修丨丨之丨宜用瞻崇以伸欵慕自今朝谒啓圣院太宗皇帝神御殿如飨庙之礼设缛位西向再拜升殿行礼毕归位俟宰臣奠献讫就位复再拜永为定式】簨簴数【同上七年诏朕钦奉真猷载严恭馆讲求茂实昭答上灵维朝享之仪并加申饬而丨丨之丨尚阙讨论爰命礼官博详典故广以郊庙之制备兹钟磬之容俨金石之九成庶谐雅意竦熊罴之四列永焕明禋自今玉清昭应景灵宫架并用三十六簴】神御殿【仁宗景德四年建太祖神御殿诏定鼎名区测圭故壤书渊开奥本庶邦取则之都星渚流祥乃艺祖挺生之地朕防遵典礼躬谒山园亦既礼成遂玆临幸载念神宗之旧邸盍恢绍圣之仁祠云云爰就炳灵之地仰图如在之容宜于西京建太祖丨丨丨一如啓圣院制度】防圣宫【哲宗元祐二年丨丨丨奉安神宗神御德音顾瞻山陵未忘宫劒之慕益广宗庙以奉衣冠之游敞凤台之仙宇粲洛之仁祠】元丰赦【神宗丨丨五年原庙奉安丨礼乐未具不足以绍制作之文衣冠出游不足以殚严奉之意乃建上都之名壤是为真祖之殊庭肆营斯宫萃兴宝构载差谷旦只安睟容】元祐诏【哲宗元祐元年太皇太后立神宗原庙诏原庙之立所从来已久前日神宗皇帝初即祠宇并建寝殿以崇严祖考其孝可谓至矣今神宗既已升祔于故事当营神御以奉神灵而宫垣之东密接民里欲加开展则惧成烦扰欲采缙绅之议皆合帝后为一殿则无以称神宗钦奉祖考之意闻治隆殿后有园地以殿后推之本留以待未亡人也可即其地立神宗原庙吾万岁后当从英宗皇帝于戯上以宁神明中以成吾子之志下以安居民之心不亦善乎】西宫成【徽宗崇宁元年景灵丨丨丨德音恭惟神考之圣度越成周之隆宪章修明礼乐备具内辑诸夏外宾四夷更十九年齐天地之化育亘千万世依日月之照临乃眷中都之旧壤载营宝构之新宫谷旦肃防晬容迁奉伟大明之制度恢永佑之规模霜露既降兴言凄怆之怀衣冠出游俨若威灵之在】徽猷建【同上政和四年丨丨丨殿阁成奉安德音乃即禁庭更新宝构奉睟仪于秘殿閟睿藻于西清河图洛书粲昭回之在望云车风马想謦欬以如闻】重光殿【同上崇宁元年改名丨丨丨诏景灵西宫哲宗殿名宝庆而万寿观圣祖殿亦曰宝庆祖孙同称于义未允恭念哲宗聪明齐圣外攘骄悍戎狄内修隳废法度绍述烈祖收功太平其殿额若止以受寳之庆为意实未足昭著前人之光可改为丨丨丨】图配功臣【南渡高宗绍兴十八年丨景灵宫丨享丨丨】柳宗元汉沛国原庙铭【昔在帝尧光有四海元首万邦时则舜禹稷卨佐命垂统股肱天下圣德未衰而内禅元臣继天而受命四姓承休迭有中邦五神环运炎德复起周道削灭秦德暴戾皇天畴庸审厥保承乃命唐帝之后振而兴之又俾元臣之后翊而登之所以绍复丕绩不坠厥祀故曲逆起为策士辅成帝图吐谋洞灵奋竒如神舜之胄也汝阴脱帝密网摧虏暴气扶乘天休运行嘉谋禹之苖也酂侯保绥三秦控引汉中宏器廓度以大帝业卨之裔也淮阴整齐天兵导扬灵威覆赵夷魏拔齐殄楚平阳破三秦虏魏王綘侯定楚地固刘氏皆稷之裔也克复尧绪昭哉甚明天意若曰建火德者必唐帝之胄故汉氏兴焉翼炎运者必唐臣之孙故羣雄登焉是以高帝诞膺圣祚以垂德厚探昊穹之奥防载幽明之休佑杀白帝于大泽以承其灵建赤旂于沛邑以昭其神假手于嬴以混诸侯慿力于项以离关东奉缵尧之元命而四代之后咸献其用得乗木之大统而秦楚之盛不既其位既建皇极设都咸阳抚征四方训齐天下乃乐沛宫以追造邦之本乃歌大风以昭武成之德乃奠旧都以壮王业之基生为汤沐之邑没为思乐之地且曰万岁之下魂游于此惟兹原庙沛宫之旧也祭蚩尤于是庭而赤精降导灵命于是邦而羣雄至登布衣于万乗而子孙得以缵其绪化环堵为四海而黎元得以安其业基岱岳之高源洪河之长蓄灵拥休此焉发迹葢以道备于是而后行之天下制成于是而后广之宇内天下备其道而神复乎本宇内成其制而心怀于旧宜其正名以表功用成其始俾生灵尽其敬焉陈本以宅神用成其终俾生灵尽其慕焉故高帝定位建兹閟宫惠皇嗣服爰立清庙绵越千祀至今血食此所以成始而成终也且夫以断蛇之威安知不运其密用佐岁功以流泽欤以约法之仁安知不流其神睠相旧邦之遗黎欤以绍唐之余庆统天之遗烈安知不奋其神化大祐于下土欤然则展敬乞灵乌可已也铭于旧邑以迪天命其辞曰荡荡明德时惟放勋揖让而退祚于后昆群蛇辅龙以翊天门登翼炎运唐臣之孙秦网既离鹿骇东夏长蛇封豕蹈跃中野天复尧绪钟祐于刘赫矣汉祖播兹皇猷扬旂沛庭约从诸侯豪暴震叠威声布流总制虎臣委成良畴勦殄霸楚遂荒神州区宇怀濡黔黎辑柔表正万国炎灵用休定宅咸阳以都上游留观本邦在镐如周穆穆惠皇宗禋克成崇崇沛宫清庙是慿原念大业肇经兹地乃专元命亦举严祀建旂衅鼔遂据天位魂游故都永介丕祉焕列唐典严恭罔坠勒此休铭以昭本始本集】欧阳公防圣宫颂【西京留守推官将仕郎试秘书省校书郎臣欧阳修谨斋沐涤虑顿首再拜言臣伏见国家采汉书原庙之制作宫于永安以备园寝欲以盛陵邑之充奉昭祖宗之光灵以耀示于千万世甚盛德也臣永推古先王者将有受命之符必先兴业造功以警动觉悟于元元然后有其位而继体守文之君又从而显明丕大以纂修乎旧物故其兢兢勤勤不忘前人是以根深而叶茂德厚而流光子子孙孙承之无疆伏惟皇帝陛下以神圣之德传有大器干健而正离继而明即位以来于兹十年勤邦俭家以修太平日朝东宫示天下孝亲执笾豆三见于郊日星轨道光明清润河不怒溢东南而流四夷承命欢和以宾奔走万里顾非有干戈告让之命文移发召之期而犀珠象牙文马防玉旅于阙庭纳于廐府如司马令无一后先至德之极上格于天下极于地中浃于人而外冒于四表昆虫有命之物无不仰戴神威圣功效见如此太祖创造基业克成厥家当天受命之功太宗征服绥来遂一海内睿武英文之业真宗礼乐文物以隆天声升平告功之典陛下夙夜防恭嗣固鸿业纂服守成之勤基构累积显显昌昌益大而光称于三后之意可谓至孝况春秋岁时以禘以祫则有庙祧之严配天昭孝以享以告则有郊庙明堂之位篆金刻石则有史氏之官歌功之诗流于乐府象德之舞见乎羽毛惟是邦家之光祖宗之为有以示民而垂无穷者罔不宣着陛下承先烈昭孝思所以奉之以严罔不勤备圣人之德谓无以加而犹以为未也乃复因陵园起宫室以望神游土木之功严而不华地爽而洁宇敞而邃神灵杳防如来如宅合于礼经孝子謦咳思亲之义愚以谓宫且成非天子自临享则不能以来三后之灵然郡国不见治道太仆不先整驾恬然未闻有司之诏岂难于动民而迟其咎耶特以筮所考须吉而后行耶不然何独留意于屋墙构筑而至于荐见孝享未之思耶况是宫之制夷山为平外取客土锻石伐木发兵胥靡调旁近郡如此数年而道路之民徒见兴为之功恐愚无以识上意是宜不惜属车之费无讳数日之劳沛然幸临因展陵墓退而谕民以孝思之诚遂见守土之臣采风俗以问高年亦尧舜之事也古者天子之出必有采诗之官而道路童儿之言皆得以闻臣是以不胜惓惓之心谨采西人望幸之意作为颂诗以献阙下辞曰巍峩穹崇奠京之东有山而崧奫沦道源汇流而渊有洛之川川灵山秀回环左右有高而阜其阜何名太祖太宗真宗之陵惟陵之制因山而起隠隠隆隆惟陵之气常王而喜鬰郁葱葱帝怀穹旻受命我宋造初于屯帝念先烈用顾余家宣力以勤赫赫三后重基累构既丰而茂燕翼贻谋是惟永图其传在予曰祖曰宗有德有功予实嗣之克勤克绍以孝以报予敢不思惟此园陵先后之宅既宅且安后来游止弗宫弗室神何以驩乃相川原乃得善地地高惟丘乃以荆灼乃讯宝告曰猷帝命家臣而职我事而往惟寅一毫一丝给以县官无取于民伐洛之薪陶洛之土瓦不病窳柯我之斧登我之山木好且坚家臣之来役夫万名三年有成宫成翼翼在灵之侧须后来格有门有宇有廊有庑有庭有序殿兮耽耽黼帷防防天威可瞻庭兮殖殖钩盾虎防容卫以饬太祖维祖太宗维弟真宗维子三圣嶷嶷有以正位于此而防圣兮在天风马云车其来仙仙圣防于此灵威神驭其宫肃然圣既降矣其谁格之惟圣天子圣降当享其谁来荐亦孝天子孝既克只而来胡迟其下臣修作颂风之】王荆公天章阁延昌殿奉安英宗御容祝文【伏以相名山于洛宅即兆寝园仿原庙于汉仪将迁馆御洁除秘宇严奉睟容冀灵跸之少安副宸情之罔极】
　　诗集卧斋房【摄事斋居力不强谁怜岑寂丨丨丨青苔防防无人迹緑叶阴阴覆砌凉玉宇清风来处逺仙家白日静中长却视九衢车马客自然顔鬓易苍苍欧阳公景灵宫致齐】梦钧天【干戈不用臻无事朝野多欢乐有年便坐防挥飞白笔侍臣新和柏梁篇衣冠忽见藏原庙箫鼓愁闻向洛川寂寞秋风羣玉殿还同恍惚丨丨丨欧阳公永昭陵挽词】耸崔嵬【行殿峩峩出緑槐琳房芝阙丨丨丨管飘落人间去幢节疑从天上来基业百年传圣子黔黎四纪乐春台孤臣不得同鍼虎未死心先冷若灰欧集四月十七日景灵宫奉迎仁宗皇帝御容有感】蔼瑞氛【琳馆清晨丨丨丨玉旒朝罢奏韶钧緑槐夹路飞黄葢翠辇鸣鞘向紫宸金阙日高犹露防旗风细不惊尘自惭白首追时彦行近储胥忝侍臣欧阳公景灵朝谒从驾还宫】清晓去【经旬风雨陟新晴一夜蟾光直到明丨丨衣冠原庙丨分明眷祐似平生】朱门闭【卤簿萧萧鼓吹鸣属车前导乘舆轻十三殿里丨丨丨无复传呼辇路声】朝献牙盘【太室祼将严体荐景灵丨丨荐丨丨九重黼座盘盂固四海苍生奠枕安】道旁故老【俭慈三十一年主已不自知其至尊时向丨丨逢丨丨但能垂泪不能言】禁殿薰风【丨丨丨丨传赐敕宫门晓日缓催班小臣未报君恩重耿耿孤忠入梦间以上并王实斋诗集宁考神御奉安原庙】绣云卤簿【黄繖中间一防红丨丨丨丨海棠风钧容声出云霄外马上谁怜有老聋洪平斋正月十九日孟享从驾】








　　古今合璧事类备要外集卷九
　　钦定四库全书
　　古今合璧事类备要外集卷十
　　宋　谢维新　撰
　　音乐门
　　乐
　　音乐发挥【天地之间阴阳二气而已阴阳之动荡而有声者莫如风与雷自昔圣人于风则取其为号令于雷则取其为乐易曰雷出地奋豫先王以作乐崇德其是乐之所由本乎葢自黄帝作伶伦自大夏之西昆仑之阴取竹之嶰谷生其窍厚均者断两节间而吹之以为黄钟宫以听凤之鸣其雄鸣亦六雌鸣亦六比皆可以生之是为律本此其为制乐之始乎唐虞盛时有防以专其典乐之职而六律五声八音相比而成厥后商人尚声臭味未成乐三阕而后迎牲成周盛际兵寝刑措周公于是作乐以文太平而六典之书宗伯一官其典乐之属居其半是以成康之世颂声洋溢皆是乐之胚腪也三代之衰先王之乐几尽惟太师一官世得典乐至于春秋之季以挚且适齐而入河入海入汉踵至焉而先王之乐泯没而不传焉当是时所闻者惟郑卫桑间濮上之音纵有乐亦与先王有异此夫子于齐而忽有闻韶之喜孟子于齐梁诸君子夏于魏文侯则有同乐独乐古乐新乐之辨正以慨叹于后世之乐非先王之乐明矣秦人之兴每事不师古始奚复以先王之乐为重故李斯一书丁宁反覆以为击瓮叩缶弹筝拊髀欲呜呜快耳以为真秦之声厥后汉高以马上得天下且不识诗书之为何物况于乐乎故贾生于文帝之世直欲挽三代之礼乐帝且谦逊以为未遑以文帝之仁厚且未暇及于三代之乐况下于文帝者乎是以武帝之兴其在汉家虽有刘氏之乐亦不过止为汉人之乐光武中兴至明帝时始改大予之名故王通谓之制能终之以礼乐则三王之举则其不足于汉人之乐可知矣自三国以至于六朝隋唐一代之兴各有一代之乐其间所辨律度之长短声音之清浊区区求以合乎古要之不过止为后世之乐故王通氏谓孔明王猛不死则礼乐可兴葢将欲挽后世为三代之乐可也是以中説一书其问礼问乐非无人至于房杜则终身诿曰不能葢房杜非不能为隋唐之乐而不能为三代之乐也唯房杜之不能是以唐人之兴其所与定为一代之乐者不过祖孝孙窦璡张说等辈亦何有于古人之乐哉五代天下浊乱固无足责我宋勃兴太祖始以雅乐声高故既诏和岘定其制又继而命窦仪以定其章厥后仁宗之世而燕肃宋祁辈又从而按试修广焉最其后莫大于范镇刘几以定黄钟之律而辨四汨四清之声而后一代之乐纯乎正不幸崇观小人用事倡为丰亨豫大之说以文太平虽能作大晟乐置大司乐要亦不过崇虚文以饰美观而已亦奚救于宣靖之弊哉中兴立国江左每事草剏绍兴十一年而明堂始备大乐至十六年始作景钟奏新乐葢自息兵二十年而乐之文物畧备四宗缉熙承平百年天地之间洋洋和气所谓致隆平颂清庙者宛然常如一日又岂必待区区致辨于和鸣戛击之末而谓之乐耶】
　　事类崇德【先王以作乐丨丨易】象德【乐所以丨丨也】德华【乐者丨之丨非听其铿锵而已】德音【圣人治天下天下大定然后正六律和五声弦歌诗颂此之谓丨丨德音之谓乐】天作【乐由丨丨】阳来【乐由丨丨生于音感于物并记】大巻【黄帝乐曰云门丨丨】咸池【黄帝作丨丨注咸皆也池苞容浸润也】六茎【颛帝作丨丨注茎根茎泽及下也】五英【帝喾作丨丨】大章【尧作丨丨注章明也】大防【舜作丨丨注防绍也继尧】张乐【北门成问于黄帝曰帝丨咸池之丨于洞庭之野吾始闻之惧复闻之怠卒闻之惑荡荡黙黙乃不自得庄天运】典乐【帝曰防命汝丨丨敎胄子直而温寛而栗刚而无虐简而无傲诗言志歌永言声依永律和声八音克谐无相夺伦神人以和防曰于予击石拊石百兽率舞】大夏【禹作丨丨注夏大也承二帝】大濩【汤作丨丨注濩救也】作武【武王丨丨注言以武功定天下】作勺【周公丨丨注言能酌取先祖之道并汉礼乐志】象成【孔子曰乐丨丨者也摠干而山立武王之事也发扬蹈厉太公之志也武乱皆坐周召之治也且夫武始而北出再成而灭商三成而南四成而南国是疆五成而分周公左召公右六成复缀以崇天子夹振之而驷伐盛威于中国也分夹而进事蚤济也久立于缀以待诸侯之至也注每奏武曲一终为一成始奏象观兵盟津时再象克殷时三象克殷有余力而反也四象南方荆蛮之国侵畔者服也五奏象周召分职而治也六奏象兵还振旅也复缀反位正也崇充也凡六奏以充武乐乐记】告成【酌丨丨大武也言能酌先祖之道以养天下也注周公后摄六年制礼作乐归政成王乃后祭于庙而奏之其始成告之而已诗】乐奏【曹太子射姑来朝享之初献丨丨而叹施父曰曹太子其有忧乎非叹所也左桓九】乐徧【周王子頽享五大夫丨及丨舞郑伯闻之见虢叔曰哀乐失时殃咎必至今王子頽歌舞不倦乐祸也注皆舞六代之乐庄二十】乐备【郑厉公享王于阙西辟丨丨注备六代之乐庄二十一】乐半【郑人赂晋侯以师悝师触师蠲歌钟三肆及其镈磬女乐二八晋侯以丨之丨赐魏綘于是乎有金石之乐左襄】乐成【孔子语鲁太师丨曰乐其可知也始作翕如也从之纯如也皦如也绎如也以丨】乐正【孔子自卫反鲁然后丨丨雅颂各得其所并语】不知味【孔子在齐闻韶三月丨丨肉丨曰不图为乐之至于斯也语】不知人【赵简子五日丨丨丨寤曰我之帝所与百神游于钧天广乐九奏万舞不类三代之乐其声动人】文侯问【魏丨丨丨于子夏曰吾端冕而听古乐则唯恐卧听郑卫之音则不知倦敢问古乐之如彼何也新乐之如此何也子夏对曰今夫古乐进旅退旅和正以广弦匏笙簧防守拊鼓始奏以文复乱以武治乱以相讯疾以雅君子于是语于是道古修身及家平均天下此古乐之发也今夫新乐进俯退俯奸声以滥溺而不止及优侏儒獶杂子女不知父子乐终不可以语不可以道古此新乐之发也今君所问者乐也所好者音也云云】齐王语【庄暴见孟子曰暴见于王王语暴以好乐暴未有以对也好乐何如孟子曰王之好乐甚则齐国其庶几乎它日见于王曰王尝语庄子以好乐有诸王曰寡人非能好先王之乐直好世俗之乐耳孟子曰今之乐犹古之乐也曰可得闻欤曰独乐乐与人乐乐孰乐曰不若与人曰与少乐乐与众乐乐孰乐曰不若与众臣请为王言乐今王鼓乐于此百姓闻王钟鼓之声管籥之音举疾首蹙頞而相告曰吾王之好鼓乐夫何使我至于此极也父子不相见兄弟妻子离散云云此无他不与民同乐也今王鼓乐于此百姓闻王钟鼓之声管籥之音举欣欣然有喜色而相告曰吾王庶几无疾病欤何以能鼓乐也云云此无他与民同乐也】寿人乐【汉髙祖唐山夫人作也周有房中乐秦改名丨丨丨凡乐乐其所生高祖乐楚声故房中乐楚声】安世乐【孝惠二年楚乐府令夏侯寛备其箫管更名丨丨丨】纪铿锵【汉兴乐家有制氏以雅乐声律世世在大乐官但能丨其丨丨鼓舞而不能言其义并礼乐志】用烝祭【汉明帝时乐有四品一曰大予乐郊庙上陵之所用焉二曰雅颂乐辟雍飨射之所用焉三曰黄门鼓吹乐天子宴羣臣之所用焉其四曰短箫铙歌乐军中之所用焉又采百官诗颂以为登歌十月吉辰始用烝祭董卓之乱正声咸荡晋音乐志】杜防定【汉雅乐郎丨丨能晓乐事八音七始靡不兼该魏武平荆州得防使其刋丨雅律魏有先代古乐自防始也自此迄晋用相因循永嘉之乱尽沦胡羯】郑译奏【隋开皇二年齐黄门侍郎顔之推上言礼崩乐坏其来日久今太常雅乐并用胡声请凭梁国旧章事考寻古典高祖不从曰梁乐亡国之音奈何遣我用邪是时尚因周乐命工人齐树提检校乐府改换声律益不能通俄而沛公丨丨丨上请更修正于是诏牛章彦之何妥等议正乐然沦谬既久音律多乖积年议不定】何妥陈【何妥旧以学问雅为高祖所信高祖素不知乐妥又耻已宿儒不逮译等欲沮坏其事乃立议非之是时竞为异议各立朋党是非之理纷然淆乱或欲令各修造待成择其善者从之妥恐乐成善恶易见乃请张乐试之遂先説曰黄钟者以象人君之德及奏黄钟之调高祖曰滔滔和雅甚与我心防妥因陈用黄钟一宫不假余律高祖大悦班赐妥等修乐者自是译等议寝】牛请【后丨丨又因郑译之丨依古五声六律旋相为宫雅乐每宫但一调唯缦气奏五调谓之五音缦乐用七调祭祀施用各依声律尊卑为次高祖犹忆妥言注奏下不许作旋宫之乐但作黄钟一宫而已故隋代雅乐唯奏黄钟一宫郊庙近气用五调旧工更尽其余声律皆不复通或有能为蕤宾之宫者享祀之际肆之竟无觉者】二十器【大业元年炀帝诏修高庙乐有司未及陈奏帝又以礼乐之事总付秘书监柳顾言等增多开皇乐器大益乐员郊庙乐悬并令新制帝复难于改作其议竟寝其雅乐鼓吹多依开皇之故雅乐合丨丨丨】十二律【隋灭陈郑译牛之徒皆名知乐相与撰定依京房六十律因而六之为三百六十律以当一岁之日又以一律为七音音为一调凡十二律为八十四调其说甚详】钟鼓云乎【唐兴即用隋旧武德九年诏太常少卿祖孝孙等定乐既成奏之太宗谓侍臣曰古者圣人防情以作乐国之兴衰未必由此杜淹曰陈将亡也有玉树后庭花齐将亡也有伴侣曲闻者悲泣所谓亡国之音哀以思以是观之亦乐之所起帝曰夫声之所感各因人之哀乐将亡之政其民苦故闻以悲今玉树伴侣之曲尚存为公奏之知必不悲魏征曰孔子称乐云乐云丨丨丨丨哉乐在人和不在音也】金石谐矣【张文收复请重正余乐帝不许曰朕闻人和则乐和若百姓安乐丨丨自丨丨】用十二钟【唐兴即用隋乐武德九年诏祖孝孙协律郎窦璡等定雅乐初隋用黄钟一宫惟击七钟其五钟设而不击谓之哑钟协律郎张文收乃依古断竹为十二律高祖命与孝孙吹调五钟叩之而应由是十二钟皆用】制十二和【祖孝孙又以十二月旋相为六十声八十四调乐成奏之初孝孙已定乐乃曰大乐与天地同和者也丨丨丨丨以法天之成数号大唐雅乐一曰豫和二曰顺和三曰永和四曰肃和五曰雍和六曰寿和七曰舒和八曰太和九曰昭和十曰休和十一曰正和十二曰承和用于郊庙朝廷以和人神】舞士九百【武后享坤宫自制大乐丨丨用丨丨人】壮士千人【先时大飨杂进优倡刘瑑为宣武节度使乃曰岂军中乐邪取丨丨丨丨被铠拥矛盾习击刺与吏士临视】撰诞圣乐【王防休尝得大常乐家刘玠丨继天丨丨丨因帝诞以献其乐以宫为钧示五声有君也以土为德本五运在中也奏二十五丰取二十四气而成一岁奏十六节象元凯于朝者后中和乐本此】作奉圣乐【始韦皋丨丨丨丨于頔作顺圣乐常奏之军中李夷简帅劒南辄废去谓礼乐非诸侯可作诘其属曰我欲戒前人非以诒戒后来】五坊师子【赵宗儒守太常卿太常有丨丨丨丨乐非大朝防不作帝嗜声色宦官预敎坊者乃移书取之宗儒以诉宰相宰相以专事有司不应关白以懦不职罢】音声博士【开元二年又置内敎坊于蓬莱宫侧有丨丨丨丨第一曹博士第二曹博士】侏优杂技【京师置左右敎坊掌丨丨丨丨自是不隶太常以中官为敎坊使同上】宫商离乱【凉州献新曲帝御便坐召诸王观议皇宪曰曲虽佳然宫离而不属商乱而暴君卑迫下臣僭犯上发于忽微形于音声播之咏歌见于人事臣恐一旦有播迁之祸帝黙然及安史乱乃思宪审音】金石谐婉【裴知古善乐律神龙元年正月享太庙乐作知古密谓万年令元行冲曰丨丨丨丨将有大庆在唐室子孙乎是月中宗复位】歌声烦慝【五代明年正旦复奏于庭而登丨发丨悲离丨丨如薤露虞殡之音闻者皆悲愤其年高祖崩】诏王朴正【周世宗丨丨丨考丨雅乐朴以十二律管互吹难得其真乃依京房为律准以九尺之弦十三依管长短寸分设柱用七声为均乐成而和凡所为当时无敢难者所作乐至今用之不变本传】命和岘制【本朝太祖干德四年上以雅乐声高丨丨丨依古法丨造新尺并黄钟九寸之管音始和畅】命冯元修【仁宗景祐二年丨丨丨聂冦卿宋祁同丨乐书为景祐广乐记】改周乐名【建隆元年夏四月定乐名丨丨丨文舞崇德之舞为文德之舞武舞众成之舞为武功之舞十二顺为十二安乐章皆窦俨所定也】减周乐律【皇祐二年诏国初循用王朴窦仪所定周乐太祖患其声高遂令和岘减下一律】何器象求【仁宗景祐四年韩魏公因详定胡巽之等所造钟律曰不若穷作乐之源为致治之本使政令平简民物熙洽海内击壤鼓腹以歌太平斯乃治古之乐丨为丨丨丨乎】与政化通【同上诏中外臣寮洎草泽有知雅乐音律得失者御史刘防言乐之大本丨丨丨丨不当轻易其器】今乐不然【同上天圣四年上问古今之乐异同王曾曰古乐用于天地宗庙社稷山川鬼神而听者和悦丨丨丨丨徒娱人耳目荡人心志自昔人君流连荒亡者莫不由此】古乐不同【哲宗范淳夫讲孟子今之乐犹古之乐曰孟子切于救民故深劝齐王与民同乐非欲以今乐治天下尝考孔子答顔渊为邦之问孔子所言者为邦之正道孟子所言者救世之急务此所以不同】纯厚皦绎【徽宗政和三年诏比诏有司以大晟乐播之敎坊按试于庭五声既具八音始全无惉懘焦急之声有丨丨丨丨之美可以所进乐并颁天下其旧乐悉行禁止】啴厚纯和【同上年诏声律之度协彼中声乃诏太师鲁国公京讨论载籍博求防古去焦急惉懘之非成丨丨丨丨之美庶几比隆三代追配韶武矣】辅臣按试【徽宗政和三年御笔以乐敎士先王之政葢仁言不如仁声之入人深也乐乐此者也士茍知乐乎此则达性命之理矣两学生按试已成丨丨丨丨讫取防】苏东坡九成台铭【韶阳太守秋咸新作九成台玉局散吏苏轼为之铭曰自秦并天下灭礼乐韶之不作葢千三百二十有三年其器存其人亡则韶既已矣而况于人器两亡而不传虽然韶则亡矣而有不亡者存葢尝与日月寒暑晦明风雨并行于天地之间世无郭子綦则耳未尝闻地籁也而况得闻天籁使耳闻天籁则凡有形有声者皆吾羽旄干戚管磬鞄尝试与子登夫韶石之上舜峯之下望苍梧之莽九疑之聨绵览观山川之吐吞草木之俯仰鸟兽之鸣号众窍之呼吸往来倡和非有度数而均节多成者非韶之大成乎上方立极以安天下人和而气应气应而乐作则夫所谓箫韶九成来凤凰而舞百兽者既已粲然毕陈于前矣】司马温公通鉴论【夫礼乐有本有文中和者本也容声者文也二者不可废先王守礼乐之本未尝须臾去于心行礼乐之文未尝须臾逺于身兴于闺门着于朝廷被于乡遂比邻达于诸侯流于四海自祭祀军旅至于饮食起居未尝不在礼乐之中如此数十百年然后治化周浃凤凰来仪也茍无其本而徒有其文一日行之而百日舍之求以移风易俗诚亦难矣是以汉武帝置协律歌天瑞非不美也不能免哀痛之诏王莽建羲和考律吕非不精也不能救渐台之祸晋武帝制笛尺调金石非不详也不能弭平阳之灾梁武帝立四器调八音非不察也不能免台城之辱然则虽韶夏濩武之音具存于世茍其余不足以称之曽不能化一夫况四海乎是犹执垂之规矩而无工与材坐而待器之成终不可得也况齐陈淫昏之主亡国之音蹔奏于庭乌能变一世之哀乐哉而太宗遽云治之隆替不由于乐何发言之易而果于非圣人也如此夫礼非威仪之谓也然无威仪则礼不可得而行矣乐非声音之谓也然无声音则乐不可得而见矣譬诸山取其一土一石而谓之山则不可然土石皆去山何在哉故曰无本不立无文不行奈何以齐陈之音不验于今世而谓乐无益于治乱何异睹拳石而轻泰山乎必若所言则是五帝三王之作乐皆妄也君子于其所不知葢阙如也惜哉】欧阳修梅圣俞诗藁述【凡乐达天地之和而与人之气相接故其疾徐奋动可以感于心欢欣恻怆可以察于声五声单出于金石不能自和之而工者和之然抱其器知其声节其廉肉而调其律吕如此者工之善也今指其器以问于工曰彼簨者簴者堵而编执而列者何也彼必曰鼗鼓钟磬丝管干戚也又语其声以问之曰彼清者浊者刚而奋柔而曼衍者或在郊或在庙堂之下而罗者何也彼必曰八音五声六代之曲上者歌而下者舞也其声器名物皆可以数而对也然至乎动荡血脉流通精神使人可以喜可以悲或歌或泣不知手足鼓舞之所然问其何以感之者则虽有善工犹不知其所以然焉葢不可得而言也乐之道深矣故工之善者必得于心应于手而不可述之言也听之善亦必得于心而防以意不可得而言也尧舜之时防得之以和人神舞百兽三代春秋之际师襄师旷州鸠之徒得之为乐官理国家知兴亡周衰官失乐器沦亡散之河海逾千百岁间未闻有得之者其天地人之和气相接者既不得泄于金石疑其遂独钟于人故其人之得者虽不可和于乐尚能歌之为诗古者登歌清庙太师掌之而诸侯之国亦各有诗以道其风土性情至于投壶飨射必使工歌以达其意而为宾乐葢诗者乐之苗裔欤】
　　诗集谐韶濩【正声丨丨丨韩诗】知燥湿【音丨丨丨杜防府咏怀】








　　古今合璧事类备要外集卷十
<子部,类书类,古今合璧事类备要>
　　钦定四库全书
　　古今合璧事类备要外集卷十一
　　宋　谢维新　撰
　　音乐门
　　乐章【附乐府乐曲】
　　乐章源流【乐章即乐府之本乐歌即乐府之流自成周制为颂声二十一篇厥后郑康成笺其每篇皆为乐歌由此言之周之乐章即后世之乐歌也特周人之乐章纯乎正后世之乐歌纯乎淫唯其正也可以告神明可以祀天地唯其淫也则虽咏及日月星辰霜露山川草木虫鱼之变而其情则终流于淫靡而与古乐章之情不同也自周人制为乐章而汉世则有乐府如武帝郊祀等歌班固明堂等诗皆汉人之乐府也然当汉之世作为诗歌犹可以质诸鬼神告于祖宗也及乐府之一变于是晋宋之际又有所谓古乐府之章如释子兰释贯休等作虽托物以寓兴而其辞终入于鄙俚又与汉人之乐府不可同日语也又孰知乐府之变又变而为隋唐五代之际之乐歌乎夫当唐之世如贺白阙　之所述犹足以发越性情而时寓讽讥也岂知乐歌又变而为本朝之长短句乎世率谓今之词曲即乐府之异名也然今世之所谓词曲者其方唐人之乐歌则又愈降而愈下矣自词曲之变又转而为巷陌市井之歌则又乐府之所不足道云】
　　事类永言【歌丨丨书】长言【歌之为言丨丨之也记】登歌【丨丨者五帝三王之声】善歌【丨丨者使人继其声】人声【歌者在上贵丨丨也】合声【丨丨习歌于国学也同上】乐语【大司乐以乐德丨丨敎国子】乐歌【敎六诗曰风曰赋曰比曰兴曰雅曰颂注丨丨并礼】八阕【葛天氏之乐三人操牛尾提足以歌丨丨吕氏春秋】五弦【神农丨丨隋志】云门【丨丨轩辕氏之乐歌也其义葢言云之出润益万物如帝之德无所不施】咸池【丨丨陶唐氏之乐歌也其义葢称尧德至大无不备全元化油油兮孰知其然至德汩汩兮顺之以先元化浘浘兮孰知其能至道泱泱兮曲之以全】五茎【丨丨颛顼之乐歌也其义葢称颛顼得丨德之根丨】大韶【丨丨有虞氏之乐歌也其义葢称帝舜能绍先圣之德】勑命【帝庸作歌曰丨天之丨惟时惟几乃歌曰股肱喜哉元首起哉百工熙哉皋陶拜手飏言曰念哉率作兴事谨乃宪钦哉屡省乃成钦哉乃赓载歌曰元首明哉股肱良哉庶事康哉又歌曰元首丛脞哉股肱惰哉万事隳哉帝拜曰俞往钦哉】述戒【太康尸位以逸豫灭厥德畋于有洛之表厥弟五人御其母以从徯于洛之汭丨大禹之丨以作歌其一曰皇祖有训民可近不可下民惟邦本本固邦寜予视天下愚夫愚妇一能胜予一人三失怨岂在明不见是图予临兆民若朽索之御六马为人上者奈何不敬其二曰云云其三曰云云其四曰云云其五曰云云】南风【昔者舜弹五之琴造丨丨之诗其诗曰丨丨之薰兮可以解吾民之愠兮南风之时兮可以阜吾民之财兮唯修此化故其兴也勃焉德如泉流至于今王公大人述而弗忘家语】庆云【帝舜时景星出房地出乗黄之马和气普应丨丨兴焉若烟非烟若云非云郁郁纷纷萧索轮囷百工相和而歌庆云帝乃唱之曰丨丨烂兮糺漫漫兮日月光华旦复旦兮羣后咸进稽首曰明明上天烂然星陈日月光华洪予一人帝乃载歌曰日月有常星辰有行四时顺经万物允诚于予论乐配天之灵迁于圣贤莫不咸听鼚乎鼓之轩乎舞之精华以竭褰裳去之宋符瑞志】景星【见上】大夏【丨丨有夏氏之乐歌也其义葢称禹治水其功能大中国茫茫下土兮乃生九州山有长岑兮川有深流茫茫下土兮乃均四方国有人民兮野有封疆茫茫下土兮乃歌万年上着茂功兮下载人天】大濩【丨丨有殷氏之乐歌也其义葢称汤救天下濩然得所万姓苦兮怨且哭不有圣人兮谁护育圣人生兮天下和万物熙熙兮舞且歌以上并见元结乐诗】商颂【丨丨自那至殷武皆当时之乐歌诗疏】周颂【丨丨自清庙至般诗凡三十一篇皆当时之乐歌同上】歌北鄙【纣丨丨丨而殷王灭隋志】歌黄竹【穆天子游黄台之丘猎于平泽有降雨天子乃休日中大寒北风雨雪有冻人天子作黄竹歌以哀之穆天子传】穆叔拜【晋侯享鲁丨丨金奏肆夏之三不拜工歌文王之三又不拜歌鹿鸣之三三丨韩献子使行人子贡问之曰子以君命辱于敝邑先君之礼借之以乐以辱吾子吾子舍其大而重拜其细敢问何礼也对曰三夏天子所以享元侯也使臣弗敢与闻文王两君相见之乐也臣不敢及鹿鸣君所以嘉寡君也敢不拜嘉四牡君所以劳使臣也敢不重拜皇皇者华君敎使臣曰必谘于周臣闻之访闻于善为咨咨亲为询咨礼为度咨事为咨难为谋臣获五善敢不重拜】师曹请【孙蒯入使公饮之酒使太师歌巧言之卒章太师辞丨丨丨为之初公有嬖妾使师曹诲之琴师曹鞭之公怒鞭师曹三百故师曹欲歌之以怒孙子以报公公使歌之遂诵之左襄十四】季札观【吴丨丨聘鲁请丨于周乐使工为之歌周南召南曰美哉始基之矣犹未也然勤而不怨矣为之歌邶卫曰美哉渊乎忧而不困者也吾闻卫康叔武公之德如是是其卫风乎为之歌王曰美哉思而不惧其周之东乎为之歌郑曰美哉其细已甚民弗堪也是其先亡乎为之歌齐曰美哉泱泱乎大风也哉表东海者其太公乎国未可量也为之歌曰美哉荡乎乐而不淫其周公之东乎为之歌秦曰此之谓夏声夫能夏则大大之至也其周之旧乎为之歌魏曰美哉沨沨乎大而婉险而易行以德辅此则明主也为之歌唐曰思深哉其有陶唐氏之遗风乎不然何忧之深也非令德之后谁能若是为之歌陈曰国无主其能久乎自郐以下无讥焉为之歌小雅曰美哉思而不贰怨而不言其周德之衰乎犹有先王之遗民焉为之歌大雅曰广哉熙熙乎曲而有直体其文王之德乎为之歌颂曰至矣哉直而不倨曲而不屈迩而不偪逺而不携迁而不淫复而不厌哀而不愁乐而不荒用而不匮广而不宣施而不费取而不贪处而不底行而不流五声和八风平节有度守有序盛德之所同也云云观止矣若有他乐吾不敢请已】歌南风【师旷曰吾骤丨丨丨又歌北风南风不竞楚必无功左】歌白雪【有丨于郢中和者不过数人唱弥高而和弥寡阳春丨丨之歌也宋玉】扣角歌【甯戚饭牛丨丨而丨】曳杖歌【孔子蚤作负手丨丨消揺扣门丨曰云云记檀弓】取瑟歌【孔子孺悲出丨丨而丨使之闻之】歌而善【子与人丨丨丨必使反之而后和之】歌而过【楚狂接舆丨丨丨孔子曰凤兮凤兮何德之衰往者不可谏来者犹可追已而已而今之从政者殆而】雉朝飞【齐犊沐作丨丨丨】思归引【卫女作丨丨丨】子贡闻声【丨丨见师乙而问焉曰赐丨丨歌各有宜也师乙曰乙贱工也何足以问所宜请诵其所闻而吾子自执焉夫歌者直已而陈德也直而静柔而正者宜歌颂广大而静疏达而信者宜歌大雅恭俭而好礼者宜歌小雅正直而静廉而谦者宜歌风肆直而慈爱者宜歌商温良而能断者宜歌齐记】曾子曳纵【丨丨居卫丨丨而歌商颂声满天地若出金石庄子】秦青抚节【薛谭学讴于丨丨未穷青之防自谓尽之矣遂辞去归秦亦弗止饯于郊衢丨丨悲歌声振林木响遏行云薛谭乃谢求返终身不敢言归张华博物志】韩娥余响【昔丨丨东之齐粮匮鬻歌假食既去而丨丨绕梁三日不絶左右以其不去过逆旅人辱之韩娥因漫声哀哭一里老防悲愁涕泣三日不食娥复漫声长歌一里老防欢忭舞蹈不能自乐乃厚赂而遣之故雍门之人至今善歌哭效娥之遗声也同上】莫愁善讴【石城有女子名丨丨丨歌丨石城乐和中有忘愁声因有此歌古今乐录】虞公发声【汉兴以来善歌鲁人丨丨丨丨清哀拂动梁尘学者莫能及也刘向别録】齐右善歌【昔者王豹处于淇而河西善讴緜驹处于髙唐而丨丨丨丨孟】鼓枻而歌【屈原既放游于江潭行吟泽畔渔父见而问之云云渔父莞尔而笑丨丨丨去乃丨曰沧浪之水清兮可以濯我缨沧浪之水浊兮可以濯我足遂去不复言文选渔父辞】歌沧浪清【有孺子丨曰丨丨之水丨兮可以濯我缨沧浪之水浊兮可以濯我足孔子曰小子听之清斯濯缨浊斯濯足矣自取之也孟】歌易水寒【荆轲至燕爱燕之狗屠及善击筑者高渐离轲嗜酒日与狗屠及渐离饮于燕市酒酣渐离击筑轲和而歌于市中相乐也已而相泣旁若无人者后为燕太子丹报雠于秦太子及宾客知其事者皆白衣冠以送之至易水上既祖取道高渐离击筑荆轲和而歌为变征之声士皆流泪涕泣又前而为丨曰风萧萧兮丨丨丨壮士一去兮不复还复为羽声慷慨士皆瞑目髪尽上指冠于是荆轲就车而去史记本传】为歌数曲【项羽军少食尽诸侯兵围之数重乃起饮帐中有美人姓虞氏常幸从骏马名骓常骑乃悲歌慷慨自丨丨诗曰力拔山兮气葢世时不利兮骓不逝骓不逝兮可奈何虞兮虞兮奈若何歌丨丨美人和之】为歌寄哀【田横秦末自立为齐王后居海岛高帝得天下召横不至遂自刭从者不敢哭而不胜哀故丨丨以丨丨情今之挽歌自横始也】作大风歌【汉高祖过沛置酒饮酣击筑自歌曰大风起兮云飞扬威加海内兮归故乡安得猛士兮守四方令儿皆和习之】作秋风词【武帝丨丨丨丨曰秋风起兮白云飞草木黄落兮鴈南归兰有秀兮菊有芳怀家人兮不能忘泛楼船兮济汾河横中流兮扬素波箫鼓鸣兮发棹歌欢乐极兮哀情多少壮几时兮奈老何】合八音调【武帝定郊祀之礼乃立乐府采诗夜诵以李延年为协律都尉多举司马相如等造为诗赋畧论律吕以丨丨丨之丨作十九章之歌以正月上辛用事甘泉圜丘使童男女七十人俱歌昏词至明夜常有神光如流星止集于祠坛天子自竹宫而望拜百官侍祠者皆肃然动心焉安世房中歌曰硙硙即即师象山则呜呼孝哉案抚戎国蛮夷竭欢象来致福兼临是爱终无兵革郊祀歌练时日侯有望膋萧延四方首桂酒宾入乡帝临清和六合制数以五海内安宁兴文偃武后王富媪昭明三光穆穆优游嘉服上黄青阳青阳开动根荄以逐灵声发荣壧处倾听枯藁复产乃成厥命众庶熙熙施及夭胎羣生啿啿惟春之祺天马天马徕从西极涉沙九夷服天马徕龙之媒游阊阖观玉台天门天门开詄荡荡月穆穆以金波日华曜以宣明景星景星显见信星彪列象载昭庭日亲以察斋房斋房产草九茎连叶宫童效异披图按牒气之精回复此都防夔日茂芝成灵华前礼乐志】制氏乐声【汉兴乐家有丨丨以雅丨丨律世世在大乐官但能纪其铿锵鼓舞而不能言其义】窦公乐章【六国时魏文侯最为好古汉文时得其乐人丨丨献其书乃周官大宗伯大司丨之丨也】孙通乐曲【叔丨丨因秦乐人制宗庙乐大祝迎神于庙门奏嘉至犹古降神之乐也皇帝入庙奏永至为行步节犹古采齐肆夏也干豆上奏登歌不以管弦乱人声欲在位褊闻之犹古清庙之歌也再终下奏休成乐美神明既享也皇帝就于东厢坐室奏永安之乐成礼也】戚夫人歌【汉丨丨丨丨入塞之曲声入云霄】李延年歌【丨丨丨善丨多变新声号协律声也】依鹿鸣声【宣帝神爵五凤之间天下殷富数有嘉应上颇作歌诗欲兴协律之事丞相魏相奏言知音善鼓琴者渤海赵定梁国龚德皆召见待诏于是益州刺史王襄欲宣风化于众庶闻王褒有俊材请与相见使褒作中和乐职宣布诗选好事者令丨丨丨之丨习而歌之时汜乡侯何武为僮子选在歌中久之武等学长安歌太学下转而上闻宣帝召见武等观之皆赐帛谓曰此盛德之事吾何足以当之汉王褒传】下太乐官【汉安世乐房中歌十七章又郊祀歌十九章其余巡狩福应之事不序郊庙故弗论是时河间献王有雅材亦以为治道非礼乐不成因献所集雅乐天子丨丨丨丨常存之前礼乐志】无渡河曲【见乐器箜篌注】悲翁战曲【乐曲有丨丨丨城南门东有贤女童和三年中乐久长殿前生桂树并曲名也前志】乌生子曲【凡乐章古辞今之存者前汉世街陌謡讴江南采莲丨丨八九丨白头吟之属是也】凤将雏曲【丨丨丨者旧歌丨前汉车骑将军　充所制也】女子夜造【子夜歌者丨丨丨丨之孝武时琅琊王轲之家有鬼歌子夜则子夜是此时人也】陈左善清【魏晋之世有孙氏善旧曲宋识善击节唱和丨丨丨丨歌列和善吹笛郝索善弹筝朱生善琵琶尤发新声故传立著书曰人若钦所闻而忽所见不亦惑乎此六人生于上世越古今而无俪晋志】淫辟而罢【汉郊庙诗歌未有祖宗之事又不协于钟律皆以郑声施于朝廷至成帝时郑声尤甚黄门名倡富显于世贵戚五侯定陵富平外戚之家淫侈过度至与人主争女乐哀帝自为定陶王时疾之又性不好音及即位下诏曰惟世俗奢泰文巧而郑卫之声兴夫奢泰而下不逊而国贫文巧则趋末背本者众郑卫之声兴则淫辟之化流而欲黎庶素朴家给犹浊其源而求其流清岂不难哉其罢乐府官郊祭乐及古兵法武乐在经非郑卫之乐者条奏礼乐志】阙误必顾【吴周瑜少精音律虽三爵后有丨丨瑜知之丨丨时人语曰曲有误周郎顾】罢鸡鸣曲【晋武帝受禅丨丨名】制团扇歌【团扇歌者中书令王珉与嫂婢有情爱好甚笃嫂捶挞婢婢善歌而珉好捉白团扇故丨此歌】歌诗二十【国乐以雅为称取诗序言天下之事形四方之风谓之雅止乎十二则天数也其辞并沈约所制其丨丨丨丨曲】歌诗十八【南北郊明堂宗庙之礼有登歌今又列其丨丨一丨丨曲】歌述功德【鼓吹宋齐并用汉曲又充庭用十六曲高祖乃去四曲留其十二合四时也更制新丨以丨丨丨】歌述佛法【宋武帝笃信佛法制善哉大乐大欢天道仙道神王龙王灭过恶除爱水断若转等十篇名为正乐皆述佛法又有法乐童子伎童子倚歌梵呗设无遮大防则为之】黄鹂留曲【陈后主嗣位耽荒于酒视朝之外多在宴筵尤重声乐遣宫女习北方箫鼓谓之代北酒酣则奏之又于清乐中造丨丨丨及玉树后庭花金钗两臂垂等丨与幸臣等制其歌词绮艳相高极于轻薄男女唱和其音甚哀】簸逻回歌【北齐道武破慕容寳获晋乐器不知采用天兴初邓彦海奏上庙乐乐章既阙杂以丨丨丨丨并隋志】有伴侣曲【齐将亡也丨丨丨丨闻者悲泣见乐注】有堂堂曲【隋乐府丨丨丨丨李嗣真详见后注】万石乐曲【唐韦丨丨善音律上元中迁太常少卿当时郊庙燕　丨丨皆丨丨与太史令姚元辨增损之】王维乐曲【宝应中代宗语王绍曰朕尝于诸王座闻丨丨丨丨今传几何遣中人王承华往取缙裒律数十百篇上之】梨园法部【明皇知音律又酷爱法曲选坐部伎子弟三百敎于梨园弟子宫女数百亦为梨园弟子居宜春北院丨丨丨丨吏置小部音声三十余人】上桑条歌【中宗庶人韦氏太史迦叶志忠丨丨丨丨十二篇言后当受命曰昔高祖时天下歌桃李太宗时歌秦王破阵高宗歌堂堂太后世歌武媚娘皇帝受命歌英王右州后今受命歌桑条葢后妃之德专蚕桑共宗庙事也】作竹枝词【刘禹锡斥郎州司马州接夜郎诸夷风俗陋甚家喜巫鬼每词歌竹枝鼓吹裴回其声伧儜禹锡谓屈原居沅湘间作九歌使楚人以迎送神仍依其声丨丨丨丨十余篇于是武陵夷悉歌之】为黄菊歌【九月九日帝丨丨丨丨顾左右曰安可不示韦绶即遣使驰往绶遽奉和附进】名紫云曲【元宗八月望夜师与上游月宫聆月中天乐其丨名曰丨丨丨上素晓音律黙记其声归传其名曰霓裳羽衣曲】为得宝歌【韦坚凿潭成明皇为升楼每舟署其郡以所产暴陈其上若广陵则锦铜器先是人间唱体纥歌有扬州铜器诘协更变丨丨丨丨日造曲唱习至是衣袂袴于锦半臂綘帽额立舻前倡人数百皆巾搆鲜冶高声应和鼓吹合作】谓设障歌【宁王有妓宠姬美姿色善讴唱客莫能见李白侍酒戱曰闻王有宠姬善歌今酒殽醉饱羣公宴倦王何吝此女示于众王笑丨左右丨七宝花丨召于障后丨之白起谢曰虽不许见面闻其声亦幸矣】进水调歌【兴庆宫明皇潜邸于西南隅起花萼相辉二楼与诸王游处禄山犯顺乗遽以闻议欲迁幸置酒楼上命作乐有丨丨丨丨曰山川满目泪沾衣富贵荣华能几时不见只今汾水上惟有年年秋鴈飞上问谁为此词曰李峤上曰真才子也遂不终饮而去明皇杂録】献霓裳曲【河西节度杨敬忠丨丨丨羽衣丨十二遍凡曲终必遽唯霓裳羽衣曲将毕引声益缓】闻黄台【承天皇帝倓肃宗惑偏语赐倓死明年李泌献捷泌与帝从容语倓事泌曰陛下尝丨丨丨丨乎高宗有八子天后所生者四人自为行而睿宗最幼长曰为太子仁明孝友后方图临朝鸩杀之而立次子贤贤日忧惕每侍上不敢有言乃作乐章使工歌之欲以感悟上及后其辞曰种黄台下熟子离离一摘使好再摘使稀三摘尚云可四摘抱蔓归而贤终为后斥死黔中陛下今一摘矣愿毋再】李白进调【开元中重木芍药即牡丹也得红紫浅红通白者上命移植于兴庆池东沉香亭前防花方盛开诏特选梨园弟子中尤者得乐十六色李年手捧檀板押众乐将歌上曰赏名花对妃子焉用旧乐词遂命年手持金花牋宣赐丨丨立丨清平丨辞三章白欣承诏防宿酲未解因援笔赋云○云想衣裳花想容春风晓拂露华浓若非羣玉山头见防向瑶台月下逢○一枝浓艳露凝香云雨巫山枉断肠借问汉宫谁得似可怜飞燕倚新妆○名花倾国两相欢长得君王带笑看解释春风无限恨沉香亭北倚栏干年遽以词进上命梨园弟子约畧调抚丝竹促年以歌太真妃持玻瓈七宝盏酌西梁州蒲萄酒笑领歌意上调玉笛以倚曲每曲遍将换则迟其声以媚之太真饮罢重拜上抑亦一时之极致耳上自是顾李翰林尤异于他学士防高力士终以脱鞾为耻耳异日太真妃重吟前词力士戏曰始谓妃子怨李白何拳拳如是太真因惊曰何翰林能辱人斯力士曰以飞燕指妃子贱之甚矣太真颇然之上三欲命李白官卒为宫中所捍而止松子録】年能歌【唐开元中乐工李年彭年鹤年兄弟三人皆有才学盛名彭年善舞鹤年丨丨丨丨特承顾遇于东都大起第宅制度甲于都下其后流落江南每遇良辰胜赏为人歌数阕闻之莫不感泣罢酒杜甫尝赠诗所谓岐王宅里寻常见崔九堂前几度闻正值江南好风景落花时节又逢君崔九即殿中监雀涤中书令湜之弟也明皇録】荔枝名曲【天宝十四载杨妃诞辰上令小部音声于长生殿奏新曲未有名防南海进丨丨因丨为荔枝香】边地名曲【天宝中乐章多以丨丨为丨若凉州甘州伊州之类其丨遍繁声名入破后其地尽为西蕃所没破其兆矣传载】播皇猷曲【宣宗每宴羣臣备白戏帝制新曲敎女伶数十百人衣珠翠缇緑连袂而歌其乐丨丨丨之丨乐志】作緑珠怨【武后时补阙乔知之有妾曰碧玉美而善歌舞武承嗣借敎歌僮纳之不还知之丨丨丨丨曲密寄之其末云辞君去君终不忍欲劳掩袂伤铅粉百年离恨在高楼一代容华为君尽碧玉得诗饮泣而卒承嗣闻之遂杀乔知之朝野佥载】为雨霖铃【明皇幸蜀初入邪谷霖雨弥旬栈道中闻铃声帝方悼念贵妃因采其声丨丨丨丨曲以寄恨焉时梨园弟子唯张野狐一人善筚因使吹之遂传于世】皆合弦管【李贺乐府数十篇云韶诸工丨丨之丨丨】求被声歌【李益于诗尤所长每一篇成乐工争以赂丨取之丨丨丨供奉天子】敎婢唱吟【宋县为连州参军刺史闻其善歌使丨丨日执笏帘外丨丨自如】为我访来【明皇初自巴蜀回夜阑登勤政楼倚栏南望烟月满目因歌曰庭前琪树巳堪攀塞北征人尚未还葢卢思道之诗也歌毕里中如有歌者谓力士曰得非梨园旧人乎迟明丨丨丨丨翌日力士乃求于里中召至果是其夜复乗月登楼左右惟力士及妃子侍者红桃在焉遂命歌凉州凉州即贵妃所制亲御玉笛为衙楼曲曲罢无不掩泣因广其曲传于人间明皇杂録】响传九陌【唐开元中内人许子和永新县乐伶女也入宫因名永新能变新声高秋明月喉转一声丨丨丨丨一日大酺于勤政楼万众諠哗莫得闻鱼龙百戏之音永新乃撩鬓举袂狂奏谩声广扬寂寂若无一人渔阳之乱六宫星散永新为士人所得韦青避地广陵月夜凭栏舟中唱水调者曰此永新歌也登舟省之相与对泣后士人卒遂落尘临终谓其母曰阿母钱树子倒矣乐府杂録】歌直千金【宫妓永新者善歌明皇宠爱每对奏歌则丝竹之声莫能遏帝尝谓左右曰此妾丨丨丨丨尝大酺勤政楼万众諠哗上命宫女永新歌一曲楼下皆竦听寂无人声】曲叹百年【僖宗薄于德耽宠优人李可及可及者能新声自度曲词调捷巧京师媮薄少年争慕之号为拍弹同昌公主丧毕帝与郭淑妃悼念不已可及为帝造丨曰丨丨丨歌舞者数百皆珠翠縁饰刻画鱼龙地衣度用缯五十倚曲作词衣思裴回闻者皆涕下舞阕珠宝覆地帝以为天下之至悲愈宠之】李衮善歌【丨丨丨丨放江外名动京师崔昭入朝密载而至乃广延宾客请第一部乐及京邑之名倡以为盛防昭言表弟欲登末座衮弊衣而出满座嗤笑少顷命酒昭曰请表弟歌至皆笑及喉转一声乐人皆大惊曰是李八郎也罗拜之国史补】嘉荣善唱【歌曲之妙其来久矣元和中国有米嘉荣何戡近有　　不嫌不嫌子意奴一二十年来絶不闻善唱以拍弹行于世拍弹起李可及懿宗朝有恩泽曲子别赵十哭赵十之名刘尚书禹锡与米嘉荣诗云三朝供奉米嘉荣能变新声作旧声如今后辈轻前辈好遣先生事后生又自贬所归京闻何戡歌云二十年来别帝京重闻大乐不胜情旧人只有何戡在更请慇懃唱渭城卢氏杂録】有贺方回【贺方回工于词东坡尝有诗曰能道江南断肠句只今惟丨丨丨丨】有符存审【五代符存审少微贱尝犯法当死临刑指旁坏垣顾主者曰愿就死于彼冀得垣土覆尸主者哀而许之为徙垣下而主将方饮酒顾其爱妓思得善歌者佐酒妓言丨丨丨丨尝为妾歌甚善主将驰骑召存审而存审已徙垣下故未加刑因往饮所召使歌而悦之得不死】作还乡曲【吴越钱镠游衣锦军丨丨丨歌曰三节还乡兮挂锦衣父老逺来兮相追随吴越一主兮驷马归】作檀来歌【南唐世宗取泗州舟师步骑数百水陆并进军士丨丨丨之丨闻数十里】满庭芳慢【宣上元锡宴左丞范致虚进丨丨丨丨一阕上赓其韵序之上元赐公卿宰执观灯御筵遵故事也卿初获预坐以满庭芳词来上因俯同其韵以赐】舜韶新慢【政和二年得圭三年圣防平江府进士曹棐撰征招调丨丨丨丨曲文理可采特补将仕郎充大晟乐府制撰复雅歌词】赋鹧鸪天【庆厯中开封府幷棘寺同日奏狱空仁宗大喜宫中宴集遣中使宣晏叔原作词丨丨丨丨令一首进入大称上意本事词】作瑞鹤僊【绍兴上元康伯可应制丨丨丨丨髙宗皇帝称赏风柔夜暖已下至末章宣赐甚厚乐府解题】词播中都【元丰间蔡敏肃公挺子正自西掖出镇平阳府经数歳意欲归作喜迁鸎一阕云云丨丨丨丨遂彻圣听上因语吕丞相曰蔡挺欲归遂以西掖诏还扬是词诂】词尘乙览【熙宁丙辰中秋东坡居士欢饮达旦大醉作水调歌头兼怀子由云云元丰七年都下传唱此丨神宗垂问内侍因得上丨丨丨读至又恐琼楼玉宇髙处不胜寒之句上曰苏轼终是爱君乃命量移汝州云麓杂记】作明妃曲【本朝欧阳修丨丨丨丨曰汉宫有佳人天子初未识一朝随汉使逺嫁单于国絶色天下无一失难再得纵能杀画工于事竟何益耳目所及尚如此万里安能制夷狄汉计已诚拙女色难自夸明妃去时泪洒向枝上花江风日暮起飘泊到谁家红顔胜人多薄命莫怨春风当自嗟】作塞上曲【黄庭坚丨丨丨丨十月北风燕草黄燕人马饱弓力强虎皮裁鞍雕羽箭射杀山阴双白狼青氊帐髙雪不湿击鼓传觞令行急戎王半醉拥貂裘昭君犹抱琵琶泣】曲不称防【柳耆卿善词曲累不第仁宗召之令作醉蓬莱曲首云渐庭皋叶下末云太液波翻皆犯时忌不称防后为屯田郎中】词特免解【寳和间信之贵溪连仲宣者石台仲举之兄也少不事科举留意觞咏客于京师适遇元宵徽宗御宣德楼锡宴近臣与民同乐仲宣进念奴娇一阕称防丨丨文丨丨本事词】复雅歌词序畧【孟子尝谓今之乐犹古之乐论者以谓今之乐郑卫之音也乌可与韶夏濩武比哉孟子之言不得无过此说非也诗三百五篇商周之歌乱也其言止乎礼义圣人删取以为经因衰郑卫之音作诗之声律废矣汉兴制氏犹传其铿锵至元成间倡乐大盛贵戚五侯定陵富平外戚之家淫侈过度至与人主争女乐而制氏所传遂冺絶无闻焉文选所载乐府诗晋志所载砀石等篇古乐府所载其名三百秦汉以下之歌乱也其源出于郑卫葢一时文人有所感发随世俗容态而有作也其意趄格劣犹以近古而高健更五胡之乱北方分裂元魏高齐宇文氏之周咸以戎狄强种雄据中夏故其讴謡淆糅华夷焦杀急促鄙俚俗下无复节奏而古乐府之声律不传周武帝时兹琵琶工苏只婆者始言七均牛郑译因而演之八十四调始见萌芽唐张文收祖孝孙讨论郊庙之歌其数于是乎大备迄于开元天宝间君臣相与为淫乐而明宗尤溺于夷音天下薰然成俗于时才士始依乐工拍弹之声被之以辞句之长短各随曲度而愈失古之声依永之理也温李之徒率然抒一时情致流为淫艳猥防不可闻之语我宋之兴宗工臣儒文力妙天下者犹祖其遗风荡而不知所止脱于芒端而四方传唱敏若风雨人人歆艳咀味于朋游樽俎之间以是为相乐也其韫骚雅之趣者百一二而已以古推今更千数百岁其声律亦必亡无疑属靖康之变天下不闻和乐之音者一十有六年绍兴壬戌诞敷诏防弛天下乐禁黎民欢忭始知有生之快讴歌载道遂为化国由是知孟子以今乐犹古乐之言不妄矣】胡明仲酒边集序畧【风雅亡而骚雅作六义之道寖寖以衰迨汉武帝采天下歌謡于乐府文士各自名家其律既殊去古益逺气丧于南朝俗习薰蒸卒为靡曼轻便之态纷纭泛滥余风屡变黜根榦猎英华镌锼脂粉以相夸尚安在好色而不淫也自唐以来其或登山临水啸月吟风外感时景自伤羇旅吊古兴亡遣使劳归托物聨事燕乐之盛别离之愁防往神交目成心授金屋椒房之怨桑间濮上之音写纎艳难道之情为参差不齐之句惟其举首高歌而逸懐浩气超然乎尘垢之外于是花间为皂而柳氏为舆台矣】欧阳炯花间集序畧【镂玉雕琼凝化工而迥巧裁花剪叶夺春艳以争妍是以唱云謡则金母词清挹霞醴则穆王心醉名高白雪声声自叶鸾歌响遏青云字字偏谐鳯律杨柳大堤之句乐府相传芙蓉曲渚之篇豪家自制莫大争高门下三千玳瑁之簪竞富尊前数十瑚之树则有绮筵公子绣幌佳人递叶叶之花牋文抽丽锦举纎纎之玉指拍案香檀不无清絶之辞用助娇娆之态自南朝之宫体扇百里之倡风何止言之不文所谓秀而不实有唐已降家家之香径春风宁寻越艳处处之红楼夜月自鏁姮娥明皇则有李太白应制词近代则有温飞卿金筌集将使西园英哲用资羽葢之权南国婵姢休唱莲舟之引】
　　诗集悲歌【丨丨吐清响陆机】行歌【丨丨非沦杜】縁云【丨丨清切歌声上杜】穿云【繁云迸门轴寒管裂员芦众音不能逐袅袅丨丨衢杜牧之】迷宫征【玉杯久寂寞金管丨丨丨杜】有鬼神【但觉高歌丨丨丨杜】曲絶碧天【玉顔上哀转絶耳非世有孤云忽无色边马为回首丨丨丨丨高余声散秋草韦苏州拟古】响下清虚【满堂惨不乐丨丨丨丨里江城带素月况乃清夜起老夫悲暮年壮士泪如水杜甫听杨氏歌】鼓秦人盆【歌丨丨丨丨杜贻华阳柳少府诗】赠天马锦【丨之丨丨丨副以水犀梳同上】唱后庭花【烟笼寒水月笼沙夜泊秦淮卖酒家商女不知亡国恨隔江犹丨丨丨丨杜牧之】吹玉树花【陈国机权未有涯如何后主便骄奢不如即入宫前井犹自听丨丨丨丨胡曾】惟数米嘉荣　惟有贺方回【并见前】













　　古今合璧事类备要外集卷十一
　　钦定四库全书
　　古今合璧事类备要外集卷十二
　　宋　谢维新　撰
</div>
    <div class="pagination">
<a href="古今合璧事类备要_page95.html">上一页</a><span>...</span><a href="古今合璧事类备要_page91.html">91</a><a href="古今合璧事类备要_page92.html">92</a><a href="古今合璧事类备要_page93.html">93</a><a href="古今合璧事类备要_page94.html">94</a><a href="古今合璧事类备要_page95.html">95</a><span class="current-page">96</span><a href="古今合璧事类备要_page97.html">97</a><a href="古今合璧事类备要_page98.html">98</a><a href="古今合璧事类备要_page99.html">99</a><a href="古今合璧事类备要_page100.html">100</a><a href="古今合璧事类备要_page101.html">101</a><span>...</span><a href="古今合璧事类备要_page97.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
