<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 682 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 682 页/共 1019 页</h1>
    <div class="content">　　绣镼【后汉书光武帝纪三辅吏士东迎更始见诸将过皆冠帻而服妇人衣诸于丨丨莫不笑之或有畏而走者注字书无镼字续汉书作防雄方言曰襜褕其短者自关之西谓之防防郭璞注云俗名防掖据此即是诸于上加丨丨如今之半臂也　韦庄诗喧呼丨丨攘　刘子翚望京谣招兵大半出羣盗丨丨衣屡翻覆】
　　绣袷【史记匈奴传汉遗匈奴书曰使者言单于自将伐国有功甚苦兵事服丨丨绮衣丨丨长襦锦袷袍各一注以绣为表绮为里　又裌同古诗为焦仲卿妻作着我丨丨裙事事四五通　又朝成丨丨裙晩成单罗衫】
　　绣表【史记匈奴传注见上】
　　绣襦【宋史乐志儿童解红队衣紫绯丨丨系银带冠花砌鳯冠绶带　汧国夫人传一旦大雪生为冻馁所驱冒雪而出乞食之声甚苦至安邑东门循里垣北转第七八有一门独启左扉即娃之第也生不知之偶连声疾呼娃自阁中听之谓侍儿曰此必生也连步而出见生枯瘠疥疠殆非人状娃前抱其颈以丨丨拥而归于西厢　白居易咏阿崔诗见香绷下　李商隐南朝诗武湖中玉漏催鸡鸣埭口丨丨逥】绣袂【贯休善哉行丨丨捧琴兮登君子堂　徐积答李端叔诗东南美者有呉姬丨丨红无所施】绣领【李百药鹦鹉赋丨丨绮翼红衿翠裳　傅董逃行顾丨丨兮含晖皎日逥光则防　王枢赋得阿怜诗溘匝金钿满参差丨丨斜　呉筠楚妃曲玉钗照丨丨金箔厠红罗　杜牧代人寄逺诗丨丨任垂蓬髻丁香闲结春梢　李商隠赠更衣诗结带悬栀子丨丨刺鸳鸯】
　　绣窠【岑参玉门关盖将军歌可怜絶胜秦罗敷使君五马谩踟蹰野子丨丨紫罗】
　　绣防【宋史仪卫志见袍袄下】
　　绣裆【西京杂记赵飞燕为皇后其女弟在昭阳殿遗金错丨丨】
　　绣绷【陈深内人臂白鹦鹉圗诗璿房雕槛春日长丨丨娇儿在傍戏】
　　绣裙【齐书髙帝记见屏障下　飞燕外合徳新沐膏九曲沈水杳为卷髪号新髻为薄眉号逺山黛施小朱号慵来妆衣故短丨丨小袖李文韤　殷尧藩汉宫词汉家有女字成君年少教人着丨丨　曹唐小游仙诗防帐宫人最年少舞腰时挈丨丨轻　韩偓宫词丨丨斜立正销魂侍女移灯掩殿门】
　　绣冕【隋书礼仪志三公之服九五曰丨丨】
　　绣帽【晋书五行志魏明帝着丨丨披缥衣袖常以见直臣杨阜谏曰此礼何法服耶帝黙然近服妖也唐书李晟传见锦裘下　白居易柘枝词见香衫下　章孝标柘枝诗见锦鞾下】
　　绣装【张説苏摩乐府丨丨帕额寳花冠夷歌骑舞借人看】
　　绣带【梁武帝子夜秋歌丨丨合欢结锦衣连理文　沈约新婚诗锦履并花纹丨丨同心苣　姚合咏镜诗丨丨共寻龙口出菱花　向匣中开　许浑诗盘金明丨丨动佩响罗襦　皇甫松抛毬乐诗金蹙花毬小真珠丨丨垂】
　　绣巾【宋史舆服志绍兴奉迎皇太后诏造龙舆其制朱质正方金涂银饰四竿竿头螭首赭窗红上覆以椶加走六龙内设黄花罗帐裀褥朱椅踏子红罗丨丨二　太真外传开元中禁中重木芍药即今牡丹也得数本红紫浅红通白者上因移植于兴庆池东沉香亭前防花繁开上乗照夜白妃以步辇从命年持金花笺宣赐翰林学士李白立进清平乐词三篇上命棃园弟子略约词调按丝竹遂促年以歌妃持玻璃七寳杯酌西凉蒲萄酒笑领歌意甚厚上因调玉笛以倚曲每曲徧将换则迟其声以媚之妃饮罢敛丨丨再拜】绣缨【事物纪原伏羲氏始作皮冠轩辕加以冕旒充纩尧加丨丨　宣和画谱赵昌丨丨长春一牵牛丨丨一山茶丨丨一】
　　绣屧【韩偓屐子诗六寸肤圆光致致白罗丨丨红托里】
　　绣鞋【鞵同瑞桂堂暇録有一人访一妓在阃府侍宴候稍乆遂赋一词寄之云春风捏就腰儿细系的粉裙儿不起从来只向掌中看怎忍在烛花影裹酒红应是铅华褪暗蹙损睂峰双翠夜深沉一掬丨丨儿靠那个屏风立地　三余帖姑苏城中街衢洁净为天下第一古语云苏城衔雨后着丨丨　白居易红线毯乐府美人踏上歌舞来罗韤丨丨随步没　韩偓五更诗怀里不知金钿落暗中防觉丨丨香】
　　绣履【白居易杨柳枝词丨丨娇行缓花筵笑上迟】
　　绣鞾【王恽醉歌见画鼔下】
　　绣帐【舒元舆牡丹赋锦衾相覆丨丨连接晴笼尽薰宿雾宵裛　徐陵乌栖曲丨丨罗帏　灯烛一夜千年犹不足　王泠然汴堤柳诗当时防女侍君王丨丨旌门对柳行　李益金吾子诗丨丨博山炉银鞍冯子都　李贺李夫人歌緑香丨丨何时歇青云无光宫水咽　罗虬比红儿诗丨丨鸳鸯对刺纹博山防暖麝防曛　苏轼赵郎中往莒县逾月而归复以一壶遗之仍用原韵诗大儿踉蹡越门限小儿咿哑语丨丨　懿徳萧皇后囘心院词丨丨金钓未敢上解却四角夜光珠不教照见愁模様装丨丨待君贶　马祖常公子行緑香丨丨垂流苏牀头三尺红瑚】
　　绣幄【张泌浣溪纱词翡翠屏开丨丨红谢蛾无力晓妆慵　杨基听老京妓宜时秀歌慢曲诗春云隂隂围丨丨棃花风紧罗衣薄】
　　绣幔【韩偓咏手诗帐望昔逢蹇丨丨依稀曽见托金车】
　　绣幕【李贺将进酒乐府烹龙炮鳯玉脂泣罗屏丨丨围香风　罗虬比红儿诗凤舞香飘丨丨风暖穿驰道百花中】
　　绣帏【罗虬比红儿诗见香态下】
　　绣幌【学斋呫哔古妆镜铭曰如珠出匣似月停空绮窗丨丨俱涵影中　罗隠姥山诗临塘古庙一神仙丨丨花容色俨然　徐梦游诗丨丨银屏杳霭间若非魂梦到应难　王逢夜宴叶氏庄晓登鸳鸯楼作梦里香烟生丨丨酒酲红蜡腻铜盘】
　　绣衾【后汉书和熹邓皇后纪新野君薨太后自侍疾病至乎终尽忧哀毁损事加于常赠以长公主赤绶东园秘器玉衣丨丨】
　　绣被【汉书霍光传上与皇太后亲临光丧赐金钱缯絮丨丨百领衣五十箧璧珠玑玉衣　后汉书李忠传因从下攻属县至苦陉世祖防诸将问所得财物唯忠独无所掠世祖曰我欲特赐李忠诸卿得无望乎即以所乗大骊马及丨丨衣物赐之　又王忳传忳尝诣京师于空舎中见一书生疾困愍而视之书生谓忳曰我当到洛阳而被病命在须防腰下有金十斤愿以相赠死后乞藏骸骨未及问姓名而命絶忳即鬻一斤营其余金悉置棺下人无知者后归数年县署忳大度亭长初到之日有马驰入亭中而止其日大风飘一丨丨复堕忳前即言之于县县以归忳忳后乗马到雒县马遂奔走牵忳入他舎主人见之喜曰今禽盗矣问忳所由得马忳具説其状并及丨丨主人帐然良乆乃曰被随旋风与马俱亡卿何隂徳而致此二物忳自念有葬书生事因説之并遒书生形貌及埋金之处主人大惊号曰是我子也姓金名彦前往京师不知所在何意卿乃葬之大恩乆不报天以此章卿徳耳忳悉以被马还之彦父不取又厚遗忳忳辞让而去　説苑鄂君子晳乃防修袂行而拥之举丨丨而覆之　何逊七召解鸳鸯之丨丨拂蛩蚷之长氊　许景先阳春怨雕笼熏丨丨珠履踏金堤　李白长相思乐府牀中丨丨巻不寝至今三载闻余香　杜甫寄岳州贾司马巴州严使君两阁老诗晚着华堂醉寒重丨丨眠　陈羽同韦巾丞花下夜饮赠歌人诗繁花落尽春风里丨丨郎官不负春　李商隠碧城诗鄂君怅望舟中夜丨丨焚香独自眠　又牡丹诗见锦帏下　韩偓五更诗丨丨拥娇寒睂山正愁絶　寒山诗儿家寝宿处丨丨满银牀】
　　绣褥【宋史仪卫志驾头一名寳牀正衙法坐也香木为之四足瑑山以龙巻之坐面用藤织云龙四围错采绘走龙形防曲上加绯罗丨丨裹以绯罗绣帕每车驾出幸则使老内臣马上拥之前为驱焉　萨都拉鹦鹉曲小年阅此恼断肠锦屏丨丨兰麝香　又醉起诗杨柳楼心月满牀锦屏丨丨夜生香】
　　绣絪【茵裀俱同汉书霍光传太夫人显广治第室作乗舆辇加画丨丨冯黄金涂韦絮荐轮侍婢以五采丝挽显游戏第中注絪亦作茵　后汉书祭祀志注汉旧仪曰宗庙三年大袷祭髙祖南面幄绣帐望堂上西北隅帐中坐长一丈广六尺丨丨厚一尺着之以絮四百斤　宋史乐志寳玺瑶册既祗既承丨丨藻席载跻载升　盐铁论古者皮毛草蓐无茵席之加旃蒻之美及其后大夫士复荐草緑蒲平单莞庶人即草蓐索经单蔺蘧蒢而已今富者丨丨瞿柔蒲子露林中者皮代旃阘坐平莞　姚合杨给事师臯哭亡爱姬英英窃闻诗人多赋因而继和诗朱丝自断虚银烛红粉潜消冷丨丨】
　　绣毯【花蕊夫人宫词青锦地衣红丨丨尽铺龙脑郁金香】
　　绣枕【萨都拉宫词梦囘丨丨听黄鸟困倚雕阑看白鹇】
　　绣箔【胡天游杨花吟珠丨丨深深见舞榭妆楼处处过】
　　绣【岑参玉门关盖将军歌军中无事但欢娯暖屋丨丨红地炉　张祜公子行见锦堂下　李商隠药转诗忆事懐人兼得句翠衾归卧丨丨中　又蝶诗长眉画了丨丨开碧玉行收白玉台　韩偓已凉诗碧闲干外丨丨垂猩血屏风画折枝　汪元量湖州歌锦帆髙掲丨丨开鼍鼓声悲鳯管哀】
　　绣屏【温庭筠生禖屏风歌丨丨银鸭香蓊蒙天上梦归花绕丛　薛逢送同年郑祥先辈归汉南诗人倚丨丨闻赏夜马嘶花径醉归时　韩偓无题诗丨丨金作屋丝幰玉为轮】
　　绣沓【李贺恼公诗丨丨褰长幔罗裙结短封】
　　绣墩【宋史礼志宰臣使相坐以丨丨参知政事以下用二蒲墩加罽毬军都指挥使以上用一蒲墩自朶殿而下皆绯縁氊条席】
　　绣筵【杜甫江畔独步寻花诗谁能载酒歌金盏唤取家人舞丨丨　汪元量湖州歌更阑炙烛丨丨遮卸却金钿与翠花】
　　绣牀【江行杂録白乐天诗云倦倚丨丨愁不动缓垂緑带髻鬟低辽阳春尽无消息夜合花开日又西好事者化为倦绣图　白居易绣妇叹虽凭丨丨都不绣同牀绣伴得知无　施肩吾少女词娇羞不肯防新黄踏过金钿出丨丨　杜牧偶作诗惊杀东邻丨丨女错将黄晕压檀花　薛违贫女吟惟有深闺顦顇质年年长凭丨丨看　司空图杨柳枝夀杯词池边影动散鸳鸯更引防风乱丨丨】
　　绣扆【江淹为萧重让尚书敦劝表今陛下方辟金门之听调丨丨之政何得去礼废雅近于臣始既无前章孰表后世　李乂奉和礼部尚书窦希玠宅应制诗草向琼筵乐花承丨丨香】
　　绣帕【宋史仪卫志见绣褥下】
　　绣帊【宋史舆服志函以金内设金牀晕锦褥饰以杂色玻瓈碧石瑚金精石玛瑙又函二重皆以金覆以红罗丨丨载以腰舆及行马并饰以金】
　　绣结【薛能呉姬诗钿合重盛丨丨深昭阳初幸赐同心】
　　绣扇【宋史仪卫志扇筤绯罗丨丨二绯罗绣曲盖一并内臣马上执之】
　　绣囊【剧谈録京国豪士潘将军常乗舟射利因泊江壖有僧乞食留之数日尽心檀施僧以玉念珠一串留赠云寳之不但通财他后亦有官禄既而迁贸数年藏镪巨万遂均陶朱其后职居左广列第京师常寳念珠贮之以丨丨玉合置之于道塲内每月朔则出而拜之　韩偓牡丹诗嫩蕊包金粉重葩结丨丨】绣毬【宋史乐志见绣罗下　元稹遣怀诗童稚痴狂撩乱走丨丨花仗满堂前　汪元量张平章席上诗舞余燕玉锦纒头又看红鞾踢丨丨　又羣芳谱丨丨木本皴体叶青色防带黒而涩春月开花五瓣百花成朶圝如毬其毬满树花有红白二种宜寄枝用八仙花体　又菊谱丨丨出西京开以九月中千叶紫花花叶尖阔相次聚生如金铃菊中铃叶之状　又明一统志丨丨山在镇江府丹阳县东北三十里三山相连有似丨丨】
　　绣檀【李商隐富平少侯诗防树转灯珠错落丨丨回枕玉雕锼】
　　绣葩【贯休落花诗蝶醉蜂痴一簇香丨丨红蔕堕残芳】
　　绣韣【郑嵎津阳门诗雕弓丨丨不知数翻身灭没皆蛾睂】
　　绣弧【髙适送浑将军诗银鞍玉勒丨蝥丨毎逐嫖姚破骨都】
　　绣斧【汉书武帝纪见绣衣下　杨万里送周元吉显谟左司将漕湖北诗丨丨光华谁不羡一贤去国欠人留　掲徯斯集贤大学士赵国公王开府庆八十应制诗暴公初丨丨方叔更藩维　呉师道送许益之之金陵赴赵侍御招诗丨丨乌台峻碧霄金陵佳丽未萧条　张雨卢疎斋集诗人物西清第一流曽看丨丨下瀛洲】
　　绣韀【宋史舆服志神宗熙宁间文武升朝官禁军都指挥使以上涂金银装盘绦促结五品以上复许银鞍闹若开花丨丨惟恩赐乃得乗　退朝録太宗制笏头带以赐辅臣其罢免尚亦服之至祥符中赵文定罢参知政事为兵部侍郎后数载除景灵宫副使真宗命廷赐御仙花带与丨丨】
　　绣韂【元稹望云骓马歌银鞍丨丨不复施空尽天年御槽活】
　　绣鞍【宋史舆服志旧制诸王视宰相用丨丨韀政和三年始赐金花鞍韀　又郭浩传拜检校少保还镇赐以御府金器丨丨仍官一子文资赐田五十顷】
　　绣勒【任询庚辰十二月十九日雪诗含嚬一笑竞春妍丨丨锦韀生羽翮】
　　绣鞅【杜牧街西诗银鞍騕褭嘶宛马丨丨璁珑走钿车韩维城西诗丨丨金羁十里尘共恩诏乐芳辰】
　　绣毂【王勃临髙台诗银鞍丨丨盛繁华可怜今夜宿倡家　王维南阳夫人樊氏挽歌锦衣余翟茀丨丨罢鱼轩　崔防三月五日陪裴大夫泛长沙东湖诗防舟浮泛荡丨丨下娉婷　白居易和防之梦游春诗罗扇夹花灯金鞍攅丨丨　沈亚之春色满皇州诗丨丨盈香陌新泉溢御沟　薛逢九日曲池游晀诗丨丨尽为行乐伴艳歌皆属太平诗　温庭筠过华清宫诗丨丨千门妓金鞍万户侯　罗邺牡丹诗见绣笼下　罗隠贵游诗舘陶园外雨初晴丨丨香车入凤城】
　　绣轭【何景明七述控以寳铰纒以金羁银鞍防爚丨丨生辉　崔涂感花诗丨丨杳韀夜不归少年争惜最红枝】
　　绣辋【唐顺之登毘卢阁诗同行更説前朝事丨丨银鱼有故僧】
　　绣轴【江淹别赋龙马银鞍朱轩丨丨帐饮东都送客金谷　虞世南门有车马客行赭汗千金马丨丨五香车】
　　绣幰【北史谯国夫人洗氏诏使持节册夫人为髙凉郡太夫人赉丨丨油络驷马安车一乗　宋史乐志雕舆丨丨归新庙百世与千秋　皮日休洛中寒食诗千门万户掩斜晖丨丨金衔晚未归】
　　绣颿【唐书杜亚拜淮南节度使方春南民为竞渡戏亚欲轻驶乃髤船底使篙人衣油防衣没水不濡观沼华邃费皆千万陇西李衡在坐曰使桀纣为之不是过也既泛九曲池曳丨为丨诧曰要当称是林沼衡曰未有锦缆云何亚大慙】
　　绣氅【宋史仪卫志龙颈竿丨丨二十　元史礼乐志乐音玉队次五队男子五人冠五梁冠戴龙王面具丨丨执圭】
　　绣仗【宋史乐志九龙舆记春暮幸蓬壶琼囿敞丨丨趋】
　　绣盖【宋史仪卫志见绣扇下】
　　绣繖【白居易和裴常侍蔷薇架诗画屏风自展丨丨盖谁张】
　　绣旗【宋史礼志命诸王大臣驰马争击旗下攂鼓捋及门逐厢急鼓毬度杀鼓三通毬门两旁置丨丨二十四而设虚架于殿东西阶下每朋得筹即插一旗架上以识之　又李全传全袭东平之城南金参政防古刚帅众守东平金骑兵三百奄至全欣然上马帅帐前所有骑赴之杀数人夺其马逐北抵山谷上有龙虎上将军者贯银甲挥长槊盛兵以出旁有丨丨女将驰枪突鬬防诸将校至拔全以出　温庭筠感旧陈情诗丨丨随影合金阵似波旋　章碣赠边将诗宛转龙蟠金劒雪连钱豹躩丨丨风　韦庄和郑拾遗秋日感事一百韵诗见画兽下】
　　绣斾【东京梦华録九桥门街市酒店防楼相对丨丨相招掩映天日】
　　绣墙【盐铁论见缇下】
　　绣补【雄答刘歆书雄作丨丨灵节龙骨之铭诗三章成帝好之】
　　绣龙【温庭筠鸡鸣埭曲见画雉下】
　　绣虎【宋史舆服志见绣隼下　又世説曹子建七步成章世目为丨丨　陈旅院中闻大驾先还再和伯修韵诗氊城家拜银麕赐棘院人争丨丨看】
　　绣兽【呉融个人三十韵诗画镜金螭怒旌丨丨狞】
　　绣马【宋史舆服志见绣隼下】
　　绣骑【刘筠诗丨丨翩翩过珍禽两两飞】
　　绣隼【宋史舆服志开封牧建丨丨旗太常卿建绣凤旗司徒绣瑞马旗御史大夫绣以獬豸兵部尚书绣以虎皆副之以闟防】
　　绣凤【宋史舆服志见上　司空图洛中诗丨丨不教金缕暗青楼何处有寒砧】
　　绣雁【开寳遗事温泉御汤中有玉莲汤从莲中涌出每浴以锦丨为丨浮之　郑嵎津阳门诗见锦鳬下】绣雉【宋史仪卫志有双盘龙扇无所本遂改制偏扇团方扇为三等丨丨】
　　绣翼【李白雉朝飞操锦衣丨丨何离褷犊牧采薪感之悲】
　　绣羽【鲍照芙蓉赋见锦鳞下　刘孝孙春莺诗流莺拂丨丨二月上林期　许敬宗奉和登陜州城楼懕制诗锦鳞文碧浪丨丨绚青空　杜甫清明诗丨丨衔花他自得红顔骑竹我无縁　李商隐柳枝诗见锦鳞下　方干李侍御上虞别业诗丨丨惊弓离果上红鳞见饵出蒲根　韦荘下第题青龙寺僧房诗马嘶春陌金羁闹鸟睡花林丨丨香】
　　绣翎【温庭筠太液池雉场歌彩仗锵锵已合围丨丨白颈遥相妒　又咏山鸡诗丨丨翻草去红觜啄花归】
　　绣颈【鲍照代雉朝飞乐府刎丨丨碎锦臆　李白雉朝飞操啄食饮泉勇气满争雄鬭死丨丨断　温庭筠兰塘词丨丨金须荡倒光团团皱緑鸡头叶】
　　绣额【东京梦华録白矾楼后改为丰乐楼宣和间更修三层相髙五楼相向各有飞桥阑槛明暗相通珠丨丨灯烛晃耀　李商隠射鱼曲见弩箭下】
　　绣颊【李白诗山花如丨丨江火似流萤】
　　绣舌【刘子翚聼詹温之弹琴歌号宫韵角可听不可状锦肠丨丨空吟哦】
　　绣口【柳宗元乞巧文见锦心下】
　　绣臆【韦应物射雉诗见锦鞘下】
　　绣腑【晁补之送慈明诗文章锦心仍丨丨屠龙殚家安用许】
　　绣冷【叶小鸾早春红于折梅花至诗纱窗丨丨留余线绮阁香浓绕画绡】
　　绣涩【李白独漉篇雄劒挂壁时时龙鸣不断羣犀丨丨苔生】
　　绣峙【水经注羊水又东注如浑水又南至灵泉池南面旧京北背方岭左右山源亭观丨丨方湖反景若三山之倒水下】
　　绣【江总特进光禄大夫徐孝穆墓铭藻思绮合尺牍丨丨】
　　绣出【李咸用柳诗天应丨丨繁华景处处茸丝惹路衢】
　　绣聨【北史文苑传论雅言丽则之竒绮合丨丨之美眇歴岁年未闻独得】
　　绣举【孙绰望海赋华组依波而锦披翠纶扇风而丨丨】
　　绣叠【韩偓信笔诗丨丨昏金色罗揉损砑光】
　　绣【韩翃少年行千防斓斒喷玉骢青丝结尾丨丨騣】
　　绣错【柳宗元邕州马退山茅亭记是山崒然起于莽苍之中驰奔云矗亘数十百里尾蟠荒陬首注大溪诸山来朝势若星拱苍翠诡状绮绾丨丨盖天钟秀于是不限于遐裔也　苏轼诗东风披鲜云丨丨出林麓宋本大都诗丨丨繁华编九衢上林词赋汉西都】
　　绣伴【白居易绣妇叹见绣牀下】
　　绨
　　绨袍【史记范睢传魏使须贾于秦范睢闻之为防行敝衣间步之邸见须贾须贾见之而惊曰范叔固无恙乎范睢曰然须贾笑曰范叔有説于秦耶曰不也睢前日得过于魏相故亡逃至此安敢説乎须贾曰今叔何事范睢曰臣为人庸赁须贾意哀之留与坐饮食曰范叔一寒如此哉乃取其一丨丨以赠之　岑参尚书念旧垂赐袍衣率题感谢诗丨丨更有赠犹荷故人怜髙适咏史诗尚有丨丨赠应怜范叔寒　又别王八诗传君遇知已行日有丨丨】
　　绨衣【史记孝文帝纪见帷帐下　两同书古先圣君务修俭徳土堦茅宇丨丨麤裘舍难得之货掊无用之器　庾信三月三日华林园马射赋序加以卑躬菲食皁帐丨丨百姓为心四海为念　雄长杨赋逮至圣文随风乗流方垂意于志寜躬服节俭丨丨不敝革鞜不穿大夏不居木器无文注言不穿敝而已无取纷华也】
　　绨缯【汉书王嘉传见帷帐下】
</div>
    <div class="pagination">
<a href="御定骈字类编_page681.html">上一页</a><span>...</span><a href="御定骈字类编_page677.html">677</a><a href="御定骈字类编_page678.html">678</a><a href="御定骈字类编_page679.html">679</a><a href="御定骈字类编_page680.html">680</a><a href="御定骈字类编_page681.html">681</a><span class="current-page">682</span><a href="御定骈字类编_page683.html">683</a><a href="御定骈字类编_page684.html">684</a><a href="御定骈字类编_page685.html">685</a><a href="御定骈字类编_page686.html">686</a><a href="御定骈字类编_page687.html">687</a><span>...</span><a href="御定骈字类编_page683.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
