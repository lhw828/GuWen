<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 823 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 823 页/共 1019 页</h1>
    <div class="content">　　乌鸢【周礼射鸟氏掌射鸟祭祀以弓矢敺丨丨凡賔客防同军旅亦如之　吴越春秋越王将入吴与诸大夫别于浙江之上羣臣垂泣越王夫人顾丨丨啄江渚之虾飞去复来因歌曰仰飞鸟兮丨丨凌元虚兮号翩集洲渚兮优恣啄虾矫翮兮云间　庄子见蝼蚁下梁武帝霸府去苛令朽肉枯骸丨丨是厌　长孙佐辅山行书事诗茅中狐兔窟四面丨丨巢　孟云卿行路难诗海中之水慎弗枯丨丨啄蚌伤明珠　柳宗元田家诗札札耒耜声飞飞来丨丨　孟郊覆巢行枝倾巢覆雏堕地丨丨下啄更相呼　李约城南访裴氏昆季诗贫野烟火微昼无丨丨声　陈陶续古诗山鸡望毛羽自言胜丨丨　苏轼和子由踏青诗歌鼓惊山草木动箪瓢散野丨丨驯　陆游冬大雪歌山中卧涧松竹折庭前蔽地丨丨死】
　　乌鹘【唐书地理志华州华阴郡土贡鹞丨丨　又王方翼传遣骑分道袭咽面等皆惊溃丨丨引兵遁去禽首领突骑施等三百人西戎震服】
　　乌鸱【易林丨丨搏翼以避阴贼】
　　乌鹳【雚经陶贞白论雚有两种似鹤而巢树者曰白雚黑色曲颈者曰丨丨】
　　乌鸡【搜神记夏侯于江陵见一大鬼提矛防有随从小鬼数人畏惧下路避之大鬼过后捉得一小鬼问此何物曰杀人以此矛防若中心腹者无不辄死曰治此病有方否鬼曰以丨丨薄之即差曰今欲何行鬼曰当至荆扬二州尔时比日行心腹病无有不死者乃敎人杀丨丨以薄之十不失八九今治中恶辄用丨丨薄之者之由也　朝野佥载衞镐为县官下乡至里人王幸家方假寐梦一乌衣妇人引十数小儿着黄衣咸言乞命适所亲者报曰王幸设馔有一鸡见抱儿已十余日将欲杀之镐方悟乌衣妇人果丨丨也遂命解放　通典晋袁乔妻于氏上表论养子曰鄙谚有之黄鸡生卵丨丨伏之但知其为丨丨之子不知为黄鸡之儿　杜甫催宗文树鸡栅诗愈风传丨丨秋卵方漫吃　陆游赠鸡诗青铜三百买丨丨辟地墙东为择栖　又迁鸡栅歌丨丨买来逾岁年庭中赤帻何昂然】
　　乌鸭【晋书鲍靓传王机为广州刺史入厠忽见二人着乌衣与机相捍良久擒之得二物似丨丨靓曰此物不祥机焚之径飞上天机寻诛死】
　　乌马【辽史太祖纪四年冬十月丨丨山奚库济及扎拉岱苏布特等叛讨平之】
　　乌骢【诗叔于田乗乗鸨传骊白杂毛曰鸨疏郭璞曰今呼之为丨丨　李九龄公子行酒旗深处勒丨丨】乌骊【史记匈奴传冒顿纵精兵四十万骑围髙帝于白登七日汉兵中外不得相救饷匈奴骑其西方尽白马东方尽青駹马北方尽丨丨马南方尽骍马】
　　乌犀【本草皂荚释名丨丨时珍曰荚之树皂故名广志谓之鸡栖子曽氏方谓之丨丨】
　　乌骡【陆游题严州王秀才山水枕屏诗日驰三百一丨丨雪压披氊泥满鞾　又诗山路丨丨稳　又记夜梦诗明朝山路闻饶石买得丨丨喜不胜】
　　乌牛【明一统志见乌尤下】
　　乌犍【陆游乞致仕劄子万签黄卷怅已负于初心十具丨丨冀获安于闾里　苏轼诗却下关山入蔡州为买丨丨三百尾自注黄州出水牛　张耒发安州作丨丨立横陇白鸟下深畦　陈造题髙梦锡指牛图诗政用百尾收丨丨刀劒纵售能几钱　陆游杂感诗老子倾囊得万钱石帆山下买丨丨　戴表元越城诗清溪白石村村有五尺丨丨托此生　柳贯观赵使君书画诗五人人跨一善马一跨丨丨一蹇驴　袁裒东湖聮句逺钟催宿鸟横笛挂丨丨】
　　乌駮【晋书王献之传桓温尝使书扇笔误落因画作丨丨牸牛甚妙】
　　乌羊【南史孔淳之传王敬以女适淳之子尚遂以丨丨系所乗车辕提壶为礼至则尽欢极饮迄暮而归人怪其如此答曰固亦农夫田父之礼也　唐书五行志太尉长孙无忌以丨丨毛为浑脱氊帽人多效之谓之赵公浑脱】
　　乌犬【隋书翟普林传父母终庐于墓侧家有一丨丨随其在墓普林哀临犬亦悲号见者嗟异焉】乌狗【南中志益州夷复不从闿闿使建宁孟获说夷叟曰官欲得丨丨三百头膺前尽黒螨脑三斗斵木搆三丈者三千枚汝能得不夷以为然皆从闿斵木坚刚性委曲髙不至二丈故获以欺夷】
　　乌龙【搜神后记防稽句章民张然滞役在都经年不得归家有少妇无子惟与一奴守舍妇遂与奴私通然在都养一狗甚快名曰丨丨常以自随后假归妇与奴谋欲得杀然然及妇作饭食共坐下食奴已张弓拔矢当户须然食毕然涕泣不食乃以盘中肉及饭掷狗祝曰养汝数年吾将死汝能救我否狗应声伤奴奴失刀杖倒地狗咋其隂然因取刀杀奴以妇付县杀之槁简赘笔韩偓诗云洞门深闭不曽开横卧丨丨作妬媒又云相风不动丨丨睡时有幽禽自唤名祝镒子权贤良穷探古诗无不贯通一日问余曰韩致光诗用丨丨为何事余答白乐天和元微之梦游春诗云丨丨卧不惊青鸟飞相逐当是犬尔子权曰何所据余戏之曰岂不闻俚语云拜狗作丨丨后阅沈汾续仙传云韦善俊携一犬号丨丨化为龙乗之飞升而去乐天致光诗未必不用此事　又水经注耒水发源出汝城县东丨丨白骑山西北流迳其县北　明一统志丨丨山在湖州府城北三里宋宣和初以龙为君象凡州县山川地名有龙字者避之常改名仁安山之麓有丨丨庙旁有丨丨岭岭间有二弯九曲之奇　又丨丨井在杭州府海宁县东南七十里冬夏不竭故老相传昔臯苏将之黒马跑地得泉遂名宋邑令胡坚常陈恕元州判申继贤以旱祷皆获雨　又丨丨庙在南宁府治西宋皇祐间筑城随筑随壊郡守刘初夜梦大蛇环地而行即其地筑焉城乃成立庙祀　陆游严州重修南山报恩光孝寺记浙江自富春泝而上过七里濑桐君山山益秀水益清丨丨山崛起千仞鳞甲爪鬛蜿蜒盘踞严州在其下有山直州之南与丨丨为賔主丨丨以雄伟南山以秀邃形势壮而风气固登髙四望则楼观雉堞骞腾萦带在郁葱佳气中两山对峙紫翠重复信天下名城也　又丨丨雪诗丨丨如真龙妥尾卧江碛　又杨维桢李铁鎗歌铁鎗丨丨去明灭须臾化作风雨来】
　　乌员【酉阳杂俎猫一名蒙贵一名丨丨　本草家貍一名丨丨】
　　乌兔【梁元帝元览赋岑嵚崎丨丨蔽亏　韦展日月如合璧赋望丨丨之交集瞻斗牛而旣觏　陈仲师灯蛾赋婴焚灼者何如玉石之俱尽处髙明者曷若丨丨之屡阙　孔甯子前缓声歌丨可循日留丨自延月夜　汪遵短歌行箭飞丨丨竞东西贵贱贤愚不梦齐　方岳观鱼诗银刀拨刺争三窟丨丨追亡健于鹘】乌蛇【唐书地理志蕲州蕲春郡土贡白纻簟鹿毛笔茶白花蛇丨丨脯　唐国史补见蛇声下　明一统志丨丨宜疗疾凤翔府陇州出　又丨丨出梧州府藤县土人取以浸酒可治风疾】
　　乌鳠【孙绰望海赋巨鼇赑屭以冠山丨丨呼翕以吞舟】
　　乌贼【水经注石帆山北临大湖水深不测传与海通何次道作郡常于此水中得丨丨鱼　酉阳杂俎丨丨旧说名河伯度事小吏遇大鱼辄放墨方数尺以混其身江东人或取墨书契以脱人财物书迹如淡墨逾年字消唯空纸耳　物类相感志丨丨过小满小青梅过小满黄　海物名记丨丨鱼赞鱼有丨丨絶短八足集足在口缩喙在腹　左思吴都赋丨丨拥劒注丨丨鱼腹中有药拥劒蟹属也　又鱡同潘岳沧海赋见龙须下】
　　乌蟾【韩愈苦寒诗日月虽云尊不能活丨丨　陆蒙奉酬袭美苦雨四声诗丨丨俱沈光昼夜恨暗度】乌蚁【曹伯啓诗丨丨混游槐国市绿醅初泼汉江涛】
　　乌蠋【尔雅厄丨丨注大虫如指似蚕】
　　乌【明一统志丨丨山在常州府城南与黄公山相对其状如相传宋杨时尝寓居山下】乌鬼【梦溪笔谈士人刘克博观异书杜甫诗有家家养丨丨顿顿食黄鱼世之说者皆谓夔峡间至今有鬼户其主谓之鬼主然不闻有丨丨之说又鬼户者非人家所养克乃按夔州图经称峡中人谓鸬鷀为丨丨蜀人临水居者皆养鸬鷀绳系其颈使之捕鱼得鱼则倒提出之至今如此予在蜀中见人家养鸬鷀使捕鱼信然但不知谓之丨丨耳　邵氏闻见录夔峡之人岁正月十一日为曹设牲酒于田间已而众操兵大噪谓之养丨丨　漫叟诗话川人嗜猪肉家家养猪每呼猪作丨丨声故谓之丨丨　元稹诗病赛丨称丨巫占瓦代注南蛮俗尚巫鬼故有青鬼丨丨之名】
　　乌轮【袁桷鲁子翚御史分按辽阳作长律五十韵爱其精密予今岁亦扈跸开平因次其韵诗象御天街正丨丨海观升　许谦春城晩歩诗红楼鼓歇丨丨堕浅水横舟弄渔火】
　　乌云【梁简文帝金錞赋望丨丨之临敌闻条风之入营薛季宣青田同七五兄作丨丨送雨过前山白鸟将雏向逺湾　又苏轼岐亭道上见梅花诗行当更向钗头见病起丨丨正作堆　薛季宣读鬼诗拟作青铜蚀破菱花面慵掠丨丨绾髻鬟】
　　乌气【隋书天文志如人十十五五或如旌旗在丨丨中有赤气在前者敌人精悍不可当】
　　乌焰【罗邺冬日旅懐诗丨丨才沈桂魄生霜阶拥褐暂吟行　刘基夏中病疟诗防如九丨丨】乌山【隋书音乐志祠南郊坂曰敦煌丨丨黒石变白唐书地理志杭州余杭郡有丨丨戍　宋史食货志长沙一郡丨丨铜炉之所六十有四麻潭鵞羊山铜户数百余家】
　　乌岭【明一统志丨丨在泽州沁水县东北三十里三峰并峙　又丨丨山在平阳府翼城县东七十五里上有东西通道二岭相对曰东乌西乌　崔伯易感山赋天门揭其部分丨丨支其蹂躏】
　　乌尤【明一统志丨丨山在嘉定州九顶山左旧名乌牛突然于水中如犀牛状宋黄庭坚题涪翁亭始易今名】
　　乌聊【明一统志丨丨山在徽州府城内东南隅一名富山东汉末贼毛甘者屯此吴贺齐讨平之隋义宁中常迁新安郡治于此山】
　　乌充【明一统志丨丨山在临安府阿迷州东一十五里又名东山尝有乌飞来集其上其西有禄丰山又其西有蓬和山三山相连环抱州治】
　　乌瞻【明一统志丨丨山在湖州府长兴县北五十里昔有乌子瞻望此山上曰可以避难养道为隐者所居故名】
　　乌回【明一统志丨丨山在湖州府武康县北三里平田间突起一峰古人多登髙于此】
　　乌带【明一统志丨丨山在绍兴府诸曁县北四十五里一名乌笪山出紫石英晋谢敷居此夜梦神人语曰当以珍宝相赠至明视牀下有异石而莹乃紫石英也　西溪丛语龙园胜雪白茶二种谓之水芽先蒸后防每一芽先去外两小叶谓之丨丨】
　　乌笪【明一统志见上】
　　乌句【水经注涂水出建宁郡之牧靡南山山在县东北丨丨山南五百里　酉阳杂俎建宁郡丨丨山南五百里牧靡草可以解毒】
　　乌巨【明一统志丨丨山在衢州府城东三十五里两山连亘其西山竹树荟蔚烟云出没一尘不到尤为奇絶】
　　乌降【明一统志丨丨山在永宁宣抚司城西北五十五里】
　　乌纳【明一统志丨丨山在云南府嵩盟州故杨林县西南一十里有石若马头土人以丨丨名之山周百余里西距呈贡东接宜良水草宜牧】
　　乌那【唐书地理志经库也干泊弥鵞泊榆禄浑泊百余里至地頽泽又经步拙泉故城八十八里渡丨丨水经胡洛盐池纥伏干泉】
　　乌兰【唐书地理志防州防宁郡县二防宁丨丨武徳九年置西南有丨丨关　明一统志丨丨山在靖虏衞城南一百二十里唐有丨丨县以此山名】
　　乌岩【范梈夜上丨丨诗扁舟夜傍丨丨宿然火上岩寻古祠】
　　乌石【水经注江右岸有秋口江浦也又东得丨丨水出丨丨山南流注于江　岳阳风土记丨丨山在州南所谓乌头石也其地五山相峙亦名五龙山山下有港曰石墨港可代墨用　明一统志丨丨山在严州府桐庐县东四十五里旧名白鹤峰上有孙钟祖墓　又丨丨山在衢州府城西四十里巨石周匝若城有门可入中有水田　又丨丨山在兴化府城中上有东岩寺石浮图古语云丨丨岩前官职聨绵　又丨丨岩在漳州府龙溪县南一十三都宋时有僧陈圣者隐此元乡士郭奭为记　又丨丨冈在广州府増城县西南七十里山形若钟其色若墨民居其下曰丨丨村　又丨丨山在福州府城西南隅一名闽山与九仙山对峙山有薛老峰邻霄台鵶浴池蟠桃防金莽穴之类皆自然天成　又丨丨潭在金华府永康县西四十里赤岩之下广袤数丈清彻可鉴　虞集赋故宋李文襄公植丨丨渡旧隐诗试询丨丨江头水宁有微波接汨罗】乌水【唐书地理志夏州朔方郡县朔方贞观七年开延化渠引丨丨入军狄泽漑田二百顷】乌海【唐书薛仁贵传吐蕃入寇命为逻娑道行军大总管军次大非川将趋丨丨仁贵曰丨丨地险而瘴速则有功迟则败】
　　乌江【史记项羽纪项王欲东渡丨丨注在牛渚　唐书地理志滁州永阳郡县三历阳丨丨含山　地理通释水经注牛渚在姑孰丨丨两县界中　陆游南唐书徐锴传殷崇义时为学士草军书用事谬误锴窃议之崇义方得君诬奏锴泄禁省语贬丨丨尉岁余召还小学绀珠见蚌江下　明一统志丨丨浦在广德州城北故丨丨县东四里项羽败于垓下东走至丨丨亭长舣船待羽即此地　又丨丨在遵义府宣尉司东七十里源出水西闽地绕播州南湘洪仁三江合经思南府转入涪江　又小丨丨在遵义府余庆长官司南六十五里源出椒溪南流入涪江　梁元帝元览赋岂丨丨之天险资赤帝之神符　庾信哀江南赋望赤壁而沾衣檥丨丨而不渡　牛上士古骏赋摧拔山之气泄指丨丨而路穷　胡曽丨丨诗丨丨不是无船渡耻向东吴再起兵】
　　乌泥【明一统志丨丨江在逺庆府忻城县西六里合龙江北流过东水源等江入于浔梧州界】乌浒【后汉书南蛮传噉人国生首子辄解而食之谓之宜弟今丨丨人是也注万震南州异物志曰丨丨地名也在广州之南交州之北　异物志丨丨南夷别名也　左思吴都赋丨丨狼防夫南西屠儋耳黒齿之酋金邻象郡之渠　刘言史广州王园寺伏日即事诗旅恨生丨丨乡心寄洛桥】
　　乌孝【水经注见乌口下】
　　乌慈【水经注睢水又东合丨丨水水出县西南丨丨渚潭涨东北流与长直故渎合】
　　乌池【史记货殖传注缘黄河盐池有八九所而盐州有丨丨出三色盐有井盐畦盐花盐】
　　乌川【水经注丨丨水源出汾川县西北】
　　乌程【南史孙棘传长城吴庆恩杀同郡钱仲期子延庆属役在都闻父死驰还逢庆恩手刃杀之自系丨丨狱太守防颙表不加罪许之　唐书地理志湖州吴兴郡上武德四年以吴郡之丨丨县置县五丨丨武康长城安吉德清　水经注杨修五湖赋曰头首无锡足蹄松江负丨丨于背上懐太呉以当胸　寰宇记古丨丨能醖酒故以名县又指酒为丨丨　世说王修龄在东山甚贫乏陶胡奴为丨丨令送一船米遗之却不肯取直答语王修龄若饥自当就谢仁宗索食不须陶胡奴米　张协七命乃有荆南丨丨豫北竹叶注丨丨竹叶酒名　郡国志古丨巾丨林居此能醖酒因以名邑　苏轼诗丨丨霜稻袭人香酿作春风霅水光】乌伤【汉书地理志防稽郡县丨丨　后汉书方术传徐登者闽中人也善为巫术又赵炳字公阿东阳人能为越方时遭兵乱疾疫大起二人遇于丨丨溪水之上遂结言约共以其术疗病　水经注见乌口下　徐陵东阳双林寺傅大士碑东阳郡丨丨县双林寺傅大士者即其县人也】
　　乌延【后汉书乌桓传右北平丨丨众八百余落自称汗鲁王　唐书地理志长庆四年节度使李祐筑丨丨宥州临塞阴河陶子等城于芦子关北以护塞外地理通释河东道三受降丰宁保宁丨丨等六城】乌权【麻革游龙山记若太华之雄尊五老之秀巧女几之婉严丨丨白马之端重兹山固无之至于奥密渊邃树林荟蔚则兹山亦其可少哉】
　　乌笼【唐书地理志静边州都督府领州二十五布州北夏州思义州思乐州昌塞州吴州朝州归州浮州祐州卑州西归州嶂州开元州归顺州淳州丨丨州恤州嵯州盖州悦州回乐州乌掌州诺州】
　　乌掌【唐书地理志见上】
　　乌宰【唐书地理志北庭大都护府渡里移得建河七十里有丨丨守捉】
　　乌弋【汉书陈汤传北击伊列西取安息南排月氏山离丨丨　又西域传丨丨山离国去长安万二千二百里自玉门阳关出南道历鄯善而南行至丨丨山离南道极矣　后汉书西域传前世汉使皆自丨丨以还莫有至条支者　唐书地理志修鲜都督府领州十毗舍州阴米州波路州龙池州丨丨州罗罗州檀特州乌利州汉州悬度州　六帖驰丨丨之名标黄支之美杨雄长杨赋登南山瞰丨丨　庾信华林园马射赋雕题凿齿识海水而来王丨丨黄支验东风而受吏】
　　乌利【唐书地理志见上　南海古迹记西樵岩在南海西南南汉时有丨丨仙迹】
　　乌纒【陈书髙祖纪诏出佛牙于杜老宅设无遮大防初齐故僧统法献于丨丨国得之常在定林上寺梁天监末为摄山庆云寺慧兴保藏慧兴弟慧志密送于髙祖】
　　乌苌【北史西域传丨丨国在賖弥南北有葱岭南至天竺土多林果引水灌田丰稻麦事佛多诸寺墖极华丽　又鉢和国有二道一道西行向嚈哒一道西南趋丨丨　唐书摩揭它传东北有达丽罗川即丨丨旧地　又大食与丨丨东鄙接开元中数诱之其王与骨咄俱位二王不肯臣元宗命使者册为王　水经注释法显言渡河便到丨丨国丨丨国即是北天竺佛所到国也】
　　乌杔【汉书西域传丨丨国王治丨丨城　后汉书西域传德若国与子合相接自皮山西南经丨丨涉悬度历罽賔六十余日行至乌弋山离国　北史西域传权于摩国故丨丨国也其王居丨丨城　水经注丨丨之西有悬渡之国】
　　乌丹【魏志乌丸鲜卑东夷传注大秦国一号犁靬其国在海西故俗谓之海西从国下直北至丨丨城西南凡当渡大海六日乃到其国　唐书地理志西域丨丨州以乌捺斯城置】
　　乌垒【汉书郑吉传上嘉其功效封吉安逺侯吉于是中西域而立莫府治丨丨城镇抚诸国　后汉书西域传前车国王弟贤代立攻杀兹王妫塞王杀贤使者贤击灭之立其国贵驷鞬为妫塞王贤又自立其子则罗为兹王贤以则罗年少乃分兹为丨丨国徙驷鞬为丨丨王　水经注东川水又东南迳丨丨国南治丨丨城西去兹三百五十里东去玉门阳关二千七百三十八里　明一统志丨丨城在汝宁府信阳州北六十五里十道四番志申州有此城　皮日休和鲁望诗丨丨卤亦写鸡林夷争传　李约从军行丨丨天西戍鹰姿塞上川　又本草释名见乌爹下】
　　乌贪【汉书西域传丨丨訾离国王治于娄谷去长安万三百三十里东与单桓南与且弥西与乌孙接卢照邻战城南诗将军出紫塞冒顿在丨丨又杜甫朝诗俊鹘无声过饥丨下食丨】
　　乌苏【北齐书斛律金传诏金率众从丨丨道防髙祖于晋州】
　　乌林【吴志周瑜传瑜衔命出征身当矢石故能摧曹操于丨丨走曹仁于郢都　宋书乐志丨丨曲虎臣雄烈周与程破操丨丨显章功名　岳阳风土记乌黎口即丨丨也郦善长云吴黄盖败魏武于丨丨即其地也　庾信周大将军郑常墓志铭洛阳逆战壮于白马之兵河桥解围勇于丨丨之策　谢灵运拟魏太子邺中集诗天下昔未定托身早得所官渡厠一卒丨丨预艰阻按谓应玚　又辽史天祚纪天庆九年春正月金遣丨丨答赞谋持书来迎册】
　　乌黎【岳阳风土记见上】
　　乌盭【史记霍去病传骠骑将军率戎士逾丨丨讨遫濮涉狐奴历五王国辎重人众慑慴者弗取冀获单于子　郑元祐出塞诗已逾丨丨山未涉狐奴水】
　　乌栊【水经注自朱提至僰道有水步道有黒水羊官水至崄难三津之阻行者苦之故俗为之语曰楢溪赤水盘蛇七曲盘羊丨丨气与天通看都濩泚住柱呼尹庲降贾子左担七里】
　　乌沙【岳阳风土记刘备旣与鲁肃画湘为界遂筑地丨丨镇对垒在州北六十里俗谓之金门刘备城杨万里过丨丨望大唐石峰诗丨丨未到一溪横水清见厎心已清】
　　乌田【黄庭坚书所作官题诗后元祐三年闰六月十七日少章携此澄心堂纸问余疾于城西余方病意虑无聊为写比来戏效诸生作数诗余为儿时见进士刘韶用丨丨纸写赋尝窃笑以为用隋侯之珠弹雀使韶今在岂免一笑耶】
　　乌坂【明一统志丨丨城在邵武府东北建安记昔越王拒汉筑城六此其一也今遗址犹存】乌塘【王安石丨丨诗丨丨渺渺绿平堤堤上行人各有携】
　　乌州【唐书地理志宜定州都督府领州七党州桥州丨丨西戎州野利州米州还州】
　　乌突【北史齐慕容绍宗传绍宗晃第四子尔朱荣即其从舅子也绍宗为尔朱兆长史及兆败绍宗于丨丨城见神武遂携尔朱荣妻子并兆余众自归神武神武仍加恩礼所有官爵并如故】
　　乌城【唐书地理志静边州都督府淳州贞观十二年以降户置于洮州之境并置索恭丨丨二县开元中废为羁縻　地理通释关内道丨丨等守捉十胡曽早发潜水驿谒郎中员外诗见鹤柱下】
　　乌雷【唐书地理志陆州玉山郡县三丨丨华清宁海又明一统志丨丨庙在廉州府钦州南五里自唐以来碑记尚存】
　　乌仑【明一统志丨丨城在庆阳府环县北三十里宋置砦属通逺县】
　　乌仁【明一统志丨丨关在延安府宜川县境金置元废】
　　乌咄【唐书地理志丨丨谷二百七里至古云中城】
　　乌刺【唐书地理志提罗卢和国又西一日行至丨丨国乃大食国之弗利刺河南入于海小舟泝流二日至末罗国大食重镇也】
　　乌帝【水经注释法显自丨丨西南行路中无人民沙行艰难所迳之苦人理莫比在道一月五日得达于阗其国殷庶民笃信多大乗学威仪齐整器鉢无声】
　　乌蒙【明一统志四川行都指挥使司形胜东连丨丨西距吐蕃南接中庆北邻西蜀　又丨丨军民府禹贡梁州之境古为窦地甸汉为牂牁郡地唐时乌蛮仲牟由之裔曰阿统者始迁于窦地甸至十一世孙丨丨始强号为丨丨部宋时封阿枸为丨丨王元初归附至元间置丨丨路乌撒丨丨等处宣慰司明改为丨丨府洪武十六年陞丨丨军民府四川布政司　又丨丨山在武定军民府禄劝州东北三百里一名终云露山北临金沙江山有十二峰耸秀为一州诸山之冠八九月间常有雪其顶有乌龙泉下流为乌龙河蒙氏封此山为东岳　陈旅题蒙泉吏隐图诗丨丨乌撒腹心地不有军府谁其监】
　　乌撒【明一统志丨丨军民府禹贡梁州之境旧名巴凡兀姑后名巴的甸自昔乌蛮居之唐时乌蛮之裔孙曰乌些者居此至乌蒙始得巴的甸其东西又有芒部阿晟二部皆他酋所据宋时乌些之后曰析怒者始幷其地号丨丨部元至元中始内附置丨丨路招讨司寻改为军民总管府又改军民宣抚司后陞丨丨乌蒙等处宣慰司明改为丨丨府初云南布政司洪武十六年改丨丨军民府四川布政司】
　　乌桓【亦作丸汉书匈奴传拜范明友为度辽将军将二万骑出辽东丨丨时新中匈奴兵明友乗丨丨敝击之斩首六千余级　后汉书丨丨传汉初匈奴冒顿灭其国余类保丨丨山因以为号焉　魏志任城王彰传大破丨丨归太祖持彰须曰黄须儿竟大奇也　唐书回鹘传乌罗浑直京师东北六千里而赢东靺鞨西突厥南契丹北丨丨大抵风俗皆靺鞨也丨丨或曰古丸　梁昭明太子谢赉地图啓岂问千秋自识丨丨之地脱逢壮武方着博物之书　徐陵为陈武帝作相时与北齐广陵城主书庸蜀氐羌之兵丨丨白虏之骑殷尧藩送景元上人还山诗地横龙朔连沙暝山入丨丨碧树重　虞集诗丨丨东望天无际秪有银蟾出海头　张昱白翎雀歌丨丨城下白翎雀雄鸣雌随求饮啄】
　　乌揭【汉书匈奴传郅支见乌孙兵多其使又不反勒兵击乌孙破之因北击丨丨乌揭降】
　　乌伦【后汉书鲜卑传永宁元年辽西鲜卑大人丨丨其至鞬率众诣邓遵降奉贡献诏封丨丨为率众王其至鞬为率众侯】
　　乌场【洛阳伽蓝记八月初入汉盘陀国界西行六日登葱岭山复西行三日至鉢盂城三日至不可依山其处甚寒冬夏积雪山中有池毒龙居之昔有商人止宿池侧值龙忿怒呪杀商人盘陀王闻之舍位与子向丨丨国学婆罗门呪四年之中尽得其术还复王位复呪池龙龙变为人悔过向王王即徙之葱岭山去此池二千余里】
　　乌谭【晋书匈奴传北狄以部落为类其入居塞者有屠各种鲜支种寇头种丨丨种赤勒种捍蛭种黒狼种赤沙种郁鞞种萎莎种秃童种勃蔑种羌渠种贺赖种钟跂种大楼种雍屈种真树种力羯种凡十九种】乌护【唐书回纥传其部落曰袁纥薛延陀契苾羽都播骨利干多览葛仆骨拔野古同罗浑思结斛薛奚结阿跌白霫凡十有五种皆散处碛北袁纥者亦曰丨丨曰乌纥】
　　乌纥【唐书回纥传见上】
　　乌胡【唐书髙丽传始帝决取虏故诏陜州刺史孙伏伽莱州刺史李道裕储粮械于三山浦丨丨岛越州都督治大艎偶舫以待】
　　乌古【辽史太祖纪时小黄室韦不附太祖以计降之伐裕乌及丨丨喇实必沙荣诸部克之国人号阿珠萨里　又太宗纪天显三年五月丁卯命林牙图鲁卜讨丨丨部秋七月丁未图鲁卜献讨丨丨防】乌隗【辽史道宗纪太康二年流林牙萧岩寿于丨丨部】
　　乌宻【辽史圣宗纪统和七年秋七月甲午以徳勒彬纳喇丨丨三部各四人益东北路来人苏尔岱仍给印绶】
　　乌蜑【辍耕录广东采珠之人县絙于腰沈入海中得珠有司名曰丨丨户】
　　乌牧【唐书地理志登州东北海行过槖驼湾乌骨江八百里乃南傍海壖过丨丨岛贝江口椒岛得新罗西北之长口镇】
　　乌夷【水经注北河自岐沙东分南河即释氏西域记所谓二支北流迳屈茨丨丨禅善入牢兰海者也】乌栏【宋史河渠志熙宁二年刘彞程昉言御河水由冀州下流尚当疏导开丨丨堤东北至大小流港横截黄河入五股河尤便】
　　乌上【水经注江水自濡须口又东左防栅口水遵巢湖东迳丨丨城北又东迳南谯侨郡城南】乌巢【后汉书袁绍传许攸不得志遂奔曹操而说使袭取淳于琼等琼等时宿在丨丨操自将步骑五千人夜往攻破琼等悉斩之注丨丨地名在滑州酸枣城东　水经济渎又东迳酸枣县之丨丨泽北　地理通释袁氏辎重万余乗在故市丨丨郡县志故市城在郑州管城县西北三十里晋地理志丨丨在酸枣县东南梁元帝与武陵王书拒赤壁之兵无谋于鲁肃烧丨丨之米不访于荀攸　庾信柱国大将军纥干神道】
　　【碑虏青犊之兵甚有秘计烧丨丨之米本无遗策　又谢承后汉书广汉儒字叔林为东郡太守丨丨于防事屋梁兔产于牀下　吴厯呉王为神主来立庙苍龙门外时有丨丨朱雀门上　又本草释名见乌槎下】乌亭【吴均有同柳呉兴丨丨集送柳舍人诗】
　　乌门【异苑临海乐安章沈年二十余死经数日将敛而苏云初到时有少年女子同被录送沈已论秋英亦同遣去秋英即此女之名也于是俱去脚痛疲蝢殊不堪行防日亦暮止道侧小窟状如客舍而不见主人沈共宿嬿接更相问次女曰我姓徐家在吴县丨丨临渎为居门前倒枣树即是也明晨各去遂并活沈先为护军府吏依假出都乃到丨丨依此寻索得徐氏舍与主人叙阔问秋英何在徐氏谓为天意遂以妻沈生子名曰天赐】
　　乌衣【晋书纪瞻传好读书或手自抄写兼解音乐立宅丨丨巷馆宇崇丽园池竹木有足赏玩焉　南史谢微传微家本贫素而所嗣父混甚丰然絶无所预惟受图书数千卷混风格髙峻惟与族子灵运瞻晦曜以文义赏防常共宴处居在丨丨巷故谓之丨丨之游　又王僧防传僧防为御史中丞甲族由来多不居宪台王氏分枝居丨丨者位宦微减僧防为此官乃曰此丨丨诸郎坐处我亦可试为耳　世说有往来者云庾公有东下意或谓王公可潜稍严以备不虞王公曰我与元规虽俱王臣本懐布衣之好若眞欲来吾角巾径往丨丨何所稍严　莲社髙贤传法师僧叡冀州人入庐山依逺公修净业旣而适京师止丨丨寺讲説众经听者推服　王棨江南春赋见莺声下　刘禹锡丨丨巷诗朱雀桥边野草花丨丨巷口夕阳斜　温庭筠题丰安里王相林亭诗偶到丨丨巷含情更惘然　宋无秣陵晩眺诗山陵青草六朝地巷陌丨丨百姓家又稽神录新安人阎居敬所居为山水所侵恐后坏榻移于户外而寝梦一丨丨人曰君避水在此我亦避水至此于君何害而迫逐我如是不快甚矣居敬寤不测其故尔夕三梦居敬曰岂吾亦当止此耶因命移牀乃牀脚压一于户限外放之而去　酉阳杂俎虞道施义熙中乗车山行忽有一人丨丨径上车言寄载头上有光口目皆赤面被毛行十里方去临别语施曰我是驱除大将军感尔相容因留赠银环一双　摭遗王榭居金陵以航海为业遇风舟破附一板抵一洲皆皁服以女妻榭榭问此国何名曰此丨丨国也　戴复古久寓泉南诗寄迹小园中或有丨丨至　厐铸田器之燕子图诗丨丨之国定何许一双燕子能飞来　杨维桢题边鲁生棃花双燕图诗春风歌白雪夜月寝丨丨】
　　乌巷【欧阳修诗丨丨招邀谢墅中紫囊香佩更临风】
　　乌屋【诗瞻丨爰止于谁之丨】
　　乌府【常衮授路嗣恭京兆少尹制龙楼谕善载寔春华丨丨持纲克平霜宪　刘长卿奉饯元侍郎加豫章采访兼赐章服诗任重兼丨丨时平偃豹韬　武元衡酬元十二诗偶寻丨丨客同醉习家池　白居易代书诗再喜登丨丨多慙侍赤墀　林寛寄省中知已诗门掩清曹晩静将丨丨邻　皎然酬李嘉祐诗诗思先邀丨丨客山情还访白云楼　苏轼钱安道席上令歌者道服诗丨丨先生铁作肝霜风卷地不知寒　萨都刺题进士索士岩诗卷诗超迁丨丨掾辉映绣衣郎王逢送朱自明诗闽中丨丨小清都列郡山峦紫翠纡】乌台【六帖御史大夫曰丨丨　唐中宗授苏炯右台大夫制丨丨峻秩望总铁冠苍佩崇班威髙石室宋邕獬豸赋龙阙分官丨丨肃政　陈琏骢马赋物不自贵以人而贵物不自异以人而异此骢马所以称德于丨丨而表祥于房驷　卢溵和李尚书命妓饯崔侍御诗丨丨上客紫髯公共捧天书静境中　贡奎司业李公哀挽诗文章清庙藏琛玉勋业丨丨振羽翰】
</div>
    <div class="pagination">
<a href="御定骈字类编_page822.html">上一页</a><span>...</span><a href="御定骈字类编_page818.html">818</a><a href="御定骈字类编_page819.html">819</a><a href="御定骈字类编_page820.html">820</a><a href="御定骈字类编_page821.html">821</a><a href="御定骈字类编_page822.html">822</a><span class="current-page">823</span><a href="御定骈字类编_page824.html">824</a><a href="御定骈字类编_page825.html">825</a><a href="御定骈字类编_page826.html">826</a><a href="御定骈字类编_page827.html">827</a><a href="御定骈字类编_page828.html">828</a><span>...</span><a href="御定骈字类编_page824.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
