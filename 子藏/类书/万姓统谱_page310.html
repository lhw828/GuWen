<!DOCTYPE html>
<html>
<head>
    <meta charset="UTF-8">
    <title>万姓统谱 - 第 310 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 310 页/共 403 页</h1>
    <div class="content">　　【嘉靖乙丑进士向程慈谿人任御史】
　　尚【京兆商音周太师尚父之后又望出清河上党周】尚靳【战国游士也楚围雍氏靳为韩使秦秦遂救韩】
　　【汉】尚长【隐士高士传作向长】
　　尚章
　　尚彊【见印薮】
　　【唐】尚献甫【衞州汲人善占为浑仪监令撰方域等篇荧惑犯五诸侯自陈曰臣命纳音金也今居
　　太史位火犯之且死武后为迁水衡都尉以厌之竟卒】
　　尚衡【至徳中功臣二百六十五衡第二功散骑常侍检校礼部尚书兼御史大夫】
　　尚可孤【建中四年朱泚反李晟屯东渭桥可孤以神策军屯蓝田受晟节度晟兵大振】
　　【宋】尚道长【仕宋为佥判杨诚斋赠诗云今代高人尚子平风流文采旧家声合于玉殿班中立却向
　　红莲幕里行】
　　【元】尚文【深泽人防颖悟负奇志至元中刘秉忠言扵世祖诏文与诸儒采定朝仪后出守耀州有政绩累迁中台侍御史守正不阿拜中书右丞致仕武宗仁宗之世屡延致之访以国事赐宴及金帛甚厚】
　　尚野【保定人志趣正大文词典雅一本于理事继母以孝闻至元间征为国史院编修累官集贤侍
　　讲学士兼国子祭酒卒追赠上党郡公諡文懿子师奎章阁侍书学士】
　　【明】尚廸【获嘉人仪度殊常才识越人洪武中由太学生歴官刑部郎中永乐中陞四川左布政使】尚甫【山东人洪武进士】
　　尚肃【齐河人洪武进士】
　　尚志【字士行同州人号南冈先生通五经隐于白水之龙冈山正统中累征不起诏授本庠训导乃
　　翻然以斯道为己任文章道徳俱可师法】
　　尚裭【字景福罗山人正统进士授行人尝上言时事拜监察御史性刚正不阿劾都御史周钟谪驿
　　丞寻复职又以言事谪歴湖广佥事致仕】
　　尚敬【临颍人成化进士】
　　尚衡【字一中同州人治进士任工科给事中上疏諌止造佛塔有臣可无此身陛下不可有此过
　　上为改容歴叅政】
　　尚繻【字美信睢阳人治癸丑进士歴叅政】
　　尚防【睢水人正德进士山东右防政】
　　尚维持【字国相罗山人嘉靖辛丑进士歴提学副使】
　　【嘉靖丙辰进士尚徳恒西人歴副使】
　　亢【去声见姓苑】
　　【汉】亢过【见印薮】
　　【唐】亢潮【京兆人登科】
　　亢轸【五官正】
　　【明】亢信【咸寜人永乐中任洪洞知县】
　　亢通【定襄人景泰举人】
　　亢霖【字济河南宜阳县人举人成化中任当涂县知县】
　　亢良玉【临汾人为府学生事父母能色养得其欢心母卒庐于墓侧朝夕哀号有芝草丛生枣叶
　　如莲之异正德四年旌表其门】
　　亢思谦【字子益山西临汾人嘉靖丁未进士改庶吉士以府亲改提学歴官左布政使万厯丙子举人亢孟禧临汾人】
　　况【姓苑云庐江有此姓】
　　【汉】况长宁【诸葛恪传云况长宁以为君子临事而惧好谋而成蜀为蕞尔之国所规所图惟守与战元】况逵【庐江人少读书有用世志泰定末为光泽令下车之日富强民素为长史信从畏惮者悉不听
　　入谒独延见诸生与讲学建云岩书院后为高安令平反寃狱有去思碑】
　　况钟【字伯律靖安人吏员永乐中荐授礼部主事荐知苏州府在任十有三年陞正三品卒】况琛【高安人永乐进士】
　　况文【字应奎髙安人永乐甲申进士授御史辨寃狱人称神明歴广东左叅政】
　　况子玉【泸州人正綂间知宣城刚断敏给岁饥多方赈济民頼全活】
　　况眞【字彦珍高安人由岁贡歴工部刑部主事福建按察佥事正统己巳邓茂七党寇汀州指挥马雄讨之有功明年失利谪黒盐大使天顺间复佥事致仕真性质直用法平允与人有惠后进阶中奉大夫】
　　况暹【字鼎元上高人由举人歴莱阳汉川归安教谕敇封儒林郎光禄寺署正制行纯洁文章典雅
　　周旋礼度举足为法闲居三十年以读书作文自娱卒祀乡贤祠】
　　况照【字廷光高安人正德戊辰进士歴佥事】
　　况惟垣【字翰臣高安人嘉靖丙戌进士歴郎中】
　　况叔祺【字吉夫髙安人嘉靖庚戌进士任防政】
　　琞【齐太公□之后姓苑云魏兴人】
　　【宋】琞俨【景佑登科】
　　【明】琞本【夷陵人永乐举人训导】
　　望子成【逺安人宣德贡士】
　　琞子威【逺安人治进士任吏目】
　　琞增【河内人治中常州府推官】
　　【隆庆中湖广善化县知县琞廷臣夷陵人】
　　谅【见氏族】
　　谅毅【辨士也为赵使秦有专对之才】
　　【汉】谅辅【新都人为郡五官掾时天大旱乃祝曰辅不能进谏纳忠荐贤退恶至令天地否隔万物焦枯
　　若日中不雨乞以身自焚顷之云合雨澍一郡沾洽】
　　畅【陈留风俗传有畅氏望出魏郡】
　　畅惠明【齐人撰论语意十卷】
　　【汉】畅曾【撰水德经一卷】
　　【唐】畅瓘【河东人乡举进士天宝末安禄山奏为河北海运判官三迁大理评事副元帅郭子仪辟为从事至德初肃宗即位大收俊杰或荐瓘召见悦之拜谏议大夫累转吏部侍郎广德二年十二月为散骑常侍河中尹兼御史大夫永泰元年复为左常侍与裴冕并集贤院待制大厯五年兼判太常卿迁户部尚书瓘廓落有口才好谈王覇之畧居职责成处分龊龊无过而已】
　　畅当【诗人贞元中为太常博士】
　　【宋】畅适
　　畅彦【河中人登科】
　　畅钧【河南人登科】
　　畅大隐【字濳道洛阳人师程氏今程氏遗书二十五卷即其所记也】
　　【元】畅淳夫【襄阳人博学能文仕至翰林学士卒諡文肃子敏仲亦有才名】
　　畅师文【字纯父南阳人幼敏悟家贫无书手录口诵过目辄不忘弱冠谒许衡与姚燧高阙相友善至元间陈时政十六策安童奇其才累官翰林学士卒追封魏郡公諡文肃长子笃仕至江东道肃政廉访副使】
　　【明】畅与【荣河人】
　　畅儒【万泉人】
　　畅茂【太寜人俱景泰举人】
　　畅衡【江陵人成化中武进县教谕】
　　畅亨【河津人治进士任御史】
　　畅华【字子实陇西人正德丁丑进士事母　　　无锡知县处繁治剧日有余力在任　　　民咸
　　服陞刑部主事歴官阙】
　　畅孟乐【河津人嘉靖举人】
　　【万厯间延川知县畅扬大宁人】
　　【万厯间澄城知县畅孔乐河津人】
　　伉【见风俗通】
　　【汉】伉喜【中大夫】
　　【晋】伉嘉【汉中太守】
　　抗【丹阳】
　　【汉】抗徐【字伯徐丹阳人乡邦称其赡智初试守宣城长悉移深远薮椎髻鸟语之人置于县下由是境内无复盗贼后为中郎将击太山贼　孙举等破平之斩首三千余级封乌桓东　侯】
　　旷【师旷之后】
　　【宋】旷湜【潭州人登科】
　　旷世臣【吉水人绍兴进士】
　　【明】旷敏【宿州人永乐举人任山西清源县教谕】
　　旷缉徽【安福人永乐举人】
　　旷彦温【徳州人正徳中任余干知县】
　　旷宗舜【醴陵人嘉靖戊子湖广解元】
　　旷腾【遂宁人嘉靖举人】
　　【万厯癸酉举人旷骥吉水人】
　　【湖广沔阳州有旷氏】
　　邝【音旷一音荒望出庐江姓苑云今临淮有此姓广东南海高安多此族宋】邝靖【阆州人嘉佑进士】
　　邝怀忠【韶州人嘉太进士特科】
　　【明】邝宝【洪武间由贤良方正举授承事郎山西沁源县知县】
　　邝仲铿【洪武甲子举人】
</div>
    <div class="pagination">
<a href="万姓统谱_page309.html">上一页</a><span>...</span><a href="万姓统谱_page305.html">305</a><a href="万姓统谱_page306.html">306</a><a href="万姓统谱_page307.html">307</a><a href="万姓统谱_page308.html">308</a><a href="万姓统谱_page309.html">309</a><span class="current-page">310</span><a href="万姓统谱_page311.html">311</a><a href="万姓统谱_page312.html">312</a><a href="万姓统谱_page313.html">313</a><a href="万姓统谱_page314.html">314</a><a href="万姓统谱_page315.html">315</a><span>...</span><a href="万姓统谱_page311.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
