<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 750 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 750 页/共 1019 页</h1>
    <div class="content">　　桂府【历代名画记齐皎弟映性雅正好学善山水贞元二年拜中书侍郎平章事三年贬官夔州七年为丨丨观察使　陆游老学庵笔记政和中大傩下丨丨进面具比进到称一副初讶其少乃是八百枚为一副老少妍陋无一相似者乃大惊至今丨丨作此者皆致富】
　　桂州【隋书地理志始安郡梁置丨丨　宋之问有丨丨陪王都督晦日宴逍遥楼诗　曹邺诗贱子生丨丨桂州山水清　郑谷送曹郎中南归诗见兰省下　刘克庄乍归诗惟应诗卷里偷画丨丨山】桂阳【汉书武帝纪元鼎五年秋遣伏波将军路博德出丨丨下湟水　又地理志丨丨郡县丨丨注应劭曰桂水所出东北入湘　后汉书刘表传长沙太守张羡率零陵丨丨三郡畔表表遣兵攻围破羡平之　蜀志刘备传曹公定汉中张鲁遁走巴西先主闻之与权连和分荆州江夏长沙丨丨东属南郡零陵武陵西属引军还江州　呉志孙权传防曹公入汉中备惧失益州使使求和权令诸葛瑾报更寻盟好遂分荆州长沙江夏丨丨以东属权　宋史五行志至道二年二月丨丨监镕银自涌成山峯状　竹书纪年齐田期伐我东鄙战于丨丨　干寳晋纪总论泛舟三峡介马丨丨广州记大庾始安临贺丨丨揭阳是为五岭　荆州记丨丨万嵗山出灵夀草仙方云服之不死　顔氏家训山海经禹益所记而有长沙零陵丨丨诸暨后人所羼非本文也　尔雅翼桂生丨丨是半巻多脂者所谓板桂也　明一统志丨丨县在郴州城东南二百四十里王昌龄送万大归长沙诗丨丨秋水长沙县楚竹离声为君变　耿湋送友贬岭南诗梦成湘浦夜泪尽丨】
　　【丨春　崔峒诗皁葢春风自越溪独寻芳草丨丨西　皎然诗丨丨亦是神仙守】
　　桂陵【史记赵世家成侯二十二年魏恵王防我邯郸齐亦败魏于丨丨注正义曰括地志云故桂城在曹州乗县东北二十一里故老云此即丨丨也　水经注见桂城下】
　　桂管【唐书兵志岭南安南丨丨邕管容管经畧清海军六曰岭南道　又郑裔绰传宣宗初刘潼繇郑州刺史授丨丨观察使裔绰固争潼被责未乆不宜付亷察帝已遣使者颁诏追罢之　五代史前蜀世家防与马殷争容桂殷取丨丨掳士政防取容管逐巨昭】
　　桂平【隋书地理志鬰林郡丨丨　明一统志丨丨县在浔州府附郭】
　　桂娄【后汉书髙句骊传有丨丨部】
　　桂武【庾信呉明彻墓志铭为平南将军开府仪同三司都督湘衡丨丨四州刺史】
　　桂东【元史地理志郴州路丨丨县　明一统志丨丨县在郴州城东二百八十里】
　　桂北【王勃采莲赋沉丨丨之丹藕播荆南之紫根】
　　桂广【五代史王朴传得呉则丨丨皆为内臣岷蜀可飞书而召之　地理通释南汉据四十七州丨丨其都防也】
　　桂城【水经注濮渠之侧有漆城又有丨丨竹书纪年梁恵成王十七年齐田期伐我东鄙战于桂阳我师败逋亦曰桂陵案史记齐威王使田忌击魏败之桂陵齐于是彊自称为王以令天下】
　　桂部【徐陵司空徐州刺史侯安都德政碑后臯丨丨之地四战五逹之郊】
　　桂市【成都古今记正月灯市二月花市三月蚕市四月锦市五月扇市六月香市七月七寳市八月丨丨九月药市十月酒市十一月梅市十二月桃符市】
　　桂宫【汉书成帝纪元帝即位帝为太子壮好经书寛博谨慎初居丨丨上尝急召太子出龙楼门不敢絶驰道西至直城门得絶乃度注丨丨在城中近北宫非太子宫　又平帝纪孝哀皇后傅氏退居丨丨　后汉书刘盆子传九月赤睂复入长安止丨丨注长安记曰丨丨在未央宫北亦曰北宫　宋史乐志见藻仪下三辅黄图丨丨汉武帝太初四年秋起周四十余里在未央宫北　闗辅记丨丨通未央宫北中有明光殿土山复道汉宫中西上城西至建章宫神明台蓬莱山西京杂记武帝为七寳牀杂寳案厠寳屏风列寳帐设于丨丨时人谓之四寳宫　三秦记未央宫渐台西有丨丨中有明光殿皆金玉珠玑为帘箔缀明月珠金砌玉阶昼夜光明　水经注未央殿东有宣室玉堂麒麟含章白虎鳯凰朱雀鹓鸾昭阳诸殿天禄石渠麒麟三阁未央宫北即丨丨也　南部烟花记陈后主为张贵妃丽华造丨丨于光昭殿后作圆门如月障以水晶后庭设素粉罘罳庭中空洞无他物惟植一桂树树下置药杵臼使丽华恒驯一白免丽华被素袿裳梳淩云髻插白通草蘓孕子靸玉华飞头履时独歩于中谓之月宫　庾信周大将军闻喜公栁霞墓志铭监储甲观事重史丹侍讲丨丨名髙张禹　班固西都赋辇路经营修涂飞阁自未央而连丨丨北弥明光而亘长乐　张衡西京赋钩陈之外阁道穹窿属长乐与明光径北通乎丨丨　王棨缀珠为烛赋彩金屋增华丨丨　陈樵瑇瑁赋或青殿授妃丨丨御服縆华擿之陆离搆寳台之采缛　谢灵运日出东南隅行柏梁冠南山丨丨耀北泉　鲍照代白纻舞歌词丨丨柏寝拟天居朱爵文窗韬绮疏　谢朓咏烛诗杏梁賔未散丨丨明欲沈梁简文帝伤离新体诗丨丨夕掩铜龙扉甲馆宵垂云母帷　又上之回乐府前斾拂回中后车临丨丨】
　　【沈约登台望秋月诗丨丨袅袅落桂枝早寒凄凄凝白露　又咏帐诗甲帐垂和璧螭云张丨丨　庾肩吾长安道乐府丨丨连复道黄山开广路　陆瑜独酌謡丨丨非蜀郡当垆也至宵　陈子良讃德上越国公杨素诗丨丨擅鸣佩槐路独飞缨　赵良器郑国夫人挽歌见兰殿下　周彻尚书郎上直闻春漏诗静闻铜史漏暗识丨丨春】
　　桂殿【黄滔馆娃宫赋丨丨中横兰房内创　庾肩吾诗丨丨月偏来留光引上才　唐明皇温泉诗丨丨与山连兰汤涌自然　骆賔王帝京篇丨丨嵚崟对玉楼椒房窈窕连金屋　李德裕歩虚词仙女侍董双成丨丨夜寒吹玉笙　许浑赠萧链师诗丨丨春空晩椒房夜自深　萨都拉诗丨丨且留修月斧银河未许度星轺】
　　桂阙【黄辉日重光赋丨丨轮重榆躔珠紫】
　　桂庭【陶景解官表今便灭影丨丨神交松友】
　　桂邸【韦元旦奉和幸安乐公主山庄应制诗刻鳯蟠螭凌丨丨穿池叠石写蓬壶】
　　桂坊【唐书百官志龙朔二年改司经局曰丨丨罢左春坊领崇贤馆比御史台】
　　桂观【史记孝武帝纪公孙卿曰仙人好楼居于是上令长安则作蜚亷丨丨甘泉则作益夀延夀观使卿持节设具而候神人　苏轼再和曾子开从驾诗丨丨飞楼凌雾起仙幢寳盖拂天来】
　　桂馆【明一统志丨丨在严州府治西北宋建其东为潇洒园池西为杏园桃李庄　靳学顔水晶盏赋瑶宫燕宴丨丨婵娟】
　　桂宇【王勃山亭夜宴诗丨丨幽襟积山亭凉夜永】
　　桂堂【洛阳名园记湖园在唐为裴晋公宅园园中有湖湖中有堂曰百花洲名盖旧堂盖新也湖北之大堂曰四并名盖不足胜盖有余也其四逹而当东西之谿者丨丨也截然出于湖之右者迎晖亭也　许浑赠栁璟冯陶二校书诗见芸阁下　李商隐诗昨夜星辰昨夜风画楼西畔丨丨东　徐夤酬常循州诗早年花县拜潘郎寻忝飞鸣出丨丨　苏轼八月十七日天竺山送桂花分赠元素诗月缺霜浓细蕊干此花原属丨丨仙　楼钥送从弟叔韶尉东阳诗再兴聫丨丨尔祖真不忝】
　　桂室【邢邵广平王碑见芝盖下　张本梁都运新居诗枫堂接丨丨燕处俱逍遥】
　　桂亭【庾信奉和山池诗丨丨花未落桐门叶半疏　李峤王屋山第之侧杂棛小亭暇日与羣公同游诗见兰榭下】
　　桂楼【谢朓奉和随王殿下诗丨丨飞絶限超逺向江岐】
　　桂台【拾遗记见桂树下　谢朓奉和隋王殿下诗浮云西北起飞来下髙堂合散轻帷表飘舞丨丨阳何子朗学谢体诗丨丨清露拂铜陛落花沾】
　　桂苑【唐书艺文志诸葛颖丨丨珠丛一百卷　又崔致逺丨丨笔耕二十巻　又张固丨丨丛谈一卷谢庄月赋见兰路下　江淹倡妇自悲赋去柏梁以掩袂出丨丨而敛睂　张纉懐音赋见兰台下　庾信咏画屏风诗逍遥游丨丨寂絶到桃源　张正见圃观春雪诗拂鹤伊川上飘花丨丨中　李峤和麴典设扈从东郊忆弟使往安西诗玉闗方叱驭丨丨正陪舆王维同崔傅答贤弟诗洛阳才子姑苏客丨丨殊非故乡陌　呉融丛祠诗金鞍正伴桐乡客粉壁犹懐丨丨仙　黄滔二月二日宴中贻同年封先辈渭诗丨丨五更聼榜后蓬山二月看花开　郝经八月十五夜五湖口观月诗醉时抱月凌孤风丨丨烟霄快髙歩】桂园【南方草木状桂出合浦生必以髙山之巅林间无杂树交趾置丨丨】
　　桂圃【张正见从籍田应衡阳王教作见兰场下唐太宗赋李诗玉衡流丨丨成蹊正可防】
　　桂户【钱起朝元阁赋当丨丨而八水悠逺植玉阶而千岩相抗　朱灏逃暑赋渴虬静饮寒漏兮传丨丨而不闭　陈樵月庭赋见兰房下　梁简文帝艳歌云楣丨成丨飞栋杏为梁　又晚景纳凉诗珠帘影空巻丨丨向池开】
　　桂厢【沈亚之梦游仙赋银墉兮丨丨差瑶踏兮上玉堂】
　　桂庑【王勃乾元殿颂芝房叠翠丨丨流丹　又武都山浄恵寺碑丹梯碧洞杳冥林岫之间丨丨松楹寂寞风尘之表】
　　桂阈【王勃孝行第一讃受训椒殿承辉丨丨又防道观诗碧坛清丨丨丹洞肃松枢】
　　桂阃【王勃七夕赋鳯毛钟丨丨之祥麟角灿椒庭之祉】
　　桂栋【梁书沈约传见兰烟下　梁元帝旷野寺碑云楣胶葛丨丨除崇　陈后主宣圣礼典诏详之礼典改筑旧庙蕙房丨丨咸使维新　庾信终南山义谷铭丨丨凌波柏梁乗雨　江总永阳王斋后山亭铭见兰枌下　李濯广逹楼赋丨丨连云巢仪彩鳯蓂枝擢秀影伴初蟾　梁简文帝双燕诗丨丨本曾宿虹梁早自窥　王僧孺湘夫人乐府丨丨承薜帷川之湄又侍宴景阳楼诗金銿烁可镜丨丨俨临云　江淹拟顔延之侍宴诗见兰橑下　谢微凌云台诗绮甍悬丨丨隐暧傍乔柯　温庭筠和沈参军招□生观芙蓉池诗丨丨坐清晓瑶琴商鳯丝】
　　桂梁【梁武帝河中之水歌卢家兰室丨为丨中有鬰金苏合香】
　　桂柱【三辅黄图甘泉宫南有昆明池池中有灵波殿皆以丨为殿丨风来自香　梁简文帝七励丨丨通光虹梁亘日　沈炯林屋馆碑丨丨星罗琼轩云构崔融嵩山啓母庙碑铭虹亘梅梁龙盘丨丨　王諲柱础赋谓丨丨之不坚施柱础以侔其夀考　鲍照代陈思王京洛篇鳯楼十二重四户八绮窗绣桷金莲花丨丨玉盘龙】
　　桂橑【王融栖元寺聼毕游邸园应司徒教诗见兰墀下　江洪和新浦侯斋前竹诗檀栾拂丨丨蓊葱傍朱闺】
　　桂牖【陈勲江月轩赋兰堂丨丨薜蕙櫋兮】
　　桂牕【梁元帝船名诗松涧流星影丨丨斜月晖　李绅赠毛仙翁诗丨丨一别三千春秦妃镜里蛾睂新】桂序【江淹到功曹防军诣竟陵公子良牋见兰陈下王勃乾元殿颂九韶分唱后夔清丨丨之音六变同和飞鳯掌梧轩之律　王融明王曲丨丨金匏转瑶轩丝石罗】
　　桂幄【王勃夏日宴宋五官宅观画障序芝庭袭誉盛文史于三冬丨丨凝驩照绮罗于九夏】桂幌【王勃游武担山寺诗序披丨丨历松扉梵筵霞属禅扃烟敞】
　　桂座【王勃夏日登龙门楼寓望序脱野客之荷衣入幽人之丨丨　王建诗椒浆湛湛丨丨新】桂席【王勃七夕赋肃陈客于金牀命淮仙于丨丨　黄滔汉宫人诵洞箫赋赋时时丨丨惊飘舞雪于罗衣往往兰台误下歌尘于绮栋　谢朓送逺曲琼筵妙舞絶丨丨羽觞陈　黄滔秋夕贫居诗聼歌丨丨防下马槐烟里】
　　桂冠【繁钦弭愁赋整丨丨而自饰敷綦藻之华文】
　　桂裳【繁钦弭愁赋见芰服下　卢肇湖南观双柘枝舞赋丨丨馥以彩翠玉指皓以嶙峋　文同超然台赋见兰襟下】
　　桂钗【王融少年子乐府闻有东方骑遥见上头人待君送客返丨丨当自陈】
　　桂防【权德舆旅馆雪情又覩新月诗履舄纷纭丨丨攅朱顔倚醉尽君欢】
　　桂舟【骆賔王竞渡序丨丨始泛兰棹初游　屈原九歌美要兮宜修沛吾乗兮丨丨　杨炯青苔赋见兰枻下　李邕鬭鸭赋丨丨兮锦防碧涧兮花源　谢朓江上曲愿子淹丨丨时同千里路　梁元帝别荆州吏民诗向解青丝防将移丹丨丨　沈约钓竿曲丨丨既容与绿浦复回纡　呉均同栁呉兴乌亭集送栁舍人诗丨丨无淹枻玉轸有离徽　张正见赋得岸花临水发诗漾色随桃水飘香入丨丨　又后湖泛舟诗见兰櫂下　祖孙登赋得渉江采芙蓉诗丨丨轻不定菱歌引更长　庾信奉和濬池初成清晨临泛诗时看青雀舫遥逐丨丨廻　李峤诗木兰为楫丨为丨　王昌龄越女诗越女作丨丨还将桂为楫　任敬臣诗不挹兰尊酒空仰丨丨仙】
　　桂船【陆防连昌宫词青丝作筰丨为丨白免药虾蟇丸】
　　桂舫【晁补之北渚亭赋丨丨兰枻浮游其中】
　　桂樯【梅尧臣送石昌言学士诗混混拍堤蔓水轩轩衔尾丨丨船】
　　桂舷【任士林游越天门赋击兰桨叩丨丨访田氏兮吊仲连】
　　桂檝【王勃上刘右相书见菌阁下　陈世昌南湖赋列绮席间清歌扬丨丨浮防舸　汪莘月赋见蒲帆下　黄滔送君南浦赋郊天路口愁攀夹渡之桞条采蕨山前忍看解维之丨丨　蘓轼洞庭春色赋鼓巴山之丨丨叩林屋之琼闗　梁简文帝采莲曲见兰桡下又江南思丨丨晚应旋历岸叩轻舷　梁元帝乌栖曲见莲叶下　呉均采莲曲江风当夏清丨丨逐流萦隋帝江都宫乐歌渌潭丨丨浮青雀果下金鞍跃紫骝　丁仙芝渡子江诗丨丨中流望空波两畔明杜甫江行无题诗兴闲亭丨丨路好过松门　又过津口诗和风引丨丨春日涨云岑　又暮春陪李尚书李中丞过郑监湖亭泛舟诗玉尊移晚兴丨丨带酣歌徐坚櫂歌行见兰枻下　李嘉祐送王衢诗丨丨闲迎客茶瓯对説诗　又送独孤先辈诗行春日已晓丨】
　　【丨逐寒烟　张籍诗丨丨彩为衣行当令节归　又寄逺曲见兰舟下　乔舜诗何人乗丨丨之子过州温庭筠诗苏小回塘通丨丨未应清浅隔牵牛　陈基送君当逺渉诗见兰舟下】
　　桂枻【史记司马相如传浮文鹢丨丨张翠帷建羽盖闵鸿芙蓉赋扬丨丨而来游翫英华乎水侧薛士隆懐骚赋见兰舟下】
　　桂棹【梁书谢防卿传见兰香下　水经注见兰栧下梁简文帝与刘孝绰书晓河未落拂丨丨而先征屈原九歌丨丨兮兰栧斵氷兮积雪　江淹水上神女赋乃唱丨丨凌冲波背橘浦向椒阿　陆肱万里桥】
　　【赋之子去兮丨丨长卿还兮建龙节　苏轼赤壁赋见兰桨下　梁简文帝采菱曲见莲叶下　庾肩吾奉和泛舟汉水往万山应教诗丨丨桬棠船飘横大川江朝请緑水曲见菱江下　王维送棊毋潜落第还乡诗行当浮丨丨未防拂荆扉　钱起诗丨丨为渔暇荷衣御暑轻　陈旅送王致道代祠北岳北海济渎南镇诗山下灵风吹丨丨云邉仙树拂丹梯】
　　桂柁【水经沔水中有鱼梁洲注厐德公所居士元居汉之隂在南白沙司马德操宅洲之阳望衡对宇懽情自接泛舟褰裳率尔休畅岂待还丨丨于千里贡深心于永思哉　拾遗记汉成帝以三秋闲日与飞燕戏于太液池以沙棠木为舟云母饰鹢首紫丨为丨枻　陆防引泉诗凌烟捩丨丨隔雾驰犀船】桂桨【陈基寄姚子章诗沙棠为舟丨为丨惊起鸳鸯飞两两　袁袠金陵歌朝朝丨丨来江口夜夜兰灯集渡头】
　　桂车【王逸九思逾龙堆兮渡漠过丨丨兮合黎　陆深南征赋丨丨兰轩服骐驎兮登髙临深送征人兮】桂轺【王勃别人诗丨丨虽不驻兰筵幸未开】
　　桂轸【王勃赠李十四诗见藤杯下】
　　桂轝【李峤奉和幸大荐福寺应制诗丨丨朝羣辟兰宫列四禅】
　　桂衡【曹植九咏见萍盖下】
　　桂策【谢灵运罗浮山赋鼔兰枻以水宿杖丨丨以山游】
　　桂旗【屈原九歌辛夷车兮结丨丨　曹植洛神赋左倚采旄右防丨丨　江淹丽色赋见蘅带下　姚绶水仙花赋匪丨丨匪踏神鱼遽引遽却或疾或徐阮籍咏懐诗月明星稀天髙气寒丨丨翠旌佩玉鸣鸾李峤军师凯旋自邕州顺流舟中诗见兰桨下　钱惟演枢密王左丞宅新菊诗味可登兰籍香应夺丨丨王安石小姑诗缤纷云防空棠檝绰约烟鬟独丨丨】
　　桂旌【牛方丘歌笙颂合鼓鼗防出丨丨屯虬盖　李纾送神乐章风洒兰路云揺丨丨】
　　桂斾【沈约防圃临东风诗扬丨丨动芝盖开燕裙吹赵带】
　　桂帐【秦嘉赠妇诗飘飘丨丨荧荧华烛　薛德音悼亡诗鳯楼箫曲断丨丨瑟弦空】
　　桂杵【梁子夜秋歌舋素兰房中劳情丨丨侧】
　　桂杓【沈亚之都梁山仓记元和九年陇西李稼为盐鐡官掌署淮口仓庾于淮南都梁山十二年诏以诛蔡之师食窘促令盐鐡所挽皆趋郾城下淮南仓发舂工人曰舂材必栎若榆吏欲令工就山林剪市之稼曰夫火方焚虽得秽之器奋浊汚之波立足灭患如曰待我成枯丨之丨致滂沱之流则然灰且不可望而况所全者今县军十万旦暮不赈而待汝访山求材何异乎枯杓滂沱之语耶】
　　桂钩【陈后主古曲丨丨影桂枝开　王褒古曲陈王金被马秦女丨为丨】
　　桂粉【桂海虞衡志铅粉桂州所作最有名谓之丨丨其粉以黒铅着糟瓮罨化之　袁裒秋雪聫句丨丨灵杵飞谷精露囊盛】
　　桂漆【晁补之镇阳李樗字非我序桂之伐漆之割曰是不若樗之趋取无用而常存故丨丨慕樗樗不慕丨丨】
　　桂布【白居易诗丨丨白似雪呉绵软于云】
　　桂筵【旧唐书音乐志见兰圃下　王勃夏日宴张二林亭序松驾乗闲丨丨追赏　李峤牀诗见兰席下于经野九日登髙诗丨丨罗玉俎菊醴溢芳樽】
　　桂尊【樽同梁书髙祖丁贵嫔传菆涂既啓丨丨虚凝宋史乐志丨丨登酌嘉荐芳新　齐太庙乐歌永歌乐丨丨既涤瑶俎既薫　谢朓落日同何仪曹煦诗一赏丨丨前宁伤蓬鬓飒　阳缙从驾祀麓山庙诗菲菲兰俎馥淡淡丨丨清　王维椒园诗丨丨迎帝子杜若赠佳人　骆賔王帝京篇春朝丨丨尊百味秋夜兰灯灯九防　刘克庄湘潭道中即事诗屈原章句无人诵别有山歌侑丨丨】
　　桂簋【宋书乐志玉壶饰列丨丨昭陈宋史乐志丨丨飶芳瑚器华晶】
　　桂饵【□子鲁人有好钓者以丨为丨黄金为钩】
　　桂俎【宋史乐志祀庙歌光流丨丨祥衍椒奠孙炎迎日词凤炙兮麟脯瑶席兮丨丨】
　　桂觞【谢朓七夕赋清弦怆兮丨丨酬云幄静兮香风浮】
　　桂酒【汉书礼乐志郊祀歌尊丨丨賔八乡　应劭曰丨丨切桂置酒中也　宋史乐志恭承明祀喜荐令芳亦有丨丨诚慤是将　陈傅良防东坡丨丨颂公之文宜作宋一经以传无穷顾乃书丨丨法刻寘罗浮鐡桥下以俟后之居夷者　楚词蕙肴蒸兮兰借奠丨丨兮椒浆　谢恵连雪赋燎薫炉兮炳明烛酌丨丨兮清曲　梁元帝览赋祀公瑾以丨丨荐忠肃以椒浆陈樵放萤赋见兰殽下　魏文帝乐赋酌丨丨鲙鲤鲂　曹植仙人篇玉尊盈丨丨河伯献神鱼　晋子夜春歌含春未及歌丨丨发清容　鲍照采桑乐府君其且调弦丨丨妾行酌　萧岑櫂歌行丨丨既潺湲轻舟亦乗驾　袁朗秋日应诏诗见菊花下　李峤六月奉教诗竹风依扇动丨丨溢壶开　又夏晚九成宫呈同僚诗见兰琴下　许浑诗兰舟倚行棹丨丨掩余尊赵孟頫送杜伯玉四川行省都事诗见橘刺下】
　　桂醑【唐书乐志苾苾兰羞芬芬丨丨　宋史乐志丨丨浮觞琼羞溢俎　杜阳杂编同昌公主出降上每赐御馔汤物其酒有凝露浆丨花丨　沈约郊居赋席布骍驹堂流丨丨　裴度黄目樽赋含霜若丽夫金质导气更宜夫丨丨　周让春夜醮五岳图文诗蕙肴荐神享丨丨逹遥诚　李峤甘露殿侍宴应制诗御筵陈丨丨天酒酌榴花　王维诗脱貂贯丨丨射雁与山防　髙绍晦日宴髙氏林亭诗见葛下　苏轼新酿桂酒诗见葵羮下】
　　桂浆【拾遗记频斯国人皆多力不食五谷日中无影饮丨丨云雾羽毛为衣　陶景十赉文赉尔杯盘一具可以夕挹丨丨朝承菊露　屈原九歌援北斗兮酌丨丨　谢朓游后园赋见兰籍下　张宇初澹漠赋咽玉液与丨丨兮翳綝纚之鬰泱　曹唐游仙诗且欲留君饮丨丨九天无事莫推忙】
　　桂液【徐夤谢主人恵緑酒白鱼歌尊阔最宜澄丨丨网疎殊未损霜鳞】
　　桂玉【湘山野録晏殊相年七嵗自临川诣都下求举神童时寇莱公出镇金陵殊以所业求见莱公一见器之既辞命所乗赐马韀辔送还旅邸复谕之曰马即还之韀辔奉资丨丨之费知人之鉴今鲜其比】桂烛【庾信对烛赋刺取灯花持丨丨还却灯擎下烛盘　李商隐晓起诗隔箔山樱熟褰帷丨丨残】桂燎【白居易女孩儿满月诗丨丨熏花果兰汤洗玉肌宋无蕃厘观感琼花诗古殿兰旗暗残炉丨丨賖】
　　桂火【呉均行路难丹梁翠柱飞流苏香薪丨丨炊雕胡　李贺恼公诗丨丨流苏暖金炉细炷通】桂烬【李商隐杏花诗镜拂铅华腻炉藏丨丨温】
　　桂樵【费昶思公子乐府文宴银为烛朝燔丨作丨】
　　桂薪【宋史髙丽传治上表谢曰学生王彬崔罕等嗟混迹于嵎夷早賔王于天室缊袍短褐玉粒丨丨堪忧食贫苦为辛嵗天慈照毓海量优容丰其馆谷之资朂以艺文之业　又泸州蛮传诏林广讨乞弟次归来州天大寒然丨为丨军士皆冻堕指　何逊七召铜瓶玉井金釡丨丨　梁简文帝大法颂序丨丨不斧而丹甑自熟玉臯讵率而银瓮斯满　卢照邻秋霖赋玉为粒兮丨为丨堂有琴兮室无人　李白诗欲斫月中丨持为寒者丨　洪希文朱千户自京归诗防年食玉丨为丨不染京华一防尘】
　　桂食【庄子丨可丨故伐之　江淹为萧骠骑让太尉增封第三表文轩华劒既荣既峻侯封丨丨又盈又满】
　　桂父【列仙传丨丨象林人常服桂叶以脑和之顔色如童　水经注林邑城隍壍之外林棘荒蔓榛梗冥鬰藤槃等秀参错际天其中香桂成林气清澄烟丨丨县人也栖居此林服桂得道　顾防广州记丨丨尝食桂叶见知其神尊事之一旦与乡曲别飘然入云左思呉都赋丨丨链形而易色赤须蝉脱而附丽】桂友【李峤被诗见兰交下】
　　桂女【崔湜白鹿观应制诗见芝童下　李益宿太乙庙诗酒引芝童奠香余丨丨焚】
　　桂娥【张问琼花赋丨丨竞爽借月影于冰蟾阿母来观下云軿于皓鹄】
　　桂猿【徐彦伯诗夕闻丨里丨晓翫松上禽】
　　桂麖【李羣玉薛侍御处乞鞾诗越客南来夸丨丨良工用意巧缝成】
　　桂籍【王十朋防稽风俗赋聫翩丨丨焜耀簪缨名登史策足叠天庭　欧阳修送道州张职方诗丨丨青衫忆共游怜君华发始为州　苏轼汪覃秀才乆留山中以诗见寄次其韵诗飞腾丨丨他年事莫忘山中采药时　又次韵刘景文送钱仲诗寄语竹林社友同书丨丨天伦】
　　桂簿【邢邵冀州刺史封隆之碑父司空孝宣公禀润玉府承华丨丨】
　　桂白【骆賔王驸马都尉乔君集序见莲红下　庾肩吾寻周处士让诗棃红大谷晚丨丨小山秋】桂生【晋书陆机传论见兰怨下　礼斗威仪君乗金而王其政讼平芳丨常丨　本草集解嵇含南方草木状云丨丨合浦交趾生必髙山之巅冬夏常青其类自为林更无杂树　异物志丨之灌丨必萃其族柯叶不渝冬夏常緑　郭璞桂赞丨丨南裔防萃岑岭　曹植桂之树行桂之树桂之树丨丨一何丽　杨亿宣曲诗海阔桃难熟天髙丨旋丨】
　　桂折【庾信安易公夫人墓志铭月落珠伤春枯丨丨杜甫遣兴诗兰摧白露至丨丨秋风前　苏轼周教授索枸杞诗兰伤丨丨原有用尔独何损丹其族又音哲杨侃皇畿赋丨丨天庭花开鳯城　白居易诗丨丨因同树　又丨丨一枝先许我杨穿三叶尽惊人】
　　桂芳【宋史乐志见兰芬下　杨真月中桂树赋月满于东丨丨其中　姚涞白赋毳如丝兮皎皎眸若珠兮煌煌璧月满兮露湑箕风入兮丨丨　翔风怨诗丨丨徒自蠧失爱在蛾睂】
　　桂馨【郑巢诗谁伴髙窗宿禅衣挂丨丨】
</div>
    <div class="pagination">
<a href="御定骈字类编_page749.html">上一页</a><span>...</span><a href="御定骈字类编_page745.html">745</a><a href="御定骈字类编_page746.html">746</a><a href="御定骈字类编_page747.html">747</a><a href="御定骈字类编_page748.html">748</a><a href="御定骈字类编_page749.html">749</a><span class="current-page">750</span><a href="御定骈字类编_page751.html">751</a><a href="御定骈字类编_page752.html">752</a><a href="御定骈字类编_page753.html">753</a><a href="御定骈字类编_page754.html">754</a><a href="御定骈字类编_page755.html">755</a><span>...</span><a href="御定骈字类编_page751.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
