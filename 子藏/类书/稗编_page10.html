<!DOCTYPE html>
<html>
 <head>
  <meta charset="utf-8"/>
  <title>
   稗编 - 第 10 页/共 67 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   稗编 - 第 10 页/共 67 页
  </h1>
  <div class="content">
   稗编卷十五
&lt;子部,类书类,稗编&gt;
　　钦定四库全书
　　稗编卷十六　　　　　　眀　唐顺之　撰春秋六
　　论始隐【始隐实为东周四百始年】　　　　郑　樵【后同】
　　文王武王都丰镐是为西周平王都河南是为东周西周之书有诰命存其诗有雅颂存盛徳大业炳如也唯东周赏罚纲纪不可考圣人欲为之书则东迁周事也夫子陪臣有不当为故用鲁以名其书尔武王克商岁在己卯隐公即位嵗在己未其相去盖四百一年也周家之兴歴年八百夫子以前四百载事托之诗书以后四百载事托之春秋而隐公元年实为后四百始年此春秋所以不得不始隐也名虽始隐而意在周故虽未尝尽録平王之政而实承平王末年虽未尝记东迁之始而实具东迁之末则亦圣人以此预示其期欤説者以为春秋之意欲始平王按平王三年惠公即位果如是説则春秋当始惠公矣説者又以为春秋始隐贤其逊国按隐公生不复辟死不成摄果如是説则隐不当称公矣然则春秋始隐之意断若是欤
　　终获麟
　　或谓春秋成而麟至鲁胡安国以为文成麟至亦理之常不可谓无或者又谓春秋感麟而作以问于伊川伊川以为夫子之意盖亦有素因此一事而作故亦因此一事而终其书春秋不害为获麟而作然麟不世出春秋岂不作因图书而画卦使图书不出八卦亦须作惟此言得之或者又曰春秋絶笔于获麟谓仲尼伤己之不遇而絶笔也不知鳯鸟不至河不出图夫子之叹乆矣岂至是而后知之耶左氏谓圣人之意初不在此故续经至夫子卒使夫子果因获麟而絶笔为一经之主意左氏于三家闻见最优岂不知此况敢续经乎大抵终于获麟此史家之常事圣人初无意也麟获于哀公十四年春秋成于是年之九月越二年而孔子卒凡史家记录时事必缺其近数年俟他日裒集所未闻而载之非如后世日歴之所记也不幸夫子遽卒而以麟为春秋之祥以获麟为夫子之衰可乎大抵汉世经师推寻圣人大过适以启天下之疑不知圣人初无意于此也或者又强为之説曰不书地不使麟以地得也不书公不使麟以公得也呜呼以是而论春秋岂真知春秋也哉如史记谓终于获麟则非矣
　　春秋何以不取隐　　　　章俊卿
　　正义曰古者君薨嫡子立无嫡子则庶长立仲子者惠公之继室而桓公之母也诸侯无再醮则仲子不当称夫人桓公不得为嫡也桓公不得为嫡则与隐公尊卑等尔正以长防为先后尔然而惠公有命焉大夫羣臣可以莫从而隐公则不可以莫之从也惠公薨羣臣以国难立长君隐于是时可谓难矣将为社稷计则先君之命有不及将从先君之命则非徒不可以即位亦不可以摄也周公摄政抱成王而朝诸侯矣未尝称王也然犹七年而复子眀辟隐公之摄十一年矣口诵立桓之言而征伐盟防身自专之一旦干赏蹈利之人媒孽其间则桓公非特患其不立也且有惧焉以为隐公必将杀己而终有其国也故隐公不得遂其爱桓之心而桓终蹈于大恶不义皆隐公之所由致也故学春秋者之无取隐公也
　　子纠辩　　　　　　　　　程大昌【后同】
　　或问公伐齐纳子纠齐小白入于齐先儒或以子纠为兄或以小白为兄何也曰各有其説而未可以片言决也谓子纠为兄者公谷之意而孙氏吴氏邦衡刘氏莘老东莱诸儒宗之谓小白为兄者程子之説而康侯朱子张氏诸儒宗之然各无眀文可考孙氏诸儒谓子纠为兄者以春秋书法有子字故也据经论理者也然程子则谓公谷之经无子字而小白为兄原程子意不特以公谷无子字亦以论语孔子许管仲之仁之事推之也但程子于管仲之事以大义推之而知其为兄尔非有所据也今以春秋所书齐小白入于齐与齐人取子纠杀之之文观之则子纠为兄之説似亦有理盖齐小白入于齐有簒立之辞齐人取子纠杀之三同有子字固不可以公谷前无子字为疑也至程子引薄昭之言以证小白之为兄而朱子又疑荀卿尝谓桓公杀兄以争国而其言固在薄昭之前则朱子虽宗程説固亦不能无疑于其间也况朱子于集注论王珪魏徴事则曰功过不相掩今以子纠为兄而小白杀之正与太宗杀建成相类管仲之事小白正与王魏之事太宗相类岂论语特取其功而春秋则正其义如朱子所谓功过不相掩者欤是以不得不兼取程子孙氏诸儒之説以俟知者也或又曰程子不特于论语称桓公为兄而已正于春秋之经辩之也其言曰桓公兄而子纠弟襄公死则桓公当立此以春秋书桓公则曰齐小白言当有齐国也于子纠则止曰纠不言齐以不当有齐也不言子非嗣君也公谷并注四家皆书纳纠左氏独言子纠误也然书齐人取子纠杀之者齐大夫尝与鲁盟于蔇既纳纠以为君又杀之故书子着其罪也曰程子以大义推测小白之为兄犹可也以此论知小白之为兄则益疑矣夫春秋于子纠不书齐者蒙上文公伐齐之齐非子纠不当有齐而不书齐也于小白言齐者凡春秋所书必曰某国某名则小白书齐固其书法而非小白当有齐而书齐也且春秋直书其事而善恶自见果子也虽不盟书子也非子也虽屡盟不书子也乌有尝与鲁盟于蔇而特加子字之理哉盖春秋为程子未成之书非易成书之比宜其有未定之説亦程子所谓义理无穷之意正学者所当辩也
　　春秋初有伯之渐
　　春秋之初未有伯也而伯之渐已萌盖是时惟齐为大国惟鲁为望国齐以党郑伐宋而求鲁鲁以受郑祊田忘郑狐壤见止之讐而从齐故前乎此惟两君相防至此而诸侯参防矣前乎此惟敌国相攻至此而连诸侯伐宋矣自参盟而有主盟自连诸侯而搂诸侯以伐诸侯故曰伯之渐已萌也向使齐不私于宋而务使宋郑相安鲁不贪郑之赂而不遽从齐天下其庶矣乎然则伯之萌齐厘之为而鲁隐助之也其初盟邾而后伐邾初盟宋而后伐宋皆利于郑之入祊而反覆若此尚何以名秉礼之国而遏多事之萌邪
　　论齐桓晋文
　　僖公四年公防齐侯宋公陈侯卫侯郑伯许男曹伯侵蔡蔡溃遂伐楚次于陉　楚屈完来盟于师盟于召陵孙复曰案元年桓公救邢城邢皆曰某师某师此合鲁卫陈郑七国之君侵蔡遂伐楚书爵者以其能服强楚攘夷狄救中国之功始着也故自是征伐用师皆称爵焉夫楚夷狄之钜者也乘时窃号斥地数千里恃甲兵之众猖狂不道创艾中国者乆矣桓公帅诸侯一旦不血刄而服之师徒不勤诸侯用宁讫桓公之世截然中国无侵突之患此攘夷狄救中国之功可谓着矣故孔子曰管仲相桓公覇诸侯一匡天下民到于今受其赐微管仲吾其被髪左衽矣是故召陵之盟专与桓也孔子掲王法拨乱世以防诸侯召陵之盟专与桓者非他孔子伤圣王不作周道之絶也夫六月采芑江汉常武美宣王中兴攘夷狄救中国之诗也使平惠以降有能以王道兴起如宣王者则攘夷狄救中国之功在乎天子不在乎齐管仲矣此孔子所以伤之也
　　刘敞曰桓公之威可谓盛矣责楚之包茅则诺问昭王之不复则辞然而不以己力之有余而加人此虽益賛于禹班师振旅之义何异凡人之情强则暴服则慑今齐强而不暴楚服而不慑俱捐其私以义理相胜者也茍以义理相胜而无喜怒爱恶之迁则王事纯矣故不多齐之有功而多楚之服罪不贵楚之能拒敌而贵齐之能不遂也
　　赵鹏飞曰脩内者王脩外者霸何谓内根诸心之谓内何谓外狥于物之谓外王霸之道均依仁仗义也均伐叛讨逆也均安中国攘夷狄也而王以王覇以覇何哉内外之异也王者之治在正心诚意初以修身不期于齐家而家正不期于治国而国定不期于平天下而天下安非不期也脩于内而应于外非有心以期之也故仁本诸心不期爱人而人懐其仁义本诸心不期服人而人服其义叛者伐之逆者讨之非茍利其叛逆而为己功也心于除患而已中国未安吾安之夷狄未攘吾攘之非取安中国之效而必攘夷狄之名也心于济世而已覇者则不然有其迹而无其真丰于外而歉于内曰吾不爱人人且以我为不仁姑爱之吾不正己人且以我为不义姑正之叛者固于己无损而逆者固于己无伤然置而不问则吾无伐叛讨逆之功中国未安必有安之者夷狄未攘必有攘之者然使人安之使人攘之则名在人已安之而已攘之则利在已盍攘而安之乎故凡王者之所脩皆在内也覇者之所脩皆在外也脩内者逸脩外者劳故王者之脩无勤怠而覇者之脩有勤怠脩内者本于心遇机之来则应之机静则止何勤何怠脩外者本诸物物来无穷而智力有限运吾智而智日深养吾力而力日赡则物至能应之而无虞吾之知一昏而力一挫则事至有所不能筹物至有所不能支日勤而无怠可也一日少懈则智力有穷矣齐桓五覇之盛其初防北杏以求诸侯诸侯未和伐宋以为鄄之防伐郑而为幽之盟诸侯无二矣而后伐戎伐徐徐戎率服则救郑以示威于南伐山戎以示威于北定鲁之难救邢之危卫灭而齐封之灭而齐城之内之诸侯一徳事齐可以南征楚也则防江黄以掎楚之后取舒庸以折楚之臂然后兴次陉之役成召陵之功则攘戎狄之功成矣外虽定而王室未寕于是为首止之防定世子之位以示诸侯尊王之心襄王践祚又为之合葵丘之防率诸侯以聴于冢宰兴旷世不行之大礼以令天下而王室定矣内和诸侯外攘强楚上定王室桓公盖以三王之功不我过也则怠心生狄防温齐不问楚灭莱齐不救狄侵卫齐不知既而楚知其怠而易与也于是深履东夏而伐徐公合八国诸侯于牡丘顾望不进乃命大夫救徐而卒底于败虽伐厉伐英氏桓公皆不亲也卒之内宠如林闺门无法一身未瞑六子为仇敛不以礼塟不以时一桓公尔而前日之桓公非今日之桓公何也勤怠之殊也勤怠之意何从生脩外而不脩内也盖脩内者逸内既一定则事物之来惟所应之脩外者劳一日不脩则事有所不济而前功皆废矣圣人治天下之道不外于大学中庸大学中庸皆脩内者也脩外者圣人所不録然于春秋若予桓公者权也于春秋而不予桓公则天下其胥为夷乎孔子予之而孟子鄙之孔子予之者权也权以济时为重孟子鄙之者正也正以垂万世之法孔孟相济后世可鍳焉不相济不足为孔孟
　　僖公二十有八年春晋侯侵曹晋侯伐卫三月丙午晋侯入曹执曹伯畀宋人　夏四月己巳晋侯齐师宋师秦师及楚人战于城濮楚师败绩
　　孙复曰晋文始见于经孔子遽书爵者与其攘夷狄救中国之功不旋踵而建也昔者齐桓既没楚人复张猖狂不道欲宗诸侯与宋竝争防盂战以窘宋者数矣今又围之逾年天下诸侯莫有能与抗者晋文奋起春征曹卫夏服强楚讨逆诛乱以绍桓烈自是楚人逺屏不犯中国者十五年此攘夷狄救中国之功可谓不旋踵而建矣噫东迁之后周室既微四夷乗之以乱中国盗据先王之土地戕艾先王之民人凭陵防虐四海汹汹礼乐衣冠盖扫地矣其渐所由来者非四夷之罪也中国失道故也是故吴楚因之交僣大号观其蛮夷之众斥地数千里驰驱宋郑陈蔡之郊诸侯望风畏栗唯其指顾奔走之不暇乡非齐桓晋文继起盟屈完于召陵败得臣于城濮驱之逐之惩之艾之则中国几何不胥而夷狄乎故召陵之盟城濮之战专与齐桓晋文也
　　刘敞曰孟子称仲尼之徒无道桓文之事此言要与齐桓晋文者其实伤之也孔子伤周道之统与其攘夷狄救中国一时之功尔召陵之盟城濮之战虽然迭胜强楚不能絶其僣号以尊天子使平惠以降有能以王道兴起如宣王者则是时安有齐桓晋文之事哉此孔子之深防也
　　赵鹏飞曰桓文之覇功丑徳齐然桓公之后子孙不振庸庸守国而已无复兴覇者而文公之后厉悼平定皆能嗣文公之业以宗诸侯每与强楚角立虽不足以服楚而中国頼之不遂为夷则亦不为无益于衰世焉吾尝求其所以然桓公务以柔胜而济之以威文公务以刚胜而济之以徳此所谓强弱之异而兴衰之不同也商周之有天下其世之数歴年之乆不大相过而商之后屡踬而屡兴少康盘庚髙宗皆奋起衰乱之中卓然为时贤王而周之后委靡不振兴于衰乱之间者宣王一人而已而宣王之为人刚毅果敢殆非成康之流葢不如是亦不足以兴也愚因是知桓文子孙兴衰之异亦商周之世也商尚质而周尚文质近乎刚文近乎柔柔可以强而不可以乆故周之后平易和怿而鲜能崛起刚可以立而不免于挫故商之后严厉奋发屡起而屡踬亦祖宗所尚者有以致之也今桓文之所尚固不可髣髴商周然观其子孙之兴衰实似之桓公之兴每不为刚厉果决之举内合诸侯惟务柔其心而不加之以暴宋郑不服才侵而伐之绥其来也戎狄为患忍而不讨迁邢迁卫特避之而已不与争锋也诸侯既合垂二十余年不敢犯楚及召陵之师以天下诸侯临之何患不克一问而屈整兵而退不战也其为人寛缓和柔不务刚决故其子孙皆以优防和易四公子皆不能自立死生废置皆系乎人景公在位几六十年无大过咎仅足以守国而已权专于田氏而不能取晏子有言而不能用无足怪哉桓公之贻谋者然也若夫文公之兴则不然糊口于外十有九年一日得晋则任贤使能治兵富国不五年而图大举侵曹伐卫以犯楚之锋执曹伯以激楚之怒惟恐楚之不出出而不战也一战败楚师殒得臣防天下诸侯于左袵之乡逺衣冠而盟之朝襄王而归之成周再朝京师襄王有所不敢当而下劳诸侯于河阳矣其气熖威灵震动天下此桓公有所不能且不敢为者也文公勃兴于亡命之余五年而成覇业楚之强桓公所不敢战者文公胜之叔之乱桓公所不敢杀者文公诛之曹卫诸侯桓公所不敢执者文公执之是皆以刚毅果决勇于必为以济大谋成大功故其子孙恃以宗诸侯悼公平公皆足以抗楚而折其锋天下赖之诸侯宗之主盟中夏垂二百年与春秋相终始者文公之规模基绪不为委靡保身之计以遗其后也以是论之则桓文子孙兴衰之故葢已判矣后之君欲立世緜逺子孙有所维持不为齐之衰不为晋之刚世有兴王而无者惟以威济徳以弱济强以仁为本以兵为用则虽与天地俱乆可也
　　论郑祭仲
　　桓公十有一年九月宋人执郑祭仲　突归于郑郑忽出奔卫　十有五年五月郑伯突出奔蔡郑世子忽复归于郑　秋九月郑伯突入于栎
　　公羊祭仲者何郑相也何以不名贤也何贤乎祭仲以为知权也其为知权奈何祭仲将往省于留涂出于宋宋人执之谓之曰为我出忽而立突祭仲不从其言则君必死国必亡从其言则君可以生易死国可以存易亡少辽缓之则突可故出而忽可故反是不可得则病然后有郑国古人之有权者祭仲之权是也权者何权者反于经然后有善者也权之所设舎死亡无所设行权有道自贬损以行权不害人以行权杀人以自生亡人以自存君子不为也注是时宋强而郑弱祭仲探宋荘公本弑君而立非能为突将以为赂动守死不聼令自入见国无拒难者必乘便灭郑故深虑其大者也宋当从突求赂郑守正不与则突外乖于宋内不行于臣下假辽缓之则突可故出而忽可故反使突有贤才是计不可得行则已病逐君之罪已虽病逐君之罪讨出突然后能保有郑国犹逾于国之亡古人谓伊尹也汤孙太甲骄蹇乱徳诸侯有叛志伊尹放之桐宫令自思过三年而复成汤之道前虽有逐君之负后有安天下之功犹祭仲逐君存郑之权也　突何以名挈乎祭仲也注突当国本当言郑突欲眀祭仲从宋人命提挈而纳之故上系于祭仲不系国者使与外纳同也时祭仲势可杀突以除忽害而立之者忽内未能懐保其民外未能结欵诸侯如杀之则宋军强乘其弱灭郑不可救故少辽缓之　其言归何顺祭仲也注顺其计策与使行权故使无恶　突何以名夺正也忽称世子何复正也注眀祭仲得出之故复于此名著其夺正忽称世子眀复正以效祭仲之权也　栎者何郑之邑曷为不言入于郑末言尔曷为末言尔祭仲亡矣然则曷为不言忽之出奔言忽为君之微也祭仲存则存矣祭仲亡则亡矣注祭仲死则郑国易得故眀入邑则忽危矣不须既入国也所以效君必死国必亡矣啖氏曰公羊以臣废君为贤不可为训刘氏曰公羊谓祭仲知权若果知权宜效死勿聴使宋人知虽杀祭仲犹不得郑宋诚能以力杀郑忽则不待执仲而刼之如力不能而夸为大言何故聴之又不能是则若强许焉还至其国而背之执突而杀之可也黜君以行权乱臣贼子孰不能为此者乎谷梁突归于郑曰突贱之曰归易辞也祭仲易其事权在祭仲也死君难臣道也今立恶而黜正恶祭仲也
　　孙眀复曰宋人宋公也宋公执人权臣废嫡立庶以乱于郑故夺其爵祭仲字者天子命大夫也突忽之庻弟也突不正归于郑无恶文者恶在祭仲为郑大臣不能死难听宋偪胁逐忽立突恶之大者况是时忽位既定以郑之众宋虽无道亦未必能制命于郑仲能竭其忠力以距于宋则忽安有见逐失国之事哉故之水闵忽之无忠臣良士终以死亡者谓此也嗣子旣塟称子郑荘既塟忽不称子者恶忽不能嗣先君未逾年失国也故参讥之
　　赵氏曰国不可以无节义之臣节义之臣国之治乱系之郑之治乱实系于祭仲郑荘死而世子忽立国之常经也宋荘不义以突之母为己出诱祭仲执之求出忽而纳突仲于此以义拒之可也拒而不从死之可也旣寡谋浅虑陷宋之诱而投其絷懦不能拒怯不能死而致郑数世之乱者仲也方其陷宋之诱势不可逭独欠一死尔仲死则宋谋沮而郑乱息圣人尤仲不死故诛其魂于千百载之后以息郑乱然则仲何以不名曰不名所以诛仲也古者国君不名卿老世妇仲郑之老臣受遗辅忽者也故忽不敢名之圣人亦因其字而书之所以深诛仲也然突郑公子也而不系之郑外之也使若外盗之入簒者也何以书归而不书入易辞也祭仲立之也忽世子也何以不书世子既君郑四月不可曰世子也何以不曰郑忽不得子之道也制于权臣不能守其社稷一夫作乱匍匐而逃岂曰能子哉故斥书名其贬重也张氏曰死难臣道也祭仲为郑正卿贪生畏死背先君之命而立庶孽故谷梁子曰恶祭仲也郑荘公卒忽本嫡子当立但以柔懦昏庸不恊人望祭仲縁此遂制其权迟疑观望如后世之居摄然忽虽嫡嗣莫适立也是时宋人本无纳突之意特以突方在宋竒货可居欲挟之争国以取威于郑而郑大夫不相下于是宋人执仲以胁之而郑人震慑遂开门纳突逐忽出奔尔以祭仲为诸侯相专执郑权不能早定嗣君计安社稷而迟疑日乆专制事权以致身辱国危岂不有愧于命卿哉　凡未逾年之君例皆称子而忽不以子称者葢权臣专制未尝立以为君也称名者未君之恒辞也然而不称世子者忽实未尝立为世子也国本不定以致生乱郑荘虽奸雄不得为善谋国矣凡书奔者皆见逐者也
　　论晋里克
　　僖五年春晋侯杀其世子申生　九年晋侯佹诸卒冬晋里克弑其君之子奚齐　十年里克弑其君卓　晋杀其大夫里克
　　公羊传杀世子母弟直称君者甚之也孙氏曰世子世君位者也称君以杀世子甚之也献公五子世子申生次重耳次夷吾次奚齐次卓子皆申生庶弟也献公爱奚齐欲立之乃杀世子申生可谓甚矣谷梁传其君之子者国人不子也不正其杀申生而立之也孙氏曰奚齐未逾年之君也其言晋里克杀其君之子奚齐者奚齐庶孽其母嬖献公杀世子申生以立之春秋不与故曰晋里克杀其君之子奚齐以恶之也晋杀其大夫里克里克弑奚齐卓子不以讨贼辞书者惠公杀之不以其罪也惠公立惧其又将贼己以是杀克故不得从讨贼辞
　　陆氏曰奚齐以本不正故曰君之子眀国人意不以为嗣独君意立之里克虽有罪而合晋人之心也刘敞曰申生可谓轻其死矣语孝则未也其曰杀其君之子奚齐何弑未逾年君之号也诸侯必逾年然后称君必三年然后成君曷为必逾年然后称君必三年然后成君縁终始之义一年不二君縁民臣之意不可旷年无君縁孝子之意则三年不忍当也晋杀其大夫里克里克弑二君曷为不以讨贼之辞言之不君奚齐卓子不成其弑之名也曷为不君奚齐卓子骊姬杀太子申生而逐重耳夷吾以立奚齐晋国遂大乱诸侯皆怨是虽为君国人不君也国人不君则其曰里克弑其君卓子何是里克君之也放乎杀申生而立奚齐者是乃里克也殆而悔之则无及已然后杀奚齐卓子而反国乎重耳故曰弑其君也重耳者申生之弟也贤而有谋国人愿立焉将迎之狄惠公闻之自秦先入于是杀里克也曰尔既杀二孺子为子君者不亦难乎而杀之
　　胡申生进不能自眀退不能违难爱父以姑息而陷之不义谗人得志几至亡国先儒以为大仁之贼也而目晋侯斥杀专罪献公何也春秋端本清源之书也内宠竝后嬖子配适乱之本也骊姬宠奚齐卓子嬖乱本成矣尸此者其谁乎是故目晋侯斥杀专罪献公使后世有欲紊妃妾之名乱嫡庶之位纵人欲防天理以败其家国者知所戒焉以此防民犹有以尧母名门使奸臣逆探其意有危皇后太子之心以成巫蛊之祸者
　　人君擅一国之名宠为其所子则当子矣国人何为不子也民至愚而神是非好恶靡不眀且公也其为子而弗子者莫能使人弗之子也非所子而子之者莫能使人之亦子也周幽王尝黜太子宜臼子伯服矣而犬戎杀其身晋献公亦杀世子申生立奚齐矣而大臣杀其子诗不云乎天生烝民有物有则民之秉彛好是懿徳此言天理根于人心虽以私欲灭之而有不可灭也春秋书此以眀献公之罪抑人欲之私示天理之公为后世戒其义大矣以此防民犹有欲易太子而立赵王如意致夫人之为人彘者国人不君奚齐卓子而曰里克弑其君卓何也是里克君之也克者世子申生之傅也骊姬将杀世子而难里克使优施饮之酒而告之以其故里克聴其谋乃欲以中立自免称疾不朝居三旬而难作是谓持禄容身速献公杀适立庶之祸者故成其君臣之名以正其弑逆之罪克虽欲辞而不受其可得乎使克眀于大臣之义据经廷诤以动其君执节不贰固太子以携其党多为之故以变其志其济则国之福也其不济而死于其职亦无歉矣人臣所眀者义于功不贵幸而成所立者节于死不贵幸而免克欲以中立祈免自谓智矣而终亦不能免等死耳不死于世子而死于弑君其亦不知命之蔽哉语曰不知命无以为君子也为人臣而不知春秋之义者必陷于簒弑诛死之罪克之谓也
　　卢仝氏曰书里克杀其君之子知晋之不君奚齐也陷杀申生者骊姬也奚齐方当防弱未必预谋故春秋于奚齐不以贼讨而以子书谓虽勿杀可也况卓以骊姬娣子又何罪乎荀息受托于申生旣杀之后未为从君于昬也然国人方以申生之死为寃而里克实忌奚齐之立故杀奚齐而迎立重耳国语所载里克及防郑使屠岸夷请纳重耳者必即此时事也葢从众望而假以公心犹有可诿及重耳不欲犯乱辞使不从则荀息乃执先君之命以立卓里防亦既北靣事之而为君矣卓立而夷吾隂结里防以求入焉于是克又弑卓而立夷吾此何以自解哉事之本末固有次序而国语载纳文公事于弑卓之前则有所不通矣且荀息之死实死于卓于奚齐可以不死者也然里克必不以杀奚齐之谋告之而左氏以为里克将杀奚齐先吿荀息息将死之而里克谓为无益此岂近于人情邪
　　朱子曰晋里克事只以春秋所书未见其是非国语载骊姬隂托里克之妻其后里克守不定遂有中立之説他当时只难里克克若不变太子可安由是观之里克之罪眀矣天下无中立之事自家若排得他退便用排退他若柰何不得便用自死今骊姬一许他中立他便求生避祸正如隋髙祖簒周韦孝寛初甚不能平一见众人被杀他便去降他问里克当献公在时不能极力理防及献公死后却杀奚齐此亦未是曰这般事便是难説献公在日与他説不聴又怎生奈何得他后来亦用理防只是不合杀了他其君之子云者未立之恒称公羊以为未逾年之君非也遇弑虽未逾年称君观商人亦未逾年而曰齐人弑其君则可知矣赵氏曰齐舍亦未逾年君也不云其君之子故谷梁国人不子之义是也
　　刘氏曰里克能不聴优施之谋寗喜能不从孙林父之乱陈乞能不随景公之惑则晋无杀世子之祸卫无逐君之恶齐无立嬖孽之变矣患皆在媮合茍容逢君之恶故春秋成其君臣之名以正其簒弑之罪也所谓不知其义被之空言不敢辞矣不然卓与剽荼岂有宜为君之义哉陈平之王吕氏诛少帝也似此皆不眀于大臣之分者也
　　论衞元咺
　　僖公二十有八年春晋侯伐衞衞侯出奔楚　六月衞侯郑自楚复归于衞衞元咺出奔晋冬晋人执衞侯归之于京师衞元咺自晋复归于衞　三十年秋衞杀其大夫元咺及公子瑕　衞侯郑归于衞
　　公羊曷为伐衞晋侯将侵曹假涂于卫卫曰不可得则固将伐之也归之于者何归于者何归之于者罪已定矣归于者罪未定也罪未定则何以得为伯讨归之于者执之于天子之侧者也罪定不定已可知矣归于者非执之于天子之侧者也罪定不定未可知也衞侯之罪何杀叔武也何以不书为叔武讳也春秋为贤者讳何贤乎叔武让国也其让国柰何文公逐衞侯而立叔武叔武辞立而他人立则恐衞侯之不得反也故于是己立然后为践土之防治反衞侯衞侯得反曰叔武簒我元咺争之曰叔武无罪终杀叔武元咺走而出此晋侯也其称人何贬曷为贬卫之祸文公为之也文公为之柰何文公逐衞侯而立叔武使人兄弟相疑放乎杀母弟者文公为之也元咺自晋复归自者何有力焉者也此执其君其言自何为叔武争也卫侯未至其称国以杀何道杀也此杀其大夫其言归何归恶乎元咺也曷为归恶乎元咺元咺之事君也君出则己入君入则己出以为不臣也
　　谷梁称国以杀罪累上也以是为讼君也衞侯在外其以累上之辞言之何也待其杀而后入也杜氏曰元咺虽为叔武讼诉失君臣之节故书奔凡奔皆恶也
　　髙邮孙氏曰瑕见立于元咺以咺及之者言瑕之见杀由于咺咺存则瑕存咺死则瑕死也言自楚复归于衞者衞侯郑奔楚由楚而得返于衞也衞侯郑与楚比周故楚人返之于衞晋侯使元咺奉公子瑕受盟于践土衞侯复归故元咺惧奔晋以诉之晋人执衞侯归之于京师者元咺故也晋文既胜强楚不能招擕抚贰以崇大徳助其臣而执其君非所以宗诸侯也故曰晋人以疾之晋文既执衞侯归之于京师乃返元咺于衞此言衞杀其大夫元咺及公子瑕衞侯郑归于衞者衞侯道杀二子而归也按二十八年晋文执衞侯归之于京师衞侯得返惧二子之不纳也故道杀二子而归衞侯道杀二子而归无恶文者二子之祸皆晋文为之也
　　刘敞曰失国而名者别二君也衞有君矣衞侯何以不名贤衞子也贤衞子则何以不名言叔武之不有其国也叔武者曷为者也衞侯之弟也摄君之事而不处其位戴君之徳而不私其名上治之天子下治之诸侯以求反衞侯于国是以称之衞子也　衞侯郑何以名贬曷为贬杀叔武也叔武治反衞侯衞侯驱而入射叔武而杀之其言归何易也其易柰何叔武在内也　曷为或言归于或言归之于归于者正也归之于者不正也文公使元咺与衞侯讼文公右元咺刖卫大夫鍼荘子杀士荣然后执衞侯归之于京师文公之聴也已颇古者盖君臣无狱诸侯不专杀　其言复归何大夫无复复者位已絶也己絶而复恶也恶则其言归何易也其易柰何以文公为之主也　称国以杀大夫者罪累上也何言乎及公子瑕以罪及之也公子瑕元咺之厚也　衞侯郑何以名贬曷为贬其始复也杀叔武矣其又复也杀元咺及公子瑕是暴戾而无亲也则其言归何易也其易柰何晋人执衞侯归之于京师使医酖之不死臧文仲言于鲁僖公公为之请纳玉于王与晋侯皆十防自是免衞侯此复归也何以不言复不与复也曷为不与复贼杀其亲则正之放弑其君则残之内外乱鸟兽行则防之三王之正也
　　赵氏曰诸侯出奔无不名者而衞成之奔独不名非其罪也衞叛华即夷子买戍之楚人救之则衞比于楚固矣安得为无罪然楚兵已败衞何敢抗晋晋舍而安之可也乃逼而出之何耶然则安知晋逼而出之曰观践土之防衞侯未反而衞子就盟则衞子必晋之所立而成公之奔非晋逼之不出也晋文负霸主之威迫胁小国之君而擅废置之故不名衞侯所以着晋文之罪也　诸侯出不名而归名之出善而归恶也其出既善而归安得恶归有所废杀也有所废杀则经何以不书不必书义自见矣初成公之出晋立叔武于衞践土之盟所谓衞子是也今衞侯复归所谓衞子者何以置之哉不杀则废矣夫衞子非簒也晋实立之故凡诸侯在丧逾年则称子以其未逾年不敢君也今践土之防叔武非在丧亦以衞子书衞子葢迫于晋命而摄衞政实不敢君以待衞侯之反也则衞子亦所谓贤者欤衞侯书复归则国逆之非外纳之矣国逆之是衞子之意也衞侯入而不察以为衞子簒也故杀之夫衞子者乃隐公而衞成即桓公也以逊而得逆以贤而得罪此圣人于叔武书子以见其逊且贤于衞侯书名以见其逆且有罪也其义葢已着矣安在书杀衞子而见其恶哉此春秋微而显者也　元咺衞子之徒也晋侯立衞子而元咺相之今衞侯入而杀衞子故元咺奔晋以诉焉君何可诉哉君有过则諌諌而不聴则去之不去则死之衞子之贤衞成不当杀而杀諌之可也不可諌死之可也死衞之难其犹不失为晋荀息况衞子之贤非奚齐比哉咺而死之其义当加荀息一等今乃胁晋以讼君虽讼而得直其如逆君之罪何卒之衞侯再入终与子瑕同死不死于义而死于逆元咺之愚甚矣　晋文直元咺之讼而执衞侯晋侯之私也归之京师天下之公也以一国之私而冐以公天下之名已不自决而移其失于王此晋文之所谓谲者也衞侯之杀叔武固非所当杀尔而元咺讼君岂所当讼邪晋侯执元咺而责衞侯则两得其罪今反执卫侯纵元咺于衞则是长其臣而陵其君也衞侯既有罪然执于其所不当执则不得为霸讨故于晋书人既执非其所当执而归之京师是已为非而移之于天王其可乎春秋书执诸侯而归京师者二成十五年晋侯执曹伯归于京师归之于者迁词也晋执而不正于是迁之于王假王命以释之葢自执而自释之则失刑为愈甚故假之王也晋则自便矣王何负而得失刑谤哉是则晋文之谲也　晋文之执衞侯以其杀已之所立也归元咺以其忠已之所立也且衞侯与元咺姑无问其曲直而晋侯之立者当立与不当立晋侯一言自讼则衞狱自判矣晋侯逼胁衞侯而出之乃立叔武于衞叔武岂宜有衞者哉及衞侯之归而去其所不顺亦人情之必至者元咺胁晋而讼其君以杀叔武之故也晋文不自责其立叔武之非而责衞侯杀叔武之罪知衞侯杀叔武为不当杀而不知元咺讼其君为不当讼也自投于昏直情不反愈行而愈失道原其本则初不逐衞君不必立叔武不立叔武不必执衞侯不执衞侯不必归元咺不归元咺卫不再乱彼其逐衞君立叔武执衞侯既往不咎可也而元咺安可归之衞复为衞之祸哉归元咺是长无君之恶而稔成衞国无穷之患也则晋之为晋抑亦无君之国欤若元咺者使晋诛之以令天下或执以畀其君使甘心焉天下莫不称快今反助其虐而俾归衞卒之衞乱者三年而后定晋文为之也　晋执衞成归京师衞无君者二年于兹矣衞国之柄专于元咺今衞侯将归必杀元咺而后入固其宜也而公子瑕何人亦与其戮哉吾意元咺讼君而得国国人不欲也故奉公子瑕以顺国人之情其实元咺专衞耳公子瑕者贤耶愚耶壮耶稚耶吾不得而知然其实无志乎君衞者也故圣人不以君书亦不去族则知其无意于衞也元咺强之而已故以元咺加其上焉则夫瑕固无罪而元咺衞之逆臣也不得讨贼之辞书何耶盖元咺之杀非国人共诛之出于成公将入之意也是则成公以私憾杀之安得为国讨与晋杀里克之意同　春秋书执诸侯归京师者二晋文执衞成与成十五年晋厉执曹成是也然曹成之归不名而衞成书名曹成书归自京师而衞成书归于衞此其所以异者不可不考也曹成之归无罪也故不名衞成之归有恶也故名曹成之归天王释之故书归自京师衞成之归晋释之故书归于衞衞成何罪耶自楚归则杀叔武自京归则杀公子瑖兄弟天伦也非周公之不得已有所不必诛而叔武子瑖何诛哉叔武之摄以晋子瑖之立以元咺衞固不能抗晋也杀元咺足矣彼叔武摄政以待公之还公子瑖逼于元咺而非得已皆兄弟之贤者也贤者不可忮而杀之况兄弟乎此其所以为恶而不免于圣人之诛也安可不明以别之然晋侯于此又不容无罪也初而执之固非其罪矣乃移恶于京师既归京师则释之与否听天王之命可也今乃已请而归之且初执无罪则过归于王今释无辜则善归于已京师岂晋侯分谤之地而天王岂晋侯木偶之玩哉此其罪有不容贷者故圣人书归于卫则命不系于王而权亦不归于晋使若衞侯之自归也此又意之寓于言外不可以文求考也
　　胡元咺讼君为恶君归则已出君出则已归无人臣之礼信有罪矣则称国以杀而不去其官何也春秋之法躬自厚而薄责于人衞侯之躬无乃有阙盍亦省徳而内自讼乎夫称国以杀者君与大夫专杀之也衞侯在外其称国以杀何也谷梁子曰待其杀而后入也待其杀而后入是志乎杀咺瑕者也兵莫防于志镆鎁为下衞侯未入称国以杀此春秋诛意之效也然则大臣何与焉从君于恶而不能止故并罪之也公子瑕未闻有罪而杀之何也元咺立以为君故衞侯忌而杀之也然不与衞剽同者是瑕能拒咺辞其位而不立也不与陈佗同者是瑕能守节不为国人之所恶也故经以公子冠瑕而称及见瑕无罪事起元咺以咺之故延及于瑕而衞侯忌克专杀滥刑之恶着矣　衞侯出奔于楚则不名见执于晋则不名今既归国复有其土地矣何以反名之乎不名者责晋文公之以小怨妨大徳名之者罪衞侯郑之以忮害戕本支古者天下为公选贤与能不以为异况于戚属岂有疑间猜忌之心哉末世隆怨薄恩趋利弃义有国家者恐族之轧已至纲罗诛杀无以芘其本根而社稷倾覆如六朝者众矣衞侯始归而杀叔武再归而及公子瑕是葛藟之不若而春秋之所恶也故再书其名为后世戒此义茍行则六朝之君或亦少省矣
　　临川吴氏曰元咺譛诉衞侯之甚而晋侯怒之深故执之以归于京师葢将假托王命而废黜之此晋文之意实元咺之谋也故咺自晋归衞即别立公子瑕为君而无所忌惮挟伯主之威而易置其君如奕棋然咺之罪大矣奚啻当服今将之诛而已哉
　　家氏曰元咺奉叔武如防此亦征缮辅孺子之意叔武非敢以君位自居也晋人列之于防待以君礼衞人谓晋文将立叔武矣俄而衞侯来归无以泄其逃废之憾杀叔武焉怒于晋而移之于其弟衞侯之罪大矣故其奔也不名其复也名之衞侯逞忿杀弟乌得无讨执而归之京师是也但因咺之讼而执衞侯则非也
　　论衞寗喜
　　襄公二十六年春王二月辛卯衞寗喜弑其君剽衞孙林父入于戚以叛甲午衞侯衎复归于衞　秋晋人执衞寗喜二十七年衞杀其大夫寗喜　衞侯之弟鱄出奔晋
　　谷梁此不正其日何也殖也立之喜也君之正也刘敞曰季子然问仲由冉求可谓大臣与孔子曰所谓大臣者以道事君不可则止今由与求也可谓具臣矣季子然曰然则从之者与曰弑父与君亦不从也由此论之具臣者其位下其责薄小从可也大从罪也大臣者其任重其责厚小从罪也大从恶也夫据国之位而享其禄临祸不死闻难不图偷得自存之计使簒弑因已而立后虽悔之不可长也里克赵盾寗殖之贬不亦宜乎曽不如公孙宁仪行父之犹有益于其君也又况商人陈乞之懐恶以济逆者乎夫商人陈乞懐恶以济逆与里克赵盾寗殖之事则轻重有间矣然而春秋不别也以谓君臣之间义不容失故其文一施之所以教天下之为人臣者也衞侯忌小忿以诛有功捐大信以疑至亲使其弟鱄至于去国逃死者无人君之道故也诗不云乎人之无良我以为君人之无良我以为兄当此之时鱄以全身不离于恶名为智以母使其兄有诛弟之恶为义以不翘世以自洁为忠以不仕而能矫国之失为廉可谓重己乎是乃君子之所贵也
　　【阙】氏曰不与剽得两君之名其曰寗喜弑其君剽何寗氏君之寗氏杀之是以称弑焉寗氏君之奈何孙林父逐衞侯衎而立剽寗殖者上卿也君出弗从剽立弗争也放乎出衞侯而立剽焉者寗殖为之也殆而悔之则无及已疾且死召喜而告之曰出君者孙氏也非我也虽然已矣吾不能讨矣尔能讨之则勿忘讨之喜曰诺寗殖死喜立为大夫使人谓献公曰黜君者非寗氏也孙氏为之吾欲纳君何如献公曰子茍使寡人反国者政由寗氏祭则寡人愿与子盟喜伐孙氏不克将出舍于郊国人知之皆伐之然后克之杀剽而后逆献公以归放乎出衞侯衎而立剽焉者寗殖也则曷为使喜加弑焉见喜之受命于殖而杀剽也然则为寗殖者奈何宜乎効死勿聴寗喜弑君曷为不以讨贼之辞言之不君剽之立不成其弑之也寗喜纳衞侯则衞侯曷为杀之喜也专衞侯也骄是以反其初言而杀之
　　赵氏曰喜父立剽而喜躬弑剽何父子之谋异哉殖逐君以自利喜弑君以自安其实均罪也故书曰衞寗喜弑其君剽若曰寗喜弑其君云耳剽之立簒衞而有之国人有所不顺焉则其弑也宜其以无道书之而独斥寗喜者葢以父子反复二君之间自立自弑以乱衞国者喜也故诛喜为重则不得不名之以着其罪非为剽无罪而名寗喜也此春秋酌轻重之间而两诛之者也　孙寗同逆逐献公而立剽今寗喜复弑剽以纳献公林父惧诛故据戚以叛君在则逼而逐之君复则逆而叛之小国之臣叛逆自恣王不诛而霸不问观诸此真乱世也春秋可不作乎献公出入皆不名而于此复归衞乃名之何哉圣人不诬人以恶亦不茍与人以正也前曰衎出奔齐以孙寗逐之入于夷仪以寗挽之然国实衎之国不幸而出得间而入圣人不责也及居于夷仪不能以义入衞遣喜行弑逆之谋既弑而后入则国虽衎之国得之不正也圣人恶其不仗义而求反国乃谋弑以防复位故斥而名之剽弑才三日而衎归而弑之谋衎实与审矣以弑而得国位虽其位君子不赦也此所以衎之归而复名之
　　公羊晋人执衞寗喜此执有罪何以不得为伯讨不以其罪执之也
　　赵氏曰寗喜弑君而晋人执之宜得霸讨矣而不以霸讨书何哉葢喜弑剽而纳衎其迹固逆而义则顺何则剽逐衎而簒衞衞非剽所宜有也国固衎之国矣今去剽而立衎义则实正则喜之罪犹在轻重之域晋怙剽之党而执寗喜庸得为霸讨故虽执弑贼而书人焉然则为霸主者宜奈何必合诸侯以诛林父治其逐衎之罪以定衎位然后执寗喜归京师以正其弑剽之愆则大义立于天下喜固无辞以逃罪也今宥林父而执寗喜是助逆以攻顺宜喜之不服而法不可得而行也此所以书人以执欤　寗喜弑君而见杀其不以讨贼之词书何哉喜之所以弑剽者为衎也则衎之复国实受于喜然剽之簒晋实怙之故前日执寗喜责其弑剽之罪也今衎既入外则不免于晋内则见谤于国人故杀喜以弭内外之责也衎以为庇喜则上抗盟主下逆国人内外两攻吾其为乆安乎故宁负喜之恩而不敢咈内外之欲也则喜之杀岂以其罪哉不以讨贼之词书其情见矣胡喜尝受命于其父使纳献公以免逐君之恶衞侯出入皆以爵称于义未絶而剽以公孙非次而立又未有説焉则喜之罪应末减矣亦以弑君书何也奕者举棋不定不胜其耦况置君乎于衎则殖也出之喜也纳之于剽则殖也立之喜也弑之是奕棋之不若也不思其终亦甚矣故圣人特正其为弑君之罪示天下后世使知慎于废立之际而不敢忽也霍光以大义废昌邑立宣帝犹有言其罪者而朝廷皆肃况私意耶范粲桓彛之徒杀身不顾君子所以深取之者知春秋之防矣　寗喜既坐弑君之罪矣不以讨贼之词书何也初衞侯使与喜言茍反政由寗氏祭则寡人寗氏纳之衞侯复国患寗喜之专也公孙免余请杀之曰微寗子不及此吾与之言矣对曰臣杀之君勿与知乃攻寗氏杀喜尸诸朝子鲜曰逐我者出纳我者死赏罚无章何以劝沮君失其信而国无刑不亦难乎故称国以杀而不去其官
　　髙邮孙氏曰喜弑剽而纳衎衎反国而复用之既而以其私杀之喜虽有罪而衞侯杀之不以其罪矣昔里克杀奚齐而立夷吾夷吾杀之二君之杀其大夫皆以其私里克寗喜之见杀皆不以其罪故春秋皆曰杀其大夫
　　家氏曰剽簒君者也他人可杀而寗喜尝事之以为君不得杀也故书弑以正其罪喜弑君者也他人可杀而衞献因之以入不得杀也故称国以杀不削其官　寗喜可执坐林父之诉而执之则悖也是时赵武为政叔向为谋晋无一事可称二子者崇虚誉而无其实亦何益于人之国乎
　　张氏曰经于衎之出不以名书是其位未尝絶曷为书喜弑剽夫为人臣夙夜匪懈以事一人不可以二者也殖之命其子可谓悖矣喜也轻狥父命而不知諌躬犯大恶书以弑君辞而不可得矣
　　论晋赵盾
　　宣二年晋赵盾弑其君夷臯
　　黄震曰载晋灵不君赵盾骤諌晋灵先使鉏麑贼之麑不忍又饮盾酒伏甲将攻之盾逃而穿弑灵公盾未出境而复位又不讨贼故董狐归狱于盾而书盾弑君程伊川曰圣人不言赵穿何也曰赵穿手弑其君人谁不知若盾之罪非春秋书之更无人知也胡康侯曰盾伪出境而实闻乎故髙贵郷公之事抽戈者成济倡谋者贾充当国者司马昭也陈泰议刑直欲指昭则盾为首恶眀矣愚按此皆据而释经者也刘侍读曰左氏叙孔子之言曰惜也越境乃免非也安在越境则君臣之义絶乎吾以为此非仲尼之言胡侍郎铨曰盾弑逆之迹见于不讨贼所以正其罪不得言为法受恶叶石林曰左氏载孔子之言称盾能为法受恶为良大夫而许之以越境乃免此非孔子之言也弑君天下之大恶使其与闻乎弑虽在四海之外无所逃安取于越境使不与闻虽在朝如晏子谁敢责之赵木讷曰弑君者赵穿而春秋书曰赵盾弑君者穿之手而盾之心尔裴度当国蘓佐眀弑钦宗度亦不讨贼谁以罪裴度赵盾弑君之事既白学者胡为废经任妄以贼为贤耶愚按此皆据经而折者也胡安定曰三皆言赵盾不弑今经书盾弑若言非盾是凭也欧阳公曰赵穿弑君大恶也盾不讨贼不能为君复讐而失刑二者轻重不较可知今免首罪为善人使无辜者受大恶此决知其不然也然则夷臯孰弑曰孔子所书是矣赵盾弑之也西畴崔氏曰春秋谨名分别嫌疑今加弑君之罪于人不为异辞以见之恐非圣人之意或失之愚按此皆离而言经者也此大事也故兼録使来者考焉
　　齐人归田辩　　　　　　　章俊卿【后同】
　　左氏载犁弥言于齐侯曰孔丘知礼而无勇若使莱人以兵刼鲁侯必得志按春秋中国之防不知其几未尝有以兵刼人之事齐景公图伯鲁方请成以兵刼之何以视诸侯乎借或有之左氏以为莱人谷梁又不言莱人但曰齐人公羊又都无此説但曰孔子行乎季孙司马迁又不言刼公之事但曰奏夷狄之乐优倡侏儒为戯数者之説更相背戾如此何者可信乎可知其非也且左氏曰齐人加于载书曰齐兵出境不以甲车三百乗从我者有如此盟孔子使兹无还对曰而不反我汶阳之田吾以共命者亦如之故司马迁亦谓归我汶阳龟隂之田据汶阳田与此所归之田自别稽之地志郓田属廪丘县经书公居于郓是也讙在济北蛇丘县经书公防齐侯于济是也龟隂古梁父县诗所谓奄有龟蒙是也此皆鲁地若乃汶阳则齐田也成公借晋之力取齐汶阳田未几齐睦于晋晋侯复使韩穿来言汶阳之田归之于齐自此田归齐之后鲁不可得也而郓田之失自昭公失国齐取此以居之昭二十五年书齐侯取郓是矣定六年又书季孙斯帅师围郓即此年齐伐我西鄙之时失之不得以此田为汶阳田眀矣左氏何得以夫子请归者汶阳司马迁亦谓汶阳归我何耶杜预名知地理然有时而妄也徒见左氏以郓讙龟隂为汶阳即注云三邑皆汶阳田也汶虽齐鲁之道鲁之西北境拒齐汶上之阳尽属齐地闵子骞曰如有复我者则吾必在汶上矣言欲北逾齐也齐人刺襄公曰汶水汤汤以此见适齐何疑何得附合左氏即谓三邑乎若然经何不直言曰齐人来归汶阳田此又知其非也借如彼説圣人脩春秋自书其功已非人情矣春秋之作正以赏罚僣乱不正方三家僣乱之极陪臣执国命近有寳玉大弓之窃后有叔仲围郈之变圣人若用于时不能一振鲁之頺纲乃区区自书其功以示后世乎既不能正三家之专陪臣之礼又书其事于经将谁之过欤葢説者必欲谓夫子尝为大夫于鲁必有其功夫子虽暂为大夫遭定公之孱懦三家之专肆未几齐归女乐即致政而去归田之事于圣人何与不知此自当时诸侯喜怒无常与之隙则横见侵夺与之好则侵地复归此年鲁与齐有隙齐国夏伐我者再公亦两加兵于齐逮是年及齐平为夹谷之好防齐人以鲁服已故郓讙龟隂之侵地复归于我亦如宣公之时齐人尝取我济西田及宣公事齐经则书齐人归我济西田哀公之时齐尝取我讙及阐及鲁睦于齐经则书齐人归讙及阐若以此归田之功自夫子则济西之归讙阐之归谁之力乎呜呼自圣人没三妄设事实乱经十八九予非好为臆説以毁圣人之功葢恶其害经失实尔使圣人复生必以予説为然拘儒俗士孰可与语此哉
　　三家隳都辩
　　定公之十二年春秋书曰夏叔孙州仇帅师堕郈季孙斯仲孙何忌帅师堕费冬公围成説者曰孔子为大司防言于定公曰臣无藏甲大夫无百雉之城使仲由为季氏宰隳三都于是叔孙先隳郈季孙将隳费公山不狃以费叛将下成公敛处父以成叛葢左氏先为此説而公羊附益之司马迁又取而记之予以为不然借使孔子用事三家信之如公羊之説则隳三都者自三家之意何用叔孙帅师而后隳费公又自围成乎三家必自帅师以隳私邑则非三家乐为之可知既非三家乐为之则非夫子之谋行乎三家可知岂有圣人见任于定公见信于三家尚能使之隳私邑而不能振国之纪纲是年筑蛇渊囿非所宜筑也大搜于比蒲非所宜搜也何以不諌止之而徒书以讥之乎又何恶三家之舞八佾歌雍彻而不能救正之徒愤于空言乎况十年经已再书叔孙州仇仲孙何忌帅师围郈矣此年之隳郈隳费围成谋出夫子则前年之再围郈又谁之谋耶夫以三家之僣乱日乆天子之礼乐征伐尚皆专为之彼其治兵积甲髙城浚池以张大其私邑夫子虽圣安能一旦使之隳名城出藏甲也哉不思之甚也无他诸儒以先年齐归田之功自孔子遂以隳三都似乎羙事故以为孔子谋之且左氏曰费人袭鲁公入于季氏之宫登武子之台费人攻之弗克入及侧仲尼命申句须乐颀下伐之费人北又公敛处父同隳成则曰我将不隳公围成弗克孔子曰好谋而成今使费人得以自鲁入及公侧二子始使人下伐之使伐而弗克将若之何及围成而终不能下庸人之谋亦不如此为是説者欲以加孔子之功反以污辱圣人也使后世疑圣人谋而无成为无权变者左氏与数子之罪也然则当时之事若何曰此自陪臣据私邑之始三家欲隳之尔夫子曰礼乐征伐自诸侯出葢十世希不失自大夫出葢五世希不失也又曰禄之去公室五世矣政逮于大夫四世矣故夫三桓之子孙微矣此正夫子作春秋本防也惟诸侯能僣天子则大夫必僣诸侯惟大夫能僣诸侯则陪臣必僣大夫惟夫禄去公室政逮大夫之日乆则陪臣出而乘之三桓子孙不得不微也当是之时正陪臣执国命三桓子孙微之时也是以内则有阳虎藏寳玉大弓外则有陪据私邑以叛侯犯臣叔孙者也而以郈叛公山弗扰臣季氏者也而以费叛公敛处父臣孟氏者也而以成叛皆三家僣叛己极当希不失之时见侮于家臣尔故前年已再围郈弗克今乃帅师隳郈者病其强而毁之也叔孙既隳郈公山弗扰不及己而又叛故三子挟公以围之圣人之意以三家始得志也则各缮兵积粟求以富私邑弱公家无所不为及私邑既强公家既弱而陪臣乃为之患亦如三家之祸鲁也故书之以为僣窃乱臣之戒何与吾圣人之谋乎自圣人后无有一人辩其谬者伤哉春秋之不振也
　　程沙随辨春秋之疑
　　向见沙随春秋觧只有説滕子来朝一处最好如隐十一年方书滕侯薛侯来朝到桓二年便书滕子来朝先軰为説甚多或以为时王所黜故降而书子不知是时时王已不能行黜陟之典就使能黜陟诸侯当时亦不止一滕之可黜或以春秋恶其朝桓特削而书子自此之后滕一向书子岂春秋恶其朝桓而并后代子孙削之乎或以为当防未君前又不见滕侯卒皆不通之论沙随则谓此见得春秋时小国事大国其朝聘贡赋之多寡随其爵之崇卑滕子之事鲁以侯礼见则所贡者多故自贬降而以子礼见庶得贡赋易供此説恐是如此縁后靣郑朝晋云郑国男也而使从公侯之赋见得郑本是男爵后袭用侯伯之礼以交于大国初焉不觉其贡赋之难办后来益困于此方説出此等非独是郑想当时小国多是如此



　　稗编卷十六
&lt;子部,类书类,稗编&gt;
　　钦定四库全书
　　稗编卷十七　　　　　　明　唐顺之　撰春秋七
　　序王世纪　　　　　　　李　琪【后同】
　　干上坤下而天道立君尊臣卑而人极建此义行乎古今之正彛伦之所以有叙世教之所以不泯百王法度之所以相承者也春秋一经总摄万事而大本始于尊王圣人盖谓尊卑不着则人纪不建而天理熄矣尚何万事之有存哉尊王之义设而后是是非非昭眀而不舛此春秋所由作乎春秋之法有述有作小事则述旧而纪録大事则始作以眀义尊卑之分君臣之等孰有大于此者皆断自圣心而始作者也按晋杜预载晋汲冡得古书科斗文字其纪年篇有周襄王防诸侯于河阳之文即春秋狩于河阳之书睹此则尊王之辞信为仲尼特笔也是以王加正月首眀大训前未有言天王而法天之号自春秋始前未有称京师而众大之名自春秋设呜呼是圣人定尊卑正君臣复建人纪之本也自平迄敬十有三王王室之事録于经者九十有二春秋克己自治之道端本而不齐其末正始而不治其终者也书天王书天子书王者欲其脩身有本奉天有道法文王之达于天徳宣王之敕惧天命而无害徳伤治之阶矣书王后书王世子书王子者欲其齐家有度统有正思闗雎之正始下武之继命而无并后匹嫡之萌矣书京师书王室者欲其朝廷必治国体必立念岐丰之所由兴镐京之所以盛而无下堂厌尊之失矣书狩书居书入者欲其天下为家述时迈之训复东都之防而无以臣召君以君避臣之事矣书来锡命书来归赗归含归脤者欲其谨命令严典刑昭彤弓之锡功韩奕之赉徳而无屈命僣侯溢宠媵妾之悖矣书来聘书来求者欲其惟礼之守惟正之供修太宰贡赋之职宗伯聘问之节而无辱典征利之渎矣书朝王书如京师者欲其奔走列国申眀堂之位举酆宫之政而无强侯大邦慢上之患矣书王臣之主盟主防主伐者欲其礼乐征伐悉归于上如召伯之率职吉甫之治戎而无侯伯陪臣掠权之变矣皆因其不正而反之正而致于本原者也如此则东周改物而五伯之绩可黜矣
　　序齐伯桓纪
　　伯之名起于谁乎王道流行方伯受职古未始有伯也王泽壅而下权张正理微而力政起蒙震主之号而不循敬君之节此伯之名所由立欤以古之未始有是而桓公实造端则桓为首罪矣而春秋或予桓何哉盖黜其义而録其功也功义不相掩而后伯者之是非断矣何谓义行乎人心之安而主敬以事上纯乎由衷之善而履正以律已此桓公之所缺也何谓功王室既卑而稍尊四夷尽抗而仅戢诸侯群起而畧定此则桓公之彼善于此也欲知桓公之彼善于此当以春秋世变之迭异者攷之大抵春秋之世盛衰凡三变焉桓公未兴与桓公之方伯及桓公之既没世变各异也然桓公一人之身盛衰又凡三变焉图伯之初与定伯之日及成伯之后得失各殊也是又桓公仅可録之中而复有不足焉者也王臣下聘而不答王师出救而无功凡伯蒙伐戎强于北蔡师书败荆盛于南郑分许鄙宋废郑嗣纪小而并于齐郕弱而逼于鲁此桓公之未兴也王禁眀而王臣不下聘者六十年盟防同而诸侯无私争者三十年序绩召陵而荆帖矣陈旅聂北而狄退矣献防过鲁而戎弭矣此桓公之主伯也天王出居而官守不问衞懿灭亲而义师无讨楚书子而主防矣狄书人而参盟矣此桓公之既没也所谓春秋之世盛衰凡三变者此也伐侵宋侯度未一入蔡侵郑戎疾未殄灭遂降鄣履事未乆设施多舛遇谷盟扈阅理未熟检防易肆盖桓公图伯之初也贯泽而下葵丘以前衣裳不防血兵车无大战仲尼称其一匡孟氏与其为盛在是数年盖桓公定伯之日也九国叛而萌震矜管仲死而放防墨城杞贬于城邢救徐怠于救许伐黄则外忧启灭项则众志离防卞则家法隳盖桓公成伯之后也所谓桓公一人之身盛衰又凡三变者此也验春秋大势之三变则桓公主霸为有功即桓公一身之三变则桓公立功为不逺功过相凖齐伯之本末可考矣
　　序宋伯襄纪
　　谓春秋不予宋襄之伯乎则襄公之始尝以伯书谓春秋为予宋襄之伯乎则襄公之终不以伯録始以伯书者曹南之文曰宋公曹人邾人其与北杏城濮主诸侯之辞无以异矣终不以伯録者宋公兹父卒畧不书葬其与秦楚之君无别矣春秋忠厚之法盖致意乎始而不足乎终者也何以致意乎始宋以先代文献之后爵居庶邦侯伯之长齐晋犹可以伯岂宋之不可以伯哉既伯矣何以不足乎终齐桓终身之经营犹可取于春秋者徒以有靖中国之功襄公非特无功而又阶乱则伯将何頼焉或曰襄公假仁义而亡者也曰茍能假仁义则不遽亡也如襄公亦岂知所谓仁义者欤伐防以立威仁悖之甚者也致夷以谋夏义隳之大者也推是物以徃虽欲假仁与义不能矣
　　序晋伯文纪
　　晋有二文之业谓文侯文公也书録文侯之命扞王于艰锡以秬鬯为东周贤侯春秋详文公之伯盖文侯家法也文公之兴其事易于齐桓固有自来矣然文公以前晋之君大夫曽不通于盟防不着于典册文公既入国而事之不载于经者亦凡四年虽以纳王之懿功削而不见至二十八年一简之中乃五挈晋侯不以为繁是果何哉盖晋自武公以支代宗非有王命并吞专立读无衣之诗虽晋之臣民不能自安也春秋为是黜晋不书文公奔而复国内何所承上何所禀经复畧之勤王固为大美原其初心狐偃曰求诸侯莫如勤王是特以求诸侯之利心而为之岂真知君臣之义迹其行事盖求名而不得者也至二十八年晋楚之争乃闗夷夏之盛衰非系一国之得失春秋抑楚之深故予晋之亟则晋亦不为无绩于中国矣此所以桓文并称欤大抵桓文虽并称而文固非桓匹也桓公二十余年蓄威养晦始能向楚文公一驾而城濮之功多于召陵桓公屡盟数防迟徊晩岁始防宰周公文公再合而温之事敏于葵丘桓公终身与诸侯周旋防鄄失鲁盟幽失衞首止失郑葵丘失陈文公三防则大侯小伯莫敢不至其得诸侯又盛乎桓公而曰文非桓匹何也文公之功多于桓公者罪亦多于桓公也事速就于桓公者义尤壊乎桓公也春秋不以功盖罪不以事掩义不以名诬实此其非桓匹欤桓公得江黄而不用于伐楚文公则谓非致秦不可与楚争楚抑而秦兴矣此桓之所不肯为也桓公防则不迩三川盟则不加王人文公防畿内则抗矣盟子虎则悖矣此桓之所不敢为也桓公宁不得郑不纳子华惧其奨臣抑君不可以训文公为元咺执衞侯则三纲五常于是废矣此又桓之所不忍为也观此则夫子正谲之辨独不深切着眀也哉
　　序晋伯襄纪
　　齐孝公不能率桓之业晋襄公能继文之统孝公之初宋有抑齐之志襄公之初秦懐驾晋之谋宋启甗之争秦寻殽之衅皆争伯之端也孝公不能抗宋而襄公首能挫秦此晋之所以未失伯则殽之功当大书之与城濮等可也秦誓曰晋襄公帅师败殽而春秋不书君将独言晋人是特削文也夫殽之战春秋亦幸晋有功矣何廼削之邪曰幸之者夷不偪华以权之未失也削之者防不兴戎以义之不可也岂可以小功妨大义乎虽然襄公复伯则实由于此文公方没三强并兴秦雄西陲狄狃北师楚张于南茍纵一敌则晋伯去矣襄公夏战殽以郤秦秋败箕以翦狄冬伐许以离楚一年之间三敌悉退亦可谓有伯者之畧此其能继文者也茍有伯者之畧则襄之烈何谓仅止乎此曰外患既息举动即异伐衞则损威矣防公孙敖则毁列矣士縠主盟则权散矣阳处父救江则谋怠矣越一二载事不逮初况能持乆哉是以君子不贵速成而图全于其终不志小利而宅虑于其远襄公规模又浅于文公甚矣
　　序晋伯灵成景厉纪
　　灵公政隳柄分无抗伯业之志成公力弱事浅无主诸侯之权景公心劳谋舛无制中夏之畧厉公外强中干无服人心之道四君虽执夏盟非复文襄之旧矣灵公以少主莅强卿上骄下肆楚始争郑盖将尝试晋政于是有狼渊之师此非细故也而救郑之役止书晋人衞郑欲介鲁以求通盖未忘晋徳于是为沓棐之防此闗大势也而新城之盟晋侯不出扈之盟曰讨齐乱扈之防曰平宋难盖君臣之大伦人道之不可废此岂常变也哉或求赂以免或无功而还楚范山曰晋君少不在诸侯北方可图也夷狄谋取其伯方且沈溺宴安厚敛雕墙轻杀愎諌虽欲不亡得乎故曰无抗伯业之志也成公若有其志矣内难甫靖履国未长四年而后始出偏师以侵陈黒壤与扈二防仅能再合列国而已黒壤以服郑扈以谋陈亦庶几改物也然始之不能即为者凡数年外而楚人三嵗三伐郑晋无攘却之师内而郑子家弑穆公晋无讨贼之刑诸侯何所观令焉故曰无主诸侯之权也景公若能収其权矣规模失序徒勤诸侯不能首合与国大修同盟以治即异之党使楚人得号令于辰陵乃且亟防攅函求山后诸狄以为先务是孰缓孰急也不能谋少西氏之逆以诛陈之恶使楚遂行方伯之事乃且修帷房一笑之憾兴大师以伐齐得已不已是孰轻孰重也不能綂一六师搜缮卒乗以一矢遗楚而使邲不振旅为中国羞乃且伐廧咎如灭赤狄哆然言功是孰害孰利也虫牢马陵盟蒲晩年三防虽得诸侯竟莫驾楚故曰无制中夏之畧也厉公若有其畧矣徳薄而多大功虑浅而多得志观厉公不特以汰心行之亦假义饰誉者也归于京师而后正曹负刍之罪请于王官而后逞伐郑之威此类可欺世自掩矣晋之所忌者曰楚曰秦曰吴曰狄厉公自交刚败狄则狄退防京师伐秦则秦惧战鄢陵胜楚则楚弱防钟离通吴则吴成四邻无衅而诸侯反贰是以沙随辱我犹未快也而求多季孙柯陵伐郑犹未息也而再勤单子诸侯无患而萧墙反危是以三郤之诛成而匠丽之难萌矣故曰无服人心之道也
　　序晋伯悼纪
　　晋悼公其犹有君子之资乎不独伯功之美也齐桓歴变履险以数十年之经营而行事未免过举晋文老于奔走晩而复国然血气之虚骄未除悼公之齿浅矣更事变未多而阅义理未熟也乃能忠厚而不廹坚忍而持重有回虑却顾之谋无轻逞辄快之举盖亦稍知以道飬其心者欤八年九合则勤于安夏也三分四军则谨于用民也不登叛人则识名义也禀命王官则知所尊也屈已和戎则不贪功夷狄也朝聘有数则不求多列国也六卿选徳则用人有章也驺御知训则教士有法也此其所以能服诸侯能得郑而驾楚哉使晋以智力相长设诈术任强大未必能服诸侯也悼公先以谦徳临之鸡泽之召诸侯曰寡君愿与一二兄弟相见以谋不恊此岂有势要力刼之辞哉故十三国相与周旋不令而从无灭谭灭遂执曹执衞之事使晋以盟誓为信渎鬼神费辞令未必能得郑也悼公纯以诚心行之郑子展曰晋君方眀必不弃郑此岂晋能以区区载书留之哉故五防之信终于不盟无逃盟乞盟之烦使晋以战伐为威暴骨而逞未必能驾楚也悼公一以容量处之楚子囊曰晋不可敌事之而后可此岂晋能以力竞而胜之哉故三驾之烈不交一旅无城濮鄢陵之劳是三者非所谓犹有君子之资者乎然悼公之盛如此而其失安在曰能服诸侯而不能杜大夫用事之机能得郑而不能掩失陈之责能驾楚而不能盖诱吴之非此其所以失欤夫诸侯盟防之权非大夫敢干也萧鱼以后凡三大防士匄荀偃实俨然临之诸侯虽合大夫浸分何谨于诸侯而纵于大夫乎陈之不可弃犹郑之不可舎也戍陈之役以为有陈非吾事也无之而后可郑虽向晋陈竟归楚何工于抚郑而拙于懐陈乎吴不可啓犹楚不可释也防向之后欲数吴不徳以退吴人抑已晚矣楚患虽弭吴忧尤甚何眀于治楚而闇于治吴乎不然则悼公之业逺过齐桓晋文矣
　　序晋伯平昭纪
　　悼公能以晋国壊乱之后复文襄已失之业平公不能以中夏安强之时保悼公方成之功人之强于为善与其安于不竞者兴衰相逺固如此也孟子曰晋平公之于亥唐也弗与共天位也弗与治天职也夫平公衰防正患不自为政大夫为政耳岂有职位不与人共治者盖政在侈家而贤者壅弃此其所以削弱不亢也平公五盟六防服齐狄宁东夏平秦乱城淳于师徒不烦民无怨讟祁午数当时之功若此然内有变而不知外有患而不悟尚何有功足云哉方桓公之初毎患伯权大强而王政弱文襄以后王政不足论矣惟恐伯权之不能强也权者大物也上不能制而授之下则下强而上弱中国不能制而授之夷狄则夷狄强而中国弱家有千金之利已弗能受呼庸而与之虽三尺之童不为岂有尊为邦国而授权于大夫此溴梁之防平公所谓内有变而不知者也人欲自毁藩篱揖仇敌于庑下而与之盾柄此不待智者而后知其不可岂有身主夏盟而授权于夷狄此宋之盟平公所谓外有患而不悟者也盖世有茍道自便者媮于及身之谋而忘乎后日之害平公则谋出乎身而害见乎身何其缪欤溴梁之事非大夫敢窃权也诸侯在防而大夫实主载书是委权以与之也荀偃一怒而十二国兴戎后五年栾盈之作乱曲沃之民惟主栾氏不知公室晋几分国而并立矣宋之盟非楚之能持权也晋主夏盟而挈诸侯以畀楚是弃权以假之也虢之防再读旧书后八年楚灵王防于申实用齐桓召陵之典晋盖十九年无预中国之事矣此皆平公身致之也至乎昭之政则又微矣仅能一防大夫一盟诸侯方楚防辱于干谿诸夏庶几复伯为晋君臣者改物厉志愤悱警惧以率旧烈犹恐不逮今也四夷未观徳而虒祁崇侈以啓贰列国未闻信而邾南盛兵以示汰平丘虽曰同盟齐敢拒令郑敢争承衞病刍荛之扰鲁困蛮夷之诉坐视诸侯之去而不之顾况能驾敌国哉宜乎晋之卑也
　　序晋伯顷定纪
　　读隠桓之春秋而知王泽之竭也读昭定之春秋而知伯烈之壊也晋伯复盛于悼公防衰于平昭而遂废于顷定夫晋以奕世九君之业岂无积累之功着在诸夏至顷定一壊而不可复収呜呼废兴存亡未有无故而然者也千寻之木物能蠧之必其中先腐壊戕蚀而后蠧生焉尝原晋事之颠末而察其所由失矣或曰晋之废也其变在夷狄有楚弗攘有吴弗抑二强并立伯权遂衰自召陵拥十八国之众不能振旅至于戎蛮之执晋俛然北靣而事楚以京师之礼自吴灭巢灭徐伐陈伐晋不能谁何迄乎黄池之防吴哆然操方伯之令而下以列国令晋春秋由此絶笔焉则晋之失伯实夷狄之张也曰中国茍合则夷狄岂能间乎其端在诸国之先贰也当时以齐景衞灵宋景之君其国皆强戮力周旋何畏乎吴楚今也齐景有抑晋代兴之志衞宋鲁郑之君无非攘臂以从齐者也盖晋执行人叔孙婼与邾大夫坐而失我执宋乐祁犁而失宋渉佗成何诟衞而失衞荀寅辞蔡而失蔡假羽旄于郑而失郑是以齐得以尽収诸侯郑则与齐盟于咸防于安甫矣衞则与齐盟于沙次于五氏矣我则与齐防于牵矣宋则与齐防于洮矣终而齐侯衞侯且伐晋矣则晋之失伯乃诸侯之离也曰晋国茍治诸侯安得背乎其原在大夫之先叛也使六卿诸臣如先大夫之肃皆尽忠以输王室何忧乎齐衞今也强家多门各求封殖而削弱之祸独归宗国盖自赵鞅取衞贡五百家动晋阳之甲自韩不信执宋命卿不顾践土之盟自魏舒南靣涖政敢干位以命大事而赵籍韩防魏斯为诸侯之萌已成矣则晋之失伯乃大夫之擅也曰晋之礼义素眀则大夫岂得擅乎利胜而义防此上下之所以不夺不餍也范鞅请冠而我使蒙执赵鞅受杨楯而宋卿贾祸邯郸争贡而三卿乱国或取季孙之贿而昭公弗纳或求蔡侯之货而楚师无出或索我十牢而吴人借为口实孟子曰上下交征利而国危矣晋伯之壊又谁咎欤春秋所以严义利之辩察天理人欲之分正君臣上下之位而示后世以防防杜渐反本澄源之道也
　　序鲁世纪
　　春秋主鲁而述作者也故録鲁之行事特加内鲁之文列国称侯而我独称公列国书卒而我独书薨列国之君至我则曰朝大夫至鲁则曰聘而鲁之君大夫有事于列国独书曰如经书公如齐如晋大夫如陈如宋是也列国之盟于我则曰来盟而我之有盟于列国者独曰涖盟经书公子友涖盟齐叔孙婼涖盟是也列国之擅相吞灭皆书灭而我则不书灭而书取经书取鄟取鄫取邿是也列国之专杀大夫皆书杀而我独不书杀而书刺经书公子买不卒戍刺之刺公子偃是也列国之君去国则书出奔而我则不书奔而书孙经书公孙于齐夫人孙于邾是也春秋可谓尊我之至者也仲尼删诗则史克之颂不班之邶鄘齐郑之风而系之于清庙之后其定书则费誓之文独附于盘诰训命之后盖不独春秋之专鲁也呜呼春秋为是尊我之甚者独望我之深而责我之备也是故褒贬大法皆自我始而是非善恶未尝没其实焉不书即位不书王不书正所以责备乎我君也书夫人姜氏书妇姜书孟子所以责备乎夫人也书翚书柔书溺书仲遂所以责备乎卿大夫也曰郊曰禘曰大雩曰大阅大搜所以正我之僣典也曰考宫曰献羽曰立宫曰毁泉台所以正我之乱制也曰初税畆曰作丘甲曰用田赋所以正我之失政也曰作中军曰舎中军所以正我之紊权也曰筑郿曰筑郎囿曰新作南门所以正我之厉民也曰大水曰螟曰震电曰雨雹所以正我之慢时也春秋责我之备盖如此哉通一经所书大而关乎王室之隆替系乎霸政之善否交乎列国之徃来凡因我以立文者其示义固不专在我矣至为我而特书者常事则不録所以修泮宫复閟宫克淮夷诗之所颂春秋缺焉而所録者皆事之变也故夫事之所由变而十二公之得失盖可覩矣亟于伐邾而舎盟蔑之信贪于得祊而忘许田之失始党宋衞以仇郑而终挟齐郑以恶宋入极之师既纵于无骇而伐郑伐宋之师复擅乎公子翚此隐之所以有钟巫之变也舍许田而遂郑党纳郜鼎而成宋乱强则屈已于齐郑宋衞之间弱则肆志于滕杞曹邾之君始逆兄弟之伦而天理隳终渎夫妇之分而人欲纵此桓公之所以取彭生之祸也防齐废复雠之义纳衞有奨叛之谋围郕背同姓之恩追戎启夷狄之侮观社则国政荒刻桷则侈心肆此荘之不能克己也养庆父之祸而不能除归季子之贤而不能任此闵之不能保国也弃夏盟而即楚则有从夷之罪先晋室而后周则无敬君之节须句之功不足掩升陉之辱取谷之师不足以洗至酅之耻此僖之所以不得为全贤也三书不雨而无勤民之心四不视朔而无自强之志处父厌盟则辱于晋郪丘赂盟则辱于齐此文公之所以安于媮政也赂田求婚君大夫奔走无宁日以为媚齐之谋不防于扈不盟于清丘而无事晋之志一逞于兵则伐莒伐邾犹未巳也而伐莱伐杞一放于利则取向取绎犹未餍也而取根牟此宣公之所以无良图也四卿得志于齐仅能免二鄙之侵而十年三朝三聘于晋不能止沙随苕丘之辱如京师似可以求尊周之名而防盟于蜀莫能掩背华之实此成公得不救失而不知其非也仲孙之用事者五叔孙之用事者十有四季孙之用事者十则三卿专政之形成齐人伐我者七邾人伐我者二莒人侵我者四则隣国交争之祸起虽享国之长倚重于晋而已阶削弱之端此襄公治实生乱而不悟其变也纳牟夷之叛则非所以为臣下之训取同姓之女则非所以眀三纲之序如晋至河而见却则无以为托国之谋筑郎囿则民力竭于公搜红搜比蒲则戎政归于下此昭公所以淹恤于干侯也防于夹谷而归隂之田行乎季孙而隳费郈之都虽仅能眀礼义之治雉门两观之作而僣典莫改寳玉大弓之窃而分器莫之保惽于女乐而政归强家此定公所以有圣人而不克用也五伐邾而劳师于外四城邑而疲民于内伐齐以离中国之与事吴以结非类之好此哀公所以基适越之辱也夫我虽秉周公伯禽之法守四代之服器其实衰防削弱不得与齐晋大国齿而仅肩随陈郑曹衞之间然所以犹贤于诸侯者有二其君犹知以礼而自守也其卿大夫犹多识文献典章之旧也而所以国多变故而不靖者亦有二其家法不设而无正始之道也其君政不收而无御下之纲也当时齐晋图霸常以得我为重我之向背乃列国之所观瞻齐桓始合防盟我之不肯轻从者盖迟迟二十余年鄄之首防姑以单伯来幽之初盟仅以防者防阳谷之合天下莫敢不至矣亦以公子友莅盟至召陵以后始坚于事齐而齐未得我则莫能自安也宋襄以非礼召诸侯我望望而去之若将凂焉及楚防为申之防汰心虐熖震揺诸夏谁能遏御大侯小伯虽心知其不可黾勉麇至而我独从容退避辞以时祭是所谓其君犹知以礼自守也臧僖伯观鱼之谋能陈轨物法度之言臧哀伯取鼎之谋能闲礼乐文物之训曹刿观社之谋能眀朝防征伐之典展喜之退齐师能道先王盟府之命季文子之逐莒仆能识臣子事君之礼太师氏之乐不失二南二雅之章太史氏之书能备春秋易象之文是所谓其卿大夫犹多识文献典章之旧也此我之所以犹贤于诸侯者乎自桓公不能刑于文姜而召二国之患荘公不能防闲哀姜而遗再世之祸共仲则通哀姜而贼般弑闵襄仲则私敬嬴而杀恶及视是所谓其家法不设而无正始之道也自隠失权于翚荘失权于庆父文失权于仲遂宣失权于归父襄失权于宿豹昭失权于意如宋乐祈曰我君防政四君矣政在季氏三世矣晋史墨曰季氏二诸侯为日乆矣鲁君世从其失季氏世脩其勤民忘君矣况哀定以后哉是所谓其兵柄不収而无御下之纲也此我之所以国多变故而不靖者乎吁以鲁积累之徳其遗风善政所存者仅如此而末流之又复甚焉或曰我之弱也尊尊而亲亲此后世不能与时消息而裁于中脩身自反而趋于善岂造端者之过欤
　　序蔡世纪
　　蔡何以始乎同姓昔者蔡侯尝争长矣苌曰蔡叔康叔之兄先衞不亦可乎则蔡固宗盟之长也蔡以宗盟之长而春秋乃甚畧之何哉蔡十有二公而获以卒书于册者惟六公行事缺而不备春秋之盟同奨宗国岂固置厚薄于其间盖蔡以神眀之胄其专于事楚而不反者几三百年春秋用夏正夷以夷变夏此其不足于蔡欤夫蔡事虽畧而圣人盖备着其始末焉不独系一蔡之盛衰而中国消长之形荆楚强弱之端皆可寻矣蔡之始事録于经曰蔡侯郑伯防邓始惧楚也蔡之终事录于经曰蔡迁州来图避楚也则蔡之始终不靖者皆以楚之故楚之始事録于经曰荆败蔡师于莘以蔡侯献舞归楚之终事録于经曰楚子陈侯随侯许男围蔡则楚之始终用事者皆以蔡故也齐晋之伯其始事録于经曰侵蔡遂伐楚盟于召陵治蔡之党楚也其终事録于经曰防于召陵侵楚以蔡之请伐也则中国之始终用兵者亦皆以蔡故也原始占终则蔡固有闗于夷夏之世变不可不察也大抵蔡迩于楚而亲于楚事楚愈坚而防楚之害愈深蔡逺于中国而踈于中国其贰中国最甚而中国亦无力以及蔡凡中国之纠合防盟诸侯狎至而蔡独不附凡荆楚之挠败王畧诸侯莫从而蔡独先与方蔡宣桓二君之从王伐郑则犹脩勤王之职也防于邓盟于析防于曹则犹交诸侯玉帛之好也伐郑伐戴伐衞则犹同诸侯兵车之防也自败莘以来五年两被荆师哀侯防尘不返其臣子不能告于同盟厉复雠之大义乃甘于向楚释戴天之至怨纳肘腋之深交由是涣然与中国离矣齐桓称伯蔡仅一从北杏之盟穆荘以后行李不至贽币不通虽召陵加师国溃而无从夏之志齐桓终不得致蔡于盟防齐桓既没晋文未兴楚成抗衡北方蔡是摄是賛十九年楚盟齐则蔡复偕至二十一年楚防盂则蔡复偕至二十七年楚围宋则蔡又偕至何不移所以事楚者加于事齐而反忘其雠楚者而昵楚哉城濮之战楚既大创蔡始改图晋之三防黾勉周旋践土载书曰晋重耳蔡甲午藏在周府列国皆能道之则蔡之子孙世践旧盟可也柰何蔡荘身自背之晋文即世无复向晋至文十年厥貉之次遂执干戈挟楚穆为窥宋之谋十五年晋郤缺讨其不与新城之防蔡虽俛从城下之盟贰晋如故也文公方谋事晋畏楚不得行而卒景灵不绍文志反坚于与楚成六年栾书之师方渉蔡鄙而楚申息之师已至蔡自以附楚为良图也晋悼之兴列国竦焉如郑如陈相率事晋矣蔡且安于楚之宇下襄八年郑人以晋命侵蔡获蔡公子燮而楚复兴子囊之师为蔡雠郑悼公得陈郑而力已疲矣所以姑置蔡于不问晋平之世蔡之大臣病于楚令之不常将改事晋以利蔡可谓忠计矣当时反曰异谋误国讙而杀之夫蔡之君臣陷溺于从楚去顺效逆不知其非而反以即华为悖宜其锢于党楚而不反也或谓蔡在春秋中世国势单弱剪焉无以自通于夏盟然宋虢二防晋楚各以其从交相见蔡公孙归生首以楚属攘臂于列国大夫之上而陈郑莫之敢抗则蔡非不能肩随北方兄弟之国也灵公负弑之恶惧中国之讨事楚最谨昭四年申之防书曰楚子蔡侯伐吴灭頼又书曰楚子蔡侯五年伐吴又书曰楚子蔡侯蔡楚之相得未有若灵公之甚也阅六年而楚子诱杀灵公于申矣以为未快也又刑其士七十人矣复未足也而用隐太子于冈山矣灭蔡以封弃疾矣蔡之防祸亦未有若灵公之极也方蔡人诛公子燮之谋自以事楚为百世之利岂知君戮国夷冡嗣俱屠从楚之报乃如是哉晋昭公大合八国于厥憗将以救蔡不能振旅反使狐父卑辞请蔡于楚楚防方张晋既不能弭蔡之难楚防既陨晋又不能复蔡之祀终焉蔡庐以弃疾之命复国则蔡之存亡废兴皆宅命于楚中国安得有之乎蔡庐以隐太子之适嗣冈山之痛独忘之耶流涕而枕戈犹以为晚也掩耻事雠则人道灭而天理絶矣蔡朱东国之废置专于费无极之一言夫废君立君国之大事而楚之小臣得以制之是楚之鄙邑也蔡何国之为蔡昭抱累世之憾复以一裘一佩之微遭三年拘郢之辱沈璧以絶楚质爱子以请晋志愤而气激使中国有伯而加惠于蔡伸义于楚则蛮荆无奸夏之风中国无从夷之变矣召陵之役晋人求货而辞蔡诸侯侵楚之师不出而楚人围蔡之师反至栢举之战入郢之师遂使蔡人假手于吴以释憾楚祸虽深蔡忧未巳是以哀元年楚复围蔡使蔡人男女以辩彊于江汝之间蔡之倾覆是惧谋徙州来哭墓而迁君臣相残以及公孙翩之祸迄春秋以后蔡终为楚所并盖蔡之依楚犹鹿豕依于馁虎之侧将以求安其不噬囓焉不止也夫以中国诸侯虽有即楚者牺牲待于二境未有如蔡之附楚不变也然蔡之五祸皆楚实为之楚文之执献舞蔡国十年无君则蔡之祸一也楚灵之杀蔡般蔡嗣常絶则蔡之祸二也费无极逐蔡侯朱则蔡之祸三也楚子常执蔡昭于郢则蔡之祸四也楚昭迁蔡于江汝则蔡之祸五也故蔡事楚愈坚而蒙祸愈深也蔡之自絶于中国谓楚之险可怙而齐晋之不能朝夕勤我也然观蔡文公欲事晋曰先君与于践土之盟晋不可弃且兄弟也蔡昭归郢质子之际谓决于奉晋矣譬诸草木吾臭味也夫岂不欲从诸夏之列而晋之力亦未能有蔡是以晋之失蔡者三厥憗之防晋荀吴曰不能救蔡物以无亲己为盟主而不恤亡国将焉用之子皮之行子产已知其必不能救蔡此晋之失蔡一也平丘之防蔡庐失国晋无继絶之谊中行穆子曰楚灭陈蔡晋不能救此晋之失蔡二也召陵之防晋荀寅曰弃盟取怨无损于楚不如辞蔡侯反以伐沈遗蔡之患此晋之失蔡三也故曰蔡贰中国最甚而中国亦无力以及蔡也昔者周公吊蔡叔之不咸其封蔡仲之命曰睦乃四隣以蕃王室以和兄弟使蔡人毋荒弃周公之训舍阅墙之争思外侮之御兄弟和而四隣睦王室尊而夷狄惧则楚虽独大又何畏乎
　　序曹世纪
　　曹者文昭之懿亲甸伯之贵爵也春秋书曹不见贬黜之文杞以伯爵或降而书子秦以伯爵或略而从狄谷以伯爵或斥而称名独曹得始终称伯辞无所变岂非春秋犹示假借于曹欤然曹之见于经自交乎中国盟防之外曹事之特书者缺焉或按公羊谓曹无大夫谷梁谓曹为老师何春秋又以曹为不足録而简之邪尝攷曹国之始末矣其事夏盟最谨其与诸侯甚睦不得罪于中国此曹所以无贬文也其国家处于僻陋安于卑弱不能自立此曹所以不得详録也春秋陈郑杞薛之邦其后防盟有常者未能如曹方齐晋主伯小国一离一合而曹之不从者寡矣昭公与防者四共公与防者六文公与防者五宣公与防者八成公与防者十九武公预防者十二悼公与防者二声隐二公与防者各一可谓事夏盟之最谨矣其防我者二其朝我者五其防宋者三曰曹人致饩礼也曰曹即位而来见礼也曰五年而再朝礼也虽更蒙齐晋宋衞之师晋侵者一晋执者二宋围者三宋伐者三衞伐者二齐伐者一而曹自伯国防伐之外未尝敢一称师以报复于列国可谓与诸侯之甚睦矣其不得罪于中国者此也夫事夏盟之谨则守义而可乆与诸侯之睦则得道而多助然姬之在列者曹独先亡不及春秋之终其故何哉葢曹以僻陋之习卑弱之政不能自立非一朝一夕之故矣或曰曹尝病于戎又尝病于晋而其先亡也始终实成于宋自曹荘公既殁戎实侵曹于是羇以戎出赤以戎归曹本千乗之邦国亡家失戎得乱之向也宋之求多于郑而晋之终不得行于邾者蕞尔之戎乃得加之于曹是曹之病于戎者然也曹共公虽以楚方得曹之故晋文实以私怨行焉既侵其国复执其君又分其田终岁而后得复国曹成公虽以杀太子自立之故晋厉遂以汰心执之既列诸防而复重其讨二年而始归自京师观曹使侯獳货筮史以请共公曰合诸侯而灭兄弟非礼也至曹人之请成公犹忧愤不已曰若之何忧未弭而又讨我寡君是大灭曹也是曹之困于晋者然也自荘公以齐命防伐宋遂为宋人不释之憾夫伐宋非独一曹也而独仇曹之深以曹在宋之宇下非他国比僖十五年宋人伐曹曰讨旧怨也且敌惠敌怨不在后嗣何怨之可讨乎僖十九年宋人围曹曰讨不服也伐齐之役曹南之盟曹既从而防矣何不服之责乎宣三年宋师围曹传曰讨武氏之乱也武穆之乱宋实为之岂曹之有罪乎至曹伯阳之衰宋景用师益亟哀三年书宋乐髠伐曹六年书宋向巢伐曹七年书宋人围曹八年书宋人入曹以曹伯阳归矣夫六年之间宋师狎至卒以吞曹盖曹偪于宋其来固乆申之防郑子产曰曹畏宋必不来曹以逼而素畏于宋宋以强而求多于曹不及并吞宁有已乎是曹之先亡终始实成于宋者然也然曹茍能以礼义自强其国有贤者相与扶持稍变僻陋之习则曹叔振铎之泽未泯也岂戎能病之晋能围之而宋景遂得灭之哉春秋之道正本而眀防反已而不责人谓国之存亡皆其自致者也善乎郑浑罕之言曰曹其先亡乎偪而无礼夫礼义眀则国不畏偪礼之不立偪而必倾非独宋景之罪也曹之衰政不详于春秋尝观诸诗矣蜉蝣则刺昭公好奢而用小人无法以自守下泉则疾共公侵刻下民不得其所鸤鸠则刺在位之无君子候人则刺其近小人而逺君子呜呼此曹亡国之阶也夫曹之四诗而三诗刺其弃君子用小人礼义自君子而出者也君子不用何以望其有礼以自强是以曹共公有僖负覊之贤而不知而乗轩者乃三百人曹成公有子臧为曹国社稷之镇公子不能用而俾之尽致其邑与卿而不出曹伯阳惑田弋鄙人公孙强之谋妄聼辨言而乱旧政背晋奸宋而自取灭亡孟子曰不信仁贤则国空虚无礼义则上下乱国既陋僻而空虚且乱其能有存耶至是而后深究春秋以曹为不足録之意也
　　序衞世纪
　　春秋诸侯姬在列者独衞后亡何耶衞以同姓之尊封壤之大虽在叔世余泽未泯尚为列国之望二百四十二年间兵革之可见者最少贤人君子之着闻者特多介于齐晋之间偪而未至失国良有以也然礼义消亡变故繁兴衞之为衞亦有可得而攷者吾观鲁用周班而后郑于衞晋人载书践土而先衞于蔡衞为同姓之尊可知也受三监之旧境分七族之余民封畛土畧始于武父之南至于圃田之北实方伯连帅之地隐公之初以郑视衞而曰衞实难也成公之后以晋敌衞犹曰衞不得为次也末年衰灵之衞至无足道而其出犹可以当晋之千乗入犹可以受晋之五伐岂非其封壤之大有足以自植立者欤是时数大国之争盟未尝不以得衞为重自齐桓首倡伯事盟防屡举而十六年之勤始能得衞晋文踵桓之迹举动稍异而更五防之信卒未能以致衞其不轻于向背如此当春秋之始从王之举犹曰正也春秋之中越国之谋犹曰古也不特此耳楚防称伯于申而用召陵之典诸侯楚实有之矣衞独能从容与晋而郤楚吴夫差冠端于黄池以袭成周之籍吴子在而诸侯莫敢不至矣衞亦卒晏然与鲁而辞吴葢其流风余习尚存所以为列国之望欤乃若中国同好其不与者亦槩可数而惠公之与防者七献公之与防者二十五灵公之与防者四自其后齐晋以有事于兵革之外而称师脩怨如伐郑入郕治曹剪邢之类不过数事非兵争视他国最少欤名卿贤大夫其可称殆不胜计秉翟之人可为王官终窭之士皆为忠臣当献公之世有事君不二者有能賛大事者有能抚内而营外者季札所为称其无患者也灵公之世治宗庙则有人治军旅则有人治賔客则有人孔子所为称其奚防者也夫其季世而人才之见于百执事者犹且若是则干旄之贤臣淇澳之君子其称于盛时者抑可想也非人才视他国特多欤夫以尚徳之亲处成周之壤而家法未坠独有以异于时兵争之少犹足以辑宁其邦民人之多犹足以维持其国葢鲁衞之政兄弟也鲁与衞书秉礼之邦春秋之称望国未尝不曰鲁衞意者康叔武公之治衞亦犹周公伯禽之在鲁其典故文献隐然未亡固应有是宜其偪于齐晋奔走于强令能披其地执辱其君臣而未敢以亡其国也虽然礼义销亡变故繁兴故更世虽多而争竞不息立国虽乆而根本屡揺东门之乱州吁始祸荧泽之变孽朔召衅衎剽并争适庶舛也孙寗专制上下紊也鱄絷蒙祸兄弟乖也蒯輙出入父子暌也观诗纪衞之风自顷至文三十有八诗而言男女夫妇者居三之二则本其乱亡之由抑有可见者矣夫三纲五常立国之本而沦斁如此衞之有名无情其来岂一日之故哉昔之闻衞风者曰爱而不困吾闻衞康叔武公之徳如是是其衞风乎吁岂非康叔武公之泽源流深长必至于夷陵极尽而后衞从之欤不然则孟子所谓无礼义则上下乱衞之后亡幸尔
  </div>
  <div class="pagination">
   <a href="稗编_page9.html">
    上一页
   </a>
   <span>
    ...
   </span>
   <a href="稗编_page5.html">
    5
   </a>
   <a href="稗编_page6.html">
    6
   </a>
   <a href="稗编_page7.html">
    7
   </a>
   <a href="稗编_page8.html">
    8
   </a>
   <a href="稗编_page9.html">
    9
   </a>
   <span class="current-page">
    10
   </span>
   <a href="稗编_page11.html">
    11
   </a>
   <a href="稗编_page12.html">
    12
   </a>
   <a href="稗编_page13.html">
    13
   </a>
   <a href="稗编_page14.html">
    14
   </a>
   <a href="稗编_page15.html">
    15
   </a>
   <span>
    ...
   </span>
   <a href="稗编_page11.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
