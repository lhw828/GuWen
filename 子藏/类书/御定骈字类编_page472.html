<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 472 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 472 页/共 1019 页
  </h1>
  <div class="content">
   上妓【十六国春秋王猛以功进封清河郡侯赐羙女五人丨女丨十二人中妓三十八人马百匹车一乗】上医【晋语平公有疾秦景公使医龢视之出曰疾不可为也若君不死必失诸侯赵文子曰医及国家乎对曰丨丨医国其次医人固医官也　唐书裴度传大和四年数引疾不任机重愿上政事帝择丨丨护治中人日劳问相蹑　又甄权传古之丨丨要在视脉病乃可识病与药值惟用一物攻之气纯而愈速】上人【能改斋漫录唐时多以僧为丨丨杜子美已丨丨茅屋是也按摩诃般若经云何名丨丨佛言若菩萨一心行阿耨菩提心不散乱是名丨丨十诵律云人有四种一麤人二浊人三中间人四丨丨　孟浩然云门寺西六七里闻符公兰若最幽与薛八同徃诗丨丨亦何闻尘念都已舍　又使过瑶台寺有懐圆寂丨丨诗丨丨居此寺不出三十年　李白草书歌行少年丨丨号懐素草书天下称独歩　李益晚春卧病喜振丨丨见访诗旦夕谁相访唯当摄丨丨　李端送惟良丨丨归润州诗拟诗偏不类又送丨丨归　皇甫曽送明楚丨丨归佛川诗丨丨逺自西天至头陀行遍南朝寺朱湾过宣丨丨湖上兰若诗未道姓名童子识不詶言语丨丨知　姚合寄郁丨丨诗谁为传眞谛唯应是丨丨　齐已寄懐钟陵旧游诗眞观丨丨栖树石陈陶处士在林丘　苏轼吉祥寺僧求阁名诗丨丨宴坐观空阁观色观空色卽空】
　　上首【云笈七签老子中经曰老君者天之魂也自然之君也常侍道君在左方故吾等九人九头君也吾为丨丨作王又余人无所作也　白居易画西方记乃至印水聚沙童子戏者莫不以阿弥陀佛为丨丨梁武帝梦诗出家为丨丨入仕作梁栋】
　　上足【云笈七签梁茅山贞白陶先生吴荆牧陶濬七代孙名景字通明大同二年告化时年八十五诏赠中散大夫諡贞白先生仍遣舍人监护丧弟子数十人唯王逺知陆逸冲称丨丨焉　元稹琶琶歌段师弟子数十人李家管儿称丨丨　又唐书食货志古之善治其国而爱养斯民者必立经常简易之法使上爱物以养其下下勉力以事其上丨丨而下不困】
　　上灵【宋书礼志精纬丨丨动殖下瑞诸侯轨道河溓海夷　齐书乐志皇乎敬矣防事丨丨　又海陵王纪明晦迭来屯平代有丨丨所以睠命亿兆所以归悦魏书灵徴志陛下徳合乾坤明并日月固天纵圣应运挺生丨丨垂顾徴善备集　又高闾传丨丨降鉴思皇反正乃眷有魏配天承命　又沮渠蒙逊传神防中遣尚书郎宗舒左常侍髙猛朝贡上表曰神旗暂拥车书未同丨丨降佑祚归有道纯风一鼔殊方革面羣生幸甚率土齐欣　隋书礼仪志郊庙受福唯皇帝再拜明丨丨降祥臣下不敢同也　水经注湘东山隂县有侯昙山有丨丨坛坛前有石井深数尺居常无水及临祈祷则甘泉涌出周用则已　云笈七签太上飞行九神玉经神妃丨丨号曰华皇安鎭华盖北上之宫左侍玉女右卫灵童道引七精九晖之光　明一统志丨丨洞在金华府兰谿县东二十三里洞有三上曰白云中曰紫霞下曰涌雪　傅元郊祀歌天命有晋穆穆明明我其夙夜只事丨丨】
　　上眞【云笈七签天皇丨丨者是上清眞人之典禁主玉华仙女之母故号曰玉华三元君也　又见中眞下　又见上道下　又元生于旻旻为绿色而成寂然兜术天下生三天丨丨三品之位　明一统志丨丨宫在苏州府洞庭山　云英夫人防杨眞人许长史诗丨丨吟琼室髙仙歌琳房】
　　上仙【葛洪枕中书丨丨受天任者一日三朝元都太眞人也虽有亿万里徃还如一歩耳　云笈七签太清境有九仙其九仙者第一丨丨　又见北寒下　徐凝和嵩阳客月夜忆上清人诗独夜嵩阳忆丨丨月明三十六峰前　司空图携仙箓诗应知谭笑还髙谢别就沧洲赞丨丨　皮日休和鲁望懐杨台文杨鼎文二秀才诗为说风标曽入梦丨丨初着翠霞帬】
　　上神【庄子愿闻神人曰丨丨乗光与形灭亡此谓照旷注神上升而日月之光反乗于下也　云笈七签太一上元君者万仙之司主方岳眞气也主隂死籍刻书生简赤气王者日中之丨丨其名曰将车梁能知赤气王名者不死】
　　上圣【晋书干宝传宣皇帝廓定四海武皇帝受禅于魏至徳大勲等踪丨丨而纪传不存于王府徳音未被乎管陛下圣明当中兴之盛宜建立国史撰集帝纪上敷祖宗之烈下纪佐命之勲务以实录为后代之准　宋书武帝纪唯王体丨丨之姿苞二仪之徳　陈书宣帝纪体丨丨之姿当下武之运　魏书尉元传师丨丨则难为其举传中庸则易为其选朕旣虚寡徳谢曩喆更老之选差可有之　又宗钦传侍臣箴昔在丨丨妙鉴厥趣不曰我明而乖其度不曰我新而忽其故如彼在泉临深是惧如彼覆车望涂改歩是以令问宣流英风逺布　隋书王孝籍传子夏有言死生有命富贵在天天之所与者聪明所不与者贵仕丨丨且犹不免焯炫其如命何　唐书房元龄杜如晦传赞太宗以丨丨之才取孤隋攘羣盗天下已平用元龄如晦辅政兴大乱之余纪纲雕弛而能兴仆值僵使号令典刑粲然罔不完虽数百年犹蒙其功可谓名宰相　云笈七签夫三洞者盖是一乗之妙防三景之元言了达则丨丨可登晓悟则髙眞斯陟　陈琳檄吴将校部文见机而作不处凶危丨丨之明也　王融曲水诗序体膺丨丨运钟下武　梁昭明太子和武帝游钟山大爱敬寺诗丨丨良善诱下愚惭不移　崔少元留别卢陲诗丹霄碧虚丨丨之俦】
　　上贤【汉书翼奉传成王有丨丨之材因文武之业　后汉书崔骃传窦太后临朝宪以重戚出内诏命骃献书诫之曰窃见足下体淳淑之姿躬髙明之量意美志厉有丨丨之风骃幸得充下馆列后陈是以竭其拳拳敢进一言　越絶书阖庐始得子胥以为丨丨无异乎圣人也　陆希声道徳经传序王弼以为圣人与道合体老氏未能体道故阮籍谓之丨丨亚圣之人盖同于辅嗣　顾况送朱拾遗序丨丨不自丰故贫也上智不任数故乐也　王珪富弼乞罢使相不允诏重禄所以赋丨丨乐郡所以优旧徳　庾肩吾侍宴诗沐道逢将圣飞觞属丨丨　赵嘏淮信贺滕迈台州诗凋瘵民思太古风丨丨绥辑副宸衷】
　　上知【论语惟丨丨与下愚不移　战国防公叔使冯君于秦恐留教阳向説秦王曰留冯君以善韩臣非丨丨也主君不如善冯君而资之以秦冯君广王而不聼公叔以与太子争则王泽布而害于韩矣　后汉书王畅传畅更为设法诸受臧二千万以上不自首实者尽入财物功曹张敞奏记谏曰明府丨丨之才日月之曜敷仁恵之政则海内改观　齐书刘祥传见下愚下北史儒林传序目非得自生知体包丨丨而纵声色之娱犬马之好安能笃行友贤　隋书李穆传礼制凡品不枸丨丨法备小人不防君子　孙子昔殷之兴也伊挚在夏周之兴也吕牙在商故明君贤将能以丨丨为间者必成大功　韩非子今所治之政民间之事夫妇所明知者不用而慕丨丨之论则其于治反矣　顔氏家训丨丨不敎而成下愚虽敎无益中庸之人不敎不知也　梁简文帝悔赋序机难预知知机者丨丨智以运已迷己者庸夫　刘峻辩命论至徳未能逾丨丨所不免　王融防秀才文丨丨利民不述于礼大贤彊国罔图惟旧　权徳舆道一禅师塔铭序唯度门正觉为丨丨宅心之域　又平声吕览今之于古也犹今之于后世也今之于后世亦犹今之于古也故审知今则可知古知古则可知后古今前后一也故圣人丨丨千岁下知千岁也】
　　上慧【云笈七签西升次说以无欲为体故云当持丨丨源妙眞一】
　　上哲【齐书明帝纪仲尼明圣在躬允光丨丨厥雅道大训生民师范百王轨义千载　梁书武帝纪嵩髙惟岳配天所以流称大啓南阳霸徳所以光阐忠诚简帝番君膺上爵之尊勤劳王室姬公赠附庸之地前王令典布诸方防长祚字甿罔不由此相国梁公体兹丨丨齐圣广渊文敎内洽武功外畅推毂作藩则威懐被于殊俗治兵敎战则震霆赫于万里　文心雕龙夫作者曰圣述者曰明陶铸性情功在丨丨】上愚【荀子王公好之则乱法百姓好之则乱事而狂惑戅陋之人乃始率其羣徒辩其谈说明其辟称老身长子不知恶也夫是之谓丨丨】
　　上勇【荀子有丨丨者有中勇者有下勇者天下有中敢直其身先王有道敢行其意仁之所在无贫穷仁之所亡无富贵天下知之则欲与天下同苦乐之天下不知之则傀然独立天地之间而不畏是丨丨也礼恭而意俭大齐信焉而轻货财贤者敢推而尚之不肖者敢援而废之是中勇也轻身而重货恬祸而广解苟免不恤是非然不然之情以期胜人为意是下勇也】
　　上功【周礼大司寇以五刑纠万民一曰野刑丨丨纠力二曰军刑上命纠守三曰鄕刑上徳纠孝四曰官刑上能纠职五曰国刑上愿纠暴　又晋书刘颂传会灭吴诸将争功遣颂校其事以王浑为丨丨王濬为中功帝以颂持法失理左迁京兆太守　云笈七签正道流行我享丨丨保天长存亿劫无终】
　　上能【周礼大司寇见上】
　　上愿【周礼大司寇见上功下】
　　上仁【汉书扬雄传自丨丨所不化茂徳所不绥莫不蹻足抗手请献厥珍使海内澹然永亡边城之灾金革之患　老子丨丨为之而无以为　又齐书孔稚珪传陛下绍兴光开帝业下车之痛毎恻丨丨满堂之悲有矜圣思爰发徳音删正刑律　顔延之赭白马赋少尽其力有恻丨丨】
　　上义【汉书成帝纪圣王明礼制以序尊卑异车服以彰有徳虽有其财而无其尊不得逾故民兴行丨丨而下利　陆贾新语未有上仁而下残丨丨而下争者也　顔延之重释何衡阳书上仁丨丨吾无间然　又宋书礼志圣防劳谦屡自抑损时至弗应推美不居阙皇代之丨丨塞神祗之款望使大晋之典谟不同风于三五臣等诚不敢奉诏　老子丨丨为之而有以为　易林还忧除殃汚泥丨丨下田为江】
　　上礼【老子丨丨为之而莫之应则攘臂而仍之　道徳指归论丨丨之君性和而情柔心疎而志欲　江淹为萧相国拜齐王表超居丨丨邈乗峻爵】
　　上徳【后汉书张衡传不见是而不惽居下位而不忧允丨丨之常服焉　晋书郑冲传诏曰公屡以年髙疾笃致仕告退至意难违览其盛指俾朕怃然夫功成弗有丨丨所隆成人之美君子与焉岂必遂朕凭赖之心以枉大雅进止之度今聼其所就以寿光公就第宋书谢灵运传论建武曁于义熙历载将百虽比响聫辞波厉云委莫不寄言丨丨托意元珠遒丽之辞无间焉耳　齐书萧頴胄传征东大将军臣衍元勲丨丨光赞天下陛下垂拱仰成则风流日化臣虽万没无所遗恨　陈书武帝纪丨丨不徳无为以为　隋书虞世基传讲武赋道藏徃而知来功参天而两地运圣人之丨丨尽生民之能事　老子丨丨不徳是以有徳　庄子见南面下　云笈七签大道元寂理极无为丨丨冲虚义该众妙　沈约齐故安陆昭王碑文鸿骞旧吴作守东楚义让以勗君子振平慧以字小人抚同丨丨绥用中典　元稹赠毛仙翁诗序余尝见圆冠方领之士读道书疑其絶智弃仁又谓其书不足以经世理国殊不知至仁无兼爱大智无非烖大乐同天地之和大礼同天地之节其可臻乎丨丨防乎大道之致华胥终北之化熙熙然也　孟翺谦受益赋叹防谦之丨丨出雅诰之明文　傅元食举东西厢歌天命大晋载育羣生于穆丨丨随时化成　王融寒晚敬和何徴君防诗丨丨可润身下泽有徐辔　庾肩吾和太子重云殿受戒诗传香引丨丨列伎进名臣　徐陵同江詹事登宫城南楼诗元良属丨丨率土被中孚　张彪杂诗丨丨兼济心中才不如愚　孟浩然赠萧少府诗丨丨如流水安仁道若山　储光羲贻丁主簿仙芝别诗下愚忝闻见丨丨犹邅迍　王湾哭补阙綦毋学士诗崇仪希丨丨近侍接元台　又左传晋郤縠卒先轸将中军胥臣佐下军丨丨也注先轸以下军佐超将中军故曰丨丨又班固两都赋序御史大夫倪寛太常孔臧太中大夫董仲舒宗正刘徳太子太傅萧望之等时时间作或】
　　【以抒下情而通讽谕或以宣丨丨而尽忠孝雍容揄扬着于后嗣抑亦雅颂之亚也】
　　上才【后汉书班彪传论班彪以通儒丨丨倾侧危乱之间行不逾方言不失正仕不急进贞不违人敷文华以纬国典守贱薄而无闷容彼将以世运未非所谓贱焉耻乎何其守道恬淡之笃也　又桓谭冯衍传赞谭非谶术衍晚委质道不相谋诡时同失体兼丨丨荣防下秩　晋书庾峻传臣愚以为古者大夫七十悬车今自非元功国老三司丨丨可聼七十致仕则士无懐禄之嫌矣　隋书梁睿传睿上平陈之防上善之下诏曰公英风震动妙算纵横清荡江南宛然可见循环三复但以欣然公旣丨丨若总戎律一举大定固在不疑但朕初临天下政道未洽恐先穷武事未为尽善沈约应王中丞思逺咏月诗见西园下　庾肩吾和望月诗桂殿月偏来留光引丨丨　唐太宗赐房龄诗见西园下　李百药安徳山池宴集诗丨丨同振藻小技谬连章　张说春晚侍宴丽正殿诗圣政惟稽古賔门引丨丨　苏颋奉和圣制漕桥东送新除岳牧诗丨丨膺出典中防念分官　髙适和贺兰判官望北海诗圣代务平典輶轩推丨丨　李嘉祐和韩郎中杨子津翫雪寄严维诗粉署生新兴瑶华寄丨丨　韦应物对雨赠李主簿髙秀才诗吏劳佳士賔筵得丨丨　权徳舆和太府韦卿阁老左藏库中假山诗春山仙掌百花开九棘腰金有丨丨　包佶送日本国聘贺使晁巨卿东归诗见西邻下　刘禹锡翠防寺有感诗汤饼赐都尉寒氷颁丨丨　李昭象山中寄崔谏议诗新句未尝忘敎化丨丨争忍不吹嘘　李商隠代董秀才却扇诗莫将画扇出帷来遮掩春山滞丨丨　温庭筠题丰安里王相林亭诗花竹有薄埃嘉游集丨丨　方干越中逢孙百篇诗丨丨乗酒到山隂日日成篇字字金齐已贺孙支使郎中迁居诗别认公侯礼丨丨筑金何啻旧燕台　范梈休日出郊诗迁臣逐客皆前軰幕长郎官尽丨丨】
　　上农【论衡见上儒下　易林新田宜粟丨丨得谷君子懐徳以千百福　顔延之陶徴士诔见下士下】上工【周礼考工记见下工下　史记扁鹊传注正义曰八十一难云知一为下工知二为中工知三为丨丨上工者十全九中工者十全八下工者十全六吕广云五藏一病輙有五觧一藏为下工觧三藏为中工觧五藏为丨丨也】

　　御定骈字类编卷一百二十二
&lt;子部,类书类,御定骈字类编&gt;
　　钦定四库全书
　　御定骈字类编卷一百二十三
　　方隅门十一
　　上
　　上林【史记秦始皇纪三十五年作朝宫渭南丨丨苑中先作前殿阿房　又封禅书是时上求神君舍之丨丨中蹏氏观　人郅都传尝从入丨丨贾姬如厠野彘卒入厠上目都都不行　汉书礼乐志今汉郊庙诗歌未有祖宗之事八音调均又不协于钟律而内有掖庭材人外有丨丨乐府皆以郑声施于朝廷　又食货志初大农干盐铁宫布多置水衡欲以主盐铁及杨可告緍丨丨财物众廼令水衡主丨丨上林既充满益广又百官公卿表水衡都尉武帝元鼎二年初置掌丨丨苑　又张释之传上登虎圈问丨丨尉禽兽簿十余】
　　【问尉左右视尽不能对虎圏啬夫从旁代尉对上所问禽兽簿甚悉欲以观其能口对向应亡穷者文帝曰吏不当如此邪尉亡赖召释之拜啬夫为丨丨令　又司马相如传且夫齐楚之事又乌足道乎君未覩夫巨丽也独不闻天子之丨丨乎　又东方朔传上防为道逺劳苦又为百姓所患廼使大中大夫吾丘夀王与待诏能用算者二人举籍阿城防南盩厔以东宜春防西提封顷亩及其贾直欲除防为丨丨苑属之南山　又卜式传初式不愿为郎上曰吾有羊在丨丨中欲令子牧之式既为郎布衣草蹻而牧羊歳余羊肥息上过其羊所善之　又苏武传后汉使复至匈奴常惠请其守者与俱得夜见汉使且自陈道教使者谓单于言天子射丨丨中得雁足有系帛书言武等在某泽中使者大喜如惠语以譲单于单于视左右而惊谢汉使曰武等实】
　　【在　又龚遂传上防遂年老不任公卿拜为水衡都尉议曹王生为水衡丞防褒显遂云水衡典丨丨禁苑共张宫馆为宗庙取牲官职亲近上甚重之　又扬雄传见南山下　又匈奴传元寿二年单于来朝上防大岁厌胜所在舍之丨丨苑蒲陶宫告之以加敬于单于注师古曰云以敬于单于故令止丨丨　又賛文帝中年赫然发愤遂躬戎服亲御鞌马从六郡良家材力之士驰射丨丨讲习战陈聚天下精兵军于广武顾问冯唐与论将帅喟然叹息思古名臣此则和亲无益已然之明效也　后汉书章帝纪建初元年秋七月诏以丨丨池籞田赋与贫人　又马援传援以三辅地旷土沃而所将賔客猥多乃上书求屯田丨丨苑中上许之　又梁鸿传受业太学家贫而尚节介博览无不通而不为章句学毕乃牧豕于丨丨苑中　又樊凖传今可先令太官尚方考功丨丨池籞诸官寔减无事之物五府调省中都官吏京师作者如此则化及四方人劳省息唐书百官志丨丨署令二人丞四人掌苑囿园池果蔬以供朝会祭祀及尚食诸司常料　宋史乐志芳时媚景有三千宫女相将奉玉辇金根丨丨红英繁缥缈钧天奏棃园望絶瑶池影防桃源　水经注涝水北流入于渭即丨丨故地　明一统志丨丨苑在西安府城内本秦苑汉武开广之周数百里　又丨丨长官司古百粤地汉属交阯郡宋元号丨丨洞属泗城州　又丨丨县在桞州府賔州西八十五里　又丨丨县在田州城东南三百八十里　左思三都赋序见西京下　张衡东京赋相如壮丨丨之观扬雄骋羽猎之辞　阮籍清思赋望南山之崔巍兮顾丨丨之葱菁　庾信春赋开丨丨而竞入拥河桥而争渡　徐充容奉和御制小山赋分丨丨之卉木防重峦之翠红　李白大猎赋游五柞兮瞰三危挟细桞兮过丨丨　刘珣渭水象天河赋丨丨之烟开雾卷建章之戸万门千　常衮春搜赋子云无以讽其羽猎相如未足言其丨丨　路季登皇帝冬狩一箭射双兔赋岐阳之羙不独称于周王丨丨之雄未可论于汉帝　梁简文帝咏飞来鸂鶒诗飞从何处来似出丨丨隈　又倡楼怨节诗丨丨纷纷花落淇水漠漠苔浮　梁元帝晚栖乌诗日暮连翩翼俱向丨丨栖　沈约侍宴乐游苑饯吕僧珍诗戎车出细桞饯席遵丨丨　吴均携手曲鸡鸣丨丨苑薄暮小平津周兴嗣荅吴均诗见北海下　顾野王芳树诗丨丨通建章杂树遍林芳　萧子晖应教使君春游诗丨丨看草色河桥望日晖　陆厥左冯翊歌丨丨潏紫泉离宫赫千戸　刘孝威行行且游猎篇之罘讲射所丨丨娱猎场　纪少瑜游建兴苑诗丹陵抱天邑紫渊更丨丨徐陵咏柑诗丨丨杂嘉树江潭间秋竹　王训独不见乐府日晚宜春暮风软丨丨朝　李义府咏乌诗丨丨无限树不借一枝栖　李峤橘诗愿辞湘水曲长茂丨丨园　杜审言春日京中有懐诗丨丨苑里花徒发细栁营前叶漫新　李乂和三日祓禊渭濵诗丨丨花鸟暮春时上已陪游乐在兹　张说南中别陈七李十诗何时似春雁双入丨丨中　储光羲贻王处士子文诗春草生洞渚春风入丨丨　又贻主客吕郎中诗君王傥借问客有丨丨篇　孟浩然自浔阳泛舟经明海诗遥怜丨丨雁冰冸也囘翔　李白上皇西廵南京歌北地虽夸丨丨苑南京还有散花楼　又侍从宜春苑奉诏赋池桞色初青听新莺百啭歌新莺飞绕丨丨苑愿入箫韶杂凤笙　孙逖和咏廨署有樱桃诗丨丨天禁里芳树有红樱　王维寓言诗鬭鸡平乐馆射雉丨丨园　钱起赠阙下裴舍人诗二月黄飞丨丨春城紫禁晓阴阴　韦应物聼莺曲见下苑下　武元衡同诸公夜宴监军玩花之作不似凤皇池畔见飘扬今隔丨丨园　杨巨源城东早春诗若待丨丨花似锦出门俱是看花人　周渭赋得花发丨丨诗灼灼花凝雪春来发丨丨　黎逢小苑春望宫池桞色诗丨丨新桞变小苑暮天晴　温庭筠洞戸诗清跸传恢囿黄旗幸丨丨　又车驾西游诗宣曲长杨瑞气凝丨丨狐兔待秋鹰　梅尧臣寄西京通判宋次道学士诗花接丨丨新木变水分溃洛旧池深　元好问乙未正月九日立春诗重碧总夸燕市酒小红谁记丨丨花　许有孚栁下聼莺诗却忆当年阊阖晓恩袍光照丨丨春　虞集题南野亭诗前涧鱼游留客钩丨丨莺啭把杯聼　周伯琦扈从上京学宫纪事诗丨丨文鹿髙于马时引黄麛碧草中　马祖常开平事诗丨丨伏日金桃熟鹦鹉来时不敢栖　陈旅题黄鹂海棠图诗丨丨春色浓于酒莫把黄金铸弹丸台哈布哈寄姚子中诗圣世只今多雨露丨丨芳草似琅玕王逄后无题诗见西岭下】
　　上苑【宋史乐志寳阁珠楼临丨丨百卉弄春柔　卓异记天授二年十二月则天幸丨丨遣使宣诏曰明朝游丨丨火急报春知花湏连夜发莫待晓风吹凌晨名花瑞草布苑而开　李邕春赋漫平郊而借草总丨丨而观花　呉仲舒南风之薰赋早绽青门之栁先惊丨丨之梅　陈讽连理树赋四海为家岂必移根于丨丨五色敬用固亦发瑞于仁人　徐元弼灵囿赋仁政潜施于丨丨之内灵徳已播于率土之滨　李程华清宫望幸赋丨丨之左兮骊山之中天作髙岫帝为离宫姚涞白赋映翠华于丨丨栖朱草于中唐　鲍泉落日防还诗妖姬竞早春丨丨逐名辰　庾肩吾九日侍宴乐游苑应令诗献寿重阳节廻銮丨丨中　呉均与栁恽相赠答诗黄鹂飞丨丨緑芷出汀洲　文徳皇后春游曲丨丨桃花朝日明兰闺艳妾动春情　卢藏用和立春游苑迎春应制诗天游龙辇驻城闉丨丨迟光晚更新　王翰题画葵花诗丨丨余春辇路荒芳菲落尽更堪伤　史延清明日赐百官新火诗丨丨连侯第清明及暮春　崔元翰和圣制中元日题奉敬寺诗凤吹从丨丨龙宫连外城　储光羲嵗晚南园诗寒变中园桞春归丨丨禽　王维三月三日曲江侍宴应制诗见中流下　李端送窦兵曹诗棃花开丨丨游女着罗衣　戴叔伦詶赠张众甫诗分向空山老何言丨丨来　独孤授花发上林诗丨丨韶容早芳菲正吐花王涯春游曲丨丨何穷树花间次第新　栁宗元种木槲花诗丨丨年年占物华飘零今日在天涯　白居易洛桥寒食日作丨丨风烟好中桥道路平　刘禹锡和令狐相公郡斋对紫薇花诗有人移丨丨犹足占年华王储赋得花发上林诗东陆和风至先开丨丨花李商隐赋得桃李无言诗芬芳光丨丨寂黙委中园方干还上都诗路转函关晚烟开丨丨新　郑畋麦穗两岐诗讴歌连丨丨化日遍平陂　皮日休送令狐补阙归朝诗嵩云静对行台起洛鸟闲穿丨丨飞　曹唐升平词瑞气绕宫楼皇居丨丨游　齐已折杨栁词争似着行垂丨丨碧桃红杏对揺揺　苏轼刁景纯赏瑞香花忆先朝侍宴次韵诗丨丨夭桃自作行刘郎去后几囘芳　元好问寒食诗丨丨春风盛物华天津云锦赤城霞　又梁园春诗丨丨春浓画景闲緑云红雪拥三山　乃贤宫词丨丨桃熟暮春金盘满贮进枫宸马祖常送史正翁经歴之嘉兴诗花送行衣舞莺从丨丨飞　杨载即事诗千树好花连丨丨百壶羙酒出】
　　【深宫　萨都剌西宫春日诗丨丨春莺随桞啭西宫午漏隔花深　南唐后主忆江南词多少恨昨夜梦魂中还似旧时游丨丨车如流水马如龙花月正春风　毛文锡栁含烟词昨日金銮廵丨丨风亚舞腰纎輭栽培得地近皇宫瑞烟浓】
　　上囿【班固西都赋见西郊下　又尔乃盛娱游之壮观奋太武乎丨丨因兹以威戎夸狄耀威灵而讲武事】
　　上宫【孟子孟子之滕馆于丨丨　汉书陈皇后传虽废供奉如法长门无异丨丨　宋书礼志大明三年六月乙丑有司奏来七月十五日尝祠太庙章皇太后庙舆驾亲奉而乗舆辞庙亲戎太子合亲祠与不且今月二十四日第八皇女夭案礼宫中有故三月不举祭皇太子入住丨丨于事有疑　齐书文惠太子传见北堑下　魏书桓元传元移还丨丨百僚步从　王棨凉风至赋悄丝管于丨丨陈娥翠敛飐檐楹于华省潘鬓霜凋　又诗期我乎桑中要我乎丨丨送我乎淇之上矣　易林三十无室寄伯桑中丨丨长女不得乐同江淹别赋下有芍药之诗佳人之歌桑中卫女丨丨陈娥春草碧色春水緑波送君南浦伤如之何　萧子显日出东南隅行女本西家宿君自丨丨要　刘孝先咏竹诗耻染湘妃泪羞入丨丨琴　权德舆杂诗淇水春正緑丨丨兰叶齐　又黄庭内景经九室正虚神明舍注九室谓头中九宫之室及人之九窍使丨丨荣华九窍真正则众神之所止舍也　枕中书元都玉京七寳山周廻九万里在大罗之上城上七寳宫宫内七寳台有上中下三宫如一宫城一面二正四十门丨丨是盘古真人元始天王太元圣母所治中宫太上真人金阙老君所治下宫九天真皇三天真王所治　云笈七籖神者灵也虎者威也威震九遐之域神光焕乎上清上者太上秘乎灵都丨丨神虎七千备于玉阙因以为名又祝融氏以道德治天下六千歳白日升于南昌丨丨号太行真人　又上清原统经目注序道君以中皇元年九月一日于玉天琼房金阙丨丨命东华青宫寻俯仰之格拣校古文撰定灵篇集为寳经　李益八月十五夜宣上人独游安国寺诗含凉閤迥通仙掖承露盘髙出丨丨　吕岩五言诗运寳泥丸在搬精入丨丨又赠乔二郎诗金晶飞到丨丨里丨丨下宫通光明又周语王以二月癸亥夜阵未毕而雨以夷则之丨丨毕之当辰辰在戌上故长夷则之丨丨名之曰羽所】
　　【以藩屏民则也】
　　上馆【云笈七籖洞阳宫日之丨丨也立夏之日止于洞阳宫吐金冶之精以灌于东井之中沐浴于晨晖收八素之气归广寒之宫也　又见南丹下　又三洞宗元赤精开皇元年七月七日丙午中时登琳琅之都月之丨丨受符于元始天王　杨衡病中赴袁州次香馆诗病舆憩丨丨缭绕向山隅】
　　上院【陆游诗花如丨丨常成市酒似新丰不值钱】
　　上屋【北史牛传春秋文公十三年太室屋壊五行志曰前堂曰太庙中央曰太室屋其上重者也服防亦云太室太庙之丨丨也　逸雅其上板曰覆其丨丨曰庐上重室曰飞庐】
　　上室【宋史礼志昭太后神主毁之薶之后丨丨不可不虚置太后便应上下升之既升之顷又应设脯醢以安神】
　　上堂【后汉书赵岐传时安丘孙嵩年二十余游市见岐察非常人停车呼与共载歧惧失色嵩乃下帷令骑屏行人密问歧曰视子非卖饼者又相问而色动不有重怨即亡命乎我北海孙賔石阖门百口势能相济歧素闻嵩名即以实告之遂以俱归嵩先入白母曰出行乃得死友迎入丨丨飨之极欢藏歧复壁中】上亭【宋史理宗纪开庆元年冬十月丁丑诏给还浙西提举常平司岁收丨丨戸沙地租二百万永勿复征　明一统志丨丨驿在保宁府梓潼县唐元宗幸蜀至此闻铃声左右云似言三郎琅珰故又名琅珰驿】上虒【水经注铜鞮水又东迳故城北城在山阜之上下临岫壑东西北面岨袤二里世谓之防梁城即故县之丨丨亭也铜鞮水入东南流迳顷城西即县之下递聚也地理志曰县有丨丨亭下递聚者也】上台【齐书鄱阳王锵传髙宗镇东府权势稍异锵毎往髙宗常屣履至车迎锵语及家国言泪俱下锵以此推信之而宫台内皆属意于锵劝锵入宫发兵辅政制局监谢粲说锵及随王子隆曰殿下但乘油壁车入宫出天子置朝堂二王夹辅号令粲等闭城门上仗谁敢不同东城人政共缚送萧令耳子隆欲定计锵以丨丨兵力既悉度东府且虑事难防意甚犹豫　隋书礼仪志诸王三公有勲徳者皆特加皁轮车驾牛形如犊车但乌漆轮毂黄金雕装上加青油幢朱丝络通幰或四望丨丨三夫人亦乗之　宋史洪湛传上语近臣曰储副邦国之本朕岂不知但近臣浇薄若立太子即东宫僚属皆湏称臣官职聮次与丨丨无异人情深所不安此事朕自有时尔　白居易病中辱张常侍题集贤院诗因以继和诗骑省通中掖龙楼隔丨丨】上楼【王建乌栖曲见西山下】
　　上閤【宋史宋庠传唐有大内又有大明宫宫在大内之东北世谓之东内髙宗以后天子多在大明宫之正南门曰丹凤门门内第一殿曰含元殿大朝防则御之第二殿曰宣政殿谓之正衙朔望大册拜则御之第三殿曰紫宸殿谓之丨丨亦曰内衙只日常朝则御之】
　　上库【南史齐废帝纪极意赏赐左右动至百数十万每见钱曰我昔思汝一个不得今日得用汝末武帝聚钱丨丨五亿万斋库亦出三亿万金银布帛不可称计即位未朞歳所用已过半】
　　上庠【礼记王制有虞氏养国老于丨丨注丨丨右学大学也在西郊　晋书潘尼传三年春闰月将有事于丨丨释奠于先师礼也　魏书礼志窃解童子不衣裳之记是有闻之言将谓童子时甫稚龄未就外传出则不交族人内则事殊长者馂防父母之前往来慈乳之手故许其无裳以便易之若在志学之后将冠之初年居二九质并成人受道成均之学释菜丨丨之内将命孔氏之门执烛曽参之室而唯有掩身之衣无蔽下之裳臣愚未之安矣　隋书杨素传朕殷忧谅闇不得亲御六军未能问道于丨丨遂使劬劳于行阵　温子升为安丰王延明让国子祭酒表敷教东序流训丨丨刘孝绰上虞乡亭观涛津渚学潘安仁河阳县诗见下膳下　权德舆韦賔客宅与诸博士宴集诗累抗乞身章湛恩比丨丨　萨都拉题进士索士岩诗卷诗第甲分三馆镌碑立丨丨】
　　上舍【战国防靖郭君善齐貌辩齐貌辩之为人也多疵门人弗说士尉以证靖郭君靖郭君不聼士尉辞而去孟尝君又窃以谏靖郭君大怒曰刬而类破吾家茍可慊齐貌辩者吾无辞为之于是舍之丨丨令长子御之旦暮进食　史记乐书卫灵公将之晋至于濮水之丨丨　又张仪传楚懐王闻张仪来虚丨丨而自馆之　宋史神宗纪熙寕四年冬十月戊辰立太学生内外丨丨法　又见内舍下　又选举志三舍法行则太学始定置外舍生二千人内舍生三百人丨丨生百人又生员厘为三等始入学为外舍初不限员后定额七百人外舍升内舍员二百内舍升丨丨员百各执一经从所讲官受学月考试其业】
　　上家【蜀志李严传注诸葛亮与平子丰教曰今虽解任形业失故奴婢賔客百数十人君以中郎参军居府方之气类犹为丨丨】
　　上庙【水经注太山有下中上三庙中庙去下庙五里屋宇崇丽于下庙庙东西夹涧丨丨在山顶即封禅处也　王建华岳庙诗丨丨参天今见在夜头风起觉神来】
　　上寺【唐书李叔明传臣请本道定寺为三等观为二等丨丨留僧二十一上观道士十四每等降杀以七皆择有行者余还为民德宗善之】
　　上祠【水经注雍有五畤祠以丨丨祀五帝】
　　上监【宋史兵志凡收养病马估马司骐骥院取病浅者送丨丨深者送下监分十槽医疗之】上坛【史记伍子胥传吴人怜之为立祠于江上又正义曰吴地记曰越军于苏州东南三十里三江口又向下三里临江北岸立坛杀白马祭子胥杯动酒尽后因立庙于此江上今其侧有浦名丨丨浦】上署【通典左仆射丨丨右仆射次署】
　　上寮【卢纶送陜府王司法诗丨丨应重学小吏已甘贫】
　　上阃【明一统志桂香楼碑记临安府形胜为滇丨丨】
　　上巢【孟子下者为巢注下者于树上为巢　唐肃赋昔懐防之莫救兮汇四海为一区丨丨下窟之赤子兮殆皆戢以为鱼】
　　上门【五代史唐庄宗纪梁王以为晋弱可取因大举击晋氏叔琮入天井张文敬入新口葛从周入丨丨王处直入飞狐侯言入阴地】
　　上邸【沈约为齐竟陵王发讲疏置讲席于丨丨集名僧于帝畿　又髙松赋托北园于丨丨依平台而养翠】
　　上户【唐书南诏传见上官下　宋史河渠志河防夫工歳役十万濵河之民困于调发可丨丨出钱免夫下戸出力充役　又食货志大抵丨丨所减之费少下戸所减之费多言者谓优丨丨而虐下戸得聚敛之谤臣所未谕也　又尹洙传料京兆西北数郡丨丨可十余万中家半之当得兵六七万　又叶清臣传天闲之数才三四万急有征调一不可用今欲不费而马立办莫若赋马于河北河东陜西京东西五路丨丨一马中戸二戸一马养马者复其一丁如此则坐致战马二十万匹不为难矣　元史选举志凡补用吏员大德十年省准司县司吏有阙于巡尉司吏内依次勾补巡尉司吏有阙从本处耆老丨丨循众推举仍将只应月日均以歳为满】
　　上陛【唐书礼乐志坛设八陛丨丨广八尺中陛一丈下陛丈有二尺者方丘也】
　　上楹【晋书阮孚传孚字遥集其母即胡婢也孚之初生其姑取王延夀鲁灵光殿赋曰胡人遥集于丨丨而以字焉】
　　上栋【易繋辞上古穴居而野处后世圣人易之以宫室丨丨下宇以待风雨盖取诸大壮　隋书炀帝纪见下宇下　吕览孔子曰燕爵争善处于一屋之下母子相哺也区区焉相乐也自以为安矣灶突决丨丨焚燕爵顔色不变是何也不知祸之将及之也　风俗通黄帝始制冠冕垂衣裳丨丨下宇以避风雨礼文法度兴事创业　萧昕总章右个赋丨丨下宇图出震之垂功昆仑辟雍模大壮之成噐】
　　上荣【扬雄甘泉赋列宿施于丨丨兮日月才经于柍振　又易林下枯丨丨家扰不寕】
　　上珍【呉志陆逊传孙权令左右以御盖覆逊入出殿门凡所赐逊皆御物丨丨于时莫与为比】上珠【晋书陶璜传呉时珠禁甚严虑百姓私防好珠禁絶来去人以饥困又所调猥多限毎不充今请丨丨三分输二次者输一粗者蠲除自十月讫二月非采丨丨之时聼商旅往来如旧并从之】
　　上圭【春秋隐公元年三月公及邾仪父盟于蔑疏按觐礼为坛十有二寻深四尺加方明于其上方明者木也方四尺设六玉丨丨下璧南方璋西方琥北方璜东方圭朝诸侯于坛讫乃加方明于坛而视之】上金【水经注初杨迈母懐身梦人铺杨迈金席与其儿落席上金光已起昭晰艳曜华俗谓丨丨为紫磨金夷俗谓丨丨为杨迈金父胡达死袭王位能得人情黄庭内景经注释镮小细于钮以丨丨九分作九变于丰俭为适　云笈七籖传大洞真经三十九章于后者誓以丨丨十两铜二十五斤钮五双金鱼玉龙各一枚青丝一两纒钮】
　　上火【易暌象丨丨下泽暌君子以同而异】
　　上衣【董越朝鲜赋丨丨则皆过膝下裳则皆垂堂】
　　上服【诗被之僮僮夙夜在公疏笺引少牢之文主妇髪髲髢与此被一也少牢云主妇衣侈袂注云衣绡衣而侈其袂耳侈者盖半士妻之袂以益之此夫人首服与之同其衣即异何者夫人于其国与皇后同展衣以见君褖衣御序于君此虽非正祭亦为祭事宜与见君相似故视濯溉盖展衣否则褖衣也知非助祭者郊特牲曰王皮弁以聼祭报又曰祭之日王被衮以象天王非正祭不服衮夫人非正祭不服狄衣明且狄首服副非被所当配耳故笺云夫人祭毕释祭服而去是也少牢注侈绡衣之袂追师注少牢衣侈袂以为侈褖衣之袂不同者郑以特牲礼士妻绡衣大夫妻言侈袂对士而言故侈绡衣之袂以无明文故追师之注更别立说见士祭元端其妻绡衣大夫祭朝服其妻亦宜与士异故为侈褖衣之袂也知非助祭自祭为异者以助祭申丨丨卿妻鞠衣大夫妻展衣不得侈褖衣之袂　魏书契丹传世宗肃宗时恒遣使贡方物熙平中契丹使人祖真等三十人还灵太后以其俗嫁娶之际以青毡为丨丨人给青毡两匹赏其诚欵之心元史塔尔楚传入朝世祖嘉其功眷遇弥渥复赐珍珠丨丨拜荣禄大夫辽阳等防行中书省平章政事兼蒙古军万戸　司马相如美人赋女乃弛其丨丨表其防衣　又书吕刑上刑适轻下服下刑适重丨丨　周礼小司宼聼民之所刺宥以施丨丨下服之刑注丨丨劓墨也下服宫刑也疏释曰墨劓施于面故为丨丨宫刑施于下体故为下服】
　　上襦【古陌上桑乐府头上倭堕髻耳中眀月珠缃绮为下帬紫绮为丨丨　傅元艳歌行白素为下裾丹霞为丨丨　孔平仲君住诗见下裳下】
　　上衽【诗采采芣苢薄言袺之采采芣苢薄言襭之疏释噐云执衽为之袺孙炎曰持衣丨丨又云扳衽谓之襭李廵曰扱衣丨丨于带　説苑鲍叔死管仲举丨丨而哭之泣下如雨从者曰非君父子也亦有説乎管仲曰生我者父母知我者鲍子也士为知己者死而况为之哀哉　又景差相郑郑人有冬渉水者出而胫寒景差过之下陪乘而载之覆以丨丨】
　　上褚【汉书南粤传文帝遣陆贾遗南粤王丨丨五十衣中褚五十衣下褚五十衣注以绵装衣曰褚中上下者绵之多少厚薄之差也】
　　上袯【梅尧臣袯襫诗丨丨与下襫青蓑苦能织】
　　上絺【礼记玉藻浴用二巾丨丨下绤】
　　上缨【宋书礼志校猎之官着袴褶有带武冠者脱冠者丨丨二品以上刀备槊麾幡三品以下带刀皆骑乘】
　　上饰【诗副笄六珈笺珈之言加也副既笄而加饰如今歩揺丨丨古之制所有未闻　又鞞琫有珌传鞞容刀也琫丨丨珌下饰　又设业设虡传业大板也所以饰栒为县也防业如锯齿或曰画之植者为虡横者为栒崇牙丨丨卷然可以县也疏虡者立于两端栒则横义于虡其栒之上加于大板侧着于栒其上刻为崇牙似锯齿防业故谓之业牙即业之上齿也　左传藻率鞞鞛注鞞佩刀削丨丨鞛下饰疏诗曰鞞琫容刀故知鞞鞛佩刀削之饰也少仪云刀授颖削授柎削是刀之类故与刀连言之鞞鞛二名明饰有上下先鞞后鞛故知鞞为丨丨鞛为下饰】
　　上币【周语景王二十一年将铸大钱注贾侍中云虞夏商周金币三等或赤或白或黄黄为丨丨铜铁为下币大钱者大于旧其贾重也　史记平凖传见下币下　齐书武帝纪昔在开运星纪未周余币尚重农桑不殷于曩日粟帛轻贱于当年工商罕兼金之储匹夫多饥寒之患良由圆法久废丨丨稍寡所谓民失其资能无匮乎凡下贫之家可蠲三调二年】
　　上簟【诗下莞丨丨乃安斯寝疏下铺莞蒲丨施丨席乃与羣臣于其间寝寐焉】
　　上席【诗下莞上簟疏见上　南史江淹传少孤贫常慕司马长卿梁伯鸾之为人不事章句之学留情于文章早为髙平檀超所知常升以丨丨甚加礼焉　北史徐謇传车驾次于汝濵乃大为謇设太官珍膳因集百官特坐謇于丨丨遍陈肴觞于前命左右宣謇救摄危笃振济之功宜加酬赉乃下诏褒羙　隋书礼仪志今南郊神座皆用苮席此独莞类未尽质素之理宜以稾秸为下借蒲越为丨丨　卢藏用夜宴安乐公主宅诗侯家主第一时新丨丨华年不惜春　姚崇春日洛阳城侍宴诗尧尊临丨丨舜乐下前溪】
　　上简【齐书豫章王嶷传臣由来华素已具丨丨每欲存衷意虑不周或有乖常】
　　上敦【仪礼少牢馈食礼上佐食尔丨丨黍于筵上右之注尔近也或曰移也右之便尸食也】上鼎【仪礼士虞礼羮饪升左肩臂臑肫骼脊胁离肺肤祭三取诸左膉上肺祭一实于丨丨】上尊【汉书平当传上报曰朕选于众防君为相视事日寡辅政未久阴阳不调冬无大雪旱气为灾朕之不德何必君罪君何疑而上书乞骸骨归关内侯爵邑使尚书令谭赐君养米一丨丨酒十石君其勉致医药防自持　如淳曰律稻米一斗得酒一斗为丨丨稷米一斗得酒一斗为中尊粟米一斗得酒一斗为下尊师古曰稷即粟也中尊者宜为黍米不当言稷且作酒自有浇醇之异为上中下耳非必系之米　宋书百官志丞相有疾御史大夫率百僚三旦问起居及瘳诏遣尚书令若光禄大夫赐养牛丨丨酒　元史祭祀志凡齐之丨丨实以明水酒之丨丨实以元酒其酒齐皆以上醖代之　又脱脱传师还赐丨丨珠衣白金寳鞍　又朶儿只太平皆罢相遂诏脱脱复为中书右丞相赐丨丨名马袭衣玉带　徐坚奉和圣制送张説赴集贤院学士赐宴诗座引中防馔杯锡丨丨余　蘓轼以去嵗春夏侍立迩英而秋冬之交子由相继入侍次韵絶句各述所懐诗丨丨初破早朝寒茗盌仍霑讲舌干　又荅西掖诸公见和诗丨丨日日泻黄封赐茗时时开小凤　又云笈七籖若丹白存于胸中则真感不应灵女丨丨不降阴气所接永不可以修至道　又史记晋世家十二年冬齐顷公如晋欲丨丨晋景公为王景公让不敢　又宋书谢晦传论轻愆物之所轻重衅人之所重故斧钺希行于世徽简日用于朝虽贵臣细故不以任隆弛法至乎下肃丨丨用此道也　管子贤者食于能则丨丨而民从鬬士食于功则卒轻患而傲敌丨丨而民从卒轻患而傲敌二者设于国则天下治而主安矣　吕览丨丨下卑卑则不得以小观丨丨则恣恣则轻小物轻小物则上无道知下下无道知上上下不相知则上非下下怨上矣】
　　上案【宋史职官志凡分案五曰丨丨主寳礼及朝防所行事曰下案主受发文书曰封駮案主封駮及试吏校其功过曰谏官案主关报文书曰记注案主録起居注其杂务则所分案掌焉】
　　上筩【潘岳笙赋□纎翮以震幽篁越丨丨而通下管】
　　上斛【汉书律歴志合龠为合十合为升十升为斗十斗为斛而五量嘉矣其法用铜方尺而圜其外旁有庣焉其丨为丨其下为斗左耳为升右耳为合龠其状似爵防縻爵禄上三下二参天两地圜而函方左一右二隂阳之象也】
　　上棚【茶经棚一曰栈以木搆于焙上编木两层髙一尺以焙茶也茶半干升下棚全干升丨丨　王建宫词一半走来争跪拜丨丨先谢得头筹　花蕊夫人宫词供奉头筹不敢争丨丨专唤近臣名　又丨丨知是官家认遍遍常赢第一筹】
　　上券【史记田敬仲世家公尝执左券以贵于韩秦注正义曰左劵下右券上也苏代说陈轸以丨丨令秦韩不用兵得地而以券责秦韩却韩冯张仪以徇服魏故秦韩善陈轸而恶张仪多取矣】
　　上符【云笈七籖晋兴寕三年桐柏真人授道士许逺游言至甲申乙亥壬辰癸巳歳九月一日七月一日四月八日当有道士着七色法衣手持九曲策杖或在灵坛之所或在人间告乞或咏经诗或作狂歌子若见之勤请其道必授子神虎丨丨此南岳真人太上常使时下人间察视学者之心也　又元都上品第九篇曰方诸文震灵符豁落七元八天隐文流金火铃金神虎符消魔支干夜照神烛八术隐遁紫清玉符五籍洞元六甲丨丨五行秘文元都格诸符凡有六百部　又释神虎丨丨消魔知慧经神者灵也虎者威也威震九遐之域神光焕乎上清丨者太上秘乎灵都上宫神虎七千备于玉阙因以为名丨者信也太上之信召防羣灵消魔者灭鬼也凡有玉简紫名得修上经莫不为众邪所乗鬼魔所试当讽咏此经则激百阳以生电鼓千隂以吐威六天失气九魔消摧也　又陈书宣帝纪朕嗣纂鸿基思经略丨丨景宿下叶人谋】
　　上准【宋史乐志姜防乐议分琴为三准自一晖至五晖谓之丨丨四寸半以象黄钟之半律自四晖至七晖谓之中准中准九寸以象黄钟之正律自七晖至龙龈谓之下准下准一尺八寸以象黄钟之倍律三准各其十二律声按附木而取】
　　上衡【礼记曲礼执天子之器则丨丨注谓髙于心弥敬也此衡谓与心平疏丨犹髙也丨平也平谓人之拱手正当心平故谓心为衡天子至尊器不宜下故臣为擎奉皆髙于心弥敬也此衡谓与心平也】上规【宋书天文志序周天三百六十五度五百八十九分度之百四十五半露地上半露地下其二端谓之南极北极北极出地三十六度南极入地亦三十六度两极相去一百八十二度半强绕北极径七十二度常见不隐谓之丨丨绕南极七十二度常隐不见谓之下规　元史天文志北极云架柱二径四寸长一丈二尺八寸下为鼇云植于干艮二隅础上左右内向其势斜准赤道合贯丨丨　李光朝新浑仪赋见南极下陈樵玳瑁赋丨丨圆覆下准方舆】
　　上约【宋史河渠志宜专濩丨丨及二股堤岸若今歳东流止添二分则此去河势自东近者二三年逺者四五年及八分以上河流冲刷已阔沧德堤埽已固自然北流日减可以闭塞两路俱无害矣　又司马光与张巩李立之宋昌言张问吕大防程昉行视丨丨及方锯牙济河集议下约光等奏二股河丨丨并在滩上不碍河行但所进方锯牙已深致北流河门稍狭乞减折二十歩令近后仍作蛾眉埽裹护其沧德界有古遥堤当加葺治所修二股本欲疏导河水东去生堤本欲捍御河水西来相为表里未可偏废】
　　上埽【宋史河渠志都水监言河为中国患久矣自小吴决后泛滥未着河槽前后遣官相度非一终未有定论以为北流无患则前二年河决南宫下埽去三年决丨丨今四年决宗城中埽岂谓北流可保无虞】上获【唐书百官志杀获十之四曰丨丨十之二曰中获十之一曰下获】
　　上杀【周礼师氏四曰五驭注郑司农云五驭鸣和鸾逐水曲过君表舞交衢逐禽左疏云逐禽左者谓御驱逆之车逆驱禽兽使左当人君以射之人君自左射故毛传云故自左膘而射之达于右腢为丨丨又礼记云佐车止则百姓田猎是也　宋书礼志搜狩之礼四时异议礼有损益时代不同今既无复四方之祭三杀之仪旷废来久禽获牲物面伤翦毛未成禽不献太宰令谒者择丨丨奉送先荐庙社二庙依旧以太尉行事又去声宋史仪衞志大雉扇长五尺二寸阔三尺七寸中扇小扇递减二寸下方丨丨以绯罗绣雉尾之状】
　　【中有双孔雀杂花下施黒漆横木长柄以金涂铜饰】
　　上牲【礼记曾子问曽子问曰宗子为士庶子为大夫其祭如之何孔子曰以丨丨祭于宗子之家　淮南子飨大髙而彘为丨丨者以为家人所常畜而易得之物也故因其便以尊之注大髙祖也一曰上帝】上盛【家语夫黍者五谷之长郊礼宗庙以为丨丨】
　　上味【楞严经酥酪醍醐名为丨丨　尚书故实百越人以虾蟇为丨丨皮最佳故越人云不可脱去锦袄子　梁武帝断酒肉文此非正真道法亦非甘露丨丨】
　　上醖【宋史李彞兴传保忠乞师御继迁遣商州团练使翟守素率兵援之赐保忠茶百斤丨丨十石】上祭【诗上下奠瘗疏丨丨天下祭地天则奠其礼地则瘗其物　春秋繁露毕熟故曰蒸蒸言众也奉四时所受于天而上之为丨丨贵天赐且尊宗庙也孔子受君赐则以祭况受天赐乎　左思蜀都赋白鼋命鼈元獭丨丨】
　　上药【呉志陆抗传注抗尝疾求药于祜祜以成合与之曰此丨丨也近始自作未及服以君疾急故相致抗得而服之诸或谏抗不答　魏书裴伯茂传余摄养舛和服饵寡术自春徂夏三婴凑疾虽桐君丨丨有时致效而草木下性实萦衿抱　云笈七籖欲长生无限者当服丨丨　金丹精气神説心印经曰丨丨三品神与气精圣人言修炼金丹者炼精气神而已　康养生论神农曰丨丨养命中药养性者诚知性命之理因辅养以通也　陶潜祭从弟敬逺文晨采丨丨夕闲素琴　张耒石菖蒲志序考诸衣草则为养性丨丨仙圣之已试者也因赋之　张説道家诗金奁调丨丨寳案读仙经　权徳舆和王待郎病中领度支烦廹之余过西园书堂闲望诗中邦均禹贡丨丨验桐君　李商隐药转诗郁金堂北画楼东换骨神方丨丨通】上乗【左传良夫乘衷甸两牡疏衷中也盖以四马为丨丨两马为中乘史记赵世家且夫秦以牛田之水通粮蚕食丨丨倍战者裂上国之地其政行不可与为难必勿受也　又平声五代史梁广王全昱传陈俗好滛祠左道其学佛者自立一法号曰丨丨昼伏夜聚男女杂乱妖人毋乙董乙聚众称天子建置官属攻劫州县末帝发兵击灭之　李商隐题白石莲花寄楚宫诗谩夸鹙子真罗汉不防牛车是丨丨　李中宿山寺诗瞑目忘尘虑谈空入丨丨】
　　上襄【诗两服丨丨笺防驾也上驾者言为众马之最良也疏正义曰言叔之往田也乗一乘之黄马在外两服者马之上驾也】
　　上驾【诗笺见上】
　　上御【后汉书清河王传诸王就国邓太后特聼清河王置中尉内史赐什物皆取乗舆丨丨】上马【陆游太息诗切勿轻书生丨丨能击贼】
　　上驷【史记孙子传齐将田忌善而客待之忌数与齐诸公子驰逐重射孙子见其马足不甚相逺马有上中下辈于是孙子谓田忌曰君苐重射臣能令君胜田忌信然之与王及诸公子逐射千金及临质孙子曰今以君之下驷与彼丨丨取君丨丨与彼中驷取君中驷与彼下驷既驰三辈毕而田忌一不胜而再胜卒得王千金　李绛和裴相国答张秘书赠马诗髙才名价欲凌云丨丨光华逺赠君　韩愈入闗咏马诗岁老岂能充丨丨力微当自慎前程】
　　上骑【晋书职官志置武贲羽林丨丨异力四部并命中为五督　又平声史记孝武帝纪黄帝采首山铜铸鼎于荆山下鼎既成有龙垂胡防下迎黄帝黄帝丨丨羣臣后宫从上龙七千余人】
  </div>
  <div class="pagination">
   <a href="御定骈字类编_page471.html">
    上一页
   </a>
   <span>
    ...
   </span>
   <a href="御定骈字类编_page467.html">
    467
   </a>
   <a href="御定骈字类编_page468.html">
    468
   </a>
   <a href="御定骈字类编_page469.html">
    469
   </a>
   <a href="御定骈字类编_page470.html">
    470
   </a>
   <a href="御定骈字类编_page471.html">
    471
   </a>
   <span class="current-page">
    472
   </span>
   <a href="御定骈字类编_page473.html">
    473
   </a>
   <a href="御定骈字类编_page474.html">
    474
   </a>
   <a href="御定骈字类编_page475.html">
    475
   </a>
   <a href="御定骈字类编_page476.html">
    476
   </a>
   <a href="御定骈字类编_page477.html">
    477
   </a>
   <span>
    ...
   </span>
   <a href="御定骈字类编_page473.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
