<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 117 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 117 页/共 284 页
  </h1>
  <div class="content">
   周王借
　　礼甸师【下士一人府一人胥三十人徒二百人】掌帅其属而耕耨王借以时入之以共齍盛注王以孟春躬耕帝借防借田之谷众神皆用独言帝借举尊言之　内宰上春诏王后帅六宫而生穜稑之种献之于王注古者使后宫藏种以其有传类蕃孶之祥必生而献之示能育之使不伤败以佐王耕事共褅郊也郑司农云先种后孰谓之穜后种先孰谓之稑王当以种于借田　舎人以岁时收穜稑之种以共王后之春献种　廪人大祭祀则共接盛注借田之收藏于神仓者不以给小用防此即廪人兼掌御廪所藏借田之收者　诗载芟春借田而祈社稷笺借田甸师氏所掌王载耒耜所耕之田天子千畆诸侯百畆借之言借也借民力治之故谓之借田防王一耕之而使庶人芸芓终之是借民者谓借此甸师之徒也万民之业以农为本五礼之事唯祭为大以天子之贵亲执耒耜所以劝农业也祭之所奉必用已力所以敬明神也周公成王之时耕借以劝下民　臣工嗟嗟保介维莫之春亦又何求如何新畬笺保介车右也月令孟春云云　记祭义天子为借千畆冕而朱纮躬秉耒诸侯为借百畆冕而青纮躬秉耒　祭统天子亲耕于南郊以共齍盛诸侯耕于东郊注东郊少阳诸侯象也防王借田于远郊借田并在东南故王言南诸侯言东月令孟春天子乃以元日祈谷于上帝乃择元辰天
　　子亲载耒耜措之于参保介【农官之副也】之御间帅三公九卿诸侯大夫躬耕帝借天子三推三公五推卿诸侯九推反执爵于大寝三公九卿诸侯大夫皆御命曰劳酒【注谓以上辛郊祭天也春秋传曰郊祀后稷以祈农事啓蛰而郊郊而后耕元辰盖郊后吉辰也帝借为天神借民力所治之田也既耕而宴饮以劳羣臣也大寝路寝正义曰阴阳式法正月亥为天仓故耕用亥】季秋乃命宰举五谷之要【注定其租税之簿】藏帝借之收于神仓祗敬必饬【注重粢盛之委也藏祭祀之谷为神仓】　左传桓十四年八月御廪灾【注御廪藏公所亲耕以奉粢盛之仓也】昭十八年鄅人借稻【注君自出耕履行之服防云耕种于借田】哀十七年卫借圃【注借田之圃】　谷梁传甸粟而内之三宫三宫米而藏之御廪疏诸侯夫人三宫【公羊传云粢盛委所藏也】　白虎通耕于东郊东方少阳农事始起桑于西郊西方少阴女功所成故曾子问曰天子耕东田而三反之
　　周借礼
　　周语宣王不借千畆虢文公谏曰民之大事在农上帝之粢盛于是乎出故稷为大官古者大史顺时覛土阳瘅愤盈土气震发农祥晨正【房星】日月底于天庙【营室孟春之月】土乃脉发【农书曰春土冐橛陈根可防耕者急发】先时九日太史告稷曰自今至于初吉阳气俱烝土膏其动稷以告王曰史帅阳官【春官】以命我司事曰距今九日土其俱动王其祗袚监农不易王乃使司徒咸戒公卿百吏庶民司空除坛于借命农大夫【田畯也】咸戒农用先时五日瞽告有协风至王即齐宫王乃淳濯飨醴及期鬰人荐鬯牺人荐醴王祼鬯飨醴乃行百吏庶民毕从及借后稷监之膳夫农正陈借礼大史赞王王敬从之王耕一墢【一耜之墢也王无耦以一耜耕】班三之【下各三其上也公三卿九大夫二十七】庶人终于千畆其后稷省功大史监之司徒省民大师监之毕宰夫陈飨膳宰监之膳夫赞王王歆大牢班尝之庶人终食是日也瞽帅音官以省风土廪于借东南钟而藏之【廪御廪一名神仓】而时布之于农稷则徧戒百姓纪农协功曰阴阳分布震雷出滞土不备垦辟在司宼乃命其旅曰徇农师一之农正再之云云宗伯九之王则大徇耨获亦如之民用莫不震动恪恭于农脩其疆畔日服其镈不解于时　鲁语日入监九御使洁奉禘郊之粢盛　楚语王后必自舂其粢天子亲舂禘郊之盛　公羊注天子亲耕东田千畆诸侯百畆
　　汉开借田　亲耕礼仪　耕钜定　弄田　耕上林　借田令
　　纪文帝二年春正月丁亥诏曰夫农天下之本也其开借田朕亲率耕以给宗庙粢盛民谪作县官及贷种食未入入未备者皆赦之【应劭曰古者天子耕借田千畆为天下先借者帝王典籍之常也韦昭曰借借也借民力以治之以奉宗庙且以劝率天下使务农也　臣瓒曰景帝诏曰朕亲耕后亲桑为天下先本以躬亲为义不得以假借为称也借为蹈借也师古曰瓒説是也国语曰宣王不借千畆虢文公谏则借非假借明矣】九月诏曰农者天下之本也民所恃以生也而民或不务本而事末故生不遂朕忧其然故今兹亲率羣臣农以劝之其赐天下民今年田租之半十二年三月诏曰道民之路在于务本朕躬率天下农十年于今而野不加辟岁一不登民有饥色是从事焉寡而吏未加务吾诏书数下岁劝民种树而功未兴是吏奉吾诏不勤而劝民不明也且吾农民甚苦而吏莫之省将何以劝焉其赐农民今年租税之半又曰孝悌天下之大顺也力田为生之本也三老众民之师也亷吏民之表也朕甚嘉此二三大夫之行今万家之县云无应令其遣使者劳赐三老孝者帛人五匹悌者力田二匹亷吏二百石以上率百石者三匹及问民所不便安而以户口率置三老孝悌力田常员各令率其意以道民焉十三年春二月甲寅诏曰朕亲率天下农耕以供粢盛皇后亲桑以奉祭服其具礼仪六月诏曰农天下之大本务莫大焉今廑身从事而有租税之赋是本末者无以异也其于劝农之道未备其除田之租税　景帝后二年四月诏曰朕亲耕以奉宗庙粢盛为天下先三年正月令郡国劝农桑【武帝防董仲舒曰朕今亲耕借田以为农先】　武帝征和四年三月上耕于钜定【应劭曰齐国县也水经注作巨淀】　昭帝始元元年春二月己亥上耕于勾盾弄田【应劭曰帝时九岁未能躬耕帝借钩盾宦者近舎故往试耕为戏弄也臣瓒曰西京故事弄田在未央宫中师古曰弄田谓防宴之田天子所戏弄耳非为昭帝年幼创有此名】始元六年春正月上耕于上林　百官表大司农属官有借田令丞【通典宋志汉文帝初立借田置令丞】　食货志文帝即位躬修俭节思安百姓时民近战国背本趍末贾谊説上曰敺民归之农皆着于本则蓄积足而民乐上感谊言始开借田躬耕以劝百姓　礼志郊祀歌冥六籍敛之时掩收嘉谷注谓收借田也　东方朔传爰叔曰顾成庙远无宿宫又有萩竹借田　后汉陈忠传借田之耕起于孝文
　　汉亲耕祈农　耕定陶　下邳　怀　借田仓
　　后汉纪明帝永平四年春二月辛亥诏曰朕亲耕借田以祈农事比再得时宿麦润泽其赐公卿半奉有司勉遵时政务平刑罚【注礼记曰天子亲耕于东郊为借千畆冕而朱纮躬秉耒耜五经要义曰天子借田供上帝之粢盛所以先百姓致孝敬也借蹈也言亲自蹈履于田而耕之】十三年春二月帝耕于借田礼毕赐观者食十五年二月癸亥帝耕于下邳　章帝元和二年二月乙丑帝耕于定陶诏三老孝悌力田赐帛人一疋勉率农功三年正月辛丑帝耕于怀　礼仪志正月始耕昼漏上水初纳执事告祠先农已享耕时有司请行事就耕位天子三公九卿诸侯百官以次耕力田种各耰讫有司告事毕是月令曰郡国守相皆劝民始耕如仪诸行出入皆鸣钟皆作乐其有灾它故若请止皆不鸣钟不作乐注春秋释疴曰汉家郡守行大夫礼鼎爼邉豆工歌乐县何休曰汉家法陈师置守相故行其乐也贺循借田仪曰汉耕日以太牢祭先农于田所春秋传曰鄅人借稻杜预注曰鄅人借稻其君自出耕履行之汉旧仪曰春始东耕于借田官祠先农先农即神农炎帝也祠以太牢百官皆从种百谷万斛乃立借田仓置令丞以给祭天地宗庙羣神粢盛【古为甸师县邑常以乙未日祠先农晋志汉仪县邑以乙日祀先农乃耕于乙地】　黄琼传自帝【顺帝】即位不行借田之礼琼上防奏曰先王制典借田有日司徒咸戒司空除坛先时五日有协风之应王即齐宫享醴载耒重之也书奏从之东京赋农祥晨正土膏脉起乗鸾辂而驾苍龙介驭间以剡耜躬三推于天田修帝借于千畆供禘郊之粢盛必致思乎勤已注为天神借民力于此田故名帝借田在国之辰地【借田赋注引应劭汉官仪曰天子耕于坛举耒三推　汉官仪天子升坛公卿耕讫啬夫下种凡称借田为千畆亦曰帝借耕借东耕亲耕王借】　舆服志芝车上亲耕所乗注东京赋曰农舆路【辂】木贺循曰汉仪亲耕青衣帻
　　汉借田歌辞
　　齐乐志借田歌辞汉章帝元和元年武司马班固奏用周颂载芟祠先农晋傅作祀先农先蚕夕牲歌诗一篇八句迎送神一篇飨社稷先农先圣先蚕歌诗三篇前一篇十二句中一篇十六句后一篇十二句辞皆叙田农事胡道安先农飨神诗一篇并八句乐府相传旧歌三章永明四年借田诏江淹造借田歌二章付太乐歌之　羽銮从动金驾时游率先丹耦躬遵绿畴琼斚既饰绣簋以陈方爕嘉种永毓宵民
　　魏耕借
　　晋志魏三祖皆亲耕阙诸侯百畆之礼【通典同】　明帝太和九年二月辛未耕借田五年正月耕借田　缪袭许昌宫赋太和六年春上既躬耕帝借发趾于千畆以帅先万国乃命羣牧守相述职班教顺阳宣化是岁甘露降方内丰穰穆乎有太平之风勅羲仲以农期仪晨祥而举趾　曹植借田论春耕借田谓郎中令曰营畴万畆厥田上上经以大陌带以横阡此寡人之封疆也左太冲魏都赋借田以礼动大阅以义举注建安二十一年三月壬寅魏武帝亲耕借田于邺城东【十九年正月始耕借田】
　　晋耕借田【赋】　借田令
　　晋志礼孟春之月天子躬耕帝借汉文帝始行斯礼魏之三祖亦皆亲耕及武帝泰始四年诏曰古之圣王躬耕帝借以供郊庙之粢盛且以训化天下近世以来耕借始于数歩之中空有慕古之名曾无供祀训农之实而有百官车徒之费今修千畆之制当与羣公卿士躬亲稼穑之艰难以帅先天下主者详具其制下河南处田地于东郊之南洛水之北于是乗舆御木辂以耕以大牢祀先农　江左元帝将修耕借事竟不行【宋志云贺循等上注】哀帝欲行此典亦不能遂【兴宁二年欲借田江霦谓仪注不存中兴以来所不行宜停之　哀纪二月癸卯亲耕借田】　纪武帝泰始四年春正月丁亥帝耕于借田戊子诏方今阳春养物东作始兴朕亲率王公卿士耕田千畆将以务本惠育海内其大赦天下八年正月癸亥十年正月辛亥耕于借田十二月置借田令　食货志是时江南未平朝廷厉精于稼穑泰始四年帝亲耕借田诏曰使四海之内竞务农功者唯郡县长吏乎　潘岳传泰始中武帝耕借田岳作赋以美其事曰伊晋之四年正月丁未【注云丁未误】皇帝亲率郡后借于千畆之甸礼也甸师清畿野庐扫路封人壝宫掌舎设枑青坛蔚其岳立翠幕黕以云布遐阡绳直迩陌如矢葱犗服于缥轭绀辕缀于黛耜前驱鱼丽属车鳞萃阊阖洞啓参涂方驷常伯陪乗太仆执辔后妃献穜稑之种司农撰播殖之器降灵坛抚御耦三推而舎庶人终畆贵贱以班或五或九思乐甸畿薄采其茅大君戾止言借其农【臧荣绪晋书曰司空掾潘岳作借田颂】　杜预传拜度支尚书乃奏立借田　有司奏御牛青丝绳断诏以青麻代之
　　晋借田官
　　温峤传明帝时奏军国要务其五日古者亲耕借田以供粢盛旧置借田廪牺之官今临时市求非所以防奉宗庙宜如旧制立此二官　宋志借田令丞晋武太始十年复置江左省宋元嘉中又置
　　宋借田　梁望耕台
　　宋元嘉二十年十二月壬午置借田使何承天撰定仪注史学生山谦之鸠集以奏于是造定图注先立春九日度宫之辰地八里之外制千畆立先农坛于中阡西陌南御耕坛于中阡东陌北将耕宿设青幕于耕坛之上孟春吉亥乗耕根三盖车驾苍驷青旂服青衮佩苍玉亲耕二十一年正月辛酉亲耕元嘉二十二年六月嘉禾生借田一茎九穗二十三年七月乙丑嘉禾生借田借田令褚熈伯以闻二十六年六月甲寅嘉禾生二十五年六月壬子嘉禾生【大明四年泰始元徽皆行是礼任豫徐爰有赋　尧心禹勤】　齐永明四年闰正月辛亥亲耕【诏江淹造借田歌二章】　梁天监十三年二月丁亥以啓蛰而耕【十六年二月辛亥耕】普通二年四月丙辰徙借田于东郊外十五里【建康北岸】筑兆域如南北郊别有望耕台在坛东亲耕毕登此台以观公卿之推又有祈年殿四年二月乙亥躬耕赐爵劳酒【中大通以后耕借者八帝有借田诗】　陈大建元年二月乙亥三年二月丁酉六年二月辛亥九年二月壬午十一年二月癸亥十三年二月乙亥耕借田凡六　后魏太武天兴三年二月丁亥祀日东郊始耕借田祭先农孝文延兴二年三月庚午耕太和十七年二月乙丑耕借田于平城南宣武景明四年正月乙亥借千畆孝明正光三年正月辛亥亲耕　北齐借于帝城东南作祠坛四陛三壝四门设御耕坛于阡东陌北天保二年正月辛亥耕　后周闵帝元年正月癸亥明帝二年正月辛亥武帝保定元年正月乙亥天和元年正月己亥二年正月己亥建德三年正月乙亥亲耕　隋制于国南十四里啓夏门外置坛播植九谷纳乎神仓以拟粢盛　江总劳酒赋遵执爵之典降食苹之燕奏帝鸿之万舞动钧天之九变【齐永明四年正月甲寅借田毕幸阅武堂劳酒小防赐帛】　齐志何諲之议郑注云元辰盖郊后吉亥也何佟之议丁亥自是祭祀之日不专施于先农汉文用此日耕借祠先农故后王相承用之顾暠之议昭帝己亥耕弄田明帝癸亥耕下邳章帝乙丑耕定陶又辛丑耕懐魏之烈祖实书辛未不系一辰
　　梁借田省
　　隋礼志大同五年又筑雩坛于借田兆内有祈禜则斋官寄借田省云　纪普通二年四月丙辰诏曰平秩东作义不在南可于震方具兹千畆
　　唐借田　借田坛　享先农　先农坛　借田颂
　　纪贞观三年正月癸亥耕借田　永徽三年正月丁亥耕借田　仪鳯二年正月乙亥耕借田　先天元年正月戊子【睿宗】幸浐东耕借田己丑大赦改元太极　开元十九年正月丙子耕于兴庆宫龙池亲耕三百余歩开元二十三年正月乙亥耕借田大赦赐勲爵　乾元二年正月戊寅耕借田　礼乐志皇帝孟春吉亥享先农遂以耕借前享一日奉礼设御座于坛东西向又设御耕借位于外壝南门之外尚舎设御耒席皇帝已享乃以耕根车载耒耜于御者间皇帝乗车自行宫降大次乗黄令以耒耜授廪牺令皇帝出就耕位廪牺令解韬出耒司农卿进受之以授侍中奉以进皇帝受之耕三推皇帝初耕执耒者皆以耒耜授侍耕者皇帝耕止三公诸王耕五推尚书卿九推皇帝还入大次太常卿帅其属耕于千畆皇帝还宫明日颁劳酒于太极殿如元防不贺不为寿借田之谷敛而钟之神仓以拟粢盛及五齐三酒穰藁以食牲借田祭先农唐初为帝社亦曰借田坛贞观三年太宗将亲耕给事中孔颖达议曰礼天子借田南郊诸侯东郊今帝社乃东坛未合于古太宗曰书称平秩东作而青辂黛耜顺春气也五方位少阳田宜于东郊乃耕于东郊垂拱中武后改借田坛曰先农坛【高五尺周四十歩者先农之坛】神龙元年礼部尚书祝钦明议曰周颂载芟春借田而祈社稷礼天子为借千畆诸侯百畆则缘田为社曰王社侯社今曰先农失王社之义宜正名为帝社太常少卿韦叔夏博士张齐贤等奏经无先农礼曰王自为立社曰王社先儒以为在借田也永徽中犹曰借田垂拱后乃为先农与社一神今先农坛请改曰帝社坛以合古王社之义其祭准令以孟春吉亥祠后土以勾龙氏配于是立帝社坛又立稷坛于西如大社大稷而坛不设方色以异于太社开元十九年停后稷祀神农氏于坛上配以后稷二十三年亲祀神农于东郊配以勾芒遂躬耕尽陇止肃宗乾元二年诏去耒耜雕刻命有司改造之【曰田器朴素岂贵文饰】天子出通化门释軷而入坛遂祭神农氏以后稷配冕而朱纮躬九推焉　旧纪乾元二年正月戊寅有事于借田【通鉴乙卯耕借田】上行九推礼官奏太过曰朕劝农率下所恨不终千畆耳礼毕雪盈尺　防要贞观三年正月十八日诏曰今将履千畆于近郊复三推于旧制二十一日亲祭先农借于千畆之甸自晋南迁此礼久废今始行之观者骇跃秘书郎岑文本献借田颂以美之【颂曰宪章戴记殷鉴周宣廻舆南畆驻跸东】永徽三年正月二十九日丁亥亲享先农躬御耒耜率公卿耕于千畆之甸【旧纪赐羣官帛】景云三年【即先天元年】正月十八日戊子亲耕于借田己丑改元太极开元二十三年正月十八日亲祀先农礼毕降至耕位侍中执耒太仆秉辔上谓左右曰帝借之礼古则三推朕今九推庶九谷之报也其年十一月十六日亲祀神农于东郊以后稷配亲执耒耜而九推焉【六典注开元二十三年正月上亲耕于洛阳东门外　时学士王仲邱请行借田之礼】
　　唐借田赋
　　防要仪鳯二年正月乙亥【十一日】亲耕借田于东郊礼毕作借田赋以示羣臣三年五月幸借田所观区种手种数区　祭先农乐章三奏丰和之舞二变显庆三年洗马郭瑜
　　唐借田仪注
　　防要开元二十三年正月敕中书令张九龄光禄卿韦縚与礼官就集贤院撰借田仪注　通典开元二十三年二月祀先农毕躬秉耒耜于千畆之甸时有司进仪注天子三推公卿九推庶人终畆　宗欲重劝耕借进耕五十余歩其仪备开元礼
　　唐元和借田东郊仪
　　志宪宗元和五年诏以来岁正月借田太常修撰韦公肃言借田礼废久矣有司无可考乃据礼经参采开元乾元故事为先农坛于借田高五尺广五丈四出陛其色青草具其仪以水旱用兵而止　防要元和五年十月丁亥诏取来年正月十六日东郊借田勅有司修撰仪注十一月九日丙午停借田　韦公肃传元和初宪宗将耕借诏公肃草具仪典容家善之【五年以河朔师旅之后物力雕耗将行而止】
　　雍熈借田耒耜
　　雍熈四年十一月四日礼仪使言御耒耜二具并縚并饰以青准乾元故事其制如农人所执者不加雕饰事毕内中尚收之载以耕根车【在玉辂前】明道二年借田有司求太宗所御耒耜准其制以造作而青绫縚依然如新于是即用旧縚不复更造二月丁未肆赦首言太宗亲耕耒耜勅有司严密秘防以表崇奉之意【实录云令太仆寺永秘藏之】明道二年正月二十五日大礼使以制成御耒耜青箱等奏御二月九日斋天安殿翌日乗玉辂适耕所司农卿以耕根车载耒耜前行十一日祀毕搢圭秉耒三推侍中前授耒耜于司农卿卿授廪牺令令复耒于縚以授侍耕者　青箱旧无其制用竹木为之无盖两头设襻饰以青中分九隔隔设一种覆以青帊　隋书借田令以青箱穜稑之种跪呈司农诣耕所晒之唐不行此礼
　　端拱借田　借田仪注　先农坛　观耕台
　　雍熈四年九月二十七日辛巳出御札曰王者上事穹仓下临黎献遵执古御今之道推子民育物之心必务穑以劝分庶家给而人足朕嗣守大寳惟怀永图发一言必念生灵尝一膳必思稼穑虽燔柴告类紫坛屡荐于至诚而执耒亲耕青辂未行于盛礼其以来年正月择日有事于东郊行借田之礼宜令所司详定仪注以闻是礼废之久矣制下之日中外欢洽二十八日以宰臣李昉为大礼使陈王元僖为桥道顿逓使翰林学士宋白为礼仪使贾黄中为卤簿使御史中丞张宏为仪仗使仍命白黄中与苏易简详定仪注十月【一本十一月一日】详定所言按通典乗青辂推黛耜者所以顺春气其方位请在东郊又北齐作坛坛高九尺广轮三十六尺四陛三壝四门唐制高五尺周廻四十歩饰以青今请于朝阳门七里之外十五里之内择地为坛坛高九尺周壝四十歩饰以青【特诏设两壝外壝在大次及御耕位观耕台乐县之外】十五日礼仪使宋齐言旧礼于先农坛东立观耕台帝亲耕礼毕登此台以观公卿推请筑台高五尺以便陟降周围四十歩四出陛饰以青皇帝乗玉辂以耕根车载耒耜以青箱奉穜稑之种从之【十一月二十七日学士院上东郊青城殿门名前殿曰两仪后殿曰延庆大殿门曰龙德左掖门曰光天右掖门曰丽天东门曰鳯阳西门曰安福南门曰祈年北门曰英东西廊门曰日华月华后园亭门曰防芳御幄后门曰福庆】五年正月【一本云十五日】癸酉上宿斋于乾元殿甲戌鸾驾出宫备大驾卤簿于丹鳯门外帝服通天绛纱执圭乗玉辂次东郊是夜宿斋室乙亥【十七日】未明三刻帝服衮冕执镇圭亲享神农氏于坛上以后稷配焉礼毕次诣耕借位【御耕位在壝门东南】行三推之礼有司版奏礼毕帝谓侍臣曰朕志在劝农恨不能终千畆岂止于三推为限乎遂耕数十歩侍臣固请乃止又御观耕台南乡坐观王公耕讫侍中奏礼毕解严还行宫百官称贺帝改御大辇服通天绛纱鼓吹振作而还御乾元门降赦【一作丹鳯楼　乗舆至楼前用采茨之曲升坐用隆安】制曰岂惟备郊庙之粢盛抑亦励蒸黎之播殖改五年为端拱元年丙子【十八日】上赋东郊借田五七言诗各一首赐侍臣二月七日【防要】宴百官于大明殿行劳酒礼甲午羣臣献诗赋赞颂者五十三人【其后淳化稼穑有诗踏犂有式　淳化元年五月二十三日礼官请先农坛各封五十歩为两壝壝各五十歩】旧制天子孟春吉亥享先农于东郊亲耕借田晋之南迁此礼遂废唐贞观中太宗始借千畆至元和五年宪宗以河朔师旅之后物力雕耗将行而止下歴五代礼废者二百余年帝以承平既久诏酌旧典而行之天下耸然知劝矣【四月二十三日赐耆老衣帛】王元之上借田赋曰潘安仁赋于晋岑文本颂于唐　雍熈三年孔维为司业防将借田维起周礼至唐书凡沿革制度并录以献观者称其博
　　明道借田【记】　仪注　类事
　　明道二年二月十一日丁未行借田礼罢冬至郊祀借田所施一准郊例悉用端拱之制而加损益焉贡举人自请陪位许父老纵观勿令呵止　仁宗皇帝即位十一年明道元年【岁次壬申】十二月【一本十二月一本正月】庚子【三日】诏以来岁仲春涓日行耕借之礼命有司草具仪辛丑尚书司封员外郎直集贤院王举正太常博士直集贤院李淑与礼官详定仪注【国史志李淑耕借类事五卷】七日礼官请就端拱坛位因加修饰八日请改撰借田乐章二十二日上之付太常习肄甲子有司新制耒耜【二十七日学士院撰青城诸门及殿名正门为崇礼左右为清和厚德正东为寅賔正西为西成后三门为咸寜侧门为宜耀延清大殿为受禧之殿门同名殿前东西门为宣仁章义便殿为含德苑殿为临芳后园门为凝华】越明年【二年】正月戊寅太史奏用二月十一日丁未行礼直集贤院李淑等上耕借类事五卷庚辰诏以皇兄建雄军节度允升摄左卫上将军蒋国公为祀先农亚献彰信军节度观察畱后允宁摄右卫上将军莱国公为三献并摄行五推礼宁国军节度使驸马都尉李遵朂等摄行九推礼二月乙亥上御天安门阅大仆寺新置车辂二月丙午上斋宿于东郊日傍有黄气如龙鳯丁未服衮冕执圭祀神农后稷于坛乃就耕位搢圭执耒行礼礼仪使张士逊奏三推而止上曰朕既亲耕不以古礼为式愿耕之终畆以劝天下之农士逊奏曰王者三推礼经旧式皇慈勉劝度越古先请命公卿进耕以循典礼帝曰朕志在千畆卿等固请遂耕十有二跬而止帝升观耕台南面坐观公侯等耕王公以下执耒悉过五九之数借田令奉穜稑之种司农卿受而播之率属以终千畆帝受贺于受禧殿还御正阳门大赦天下【肆赦内一条云太宗皇帝亲耕耒耜其令太仆寺秘藏之】进借田青牛四下芳林园养之十六日赐百官福酒有差辛亥上作借田诗赐近臣己未命宰臣吕夷简参政晏殊撰借田记【二十三日】四月夷简殊罢五月丙子命宰臣张士逊典领翰学冯元编修直史馆宋祁检讨【开元故事端拱旧章】　防要二年二月十一日借田礼毕御天安殿受册三月二日丁卯设劳酒宴于集英殿庚午百官加恩宋祁上颂曰丙午之旦次于帷宫淳濯圭洁昧明乃顿大次欵嘉坛索先农以享之因太稷以配之乃降灵塲俨朱纮绀辕储驾洪縻序进遂推而进之几十墢而后释乃始弭节容与御观耕之台王公羣后班趋以耨迈五逾九大农洒种庶人终畆　学士院撰享先农登歌乐章　其后景祐作观稼殿皇祐作宝岐殿景祐元年司天监校土牛经【书目一卷】去其复重释牛色等四篇为农事之占十月己巳命知制诰丁度序之攽天下其牛色及执策者衣并以岁月支干纳音相配　前绍端拱后遗绍兴
　　元丰借田【图】　先农坛　神仓　仪注
　　元丰二年【己未岁】十月癸卯诏于京城东南度田千畆为借田【置令一员以辛公祐兼】徙先农坛于其中神仓于东南三年十月庚辰辛公祐请下有司定耕借仪注増修防麦殿以备行幸【先是五月九日王存等请以南郊防麦殿前地及玉津园东南茭地并民田共一千百畆为借田外以百畆建先农坛兆开阡陌沟洫建神仓斋宫及耕作人牛庐舎之类绘图上之诏付礼院】四年八月壬戌【八日】借田司言九谷皆稔请修讲观麦视禾临幸仪注【详见后】
　　政和借田仪注
　　八年正月辛卯礼制局上借田仪注　宣和元年正月乙亥躬耕帝借【防要二年二月诏曰岁二月己亥躬耕帝借　当攷】
　　绍兴借田　耕借卤簿　仪注　观耕坛
　　十五年十一月十七日诏以来岁之春祈袚青坛亲载黛耜躬三推之礼以风示于四方从司封郎中李涧之请也太常讨论典故请营建于行宫之南车驾服履袍乗平辇诣思文殿进膳毕服通天绛纱行亲耕之礼耕借卤簿仪仗依政和新仪用六百八十八人闰十一月六日丁丑兵部太常以地狭请止用其半【用三百四十四人】奏可庚辰【九日】以宰臣桧为耕借使十六年正月五日礼官修定亲享先农亲耕仪注上之二十二日壬辰皇帝衮冕亲享先农行借田礼推至七至九【一云正月辛酉初借千畆】二十五日乙未百官表贺二月四日癸卯诏曰朕亲耕借田以先黎庶三推复进劳赐耆老嘉与世俗跻于富厚【先是上曰诏须语简意足使民晓然知厚本之意】时临安守张澄设灵坛御耦幄殿次舎　十五年閠十一月甲申司农薄宋朴请令守令以歳仲春出郊劳农遂为故事　亲耕七曲出大次至归大次并用干安享先农宫架奏静安之乐储灵锡羡之舞三成　给田五百七十余畆以备亲耕　十五年初除康与之为借田令三十一年罢　淳熙元年十月二十七日复置借田令　自端拱至绍兴亲耕者四　绍兴十六年正月五日修定仪注前期于观耕坛上设御幄南向设御座于幄内皇帝升观耕坛宫架乐作　正升自午阶登歌乐作礼毕耕借使升卯阶立御幄前西向四方馆使引陪耕耆老立坛下北向云云皇帝降座登歌乐作至坛下升辇　祥正而青旗肃事土膏而朱纮戒典将使杏花菖叶耕获不愆清畛泠风述遵无废　阡陌绣错原隰龙鳞蒸膏冒橛协风囘春　谨察天庙申勅阳官　悠悠春旗覛土于畿阳膏泽泽迈于三推　拥耒成林酾流降雨阳春如膏原隰如鳞我稼既华六合生云稻粱黍稷万井龙文　民一于耜家万斯箱　甸师清畿野庐扫路封人壝宫掌舎设枑青坛岳立翠幕云布　后妃献种稑之种司农撰播植之器御玉辇荫华盖金根照耀龙骥沛艾　降灵坛抚御耦逰场染屦洪縻在手三推而舎庶人终亩贵贱以班或五或九　捎防獝以防野杂荆牟以守燎　孟春之帅三公九卿大夫亲驾于东郊绀辕黛耜躬御帝借三推一墢竣事而旋弥文濶典创见一时民大和防阗郭溢郛歌讴鼓舞声闻于天　在丰念匮在饫思饥　炎帝之教后稷之功方我王度明而未融　稑出椒掖器成大农　瞻榆束耒望杏开田　望朱纮之光听銮辂之音作为歌诗以告成功而继载芟之作其必有日矣　千亩之田三推之礼　躬稼以供粢盛所以致孝也劝穑以足百姓所以固本也能本而孝盛徳大业至矣哉此一役也二美显焉　史奉载耜之礼民奏举趾之歌　千轸风行万辔雾转顺动而取诸豫时行而应乎干　我疆我理必躬必亲农扈允臧　祥鳯发于耒耜瑞雪掩于郊防　农祥
　　晨晰土膏初起春原俶载青坛致祀敛跸长阡回旌外壝亲事朱纮躬持黛耜　景集天庙脉壤祥农青坛岳立翠幕烟平百司骏奔三公肃事绀辕黛耜绿耦朱纮王者必借千畆庸劝九农载御耦于介间脉阳膏于
　　防左借民之力时辟于甫田为神之仓岁储于馨稷服黛耜以天临防朱纮而身劝本宜一墢遂过九推






　　玉海卷七十六
&lt;子部,类书类,玉海&gt;
　　钦定四库全书
　　玉海卷七十七
　　宋　王应麟　撰
　　礼仪
　　亲蚕
　　周中春蚕北郊
　　礼内宰中春诏后帅外内命妇始蚕于北郊以为祭服岁终稽其功事【注蚕于北郊妇人以纯阴为尊郊必有公桑蚕室焉疏按月令三月后妃亲东乡躬桑此云二月】佐后而受献功者比其大小麤良　大宰九职嫔妇化治丝枲　典丝掌丝入而辨其物　内司服王后六服鞠衣注鞠衣黄桑服也色如鞠尘象桑叶始生月令三月荐鞠衣于先帝告桑事【先帝太昊之属为蚕求福也】疏谓季春将蚕后服之告先帝　巾车翟车注后所乗以出桑　记月令季春鸣鸠拂其羽戴胜降于桑【蚕将生之】具曲植蘧筐后妃斋戒亲东乡躬桑禁妇女毋观省妇使以劝蚕事蚕事既登分茧称丝效功以供郊庙之服【注后妃亲采桑示帅先天下也夏小正曰妾子始蚕执养宫事】孟夏蚕事毕后妃献茧乃收茧税以桑为均贵贱长幼如一以给郊庙之服【注内命妇献茧于后妃收茧税者收于外命妇】季夏命妇官染采　祭统王后蚕于北郊以共纯服【亦冕服也】夫人蚕于北郊以共冕服【夫人不蚕于西郊妇人礼少变也】祭义古者天子诸侯必有公桑蚕室【公桑犹公田也】近川而为之筑宫仞有三尺棘墙而外闭之及大昕之朝君皮弁素积卜三宫夫人世妇之吉者使入蚕于蚕室奉种浴于川桑于公桑风戾以食之岁既单矣【三月之末四月之初】世妇卒蚕奉茧以示于君遂献茧于夫人遂副袆而受之用少牢以礼之及良日夫人缫三盆手遂布于三宫夫人世妇之吉者使缫遂朱绿之黄之以为黼黻文章服既成君服以祀先王先公敬之至也　玉藻唯世妇命于奠茧注世妇以下蚕事毕献茧乃命之疏谓世妇及命妇入助蚕毕献茧也　鲁语王后亲织紞公侯夫人加以纮綖社而赋事烝而献功　孟子礼曰诸侯耕助以共粢盛夫人蚕缫以为衣服　公羊注后夫人亲西郊采桑以共祭服　礼内宰疏马质注天文辰为马引蚕书日蚕为龙精月值大火则浴其种是蚕与马同气故此亦仲春始蚕亦谓浴种　诗蚕月条桑　书禹贡兖州贡丝　穆天子传甲寅天子作居范宫以观桑者乃饮于桑中命桑虞出桑者禁暴民汉祠先蚕　汉织室蚕　茧馆　蚕官
　　后礼仪志永平二年三月皇后帅公卿诸侯夫人蚕祠先蚕礼以少牢注丁孚汉仪曰皇后出乗鸾辂青羽盖驾驷马龙旂九斿大将军妻参乗太仆妻御前鸾旗车皮轩闟防雒阳令奉引亦千乗万骑车府令设卤簿公卿五营校尉司校尉河南尹妻皆乗其官车带夫本官绶从其官属导从皇后置虎贲羽林骑戎头黄门鼓吹五帝车女骑夹毂执法御史在前后亦有金钲黄钺五将导桑于蚕宫手三盆于茧馆毕还宫月令曰禁妇女无观按谷永对四月壬子皇后蚕桑之日也则汉桑亦用四月汉旧仪曰春桑生皇后亲桑于苑中蚕室养蚕千簿以上祠以中牢羊豕令蚕神曰苑窳妇人寓氏公主凡二神羣臣妾从桑还献于茧观皆赐从桑者乐皇后自行凡蚕丝絮织室以作祭服祭服者冕服也天地宗庙羣臣五时之服其皇帝得以作缕缝衣得以作巾絮而已置蚕官令丞诸天下官皆诣蚕室亦妇人从事故旧有东西织室作法晋后祠先蚕先蚕坛云云【见晋志】　舆服志汉制皇后蚕服青上缥下贵人助蚕服纯缥皇后以蚕衣为朝服　宋志汉东郊非古也魏北郊依周礼也晋西郊与借田对其方也　董巴舆服志曰汉皇后桑于东郊苑中　傅毅洛都赋桑宫茧馆区制有矩后率九嫔躬敕工女
　　汉亲蚕
　　纪文帝十三年春二月甲寅诏曰朕亲率天下农耕以供粢盛皇后亲蚕以奉祭服其具礼仪　景帝后二年四月诏后亲桑以奉祭服为天下先　王莽传请元后春幸茧馆率皇后列侯夫人桑师古曰汉宫阙防上林苑有茧馆盖蚕茧之所也　后纪明德皇后置织室蚕于濯龙中【前书有东织西织属少府】
　　魏蚕北郊
　　宋志魏黄初七年正月命中宫蚕于北郊　韦诞亲蚕颂曰嘉柔桑之肇敷思郊庙之至敬命皇后以亲蚕俾躬桑于外坰尔乃皇英参乗涂山奉舆摠姜任于后陈载樊卫于贰车千乗隠其雷动万骑粲以星敷登崇坛以正位觌休气于朝阳歩雕辇而下降手柔条于公桑嫔妾肃以莅事各奉职而承箱供副袆之六服昭孝敬于烝尝【初学记】　隋礼志呉韦昭制西蚕颂则孙氏亦有其礼
　　晋亲蚕　先蚕礼　先蚕仪注
　　纪武帝太康九年三月丁丑皇后亲蚕于西郊赐帛各差　志周礼王后率内外命妇享先蚕于北郊汉仪皇后亲桑东郊武帝太康六年散骑常侍华峤奏先王之制天子亲耕后夫人躬蚕今蚕礼尚缺宜依古式备斯盛典【华峤传奏修蚕宫之礼】诏曰今借田有制而蚕礼未修今天下无事宜修礼以示四海其详依古典明年施行于是蚕于西郊盖与借田对其方也乃使侍中成粲草定其仪先蚕坛高一丈方二丈为四出陛陛广五尺在皇后采桑坛东南取列侯妻六人为蚕母蚕将生告择吉日后着十二筓歩揺衣青衣乗油畵云母安车驾六騩马公主三夫人九嫔世妇内外命妇皆歩揺衣青从蚕先桑二日蚕官生蚕着薄上桑日皇后未到太祝令质明以一太牢告祠皇后至西郊升坛东南躬桑采三条诸妃公主五条县乡君以下九条以授蚕母事讫皇后还便坐设享宴赐绢各有差　晋元康议曰皇后采桑坛在蚕宫西南　晋闵鸿有亲蚕赋　左芬文亦既青阳鸣鸠告时躬执桑曲率导媵姬修成蚕蔟分茧理丝女工是察祭服是治祗奉宗庙永言孝思
　　晋先蚕仪注
　　后魏礼志阮谌礼图载秦汉以来舆服云乗辂后法驾乗之以亲桑晋先蚕仪注皇后乗云母安车驾六騩阮氏图桑车亦饰以云母　宋志晋氏先蚕多采魏法【宋礼志引晋先蚕仪注】通典载晋先蚕注　初学记引梁先蚕仪注
　　宋蚕宫
　　南史宋大明三年十一月甲子立蚕宫于西郊【四年又修此礼效晋氏之礼立蚕观】　宋书大明四年皇后率六宫躬桑于西郊皇太后观礼诏曰卜祥大昕测辰拂羽爰诏六宫亲蚕川室皇太后降銮从御伫跸观礼绿蘧既具紞方修仪发椒闱化动中县　北齐为蚕坊蚕宫　隋志周礼王后蚕于北郊汉法于东郊魏遵周礼于北郊晋太康六年于西郊依汉故事宋大明四年始于台城西白石里为西蚕设兆域置大殿七间又立蚕观　后周制后乗翠辂至蚕所奠先蚕西陵氏神【自齐周及隋多依晋仪损益】
　　唐亲蚕
　　纪贞观元年三月癸巳皇后亲蚕【防要贞观元年三月十日文德后率内外命妇有事于先蚕】显庆元年三月辛巳皇后亲蚕总章二年三月癸巳皇后亲蚕上元元年三月己巳皇后亲蚕二年三月丁巳天后亲蚕祀先蚕于邙山之阳开元元年三月辛巳【十人日旧纪云辛卯】皇后亲蚕乾元二年三月己巳皇后亲蚕　志皇后季春吉已享先蚕遂以亲桑【隋上已祭先蚕】散齐三日于后殿致斋一日于正寝一日于正殿致斋之日尚服率司仗布侍卫司賔引内命妇陪位六尚以下各服其服诣后殿奉迎皇后服钿钗礼衣结佩乗舆出自西房华盖警跸降就斋室散斋散斋之日内侍率内命妇之吉者使蚕于蚕室前享二日大乐令设宫县之乐于坛南内壝之内女工各位于县后右校为采桑坛于坛南二十歩所方三丈高五尺四出陛尚舎量施帷障于外壝之外设御位于坛之东南西向又设御采桑位于坛上东向享日司设升设先蚕氏神座于坛上其日六尚以下诣室奉迎尚服负寳内仆进厌翟车皇后服鞠衣乗舆以出华盖侍卫警跸皇后升车尚功奉钩司制进筐载之内命妇及六尚等乗车从驾次大次门外降车停大次半刻顷出次入自东门至版位乐三成受币跪奠于神座已奠乃奉毛血跪奠于神座前皇后复位复升自坛酌醴齐进先蚕氏神座前奠爵尚仪读祝文皇后再拜饮福受胙复位尚宫曰礼毕引诣采桑坛尚功奉金钩采桑三条止内外命妇以次采至蚕室尚功以桑按蚕母蚕母切之以授婕妤食蚕洒一薄止车驾还宫之明日内外命妇设防于正殿如元防之仪命曰劳酒　张后传亲蚕苑中羣命妇相礼仪物甚盛百官志掖庭局公桑养蚕会其课业　防要永徽三
　　年三月七日【甲子】制以先蚕为中祠后不祭则皇帝遣有司享之如先农　祭先蚕乐章二奏永和之舞显庆三年洗马郭瑜撰　先天二年三月二十八日【辛卯】皇后亲祠先蚕自嗣圣以来礼废至是重行　开元十五年五月上命宫中育蚕丁酉夏至赐贵近丝人一綟　宗以六宫亲蚕丝赐近臣崔沔献御丝赋【见顔鲁公集徐彦伯南郊赋率先金薄之钱谨覆瑶箱之燕】　通典北齐先蚕坛髙五尺方
　　二丈四陛陛各五尺皇后蚕坛髙四尺方二丈四出陛广八尺隋置坛于宫北三里髙四尺唐在长安宫北苑中髙四尺周回三十步
　　至道养蚕经
　　元年冯翊民李元真献养蚕经一卷五月十九日甲子上观之以不忘本业畱书禁中赐钱万　崇文目淮南王蚕经三卷孙氏蚕书二卷
　　景德祀先蚕　坛　政和亲蚕无斁殿　宣和亲蚕
　　景德三年二月【一本二十一日】丙申资政殿大学士王钦若言古者皇后亲率嫔御以祀先蚕是以开寳通礼郊祀录并有亲蚕祝辞属之命妇不若归于有司乃诏自今依先农例遣官摄事三月二十八日太常礼院言按周礼蚕于北郊以纯阴也汉蚕于东郊以春桑生也晋蚕于西郊与借田对其方也伏请约附古事筑坛于东郊从桑生之义其坛酌中用北齐之制设一壝二十五歩如淳化四年中祠礼例毎季春吉日有司摄事从之遣官择地以闻乃饰旧九宫坛为之　一本云享先蚕者自唐乾元三年祠于苑中是后旷絶开寳通礼季春吉已享于公桑有司摄事景德三年二月二十一日资政殿大学士王钦若言切以九年之储以谷帛为本万民之业以农桑为先故千畆之祀王者所以劝耕民吉已之祠王后所以率蚕妇稽往古之制皆合亲行从后世之宜亦当摄祭伏见开寳通礼郊祀录并有亲蚕祝祠盖由中宫未尝亲祭是以礼司缺而不举义纂云后亲飨贵妃亚献昭仪终献摄事则尚宫初献尚仪亚献尚食终献臣谓属之命妇不若归于有司按周礼大宗伯后不祭则摄而荐彻王后之事而宗伯得摄之农桑衣食万人不宜独缺先蚕之祭皇帝遣有司享之如先农可也诏礼官详考摄祭故事以闻乃请于东郊择地筑坛取汉制以春桑生之义坛高五尺方二丈四出陛陛广五尺一壝祀礼如中祠遣太常光禄卿奉祀祝辞以先农为准奏可元丰四年十月详定礼文所言唐月令注以先蚕为天驷按先蚕之义与先农先牧先炊一也闻元礼享先蚕为瘗埳于坛之壬地义罗曰无燔柴之仪王泾郊祀录载祝文曰惟神肇兴蚕织则是始蚕之人明矣今坛在东郊熙寜祀仪又有燎坛则沿袭唐月令以为天驷误矣周礼后蚕北郊以纯阴为尊请为坛北郊以享始蚕之人不设燎坛瘗埋以祭从之大观四年四月二十八日议礼局言开元礼享先蚕币以黒请从黑以合至阴之义政和元年四月二十一日于坛侧度地筑公桑蚕室其亲蚕殿名曰无斁宣和元年三月二十八日皇后亲蚕于延福宫【于宫筑采桑坛馆织室服用鞠衣】六年闰三月三日亲蚕　太宗游金明池召田妇数十人于殿上赐席使坐问以民间疾苦田妇愚戆无所隠避赐帛遣之　太宗兴于侧微民事固无不知恐富贵而防之也每临朝无一日不言及稼穑　真宗乳母秦国夫刘氏本农家也喜言事真宗自幼闻之故为开封尹以善政着闻及践大位咸平景徳之治为有宋隆平之极景徳农田勅至今称为精当　司马光奏哲宗乞省览农田封事
　　绍兴宫中蚕
　　绍兴二年四月二十四日上谓辅臣曰宫中亦自育蚕欲知女工艰难俾每事质俭五年三月甲午上曰朕令宫中养蚕庶知稼穑艰难七年五月十一日常博黄积厚请季春吉已日享先蚕从之十五年閠十一月十八日太常丞王湛请于禁中行亲蚕之礼不果行　祖宗时于延春阁两壁画农家蚕织甚详元符间因改山水　六年六月丁酉谕宰臣曰宫中亲种一方稻　女执懿筐爰求柔桑　防防其状屡化如神　占之五帝　缫三盆修六服　海人氷蚕园客丝绪　神蚕之木帝女之林　鸣鸠醉椹之朝戴鵀降桑之日鸳帷就
　　列鷩服斯临　翠葢参差翟扇容裔荀卿杨泉有蚕赋
　　观稼【务农】
　　禹式耦耕
　　大戴礼曽子制言篇昔者禹见耕者五耦而式过十室之邑则下为秉德之士存焉【亦见荀子大畧篇及通鉴外纪】　书禹暨稷播奏庶艰食　尧命羲仲平秩东作舜咨牧曰食哉惟时　论语禹稷躬稼而有天下
　　周成王观农事
　　成王亲与后世子出观农事其诗曰曾孙来止田畯至喜又率田畯之吏使民耕作噫嘻之诗曰率时农夫播厥百谷　诗小雅甫田曾孙来止以其妇子馌彼南畆田畯至喜笺云曾孙谓成王也田畯司啬今之啬夫也成王来止谓出观农事也亲与后世子行使知稼穑之艰难也为农人之在南畆者设馈以劝之　大田曾孙来止云云笺云成王出观农事馈食耕者以劝之正义成王出观农事因即祭祀故云成王之来则又禋祀四方之神祈报焉毛以为成王亲循畎畆以观稼穑也书周公作无逸知稼穑之艰难【注成王即政恐其逸豫故以所戒名篇】曾孙之稼如茨如梁曾孙之庾如坻如京【甫田】既方既皁既坚既好【大田】实颖实栗是获是畆【生民】明昭上帝迄用康年庤乃钱鏄奄观铚艾【臣工】亦服尔耕十千维耦【噫嘻】载芟载柞其耕泽泽千耦其耘徂隰徂畛播厥百谷实函斯活载获济济有实其积【载芟】畟畟良耜俶载南畆获之挃挃积之栗栗【良耜】　馌彼南畆田畯至喜上所以劳之也骏发尔私终三十里言上所以劝之也　治生于敬畏为国者每念稼穑之劳后妃不忘织絍之事则心之不存者寡矣周公告成王见于诗有若七月皆言农桑之也见于书有若无逸欲其知稼穑之艰难知小人之依也
　　汉文帝劝农诏
　　文纪二年九月诏亲率羣臣农以劝之赐田租半十二年三月诏曰朕亲率天下农十年于今吾诏书数下岁劝民种树其赐租税半十三年六月诏曰农有租税之赋劝农之道未备其除租税后元年三月诏议民食　力田置常员亲耕具礼仪其后师丹言孝文务劝农桑帅以节俭　景帝元年正月诏徙民寛大地五月令田半租后二年四月诏亲耕以奉粢盛三年正月令郡国劝农桑【禁采黄金珠玉】　武帝末年悔征伐诏曰方今之务在于力农　元鼎六年诏令吏民勉农尽地利　宣帝本始四年正月诏农者兴徳之本
　　汉劭农
　　文纪阳朔四年春正月诏曰洪范八政以食为首先帝劭农薄其租税宠其强力令与孝弟同科间者民弥惰怠乡本者少趋末者众将何以矫之方东作时其令二千石勉劝农桑出入阡陌致劳来之【阡陌田间道也南北曰阡东西曰陌盖秦时商鞅所开】　武纪建昭五年三月诏方春农桑兴是月劳农劝民无使后时　武纪元狩三年秋遣谒者劝有水灾郡种宿麦【董仲舒説武帝诏司农使闗中民益种宿麦】　后纪安帝永初三年七月庚子诏长吏案行在所皆令种宿麦务尽地力　后循吏传王景建初八年迁庐江太守教用犂耕又训令蚕织为作法制皆着于乡亭　茨充为桂阳教民种殖桑柘麻纻之属劝令养蚕织屦　马融广成颂宜幸广成观宿麦收藏
　　汉章帝观收获
　　纪建初七年秋九月甲戌幸偃师东渉卷津至河内诏曰车驾行秋稼观收获因渉郡界皆精骑轻行无他辎重不得輙修桥道远离城郭遣吏逢迎刺探起居出入前后以为烦扰动务省约但不能脱粟瓢饮耳　崔骃西廵颂曰惟秋谷既登上将省敛平秩西成循于西郊昔既春游今乃秋豫　东京赋度秋豫以收成观丰年之多稌嘉田畯之匪懈行致赉于九扈　东平王苍传永平四年春上书曰惟陛下因行田野循视稼穑弭节而旋至秋冬乃振威灵整法驾备周卫设羽旄　南史齐文惠太子幸东田观获稻范云曰愿知稼穑之艰难无徇一朝之宴逸　文选顔延年应诏观北湖田收诗帝晖膺顺动清跸廵广防楼观眺丰颖金驾暎松山
　　唐种麦苑中
　　太子瑛传帝种麦苑中【开元二十二年夏五月】太子诸王侍祭【一本曰率太子以下躬自收获】帝曰是将荐宗庙故亲之亦欲若等知稼穑之艰难因分赐侍臣曰春秋书无麦禾古所甚重比诏使者阅田畆不以实故朕自莳以观其成功　开元十九年亲耕于兴庆宫龙池　刘禹锡集大和戊申大有年诏百官观稼诗有玉烛顺成之句　白居易亦有诗
　　建隆劝农诏
　　建隆三年正月甲戌诏曰生民在勤所寳惟谷先王明训也阳和在辰播种资始宜行劝诱广务耕耘　干德二年正月辛巳诏曰农为政本食乃民天今土膏将起宜课东作之勤使地无遗利岁有余粮四年閠八月乙亥诏曰百姓能广植桑枣开荒田者只纳旧租令佐能劝课种植加一阶　兴国七年閠十二月庚戌诏诸道州府推择一人练土地之宜明种植之法补为农师令相视田畆沃瘠五谷所宜至道元年六月丁酉诏民耕旷土官吏劝课书印纸十一月辛丑诏漕臣申饬　庆厯以贾昌朝领农田　艺祖由建隆至干徳再以尺一之诏勉农功　太宗既耕帝耤命州县立农师敎种艺　章圣分道置使赐农田勅令又蠲农器之税　仁庙明道再耤弁冕举趾进至十有二跬三公已下尽垄乃止　神宗肇开千亩于国之南　周世宗显徳三年防心农穑思广劝课之道命国工刻木为耕夫织妇蚕女之状于禁中召近臣观之学士承防陶谷为赞以美其事其序曰耕于歴山重华之徳也蚕于岐阳太姒之美也我后在宥之四载以为化民成俗者莫如身率乃命有司刻木为耦人耕耘之象又为织妇蚕女之类置于紫庭亦几杖盘盂座右之义也志在足食岂同流马之运人皆有褐且殊昆明之石同颖八蚕可翘足而望岂比获玉钩于山阳空有采桑之号陈金根于钩盾但为弄田之戯哉赞曰寒耕暑织上感皇情帝梧景转迟迟欲行宫帘风度札札有声疲俗是念侈心不萌
　　干德北郊观稼
　　干德二年七月二十三日乙未幸北郊观稼
　　开寳玉津园观刈麦　刈禾　观稻　观稼
　　开寳六年五月癸亥幸玉津园观民刈麦八月丁亥幸观民刈禾【纪云观稼】八年四月戊辰幸观稻九年五月庚辰幸观稼
　　太平兴国幸景风门观刈麦
  </div>
  <div class="pagination">
   <a href="玉海_page116.html">
    上一页
   </a>
   <span>
    ...
   </span>
   <a href="玉海_page112.html">
    112
   </a>
   <a href="玉海_page113.html">
    113
   </a>
   <a href="玉海_page114.html">
    114
   </a>
   <a href="玉海_page115.html">
    115
   </a>
   <a href="玉海_page116.html">
    116
   </a>
   <span class="current-page">
    117
   </span>
   <a href="玉海_page118.html">
    118
   </a>
   <a href="玉海_page119.html">
    119
   </a>
   <a href="玉海_page120.html">
    120
   </a>
   <a href="玉海_page121.html">
    121
   </a>
   <a href="玉海_page122.html">
    122
   </a>
   <span>
    ...
   </span>
   <a href="玉海_page118.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
