<!DOCTYPE html>
<html>
<head>
    <meta charset="UTF-8">
    <title>山堂肆考 - 第 346 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 346 页/共 632 页</h1>
    <div class="content">　　汉邓通蜀郡南安人也以櫂船为黄头郎文帝尝梦欲上天不能有一黄头郎推上天顾见其衣尻带后穿觉而之渐台以梦中隂自求推者郎见邓通其衣后穿即梦中所见也召问其姓名姓邓名通文帝甚悦尊幸之通亦愿谨不好外交虽赐洗沐不欲出于是帝赏赐通以千万数官至上大夫
　　梦别魏征
　　唐魏徴疾太宗梦与征别既寤流涕是夕征卒故白居易撰御制碑文云昔髙宗得良弼于梦中朕失贤臣于觉后
　　梦乗赤龙
　　东观汉记光武召冯异曰我昨夜梦乗赤龙上天及觉心中惊悸异因下席拜贺曰此天命发于精神也遂与诸将定议上尊号又江南李景者昪之长子也昪爱其第三子达故未定储贰昪尝昼寝梦有黄龙绕寝殿柱既寤使人视之乃见景抱楹而立意遂定
　　梦洗白马
　　酉阳杂俎威逺军小将梅伯成善占梦近有优人李伯伶游泾州乞米百斛及归令其弟往取之过期不至昼夜梦洗白马访伯成占之伯成停思曰凡人好反语洗白马防白米也君所忧或有风水之虞乎数日弟至果言渭河中覆舟一粒无余
　　木人被甲
　　汉武帝梦木人被甲而巫蛊起
　　道士授枕
　　唐沈既济枕中记开元七年道士吕翁者得神僊术行邯郸道中息邸舍隠囊而坐俄见少年卢生衣短褐乗青驹亦止邸中与翁言笑卢生顾其衣装弊防乃叹曰大丈夫生世不谐困如是也翁曰子谈谐方适而叹其困何也生曰吾尝志于学自惟青紫可拾今已过壮犹勤亩非困而何言讫而目昏思寐时主人方蒸黄粱翁乃探嚢中枕以授之曰子枕吾枕当令子荣适如志其枕青磁而窍其两端生乃举身而入遂至其家未防登第出将入相五十年夀逾八十以病薨卢生欠伸而寤见其身方偃于邸舍吕翁坐其傍主人蒸黄粱尚未热生蹶然而兴曰岂其梦寐也耶翁谓生曰人世之适亦如是矣生怃然良乆谢曰夫宠辱之道穷达之运得丧之理死生之情尽知之矣此先生所以窒吾欲也敢不受教
　　梦渉水火
　　列子曰隂气壮则梦渉大水而恐惧阳气壮则梦渉大火而燔灼隂阳俱壮则梦生杀
　　梦登柱础
　　北齐阳休之梦登大冢见一铜柱刻为莲花形休之登柱础以手捉柱曰柱转三匝吾当至三公柱遂转三匝后果验
　　当得三公
　　魏杨元稹能解梦广阳王元渊梦着衮衣倚槐树问元稹元稹言当得三公退谓人曰死后得三公耳槐字本傍鬼果为尔朱荣所杀赠司徒
　　当起二子
　　武后梦鹦鹉两翼皆折狄仁杰曰武者陛下之姓两翼二子也陛下起二子则两翼振矣
　　梦日绕城
　　晋明帝防行察王敦敦正昼寝梦日环其城惊起曰此必黄须鲜卑奴也
　　梦星入懐
　　宋余崇字景望在孕时母叶氏梦星入懐而生
　　十八为公
　　见二公
　　四十当贵
　　隋裴寂过华山祠祈神自卜夜梦老人谓曰君年逾四十当贵
　　梦断鞶嚢
　　邓殷为淮南太守梦行水边见一女子虎在后来荡断鞶囊占者以为水边有女汝字也断鞶者新虎头代旧虎头也公不作汝隂太守当作汝南果迁汝隂
　　梦升台铉
　　陈文帝夜梦章昭达升台铉旦以告之后授大将军开府帝曰卿忆梦否何以偿梦昭达曰当效犬马之力以尽臣节余无以奉偿
　　梦手捧天
　　见天
　　梦手捧日
　　宣室志唐杨炎梦登山视日光赫然以左手捧之后登相位
　　梦盗羊入狱
　　酉阳襍俎许超梦盗羊入狱元稹曰当得城阳令后封城阳侯
　　梦乗驴坠水
　　襍俎秘书郎韩泉善解梦卫中行为中书舍人时有故旧子弟以选事投卫论属卫欣然许之駮牓将出其人梦乗驴蹶坠水中登岸而靴不湿选人与韩有旧访之因告以梦时韩被酒戏曰公今选事不谐矣据梦卫生相负足下不沾及牓出果駮放又佥载唐张鷟初为岐王属夜梦着绯乗驴睡中自恠曰我衣緑乗马何为衣绯乗驴其年应举及第授鸿胪丞未经考而授五品此其验也
　　卞忌占梦
　　汉梁节王畅数有恶梦从官卞忌自言能使六丁善占梦注云六丁谓六甲中丁神也若甲子旬中则丁卯为神甲寅旬中则丁巳为神之类是也役使之法先斋戒然后其神至可使致逺方物及知吉凶也
　　东莱论梦
　　宋吕东莱博议形神相接而梦者世归之想形神不接而梦者世归之因因之説曰因羊而念马因马而念车因车而念盖因有牧羊而梦鼓吹曲盖者矣是虽非今日之想实因于前日之想故因与想一説也信如是説无想则无因无因则无梦举天下之梦不出于想而已然叔孙穆梦竖牛之貌于牛未至之前曹人梦公强之名于强未生之前是果出于想乎果出于因乎虽然起乐令于九原吾知其未必能判是议也
　　西堂梦
　　见兄弟
　　南柯梦
　　陈翰大槐宫记淳于棼家广陵宅南有古槐生豪饮其下因醉致疾二友扶生归卧梦二衣使者曰槐安国王奉邀生随二使上车指古槐入一穴中大城朱门题曰大槐安国有一骑传呼驸马逺降引生升殿令生拜王王以金枝公主配之交驩成礼情意日洽王曰吾南柯郡政事不理屈卿为守生至郡省风俗察疾苦郡中大理凢二十载百姓立生祠王赐爵锡邑位居台辅生五男二女公主遇疾而薨生请护丧赴国塟主于盘龙冈王因命生曰卿可暂归本里一见亲族诸孙无以为念复令二使送出一穴遂寤因与二客寻古槐下穴洞然明朗可容一榻上有土壤为城郭台殿之状二大蚁素翼朱首乃槐安国王又穷一穴直上南枝羣蚁亦处其中即南柯郡也是夕风雨暴发旦视其穴遂失羣蚁不知所之












　　山堂肆考卷一百三十九
<子部,类书类,山堂肆考>
　　钦定四库全书
　　山堂肆考卷一百四十　　明　彭大翼　撰人事
　　姓氏
　　史记注天子赐姓命氏诸侯命族族者氏之别名也姓者所以统系百世使不相别也氏者所以别子孙之所自出故世本之篇言姓则在上言氏则在下又通志三代之前姓氏分而爲二男子称氏妇人称姓氏所以别贵贱故贵者有氏贱者有名无氏姓所以别婚姻故有同姓异姓庶姓之别三代之后姓氏合而爲一于文女生爲姓故姓之赐多从女姬姜嬴姒姚嬀姞妘婤姶防嫪之类是也一说大抵姓可呼爲氏氏不可呼爲姓
　　同姓
　　舜纪五帝三王自黄帝至舜禹皆同姓而异其国号以章明德故黄帝爲有熊颛顼爲高阳帝喾爲高辛帝尧爲陶唐帝舜爲有虞禹爲夏后而姓姒氏契爲商而姓子氏稷爲周而姓姬氏又宋吕东莱曰孟仲季臧同出于鲁也淤国封印公父伯张同出于郑也向华荡乐鳞鱼仲老同出于宋也栾高崔国叔仲东郭同出于齐也
　　异姓
　　左隐十一年滕侯薛侯来朝争长公使羽父请于薛侯曰周之宗盟异姓爲后
　　以封爲氏
　　文王封子时叔于沈其后爲沈氏太公望本姓姜氏封于吕故曰吕尚武王封泰伯曾孙于阎其后爲阎氏晋穆侯封少子成师于韩其后爲韩氏晋献公封毕万于魏其后爲魏氏宋公子段食于禇其后爲禇氏宋太公食于萧其后爲萧氏楚贲皇食于苗其后爲苗氏晋叔向食于杨其后爲杨氏杞之后食于娄故爲娄氏越之后食于欧山之阳故爲欧阳氏
　　以官爲氏
　　春秋时祭仲初爲祭封人守封疆者后以爲氏汉孝文时居官者长子孙遂以官爲氏若仓氏库氏则仓库吏之后也
　　以字爲氏
　　左隐八年无骇卒羽父请諡与族公问族于众仲众仲对曰天子建德因生以赐姓胙之土而命之氏诸侯以字爲諡因以爲族官有世功则有官族邑亦如之公命以字爲展氏朱子语録以字爲諡窃恐諡本氏字如郑之国氏本子国之后驷氏本子驷之后如此之类所谓以字爲氏因以爲族也
　　以名爲氏
　　陈伯袁之后爲袁氏齐公子高之后爲高氏卫公子惠孙之后爲孙氏宋公子乐父之后爲乐氏宋司寇牛父之后爲牛氏鲁闵子骞之后爲骞氏
　　赐氏以国
　　潜夫论凡氏之兴九事赐氏以国齐鲁宋卫也赐氏以諡戴武宣穆也赐氏于号唐虞夏商也赐氏以官若司寇司马赐氏以爵若王孙公孙赐氏以字若孟孙叔孙赐氏以居若东门西门三乌五鹿以忠赐也巫氏匠陶以事赐也
　　赐氏以生
　　唐张说曰古未有姓如夷狄然自炎帝之姜黄帝之姬始因所生之地而赐之姓又朱子语録如舜生于嬀汭武王遂赐陈胡公满为妫姓此卽所谓因生以赐姓也
　　三大姓
　　战国时楚三大姓昭屈景齐二大姓怀与田也
　　三右姓
　　六帖唐贞观氏族志以第一等爲右姓路氏着姓略以盛门爲右姓栁冲姓族系録以四海望族爲右姓
　　四姓
　　唐栁芳论曰尚书领防而上爲甲姓九卿若方伯者爲乙姓散骑常侍大中大夫爲丙姓吏部正员外郎爲丁姓凡得入者谓之四姓国史补四姓者荥阳郑冈头卢泽底李土门崔皆爲鼎甲又太原王亦四姓之匹
　　五姓
　　六帖以崔卢李郑爲四姓加太原王氏号爲五姓
　　赐姓刘
　　汉娄敬劝汉高祖都长安赐姓刘又汉初项他项伯项襄皆项籍之族亦赐姓刘
　　赐姓金
　　汉金日防本匈奴休屠王之子武帝赐姓金
　　赐姓李
　　唐李世勣本姓徐武德二年从李宻归朝廷诏授勣黎州总管封英国公赐姓李附宗正属籍又李元纮本姓丙赐姓李爲雍州司户
　　赐姓宿
　　北史宿石朔方人祖若根魏明元时赐姓宿氏石尚公主
　　封松爲姓
　　古今姓纂秦始皇遇雨止松下封松爲五大夫后人因氏焉
　　指李爲姓
</div>
    <div class="pagination">
<a href="山堂肆考_page345.html">上一页</a><span>...</span><a href="山堂肆考_page341.html">341</a><a href="山堂肆考_page342.html">342</a><a href="山堂肆考_page343.html">343</a><a href="山堂肆考_page344.html">344</a><a href="山堂肆考_page345.html">345</a><span class="current-page">346</span><a href="山堂肆考_page347.html">347</a><a href="山堂肆考_page348.html">348</a><a href="山堂肆考_page349.html">349</a><a href="山堂肆考_page350.html">350</a><a href="山堂肆考_page351.html">351</a><span>...</span><a href="山堂肆考_page347.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
