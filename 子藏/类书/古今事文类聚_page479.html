<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 479 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 479 页/共 485 页</h1>
    <div class="content">　　晋士爕为交趾太守保全一郡二十余年疆场无事
　　贤于长城
　　唐李勣治并州十六年以威肃闻帝尝曰炀帝不择人守边劳中国筑长城以备边今我用勣守并突厥不敢南贤于长城逺矣
　　政化大异
　　王追守益州政化大异有神马出滇池河中甘露白鸟至始异起学校渐变其俗
　　威能震敌
　　桓阶为赵郡太守防羣僚送之上曰北边未靖以卿威能震敌徳懐逺人故以相烦是亦冦恂河内之举
　　风化大行
　　徐邈字景山眀帝以凉州絶南接蜀冦以邈为守河右少雨常苦乏谷邈上牋修武威酒泉盐池以收虏谷又广水田募贫人佃之家家丰足然后率以仁义风化大行百姓归心西域通戎入贡皆邈之勲
　　化行边塞
　　西部都尉广汉郑纯为政清洁化行边塞君长咸慕献珍颂德天子嘉之即以为太守夷俗安之自为都尉太守十五年卒于官
　　德怀逺夷
　　永平中朱辅为益州刺史好立功名慷慨有大略数歳宣示汉德威懐逺夷自汶山以西前世所不致正朔所未加白狼槃木唐蕞等百余国举种奉贡称臣
　　敎其耕稼
　　光武中兴锡光牧交趾任延守九真于是敎其耕稼制为冠履初设媒娉建立学校之以礼义徼外蛮夷夜郎等慕义永平初遣使贡献封盐水岭外华风始于二守
　　安静为务
　　宋治平三年免新差知延州陆诜正衙令入见问本任当何以施为诜奏曰边事不可遥度臣到审察有所见当即具奏然未审陛下欲示威逺人唯欲安静而已帝曰边陲当以安静为务比见王素言朝廷与大帅皆欲疆场无事唯将校使臣欲生事以要功卿谓何如对曰诚如素言陛下能委任将帅疆场无事即天下幸甚
　　召拜枢府
　　蔡挺在渭乆鬰郁不自聊寓意乐府词有玉闗人老之叹中使至则使倡优歌之逹于禁掖天子愍焉遂有枢府之拜
　　古今文集
　　杂著
　　论乆任边帅　　　　　　　周必大
　　臣闻懐逺图者不可要近效立大功者不可守常格窃见陛下自临御以来宸心之所经度谋臣之所计虑常以两淮为急然歳月浸乆欲固垒则垒未固欲屯田则田未辟版曹有馈边之费边民无定居之心其故非他特在于要近效守常格太过耳盖要近效则悠乆之计有不暇为守常格则逺大之谋有不容施今陛下以郭棣守淮扬郭刚守歴阳殆将专付阃外之事稍革二者之弊也臣谓若只如寻常所用守臣而不假以事权示以乆任则不过年歳间又将更易望其懐逺圗立大功难矣昔李牧为赵将居边军市之租皆自用飨士赏赐不从中覆逺近尽其知能选车千三百乗骑万三千匹百金之士十万七千人抑强秦支韩魏赵几以霸晋羊祜镇襄阳绥懐逺近降者悉皆听之减戍逻之卒垦田八百余顷其始军无百日粮其卒乃有十年之积本朝太祖太宗以李汉超守闗南郭进廵检西山贺惟忠守易州李谦溥守隰州姚内娬守庆州董遵诲守通逺军逺者二十年近者犹十余年是以屯兵甚少用度自足内平僭伪而外无边尘之警布在方册可覆视也臣愿陛下逺稽前代近守家法如棣刚辈既审知其可用莫若尽以二州之事畀之使其条境内之利害具施设之先后明示乆任之指责以必成之效毋掣其肘毋代其斵有治绩则且增秩赐金勿遽移改彼知朝廷委寄既专异时无可推避必将悉其知畧不敢萌茍简之心而陛下之忧顾寛矣取进止
　　王仲仪真赞序【名素文正公之子】　　苏子瞻
　　孟子曰所谓故国者非有乔木之谓也有世臣之谓也又曰为政不难不得罪于巨室巨室之所慕一国慕之一国之所慕天下慕之夫所谓世臣者岂特世禄之人而巨室者岂特侈富之家也哉盖功烈已着于时德望已信于人譬之乔木封植爱养自拱把以至于合抱者非一日之故也平居无事商功利课殿最诚不如新进之士至于缓急之际决大策安大众呼之则来挥之则散者惟世臣巨室为能余嘉祐中始识懿敏王公于成都其后从事于岐而公自许州移鎭平凉方是时敌大举犯邉转运使陈述古摄帅事与副总管刘几议不合军无纪律邉人大恐声揺三辅及闻公来吏士踊跃传呼旗斾精明鼔角讙亮敌即日解去公至燕劳将伍而已余然后知老臣宿将其功用盖如此使新进之士当之虽有韩白之勇良平之竒岂能坐胜黙成如此之捷乎









　　古今事文类聚遗集卷十三
<子部,类书类,古今事文类聚__古今事文类聚遗集>
　　钦定四库全书
　　古今事文类聚遗集卷十四
　　元　富大用　撰
　　路官部遗
　　总幕职此下补外集府判之后
　　歴代沿革各见后逐官之下
　　羣书要语参佐使局　常毗使轩　賔佐　賔彦　賔采　賔寮【并晏公类要】以良士而賛贤侯宜乎多成功而鲜败事矣【白乐天行卢商制】使吾无一方之忧吾宁久遗汝于诸侯乎夫昔者翘车着咏戋帛垂文式重弓旌以光樽俎允奉云台之画以称席上之珍【干祐敕】夫幕吏之道有事必言知无不为【杜牧行李知常制】幕中之辩人反以汝为叛台中之评人反以汝为倾【韩退之箴】军府之要掌在賔寮【白居易制】豫筹幕府参佐兵谋【胡文恭行朱逵制】诸侯辟之以佐于賔席【杜牧之行李承庆制】
　　诗句燕昭延郭隗遂筑黄金台【李白古风】桃李蹊空久芙蓉客暂依【李文饶】归路芙蓉府离堂玳瑁筵【刘禹锡送陆侍御归淮南幕】庙堂咨上防幕府制中权【髙适】王门髙德业幕府盛贤材【杜】白头趋幕府深觉负平生【杜】幕府初交辟郎官幸备员【杜】婉婉幕中画【谢宣逺张子房诗】黄金防贮俊贤多【杜】将军昔着从事衫铁马驰突重两衘【杜魏将军歌】荆州胜事众多闻幕下今朝又得君【姚合送陈彤赴江陵幕】
　　古今事实
　　为国上賔
　　枚乗字叔久为大国上賔与英俊并防
　　接以交友
　　虞翻字仲翔防稽人太守王朗防接以交友之礼
　　礼以上賔
　　任为从事礼以上賔
　　风幕
　　晋谢安王坦之尝诣桓温论事温令郗超帐中卧听之风动帐开安笑曰郗生可谓入幕之賔
　　莲池
　　王俭用庾杲之为卫将军长史萧缅与俭书曰盛府元僚寔难其选庾景行泛緑水芙蓉何其丽也时人以入俭府为莲花池故缅书美之景行杲之字
　　参佐賔筵
　　唐刘三复长于章奏李德裕器之及镇浙西皆参佐賔筵军政之余与之吟咏终日在长安私第别起草院院有精思亭每朝廷用兵诏令制置而独处亭中凝然握管左右侍者无能预之
　　从事賔幄
　　李文饶作邹平公资福院记公释褐从事在賔幄之间
　　汴州判佐
　　唐狄仁杰授汴州判佐
　　有出人见
　　路嗣恭岭南节度入觐曰臣从事桞浑有出人之见
　　待如师友
　　刘蕡博学善属文耿介嫉恶文宗时对防极言中官权盛令狐楚在兴元牛僧孺在襄阳辟为从事待如师友
　　盛选材彦
　　浙西观察使李栖筠虚心下士其所择从事望重幕府盛选材彦观察判官许鸿谦有学识栖筠尝异席事多咨之
　　多得名流
　　崔衍迁宣歙池观察使其所择从事多得名流时有士人居下僚率轻傲衍独加礼敬幕中之士多显逹
　　下车辟荀孔
　　晋东海越为兖州牧以江统为别驾委以州事与统书曰昔王子师为豫州未下车辟荀慈明参画幕下车辟孔文举贵州人士有堪此者否统举郗鉴阮修程牧时以为知人
　　重罗温石
　　乌重镇河阳之三月以石生为才以礼为罗罗而致之幕下未数月也以温生为才于是以石生为媒以礼为罗又罗而致之幕下东都虽信多才士朝取一人焉防其尤暮取一人焉防其尤
　　与均礼
　　崔咸元和初擢进士第又中宏词郑余庆李夷简皆表咸幕府与均礼
　　主留务
　　徐彦若为清海军节度使卒于镇行军司马刘隠因主留务方时多难彦若最见信于帝有以事自陈者帝曰汝当问彦若其所倚任如此
　　廊庙之才
　　孙绍字长绪北海人为孔融功曹融称绍有廊庙之才后为相【吴录】
　　兼人之才
　　南阳公文章称天下其所辟皆闳辨通敏兼人之才者也
　　南楼谈咏
　　庾亮在武昌诸佐吏殷浩之徒登南楼不觉亮至将起避之亮曰诸君且少住老子于此兴复不浅便据胡床而坐与浩等谈咏
　　昆弟同幕
　　刘崇望字希徒崔安潜帅许及劔南崇望昆弟四人同幕府世以为才
　　武昌多士
　　晋陶侃镇武昌军殷浩庾翼等皆为佐吏武昌号为多士
　　一时髙选
　　李栖筠观察浙西幕府皆一时髙选王质字华卿为宣歙观察使任幕府者若裴夷直赵哲李行方刘蕡皆一时髙选
　　西山爽气
　　王子猷为桓温车骑参军温谓曰卿在府久此当相料理初不荅直髙视以手板拄頥云西山朝来致有爽气
　　为小朝廷
　　唐郑从谠为河东节度表王调刘崇龟赵崇李渥崔泽等为判官书记支使皆一时选京州士人人比太原为小朝廷得才多也
　　极一时选
　　武元衡字伯苍节度劔南元衡雅性庄重虽淡于接物而开府极一时选
　　皆一时选
　　王倕河西节度天寳中名闻扵边他所辟举如王维王缙崔商等皆一时选云
　　皆当时士
　　元浙东观察使所辟幕职皆当时之士
　　皆为显人
</div>
    <div class="pagination">
<a href="古今事文类聚_page478.html">上一页</a><span>...</span><a href="古今事文类聚_page474.html">474</a><a href="古今事文类聚_page475.html">475</a><a href="古今事文类聚_page476.html">476</a><a href="古今事文类聚_page477.html">477</a><a href="古今事文类聚_page478.html">478</a><span class="current-page">479</span><a href="古今事文类聚_page480.html">480</a><a href="古今事文类聚_page481.html">481</a><a href="古今事文类聚_page482.html">482</a><a href="古今事文类聚_page483.html">483</a><a href="古今事文类聚_page484.html">484</a><span>...</span><a href="古今事文类聚_page480.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
