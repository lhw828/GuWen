<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 89 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 89 页/共 485 页</h1>
    <div class="content">　　十三嵗
　　东方朔曰臣少失父母长飬兄嫂年十三学书三冬文史足用
　　王羲之年十三谒周顗顗异之时重牛心炙坐客未啖顗先割啗羲之以是知名
　　陶渊明诗雍端年十三不识六与七
　　王勃年十三作滕王阁序
　　杨収年十三通大义属文所赋辄就吴人号曰神童李白送魏万诗十三能文史挥笔如振绮
　　五代张策少聦悟父同居洛阳浚井得古鼎铭曰魏黄初元年春二月防年十三啓曰汉建安二十五年曹公薨改元建康是嵗文帝受禅又改黄初是黄初元年无二月也同軰惊异之
　　晏元献公殊父本抚州弓手晏幼能文李虚已知徐州一见竒之荐于杨大年以闻年十三真宗面试诗赋疑其宿着明日再试文采愈美上大竒之即除秘书省正字
　　桞开父承翰为南县令有盗入其家众不敢动开年十三亟取劔逐之盗逾垣挥剑防其足二指
　　十四嵗
　　北史刘昞年十四就博士郭瑀学瑀有女始笄妙选良偶有心于昞遂以妻焉
　　黄宪年十四荀淑竦然异之揖与语移日不能去谓宪曰子吾之师表也
　　祖逖年十四五犹未知书诸兄每忧之后乃览书传杜甫徃昔十四五出游翰墨场
　　邢惇夫年十四作明妃引
　　十五嵗
　　子曰吾十有五而志于学
　　东方朔曰臣十五学击劔
　　陈蕃字仲举年十五居室不治人曰孺子何不扫除曰大丈夫当扫除天下安能事一室乎
　　吕防年十五六窃从姊夫邓当战当见惊呵叱不能止归告防母母怒之防曰贫贱难可居设有功当富贵阮籍与王浑为友子戎年十五随浑在郎舍籍谓浑曰濬仲【戎之字】清赏非卿伦也共卿言不如共阿戎谈元稹十五擢明经
　　开元初常敬忠十五嵗上书言能一过诵千言张燕公召曰能十过诵万言乎曰能以万言试之十过已通熟矣
　　杜甫诗忆昔十五心尚孩健如黄犊走复来
　　十六嵗
　　东方朔曰臣十六学诗书诵二十二万言
　　狄青年十六时其兄素与里人号鐡罗汉者闘于水濵至溺杀之保伍方缚素青适饷田见之曰杀罗汉者我也人皆释素而青青曰我不逃死然待我救罗汉庶几复活若决死者我未晩也众从之青黙祝曰我若贵罗汉当苏乃举其尸出水数斗而活人咸异之
　　十七嵗
　　孔子年十七鲁大夫孟厘子病且死诫其嗣懿子曰孔丘圣人后年少好礼吾即没若必师之
　　韩愈曰李氏子蟠年十七好古文请学于余余嘉其能行古道作师说以贻之
　　钱希白年十七举进士御试三题日中而就言者以其轻俊而黜之苏易简曰钱易者李白才也
　　十八嵗
　　贾谊年十八名称郡中河南尹吴公举之
　　房龄年十八隋高孝基曰此郎当为国器但恨不见其耸壑昻霄耳
　　陈子昻字伯玉年十八未知书以富家子尚气决弋愽自如他日入郷校感悔即痛脩饬所论著为当世法程伊川年十八作颜子所好何学论
　　张载尝谈兵年十八以书谒范仲淹仲淹责之曰儒者自有名教可学何事于兵载感其言益穷六经至释老书无不读
　　王宣徽拱辰汪端明应辰皆年十八作大魁
　　十九嵗
　　鲁昭公年十九犹有童心
　　东方朔曰臣十九学孙吴兵法战阵之具钲鼓之教亦诵二十二万言
　　唐杨于陵年十九登进士第再登博学宏词科浙西观察使韩滉有爱女方择壻谓其妻曰吾阅人多矣无如杨生以女妻之生子复爲相
　　苏子由年十九上韩太尉书
　　朱元晦年十九作逺游篇
　　二十嵗
　　司马迁二十而南游江淮上防稽探禹穴窥九疑浮沅湘北渉汶泗讲业齐鲁之郊观夫子之遗风郷射邹峄阨困蕃薛彭城过梁楚以归
　　陆机二十作文赋
　　二十一嵗至三十嵗
　　陆逊年二十一始仕幕府
　　东方朔曰臣年二十二长九尺三寸目若悬珠齿若编贝勇若孟贲防若庆忌亷若鲍叔信若尾生若此可以为天子大臣矣臣朔昧死以闻
　　贾生死年二十二
　　王溥年二十二状元及第
　　苏子瞻二十二嵗登科二十四嵗中制科
　　程明道二十二三嵗作定性书
　　邓禹年二十四光武使使者拜为司徒
　　周瑜授建威中郎时年二十四呉中呼为周郎以恩信着于庐
　　苏明允上欧阳公书年二十五始知读书
　　富文忠公弼问邵伯温年几何娶未对曰年二十四未娶公曰吾年二十八登第方娶
　　李贺年二十七有玉楼之召
　　宋王僧绰为侍中年二十九始兴王濬问其年僧绰自嫌早达逡廵良乆乃啓其谦退如此
　　孔子曰三十而立
　　山涛叹曰年几三十不为家公所知
　　王述年三十尚未知名人或谓之痴王导辟为中兵属公问以在东米价述张目不答导曰王掾不痴人何言痴
　　三十一嵗至四十嵗
　　范仆射宗尹为参政时年三十一拜相时年三十二卒年三十九然有五子兼有孙人谓其享年虽不永而人间之事畧备
　　顔子三十二嵗短命而死
　　潘岳秋兴赋序曰余春秋三十有二始见二毛
　　王溥状元及第六年拜相时年三十二罢相归时年四十二在具庆下
　　宋谢晦为宣州刺史颇有矜色将之镇诣叔光禄澹澹问年晦曰三十五澹笑曰昔荀中郎年二十已为北府都督比之为老矣晦有愧色
　　桞子厚书曰前过三十七年与瞬息无异后所得者其不足把玩亦已审矣
　　崔湜年三十八执政尝暮出端门缓辔讽诗张说见之曰文与位固可致其年不可及
　　韩愈年未四十而视茫茫而髪苍苍
　　孔子四十而不惑　又曰四十五十而无闻斯亦不足畏也已
　　孟子四十不动心
　　谢为桓温掾温曰谢掾年四十必拥旄杖节
　　山涛年四十始为郡主簿功曹后拜吏部尚书
　　孟浩然四十为游京师
　　裴寂过华山祠祈神自卜夜梦老人曰君年逾四十当贵
　　四十一嵗至五十嵗
　　谢安年已四十余始有仕进意高崧曰卿高卧东山将如苍生何
　　卲尧夫年四十余始娶
　　孔子年四十二退而脩诗书礼乐弟子弥众
　　蔡泽从唐举相曰富贵吾所自有吾所不知者夀也举曰先生夀从今日以徃四十三嵗
　　徐邈年四十四始补中书舍人帝宴酣之后好为手诏辞章邈还省刋削然后出之
　　苏子瞻年四十四李定论公作诗文谤讪朝政责黄州黄鲁直年四十四入史局八年而丁家艰
　　杜甫言于中宗曰臣自七嵗属辞且四十年然衣不盖体常寄食于人伏惟天子哀怜之拔泥涂之乆辱则臣之述作虽不足鼓吹六经至沉鬱顿挫扬雄枚臯可及也
　　杨大年年三十七为翰林学士昼寝于玉堂忽梦懐玉山人来谒出一牒冩三十七字大年惊曰得非数乎许添乎山人命笔一防为四十七字至其数果卒【玉壶清话】蜀何祗梦井中生桑以问占梦赵直直曰桑非井中之物防当移植然桑字四十下八夀恐不过此祗后至犍为太守四十八果卒
　　齐禇彦回少病笃梦人与卜蓍一具遂差果年四十八而薨
　　岑文本曰马周火色鸢肩腾上必速恐不能乆卒年四十八
　　韩愈曰余生四十有八年发之短者日益白齿之摇者日益脱聦明不及于前时道德日负于初心作五箴以讼其恶
　　李适为工部侍郎年四十九梦与人论大衍数寤而曰吾夀尽此勑其子于覇陵原西营墓树松未病衣冠寝石榻上
　　孔子五十而知天命
　　蘧伯玉年五十而知四十九年非注卫大夫蘧瑗今年所行是则还顾知去年之所行非也嵗嵗悔之以至于死故有四十九年非【淮南子庄子作六十】
　　陶渊明游斜川诗开嵗倐五十吾生行归休念念动中懐及辰为兹游
　　朱买臣尝刈薪樵卖以给食行且诵书妻亦负载相随妻羞之求去买臣笑曰我年五十当富贵今已四十余矣待我富贵报汝妻恚怒曰如公等终饿死沟中耳不能留即听去
　　宗欲以张嘉贞为相嘉贞曰昔马周血气方壮太宗用之能尽其才甫五十而没向使用少晩则无及
　　五十一嵗至六十嵗
　　晋孔愉元帝命为叅军始出应召年已五十余矣陶渊明与子书曰吾年过五十而穷苦荼毒性刚才拙与物多忤尝北窓下卧遇凉风暂至自谓是羲皇上人苏子瞻年五十一除中书舍人又除翰林侍读五十九嵗谪惠州
　　孔融书云五十三年融又过二
　　黄鲁直五十一嵗谪黔州五十四嵗移戎州
　　南史梁武帝遣领军司马王升之以手诏徴谢朏升之先至何所恐朏不出乃下牀跪受诏及升之从谢朏所还问以出期以应召荅升之曰吾年已五十七月食四斗米不尽何容复有宦情升之失色不能答孔子年五十六由大司防摄行相事于是诛鲁大夫乱政者少正卯与闻国政
　　孔子六十而耳顺
　　公孙年六十召为博士
　　元德秀死族弟结哭之恸曰生六十年未尝识女色吾哀之以戒荒滛之徒
</div>
    <div class="pagination">
<a href="古今事文类聚_page88.html">上一页</a><span>...</span><a href="古今事文类聚_page84.html">84</a><a href="古今事文类聚_page85.html">85</a><a href="古今事文类聚_page86.html">86</a><a href="古今事文类聚_page87.html">87</a><a href="古今事文类聚_page88.html">88</a><span class="current-page">89</span><a href="古今事文类聚_page90.html">90</a><a href="古今事文类聚_page91.html">91</a><a href="古今事文类聚_page92.html">92</a><a href="古今事文类聚_page93.html">93</a><a href="古今事文类聚_page94.html">94</a><span>...</span><a href="古今事文类聚_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
