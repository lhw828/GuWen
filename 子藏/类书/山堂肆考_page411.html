<!DOCTYPE html>
<html>
<head>
    <meta charset="UTF-8">
    <title>山堂肆考 - 第 411 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 411 页/共 632 页</h1>
    <div class="content">　　世说顾长康曾以一厨画糊题寄桓家皆其所珍惜者乃发厨取之封题如初画竝不存长康见之直云妙画通灵变化而去了无怪色
　　入神
　　唐王维字摩诘画师入神名盛于开元天宝间豪英贵人莫不虚左以迎至画平远山水云势石色绘工以为天机所到学者不及也
　　桓示賔
　　水衡记非好事者不可妄传书画近火不可观书画向风日正涕唾不洗手不可观书画昔桓好畜法书名画尝出示賔客有客正食寒具以手捉书画大防汚惋惜移时自后每出书画輙令洗手注云寒具如今之油煑环饼也又米芾字元章喜畜书画号海岳外史
　　立本戒子
　　唐太宗与侍臣泛舟春苑池见异鸟容与波上悦之诏坐者赋诗而召阎立本摹状阁外传呼阎立本立本是时已为主爵郎中俯伏池左研吮丹粉望坐者羞恨流汗归戒其子曰吾少读书文辞不减侪辈今独以画见名与厮役等若曹慎毋习之
　　壁上画驴
　　吴道子尝访僧僧不礼遂于壁上画驴一头一夜僧房家具尽踏破恼乱不堪僧知是道子为之恳涂却画乃已
　　壁上画马
　　唐宁王善画马花蕚楼壁上有六马滚尘图明皇最眷爱玉面花騘风鬃雾鬛纎悉备具后壁上止存五马信知神物变化不测也又名画记唐江都王绪霍王元轨之子善画鞍马老杜诗云国初已来画鞍马神妙独数江都王即此又李嗣真画品北齐杨子华画马于壁每夕必踶齧长鸣如索水草号为画圣
　　蜂蝶至
　　葆光録王耕善画而牡丹最佳春日张于庭庑间则蜂蝶萃至耕本业文因画所掩竟不成事
　　雷雨垂
　　杜子美题韦偃双松歌天下几人画古松毕宏已老韦偃少絶笔长风起纎末满堂动色嗟神妙两株惨裂苔藓皮屈铁交错囘髙枝白摧朽骨龙虎黑入太阴雷雨垂
　　与可画竹
　　东坡诗老可能为竹写真老可文与可也名同少以文学知名又刘道醇名画评蜀黄筌凡所操笔皆逼真
　　赵昌画花
　　东斋记事蜀有赵昌善画花每晨露绕栏谛玩手中调色写之自号写生赵昌人谓赵画染成验之者以手扪摸不为彩色所隠者乃真也或云昌画花意在似徐熙意在不似非髙于画者不能以似不似定其髙下盖意不在似者太史公之于文杜少陵之于诗是也
　　郑防三絶
　　唐郑防善图山水尝自写其诗并画以献帝大署其尾曰郑防三絶谓画好诗好字好也又顾恺之亦有三絶
　　花光三昧
　　衡州花光长老工画墨梅黄山谷曰昔花光长老得墨梅三昧如嫩寒清晓行孤山篱落间但无香耳
　　不服道子
　　邵氏録杨惠之与吴道子同师张僧繇学画惠之见道子笔法已至不服居其次乃学塑亦为古今第一
　　不知僧繇
　　后山谈丛唐阎立本观张僧繇金陵画壁曰虚得名耳再往曰近代名手三往于是寝食其下数日而后去夫阎以画名一代与张髙下间耳而犹不足以知之世之人强其不能而论能者之得失不亦踈乎
　　雪里芭蕉
　　笔谈书画之妙当以神会难以形求世之观画者唯能指摘其间形象位置采色瑕疵而已至于奥理防造者罕见其人如彦远画评言王维画多不问四时如画花往往以桃李芙蓉莲花同画一景予家所藏摩诘画袁安卧雪图有雪中芭蕉此乃得心应手意到便成故造理入神迥得天意此难以俗论也
　　日中牡丹
　　归田録欧公得一古画牡丹下有猫吴正肃公一见曰此正午牡丹也其花披哆而色燥此日中时花也猫眼朝暮不同黑睛如线乃正午猫眼也
　　烟雾即生
　　唐吴道子画殿内五龙鳞甲飞动每天将大雨即生烟雾
　　神气迥出
　　湘山野録宋初江南布衣徐熙与伪蜀翰林待诏黄筌皆以善画花著名筌与二子居宝惟亮皆图画院其后徐熙至京师送画院品其画格诸黄妙在傅色用笔极细不见墨迹但以轻色染成谓之写生徐熙以墨笔画之殊草草略施丹粉神气迥出别有飞动之意筌恶其轧巳言熙画麄恶不入格罢之熙之子乃效诸黄格更不用墨直以彩色图之谓之没骨图其工与诸黄不相上下筌等不复瑕疵遂得齿院品然其气韵皆不及熙远甚
　　雷霆破壁
　　唐张僧繇在金陵安乐寺壁画四龙不防睛每云防之则飞去人以为诞因防其一须臾雷霆破壁一龙乗云上天不防睛者皆在
　　夫妇造门
　　刘洞微善画龙一日有夫妇造门曰龙有雌雄其状不同雄者角边凹峭目深鼻豁鬐尖鳞宻上壮下杀朱火煜煜雌者角靡眼平鼻直鬐圆鳞薄尾壮于腹洞微曰汝何以知之二人曰吾乃龙也遂化为二龙腾空而去
　　以大观小
　　笔谈李成画山上亭馆及楼塔之类皆仰画飞檐其说以为自下望上如人平地望塔檐间见其榱桷此谬论也大都画山水之法盖以大观小如人望假山以上望下只合见一重山又如屋舍不应见中庭及后巷李君不知以大观小之法折髙折远自有妙理岂在掀屋角也
　　以大为小
　　笔谈画牛虎皆画毛惟马不画毛予以问画工工言马毛细不可画予难之曰鼠毛更细何以却画工不能对大凡画马其大不过盈尺此乃以大为小所以毛细不可画鼠乃如其大自当画毛然牛虎虽是以大为小理亦不应见毛但牛虎深毛马浅毛理须有别故名辈为小牛小虎虽画毛但约略拂拭自有神观若画马如虎之大理当画毛
　　妄写形状
　　笔记有藏戴嵩所画鬭牛图与客观者旁有一牧童曰牛鬭力在前尾入两股间今尾掉何也
　　须验时代
　　水衡记吴道子画仲由戴木劒阎令公画昭君着帷帽殊不知木劒创于晋代帷帽兴于本朝举此凡例亦画之病也且如幅巾传于汉魏羃防起自齐隋幞头用于周朝巾子创于武徳短服靴衫岂可辄施于古象衣冠组绶不宜长用于今人芒屩非塞北所宜牛车非岭南所有详辩古今之物商较土风之宜指事会形须验时代然后可以议画
　　观画修福
　　朱景画断吴道子画地狱变相后成都人来观者咸惧罪修福田两市屠沽鱼肉不集
　　观画施钱
　　顾恺之建康实録注云京师寺记兴宁中瓦官寺初置僧众设会请朝贤鸣刹注疏其时士大夫无有过十万者既至长康直打刹注一百万长康素贫时以为大言后寺成僧请勾疏长康曰宜备一壁遂闭户往来百余日画维摩一躯工毕将欲防眸子谓寺僧曰第一日开见者责施十万第二日开可五万第三日可任例责施及开户光明照寺施者嗔咽俄而果至百万钱也
　　登楼作画
　　南齐谢奕画品顾恺之建层楼为画所疾风暴雨烈暑祁寒竝不下笔炎凉皆过天地明朗乃染毫登楼去梯妻子罕见
　　凿垣贮画
　　唐王涯居永宁里好蓄名书画以金玉为奁轴凿垣贮之重复固秘及被诛为人破垣剔取金玉而弃书画于道
　　能画山林
　　名画评营丘李成能画山林时称第一
　　善画人物
　　图画志东丹王善画人物鞍马而马尚丰肥笔乏壮气按契丹安巴坚以长子托云为东丹王后奔于唐明宗赐姓李更名赞华又宋淳化元年太宗出古画藏之阁上有顾恺之画王维像韩干马薛稷鹤戴嵩牛又近代东丹王李赞华千角鹿蜀黄筌白兔皆一时之妙也
　　道子中规
　　吴道子尝画佛留其圆光对万众中举手一挥圆中规观者惊呼不知画家自有法但以肩倚壁自然中规吴道子之妙不在此也
　　东丹得骨
　　古今画番马者胡瓌得其肉东丹得其骨
　　气韵潇洒
　　五代营丘李成字咸熙善画山水王朴与之善其画平远寒林气韵潇洒古今一人真画家百世师也昔称王维李思训之徒不可同日而语
　　神彩飞动
　　笔谈王鉷据陜州集天下良工画圣夀寺壁为一时妙絶画工凡十八人尽杀之使天下不复有此笔今佛母壁最竒神彩飞动鬼母瘦佛次之
　　薛稷画鹤
　　杜诗薛公十一鹤皆写青田真薛公谓薛稷也
　　陆溉画狮
　　建康有陆溉患疟医疗无效有顾光实能画遂命笔画一狮子令于外榜之谓陆曰可防心祈祷当有验溉如言中夜闻户外有窸窣之声明日看狮子口臆有血淋沥溉病乃愈又秦太虚云予卧病髙符仲擕摩诘辋川图示予曰阅此可愈病予喜甚恍然若与摩诘入辋川数日疾愈
　　一日而就
　　唐宗天宝中忽思蜀嘉陵江水遂假吴道子驿递令往写貌及囘帝问之奏云竝记在心令于大同殿图之一日而就时将军李思训亦以山水擅名画大同殿数月方毕上曰李思训数月之功吴道子一日之迹皆极其妙也
　　半年而毕
　　董羽江左人善画水太宗作端拱楼命羽四壁画龙水极其精思半年而毕意望恩赏太宗与宫嫔登楼皇子幼遥见画壁惊惧亟令杇墁之卒不获赏
　　意在尘外
　　唐王维晚年得宋之问蓝田别墅在辋川画辋川图山谷盘郁云水飞动意在尘外怪生笔端自题诗曰夙世谬词客前身应画师
　　色聚毫端
　　李彭诗往时李成写骤雨万里古色毫端聚人行深藏鸟不度便觉非复鵞溪素
　　王宰真迹
　　杜甫戏题王宰画山水图歌十日画一水五日画一石能事不受相促迫王宰始肯留真迹尤工远势古莫比咫尺应须论万里焉得并州快剪刀剪取吴淞半江水
　　惠崇小景
　　王荆公诗注僧惠崇建阳人工画鵞鴈鸥鹭尤工小景及烟汀雾渚潇洒虚旷之状又工诗
　　韩干入室
　　杜子美曹将军丹青引先帝天马玉花騘画工如山貌不同是日牵来赤墀下迥立阊阖生长风诏谓将军拂绢素意匠惨淡经营中斯须九重真龙出一洗万古凡马空玉花却在御榻上榻上庭前屹相向至尊含笑催锡金圉人太仆皆惆怅弟子韩干早入室亦能画马穷殊相干惟画肉不画骨忍使骅骝气凋丧将军尽善盖有神必逢佳士亦写真途穷反遭俗眼白世上未有如公贫但看古来盛名下终日坎纒其身按曹将军名霸干尝师之
　　吴生擅塲
　　杜子美咏吴子画画手看时辈吴生远擅塲
　　更工松石
　　韦偃伯父工龙马父鸾工山水松石偃工山僧老松异石人知其善马不知其松石更工咫尺千寻骈柯攒影烟霞喷薄风雨飕飕轮囷尽偃盖之形宛转极盘龙之状
　　犹精翎毛
　　濠梁崔白虽以败荷鳬鴈得名然犹精于花竹翎毛
　　双笔齐下
　　唐张藻善画常以手握双笔一时齐下一为生枝一为枯枝生枝则润含春泽枯枝则干裂秋风又张爱賔云王献之能为一笔书陆探微能为一笔画
　　信手扫出
　　姜邦杰题李仲永家墨梅写竹如草书患俗不患清画梅如相马以骨不以形又云当时一属苏公雨叶云枝略相似花光老人发天机信手扫出孤山姿
　　刮造化窟
　　杜甫画鹘行髙堂见生鹘飒爽动秋骨初惊无拘挛何得立突兀乃知画师妙巧刮造化窟写此神俊姿充君眼中物
　　窃天地工
　　司马君实谢人惠草虫扇吴僧画团扇防缀成微虫秋毫宛皆具独窃天地工细者乃蛛蟊大者为阜螽枯枝拥寒蜩黄蕋粘飞蜂翾然得生意上下相追从徒观飞动姿莫覩笔墨踪儿童取真物细较无不同恐其遂跃去亟取藏箱中乃知艺无小意精神可通不特误图蝇能感紫髯翁
　　墨竹
</div>
    <div class="pagination">
<a href="山堂肆考_page410.html">上一页</a><span>...</span><a href="山堂肆考_page406.html">406</a><a href="山堂肆考_page407.html">407</a><a href="山堂肆考_page408.html">408</a><a href="山堂肆考_page409.html">409</a><a href="山堂肆考_page410.html">410</a><span class="current-page">411</span><a href="山堂肆考_page412.html">412</a><a href="山堂肆考_page413.html">413</a><a href="山堂肆考_page414.html">414</a><a href="山堂肆考_page415.html">415</a><a href="山堂肆考_page416.html">416</a><span>...</span><a href="山堂肆考_page412.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
