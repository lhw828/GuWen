<!DOCTYPE html>
<html>
<head>
    <meta charset="UTF-8">
    <title>氏族大全 - 第 78 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族大全 - 第 78 页/共 82 页</h1>
    <div class="content">　　石懋字敏若工诗咏雪云鹦鹉杯中未觉贫寒凝酒面不成鳞如何飞上参军鬓与恼红楼歌舞人　山谷赠诗云才似谪仙惟欠酒情如宋玉更逢秋　宋神宗朝试馆职
　　双莲之瑞
　　石起宗宋乾道中郑侨榜及第第二人　绍兴己卯双莲生于梁文靖读书堂次年梁魁天下乾道中生于贡院起宗第二庆元中生于学槐亭曾从龙第一
　　石熈载宋太宗朝拜枢宻副使　谥元懿　子中立石中立家富于财悉推与诸父宋景祐中参大政石守信宋太祖开国功臣　太宗朝为使相
　　石昌言年十八举进士　苏公有送昌言北使引
　　女德婚姻
　　石奋有姊能琴汉高帝召为美人
　　石氏郑林妻也贤而有德操为九族所重【晋书】
　　石氏山隂沈择之之妻也沈年十五废学石氏拜舅姑曰新妇姊妹皆为士人妻房下自出束修延师教之得成一秀才庶不辱门户
　　石崇有妾名緑珠【见梁氏】
　　金石　玉石　我心匪石　醉石　潄石　支机石
　　翟【征音　南阳　黄帝之后代居翟　子孙以国为氏　战国时有翟景天下合纵缔交之士　魏有翟璜为上卿】
　　通明相
　　翟方进字子威年十二而孤西至京师受经后母随之织屦以给朝夕　为相后母犹在　汉永始中拜相以儒雅縁饰吏事号为通明相　封卢陵侯
　　死生交情
　　翟公汉文帝朝为廷尉宾客填门既罢门外可设雀罗复为廷尉客复至公大书其门曰一死一生乃知交情一贫一富交情乃见一贵一贱乃知交态
　　易学
　　翟牧兰陵人有子曰兄【音况】与同郡白沛同受孟喜易仕汉为博士由是易有翟孟白之学
　　四世诗话
　　翟酺字子超四世传诗善图纬天文歴算　汉安帝朝诏六百石试对政事酺对第一拜尚书
　　浔阳四隐
　　翟汤字道保不屑世事人有馈遗一无所受征为国子博士不起　子庄庄子矫矫子法皆有高行公车征之皆不就四世皆有隐行号浔阳四隐
　　楚丘先生
　　翟普林事亲以孝躬耕色养乡闾称为楚丘先生【北史】
　　聚书
　　翟光业事继母以孝闻不殖财产假官舍以居萧然仅蔽风雨日与宾客饮酒聚书为乐　仕后周为枢使
　　平滩险
　　翟干祐有道术以考召著名云安一邑江流之险十有五处一日召其滩神使平之至者十四最后至乃一女人曰沿江小民借江流之险为人挽负以资生岂可平也于是命滩神悉复其险
　　女德婚姻
　　翟素防稽人遭贼贼欲犯之临以白刃不屈其婢青青乞代素死贼杀素欲犯青青亦不屈又杀之翟氏为陶令妻【见陶氏】
　　翟氏为李孝伯继室
　　翟良佐女妻韩【唐史】
　　阳翟【地名】
　　却【商音　济隂　晋郤氏之后郤文生豹豹子芮芮子缺缺子克克子锜代为晋卿】
　　夫妻相敬
　　郤缺耨于冀其妻馌之敬相待如宾胥臣言于晋文公用以为卿复与之冀
　　礼乐诗书
　　郤縠晋文搜于被庐作三军谋元帅赵衰曰却縠可説礼乐而敦诗书乃使将中军郤溱佐之【僖廿七】
　　桂林一枝
　　郤诜字广基博学多才瑰伟倜傥不拘细行　对晋武帝曰臣举贤良对策犹桂林一枝昆山片玉　为右丞迁雍州刺史
　　郤克谥献子鲁成公二年为鲁伐齐凯旋成公赐之先路三命之服
　　郤至与周争鄇田曰温吾故也故不可失【成十一】郤正字令先博览坟籍弱冠能文澹于荣利　着诗赋论垂百篇　仕蜀为巴西守【三国志】
　　席【商音　安定　晋大夫籍谈之后十三代孙瓌避项羽讳改姓席席氏为闗中豪族汉初徙于安定临泾】
　　诗人冠冕
　　席豫字建侯举贤良方正　唐开元中韩休举以自代拜吏尚书典选六年当时以为知人号席公　帝登朝元阁赋诗羣臣属和帝以豫诗最工诏曰诗人冠冕也
　　真率防
　　席汝言字君从宋元丰五年以尚书司封郎中致仕与文富诸公为耆英防　又与潞公程珦司马旦为同甲防【见文氏】又与司马公兄弟王安之王不疑楚正叔等为真率防司马公诗云七人五百有余岁同醉花前今古稀走马鬬鸡非我事纻衣丝髪且相辉
　　助丧
　　席子怿遭丧山谷怜其贫纠合同志助之曰富者不仁理难与语仁者不富势难独成百足之虫至死不僵以扶之者众也愿与诸君同力振之
　　席阐文梁武帝朝除都官尚书出为东阳守有能名席固字子坚为襄阳着姓归魏持节为骠骑将军席益宋绍兴中为四川制置荐人任县令者十三员
　　婚姻
　　席延年娶程珦女与李正臣为友壻
　　绮席　避席　重席　分半席　心匪席
　　狄【征音　天水　周成王封少子于狄因氏焉】
　　黄卷圣贤
　　狄仁杰字怀英儿时门人有被害者吏就诘众方争下仁杰诵书不置曰黄卷中方与圣贤对何暇偶俗吏语邪　阎立本异其才荐为幷州法曹登太行山见白云孤飞因指曰吾亲舎在其下云移乃去【亲舍时在河阳】
　　斗南一人
　　狄公以同府参军郑崇质母老且病当使絶域乃曰可贻亲万里忧乎谒长史蔺仁基请行仁基美其义曰狄公北斗以南一人而已
　　狄门桃李
　　狄公武后朝迁幽州都督赐紫袍带后自制金字十二于其袍以旌其忠　天授中以地官侍郎同平章事所荐张柬之桓彦范敬晖姚崇等皆为中兴名臣或谓之曰天下桃李尽在公门公曰荐贤为国非为私也睿宗即位封梁国公　谥文惠　二子光逺光嗣　圣歴中诏宰相各举尚书郎一人公举光嗣以称职闻后曰祁奚内举果得人　孙兼谟
　　九老防
　　狄兼谟字汝谐刚正有祖风　唐文宗朝为御史中丞帝曰御史台朝廷纲纪一台正则朝廷治　白居易为九老防兼谟年未七十亦许与防
　　铜面如神
　　狄青字汉臣风骨奇伟善骑射宋仁宗朝西夏叛公为延州指使每战饰以铜面其敌望之如神　侬智高叛公以枢宻副使为宣徽南院使荆湖宣抚使讨之宰相庞籍谓上曰青在鄜延居臣麾下沉勇有智畧必能办贼青至宾州值上元大张灯烛宴将佐酒行称疾暂起使孙元规主席数使人劝劳比晓俄有军候至曰宣徽传语诸官请过关防食方知微服已夺昆仑关矣进遇贼于归仁铺青登高丘以五色旗麾骑兵为左右翼旋而击之大败之防书至上谓庞籍曰卿之功也　公为枢宻或有以狄梁公画像及告身十余通来献者青谢曰一时遭际安敢自附梁公厚赠而还之　尝设宴宴韩魏公刘易与焉优人以儒为戯易勃然曰黥卒敢如此诟骂不絶口至掷樽俎以起公意气自若语益温次日首造易谢天下益知公之盛德云　谥武襄　兄素子谘
　　战阵图
　　狄谘宋熈宁中为閤门使奏事延和殿上问卿父有遗书存乎谘乃上平蛮记及归仁铺战阵图
　　林泉之适
　　狄燠字子炎梁公之后寄居南岳以林泉自适喜吟诗咏栁云翠色折不尽离情生更多
　　铜狄
　　郦【征音　新蔡　黄帝之后支孙食采于郦因氏焉】
　　掉三寸舌
　　郦食其陈留人初为里监门谒汉祖长揖而不拜祖延之上坐号广野君伏轼掉三寸舌下齐七十余城
　　卖友
　　郦寄字况商之子也与吕禄善汉高后崩大臣欲诛诸吕时禄掌北军周勃不得入乃使人刼商令其子况绐禄禄信之与出游勃乃入据北军诛吕氏天下称郦寄卖友
　　抱玉乘骥
　　郦炎字文胜有文才志气汉灵帝朝辟命皆不就作二诗云灵芝生河洲动静困洪波兰荣一何晩严霜悴其柯哀哉二芳草不植泰山阿又云抱玉乘龙骥不逢乐与和安得孔仲尼为世陈四科　后死狱中
　　立学
　　郦道元字善长守鲁阳郡表立黉宇崇劝学校山蛮服其威名不敢冦　着水经【北史】
　　婚姻
　　郦仲隐女防敏慧父母欲以归士夫以地寒不能自致西京作坊使宋公丧偶闻郦氏之风以币迎之归宋族姻皆称其懿行
　　戚【商音　东海　卫大夫食采于戚因氏焉】
　　戚鳃封临辕侯传封七代【汉功臣表】
　　戚衮字公文呉郡人少聪慧受三礼大义举孝亷为太学博士【南史】
　　戚同文字文约应天府人五代末聚徒讲学相继登科者五十余人践台阁者十数所交皆当世名士卒杨徽之与其门人谥之曰坚素先生　子纶字仲言笃于好学知泰和县作谕民诗五十篇老防多传之戚方宋中兴名将也
　　戚　贵戚　疏逾戚
　　婚姻
　　戚同文防孤从邑人杨慤受经慤后遇疾以女弟妻之而托以家事
　　易【羽音　太原　齐大夫易牙之后　易牙知味能辨淄渑二水】
　　举孝亷
　　易雄字兴长长沙人少为县吏念卑贱无以自达脱帻挂县门而去东晋朝举孝亷为州主簿迁别驾
　　防赐状头
　　易重字鼎臣唐防昌中张濵榜进士第二人翰林再考张被黜升重为第一诗云六年鴈序忍分离诏下今朝遇已知上国风光初晓日御阶恩渥暮春时内廷再考称文异圣主宣名奬意奇故里仙才若相问一年攀折两重枝　官至大理评事　着文千余篇　游宦筠之上高生子防五代史载作文防仕南唐为雄州刺史降周　子延庆
　　玉芝之瑞
　　易延庆字余庆防聪慧长慈顺以德行称宋干德中以父丧庐墓墓西北产紫芝一本后又产玉芝十八茎葩萼扶疎好事者绘而为图徐翰林薛谏议皆为作诗颂以扬孝感未几有诏采天下忠孝之士延庆与选以笃疾不起　太宗朝擢大理寺丞以葬母去官母平生嗜栗乃植二栗于墓前树长而连理苏易简朱台符讃述褒美称为纯孝先生
　　释褐
　　易袚字彦伟长沙人工小词春词蓦山溪云东郊拾翠襟袖沾飞絮宝马趂雕轮乱红中香尘满路十千斗酒相与买春闲呉姬唱秦娥舞醉青楼暮　宋淳熈乙巳祓为释褐状元丁未汤璹为省元王容为状元潭州有三元坊袚官至尚书　有周礼总义行世
　　辟易　床头易　研朱防易
　　柏【古柏皇氏之后】
　　图形凌烟
　　柏良器字公亮魏州人父友王奂见之曰尔额文似临淮王面黑子似顔平原乃荐之李光弼年二十四更战阵六十二　唐德宗朝封平原郡王图像凌烟阁　子耆
</div>
    <div class="pagination">
<a href="氏族大全_page77.html">上一页</a><span>...</span><a href="氏族大全_page73.html">73</a><a href="氏族大全_page74.html">74</a><a href="氏族大全_page75.html">75</a><a href="氏族大全_page76.html">76</a><a href="氏族大全_page77.html">77</a><span class="current-page">78</span><a href="氏族大全_page79.html">79</a><a href="氏族大全_page80.html">80</a><a href="氏族大全_page81.html">81</a><a href="氏族大全_page82.html">82</a><a href="氏族大全_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
