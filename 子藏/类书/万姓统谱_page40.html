<!DOCTYPE html>
<html>
<head>
    <meta charset="UTF-8">
    <title>万姓统谱 - 第 40 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 40 页/共 403 页</h1>
    <div class="content">　　徐伯阳【字隠忍东海人敏而好学善色养家有史书所读者近三十卷仕梁为新安太守谘议叅
　　军事】
　　徐伯珍【龙游人少孤贫以箬叶学书积十九年遂究经史南齐辟召不起兄弟四人俱白首时呼
　　为四皓】
　　徐孝肃【后魏时汲郡人尚俭约养母至孝母终茹蔬饮水盛冬单缞毁瘠骨立祖祢皆负士成坟
　　庐于墓侧四十余载被发徒跣遂以终身】
　　徐陵【字孝穆摛子博涉史籍仕梁为通直散骑常侍郎及侯景冦梁父先围在内陵蔬食布衣若居哀恤使齐还除御史中丞时安成王顼为司空权倾朝野大臣莫敢言陵奏劾之朝廷肃然累官太子少传卒谥曰章】
　　徐孝克【陵之弟性孝通五经善属文梁太清中起家太学愽士侯景乱嵗饥孝克养母饘粥不能给乃剃发为沙门乞食以给后归俗髙宗时为祭酒每侍宴取珍菓还以遗母髙宗嗟叹勅所司饷其母】
　　【南比】徐君蒨【字懐简东海郯人父绲人梁位侍中太常信武将军蒨幼聪明好学尤长于部书有问无不对善歌为湘东王镇西谘议叅军颇好声色侍妾数十皆佩金翠曳罗绮服玩恙以金银饮酒数升便醉而闭门尽日酣歌每遇欢谑则饮至斗有时载妓肆意游行荆楚山川靡不毕践朋从游好莫得见之时鱼亦以豪侈称于是谣曰北路鱼南路徐】
　　徐世谱【字兴宗巴东鱼复人世居荆州为主帅征伐蛮蜑至世谱尤勇敢有膂力善水战梁元帝之为荆州世谱将领乡人事焉侯景之乱因预征讨累迁至员外散骑常侍绍防元年徴为侍中左卫将军髙祖之拒王琳其水战之具恙委世谱世谱性机巧解旧法所造器械并随机损益玅思出入永定二年迁防将军谥曰桓】
　　徐宣【字寳坚广陵人避乱江束又辞孙策之命归心于太祖辟为司空掾防马超作乱大军西征太祖见官属曰今当逺征而此方未定以为后忧宜得清公大徳以镇统之乃以宣为左防军留綂诸军还为丞相太祖崩文帝践阼谓宣社稷之臣赐爵闗内侯文帝即位封宣津阳亭侯邑三百戸年六十八固疾辞逊位帝诏不许青龙四年薨诏曰宣体履至实直内方外厯在三朝公亮正色有托孤寄命之节可谓柱石臣也赠车骑将军諡曰贞侯】
　　徐耕【晋陵延陵人元嘉二十二年大旱人饥耕诣县陈辞以米千斛助官振贷县为言上当时议者方之卜式诏书褒美酬以县令大明八年东土饥早耕以私谷五百余斛助公赈防】
　　徐遵明【字子判萧隂人幼孤好学年十七随乡人诣山东求学乃师屯留王聪受毛诗尚书礼记游燕赵师事张贵吾以其讲説不惬于心乃就范阳孙守徳受业又不终业乃以阙　笙吹笛自娯复经数载因手纉春秋义章三十卷讲学于外二十余年海内莫不宗仰】
　　徐俭【陵子梁太清初起家行阙　侯景乱避江陵梁元帝召为尚书郎欧阳纯反髙宗令俭持节谕之累迁尚书左丞以公事免复起为浔阳内史为政严明盗贼静息入为御史中丞俭无所阿附】
　　徐份【陵子少有父风九嵗为梦赋陵见之谓所亲曰吾幼属文亦不如此为太子洗马性至孝陵甞疾笃份烧香涕泣跪诵孝经日夜不息如是者三日陵疾豁然而愈亲戚皆谓份孝感所致】
　　徐敬成【度子幼聪慧好读书起家著作佐郎光大元年为巴州刺史呉明彻北讨出秦郡别遣敬
　　成为都督号壮武将军】
　　徐则【懐栖隠之操防杖入缙云山后入天台山卓矣仙才飘然腾气千寻万顷莫测其涯】徐之才【十三为太学生粗通礼易刘孝绰曰此神童也】
　　徐孝頴【性至孝丁母忧三年衰绖不离身穷冬不御绵纩形体骨立杖而能起尝见人盗园中菜
　　退避之其仁行谦退皆类此】
　　【唐】徐有功【东海人武后时为司刑卿累断大狱全活者甚众起居舍人卢若虚曰当雷霆之震能全
　　仁恕千载未见其俦】
　　徐温【字和叔朐山人刚毅寡言从杨行宻起兵以功封齐国公镇闰州温客严可求善筹画骆知祥
　　知财利温信任之及呉建国拜温都督大丞相中外诸军事封东海郡王】
　　徐晦【栎阳尉初杨凭贬临贺尉亲友无敢送者晦独至蓝田与别权徳舆谓之曰阙为累乎对曰晦杨公知阙　徳不送借如明公他日为人所阙晦敢自同路人徳舆嗟叹久之荐为监察御史】
　　徐安贞【龙游人应制科一嵗三上俱及第累官至工部侍郎封东海子卒赠尚书】
　　徐珏【江山人五嵗能诵易礼二经召对称防赐衣绢中童子科】
　　徐佐卿【天寳中宗猎沙苑有孤鹤射之中箭西南逝益州有道士徐佐卿谓子弟曰吾游中山为飞矢所中挂箭于壁曰后箭主到此付之宗幸蜀游观中识其箭乃知佐卿化鹤】
　　徐商【字义声有功五世孙幼隠中条山擢进士第大中时擢尚书左丞拜河中节度使攻宼有功封
　　东莞县子进同中书门下平章事】
　　徐洪【字彦伯瑕防人七嵗能文结庐太行山下薛元超按抚河北表其贤对防髙第调蒲州司兵防军时司戸韦暠善判司士李亘工书而彦伯属辞称河东三絶迁齐州刺史武后时卿士以语言为酷吏所引洪乃着枢宻论以戒世中宗时以修武后实録封髙平县子防郊祭上南郊赋擢修文馆学士太子宾客】
　　徐仲源【望江人事母至孝母疾割股为糜母疾愈贞元间旌表其门改乡曰孝感】
　　徐申【京兆人擢进士第迁洪州长史曹王臯讨李希烈以申行刺史事迁韶州刺史累进岭南节度
　　使封为东海郡公】
　　徐齐耼【字将道长城人八嵗能文太后召试赐所佩金削刀累官至西台舍人在职多进谠言子
　　坚集贤学士孙峤中书舍人三世相继为文翰侍从时人荣之】
　　徐【为台州刺史迁衢州刘禹锡赠诗有曰闻道天台有遗爱人将琪木比甘棠盖道其徳政为人
　　所思也】
　　徐岱【苏州人于学无所不通辩论明锐大厯中刘晏表为校书郎观察使李栖筠敬其贤书所居为
　　复礼乡】
　　徐修矩【呉县人唐思王府记室防军奕世才贤居家介洁贮书万卷优游自适有湖田五万步草
　　屋十数间不复出仕皮日休尝就借书读之】
　　徐元之【建昌人幼頴悟博通经史年十七第进士累迁监察御史諌议大夫出为湖州刺史】徐坚【字元固齐耼子圣歴中杨再思引为判官属文典厚再思毎目为鳯阁舍人様与张锐修三教
　　殊英】
　　徐峤【坚子善书以书法授其子浩书四十二幅屏八体皆备草尤工如怒猊抉石渇骥奔泉肃宗
　　朝授浩中书舍人张说见其喜雨赋叹曰后来之英】
　　徐浩【字季海峤子防稽人擢明经有文辞仕为集贤校理肃宗立授中书舍人四方诏令多出浩手累官吏部侍郎徳宗时进防稽郡公始浩父峤之善书以法授浩益工尤工草】
　　徐卿【生二子杜甫歌曰孔子释氏亲抱送并是天上麒麟儿末云吾知徐公百不忧积善滚滚生公
　　侯】
　　【五代】徐懐玉【亳州焦夷人仕梁为将累功迁保大军节度使为人雄豪勇敢战阵所至克防为时名将
　　云】
　　徐铉【字鼎臣广陵人十嵗能属文仕南唐累官吏部尚书后归宋为太子率更令精小篆为文章有
　　典则】
　　徐锴【铉弟南唐时举进士累官集贤殿学士宋李穆使江南见铉及锴文章叹曰二陆不能及也所
　　着有说文通释方舆记】
　　【宋】徐兴【青州人以拳勇兵籍尝从太祖征晋阳立功后从潘美趣团栢谷奋与贼鬬有果敢气生擒
　　伪将身被重创无所回挠累官左监门卫大将军】
　　徐伟【临湘人事母至孝母死毁瘠至呕血举孝亷不就去之陆浑县解落山中教授生徒依之以居者三百余家嵗荒贫不举子者伟资给之人感其惠所举子皆以徐为名伟有八子皆知名时号徐氏八龙】
　　徐积【字仲车山阳人三嵗父没事母至孝以父名石终身不用石器母亡庐墓三年雪夜伏墓侧哭不絶声时甘露降木成连理积初从胡瑗学恶衣恶食不以为耻应举入都载母以从比登第同年共致百金为寿却之后廷臣荐其孝亷为楚州教授卒諡节孝】
　　徐嚞【字吉卿西安人甫冠登第绍兴间金亮遣使请和以嚞为馆伴使北使入不肯以书授中使嚞径前夺书以进敌气大沮上嘉之孝宗即位髙宗语之曰是尝手夺国书者累官吏部尚书】
　　徐师闵【字圣徒呉人治平初以司农少卿知袁州时江西有宼警师闵修战具号令严肃预常若宼至自是不敢犯境袁民徳之为治镇静有惠爱荐知洪州官至奉议大夫】
　　徐勣【南陵人熈寜中进士任翰林学士累上疏有禆于时以显谟阁学士卒勣挺挺持正徽宗甚见
　　礼重而不至大用时议惜之】
　　徐起【字豫之濮州人举进士累迁徐州转运使劝富室出米以赈饥民又移粟以赡河北京山后知兖州有廵检虐所部而部兵百余人持兵至庭下州人大恐起谕以祸福众感泣谢命】
　　徐经孙【字仲立丰城人寳庆初进士累官太子詹事敷陈经义随事啓廸景定初春雷求直言所对切中时病忤贾似道拜翰林学士知制诰未逾月罢归后以端明殿学士闲居十年追封丰城伯諡文惠】
　　徐常【字彦和建安人文学该贯与陈襄为友尝登第敭歴州县所至有声知吉州奸民猾胥畏如神明与苏轼兄弟游从甚久又毎慕二宋为人尝有诗云事业要须师二宋文章端是学三苏轼亦尝称其为天下竒男子云】
　　徐大正【字徳之瓯宁人尝赴省试过钓台题诗云光武初从血战回故人长短尚论材中宵若起唐虞兴未必先生恋钓台元祐中苏轼见之遂与定交尝筑室北山下名闲轩秦少游为之记轼为赋诗人以北山学士呼之】
　　徐九思【字公谨崇安人登进士调蕲水尉知双流宣州南陵三县入判三司坐忤时相通判广州神宗召对面赐褒谕有老成綀事之称王安石以其讥议新法附司马光坐废十余年元祐初召为江淮等路发运副使致仕有新丰集行世】
　　徐骧【字士龙浦城人刻意问学居太学时二帝北狩上书行在所朝奏暮召防有沮之者卒不用其言然识者皆服骧之先见太学初兴阙试者万人学官以天地明察为论题骧冠阙士丞相秦桧邀骧与其弟游骧辞不　以疾请祠授吏　　　卒于家】
　　徐诩【字元敏调防稽簿改秩调上元丞用　　　泉令歴三邑皆有政绩召对授监察御史　上六事皆时政急务后提防广西刑　　　事除成都路转运判官移知遂寜府有　　泉州改除江东漕所至以兴学为先士风振起有东野居士集】
　　徐铸【字元钧呉人少年居官有能名吏不敢欺所至屏奸恶辨疑狱劝本业修学校课常居最政和
　　初以徽猷阁待制知杭州踏正奉大夫】
　　徐膺【字思文莆田人七嵗丧父朝夕思慕若成人母没哀毁骨立卜兆于虎啸岩庐其傍蔬食三年时陟岩巅声哀号震原野虎为遁去坟左有坑堑深数十丈一夕山有声如雷翼旦视之平地也】
　　徐立之【字植夫登州人绍圣初登进士靖康之变扈驾南幸丞相吕頥浩礼遇之及秦桧当国乞
　　祠居鄞徜徉闾闬三十年积官至朝散大夫卒赠开府仪同三司】
　　徐寅【字协恭立之子以防补官中法科为福建路检法审覆囚牍驳正寃抑孝宗除大理正歴知杨州修筑髙邮等处堤岸后知台州革秋苖伪钞去军士虚籍擢广东提刑卒于官】
　　徐承珪【掖人尝仕为賛皇令幼失父母与兄弟二人及其族三十口同居其里中木连理瓜异蔓
　　同实事闻诏名其乡曰孝感里曰和顺】
　　徐兢【字明叔歴阳人生数月见字画即色喜踊跃至十余嵗颖异不羣篆籕得李斯法知原武县政
　　绩卓异宣和中使髙丽撰图经四十卷歴官大宗丞兼掌书学】
　　徐禧【分宁人少有志度以献防擢检讨官元丰中城永乐禧以给事中被诏与内侍李舜举共相其事防贼趋新城禧亟徃视或说禧曰本被诏相城御宼非职也禧不听与舜举俱至永乐城陷死之赠吏部尚书諡忠愍】
　　徐俯【禧子庭坚甥仕为司门郎中防金人立张邦昌集百官议皆以次书名俯不书建炎中累官佥
　　书枢宻院事俯工于诗有东湖集】
　　徐林【字稚山呉人少有特操中进士第与王黼有连不肯附丽之绍兴初上书言事召改官累迁太府少卿劾秦桧亲党贬兴化军十三年复入为吏部侍郎更论符离之役出知平江】
　　徐鹿卿【字徳夫丰城人慱通经史嘉定中进士累官至礼部侍郎卒諡清正居家孝友喜怒不形
　　居官亷约清峻毫髪不妄取】
　　徐国和【丰城人兄弟义居宰木连理其子定亲丧庐墓三年家有红紫牡丹忽变为白人以为孝感所致定卒子颀居丧三年寝食于墓曽孙傅霖事亲尤孝居丧如制人咸谓徐氏世孝焉】
　　徐年【崇徳人淳熈末举进士累官监察御史抗疏言士大夫之邪正实闗风化之美恶以直华
　　文阁知温州改徽州致仕弟逢年亦登进士居官有能名】
　　徐亨【桐庐人腊宼窃发其兄为贼所执亨叩头请曰家有老母兄能养请代兄死舍其兄而杀亨乡
　　人义之】
　　徐梅【寿昌人举进士为霍丘尉嘉熈初贼宼犯境梅与子尚古皆死之理宗嘉其忠梅赠
　　宣教郎尚古赠承信郎各官其一子】
　　徐无党【永康人皇祐间进士仕至郡博士欧阳修尝称其文词日进如水涌所着有五代史集注】徐端益【金华人建炎初张邦昌手书至虹县令以下迎拜宣读如常式端益为武尉独不屈膝事
　　定向子諲言于朝为易文资】
　　徐次铎【东阳人负才尚气登绍兴间进士通判衢州尝仿周礼作汉官又作唐书传注补注音训
　　总三百卷中兴兵防事类留之西府】
　　徐傐【字荣甫义乌人淳熈中进士累官集英殿修撰寳谟阁待制諡文清傐初授业于吕祖谦门人
　　继游朱熹之门熹尝称其明白刚直命以毅名斋所着有读易等记文集】
　　徐时动【丰城人师事胡安国遂传其学以归第绍兴进士为防州教官改吉州无何以疾辞遂不
</div>
    <div class="pagination">
<a href="万姓统谱_page39.html">上一页</a><span>...</span><a href="万姓统谱_page35.html">35</a><a href="万姓统谱_page36.html">36</a><a href="万姓统谱_page37.html">37</a><a href="万姓统谱_page38.html">38</a><a href="万姓统谱_page39.html">39</a><span class="current-page">40</span><a href="万姓统谱_page41.html">41</a><a href="万姓统谱_page42.html">42</a><a href="万姓统谱_page43.html">43</a><a href="万姓统谱_page44.html">44</a><a href="万姓统谱_page45.html">45</a><span>...</span><a href="万姓统谱_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
