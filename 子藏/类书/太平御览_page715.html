<!DOCTYPE html>
<html>
<head>
    <meta charset="UTF-8">
    <title>太平御览 - 第 715 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 715 页/共 737 页</h1>
    <div class="content">《北史》曰：张威，隋文受禅，迁青州刺史。在州颇事产业，遣家奴於人间鬻菔根，其奴缘此侵扰百姓。上深加责坐，废於家。
《正论》曰：理世不真贤，犹治病无真药，当用人参，反登捃菔根。
《唐新语》曰：开玄中，中书令萧嵩以《文选》是先代旧业，欲注释之，奏请左补阙王智明、金吾卫佐李玄成、进士陈居等注《文选》。先是，东宫卫佐冯光进入院校《文选》，兼复注释，解鸱蹲云：“今之芋子，即是着毛萝菔。”院中学士向外说之，萧嵩闻之，拊掌大笑。
《□南记》曰：州界缘山野间有菜，大叶而粗茎，其根若大萝卜。土人蒸煮其根叶而食之，可以疗饥，名之为诸侯菜。云武侯南征，用此菜子莳於山中，以济军食。亦犹广都县山枥林，谓掷觐葛木也。
芥
《魏子》曰：蓼虫，在蓼则生，在芥则死。非蓼仁芥贼，本不可失也。
《刘向别录》曰：尹都尉书有种芥、葵、蓼、韭、葱诸篇。
《岭南异物志》曰：唐孟常於岭表买芥菜，置壁下忘食，数日皆生四足，有首尾，能行走，大如螗螂，但腰身细长。
又曰：南土，芥高者五六尺，子如鸡卵。广州人以巨芥为咸菹，埋地中，有三十年者。贵尚亲宾，以相饷遗。
《岭表录异》曰：广州地热，种麦则苗而不实。北人将蔓菁子就彼种者，出土即变为芥。
《吴氏本草》曰：芥菹，一名水苏，一名劳祖。
莼
《南越志》曰：石莼，似紫菜，色青。
《集异记》曰：丹阳张承先家，有鬼长为取它物。会有客，须莼二斗，鲤鱼二十头。鬼将一小儿置骠骑，令小儿睡，眼觉，看篮中，已有莼、鲤。
《幽明录》曰：阿东常鬼奴，泛湖边拔蒲，暮宿空舍。时日暮，见一女姿容极美，乘舡载莼，至舍寄住，变而为獭。
荷
《说文》曰：，荷也，一名菏苴。（《广雅》同。）
崔豹《古今注》曰：荷，似蓄苴而白，蓄苴色紫。花生根中，花未败时可食，久置则削烂，不为实矣。叶似姜，宜阴翳地，常依荫而生也。
《搜神记》曰：余外妇姊夫蒋士，有佣客，得疾下血。医以中蛊，乃密以荷根布席下，不使知。乃狂言曰：“食我蛊者，乃张小人也。”乃呼张小，小亡去。今世攻蛊，多雨曾荷根，往往验。荷，或谓嘉草。
《葛洪方》曰：人得蛊，取荷叶，著卧席下，不使知，立呼蛊姓名。
潘岳《闲居赋》曰：荷依阴，时藿向阳。
紫菜
《集异记》曰：会稽照诞入海彩菜，於山上曝之。夜忽见群鬼，张目切齿，欲来击诞。诞奋刀斫之，槛屙悉被靡。乃就诞乞少许紫菜，诞不为与。
《吴郡缘海记》曰：郡海边诸山，悉生紫菜，《吴赋》云：“纶组紫绛”者也。
苦买
《晋书□安帝记》曰：义熙二年，有苦买菜生杨州营，茎高四尺六寸，广二尺二寸。是後岁多征伐，人民积苦。故苦买者，买苦也。
芹
《尔雅》曰：芹，楚葵。（今死晷芹也。）
《诗》曰：沸槛泉，言彩其芹。（芹，菜也。）
又曰：《泮水》曰：思乐泮水，薄彩其芹。（芹，水菜也。）
《列子》曰：宋国有人，其妻告之曰：“昔有人，甘菽与芹子，乡豪常之，哲於其口，参於其肠，众哂之。”
《吕氏春秋》伊尹说曰，菜之美者，□梦之芹也。
范汪《祠制》曰：孟春，祭有芹菹。
《宋林》曰：{艹岂}（音岂。）美菜，生□梦。
荠
《尔雅》曰：芫，（思历切。）大荠。（似荠，细叶，俗呼老荠。）
又曰：{艹差}，（才何切。）荠实。
《广雅》曰：芫，马辛也。
《说文》曰：荠，草，可食。
《诗》曰：“谁谓荼苦，其甘如荠。”（荼，苦菜也。而君子於己之苦，又甚於荼。北方之，荼则如甘荠。）
《礼》曰：孟夏之月，靡草死。（荠、葶苈之属。）
《春秋繁露》曰：荠，以美冬水气也。荠，甘味也，乘於水气，故美者甘胜寒也。荠之言济，所以济大水也。
《淮南子》曰：荠、麦冬生而夏死。
《抱朴子》曰：荠、麦、大蒜，仲夏而枯。
《物理论》曰：夫解小而引大，了浅而伸深，犹以牛刀割鸡，长殳刈荠。
《吴氏本草》曰：芫，一名析目，一名策冥，一名马驹。雷公、神农、扁鹊，辛；李氏小温。四月彩，干二十日。生道旁。细辛、乾姜、苦参、荠实、神农，甘毒，生野田。五月五日彩，阴乾，治腹胀。
蕨
《诗》曰：陟彼南山，言彩其蕨。（蕨，鳖菜也。）
又曰：山有蕨薇，隰有杞夷。
《晋书》曰：齐王秉权，张翰谓郡人顾荣曰：“天下纷纷未已，吾本山林间人，无望于时，去矣！彩南山蕨，饮三江水也。”
《尔雅》曰：蕨，鳖。（初生尾，可食。江西谓植殿。）
《古诗》曰：山桃发红萼，野蕨渐紫苞。
堇
《诗》曰：周原无无，堇荼如饴。（堇，菜也。荼，苦菜也。周之原地肥美，所生菜虽有性苦者，皆甘如饴也。）
《礼》曰：芾、榆、兔[B161]，（音考。）氵修髓以滑之。（谓用谓和饮食也，堇类也。冬用堇，夏用。）
《尔雅》曰：啮，苦堇。（今堇葵也，叶似柳，子如米，氵勺食之滑。）
《三十国春秋》曰：刘殷，字长盛。七岁丧其父，哀毁逾礼。曾祖母王氏盛冬思堇，殷入泽中恸哭，有堇生焉，得斛馀。
《广语》曰：夏秋堇滑如粉。
《後汉书》曰：崔和为平昌太守，性鄙吝，埋钱百斛。其母季春思堇，惜钱不买。
荇
《尔雅》曰：{艹杏}，接余，其叶符。（丛生死晷，叶圆，在茎端，长短随流水深浅。江东人食之。{艹杏}，音杏也。）
《诗》曰：参差行菜，左右流之。窈窕淑女，寤寝求之。（荇，接余也。）
邪蒿
《北齐书》曰：邢峙，字士峻，以经授皇太子。厨宰进太子食，有菜曰邪蒿，令去之，曰：“杆菜有不正之名，非殿下所宜食！”显宗闻而嘉之。
芸台
《通俗文》曰：芸台谓之胡菜。
《韵集》曰：芸台，胡菜。
薰
《方言》曰：苏之小者，谓之穰。（薰菜也。）
鹿角
《南越志》曰：猴葵，色赤，生石上，南越谓之鹿角。
葫荽
《石崇奴券》曰：奴当种萝勒、葫荽，不亲不疏。
优殿
《南方草物状》曰：合浦有菜，名优殿。以豆酱汁茹食，芳好。可食胡饼。
雍菜
《广州记》曰：雍菜生死晷，以为菹。
冬风
《广州记》曰：冬风菜，陆生，宜肥肉作羹。二者微味，人甚重之。
络葵
《博物志》曰：人食络葵，为狗啮，则疮不差，或致死。
（音竿）
《字林》曰：，辛菜也。
{艹吟}（音吟）
《字林》曰：{艹吟}菜，似蒜，生死晷。
波棱
《唐书》曰：太宗时，尼婆罗献波棱菜，叶似红蓝，实如蒺藜。火熟之，能益食味。
卷九百八十一　香部一
香
《书》曰：至治馨香，感于神明。
《左传》曰：黍稷非馨，（馨者，香之远闻。）明德惟馨。
《说文》曰：香，芳也。
《吴志》曰：士燮兄弟，并为列郡，雄长一州，车骑满道，胡人夹毂焚香者，常有数千。
《世说》曰：桓车骑时，有陈庄者，入武当山学道，所居恒有白烟，香气闻彻。
《续晋安帝纪》曰：王镇恶亡经日，魏兴太守郭宣掷赙坐，忽见陈庄来，因叙旧事，相对悲泣，劝营贡月。去後，郡内悉闻香状，如芳烟流散。
《晋书□杜太后传》曰：海西公之世，太后复临朝称制。桓温之废海西公也，太后方在佛屋烧香。内侍启云：“外有急粥。”太后乃出，尚倚户前视奏。
《宋书》曰：范晔撰《和香方》，其《序》曰：“麝本多忌，过分必害。沉实易和，盈斤无伤。零藿虚燥，詹唐黏湿，甘松苏合，安息郁金，奈多和罗之属，并被珍於外国，无取於中道。又枣膏昏钝，甲煎浅俗，非惟无助於馨烈，乃当弥增於尤疾也。”所言悉以比类朝士。“麝本多忌”，比庾仲文；“零藿虚燥”，比何尚之；“詹唐黏湿”，比沉演之；“枣膏昏钝”，比羊玄保；“甲煎浅俗”，比徐湛之；“甘松苏合”，比惠琳道人；“沉实易和”，以自比也。
《齐书》曰：韩怀明，上党人也，客居荆州。十岁，母患尸疰，每发辄危殆。怀明夜于星下，稽颡祈祷。时寒甚切，忽闻香气，空中有人曰：“童子母须臾永差，无劳自苦！”未晓，而母平复。
《梁书》曰：庾诜尤遵释教，宅内立道场，环绕榔ム忄，六时不息。诵《法华经》，每日一遍。後夜中，忽有一道人，自称愿公，容止甚异，呼诜为上行先生，授香而去。
又曰：梁武帝祠南郊，先是一日，景夜南郊令解除之，等到郊所履行，忽闻异香随风而至。及将行事，奏乐迎神，有异光圆满坛上，朱紫黄白杂沓，食顷乃灭。
</div>
    <div class="pagination">
<a href="太平御览_page714.html">上一页</a><span>...</span><a href="太平御览_page710.html">710</a><a href="太平御览_page711.html">711</a><a href="太平御览_page712.html">712</a><a href="太平御览_page713.html">713</a><a href="太平御览_page714.html">714</a><span class="current-page">715</span><a href="太平御览_page716.html">716</a><a href="太平御览_page717.html">717</a><a href="太平御览_page718.html">718</a><a href="太平御览_page719.html">719</a><a href="太平御览_page720.html">720</a><span>...</span><a href="太平御览_page716.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
