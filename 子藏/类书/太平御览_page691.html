<!DOCTYPE html>
<html>
<head>
    <meta charset="UTF-8">
    <title>太平御览 - 第 691 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 691 页/共 737 页</h1>
    <div class="content">《石虎邺中记》曰：桑梓苑中，尽种桑。三月三日及蚕时，虎皇后将宫人数千，出彩桑，游戏其下。
《胜之书》曰：种桑：五月取椹，著死晷濯洒，取子阴干之。好治肥田十亩；荒久不耕者，先好耕治之。黍、椹子各三升，合和种之。黍、桑当顷俱生，锄之，桑令稀疏调适。黍熟获之，桑生正与黍高下平，因以利镰历地刈之，曝令燥。后有风调，放火烧之，常逆起火。桑至春生，一亩食三簿蚕。
《神仙传》曰：麻姑谓王方平云：“吾见东海三为桑田。”
《本草经》曰：桑根旁行出土上者，名伏蛇，治心痛。
《神农本草》曰：桑根白皮，是今桑树根上白皮。常以四月彩。或彩无时，出见地上，名马领，勿取，毒杀人。
《典术》曰：桑木者，箕星之精。
《楚辞》曰：衣摄以储与兮，（摄、储与，不舒展之貌。）左祛纟圭于扶桑，（祛，袖也。得已衣服长大，摄，储与，不得舒展。得能弘广，不得施用。东行则左袖纟圭于扶桑，无所不伏。）右衽拂于不周兮，六合不足以肆行。
又曰：路室爬戤方桑，（路室，客室。）孔子过之以自待。（言孔子出，过于客舍，其女方彩桑，一心不视，若贞信，故以自待。）
《古诗》曰：枯桑知天风，海死戟天寒。
繁钦《桑赋》曰：上似华盖，紫极比形；下像凤阙，万桷一楹。
陆机《桑赋》曰：初，世祖武皇帝为中垒将军，植剩一株。世更三代，年渐三纪，绿叶兴而盈尺，崇萄宣而增寻。
曹植《艳歌》曰：出自蓟北门，遥望胡池桑。枝枝自相值，叶叶自相当。
卷九百五十六　木部五
榆
《毛诗》曰：《东门之》，疾乱也。幽公荒淫，男女弃其旧业，亟会於道路，歌舞於市井尔。东门之，（，白榆也。）宛丘之栩，子仲之子，婆娑其下。
又《山有枢》曰：山有枢，隰有榆。
《毛诗义疏》曰：驳马，梓榆也。驳荦，（吕角切。）遥视似驳马。
《周礼□秋官》曰：ピ氏四时变国火，春取榆、柳之火。
《礼记□内则》曰：芾、、、榆、免、[B161]、氵修、氵隋以滑之。（榆白曰。）
《春秋玄命苞》曰：三月榆荚落。
《春秋运斗枢》曰：玉衡星散为榆。
《尔雅》曰：{艹枢}，┚。（音殴、迭。郭璞曰：《诗》云：“山有枢”，今之刺榆。）无枯，其实荑。（姑，榆也。生山中。叶圆而厚。剥皮，合渍之，其味辛香，所谓芜荑也。）
《说文》曰：榆，白也。梗，山榆，有刺荚，可以为芜荑。
《史记》曰：凡望□气，平望在榆上下，千馀二千里也。
《汉书》曰：高祖祷丰榆社。（张晏曰：榆社，在丰东北三十里。或曰：榆，乡名也，高祖里社也。）
又《天文志》曰：成帝河平玄年，旱伤麦，民食榆皮。
又《循吏传》曰：龚遂为渤海太守，劝民务农桑，令口种榆一树。
《魏志》曰：郑泽为魏郡太守，百姓乏材木，乃课种榆为篱。
《後魏书》曰：太祖道武皇帝讳，七月七日生三合陂北。明年有榆生於埋胎处，遂成林。
又曰：桓帝曾中蛊，呕吐之地，乃生榆木。
《赵书》曰：从幽州大道滹沱造浮桥，植行榆五十里，置行宫。
《管子》曰：五沃之土，其榆条长。
《庄子》曰：鹊上高城之危，而巢於高榆之颠，城坏巢折，陵风而起。故君子之居世也，得时则义行，失时则鹊起。
《淮南万毕术》曰：八月榆需，（音而。）令人不饥。（注曰：以美酒渍榆需，曝乾，以渍粱米、紫苋实，蒸令相合。欲不食者，三指撮酒以服之，即不饥耳。）
《韩诗外传》曰：楚庄王将伐晋，曰：“敢谏者死！”孙叔敖进谏曰：“臣园中有榆，榆上有蝉。蝉方奋翼悲鸣，饮清露，不知螳螂之在後，曲颈欲食之；螳螂方欲食蝉，不知黄雀在後，举头而欲啄之；黄雀食螳螂，不知童子挟弹在榆下欲弹之；童子方弹黄雀，不知在前有深坑，後有掘株也。”楚乃息伐。
桓谭《新论》曰：刘子骏信方士虚言，为神仙可学。余见其庭下大榆树，久而剥折，指谓曰：“彼树无情，然犹朽蠹，人虽欲爱养，何能使之不圣？”
《博物志》曰：食榆，则眠不欲觉。
《晋宫阙名》曰：华林园，榆十九株。
《杂五行书》曰：舍北种榆九株，蚕大得。
《广志》曰：有姑榆，有榔榆。榔榆无荚，材又任车用，至善。青蠡者出渤海东，先以供官。
《石虎邺中记》曰：襄国邺路，千里掷晷，夹道种榆。盛暑之月，人行其下。
《邹子》曰：春取榆柳之火。
《子计然》曰：芜荑出地，赤心者善。
《汜胜之书》曰：种禾无期，因地为时。三月榆荚雨时，高地强土可种禾。
崔实《四民月令》曰：二月榆荚成者，收乾以为酱。随节早晚，勿失其时。
《梦书》曰：榆为人君，德至仁也。梦彩榆叶，受赐恩也；梦居树上，得贵官也；梦其叶滋茂，福禄存也。
《古乐府诗》曰：天上何所有？历历种白榆。
应璩《与庞惠恭书》曰：见所上利民之术，殖济南之榆，栽汉中之漆。
嵇康《养生论》曰：豆令人重，榆令人暝，愚智所知也。
桐
《易纬》曰：桐枝濡毳，而又空中，难成易伤，须成气而後华。
《尚书□禹贡》曰：峄阳孤桐。（峄山之阳，特生桐，中为琴瑟。）
《毛诗□卷阿》曰：梧桐生矣，於彼高岗。（梧桐，柔木也。）
又《定之方中》曰：树之榛栗，椅桐梓漆，爰伐琴瑟。
《诗义疏》曰：梓实桐皮曰椅，今民云梧桐也。有青桐、白桐、赤桐。白桐宜琴瑟，今□南人绩以为布。
《礼记□月令》曰：清明之日，桐始华。（《周书》曰：不始华，岁有大寒。）
《礼斗威仪》曰：君乘祸狞王，其政平，梧桐为常生。
《尔雅》曰：榇，梧也。（今梧桐。）荣，桐也。（即梧桐。）
《後汉书》曰：蔡邕行泰山，见爨桐，闻爆声，曰：“杆良木也！”取而为琴。
《齐书》曰：豫章王於邸起山，列种桐竹，号为桐山。武帝幸之，置酒为乐。
《管子》曰：五沃之土，其木宜桐。
《庄子》曰：外乎子之神，劳乎子之精，倚树而吟，据梧而瞑。（神不休於性分之内则外矣，精不正於自足之极则劳矣。故行则倚树而吟，坐则据梧而瞑。言有情者之自困。）
又曰：雏发南海，而飞到北海，非梧桐不止，非竹实不食。
又曰：空门来风，桐乳致巢。（司马彪注曰：门户空，风喜投之；桐子似乳，着叶而生，乌喜巢之。）
《孟子》曰：今有场师，舍其梧贾，养其贰棘，则为贱场师矣。（弃大取小。）
《吕氏春秋》曰：成王与唐叔虞燕居，援桐叶以为圭，曰：“以此封汝。”虞喜，以告周公。周公请封虞，成王曰：“余与虞戏也。”周公曰：“臣闻之，天子无戏言。”於是遂封叔虞於晋。
《淮南子》曰：智有所不足，故桐不可以为弩。
又曰：夫以巨斧击桐薪，不待利时良日而後破之；加巨斧桐薪之上，而无人力之奉，虽顺招摇挟刑德，（招摇，斗杓也。刑，十二辰；德，十日也。）而弗能破者，以其无势也。
《淮南万毕术》曰：桐木成□。（取十石瓦罂，满中水，置桐罂中，盖之，三四日，气如□作。）
董仲舒《请雨书》曰：秋以桐鱼九枚。
《风俗通》曰：梧桐生於峄山阳岩石之上，彩东南孙枝为琴，声甚清雅。
《遁甲经》曰：梧桐不生，则九州异君。（梧桐以知日月正闰，生十二叶，一边有六叶。从下数，一叶为一月，至上十二叶。有闰，十三叶小余者，视之，则知闰何月也。不生，则九州各异君，天下不同也。）
《王逸子》曰：木有扶桑、梧桐、松、柏，皆受气淳矣，异於群类者也。
《秦记》曰：初，长安谣云：“凤皇凤皇，止阿房。”符坚遂於阿房城植桐数万株，以待之。其是，慕容冲入阿房城而止焉。冲，小字凤皇。
《广志》曰：梧桐有白者。剽国有白桐木，其叶有白毳。取其毳，淹渍缉，织以为布。
《游名山志》曰：吹台有高桐，皆百围。峄阳孤桐，方此为劣。
《邹山记》曰：邹山，古之峄山，鲁穆够阅为邹。今邹山峄阳犹多桐树。
《齐地记》曰：城北十五里，有梧台，即梧宫也。
《论衡》曰：李子长为政，欲知囚情，以梧桐为之像囚形，乃凿地为坎，卧木囚其中，曰：“罪若正，木囚不动；若有冤，木囚动。”出人之精诚着木人也。
《华阳国志》曰：益州有梧桐木，其华彩如丝，人绩以为布，名曰：华布。
沉怀远《南越志》曰：青桐华颇似木绵，而辉重过之。
《晋宫阁名》曰：华林园，青、白、桐三株。
伏侯《古今注》曰：昭帝玄凤三年，冯翊人献桐枝，长六尺九，枝枝一叶。
《异苑》曰：晋武帝世，吴郡临平岸崩，出一石鼓，打之无声。以问张华，华云：“可取蜀中桐材，刻作鱼形，扣之则鸣矣。”於是如言，音闻数十里。
又曰：句章吴平门前，忽生一株青桐树，上有谣歌之声。平恶而斫杀。平随军北征，首尾三载，死桐倏自还立於故根之上。又闻树颠空中歌曰：“死树今更青，吴平寻当归。闻杀此树，已复有光辉。”平寻归，如鬼谣。
祖台之《志怪》曰：蹇保至檀丘坞上北楼宿，暮鼓二中，有人着黄练单衣、白合，将入人炬火上楼。保惧，藏壁中。须臾，有二婢上，使婢迎一女子上，与白袷人入帐中宿。未明，白袷人辄先去。如是四五宿。後向晨，白人才去，保因入帐中，持女子问：“向去者谁？”答曰：“桐侯郎，道东庙树是也。”至暮鼓二中，桐郎来，保乃斫取之，缚着楼柱。明日视之，形如人，长三尺馀。槛送诣丞相，渡江未半，风浪起。桐郎得投入水，风波乃息。
《齐民要术》曰：梧桐，山石间生者，为乐器则鸣。
《瑞应图》曰：王者任用贤良，则梧桐生於东厢。
桓谭《新论》曰：神农、黄帝，削桐为琴。
任《述异记》曰：梧桐园，在吴夫差旧国也。一名琴川。梧园宫，在句容县。传云吴王别馆，有楸梧成林焉，其梧子可食。《古乐府》云：“梧宫秋，吴王愁”是也。
崔琦《七蠲》曰：爰有梧桐，生於玄溪。傅根朽壤，托险生危。
枚乘《七发》曰：龙门之桐，高百尺而无枝，中郁结而轮菌，根扶疏以分离。
魏明帝《猛虎行》曰：双桐生空井，枝叶自相如。通泉溉其根，玄雨润其柯。绿叶何{艹务}々，青修视曲阿。
张协《七命》曰：寒山之桐，出自太冥。含黄钟以吐，据苍岑而孤生。
《古诗》曰：井梧栖灵风。
杨柳上
《易大过》“九二”曰：枯杨生ㄗ，老夫得其女妻。
焦赣《易林□豫之晋》曰：鹊巢柳树，鸠夺其处。任力劣薄，天命不祜。
《毛诗□彩薇》：昔我往矣，杨柳依依。（杨柳，蒲柳也。）
又曰：《东门之杨》刺时也。婚姻失时，男女多违，亲迎女犹有不至者也。东门之杨，其叶。（然，盛貌。）
</div>
    <div class="pagination">
<a href="太平御览_page690.html">上一页</a><span>...</span><a href="太平御览_page686.html">686</a><a href="太平御览_page687.html">687</a><a href="太平御览_page688.html">688</a><a href="太平御览_page689.html">689</a><a href="太平御览_page690.html">690</a><span class="current-page">691</span><a href="太平御览_page692.html">692</a><a href="太平御览_page693.html">693</a><a href="太平御览_page694.html">694</a><a href="太平御览_page695.html">695</a><a href="太平御览_page696.html">696</a><span>...</span><a href="太平御览_page692.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
