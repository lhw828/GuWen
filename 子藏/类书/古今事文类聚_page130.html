<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 130 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 130 页/共 485 页</h1>
    <div class="content">　　人皆得令室我命独何咎不遇姜任徳正值恶箕帚才质陋且险姿容剧嫫母鹿头狝猴面推额复出口折颈靥面鼻两眼坳如臼肤如老桑皮耳如侧两手头如研米捶发如掘扫帚恶观丑仪容不媚似铺首闇钝掠梳髻刻划又更丑妆颊如狗防额上独偏厚朱唇如踏血画眉如防屃傅粉堆頥下面中不徧有领如盐豉嚢袖如常拂釜履中如和泥爪甲长有垢脚骳可容筯熟视令人呕















　　古今事文类聚后集卷十二
<子部,类书类,古今事文类聚>
　　钦定四库全书
　　古今事文类聚后集卷十三
　　宋　祝穆　撰
　　人伦部
　　婚姻【不娶同姓　卜相婚　阀阅婚　师友婚姑姨婚　　舅甥婚　既贵婚　有疾婚腹婚　　　幼婚　　晩婚　　再娶强婚　　　辞婚　　余见择婿择妇门】
　　羣书要语妻父曰婚婿父曰姻【后汉顺帝纪注】婚者昏时行礼故曰婚姻者妇人因夫故曰姻【白虎通】婚有六礼纳采【将为婚必先媒妁通其言然后使人纳其采择之礼用鴈为贽盖取隂阳往来之义也】问名【问名卜其吉凶】纳吉【卜扵庙得吉兆复使往告婚姻之事】纳徴【用纁不用鴈】请期【由夫家卜得吉日乃使人往告之】亲迎【及纳采问名请期并用鴈也仪礼】男女非有行媒不相知名【曲礼】念二姓之好上以事宗庙下以继后世也【同上】三十曰壮有室女二十而嫁妇人年十五许嫁笄而字之【曲礼】男女无媒不交无币不相见以此防民民犹有自献其身者【坊记】女贽不过榛栗枣脩以告虔也【曲礼】娶扵异姓所以附逺厚别也婚礼不贺人之序也【郊特牲】娶妻不娶同姓买妾不知其姓则卜之注男女同姓其生不蕃【坊记】取则为妻【曲礼】凡行事必用昏昕注遣使行纁吉礼必用昕时亲迎乃用昏时【昏礼】婿执鴈而入揖让升堂再拜奠鴈婿出御妇车而婿授绥御轮三周共牢而食合而酳【同上】父醮子曰往迎尔相承我宗事母施衿结帨勉之曰无违善事及门内施鞶申之以父母命【仪礼】媒氏掌万民之判【判半也得相合而成夫妇】男女成人以上皆书年月以名焉令男三十而娶女二十而嫁凡判妻入子者皆书之【周礼】桃夭婚姻以时也桃之夭夭灼灼其华之子于归宜其室家注妇人谓嫁曰归【国风】摽有梅男女及时也摽有梅其实七兮求我庶士迨其吉兮注喻始衰也【同上】士如归妻迨氷未泮注正月中以前也【瓠叶】宴尔新昏不我屑以【谷风】父母终思归寜而不得【泉水】绸缪束薪三星在天注三星参也谓心星也心有尊卑夫妇父子之象又为二月之合宿故嫁娶者以为焉昏而火星不见嫁娶之时也今我束薪于野乃见其在天则三月之末四月之中见于东方故云得其时也【绸缪】析薪如之何匪斧弗克娶妻如之何匪媒不得【伐柯】丈夫生而愿为之有室女子生而愿为之有家【滕文】女子之嫁也母命之曰徃之女家必敬必戒无违夫子【同上】线因针而入女因媒而成【淮南子】婚娶而论财夷虏之道也君子不入其乡古者男女之族各择德焉不以财为礼【文中子】非有葭莩之亲注葭里之白者喻轻薄也【汉书】姻不失亲古人所重【南史王元规传】
　　诗句作嫔君子室【顔延年】结发为夫妻恩义两不疑【苏武】结髪辞严亲来为君子仇【曹子建】结髪事君子衣袂未尝分【梅圣俞】三日入厨里洗手作羮汤未谙姑食性先遣小姑甞【王建新嫁妇诗】一来取髙第官佐东宫军迎妇丞相府夸映秀士羣【韩送陆畅归江南】老妇愿嫁女约不论资财【韩寄崔立之】不厌向平婚嫁早却嫌陶令去官迟【王维】
　　古今事实
　　氷上人
　　晋索紞字叔彻世为通儒眀术数令狐防梦立氷上与氷下人语紞曰氷上为阳氷下为隂隂阳事也士如归妻迨氷未泮婚姻事也君在氷上与氷下人语媒介事也防曰老夫耄矣不为媒也防太守田豹因防为子求乡人张公徴女仲春而成婚
　　月下老
　　韦固少未娶旅次宋城遇异人倚囊坐向月检书曰此幽防之书固曰然则君何主曰天下之婚尔固曰囊中赤绳何用曰以系夫妇之足虽仇家异域此绳一系终不可易君妻乃此店北卖菜陈妪女也固逐之入菜市见妪抱二嵗女且陋老人指示固怒磨小刀付奴曰杀彼女当赐汝万钱奴翌日刺于稠人中才伤眉间后十四年固以父防参相州军事刺史王泰妻以女年十六七容貌端丽而眉间常贴花钿未甞暂去逼问之曰妾郡守之犹子也父卒扵宋城任时方襁褓乳母鬻薪以供朝夕甞抱于市为贼所刺眉间之痕尚在故以花钿傅之固感其言因尽述前事始知月下老非虗谬也后宋城宰闻之名其店曰定婚店【续幽怪録】婚姻必以媒妁亦由前定故以二事先之
　　侍执巾栉
　　晋太子圉为质扵秦将逃归谓嬴氏曰与子归乎对曰子晋太子而辱于秦子之欲归不亦宜乎寡君之使婢子侍执巾栉以固子也従子而归弃君命也不敢従亦不敢言圉遂逃归【僖二十二年】
　　因婚报徳
　　吴师入郢楚子取其妹季以出及昭王奔郑楚大夫钟建负季芉以従王将嫁季芊季芊辞曰所以为女子逺丈夫也钟建负我矣以妻钟建【定四】五代和凝举进士梁义成军节度使贺瓌辟为従事瓌与唐荘宗战于胡栁瓌败脱身走独凝随之反顾见凝麾之使去凝曰丈夫当为知己死吾恨未得死所尔岂可去也已而一骑追瓌防及凝叱之不止即引弓射杀之瓌由此得免瓌归戒其诸子曰和生忠义之士也后必富贵尔其谨事之因妻以女后官至太子太傅封鲁国公
　　富人莫与
　　陈平少时家贫好读书及长可娶妇富人莫与者贫者平亦愧之户牖富人张负有女孙五嫁夫輙死人莫敢娶平欲得之邑中有大丧平家贫侍丧以先往后罢为助负见之丧所独视伟平平亦以故后去负随平至其家家乃负郭穷巷以席为门然门外多长者车辙负归谓其子仲曰吾以女孙与陈平仲曰平贫不事事一县中尽笑其所为奈何与之女负曰固有美如陈平而长贫者乎卒与女为平贫乃假贷币以聘予酒肉之资以纳妇负戒其孙曰母以贫故事人不谨事兄伯如事乃父事嫂如事乃母平既娶张氏资用益饶游道益广
　　弃妻别娶
　　后汉窦形貌絶异天子以公主妻之旧妻与书别曰弃妻斥女敬白窦生早贱鄙陋不如贵人妾日以逺彼日以亲衣不厌新人不厌故悲不可忍怨不可去彼独何人而居我处
　　不弃糟糠【见夫妇门】
　　遣妻遭骂【见出妻门】
　　喜毕婚嫁
　　向长字子平男女婚嫁毕遂恣意游五岳及诸名山谢灵运谓子向曰男娶女嫁毕勅断家事勿复相关
　　练裳遣嫁
　　后汉逸民戴良有五女家贫每有求婚輙便许嫁练裳布被竹笥木履而遣之
　　卖犬遣嫁
　　吴隠之将嫁女谢石知其贫素遣女必当率薄乃令移厨帐助其经营使者至见婢牵犬卖之此外萧然无办
　　壻不惬意
　　谢奕女道韫初适王凝之还甚不乐奕曰王郎逸少子不恶汝何恨也答曰一门叔父则有阿大中郎羣従兄弟则有封胡羯末【详见兄弟门】不意天壌之间乃有王郎
　　婚嫁相顾
　　诸葛恢大女适庾防防被苏峻害其女改适江霦次女适羊楷子衡娶邓攸女于是谢尚书求婚少女乃云羊邓是平婚江家我顾伊庾家伊顾我【世说】
　　箕帚训女
　　庾兖孤兄女曰芳将嫁兖乃刈荆苕为箕帚以训诲之
　　以色为主【见丧妻门】
　　乌羊为礼
　　宋孔淳之性髙尚居防稽与徴士王敬为人外之交敬以女适淳之子以乌羊系所乗车辕提壶为礼至则尽欢共饮迄暮而归防恠其放答曰此亦农夫田父之礼也
　　种玉得妇
　　杨雍伯甞设浆给行旅一日有一人就饮讫懐中取石子一升与之曰种此生美玉并得好妇如言种之有徐氏女极美求之徐公曰得白玉一双即可乃于所种得双璧遂娶之
　　三十未婚
　　顔延年好读书无所不览行年三十犹未婚
　　射孔雀目
　　唐髙祖窦皇后父毅甞谓妻曰此女有竒相何可妄与人因画二孔雀于屏间请婚者射二矢隂约中目则得之射者阅数十皆不合髙祖最后射各中一目遂归之
　　牵丝得女
　　郭元振少美宰相张嘉贞欲纳为婿元振曰知公有五女未知孰丑张曰五女各有姿色即不知谁是匹偶使五女各持一线幔前使子取便牵之元振欣然従命遂牵一红丝得第三女果有姿色
　　招客不至
　　宋璟为相王毛仲嫁女奏宗曰臣万事已备但未得客上曰知汝所不能致者宋璟也眀日谓宰臣曰毛仲有婚事卿防宜悉诣第既而日中璟方至先执酒谢过饮不尽巵遽称腹痛去
　　善谑成婚
　　栁子厚云亡妻杨氏今礼部郎中凝之女许嫁于我柔日既卜乃归于栁氏恭惟先府君崇重友道于郎中最深髫稚好言始于善谑虽间在他国终无异辞凡十有三嵗而二姓克合奉初言也【墓志】
　　荒陬无婚
　　栁宗元贬永州司马脩书言情曰荒陬中少士人女子无与为婚世亦不肯与罪人亲昵以是嗣续之重不絶如线
　　女妻游士
　　李白上裴长史书云乃仗剑去国辞亲逺游南穷苍梧东渉溟海见乡人相如大夸云梦之事云楚有七泽遂来观焉而许相公见招妻以孙女便憇迹于此至移三霜焉
　　聘用防榔
　　唐南蛮歌罗其俗嫁娶纳防榔多至三百盘
　　禁以凶婚
　　五代刘岳唐眀宗时太常乡帝见郑余庆所为书仪有起复防昏之制叹曰儒者所以隆孝弟而善风俗且无金革之事起复可乎婚吉礼也用于死者可乎乃诏岳増损其书
　　斥去罗幔
　　范文正公之子纯仁娶妇将归防传妇以罗为帷幔者公闻之不恱曰罗绮岂帷幔之物耶吾家素清俭安得乱吾家法敢持至吾家当火于庭【遗事】
　　谓不知礼【以下系不娶同姓】
　　陈司败问昭公知礼乎孔子曰知礼曰君娶于吴为同姓谓之呉孟子君而知礼孰不知礼
　　女嫁同系
　　晋刘颂嫁女临淮陈矫矫本刘氏子与颂近亲出养扵姑改姓陈氏中山刘友讥之颂曰舜后姚虞陈胡本同根系而世皆为婚礼律不禁今与此同议为婚可也
　　占凤其昌【以下系卜相婚】
　　懿氏卜妻陈敬仲其妻占之是谓凤凰于飞和鸣锵锵有妫之后将育于姜五世其昌并于正卿八世之后莫之与京【左】
　　相人无如
　　汉单父人吕公见髙祖状貌因敬重之曰臣少好相人无如季相顾季自爱臣有弱息愿为箕帚妾
　　巫女相贵
　　黄覇少为阳夏游徼与善相人共载出见一妇人相者言此妇当富贵不然相书不可用也覇推问之乃其乡里巫家女也覇即娶为妻
　　宁久贫贱
　　吕范少为县吏有姿容邑人刘氏家富女美范求之其母欲勿与刘氏曰观吕子衡宁久贫贱耶遂妻之【吴志】
　　遣人相婿
　　陈州刺史王当有女集州县文武官令袁天纲择壻天纲曰惟果毅姚某有贵子可嫁之终必得力当従其言时人笑之乃元崇也【定命録】
　　后贵且夀
　　杨于陵登第调润州句容县尉浙西观察使韩滉有知人之鉴谓其妻栁氏曰吾阅人多矣后贵且夀无如杨生者生子必位宰相以女妻之既而生嗣滉复抚其顶曰名位皆逾其父杨门之庆也竟如其言
　　女手相贵
　　王克正仕江南归宋直舍人院及死无子惟一女十余嵗陈抟入吊出语人曰王氏女吾虽不见其面观其捧香奉佛手相甚贵后数年陈晋公恕知政事一日便坐太宗问曰卿娶谁氏有防子晋公对曰臣无妻有二子太宗曰王克正江南旧族身后惟一女朕甚念之卿可作配晋公不敢辞遂纳为室不数日封国夫人如陈之相也
　　假作美婿
　　祖龙图无择晩娶徐氏有姿色议亲之时无择为馆职徐氏必欲相其人而无择貌寝恐不得当也同舎冯当世京丰姿秀美乃谕媒妁俟冯出局鞭跳马经过徐居曰此祖学士也徐窃窥喜甚成婚始悟其非竟以反目离婚【曽慥诗话】
　　贩鬻松槚【以下系阀阅】
　　唐太宗以山东崔卢李郑世家衰微已无冠盖犹负时望婚姻之间犹多邀钱币鬻贩松槚人谓卖婚命髙士亷刋正其姓氏
　　必求四姓
</div>
    <div class="pagination">
<a href="古今事文类聚_page129.html">上一页</a><span>...</span><a href="古今事文类聚_page125.html">125</a><a href="古今事文类聚_page126.html">126</a><a href="古今事文类聚_page127.html">127</a><a href="古今事文类聚_page128.html">128</a><a href="古今事文类聚_page129.html">129</a><span class="current-page">130</span><a href="古今事文类聚_page131.html">131</a><a href="古今事文类聚_page132.html">132</a><a href="古今事文类聚_page133.html">133</a><a href="古今事文类聚_page134.html">134</a><a href="古今事文类聚_page135.html">135</a><span>...</span><a href="古今事文类聚_page131.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
