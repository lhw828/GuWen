<!DOCTYPE html>
<html>
<head>
    <meta charset="UTF-8">
    <title>太平御览 - 第 713 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 713 页/共 737 页</h1>
    <div class="content">《春秋运斗枢》曰：璇星散为姜。失德逆时，即姜有翼，辛而不臭也。
《援神契》曰：姜，御温菜也。
《礼记□檀弓上》曰：丧有疾，食肉饮酒，必有草木之滋焉，以为姜桂之谓也。
《论语□乡党》曰：不撤姜食。（撤，去也。齐禁薰物，姜辛而不臭，故不去也。）
《韩诗外传》曰：宋玉因其友见楚王，楚王待之尾异。让其友，其友曰：“夫姜桂因地而生，不因地而辛。女因媒而嫁，不因媒而亲。子之於王，未也，何怨于我也！”
《史记》曰：万家之城千畦姜，与千户侯等。
《魏志》曰：倭国有姜，不知其滋味。
《齐书》曰：孔之为临川太守，在任清约。罢郡还，献乾姜二斤。武帝嫌其少，知之清，乃叹息。
《梁书》曰：周舍，占对辩捷。常居直卢，语及嗜好，裴子野言：“赣来不常食姜。”拾应声曰：“孔称不撤，裴乃不常。”一坐皆悦。
《吕氏春秋》曰：和之美者，杨璞之姜，招摇之桂，（杨璞，地名，在蜀郡。招遥，山名，在桂阳。）越骆之。
《神仙传》曰：吴孙权曰：“权使介像作变化，种菜瓜，百果皆立生可食。”先主论脍鱼，何者最美，像曰：“鲻鱼为上。”先主曰：“论近道鱼耳，此出海中，安可得乎？”像曰：“可得耳！”乃令人于殿庭中作方坑，汲水满之，并求钩。像饵之，垂纶于坑中，不过顷，得鲻鱼。先主惊喜，问像曰：“可食否？”像曰：“故为陛下取，安敢取不可食之物？”乃使厨下切之。先主曰：“闻食勃作齑至佳，此间姜永不及也，恨尔时无此姜耳！”像曰：“食勃岂不易得？愿搭所使行者，并付以直。”像自书一符，以青竹杖，使行人闭目骑杖，杖止，便买姜。买姜毕，复闭目。此人承其言，骑杖，须臾止，已到成都。不知是何处，问人，人言是蜀市，乃买姜。于时吴使张温于市见之，问曰：“与帝买姜。”于是甚惊，作书寄家。此人买姜毕，捉书骑竹杖，闭目，复须臾，已还。到吴厨下，切脍亦了也。
《李先生传》曰：郎中乔翻，於羊渚遇神人，意欲啖姜，而市无之。神人以绢数匹，并书一牒，付信，入市门南下，任意所如。须臾，得姜数斗还。以问神人，神人曰：“问李先生，当知我。”
《博物志》曰：伏波将军唐资传蜀人煞姜法：先洒扫，别粗细为三辈，盛着笼中，作沸汤没笼，著汤中。须臾，取一片横截，断视其熟否。裹既熟讫，便内着瓮中，细捣米末以复氏，令姜不见。讫，以向汤令复沸，便相淹，消息视瓮中，当衷沸，沸便阴乾之。
又曰：妊娠者，不可啖生姜，令儿盈指。
《岭表录异》曰：山姜，花、茎、叶即姜也，根不堪食。而于叶间吐花穗，如麦粒，嫩红色。南人选未拆开者，以盐淹，藏入甜糟中，终冬如琥珀，香辛，可重用，为脍无加也。
又曰：以盐藏曝乾，挤昀食之，极能治冷气。
苏
《尔雅》曰：苏，桂荏也。（苏，荏类，故明屦荏。）
《方言》曰：周郑之间，谓之公ナ。湘沅之间，谓之{艹害}。（湘、沅，在武陵。）
《沙洲记》曰：乞佛虏不识五，惟食苏子。
《本草经》曰：芥{艹租}，一名水苏。（吴氏曰：假苏，一名鼠实，一名姜芥也。）
卷九百七十八　菜茄部三
瓜
《易□后卦》曰：九五，以杞瓠瓜，含章，有陨自天。（杞，木之柔者。瓠瓜，果之大者。）
《龙鱼河图》曰：瓜有两鼻者，煞人。
《诗》曰：文王之兴，本由太王也。绵绵瓜瓞，民之初生，自土沮漆。（兴也。《笺》云：瓜植稻实，继先岁之瓜，必小，状似纟失，故谓之瓞。绵绵然，若将无长大时。兴者，喻后稷乃帝喾之胄，封於邰。其後公刘失职，迁於豳，居沮漆之地。历世亦绵绵然，至太王而得其民心，而生王业。故本周之兴，云于沮漆也耳。）
《大戴礼》曰：五月乃瓜。乃者，治瓜之辞也。瓜也者，始食瓜。八月削瓜，畜瓜时也。
《礼》曰：为天子削瓜者，副之，巾以；（副，拆也。既削，四析之，乃横断而巾复焉。）为国君，华之，巾以；（华，中裂之，不誓析也。）为大夫，累之；（累，倮也。不以巾复也。）士，之；（不中裂，横断，去而已。音帝。）庶人，之。（不横断。）
又《月令》曰：仲冬之月，行秋令，则天时雨汁，瓜瓠不成。（雨汁者，水雪杂下。）
《左传》曰：齐侯使连称、管至父戍葵丘，瓜时而往，曰：“及瓜而代。期戍，公问不至；请代，不许。故谋主乱。
《春秋运斗枢》曰：远《雅》《颂》，著倡优，则李生瓜。
《论语》曰：子路曰：“佛以中牟叛，子之欲往也，如之何？”钟曰：“然，有是言，不曰：‘坚乎磨而不磷’，不曰：‘白乎涅而不缁’？吾岂匏瓜也哉？焉能系而不食！”
《尔雅》曰：瓞，（大结切。），（步角切。）其绍瓞。（郭璞注曰：俗呼瓜为瓞。绍者，瓜蔓绪亦著子，但小如耳。）
《史记》曰：邵平者，故秦东陵侯。秦破，为布衣。贫，种瓜长安城。东瓜美，故世谓东陵瓜。
《汉书□地理志》曰：敦煌，故瓜州地，生美瓜。
《续汉书》曰：牵牛星，荆州谓之河鼓，主关梁，织爬犄瓜果。
又曰：安帝玄初三年，有瓜异本共竖一瓜蒂，时以为：瓜者，外也。离本而实，女子外属之像也。是时，阎皇后与外亲耿宝共谮太子，废为济阴王，更外迎济北王子犊，立之。
袁山松《後汉书》曰：建和二年，河东瓜两体共蒂。
《後汉书》曰：施建，字君子，沛人也。家贫，母老，常鬻力供养，种瓜自给。
应邵《汉官仪》曰：太棍果丞，官别在外，掌棍逑菜茹。
《吴志》曰：步骘，字子山，临淮淮阴人。避难江东，单身穷困。与广陵卫旌同年相善，俱以种瓜自给。昼勤四体，夜诵经传。会稽焦征羌，郡之豪族，（《吴录》曰：征羌名矫，常为征羌令。）人客放纵。骘与旌求食其地，惧为所侵，乃共修刺奉瓜也。
《吴录》曰：姚翁仲，常种瓜菜灌园，以供衣食。时人或饷，一无所受。
《晋书》曰：咸宁二年，嘉瓜同蒂，生于成都。
又曰：皇甫谧，年二十不学，游荡无度，或以为痴。常得瓜果，辄进叔母任氏。任氏曰：“《孝经》云：‘三牲之养，犹为不孝。’汝今年馀二十，目不存教，心不入道，尾慰我。”（皇甫谧《自叙》同。）
又曰：桑虞，仁孝自天。年十四丧父，毁瘠过礼。虞有园，宅北数里，瓜果初熟，有人逾砸之。虞以园援多棘刺，恐偷见人惊走而致伤损，乃使奴为之开道。及偷负瓜将出，见道通，闻虞使除之，乃送所盗瓜，叩头请罪，欢然尽以瓜与之。
《齐书》曰：建玄初，武帝即位，到为司徒左长史。先是，武帝与同从宋明帝，射雉郊野，渴倦，得青瓜，与上对剖食之。
又曰：竟陵王子良，夏月客至，为设瓜饮。
又曰：郭原平，以种瓜为业。大明七年，大旱，瓜渎不复通舡。县令刘僧秀悯其穷老，开渎下水与之。原平曰：“普天大旱，百姓俱困，岂可灭溉田之水，以通运瓜之舡？”乃步他道，往钱塘谎恤。
沉约《齐书》曰：韩灵敏早丧父，兄灵珍至孝，母亡，家贫无以葬，与灵种瓜。灵敏朝采，暮还复生，未尝减耗，葬事由此举。（《孝子传》同。）
《梁书》曰：任卒，武帝闻问，方食西苑绿沉瓜，投之于盘，悲不自胜，因屈指曰：“少时，常恐不满五十。今四十九，可谓短命”。
又曰：郭祖深清俭，常纺奘布衣。素木案，食不过一肉。有姥饷一青瓜，祖深报以匹帛。有富人，效之以货，鞭而徇贲，朝野惮之。
又曰：郑灼，字茂昭，励志好学。多苦心热，若瓜时，辄偃卧，以瓜镇心，起便读诵。其笃志如此。
《北齐书》曰：兰钦为广州刺史，（前柑史新渝侯。）映之薨，南安侯恬权行州事，冀得即真。及闻钦至岭，厚货厨人，途刀以毒，削瓜进之，钦及爱妾俱死。帝闻大怒，槛车收恬，削爵土。
《后魏书》曰：杨典选，多以言貌取人。时谤词云：“尚书典选，似贫人买瓜，惟取大者。”
又曰：郭祚以本官领太子少师。祚常从世宗幸东宫，肃宗幼弱，祚怀一黄，出奉肃宗。时应诏左右，赵桃弓深为世宗所信，祚私事之，时人谤祚者，号为“桃弓仆射，黄少师。”
《後周书》曰：王罴性俭率。常有客与罴食瓜，客削瓜，侵肤稍厚，罴意嫌之。及瓜皮落地，乃引手就地取而食之，客甚有愧色。
又曰：赵王招知隋文欲迁周鼎，密欲图之，藏兵刃於帷席之间，後院亦伏壮士。文帝从者多在阁外，惟杨弘玄胄坐于户侧，招以佩刀割瓜啖隋文，未之疑。玄胄觉变，扣刀而入，招乃以大觞亲饮胄酒。
《北史》曰：宋琼，字普贤，以孝称。母曾病，季秋月思瓜。琼梦想见之，求而遂获，时人异之。
《隋书》曰：文帝用法定制，行署取一钱已上，闻见不告言者，坐至死。自此，四人共盗一襄桶，二人同窃一瓜，事发，即时行决。
又曰：秦孝王俊，奢侈过甚，颇好於内。妃崔氏，性妒，甚不平之，遂於瓜中进毒。俊由是遇疾，徵还京师。上以其奢纵，免官，以王就第。
《唐书》曰：杜如晦薨後，太宗食瓜，美，怆然始之，遂辍其半，使置之於灵坐。
又曰：高宗子八人，武后所出者，自为行弟。长曰孝敬皇帝，监国仁明，为后所忌而鸩之。次曰雍王，贤，为太子。次曰中宗，次曰睿宗。及孝敬遇害，诸弟尝所不安，晨夕怀惧，虽父母之前，无由敢言。乃作《黄台瓜词》，令乐人歌之，欲微悟上意。歌曰：“种瓜黄台下，瓜熟子离离。一摘使瓜好，再摘令瓜稀，三摘尚由可，四摘抱瞒彘。”然太子竟亦流窜於黔州。
又曰：德宗建中初，误以高力士养女杨氏归为沉太后。是时沉氏故老已尽，无识太后者。上密使中人就洛阳视高氏年状，颇同曩时。太后常削瓜哺上，刃伤左拇指。高氏常剖瓜，亦伤左拇指。中人皆阉官、女子，且非审识太后，见上仁孝，有殊喜，莫敢沮者。高氏辞曰：“实非太后。”具陈族姓内外以自明。
又曰：贞玄四年夏，右神策军献瑞瓜，三蔓各为一蒂，而生三瓜。
《庄子》曰：朽瓜化为鱼，物植典也。
《墨子》曰：今有入人场园，取人瓜者，得罚；今掷觐侯，攻伐逾窃人瓜者数千万，而自曰义也。
《秦子》曰：食瓜者虽去蒂，何以连其根？
《孙卿子》曰：皋陶之色如削瓜。
《抱朴子》曰：五原蔡诞，入山而还，欺家人云：“至昆仑山，有玉瓜，其形如世间瓜，但为光明洞彻而坚，须以玉井水洗之，便软，而可食。”
又曰：曾参锄瓜，三足乌集其冠，孝故也。
《家语》曰：曾子芸瓜，而误断其根。曾怒，以大杖击蒲俺。曾子仆地，有顷乃苏。孔子闻之，告门弟子曰：“参来，勿内也！”曾子使人请孔子，孔子曰：“舜之事瞽瞍，小捶则受，大捶则走。参委身以待暴怒，既身死，陷父于不义，不孝孰大焉？”
《古文奇字》曰：秦改古文为大篆及隶字，周人多诽谤怨恨。秦苦天下不从，而诸生到者，拜为郎，凡七百人。密种瓜於骊山硎谷中温处，瓜实成，使上书曰：“瓜冬有实。”有诏下博士诸生，说之，人人各异说，则皆使往视之，而为伏机。诸生贤儒皆致焉，方相难不决，因发机，从上填之，以土皆压终。
《古文琐语》曰：初，刑史子臣谓宋景公：“赣今已往五月五日，臣死；後五年五月丁巳，吴亡；以後五祀八月辛巳，君薨。”刑史子臣至死日，朝见景公，夕死。後吴亡。景公惧，思刑史子臣之言，将至死日，乃逃于瓜圃，遂死之。求得，已虫矣。
贾谊《新书》曰：昔梁大夫宋就为边县令，与楚邻界。梁亭楚亭皆种瓜，梁亭劬力数灌，其瓜美；楚人窳而稀灌，其瓜恶。楚令以梁瓜之美，怒其瓜之恶，因往夜窃，搔梁瓜，皆有焦者矣。梁亭觉，请其尉，欲执搔衬尴。宋就曰：“是构怨分祸之道也。”令人窃为楚亭夜灌其瓜，令勿知也。楚亭旦而往，瓜则已灌。瓜日以美，楚亭往而察之，则梁亭之为也。楚令大悦，因以闻楚王。楚王闻之，悦梁之阴让也，乃谢以重币，而友於梁王。（《新序》同。）
裴渊《广州记》曰：有瓜冬熟，号为金钗，味乃甜美。
《广志》曰：瓜之所出，以辽东、庐江、敦煌掷曛为美。有鸟瓜、狸头瓜、蜜筒瓜、挪帝瓜、龙蹄瓜、羊髓瓜、又有鱼瓜、犬瓜，如斛，出凉州。阳城有青登瓜，大如三升魁。有桂枝瓜，长二尺馀。蜀地温，食瓜至冬熟。有春日瓜，细小，小瓣，宜藏，正月种，三月成。有秋泉瓜，秋种，十月熟，形如羊角，色苍黑。
《列仙传》曰：溪人者，南郡编人。居山间，有仙人常止其家，从之买瓜。教之练瓜，与附子、桂实服之，一年能飞，登山入水，涂却海边。
又曰：服闾者，不知何许人，常涂却海边诸祠中。有三仙，於祠中博赌瓜，雇闾使担黄瓜数十头，令瞑目，及上方丈山。
《神仙传》曰：葛公，冬为客设生瓜。
《汉武内传》曰：西王母谓上玄夫人曰：“后造朱炎山陵，食灵瓜，其味甚好。顾此未久，已七千岁矣。”
又曰：仙之上药，有空同灵瓜，四劫一实也。
《道讯莴》曰：褚雅，字玄通。人与共居，常取水洒扫。或夏月种瓜，恣人来取。
《伏侯古今注》曰：孝平帝玄年，武陵县生瓜，花如葱，紫色，实如小麦，堕地复生。
郭子横《洞冥记》曰：有龙肝瓜，长一尺，花红叶素，生於冰谷，所谓冰谷素叶之瓜。
《零陵仙贤传》曰：李融，字玄音，承阳人。固姑侯相使其为政，得吏民心，屡致祥瑞，甘瓜六子共茎。玺书慰劳，迁广汉太守。
《南岳夫人内传》曰：夫人姓魏，孟存，性乐神仙。季冬之月，夜半清明，有四真人，并可年二十馀，天姿秀颖。至静室，因设酒肴，陈玄紫撩，降实灵瓜。
《太山黄庭内景经注》曰：大霍山下有洞台，司免之府也。中有神灵瓜，食之者至玄也。
《荆楚岁时记》曰：七月七日，设瓜果于庭中，以乞巧。有喜子布网于瓜上，则为得巧。
刘向《别录》曰：尹都尉书有《种瓜》篇。
《郑玄别传》曰：民有献嘉瓜者，异本同实。县欲表府，文词鄙略，君为改作，又着颂一篇，侯相高其才。
《吴越春秋》曰：吴夫差为越所败，遁而去，得自生之瓜，其实已熟，掇而食之，问左右曰：“是乃冬有瓜，近道而人不食，何也？”煮右曰：“盛夏之时，人食生瓜，起居道旁，瓜子复生，故人恶食。”
夏侯曾先《会稽记》曰：曹娥父溺死，娥槛逑浮其处，即得父尸。
《博物志》曰：人以冷水自渍至膝，可顿啖数十枚瓜；渍至腰，啖转多；至颈，可啖百馀枚。所渍水，皆作瓜气瓜味。
《搜神记》曰：吴时有徐光，常行幻术。於市里从人乞瓜，其主弗与，便从索瓣种之。俄而瓜蔓延生花实，乃取食之，因赐观者。及视所赍，皆亡耗矣。
《幽明录》曰：安定人周敬，种瓜时亢旱，鬼为连水浇瓜，瓜大滋繁。问姓名，不答。还白父：“常有惠於人否？”父曰：“西郭樊营，先作郡吏，偿官数百斛米，我时以百斛助之，其人已死。”
又曰：孙锺，富春人，坚父也。与母居，至孝笃信，种瓜为业。有三少年，容范嘻丽，诣锺乞瓜。受乐尾，为设食出瓜，礼敬殷勤。临去曰：“我等司命，感郎见接之厚！”送出门，三人曰：“山中可作冢。”复言“‘欲连世封侯，为数世天子。’”锺曰：“数世天子！”言讫，悉化成白鹄。
《列异传》曰：辽东丁伯昭，自说其有客，字次节，既死，感见待恩，常为本家致奇异物。试腊月中从索瓜，得美瓜数枚来在前，不见形也。
《述异记》曰：豫章郡有卢松村，罗根生于此村侧垦荒种瓜，又於外立一神坛。瓜始引蔓，清晨行之，忽见坛上有新板墨书，曰：“杆是神地所游处，不得停止种殖，可速去！”根生拜谢跪咒，曰：“窃疑村人利此熟地生苗，容或假托神旨以见驱斥。审是沙蔡，愿更朱书赐报。”明早往看，向板犹存，悉以朱代墨。
任《述异记》曰：汉章帝玄年，上虞献艘瓜，一实五色。
又曰：吴桓王时，会稽生五色瓜。今吴有五色瓜，岁充贡献。
</div>
    <div class="pagination">
<a href="太平御览_page712.html">上一页</a><span>...</span><a href="太平御览_page708.html">708</a><a href="太平御览_page709.html">709</a><a href="太平御览_page710.html">710</a><a href="太平御览_page711.html">711</a><a href="太平御览_page712.html">712</a><span class="current-page">713</span><a href="太平御览_page714.html">714</a><a href="太平御览_page715.html">715</a><a href="太平御览_page716.html">716</a><a href="太平御览_page717.html">717</a><a href="太平御览_page718.html">718</a><span>...</span><a href="太平御览_page714.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
