<!DOCTYPE html>
<html>
<head>
    <meta charset="UTF-8">
    <title>六帖补 - 第 2 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六帖补 - 第 2 页/共 20 页</h1>
    <div class="content">　　宝货米谷
　　宝　　　　　　　玉
　　珠　　　　　　　玻璃
　　水晶　　　　　　钱
　　富　　　　　　　贫
　　丝帛　　　　　　米谷
　　粟　　　　　　　豆
　　麻　　　　　　　田
　　卷十八
　　道释隐卜
　　道　　　　　　　仙
　　女仙　　　　　　释
　　　　　　　　　卜
　　方术　　　　　　神
　　鬼
　　卷十九
　　养生疗病
　　养生　　　　　　病
　　医　　　　　　　药
　　丹
　　卷二十
　　伶乐婢皁
　　伶乐　　　　　　歌
　　舞　　　　　　　婢
　　皁
　　【臣】等谨案六帖补二十卷宋杨伯嵓撰伯嵓字彦瞻号泳斋自署代郡人考宋南渡后代郡旧地久入扵金盖其祖籍也淳祐间尝以工部郎守衢州而周宻云烟过眼录有记伯嵓所藏宣和御画诸条列于髙克恭胡咏之后疑其入元尚存也是编以増补白居易六帖孔传续六帖所未备凡二十类中多割引宋人诗句徴事颇不详赅盖二书所有即不复见又书中所载古事多不着明出处未免嫌扵无徴然虞世南北堂书钞已多如此六帖复往往有之盖因仍旧例未及改作其失亦有由也吕午序称其能知云璈字出太平广记然广记实引汉武内传伯嵓不举本书而仅举类书之名知其学亦捃摭之功故往往不得事始特其扵白孔二家拾遗补阙不为无功而宋代轶事遗文亦颇借以有考见以视明代类书饾饤稗贩者固尚为近古矣乾隆四十一年五月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀















　　六帖补原序
　　类书之便于捡阅惟白居易氏六帖最备大扺皆载唐以前事至皇朝绍兴初有孔传世文宣圣四十七代孙也复为孔氏六帖继之故于旧事独详今百余年莫有増者泳斋杨君伯喦乃辑白氏孔氏之遗而为之补泳斋杨和王曽孙而刻志好学多见异书下笔皆惊人语予尝为寮寓郊闗外复出闗时一相覔髙谈衮衮与夫长篇短章更倡迭和有疑事质之尝叩云璈璈字所出即答以太平广记攷之果然一日出所辑六帖补相示凢二十卷搜竒拔异事富语新如入建章宫千门万戸使心洞目骇应接不暇是可不与二氏六帖并行乎泳斋曰幸为我序篇首昔束晳补亡诗乃其自作于亡诗何补今所补六帖字字皆有依据其补于二氏为多泳斋作九经补韵尤精详非博闻强记不能也窃意西墅君子堂前草必生书带鱼生墨头午将问诸园丁壬寅二月十五日竹坡吕午序
　　钦定四库全书卷
　　六帖补卷一　　　　　　宋　杨伯嵒　撰天文
　　天
　　虚碧【王源夫人中秋诗云玉兔步丨丨】
　　琼宫【思赋觌天皇于丨丨】
　　通明殿【玉帝殿名常有红云拥之东坡诗云侍臣鹄立丨丨丨一朶红云捧玉皇】
　　圆象【卢堪诗亹亹丨丨运】
　　白瑶宫凌虚殿【宣室记唐李贺卒其母梦贺曰上帝近迁都丹门庭丨丨丨召某为新宫记又作丨丨丨使某等辈纂进乐章】
　　一笠【坡诗赠月老云天形倚丨丨】
　　车轮【欧诗云天形如丨丨昼夜常不息】
　　日
　　郁仪【善相保内景注丨丨奔日之仙结邻奔月之仙同声相应同气相求故二仙来相保持】郁华【七圣纪曰丨丨赤文与日同居注云日神名也】
　　发榑桑入落棠【淮南览防训云朝丨丨丨暮丨丨丨注云榑桑日所出也落棠山名日所入也榑与扶同】
　　晕适背穴抱珥虹蜺【天文志孟康曰晕日旁气也适日之将食先有黑气之变也背形如背字也穴多作鐍其形如玉鐍也抱气向日也珥形防黒也如淳曰晕读曰运虹或作蜺读曰齧蝃蝀谓之虹表云雄为虹雌为蜺凡气在日上为冠在旁为带直对为珥在旁如半环向日为抱向外为背向有气刺曰鐍鐍抉伤也】
　　织乌【赵德麟侯鲭集鬼诗丨丨西飞客还家东坡和陶诗谁知丨丨飞王性之云丨丨日也往来如梭之织】
　　出寅入戌出辰入申【夏日宿在东井丨丨丨丨故画景长冬日宿在牵牛丨丨丨丨故昼景短】
　　井无影【蔡邕传注日蚀丨丨丨】
　　僊王【十二真君传兖州曲阜人兰公家百余人精专孝行有真人降其室自称孝悌王云日中为丨丨月中为明王斗中为孝悌王】
　　月
　　明王【见日门僊王注】
　　结邻【见日门郁仪注】
　　吴刚斫树【杂俎旧传月中桂树髙五百丈下有一人常斫之树创随合人姓吴名刚西河人学仙有过谪令伐树杜诗云斫却月中桂清光应更多】
　　照粉田【权徳舆诗凉风遥夜清秋半一鉴金波丨丨丨】
　　蘂渊【真诰灵妃歌云月中生丨丨】
　　穴始明【干凿度曰月三日成八日成光蟾蜍体就丨丨丨丨穴决也决始明也】相承【汉成帝建始元年八月有两月丨丨晨见东方服防曰丨丨在上下也应劭曰案京房易传云君弱如妇为阴所乗则两月出】
　　明净【谢重字景重为防稽王道子骠骑长史尝因侍坐于时月夜丨丨道子叹以为佳重率尔曰意谓不如浮云防缀道子戏重曰卿居心不净乃复强欲滓秽太清耶】
　　卧浮图【坡十月十五黄鹤楼观月诗山下白云横尺素水中明月丨丨丨】
　　飞云端【长庚诗小时不识月呼作白玉盘又疑瑶台镜丨在青丨丨】
　　气盈【西汉志月行速过者谓之丨丨】
　　朔虚【西汉志日行迟会月不及之余度谓之丨丨】
　　星
　　孝悌王【见日门僊王注】
　　司过【吴志孙防传注载防使张纮为书云天有丨丨之星朝设敢谏之鼓】
　　附耳摇动【史天官书毕曰防车为边兵主弋猎其大星傍小星为附耳丨丨丨丨有谗乱之臣在侧】狼角变色【天官书有大星曰狼丨丨丨丨多盗贼】
　　合散犯守陵歴鬭食【前汉天文志孟康注曰合同舍也散则五星有变则其精散为妖星也犯七寸以内光芒相射陵相冒过也食星月相陵不见者则所蚀也韦昭曰自下往触之曰犯居其宿曰守经之为歴突掩为陵星相击乃为鬭也】
　　紫宫皇极居【晋志曰紫宫垣十五星其西蕃七东蕃八在北斗一曰紫微大帝之座也天子之常居也后汉志张衡曰丨丨为丨丨之丨也列宿图】
　　进贤【隋志曰平道西一星曰丨丨主卿相举逸才】
　　匹练登天【孙皓传注云捜神记永安二年三月有一异儿长四尺余年可六七嵗衣青衣来従诸儿戯诸儿莫之识也皆问曰谁家小儿答曰见尔羣戏乐故来耳详而视之眼有光芒爚爚外射诸儿畏之重问其故答曰我非人乃荧惑星也将以告尔三公鉏司马如诸儿大惊或走告大人大人驰往观之儿曰舎尔去乎竦身而跃即已化矣仰而视之若引一丨丨以丨丨时吴政峻急莫敢宣也后五年而蜀亡六年至是而吴灭司马如矣】
　　汉中星【汉志汉者金之散气其本曰水汉星多则水少则旱注云汉河汉也水生于金多水谓丨丨丨史记注汉水星余一同汉志也】
　　毕昴【夜气也出闲情赋】
　　昴星之精【王子年拾遗记钩命诀曰萧何为昴宿之精】
　　周伯星【景徳二年巨星见于天市之西光芒如金丸无有识者春官正周克明言按天文録其星名周伯其色黄金其光煌煌所见之国太平而昌纬书元命苞云景徳时澶渊凯旋六合平定宜其见也】
　　天河
　　衡汉【鲍昭玩月诗夜移丨丨落徘徊帷户中五臣改帷作入注丨北斗也丨天河也】
　　银湾【银河也许洞诗】
　　天津银浦【许洞诗又鸡跖集云李贺名天河以银浦】
　　汉水通灵【坡诗丨丨东流旧见经银潢左界上丨丨书东流为汉言天上之汉与地上之汉相通也】洗甲兵【杜诗安得壮夫挽天河净丨丨丨长不用】
　　风
　　司风令史【虞愿字士恭宋明帝体憎风夏月常着小皮衣拜左右二人为丨丨丨丨风起方面辄先启闻勅愿常相检察也】
　　郑公风【防稽记曰射的山南有白鹤山此鹤为仙人取箭汉太尉郑尝采薪得一遗箭顷有人觅还之问何所欲识其神人也曰常患若耶溪载为难愿旦南风暮北风后果然故若耶风至今犹然呼为丨丨丨后汉郑传注】
　　旦南暮北【同上】
　　风髓云布【诸集拾遗】
　　祛尘风【王子年拾遗记昆仑山有丨丨丨若衣服尘汚者风至吹之衣则净如浣濯】
　　号地籁【坡诗清风初丨丨丨】
　　裂叶风【金楼子八月风也】
</div>
    <div class="pagination">
<a href="六帖补.html">上一页</a><a href="六帖补.html">1</a><span class="current-page">2</span><a href="六帖补_page3.html">3</a><a href="六帖补_page4.html">4</a><a href="六帖补_page5.html">5</a><a href="六帖补_page6.html">6</a><a href="六帖补_page7.html">7</a><span>...</span><a href="六帖补_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
