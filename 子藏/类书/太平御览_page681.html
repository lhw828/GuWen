<!DOCTYPE html>
<html>
<head>
    <meta charset="UTF-8">
    <title>太平御览 - 第 681 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 681 页/共 737 页</h1>
    <div class="content">陆机《毛诗疏义》曰：蜉游，方土通谓之渠略。似甲虫，有角，大如指，长三四寸，甲下有翅能飞。夏月阴雨时，地中出。今人燥炙啖之，美於蝉也。樊光曰：“是粪中蝎虫，随雨而出，朝生而夕死。”
《淮南子》曰：龟三千岁；蜉蝣不饮食，三日而死。以蜉蝣为龟忧养生之具，必失之。
《广志》曰：蜉蝣可烧啖，美於蝉。蜉蝣在死晷翕然生，复水上寻死，随流而去。
傅咸《蜉蝣赋》曰：读《诗》至《蜉蝣》，感其虽朝生夕死，而能修其翼，可以有兴，遂赋之。
王褒《圣主得贤臣颂》曰：蟋蟀候秋吟，蜉蝣出以阴。
蠛蠓
《尔雅》曰：蠛蠓。（小虫，似蚋，喜乱飞。）
《汉实录》曰：周太祖军至北郊时，慕容彦吃菰负沉勇，谓上曰：“北来都将，臣尽谙知。以臣观之，蜉蝣、蠛蠓耳！”
《列子》曰：朽壤之土，春夏之月，蠛蠓者因雨而生，见阳而死。
《庄子》曰：孔子闻老聃之言，出告颜回曰：“丘之於道也，其犹醯鸡欤？”（醯鸡者，瓮中之蠛蠓也。）
《淮南子》曰：衰世则聚虫满野。（许慎曰：飞虫，蠛蠓。）
《抱朴子》曰：蠓蝈之育於醢酢，芝需之产於木石，吉屈之滋於ㄜ泽，翠萝之老於松枝，非彼四物所创造也。
《字书》曰：蠛蠓，小虫，三风舂雨者也。
蝴蝶
《北齐书》曰：魏收常在洛京，轻薄尤甚，人号云：“魏收惊蛱蝶”。文襄曾游东山，令给事黄门侍郎等宴。文襄曰：“魏收恃才尾，须出其短。”往复数番，收忽大唱曰：“杨遵彦理屈，已倒。”竹彦从容曰：“我绰有馀暇，山立不动。若遇当途，恐翩翩遂逝。”当途者魏，翩翩者，蝶也。文襄先知之，大笑称善。
《梁书》曰：沉麟士年过八十，耳目犹聪明如故，抄写火下细书，复成二三千卷，满数十箧。时人以为养身静嘿所致，仍制《黑蝶赋》以寄意。
《汉实录》曰：右监门卫大将军许迁言：“臣奉命博州，至博平县东村，有冢弥亘数里，一夕言并化蝶飞去。”
《列子》曰：乌足以其根为跻螬，其叶为蝴蝶。
《庄子》曰：昔周梦为胡蝶，栩栩然，胡蝶也，不知周也；俄觉，则瞿瞿然，周也。不知周之梦为胡蝶与？胡蝶之梦为周与？周与胡蝶，则必有分矣，此谓物化。
《抱朴子》曰：髻孺背千仅狞逐蛱蝶，越人弃八珍而甘龟蛇。
《金楼子》曰：陈思之文，群才之俊也，而武帝诔之“尊灵永蛰”，明帝颂云“释渝浮轻”。浮轻有似於胡蝶，永蛰颇拟於昆虫，施之尊极，不其蚩乎？
崔豹《古今注》曰：蛱蝶，一名野蛾，一名风蝶。东人谓之挞末，色白背青者是也。其大有如蝙蝠者，或黑色，或赤班，名曰凤子，一名凤车，一曰鬼车。生江南甘橘园中。
《广五行记》曰：晋安帝义熙中，乌伤人葛辉在妻家宿。三更，有两人把火迳至阶前，疑是恶人，便打之，欲下杖，悉化为蝶，缤纷飞散。有一物冲辉腋下，便打倒地。辉少时而死。
《岭南异物志》曰：常有人浮南海，泊於孤岸。忽有物如蒲帆飞过海，揭舟，竞以物击之，如帆者尽破碎坠地。视之，乃蛱蝶也。海人去其翅足秤之，得肉八十斤。啖之，极肥美。
《岭表录异》曰：鹤子草，蔓上春生双虫，只食其叶。越女收於妆奁中，养之如蚕，摘其叶饲之。虫老不食，而蜕为蝶。蝶赤黄色，妇女收而带之，谓媚蝶。
萤
《毛诗□豳□七月》曰：町重鹿场，熠耀宵行。（萤火也。）
《大戴礼□夏小正》曰：丹鸟羞白鸟。丹鸟也者，谓丹良也；白鸟也者，谓蚊蚋也。其谓之鸟者，重其养也，凡有翼者为鸟。羞也者，进也。
《礼记□月令》曰：季夏之月，腐草为萤。
《尔雅》曰：萤火，即。（夜飞，腹下有火。音照。）
《广雅》曰：景天，萤火，磷也。
《续晋阳春秋》曰：车胤，字武子，好学不倦。家贫，不常得油，夏月则练囊盛数十萤火，以夜继日焉。
《後汉书》曰：光熹玄年秋，张让、段劫少帝及陈留王协走小平津。帝与王夜步，逐萤火光行数里，得民家露车，共乘还宫。
《隋书》曰：大业十二年，炀帝幸景华宫。徵求萤火，得数斛。夜出游山而放之，光遍岩谷。
崔豹《古今注》曰：萤，一名辉夜，一名景辉天，一名熠耀，一名磷，一名丹良，一名夜光，一名宵烛。腐草为之，食蚊蚋焉。
《月令》曰：丹鸟羞白鸟。白鸟即蚊也；丹鸟，萤也。
《说文》秦人谓蚊曰蚋。
《淮南万毕术》曰：萤火却马。注云：“取萤火裹以羊皮，置土中，马见之鸣，却不敢行。”
祖台之《志怪》曰：昔怀帝永嘉中，谯国丁祚渡江至阴陵界。时天昏雾，在道北有社，见一物如人倒立，两眼垂血，从额下聚地两处，各有升馀。祚与从弟齐声喝之，闽狞不见，立处聚血皆化为萤火数千枚，纵横飞起。
《本草经》曰：萤，一名夜光，一名即照，一名熠耀。
潘岳《萤火赋》曰：烂若飞景之宵游，彗（音卫。）如移星之□流。动集飘扬，灼如随珠。熠龠若丹蕊之初葩，票彡若流金之在沙。
傅咸《萤火赋》曰：余曾独处，夜不能寝。顾见萤火，意遂有感。於是执以自照，而为之赋。其辞曰：“感诗人之攸怀兮，览熠耀於前庭。不以姿质植瞪薄兮，欲增辉乎太清。虽无补於日月，期自竭於陋形。”
暝蛉
《毛诗□节□小宛》曰：暝蛉有子，蜾蠃负之。（暝蛉，桑虫也。蜾蠃，蒲卢也。负，持也。《笺》云：蒲卢取桑虫之子，负持而去，煦妪养之以成子。）
《毛诗义疏》曰：暝蛉，似步屈，其色青，细小，或在草叶上。土蜂取之，置木穴中，或书卷佳笆筒中，七日而成其子。里语曰：咒云“像我像我”。
陆机《毛诗义疏》曰：暝蛉，犍为文学舍人曰：“桑土小青虫也，似步屈。”
郭璞症《方言》曰：尺蠖，又呼步屈。其色青而细小，或在草木叶上，今蜾蠃所负为子者。
《尔雅》曰：暝蛉，桑虫也。（俗谓之桑曼，亦曰戎女。）
翳翁
《尔雅》曰：蜾蠃，蒲卢也。（郭璞症曰：细腰蜂也，俗呼为翳翁。音咽翁。）
陆机《毛诗疏义》曰：蜾蠃，土蜂，一名蒲卢，似蜂而小腰，故许慎云细腰也。取桑虫负之于木空中、笔筒中，七日而化其子。里语曰：咒云“像我像我”也。
《礼记中庸》曰：哀公问政於孔子，孔子对曰：“文武之政，布在方策。其人存则其政举，其人亡则其政息。人道敏政，地道敏树。夫政也者，蒲卢也。（蒲卢，蜾蠃，土虫也。取暝蛉而化之以为子。为政化百姓，亦如蒲卢也。）故为政在人。”
扬子《法言》曰：暝蛉之子殪，而逢蜾蠃，祝曰：“类我。”久则肖之矣。速哉！七十子之肖仲尼也。（肖，类也。）
卷九百四十六　虫豸部三
莎鸡
《毛诗□豳□七月》曰：六月莎鸡振羽。（莎鸡羽成而振迅之。）
陆机《毛诗疏义》曰：莎鸡，如蝗而班色，翅数重，下翅正赤，或谓之天鸡。六月飞而振羽，“索索”声，幽州人谓之蒲错也。
《尔雅》曰：翰，天鸡也。（孙炎注曰：小虫，黑身，赤头，一名莎鸡。郭璞症曰：一名ヅ鸡也。）
《广志》曰：莎鸡，似蚕蛾而五色，赤曰鸡。
螽斯
《毛诗□螽斯》曰：《螽斯》，后妃子孙众多也，言若螽斯，不妒忌，则子孙众多也。螽斯羽，诜诜兮。（螽斯，松胥也。）
《毛诗□豳□七月》曰：五月斯螽动股。（斯螽，松胥也。）
松胥
陆机《毛诗疏义》曰：《尔雅》云：“螽斯，松（宣龙切。）胥（相鱼切。）也。”杨雄云：“舂黍也，幽州谓之舂箕。角长，青色，斑黑，其股似玳瑁文。五月中以两股相差作声，闻数十步。”
《毛诗题纲》曰：螽斯，孟松胥，一名舂黍，似蝗而小，青色，长股而鸣。喻后妃之性不妒忌，子孙众多。
《尔雅》曰：{析虫}（音斯。）螽，松胥。（郭璞症曰：松从也，俗呼蝽黍。）
蝙蝠
《春秋运斗枢》曰：摇光携则服翼，两头并翔。废江淮山渎之祠，摇光不明，服翼九足。（服翼，附鼠也。）
《孝经援神契》曰：蝙蝠伏匿，故夜食。
《尔雅》曰：蝙蝠，服翼也。（齐人呼为只墨，或谓之仙鼠。职墨二音。）
《抱朴子》曰：千岁蝙蝠，色如白雪，集则倒悬，脑重故也。此物得而阴乾，末服之，令人寿四万岁。
《玄中记》曰：百岁伏翼，其色赤，止则倒悬。千岁伏翼，色白，得食之，寿万岁。
《水经》曰：交州丹水亭下有石穴，甚深，未常测其远近。穴中蝙蝠大者如乌，多倒悬。得而服之，使人神仙。
《荆州记》曰：宜都夷道县有石穴，穴中有蝙蝠，如乌，多倒悬。
崔豹《古今注》曰：蝙蝠，一名仙鼠，又曰飞鼠。五百岁则色白脑重，集物则头垂，故谓倒挂鼠。食之得仙。
《幽明录》曰：淮南郡有物髡人。太守朱诞曰：“吾知之矣，多置（音离。）以途壁。”夕，有数蝙蝠大如鸡，集其上不得去，杀之乃绝。屋檐下已有数百人头髻。
范注《治疟方》曰：蝙蝠七枚，合捣五百下。发日鸡鸣服一丸，乩晷一丸。遇发，乃与粥清一升耳。
守宫
《毛诗□节□正月》曰：哀今之人，胡为虺蜴？（蜴，螈也。虺、蜴之性，见人则走。）
陆机《毛诗疏义》曰：蜴，一名荣原，水蜴也，或谓之虎隹（音濉。）蛇医。如蜥蜴，青绿色，大如指，形状可恶也。
《春秋考异邮》曰：土胜水，故守宫食虿。（宋均曰：守宫生於土，虿藏物，属坎，水也。）
《尔雅》曰：蝾螈，蜥蜴。晰蜴，蜓。蜓，守官也。（转相解，博异语，别四名也。）
《汉书□东方朔传》曰：武帝置守宫盆下，使射之。朔曰：“臣以为龙，又无角；谓之为蛇，又有足。脉脉，善缘壁，若非守宫，即蜥蜴。”上曰：“善”。赐帛十匹。
《抱朴子》曰：谓蜥蜴为神龙者，非但不识神龙，亦不识蜥蜴。
又曰：沙砾无量，而珠璧甚鲜；鸱隼屯飞，而鸾凤罕出；虺蜥盈薮，而虬龙希睹。
王充《论衡》曰：禹南济於江，黄龙负舟。舟中人人五色无主，禹乃笑而称曰：“我受命於天，竭力以劳万民。生，寄也；世，归也。视龙，犹蜓也。”龙去而亡患。
扬雄《方言》曰：秦晋四夏谓之守宫，其在泽者谓之蜥蜴，南楚谓之蛇医，或谓之蝾螈，北燕谓之祝蜒。桂林掷晷，守宫大而能鸣者谓之蛤蚧。
许慎《说文》曰：荥元，蛇医，以注鸣者也。在壁曰蜓，在草曰蜥蜴。蜥蜴，守宫也。
《淮南万毕术》曰：守宫途齐，妇人无子。取守宫一枚置瓮中，及蛇衣，以新布密裹之，悬於阴处。百日，治守宫、蛇衣，分等以唾和之，途妇人齐，磨令温，即无子矣。
又曰：守宫饰挪帝，有文章。取守宫新合阴阳者牝牡各一，藏之瓮中，阴乾，百日以饰挪帝，则生文章。与男子合阴阳，辄灭去。
又曰：取七月七日守宫阴乾之，治合，以井花水和，途女人身，有文章，则以丹途之，不去者不淫，去者有奸。
徐怀远《南越志》曰：成阳县树多守宫，大者能鸣，谓之蛤蚧。
郭义恭《广志》曰：守宫，鳞色如蛇，而四足，似蜓，有尺馀蜓，有屋壁间者，有草野者，有石上者。
《博物志》曰：蜥蜴或蜓，以器养之，食以朱砂，体尽赤。所食满七斤，捣万杵，以点女人支体，终身不灭，故号曰守宫。
崔豹《古今注》曰：蜓，一曰守宫，一曰龙子，善於树上捕蝉食之。其长细五色者，名为蜥蜴；其短大者，名为蝾螈，一曰蛇医。大者长三尺，其色玄绀，善魅人，一曰玄螈，一名绿螈。
曹叔雅《异物志》曰：鱼跳跃，则蜥蜴从草中下，稍相依近，便共浮水上而相合。事竟，鱼还水底，蜥还草中。
干宝《搜神记》曰：淮南书佐刘雅，梦见青蜥蜴从屋栋落其腹内。因苦腹痛。
《梦书》曰：守宫为寡妇，著垣墙也。梦见守宫，忧寡妇人也。
《吴氏本草经》曰：石龙子，一名守宫，（一名石蜴。）一名山龙子。
扬子□《解嘲》曰：今子乃以鸱枭而笑凤皇，执蜓而嘲龟龙，不亦病乎？
</div>
    <div class="pagination">
<a href="太平御览_page680.html">上一页</a><span>...</span><a href="太平御览_page676.html">676</a><a href="太平御览_page677.html">677</a><a href="太平御览_page678.html">678</a><a href="太平御览_page679.html">679</a><a href="太平御览_page680.html">680</a><span class="current-page">681</span><a href="太平御览_page682.html">682</a><a href="太平御览_page683.html">683</a><a href="太平御览_page684.html">684</a><a href="太平御览_page685.html">685</a><a href="太平御览_page686.html">686</a><span>...</span><a href="太平御览_page682.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
