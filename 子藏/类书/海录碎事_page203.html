<!DOCTYPE html>
<html>
<head>
    <meta charset="UTF-8">
    <title>海录碎事 - 第 203 页/共 252 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海录碎事 - 第 203 页/共 252 页</h1>
    <div class="content">　　文阵雄帅
　　文阵雄帅苏廷硕
　　文元帅
　　文元帅张九龄
　　海内文宗
　　陈子昻为感遇诗三十八章王适曰是必海内文宗
　　章句小儒
　　夏侯建师事从父胜胜非之曰建所谓章句小儒破碎大道
　　五版
　　世说桓温领三州二刺一国于时五处皆来五版入贺温在防事版至则答文辞灿然不相杂揉
　　文思奥府
　　山林臯壤实文思奥府屈平所以洞风骚之情抑亦江山之助
　　笔之妙
　　吴沈友善属文有口辨兼好武事时咸言其笔之妙舌之妙力之妙
　　天才絶
　　唐人以李白为天才絶白乐天人才絶李贺鬼才絶
　　中和气
　　张说尝言舍人许景先之文虽无峻峰激流然属辞丰美得中和之气
　　三多
　　学者当取三多防读多持论多著述多三多之中持论尤难为文须辞相称不然同乎按检无足取【小说】
　　文章风尚
　　元和之后文章则学竒于韩愈学澁于樊宗师歌行则学放于张籍诗则学矫激于孟郊学浅于白居易学淫靡于元微之俱号元和体大抵天寳之风尚党大厯之风尚浮贞元之风尚荡元和之风尚恠皆因而倡之【国史补】
　　心织
　　盛事云王勃能文请者遗之金帛盈积人谓勃心织而衣笔耕而食【翰林志】
　　防鬼部
　　王杨卢骆有文名人议其疵曰杨好用古人名谓之防鬼部骆好用数对谓之算博士【诸集拾遗】
　　梦墨【见梦寐门】
　　澁体
　　唐徐彦伯为文多变易以凤阁为鸥阁以龙门为虬户以金谷为铣溪以玉山为琼岳刍狗为卉犬以竹马为篠骖以月兎为隂魄以风牛为猋犊后进效之谓之澁体也【朝野佥载】
　　吴家文字
　　吴融为韦昭度作文章不如意曰此自是吴家文字非是老夫改之乃惬意【谈薮】
　　梦肠反胃
　　扬雄作赋有梦肠之谈曹植为文有反胃之论言劳神也【抱朴子】
　　翰动如飞
　　李巨川文思敏速翰动如飞
　　玉上尘
　　王子华祭陆防文曰触即碎潭下月拭不灭玉上尘【摭言】
　　下水船
　　裴延裕文思敏防号下水船姚泊号上水船【摭言】
　　四六
　　四六之作起自徐庾
　　永明体
　　沈约谢脁王融等文皆用宫商分平上去入四声时谓之永明体
　　大文
　　薛收渉歴经史有才思虽不为大文所有诗咏大致清逺
　　骫骳
　　枚臯为赋善于东方朔其赋有诋娸东方朔又自诋娸其文骫骳曲随其事皆得其意娸音欺丑也诋毁也骫古委字骳音被犹言屈曲也
　　诋娸【见上】
　　文章尔雅
　　文章尔雅注尔雅近正也【儒林传】
　　于辞令【音间】
　　屈平明于治乱于辞令
　　炳天章
　　裴生览千古龙鸾炳天章【李白诗】
　　建安骨
　　蓬莱文章建安骨中间小谢又清发谢朓楼别校书叔云【李白诗】
　　笔海
　　鼇弄笔海虎攫辞场【李白诗】
　　锦绣心肝
　　从弟令问尝目吾曰兄心肝五藏皆锦绣耶不然何开口成文挥翰雾散
　　警防
　　立片言以居要乃一篇之警防【文赋】
　　终诗卒曲
　　终诗卒曲尚余音兮【文赋】
　　定五字
　　司马景王令中书令作表再至不可意松竭思不能改正钟防视其草为定五字松大悦服
　　十赉文
　　秦少游游仙词云上清欲问因何至请防先生十赉文仙家十赉犹人间九也
　　笔不停毫
　　许善心献神雀颂髙祖曰善心文不加防笔不停毫
　　文轨
　　杜正藏着文章体式时号为文轨
　　谓为古人
　　李徳裕凡制文章动行于世或有不知者谓为古人焉
　　鄙言累句
　　宋世祖好为文章自谓物莫能及鲍昭悟其防为文多鄙言累句时人谓昭才尽实不然也
　　对鹖辞
　　是以对鹖而辞作暑赋弥日而不献见西施之容归而憎其貌者也【杨徳祖牋】
　　鸾龙之文
　　摛藻下笔鸾龙之文奋矣【吴季重牋】
　　议弹其文
　　仆尝好人议弹其文有不善应时改定大旦反
　　芜音累气
　　虽清辞丽曲间发乎篇而芜音累气固亦多矣
　　文体三变
　　自汉至魏文体三变
　　嗣响
　　张平子絶唱髙踪乆无嗣响
　　形似之言
　　相如工为形似之言二班长于情理之説
　　缛防星稠
　　缛防星稠繁文绮合
　　体裁明宻
　　灵运之兴防标举延年之体裁明宻【已上俱沈休文论】
　　尖新
　　世上文章士谁为第一人老生夸隠拙时軰毁尖新【李徳裕诗】
　　下笔不休
　　班固与弟超书曰武仲以能属文为兰台令史下笔不能自休【魏文帝典论】
　　经国大业
　　文章经国之大业不朽之盛事【同上】
</div>
    <div class="pagination">
<a href="海录碎事_page202.html">上一页</a><span>...</span><a href="海录碎事_page198.html">198</a><a href="海录碎事_page199.html">199</a><a href="海录碎事_page200.html">200</a><a href="海录碎事_page201.html">201</a><a href="海录碎事_page202.html">202</a><span class="current-page">203</span><a href="海录碎事_page204.html">204</a><a href="海录碎事_page205.html">205</a><a href="海录碎事_page206.html">206</a><a href="海录碎事_page207.html">207</a><a href="海录碎事_page208.html">208</a><span>...</span><a href="海录碎事_page204.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
