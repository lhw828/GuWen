<!DOCTYPE html>
<html>
<head>
    <meta charset="UTF-8">
    <title>读书纪数略 - 第 69 页/共 179 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读书纪数略 - 第 69 页/共 179 页</h1>
    <div class="content">　　黄治五不欺【为御史中丞质直端重有大臣体常言】
　　居家不欺亲　仕不欺君　仰不欺天　俯不欺人幽不欺鬼神
　　三等系籍圣贤【余安裕为谢枋得甥客有谈其文学者枋得笑曰昔吕东莱中宏词归学者请升讲座陈同父劝勿许曰有三等人系籍圣贤开口髙谈纵有错谬人无争辨者畏其势也伯恭未是今安裕为国学正字宜子敬畏而称颂之客大惭】
　　官为宰相可以生杀废置人　官为台谏给舍可以弹驳荣辱人　官为国子监可以考校舍法去取人
　　汉唐三党
　　前汉之党指萧望之刘向张猛周堪而治之者元帝与恭石显也　后汉之党指李膺范二百余人而治之者桓灵与中常侍也　唐之党指独损崔逺等三十余人而治之者朱全忠与栁灿李振也
　　三代党论【刘定之】
　　汉李膺范等各为一党在位者恶之恶之者非贤而在党中者为贤　唐李徳裕牛僧孺等分为二党李优牛劣而考其归皆不足谓贤　宋初亦分为二党熙丰作新法王安石为魁元祐掊击新法司马光为魁光之党贤而安石之党非贤及光没而其党又自分为朔洛蜀三党譬之兵家朔党自守之兵也洛党应敌之兵也蜀党侵邻之兵也其不韪有在矣
　　洛蜀朔三党
　　洛党【程颐为首朱光庭贾易为辅】蜀党【苏轼为首吕陶等为辅】朔党【刘挚梁焘王岩叟刘安世为首辅之者尤众】
　　拜珠三畏【元以拜珠为右丞相自云】
　　畏辱祖宗　畏天下事大识见有未尽　畏年少不克负荷无以报圣恩
　　应诏三事【明太祖时五星紊度下诏求言平遥训导叶居升上】
　　分封太侈　求治太急　用刑太繁
　　黄道周自陈七不如【崇祯间疏上切责】
　　品行不如刘宗周　至性不如倪元璐　逺见深虑不如魏呈润　犯顔敢谏不如詹尔　老成足备顾问不如陈继儒　朴心醇行不如李如灿傅朝佑文章气节不如【阙】　　郑鄤

　　楚国四难【战国防苏秦之楚三月乃得见王遂辞行王曰曾不少畱乎对之以此】
　　食贵于玉　薪贵于桂　谒者难见如　王难见如天帝
　　息五不韪【左息犯五不韪而以伐人】
　　不度徳　不量力　不亲亲　不徴辞　不察有罪
　　秦有十失【路温舒谏汉宣帝】
　　羞文学　贼仁义　罪诽　禁妖言　好武勇贵狱吏　忠良切言皆郁于胸　盛服先王不用于世　喜虚誉　防实祸
　　汉王数羽十罪
　　负约王我于蜀汉　矫杀卿子冠军　救赵不报而擅劫诸侯入闗　烧秦宫室掘始皇冢　杀秦降王子婴　诈坑秦子弟二十万　王诸将善地徙逐故主　出逐义帝自都彭城夺韩梁地　使人隂杀义帝　为政不平主约不信天下所不容
　　髙帝十误
　　误听守闗计取项羽怒赖张良免　误听封六国计赖张良不败事　误听使者十辈言围平城用娄敬和亲约　误欲止宫休赖张良谏止　误欲攻项羽赖萧何谏就封　误骂齐使赖良平谏止　误欲西归赖良平谏追羽　误言安事诗书赖陆贾谏听误不知尊太公赖家令言即听　误欲易太子赖
　　张良招四皓定　误囚萧何赖王衞尉谏释
　　武帝于李陵四失
　　始则疑陵敎路徳博上书诏以行期而止迎者　中则不察司马迁言以为沮贰师而为陵游　后则既知徳博奸诈以致陵败乃释而不治　末则信公孙敖谓陵敎为兵而族陵家
　　一举两失【武帝以御史大夫公孙代薛泽为丞相封平津侯】
　　相者既非真儒　侯者又非军功
　　宣帝开三大衅
　　用恭显而啓元帝之信宦官　贵许史而啓成帝之任外戚　杀赵盖韩杨而啓哀帝之诛大臣
　　光武登封七失【胡致堂论登封之事原本于燔柴而失之者也七十二君之编録畧不经见】不法唐虞三代而法始皇武帝　按防文九世当封禅今乃自缀于元帝而去成哀平三君　玉检秘文人不得见是必祈求永年　前拒羣臣之请谓百姓多怨岂有其后两岁即已欢洽　勅戒郡县上寿称美今诏墨未干自令梁松等讨论故事　奉髙后配地未几归庙主于寝园　即位改元终身不可改而改之
　　五可五不可【晋惠帝欲为太子婚衞瓘女杨后欲得贾充女帝谓云云充妻赂后纳之】衞种贤【一可】而多子【二可】端正【三可】而长【四可】白【五可】　贾种妒【一不可】而少子【二不可】丑恶【三不可】而短【四不可】黑【五不可】
　　二主优劣【魏徴对太宗云齐主尤劣也】
　　齐后主懦弱政出多门　周天元骄防威福在已
　　宋太宗一举三失【引诸衞将率习射于显徳殿】
　　天子非敎射之人　卒伍非进见之士　殿廷非习武之所

　　臧文仲三不仁【孔子言】
　　下展禽【知栁下惠而不与立】废六闗【禁来游者而废之】妾织蒲【与民争利】
　　三不知
　　作虚器【为藏室】纵逆祀【逆祀僖公而不禁】祀爰居【海鸟止东门而祭之】
　　少正夘五恶【孔子云人有恶者五而盗窃不与焉少正卯兼有之】
　　心逆而险　行僻而坚　言伪而辨　记丑而博顺非而泽
　　智瑶五贤一不逮【智宣子将以为后智果谓不如宵也瑶之贤于人者五其不逮者一】美须长大则贤　射御足力则贤　技艺毕给则贤巧文辨慧则贤　强毅果敢则贤　如是而不仁
　　智伯三贤【智伯贤于人者五犁丘之役见其三焉】
　　马骇驱之亲禽顔庚射御足力也　拒长武子之辞巧文辨慧也　决战不卜强毅果敢也
　　栾大佩四金印【武本纪】
　　天士将军　地士将军　大通将军　天道将军
　　莽继四父辅政
　　王鳯　王商　王音　王根
　　陈窦三难【张南轩言】
　　主弱　政在房闼　宦者盘错其势已成
　　八失【胡致堂谓陈蕃公忠而短于才术窦武不足称也】
　　窦武贪援立之功一家四侯　虽徴贤才列于朝宁而司隶校尉河南尹未有署置　中官罪恶显著者可除余当慰安之而欲悉去　太后犹豫宜及时建白迅速掩捕而不决　既收郑讽不即行刑尚送北寺狱　曹节王甫已为元恶必待郑讽词连然后收奏　外廷新立内竖胶固既与为敌乃使人纳奏已出府宿　兵柄在手素不为备事已败露乃始召兵
　　为郡四尽【鱼自语】
　　水中鱼鳖尽　山中麞鹿尽　田中米糓尽　村中人庶尽
　　刘颖三不肯【魏农太守民患其苛刻目之】
　　不肯足　不肯去　不肯迁
　　贺若弼三太猛【隋史】
　　嫉妬心太猛　自是非人心太猛　无上心太猛
　　四其御史【郭霸自陈忠鲠于唐天后言往年征徐敬业臣愿云云】
　　抽其筋　食其肉　饮其血　絶其髓
　　二李朋党【互相倾轧埀四十年】
　　李徳裕　李宗闵
　　赵普三罪
　　陈桥之事普实预谋　为政而有患得患失之心秦王廷美卢多逊之狱普实尸之
　　四如给事【李邺使金还言金人如此人因目之】
　　上马如龙　步行如虎　渡水如　登山如猿
　　三旨宰相【王珪以文学见推宋治平间自执政至宰相凡十六年无所建明时人号之】上殿进呈云取圣旨　上可否讫云领圣旨　退谕禀事者云已得圣旨
　　安石十事【吕诲疏言究安石之迹固无逺略惟务改作立异饰非误天下苍生必斯人也】初托疾及除知江宁乃从命　除小官则逊避承重任而不辞　侍讲侍读乃请坐自尊　居政府多乞御批以沮异议　挟情坏法狥私报怨　入翰林惟欲其弟贵显在政府无非卖弄威权　贬黜异已专权害政　奏对不知敬畏争论遂至諠哗　上方亲睦九族乃党张辟光离间岐王　国经费在十三司乃欲额外增员
　　新法十八事
　　青苗　均输　市易　保马　保甲　方田　免役更戍　水利　农田　折二钱　盐法　手实
　　试刑科　三经新义　罢诗赋明经诸科　废武举兵书墨义　定太学三舍法
　　安石四不足【帝语安石闻民间殊苦新法对以祁寒暑雨民犹怨咨此何足恤司马光言安石有
　　三不足之由今观之实有四不足】
　　天变不足惧　人言不足恤　祖宗法不足守　民怨咨不足恤
　　宋小人三可怪
　　汉唐小人得志不过在窃权受贿之间宋之小人特欲秉国钧改制度起边功流毒天下一可怪也　汉唐小人安心不善其言亦直以为利尔矣宋之小人必欲傅防经义比迹圣人宗周官主大孝使人主惑之二可怪也　汉唐小人不过当权之日以势力驱使人宋之小人乃心孚意结方元祐之末惠卿章惇皆逺窜在外犹能以摇朝廷闻宫禁三可怪也
　　严嵩十罪【明世宗时杨继盛疏】
　　一坏祖制　二奸大权　三掩君美　四纵奸子五窃军功　六党悖逆　七悮军机　八擅黜陟九失人心　十坏风俗
　　五奸【言有十罪又济之以五奸】
　　上之左右皆嵩闲谍奸一　上之纳言皆嵩鹰犬奸二　上之爪牙皆嵩爪葛奸三　上之耳目皆嵩奴仆奸四　上之臣工皆嵩心腹奸五
　　三大案【倪元璐言主挺击者力防东宫争挺击者计安神祖主红丸者仗义之言争红丸者原心之论
　　主移宫者弭变于几先争移宫者持平于事后六者各有所是未可偏非】
　　张差挺击【万厯】李可灼进红丸【泰昌】李侍移宫【天啓】
　　断幺絶六【万厯丙辰防试以弊除名时人谣曰丙辰防録断幺絶六】
　　第一沈同和　第六赵鸣阳
　　锦衣三重【锦衣志其初一禁校耳其究乃位师保叅纶綍】
　　一重于纪纲　再重于钱宁　三重于陆炳
　　魏忠贤十大罪【天啓时嘉兴贡生钱嘉徴叅】
　　一并帝　二蔑后　三弄兵　四无君　五尅剥六无圣　七滥爵　八掩边功　九朘民膏　十通闗节
　　八胜【吏主事钱元慤叅忠贤】
　　称功颂徳遍天下胜王莽之妄行符命　列爵畀乳臭胜梁冀之一门五侯　遍列私人胜王衍之狡兔三窟　舆金辇宝积肃宁胜董卓之郿坞私藏　动輙称旨胜赵髙之指鹿为马　隂养死士陈兵自衞胜桓温之复壁置人　诛锄善胜节甫之钩党连众　广开告讦道路侧目胜则天朝之罗织忠良
　　温体仁三者无一【杨光光叅】
　　治国平天下是其责【边两薄京城流贼各省延蔓治平安在】扶危持顚是其任【国危而不思所以安民怨而不思所以恤扶持安在】休休有容是其量【忠告之言不受睚眦之怨不忘休休安在】

</div>
    <div class="pagination">
<a href="读书纪数略_page68.html">上一页</a><span>...</span><a href="读书纪数略_page64.html">64</a><a href="读书纪数略_page65.html">65</a><a href="读书纪数略_page66.html">66</a><a href="读书纪数略_page67.html">67</a><a href="读书纪数略_page68.html">68</a><span class="current-page">69</span><a href="读书纪数略_page70.html">70</a><a href="读书纪数略_page71.html">71</a><a href="读书纪数略_page72.html">72</a><a href="读书纪数略_page73.html">73</a><a href="读书纪数略_page74.html">74</a><span>...</span><a href="读书纪数略_page70.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
