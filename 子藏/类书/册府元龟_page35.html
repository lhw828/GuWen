<!DOCTYPE html>
<html>
<head>
    <meta charset="UTF-8">
    <title>册府元龟 - 第 35 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 35 页/共 736 页</h1>
    <div class="content">六年帝幸沧州入瓦桥关五月侍卫使李重进已下诸将相次帅师而至伪瀛州刺史高彦晖上表归顺关南平凡得州五县十七户一万八千三百六十一是行也。王师数万不亡一矢而虏界城邑皆迎刃而下。
●卷四十五
○帝王部　谋略
夫王者龙兴大人虎变莫不乘期运而起膺命历之数繇是三神眷命百姓与能然後履至尊而制六合发大号而奉帝统者焉。若乃经纶草末之际艰难开创之始维御群品驱攘鬼类决机帷幄之内矢谋俄顷之间密不容迅如发矢斯固奇略独运宏谟绝出制胜以无失斗智而迈伦者哉！。若乃端委南面总制万几举无失策识参寰表开物成务而卒以戡济繇中制外而臻乎！底定斯皆禀英睿之姿包远大之度而能扬茂烈於当世飞淑声於无穷者也。
汉高祖十年九月代相国陈反帝曰：尝为吾使甚有信代地吾所急故封为列侯以相国守代今乃与王黄等劫掠代地吏民非有罪也。能去黄来归者皆舍之帝自东至邯郸帝喜曰：不南据邯郸而沮漳水吾知其亡能为矣。赵相周昌奏常山二十五城亡其二十城请诛守尉帝曰：守尉反乎！对曰：不帝曰：是力不足亡罪上令周昌选赵壮士可将者白见四人帝骂曰：竖子能为将乎！四人惭伏地帝封各千户以为将左右谏曰：从入蜀汉伐楚赏末遍行今封此何功帝曰：非汝所知陈反赵代地皆有吾以羽檄徵天下兵未有至者今计独邯郸中兵耳吾何爱四千户不以慰赵子弟皆曰：善。又闻将皆故贾人帝曰：吾知与之矣。乃多以金购将将多降。
後汉光武为更始大司马徇河北先是更始遣尚书令谢躬率六将军攻王郎不能下会光武至共定邯郸而躬裨将虏掠不相承禀光武深忌之虽俱在邯郸遂分城而处然每有以慰安之躬勤於职事光武常称曰：谢尚书真吏也。故不自疑躬既而率其兵数万还屯於邺时光武南击青犊谓躬曰：我追贼於射犬必破之尤来在山阳者势必当惊走。若以君威力击此散虏必成禽也。躬曰：善及青犊破而尤来果北走隆虑山躬乃留大将军刘庆魏郡太守陈康守邺自率诸将军击之穷寇死战其锋不可当躬遂大败死者数千人光武因躬在外乃使吴汉与岑彭袭其城汉先令辨士说陈康康然之，於是康收刘庆及躬妻子开门纳汉等及躬从隆虑归邺不知康已反之乃与数百骑轻入城汉伏兵收之手击杀躬其众悉降（续《汉书》曰：时岑彭已在城中将躬诣传舍驰白汉汉至躬在彭前伏汉曰：何故与儿语遂杀之）。
更始遣李轶朱有等守雒阳光武乃以冯异为孟津将军拒朱有异乃遗李轶书深达意通书之後更不与异争锋异见其信效具以奏闻光武故宣露轶书令朱有知之有怒遂使人刺杀轶繇是城中乖离多有降者。
建武十六年郡国大姓及兵长群盗处处并起攻劫所在害杀长吏郡县追讨到则解散去复屯结青徐幽冀四州尤甚遣使者下郡国听群盗自相纠レ五人共斩一人者除其罪吏虽逗留回避故纵者皆勿问听以禽讨为效其牧守令长坐界内盗贼而不收捕者。又以畏忄耍捐城委守者皆不以为负但取获贼多少为殿最唯蔽匿者乃罪之，於是更相追捕贼并解散徙其魁帅於它郡赋田受廪使安生业自是牛马放牧邑门不闭。
魏太祖初为曹公西征马超韩遂韩遂请与公相见公与遂父同岁孝廉。又与遂同时侪辈，於是交马语移时不及军事但说京都旧故拊手欢笑既罢超等问遂公何言遂曰：无所言也。超等疑之他日公。又与遂书多所点窜如遂改定者超等愈疑遂公乃与克日会战先以轻兵挑之战良久乃纵虎骑夹击大破之斩成宜李堪等遂超等走凉州杨秋奔安定关中平诸将或问公曰：初贼守潼关渭北道缺不从河东击冯翊而反守潼关引日而後北渡何也。公曰：贼守潼关如吾入河东贼必引守诸津则西河未可渡吾故盛兵向潼关贼悉众南守西河之备虚故二将得擅取西河然後引军北渡贼不能与吾争西河者以有二将之军也。连车树栅为角道而南既为不可胜。且以示弱渡渭为坚垒虏至不出所以骄之也。故贼不为营垒而求割地吾顺言许之所以从其意使自安而不为备因畜士卒之力一旦击之所谓疾雷不及掩耳兵之变化固非一道也。
晋武帝初为魏武主簿从讨张鲁言於魏武曰：刘备以诈力虏刘璋蜀人未附而远争江陵此机不可失也。今。若曜威汉中益州震动进兵临之势必瓦解因此之势易为功力圣人不能违时亦不失时矣。魏武曰：人苦无足既得陇右复欲得蜀言竟不从魏国既建迁军司马言於魏武曰：昔箕子陈谋以食为首今天下不耕者盖二十馀万非经国远筹也。虽戎甲未卷自宜。且耕。且守魏武纳之，於是务农积国用丰赡时蜀将关侯围曹仁於樊于禁等七军皆没而仁围甚急是时汉帝都许昌魏武以为近贼欲徙河北帝谏曰：禁等为水所没非战之失於国家大计未有所损而便迁都示敌以弱。又淮沔之人大不安矣。孙权刘备外亲内疏关之得意权所不愿也。可喻权令犄其後则樊围自解魏武从之吴大帝果遣将吕蒙西袭公安扌┧之关遂为蒙所获魏武以荆州遗黎及屯田在颍川者逼近南寇皆欲徙之帝曰：荆楚轻脱易动难安长新破诸为恶者藏窜观望今徙其善者既伤其意将令去者不敢复还从之其後诸亡者悉复业及文帝即位转丞相长史吴大帝帅兵西过朝议以樊襄阳无不可以御寇时曹仁镇襄阳请召仁还宛帝曰：孙权新破长此其欲自结之时也。必不敢为患襄阳水陆之冲御寇要害不可弃也。言竟不从仁遂焚弃二城吴大帝果不为寇魏文悔之太和元年新城太守孟达连吴固蜀潜图中国蜀相诸葛亮虑其为患达与魏兴太守申仪有隙亮欲促其事乃遣郭模诈降过仪因漏泄其谋达闻其谋漏泄将举兵帝恐达速发以书谕之曰：将军昔弃刘备身国家国家委将军以疆埸之任任将军以图蜀之事可谓心贯白日蜀人愚智莫不切齿於将军诸葛亮欲相破惟苦无路耳模之所言非小事也。亮岂轻之而令宣露此殆易知耳达得书大喜犹豫不决帝乃潜军进讨平之初申仪久在魏兴专威疆埸辄承制刻印多所假授达既诛有自疑心时诸郡守以帝新克捷奉礼求贺皆听之帝使人讽仪仪至问承制状执之归於京师。又徙孟达馀众七千馀家於幽州蜀将姚静郑他等帅其属七千馀人来降时边郡新附多无户名魏朝欲加隐实属帝朝於京师天子访之於帝帝对曰：贼以密网束下故下弃之宜弘以大纲则自然安乐。又问二虏宜讨何者为先对曰：吴以中国不习水战故敢散居东关凡攻敌必扼其喉而扌舂其心夏口东关贼之心喉。若为陆军以向皖城引权东下为水战军向夏口乘其虚而击之此神兵从天而堕破之必矣。天子并然之五年诸葛亮寇天水天子使帝西屯长安车骑将军张劝帝分军住雍为後镇帝曰：料前军独能当之者将军言是也。若不能当而分为前後此楚之三军所以为黥布禽也。遂军俞麋亮闻大军。且至乃自帅众将芟上わ之麦诸将皆惧帝曰：亮虑多决少必安营自固然後芟麦吾得二日兼行足矣，於是卷甲晨夜赴之亮望尘而遁帝曰：吾倍道疲劳此晓兵者之所贪也。亮不敢据渭水此易与耳进次汉阳与亮相遇帝列阵以待之使将牛金轻骑饵之兵才接而亮退追至祁山亮屯卤城据南北二山断水为重围帝攻扌┧其围亮宵遁追击破之俘斩万计天子使使者劳军增封邑青龙二年亮。又帅众十馀万出斜谷垒於之渭水南原天子忧之遣征蜀护军秦朗步骑二万受帝节度诸军欲往渭北以待之帝曰：百姓积聚多在渭南此必争之地也。遂引军而济背水为垒因谓诸将曰：亮。若勇者当出武功依山而东。若西上五丈原则诸军无事矣。亮果上原将北渡渭帝遣将军周当屯阳遂以饵之数日亮不动帝曰：亮欲争原而不向阳遂此意可知也。遣将军胡遵雍州刺史郭淮共备阳遂与亮会於积石临原而阵亮不得进还於五丈原会有长星坠亮之营帝知其必败遣奇兵掎亮之後斩五百馀级护生口千馀降者六百馀人景初二年辽东太守公孙文懿反以太尉帅步骑四万次於辽水文懿果遣步骑数万阻辽隧坚壁而守南北六七十里以距帝帝盛兵多张旗帜出其南贼尽锐赴之乃泛舟潜济以出其北与贼营相逼沉舟焚梁旁辽水作长围弃贼而向襄平诸将言曰：不攻贼而作围非所以示众也。帝曰：贼坚营高垒欲以老吾兵也。攻之正入其计此王邑所以耻过昆阳也。古人曰：敌虽高垒不得不与我战者攻其所必救也。贼大众在此则巢窟虚矣。我则直指襄平必人怀内惧惧而求战破之必矣。遂整阵而过贼见兵出其後果邀之帝谓诸将曰：所以不攻其营正欲致此不可失也。乃纵兵逆击大破之三战皆捷贼保襄平进军围之会霖潦大水平地数尺三军恐欲移营帝令军中敢有言移者斩都督令史张静犯令斩之军中乃定贼恃水樵牧自。若诸将欲取之皆不听司马陈曰：昔攻上庸八部并进昼夜不息故能一旬之半扌┧坚城斩孟达今者远来而更安缓愚窃惑之帝曰：孟达众少而食支一年将士四倍於达而粮不淹月以一月围一年安可不速以四击一正令半解犹当为之是以不计死伤与粮竞也。今贼众我寡贼饥我饱水雨乃尔功力不设虽当捉之亦何所为自发京师不忧贼攻但恐贼走今贼粮垂尽而围落未合掠其牛马抄其樵采此故驱之走也。夫兵者诡道善用事变贼凭众恃雨故虽饥困未肯授首当示无能以安之取小利以惊之非计也。朝廷闻师遇雨咸请召还天子曰：司马公临危制变计日禽之矣。正始七年吴寇。且中夷夏万馀家避寇北渡沔帝以沔南近贼。若百姓奔还必复致寇宜权留之曹爽曰：今不能守沔南而留百姓非长策也。帝曰：不然凡物致之安地则安危地则危故兵《书》曰：成败形也。安危势也。形势御众之要不可不审设今贼以三万人断沔水三万人与沔南诸军相持万人陆梁。且中将何以救之爽不从卒令还南贼果袭破。且中所失万计。
景帝为大将军魏嘉平末吴太傅诸葛恪围新城朝议虑其分兵以寇淮泗欲戍诸水口帝曰：诸葛恪新得政於吴欲徼一时之利并兵合肥以冀万一不暇复为青徐患也。且水口非一多戍则用兵众少戍则不足以御寇恪果并力合肥卒如所度帝，於是使镇东将军丘俭扬州刺史文钦等距之俭钦请战帝曰：恪卷甲深入投兵死地其锋未易当。且新城小而固攻之未可扌┧遂命诸将高垒以弊之相持数月恪攻城力屈死伤大半帝乃敕钦督锐卒趣合榆要其归路俭帅诸将以为後继恪惧而遁钦逆击大破之斩首万馀级正元二年扬州刺史文钦举兵向阙帝时帅师征之钦屯项城进军将攻邓艾帝潜御枚径造乐嘉与钦相遇钦子鸯年十八勇冠三军谓钦曰：及其未定请登城鼓讠击之可破也。既谋而行三讠而钦不能应鸯退相与引而东帝谓诸将曰：钦走矣。今发锐军以追之诸将皆曰：钦旧将鸯少而锐引军内入未有失利必不走也。帝曰：一鼓作气再而衰三而竭鸯三鼓钦不应其势已屈不走何待钦将遁鸯曰：不先折其势不得去也。乃与骁骑十馀摧锋陷阵所向皆披靡遂引去魏文帝露二年以大将军讨诸葛诞於淮南命合围分遣羸疾就淮北廪军士大豆人三升文钦闻之果喜帝愈羸形以示之多纵反间扬言吴救方至诞等益宽恣食俄而城中乏粮石苞王基并请攻之帝曰：诞之谋逆非一朝一夕也。聚粮完守外结吴人自谓足据淮南钦既同恶相济必不便走今。若急攻损游军之力外寇卒至表里受敌此危道也。今三叛相聚於孤城之中天其或者将使同戮吾当以长策縻之但坚守三面。若贼陆道而来军粮必少吾以游兵轻骑绝其转输可不战而破外贼外贼破钦等必成擒矣。後竟如其言景元四年为大将军辅魏政将伐蜀乃谋於众曰：自定寿春已来息役六年治兵缮甲以拟二虏略计取吴作战船通水道当用千馀万功此十万人百数十日事也。又南土下湿必生疾疫今宜先取蜀三年之後因巴蜀顺流之势水陆并进此灭虞定虢吞韩并魏之势也。计蜀战士九万居守成都及备他境不下四万。然则馀众不过五万今绊姜维於沓中使不得东顾直指骆谷出其空虚之地以袭汉中彼。若婴城守备兵势必散首尾离绝举大众以屠城散锐卒以略野剑阁不暇守险关头不能自存以刘禅之ウ而边城外破士女内震其亡可知也。征西将军邓艾以为未有[C260]屡陈异议帝患之使主簿师纂为艾司马以喻之艾乃奉命，於是徵四方之兵十八万使邓艾自狄道攻姜维於沓中雍州刺史诸葛绪自祁山军於武卫绝姜维归路镇将军锺会等。又自骆谷袭汉中遂平蜀。
元帝时建威将军周自以为不得调内怀怨望与王恢阴谋诛诸执政推及戴。若思与诸南士共奉帝以经纬世事谋泄帝闻而秘之召为镇东司马未到复改授建武将军南郡太守既南行至芜湖。又下令曰：奕世忠烈义诚显著孤所钦嘉今以为军谘祭酒将军如故进爵为公禄秩僚属一同开国之例忿於回易。又知其谋泄遂忧愤发背而卒。
明帝聪明有机断尤精物理属王敦挟震主之威将移神器帝崎岖遵养以弱制强潜谋独断廓清大改授荆湘等四州以分上流之势拨乱反正︹本弱枝虽享国日浅而规模宏远矣。
後魏道武初为代王左长史张衮从帝征蠕蠕遁走追之五六百里诸部帅因衮言於帝曰：今日追贼粮尽不宜深入请速还军太祖令衮问诸部帅。若杀副马足三日食不皆言足也。帝乃倍道追之及於广汉赤地南床山下大破之既而帝问衮卿曹外人知我前问三日粮意乎！对曰：皆莫知也。帝曰：此易知耳蠕蠕奔走数日畜产之馀至水必留计其道程三日足及轻骑卒至出其不意彼必惊散其势然矣。衮以帝言出告部帅咸曰：圣策长远非愚近所及也。又尝遣贺狄干结婚於姚苌会苌死兴立因留狄干兴弟平率众寇平阳道武讨平之擒其将狄伯支吏唐小方天赐中诏北新侯安同送兴唐小方於长安後蠕蠕社仑与兴和亲送马八千匹始济河赫连屈子忿兴与国交好乃叛兴邀留社仑马乃遣使请以骏马千匹赎伯支而遣狄干还道武意在离间二寇，於是许之明元初即位时晋将刘裕伐姚泓帝遣侍中长孙嵩知山东诸军诣平原缘河北岸。又敕简精兵为战备。若裕西过者便率精锐南出彭沛如不时过但引军随之彼至崤陕间必与姚泓相持一死一伤众力疲弊比及秋月徐乃乘之则裕可不战而Т，於是叔孙建等寻河趣雒遂入关嵩与建等自成皋南济晋诸屯戍皆望尘奔溃裕克长安嵩乃班师。
孝文时仆射李冲自邺还京舟洪池乃从容谓冲曰：朕欲从此通渠於雒南伐之日何容不从此入雒从雒入河从河入汴从汴入渭以至於淮下船而战犹出户而斗此乃军国之大计今沟渠。若须二万人已下六十日有成者宜以渐之冲对曰：若尔便是士无远涉之劳战有兼人之力。
唐太宗在隋末炀帝为突厥所围郡县皆发兵赴援时帝年未弱冠召募从军隶屯卫将军定兴师将发帝劝之多赍旗鼓设疑兵以威突厥定兴不纳帝谓之曰：始毕扫其境内敢围天子本疑国家仓卒无援忽见旗鼓之盛必谓救兵集今者进师可前後相次令数十里间连亘不绝昼则幡旗相续夜则钲鼓相应以张形势贼必见惧望尘而退此计之上也。不然者则为所轻悉军来战公必不能支矣。定兴从焉将次崞县突厥候骑驰告始毕曰：兵大至矣。遂解围而退果如所筹。
武德元年十一月帝平薛仁杲於折庶城俘其精兵万馀人男女五万口既而诸将奉贺因问曰：始大王野战破贼其主尚保坚城王无攻具轻骑腾逐不待步兵径薄城下咸疑不克而竟下之何也。帝曰：此以权道迫之使其计不暇发以故克也。罗恃往前之胜兼复养锐日久见吾不出意在相轻今喜吾出悉兵来战吾虽破之伤杀盖少。若不急蹑还走投城仁杲收而抚之则便未可得矣。且其兵众皆陇西人一败被追不及回顾散归陇外则折庶自虚我军随而迫之所以惧而降也。此乃成诸君尽不见耶诸将谢曰：实为圣略乃非凡人所能及也。
二年十一月讨宋金刚于安邑诸将咸请战帝曰：金刚悬军千里深入吾地精兵骁将皆在於此刘武周自据太原专倚金刚以为捍蔽金刚虽众内实空虚虏掠为资意在速战我坚营畜锐以挫其锋分兵汾隰冲其心腹彼粮尽计穷自当遁走当待此机未宜速战，於是遣刘弘基张纶进逼西河而晋浍城堡并来归附贼转输路绝其众遂馁三年四月金刚果遁帝追之及寻相於吕州身先士卒奋击大破之乘胜逐北一日一夜行二百馀里转战数十合士卒疲弊至高壁岭总管刘弘基执马而谏曰：大王功效於此足矣。亦宜思自安之计方今草创敌可尽乎！。且饣侯粮已竭士卒疲顿更欲何之愿。且停营待兵粮咸集而後决战帝曰：功者难成易败机者难遇易失金刚走到介州众心已沮我及其末定当乘势击之此破竹之义也。如更迟留贼必生计此失机之道吾家国之事当竭忠尽力岂顾身之安危乎！遂策马而去诸军乃进莫敢以饥乏为辞。
四年讨王世充於东都会窦建德以兵十万来援王世充至於酸枣帝议将拒之萧屈突通封德彝及诸将等进谏曰：腹背受敌恐非万全请班师。且据谷州以观胜负帝不许曰：世充粮尽内外离心我当不劳攻击坐收其弊耳建德新破海公将骄卒惰今我进据武牢扼其襟要。若贼恃胜冒险争锋吾当破之必矣。贼。若不战旬月之间世充自溃彼败我振足以临之一行而定在於斯举。若不速进入武牢诸城新附必不能守二贼并力将如之何通。又请解围就险以候其变帝。又不许，於是留通辅巢刺王元吉以围王世充亲领步骑三千五百人趣武牢当时日出军历北芒渡河阳而去世充登城因见莫之测也。竟不敢出四月帝至武牢建德自荥阳西上帝以数百骑出武牢东二十馀里以挑之往往设伏比至贼营才四骑而已谓左右曰：贼见我而旋是其上计乘险追我是其下策贼初见骑少疑为斥候帝谓曰：我秦王也。因引弓射之毙其一将贼以五六千骑并援枪而至从者皆失色帝谓之曰：尔但前去我自殿後，於是按辔徐行贼至徐引射之毙一贼贼惧而止止而复来如此再三每来必毙贼乃不敢复逼帝。且还伏兵相次而发合击破之获其大将殷秋石瓒斩首数百级九年初即位突厥遣其腹心执失思力入朝为觇自张形势云：二可汗总兵百万今已至矣。帝曰：我与突厥面自和亲汝则背之辄将兵入我畿县自夸强盛我当先戮尔矣。思力惧而请命萧封德彝请礼遣之帝曰：今。若放还当谓我惧絷思力於门下省帝出自玄武门与侍中高士廉中书令房玄龄将军周范驰六骑隔渭水与可汗语责以负约俄而众军纵至精甲曜日连骑蔽野颉利见军容大盛。又知思力就拘繇是大惧是日颉利请和诏许焉萧进曰：初颉利之未和也。谋臣猛将多请战而陛下不纳臣以为疑既而虏自退其策安在帝曰：我观颉利之兵虽众不整君臣之计唯财利是视可汗独在水西达官皆来谒我ㄏ而纟专之因击其众势同拉朽然我已令无忌李靖设伏於豳州敌。若奔还伏邀其前大军蹑其後覆之如反掌然我即位日浅安静为务一与敌战必有死伤不能忘怀也。又敌人一败或当惧而德结怨於我为患非细我今卷甲韬戈韬以玉帛彼既得所欲固知其退顽梗骄恣必自是始将欲取之必固与之此之谓也。
贞观十九年征辽既渡辽水撤桥梁以坚士卒之志领数百骑至辽东城下见士卒负担以填堑者帝欲与之同劳苦分尤重者亲於马上持之从官悚动争赍以送城下及班师渡辽水至渤错水八十里间辽泽馀潦车马不通诏长孙无忌杨师道率文武官寮及征兵万人剪草填道而进水深之处以车为梁道太宗忧梁道不成自鞘柴马上诣无忌等以助役。
睿宗景元年八月帝以万骑十馀人自恃平韦氏功肆行凌暴士庶多苦之并授以外官。又停以户奴为万骑更增置飞骑隶於左右羽林卫京师大悦。
文宗开成三年十月易定军乱不纳新除节度使李仲迁请立故节度使张之子元益为留後宰臣欲议征讨帝曰：易定两州地狭人贫军资半在度支急之即无所不为缓之则必生变卿不须更言第令谨守封境曾不逾月军中果有异议但以不便李仲迁为辞帝亦屈法从人遂罢仲迁而以元益为代州刺史果至不戮一人以定一方乃神武不杀之功也。
後唐庄宗初为晋王天四年四月召周德威军归晋阳汴人既见班师知其国祸以为潞州必取援军无复再举遂停斥候梁祖亦自泽州归雒帝知其不备筹之曰：贼师寝谋唯惮先帝今闻我新有家祸必谓不能兴师。又以我少年嗣位未习戎事幸闻变故必有骄怠之心。若简练甲兵倍道兼行出其不意以吾愤激之众击彼骄惰之师拉朽摧枯未方其易解围定霸在此一役甲子军发自太原己巳王师潞州北黄碾下营五月辛未朔晨雾晦冥帝率亲军伏三垂冈下诘旦天复昏雾进军直抵夹城明宗时总帐下亲军攻东北隅李存璋王霸率丁夫烧寨夹城为二道周德威李存审各分道进攻军士鼓讠三道齐进明宗坏夹城东北隅率先掩贼不意我师遽至贼党大恐南向而奔投戈委甲噎塞行路俘斩万级获贼将副招讨使前锋都指挥使符道招洎大将三百人夹城中刍粟百万伪招讨使康怀贞得百馀骑出天井关梁祖闻其败也。大惧既而叹曰：生子当如是李氏为不亡矣。吾家诸子豚犬耳。
十三年二月与梁将刘相拒於澶州帝知刘将速战乃声言归晋阳诱动其兵帝令副总管李存审守营严驾如西行之备实劳军於贝州刘觇知谓帝已归晋阳乃令杨延直自澶州率兵万人会我城下延直夜半至於南门城中选士五百持短兵窃出乘其无备突入其中讠声动地梁军自乱逾垣赴堑争相蹈藉迟明军自莘至於城东与延直残众合刘军之起也。李存审率兵踵其後时命明宗典亲军自魏州出战俄而帝自贝州至与明宗当其前刘卒见帝军惧形於色曰：乃晋王邪引军渐却帝追之至於故元城西李存审大军已成列矣。我师前後为方阵贼於其间为圆阵贼四面受敌初一合擒贼骑军数百再合刘引骑军突西南而走我骑军追击之贼步兵合战短兵既接我军鼓讠围之数重埃尘涨天明宗驰铁骑千馀突入其间贼四向披靡相蔺如积我师四面斩击弃甲之声闻数十里追讨败众皆匿於村园茂树登者既众其枝殆折皆命下树遁去骑军追及河上十万为群赴水而死时贼步军七万歼亡殆尽既定魏州梁将刘据洹水而军魏人上言曰：张源德擅据我贝州源德比是吾人事急必来归我贝州。若下北面无虞可以东出兵师徇地沧海先收郡县控扼河津不出半年濒海以西皆为吾土矣。帝曰：吾策则不然贝州魏之边郡壁垒完坚张源德附刘势难卒解昨投来者说已。又添军必。若攻之未见其可德州是横海支郡西接贝州张源德每用军机。又与沧帅共为首尾昨侦德州无备可以轻骑取之我。若在彼驻军二贼自然势解沧州门外是我战场待二竖各保孤城然後乃围进击，於是遣骑军五百昼夜兼行袭之群将不意我师至逾垣而遁遂攻其城以辽州守捉将马通为刺史。
明宗初为邢州节度使天十四年四月契丹阿保机率众二十万攻幽州周德威间使告急庄宗召诸将议进趋之计诸将咸言虏势不能持久野无所掠食尽自还然後踵而击之可也。帝奏曰：德威尽忠於国家孤城被攻危亡在即不宜更待虏衰愿假臣突骑五千为前锋以援之庄宗曰：公言是也。即命帝与李存审阎宝率军赴援帝为前锋会军於易州步骑七万三将谋进存审曰：契丹合战唯使骑军弓良矢劲其锋难敌我师合战唯使步兵。若於平原广野之中卒遇其众彼。若以骑军十万驰突我师欲战不能退则被逐则我属无遗类矣。帝曰：彼贼骑以马上为生不须营垒我今步骑之行须有次舍御备辎重资粮一宿不爨则士有饥色。若平原之中卒遇贼军被掠辎重资粮则我不战而自亡矣。不如御枚束甲寻涧谷而直行抵幽州与德威合势如贼警觉据险枝梧此计之上也。
长兴三年二月州上言契丹遣使来求果子帝曰：敌中虽阙此物亦彼非实然亦当面侦谍宜阻其求但报云：遣使入朝当有处分。
周太祖乾中为枢密使汉隐帝以河中李守贞叛命诏帝自往用兵帝既奉命与白文珂常思刘词约以八月二十二日文珂自同州常思自潼关帝自分陕三道并进将临贼城扬旗伐鼓声殷天地步骑踊跃贼观之失色白文珂是日夺得关城立河西砦常思立城南砦帝立城东砦初徵发诸州夫二万馀分地起长连城诸将启曰：守贞穷寇安能持久不劳堑地筑垒以守之帝曰：军法备不虞兵势有盈竭蜂虿有毒而况贼乎！退谓白文珂刘词曰：二公老於军中不言可知守贞自惭反覆常谋背叛畏惧先帝不敢鸱张谓我辈勃兴太原事功未著而有轻我之志。又闻身到河中便图自固散金以结豪杰厚利以诱萑蒲山林群凶猪突勇安得不为吾患加以城阙百倍十围五攻。若驱卒徒赴汤火则所伤多矣。若长墉巨堑飞走无门俟其仓廪家财散尽不唯乌合之众父子安能相保此时梯冲逼胁书檄招呼违祸脱身不呼自至所言兵势盈竭此之是也。当分地配夫速立垣池以谋持久後思吾言必如此料。
世宗显德三年亲征淮南幸水砦行至淝桥帝自取石一块於马上持之至砦以供飞驳文武从臣过桥者皆赍一石四年十一月幸淮上亲领兵破贼砦一所杀淮贼数百人砦在濠州东北十八里滩上其滩广袤数里淮水浸而圜之乃濠上之咽喉也。先是贼据其地泊舟戢以自固恃其四面水深谓我师必不能济帝之将行也。悉索行在橐驼以往臣寮咸不谕其旨及至命甲士数百人跨橐驼以济帝。又续领骑军相继而渡一鼓而尽殪之虏其战舰而尽。
五年正月帝在淮上诏发楚州管内丁壮於城西北开老鹳河是时帝将以齐船数百艘自淮入江楚州城北旧有北城堰度其舟大难於过堰故开此河以通其路先期令近臣往按地计功回奏云：地形不便。又计功甚多帝勿听因枉驾以视之亲授规画大减丁夫之数旬日而成不愆於素繇是我之战舰自淮达江无留滞矣。二月帝在淮南甲寅伪天长军使易ど令男延寿赍表以其城来降天长县当九驿之路城小而固南人以其地为雄州帝之破楚州也。获其伪守将张彦卿男光舍而不诛因令光赍玺书以谕どど知楚州既下故降。
○帝王部　权略
《易》曰：见几而作不俟终日。又曰：动静屈伸唯变所盖执物之理则不事之机守事之常则不达物之变故圣人德以经其逸权以济其危神化无方奇谋间出蒙险难而无咎安反侧而不疑故能驾驭英豪拨平祸乱使强敌不能以计测奸臣不得以智。然则取之以权守之以正帝王之道皇皇而有中矣。
汉高祖初为汉王三年正月九江王黥布间行与随何俱归汉至汉王方踞床洗（洗濯足也。）而召布入见布大怒悔来欲自杀出就舍帐御饮食从官如汉王居布。又大喜过望。
六月项羽围成皋汉王跳（跳走也。）独与滕公从张耳军武至宿传舍晨自称汉使驰入壁张耳韩信未起即其卧夺其印符（就其卧处）麾召诸将易置之信耳起乃知独汉王来大惊汉王夺两人军印即令张耳备守赵地拜信为相国发赵兵未发者击齐（谓赵人末尝见发者）。
四年正月与项羽临广武之间数羽十罪羽大怒伏弩射中汉王汉王伤胸乃扪足曰：虏中吾指汉王病创卧张良︹请汉王起行劳军以安士卒毋令楚乘胜汉王出行军疾甚因驰入成皋。
二月立韩信为齐王时信平齐使人言汉王曰：齐夸诈多变反覆之国南边楚（边近也。）不为假王以镇之其势不定今权轻不足以安之臣请自立为假王当是时楚方急围汉王於荥阳使者至发书（发信使者所赍书也。）汉王大怒骂曰：吾困於此旦暮望而来佐我乃欲自立为王张良陈平伏後蹑汉王足因附耳语曰：汉方不利宁能禁信之自王乎！不如因立善遇之使自为守不然变生汉王亦寤因复骂曰：大丈夫定诸侯即为真王耳何以假为乃遣张良操印立信为齐王（操持也。）徵其兵使击楚。
五年十二月项羽既死汉王还至定陶驰入齐王信壁夺其军徙封信楚王。
六年十月楚王信谋反帝问左右左右争欲击之用陈平计乃伪游梦（在南郡之华容）十二月会诸侯於陈楚王信迎谒因执之正月高祖已大封功臣其馀日夜争功而不决未得行封帝居雒阳南宫从衤复道望见诸将往往耦语以问张良良曰：陛下与此属共取天下今已为天子而所封皆故人所爱所诛皆平生仇怨今军吏计功以天下为不足用遍封（言有功者多而土地少）而恐以过失及诛故相聚谋反耳帝曰：为之奈何良曰：取上素所不快（言有旧嫌者也。）计群臣所共知最甚者一人先封以示群臣三月帝置酒封雍齿为什方侯（属广汉）而急趣丞相御史定功行封群臣罢酒皆喜曰：雍齿。且侯我属无患矣。
十年九月代相国陈反帝亲征之至邯郸令周昌选赵壮士可令将者白见四人帝骂曰：竖子能为将乎！四人惭皆伏地帝各封千户为将左右谏曰：从入蜀汉伐楚赏未遍行今封此何功帝曰：非汝所知陈反赵代地皆有吾以羽檄徵天下兵未有至者（檄者以木简为书长尺二寸用徵召也。其有急事则加之鸟羽插之示疾速也。）今计唯独邯郸中兵耳吾何爱四千户不以慰赵子弟皆曰：善哀帝即位太后诏王莽就第避帝外家帝初优莽不听莽上书固乞骸骨而退帝乃下诏曰：曲阳侯根前在位建社稷策侍中大仆安阳侯舜往时获太子家导朕忠诚专壹有旧恩新都侯莽忧劳国家执义坚固，庶几与为治太后诏休就第朕甚闵焉其益封根二千户舜五百户莽三百五十户以为特进朝朔望帝少而闻知王氏骄盛心不能善以初立故优之。
後汉光武初为萧王将北徇时更始遣李轶朱有等守雒阳乃以冯异为孟津将军拒朱有异乃遗李轶书轶深达意通书之後更不与异争锋异见其信效具以奏闻光武故宣露轶书令朱鲔知之鲔怒遂使人刺杀轶繇是城中繇离多有降者。
魏太祖尝讨贼廪不足私谓主者曰：如何主者曰：可以小斛以足之太祖曰：善後军中言太祖欺众太祖谓主者曰：特当借君死以厌众不然事不解乃斩之取首题徇曰：行小斛盗官斩之军门。又尝出军行经麦中令士卒无败麦犯者死骑士皆下马持麦以相付，於是太祖马腾入麦中敕主簿议罪主簿对以春秋之义罚不加於尊太祖曰：制法而自犯之何以帅下然孤为军帅不可自杀请自刑因援剑割髻以置地。
菖晋宣帝为魏太傅与大将军曹爽有隙称疾不与政事爽谓帝疾笃遂有无君之心与黄门张当密谋图危社稷期有日矣。帝亦潜为之备爽之徒属亦颇疑帝会河南尹李胜将莅荆州来候帝诈疾笃使两婢侍持衣衣落指口言渴婢进粥皆流出г胸胜曰：众情谓明公旧风发动何意尊体乃尔帝使声气绝属说年老枕疾死在旦夕君当居并州并州近胡善为之备恐不复相见以子师昭兄弟为胜曰：当还忝本州非并州帝乃错乱其辞曰：君方到并州胜复曰：当忝荆州帝曰：年老意荒不解君言今还为本州盛德壮烈好建功勋胜退告爽曰：司马公尸居馀气形神已离不足虑矣。他日。又言曰：太傅不可复济令人怆然故爽等不复设备。
景帝为魏相国扬州刺史文钦与其子鸯举兵作乱帝以大将军征之帝目有瘤疾使医割之鸯之来攻也。惊而目出惧六军之恐蒙之以被痛甚咬被败而左右莫知焉。
元帝时周行建威将军自以为不得调内怀怨望与王恢阴谋诛诸执政推及戴。若思与诸南士共奉帝以经纬世事谋泄帝闻而秘之召为镇东司马未到复改授建武将军南郡太守既南行至芜湖。又下令曰：奕世忠烈义诚显著孤所钦嘉今以为军谘祭酒将军如故进爵为公禄秩僚属一同开国之例忿於回易。又知其谋泄遂忧愤发背而卒明帝太宁二年王敦举兵内向帝密知之乃乘巴滇骏马微行至湖阴察营垒还敦觉，於是使五骑物也。追帝帝亦驰去马有遗粪辄以水灌之见逆旅卖食妪以七宝鞭与之曰：後有骑来可以此示也。俄而追者至问妪曰：去已远矣。因以鞭示之五骑传玩稽留遂久。又见马粪冷以为信远而止不追帝仅而获免後魏孝明武泰初薛昙尚为奉朝请时尔朱荣擅疆弁伺朝廷欲揣其情除昙尚员外常侍使於荣以慰喻然以观之。
後周太祖初为夏州刺史侯莫陈悦阻兵陇右太祖志在平之乃令墨曹参军冀隽伪作魏帝敕书与费也。头令将兵助太祖讨悦隽依旧敕模写伪代舍人主书等署与真无异太祖说费也。头已曾得魏帝书及见此敕不以为疑遂遣步骑一千受太祖节度。
武帝沉毅有智谋初以晋公获专权尝自晦迹人莫测其深浅及诛获之後始亲万机克已励精听览不怠。
唐太宗贞观二十一年寝疾时李为太子詹事帝谓太子曰：汝於李无恩我今将责出之我死後汝当授以仆射即荷汝恩必致其死力乃出为垒州都督高宗即位其日召拜雒州刺史加开府仪同三司令中书门下参掌机密寻册拜尚书右仆射。
德宗建中三年北平王马燧讨田悦於山东时岁旱京师括率人心甚摇凤翔留镇幽州兵多离散入西山为盗殿中丞李端与其党袁封单超俊李诚信等与燧子鸿胪少卿畅善因饮食聚会言时事将危畅乃遣家人温靖与父书具陈利害可班师还镇燧怒执靖具奏其状令兄炫执畅请罪帝以燧方讨贼不竟其事诛端等十二人敕炫就第杖畅三十帝，於是罢括率之令。
四年幸奉天时度支汴东两税使包佶所总钱帛八百万贯为淮南观察使陈少游所夺包於弹丸中置表以少游胁取财帛事会少游使继至帝问曰：少游收包佶财币有之乎！对曰：臣发扬州後非所知也。帝曰：少游国之守臣或防他盗供费军旅收亦何伤时方隅阻绝国命未振远近闻之大惊咸以圣情达於变通明见万里。
後唐太祖为晋王天复元年六月以汴寇方盛难以兵伏佯降心以缓其谋乃遣牙将张特持帛马书檄以谕之陈当时利害请复旧好。
明宗天成末王都据定州叛契丹主遣原知感等九人将骑三万援都嘉山之战为王晏球符彦卿高行周追击败之至幽州界并为赵德钧所擒献於京师诸将请诛之帝曰：此八九人胡之骁将也。彼以死报主蕃中绝望矣。不如留之以愧其情必纾边患长兴中乃赐姓名易蕃号。
●卷四十六
○帝王部　智识
《易》曰：知周乎！万物而道济天下故不过。若乃知几其神惟睿作圣既明。且哲显仁藏用非圣人孰能与於此哉！三王之前尚矣。自汉而下膺运历而履尊极者乃有挺非常之姿蕴维新之识表章乎！文理究达乎！情伪虑於未兆见於未萌明治体之要通时用之变防微杜渐以息乎！厉阶探赜索隐以参乎！系表用能总御群品嘉靖多方窒奸慝之源塞妖妄之迳克贞王度以熙众志其或位处明两事彰先见渊识独运嘉言罔伏垂之绨缃良可述也。
後汉光武初起义兵见李轶讠舀事更始贵将（谓朱鲔等）帝深疑之常以戒兄伯升曰：此人不可复信後更始收刘稷将诛之伯升固争李轶朱鲔因劝更始并执伯升即日害之光武鉴前事之违存矫枉之志不以功臣任职虽寇邓之高勋耿贾之鸿烈分土不过大县数四所加特进朝请而已帝知天下疲耗思乐息肩自陇蜀平後非儆急未尝复言军旅皇太子尝问攻战之事帝曰：昔卫灵公问陈孔子不对此非尔所及明帝十岁能通春秋光武奇之十二为东海公天下垦田多不以实。又户口年纪互有增减诏下州郡检复其事而刺史太守多不均平或优饶豪右侵刻羸弱百姓嗟怨遮道号呼时诸部各遣使奏事光武见陈留吏牍上有书视之云：颍川弘农可问河南南阳不可问因诘吏繇趣吏不肯服抵言於长寿街上得之（抵欺也。）光武怒帝在幄後言曰：吏受郡敕当欲以垦田相方耳光武曰：即如此何故言河南南阳不可问对曰：河南帝城多近臣南阳帝乡多近亲田宅逾制不可为准光武令虎贲将诘问吏吏乃实首服如帝对，於是遣谒者考实具知奸状建武二十七年北单于遣使诣武威求和亲光武召公卿廷议不决时帝为太子言曰：南单于亲附北人惧于见伐故倾耳而听争欲归义耳今未能出兵而反交通北塞臣恐南单于将有二心北人降者。且不复来矣。光武然之告武威太守勿受其使。
魏太祖以安定太守丘兴将之官戒之曰：羌胡欲与中国通自当遣人来慎勿遣人往善人难得必将教羌胡妄有所请求因欲以自利不从便为失异俗意从之则无益事兴至遣校尉范陵至羌中陵果教羌使自请为属国都尉帝曰：吾预知当尔非圣也。但更事多耳。
文帝初为太子任城王彰之讨乌丸力战而胜北方悉平及军还时太祖在长安召彰诣行在所彰自代过邺太子谓彰曰：卿新有功今西上宜无自伐应对尝。若不足者彰到如太子言归功诸将太祖喜持彰须曰：黄须儿大奇也。
明帝好学多识特留意於法理自即位之後褒礼大臣料简功能真伪不得相贸务绝浮华讠替毁之端行师动众论决大事谋臣将相咸服帝之大略性。又强识虽左右小臣官簿性行名迹所履及其父兄子弟一经耳目终不遗忘。
晋宣帝为魏太傅辅政尚书邓李胜等欲令曹爽建立功名劝使伐蜀帝止不可爽果无功而还。
文帝为魏相国欲遣锺会伐蜀西曹属邵悌求见曰：今遣锺会率十馀万众伐蜀愚谓会单身无重任不。若使馀人行帝笑曰：我宁当复不知此耶蜀为天下作患使民不得安息我今伐之如指掌耳而众人皆言蜀不可伐夫人心豫怯则智勇并竭而强使之为敌禽耳惟锺会与人意同今遣会伐蜀必可灭蜀灭蜀之後就如卿所虑当何所能一辨耶凡败军之将不可以语勇亡国之大夫不可与图存心胆已破故也。若蜀破遗民震恐不足与图事中国将士各自思归不肯与同也。若作恶氐自灭族耳卿不须忧此慎莫使人闻也。及会白邓艾不轨帝将西悌复曰：锺会所统五六倍於邓艾但可敕会取艾不足自行帝曰：卿忘前时所言邪而更云：可不须行乎！虽尔此言不可宣也。我要自当以信意待人但人不当负我我，岂可先人生心哉！近日贾获军问我言颇疑锺会不我答言如今遣卿行宁可复疑卿邪贾亦无以易我语也。我到长安则自了矣。军至长安会果已死咸如所策。
明帝幼而聪哲为元帝所宠异年数岁尝坐置膝前属长安使来因问帝曰：汝谓日与长安孰远对曰：长安近不闻人从日边来居然可知也。元帝异之明日宴群僚。又问之对曰：日近元帝失色曰：何以异间者之言乎！对曰：举目则见日不见长安繇是益奇之。
後魏太武时群臣白帝更峻京邑城隍以从《周易》设险之义。又陈萧何壮丽之说帝曰：古人有言在德不在险屈丐蒸土筑城而朕灭之岂在城也。今天下未安平方须人力土功之事朕所未暇萧何之对非雅言也。
孝文南伐以李冲兼左仆射留守雒阳车驾还都引见冲等谓之曰：本所以多置官者虑有令仆ウ弱百事稽壅。若明则听断独专聪则权势大并今朕虽不得为聪明。又不为劣ウ卿等不为大贤亦不为大恶。且可一两年许少置官司。又尝谓太子太傅穆亮曰：徐州表给归化人禀王者民之父母诚宜许之但今荆扬不宾书轨未一方欲亲御六师问罪江介计万户投化岁食百万。若听其给也。则蓄储虚竭虽得户千万犹未成一同。且欲随贫赈恤卿意何如亮对曰：所存远大实如圣旨。
隋高祖潜龙时尝与宇文庆言谓曰：天元实无积德其相貌寿亦不长加以法令繁苛耽恣声色以吾观之殆将不久。又诸藩微弱各令就国曾无深根固本之计羽翮既翦何能及远尉迟迥贵戚早著声望国家有[C260]必为乱阶然智量庸浅子弟轻佻贪而不慧终致亡灭司马消难反覆之虏亦非池内之物变在俄顷但轻薄无谋未能为害不过自窜江南耳庸蜀险隘易生难阻王谦愚蠢素无筹略但为人所误不足为虞未几帝言皆验。
开皇初益州纟管梁睿上平陈之策帝善之下诏曰：公英风震动妙纵横消荡江南宛然可见循环三复俱以欣然公既上才。若纟戎律一举大定固在不疑但朕初临天下政道未洽恐先穷武事未为尽善昔公孙述隗嚣汉之贼也。光武与其通和称为皇帝尉佗之於高祖初犹不臣孙皓之答晋文书尚云：白或寻款服或即灭亡王者体大义存遵养虽陈国来朝未尽藩节如公大略诚须责罪尚欲。且缓其诛宜知此意淮海未灭必兴师旅。若命水龙终当相屈想以身许国无足致辞睿乃止焉。
唐太宗贞观元年谓侍臣曰：周武王平纣之乱以有天下秦始皇乘周之衰遂吞六国何祚运长短。若此之悬也。左仆射萧进曰：纣为无道天下苦之故八百诸侯不期而会周室虽微六国无罪秦氏专任智力蚕食诸侯平定虽同人情则异帝曰：不终周既克殷务弘仁义秦既得志专任诈力非但取之有异抑亦守之不同取或可以逆守不可以不顺祚之修短意在兹乎！拜手曰：实如圣旨非愚臣之所及也。又尝谓侍臣曰：神仙事本虚妄空有其名秦始皇非分爱好遂为方士所诈乃遣童男女数千人随其入海求仙药方士避秦苛虐因留不归始皇犹反侧踟蹰以待之还至沙丘而死汉武帝为求仙乃将女嫁道术人事既无验便行诛戮据此二事神仙不须妄求也。
二年太常少卿祖孝孙奏新乐太宗曰：礼乐之作盖圣人缘物设教以为樽节治之隆替岂繇於此御史大夫杜淹对曰：前代兴亡实繇於乐陈将亡也。为玉树後庭花齐将亡也。而为伴侣之曲行路闻之莫不悲泣所谓亡国之音以是观之盖乐之繇也。帝曰：不然夫音声能感人自然之道也。故忄者闻之则悦忧者听之则悲悲悦之情在於人心非繇乐也。将亡之政其民必苦然心之所感故闻之则悲耳何有乐声哀怨能使悦者悲乎！今玉树伴侣之曲其声俱存朕当为公奏之知公必不悲矣。尚书右丞相魏徵进曰：古人称礼云：礼云：玉帛云：乎！哉！乐云：乐云：钟鼓云：乎！哉！乐在人和不繇音调帝然之。
四年帝临朝问房玄龄萧曰：隋文帝何如主也。对曰：克己复礼勤劳思政每一坐朝或至日侧五品以上引坐论事宿卫之人传餐而食虽非性体仁明亦是励精之主也。帝曰：公得其一未知其二此人性至察而心不明夫心暗则照有不通至察则多疑於物。又欺孤儿寡妇以得天下尝疑群臣内怀不服不信任百司每事皆自决断虽则劳神苦形未能尽合於理朝臣既知上意亦复不敢直言宰臣以下承受而已朕意则不然以天下之广海内之重千端万绪须合变通皆委百司为国思审关繇宰辅安稳奏闻岂得以百司万机独断一人之虑也。因令诸司曰：若诏敕颁下有未稳者必须执奏不得顺旨即便施行务尽臣下之心也。
十年谓群臣曰：自古帝王上合天心以致太平者皆股肱之力也。朕比开不讳之门直言之路者庶知冤屈欲闻规谏比来以奏封事者盈於箧笥多讦人细事殊无可采朕历选前王但有君疑於臣则下情不能上达欲求尽忠极虑何可得哉！而无识之人务行谗毁交乱君臣殊非益国自今以後宜弃私为公小事不须闻奏有上封者朕当以讠人罪之。
十七年太常丞邓素使高丽还请於怀远镇加戍兵以逼高丽帝谓之曰：远方不至则修文德以来之未闻一二百戍卒能威绝域者也。仁义忠信不理於内兵甲士卒远劳於外有国之深忌朕所不取也。是岁林邑王遣使云：为扶南所攻乞师救援帝曰：山有猛兽藜藿为之不采尔为邻国扶南安敢侵逼此是尔惧自来将无事矣。後有使至果如帝言。
十八年九月帝谓侍臣曰：夫人心与貌不相副者多矣。或有发言方正而心行邪曲或辞色柔和而志存忠鲠或貌类懦而勇堪制敌或果复私雠而怯於公战或外。若至公而内多奸诡或迹杂埃滓而实怀清白或质性劣弱而妄言入死或口未及言而身能践难心迹暌谬安可胜纪夫玄天高远四时有常即日月运行之不逾度此所谓天远而必信人近而难知也。
十二月李思摩部落众十万胜兵者四万人叛思摩渡河请居内地诏许之处於胜夏二州之间群臣，或以帝方东征河南去京不远今近处强胡非计之得请帝镇雒阳无东征帝曰：夫为人君者当从德义而无猜疑比屋可封化尧之德也。比屋可诛化纣之恶也。昔成汤周武化桀纣之遗氓各从其化无不迁善孔子云：有教无类岂徒言哉！昔隋炀帝无道百姓嗟怨玄感作乱非夷狄者也。但君无疑贰夷狄可以效忠君多猜嫌股肱必至构祸朕虽不敏颇识机宜昔隋氏伐辽徵发百姓人皆断手坏足亡命山野朕今征行取其情愿募十得百募百得千不预从军者忄声盈路所谓创事而不违朕但忧念苍生心常不懈虽居河南济贫赡弱想其怀恩入於骨髓。又延ヌ嗜欲。且同今不近走延ヌ而远来归朕其情易见因谓黄门侍郎褚遂良曰：尔知起居宜记之我保十五年中突厥无事矣。
高宗初为晋王受孝经於著作郎萧德言太宗问曰：此书中何言为善对曰：夫孝始於事亲中於事君终於立身君子之事上进思尽忠退思补过将顺其美匡救其恶太宗大悦曰：行此足以事父兄为臣子矣。及为皇太子时有告遂州都督彭王元则之罪太宗召元则功曹而问之功曹为之隐太宗怒而杖之於前退朝问太子曰：人君大柄赏罚是也。今功曹何如太子对曰：草野之人天子召问惶恐失度即之臣以为太急。又问。然则彭王。若何对曰：陛下之弟情所友爱愿付所司详鞫断之未晚也。太宗称善自是太宗坐朝尝令太子侍立百司奏事毕留中书门下三品平章事太宗因为太子陈说孝道论及政事或时有决罚令太子评其可否商榷辩论深达政要群臣莫不叹服。
显庆二年道王友王玄策奏言臣从西域使回将长年婆罗门至此问其合药之法报臣必成恩旨今。若放还恐失方术之士玄策退帝谓侍臣曰：玄策昨进对言古人欲招天下贤哲先市骏骨固请留此婆罗门朕观其狼戾狷急恐竟无益口云：合药成欲服时须断食三日服药令吐後还断食服药遣三利令人极瘦困然後与药即换肌肉始得长生遍观史藉定无长生之理昔者秦皇汉武慕神仙求采药物劳役天下秦皇五十之馀即死汉武末年乃至国用糜费功力不足赖其早觉昔非下制责躬息兵止役始得安静年逾七十仅免灭亡审念此等必知无成。若有其实长生之人即今何在司空李对曰：此婆罗门未曾经试来或容不可谙悉前已验其无成所以放去今复更来头须自白衰老渐及岂得仙之状耶玄策诡诳何处即有所解昨见其重来群情已甚惊怪陛下知无所用令更放去臣等不胜喜跃。
睿宗为皇太子有进三足乌者天后以为周室嘉应太子曰：乌前足伪也。天后不悦须臾而一足堕地果如其言。
玄宗初封楚王天授二年开府置官属始年七岁因朔望朝见车骑严整金吾将军武懿宗见而忌之遂挤排骑从帝呵之曰：吾家朝堂於汝何事敢迫吾骑从则天闻而特加叹异。
肃宗为皇太子时天宝十三载安禄山自范阳入朝太子观其凶姿有悖逆之状言之於玄宗玄宗易之不纳德宗即位有司言宣政内廊坏请修缮太云：孟冬为魁罡不利穿筑请卜他月帝曰：春秋之义启塞从时何魁罡之有卒命修之。
宪宗六七岁时为皇孙德宗抱置膝上戏曰：汝是何人乃在我怀中皇孙对曰：此祗是第三天子德宗惊喜繇是重之及为皇太子宰臣韦执谊幸顺宗寝疾与王叔文等窃弄权柄惧太子怒已用事乃以台州刺史陆质为给事中皇太子侍读令质入侍而潜伺太子意因用解之及质发言太子果怒曰：陛下令先生与寡人讲学何得言他质惶惧而出。
元和十二年光禄少卿杨元卿初闻得蔡州请见帝曰：淮西甚有宝货及犀带臣知往取必得帝曰：朕本讨贼为人除害今贼平人安则我求得矣。宝货犀带非所求也。命勿言。
文宗太和九年十二月庚辰御紫宸殿宰臣李石奏曰：请准令月三日诏命起居舍人执笔记言记事帝问宰臣曰：坊市人得渐安未石对曰：亦已渐安然近日苦寒Ё盖缘刑杀致此阴。又罪人索联枝党未巳伏乞圣恩特赐宽宥郑覃曰：所坐周亲已有处分讫。若不宽解即恐连累至多石。又奏曰：昨闻郑注到凤翔招召兵士至多所投募者皆被杀戮窃恐边上乘此生事伏乞降诏书安谕帝曰：政贵宽恕固宜如此覃石等曰：遏恶扬善古圣所重帝曰：朱叔夜人言有赃须早令御史鞫问如无过即与洗雪无令虚受赃污之名。又曰：宰相之务在选贤任用石奏曰：臣与郑覃俱为辅弼罄竭肝胆岂敢不尽但以人各有求苟遂所欲则美誉至稍不如意则谤议生覃曰：事有百司请各有委任帝曰：各须求才仍委百司宰相，岂可一一自领慎不得惧百司有权覃曰：臣常闻李林甫忌前好权帝曰：林甫奸臣也。岂足论石曰：比者选才先试以吏事文武兼才者或主边兵或营钱苟有能事然後入用近日皆以资序繇是进用乏人帝曰：国朝近来取士与向颇异覃曰：臣闻南朝多用文华所以不理今请以才堪即用不必文词借如中书舍人草制诏每人只要三数句语粗说其人岂必全序官资历任帝曰：凡进士及第有方镇奏请判官者第一任未经作州县官莫依但第一任曾作州县官即第二任依奏覃曰：此科多轻薄不必尽用帝曰：轻薄敦重色色皆有亦未必全在此科况此科已二百年亦不可遽改覃曰：亦乞不崇树石曰：人家兄弟十数人或三五人但稍有知慧者即业文学。若州县有一文学人在其中虽地至偏远必少差事陛下。若尽命选授州县官即请减选帝曰：令加至四十人三年即选与州县官得资即任诸处奏充判官卿便处置奏来帝曰：朕十年孜孜求理迄今竟未见太平如何覃曰：究其根源盖以黎人困弊臣闻百姓富则国富国富在藏之於野欲天下理莫。若恤苍生石曰：郑覃志在恤苍生。若得术亦应不难根本事在朝廷事事节用务去冗食祗如司农寺木炭价每年约支八万贯有司无以堤防奸吏因缘所支不啻一倍以臣所见。且去簿书奸盗然後百司理百司理即天下理。若网在纲则百事整帝曰：我每思贞观开元之时睹今日之事即往往愤气填膺覃曰：陛下频言及此臣等不胜庆忭臣与石等渐期条理以副圣心石曰：求理之道在乎！自上而下至於禁中衣服装饰外皆仿亻效以为时尚陛下躬俭节用风俗已移长裾大袂日渐减少。若更令戚属绝其侈靡不虑下不从教帝曰：但左街副使张元昌便用金唾盂何奢侈之甚昨因李训事已渐缉矣。覃对曰：如张元昌事宜付有司戒约此辈则人自惕惧帝曰：此事亦难家至户晓戒敕但要自以俭约化之朕尝闻前时内库有两领锦衤爰子其上饰以金鸟一领玄宗皇帝幸温汤时着一领与杨贵妃着当时贵重如此如今奢靡岂复贵之料今富家亦应往往而有石曰：毛为吏部尚书性本清俭时人尚不敢鲜衣美食况万乘之留情故可便为一时之法帝曰：周孔文武之业後犹陵迟亦可叹也。石。又言曲江亭比奉诏令百司修造今将兴功更俟进止帝曰：且止石曰：开元之时亭台至盛今将仿之未知可否帝曰：在开元之际天下太平过有兴役已是当时末事况今无当时之太平而仿当时之末事岂为宜哉！石。又曰：请於旧亭子两边令京兆府量造小屋馀停罢回充修馆驿并昨所被诛戮数家家具器用并请勒度支送馆驿充用宰臣退帝命起居郎郑朗等所纪录者将来一观郑朗对曰：臣执笔所纪便目为史臣闻自古帝王不合观史帝曰：故事何在朗曰：臣不敢远徵故实尝闻太宗皇帝欲亲览国史用知得失谏议大夫朱子奢上。表曰：史官所述义归尽善。若至曾玄已後或非上智中主庸君饣希非护短见极陈善恶恐致史官何地逃刑。又闻褚遂良对曰：今之起居古之左右史以记人君言行善恶必书，庶几不为非法不闻帝王躬自观史帝。又谓朗曰：来所纪。且是直书未有否臧一见无爽朗乃进所纪帝略览曰：卿宜门外重写录进来其日晚内出诏宣示群臣曰：来郑朗等奏朝来所纪之事拟不进本人君良史善恶必书或有平生之话不关理道之体要垂诸将来实为取愧异日临朝，庶几稍改何妨一见得戒鬼言。
开成二年尝谓宰臣郑覃李固言李石等曰：济济多士文王以宁德宗皇帝时班行多阙岂乏才乎！石曰：十室之邑必有忠信安有大国无人盖贞元中进士路塞所以有才之人或迹非所此乃不进人才之故也。固言曰：求才之道有人保任便宜奖用後不称职即罢黜帝曰：宰相荐人莫计疏密朕闻窦易直作相未尝论用亲情。若已非相才自须引退。若是公举何避亲嫌人鲜全才但用所长耳。
三年七月甲子以卫尉卿王彦威为忠武节度右金吾大将军史孝章为宁节度丁卯帝於紫宸殿问宰臣曰：昨除两镇如何夷行曰：但出自圣心即好杨嗣复曰：若出自圣心即人心皆惬如不当不可但自圣心帝曰：诚如此吾固无私夷行曰：自三数奸臣窃权陛下不可倒持太阿权假何人帝曰：夷行言倒持太阿亦不可但当与不当不在倒持太阿嗣复曰：齐桓用管仲岂谓倒持太阿帝曰：然。
四年闰正月谓宰臣曰：明经会义否宰臣曰：明经只念经┅不会经义帝曰：只念经┅何异鹦鹉能言。
四月帝於紫宸殿谓宰臣曰：杜判度支边上更无欠阙足见长才嗣复李珏因称其美请除户部尚书以守之夷行曰：臣谓一切恩权合归君上陛下自看可否李珏曰：太宗任宰臣天下事皆得平章谓之平章政事代天理物上下不相疑阻以此能致太平。若除一官皆须决於君上即焉用彼相昔隋文帝一切自用心力臣下发言即疑凡臣下用之即是宰相不用即是庶寮，岂可自保夷行曰：小官即可大官须陛下自处置帝曰：卿言总似未当夷行曰：自古败乱未尝不因恩权在下嗣复曰：夷行必以臣等未合膺委任不然何自为宰相不知宰相之职珏曰：陛下尝语臣云：窦易直劝我每宰相进拟五人留三人两人勾一人渠只合劝我择宰相不合劝我疑宰相帝曰：易直此言甚鄙帝曰：韦处厚作相三日荐六节度使亦可大怪珏曰：处厚身为宰相信佛求功德殊昧本。
後唐庄宗初从太祖起义中部下皆北边劲卒及破贼迎銮功居第一繇是稍优宠士卒因多不法或陵侮官吏豪夺士民白昼剽攘酒博喧竞太祖缓於禁制独帝不平之从容白曰：是防所以止水礼法所以禁人未有坏是防而止横流废礼法而禁凶暴虽尧舜禹汤之明圣舍此则无繇致理窃见将吏骄纵军士凶豪不唯蠹耗於生灵终虑为国之後患古人防微杜渐何况事已显然不可不禁太祖依违之及安塞不利之後时事多难凶焰日炽氐叔琮屡倾郡邑康怀贞频犯郊圻邻援携离土疆侵削城门之外鞠为战场太祖忧形於色寝膳不怡尝宴居帝侍侧因启曰：夫盛衰有常理祸福系神道家世二代尽忠王室势穷力屈无所愧心物不极则不返恶不极则不亡今朱氏攻逼乘舆窥伺神器陷害良善诬诳神祗以臣观之殆其极矣。大人当遵养时晦以待其衰何事轻为沮丧太祖释然因奉觞作乐而罢。
晋高祖初为镇州节度使九门县有人鬻地与异居兄议价不定乃移於他人他人须兄立券兄抑之因诉於令令以兄弟俱不义送帝帝曰：人之不义繇牧长新至教化所未能及吾甚愧焉。若以至理言之兄利良田弟求善价顺之为是阻之则非其兄不义之甚也。宜重笞焉市田则以高价者取之上下服其明汉高祖晋天福八年镇太原奏以太原往例每年差人押送葡萄往北朝今年伏候敕旨晋少帝有诏罢之高祖曰：此土产常物废而不行必启戎心以生怨也。又十一年八月朝廷以前遣李守贞皇甫遇张彦泽再援粮入易定彦泽与契丹骑众相逢逐行四十里获酋领谐里相公首级帝有表入贺因谓寮佐曰：兵者凶器战者危事朝胜夕负何常之有今常定内地也。朝廷不能分置屯田课民种植俟秋早获清野以待，何须多备兵幕招寇引敌驰斗是戎人所长坚守乃为我之利伺隙待变平之非晚今半岁之中命将两出翻为敌骑所诱自取其困何谋之不审耶吾恐得其小捷而有後衄诸君其志之。
天福十一年十一月朝廷遣杜重威与诸将攻瀛莫二州以诏谕帝帝谓幕客及左右曰：主上富有春秋左右乏正人重威以国亲方擅兵柄轻为表请有此无名之役契丹自阳城不利畜谋俟便逾一期矣。今国家边上深沟高垒守犹不足得有侵越乎！。且瀛莫获之无以保残之是为寇立敌招怨在此行也。朝廷以我先帝旧臣特都统虚名而已曾不以大事利害一相谋之社稷至重良有忧也。始少帝八年在澶渊为契丹所迫命帝为北面招讨使第一诏会兵镇州第二诏会兵邢台时以雁门有虏党南下张胁牵之势故帝亲率兵拒焉由是两路将行皆後期不能赴朝廷以为持疑逗留稽勤王之意少帝曾谓近侍曰：太原全不为朕必贮异志有处分便可速为之识者以为言之非祥故後虽有委之命而无临制之权帝亦知少帝不为我用尝镇静自守无复敢进一言以箴朝廷之阙十一月杜重威入瀛州界下东城而西以契丹大至故也。十二月十日重威以王师降契丹真定东垣渡耶律氏率杂虏汉军而南先遣我降将张彦泽以二千骑驰渡白马津入汴据之帝闻而大骇分兵守境以备侵轶之患。
十二年十二月即位初殿直韩训进呈造到攻城木凤斧帝闻之谓左右曰：众心成城众散则城无所保矣。斯何用焉。
周世宗尝谓侍臣曰：近代君臣多不能保其终始何也。侍臣奏曰：盖为臣者不得事君之道或恃宠以矜功或纵欲以败度故虽得其位旋失其身帝曰：此繇其君也。傥君能驾御保惜不於颠危之地则臣下必能保守其富贵自然君臣保其终始也。群臣大称美之。
●卷四十七
○帝王部　友爱
夫孝悌本於仁爱恭顺之谓因心而友亲族以睦皆王者之德也。肇自有庳垂为休范尔後或异其礼遇笃之情好优赐予之数恻暌违之念形惟疾之忧轸孔怀之痛矜其过失抚其孤藐莫不发於深衷表於至性成和协之美致怀宁之福风行化驰民德归厚者矣。
舜父母使舜浚井出从而掩之（舜浚井入而即出瞽瞍不知已出从而盖其井以为死矣。）象曰：谟盖都君咸我绩（象舜弟也。谟谋也。都於也。君舜也。象言谋於君而杀者皆我也。欲与父母分其有故引其功）牛羊父母仓廪父母干戈朕琴朕氐朕（丁礼切尧赐舜氐弓）二嫂治朕栖（二嫂娥皇女英也。栖床也。）象往入舜宫舜在床琴象曰：郁陶思君尔忸怩（象见舜在床鼓琴愕然反辞曰：我郁陶思君故来尔忸怩惭也。）舜曰：惟兹臣庶女其于予治（兹此也。象素憎舜不至其宫也。故舜见来而喜曰：惟念此臣庶汝助我治）象至不仁封之有庳封之有庳富贵之也。
周成王燕兄弟作常棣之《诗》曰：常棣之华鄂不кк（承华者曰：鄂不鄂足鄂足得华之光明则кк然盛喻弟以敬事兄兄以荣覆弟恩义之显亦кк然）。
汉惠帝二年齐王肥入朝（齐王帝庶兄高祖长子）与齐王饮太后前置齐王上坐如家人礼（以兄弟齿列不从君臣之礼。故曰：家人也。坐音材卧切）太后怒乃令人酌两卮鸩酒置前（鸩鸟赤身黑目食蝮蝎野葛以其羽画酒中饮之立死）令齐王为寿齐王起帝亦起欲俱为寿太后恐自起反（反音翻）卮齐王怪之因不敢饮阳醉去。
景帝三年梁王武入朝（梁王帝母弟）时帝未置太子与孝王宴饮从容言曰：千秋万岁後传於王王辞谢虽知非至言然心内喜太后亦然（明年汉立太子遂止）七年十月梁王入朝帝使使持节乘舆驷迎梁王於阙下（天子副车驾四马）既朝上┅因留以太后故入则侍帝同辇出则同车游猎上林中梁之侍中郎谒者着引籍出入天子殿门（著音竹略切）与汉宫官亡异。
武帝姊修成君帝母王皇后微时所为金王孙生女俗在民间盖讳之也。（言随流俗而在闾巷未显贵）。韩嫣白之（嫣音）帝曰：何为不蚤言乃车驾自往迎之其家在长陵小市直至其门使左右入求之家人惊恐女逃匿扶将出拜帝下车立曰：大姊何藏之深也。载至长乐宫与俱谒太后太后垂涕女亦悲泣帝奉酒前为寿钱千万奴婢三百人公田百顷甲第以赐姊太后谢曰：为帝费因赐汤沐邑号成君男女各一人女嫁诸侯男号成子仲。
成帝河平初定陶王康来（定陶王帝庶弟）太后与帝承先帝意遇王甚厚赏赐十倍於它王不以往事为纤芥（往事谓元帝时欲以代太子也。言无纤芥之嫌）王之来朝也。天子留不遣归国帝谓王曰：我未有子人命不讳（谓人命无常不可讳也。）一朝有它。且不复相见尔长留待我矣。後王薨绥和中徵王子欣为皇太子（欣哀帝也。）。
後汉光武兄伯升为更始所害光武不敢显其悲戚每独居辄不御酒肉枕席有涕泣处冯异独叩头宽譬哀情光武止之曰：卿勿妄言。
明帝永平五年琅琊王京就国（京帝母弟）七年帝悉以光烈皇后遗金宝财物赐京。
十一年东平王苍与诸王朝京师月馀还国帝临送归宫凄然怀思乃遣使手诏国中傅曰：辞别之後独坐不乐因就车归伏轼而吟瞻望永怀实劳我心诵及采菽以增叹息。
</div>
    <div class="pagination">
<a href="册府元龟_page34.html">上一页</a><span>...</span><a href="册府元龟_page30.html">30</a><a href="册府元龟_page31.html">31</a><a href="册府元龟_page32.html">32</a><a href="册府元龟_page33.html">33</a><a href="册府元龟_page34.html">34</a><span class="current-page">35</span><a href="册府元龟_page36.html">36</a><a href="册府元龟_page37.html">37</a><a href="册府元龟_page38.html">38</a><a href="册府元龟_page39.html">39</a><a href="册府元龟_page40.html">40</a><span>...</span><a href="册府元龟_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
