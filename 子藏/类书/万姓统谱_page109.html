<!DOCTYPE html>
<html>
<head>
    <meta charset="UTF-8">
    <title>万姓统谱 - 第 109 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 109 页/共 403 页</h1>
    <div class="content">　　姚岳【字文镇长兴人居家孝友治间任宿松县知县布衣蔬食执法严毅不少假借入觐一毫不
　　科敛有馈者峻却之卒于官】
　　姚涞【字维东镆子状貌竒伟资识过人应正徳丙子乡荐嘉靖癸未魁天下授翰林修撰为经筵讲官积诚感悟脱畧词章每进对称防歴陞春坊谕徳丁酉主北畿试得士为多人方以公辅期之随以疾卒涞性孝友六嵗丧母执礼如成人事继母无间言尚书恩廕例以嫡涞让继母弟汲以悦亲心涞读书务为经济事不拘拘文辞如邉防海运皆有定议作诸边图时有翰林三长之称谓经学政事史学也有明山集若干卷】
　　姚一元【字惟贞长兴人嘉靖甲辰进士授行人选御史蹇谔敢言出按陕西锄强暴黜贪墨民诣阙保留再按一年至今人称名御史陞副使转江西左布政使忤时相罢归防起山东布政使歴顺天府尹致仕一元性刚直不肯诡随持已端庄待人诚信归田闭门读书一循礼法见妻子无惰容人称古君子年七十终】








　　万姓统谱卷二十九
<子部,类书类,万姓统谱>
　　钦定四库全书
　　万姓綂谱卷三十　　　　明　凌迪知　撰下平声
　　二萧
　　饶【平阳羽音又望出临川】
　　【汉】饶威【鲁隂太守有惠政得吏民心】
　　饶斌【渔阳太守】
　　饶助【永安人吴志襄安令】
　　【唐】饶廷直【南城人第进士尝过武昌游黄鹤楼忽逢异人授以秘诀自是不通妻妾萧然端居后为
　　邓州通判卒其柩还乡舁者觉其轻盖尸解云】
　　【宋】饶子仪【字元礼临川人九嵗能诗力学不倦王安石多所论荐子仪独不为屈崇宁中以经明行修锡命于朝司谏陈瓘阅其所着编年史要为之序又有周易论语觧及诗文甚多】
　　饶竦【熈宁中举进士下第以诗投荆公云又还垂翅下青霄归指临川去路遥二畆荒田多卖却要
　　钱凖备纳青苗】
　　饶干【字廷老邵武人淳熙二年第进士调知长沙县适朱熹为守干夙兴治事还即听讲后知懐安军卒有为之铭曰能磨琢而器吾之玉乎则心皇皇如不足能烜赫而丹吾之毂乎则足缩缩如不欲故乐也不加若性而汚也不惧其辱是谓善学朱氏者盖不惟其名而实之笃】
　　饶延年【字伯永崇仁人魁岸倜傥游象山之门象山称其开豁有力量以经学称笃信自守隠居不仕轻财好义值嵗歉谷价翔涌延年以钱米和籴指天自誓曰谷价定于此矣捧斗槩量得钱才六十五遂为定价乡人徳之绍定二年値冦乱趋金陵两月微疾屏药静怡一夕明烛焚香趺坐而逝年八十有一讣至郡守为位于天宁寺祭之魏了翁题其铭曰有宋长者饶止翁墓子应龙登进士】
　　饶鲁【字伯与饶州人幼从黄干游性行端谨学术精明累荐不起号双峯及卒门人私諡文元有五
　　经讲义语孟纪闻春秋节传庸学纂述等集】
　　饶祖尧【字述古临川人以恩授靖江司理祖尧尝曰仕官未显惟狱讼可以尽心时相婣家自海道来舟没溺所司连逮甚众祖尧辨证而释之漕台有廏卒刃其徒于野园夫被诬久不白祖尧委曲钩索不待榜笞而伏后转儒林郎诰词云饬身修亷老而益壮改调建宁察推致仕卒】
　　饶虎臣【宁国人嘉定中进士器宇魁然魏了翁甚奇之累官至端明殿学士知枢密院事防知政
　　事文章政事昭闻于时】
　　饶应龙【字翔夫端平进士知徳化县邑有挟豸以抵令者应龙奋然以官可罢笔不可改归印于郡丁大全欲处以要官拒不出在台端风力甚劲有劝其婉笔者答曰言官岂可婉耶竟不答而归】
　　饶敏学【理宗时知黔阳器量深亷慎自守长于治事蛮夷畏服凡营建民不知劳而事集民爱
　　慕之】
　　饶应子【字定先崇仁人绍定进士官至监察御史兼崇政殿説书时江西湖南北皆受兵诏淮兵赴援应子上疏淮不可弛备又言洪天锡有犯无隠监学小臣如徐庚金辈叩阍去国宜旌异之累疏丁大全及董宋臣等罪】
　　饶应孙【景定初知建昌军尝修军学及湖浮桥庶政毕举时称其能】
　　饶烈【字丕承临川人世业春秋后与侄岳同受业康斋之门潜心经学理欲之辨甚严尝掲圣贤法言于轩楹间以自警防康斋为题其几研之处曰麟经轩为之记晚迁居父墓之侧时与门人子弟徜徉原野间班荆剖论缓步行歌翛然自得号巢云有巢云稿存于家】
　　饶节【字徳操工诗宗山谷与陈无已等二十五人为法嗣吕居仁作江西传衣诗图】
　　【元】饶宗鲁【字心道临川人性孝友生五嵗母没恒以不逮养为恨春秋展墓涕泗交集既去犹呜咽不自禁事继母孝养备至天厯二年大旱乡人乏食发廪赈贷不能遍及则为粥以食之所活甚众家故饶富自奉无异贫士号六有所着有易传庸言及杂文若干篇又辑其所尝闻子平山曽子良者为周易辑説若干卷】
　　【明】饶礼【字景节南城人自幼敏学识者知为伟器永乐中为国子生授浙江道监察御史秉道疾邪得
　　风宪体累陞河南左布政使为政寛恕惠泽及人一方黎庶咸爱戴之】
　　饶伯纯【永乐中任巴县丞亷干勤慎民懐其徳邑民谣曰井井乡乡絶呌嚣桑麻盈野黍盈郊如
　　何百姓相安好县有清官説姓饶】
　　饶政【望江人登永乐陈循榜进士奉勅运江西粮储竣事以贤劳拟授佥事因以陈愿受教职歴夀张罗山教谕正统五年陞徳安教授为人荘重谨饬不妄言笑不事浮靡敎有成规虽祁寒甚暑不辍后以老归人谓其辞尊居卑律己成物当于古人中求之】
　　饶秉鉴【字宪华广昌人由举人景泰间任广州府同知公正亷明听政理财皆得民心作兴人材
　　修理学校陞本府知府】
　　饶钦【字克恭祁门人天顺庚辰进士授户部陜西司主事有福建林举人者以白金一缄寄钦而入防试死于火钦召其家僮还之家僮初不知也尝差监収通州等处粮储平料量时出纳军民便之三原王恕时为少司徒摄部事钦以刚介清谨见称防迁云南澂江府知府澂江古荒服地夷罗杂处时有冦夺者钦至首兴学校省刑罚轻徭薄赋与民休息士风民俗为之丕变时王恕以都察院右副都御史巡抚云南谓钦有古循吏体秩满请归作书舍茅山下万松间自号万松散人所着有万松遗稿藏于家】
　　饶凤翔【安陆人凤翔为郡诸生既退事父母竭力逮丧昼夜号寝柩侧三年既葬庐于墓哭奠告面一如生依土成邱碣有卑枝鸟巢之越六年始归朔望犹徒步防泣虽雨雪不废不赴宴防服衰麻终身有司以孝行奨】
　　饶泗【进贤人成化进士】
　　饶瑄【字文璧临川人中正徳癸酉乡试南宫不第不复仕进以所学授徒于家文璧少时不羁好驰马试劒弱冠委已于学即不为防常举业剽掇之习星厯算数山经地志九流百家之书横驱直骛无一不通已乃觉其泛而不统初善横渠以礼为先之教中慕邵子静坐百原之学最后独深信象山而遵体之盖文璧之学凡屡变而卒归于道其文亦俊洁有程法自号行斋学者称为行斋先生】
　　饶相【大埔人嘉靖进士歴副使】
　　饶天民【字明先崇阳人嘉靖乙未进士】
　　焦【中山角音周武王封神农之后于焦子孙因氏焉又望出广平冯翊汉】焦延夀【字赣小黄令辨别奸细爱养吏民化行郡中举最当迁民上书留之诏増其秩京房尝师
　　之曰得我道以亡身者必京生也】
　　焦俭【外黄人】
　　焦先【河东人汉末隠居京口结草为庐冬夏袒露野火烧其庐先露处大雪不移蔡邕为之作赞】
　　【三国】焦触【袁熈大将】
　　焦嵩【镇西将军】
　　【南北】焦度【字文绩南安郡氐祖文珪避难仇池宋元嘉中父明与千余家随居襄阳度少有气干便弓马沈攸之反度守郢城有功尝于城楼上骂辱攸之后人呼其楼为焦度楼官终逰击将军】
　　【隋】焦旭【栢乡人第进士累官御史中丞章宗即位太傅克寕请出猎旭劾奏其非章宗为之罢猎旭为
　　人警敏练达时政与王修刘仲洙辈世称其能吏云】
　　【唐】焦遂【口吃对客不出一言醉后应答如响饮中八仙歌云焦遂五斗方卓然髙谈雄辨惊四筵宋】焦蹈【无为人四首乡荐元丰中因礼部贡院火别试蹈为第一有诗云不因南省火安得状元焦】焦继勲【字成绩长社人少有大志歴晋汉周入宋为右金吾衞上将军时向拱为西京留守羣盗
　　白日入都市继勲代之月余羣盗敛迹】
　　焦守节【字秉直初补左班殿直擢阁门只咸平中置江淮南荆湖路兵马都监首被迁擢又讨施防州叛蛮以大义谕其酋长皆悔过内附还迁阁门通事舍人奏使契丹馆伴丁求説指逺山谓曰此黄龙府也守节应声曰燕然山距此几许求説慙服久之歴知襄邓汝三州迁四方馆使以右神武大将军致仕】
　　焦炳炎【字晦甫本宣州人寓居嘉兴宋理宗朝登进士为谏官论奏皆切中时病屡迁太常少卿
　　弟焕炎平生抱负英畧慷慨有大志仕至镇江太守御边多显效】
　　焦千之【字伯强丹徒人欧阳修勉之弃科举学而专意经术尝为无锡令值旱河竭民役自小渲
　　车湖水入运河人皆获其利】
　　焦焕【六安人绍定间进士第一弟炳亦武举第一时人荣之】
　　焦抑【巢县人绍兴间为舒城丞行寛政节浮费清行卓称且辞藻充溢当时以文学政事目之】
　　【元】焦用【雄州人远祖赞宋时镇瓦桥闗用初仕金为束鹿令陞千户守雄州北门元兵至州人开南门降用犹力战被获太祖以其忠壮释之复其旧官徇山东未尝妄杀一人卒赠中书左丞諡正毅】
　　焦养直【堂邑人夙以才器称为典瑞少监入侍世祖帷幄陈説古先帝王政治世祖听之忘倦累
　　迁集贤大学士与谋大政卒赠河南行省左丞諡文靖】
　　焦徳裕【用子通左氏春秋有才辨善骑射金将武仙败走其党保仙故垒太宗使徳招降并擒杀之其地遂平累陞都元帅府防议后从征镇江焦山寺僧诱居民叛阿水既诛其魁欲尽阬其党徳谏止之卒追封恒国公諡忠肃子简余姚知县洁信州治中】
　　【明】焦白【字任道淮南人张士诚据吴辟为湖学教授不就去隠海上以诗画自适张败所在搜儒遂变姓名寄食于嘉定林氏或讽之曰若颀而髯黄金加鞓爵列侯等不犹愈于带索耶白不答后竟卒于嘉定】
　　焦瑾【字良玉髙安人自幼聪敏肯学器识过人父汝霖永乐初被荐上京思念二亲怏怏成疾瑾方弱冠在侧即慨然陈情乞以身代上矜其孝行卓异赐允明年授瑾濬县税课大使通商利民上官贤之因委署县事遂得民心秩满濬民相率诣阙保陞濬县知县措置有方豪滑敛迹民安其治改知长洲又改知赞皇上以黄岩难治特进瑾六品俸即命往知黄岩瑾惟以徳礼化人以政刑御暴未几民化政成境内翕然有麦秀两岐孕生三男虎不入境之异景泰甲戌入觐乞休逾年卒于家柱史张公谏铭其墓曰事亲以孝事君以忠出宰四邑名播九重】
　　焦宏【字克明叶县人永乐进士累官户部侍郎为御史时尝按贵州平反疑狱全活者数百人及为
　　布政小民咸被其泽弟寛亦举进士歴官防政】
　　焦寛【字仲容南阳人正统九年由进士知崇徳县事莅政明敏抚绥有方首兴学校斋堂学舍葺理一新公余诣学与诸生讲论经史毎给油烛资其夜诵至于桥梁坛社廨宇罔不葺备歴任六载以考最擢湖广道监察御史】
　　焦显【字文明徳州人成化中知彰徳府刚毅有大节直道行志虽贵势不挠安阳知县崔鉴贪而善
　　交权贵人显捕治之当路者受鉴金巽辞请托坚执不行竞罢鉴】
　　焦芳【泌阳人成化进士累官吏部尚书大学士】
　　焦思刚【字士远盭厔人治举人任开州判官清以自持决狱明允政通化行开人徳之】焦维章【灌县人嘉靖乙未进士歴副使】
　　谯【谯国曹大夫食采于谯因氏焉】
　　【汉】谯隆【阆中人为上林令武帝欲广苑圃隆固谏后迁成皋令】
　　谯【阆中人成帝朝以对策拜议郎歴奉谷令当王莽居摄易姓名而归公孙述连聘不起赐以毒药太守自赍书至庐叹曰保志全髙死亦何恨其子瑛尽捐家赀赎父死获免】
　　谯君黄【合州人仕为谏议大夫后避王莽又不仕公孙述国人作诗美之】
　　【三国】谯周【巴西安汉人耽古笃学研精六经仕蜀汉为光禄大夫周有文武全才志在恢复所着有仇国
　　论五经论定法训古史考百余篇子秀躬耕山薮桓温荐之不应】
　　谯秀【南克人周孙少静黙郡察孝亷举秀才皆不就李维据蜀慕秀名征之不应冠皮弁敝衣躬耕
　　山薮桓温灭蜀遣使勅所在四时存问】
　　谯熈【周之弟察孝亷为本郡大中正后迁沔阳令】
　　谯同【亦周弟少知名不受州县之命梁州刺史　良与东羌之尉何攀咸贡之三司大将　　府再
　　为尚书郎除无锡令】
　　谯登【周孙以公亮义烈闻辟主簿领隂平太守时五官大姓素豪擅侵凌羌登诛之郡中肃然】
　　【隋】谯徳衡【宜阳人仕为信威将军本州刺史封安成侯】
　　【宋】谯定【涪陵人少喜学佛后至汴学易于程頥頥贬涪定又从之游靖康初召为崇政殿説书以论弗合辞不就髙宗即位定犹在汴诏津遣诣行在将用之防金兵至定复归蜀隠青城山蜀人敬之称曰谯夫子云】
　　谯南勳【登科】
</div>
    <div class="pagination">
<a href="万姓统谱_page108.html">上一页</a><span>...</span><a href="万姓统谱_page104.html">104</a><a href="万姓统谱_page105.html">105</a><a href="万姓统谱_page106.html">106</a><a href="万姓统谱_page107.html">107</a><a href="万姓统谱_page108.html">108</a><span class="current-page">109</span><a href="万姓统谱_page110.html">110</a><a href="万姓统谱_page111.html">111</a><a href="万姓统谱_page112.html">112</a><a href="万姓统谱_page113.html">113</a><a href="万姓统谱_page114.html">114</a><span>...</span><a href="万姓统谱_page110.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
