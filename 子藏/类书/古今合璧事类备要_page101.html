<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 101 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 101 页/共 111 页
  </h1>
  <div class="content">
   徭役源流【差役古也国初循旧制衙前以主官物里正戸长乡手以课督租赋耆长弓手壮丁以逐捕盗贼承符人力手力散从官下至杂职院虞候等人各以乡户等第差熙寜四年始议使民出钱官为雇役谓之免役钱六年又行保甲法置保正副大小保长察盗七年轮保丁充甲头催税罢募户长壮丁八年罢耆长令保正保长管干别立庸直雇承帖人其下元丰八年有言耆壮之役则归于保甲之正长户长之役则归于催税甲头是使民出钱免役而复使执役也绍圣元年复雇役法二年以大保长催税罢差保头以旧耆长钱支保正户长钱支保长壮丁钱支承帖人靖国元年拘收大保长雇钱绍兴二年拘收耆户雇钱十二年拘收壮丁雇钱盖自保正长承帖人雇钱并起发而充役如故民力于是困矣而其患皆起于以保甲代役户寛狭不均重为民病夫古之征也三而力役与其一自唐杨炎以庸钱均入两税而后世差役复不免焉是力役之征既取其二也本朝王安石令民输钱以免役而绍兴以后所谓耆户长保正雇钱复不给焉是取其三也合丁钱而论之是力役之征盖取其四也而一有边事则免夫之令又不得免焉是取其五也孟子曰君子用其一缓其二用其二而民有殍用其三而父子离今于力役一科已五倍而征之斯民不聊生矣譬如张弓谁能弛之通逹国体者岂不为之寒心哉】
　　事类轮差【宣宗诏以州县差役不均自今毎县据人贫富及役轻重作差科簿毎有役事委令轮差本纪】检察【本朝建隆二年五月诏令佐丨丨差役有不平者许民自相纠举】定九等户【太宗太平兴国五年京西转运使程能上言诸道州县民事徭役者未尝分等虑有不均欲望下诸路转运司差官定为九等上四等户令充役下五等户并与免诏令转运使躬亲详定勿复差官】置五等簿【仁宗至和三年四月罢诸路里正衙前先是知并州韩琦言州县生民之苦无重于里正衙前自兵兴以来残剥尤甚至有孀母改嫁亲族分居或弃田与人以免上等或非命求死以就单丁请自今罢差里正衙前只差乡户衙前令转运司将逐州军见勾到里正衙前人数立为定额令本县令佐将五等簿于一县诸乡中第一等选一户物最髙者为之以三年一替于是下京畿河北河东陜西京西转运司相度利害而皆谓琦所议便】行五则法【知制诰韩绛言请丨乡户丨丨之丨遣都官员外郎呉几复往江东殿中丞蔡□徃江西与本路长吏转运使相度因请丨丨丨丨凡差诸州军乡户衙前以产钱与物力从多至少置簿排定户数分为五则遂更着淮南两浙荆湖福建之法下三司颁行之其法虽逐路小有不同然大率得免里正衙前之役民甚便之】议差役法【英宗治平四年丨丨丨丨司马光言其自罢里正置乡户衙前而民愈困】复差役法【哲宗元祐元年丨丨丨丨惟衙前一役用坊场河渡钱依旧法募人不足计差苏轼言免役差役各有利害免役先帝本意使民户専力于农决不可变光不悦轼曰日者魏公刺陜西义勇公为谏官言之甚力岂今日作相不许轼尽言邪】差役不便【苏轼范纯仁马黙皆以复丨丨为丨丨又蔡京知开封府即用五日限光曰人人如待制何患法不行乎台谏累疏罢京又安石在金陵闻变其法夷然不以为意及闻罢役法愕然失声曰亦罢至此乎此法终不可罢安石与先帝议之二年乃行无不曲尽后果如其言】差役不公【淳熙八年御笔朕惟丨丨之法为日盖久近年以来又创限田之令可谓备矣然州县奉行之丨丨豪贵兼并之大甚隐寄挟公弊端益滋一乡之中上户之着役者亡几贫民下户畏避弃鬻至不敢蓄顷畆之产甚亡谓也宵旰以思莫若不计官民一例只以等第轮差如此则不惟贫富均一且税籍之弊不革而自去一举两得何待而不为乎可令户部给舎台谏等详议以闻】留正役议【自井田之政废而赋役之法弊至于役法之不均未有甚于此时豪右贵戚之家占田逾制虽有限田之法然其田百倍于编民纵能使之服役其何足以救细民之困哉盖其力既有十家之田而特供一家之役则昔之为役之家九又将栘之于平民矣限田之役诚不足以均之则不役之而限田庶乎其可行圣朝将以寛民而在廷之议论未定岂非有待于今日而行之乎】
　　雇募谓之庸【唐法用人之力嵗二十日闰加二日不役者日为绢三尺丨丨丨】一其制【唐杨炎曰河南山东荆襄劒南等处皆厚自奉养王赋所入无几科敛凡数百名吏因其苛蚕食于人富人多丁者以宦学释老得免贫人无所入则丁存故课免于上而赋增于下炎疾其敝乃请为两税法以丨丨丨凡百役之费一钱之敛先度其数而赋于人量出制入户无主客以见居人为簿人无丁中以贫富为差不居处而行商者在所州县税三十之一】免非命【仁宗朝至和二年先是知并州韩琦言生民之苦无重于里正衙前至有弃田与人以丨丨丨求死以就单丁国朝置里正主催税税役满更入重难衙前请罢之】入重难【蔡襄言所差里正衙前有三五年五七年一次者有一百贯十贯皆丨丨丨者请以钱产多少为五则法】役法之议【成都进士李戒投书余靖谓民苦重役不苦重税请增天下田税募人充役靖辞去职韩绛知成都戒以此献之大以为然上即位绛言害民之弊无甚差役望诏中外具利害以闻诏曰州县差役仍重劳役不均其令逐路条析以闻丨丨丨丨始乎此实本朝治平四年也】雇法之决【熙寜元年呉充言当今乡役之中衙前为重民户被差之日官吏籍记杯器匕筯皆计赀产以应须求至有家赀已竭而逋负未除民间规隐重役土地不敢多耕而避户等骨肉不敢相聚而惮人丁望择臣庶所言利害施行诏送中书及绛与安石言安石以为善丨丨遂决】免役之法【荆公言丨丨丨丨出于周官所谓府史胥徒王制所谓庶人在官者】免役之弊【少游言丨丨丨法虽民输僦直以免其身然平估至于室庐检括及于车马裒多以为寛剰厚积以为封桩其丨有甚于差役矣】难行者五【杨绘言一民难得钱二边州奸细难防三田税多少不同四耆长非人盗贼难止五専典雇人失防官物】为害有十【刘摰言助役之法其丨丨丨落职监衡州盐】防不肯议【刘丨知湖阳县初行免役法使者召诸令会议防以为不便丨丨丨即投劾去】藩不可用【东明县民以县科助役钱不当相率遮宰相自言凡数百家安石白上曰知东明县贾丨者范仲淹女壻好附流俗丨丨丨】行募役法【神宗熙宁四年十月行丨丨丨令人出免役钱官户女户单丁末成丁而免役者亦出助役钱皆恵卿所定也】行手实法【七年恵卿丨丨丨丨言免役出钱不均出于簿书之不善乎手实者令人具其丁口田实之实也隐落者许告】和卿第等【免役法行民以赀产出钱时曲阳县尉吕和卿较一县户之髙下役之轻重第为数等未及行和卿以忧去兄吕恵卿领司农寺取和卿议为手实法】师中希有【李丨丨知河南府时令民出钱免御师中率先诸州推行希司农防意多取寛剰洛人怨之】拆卖屋木【熙寜七年诏定州民有丨丨丨丨纳免役钱者令体量以闻】货卖耕牛【司马温公论役法五害一上户年年出钱无有休息二下户不充差役令一例出钱三召募浮浪之人曲法受赃盗用官物四农民所有不过谷帛今欲输钱不免买耕田牛具桑柘五提举常平司广积寛剰希求进用】差免利害【苏轼谓司马光曰丨役丨役各有丨丨免役之害掊敛民财十室九空钱聚于上下有钱荒之患差役之害民常在官不得専力于农而贪吏猾胥得缘为奸此害之轻重盖略等矣光曰如何轼曰法相因则事易成事有渐则民不惊今欲骤罢免役而行差役正如罢长征而复民兵盖未易也光不然之轼曰昔韩公刺陜西义勇公争之甚力今日作相不许轼尽言邪光不悦】差雇反覆【呉蜀之民以雇役为便秦晋之民以差役为便荆公温公不能周知四方风俗故荆公主雇役温公主差役苏内翰范忠宣温公门下士复以差役为未便章子厚荆公门下士复以雇役为未尽内翰忠宣子厚虽贤否不同皆知南北风俗所论甚公各不私所主蔡京者知开封府用五日限改雇为丨至政事堂白温公公喜曰使人人如待制何患法之不行绍圣初子厚入相复议雇役论久不决京白子厚曰取熙丰法行之耳尚何讲为子厚信之丨役遂决蔡京前后观望丨丨贤如子厚暴如子厚皆足以欺之真小人耳】二法随宜【李常言上户富安下户虚乏富安则以差为病空匮则出力为宜诚不可一法治也辄求差助丨丨丨时所丨条叙梗概望付之有司】二法可用【秦少游言士大夫进用嘉祐之前者则以差为是而免为非进用于熙宁之后者则以免为得而差为失私意揺于中公议移于外愿诏有司无牵于故新之论毋必于差免之名取丨丨之丨丨于今者别为一书谓之元祐役法则嘉祐熙宁之臣黙然而心服矣】雇法未便【苏轼言熙宁雇役三等人户并出役钱上户以家业髙强出钱无艺下户昔不充役亦遣出钱二等人户不免咨嗟至中等昔已差役今又出钱不多最为甚便元祐罢丨丨上下二等欣跃可知惟是中等则反为害】雇法未尽【辙言嘉祐以前乡差衙前民间常有破产之患熙宁以后出卖坊以雇衙前民不复知有衙前之苦及元祐初复差官收坊之钱民出衙前之费四方惊顾众议沸腾寻知不可旋又复雇丨丨有所丨丨去年之秋复行差役】
　　义役买田助役【乾道二年臣僚奏处州松阳县惮征役之苦随役户多寡输金丨丨遇当役者以田丨之名曰义丨】给田充役【淳熙七年王希吕等奏昔苏轼有丨丨募役之请臣伏覩浙西一路有官田百万余畆乞均给诸郡以丨义丨】官民从便【乾道七年臣僚奏知处州松阳县有一两都惮充役破产之苦约各出田以助役户数月之间一县二十五都悉皆约成大概随产之多寡量家力之厚薄输金买田永为众产遇当役者以田助之又自相评议推排役次以名闻官盖有排定一二十年者臣又将松阳规约颁之其余五县施行近缘朝廷兼行丨户差役处州之人以义役已成惜其遽坏伏望睿防行下本州许从丨便依义役规约行使官户愿预者听其添入七年正月十九日】义差从便【淳熙十一年臣僚奏伏见去年十月四日臣僚言处州及两浙有见行助役去处听从民便官司不得干预如民间自能久行自能息争止讼仰州县依见行条法照应物力资次依公差募言者欲差役义役二者并行元不曽尽罢义役欲望指挥诸路监司州县应有义役与从民便外有不愿义役或有争讼乃行差役奉圣防依】臣僚申请义役劄子【臣任处州日访闻松阳县有一两都惮于充役欲各出田以助役风义可取臣因而劝勉数月之间一县十五都悉皆约成大概随役户之多寡量产户之厚薄输金买田充为众产遇当役者以田助之又自相推评排比役次以名闻官盖排至一二十年者既絶争论又无破家竭产之患田里雍和几有古风民间名曰义役臣又将松阳规约颁其余五县方施行间臣防思召还即以嘱交代楼璩节次得报诸县已皆就绪方今天下苦于争役而处州六县之民独能以义相率辑睦如此实是圣化所渐可以砥砺頽俗近缘朝廷兼行官户差役处州之人以义役已成惜其遂壊屡有士夫逺来谒臣丏一言于朝廷行下所属不妨官户混差指挥存留已结义役并官户亦自各愿结入同飨其利即与新法别无相妨伏望圣慈矜悯此方独能兴于礼义特降睿防行下本州许从民便依旧循义役规约行使官户愿入者听其添入仍乞令见知处州胡沂日下将六县已结义役规约详细缮写成册缴送以闻俟尘圣览或可以风示四方助成美化取进止三省同奉圣防依仍闗牒诸路遵依施行】福建提举使帖【当司受词其间陈诉多有差役不当及义役推排不公推原其故若县令于差役之际拖照官簿产钱髙下歇役久近参以陪法资次定差安有番诉一缘乡司县吏出入产钱走弄作弊遇差一役扰及数家取乞餍足方与改正使下户困于台府之陈论重以胥吏之取乞破荡家产情委可念义役本从民便为役首者若将都内当充之人随其物力及参陪法公心排定或独充二年或一年或半年或两户共充一年或三户共充一年其不可充者则出谷助役各随乡例立定义约经官印押周而复始亦复何辞只缘役首用心不公与上户相为表里或隐寄势家或分出小户却将寻常不系差役之人附入数内强之承认弊幸多端词诉不已委为未便合行下诸县自后差役必须预期监役案乡司拖照官簿从实供刷防尾单帐参以产钱髙下歇役久近批朱脚次典押结罪保明聚防防差母堕吏奸仍缴防尾单赴司照应其系义役去处亦仰役首尽推排合充役人姓名置规约簿三扇一留本县一付役首一申发本司照应或有差役不当仰先经县陈理如已允当本县即给付鼠尾单许经次第官司陈词本司将来防检得定差不公推排不当定追役案人吏乡司及役首重行责罚如被差人妄诉亦必断遣押下着役其见役人役次未满合先期差替及役次已满或因本郡争论选差未定难以令其乆待即合一面毁劈朱记往役仍先勒役案代充奉提举台判知县之职抚字催科不容偏废盖县事追会必须保正县道财赋必须耆长一都保正则一都之事废一乡阙耆长则一乡之财赋亏理势必然差役不当催科不行上下煎焦日不暇给抚字之意泯矣大凡作县差役为急务知县茍于此究心马则抚宇催科之政举矣照行仍备榜】义役序【天下之事至于义而止义也者公于人而宜于事之谓也舍义而行则人各求其便事各放其利矣且三代之时井地画而赋役轻而里正之设自友助扶持之外它无所责人亦安焉而为之故义两立于君民之间其后此意不存役法寖重凡盗贼之警捕文书之奉行向之事属于官者今皆督之矣至于服勤之方暇不几数年又复驱役富家巨室犹可焉中产之家百金之室自供输用度之外盖无几矣此诚利害之所闗又安能絶其无规避争竞之端耶今之设为丨丨诚可为便利之举絶楚越肝胆之殊辟尔汝藩篱之隔而有古人相友相助之意是举也肇于松阳仿于诸县向者臣僚以此而申请上亦嘉之吾之一都较其产户不为少要之充役实为难然亦谁可得而茍免者今欲远则放于松阳近则纉于崇邑上则遵圣防之所俞下则合人心之所欲非便利欤殆见风义蔼然于闾里之间向之未入吾义役者亦乐然从之而争竞之风寖矣】















　　古今合璧事类备要外集卷三十
　　钦定四库全书
　　古今合璧事类备要外集卷三十一
　　宋　谢维新　撰
　　救荒门
　　平粜
　　平粜总论【谷粟人之大命所闗也古者圣王贱金玉而贵五谷是金玉未足贵而谷粟至可贵者也然金玉之为物皆可髙其直惟谷粟之直则与金玉相反岂谷粟又不金玉若耶盖金玉饥不可食而谷粟一日不食则人必饥而死要当使家丰其储人足其食无一夫或受其馁斯可矣其视金玉之有无不计轻重者相去万万也故民可百年无金玉不可以一朝无谷粟谷粟宜髙其直而不可使之髙金玉宜低其价而不能使之低使谷粟之亦如金玉则民有不聊生者矣然谷粟出于农彼其终嵗勤于畎畆力于稼穑一旦谷粟贱于粪土轻于草芥岂其所乐者哉尔农将不知所劝必至于捐本而逐末善为国者使贵无伤于民贱无伤于农非两适其平可乎此平粜之法所以为能乆可行也】
　　事类裒益【君子以丨多丨寡称物平施易】懋迁【丨丨有无化居烝民乃粒书】散敛以时【嵗有凶穰谷有贵贱人君不治则畜贾游于市乗人不给百倍其本是以民有余则轻之故人君散之以重凡重轻丨丨之丨丨即准平故大贾富家不得豪夺吾人也管子】农本俱利【粜三十病农九十病末上不过八十下不减三十则丨丨丨丨务完物无息敝相资易腐败而食之史记】国以富彊【李悝为魏文侯作尽地力之教曰籴甚贵伤民甚贱伤农民伤则离散农伤则国贫甚贵甚贱其伤一也善为国者使民无伤而农益劝故善籴者必谨嵗有上中下熟上熟其收自四万四百石注平嵗百畆收百五十石今大熟四倍六百石计民终嵗长四百石官籴三百石此为籴三分之一也中熟自三余三百石注自三收四百五十石终嵗长三百石官籴五十石此为籴二分之一也下熟自倍余百石注自倍收三百石终嵗长百石官籴五十石下熟籴一谓中分百石之一也中小饥收百石注平嵗收一百五十石今小饥收百石收三分之一中饥七十石收三分之三大饥三十石注收五分之一故大熟则籴三而舎一中熟则籴二下熟则籴一使民适足价平则止小饥则发小熟之所敛大饥则发大熟之所敛而粜之故虽有饥馑水旱籴不贵而民不散取有余补不足行之魏丨丨丨丨前食货志】民皆利便【汉宣帝时嵗数登穰谷石至五钱大司农耿寿昌善为算能商功利奏言故事嵗漕闗东谷四百万斛以给京师用九十六万人宜籴三辅农河东上党大原谷足供京师可以省闗东漕九十过半大夫萧望之奏以漕闗内之谷筑仓治船费直二万亿有动众之功恐生旱气上不听望之言漕事果便寿昌遂曰边郡筑仓以谷贱时增价籴之以利农贵时减价粜之以利民名曰常平民便之上奏赐爵闗内侯】诸儒请罢【元帝时大水琅琊人相食在位丨丨多以常平丨丨无与人争利皆罢之】豪右为奸【后汉刘般伯与为金吾将军帝欲置常平公卿多以为便般以常平外有利人之名内实侵刻百姓丨丨因缘丨丨帝乃止】建平籴法【张俭徙代州劝垦田力耕嵗为稔私蓄富实俭恐虏易骄乃丨丨丨丨入之官虏喜悦】置和籴使【呉武陵信州人长庆初窦易直以户部侍郎判度支表武陵主盐北边易直以不职薄其遇防表丨丨丨贮备丨择郎中为之武陵谏曰今缘边膏壤鞫为榛杞父母妻子不相活前在朔方度支米价四十而无逾月积皆先取商人而后求牒还却受钱脱有冦薄城不三旬便当　饿死何所取财而云和籴哉】为和籴使【高钺元和末以中人丨丨丨丨钺疏论执】任谷踊贵【卢坦江淮旱谷踊贵或请抑其直坦曰所部地狭谷来他州若直贱不来矣不如任之既而商贾以末坌至乃多货兵食市价逐平】任米增价【本朝赵清献公阅道抃熙宁中以大资政知越州两浙旱蝗米价踊贵饿死者十六七诸州皆榜衢路立告赏禁人增米价阅道独榜衢路令有米者任增价籴之于是诸州米商辐凑诣越米价更贱民无饿死】发廪待罪【张侍郎溥知楚州防嵗饥贻书发运使求贷粮不报因叹曰民转死沟壑尚待报邪乃丨上供仓丨所活万计因上章丨丨降诏奬谕厚德录】发廪后奏【李防御允则知潭州防湖南饥欲丨官丨先赈之而丨丨转运使以为不可允则曰须报逾月则饥者无及矣不听明年又饥后欲赈之转运又报不可允则乃愿出家赀以赈之由是全活者数万人矣】出职田粟【陈郎中贯擢利路转运使属嵗饥丨所得丨丨丨尽以赈民富民有余粟者率计口自占其数有余则皆发之同上】先出禄米【扈谏议称为梓路转运使属嵗饥道殣相望称丨丨丨丨以赈民故富家大族皆愿以米输入官全活者数万人】伐桑易米【杨谏议告除京西转运副使时属部嵗饥所至发公廪又募富室出粟以赈之民丨丨丨丨不能售告命髙其估以给酒官由是获济者众】出俸得谷【王待制居白知汉州嵗大饥乃丨丨钱率僚吏及郡豪丨丨数百斛赈饥民全活者万计安抚使韩琦荐之并厚德录】使价不增【明道末天下蝗旱知通州呉遵路乗民未饥募富者得钱几万贯分遣衙校航海籴米于苏秀丨丨丨丨又使民采薪刍官为收买以其直籴官米至冬大雪即以元价易薪刍与民官不伤财民具防利通民安堵不知其凶嵗也】得济所急【张忠定公咏在成都府尝夜梦谒紫府真君接语未乆吏忽报请到西门黄兼济承事兼济以幅巾道服而趍真君降阶接之礼颇隆尽且揖张公坐承事之下询顾详欵似有敛散之意公翊旦即遣典客诣西门请黄承事者戒令具常所衣服来比至果如梦中所见公即以所梦告之问平日有何隂德真君厚遇如此且居某之上座邪兼济云无他长惟毎嵗遇禾麦熟时以钱三万缗收籴至明年禾麦未熟小民艰食之际粜之价直不增升斗亦无髙下在我者初无所损而小民得济所急公曰此承事所以坐某之上也令索公裳令二吏掖之使端受四拜黄公后裔繁衍至今在仕路者比比青紫】陆宣公奏议【近者闗辅之地年谷屡登数减百姓税钱许其折纳粟麦公储委积足给数年田农之家犹困谷贱今夏江淮水潦漂损田苗比于常时米价加倍甿庶匮乏流庸颇多闗辅以谷贱伤农冝加价籴谷以劝稼穑江淮以谷贵民困宜减价粜以救凶灾之厄又近者防边诸州频岁大稔谷籴丰贱殊异曩时此乃天赞国家永固封略之时也而尚食不暇给曽无逺图军府有歉食之词穑人有海耕之意天赞而不爱其利农伤而不恤其穷及凶灾流行播植堕废虽复悔恨事何可追须请择人充使委之平籴务农陛下以谓贵因循未赐允许】
　　诗集伤农【去年米贵阙军食今年米贱太丨丨杜工部】


　　古今合璧事类备要外集卷三十一
　　钦定四库全书
　　古今合璧事类备要外集卷三十二
　　宋　谢维新　撰
　　玺绶门
　　玉玺
　　器物丛谈【玺王者印也所以主土亦所以示信于天下凡九各有文刻皆以玉为之螭虎纽黄赤绶四采武都紫泥封盛以青囊白素里两端无缝尺一板中约署其用之各有攸当也然三代以前未有闻焉爰自秦始皇时蓝田山得美玉刻之仍用丞相斯篆其文自是以来经歴数代屡丧屡得迨至李唐所刻又多及至末世丧乱不免亡失至周广顺中诏造二宝天开我宋受命传之列圣相承又多增刻南渡惟镇国神宝在焉他皆为金所刼取而去嗣后天人效顺又有以国宝陆续来归我者神器至公归有德鸣呼盛哉】
　　事类玉为【天子有传国玺及八玺皆丨丨之神玺以镇中国藏而不用受命玺以封襌礼神皇帝于玺以报王公书皇帝之玺以劳王公皇帝信玺以召王公天子行玺以报四夷书天子之玺以劳四夷天子信玺以召兵四夷皆泥封后舆服志】金为【太皇太后皇太子及妃玺皆丨丨之藏而不用太皇太后封令书以宫官印皇后以内侍省印皇太子以左春坊印妃以内坊印】函封【大朝防则符玺郎进神玺受命玺于御座行幸则合八玺为五轝丨从于黄钺之内】泥封【凡天子玺皆以武都紫泥青囊素里两端无缝尺一板中约署同上】秦制【乗舆六玺丨丨也曰皇帝行玺皇帝之玺皇帝信玺天子行玺天子之玺天子信玺汉遵秦不改又有秦知玺蓝田玉玺螭兽纽在六宝之外文曰受天之命皇帝寿昌】汉宝【丨髙祖佩之后世名曰传国玺与新蛇劒俱为乗舆所丨并晋舆服志】皇帝玺【沛公至覇上秦皇子婴素车白马系颈以组封丨丨丨符节降枳道旁汉髙祖纪】天子玺【代王至渭桥羣臣拜谒称臣代王下拜太尉勃乃跪上丨丨丨文帝纪】郎不授光【殿中尝有恠一夜羣臣相惊光召符玺丨丨肯丨丨光欲夺之郎按劒曰臣头可得玺不可得也光甚谊之明日诏增此郎秩二等】后以授舜【初髙祖入咸阳得秦玺及即天子位因御服其玺世世传授号曰传国玺以儒子未立玺藏长乐宫及莽即位请玺元后元后不肯以授莽莽使安阳侯王舜谕防太后怒骂之曰而属父子宗族防汉家力富贵累世既无以报受人孤寄便夺取其国为人如此者狗不食其余若自以金匮符印命为新皇帝当自更作玺何以用此亡国不祥玺我为汉家老寡妇旦暮且死欲与此玺俱不可得也太后因涕泣舜曰莽必欲得传国玺寜能终不与邪太丨闻舜语切乃出玺投之地丨丨丨曰我老已知而兄弟今族灭也】玺书勉厉【帝二千石有治理以丨丨丨丨增秩赐金】玺书既至【光武赐窦融玺书因授融为凉州牧丨丨丨丨河西咸惊以为天子明见万里之外】玺以洛南【汉大乱天子北诣河上六玺不自随掌玺者以投井孙坚讨董卓顿军洛南其井毎有五色气从中出坚使人浚之得汉传国玉玺其文曰受命于天既夀永昌方圆四寸上纽文盘五龙龙上一角缺】玺还江南【怀市没胡传国丨没于刘聪后又没于石勒及石季龙死胡乱及帝世乃丨丨丨晋舆服志】皇天命德【初太宗刻文命玺以白玉为螭首文曰丨丨景丨有丨者昌至武后改诸玺皆为宝中宗即位复为玺开元六年复为宝天宝初改玺书为宝书十载改传国宝为承天大宝唐志】上天赐宝【唐肃宗元年建子月十六夜女尼真如怱见二皂衣引至一所见天帝因出宝授真如曰汝往令刺史崔侁进达于天子肃宗寝疾方甚视宝召代宗谓曰汝自楚王为皇太子今丨丨丨丨获于楚州天祚汝也宜保爱之代宗再拜受赐即日以宝应纪年云】疑玺已焚【晋宗室延煦契丹灭晋出帝与太后遣延煦延宝赍降表玉玺金印以归契丹契丹得玺以为制作非工与前史所传者异命延煦等还报求真玺出帝以状答曰顷路王从珂自焚于洛阳玉玺不知所在丨已焚之元帝受命命玉工制此玺在位羣臣皆知之乃已】奉玺来降【宝建徳斩于长安市齐善行乃与裴矩及建徳妻丨山东之地传国八丨丨丨】广顺二宝【旧制乗舆六宝唐改为宝唐末丧乱或多亡失周丨丨中诏造丨丨曰皇帝承天受命之宝皇帝神宝太祖受命传其二宝至太宗又别制承天受命之宝至道三年中书门下言皇帝受命宝请以皇帝恭膺天命之宝为文诏曰可】皇祐神宝【丨丨五年作镇国丨丨谓辅臣曰有良玉大尺而厚半之盖希世之珍也不可以为服玩具天下八玺一曰神玺遂令梁适撰宝名而刻之】干兴受命【丨丨作丨丨宝曰恭膺天命之宝】嘉祐篆文【丨丨八年英宗即位作受命宝命欧阳脩丨其丨曰皇帝恭膺天命之宝】夐无前比【大观元年十一月诏朕承祖宗休烈万邦作孚永惟受命之符当有一代之制尚循秦六玺之用度越百年之乆或未大备自天申命地不爱宝得全玉于异土得好工于编氓八宝既成丨丨丨丨可以来年正月御大庆殿恭受八宝】真希世宝【建炎二年诏有司筑圆坛于南门外初政和所造九宝其八为金虏刼取惟镇国宝在焉至是上以宣示执政玉色温润丨丨丨之丨也】赍玉玺至【建炎元年谢克家以张邦昌命丨丨丨丨文曰太宗受命之宝上动哭命汪伯彦司之】奉玉宝献【嘉定勅乃者山东河北连城慕义爰致殊方效顺肃丨丨丨来丨于京质理温纯篆刻精古文曰皇帝恭膺天命之宝暨厥图开登载灿然实惟我祖宗之旧继获玉检其文亦同】玉玺谱【传国玺是秦始皇所刻其玉出蓝田山是丞相李斯所书其文曰受命于天既夀永昌汉髙祖定三秦秦王子婴献此玺及汉髙即位仍佩之因以相传故号曰传国玺汉昭帝时殿中一夜相惊霍光即召持节郎取玺郎不与光欲夺之郎按劒曰头可得玺不可得光善之明日迁郎秩二等光后废昌邑王贺立宣帝光自手解取贺玺扶令下殿至汉平帝王莽纂位就元后求玺乃出玺投之于地玺上螭一角缺及莽败时带玺绶避火于渐台商人杜呉杀莽取绶不知取玺及莽头公宾就见绶间绶主所在及斩莽首莽玺与王宪宪得无所送又自乗天子车辇李松入长安斩送玺诣宛上更始赤眉大司马谢禄至髙陵更始奉玺赤眉赤眉立刘盆子建武三年盆子败于宜阳玺还光武孙坚从桂阳入讨董卓卓时已焚烧洛邑徙都长安坚军于城南见井中旦旦有光军人莫敢汲坚乃探得玺初卓作乱掌玺者投于井中故坚得之袁绍有僭盗意乃拘坚妻逼求之绍得玺见魏举以向肘魏武恶之绍败得玺还汉以襌魏魏以禅晋赵王伦篡立使义阳王威就恵帝取玺帝不与强夺之晋帝永嘉五年王弥立入洛阳执怀帝及传国六玺诣刘曜后为石勒所并玺复属勒刻一边云天命石氏此题今不复存勒为冉闵所灭此玺属闵闵败玺存闵大将军蒋干晋镇西将军谢尚遣督防何融至购赏得之以晋穆帝永和八年还江南晋元帝东渡歴数帝无玉玺北人皆云司马家是白板天子太平御览】诗集降紫泥【天书丨丨丨李】
　　印
　　器物丛谈【印亦所以示信也惟天子印曰玺用玉其余王公卿大夫士或曰印或曰草非用金银则用铜铁有绶绶之色各不同以辨尊卑贵贱之等皆有文刻上古无是也爰自三代俗化雕文诈伪并兴始有印绶之设以检奸萌秦汉不古从可知已】
　　事类印文【诸侯正印黄金橐駞钮丨曰玺列侯黄金钮文曰丨丞相黄金钮丨曰章二千石银印六百石铜印鼻钮文曰丨汉旧仪】印章【乃设丨丨作信万国印铭】银黄【黄金印丨绶是谓银丨】金紫【相国太尉御史大夫太傅太师太保皆丨印丨绶前百官表】铜黑【凡吏秩比二千石以上皆银印青绶光禄大夫无秩北六百石以上皆丨印丨绶大夫博士御史谒者郎无比二百石以上皆丨印黄绶前百官表】银青【郡公县公县侯大夫夫人丨印丨绶晋舆服又见前】苏秦佩【丨丨丨六园相印史本传】蔡泽怀【丨丨谓其御曰丨黄金之印结紫绶于腰揖逊人主之前食禄富贵四十三年足矣】刓不与【项羽为人刻印丨忍丨丨】令趣销【项羽急围汉王于荣阳郦食其谋立六国后以挠楚权汉王曰善趣刻印先生行佩之郦生未行良从外来汉王方食具以郦生计告良良曰谁为陛下画此计者陛下事去矣臣请借前箸以筹之云云汉王辍食吐哺骂曰竖儒几败乃公事丨丨丨印】无易尧【周昌既为赵相髙祖以御史大夫印弄之熟视尧曰北印丨丨丨者遂拜之】使立信【汉王丨张良操印丨韩丨为齐王】得一匮【秦时自相署置官之印也夏侯婴从击秦得之】五字印【汉武时据土数五故丨丨为印文若印文不足五字则以之字足之】方寸印【陛下以丨丨之丨丈二之组镇于天下淮南王书】栾大受【汉武令刻玉印赐丨丨文成文曰天道将军使使衣羽衣夜立白茅上五利将军亦立白茅上丨印以示不臣】买臣怀【朱丨丨拜防稽太守丨其印绶而入防稽郡】石显累【汉丨丨元帝时为中书令与仆射梁少府五鹿充宗结党附倚者皆得宠位民歌曰牢邪石邪五鹿客邪印何累丨绶若若邪言其兼官据势也】鹊飞化【张颢为梁相雨后有山丨丨丨为圆石破之得金印文曰忠孝侯印海录】左顾【孔愉讨华轶功封余不亭侯愉尝行经余不亭见笼于路者愉买而放之溪中中流左顾者数四及是铸侯印而印丨丨丨三铸如初印工以告愉为司徒长史乃悟遂佩焉本传】取金印【周顗曰今年杀诸贼奴丨丨丨如斗大击肘后】赍金印【晋宗室延煦事见前玺注】许上印【裴寂迁左仆射帝置酒含章殿欢甚寂顿首曰始陛下发太原约天下已定丨丨丨绶今四海妥安愿赐骸骨归田里】久当印【程忌以钱谷奋而至宰相自以非人望不敢丨丨丨】监军有印【宗室説马燧节度太原辟署少尹李自良代燧自良卒説与监军王定逺袐其丧诏以通主为节度使授説行军节度留后定逺自以有劳于説颇横恣请别赐印丨丨丨丨自定逺始】中人假印【李藩李吉甫复相藩颇沮止会呉少阳袭淮西节度吉甫已见帝濳欲中藩即奏曰道逢中人假印节与呉少阳臣为陛下恨之帝变色不平翌日罢藩为太子詹事】怀走京师【卢奕黄门监怀慎子也留台东都兼知武部选安禄山防东都吏亡散奕前遣妻子丨印间道丨丨丨】挈走京阳【刘允章为东都留守黄巢至分司李磎丨尚书印丨丨丨允章寄治河清巢僣号辄受伪官文书尽用金统遣取印磎所磎不与更悔愧移檄近镇起兵捍贼磎持印还之】倒司农印【段秀实会源休教朱泚伪迎天子遣将韩旻领鋭师三千疾驰奉天秀实以为宗社之危不容喘乃遣人喻大吏岐灵岳窃取令言印不获乃丨用丨丨丨进其兵】倒都统印【李崧刘皇后听谗者言遣人教继岌杀郭崇韬人情不安崧见继岌曰王何作此危事今逺军五千里不见咫尺之诏杀大臣是召乱也乃召书史三四人登楼去梯夜以黄纸作诏书丨用丨丨丨明日告谕诸军人心乃定】复还故处【裴度平章中书失印度自如左右白复于故处得印度不应或问其故曰此必吏人盗之以印书卷耳急则投诸水火缓则丨丨丨丨人复其识量】控制万里【唐王忠嗣为河西陇右节度权朔方河东节度佩四将印劲兵重地丨丨丨丨近古未有也】宝函金印【顺宗元和五年给事中张维则自新罗使囘云于海上泊洲岛间见花木台殿有数公子命一青衣捧金印以授维则乃寘之于丨丨复语维则曰致皇帝还舟中囘顾旧路悉无踪迹丨长五寸上负黄金王丨面方一寸八分其篆文曰凤芝龙木受无疆维则达京师即具以事进上曰朕前世岂非仙人乎】玉册金印【唐庄宗入洛镠遣使贡献求玉册庄宗下其议于有司羣臣皆以为非天子不得用玉册既而许之乃赐镠丨丨丨丨呉越世家】倒印不同【昔王文正在中书冦莱公在密院中书倒用了印莱公须勾吏人行遣他日密院亦倒用了印中书吏人呈覆亦欲行遣文正问吏人汝等且道密院当初行遣丨用丨者是否曰不是文正曰既是不是不可学他不是遂丨丨山语录】失印薄罪【郎官何洵直丨本部丨吕正献公曰洵直诚有罪然重谴之则自今猾吏皆得以制主司矣乃丨其丨】
　　诗集字屈盘【垂垂金印押千官金窠篆丨竒丨丨李白】篆分明【彤管内人书细腻金奁御印丨丨丨元祯】取岂迟【军符侯印丨丨丨杜甫枉裴道州手札】
　　符节门
　　符【附节】
　　器物丛谈【符契也代古之珪璋剖而相合长有度用以征召兼防欺诈者也古者以竹为之故字从竹及后世诈伪蠭起以竹易得之物又不足为之防于是有以铜铁铸及金银铸为物象而用之者皆剖而为两一留在内一给付外如有徴召必令合之有不合者刻奏吁信严矣然犹不免有伪冒者今之世又至于从省代以书翰毋乃实是而名非欤节出使操持之物所以为行道之信亦以竹为之或以金玉为之其长也亦有度有所将命则出而给之入而归之使之达诸其外而无所留滞焉者其唯节乎】
　　事类中孚【符者孚也征召防伪事资丨丨三代玉瑞汉用金竹末代从省代以书翰矣文心雕龙】大信【初禁网尚简易但以玺书发兵未有虎符之信诗上疏曰旧制发兵皆以虎符其余征召竹使而已符象合取为丨丨所以明着国命钦持威重也间者发兵但有玺书或以诏令如有奸人诈伪无由知觉愚以为军旅尚兴贼虏未殄召兵郡国宜有重谨可立虎符以絶奸端书奏世祖説之后杜诗传】焚符【丨丨破玺而民朴鄙庄子】合符【若合符节孟子阙】女兵符【丨丨出丨丨与黄帝战蚩尤河图】太公隂符【武王问丨丨曰引兵深入卒有缓急吾将以近通逺奈何太公曰主与将有丨丨凡八等】与夫人刻【秦华阳夫人承太子间从容言子楚质于赵者绝贤愿得子楚立以为适嗣安国君许之乃丨丨丨丨玉符约为适嗣史吕不韦】请如姬盗【公子无忌丨丨丨丨晋鄙兵符史本传】铜竹为符【汉文帝初与郡守为丨虎丨竹使符应劭注铜虎符第一云五国家当发兵遣使者至郡合符合乃受之竹使符皆以竹箭五枚长五寸镌刻篆书师古曰与郡守为符者各分一半右留京师左以与之】棨缯为符【又闗无用传注传信也或用丨或用丨棨者刻木丨合丨也并前文帝纪】弃繻而去【初终军入关闗吏与军繻曰传还当以合符军曰大丈夫西游终不复还丨丨丨丨注繻符也帛边也裂帛头合以为符军为谒者使行郡国建节东出闗吏识之曰此乃前弃繻生也本传】刻传以出【寗成为内史抵罪髠钳廼解脱诈丨丨丨丨闗归家注云传所闗之符也传张恋反】出符发兵【武帝曰吾不欲丨铜虎丨丨丨郡国廼遣严助以节发兵防稽严助传】买符入闗【后郭丹从使长安丨丨丨函谷丨乃喟然叹曰不乗使者车终不出闗本传】赐玉麟符【隋炀帝幸辽东命郑为京师留守樊子盖为东都留守俱丨丨丨丨以代铜兽六典云传符之制京师留守曰玉麟符】朌银莵符【唐髙祖丨丨丨丨其后改为铜鱼符以起军旅易守长两京北都留守给麟符东方诸州给青龙符南方诸州朱雀符西方诸州驺虞符北方诸州武符唐车服志】驻节即办【唐房龄太宗曰今我有龄犹邓禹也居府出八十年军符府檄或丨丨丨丨本传】杨子云解嘲【儋人之爵怀人之符分人之圭】韩文公原道【相欺也为之符玺以信之】
　　节明信【凡君召以三节二节以走一节以趍注节所以丨丨辅君命也使使召臣急则持二缓则持一记玉藻】防奸【地官掌节注将送者执此节以送行者皆有道里日时果如今邮行有程矣以丨容丨擅有所通也】辅玉命【掌节守邦节而辨其用用以丨丨丨守邦国者用玉节守都鄙者用角节凡邦国之使节山国用虎节土国用人节泽国用龙节皆金也以英荡辅之门闗用符节货贿用玺节道路用旌节皆有期以反节凡通达于天下者必有节以传辅之无节者有几则不达】达天下【小行人掌丨丨丨之六节山国用虎节土国用人节泽国用龙节皆以金为之道路用旌节门闗用符节都鄙用管节皆以竹为之并礼】节尚墨【秦始皇推始终五德之传以为水德之始衣服旌旄丨皆丨丨数以六为纪史本纪】节加旄【太子以节发兵与丞相刘屈牦战长安初置城门屯兵更丨丨黄丨注时太子亦发节以战故加其上旄以别之前武纪】以节入【太尉周勃丨一丨丨北军一呼士皆左为刘氏】杖节卧【苏武丨汉丨牧羊丨起常持节旄尽脱】持节不失【张骞使月氏匈奴得之留骞十余嵗丨汉丨丨丨】持节不屈【后郑众显宗遣丨丨使匈奴众至北虏庭欲令众拜众丨为丨后复遣众众上言臣不忍持大汉节对氊裘独拜竝本传】司去节【诸葛丰为司举节以收侍中许章于是上收丰节丨丨丨丨自丰始本传】司马持节【光武行大丨丨事丨丨北渡河本传】今以建威【冯衍与田邑书曰丨丨一节之任丨三军之丨岂特宠其八节之竹牦牛之尾哉后本传】恨不授卿【晋石苞迁徐州刺史文帝之败于东闗也苞独全军而返帝指所持节谓苞曰丨丨以此节丨丨以究大事晋本传】诗集符符印【车丨候丨取岂迟紫燕緑耳行甚速杜相裴道州手扎】符节【见后节注】张虎豹【兵丨丨丨符杜】兼太守【俄丨丨丨符髙适】
　　节主恩持【丨丨前后三丨节杜诸将诗】十年持【丨丨丨汉节李自】崆峒山【丨丨符节丨青霄杜赠田判官】
　　古今合璧事类备要外集卷三十二
&lt;子部,类书类,古今合璧事类备要&gt;
　　钦定四库全书
　　古今合璧事类备要外集卷三十三
　　宋　谢维新　撰
　　服饰门
　　衣服【附天子服　后妃服　朝服　野服　儒服　戎服　亵服　道士服　方士服僧尼服　妇人服　小儿服　胡服　制造奢美　俭敝　奇怪　洗澣　补缀　赠遗赐子　服色】
　　身章撮要【衣服身之章也人无毛羽莫克自奉自卫不能无资于物故古者虽未有丝麻而不免衣鸟兽之羽皮爰自羲黄而防人文浸盛而衣裳之制兴然圣人创物取义乾坤莫不有制度寓乎其闲贵贱有等也尊卑有辨也吉凶有差而男女有别也皆非一概而施也奈何世降俗薄不知乾坤之义不过为俭陋则流为奢僭逾礼越法一切不顾夫岂识圣人制造之初意哉然人而衣服则不可以不知为人之道夫不知制度之宜者固不可而又不知为人之道其可乎彼有貌虽人也而心实禽兽者亦且袭我之衣裳则与马牛而襟裾何以异然则名为士君子者当有以自别于禽兽慎毋蹈服美于人之戒也】
　　事类身章【衣丨之丨也左】礼文【裼袭丨之丨也注衣服或裼或袭之文以为礼也】盖形【圣人衣足以丨丨以御风寒】在躬【衣服丨丨而不得其名为罔罔然无知之貌礼】好洁【羔裘君不用道丨丨其衣服】无常【都人士刺衣服丨丨也诗】异宜【衣服丨丨礼】有别【衣服丨丨同上】有量【衣服丨礼】　在笥【惟衣裳丨丨书】
　　天子服垂衣【黄帝尧舜丨丨裳而天下治昜系】作服【帝曰予欲观古人之象日月星辰山龙华虫作绘宗彛藻火粉米黼黻絺绣以五采彰施于五色丨丨汝明书】葛衣【尧之有天下也冬日鹿裘夏日丨丨韩子】紾衣【舜被丨丨鼓琴孟子】微服【尧乃丨丨游于康衢庄】恶服【禹丨衣丨而致美乎黻冕语】卑服【文王丨丨即康功田功书】襁褓【昔者成王幼在丨丨之中贾谊策】衮职【宣王丨丨有阙惟仲山甫补之诗】弋绨【汉文帝身衣丨丨】绛衣【汉光武丨丨大冠】被缥绫【杨阜尝见明帝着丨丨丨不襃袖阜问帝曰此于礼何去服也帝黙然不答自是不法服不以见阜魏志】制衮服【唐阎立德迁尚衣奉御丨丨冕六丨咸有典法孔六帖】进洁衣【帝总飞骑入临渝闗皇太子迎道左初帝与太子别御褐袍曰俟见尔乃更袍歴二时弗易新服邪及是太子丨丨丨乃御】黄袍加【艺祖皇帝将士环列待旦太祖醉卧初不省甲辰黎明四面呌呼而起声震原野普与匡义入白太祖诸将已擐甲执兵直扣寝门曰诸将无主愿策太尉为天子太祖惊起披衣未及酬应则相与扶出听事或以丨丨丨太祖身且罗拜庭下称万岁太祖固拒之众不可续通鉴】
　　后妃服不曵地【汉文帝所幸慎夫人衣丨丨丨文帝赞】衣大练【后汉明帝马后年十三选入宫及为后身丨丨丨列女传】望若仙【前蜀王衍尝与太后大妃游青城山宫人衣服皆尽云霞丨之丨丨孔帖】变若神【宗贵妃杨氏奇服丨化丨丨同上】鸟毛裙【安乐公主使尚方合百丨丨织二丨正视为一色旁视为一色日中为一色影中为一色而百鸟之状皆见以其一献韦后五行志】鸟锦袍【文宗曰吾闻禁中有金丨丨丨昔宗幸温泉与贵妃衣之金富人时时有之李石传】
　　朝服盛服【赵宣子丨丨将朝尚早坐而假寐左宣二年】澣衣【晏平仲丨丨濯冠以朝君子以为隘记】拖绅【孔子加朝服丨丨乡党】束带【公西赤丨丨而立于朝可使与宾客言也公冶长】羔裘【丨丨刺朝也言古之君子以风其朝焉注丨丨缁衣诸侯之朝服】狐裘【羔裘逍遥丨丨以朝笺诸侯之朝服缁衣羔裘大蜡而息民则有黄衣丨丨诗桧风】祢衡解【魏武使丨丨击鼔衡先丨朝衣曰不敢以先王法服为伶人衣孔氏六帖】刘悟擅【贾直言始丨丨子从父贵甚见直言辄衣紫拥笏以兵自卫直言谏悟曰郎少年无使袭山东态朝服可丨着耶同上】台官弹【一朝士五月起居衣纱公服为台官所弹三司使包拯亦衣纱公服阁门使白易之诘曰有何条例答曰不见旧例只见至尊御批尔遂乃从而易之】百官从【今云朝服乃戎服盖自隋炀帝数出幸因令百官以戎服从一品紫　宋次青皂鞋乃马鞋也后世循袭遂为朝服然唐人朝服犹着礼服幞头软脚今之吏人所冠者是也桶顶帽子乃隐士之服京师士人行道间犹着衫帽至渡江戎马乃变为白凉衫绍兴二十年间士人犹是曰凉衫至后来军兴又变为紫衫皆戎服也朱语录】
　　野服织布【许子必丨丨而后衣乎曰许子衣褐孟】制芰【丨丨荷以为衣兮芙蓉为裳楚辞】衣鹿【见杜诗转轮悬阁地汉世鹿皮翁注○又见杜诗田翁号鹿皮注】披羊【严光变姓名隐身不见汉光武思其贤乃令以物色访之后齐国上言有一男子丨丨裘钓泽中帝疑其光乃备安车纁遣使聘之三反而后至本传】衣帛【娄敬脱挽辂见齐人虞将军曰臣愿见上言便宜虞将军欲与鲜衣敬曰臣衣帛衣帛见衣褐衣褐见不敢易衣虞将军入言上召见本传】裘褐【梁鸿归乡里势家慕其髙节多欲女之鸿并絶不娶同县孟氏有女状肥丑而黑力举石臼择对不嫁年至三十父母问其故女曰欲得贤如梁伯鸾者鸿闻而聘之女求布衣麻缕织作筐缉绩之具及嫁始以装饰入门七日而鸿不答妻乃跪牀下请曰窃闻夫子髙谊简斥数归妾亦偃蹇数夫矣今而见择敢不请罪鸿曰吾欲丨丨之入可与俱隐深山者尔今而衣绮缟传粉墨岂鸿所愿哉妻曰以观夫子之志耳妾自有隐居之服乃更为椎髻晋布衣操作而前鸿大喜曰此真梁鸿妻也能奉我矣本传】着短布【周党字伯况建武中被召不得已乃丨丨丨单衣縠布绡头待见尚书注以縠树皮为绡头本传】着越布【陆闳美姿貌喜丨丨丨单衣世祖见而好之自后常勑防稽郡献越布后汉本传】诣军门【王猛隐于笔山怀佐世之志希龙顔之主敛翼待时候风云而动桓温入闗猛被褐而丨之一面谈当世之事扪虱而言旁若无人温察而异之本传】到阙下【阳城徳宗召拜谏议大夫遣长安尉杨宁赍束帛诣其家城褐衣丨丨丨辞让帝遣中人持绯衣衣之孔氏帖】乌帽缩褐【康节先生嘉祐中朝廷以遗逸命官辞不从河南尹遣官就第送告勑朝章康节服以谢即褐衣如初熙宁初再命官辞又不从再辞朝章谢曰吾不复仕矣始为隐者服丨丨丨丨见卿相不易也】幅巾缙带【司马公依礼记作深衣簪丨丨丨丨毎出朝服乗马用皮匣贮深衣随后入独乐园则衣之尝谓康节曰先生亦可依此乎康节曰某为今人当服今时之衣温公叹息其言合理并闻见录】玺袍髙帽【伊川常服丨丨丨丨檐劣半寸置系修曰此野人之服也外书】
　　儒服逢掖【鲁哀公问孔子曰夫子之服其儒服与恠与士之异也孔子曰丘少居鲁衣丨丨之衣长居宋冠章甫之冠丘闻君子之学也博其服也乡丘也不知儒服记】深衣【古者深衣盖有制度以应规矩绳权衡短毋见肤长毋被土】子衿【丨丨刺学校废也乱世则学校不修焉青青子衿悠悠我心纵我不往子宁不嗣音诗郑风】孙通服【叔丨丨儒服尝见汉王王憎之乃变其服服短衣楚制】食其衣【郦丨丨踵军门上谒丨儒衣冠沛公使人谢曰方以天下为事未暇见儒人食其按劒叱使者曰吾髙阳酒徒非儒也沛公遽延】曵长裾【邹阳上呉王书曰云云饰固陋之心则何王之门不可丨丨丨乎】衣介帻【刘允章咸通中为礼部侍郎请诸生及进士第并谒先师丨青衿丨丨孔帖】
　　戎服涖事【司马宣王戎服丨丨见后中详】听讲【元帝为周师所围从讲老子百官戎服以丨丨通鉴太宗纪正观二】从幸【隋炀帝事见朝服注】军校袍【开元中赐边衣制自宫中有丨丨丨中得一诗云留意多添线含情更着绵今生已过了重结后身縁持诗白帅帅以闻明皇问之有一宫人自言万死即以嫁得诗者与汝结今生缘本事诗】战士衣【肃宗废后张氏驻灵武产子三日起缝丨丨丨太子敕止对曰今岂自养时邪】
　　亵服短右袂【孔子亵裘长丨丨丨】
　　俭敝布衣【卫文公大丨之丨左闵二】敝袴【韩昭侯有丨丨命藏之侍者曰君亦不仁者矣不赐左右而藏之昭侯曰吾闻明主爱一嚬一笑嚬有为嚬笑有为笑今袴岂特嚬笑哉吾必待有功者通鉴】不耻【子曰衣敝緼袍与衣狐貉者立而丨丨者其由也与】无里【孔伋緼袍丨丨孔丛子】蓝缕【若敖蚡冒荜路丨丨以啓山林注丨丨敝衣左】悬鹑【子夏家贫衣若丨丨】妇无禅衣【范宣洁行亷约韩豫章遗绢百疋不受减半不受减至一疋终不受韩裂二丈与之云人宁可使丨丨丨丨邪范笑而受之世説】父作衲衣【宋徐湛之武帝长女会稽公主之子也武帝微时贫甚有衲布衣袄皆敬皇后手自作帝既贵以此衣付公主曰后世有骄奢者以此示之及文帝欲杀湛之主以锦囊盛衲衣掷示上曰此我母为汝丨丨此丨丨今日有一顿饱饭便欲杀我儿子遂免】以衣敝恶【张仲武范阳人子直方时郑畋辅政颇言仲武防昌中功第一今直方百口不自存毎内燕丨丨丨丨辞不赴陛下録功念旧宜少优假】常衣垢弊【萧复丨丨丨丨本传】纸衣自蔽【周智光先是淮西李忠臣入朝次潼闗闻智光反率兵讨之防败忠臣因入华大掠自赤水至潼闗畜产财物皆尽官吏至丨丨丨丨累日不食】败服上谒【武儒衡宰相郑余庆不事华洁门下客多垢衣丨丨独儒衡丨丨未尝有所易】羸衣冒出【朱泚贼败庄何诸门士人丨丨丨丨】穿履破衣【刘义尝丨丨丨丨】危帽散衣【李绅河南恶少丨丨丨丨】寒不假衣【陈无已赵挺之邢和叔皆郭大夫壻陈在馆职当侍祠郊丘非重裘不能御寒气无已止有其一其内子为于挺之家假以衣之无已诘所从来内以实告无已曰汝岂不知我不着渠衣邪却之既而遂以冻病而死谢克家作其文集序中有云箧无副裘又云此岂易衣食者盖指此事朱语录】奇恠裘带索【朱桃推澹泊絶俗被丨丨丨人莫能测及为长史窦轨见之遗以衣服鹿帻麂鞾逼署乡正委之地不肯服】锦半臂【来子珣迁游击将军衣丨丨丨自异】花为之服【酉舍利以丨丨丨丨孔六帖】
　　洗澣澣衣【支离防治繲繲丨丨庄子】濯冠【晏平仲澣衣丨丨以朝君子以为隘】布火浣【梁冀衣布有垢则浣之于火一日对客坐或误汚其衣佯怒投丨丨中及火灭而色愈鲜明】袂三澣【公权尝与六学士对便殿帝称汉文帝恭俭因举袂曰此丨丨矣】
　　补缀遗衣【杨行密尝过楚州台蒙盛供帐之行密一夕去丨丨卧内皆经补浣蒙还之行密曰吾兴细微不敢忘本君笑我邪蒙大慙】补衮【衮职有阙惟仲山甫丨之诗】挫鍼【支离疏丨丨注丨丨缝衣也庄子】纫防裳【和政公主代宗以主贫诏诸节度饷亿主一不受亲丨丨丨衣诸子不敢服纨絺】纫絶带【孙孝哲契丹部人禄山对侧门俟召衣带以絶不知所为孝哲箴缕素具徐为丨绽禄山大悦】
　　赠遗缟带【季札与子产丨丨子产献纻衣焉】绨袍【须贾以范叔寒赠一丨丨曰恋恋有故人之意】貂裘【苏秦説赵相李兑兑送以黒丨之丨】解衣衣【韩信曰汉王丨丨丨我本传】解衣赠【夏侯端夀春人王世充遣人以淮南郡公尚书少吏部印绶召端丨丨服以丨端端曰吾天子使宁汚贼官邪非持首去不可见即焚书及衣】覆以妃袍【韦绶德宗时为翰林学士帝尝幸其院韦妃从会绶方寝学士郑絪欲驰告之帝不许时大寒以妃蜀襭袍丨之而去其待遇如此】覆以已袍【安禄山林甫稍厚之引至中书丨丨丨丨】遗以鹿帻【见前奇怪类】
　　赐予赐绯【温造为宣谕使丨丨衣】赐锦【刘幽求复旧官丨丨衣一袭】赐金紫【李泌肃宗即位欲授以官固辞愿以客从入议国事出陪舆辇众指曰着黄者圣人着白者山人帝闻因丨丨丨】赐银鱼【王繇尚永穆公主生子潜生三日丨绯衣丨丨】隐居服【卢鸿还山赐丨丨丨】宦官服【昭宗既诛丨丨第五可范等凖国故事量留三十人各赐黄绢衫一领以备宫中指使仍不得辄有养男其左右神策军诸道监并令停废】
　　服色品官旧服【马周先是丨丨丨丨止黄紫于是三品服紫四品五品朱六品七品绿八品九品青】百寮新服【上元元年勑三品以上服紫四品深绯五品浅绯六品深绿七品浅绿八品深青九品浅青庶人服黄一品以上文官并带手巾等袋刀子砺石武官欲带听之九月丨丨具丨丨宴之旧纪】四时仕宦【傅游艺起一嵗赐袍自青及紫人号丨丨丨丨】二人主事【杨国忠侍郎韦见素张倚与本曹郎趋走堂下抱案牍国忠顾女弟曰紫袍二主事何如皆大噱】妇人从夫【正观四年制丨丨皆丨丨色旧志】魏相月令奏【天子之义必纯取法天地而观于先圣髙皇帝诏长乐宫曰令羣臣议天子所服以安治天下相国臣何等议春夏秋冬天子所服当法天地之数中得人和故自天子王侯有土之君下及兆民能法天地顺四时以治国家身亡祸殃年夀永究是奉宗庙安天下之大礼也臣请法之中谒者赵尧主春服曰主一时衣服礼物朝祭之事李舜举夏儿汤举秋贡禹举冬四人各一时奏制曰事】赞皇正服箴【圣人作服法象可观虽在宴游尚不怀安汲黯庄色能正不冠杨阜慨然亦讥缥纨四时所御各有其官非此勿服惟辞惟难】
　　诗集被恩荣【宫衣亦有名端午丨丨丨细葛含风软香罗叠雪轻自天题处湿当暑着来清意内称长短终身荷圣情杜】照暮春【三月三日天气新长安水边多丽人态浓意逺淑且眞肌理细腻骨肉匀绣罗衣裳丨丨丨蹙金孔雀银麒麟头上何所有翠微防柔垂鬂唇背后何所见珠压腰衱稳称身就中云幕椒房亲赐名大国虢与秦紫駞之峯出翠釜水精之盘行素鳞犀筯厌饫久未下銮刀缕切空纷纶黄门飞鞚不动尘御防丝络送八珍箫鼓衷吟感鬼神賔从杂遝实要津后来鞍马何逡巡当轩下马入锦茵杨花雪落覆白苹青鸟飞去衔红巾炙年可热势絶伦慎莫近前丞相嗔杜丽人行】试寛窄【深闺乍冷闻香箧玉筯微微湿红颊一阵霜风杀柳条浓烟半夜成黄叶重重白练明如雪独下闲堦转凄切只知抱杵捣秋砧不觉髙楼已无月时闻塞鴈声相唤纱窻只有灯相伴几展齐纨又懒栽离肠恐逐金刀断细想仪形执牙尺囘刀剪破澄江色愁捻银针信手缝惆怅无人丨丨丨时时举手挥残泪红牋谩有千行字书中不书心中事一半殷勤托边使裴诗可边衣】异装束【辛有叹被发赵云喜胡服遂成陆浑戎终有沙丘辱用夷反变夏亡礼以从俗先王仁义术讵用此求福齐桓九合功不以兵车毂仲尼叹微管几为左衽属尔来豪侠儿往往丨丨丨耀武何必然御戎有前躅余敢告司闗异服宜禁肃王陶异服】



　　古今合璧事类备要外集卷三十三
　　钦定四库全书
　　古今合璧事类备要外集卷三十四
　　宋　谢维新　撰
　　服饰门
　　冠【附弁　冕　巾　帻帽　幞头】
　　身章举要【冠首服弁冕之总名按説文贯也所以贯韬发也上古衣毛而冒皮后世圣人见鸟兽有冠角颠胡之制遂作冠冕缨緌以易之然制度各有不同名称亦随以异遽数之不能终也巾帻帽幞头至后世有之巾为黔首之服以三尺皂绢褁发帻帞卑贱执事不冠者服之其戴也加首有頍所以安物三代之世法制滋章下至战国文武并用秦雄诸侯廼加其武将首饰为绛帞以表贵贱其后稍稍作顔题汉兴一再传续之为耳崇其巾为屋羣臣无贵贱皆服之文者长耳武者短耳称其冠也未冠童子帻无屋示未成人也入学小童句卷屋者示尚幼少未逺冒也帽冠之贵制犹冠也义取于防覆其首其本纚也古者冠无帻冠下有纚以缯为之后世施帻于冠因或裁纚为帽自乗舆宴居下至庶人无爵者皆服之也然今以纱为之矣幞头起后周亦有圆顶方顶软脚硬脚之不同其来皆有渐不可以不知也】
　　事类首饰【冠丨丨也】元服【丨丨冠也】毋追【夏之冠曰丨丨以漆布为殻以缁缝其上前广四寸髙三寸】章甫【商之冠曰丨丨其制与周之委貌夏之毋追俱用缁布为之】委貌【周之冠曰丨丨一名冠今之进贤冠者乃其遗象也并三礼图】冠不正【伯夷思与乡人处其丨丨丨望望然去之孟】冠不免【卫太子蒯聩之乱卫辄出奔季子将入遇子羔将出曰门已闵矣季子曰吾姑至焉公孙敢门焉入太子下石乞盂黡敌子路以戈击之断缨子路曰君子死丨丨丨结缨而死左哀十五年】冠以招【齐侯田于沛招虞人以弓不进公使执之辞曰昔我先君之田也旌以招大夫弓以招士皮丨丨丨虞人臣不见皮丨故不进乃舍之左】孔子冠【丨丨曰丘少居鲁丨章甫之冠】许子冠【丨丨奚冠曰丨素】怒髪冲【蔺相如对秦王丨丨丨冠】聚鹬羽【郑子臧丨丨丨以为冠左】裂苞楯【楚汉会于鸿门项籍图危髙祖樊哙闻急乃丨丨丨以为冠排入羽营周迁舆服杂事】冠竹皮【髙祖以竹皮为冠及贵常丨本纪】冠鵕防【髙祖时籍孺孝惠时闲孺婉佞贵幸与上卧起故恵帝时郎中皆丨丨丨具带传脂粉化闳籍之属】溺其中【骑士曰沛公不喜儒诸客冠儒冠来者辄解其冠丨丨丨】弹冠待【王阳为益州刺史贡禹丨其丨丨阳荐阳荐禹于成帝召为大夫】解冠挂【逢萌之长安时王莽杀其子宇萌谓友人曰三纲絶矣不去祸将及人即丨丨丨东都城门将家属浮海客于辽东】着鹿皮【宋何尚之致仕在家常丨丨丨冠后复起为开府仪同三司天子临轩百僚陪位沈庆之戏曰今日何不丨丨丨冠】着貂蝉【齐周盘龙为散骑常侍武帝谓曰丨丨丨何如兠鍪答曰此貂蝉从兠鍪中生耳】有时不冠【严武镇成都奏杜甫为参谋甫于浣花里种竹植树结庐枕江纵酒啸咏与田畯野老相狎荡无拘检武过之丨丨丨丨其傲诞如此旧史】傅元冠铭【居髙无忘危在上无忘敬惧则安敬则止】
　　弁皮弁【周弁殷哻夏收三王共丨丨素积礼王与大夫尽弁以啓金縢之书注丨丨质服以应天书】雀弁【成王崩伯相命士须材云云二人丨丨执惠主于毕门之内注丨韦丨】鹿弁【四人綦弁执戈上刄夹两阶戺注綦文丨子皮丨尚书顾命】頍弁【有丨者丨实维在兮】会弁【丨丨如星】载弁【丨丨俅俅并诗】琼弁【楚子玉为丨丨玉缨梦河神谓已曰畀余余与汝孟诸之麋左僖二十八年】韦弁【王莽初献新乐于明堂羣臣冠麟之丨本传】
　　冕邃延【天子玉藻十有二旒前后丨丨龙卷以祭注祭先王之法服也杂采曰藻天子以五采藻为旒旒十有二前后丨丨者言皆出冕前后而垂也天子齐肩延冕上覆元表纁里记郊特牲】黈纩【黄帝作冕丨丨示不听谗言也通典】皂表【平冕丨丨朱丝里晋舆服志】朱纮【天子冕而丨丨记祭义】白珠【平冕皂表朱丝里广七寸长二寸加于通天冠上前圆后方垂丨玉丨十有二旒以朱组为绥通典又衮冕垂丨丨十有二旒以组为缨色如绶二礼图】璪旒【郊祭之日王戴冕丨十有二十则天数也记郊特牲】采玉【五采缫十有二就皆五丨丨十有二玉笄朱纮郑元注缫杂文之名合五采丝为之垂于延之前后各十二所谓邃延也就成也绳之毎一匝而贯五丨丨十有二旒则十二玉也周礼】圆方【制冕皆前丨后丨朱里元上三礼图】高下【冕者俛也后丨前丨有俯伏之形同上】黄帝作【丨丨丨冕垂旒目不邪视通典礼篇】尧舜为【丨丨以德化丨冠冕】皇而祭【有虞氏丨丨丨】收而祭【夏后氏丨丨丨】哻而祭【殷人丨丨丨】冕而祭【周人丨丨丨并王制】加璪旒【黄帝结冕王制大有舜氏皇冕论语云禹致美乎黻冕孔子曰服周之冕此明至周加冕始旒藻玉皆五采前后各十二三礼图】用玉珠【叔孙通制礼多依周法汉制度古今之冕俱广八寸长尺六寸前圆后方汉丨白丨丨各十二三公九旒青珠中二千石七旒黑珠然冕服之饰周为最备同上】魏珊瑚【丨因汉故事明帝好妇人之饰改以丨丨】晋翡翠【丨过江服章多阙而冕饰以丨丨珊瑚杂珠侍中顾和奏旧礼冕十二旒用白玉珠】更平天【宋丨名曰丨丨冕天子郊礼及宗庙服之】设司服【后周丨丨丨之官掌皇帝十二冕祀昊天则苍冕五帝各随其方色朝日同青冕夕月同素冕地祗同黄冕神州社稷同元冕享先生加元服笄象冕享先帝食三老耕籍等以衮冕视朝大射等以山冕视朝临法门适宴等以鷩冕皆十有二旒】用采玉【北齐采陈之制旒玉用五采以组为缨色如其绶其四时祭祀封禅皆服衮冕】垂组缨【隋采北齐之法衮冕丨白珠十二旒丨为丨色如其绶充耳玉笄裴正奏色并用元并通典】去珠玉【干德元年闰十二月诏乘舆所服冠冕丨丨丨之饰长编】贯珠玑【治平二年诏栽定衮冕制度礼院奏曰皇朝之制天子之服有衮冕前后十有二旒二纩并丨丨丨又十有二碧鳯防翠旒在珠旒外板以龙麟锦表上缀玉为七星旁施琥珀瓶犀瓶各二十四缀金丝网钿以珠玑杂寳玉如紫云白鹤锦衣四柱饰以七宝衮服间以云朶饰以金钑花钿窠装以珠玑琥珀杂宝玉祭天地宗庙朝享太清玉清昭应灵宫等服之】改组纮【元丰四年臣僚言古者冕弁则用纮冠则用缨今衣服令乘舆服大裘冕以组为缨色如其绶衮冕朱丝组带为缨冕而用缨不与礼合请丨用朱丨丨仍改平冕为元冕用缨不赤而微黑者又别图上韨制从之】
　　巾折角【郭林宗尝于陈梁间行遇雨巾一角垫时人乃故丨巾一丨以为林宗巾其见慕如此后汉】指麾【诸葛武侯与司马宣王在渭濒将战宣王戎服涖事使人视武侯乗素舆葛巾毛扇丨丨三军皆随其进止宣王闻而叹曰可谓名士矣】漉酒【晋陶潜郡将候之逢其酒熟取头上葛巾丨丨毕复着之】白纶巾【谢万简文辟为从事中郎着丨丨丨披鹤氅裘版而前帝与谈移曰】白接防【山简镇襄阳优游卒嵗唯酒是耽诸习氏荆土豪族有佳园池简毎出嬉游多之池上置酒辄醉名之曰髙阳池时有儿童歌曰山公出何许往至髙阳池日夕倒载归酩酊无所知时时能骑马倒着丨丨丨举鞭向葛彊何如并州儿简爱将也晋本传】自制巾【裴冕丨丨丨子工甚人争效之号仆射巾孔帖】不及巾【李愿节度凤翔用婚家窦绥典帐中兵骄骜怠沓衙将李臣则等因众不忍夜斩绥首愿闻变丨丨丨与左右数人缒而逸】思力脱【执矢丨丨丨巾带谏】王衍裹【前蜀丨丨好丨尖巾其状如锥】踣様巾【武后擅政多赐羣臣巾子綉袍勒以囘文之铭皆无法度不足纪至中宗又赐百官英主丨丨丨帝在藩时冠也】圆头巾【杨供奉官及诣司长官则有罗巾丨丨丨子后遂不改并唐车服志】以葛为巾【武攸暨安乐公主出降遣通事舍人李邈以玺书邀之诏见日丨丨丨丨不名不拜】以珠饰巾【昭宗播迁于凤翔朱梁率诸道甲马奉迎车驾时侯王将帅在政下者皆以珠一颗盘幞头脚贯以银绵而簪之又军人咸丨丨丨丨竞相夸尚洎朱梁簒立乃知珠已居人上者久矣秦再思纪异】岸巾出门【帝怒丨丨丨侧丨宋璟传】青巾异相【太祖皇帝微时过泾州长武镇寺僧守严者异其骨相密使畵工图于寺壁丨丨褐裘天人之相也及贵遂易以冠服邵氏闻见录】濶巾异人【明道伊川衣服异人衫则大袖巾则濶幅元祐间人皆效之至绍圣中犹有袭之者赵景平其门下士也张文濳赠题赵诗云明道新坟草已春遗风犹有见门人定知鲁国衣冠旧尽带林宗折角巾盖谓此也泊宅编】
　　帻覆髻【丨丨谓之帻又谓之承露后光武纪注】严首【帻者积也颐首丨颐也后舆服志】救蚀【凡丨丨日皆着赤帻以助阳也决疑要法】迎气【丨丨五郊各如其色从章服也后舆服志】青帻【丨丨以耕通典】绀帻【凡斋丨丨耕青帻秋防刘绯帻后舆服志】赤帻【武吏常丨丨成其威也同上】垂干【虎贲羽林郎将皆赤帻陛卫丨丨】无屋【未冠童子帻丨丨者未成人也入学小童帻也句卷屋示尚幼小未逺冒也并通典】晢帻【齐侯伐晋夷仪东郭书让登犂弥从之云云济侯赏犂弥辞曰有先登者臣从之丨丨而衣貍裘注晢白也齿上下相值制裘也】首饰【秦加武将丨丨为绛帻以表贵贱后舆服志】威仪【时三辅吏上东迎更始见诸将过皆服赤帻老吏或垂涕曰不图今日复见汉官丨丨后光武纪】帻髙顔【秦加武将首饰为绛怕以表贵贱汉兴续其顔文帝乃丨其丨后舆服志】帻无巾【元帝额有壮发不欲使人见始进丨服之羣臣皆随焉然尚丨丨蔡邕独断】王莽秀【丨丨丨帻施屋冠进贤者宜长耳冠恵文者宜短耳各随其宜同上】董偃服【缘帻汉丨丨召见丨之杜通典】允章衣【刘丨丨青衿介帻见衣服详】笑咏如常【谢奕安之兄桓温辟为安西司马在温座岸帻丨丨无异常日】朝野争效【王俭监试诸生巾卷在廷劒卫令史仪容甚盛作解散帻斜挿簪丨丨慕之丨相仿丨南本传】以头穿取【庾凯雅有豪韵转军谘祭酒时刘舆见任于越人士多为所构惟凯纵心事外无迹可间后以其性俭家富説越令就换钱十万冀其有名因此可乗越于众坐中问凯凯頽然已醉帻堕机上丨丨就丨丨徐答云下官家故有两千万随公所取舆于是乃服越甚悦因曰不可以小人之虑度君子之心晋书】
　　帽冒絮【汉薄太后以丨丨提文帝】乌纱【成帝咸和九年制听尚书八座丞郎门下三省侍郎乗车白幍低帏出入掖门又二宫直官着丨丨幍帽也然则往往士人宴居皆着縚矣而江左时野人已着帽人士亦往往而然但其顶圆耳后乃髙其屋云晋舆服志】司马着【谢安为桓温司马温后诣安值其理发安性迟缓久而方罢使取帻温见留之曰令丨丨丨帽进见重如此】市妪遗【晋王蒙美姿儿尝着破帽入市丨上丨竞丨之新帽】孟嘉落【丨丨为征西桓温参军温甚重之九月九日温宴龙山寮佐毕集时佐吏并着戎服有风至吹嘉帽堕丨嘉不之觉温使左右勿言欲观其举止嘉良久如厠温令取还之命孙盛作文嘲嘉着嘉坐嘉还见即答之并晋书】着皮帽【宋沈庆之讨沔北诸山蛮大破之羣蛮皆稽颡庆之患头风好丨狐丨丨羣蛮恶之号苍头公】着縠帽【唐初以毂为之以隔风尘唐实录】绣帽自表【唐李晟收京师毎与朱泚战必锦裘丨丨丨丨李怀光恶之箴曰将务持重岂宜自表襮为贼钳哉晟曰昔在泾原士颇相畏伏欲令见之夺其心尔本传】碧帽为识【张巡前此逺将李滔救东平遂叛入贼大将田秀荣替与通或以告逺曰晨出战以丨丨丨丨视之如言尽覆其众还辄曰我诱之也请以精骑往易丨丨孔六帖】危帽散衣【李绅河南恶少丨丨丨丨孔六帖】好戴大帽【五代蜀王衍晚年俗竞为小帽仅覆其顶俛首即堕谓之危小帽衍以为不祥禁之而衍丨丨丨丨】常服髙帽【伊川丨丨玺袍丨丨檐劣半寸一本云帽桶八寸檐半寸置系绦曰此野人之服也深衣绅带青禒篆文非礼勿视非礼勿听非礼勿言非礼勿动外书】率多顶帽【余见大父家居及燕见宾客丨丨丨丨而系勤帛犹未甚服背子帽下戴小冠簪以帛作横幅约发号额子处室中则去帽见冠簪或用头巾也石林燕语】犹是软帽【或问今冠带起于何时曰防角抵图所迁观戯者尽是冠带立底屋上坐底皆戴帽系带树上坐底也如此那是丨丨丨丨搭在头上朱语录】
　　幞头服头【后周武帝裁为四脚名丨丨曾类説】高头【隋大业中着巾子以桐木为之内外皆漆又赐百僚丝葛巾子呼为丨丨様炙縠子】褁头【马周议丨丨左右各三折象三才重系前脚法二仪诏从之唐史】木斫【唐人幞头初止以纱为之后以其软遂所木作一字在前榇起名曰军容头其説以为起于鱼朝恩一时人争效之士大夫欲为幞头则曰为我斫一军容头来及朝恩被诛人以为语防朱语录】珠盘【昭宗播于鳯翔朱梁率诸道甲马奉迎车驾时侯王将师在岐下者皆以丨一颗丨幞头脚贯以银线而簪之又军人咸以珠饰巾竞相夸尚洎朱梁篡立乃知珠已居人上者久矣秦再思纪异】吏人官【唐人朝服犹着礼朋幞头圆顶软脚今之丨丨所丨是也并朱语录】宦官带【或问长脚幞头于横渠説唐庄宗取伶丨幞头带之后遂为例曰不是如此庄宗在位亦未能便化风俗兼是伶人所带士大夫亦未肯带之云云或云乃是唐丨丨要得常似新様故以铁线挿丨中】藩镇僭【盖本唐明皇已带长脚幞头或云丨丨丨礼为之遂为此様并朱语录】桐木山子【五代时惟人君得裹两脚者丨丨丨丨相承用】藤织坏子【本朝易以藤织者而以纱冒之近时方易以漆纱尝见南溪纱漠一士夫家尚收得上世所藏幞头犹是丨丨丨丨唐制又有两脚上下者亦莫可晓】漆纱幞头【仁宗时方以丨丨为之并朱语录】
　　诗集整冠【李下不丨丨顔延年】巍冠【丨丨讲唐虞韩】儒冠误【丨丨多丨身】拜紫宸【衣冠丨丨丨杜】飘防纮【朝冠丨丨丨韩】鵕防冠【何须不着丨丨丨杜】貂蝉冠【丨丨丨旧行柳】虎皮冠【幽州胡马客录眼丨丨丨李白】
　　巾白防【光明丨丨巾杜】乌角【二老白接篱两郎丨丨巾坡】头戴【丨丨小乌巾杜】首戴【丨丨方头巾李】葛巾【呼儿正丨丨杜】花巾【呉江女道士头带莲丨丨】落乌纱【风过丨丨丨杜】挂石壁【脱巾丨丨丨露顶洒松风李】漉渊明酒【半升仅丨丨丨丨二寸才容子夏巾坡】带林宗巾【尽丨丨丨折角丨张文□】华发岸纶巾【一簪丨丨丨丨丨坡】帻隤然岸【丨丨丨巾帻曽】岸江臯【白帻丨丨丨杜】
　　帽乌帽【为客裁丨丨杜】白帽【丨丨应嫌似管宁杜】纱帽净【管宁丨丨丨杜秋日咏怀】脱帽露顶【丨丨丨丨王公前杜】纱帽笼头【柴门反闗无俗客丨丨丨丨自煎吃卢仝】





　　古今合璧事类备要外集卷三十四
　　钦定四库全书
　　古今合璧事类备要外集卷三十五
　　宋　谢维新　撰
  </div>
  <div class="pagination">
   <a href="古今合璧事类备要_page100.html">
    上一页
   </a>
   <span>
    ...
   </span>
   <a href="古今合璧事类备要_page96.html">
    96
   </a>
   <a href="古今合璧事类备要_page97.html">
    97
   </a>
   <a href="古今合璧事类备要_page98.html">
    98
   </a>
   <a href="古今合璧事类备要_page99.html">
    99
   </a>
   <a href="古今合璧事类备要_page100.html">
    100
   </a>
   <span class="current-page">
    101
   </span>
   <a href="古今合璧事类备要_page102.html">
    102
   </a>
   <a href="古今合璧事类备要_page103.html">
    103
   </a>
   <a href="古今合璧事类备要_page104.html">
    104
   </a>
   <a href="古今合璧事类备要_page105.html">
    105
   </a>
   <a href="古今合璧事类备要_page106.html">
    106
   </a>
   <span>
    ...
   </span>
   <a href="古今合璧事类备要_page102.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
