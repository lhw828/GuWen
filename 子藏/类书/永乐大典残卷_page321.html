<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 321 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 321 页/共 331 页</h1>
    <div class="content">　　司彼穑事，作之农师。
　　耕必地宜之相，烈期天下之为。
　　立我民，奄有下国。　有禾巨有稻，有黍有稷。
　　播之种之，东作尔稼；之列之，西成尔穑。
　　沃壤命垦，菜田戒除。
　　凡功力所加之有，则神明见助之如。
　　不稀不禾既，得生成之茂；既弘既多，闻收入之储。
　　人之圣，岂空生乎？圣之生，必有制也。
　　在儿年之戏，已种植之专务；逮成人之效，又农耕之不舍。
　　诞降嘉种，而业已成；自谓便人，而名弗取。
　　播时百谷，全率育之念；立我民，夺阻饥之苦。
　　食为民天也，此免其食之艰；谷教农命也，此教以谷之播。杂对。验之周语，则得称而君；考之吕刑，则特命之后。
　　俾人之乃粒，脱黎民之阻饥。
　　锡命邰封，功植二王之本；贻麦牟津诶，音流九夏之余。
　　推以配天，祀圆丘而有秩；肆于时夏，流乐府以彰闻。
　　生则封邰，答元动于往日；受而配佳，祈农事于丰年。当时自谓于便人，恐浮于行；后世推尊于始祖，克配于天。
　　礼经祭法之中，特尊此族；诗颂思文之什，推配于天。
　　【群书足用】：积功累仁，建邦启土。
　　教民稼穑，劝农耕桑。体题。始基岐嶷，恤功配天。
　　播种之功，艰难之业。
　　成天地之功，佐唐虞之盛。赋偶。积累功懋，艰难业成。
　　始基靖民，延入百载之祚；积功累行，肇三十世之君。
　　教以稼穑，迁其有无。
　　立民兮，莫匪尔极；思天下兮，诚由己饥。
　　稼穑教而人识耕耘之始，艰鲜奏而民安饮食之中。赋隔。嘉尔恤功，既著周书之训；大其为烈，又闻戴氏之书。
　　颂稽史克之诗，奄兹下国；瑞启武王之圣，贻我来年。
　　禹稷
　　【四书大义】：禹平水土，暨稷播种，身亲稼穑之事，禹受舜禅而有天下。稷之后，至周武王亦有天下。使禹稷居颜子之地，则亦乐颜子之乐。程子曰：君子而时中哉？禹稷颜子，易地则皆然。有颜子之德，则有禹稷之事也。
　　【容斋随笔】：稷躬稼而有天下，泰伯三以天下让。文王一怒而安天下之民，皆以子孙之事追言之。是时稷始封于邰，古公方邑于梁山之下。文王才有岐周之地，未得云天下也。禹未尝躬稼，因稷而称之。
　　【兼金合璧】《书益稷》：禹曰：暨稷播奏庶艰食，注与稷教民播种之法。吕刑乃命三后恤功于民，伯夷降典，折民惟刑。禹平水土，主名山川。稷降播种，农殖嘉谷。注伯夷下典礼教民，禹治洪水，后稷下教民播种农亩。生善谷，所谓尧命三后，忧切于民。经三后成功，惟殷于民。注各成其功，惟所以殷盛于民，言礼教备，衣食足。疏三君，伯夷，禹，稷。忧施公于民，后稷下教民布种，在于农亩种殖嘉谷。《诗?闷宫》：俾民稼穑。疏尧典之文，未说舜命群官。使禹宅百揆，即天官也。契布五教，为司徒，即地官也。伯夷为秩宗，即春官也。咎繇为士，即秋官也。垂为共工，即冬官也。唯夏官不言命。而上句，禹让稷契之下。帝曰：弃，黎民阻饥，汝后稷播时百谷。褒述其为稷之功，不言命而为官。明是稷作司马，为夏官也。
　　【左传】：襄公二十四年，穆叔曰：豹闻之，太上有立德，其次有立功，注禹稷。正其次有立言。疏其次以人之才知浅深，为上次也。太上，谓人之最上者，上圣之人也。其次，次圣人者，谓大贤之人也。云云立功，谓拯厄除难，功济于时，故服社皆以禹稷当之。言如此之类，乃是立功也。祭法，圣王之制祭祀也，云云以死勤事则祀之，以劳定国则祀之，能御大则祀之，能捍大患则祀之。云云其勤民，定国，御，捍患，皆是立功者也。
　　【管子?法法篇】：舜之有天下也，禹为司空，契为司徒，皋陶为理，后稷为田。此四士者，天下之贤人也。犹上精一德，注各精一事，正以事其君。
　　【国语】《郑语》：史伯对桓公曰：云云夫成天地之大功者，其子孙未尝不彰，虞夏商周是也。注是成天地之大功者。
　　【论语?泰伯】：舜有臣五人而天下治。注孔子曰：禹、稷、契、皋陶、伯益。正孔子曰：才难，不其然乎？疏舜有臣五人而天下治者，言舜帝时有大才之臣五人，而天下大治。五人者，禹也，稷也，契也，皋陶也，伯益也。云云案，《史记》及《舜典》禹名文命，鲧之子也。舜命作司空，平水土之官也。稷名弃，帝喾之子也。舜命为后稷，布种百谷之官也。契亦帝喾之子也，佐禹治水有功。舜命作司徒，布五教之官也。皋陶字庭坚，颛顼之后，舜命作士理官也。伯益，皋陶之子。舜命作虞官，掌山泽之官也。《宪问》：南宫适问于孔子曰：云云禹稷躬稼而有天下。夫子不答。注禹尽力于沟洫，稷播百谷，故曰躬稼。禹及其身，稷及其后，世皆王。适意欲以禹稷比孔子，孔子谦，故不答也。正南宫适出，子曰：君子哉！若人。注贱不义，而贵有德。故曰君子。疏贵禹稷之有德，故美之。云云适意欲以禹稷比孔子者，言孔子勤行道德，亦当王有天下也。孔子特谦，不敢以己比于禹稷。
　　【子丛子?问书篇】：子贡问书义子曰：吾于《大禹皋陶谟》，见禹稷皋陶之忠勤功勋焉。《大禹谟》，《禹贡》，可以观事。《皋陶谟》，益，稷，可以观政。
　　【孟子?离娄下】：禹稷当平世，三过其门而不入。孔子贤之。颜子当乱世，居陋巷，一簟食，一瓢饮，人不堪其忧，颜子不改其乐。孔子贤之。孟子曰：禹、稷、颜回，同道。禹思天下有溺者，由己溺之。稷思天下有饥者，由己饥之。是以如是其急也。禹、稷、颜子，易地则皆然。注当平世身为公卿，忧民急也。云云禹稷急民之难。疏云云南宫适曰：禹稷躬稼而有天下。子曰：君子哉！若人。尚德哉！若人。以此观之，孔子美南宫适云及此二人者。如此，是知孔子有贤于禹稷也。抑亦是孔子贤稷之谓也。《史夏本纪》禹曰：与益予众庶，稻鲜食，以决九川，致四海，浚畎浍，致之川。与稷予众庶，难得之食，食少，调有余补不足，从居众民，乃定万国为治。
　　【淮南人间训】：夫有阴德者，必有阳报。有阴行者，必有昭名。古者沟防不修，水为民害。禹凿龙门，辟伊阙，平治水土，使民得陆处。百姓不亲，五品不逊，契教以君臣之义，父子之亲，夫妻之辨，长幼之序。田野不，民食不足，后稷乃教之辟地垦草，粪土种谷，令百姓家给人足。故三后之后，无不王者。注谓夏殷周，正有阴德也。
　　【淮南子?泰族训】：尧举禹，契，后稷，皋陶，政教平，奸宄息，狱讼止，而衣食足。贤者劝善，而不肖者怀其德。前董仲舒策武帝时，仲舒对策曰：臣闻尧受命以天下为忧，而未以位为乐也。故诛逐乱臣，务求贤圣。是以得舜，禹、稷、契、咎、繇，众圣辅德，贤能佐职，教化大行，天下和洽。万民皆安仁乐谊，各得其宜。动作应礼，从容中道。
　　刘向，字子政，本名更生。元帝时，上封事：云云昔孔子与颜渊、子贡，更相称誉，不为朋党。禹、稷与皋陶相汲引，不为比周。何则？忠于为周，无邪心也。又臣闻命九官，济济相让，和之至也。众贤和于朝，则万物和于野。云云四海之内，靡不和宁。
　　后孔融，字文举。曹操书激厉，融曰：盖闻唐虞之朝，有克让之臣。注《尚书》曰：舜以伯禹为司空，禹让稷、契，于皋陶；以益为朕虞，益让于朱虎，熊罴，以伯夷为秩宗，伯夷让于夔龙。正故麟凤来而颂声作也。
　　郎岂页字雅光，顺帝时，岂页上书荐黄琼、李固：云云臣闻刳舟剡楫，将欲济江海也；聘贤选佐，将以安天下也。昔唐尧在上，群龙为用。注群龙，喻贤臣也。郑玄注《易》乾卦云：爻皆体乾，群龙之象。舜既受禅，禹与稷，契，咎之属，并在朝。正文武创德周，召作辅，是以龙建天地之功，增日月之耀者也。
　　【魏志】：荀，字文若。云云薨时年五十，谥曰敬侯，明年太祖遂为魏公矣。注尝言于太祖曰：昔舜分命禹、稷、契、皋陶，以揆庶绩，教化征伐，并时而用。晋杜预，字元凯，预公家之事，知无不为。凡所兴造，必考度制始终，鲜有败事。或讥其意碎者，预曰：禹稷之功。期于济世，所庶几也。傅玄，字休奕。武帝即位，上疏曰：云云禹稷躬稼，祚流后世。是以明堂月令著，帝藉之制。伊尹，古之名臣，耕于有莘。晏婴，齐之大夫，避庄公之难，亦耕于海滨。昔者圣帝明王，贤佐俊士，皆当从事于农矣。
　　【列女传】：符坚妾张氏进曰：妾闻圣王之驭天下，莫不顺其性而畅之。故云云禹凿龙门，决洪河，因水之势也。后稷之播殖百谷，因地之气也。柳子厚
　　【汉庙铭序】：昔在帝尧，光有四海，元首万邦。时则舜、禹、稷、契，佐命垂统，股肱天下。唐刘乃，字冰夷。天宝中，致书于知铨舍人宋昱曰：虞书称知人则哲，能官人安民则惠。巍巍唐虞。举以为难。云云昔在禹稷皋陶之众圣，犹曰载采有九德考绩，以九载事类。禹善除患，稷能济时。
　　禹号绝德。稷称便人。
　　当洪水之未平，致黎民之艰食。
　　九年既患于昏垫，五谷孰为之播殖。
　　眷此神禹，一号司穑；暨夫后稷，亦为司空。
　　蔑有比周之意，相高汲引之风。
　　迹于力也，恐负宅揆；心于外也。又常恤功。便国利民。急人之难，粒民之饥。
　　相汲引以聚朝，思溺饥而由己。乘四载以出民之昏堙，播百谷以导民之种艺。
　　洪水方割，躬疏凿之劳；黎民阻饥，尽播殖之力。
　　禹而不稷，则无以疆禾穑之田；稷而不禹，则无以人将鱼之子。
　　【拦江纲】：体字。忠勤济世，功烈忧民。
　　万世求赖，民乃粒。
　　和朝圣佐，思溺思饥；躬稼辅德，观事观政。
永乐大典
卷之二万四百七十八
卷之二万四百七十八
　　二质职
　　六　职
　　【周礼】：天官：小宰以官府之六职辨邦治，一曰治职以平邦国，以均万民，以节财用。二曰教职，以安邦国，以宁万民，以怀宾客。三曰礼职，以和邦国，以谐万民，以事鬼神。四曰政职，以服邦国，以正万民，以聚百物。五曰刑职，以诘邦国，以纠万民，以除盗贼。六曰事职，以富邦国，以养万民，以生百物。冬官：国有六职，百工典居有焉。注天地四时之职。疏曰，谓国家之事，有六种职掌。又曰，六职，天官，冢宰，地官，司徒之等。又曰，六职即经所云，或坐而论道，或作而行之，或审曲面执以饬五材以办民器，或通四方之称异以资之，或饬力以长地财，或治丝麻以成之是也。
　　八　职
　　【周礼】：天官：宰夫掌百官府之徵令，辨其八职：一曰正掌官法，以治要；二曰师掌官，成以治凡；三曰司掌官，法以治目；四曰旅掌官，常以治数；五曰府掌官；契以治藏；六曰史掌官，书以赞治；七曰胥掌官，叙以治叙；；八曰徒掌官，令以徵令。
　　九　职
　　【周礼】：天官：太宰以九职任万民：一曰三农，生九谷；二曰园圃毓草木；三曰虞衡，作山泽之材；四曰薮牧，养蕃鸟兽；五曰百工，饬化，八材；六曰商贾，阜通货贿；七曰嫔妇，化治丝；八曰臣妾，聚敛疏材；九曰问民，无常职，转移执事。
　　【刘向说苑】《君道篇》：当尧之时，舜为司徒，契为司马，禹为司空，后稷为田畴，夔为乐正，为工师，伯夷为秩宗，阜陶为大理，益掌欧禽，尧知九职之事，使九子者，各受其事，皆胜其任，以成九功。
　　内　职
　　【周礼】：女史八人，掌王后之礼，掌内治之职。以诏后，内治内政。彤管疏，女史铜管汉，如国史，主纪后夫人之过。人君有拄下史，后有女史。内外各有官也。
　　【西汉会要】：汉兴，因秦之称号，妾皆称夫人。又有美人，良人，八子，七子，长史，少史之号焉。至武帝制，娥，容华，克依，各有爵位。而元帝加昭仪之号。凡十四等云。昭仪位视丞相爵，比诸侯王，视上卿，比列侯。娥视中二千石，比阙内侯，华视贞二千石，比大上造。美人视二千石，比少上造。八子视千石，比中更。克依视千石，比左更。七子视八百石，比右庶长。良人，视八百石，比左庶长。长使视六百石，比五大夫。少使视四百石，比公乘。五官视三百石，顺常视二百石，无消、共和、娱灵、保林、良使、夜者、皆视百石。已上凡十四等。上家人子，中家人子，视有秩斗食。《并外戚传》诸姬，诸姬见《高五王传》。又《文纪》：薄姬注，如淳曰，姬众妾之总称。《汉官仪》曰，姬妾数百。　《外戚传》亦曰，幸姬戚夫人。师古曰，姬，本周之姓，贵于众国之女，所以妇人美号，皆称姬焉。《史记》云，高祖居山东时，多美姬是也。长御，《戾太子传》：长御倚华。《赵皇后传》：宫长李南。《汉官考》云，长御，即宫长也。材人，《翼奉传》：末央、建章、甘泉、材人，各　百数。《艺文志》：未央、材人。师古曰，材人、天子内官。待诏掖庭，元帝赐单于待诏掖庭王樯为阙氏。应劭曰，郡国献女未御见，须命于掖庭，故曰待诏。中宫史，《许皇后传》：曹立。学士史。《许皇后传》：曹宫。大子有妃，有良娣，有孺子，凡三等。《外戚传》大子中人。李敢女为太子中人。皇孙妻称夫人。史，皇孙王夫人。皇孙妾无位号，皆称家人子。《外戚传》《杂录》：元帝既重传，及冯亦幸，生中山孝王。上欲殊之于后宫，以二人皆有子为王，上尚在未得，称太后，乃更号曰昭仪，赐以印绶，在上。昭其仪，尊之也。至成哀时，赵昭仪董昭仪皆无子，犹称焉。《傅昭仪传》。傅昭仪及子定陶王，受幸宠于皇后太子。康衡上疏曰，臣闻室家之道修，则天下之理得。故《诗》始《国风》，《礼》本《冠婚》。始乎《国风》，原情性而明人伦也；本乎《冠婚》，正基兆而防未然也。“福之兴”莫不本乎室家之道。衰莫不始乎木困内。故圣王必谨妃后之际，别嫡长之位。礼之于内也。卑不尊，新不先故，所以统人情而理阴气也。其尊嫡而卑庶也，嫡子冠乎阼礼之用醴众子不得与列所以贵正体而明嫌疑也，非虚如其礼文而已。乃中心与之殊异，故礼探其情而见之外也。圣人动静，游燕所亲，物得其序。得其序则海内自修，百姓从化。如当亲者疏，当尊者卑，则佞巧之，因时而动，以乱国家。故圣人谨防其端，禁于未然，不以私恩害公义。陛下圣德纯备，莫不修正，则天下无为而治。诗云，于以四方，克定厥家。传曰，正家而天下定矣。《康衡传》孝成赵皇后既立，后宠少衰，而弟昭仪绝幸，为昭仪居昭阳舍，其中庭彤朱，而殿上米髟漆，切皆铜沓胃，黄金涂，白玉阶，璧带往往为黄金钅工函，蓝田璧，明珠，以翠羽饰之。自后宫未当有焉。《赵后传》。建始三年冬，日食，地震，同日俱发，诏举方正直言极谏之士。谷永对曰，明王即位，正五事。建大中，以承天心。则庶证序于下，日月理于上。如人居淫溺后宫，般乐游田，五事失于躬，大中之道不立，则咎证降而六极至。凡灾异之发，各象过失，以类告人。乃十二月朔日食，婺女之分地震，萧墙之内，二者同日俱发，以丁宁陛下，厥咎不远，宜厚求诸身意。岂陛下志在闺门，内宠大盛，女不遵道，嫉妒专上，妨继词欢？古之王者，废五事之中，失夫妇之纪，妻妾得意，谒行于内，执行于外，至覆倾国家，或乱阴阳。昔褒姒用国，宗周以丧；阎妻骄扇，日以不臧，此其效也。夫妻之际，王事纲纪安危之机，圣王所致谨也。昔舜饬正二女，以崇至德；楚庄忍绝丹姬，以成伯功；幽王惑于褒姒，周德降亡；鲁威胁于齐女，社稷以倾，诚修后宫之政，明尊卑之序。贵者不得嫉妒专宠，以绝骄之端，抑褒阎之乱，贱者咸得秩进，各得厥职，以广继嗣之统，息白华之怨。后宫亲属饶之以财，勿与政事，以达皇父之类。损妻党之权，未有闺门治而天下乱者也。《谷永传》。其夏，复令方正对策，永对曰，日食地震，皇后贵妾专宠所致。陛下诚深察愚臣之言，平天覆之施，使列妾得人人更进，犹尚未足也。急复益纳宜子妇人，毋择好愧，毋避尝宇，毋论年齿。推法言之，陛下得继嗣于微贱之间乃反为福，得继嗣而已，毋非有贱也。后宫女史，使令有直意者广求于微贱之间，以遇天所问古，慰释皇太后之忧愠，解谢上帝之谴怒，则继嗣蕃滋，灾异讫息。《谷永传》。杜钦对策曰，日以戊申蚀时加未戊。未，土也。土者，中宫之部。其夜地震，未央宫殿中，此必嫡妾将有争宠相害而为患者，唯陛下深戒之。正后妾，抑女宠，防奢秦，示佚游，如此即尧舜不足与比隆，咎异何足消灭。《杜钦传》。哀帝召董贤女弟。以为昭仪，位次皇后，更名其舍为椒风，以配椒房云。《董贤传》。五官臣下葬司马门外。《外戚传》。
　　【东汉会要】：周礼：王者立后，三夫人，九嫔，二十一世妇，八十一妇御，以备内职。秦并天下，多自骄大，官备七国，爵列八品。前书曰，汉兴因秦之称号，正嫡称皇后，妾皆称夫人。又有美人、良人、八子、七子、长使、少使之号。汉兴，因循其号，而妇制莫厘。高祖孝文，选纳尚简，饬玩少华。自武元之后，世增淫费。至乃掖庭三千，增级十四。婕妤一，娥二，容华三，克依四，己上武帝置昭仪五，元帝置美人六，良人七，七子八，八子九，长使十，少使十一，五官十二，顺常十三，舜消、共和、娱灵、保林、良使、夜者，十四。比六官品秩，同为呈等也。妖幸毁政之符，外因乱邦之迹，前史载之详矣。及光武中兴，斫彤为朴。六宫称号，唯皇后贵人，贵人金印紫绶，奉不过粟数十角。又置美人、宫人、采女三等，并无爵秩。岁时赏赐，充给而已。汉法，常因八月笄人，遣中大夫与掖褒丞及相工，于洛阳乡中，闻视良家童女年十三以上，二十以下，姿色端丽，合法相者，载还后宫。择视可否，乃用登御。所以明谨聘纳。详求淑哲。明帝笔遵先旨，宫教颇修。登建嫔后，必先令德。内无出间之言，权无私溺之授，可谓矫其敝矣。向使因设外戚之禁，编著甲令，改正后妃之制，贻厥方来，岂不休哉！虽御已有度，而防间未笃，故孝章以下，渐用色授，恩隆好合，遂忘淄蠹。《皇后纪》邓太后久临朝政，宫婢出入，其耆宿者，皆称中大人，《邓后传》女尚书，《陈蕃传》注云，宫内官也。皇子封王，妾数无限别，乃制设正适曰妃，取小夫人不得过四十人。《百官志》注。
　　【南史】：齐高帝建元元年，置美人，中才人，才人为散职。齐高帝建元三年，太子宫置参内职，良娣，比开国侯，保林，比五等侯；才人，比驸马都尉。梁武定令，制良娣、保林、为贰职。美人、才人、良人、为三职。婕妤、容华、充华、承薇、列荣、为五职。
　　【北史】：后魏高祖置女侍中，　三品。置女尚书，　三品。魏孝文置女职，以典内司，视尚书令。仆作，司大监。女侍中，三官，视二品。监女尚书、美人，女史，女贤人，女书史，书女，小书女，五官，视三品。中才人，供人，中使，女生，才人，恭使，宫人，视四品。青衣、女酒、女飨、女食、奚官、女奴，视五品。
　　【魏志略】：魏明帝游宴在内，盖女子知书可付信者，为女尚书。
　　【唐会要】：旧制，皇后之下，有贵妃、淑妃、德妃、贤妃、各一人，为夫人，正一品。昭仪、昭容、昭媛、修仪、修容、修媛、充仪、充容、充媛各一人，为九嫔，正二品婕妤九人，正三品。美人九人，正四品，才人九人，正五品。宝林，二十七人，正六品。御女十二七人，正七品。采女二十七人，正八品。以备《周礼》六宫之数。其外，又有尚宫、尚仪、尚服、尚食、尚寝、尚功，分掌宫中服御药膳之事。宫正纟斗失，彤史纪功书过。龙朔二年，改易官名，置赞德二人，正一品，以代夫人。宣仪四人，正二品，以代九嫔。承门五人，正四品，以代美人。承旨五人，正五品，以代才人。卫仙六人，正六品，以代宝林，供奉八人，正七品，以代御女。持节二十人，正八品，以代采女。又置侍巾三十人，正九品。咸亨二年，复旧。高祖太宗，黜隋之乱政，未下车而大放宫女，正位配尊。惟其旧德，宫间之职，备员而已，所谓刑于内以正乎外。及高宗永微之后，政出宫中，公卿大夫，罔不惮服，其取威也多，山陵未毕，而家嗣再废，遂掘翦皇室，改立宗社，非一朝一夕之故，其所由来渐矣。及中宗追王韦氏，崇宠三思，使以先朝故事尊诱之。于是庆云之瑞，宣于朝廷。桑女之歌，布于天下。防闲之道大坏，逆乱之谋矣。卒以祸败，为后王诫。玄宗即位，大加惩革。内外有别，家道正矣。按杜氏《通典》，内官有惠妃，丽妃，华妃，正一品。淑仪、德仪、贤仪、婉仪、芳仪、六人，正二品，美人四人，正三品。才人七人，正四品。与王史所载，率背不同。其间名号，亦有见于国史，但不详所出。令疏之于后，以示广记。高祖贵妃万氏，生楚王智云，性恭顺；高祖甚重之，诸王妃主莫不推敬，后为楚国大妃，陪葬献陵，德妃尹氏，生　王元亨。（昭仪宇文氏，）隋大将军述之女，生韩王元嘉，鲁王灵变，皆为贤王。早承宠过，欲以之为后，固辞不受。婕妤郭氏：生徐王元礼，婕妤刘氏，生道王元庆。太宗妃杨氏，隋炀帝女，生吴王恪；蜀王惜。妃阴氏，生庶人。妃燕氏，生越王正，江王嚣。妃韦氏，生纪王顺。妃杨氏，竹赵王福。充容徐氏，名惠常侍圣之姑，生五月而能言，四岁诵诗，八岁能文，初为才人，俄拜为婕妤，寻迁充容。时军旅亟动，宫室互兴，百姓劳苦，上疏论谏，太宗善之，永巍元年卒，年二十四，诏赠贤妃，陪葬昭陵石室。高宗淑妃萧氏。生许王素节。中宗昭容上官氏，睿宗德妃王氏，生宣惠太子。玄宗贵妃杨氏，华氏，刘氏，生
　　皇帝琮，靖，恭，
　　子婉仪王遂。丽妃赵氏，生废太子典。妃钱氏，生　王琰。德仪皇甫氏，生鄂王瑶。婕妤柳氏，
　　子孙，家有学，尚玄
　　甚重之，生延王玢。顺仪郭氏，剑南节度虚己之妹，生永王。贤仪武氏则天。时高平王重规
　　女宫中号小武妃，生凉王，王敬。婕妤高氏。生频王缴。肃宗妃韦氏，刑部南书圣之妹，肃宗在储位，选为妃，生充。妃崔氏，生邵王亻思。婕妤陈氏，生彭王仅。婕妤假氏，生祀亻垂。德仪裴氏。生襄王黄。代宗贵妃独孤氏。生昭靖太子邈。妃崔氏，生韩王迥。妃崔氏，秘书监峋之女，韩国夫人。杨氏，即贵妃甥也。德宗德妃口氏贤妃韦氏昭仪王氏，修仪赵氏，昭仪王氏，昭容王氏，昭媛王氏，修容口氏，充容崔氏，充仪杨氏，顺宗德妃董氏，贤妃王氏，昭议王氏，赵氏，王氏，崔氏，张氏，昭训阎氏，崔氏。宪宗妃纪氏昭仪何氏。有节行，追赠。穆宗贵妃，武氏。本才人，义丰公主母也。大和中追赠。敬宗贵妃郭氏。文宗淑妃王氏，德妃王氏，贤妃杨氏，贤妃刘氏。武宗德妃刘氏，贤妃王氏。昭仪吴氏，沈氏，修仪董氏，婕妤张氏，赵氏，宣宗昭仪吴氏，赵氏，婕妤柳氏。懿宗淑妃郭氏，生同昌公主，帝在藩邸，常经重疾。妃侍医药，见黄龙入卧内，既闻，妃以异告。帝曰，慎勿言之，贵必不相忌。婕妤崔氏，王氏。《杂录》：正观十三年二月二十五日，尚书八座议曰，谨按王者正位，作为人极，朝有公卿之列，室有嫔御之亭。内政修而家理，外教和而国安。爰自周代，洎乎汉室，名号损益，特或不同。然皆寤寐贤才，博采淑令，非唯德洽宫壶，抑亦庆流邦国，近伐以降。情溺私宠，掖庭之选，有乖故宝。故微贱之族，礼训蔑闻。或刑戮之家，怨气充积。而滥吹名级，入侍宫围。即事而言，窍未为得，臣等伏请自今已后，后宫及东宫内职员有阙者，皆选有才行充者。若内无其人，则旁求于外。采择良家，以礼聘纳。永徽六年十月，武后未立，上特号为宸妃。侍中韩瑗，中书令来济奏，言帝王嫔妃，自有恒数。今若别立妃号，臣等切以为不可，乃止。正元六年七月九日，太常卿崔纵奏，谨按司封，令及六典。王母为太妃，高祖宇文昭仪生韩王元嘉，后为韩国太妃。太宗燕妃生越王正，后为越国太子妃。今诸王母未有封号，请遵典故。其月吏部郎职柳冕等，状称历代故事及六典，无公主母称号。臣谨约文比义，公主母既因公主而贵，伏请降于王母一等，命为太仪。各以公主本封，加太仪之上，敕旨依。元和四年，德宗皇帝妃韦氏卒，废朝三日。妃祖濯，尚中宗女定安公主，官至卫尉少卿。父会昌中为义王府司马。妃少入宫，性敏顺，善于承奉。德宗重之，遂册为如。六宫伏其德行，崇陵复工毕，于园寝。终三年之制，至是卒。宝历元年四月，礼院奏赠梁国夫人。尚宫宋氏葬，奉敕令有司供卤簿，准故事，只合给仪仗，诏以鼓吹赐之。宋氏姊妹五人，皆有文学。正元中，泽潞工度使李抱贞贡至阙下。德宗召入宫，试以诗赋，兼问经史中文义，深加赏叹。自后皇太子及诸王公主等，多从受学。姊妹中，尚宫尤通达人事。自宪宗穆宗呼为先生，其名氏根本，具在宪宗实录。其年七月，敕殿中上衣奉御郭环，曾祖故陈州剌史崇，可赠工部尚书。曾祖母唐氏，可赠晋昌郡夫人。祖母李氏，可赠陇西郡夫人。父故右威卫将军义，可赠礼部尚书。以环妹才人有宠故也。未为妃后，一旦褒赠，荣及祖祢，前例无之。天二年，九月六日，内出宣旨，乳母杨氏可赐号昭仪。乳母王氏可封郡夫人。第二乳母，先帝已封郡夫人，可准杨氏例改封。中书奏议，言乳母古无封夫人赐内职之例。近代因循，殊乖典故。昔汉顺帝以乳母宋氏为山阳君，安帝乳母王圣曰野王君。当时朝议，犹或非之。惟中宗封乳母于氏，为平恩郡夫人。尚食高氏，为国夫人。今国祚中兴，礼仪革旧。臣等商量，杨氏望赐号安圣君，王氏福圣君。弟二王氏康圣君，从之。其年十二月，敕，宫嫔女职，本备内任。近年以来，稍失仪礼。今后每遇延英坐朝日，只令小黄门祗候引从，宫人不得擅出内。
　　【五代会要】：梁太祖昭仪陈氏，昭容李氏。后唐太祖妃刘氏，同光元年四月，册为皇太妃。魏国夫人陈氏，唐乾宁二年，册为皇太妃。庄宗淑妃韩氏，德妃伊氏。并同光二年十二月册。以宰臣豆虚华，韦说，为册使。出应天门外，登辂车，卤簿鼓吹前导，至右永福门降车，入右银台门，至淑妃宫，授册于内，文武百官立班称贺。昭仪侯氏，封沂国夫人。昭容夏氏，虢国夫人。昭媛白氏封沛国夫人。出使美宣邓氏，封魏国夫人。御正楚真张氏，封凉国夫人。司簿德美周氏，封宋国夫人。侍真吴氏，封勃海郡夫人。懿才王氏，（封太原郡夫人。）咸一韩氏，封昌黎郡夫人。瑶芳张氏，封清河郡夫人。懿德王氏，封太原郡夫人。宣一马氏，封扶风郡夫人，并同光二年十一月敕。明宗德妃王氏，天成三年正月册，至长兴四年二月，进号淑妃。应顺元年闰正月十三日，册为太妃，至周广顺元年四月，追谥贤妃。昭仪王氏，封齐国夫人。昭容葛氏，封赵国夫人。昭媛刘氏，封赵国夫人。孙氏，封楚国夫人。御正张氏，封曹国夫人。司宝郭氏，封魏国夫人。司赞于氏，封郑国夫人。尚服王氏，封魏国夫人。司记崔氏，封蔡国夫人。司膳霍氏，封胜国夫人。司醢吴氏，封莒国夫人。婕妤高氏，封渤海郡夫人。美人沈氏，封太原郡夫人。顺御朱氏，封吴郡夫人。司饰聊氏，封颖川郡夫人。司衣刘氏，封彭城郡夫人。过药孟氏，封咸阳郡夫人。梳篦张氏，封清河郡夫人。服王氏，封太原郡夫人。梳篦傅氏，封颖川郡夫人。知客张氏，赐号尚书。故江氏，追封济阳郡夫人。已上皆长兴三年九月敕，其名号皆中书门下按六典内职，叙而行之。内人李氏，封陇西县君。崔氏，封清河县君。李氏，封成纪县君。田氏，封咸阳县君。白氏，封南阳县君，并长兴四年二月敕，按前代内职，皆无封君之理。此一时之封。晋高祖颖川郡夫人蔡氏，天福三年八月敕。少帝宝省李氏，封陇西郡夫人。张氏，封春宫夫人，充皇后宫尚宫，并天福八年十一月二日敕。前左御正齐国夫人吴氏，进封燕国夫人。书省魏国夫人崔氏，进封梁国夫人。前右御正天水郡夫人赵氏，封魏国夫人。司簿孟氏，封沂国夫人。前司簿李氏，封陇西郡陵人。第子院使齐氏大使郭氏，副使贾氏，并封本县君。太后宫尚宫，陈留郡陵人何氏，进封郑国夫人。河南郡夫人元氏，进封齐国夫人。番知客出使夫人石氏，封武威国夫人。春宫姚氏常氏，焦氏，王氏，陶氏，魏氏，赵氏等七人，并超封本郡夫人。宝省婉美赵氏，封天水郡夫人。武氏己下，十一人，并授春宫。天福八年十二月敕。清河郡夫人张氏，彭城县夫人刘氏，并本宫太后宫司宝，南阳郡夫人路氏，出使夫人赵氏，白氏，并充皇后宫司宾开运二年八月敕。周太祖贵妃张氏，广顺元年二月追册。淑妃杨氏，广顺元年九月追册。德妃董氏，广顺元年四月封册。尚仪赵氏，封沂国夫人。尚服苏氏，封岐国夫人。尚宫甫氏，封汾国夫人。司宾高氏，封渤海郡夫人。司宾柴氏，封平阳郡夫人。司宾茹氏，封颖川郡夫人。司记丁氏，封陇西郡夫人。司记刘氏，封彭城郡夫人。典宝李，封陇西县君。司宝王氏，封琅琊县君。司正李氏，封陇西县君。司正王氏，封琅琊县君。尚食椰氏，封陇西县君。尚功曹氏，封钜鹿县君。司衣李氏，封陇西县君。司药林氏，封会稽县君。司药翟氏，特封郡阳县君。并广顺元年八月敕。
　　【宋会要】：宋朝承旧制，皇后之下，有贵妃、淑妃、德妃、贤妃、昭仪、昭容、昭媛、修仪、修容、修媛、充仪、充容、充媛、婕妤、美人、才人。旧有宾林、御女、采女、国朝不置。太祖置司簿、司宾、并封县君。乐使并赐锯帔。太宗置尚宫，及大监、并知内省事。充内宣徽贡院使，兼承旨。舆司簿，或封国夫人，郡夫人，宝省尚食封县君。司宝司仪司给封郡君，县君。乐使之下，增副使。改内省为尚书内省，令尚宫大监号尚书。改祗候人为御侍，衣服为司衣梳篦为司饰，枕被为司寝，汤药为司药，乐使副使为仙韶使，副使弟子呼供奉，置直笔书省主事。改茶器为翰林局，掌御阁为直阁，掌宫门为直门，掌灯火为掌灯，掌从物为宜仗。针线院为裁缝院，令司簿兼掌宝司。言兼监班司仪，兼承宣掌宝司仪，及仙韶使副使，封县君。司记、知尚书内省公事，皆赐以君帔。真宗置宫正司，籍司、乐司、赞司、珍司、膳典、宝典、言典、赞尚、仪尚、功尚、服尚、食尚、寝司、闱司、仗司、酝司、喜司、正司、设司、舆司、苑司、制司、彩乐长、引客御侍、行首、押班、殿直、散直行首、都行首、辇头，知书省之名。景德二年，增置太仪，大中祥符二年，特置贵人。六年，增置淑仪、顺容、顺仪、顺容、婉仪、婉容，在昭仪之上。司宫令一员，在尚宫之上。仁宗乾舆元年，置贵仪，在淑仪之上。凡内命妇品，贵妃、淑妃、德妃、贤妃、夫人正一品。太仪、贵仪、淑仪、淑容、顺仪、顺容、婉仪、修容、修媛、充仪、充容、充媛，嫔正二品。婕妤，正三品。美人，正四品。才人，正五品。贵人，无视品。宫人，女官品。六尚书，正五品。二十四司，司正，彤史，正七品。二十四掌，正八品。女史，流外　品。凡宫人女官职员，尚宫，二人，掌导引，皇后管司记，司言，司簿，司闱，仍忽知五尚，须物出纳等事。司记，二人，掌在内诸司文书，入出目录。为记审讫，付行监印等事。其佐有典记，掌记，各二人，女史六人。司簿二人，掌宫人名簿，廪赐之事。其佐有典簿、掌簿，各二人，女史六人。司闱六人，掌宫闱管　之事。其佐有典闱、掌闱、各六人，女史四人。尚仪，二人，掌礼仪，起居、管司、籍司、乐司、宾司、赞事。司籍，二人，掌经籍、教学、纸笔、儿案之类。其佐有典籍，掌籍各二人女史十人。司乐，四人，掌音集之事。其佐有典乐、掌集各四人女史二人。司宾，二人，掌宾客、参见、朝会，引导之事。其佐有典宾、掌女史、各二人，司赞，二人，掌礼仪，班序，设版、赞拜之事。其佐有典赞掌赞、女史、彤史、各二人。尚服，二人，掌司、宾司、衣司、饰司仗之事。司宝，二人，掌弥宝、符契、图籍之事。其佐有典宝、掌宝、各二人，女史共四人。司衣，二人，掌御衣、服首饰之事。其佐有典衣、掌衣、各二人，女史四人。司饰，二人，掌膏沐、巾栉、服玩之事。其佐有典饰、掌饰、女史、各二人。司仗，掌仗卫兵器之事。其佐有典仗、掌仗、女史、各二人。尚食，二人，掌知御膳、进食先尝，管司膳、司酝、司药、司喜之事。司膳，二人，掌膳羞器皿之事。其佐有典膳、掌膳、女史各四人。司酝，二人，掌酒酝之事。其佐有典酝、掌酝、女史、各二人。司药，二人，掌医药之事。其佐有典药、掌药各二人，女史四人。司禧，二人，掌宫人食及柴炭之事。其佐有典禧、掌禧各二人，女史四人。尚寝，二人，管司设、司舆、司苑、司灯事。司设，二人，掌帷帐、被褥、枕席、洒扫、铺设之事。其佐有典设、掌设、各二人，女史四人。司舆，二人，掌舆散扇羽仪之事。其佐有典舆、掌舆、女史各二人。司膳、掌膳、女史各二人。司苑，二人，掌园苑种植蔬果之事。其佐有典苑、掌苑、女史各二人。司灯，二人，掌灯油火烛之事。其佐有典灯、掌灯、女史各二人。尚功，二人，掌女工、管司、制司、尔司、彩司计事。司制，二人，掌裁缝、衣服、纂组之事。其佐有典制、掌制、各二人，女史四人。司珍。二人，掌金玉珠宝财货之事，其佐有典珠、掌尔、各二人，女史六人。司彩，二人，掌锦文缣线丝之事。其佐有典彩、掌彩、各二人，女史六人。司记，二人，掌支度、衣服饮食、柴炭杂物之事。其佐有典计、掌记、各二人，女史共四人。宫正一人，掌忽知宫内格式，纠正推罚之事。司正，二人，掌同宫正，其佐有典正、女史、各四人。《内职杂录》：贞宗景德二年七月三日，以雍王元份疾，帝亲视之，问以母氏早亡，得无永感，元份顿首泣谢。翌日，诏置太仪，以赠王份母任氏焉。旧制，亲王母为太妃，公主母为太仪。时不欲有妃号故也。大中祥符六年，正月二十八日。诏曰：朕以祗嗣庆基，交修茂则，眷言壶教，实系国风。辨彤管之等威，既存于旧制。益紫庭之位号，亦著于前闻，爰考典章，用新班秩，垂兹宪度，属在隆平。今增置淑仪，淑容、顺仪、顺容、婉仪、婉容、并从一品，在昭仪之上，可著之甲令，以为永式。时将加恩太宗高昭仪，臧昭仪，故也。二月一日，诏日：朕以宫壶之间，各分事任。班序之际，夙著等威。爰按旧章：肇新明制。增其常秩，创以佳名。所冀彤管承荣，聿彰于茂渥，紫庭莅职，弥振于宏纲。令特置司宫令一员，正四品，班在尚宫之上，著于令式，以为永规。时以宫正邵氏，久在宫掖掌事，故特增置于加恩也。七年六月十八日，封婉仪杨氏为淑妃。帝不欲藩臣贡贺，故不降制。外庭止命学士草制，付中书。翌日宰臣言宫掖加恩，朝廷庆事。臣下不可阙礼。望令客省，依例受贡贺。帝勉从之。乾兴元年，仁宗即位，未改元。四三日，诏曰：朕仰绍鸿基，均覃涣号。春惟宫掖，建事先朝，茂渥方行，徽章溥及。其有恭勤，颇著位秩。已崇所宜，别建嘉名。用旌懿行，今增置贵仪，在淑仪之上。时以加恩太宗臧淑仪故也。景元年八月十五日。诏曰：朕祗绍庆基，务敦静治，每遵勤俭，用洽冲宁，至于宫掖之中，嫔侍之列，虽仅克于仪职，而靡厚于宠私。顷以中闱有亏，善道降处，次妃之位，仍从别馆之居。尚适禁宸，未叶寻制，郭氏宜于外宅居止，更不入内。美人尚氏，昨由下陈，列于近侍，素非令善，但肆骄矜，特贷刑章，令于洞真宫披戴，永不入内。美人杨氏，自居左右，靡蹈箴规，宜令出内，别宅安置。长秋之重，阴教是宣。顾厥位以难，虚必惟贤。而是择当求德阀，以称坤仪。属于动旧之家，兼咨冠甲之族。将行骋纳，式助蒸尝最者母后垂帘，广示慈爱。遂有臣僚戚属，进献女口入宫，留处掖庭，颇彰物论，宜并放出。朕常思恬素，动守端庄。固于声色之间，绝无溺惑之意。每观古籍，备鉴前修，上或恣于耽荒，下必争于宠幸。亏德败度，莫甚于兹。固深念于防闲，弗暂忘于规戒，自此，八月之美，无事于访求，九御之班，庶臻于简肃，咨尔宰府，克辅善猷。皇二年十月十九日，昭容苗氏特授淑仪。旧例，内命妇官告并称宜特进封。至是，中书门下议改称特授，后遂著例。神宗熙宁四年六月十八日，岐国贤寿夫人朱氏奏，昨以老病，恩许于开圣尼寺养病。今得安痊，复见宫省本位，使臣祗应人等，乞赐推恩，从之，上语密院曰，此真宗皇帝子周王乳母也。百岁而耳目聪明，宫中无先之者。。可特听许。宫人有疾甚者，出之比丘尼寺，十亡八九。上闵其然，著为修约。使太医治病，岁终计其全失而诛赏之。是所全活者多矣，朱氏乃其一也。七年四月三日，诏婕妤宋氏过同天节，赐官属霞帔三道，自今为例。八年四月二十九日，诏妃嫔每三岁许奏，乞同宗或异姓，有服亲合入差遣一次，先是妃嫔陈乞无定法，故立些制。九年九月十六日，诏乔氏特封掌彩。刘氏特封掌设。以给侍太皇太后四十馀年，最为勤旧，故有是诏，十年六月一日，诏典言李氏追封华原郡夫人。以李氏入宫七十馀年，给事章懿太后，洎仁宗诞生，而供奉之勤，著闻宫掖故也。十月十二日，诏平昌郡夫人周氏，先朝选置东宫，保视朕躬，凡十馀年，勤谨小心，久而不懈。今以寿终，赠楚国夫人。元丰元年五月十五日，诏婕妤贤妃亲属霞帔各五道，美人二道，仍著为例。先是得妃苗氏，贤妃周氏，美人张氏，乞遇同天节，比类婕妤等亲属霞帔，故有是诏。四年五月十七日，诏洞真宫女道士杨易行特补本宫法正，仍赐号志静大师。以元系仁宗皇帝嫔御故也。十二月二十五日，诏司设吴氏特授尚宫，以景初承事章惠皇太后，继事太后，垂五十年，故有是命。五年正月九日，诏典赞吴氏，典记李氏，典彩张氏，各特进位一等，以给事太皇太后岁久故也。十一月十一日，诏故淑妃董氏，与恩泽四人，令本家具名以闻，以逮事仁宗生庄夷大长公主故也。八年四月十二日，诏咸宁郡夫人任氏，特授京兆郡夫人。典宝李氏，特授司记。任氏以神宗皇帝随龙，李氏当在藩邸日，侍从太皇太后故也。哲宗元元年五月九日，诏典宝夫人庞氏，特授司赞夫人庞氏以英宗皇帝随龙，保养荆王有劳，故有是命。八月十七日，诏内人张氏，特授典赞夫人，以伴哲宗读书于藩邸，勤谨不懈故也。三年九月十一日，诏听宣胡氏董氏，并特授掌簿夫人，管斡尚书内省公事。以宜笔累年谨，密元阙故也。七年五月二十三日，诏听宣夫人李氏，特授掌簿夫人，管斡内库有劳故也。绍圣元年九月十四日，诏东阳郡夫人柳氏，特追赠崇国夫人。以入侍宫掖，服勤劳累朝故也。十月十二日，诏皇太后殿典宾朱氏，为司宝，掌闱董氏，为司正，掌籍闱氏为典言。掌设丁氏，为典宝。听宣李氏，为掌饰，宫人薛氏，为掌王尔李氏，为掌膳。天氏，为掌酝。皇太妃殿，宫人毕氏，为掌宾，张氏为掌制，以御批两殿，宫人，久在左右，可特与迁补故也。二年四月十九日，诏今后诸妃嫔，陈乞本位使臣，申入内侍省，契勘保明，申尚书省。先是，吏部请妃嫔陈乞有服亲差遣者，委本位使臣申朝廷，下内侍省，再行保明，方得施行，故有是诏。三年四月三日，诏美人武氏，进封婕妤，充仪陈氏，追赠贵仪。以大宁郡王及上出阁也。五年三月二日，诏才人，引用妃嫔条陈，乞有服亲差遣，今后依条施行。先是三省言诸妃嫔三年许陈乞有服亲差遣一次，吏部已用近例施行。天圣内命妇品职，令才人不在妃嫔品内。合行改正，故有是诏。无符二年五月二日，诏宫人景氏等特与迁补景氏掌言，裴氏掌赞，张氏掌设，勾氏掌籍，吴氏掌彩，萧氏掌乐，刘氏掌舆，皆以久侍皇太后，故特命之，二十九日，诏华王俣，睦王，幼丧所生母，才人冯氏，及王之所养母。实自襁褓悉心抚养。适以并建王爵，出奉外朝，例令改封，少报勤劬，可特进封婕妤。三年正月二十四日，降哲宗皇帝乳母，魏国福康惠夫人窦氏为扶风郡夫人，乐安郡夫人李氏为陇西郡君，永嘉郡夫人陈氏为颖川郡君，司闱马氏为掌闱，司正白氏为典正，司赞王氏为典赞，才人韩氏为红霞帔，以哲宗皇帝弥留，侍疾无状，及蔽匿不以闻故也。四月一日，赠仁宗司正曹氏为华原郡夫人，神宗尚宫杨氏为荣国夫人，京兆夫人任氏为成国夫人。十二月二十七日，诏内命妇降生皇子，许依大礼，奏有服亲三品以上三人，著为令。徽宗建中靖国元年四月八日，诏宫人孙氏，特授掌闱。王氏特授掌宾。六日八日，诏尚仪杨氏，特授安康郡夫人。掌设张氏，特授典宾。任氏特授掌记，郭氏特授掌言，并以随龙推恩。十二月二日，诏咸安郡夫人李氏，特温国夫人。仁寿郡夫人王氏，特授成国夫人。典闱夏氏，特授安定郡君。掌宾王氏，特授典言。掌闱孙氏，特授典记。宫人王氏，特授掌宾，崔氏特授掌赞，并以随龙，初遇大礼推恩。崇宁元年五月十三日，诏以尚郛张氏，为景国夫人。司正白氏，为尚仪。司记孟氏为尚服。典闱马氏，为尚功。随龙曹氏，为掌设，花氏为掌珍，王氏为掌彩，张氏为文安郡君，魏氏为安定郡君，高氏为信安郡君，刘氏为普安郡君，红霞帔张氏为永嘉郡君，张氏为仁寿郡君。以昔在哲宗朝，翊赞保护，侍御服勤。今彻儿筵，故加恩奖。二年正月十四日，诏魏国夫人步氏，特授吴国荣寿夫人。安定郡夫人董氏，特授仪国夫人。司言阎氏，特授司宫。典饰李氏，行授司赞。典言景氏，特授司饰。并以钦圣宪肃太后宫人，扩事郛勤，因大推恩。三年三月十七日，诏宫人王氏特授掌籍。九月五日，诏宫人孙氏，特授仁寿郡君。二十三日，诏掌宾王氏，特授永嘉郡夫人。郭氏特授掌言。二十四日，诏听宣刘氏，特授典记。十一月十八日，诏典记刘氏，特授尚仪。并以随龙推恩。四年八月，诏杨氏追赠贤妃，以及事喜陵潜藩故也。政和元年二月十六日，诏以司言张氏为尚仪，典记徐氏为尚服，典籍王氏为司簿，典宾王氏为司饰，宫人刘氏为掌闱，乔氏为掌制，李氏为掌言，张氏为掌赞，杨氏为掌宾，王氏为掌记，陈氏为掌乐，郭氏为掌舆，任氏为掌膳。皆以皇后受册礼毕，推恩本阁宫人故也。四月二十五日，诏才人乔氏进封，合得亲属恩泽，可特与亲兄白身进士，补三班借职。五月二十，诏宫人鲁国安人惠和夫人李氏，昨遇冬祀大礼，特与依魏国惠和康右夫人薛氏例，封赠三代。十五日，诏随龙宫人，故济阳郡陵人王氏，可特赠国夫人。六月二十四日，诏安定郡君夏氏，封才人。同安郡君张氏，封安康郡夫人。皆随龙人，以正妇官换封故也。七月十六日，诏美人杨氏，以降诞皇子，特进封修容。十一月十日，诏婕妤韩氏，以诞育帝姬，可封修容。其亲属及本位使臣诸色人，推恩有差。二十六日，诏婕妤勾氏，美人魏氏，昨遇冬祀磊礼，合得亲属恩泽，并回授逐位使臣。二年二月十九日，诏婉容崔氏，降诞皇子，其亲属并祗应使臣等推恩有差。四月五日，诏修容杨氏，昨遇冬祀大礼，合得亲属恩泽，依所乞回授与本位使臣。十月二十八日，诏寿昌郡君韩氏，以降诞皇子可进封为美人。三年四月三日，诏宫人典赞刘氏为司言，以哲宗随龙宫人故也。五月二十八日，手诏曰，先王之政，自家刑国，自内及外，惟我祖考，董正治官，分建百职，总核万事。然乘五代之乱，循袭旧制，名不称实。惟我神考，外设六联，分职三省，各有常守，而宫闱内官，尚或讼袭，有所未暇，朝夕惟念。内外家国，理当一体，则有条而不紊。机政之暇，因考厘改，俾各遵承，永为定制。尚书内省，内宰二人，副宰四人，总正六司，使率其属，以听内治，掌外省六曹所上之事。都事门人主六人，录事十二人，令史十二人，书令史二十四人，书史二十四人，内省六司，司治，视吏部职事官。内史一人，治中一人，吏令史二人，书令史四人，书史六人。司教，视户部职事。官内史一人，治中一人，吏令史二人，书令史四人，书史六人。司仪，视礼部职事。官内史一人，治中一人，吏令史二人，书令史四人，书史六人。司政，视兵部职事。官内史一人，治中一人，吏令史二人，书令史四人，书史六人。司宪，视而部职事。官内史一人，治中一人，史令史二人，书令史四人，书史六人。司膳，视工部职事。官内使一人，治中一人，吏令使二人，书令史四人，书史六人。四年正月四日，诏依礼创局拟定诸妃告身绫纸。四妃用云龙，贵仪至婉容用葛莺，昭仪至充媛用兰燕，婕妤至美人用荇鱼。内命妇告身绫纸，内宰副宰用遍地云凤。宫正尚宫内史郡夫人治中用云杂凤。国夫人用遍地云鹤。宝林至掌乐管干仙韶公事用朵。七月四日，诏于宫城西北隅创建馆宇，专充掖庭宫人养疾之所，以保寿粹和为名。仍差同知入内。内侍省事，李谷提举所有羌置官属胥徒，选医治疗，典掌汤剂。立考核殿最之格，核存亡劝沮之法，并抑提举所条具闻奏。先是，宫人疾患，例于妙法广福之寺医治，见至鲜有生者。盖尼徒上下，幸其物故，丧葬赙赠，及其私财。上知其弊，故有是诏。九月二十六日，手诏，创建保寿粹和馆，已设官置吏，肇新条式。可自今年十月一日，奉行新法，更不往广福妙法等院。其见在逐院者，仰一面结绝，不候覆奏。十一月七日，手诏，比者创修保寿粹和馆，充掖庭宫人养疾之所。建官高署，一新条法，革去尼寺宿弊，又选择良医，治其沉。仍置典掌剂人，以供药饵，庶无夭枉之患。尚以管干养病使臣，未能革心，利于必死，觊有厚利，未副仁政之本意。可自今第六等以下，差养病使臣。若病人亡殁，即时申入内，内侍省并提举保寿粹和馆所别差官，管干殡葬。五年五月一日，诏修容韩氏父武节郎中立，特依初遇大礼，例赠右武卫将军。六月十三日，婕妤刘氏，以降诞皇子，其父及亲属，推恩有差。六年三月十六日，诏宫人鲁国安仁惠和夫人李氏，乞归道宇修养，可依所请，特赐悟真冲道先生，法名见素。八月四日，婕妤勾氏，特赠昭仪，以熙丰嫔御故也。七年三月四日，诏随龙宫人楚国仁寿夫人王氏，加号仁寿惠和夫人。八年六月二十八日，内出手诏曰，神考嫔御贵妃宋氏，自熙宁初诞育皇嗣，年德弥邵，誉蔼掖诞。遽尔沦谢，殊用伤恻。可依例赐二字谥，并依贵妃苗氏，合得恩泽七人外，更添三人，以称朕思亲眷旧之意。宣和五年十二月二十九日，以岳阳军节度使王舜臣乞致仕，手诏奖谕王贵妃。七年八月四日，诏婕妤王氏降诞，亲属可依下项推恩。亲叔起复朝散大夫，试殿中监。王羲叔亲行一官。亲步迪功郎，新授守大理司直王羲叟，迪功郎，新授滑州司仪曹事羲，佐亲足从事郎，监登最捡院，迪功郎，沂州司刑曹事，亲弟从事郎，汝州司刑曹事球，并与改合入官。亲弟白身，瑗、琚、王寿并与补迪功郎。十二月二十一日，保寿粹和馆官吏并罢，宫人依旧法往尼寺养病，地归军器所。钦宗靖康元年六月一日，诏道君皇帝妃嫔并以龙德宫妃嫔为称。高宗建炎元年六月，诏潘氏可进封贤妃。九月四日，诏荣国柔惠夫人郭氏，永嘉郡夫人王氏，宜春郡夫人孙氏，位祗侯使臣。诸色祗应人等依和国夫人例，夫破身分释春，诸般请给，以扈从隆佑皇太后故也。四年六月二十九日，诏才人张氏可封婕妤。十一月二十四日，诏月供贤妃以下月料炭九百八十秤，一丰支本色，余折支价钱。十二月十六日，诏永嘉夫人王氏，可特赐名从恭咸安郡夫人。苏氏赐名从温，并转国夫人。除知尚书内省事，诸般请给，依禄式支破。同日红霞帔李氏，马氏，与转掌字殿直王氏，文氏，邢氏，李氏，王氏，并与转听宣魏氏，赵氏，张氏，王氏，解氏，李氏，董氏，王氏，并与殿直。绍兴二年八月二十七日，主管大内公事，知尚书内省，兼提举十阁，分嘉国懿康惠徽夫人朱氏，遗表乞依例推恩。官吏并诸色人，诏各特与转一官，资内白身人，侯有名目收使。二年四月二十一日，诏哲宗皇帝房院美人慕氏，魏氏，并特转婕妤。依禄式支破诸般请给。以昭慈圣献皇后祥除，故有此诏。典饰郭氏，持转尚字。典宝苏氏，典衣宋氏，并转司字，，红霞帔朱氏，转掌字。紫霞帔张氏，王我并转红霞帔。张氏特与红霞帔曾氏，与转殿直。五年闰二月五日，诏主管大内公事，知尚书内生活上，兼提举十阁分润国庄淑惠徽夫人张从义，与转两字。主管大内公事，知尚书内省，兼提举十阁分崇国夫人王从恭，与转四字，依禄式支破诸般请给。同日，司饰张氏，与转宫字。典宾马氏，与转尚字。红霞帔杨氏，与转典字，紫霞帔王氏，红霞帔赵氏，李氏，并与转掌字，司设休氏，与转尚字，紫霞帔宋氏，与转红霞帔。五月二十六日，诏主管大内公事，知尚书内省事，宜春郡夫人朱从仁，可特授仪国夫人依前主管大内公事知尚书内省事。同日，红霞帔李氏，特授典籍，司宾张氏，特授宫正。十五年五月十九日，诏红霞帔李氏，特转掌字。十六年二月二十三日，诏红霞帔黄氏，转掌字。红霞帔黄氏，郭氏，特转典字。五月二十八日，诏红霞帔唐氏，特转典字。红霞帔王氏，转掌字。十七年十二月二十一日，诏红霞帔陈氏，特与封永嘉郡夫人。十八年七月三日，诏红霞帔郑氏，李氏，并转典字。九月十三日，诏典袁氏，与转尚仪。红霞帔王氏，与转典宾。红霞帔赵氏，与转掌衣。十二月二日，诏张氏，与转掌字，九日，诏掌记黄氏特授典乐，掌衣李氏特授典酝，红霞帔张氏，特授典彩。
　　【金史】《百官志》：官人。女官职员品秩，皆同唐制。尚宫二人，掌导引皇后，管司记、司言、司簿、司闱，仍总知五尚、须物、出纳等事。司记二人，典记二人，掌记二人，掌在内诸文书，出入目录，为记审讫，付行县印等事。女史六人，掌职文簿。司言二人，掌簿二人，女史六人，掌宫人名簿廪赐之事。司闱六人，典闱六人，掌闱六人，女史四人，掌宫闱管钥之事。尚仪二人，掌礼仪起居，管司籍、司乐、司宾、司赞事。司籍二人，典籍二人，掌籍二人，女史二人，掌经籍教学纸笔几案之事。司乐四人，典乐四人，掌乐四人，女史二人，掌音乐之事。司宾二人，典宾二人，掌宾二人，女史二人，掌宾客参见朝会引导之事。司赞二人，典赞二人，掌赞二人，女史二人，彤史二人，掌礼仪班序设板赞拜之事。尚服二人，掌司宝、司衣、司饰、司伙之事。司宝二人，掌衣二人，女史四人，掌御衣服首饰之事，司饰二人，掌饰二人，女史二人，掌膏沐巾栉服玩之事。司伏二人，典伏二人，掌仗二人，女史二人，掌仗卫兵器之事。尚食二人，掌知御膳进食先当，司膳、司酝、司药、司喜事。司膳四人、典膳四人、掌膳四人、女娱乐四人、掌膳羞器皿。司酝二人、典酝二人、掌酝二人、女史二人、掌酒醴。司药二人、典药二人、掌药二人、女史二人、掌医药。司喜二人、典喜二人、女史二人、掌宫人食并柴炭之事。尚寝二人、管司设、司舆、司苑、司灯事。司设二人、典设二人、掌设二人、女史二人、掌帷帐袜褥枕席洒扫铺设。司舆二人、典舆二人、掌舆二人、女史二人、掌苑囿种植蔬果。司灯二人、典灯二人、掌灯二人、女史二人、掌灯油火烛。尚功二人、掌女功管、司制、司珍、司彩、司计。司制二人、典制二人、掌制二人、女史二人、掌裁缝衣服纂组之事。司珍二人、典珍二人、掌珍二人、女史二人、掌金珠玉宝财货之事。司彩二人，掌彩二人，女史二人，掌锦文绯彩丝帛之事。宫正二人，掌总知宫内格式、纠正推罚之事。司正二人，同掌典正二人、纠察违失。女史四人。皇后位下女职司闺一员，八品，掌宫，内诸并给散，宫人俸给食料，秉仪一员，八品。丞仪一员，九品。掌左右给事、宣传启奏、经籍笔之事。真阁一员，八品。丞仪一员，九品。掌帐幕床褥与伞洒扫铺陈薪炭灯烛之事。秉衣一员，奉衣一员，九品。掌首饰衣服器玩诸宝财货裁制缣丝之事。掌馔一员，八品，奉馔一员，九品。掌饮食汤药酒醴蔬果之事。
　　
　　职
　　【山堂考索】：知门事：宋朝横班有内客省使，崇政殿受朝，而升东阶侍立。掌四方进奉，及四夷朝贡，牧伯朝觐酒馔饔饩，宰相近臣禁卫将校节仪。诸州进奉使，则物回诏之事。引进使，四方馆使。唐四方馆以通事舍人判隶。中书省石晋始有为卿监，专判馆者。宋朝初，以检校官判馆。淳熙四年，改置使名，掌文武官正谢辞，国忌赐香，诸道月且正至章表郊祀，朝蕃官贡，举人进奉使京，致仕官道释父老陪位之事。《会要》。东上门使，而上门使，凡取禀旨命，供奉秉舆，朝会游宴，及赞导三公郡臣，蕃国朝风辞谢，纠弹失仪之事，使副专之。舍人以下，但通班赞唱而已。《会要》。其供职于内者，多用国戚世族，号为华要。礼均侍从。政和官制，横班使副之名，既改为大夫，而其职任，则命内外官知焉。《职略》。其后所除总名知门事，仍兼客省四方馆之职焉。绍兴三年，诏客省四方馆并隶台察。先是，御史台六察所隶官司，有因一时申明，免隶台察去外。至是，殿中侍御史党同乞依旧制施行。所贵百司，庶务有所按察，不敢违戾故也。《中兴会要》。四年，诏依祖宗旧制，隶中书省，不隶台察。《中兴会要》。五年，诏右武大夫以上并称如门事，兼客省四方馆事。若官未到右武大夫者，即称同知，同兼序在知门之下。同上。同知门事。宋朝东西上门副使，虽无定员，然选任不及疏远，而所置常少于正使之数。。政和官制，以左武右武郎易二副使。而门事，乃命横行知焉。则同知之职，乃昔时之所谓副使也。《职略》。门宣赞舍人：故事，门无通事舍人。而通事舍人沿唐制自隶中书省，如抽赴门，并称门祗候。其后，直授门通事舍人，非旧制也。天禧中，门二字政和六年，改为宣赞舍人，政和六年，御笔门通事舍人名称鄙俗，可改为宣赞舍人，诏旨。门祗候。国朝旧以门通事舍人，门祗候，二等谓之职，盖武臣之清选也。门通事舍人，门祗候，二等比馆职清流，为进取之基。非熟于朝仪，不在此选。又有看班祗候，以命世家新进。及擢门点检，使臣为之，而点检官乃知班使之长者。二年无过，遂改看班。政和间，改通事作宣赞，且不复选人才，而滥处不知其数，人不以为贵也。官制旧典，旧止三五员。天禧初，上与辅臣语，及减吏员。而敏中曰，太祖太宗朝，门祗候不过三五员，宣导赞谒而已。今逾数百，而除授未已。上曰，此盖相承为例，当渐省之。熙宁四年，门请择武臣子弟六人，前后殿日祗应，以六看班祗候为祗候。五年，熟识仪数，乃除门祗候。门舍人：乾道中，孝宗初置。庆元告词云，我朝重门之职，乾道置舍人之员。带御器械：带御器械。宋初以来，当选三班以上武干亲信者，佩橐革妻。御剑或以内臣为之。《会要》。初，是职止名御带。咸平元年，改为带御器械。景佑二年，诏自今无得过六人。庆历元年，诏遇阙员，以历边任有功者补之。旧制，外任带御器械，过阙朝见，不宿卫。熙宁六年，向宝移真定府路总管，过京师，特命宿直，《并会要》中兴因乃。四厢。奉日天武，四厢都指挥使。龙神卫，四厢都指挥使。四厢捧日，旧曰日骑。天武，旧曰控鹤。宋朝太平兴国二年，诏改控鹤曰天武。雍熙四年，改殿前司日骑曰集日，龙卫旧曰龙捷，神卫旧曰虎捷。太平兴国二年，诏改龙捷曰龙卫，虎捷曰神卫。皆以美名易禁军之旧号也。上四军，殿前司捧日天武，马军司龙卫步虎，司神卫谓之上四军，各有左右厢，厢各三军。《东斋记事》。贴
　　职
　　【石林燕语】：国朝以史馆，诏文馆，集贤院，为三馆，皆寓崇文院。其实无别舍，但各以库藏书列于廊庑尔。直馆直院，谓职之馆。以他官兼者。谓之贴职。
　　【宋编年备要】：徽宗政和六年，增贴职。诏旧贴职惟直秘阁、直龙图阁、右父殿修撰并旧为九等。
　　【清波杂志】：贴职。初，上有集贤殿修撰，直龙图阁，秘阁三等耳。政和间，诏谓天下人才富盛，赴功趋事者众。官职寡少，不足褒延多士。乃增置集英右文秘阁修撰三等，龙图至秘阁凡六等，仍入杂压。自昔直秘阁过称龙图，盖直阁之名，旧才有二。集英即集贤也。
　　【江少虞类苑】：庆历二年正月，光禄寺丞盛中甫马直方在馆读书，自陈岁久，请以贴职。仁宗曰，儒馆之职，岂可求耶？止令大官给食，候三年与试。因诏，罢馆阁读书。
　　【步里客谈】：王伯虎炳之，自编修官得帖职。章子厚遍问堂中诸人云，谁主张？吕正献曰，伯虎于例得，实上恩也。章遂默然。
永乐大典
卷之二万四百七十九
卷之二万四百七十九
　　二质职
　　牙　职
　　【宋会要】：太祖开宝四年十月，知邕州范，言岭外十州，风土甚恶，县镇津口，税赋失额。州主令佐，皆是衙前职名，及土人补置，因无廪禄，非此色人，不易久住。虑言事者，或请遍除职官，广屯兵士。未知岭外所入则少，朝迁所费则多。制置之时，别有宜便。诏依旧例，差衙前勾当。太宗太平兴国二年三月二十二日，以诸州所籍送，尝隶牙校者，凡百人。具九十五人补殿前承旨，五人老病遣还。先是，方镇侯伯得自补子弟为军中校。既死，其子弟因父兄财力，率豪横奢纵，民间患之。太宗在晋邸，悉知其事。故即位之始，尽命诸州，籍其名部，送至阙下，以贱职羁禁之。八年五月，诏诸道州府军监，衙前使院客司通引官，多是知州通判临替徇情，额外添人，蓦越迁补。自今并须依次转补。及不得客外别置名目添人。如日前已有此类，并须改正。如违，许诸色人论正。犯人当行配决，告事人支赏钱二百千。犯事人家财充赏。其千系官吏等，并当除名。新官到任后不举觉，亦连坐之。真宗景德四年三月，诏开封府职员，孔目官，勾钾官，至前后行自来，元不定迁转年限，今后并五年一迁，逐度具功过以闻。六月，诏诸州军，解奏牙校校守职年深乞班行者，自来例补借职。若系藩方者，即人员数多，计其压职，久而方迁。今后可特补奉职，大中祥符四年十一月，诏开封府使院职员前后行等，特因转补职名，如有见阙，更不转补。候逐司却及旧管职名人数内有员阙，即依旧例施行。八年正月，诏三京及诸道州府军监，衙前使院职员等，有受入已脏，依法不至徒刑，勒停见充散押衙者，今后经恩特与降等收系或定额已足，即令守阙。如有阙，亦依例迁转。内有元犯枉法脏并勒充衙前散职，后再犯，入已脏，并依旧名目收管，经恩不得收系。应三司开封府过犯公人自来赦文该叙理者，除犯人已脏及徒刑外，余并许于刑部投状，送所属处勘会。元犯因依以闻，与量所犯，等第收叙。八月诏，开封府应管牙职将佐，都押衙，左知客押衙，左番通引官，行首，并一处迁补，仍具新定资级以闻。旧例，叙迁至牙职之首，即府以闻，补充班行。至是，本府以押衙知客权行首各奏岁满出职，故有是命。九年九月，开封府言定衙吏为三等，左右都押衙为第一等，以五年职。客司，左右舌客押衙为第二等，六年通引。同左右番。行首为第三等，七年并出职。其职员不立等第。有阙即本司次补。从之。天禧二年十月，诏逐路转运司，奏诸州军都知兵马使供职年限，看详有一二年或二年一替之处，例各不同。自今并二年一替。二年十二月诏，诸路府州军监，自今都知兵马使年满，并先申本路转运司，委使副看验，人材书堪任班行差使，即得发遣赴阙。如选懦不习书扎及老疾不任差使者，即送逐处典摄长史司马。五年七月，诏广南州军都知兵马使，除广邕桂州每及三年，无过即试验送阙下，自余满日，并试验具入仕件析奏裁。仁宗天圣元年十一月，诏宜州，最处边陲，接西南蕃，南丹州，控带蛮洞，其衙前职员，累经差使，甚有勤绩，自今都知兵马使，三年满，依例赴阙与班行。诸处不得援例。四年正月，诏应诸州军州院勾押官，已下系节级名目者，如犯入已脏，依法不至徒刑勒停，该赦叙理者，比类使院勾押官已下体例，与衙前散押衙名目，不得随例迁转。七月，三省言夔变州路转运司运辖下十二州军使院，都孔目官勾押官，职满安排色勾当，内十一州军已有旧例，难议改更。外有俞州使院都孔目官，年满取便归农。自今于本州守阙。教练使安排，更不归农，从之。十月，枢密直学士薛田言，益州见管职员，文帐内有归明军将后行四十余人，即今只有十余，乞与除落归明二字。从之。门年七月，开封府言在府使十一案，每日行遣钱谷税赋。及刑狱诸班文书不少，欲乞添置守阙，勾押官一名，已后为额，与都孔目官同，共系书点检诸司公事。从之。十月，臣僚上言，伏者见豪民于防图刺史以上武臣门馆，希求牒帖，补充教练使衙，内指挥使，或内知客子城使，以至押衙迥图军将者，窍缘并是，元随之人，止可供身躯使。而外道豪民，求此名目，凌驾州乡，兼并纵肆，官吏至有陪接者。欲乞自今武臣品秩合说补置牙校者，止得于随行人内收补，更不得以豪民充。从之。八年二月，南京言，当京自来，并无长入衙前转迁体例。昨自建京后，来牒西京，会问留守两衙，分析到衙前所管职员，都知兵马使一人，左右都押衙二人，都教练使一人，左右教练使各一人，守阙，教练使一人，押衙二人，并三年一转。至都知兵马使三年满，出职。如愿在班行，即押赴阙。如不愿者，与摄长史司马迁转之时。如阙职名人数，将旧管长入军将，从二名排连资序转充。押衙守阙，都教练使，左右教练使，都教练使，左右都押衙，都知兵马使，乞依此体例，从之。四月，知滨州崔有方言，欲乞应诸州军年满替理正押司录事，如差充衙前年满愿永充衙前者，并依见在职承引，容司等例据入仕年月次第，相对迁转。所贵愿充衙前人，见此迁转职名体例，渐次别为招诱。从之。景佑元年二月十五日，权三司使范讽等言，准敕详定衙前人，乞除川陕广南福建两浙等路，且依旧外。余路招召不曾犯徒刑，有户贯人，充候，及三周年不犯徒罪，无官物绾系，愿上京充三司军将，令本州申三司，抽填差使，诏三司军将，如不至阙，人且仰住。招候招到人额内数足，即更不得抽差乡县人充余。从之。十月九日，诏州府都知兵马使，令后年满合得奉职者，与借职。借职者，与三班差使殿侍并三年满，无贼罪，转一资。五年二月十七日，诏衙前军将身死，并依客司承引官名阙，许本家骨肉承填。宝元二年八月十二日，以府州都孔目官勾当府谷县折谏为借职。是州境皆党项部落堡，人户稀少，朝廷但以孔目吏掌县事，都练使为狱官。时知州折继宣莅事不法罢去，谏常依倚为奸，转运使奏罢县事，授借职羁縻之。司理院许选牙职不犯徒者充。皇佑四年十二月，诏诸州衙前在缘边应役者，止令主管官物，母使管勾公厨茶酒帐设司。违者以违制坐之。嘉佑三年十一月，诏诸路转运司，开封府界，及府界提点司。体量衙前差配主持买纳官物，及押纲之类，有害民者，条奏之。五年二月，知雄州曹偕，言幽州人杜清自来与雄州探刺事宜，今事觉，挈家来归，请补外州一教练使，给良田数顷，仍给月俸，从之。以上《国朝会要》。神宗熙宁三年十一月二十二日，定州言，使院都孔目官。乞依太原府孔目官例，年满赴阙，与下班殿待。本州指使一年，，转三班差役，诏太原府年满推恩指挥，今后更不施行。哲宗元符三年六月十七日，试尚书兵部侍郎兼权吏部侍郎黄裳等，言契勘诸路都知兵马使，年满转补三班差使，借差在元丰条，到部应副短使足日，收入住种指射差遣。元立法，乃许归本州，或本路管押纲运。仍依召募得替官员，支给路费，系短使者即理短使，系住程者即理在职月日，今看详在部人，合应副短使一年以上无阙，方许收入住程。若独许衙职出身之人，就便出外管押纲运理，当短使头属侥幸，今欲乞依元丰条格施行，借差从之，其元佑指挥，更不施行。徽宗政和三年二月八日，中书省言，契勘今天下诸州军，因仍五代藩镇之弊，胥徒府史，有子城使，教练使，都教练使，左右押衙，左右都押衙，中军使兵马使，都知兵马使，各称鄙俗。今董正治官，革去因袭。拟厘改作都史，副史、介史、公皂、衙皂、散皂、上隶，中隶、下隶，从之。其请给迁补出职之类，并依逐州军见行条法施行。以上《续国朝会要》高宗建炎三年四月八日，诏应残破去处监司州县人吏并减半。有经残破去处，减三分之一，自今移文，务从简者。十月一日，臣僚言，诸县吏人，自有定额，比年以军与为名，多自添置。百姓因事到官，则郡肆乞觅。少不如意，则舞文巧诋，无所不至，欲望行下逐路转运司，诸县额外人数，并限日下罢免，妄作名目，占留者，许诸色人越诉。诏行下诸路，依近降裁定人数施行。四年七月二十七日，诏应换授班直亲从官差，充诸州军县指使，依已降指挥于令之任，候任满日，更不差人。十月二十四日，枢密院言诸班直亲从亲事官，已降指挥保羲郎以下，差诸州军指使，未曾立定人额。诏每州各以五员为额，内已过数人，任满日列不差人，仍以先到任为额。绍兴元年八月六日，户部言吉州申，昨来衙前旧法，系称都兵马使等名目。及本州人吏，系称都孔目官等名目。后准指挥衙职改都吏，人吏改典史等。契勘建炎元年六月十六日敕，开封府官并依旧制，诸州军府准此。窍恐都孔目官等，并衙职等名称，亦合依旧诏。诸路监司州县衙职人吏，并依旧制称呼。三年十二月十五日，淮南转运司言，建炎三年四月八日，赦应残破去处人吏并减半，不经残破去处裁减三分之一。今来文移减少，民讼未多。欲乞淮西州县已减上更减三分之一。如将来民户归业，事务繁冗，许从州县申请乞行添置。其州县如有更愿减者，听其减并从之。八年三月六日，诏监司州县等处，吏人犯罪但已曾编配，或于法本不合编配，而情重法轻，有司酌情特行编配之人，虽会恩，或依条放还，或改正过名，并不许收叙，亦不得投充他处。名役从之。五月二十三日，臣僚言，州县吏人，各有定额。中昨三分减一，而官吏循习务，为容庇，往往过数存留。望申严法禁，令后专委提举常平司觉察。从之。九月二十一日，诏诸路监司州军，人吏见带校尉以上名目之人，不自陈解罢，依旧充役者，徒一年。官司容庇，杖一百，以臣僚言，州郡旧制，人吏每过考课，推其年额最高，无罪犯者，补摄参军，号为出职，未有得为品官者。唯节镇衙前，每岁解发一名，补承信郎。近岁以来，寝失旧制。监司州郡执役役人吏夤缘军兴之际，奏功推赏，窜名其间。例蒙以授以品官，一州不下数人，高者至保义郎，下者进武校尉。且以近地数州认之，平江府尤甚。为役史而带行阶，官固非旧制，而又仍旧掌行文案，未当罢役参选故，有是命。十二年九月八日，臣僚言，州县往往擅自增添人数，额外收补，充手分贴司乡书手，并存着私名贴写之类，及收叙犯罪勒罢吏人入役，并有断配他州者，辄敢不往配所，依前家居，或存留在案，充私名贴司，恣其作过。伏望令户部检坐敕条，行下诸路，专责通判，先自本州军及遍诣管下，点检将额外增置，及断罢不应充役之人，并存着私名贴写之类，并日下放罢。所有断配之人，如尚留本家，即收捕依法施行讫。严切押往配所交管。其州县违戾之罪，乞权贷免。自后有犯，论如常法。仍令部使者，常切觉察诏令户部检坐，见行条法行下仰诸路监司按察。如失举劾，令御台弹奏。十三日，赦勘会监司州县公吏自有裁定人额。后因泛滥妆系，及令负儿人冒名充役，蠹害百姓，累加约束。近臣僚奏陈，又降指挥，令户部检坐条令，申严仍委监司按察，尚虑上下容庇，奉行减裂，限赦到应负儿及额外收系。如私名贴书家人之类，并放罢。镇寨场务依此，当职官失觉察，并行　责。二十六年八月十一日，御史中丞汤鹏举言，欲固邦本，在宽民力，在省人吏。今之州县，胥徒最冗，为民之害最甚。且如既有正额，又添守阙。既有习学，又取私名，创立事端，则谓之专行。分受优轻，则谓之兼案。率置一局，则三四人共之。贴司又不可胜计。比年以来，朝廷屡行告戒，赦久累有约束。或减省吏额，或禁止冒役，丁宁备至。率皆巧作名目，或云见行理雪，而所属公文未下，乞先次权案。或云已经赦宥，而叙复合得无名，乞先次收补于案牍。公移则避罪，而不系书于监司。巡案则匿名，而暂逃避。凡比之类，未易举。缘此州县，本无事也。以人吏众多，纷张而生事。居民本无讼也，以人吏奸猾，教唆而兴讼。追呼逮捕，文移骚然。第见吏日益富，民日益贫。比年守令监司，恬不加恤。朝廷岂可不为之立法乎？伏睹建炎三年，赦文内一项，具载减罢人吏最详，而一时奉行不虔，至今徒为空文。乞下户部，委逐路常平官，躬亲出巡，量立期限。参照见行条令，视州县繁简，分为上中下三等，立定合置吏额，如逐处已是足用，则不须增置。如或过额，则自当裁减。内有曾经编配放停之人，并不许收叙。稍有违戾，于额外收补，委监司守令，常切觉察。如不遵守，以违制论。诏依，令逐路常平官参照吏额。立定申尚书省。十二月十二日，宰执进呈两浙东路提举常平赵公称奏，一路人吏，共四千二百六十一人，减罢二千一百九十三人。上曰，一路人吏，乃有许多，减得极是。纵容此辈，在官役钱，固不足惜。唯是奸猾侵欺，大为民害。二千余人，衣食皆取于民，便是供养二千余家。民力极不易。沈该曰，兼些辈盖是点胥，教唆词讼，尤为民患。上曰，若诸路依此措置减罢，不唯州县省事，百姓亦受赐无穷也。三十年八月二十五日，大理评事蔡言，伏睹绍典二十八年，，郊祀大礼，敕契勘。昨缘州县监司公吏猥冗，巴降指挥裁减，及犯罪停罢之人。访闻往往循习积敝别作名目。收系既无吏禄，则取给百姓，至于教唆词讼，变乱曲直，扰害公私。并日下罢逐，与免科罪。仍仰提刑司常觉察，如有违戾去处，按劾以闻。切见近日诸州县监司，吏额之外，略已去矣。独有诸县，未能恪意奉行，顿革此弊。除吏人定额之外，依前潜置私名，号为贴书，司其从尚繁。每一剧邑，有至一二百人，少亦不下数十人。县官利其便于使，令一切不问。朝入县门，百十为群散之吏舍。行遣公事，操切百姓，乞取无厌，抵暮无有垂手而归者。使乡氏日瞻一二百人，自然膏血尽矣，何为是不困耶？且有老奸巨蠹，累犯断停，置身无所，专务剌探县道。持其短长，苟或不容，则假托姓名，妄兴词讼。官吏畏之，无敢不留。公事一入其手，则舞文弄法，拢害公私。正如诏旨之所谓者，可不逐乎？伏望申严行下，提刑司常切觉察。如有违戾去处，即依赦敕，指挥按劾施行。私名冒役之人，一例依条断罪。诏令户部申严行下，其昨降指挥，令诸路监司参照裁定吏额，至今未见申到去处。仰本部限一月催督，如依前违戾，具监司职位姓名，申尚书省取旨。十二月七日，臣僚言，州县公吏，每月请受从长官给券，按月以支，不许借请，不许以次官书判。乞备坐见行条法及节次，承降指挥，下诸路监司并所部州县，常切道守。令后公吏借请，一岁通不得过两月。如过数借请，其借请之人，及判状帮书官吏，并计赃断罪。及乞从户部，不时取索躯磨。将违戾去处，按劾施行，从之。以上《中兴会要》孝宗乾道二年五月十七日，户部言，提举江南东路常平茶盐公事李庚奏，今后吏人陈理身役，，虽有叙法，更令本州县保明，申常平司。录元犯重行覆实，本部契勘，缘已有见行条法。指挥该载，虑州县奉行不虔，欲行下诸路常平司，钤束所部州县，常切遵守，母致违戾。从之。五年三月二十七日，臣僚言，乞严行禁戢，监司州县公吏，非因差出，不许借请。令诸路监司互察。从之。六年八月二日，试宗正少卿兼户部侍郎王佐言，乞令提举常平司，委州之主官，官限两月，取索属县额内公吏看详。如委有违条冒役人，即行勒罢。如收叙应法听令在役，仍将各县公吏姓名，揭于板榜。其称再入役者，略具所叙之因，俾氏通知，岁终一易。论诉冒役者，必须指其元犯刑名，与收叙不当，因依如根究得实。监司守令，当职官，依绍兴二十六年八月指挥坐违制之罪，或奸民挟私妄诉，亦科反坐。从之。九年闰正月七日，详定一司敕令，所言契勘。诸州衙职解发补官。乾道令称孔目官，每州补一名。年满解发赴阙补官。缘政和二年二月九日，指挥都知兵马使改为都史。昨修书曰，照都史二字，作都吏字，改移为孔目官。令看详，合将上条内孔目官三字，依旧作都知兵马使为文。从之。七月十九日，浙西路安抚司，言本司人吏年劳补进义，副尉存留，充主管文字碱年，窃缘本司系掌行一路事务，其主管文字，实历三年，应办委是繁重。乞欲将人吏补受充主管文字三年，为任年满无遗阙，许转一官离司。从之。以上《乾道会要》。淳熙元年十一月七日，诏将吏职副尉职名，依旧法隶都官。二年二月十日，福建提刑叶南仲言，郡县狱吏，推行重禄。今职级押隶之下，有推司，疑司，之下有代书，贴司，自推司以上，行重禄，代书贴司无禄也。是以每有狱事，则推司主行之，而贿赂公行，则在乎代书贴司也。狱成而无词诉，则众分其赂。有词诉，则贴司当之。又相与营救，止抵微罪。乞诏有司立定郡县狱吏额数，应在狱者，，并行重禄。如敢额外增置无禄人吏，并以违制论。令监司按察以闻。从之。四年九月二十八日臣僚言，乾道七年，太府寺丞王全福申请，乞将州县吏人，就提刑司试中，方许补充。近来州军循习，久例，皆不试补。乞令诸州军法司习学，并知晓法律。不系习学人，解赴提刑司，令检法官依条收试。逐州不限所取人数，将试中人籍，记姓名行下本州。元习学人外，其余人数，，如诸州无合格人，及日后阙少，诸司许名申提刑司选差。诏诸路州军，每岁专委通判试补。将试中人籍记以备差补。五年四月八日，诏诸路提刑司，行下所属应州县承勘人吏，并从上名选差，谙晓鞫狱人。从大理评事周请也。绍熙三年五月二十九日，臣僚言，伏睹法文，应州县分为等降，许置吏额，皆有定数。近者所至，多于额外。巧作各色添置。乞行下监司守令，照应见行条制，额外一人不许存留。揭示姓名，使民通知舍是。许人越诉，庶内民不被其侵渔之害。从之。庆元六年六月二十四日，臣僚言，州府吏人，资级自正额，手分递迁都孔目官，及点检文字。其衙前职员资级，自客司客将递迁押衙等。昨来临安府，陈乞本府，系车驾驻驿之地，事务不一，委是勤劳，窃见两浙转运司人吏年满，已降指挥补承信郎。缘本府与外郡不同，比漕司尤重，乞比附开封府格法，上降二等补承信郎。欲乞除两浙转运司，临安府，自依见行条法指挥外，今后诸路监司州军人吏，并衙职等，并不许解发所有已保明部之人，亦不许补受。庶免攀援侥滥之弊。仍乞令敕令所循立成法。从之。
　　馆职
　　【祖宗官制】：旧制：馆职有三等，所谓直昭文馆，直史馆，直集贤院。直秘阁号正馆职。其次集贤校理，秘阁校理，为初除职外，若选人入馆，则秘阁校勘。又有校勘黄本之外，为馆职之基也。国朝选除馆职，若三人及第，并制科，或经筵台谏官方得之。自余须宰执被诏，各兼所知。方召试赋论各一篇，但方理粗遣无犯者，皆不落。或上知名而付召试者亦外。乃为仕途之荣遇，故号登瀛。而卿相之贵，鲜有不出此途者。逮熙宁中，王安石当国，喜用新进少年，主行新法。遂不由召试，而直除馆职。由是茸轻薄之士，得以滥厕儒馆，时已不知贵。况崇宁而后，肪增为九等职，以为赏功之格。自是俗冗不学之徒，及婴儿孺子，或胥吏之后叨窃馆阁之名，孰为贵哉？至元丰更官制，以著作秘书郎为□等，其次佐郎校书郎，又其次以正字待。未口朝官及选人，皆取时学名士，无复召试矣。至于崇宁后，多处恩幸。至于伎术之子，戎狄四裔，皆预此除，岂止茸不学之徒耶？由是儒馆养贤之名扫地矣。详见试字。
</div>
    <div class="pagination">
<a href="永乐大典残卷_page320.html">上一页</a><span>...</span><a href="永乐大典残卷_page316.html">316</a><a href="永乐大典残卷_page317.html">317</a><a href="永乐大典残卷_page318.html">318</a><a href="永乐大典残卷_page319.html">319</a><a href="永乐大典残卷_page320.html">320</a><span class="current-page">321</span><a href="永乐大典残卷_page322.html">322</a><a href="永乐大典残卷_page323.html">323</a><a href="永乐大典残卷_page324.html">324</a><a href="永乐大典残卷_page325.html">325</a><a href="永乐大典残卷_page326.html">326</a><span>...</span><a href="永乐大典残卷_page322.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
