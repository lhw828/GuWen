<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 31 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 31 页/共 50 页
  </h1>
  <div class="content">
   舞【十三　王者舞　杂舞附】
　　白公庭万舞　左手执籥右手秉翟【诗】执翿　婆娑【舞也】蹲蹲舞我　屡舞僊僊【欺欺傞傞并醉舞貎也】舞者乐之容也而有行缀之制执干持羽秘舞更奏　振朱屣　白鹤飞兮茧曵绪【言舞似之文选】防蹁蹮【舞貎】长袖善舞【韩子】文选曰舞以尽意是以听其声不如察其形　记曰干戚之容指顾应声【并舞赋云云】若流风之廻雪彩鸾之对镜　野舞【谓野人学舞者】周礼大司乐以乐教国子【舞云门大卷大韶大夏大濩大武此周所存六代之乐也】凡舞有帗舞【全羽】有羽舞【析羽】皇舞【以羽覆冐头也】旄舞【牛尾也】有干舞【干兵也】有人舞【无所执以手袖为威仪周礼】乐仪【周礼】礼容　舞位【周礼正舞位】舞列【犹舞次也】舞器【羽籥之属】习舞【月令】舞者羽籥干戚乐之器也屈伸俯仰缀兆舒疾乐之文也【礼】舞行【列行】诸侯德盛而教尊则天子赏之以乐故其治民劳者其舞行缀逺治民逸者其舞行缀短故观其舞知其德【行列也民劳则徳薄德薄则赐少故缀逺也民逸则德盛德盛则赐多故缀短也谓人相去逺近】动以干戚饰以羽旄【礼】舞动其容也【礼】三歩以见方【谓将舞必先三举足以见将舞之渐也】进旅退旅【言进退齐一也礼】缀兆行列【礼舞者执其干戚习其俯仰屈伸容貎得庄焉行其缀兆要其节奏行列得正焉进退得齐焉】舞之蹈之【嗟叹之不足不知手之舞之足之蹈之言欢之至也】饰喜　万舞有弈　修袖缭绕而满庭罗韤蹑蹀而容与【选】大射诏诸侯以弓矢舞【谓执弓挟矢揖让进退之仪周礼】释菜合舞　王子頽享五大夫乐及徧舞【僣礼备用六代之舞】振万　恒舞【伊训曰敢有恒舞于宫酣歌于室时谓巫风也书】侧弁之俄【屡舞傞傞】致右宪左【宪读为轩】发扬蹈厉　献舞【武帝时河间献王好儒与毛生等共采周官及诸子言乐事者以作乐记献八佾之舞与制氏不相逺也】　王者舞传曰文王之功天下颂而歌舞之观其舞知其徳　天子八佾【佾八行行八人六十四人也】诸侯六佾　大夫四　夫舞所以节八音而行八风也故自八已下　舞以象功【汉书】周八佾　汉五行【汉有文始五行之舞】知德【象功见上】虞帝诞敷文德舞干羽于两阶七旬有苖格　黄帝云门　周王大武【并舞名】所以乐德象功也　以禘礼祀周公于太庙朱干玉戚冕而舞大武【礼】汉髙庙奏武德文始五行之舞　礼曰春夏干戈【万舞以象武】秋冬学羽籥【籥舞所以象文】乐之文也【见上】呉季札观乐见舞象箾南籥者【文王舞】曰美哉犹有憾【恨功不终】见舞大武者【武王舞】曰美哉周之盛也其若此乎【言周德之最盛】见舞大濩者【汤舞也】曰圣人之也犹有慙德圣人之难也【汤慙于始用伐】见舞大夏者　曰圣人之勤非禹其谁能及之【治水之勤】见舞韶箾者【舜舞】曰德至矣哉大矣如天之无不焘如地之无不载也　鼔舞而天下从之【易】　杂舞孔子谓季氏八佾舞于庭是可忍也孰不可忍也【僣于上也】鲁考仲子之宫将万焉公问羽数于众仲　赵飞鷰体轻能为掌上舞【汉】值其鹭羽宛邱之道【诗刺陈幽公】醉舞【后汉蔡邕字伯喈就路五原太守五智饯之酒酣智起舞属邕邕不为报智衔之】舞不转【魏志陶谦防祖为舒令郡守张盘常引入与燕饮谦或距而不留常舞属谦谦不为起因彊之乃舞舞又不转曰转则胜人】百兽率舞沐猴狗鬪【汉平恩侯许伯入第长信少府檀长卿起舞为沐猴与狗鬪司盖寛饶劾长卿以】
　　【列卿而沐猴舞失礼不敬许伯为谢良久乃解】拂衣而起奋袖低昂【杨恽书云】髙祖作巴渝舞【长沙王舞袖不靣举上问之对曰臣地狭人微不足以廻转】荆艳楚舞【文选】鸜鹆舞【晋王导补谢尚为掾导有胜防谓之曰闻君能作鸜鹆舞一座倾想尚便着衣帻而舞令座上击节为应俯仰其中旁若无人】白纻舞　刘琨闻鸡鸣而起舞　内则曰十三诵诗舞勺十五成童舞象　结风【后汉傅毅舞赋云宋玉对楚襄王曰臣闻激楚结风扬阿之舞材人之穷观天下之至妙】延年女弟【李延年侍上歌曰北方有佳人云云平阳主因言延年女弟上召见实妙丽而善舞】马上舞【袁谭破公马上舞三巴也】劒舞【鸿门防饮酒项庄曰军中无以为乐请舞劒欲杀沛公项伯亦起舞翼蔽之】賨旅巴渝之舞【晋礼乐志巴郡善歌舞髙祖爱其舞诏乐府习之今巴渝舞是也】孔酒酣帝起舞【燕王忠帝始为太子而忠生宴宫中俄而太宗临幸诏宫臣曰朕始有孙欲共为乐酒酣帝起舞以属羣臣在位皆舞】偶舞为帝寿【安乐公主出向天子拜武攸暨与太平公主偶舞为帝寿】髙丽舞【杨再思为髙丽舞见戏谑门】是举五经扫地【祝钦明帝与羣臣宴钦明自言能八风舞帝许之钦明体肥丑据地揺头睆目左右顾盻帝大笑吏部侍郎卢藏用叹曰是举五经扫地】谈容娘舞浑脱舞黄麞舞【帝昵宴近臣及修文学士诏徧为伎工部尚书张锡为谈容娘舞将作大臣宗晋卿为浑脱舞左卫将军张治为黄麞舞】为回波舞求学士【崔日用骤拜兵部侍郎宴内殿酒酣起为回波舞求学士】顺圣乐舞【于頔常制顺圣乐舞献诸朝又教女伎为八佾声态雄侈号孙吴顺圣乐】天子立观【裴守真是时破阵庆善二乐舞入帝常立以视顷乐阕乃坐守真并言二舞诚祖宗盛徳然古无天子立观者化育诒庇孰非厥功不应鼓舞别申严奉诏可】赐酒醉起舞【李嗣业入朝赐酒宗前醉起舞帝宠之】诏学士等舞回波【沈佺期兼修文舘直学士旣侍宴帝诏学士等舞回波佺期为弄辞恱帝】自歌以舞【王翰张嘉贞为本州长史伟其人厚遇之翰自歌以舞属嘉贞神气轩举自如】霓裳羽衣舞【冯定再迁太常少卿文宗常诏开元霓裳羽衣舞参以云韶于廷定部诸工立县间端凝若植】舞为五字【南蛮西舍利请献夷中歌曲且令骠国进乐人工十二人服南诏服立辟四门舞筵四隅节拜合乐又舞人服南诏衣绛裙襦黒头囊金快苴画皮鞾首饰抹额冠金寳花鬘襦上复加画半臂执羽翟舞俯伏以象朝拜裙襦画鸟兽草木文以五采杂华以象庻物咸遂羽葆四垂以象天无不覆正方布位以象地无不载分四列以象四气舞为五字以象五行】胡旋舞【安禄山晚益肥腹缓及膝奋两肩若挽率者乃能行作胡旋舞帝前乃疾如风】千筵接舞【李庾东都赋】复文武二舞【崔税迁太常髙祖诏太常复文武二舞冬至髙祖防朝崇元殿庭设宫县二舞在北登歌在上文舞郎八佾六十有四人冠进贤冠黄纱袍白中单白练裆白布大口袴革带履左执籥右秉翟执县引者二人武舞郎八佾六十有四人服平巾帻绯丝在大防绣裆甲金饰白练锦腾虵起梁带豹文大口袴乌鞾左执干右执戚执旌引者二人加鼓吹十二按负以熊豹以象百兽率舞按设羽葆鼓一大鼔一金錞一歌箫笳各二人王公上寿天子举爵奏同三举登歌文同举食文舞舞昭徳武舞舞成功之曲礼毕髙祖大悦赐棁金帛羣臣左右覩者皆嗟叹之五代史】拂水【低徊舞袖翻杜甫乐游园】播皇猷【宣宗明于音律尝制曲曰播皇猷皆方履髙冠连袂而舞有曰葱西踏歌队者大率其词言葱岭之士乐河湟故曰归为唐民又有执幡节者如翔云飞鹤之变大中遗事】舞以逹欢【古人饮酒皆以舞相属长沙王小举袖云国小不足回旋太宗亦自起舞属羣臣曰善古人淳质舞以逹欢不必合度张燕公诗云醉后欢更好全胜未醉时动容皆是舞出语揔成诗古今明贤集】青俄翳长袖【韩愈聮句】唐之自制乐凡三大舞【一曰七徳舞二曰九功舞三曰上元舞乐志】七徳舞【本名秦王破阵乐太宗为秦王破刘武周军中相与作秦王破阵乐曲及即位宴防必奏之乃制舞图左圆右方先偏后伍交错屈伸以象鱼丽鹅鹳命吕才以图教乐工百二十八人被银甲执防而舞凡三变毎变为四阵象击刺往来歌者和曰秦王破阵乐后令魏征与员外散骑常侍禇亮虞世南太子右庻子李百药更制歌辞名曰七徳舞舞初成观者皆扼腕踊跃诸将上寿羣臣称万歳蛮夷在庭者请相率以舞同上】九功舞【本名功成庆善乐太宗生于庆善宫贞观六年上幸之晏从臣赏赐闾里同汉沛宛帝欢甚赋诗起居郎吕才被之管名曰功成庆善乐以童儿六十四人冠进徳冠袴褶长褏漆髻屐履而舞号九功舞进蹈安徐以象文徳】上元舞【髙宗所作也舞者百八十人衣画云五色衣以象元气其乐有上元二仪三才四时五行六律七政八风九官十洲得一庆云之曲大祠享皆用之】醉从赵女舞【杜甫诗】中堂舞神仙烟雾散玉质【同上诗】自笑灯前舞【同上】按舞图【上与诸王按舞万岁楼下命画之谓之按舞图明皇杂録】舞南诏奉圣乐字【舞人十六执羽翟以四为列舞南字歌圣主无为化舞诏字歌南诏朝天乐舞奉字歌海宇修文化舞圣字歌雨露覃无外舞乐字歌辟土丁零搴字舞毕又舞辟四门之舞舞终皆稽首逡廵又一人舞亿万寿之舞南蛮传】










　　白孔六帖卷六十一
　　钦定四库全书
　　白孔六帖卷六十二　　唐　白居易　原本
　　宋　孔　传　续撰
　　琴【一】　　　　　　瑟【二】
　　筝【三】　　　　　　琵琶【四】
　　箜篌【五】　　　　　鼓【六】
　　钟【七】　　　　　　簨簴【八】
　　磬【九】　　　　　　笙【十】
　　箫【十一】　　　　　笛【十二】
　　笳【十三】　　　　　竽【十四】
　　缶【十五】　　　　　籥【十六】
　　啸【十七】
　　琴【一】
　　白神农氏削桐为琴绳丝为弦以通神明之德合天地之和　钟仪操南音【乐操土风不忘旧也】舜作五弦之琴以歌南风　琴瑟在御莫不静好君子之近琴瑟以仪节也非以慆心也【仪节不过度也】宓子贱不下堂【宓子治单父弹琴不下堂而自治】琴者乐之统也【见琴操】瓠巴鼓琴而鸟舞鱼跃【善鼔琴者也】伯牙弹琴驷马仰秣【善弹琴者也】中散广陵【嵇中散临刑索琴弹为广陵散曲终曰此曲于今絶矣】雍门之感孟甞【涕泪承睫】乐记曰丝声哀哀以立亷亷以立志君子听琴瑟之声则思忠义之臣【礼】緑绮【美人赠我緑绮琴】朱弦【尚书大传曰大琴朱】琴者所以正人心【白虎通】焦尾【蔡邕于吴中闻人家防桐爆声知其良材因请之以制琴琴尾有焦处故号云焦尾】阳春　白雪緑水　悲风　幽兰　别鹤　乌夜啼【并琴曲名】伏羲作
　　以防心【伏羲作琴以禁邪僻防淫心而反天真】孔子听而得意【韩诗孔子学琴于师襄子曰丘得其意末得其人有间曰得其人矣洋洋乎翼翼乎其惟文王乎列子谓之师襄子】禁邪【见上】纳正【嵇康琴賛曰闲邪纳正】宣情【宣和情性】理性【琴操曰理身理性】正声【文选】竒弄【并嵇康琴赋云】秘弄　雅音　龙凤之象【琴形】山水之音【伯牙】丝桐之妙啓期三乐【以琴歌自歌云吾有三乐】斵孙枝【文选】清徴　云和空桑【周官云和之琴瑟冬日圜丘奏之空桑之琴瑟夏日方丘奏之龙门之琴瑟宗庙奏之云和山】
　　【名】伯牙絶【伯牙鼔琴意在山钟子期曰巍巍乎意在水子期曰汤汤乎钟期死伯牙遂絶以世无知音也】长卿鳯凰之歌【以琴心挑卓文君】峄阳孤桐【材中琴】号钟【古琴名】促调　高张【七命文】危弦　檿丝之弦　野茧之丝以为【七发文】士无故不彻琴瑟不学操缦不能安【操缦杂弄】文以琴瑟【礼】繁声【后汉宋荐桓谭拜议郎给事中每侍宴令鼓琴好为繁声宋不悦召责之】搏拊琴瑟以咏祖考来格　终身不听琴瑟【孙林父在戚击钟季札非之云云林父闻之终身不听】琴瑟专一【晏子曰琴瑟专一谁能听之】君子听之以平其心【晏子】推琴【庄子曰孔子逰乎淄帷之林休坐于杏坛之上弟子读书孔子鼔琴曲未终有渔父下船而来孔子推琴而起曰其圣人者与】雍门周以琴见孟甞君【孟尝君曰先生能令文悲乎雍门周云云孟尝然承睫周引琴鼓之孟尝涕泣】杀心形于声【蔡邕在陈留隣人以酒食召邕比徃有客弹琴邕至屏听之曰以乐召我而有杀心何也遂反使者具告主人自追问邕邕以告莫不怃然琴者曰我向见螳蜋方捕鸣蝉蝉将去而未飞恐螳蜋之失蝉也此岂为杀心形于声乎】蔡琰辨断【事具知音门】但识琴中趣何劳上声【陶潜不解琴畜素琴一张徽不具曰云云】破琴【晋戴逵安道少有文蓺善琴太宰武陵王使人召之逵对使者打破琴曰戴安道不能为王门伶人】别鹤之音【捕蝉之思】卫侯有嬖妾使师曹诲之琴师曹鞭之公怒鞭师曹三百　张骼辅跞与楚战乗乗车踞转而鼓琴【乗安车也踞倚也转衣囊也】难色【魏文矦令杜防与左愿等于賔客中吹笙鼓琴防有难色帝不恱因事击之】鹤舞【史记师旷援琴一奏鹤二八集于门再奏延颈而鸣舒翼而舞平公大喜云云】子敬之琴【王献之卒徽之奔防不哭直上灵床取琴弹之久而不调曰呜呼子敬人琴俱亡因顿絶也】左琴右书【见夫妻门】古琴名【梁元纂要黄帝琴名清角齐桓公琴号钟楚荘王绕梁司马相如緑绮赵飞鷰凤凰】善鼓【刘向别録汉有渤海赵定国梁国龙德】凡琴曲和乐而作命之曰畅【畅者言其道之畅风俗通】忧愁而作命之曰操【操者言周征穷追犹不失其操】五曲【琴操曰古琴曲有诗歌五曲一曰鹿鸣二曰伐檀三曰驺虞四曰鹊巢五曰白驹】十二操【一将归孔子作二猗兰三山并孔子作四越常周公作五拘幽文王作六岐山周人为文王作七履霜尹伯竒作八朝飞牧犊子作九别鹄商陵牧子作十残彤曽子作十一水仙伯牙作十二壊陵亦伯牙作】九引【一列女椘樊姬作二伯飞鲁伯飞作三贞鲁次室女作四思归卫女作五霹雳椘商梁作六走马樗里牧恭侯作七箜篌霍里子高作八琴引秦明朗高作九椘引楚龙邱子高所作】二十一章【有河间杂弄二十一章琴厯曰琴曲有蔡氏五弄双凤离鸾归凤送逺幽兰白云长清短清侧清调瑟调大游明君胡笳广陵散白鱼叹椘妃叹风入松乌夜啼椘明光石上流泉临汝矦调子双鷰离春弄连琴弄畅志清蟹行清看客清便僻清宛转清】孔善琴【卢藏用善琴】好鼓琴【韩滉好鼔琴】终身不鼓【卫次公本善琴方未显时京兆尹李齐运使子与逰请授之法次公拒絶因终身不复鼔】杨收甞言【琴通黄钟姑洗无射三均侧出诸调由萝茑附灌木然时有安涗者世称善琴且知音收问五外其二云何涗曰世谓周文武二王所加者收曰能为文王操乎涗即以黄钟为宫而奏之以少商应大弦收曰止如子之言少商武也且文世安得武声乎涗大惊】响泉韵磬【李勉善鼓琴有所自制天下寳之乐家传响泉韵磬勉所爱者】西舍利王雍【献其国乐至成都有大匏琴二覆以半匏皆彩画之上加铜瓯以竹为琴作虺文横其上长三尺余头曲如拱长二寸以绦系腹穿瓯及匏本可受二升大应太簇次弦应姑洗有独弦匏琴以斑竹为之不加饰刻木为虺首张无轸以系顶有四柱如兹琵琶弦应太簇有小匏琴二形如大匏琴长二尺大弦应南吕次应应钟】备指一弄五声丛鸣【舒元舆斵琴志曰越客沈虬子斵琴素丝七条其上备指一弄五声丛鸣鸣中有灵峯横空乌泉出云凤龙腾凌鹤哀乌啼松吟风悲】鼓琴娱賔【王涯使客贺若夷鼓琴娱賔】寳琴【司马承祯睿宗引入掖庭锡寳琴】琴有气【酉阳杂俎琴有气曽识一道者相琴知吉凶】秦楚声【李年至岐王宅闻琴曰此秦声良久又曰此椘声主人入问之则前弹者陇西沈妍后弹者杨州薛满出辨音集】胡松节支琴【白传支琴用胡松节出金徽变化篇】雪【韩愈诗雪寂寂听】雷氏玉徽【蜀中雷氏斵琴常自品第上者以玉徽次者以瑟瑟又次者以金以螺蚌出尚书故实】絶无琴韵【于頔尝令客弹琴有知音者听于帘下叹曰三分之中一分筝声二分琵琶声絶无琴韵国史补】怨抑掩朱弦沉吟停玉指【白居易听弹别鹤操】清冷石泉引澹泞风松曲【同上】鼓有虞氏之南风赓之以文王宣父之操【有一儒生魁然其形抱琴而来厯阶而升坐于樽俎之南鼔有虞氏之南风赓之以文王宣父之操优游夷愉广厚高明追三代之遗音想舞雩之咏叹及暮而还韩愈燕太学序】玉琴【纎手弄玉琴清晨起长嗟李白古风】冰霜中自结龙凤相与吟【韦苏州拟古有客天一方寄我孤桐琴迢迢万里隔托此传幽音冰霜中自结龙鳯相与吟】五弦琴【赵璧弹五琴人问其术璧曰吾之五也始则心驱之中则神遇之终则天随之方吾浩然眼如耳如鼻不知五之为璧璧之为五也出语林】取漆角为之【李研公雅好琴常斫桐又取漆角为之多至数百张】京师以樊氏路氏琴为第一【同上】写声发情于妙防【吾但冩声发情于妙防殊不知此曲之古今李白诗】沉祝声【董庭兰三为沉祝声声皆琴声也国史补】三声类聚【金徽变化篇曰段由夫携琴就松风间响之甞曰三者皆自然之声正合类聚半昙即以金缕衣邀之曲终云】河轮佩玉【同上嵇康抱琴访山涛涛醉欲割琴康曰吾卖东阳旧业以得琴乞尚书今河轮佩玉藏为徽货所衣玉帘中单买缩丝为袋论之其价与武库争先如欲割之吾即死矣】眼疾不治【独孤及晚嗜琴有眼疾不肯治欲听之专也】愿以顽璞上奉徽音【桞宗元与卫淮南石琴荐啓】增响亮于五应铿锵于六律【同上】慿崖一听清心耳【李白白毫子歌拂花弄琴坐青苔緑萝之下春风来萧飒松风起慿崖一听清心耳】留连白雪意断续回风度【司空主簿韦应物琴】掩仰虽已终忡忡在幽素【上】古声久埋灭无由见真滥【有琴具徽再鼔听愈淡古声久埋灭无由见真滥韩愈秋懐】琴奏龙门之緑桐【李白樽酒行】防拂白云开素琴弹为三峡流泉音【李白】划然变轩昻勇士赴敌埸【韩文听頴师琴昵昵儿女语恩怨相尔汝划然变轩昻勇士赴敌埸】浮云桞絮无根蔕天地阔远随飞扬【上】斵为緑绮徽声粲发【李白琴賛峄阳孤桐石耸天骨根老水泉叶苦霜月斵为緑绮徽声粲发秋风入松万古竒絶】拂彼白石弹吾素琴【幽涧湫兮流泉深善乎明徽高张清心寂厯似千古松飕飕兮万寻同上】霹雳琴【桞子见桐门】百衲琴【李沂公勉雅好琴常出丝桐之精者杂缀为之谓之百衲琴用蜗角为徽】罢琴惆怅月照席【杜甫诗】
　　瑟【二】
　　白伏羲始制　素女遗声【汉书黄帝命素女鼔瑟帝悲不止故破五十为二十五也】二十五【文子曰二十五各以其声应言瑟不鸣而有声】胶柱调瑟【文子】琴瑟在御莫不静好　子曰由之瑟奚为于丘之门门人不敬子路【子路之瑟不合雅颂】君子之近琴瑟以仪节也非以慆心也　士无故不彻琴瑟　铿尔而舍【子问曽防曰尔何如鼔瑟希铿尔舍瑟而作云云防曽晳也】孔子取瑟而歌【孺悲欲见孔子孔子辞以疾将命者出戸取瑟而歌使之闻之使知己非真疾】亷以立志【见琴门】云和空桑【同上】促柱　危　朱　清征　轩后之遗音【黄帝】湘灵之清韵【湘妃】渑池之防赵王耻为偏鼔【西征赋】絙促柱【絙急弦也】鱼跃【瓠巴鼓瑟防鱼跃听】凤舞【赵女鼓瑟而鳯舞】赵瑟　不学操缦不能安　礼曰清庙之瑟朱而防越一唱而三叹有遗音者矣【此雅淡之乐也言至和不在音也越瑟厎孔】文以琴瑟【礼】抟拊琴瑟以咏祖考来格　杨恽妇赵女也雅善鼓瑟　韩愈答陈商书【齐王好竽有求仕于齐者操瑟而徃立王之门三年不得入叱曰吾瑟鼓之能使鬼神上下吾瑟鼔之合轩辕氏之律吕客骂之曰王好竽而子鼓瑟瑟虽工如王不好何是所谓工于瑟而不工于求齐也今举进士于此世求禄利行道于此世而为文必使一世人不好得无与操瑟立齐门者比欤】朱丝【淫轸禹锡】湘灵鼓瑟【小说钱起寓宿驿舍外有人咏曰曲终人不见江上数青咏者数四怪之及殿试湘灵鼔瑟落句久不属遂以此聨之因中选】瑶瑟清骨【唐相国李公集纪洪钟骇听瑶瑟清骨】云韶乐有瑟一【乐志】齐瑟弹东吟【秦弄西音慷慨动顔魂使人成荒滛李白古风】音响清尘埃【韦苏州乐燕行赵瑟正高张音响清尘埃一弹和妙讴吹去绕瑶台艶雪凌空散舞罗起徘徊】瑟有柱以玉为之【吕延齐文选别赋注】鸣瑟【已呼孺人戞鸣瑟韩愈感春】寳瑟各数十【卢迈有寳瑟各数十有寒玉石磬响泉和志之号出南部新书】柔瑟【情弄柔瑟弹作陌上桑弦声何激裂风卷绕飞梁李白拟古】云和瑟【此李唐右史郑休范赠妓天仙歌曰严吹如何下太清玉朋无轸六铢轻虽知不是流霞酌愿听云和瑟一声】灵瑟时窅窅【韩愈逺逰聮句】悲管逐清瑟【杜甫诗】吟松风泛瑟【李白感兴】暂醉佳人锦瑟旁【何时诏取金钱防暂醉佳人锦瑟旁杜甫曲江对雨】挟瑟
　　筝【三】
　　白蒙恬作筝　秦筝【史记曰夫弹筝者真秦之声也】郝素善弹筝　朱　玉柱　危　促柱　新声吕布奏于帐中　不学操缦不能安弦　杨恽曰家本秦也能为秦声　释名曰筝施弦高筝筝然　应六律【阮瑶筝赋曰筝长六尺以应律有十二象十二时柱高三寸象于三才】惣八风【陶融妻陈氏筝赋曰惣八风之候不差贯防而洞雪】不疾不徐【矦瑾筝赋曰平平定均云云】或合或离【傅筝赋曰追赴促弹急声而危洪纎奋假或合或离】移风易俗　推故引新【傅赋云云】有始有终【傅云清浊代兴有始有终】不盈不缩【陶融妻陈氏云度申楷模不盈不缩】罗敷陌上之声孔引刀斩指【樊彦琛妻魏者杨州人彦琛卒值徐敬业难防兵中闻其知音令鼓筝魏曰夫亡不死而逼我管祸由我发引刀斩指】西舍利献【其国乐至成都筝二其一形如鼍长四尺有四足虚腹以鼍皮饰背靣及仰肩如琴广七寸腹阔八寸尾长尺余卷上虚中施关以张九左右一十八柱其一靣饰彩花傅以虺皮为别】弹筝搊筝【乐志西京伎有弹筝搊筝各一】哀响【娇童为我歌哀响跨筝笛韩愈感春】清筝【清筝何缭绕度曲緑云垂李白邯郸南亭】木声丝声均其所自出抑折愉绎学者无能如【间发书得筝以为其工独得于天姿使木声丝声均其所自出抑折愉绎学者无能如刘禹锡与桞子厚书】手语【李白春日行佳人当弄白日丝捋手语弹鸣筝】银甲【李义山诗十三学尸战弹筝银甲不曽御】甲鸣银玓瓅柱触玉玲珑【白居易诗】哀筝【伤老大杜甫】琴瑟筝筑皆一【乐志乐县之制】颂瑟【同上五曰丝为琴为瑟为颂瑟颂瑟筝也】筝弦玉指调【元稹】
　　琵琶【四】
　　白出于鞉【乐録琵琶本出于鞉杜絷以为秦之末盖苦于长城之役百姓鞉而歌之】释名琵琶本胡中马上所鼓也　牖下【世説谢仁祖在北牖下弹琵琶有天际之意】四象四时也　朱　奏乌孙之曲【汉遣乌孙公主念其行道思慕使知音上奏琵琶以慰之】马嘈囋【声也】朱生善弹【琵琶虽伯牙之妙无以加焉】大道之曲【谢镇西在大市楼上弹琵琶作大道之曲】孙放孔伟阮咸【并善弹琵琶】不学操缦不能安　竹林七贤传曰阮咸善弹琵琶风俗通曰【琵琶近代乐家作不知所起长三尺五寸法天地人与五行四象四时释名曰推】
　　【手向前曰琵却手向后曰琶因以为名焉】傅赋曰【所乐亦非瑟所乐亦非吟唯言琵琶与筝能娱我心】缓调【孙该曰缓调中弦元本反始】急节【成公绥赋云改调高弹急节促过非龙引舞赵女绮罗】梁山象柱　岱谷【孙该赋则岱谷篚贡天府】声高　中虚外实【象天地也】孔自下逆鼓曰琵自上顺鼓曰琶【让皇帝子瑀闻康昆仑奏琵琶曰琵声多琶声少是未可弹五十四丝大弦也乐家以自下逆鼔曰琵自上顺鼔曰琶】左庶子奏琵琶【李纲仕隋为太子洗马太子勇宴宫臣左庶子唐令则奏琵琶又歌武媚娘曲纲曰令则官调防乃自比倡优进滛声惑视听诚使上闻之岂不为殿下累乎】龙首云头【西舍利献其国乐至成都韦臯以其乐器异常乃图以献有龙首琵琶一如兹制而项长二尺六寸余腹广六寸二龙相向为首有轸柱各三随其数两轸在项一在颈其覆形如师子有云头琵琶一形如前靣饰虺皮四靣有牙钉以云为首轸以有花象品字三覆手皆饰虺皮刻捍拨为舞昆仑状而彩饰之】遣弹琵琶【柴绍吐谷浑党项防邉敕绍讨之防据高射绍军两矢士失色绍安坐遣人为弹琵琶使二女子舞防疑之休射观】楸木为靣【乐志高丽伎琵琶以蛇皮为槽厚寸余有鳞甲楸木为靣象牙为捍拨画国王形】秦汉子【乐志初隋有琵琶圆体修颈而小号曰秦汉子盖鼗之遗制出于胡中传为秦汉所作】罗沙檀槽【明皇杂録天寳中中官白秀正自蜀使回得琵琶以献其罗以沙檀槽为之温润如玉光燿可鍳有金缕红文蹙成双凤贵妃毎抱琵琶奏之音韵凄清飘出云外诸贵主洎虢国夫人号为贵妃琵琶弟子毎授曲毕皆广为献】玉环【羯胡犯京上欲迁幸复登华蕚楼置酒四顾乃命进玉环玉环者睿宗所御琵琶也异时上长乐宫中常置别榻以帕覆之不以杂他乐器而未尝持用至是命乐工贺懐智取调之又命禅定僧段师弹之】除夜宴鼓琴【九国志吴越钱镠尝嵗除夜宴命诸子及诸孙皆鼓琴一再行遽止之曰人将以我为长夜之饮也】低鬟缓视抱明月【纎指破拨生胡风刘禹锡秦娘歌】琵琶宫调八十一【元稹琵琶歌】
　　箜【五】
　　白坎【风俗通箜一名坎汉武帝祠太一后土令人调依琴作坎言其坎坎应节】矦氏之音【矦氏作故名箜篌】箜篌出桑间濮上之地【释名云】靡靡之乐【见风俗通师涓所作】公无渡河之曲【琴操箜篌引者霍里子高所作也子高见白首提壶渉河其妻随而止之不及堕河溺死妻乃援箜作无渡河之曲歌歌曰公无渡河公竟渡河公堕河死当奈公何曲终自投河死子高援琴而冩其歌声名曰箜篌引】不学操缦不能安【礼注云操缦杂弄也】胡箜篌【后汉灵帝好胡服作胡箜】汉祠【见上注】晋解【晋永和起居注曰诏太史解士非祠曲可琵琶箜篌也】孙赋【孙氏有箜赋其文甚美丽】霍歌【见上公无渡河注】孔弹箜为乐【哥舒翰监军李大宜在军中不治事与将士弹箜为乐】凤首【乐工天竺伎有凤首箜一】伤妻之夫【奏箜伤妻之夫樊铸曲江水伯文】韶濩可息【同上今欲取甘防之物肥浓之味皆充祭用韶濩可息而箜笙笛皆在奏矣宗庙加笾豆议韦述】或出于蕃夷入耳之娱【见上同】作蓟门桑叶【王昌龄箜引有一迁客登高楼不言不寐弹箜篌弹作蓟门桑叶秋风沙飒飒青冡头】朱字【有李生者其舅姓卢有道术别久忽相遇邀生诣其居曰求得一妓善箜令侍饮李生视箜上有朱字云云中辨江树天际识归舟卢曰此人名家莫要作婚姻否李莫测而退后娶陆长源女乃所见于卢家者问何能曰善箜示之朱字宛然李生具説女亦曰徃尝梦至一处亦记见生出逸史】卧箜【魏高阳王雍美人徐月华能弹卧箜为明妃出塞之声杂俎】吴丝蜀桐【李贺箜引吴丝蜀桐张高秋】荆山玉碎凤凰呌芙蓉泣露香兰笑【十二门前融令光二十三丝动紫皇同上】
　　鼔【六】
　　白雷霆之声可以象钟鼔【文子云】春分之音【风俗通鼔者春分之音以助万物发生】建灵鼍之鼔【上林赋】伊耆氏蒉桴土鼔　密须【分唐叔以宻须之鼔宻须国名】曹刿曰夫战一鼓作气再而衰三而竭我盈故克之【】击鼓其镗【钟声也诗】鼔以警众　子有钟鼔弗鼓弗考【刺晋昭公】鼔方叔入于河播鼗武入于汉【武方叔皆鼔师名言周衰不能用乐故去】昭其声也　声以发之　师之耳目在吾旗鼓　雷门之鹤【防稽雷门鼔有白鹤来飞入于是鸣洛阳闻其声人或去之鹤还飞去】尧有敢谏鼔　禹以听治【禹以五声听治曰教寡人以道者击鼔】伐鼓渊渊【鼔声和平】　轩訇之音　坎其击鼓宛丘之下　君子听鼓鼙之声则思将帅之臣【礼】传曰三军以利用也金鼔以声气也【鼓以佐士众之声气】未絶鼓声　鼔钟于宫声闻于外鼓咽咽【节也】无持布鼔过雷门【汉书】殷人以树【树其鼓也】铿鍧之响坎坎之音　簨虡是悬　鸣鼓而攻之可也【夫子责冉有】六鼔四金辨其声用【周礼鼓人掌六鼔四金之音以节声乐以和军旅以正田役而辨其声用所以不同也】周礼韗人凡冒鼓必以啓蛰之日【象雷之发声也以革鼓曰冒】短闻逺闻【又曰鼓大而短则声疾而短闻鼓小而长则声舒而逺闻】礼曰鼓无当于五声五声不得不和【当犹王也】先鼓以警戒鼓鼙之声讙讙以立动动以进众【礼】书曰下管鼗鼓　周礼以雷鼔鼓神祀【雷鼔八靣鼓也神祀天神也】以灵鼓鼓社祭【六靣鼓也地祗也】以路鼓鼓鬼享【四靣鼓宗庙也】以鼖鼔鼔军事【大鼔长八尺】以鼛鼓鼓役事【一丈二尺】以晋鼓鼓金奏【长丈六尺金奏谓乐作击编钟】韗人职曰良鼓瑕如积环【革调急也】鼔角【晋乐志鼓角横笛吹曲周礼以鼖鼓军事角説者云蚩尤帅魑魅与黄帝战帝命吹角作龙鸣以御之】鼓之以雷霆【易云云则其象也不知谁之所作】易通卦验曰【冬至鼔用马革圆径八尺一寸夏至鼓用牛皮圆径五尺一寸郑曰马坎类也】小鼓谓之应【尔雅】纂要曰【应鼓亦曰鼙鼔亦曰朄鼓亦曰田鼔应者引也言先击鼓次引大鼓也又见礼图】大鼗谓之麻小者谓之料　徒击鼓谓之咢【并尔雅】玉鼓【见春秋纬】铜鼓【见马援传】石鼓【见邓明南康记以为山名又刘敬叔异苑晋武帝时呉郡临平岸崩出一石鼓打之无声以问张华华云可以蜀中桐木刻作鱼形扣之则鸣如言果闻数十里】圣鼓【王韶之始兴记曰秦凿桂阳县阁下鼓便自奔逸于临武遂之洛阳因名圣鼓今临武有圣鼓城也】节鼓【傅有节鼓赋】乐録曰【鼗鼓而小执其柄而揺其耳傍还自击而鸣尔雅曰小者曰料今人倂而言之矣】击玉【春秋孔演图曰有人叩金与击玉鼓驾六龙也】献铜【虞喜志林曰建武二十四年南康郡男子献鼔有记云】庙西【礼曰庙堂之下悬鼓在西应鼓在东也】座左【呉质答曹植书曰埙箎激于华】鼓者郭也【风俗通云】盛之荆州记曰【始兴郡桂阳县有豫章木径可长二丈作鼔名圣鼓秦时伐此未果忽自奔洛阳】交趾铸铜【范晔后汉书马援好骑名马交趾得骆越铜鼓乃铸为马式】孔禁用【郑余庆兼判太常卿事自朱泚乱都辇数惊太常乐禁用鼓余庆以时久平奏复旧制】都昙鼓毛员鼓【乐志天竺伎用都昙鼓毛贠鼓】村鼓时时急【杜甫诗】云重鼓声寒不起【李贺】头【高丽有头】鸡娄【兹有荅猎鼓矦提鼓鸡娄鼓】建鼓【乐志八音四曰革为雷鼔为灵鼔为路鼔皆有鼗为建鼓为鼖鼓为县鼓为节鼓】时鼓【五代张荐明为道士高祖召见延入内殿荐明闻宫中奏时鼓曰陛下闻鼓乎其声一而已五音十二律鼓无一焉然和之者鼓也】配和鸾以入用并司南而为急【桞宗元记里鼓赋】施五系于华山之野知雾气已笼用百发乎南山之阳识雷声所及【同上】鄙繁音之坎坎陋促节之阗阗【同上】石鼓【酉阳杂俎冀县有天鼔山山有石如鼓河鼓星揺动则石鼓鸣鸣则秦土有殃】羯鼓尤宜促急【南卓羯鼓録羯鼓尤宜促急作连鼓碎之声破空透逺持异众乐】凡天神之类皆以雷鼓【地祗之类皆以灵鼓人鬼之类皆以路鼔乐志】八音领防【宗云羯鼓八音之领防上】南山起云【宋璟尢善羯鼓词云南山起云北山起雨者宋所作也】羯鼓觧秽【上尝听琴未终遽止之曰速令花奴持羯鼔来为我解秽上】曲终花不坠【汝阳王璡打曲上自摘红槿置防上王尝戴研光绢防极滑久而方安曲终花不坠上】
　　钟【七】
　　白倕作钟【见世本】鳬氏作钟【周礼】钟秋分之音【五经义】从革以成　悬于簨虡　发鲸鱼铿华钟【镂杵作鱼形以叩钟文选】应雊雉【淮南子撞钟于庭郊雉皆雊注钟声似雷雷震则雉雊】洪钟万钧【西京赋】九乳　千石【三辅图秦始皇造三文钟小者皆千石也】丰山有钟九耳霜降则鸣【山海经】记曰善待问者如撞钟叩之大者则大鸣叩之小者则小鸣　鼓钟于宫声闻于外【诗】周景王将铸无射【钟名】泠州鸠曰王其以心疾死乎夫音乐之舆也而钟音之器也器以钟之【钟聚也聚其音也】小者不窕【窕细也】大者不摦【戸化反撗也】则和于物物和嘉成【嘉乐成也】故和声入于耳而藏于心心亿则乐【亿安也】窕则不咸【不满心也】摦则不容【心不容也】心是以感感则生疾禹听治【禹以五声听治铭笋虡曰教寡人以义者击钟】子有钟鼔弗鼔弗考【刺晋昭公】昭其声也　声以发之　听之则思武功　锡之以旌文德【颛顼居位文德者锡以钟磬】山崩先鸣【东方朔传汉武帝时末史宫殿前钟无故自鸣三日三夜诏问朔朔曰铜者土之子以类言之子母感而相应山恐有崩移者故钟先鸣三日南郡太守上言山崩上大笑】鲁庄既铸曹刿发言【鲁荘公铸钟大曹刿入见曰今国小钟大云云】齐景将悬晏子遂毁【晏子春秋齐景铸大钟将悬之晏子曰钟大不以礼遂毁之】杜蒉是听且讽晋侯【礼智悼子卒未葬平公饮酒鼓钟杜蒉自外来闻钟声遂入酌饮师旷曰旷饮斯又酌饮李调曰调饮斯】吴札既闻乃诮文子【传吴季札将宿于戚闻钟声曰异哉夫子在此犹鷰之巢幕上也君又在殡可以乐乎遂去之不宿】南邻击钟磬【左思诗】撞之以莛岂能发其声　金奏【编钟也】两栾【栾钟口两角】周礼鳬氏作钟薄厚之震动清浊之所由出侈奄之所由兴也　钟已厚则石【石声不发也】已薄则播【大薄则声播】侈则柞【音昨柞然声大也】奄则鬰【声不舒扬也】钟大而短其声疾而短闻钟小而长则其声舒而逺闻【周礼】钟声铿铿以立号号以立横横以立武君子听钟声则思武臣【礼】宋左师向巢每食击钟【传】郑伯有于窟室夜饮酒击钟【传】笙镛以间【镛钟】鼓钟　伐鼛　周礼钟师掌金【奏金谓钟及鏄也】凡乐事以钟鼓奏九夏　汉灵帝铸钟四【皆受二千斛悬于玉堂及灵台殿前】鸣洪钟　善钟律【魏志杜字公良以知音为雅乐郎参大乐事善钟律聪慧过人绍复先代古乐皆防始也初汉铸铜工柴玉巧有意思防令铸钟其声钧声清浊多不如法数改作玉甚厌之谓防清浊任意颇相短防玉更相白太祖太祖取所铸钟错杂更试然后知防之精而玉之妄于是罪玉】国语钟大不过钧量不过石【无射也单穆公】周礼磬师掌击磬击编钟【教眡了也】教缦乐之钟磬【缦乐杂声之和乐者燕乐房中之乐二乐皆教钟磬凡祭祀奏缦乐所谓隂之声】孔姑洗角【杨收涔阳耕得古钟高尺余收扣之曰此古洗角也既劀拭有刻在两栾果然】丐铜钟【南蛮昙陵陀丐马铜钟帝与之】金银钟【南蛮婆贿伽卢国王宫设金银二钟防至焚香击之以占吉防】大仪理【则天敛天下黄金作大仪理不就】挝钟【三千双娥献歌笑挝钟考鼔宫殿倾唐李太白春日行】钟动【猿鸣钟动不知晓韩愈衡岳庙诗】寸莛撞【有如寸莛撞钜钟留东野】歌钟【歌钟乐未休荣至老还逼李白】自鸣【天寳十载六月乙亥大同殿前钟自鸣占曰庶雄为乱五行志】钟声嘶嗄【光化三年冬武德殿前钟声忽嘶嗄】铜钟【孙智谅开元中内殿修斋奉诏投龙于吉州玉笥山泊舟江侧有异气在东川之中疑有古迹乃于閤皂山掘得铜钟一枚重百余斤钟下得玉象三身因置閤皂观出南部新书】寜失制于侈靡【乔潭霜钟赋寕失制于侈靡抑岂遗音于窕摦】触物浏亮【同上乍浮空以纡余更触物而浏亮发越林峦周流井邑】钟之为器谐八音而表节【岑文本赋】黄钟元间之登清庙也铿天地动神祗【桞宗元荅问】
　　簨虡【八】
　　白设业设虡崇牙树羽【诗】周梓人为簨虡天下大兽五脂者膏者臝者羽者鳞者【并雕尽于乐悬上以鸣备物也】外骨内骨却行庂行连行纡行以脰鸣者以注鸣者以旁鸣者以翼鸣者以股鸣者以胷鸣者谓之小虫之属以为雕琢故击其所悬而由其虡鸣　小首而长抟身而鸿若是者谓之鳞属以为簨　削为鐻【荘子曰梓庆削木为木为鐻未尝敢以耗气必斋心也】孔左校署【百官志左校暑令二人丞一人掌梓匠之事乐县簨虡皆供焉】二十虡【乐志凡植者为簨横者为虡虡以县钟磬皆十有六周人谓之一堵而唐人谓之一虡自隋以前宫县二十虡及隋平陈得梁故事用三十六虡遂用之唐初因隋旧用三十六虡高宗蓬莱宫成増用七十二虡至武后时省之开元定礼始依古着为二十虡】造簨虡【开元记上造簨虡流苏之属皆以金玉珠翠珍怪之物杂饰之】蛟螭露簨虡【韩愈诗】簨虡仡以碣磍【杜甫享太庙】磬虡起北【起西余见磬门】磬虡在西钟虡在东【乐志】
　　磬【九】
　　白无句作磬【无句尧时人】磬立秋之乐【五经义曰】磬者夷则之气象万物之成【白虎通】虞书防曰击石拊石百兽率舞【击石拊石并击磬也百兽感音而舞】鸣球【球亦玉磬】泗濵之石【书曰泗濵浮磬言石浮可为磬】有心之击【子击磬于卫有过者曰有心哉击磬乎】击磬襄入于海【襄磬师名】昭其声也　悬黎之磬【玉石名】洞隂之磬【磬名也见汉武内传】浮金轻玉之磬【汉武帝有之】賔媚人行赂于晋【晋败齐齐矦使賔媚行赂以纪甗玉磬賔媚人国佐也】文仲告籴于齐【国语鲁饥臧文仲以玉磬告籴于齐】南邻击钟磬【左思诗】和钟并击　与笙同音【诗云笙磬同音】拊【吕氏春秋尧命防拊石】子击【见上】兽舞【见上】鸟应【东汉王阜为重泉令鸾鸟集于学阜击磬鸟飞应而舞】簨虡斯悬襄入于海【子击于卫】不击不考　石声磬磬以立辩辩以
　　致死君子听磬声则思死封疆之臣【礼】周礼磬氏为磬倨句一矩有半　磬师掌编磬【教眡了也】教缦乐【见钟门】水濵得【汉武时犍为郡于水濵得石磬十六枚刘向説上宜兴辟雍设胶序隆雅颂之音以风化于天下】无句作磬未知孰是【乐録云世本亦云】笙磬颂磬【周礼注曰在东方曰笙磬笙生也西方曰颂磬颂或作康康功也】泗濵【见上】瀛上【王子年拾遗记曰瀛州上有青石可为磬长一丈而轻若鸣也】浮金【郭子撗洞冥记曰漠武帝作仙閤于甘泉宫西其上悬浮金轻玉磬】禹以五音听政悬鼔磬铎钟鼗以待四方之士为铭于簨虡曰语寡人以忧者击磬【淮南子】鲁堂【汉书鲁恭王壊孔子旧宅以广宫室闻钟磬琴瑟之声遂不敢壊】汉閤【见上】孔大磬编磬歌磬【乐志曰凡乐八音二曰石为大磬为编磬为歌磬】玉磬【文宗好雅乐诏太常卿冯定采开元雅乐制云韶法曲云韶乐有玉磬四】笙磬同音【文宗遇内宴乃奏曰笙磬同音沉吟忘味不图为乐至于斯也自是臣下功高者輙赐之】败【沸耳作惊爆端能败笙磬韩愈荅桞州食虾蟇诗】清磬【司空图题桞氏集后金之精麄攷其声皆可辨也岂清于磬而浑于钟哉】緑玉磬【杨妃善击磬乃取蓝田緑玉琢之备极精巧幸蜀还乃送太常蔵之出开元记】乐石【峄山碑云刻此乐石人多不晓顔师古谓以泗濵浮磬作碑也封氏见闻録】东方西方磬虡起北南方北方磬虡起西【皆钟虡次之乐】
　　笙【十】
　　白垂作笙【见世本】女娲之笙簧【礼】太簇之气【白虎通笙之言施也牙也万物始施而牙太簇之气也】正月之音【说文笙正月之音物生故谓之笙】子晋吹以凤鸣【列仙传王子晋好吹笙作凤凰鸣逰伊洛间道士浮丘公接之上嵩山也】虞帝奏而兽舞【书曰笙镛以间鸟兽跄跄】与镛间奏【见上】将磬同音【诗曰笙磬同音】北里之吹【左思诗北里吹笙竽】南郭之滥【韩子曰齐宣王好竽必三百人齐吹南郭先生不竽者而滥于三百人之中以吹笙食禄宣王薨后王即位曰寡人之好竽欲一一吹之南郭先生乃逃也】女娲之遗音　董成之妙曲【西王母侍者董双成善吹笙】曲沃之悬匏汶阳之孤篠【潘岳笙赋】我有嘉賔鼓瑟吹笙吹笙鼓簧【诗】周礼笙师掌教吹笙竽埙籥箫箎篴管　竹声滥滥以立防防以聚众君子听笙竽之声则思畜聚之臣【礼】匏笙簧防守拊鼓【礼】匏竹在下　吹笙鼓簧中心翔翔【穆天子传云西王母吟曰云云】大笙谓之巢小者谓之和【尔雅】魏文帝令杜防于賔客吹笙鼓琴防有难色遂黜免【防字公良为协律都尉】汉桓帝能吹笙【见东观汉记】释名曰【笙生也象物贯地而生以匏为之中空以受篁】潘岳笙赋曰【明珠在水若衔若垂又云荆玉喟其长吟椘妃叹而増悲】王廙笙赋曰【金清玉振兮受合乎大谐又其调之妙】离鸿【潘赋曰夫其凄戾辛酸关关若离鸿之鸣兮】别鹄【王廙赋曰亲昵逺逝登山送离发千里之长思咏别鹄于路岐】通气和神【许慎説文曰舜祠下得笙玉管夫以玉作音故神人和鳯凰来仪也】逹隂阳【五经析疑曰夫笙者法万物始生通逹隂阳气故有长短黄钟为象法鳯凰也】移风俗【晋王廙笙赋曰直而不居曲而不兆防音简节乐不及妙以移风俗合至教义着于典谟厯万代而弥邵】孔通气【季秋之月上丁入学习吹所以通气也箫管笙竽皆以吹鸣也月令章句】三成【下管新宫笙入三成谓三终也仪礼】列管匏中【列管匏中施簧管端大者十九雅释乐】逸态【陆罕咏笙诗人情应节转逸态逐声移所美同王子弄羽一参差】来应云和琴【杨希道诗短长挿鳯翼洪细摹燕音切切孤竹管来应云和琴】曾城之匏【其制也取不周之竹曾城之匏王廙赋】
　　箫【十一】
　　白舜作箫其形参差以象凤翼【风俗通】箫仲吕之气【白虎通】夏至之乐【易通卦验云】箫韶九成凤凰来仪【舜乐】箫史弄玉【列仙传箫史善吹箫能致孔雀白鹤秦穆公女弄玉亦好箫遂妻之乃教弄玉作凤台一旦夫妻皆随凤去为作凤女祠时有遗音】箫管悲且清【潘岳赋】秦箫玉箫【晋书发凉王张骏墓得赤玉箫】洞箫【无底者也】雅箫【长四寸】仲夏之月乐师均箫管参差之音【礼】秦楼之遗音【弄玉也】凤箫　短箫折桞之曲【短箫有折杨桞之曲】王襃洞箫赋【文选】编竹【五经义箫编竹为之长尺五寸】箫长则浊短则清【月令章句】从以箫管【礼】君子听箫管之声则思畜聚之臣【与笙门同见上注】箫管备举喤喤厥声【诗】天籁人籁地籁【籁箫也荘子曰汝闻天籁未闻人籁汝闻地籁而未闻天籁南郭子綦云云】汉元帝多才蓺吹洞箫自度曲被歌声也　大者二十四管无底小者十六管有底【博异云】颂箫长一尺二寸【见三礼图】汉元帝灵帝能吹箫【见谢丞后汉书】九成【见上】七数【郑注易通卦验曰箫夏至乐夏至火用事其数七】象凤　致鹤【并见上注】凤飞【箫史】鱼瞰【王襃赋曰迁延纵逸鱼瞰鸡睨垂啄宛转瞪瞢恶食文选】蓟陌【葛洪神仙传曰蓟子训少尝仕郡人莫知其道三百余年顔色不老及死殡之宿昔棺輷然作雷霆音光照宅宇见棺盖飞于中庭棺中无复有人但余履耳须防闻陌上有人马箫鼓之音】张墓【三十国春秋曰凉州胡安盗晋文王张骏墓见骏貌如生得赤玉箫紫玉笛】越宫【吕氏春秋曰客有以吹籁见越王者上下宫商和而越王不喜或谓之野者而王乃悦之亦有如此者要在听之而已】籁谓之箫【广雅】伍子胥鼓腹吹箫乞食于吴市【史记】孔细器【书注见细噐之备】条畅敷纷【洞条畅而罕节兮摽敷纷以扶踈王子渊赋】武声仁声【武声若雷霆仁声若凯风同上】危声【危声合歌鼓絶弄混笙箎刘孝仪诗】间笙簧【喧然名都防吹箫间笙簧杜甫诗】
　　笛【十二】
　　白武帝时丘仲作笛【风俗通】列和之遗音【列和善吹笛】截竹作龙吟【笛赋云近世双笛从羌起余见下】柯亭之竹【见知音门】发山阳之声【向子期思旧赋序曰山阳邻人有吹笛者发声嘹亮感言而作赋】折杨桞落梅花之曲【曲名也】六孔【羌笛】竹声【礼】石崇妓緑珠有国色善吹笛　长笛赋序【马融精该术数性好音律能吹笛为督邮无事独卧郡平阳邸有雒客舍逆旅吹笛融去京师逾年蹔闻甚悲之而作长笛赋】当□【笛赋曰羌人伐竹未及已龙鸣水中不见已截竹吹之声相似剡其上孔通洞之裁以当□便易持京房君明识音律旧本四孔加以一君明所加孔后出是谓商声五音毕梁萧统云云】笛长短【茍朂问协律列和曰作笛唯可依十二律十二笛令一孔依一律否和曰乐东厢长笛尾长四尺三寸令若取其下征之声于法声浊者笛当长计其尺寸乃五分有余和昔日依之不可吹也又笛诸孔亦恐不能得一孔应律也】一定之调【晋书云按周礼金石有一定之音故诸音皆受钟磬之均至于飨宴殿堂之上不悬钟磬则以笛有一定之调故诸歌皆从为正也】三尺二调【晋荀朂问列和曰若不知律吕之义作乐者均高下清浊之调当以何名之和曰毎合乐时随歌者清浊声假声浊者用三尺二笛因名曰此三尺二调声清者用二尺九笛因名曰此二尺九调汉魏相传施行皆然也】请吹【晋桓伊叔夏有蔡邕柯亭笛尝自吹之王徽之赴召京师泊舟青溪侧素不识伊伊于岸上过有客曰此桓野王也徽之便使人谓曰闻君善吹笛试为一奏伊已贵显素闻徽之名便下车倨胡床为三弄毕便上车去主客不交一言野王伊之小字也】作笛【晋乐志云】宋玉赋【玉在汉前作笛赋或云汉武时丘仲作此説恐非也马融又有长笛赋云近代长笛从羌是】笛涤也所以涤邪秽纳之于雅正也【长一尺四寸今有七孔】衡阳之簳【笛之所出也见宋玉赋】云梦之竹【出笛见魏文与吴质书】马融　宋祎【并善吹笛】桓子野及奴硕【见语林】芳林皓簳有竒寳兮【宋玉赋】类削良簳三孔条长昭华之琯【西京杂记曰高祖初入咸阳宫周行库府金玉珍寳不可言其尤惊异者笛长三尺三寸六孔铭曰昭华之琯】丝竹之音　摅愤【蔡邕瞽师赋曰夫何蒙昧之瞽兮心穷忽以鬰伊目冥冥而无覩兮嗟懐顺以愁悲抚长笛以摅防兮云云】谕意【长笛赋曰可以通灵感物冩神谕意也】逺可以通灵逹防近可以写情畅神【蔡邕长笛贼】激朗清厉随光分【马融长笛赋云】清哀【陶潜闲情赋曰起摄带以伺晨繁云粲于素阶难敛翼而未鸣笛出声而清哀】孔随歌【随歌响更发逐舞声弥亮姚崇诗】紫云廻【明皇梦逰月宫诸仙奏上清之乐流亮清越殆非人问所闻觉以玉笛冩之名紫云廻曲开元传信记】卧吹笛【汉中王瑀为太常卿早起闻永典里人吹笛问是太常乐人否曰然后因阅乐挞之曰某日何得卧吹笛】裂石【李舟尝得村舍烟竹截以为笛以遗李謩謩吹笛天下第一月夜泛江吹之寥亮逸发俄有客呼船而至请笛吹之甚为清壮山石可裂及入破呼吸盘辟应手粉碎客散不知所之疑其蛟龙也国史补】七月望前【许云封言竹生云梦之南鍳在柯亭之下以今年七月望前生明年七月望前伐过期不伐则其音窒末期而伐则其音浮甘泽謡】洞庭老父【贾客吕筠卿尝于中春夜泊舟于君山侧命酒吹笛数曲忽见一老父拏舟而来遂于懐防间出笛三管其一大如合拱其次如常人之所蓄其一絶小如细茟管筠卿请老父一吹老父曰其大者诸天之乐不可发其次者对洞府诸仙合乐而吹其小者是老身与朋侪可乐者试为子吹之不知可终一曲否言毕抽笛吹三声湖上风动波涛沆瀁鱼龙跳喷五声六声君山上鸟兽呌噪月色昏昧舟人大恐老父遂止博异志】断肠声【吹笛秋山风月清谁家巧作防肠声杜诗】催落日【鸣笛急吹催落日清歌缓送感行人韩诗】水中龙应行云絶【高声五音随指发水中龙应行云絶曽将黄鹤楼上吹一声占尽秋江月刘禹锡】
　　笳【十三】
　　白笳者胡人卷芦叶吹之以作乐也故曰胡笳　播为琴曲【蔡琰】胡笳互动【牧马悲鸣吟啸成羣邉声四起李陵书云】悲笳【文选】出塞入塞【胡笳者张博望入西域传其法于西京唯得摩诃兠勒一曲李延年因胡曲更造新声二十八解以为武乐有出塞入塞杨桞等十曲】感动【刘畴字正乔尝避乱坞璧贾胡百数欲害之畴无惧色援笳吹之为出塞入塞之声以动其游客之思于是羣胡皆垂泪而去】孔笳吟【细桞营杜诗】大驾卤簿前部防鼔十二夹金钲十二【大鼓长鸣皆百二十铙鼔十二歌箫笳次之仪卫志】羽葆鼓十二歌箫笳次之【大横吹羽葆鼔十二歌箫笳次之同上】后部【歌箫笳次之同上】
　　竽【十四】
　　白北里吹笙竽【左思诗】笙竽俱唱【文选】滥吹【南郭先生见笙门】北里之吹南郭之滥【见上注】竹声【礼记见笙门】竽笙偹而不和【礼明器也】孔高门有笙竽【韩愈诗】云韶竽一【乐志文宗好雅乐诏太常卿冯定制云韶乐有竽一】七曰匏【乐志七曰匏为笙为竽为巢为和】
　　缶【十五】
　　白坎其击缶宛丘之道【诗陈风】渑池之防秦王为赵王击缶赵王命史书之　易曰日昃之离不鼔缶而歌则大耋之嗟凶【离六三】荘缶【缶堪击文选】击缶【真秦之乐也杨恽书】用缶【又曰樽濔簋贰用缶纳约】礼曰【门外缶门内壶】孔盎缶【地理志河南府土贡埏埴盎缶】制用金成【张渎宣室志李员居长安延夀里一夕忽闻室之西隅有歌其音极清越泛泛然久不已切志其歌词曰色分蓝叶清声比磬中鸣七月七日吾当示汝之形歌竟其音亦闻后至秋始六日夜有甚雨溃其堂之北垣明日垣圯又闻其声果前闻者员惊视之于垣下得一缶径尺余制用金成形状竒古有文视不可见叩之其韵极长即命涤去尘藓厯然可读字若小篆乃崔子玉座右铭贠得而异之】琉璃罂缶【南蛮婆贿伽卢国与诸蛮市以琉璃罂缶相易】击辕拊缶【桞宗元答友人求文章书】
　　籥【十六】
　　白诗曰左手执籥【籥三孔笛也舞者执之】天地之间其犹橐籥乎【老】籥师掌教国子舞羽吹籥【周礼】豳籥【豳人吹之以为乐】以籥不僣【僣音侵】孔吹籥【王义方贬吉安丞行释奠礼清歌吹籥登降跽立人人悦顺】云韶籥【文宗好雅乐制云韶乐有籥一】鸣籥【红颊吹鸣籥韩愈郾城聮句】持羽【执籥持羽魏证送文舞迎武舞入用舒和】文舞郎左执籥【五代史崔棁传】庙卑忌尊则去籥【裴寛传】
　　啸【十七】
　　白苏门之遗声　妙动林壑【苏门先生孙登善长啸毎发声妙动林壑】谐琴阮台【阮嗣宗善啸声与琴谐陈留有阮公啸台】成瑨坐啸【成瑨为南阳太守委任功曹岑】
　　【晊人语曰南阳太守岑公孝农成瑨但坐啸】成公绥啸赋【逸羣公子慷慨长啸自然之至音发口成音　随口吻以发扬　飞音妙声】竹不如肉【晋书】灵源之余音【神境记曰荥阳西有灵源山昔有采药此山间林谷闻有长啸者今樵人徃徃犹闻】姑石之遗响【异苑曰涛阳姑石山在江之坻初桓西下令人登之岭上便闻长啸声甚清彻至峯乃见一人箕踞石上】不言【晋阳秋曰嵇康见孙登对之长啸而不言也】不答【汉晋春秋曰桓帝幸樊城百姓莫不观有老父独耕不辍议郎张温使问焉父啸而不答】数齿【荘子童子夜啸鬼数若齿】有女仳离条其歗矣【有女仳离遇人之不淑矣诗】解贼围【刘琨字越石为胡骑所围城中窘廹因乗月登楼清啸胡贼闻之皆凄然长叹而去】赵炳临流乗舟长呼而自济【捜神记赵炳尝临水从舩人乞渡舟人不许炳乃擅坐其中长啸呼风乱流而济】王廙倚楼而长啸【王廙列传曰王导与庾亮防于石头防过　至是日迅风飞防　倚楼而长啸神色自逸】鲁女倚柱而悲啸【列女传曰鲁漆室邑女过时未嫁倚柱而悲啸旁人问之曰何啸之悲也子欲嫁乎吾为子求偶室邑之女曰吾岂为不嫁之故而悲哉忧吾君老太子少也】善歌啸【郭子曰刘道真少时善歌啸有一老姥识其非常人甚识其歌啸乃杀防食之道真食防不谢】向南风而啸【呉越春秋曰吴王阖闾将欲伐椘登台向南风而啸有顷乃叹羣臣莫有晓王意者伍子胥深知王忧乃荐孙武善为兵法人莫能知】阮籍性乐酒善啸声闻数百里【竹林七贤传】箕踞啸歌【世説曰晋文王德盛功大坐席严敬拟于王者惟阮籍箕踞啸歌酣放自若】如鼓吹【七贤传苏门山中忽有真人在焉阮籍徃寻与语不应籍乃长啸有顷笑曰可更作又为啸遂还半岭岭巅哂然有声若数部鼔吹乃向人之为啸】浔阳记曰【桓宣穆卢山见一人谓之曰君过前岭必逢二少年相随长啸试要问之若不与言者可速去果见二人以袂掩鼻长啸状如恶其臭呼之不与言】梦书云【梦吹啸者欲有求也】杂字解诘曰啸吹声也　化石而啸【内传曰海春仙人居髑髅山善啸术时太山道士钟约字期徃来钦其蓻春变为石人约不知乃坐石上仰面而啸石亦复啸于下倾山动涧响遏行云约再拜谢之春知其意莫止即于坐石上对教三事不饮不食乃得啸而风生于虎也】孔乗月吟啸【崔咸】善长啸【甘泽謡曰韦驺明五音善长啸】夫妇啸咏【崔觐与妻隠南山夫妇啸咏相视为娱】啸有十五章【一曰权舆二曰流云三曰深溪虎四曰高桞蝉互曰空林鬼六曰巫峡猿七曰下鸣鹄八曰古木鸢九曰龙吟十曰地动十一曰苏门十二曰刘公命鬼十三曰阮氏逸韵十四曰正章十五曰毕章出王叡炙毂子】递啸【韩愈纳凉聨句递啸取遥风防微近秋朔】溪谷寒【白笴夜长啸爽然溪谷寒李白逰秋浦】出原野【长啸出原野澟然寒风生酬崔五郎中】长啸万里风【扫清胸中忧防别贾舍人】倚天梯【送君登黄山长啸倚天梯送族弟】轻衣裾【长啸轻衣裾】啸咤川泽【弋猎畋渔啸咤川泽常衮马司徒神道碑】激于舌端而清【永防中大理评事孙广着啸防一篇云其气激于喉中而浊谓之言激于舌端而清谓之啸言之浊可以通人事逹情性啸之清可以感鬼神致不死】雷鼓霹雳之引【天寳末有峩嵋山道士姓陈来逰京邑善长啸能作雷鼔霹雳之引初则发声调畅稍加散越须防空写雷之音忽复震骇声如霹雳观者莫不倾悚已上出唐语林】激气冲口【吕向注文选啸赋潜转于唇齿之间激气冲口而出】声之清逺【吕延济文选注】放歌长啸【欧阳矩移陆司勲书】清声上彻云汉【李翺守卢江有重囚当刑引决之乃哀鸣曰某有薄蓻愿于贵人前试之乃长啸也乃命释械俄而清声上彻云汉公曰不谓苏门之风出于赭衣之下可与孙阮同躅乎即赦其罪】逸韵动海上【与南陵常賛府逰五松山安石泛溟渤独啸长风还逸韵动海上髙情出人间李白】平明空啸咤【思欲解世纷上】














　　白孔六帖卷六十二
&lt;子部,类书类,白孔六帖&gt;
　　钦定四库全书
　　白孔六帖卷六十三　　唐　白居易　原本
　　宋　孔　传　续撰
　　丧亡【一】　　　　　居丧过哀【二】
　　有疾【三】　　　　　居丧越礼【四】
　　丧婚【五】　　　　　缞服【六】
　　杂服【七】　　　　　除服【八】
　　以恩制服【九】　　　追行丧服【十】
　　服过制【十一】　　去官【十二】
　　异母【十三】　　　死【十四】
　　丧亡【一】
　　白服从恩制　丧以礼成　孝思　丧纪　孝无终始　终堂　礼由恩降　丧以服差　礼定亲踈服差轻重　哀从中来　礼自外作　服别轻重丧从旁杀【恩辨亲踈】哀自中来【恩从旁杀】恩杀制节【顺变从宜】节哀顺变【称情立文】子生三年然后免于父母之懐　夫三年之丧天下之通丧也　三年无改于父之道　丧事不敢不勉　在缞绖之中　丧思哀　哭泣之哀齐斩之情饘粥之食自天子达　执亲之丧水浆不入于口者三日杖而后能起　子游曰丧事有进而无退所以即逺也俨然在忧服之中　恶室之内【哀素之心】栾栾之貎【毁瘠也】蓼蓼之哀【蓼蓼者莪匪莪伊蒿哀哀父母生我劬劳】丧事虽遽不凌节故骚骚尔则野【太疾】鼎鼎尔则小人【太舒】君子盖犹犹尔【舒疾之中】表冠　丧不虑居为无庙也【谓卖宅舍以奉丧事】顔丁善居丧始死皇皇然如有求而不得及殡望望然如有从而不及　居丧之礼毁瘠不【形骨露也】视听不衰　升降不由阼阶出入不当门隧【隧道也常若亲存】丧容累累【羸惫】色容颠颠【音田忧思貎】言容茧茧【声气微也】敬为上哀次之瘠为下顔色称其情戚容称其服　孔子曰少连大连善居丧三日不怠三月不解【解倦也】期悲【期年】三年忧东夷之子也【言生于夷狄而知礼】县子曰三年之丧如斩【痛甚】父母之丧不避涕泣见人夫悲哀在中故形变外也居于倚庐寝苫枕块苴杖食粥所以为至痛饰也三日而食三月而沐不以死伤生也　无父何怙无母何恃父兮生我母兮鞠我　风树【曾子曰树欲静而风不止子欲养而亲不待】蓼莪之痛　衔恤　苴麻之饰　孝先百行【忧负三年】靡瞻匪父靡依匪母　致丧三年【致哀于丧】父没而不能读父之书手泽存焉母没而杯圏不能饮而口泽存焉礼无容言不文　丧不过三年示民有终也　父没
　　观其行　亲没　旁杀【兄弟伯叔之丧也礼】上杀【祖以上】下杀【孙以下】税丧【追服也税音退】蔬食饮水【礼三年之丧】见亲踈之杀焉【礼】丧多而服五　三年之丧称情而立文【礼】创钜之痛　茹荼之痛　杯圏之慕　节哀顺变者君子念始【念父母不欲伤已情】丧有四制变而从宜有恩有理有节有权其恩厚者其服重　秃者不免【以礼制也】创钜者其痛深　丧有无后无无主　袒括发去饰之甚也　丧具【君子耻具一日二日而可为者君子不为也具棺之属】子食于有丧者之侧未尝饱也　丧不贰事称家之有无　丧不若礼不足而哀有余　哭踊有节勉而为瘠【敬子曰勉而为瘠则吾能毋乃使疑吾不以情居瘠者乎鲁悼公丧】以情居
　　瘠【用礼节哀】五十不致毁七十唯衰麻在身饮酒食肉处于内　丧者不遗人丧食虽恶必充饥饥而废事饱而忘哀非礼也视不明听不聪行不正不知哀君子病之【故有疾饮酒食肉皆为疑死】国禁哭则止【谓祭礼】妇人不居庐不寝苫不枕块父母既练而归期九月既葬而归【归谓归夫家】无服之丧内恕孔悲　丧与其易也宁戚孔无缌麻丧【崔琳开元天寳间中外宗属无缌麻丧】跣防柩行千里【崔衍父伦居父丧跣防柩行千里道路为流涕】容貎癯毁【李百药侍父母丧还乡徒跣数千里虽除容貎癯毁者累年】徒跣血流【刘审礼父母比葬徒跣血流行路咨叹审礼为虏执特诏令其庶弟易从省之既至而审礼卒易从昼夜哭不止吐蕃哀其志乃还父尸徒跣万里扶防以归见者流涕】哀毁如成人【王方翼蚤孤哀毁如成人时人号孝童】士人贤其孝【张道源年十四居父丧士人贤其孝县令郭湛署所居曰复礼乡至孝里】隣里为泣【王助七嵗丧母哀号隣里为泣】以母丧不仕【崔元翰补湖城主簿以母丧不仕】王方庆【尝以令朞及大功防未葬不聼朝贺未除弗豫享宴比羣臣不遵用頽紊教谊不可长有诏申责内外畏之】匿丧【李抱真卒其子殿中侍御史缄匿丧与其属卢防昌元仲经谋防诸将仲经诡抱真令曰吾疾不任事令缄典军勉佐之副使李说及诸校俯首皆曰诰缄盛服出众拜之】蔬饭水饮席地以瞑【宗室涵】创巨痛仍号于穹旻【夀州安丰李兴亦有至行柳宗元为作孝文铭曰惟时髙髙曽不是听创巨痛仍号于穹旻】闾里细人每有重丧不即发问【韦挺拜御史大夫是时承隋大乱风俗薄恶人不知教挺上防曰父母之恩昊天罔极创巨之痛终身何已今衣冠士族辰日不哭谓为重丧亲賔来吊辄不临举又闾里细人毎有重丧不即发问先造邑社待营办具乃始发哀至假车乘雇棺椁以荣送葬既葬隣伍防集相与酣醉名曰出孝望一切惩革】刘滋【在母丧毁瘠几死时谓刘孝子本传】
　　居丧过哀【二　不哀附】
　　白孝乃行先则宜衔恤【子为亲后安可危身】虽哀则在中敬以为上【子曰敬为上哀次之】论以哀情诚合从其至者【合其丧礼亦可俯而就之】服从恩制【丧以礼终】丧与其易也宁戚　子游曰丧致乎哀而止【不止灭性】君子有终身之忧【念其亲也】而无一朝之患　曽子曰吾执亲之丧水浆不入于口者七日　子思曰先王制礼也过之者俯而就之髙子羔执亲之丧泣血三年未尝见齿【言泣无声如出血也未尝见齿笑之微也】君子以为难　丧礼不若礼不足而哀有余【丧主哀也】节哀顺变者君子念始也【始生也念父母生已不欲伤其性也】毁不危身为无后也　子春之母死五日不食曰吾悔之【悔其过礼也】先王制礼患其过于制也不以死伤生也　勉慎终之情【虽闻于宁戚】守念始之义【宜忘乎致哀】宜抑情而就礼【多奚以为】茍逾制而危身【过犹不及】季路不除【宣尼患其过制】赵孟又降【楚子知其有由】因心之孝【在疾之仪】执之以情尔虽有説【谓之曰礼吾则不知】丧事主哀【礼】丧纪之容【谓累累颠颠也周礼】虽三年之丧【吾从至者】而一朝之患【子盍慎诸】难继【礼云人有其母死而孺子泣者孔子曰哀则哀矣而难为继也夫礼为可传也为可继也故哭踊有节】虽在礼而难传且于人而加等【孟献子禫悬而不乐比终而不入夫子曰献子加于人一等矣】敬为上哀次之瘠为下　创钜之情罔极【杯圏之慕何深】丧事虽恶必充饥而废事非礼也　虽孝因丧见【而哀以礼终】丧虽宁戚【礼亦节哀】虽不胜丧乃比于不慈不孝　汉万石君元朔五年卒【建哭泣杖而能起后嵗余亦卒】　不哀宰我问三年之丧期已久矣三年不为礼礼必壊三年不为乐乐必崩子曰食夫稻衣夫锦于汝安乎对曰安汝安则为之宰我出子曰予之不仁也　鲁昭公居丧而不哀在戚而有嘉容比及葬三易衰衰袵如故衰【言嬉戏无度】葬齐姜昭公不戚【昭公母也】晋使者曰其不没乎有三年之丧而无一日之戚　临丧不哀【吾何以观之哉】跂而及之【子思曰先王制礼不至者跂而及之】礼不足而哀有余　不思生育之恩【遽忘怙恃之痛】素冠刺不能三年【诗】有饰情之礼【无称服之容】既乖在戚之仪【是爽因心之孝】孝思　不子【匪人】丧食饱而忘哀非礼也鸟兽之不若　虽不从其至者【亦宜跂而及之】曽子责子夏曰丧尔亲使民未有闻焉孔憔然在苫块中【于志宁为太子詹事屡谏太子太子大怒遣张师政纥干承基徃刺之二人者入见志宁憔然在苫块中不忍杀乃去】絶膏沐【纪王谨女东光县主王死号恸呕血数升免丧絶膏沐者二十年】柴瘠【宗室暠居母丧柴瘠讫除家人未尝见言笑】毁几不生【王维母丧毁几不生】刘孝子【刘滋在母丧毁瘠几死时谓刘孝子】居丧以礼【郭曜居丧以礼疾甚或劝茹葱薤终不属口】哀感不食【丁公着三嵗丧母甫七嵗见邻媪抱子哀感不肯食父丧貎力癯惙见者忧其死】哀踊如成人【权徳舆七嵗居父丧哀踊如成人】毁瘠过礼【奚陟居亲丧毁瘠礼】父丧哀戚加于人【王起父播丧哀戚加于人】毁甚【髙士廉子履行居母丧毁甚太宗谕使彊食】哀癯过常【窦抗居丧哀癯过常】勺饮不入口五日【房龄父丧勺饮不入口五日】罗让【父丧几毁灭服除布衣粝食】茹毒终身【文粹李华崔孝公沔文集序丧期有数而茹毒终身】称曰孝子【崔祐甫汾河义桥记绛人有成桥于稷山县南汾河水上入境称曰孝子询之三十丧父母五十犹麻缞故乡党舍氏不名贵之也】抱终身之戚【独孤及李华中集序太夫人弃敬养公自伤悼虽除丧抱终身之戚】嗌不粒食【徐浩张曲江碑公丁内忧奔丧南讣毁无图生嗌不粒食】母丧以毁卒【吕才母丧以毁卒布车从母丧】羸瘠多病【顔相时师古弟也羸瘠多病师古死不胜哀而卒】母丧解毁【不胜哀有紫芝产坐侧白鸠白雀巢冢树张九龄传】李朝隐【母丧解召为扬州大都督长史固辞见听时年已衰而笃于孝自致毁瘠士人以为难】
　　有疾【三　防食附】
　　白曽子曰丧有疾食肉饮酒必有草木之滋焉以为姜桂之谓也【増以香味为其疾不嗜饮食也】居丧之礼头有创则沐身有疡则浴有疾则饮酒食肉疾止复初　食防不甘　饘粥之食　悲哀在中故形变于外疾痛在心口不甘味食不安美也　伤肾焦肺【言痛之甚也】痛心疾首　秃者不免偃者不袒跛者不踊非不悲也身有痼疾不可以备礼也　孝子服勤三年身病体羸以杖扶病可也毁瘠为病君子不为也　丧食歠主人主妇室老为其病也君命食之【尊者易夺人也】夫功衰食菜菓饮水浆无盐酪不能食食盐酪可也【功衰齐斩之末也】既葬若君食之则食之矣大夫父之友食之则食之矣不避梁肉若有酒醴则辞【变顔色见不可】为君何食【鲁桓公之丧季昭子问于孟敬子曰为君何食敬子曰食粥天下之逹礼】视君之母与妻之丧比之兄弟发丧顔色亦不饮食【兄弟之丧内除也小君服轻亦内除也发诸顔色谓醲美酒食使人醉饱也】衎尔【君之母与妻之丧居处饮食言语衎尔衎尔自得貎】孔劝茹葱薤终不属口【注见居丧过哀门】见者忧其死孝【注见居丧过哀门】因得痹疾【崔元亮父丧客髙邮卧苫终制地下湿因得痹疾不乐进取】却吊者【陈叔达居丧又有疾太宗忧之遣使禁却吊者】
　　居丧越礼【四】
  </div>
  <div class="pagination">
   <a href="白孔六帖_page30.html">
    上一页
   </a>
   <span>
    ...
   </span>
   <a href="白孔六帖_page26.html">
    26
   </a>
   <a href="白孔六帖_page27.html">
    27
   </a>
   <a href="白孔六帖_page28.html">
    28
   </a>
   <a href="白孔六帖_page29.html">
    29
   </a>
   <a href="白孔六帖_page30.html">
    30
   </a>
   <span class="current-page">
    31
   </span>
   <a href="白孔六帖_page32.html">
    32
   </a>
   <a href="白孔六帖_page33.html">
    33
   </a>
   <a href="白孔六帖_page34.html">
    34
   </a>
   <a href="白孔六帖_page35.html">
    35
   </a>
   <a href="白孔六帖_page36.html">
    36
   </a>
   <span>
    ...
   </span>
   <a href="白孔六帖_page32.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
