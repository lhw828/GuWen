<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 5 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 5 页/共 50 页
  </h1>
  <div class="content">
   白导鸟鼠之源【书导渭自鸟鼠同穴东防于澧又东会于泾又东入于河】为雍州之浸【周礼雍州其浸渭洛】贯都象河【三辅记秦都咸阳渭水贯都以象天河浮桥南渡以法牵牛】龙饮【三秦记昔有黒龙从南山出饮渭水其行道为能首山】星见【汉武时有女子浴于渭水中乳长七尺上怪其异遣问之曰第七车者知我所来时蜀人张寛为侍中宽对曰天星主祭祀也斋戒不防则女人星见】垂钓【吕望垂钓扵渭水得玉璜遂为帝师】造舟【诗文王在渭造舟为梁】祀【宋书曰秦汉都西京渭虽不在祀典以其近咸阳故得比大川之祀】贯甸服　浸神臯　送舅【诗我送舅氏曰至渭阳】震【史记周幽王二年三川皆震周亡之兆也三川泾渭洛也】殊流【泾渭殊流清浊不杂】沔彼渭水【浸夫雍州】亲迎【诗曰文定厥祥亲迎于渭言迎大姒也】泾以渭浊【湜湜其沚】孔分渭水入金光门【韩朝宗为京兆尹分渭水入金光门汇为潭以通西市林木】清渭【郭子仪奏雍州背负清渭浊河之固】祓除【李适传天子春幸梨园并渭水祓除】马化龙【栁宗元龙马賛明皇帝在位灵昌郡得异马于河其状龙鳞虺尾拳毛环目肉鬛居帝阙二十年遇祸乱帝西幸马至咸阳西入渭水化为龙防泳去不知所终】渭流涨腻【唐文粹杜牧阿房宫赋渭流涨腻弃脂水也】阳春澌【还归非有指防渭阳春澌韩愈寄崔十六】清渭东流劒阁深【杜甫哀江头】泛泛渭水上有舟防兮泝兮【爱此百里之清流白居易泛渭水赋】井通渭河【景公寺前街中旧有巨井俗呼为八角井元和初有公主夏中过见百姓方汲令从婢以银棱椀就井承水误坠椀经月余出于渭河酉阳杂俎】三百里内渔钓者五坊捕治之【渭河三百里内渔钓者五坊捕治之唐史百官志河渠令】璜溪【徐彦伯临渭行】清渭无情极愁时独向东【秦州诗】旅泊穷清渭【同上】渭城已逺波声小【李贺】抱马鬛以逸【仆固怀恩安禄山反王师败绩怀恩至渭水无舟抱马鬛以逸】蛙大如鼎【唐志神龙中渭水有虾蟇大如鼎里人聚观数日而失】渭水逶迤白日净【杜甫诗】叶坠清渭朗【上】
　　泾【九】
　　白雍州之川【周礼雍州其川泾汭】郑国之渠【见隄渠门注】白渠【汉书赵中大夫白公穿引泾水二百余里漑田四十余顷因名曰白渠人得其饶歌曰田于何处池阳谷口郑国起前白公起后举锸为云决渠为雨泾水一石其泥数斗】秦祟【史记秦二世梦虎囓其左骖卜曰泾水为祟二世祀之沉四白马于泾水】汉祠【汉书泾渭虽不在祀典以近咸阳皆比大川之祀】毒流【晋侯伐秦秦人毒泾上流师人多死】殊流【三秦记泾渭合流三百里清浊不杂】震【见上】壅【汉武河平四年长陵临泾岸穨壅泾流】湜湜之流【诗泾以渭浊湜湜其止】控清【引浊】沔彼泾水【决为郑渠】引湜湜之流【泥惟数斗】收芃芃之稼【畒乃一钟】渒彼泾舟烝徒楫之【渒舟行貌泾水之中舟行者乃众徒船人以楫櫂之】孔拥隔【黎干戎州人大厯十三年泾水拥隔请开郑白支渠复秦汉故道以漑民田废碾硙八十余所】掎汨泥淖挠混沙砾【栁宗元愚谿对秦有水掎汨泥淖挠混沙砾视之分寸若晲璧浅深险易昧昧不觌乃合清渭自彰秽迹故名曰浊泾】冨流【唐文粹李庾西都赋其地势也带泾渭之富流】荡潏【邠郊入地底泾水中荡潏杜甫北征诗】比岁多次【文粹王维张公徳政碑惟泾有防比嵗多决近县疲于输役他山遗于度材公命刮朽坏填巨石】泾水浩浩扬湍波【李白豳歌诗】泾川三百里【若耶羞见之上有琴髙水下有陵阳祠同上泾川送族弟錞诗】未闻细栁散金甲肠防秦州流浊泾【杜甫即事】
　　昆明池【十】
　　白神池　灵沼【闗中记昆明池曰神池灵沼】象滇河习水战【汉书昆明池武帝所穿也初汉欲征昆明夷昆明国有滇河乃使谪戍伐棘上林象滇河作昆明池以习水战中有戈船楼船数百艘石鲸石皷】刼灰【见灰门注】尧舟【闗中记昆明池云尧治水讫停船此池盖尧时已有池汉代因而深广之】汉宇【汉书武帝大脩昆明池列舘宇以环之】金隄【西京赋曰昆明灵池黒水沚周以金隄树以栁杞】牛女石鲸【汉武帝于池中置二石人相对以象牵牛织女又刻石为鲸鱼毎雷雨鱼常鸣吼鬐尾皆动汉时祭祈雨亦有验】鱼珠【闗中记有人钓鱼纶絶而去入梦于武帝帝明日于池中见鱼衔索取而放之后三日帝复逰池濵得珠曰岂非池中鱼之报】舘【昆明池有豫章舘西京赋曰豫章珍舘掲焉中峙】似汉之波【西京赋曰似云汉之无涯】仪星之石【西征赋乃有昆明池其中汤汤汗汗滉瀁弥漫浩如河汉昔豫章之名宇披流而特起仪景星于天汉列牛女以双峙】流【见上】肇穿【文选曰伊兹池之肇穿肄水战于荒服】积水安流孔请为私沼【安乐公主尝请昆明池帝曰先帝未有以与人者主不恱自凿定昆池延袤数里定言可抗订之也】肄战【许敬宗帝复问汉武开昆明池实何年日对元狩三年将伐昆明实为此池以肄战】习水战【唐髙祖武徳九年三月庚寅幸昆明池习水战】治昆明作紫云楼防霞亭【郑注帝尝咏杜甫曲江辞有宫殿千门语意天寳时环江有观榭宫室闻注言即诏两神防治曲江治昆明作紫云楼防霞亭】献获于大安宫【太宗贞观五年猎于昆明池献获于大安宫】石鲸分玉溜【刼烬引平池唐太宗诗】石鲸吼【朝野佥载开元初石鲸吼嵗大熟】神池望不极【沧波接逺天李百药】
　　温汤【十一】
　　白温泉　汤泉　汤液　温谷【东京赋】灵液神泉【并文选据神泉而吐溜】华清　荡邪【魏都赋温泉毖涌而白浪华清荡邪而难老】愈疾流恶【恶秽也】蠲疴【疴疾】温源【水经曰温汤即温源】神井【张衡温泉赋曰余适骊山观温泉浴神井】暄波　炎液【文选】如沸【庐山记主簿山有温泉冬夏常如热沸】若汤【梁州记汉水南温冬夏常热若汤其热可熟鸡子】毖彼温泉【涌于地脉】合水火之徳【泽浸万人】倍药石之功【蠲除六疾】洁华清之流【岂同禊洛】救疴痒之疾【宁比浴沂】浮天浴日【天子用之可也】温源愈出【灵液徐清】孔赐浴【安禄山入朝杨国忠兄弟姊妹】
　　【延之新丰给玉食至汤将校皆赐浴】别治一汤【帝赐书曰为卿别治一汤可会十月朕待卿华清宫】给香粉兰泽【李适赐浴汤池给香粉兰泽】治汤井为池【地理志天寳六载更温泉曰华清宫治汤井为池环山列宫室】鳯泉【宗开元十一年十二月甲午如凤泉汤】广成【十四年十月甲寅广成汤池】石莲花【唐明皇杂録上于华清宫新广一汤制度宏丽禄山于范阳以玉鱼龙鳬鴈石梁石莲花献雕镌尤妙上大恱命陈于汤中仍以石梁横于其上而莲花才出于水际上因幸解衣将入而鱼龙鳬鴈皆奋鳞举翼状若飞动上因恐却之莲花石至今在】梦浴【孙賛明守福州賛明武肃王时为吴江尉尝梦浴于温泉至是将及福州途次见飞泉汹涌因问从者答曰此温泉也方悟前梦之应及使汲之将浴从者曰此非佳者至州有之颇佳賛明既及郡斋亟取其泉而浴之出吴越备史】隂火煑玉泉【杜甫诗】沉香山【明皇杂録华清池中叠沉香为山效瀛洲】长汤十六所【开元遗事华清宫中除供奉两汤外别有长汤十六所嫔御之类浴焉】防岩剔薮为天子逰观【房琯宗有逸志数廵幸广温泉为华清宫环宫所置百司区以琯资机筭诏緫经度骊山防岩剔薮为天子逰观未几斥为宜春太守】葺殿宇于骊山【置官曺于昭应元祯两省供奉官谏幸温汤状】赐浴皆长缨与宴非短褐【杜甫诗】幸温汤【髙祖纪武徳六年三月庚戌幸温汤】汤成召浴果不至潼闗已滥渔阳师【郑思津阳门诗】温泉御汤中【有玉莲汤从莲中涌出毎浴以锦绣为鳬鴈浮入钑镂小舟以为戏玩开元遗事】
　　涛【十二】
　　白阳侯【广雅曰阳侯涛大波神也】灵胥【涛神也伍子胥死沉尸于江其精魄为涛神】又【论衡曰儒书言吴王夫差杀伍子胥煑之于镬盛以囊投之于江子胥恚恨临水为涛以溺杀人夫言吴王杀子胥投之于江实也言其恚恨临水为涛虚也且衞葅子路而汉烹彭越子胥之勇不过子路彭越然二人尚不能发怒于鼎镬之中胥亦自先入鼎镬后乃入江在镬之时其神岂怯而勇于江水哉何其怒气前后之不相副】朝夕之池【潮有朝夕之期故吴郡有朝夕之池】白露之涛　海防入穴【见海门】牛鱼起毛【博物志曰东海有牛鱼其形如牛引其皮悬之潮水至则毛起潮退则毛伏】沸腾百川　廻复万里【吴都赋曰潮波汨起廻复万里】八月之观【文选八月观涛】沧波【白波洪波奔波】洪涟【蹙缩】帷盖【潮有似帷盖之状】孔涛雾蒸涌【王义方道南海酌水誓是时盛夏涛雾蒸涌既祭天云开露人壮其诚】风涛惊壮【陆元方使岭外陟海风涛惊壮】愤悱皷怒【文粹陆元辅胥山铭序曰防夷盛尸投于水濵愤悱皷怒配涛作神】洗涤南北簸荡东西【抉眼不入投于河上自统波涛昼夜两至怀沙叹骚洗涤南北簸荡东西同上】奋于呉夕于楚【其神迄今一日再至来也海防羣飞阳侯夹从奋于吴怫于越夕于楚乃退仲秋阙望杭人以旗皷逆之笳箫和之百城聚观同上】数丸【唐酉阳杂俎数丸生江岸如蟛蜞取土作丸数至三百则潮至舟人以为因名曰数丸也】屹起【廻临浙江涛屹起髙峨岷韩愈送惠师】苍涛飞翻【杜甫客居下壍万寻岸苍涛飞翻】乗涛簸扶胥【近岸指一髪韩愈赠元协律】洪涛舂天【禹穴幽同上刘生诗】江湖天濶足风涛【寄杜员外诗】湖水定可信【李白】涛波之旋滔山触天【栁宗元晋问涛波之旋滔山触天旣停既平弥望悠焉良久乃始昻屹涌溢挺防而出】涛瀬涨恶【李靖武徳四年八月大阅兵夔州时秋潦涛涨恶铣以靖未能下不设备】
　　泉源【十三】
　　白山下出【易】井冽【寒泉易】泉水【衞女思归也毖彼泉水亦流于淇诗云】浸苞稂【病也浸苞萧稂蓍毛】莫浚【匪泉浚深也】氿泉【有冽氿泉无浸获薪】载清【相彼泉水载清载浊】觱沸【沸出滥】槛泉【正泉出貌】动【礼冬至后五日水泉动】藏珠【于泉】滥觞【家江出岷山其源可以滥觞】白泉【瑞应曰泉色白自出山泽得礼制则泽谷之白泉出饮之使人长寿】醴泉【美泉也水之精也昆崘山有醴泉华池君乗土而王其政太平则醴泉出涌乗水而王其政和平则醴泉瀌神灵滋液百珍实用则醴泉出黄帝时以醴泉为浆尧之世徳茂清平则醴泉出夏后之时俊乂在官醴泉出汉宣帝三年醴泉流滂枯槁荣茂礼天不爱其道地不爱其寳则醴泉出也】刀刺而涌【汉书贰师将军李广利行无水防刀刺山飞泉涌出】拜而遂出【后汉耿恭拜井泉出】又醴泉【后汉世祖中元元年夏醴泉出饮之者疾病皆愈唯眇蹇不瘳又有赤草生于水涯】泠泠【文选山溜何泠泠飞泉漱鸣玉】吐溜【泉防防而吐溜文】冽清【泉冽清文】蜧跃【文黒蜧跃重泉】灌注　伤玉趾【寒泉伤玉趾文】涌溜【石泉涌溜于隂渠天台山赋】涌湍【于石涧文选】石挹飞泉【灵运】山人饮【楚辞山中人兮饮石泉兮防松栢】吸微液【吸飞泉之微液】张骞穷【汉张骞奉使穷河源】穿石【太山之溜穿石】贪泉【晋广州石门有贪泉】玉浆泉【隋书在卢数引丹阳公鸟鼠山俗呼髙武陇其下渭所出絶壁千仞本之诸羗苦之勋之马足所践忽飞泉涌出人为之謡云云因号也】水木【之本源】防本【塞源】孔见贪泉极饮去【冯立受广州都督尝见贪泉曰此吴隠之所酌邪吾虽日汲庸易吾性哉遂极饮去】涌流【安金藏京兆万年人神龙初母防南阙口营石坟昼夜不息地本枯燥泉忽涌流】茂松清泉【潘师正居逍遥谷髙宗幸东都召见问所须对曰茂松清泉臣所须也既不乏矣】宋思礼祷【孝友宋思礼萧县簿会大旱井池涸毋羸疾非泉水不适口思礼忧惧具祷忽有泉出诸廷味甘寒日不乏汲县人异之】思【苏颋李峤曰舍人思若泉涌吾所不及】书法【徐浩书世状其法曰渴骥犇泉】股泉【杜佑朱坡樊川凿山股泉】应圣【杨朝晟师次方渠水乏有青蛇降下走视其迹水从而流使筑防环之遂为停渊士饮仰足有诏置祠命泉曰应圣】引泉激霤【王鉷以寳钿为井榦引泉激霤号自雨亭】玉琴【老杜诗泉声带玉琴】膏肓【田防岩帝谓曰先生此佳否答曰臣所谓泉石膏肓】流泉【王涯别墅有佳木流泉】幽泉怪石【栁文西山宴防记】芦葭泉【唐酉阳杂俎玉门军有芦葭泉周二丈深一尺駞马千头饮之不竭】交旋如盘龙【元街县有泉眼中水交旋如盘龙或试挠破之寻手成龙状驴马饮之皆惊走出酉阳杂俎】潺湲泻幽磴缭绕带嘉树【韦应物香山泉潺湲泻幽磴缭绕带嘉树激转忽殊流归又同注】泄隂壁【韦应物游琅琊山寺新泉泄隂壁】石罅【同上石罅寒泉洁】清德之鉴【张曲江龙池颂沉精降液下为灵泉清徳之鉴柔道之体】瀑泉【司空图旧三峯泉石之美冠于一山北岩之上有瀑泉流注谷中灌良田数十顷至今子孙犹为司空在南部新书】泉音玉淙琤【韩愈城南聮句】岩花覆谷泉【李白】犇泉溅水珠【杜甫诗】石泉流暗壁【日暮】冻泉依细石【谒真谛诗】天泽之泉【韩愈宴喜亭记泉之源曰天泽之泉出髙而施下也】上善泉【唐地理志坊州州郭无水东北七里有上善泉开成二年刺史张怡架水入城以纾逺汲四年刺史崔骈复増脩之民获其利后思之为立祠】盗泉飞溢亷夫不饮【宗皇后武氏传潘好礼防盗泉飞溢亷夫不饮】
　　池【十四】
　　白东门【之池可以沤麻诗】灵沼【又曰王在灵沼于牣鱼跃沼亦池也】酒【六韬曰殷君好为酒池廻舟】奏广乐【穆天子传天子西征至于池三日休于池之上乃奏广乐而归是曰乐池】赠云謡【又曰穆天子觞西王母于瑶池之西王母为天子歌白云之謡】照华【韩诗外传曰齐白公出弋照华之池】孔作观池乐游原【太平公主始作观池乐游原以为盛集既败赐宁申岐薛四王都人嵗祓禊其池】筑山浚池【长宁公主筑山浚池帝及后数临幸】防龙首池为沼【岐阳荘淑公主开第昌化里防龙首池为沼】穿筑池观【尉迟胜穿筑池观厚賔客士大夫多从之防】蓬莱池【李绛帝尝畋苑中至蓬莱池谓左右曰绛书以諌我今可返也其见礼惮如此】马璘山池【马璘卒其后赐羣臣宴多在璘山池】防池【白居易东都所居履道里防沼】注水银为沼【李尉咸通十四年春诏迎佛骨京师髙赀相与集大惧注水银为池】以金为隄【南蛮骠国有二池以金为隄】地变为池【乐志帝初赐第隆庆坊坊南之地变为池中宗常泛舟以厌其祥帝即位作龙舟乐】临碧池【敬宗帝纪寳厯二年六月辛酉观鱼于临碧池】凿深池【五代雷蒲据朗州常凿深池于府中客有过者召宴池上指其水曰蛟龙水怪皆屈于此盖水府也酒酣取座上器掷池中因裸而入取其器嬉水上久之乃出治衣服坐意气自若】积翠池【魏徴帝宴羣臣积翠池酣乐赋诗徴赋西汉】良金池【唐杜阳编沧州有良金池可方数里水石沙泥皆如金色】水底盘筵【白氏东都所居履道里宅有池水可泛舟乐天毎命賔客绕舷以百十油囊悬炙沈水中随舷而行一物尽则左右又取之藏盘筵于水底也出穷幽记】池之胜【池方九里邱陵林麓距其涯岛渚洲交其中岸之突而出者水萦之若玦焉池之胜于是为最桞宗元东池记】树之松栢楮被之菱芡芙蕖【鬰然而隂粲然而荣同上】环斗水为池【白公庐山记】池园洁脩【韩文】落妃池【贵妃生于蜀尝误落池中后人呼为落妃池出贵妃外传】乐天池舘【乐天得杨冯宅竹木池舘有林泉之致因为池上篇曰都门风水土木之胜在东南东南之胜在履道里鸡跖集】凝碧池【禄山犯阙王维等数人为贼执一日逆党防饮于凝碧池以梨园数百人奏乐维闻赋诗一絶万户伤心生野烟书于壁贼平维以此诗得免明皇杂録】若连舰縻槛【为堂而今居之堂成而胜益竒望之若连舰縻槛与波上下栁宗元东池】洄为清池【寥廓渟同上万石亭记】君子之池【韩愈宴喜亭记池曰君子之池虚以钟其美盈以出其恶也】诏赐永穆公主池观【安禄山入朝诏赐永穆公主池观为防燕地】观诏胜爽【鱼朝恩有赐墅观诏胜爽表为佛祠】文石砌岸【元载芸晖阁前有池悉以文石砌岸中有苹阳花亦类于白苹其花红而且大有如牡丹更有碧芙蓉杜阳编】潴沼三百畆【唐史长宁公主魏王泰故地东西尽一方潴沼三百畆泰薨以与民至是主丐得之】
　　浦【十五】
　　白浦【说文浦水濵也】小口【风土记曰大水有小口别通曰浦也】出溆浦而邅廻望美人兮南浦【并楚辞】与浦【述征记曰与旧魏步导吴掲水灌之絶道为浦】程谿浦【顾微广州记曰程谿浦口有蒲母养龙列防其尾因呼掘龙时人见之则上境大丰而利渉之】屠儿浦【刘祯京口】合浦【见珠门注】孔对青崖【唐文粹杨炯少姨庙碑曰浦对青崖独有金台之异】翻翻【翻翻江浦荷韩愈诗】弭棹【皮日休九讽允遂篇云弭吾棹兮澧之浦】又【同上悯邪篇云浦上芦花兮秋复秋】朝夕潮至【文粹陆龟蒙门外有沟通浦溆而朝夕之潮至焉】旷若天地通【文粹李华寄赵侍御凌滩出极浦旷若天地通】浦沙静如洗【李白江上】欲归瀼西宅阻此江浦深【杜甫阻雨】萧条别浦清【同上】江浦向来澄【江邉星月】村烟对浦沙【东山野亭】暂留鱼复浦【寄李秘书】
　　珠【十六　环附】
　　白夜光　径寸　明月之珠【不能无纇】握灵蛇之珠　九品【南越志珠九品言大小之次】千金【荘子曰河上有人家贫其子投川得千金之珠也】度寸【韩诗曰良珠度寸虽有百仞之水不能掩其辉】无胫而走　火齐【珠名】秋露如珠五星若连珠　暗投　掌上　难得之货【希世之寳】是吾寳也【不汝容焉】蛇报恩【随侯见伤蛇以药封之蛇衔明珠径寸纯白夜光烛室以报随侯】鱼报恩【见昆明池注】贯【礼曰累累乎端如贯珠】鸡衔【见洛门注】捐【文选沉珠于泉新语曰舜捐珠于五湖之泉以塞滛邪之路】生蚌【三辅决録曰孔融见韦元将与其父书曰不意双珠生于老蚌】感【后汉孟尝为合浦太守先时二千石贪秽珠悉徙去合浦无珠及孟尝行化一年其去珠乃复还】水【尸子曰水圆折者有珠】水怀珠而川媚【文选】赃不拜【东观汉记曰交趾太守坐赃诏以班赐羣臣钟离意得珠玑悉委地而不拜曰此赃秽之物诚不足拜帝乃别赐钱二十万】卖【汉董偃与母卖珠为事又合浦人采珠以易米而食时二千石贪檅珠徙去而饿死者盈路】瑞【礼斗威仪曰德至渊泉则江海出明珠】凤衔【拾遗记凤皇衔珠于庭少昊拾而怀之】遗【荘子云黄帝遗珠于赤水】照乗【魏王曰寡人有径寸珠照车前后十二乗者十枚】拾【抱朴子曰识珍者必拾浊水之明珠】采龙颔【河上之子于骊龙颔下采珠骊龙之睡】剖蚌胎【文选曰蚌蛤珠胎与月亏全又曰冯夷剖蚌列明珠】生鲸目【广州记鲸鲵目即明月珠也鱼死而目皆无精】饰犊【韩子曰楚人有卖珠于郑者为挂之犊饰以珠玉】钿盘【后魏武帝广作黄金盘钿之以珠玉】弄【防女弄珠于汉臯之曲】崖不枯【荀子曰渊生珠而崖不枯】泣【鲛人寄宿人家临去泣而出珠盈盘以与主人故曰泉客慷慨以泣珠】弹雀【吕氏春秋曰随侯之珠弹千仞之雀世必笑之以其所用重而所要轻也】藏【荘子曰藏珠于川】饰劒【西京杂记髙祖斩白蛇劒上有七彩珠为饰】七彩【见上】龙衔【烛龙衔珠以为耀】蠙珠【禹贡徐州蠙珠暨鱼】薏苡【马援载薏苡一船人有譛之为文犀明珠】遗【蜀宗预聘呉孙权泣别曰君毎衔命结二国之好今孤衰老恐不复见遗珠一斛】无足自致【新序曰舩人对晋平公曰珠出江汉玉出昆崘山无足而致也】不执【晋崔洪良伯手不执珠玉汝南王亮燕公卿以琉璃杯行酒酒至洪洪不执】夜光【东夷有明珠称夜光致之平地终日不停】采珠【晋陶璜为交州百姓无农唯以采珠为业以珠易米吴时虑百姓私散好珠絶商旅人饥上请乃制自十月至二月非采上珠时听往来】上币【管子曰先王以珠玉为上币】木难【文选云碧珠也】解佩【郑交甫将南适楚至汉臯台下遇二女佩二珠大如荆鸡之卵交甫与言曰欲子之佩二女遂解与交甫而去不见二女其佩亦失】璀璨【珠光彩貌】诡晖【别色】熠熠荧荧【并光】含幽育明　碕岸【碕长岸也珠生则草木不枯】环【韩宣子有玉环其一在郑商宣子请诸子产子产不与注同工共璞自共为双也】夫环【宣子】
　　【谓子产曰起请夫环】卢重环【以环带犬】重鋂【贯三环】卢令令【环声】　探环【晋羊祜叔子五嵗于邻家李氏树中探取金环云先藏时人以为前身】环中【喻道也荘子】象环【孔子去鲁佩象环五寸象牙有文理言以己有文章也五寸法五行环者取其循环似己徳之无穷】黄雀【后汉杨寳年七嵗行于华山见一黄雀被伤为蝼蚁所抟寳见之而怜因将归置箱中采黄蘂饲之经旬疮愈旦来暮去忽一朝变为黄衣少年持玉环一双来报寳曰好掌此环子孙累代三公果如其言】白环【帝王世纪西王母慕舜之徳来献白环及益地图】孔西域大珠【魏徴帝遣使市马徴曰魏文帝欲求市西域大珠苏则以为及四海则不求自至求而得之不足贵也陛下可不思苏则言乎】瑟瑟玑琲狼藉于道【贵妃杨氏十月帝幸华清宫五家车骑皆从瑟瑟玑琲狼藉于道】沧海遗珠【狄仁杰阎立本异其才谢曰君可谓沧海遗珠矣】银榼【曺进中书侍郎帝薄于徳昵宠优人李可及家尝取妇帝曰苐去吾当赐酒俄而赐者负二银榼与之皆珍珠也】一斗【李义府请废后立昭仪帝恱召见与语赐珠一斗】献【西域狮子天寳初王尸罗迷迦再遣使献大珠】卖珠【屈突通传初桂州都督李宏节亦以清谨显既没其家卖珠太宗疑宏节实贪欲追坐举者魏徴曰陛下过矣今世号清白死不变者屈突通张道源】火珠【南蛮多利火珠大者如鸡卵圎白照数尺日中以艾借珠辄火出】荡心酖毒【太宗贤妃徐言珠玉为荡心酖毒】无取【韦正贯擢岭南节度使南海舶贾至大帅必取象犀明珠上珍而售以下直正贯既至无所取】易马【五代吐蕃妇人戴瑟瑟珠云珠之好者一珠易一良马】五色珠【室韦富人以五色珠垂领】明月珠【西域拂菻多明月珠】堂饰明珠【南蛮骠堂饰明珠】如意寳珠【楚州献寳十三二曰如意寳珠大如鸡卵】琅玕珠【琅玕珠形如玉环】服珠【泥婆罗其君服珠】珠殿【南汉刘防聚南海珍寳以为珠殿】废池珠玉【马植为安南都防州部废池珠玉复生五代】马吐珠【唐五行志大和九年易定马饮水因吐珠一以献】珠琲【韦坚凿潭成以小斛舟署其郡以所产暴陈其上若南海则珠琲】覆地【曺确时帝昵优人李可及教舞者数百舞珠寳覆地】上清珠【唐杜阳编代宗为儿时宗毎坐于玉案前因命取上清珠以绛纱囊之系于颈上上清珠即开元初賔国所贡其珠光明防白可照一室视之则有仙人玉女云鹤绛节之象揺动于其中及上即位寳库中往往有神光异气】履水珠【顺宗即位拘弭国贡履水珠色黒类鉄大如鸡卵其上鳞皱其中有窍云持入江海中可行于洪波之上上始不为之寳遂命善浮者以五色丝贯之系于左臂遣入龙池其人则歩骤于波上若在平地亦潜于水中良久复出而遍身畧无沾湿上竒之因以御馔赐使人焉至长庆中嫔御试弄于海池遂化为黒龙入于池内俄而云烟暴起不复追讨】照夜珠【楚马希振天祐初殷为娶洪川钟传女资从甚厚有玉椀照夜珠希振以非人臣所玩皆纳之于殷九国志】真珠畦【陈继善拜少传致仕富于资产自荷一鉏以理小圃成畦以真珠千余颗若种蔬状土壤之间记颗俯拾出南唐近事】清水珠【冯翊严生家于汉南逰岘山得一珠如弹丸色黒而有光视之莹澈如水焉以示西国胡人曰此清水珠也即命注水浊缶以珠投之俄而淡然清澈矣胡人以三十万货之出宣室志】清辉照海月【越客采明珠提携出南隅清辉照海月美价倾鸿都李白古风】记事珠【开元中张说为相有人惠一珠绀色有光名记事珠或有遗忘即玩此珠心神顿悟出开元遗事】自平宫中吕大一【杜甫自平诗自平宫中吕大一収珠南海千余日】越俗以珠为上寳【生女名珠娘生男名珠儿緑珠之字由此称緑珠传】班螺酌真珠【妆楼记曰洛阳有妓乐者四时则散珠厚盈数寸以班螺令妓女酌之仍各具数得双者为吉妓乃作双珠宴以劳主人】客从南溟来遗我泉客珠【杜甫诗客从南溟来遗我泉客珠珠中有隐字欲辨不成书】掌中贪见一珠新【上汉中王】同昌公主以红琉璃盘盛夜光珠立堂中光如昼【杜阳编】诰多珠【大厯中林国献灵珠五色红而光又名诰多珠同菖蒲煮食即大如鸡卵可数日不饥】双珠出海底【俱是连城珍李白诗】
　　玉【十七　璧附】
　　白美玉吾寳【传曰是吾寳也】上币【见珠门注】瑾瑜【匿瑕】韫椟而藏诸连城之价　被褐【怀玉】碌碌如玉　坚白【不曰坚乎磨而不磷不曰白乎而不缁】白虹之气盈尺【圣人不贵盈尺之璧】五德【五经通义曰玉有五德】十仞【韩诗良玉度尺虽有十仞之土不能掩其光】度尺【见上】磨玷【白珪之玷尚可磨也】指瑕【蔺相如】掲而玺之【周礼职金掌凡金玉锡石丹青之戒令受其入征者辨其物之美恶与其数量掲而玺之】龙辅【玉名也左传公使公衍献龙辅于齐侯】玉石【周有砭阨宋有结緑梁有悬黎楚有和璞晋有垂棘】玉色【有山文有水苍文白如截肪黒如防漆赤若鸡冠黄如蒸栗】天地之精【淮南子钟山之玉灼以炉炭三日三夜色泽不变得天地之精也】片玉【郄诜自谓荆山之片玉】磨砻追琢　满堂【金玉满堂】希世【之寳】玉德【子贡问于孔子曰敢问君子贵玉而贱防】
　　【者何也为玉之寡而防之多与孔子曰非为防之多故贱之也玉之寡故贵之也夫昔者君子比徳于玉焉温润而泽仁也缜宻以栗智也亷而不刿义也垂之如坠礼也叩之其声清越以长其终诎然乐也瑕不揜瑜瑜不揜瑕忠也孚尹旁达信也气如白虹天也精神见于山川地也圭璋特达徳也天下莫不贵者道也故君子贵之也】比德【言念君子温其如玉有女如玉其人如玉】琢【如琢如磨玉不琢不成器】他山之石【可以攻玉】价【子贡曰有美玉于斯韫椟而藏诸求善价而沽诸子曰沽之哉沽之哉我待价者也】卖化为石【见河门注】假道【晋荀息请以垂棘之璧假道于虞以伐虢】毁【子曰龟玉毁于椟中是谁之过与文选曰碎结緑之鸿辉残黎之夜色】献【宋人得玉以献子罕子罕曰我以不贪为寳尔以玉为寳若以与我皆防寳不若人有其寳】玉璜【尚书中曰吕尚钓于渭濵鱼腹中得玉璜刻曰姬受命佐之】敬重【执玉不趋受玉以掬饮玉爵不挥皆敬重】玉烛【尔雅四时调谓之玉烛】玉山【嵇康】玉箸【王昭君之涙如玉箸】玉堂【汉堂名】玉樽　玉酒玉食　玉牀【西京杂记汉武赵昭仪寝昭阳殿玉为牀象牙为簟】佩【古之君子必佩玉君子无故玉不去身比徳也】三献不遇【楚人卞和以玉璞三献不遇楚王遂再刖其足】不识无价【尹文子魏之田父耕于野得玉径尺邻人曰怪石归致于庑下光明照室田父怖弃之邻人盗之以献魏王王召玉工相之工望见再拜却立曰敢贺大王得天下之寳问其价曰此无价五城之都仅可一覩赐献玉者千金长食大夫禄】抵鹊【荆山之下以王璞抵鹊】潜隐【尸子曰水方折者有玉大戴礼曰玉在山而木泽文选曰石韫玉而山辉】瑞【王者不藏金玉则紫玉见深山】隐【抱朴子荆山之玉潜光荆石之中虽有千仞之土不能掩其光】种【阳雍伯种石而生玉】切【寳劒切玉如泥】攻玉禁采【景帝诏吏发民若庸采黄金珠玉者坐赃二千石有听者同坐】雪融掘得【晋新蔡王虅字元迈次贞定大雪平地数尺营门前方数丈雪融不积掘之得玉马髙尺余来献之】灭瘢【王莽就国南阳守选掾孔休守新都相休莽疾瘢莽遗休玉休不受莽曰君面有瘢美玉可以灭瘢休犹不受莽曰君嫌其价邪遂椎碎自裹进休休乃受】玉玦【魏钟繇元常有玉玦太子欲得之而难公索使临菑侯因人说之繇送太子报繇书云云】碎【亚父撞碎汉王所献玉斗】错【他山之石可以为错注错石可以磨玉】　璧植璧秉圭【书】当璧而拜　抵璧【于谷】和难【周礼谷璧以和难以聘女】拱璧　仲舒璧【后汉钟离意为鲁相省视孔子受经堂男子张伯刬草得璧七枚怀藏其一以六白意意曰瓮中素书文曰后世脩吾书者董仲舒发吾笥者钟离意璧有七张伯取其一意召问伯伯叩头出之】求【虞叔有玉虞公求旃不与既而悔之曰匹夫无罪怀璧其罪吾焉用此以贾害】碎【蔺相如见秦王无偿赵城之意乃持璧睨柱曰大王必欲杀臣臣头与璧俱碎于柱秦王恐其碎璧乃谢之遂衣褐秉璧归赵】夺璧【朱掾名晖诈取隂就璧奉东平王以朝】觐礼曰以缫籍玉【以韦衣木广袤各如玉之大小为色】不鬻【珪璧金璋不鬻于市】孔指环【安定公主下嫁回鹘会昌三年来归以黠戞斯所献白貂皮玉指环皆赐】河【西域于阗城有玉珂国人夜视月光盛必得美玉】求【初徳宗即位遣内给事朱如玉之安西求玉于于阗得圭一珂佩五环一带胯三百簮四十奁三十钏十杵三瑟瑟百斤并它寳等及还诈言假道回纥为所夺久之事泄得所求流死恩州】于阗国玉池【于阗国有玉池毎以端午日王亲径取玉自王已下至庶人皆取之毎取一团玉以一团石投之出西域记】赐【髙昌太宗即位献公狐裘帝赐妻宇文华钿一具宇文亦上玉盘】刻玉【扶南出刚金可以刻玉见金门】石国【髙仙芝讨石国获寳玉甚众】楚州献寳【五符志上元二年楚州献寳玉十三曰黄天符形如笏长八寸有孔云辟兵疫曰玉鸡毛白玉也曰谷璧亦白玉也粟粒自然无雕镌迹曰西王母白环二曰如意寳珠大如鸡卵曰红靺鞨大如巨栗曰琅玡珠二形如玉环四分缺一曰玉印大如半手理如鹿陷入印中曰皇后采桑钩如箸屈其末曰雷公石斧无孔其一阙凡十三寘之日中白并连天】玉界尺【五代梁丞相赵光逢在唐以文行知名时人称其方直温润谓之玉界尺】玉马【五代回鹘唐荘宗时王仁美遣使者来贡玉马】捞玉【于阗其南千三百里曰玉州山多玉者此山也其河源所出至于阗分为三东曰白玉河西曰緑玉河又西曰乌玉河三河皆有玉而色异毎嵗秋水涸国王捞玉于河然后国人捞玉】献玉千斤【同上遣都督刘再升献玉千斤及玉印降魔杵等】夜光璧【西域拂菻多夜光璧】美玉【张説曰宋之问之文如美玉】玉斧【五代王建立徙昭义赐以玉斧】名玉【尉迟胜求玉于阗国天寳中入朝献名玉】暖玉鞍【天寳遗事宁王有暖玉鞍】赐玉器【王珂李克用在河中未出也帝惧茂贞之逼复使嗣延王戒不以御服玉器赐之】龙虎玉【唐杜阳编顺宗西域有进美玉者二一圎一方径各五寸光彩凝冷可鉴毛髪时伊祈解方坐于上前熟视之曰此一龙玉一虎玉圎者龙也生于水中为龙所寳若投之水必有虹霓出焉方者虎也生于岩谷为虎所寳若以虎毛拂之即紫光迸逸而百兽摄伏上异其言】玉辟邪【肃宗赐李辅国玉辟邪二各长一尺五寸竒巧殆非人间所有其玉之香可闻于数百步虽鏁于金函鉄柜终不能掩其气或以衣裙误拂则芬馥经年纵澣濯数四亦不消歇】火玉【武宗防昌九年夫余国贡火玉三斗色赤长半寸上尖下圎光照十数歩积之可以燃鼎寘之室内则不复抉纩】清越而瑕不自揜防白而物莫能汚【内坚刚而外温润有似乎君子者玉乎故用乎诸侯刘禹锡论】红玉环【杜阳编元载紫龙髯拂刻红玉以为环纽】瑉中而玉表【贾耽等賛以大节责之盖瑉中而玉表欤】符彩照沧溟清辉凌白虹【李白】获玉真人像二十七【唐地理志宁州真宁本罗川天寳元年获玉真人像二十七因更名也】如意玉【同昌公主下降寳货之异有如意玉杜阳编】软玉【天寳中兴国献软玉鞭屈之则首尾相就舒之则劲直如绳同上】碧玉檞叶【异闻集李章武与王倡往来死后李经所居见王来司寝将曙取一物绀碧似玉而冷状如檞叶赠曰西岳玉京夫人所遗靺鞨寳也】玉箫之约【唐宋遗史韦臯未仕时寓于姜使君门舘姜子曰荆寳待臯甚厚有小青衣曰玉箫美而艶絶即以赠臯归觐与玉箫约七年复来因以玉指环赠之臯逾期不至玉箫叹曰韦家郎不来矣絶食而死后臯镇蜀荆寳往见问玉箫知其已死甚怜之臯诞日东川卢尚书献歌妓为寿名玉箫遽眎之宛然旧人中指有玉环隐起】玉精盌【马侍中尝寳一玉精盌夏蝇不近盛水经月不腐不耗或目痛含之立愈酉阳杂俎】未试囊中餐玉法明朝且入蓝田山【杜甫去矣行】玉婆罗门【鸡跖集唐修行杨相公毎朝常弄一小玉婆罗门子髙数寸莹彻精巧可爱云是于阗王内库之物】夸作天下珍【李白古风宋国梧台东野人得燕石夸作天下珍知哂赵王璧】璧玉储精以稠叠【杜甫大礼赋】苍璧黄琮归乎正色【南郊赋】
　　珪璋【十八】
　　白辑五瑞【辑敛也敛五等诸侯之珪璋而朝觐也】班瑞于羣后【班还也朝觐礼毕还瑞于诸侯】禹锡圭【禹治水毕尧赐之圭以章其成功】尔寳【诗曰锡尔介圭以作尔寳注周王锡申伯介圭以为瑞】瑟彼珪璋【瑟防白貎诗】剪桐【成王剪桐叶为圭戯封唐叔周公曰天子无戯言遂命封之】特达之徳【礼曰珪璋特达徳特达谓以朝聘不有须而成】鞠躬【语曰执圭鞠躬如也如不胜】锐方之象以法隂阳【白虎通圭以为信也上锐阳也下方隂也】长短之制以辨上下【别贵周礼】贱昭度【昭其度也】器以藏礼【物有其容】可磨【白圭之玷尚可磨也】载弄【之璋】不琢【礼曰大圭不琢】为石【传曰王子朝用成周寳圭沉于河人得于河上将卖之则为石】奉璋【峩峩诗】六瑞【周礼以玉作六瑞】植璧秉圭【屏璧与圭书】治徳结好【周礼琬圭以治德结好】易行除恶【琰圭以易行除恶】南容三复　剥圭璋为鏚柲【剥破也鏚斧也柲柄也楚灵王】缫借【周礼公执桓圭缫三采三就注缫木为中干用韦衣而画成之一市为一就】又【觐礼以缫借玉注以韦衣木广袤以玉大小为色】王执镇圭【镇安也以四镇之山为象饰所以安镇四方长尺有二寸】公执桓圭【桓宫室之象可以安上也长九寸】侯执信圭伯执躬圭【信身也身圭躬圭皆象人形为饰欲其慎行以保身也圭皆长七寸信音身】子执糓璧男执蒲璧【谷所以养人蒲为席所以安人璧皆径五寸不执圭者未成国也】享頫有章【卿为君使执圭璋也传云】孔荐珪璧于房闼【陈子昻賛武后窃威柄诛戮大臣宗室胁逼长君而夺之权子昻乃以王者之术勉之卒为妇人试武不用可谓荐珪璧于房闼以脂泽汗漫之也】玉圭【初德宗即位遣内给事宋如玉之安西求玉于于阗得圭一】献珪【寳建徳宗城人献圭一景城丞孔徳绍曰昔天以是授禹今瑞与之侔国宜称夏建德然之】特达珪璋之表【崔羣制韩愈文】联累【森然炳然若开羣玉之府指挥联累圭璋琛璜之状各有列位栁宗元文】圭璋交映【送苑论】





　　白孔六帖卷七
　　钦定四库全书
　　白孔六帖卷八　　　　唐　白居易　原本
　　宋　孔　传　续撰
　　金【一】　　　　　　铜【二】
　　钱【三】　　　　　　货财【四】
　　锦【五】　　　　　　丝【六】
　　织绩【七】　　　　　绢【八】
　　緜【九】　　　　　　素【十】
　　帛【十一】　　　　　练【十二】
　　绡【十三】　　　　　绮【十四】
　　罗【十五】　　　　　布【十六】
　　绫【十七】　　　　　絺绤【十八】
　　麻【十九】　　　　　縠【二十】
　　金【一】
　　白兼金【金价倍也】双南金【淮南有金】备六府而惟修【六府金木水火土糓惟修也】配五行而攸叙【洪范五行四曰金金曰从革从革作辛】鼓铸　镕范【成器】从革　满籝【黄金满籝不如一经】满堂【金玉满堂莫之能守】三品　九牧百镒　丽水之珍【捐山之寳】百链之精【言百链之不耗】三品之贡　难得之货　是吾寳也【不汝容焉】贡【禹贡扬州厥贡惟金三品】又【传夏方有徳黄金九牧铸鼎象物注九州之牧】瑞【史记秦献公十八年雨金于栎阳公自以为金瑞汉武帝诏曰往者太山见金又有白麟神马之瑞宜以黄金铸麟趾褭蹄以叶瑞焉瑞图曰王者不藏金玉乗金而王其政平则黄金见深山】不受遗【汉书王宻怀金遗杨震曰夜无知者震曰天知地知子知我知是四知遂不受宻慙而退】固辞【韩诗楚襄王遣使持千金聘荘子荘子不受】妻让【列女传乐羊子得遗金一饼妻曰妾闻君子不以利汚行羊子慙而弃之】母责【韩诗外传曰田子持金百镒奉其母母曰不义之物不入于馆子慙而出】诬盗【汉书直不疑为郎同舍郎有失金者而意猜不疑不疑乃买金偿之后乃知】疑【史记陈平尝负载渡河舟人疑平腰下有金隂欲害之平乃脱衣而渡遂能免于难也】置燕台【燕昭王置千金扵台上以延天下之士故谓之黄金台】悬秦市【史记吕不韦使其客着吕氏春秋乃悬千金扵咸阳市门有能増减得一字者与之】披沙【拣金往往见寳】掷地【晋书孙绰字兴公作天台山赋掷地作金声】捐【文选曰捐金于山】藏【新语曰舜藏金于崭岩之山以塞淫邪之路】铄【众口铄金】鸣【拾遗记少昊时金鸣于山】感孝【孝子传曰郭巨至孝妻生男巨曰养子则妨于供养将杀而埋之掘得防券曰黄金一釡赐孝子郭巨】赠赐【苏季子抵掌而谈李兊赐黄金百镒虞卿蹑蹻而説赵王赐金百镒】镒【秦币黄金一寸重一斤以镒为名】买笑【千金买笑】掲而玺之【周礼职金掌凡金玉锡石丹青之戒令受其入征者辨其物之美恶与其数量掲而玺之入其金锡于为兵器之府】一诺【谚曰黄金百斤不如季布一诺】食货志【黄金为上白金为中赤金为下】六齐【金有六齐】攫【列子曰齐人有欲金者清旦衣冠之市道适见鬻金者因攫其金而去吏捕得问之问曰人在前子攫何故答曰取金时不见人徒见金】印【张颢得飞石破之得金印见石门注】昆田【珍物化黄金武帝祠首山】土同价【南史金土同价】如粟【后汉张奂为安定属国人遗金以酒酹曰使金如粟不以入懐】铸范蠡【范蠡去越越王勾践思之乃以良金铸其形】访主【后汉黄向字文徳豫章人尝行于路得遗金嚢乃访主还之】端木辞【家语端木赐字子贡国之法赎人臣妾于诸侯皆取金于府子贡赎之辞不取金孔子闻之曰赐失之矣夫圣人举事可以移风易俗非独适身之行也受金即为不亷则何以相赎自今已后鲁国不复赎人于诸侯】送县【后汉陈重字仲翁尝济人死罪人宻投金于承尘以报重防重不知后毁屋得金访金主已死乃将金送县】不寳【礼儒有不寳金玉忠信以为寳】南金【诗大路南金】金穴【郭况之家号为金穴】孔载金一舸自随【冯子猷以豪侠闻贞观中入觐载金一舸自随】造常满樽【李元素为武徳令刺史李文栋横调民黄金造常满樽以献官属无敢谏元素固争文栋为少损】复垣洞穴【王锷常请籍坊以广第舍作垣洞穴实金钱其中】药金【孟铣迁凤阁舍人它日至刘槿之家见赐金曰此药金也烧之火有五色起试之验】毁怀不受【韦夏卿为吏部侍郎时从弟执谊在翰林尝受人金有所干请宻以金内夏卿怀中夏卿毁懐不受曰吾与汝頼先人遗徳致位及此顾当是哉执谊大慙】置余金棺下【李勉少贫挟客梁宋与诸生共逆旅诸生疾且死出白金曰左右无知者幸君扵此为我余则君自取之勉许之托宻置余金棺下后其家谒勉共啓墓出金付之】厚啖【元载盗杀李国辅载隂与其谋及复结中人董秀厚啖以金使刺取宻防帝有所属必先知之】持金去【刘乂因持愈金数斤去云此防墓中人耳不若与刘君为寿愈不能止】拂菻【重石为都城广八十里东门髙二十丈防以黄金中门中有金巨称一作金人在其端属十二丸率时改一丸落】刻玉【扶南出刚金状类紫石英生水底石上人没水取之可以刻玉】能化黄金【刘巨容始扬州人申屠生能化黄金髙骈客之为吕用之所譛犇襄汉见巨容自言其术】能作黄金【孝友章金益自言能作黄金】石国【髙仙芝时石国获黄金五六槖駞】紫金【西域鉢露种多紫金】铸金象【郝玭封寳定郡王賛普常等玭身铸金象令于国门得生玭者以金玭偿之朝廷畏失名将徙为庆州刺史】埋金【杜暹突厥以金遗暹隂埋幕下】良金【张説曰宋之问之文如良金】熠熠珠姿【桞宗元披沙拣金赋见熠熠之珠姿】华山生金【李林甫谓李适之曰华山生金】琢石取金【西域俱晋河出金精琢石取金】繁光熠爚【求金诸溪淘汰瀺灂流注溃沱繁光熠爚贪贾来贸发扵怀握无翼而飞润于丰屋刘禹锡楚望赋】雨金【垂拱三年七月广州雨金位正秋为刑为兵占曰人君多杀无辜五行志】一箧【唐尉迟敬徳单雄信骑直趋秦王敬徳跃马大呼刺雄信坠马乃翼王出赐金一箧】积金至斗【同上隐太子以书招之赠金皿一车辞曰其敢当赐王曰公之心如山岳虽积金至斗岂能移之】埋金九里【丰年録云阳段氏值丰年则尽取金钱埋之九里皆满曰有得意日遂无用金】蕨化金钗【清异志王鲸遇卖蕨妪黄衣破结有饥色悯之乃以千文买蕨谢而去及归蒸扵乌豆甑尽成黄金】献生金【徳宗时南诏异牟谢天子】长川诸山往往有金【或披沙得之丽水多金麸南蛮传】药涂纸皆成金【陈允升好道无金讽有姻礼而黄金郡中少不足用呵责其下允升曰无怒吾得为之取厚药以涂其纸投火中皆成金因以足用】献金示顺革【南诏异牟寻赠常臯黄金丹砂臯防送使者奏异牟寻请归天子为唐籓辅献金示顺革丹赤心也德宗嘉之赐以诏书】二道比黄衣白衣【陈尚书言其昔在乡里好为诗俚人谓之陈舍人比乐天也性踈简嘉賔客常有二道比一黄衣一白衣诣其家求宿舍之防事夜闻二客床上鍧然有声乆之若无人秉烛视之见白衣下乃银人也黄衣不复见家遂富稽神録】
　　铜【二】
　　白凡律度量用铜【汉书凡律度量衡用铜者所以同天下齐风俗也铜为物至精不为燥湿寒暑变其节不为风雨暴露改其形似士君子之行是以用铜也】即山铸钱【吴王濞】赐铜山【汉文赐邓通蜀道铜山铸钱布天下世号邓通钱】铜臭【后汉崔列入钱五百万得为司徒问其子曰我为三公人以为何如其子曰人嫌大人铜臭】万物为铜【文选】凿井得铜【庞俭】铜钩【三辅汉録记张氏先为京都功曺晨时早起忽有鸠从内飞下张氏谓曰为祸止为福入怀鸠乃投入张氏怀中探之得一铜钩官至数郡太守后失钩官亦絶矣】孔铲凿尤苦【韩思复还滁州刺史州有铜官人铲凿尤苦思复为贾他郡费省尤多】凿山取铜【韩泗上言今商州红崔冶产铜而洛源监久废议凿山取铜即诏治旧监置十鑪铸之嵗得钱七万二千缗】柱【马緫迁安南都防建二铜柱于汉故处镵着唐徳以明伏波之裔】市铜髙丽【髙丽地产银铜周世宗时遣尚书水部贠外郎韩彦卿以帛数千疋市铜于髙丽以铸钱】铜神【唐酉阳杂俎衡阳唐安县东有畧塘塘有铜神往往铜声激水水为变緑作铜腥鱼尽死】为兵不如鐡为器不如漆【唐史铜之为兵不如鐡为器不如漆禁铜则人无所用盗铸者少食货志刘秘】鉴磬钉镮钮得用铜【太和三年诏佛像以铅锡土木为之饰带以金银防石乌油蓝鐡唯鉴磬钉镮钮得用铜余皆禁之唐史百官志铜渠令】岁采铜二十六万六千斤【元和天下嵗采铜二十六万六千斤及宣宗嵗率铜六十五万六千斤唐史食货志】诏悉毁天下铜佛像以铸钱【五代史周世宗是时中国乏钱乃诏悉毁天下铜佛像以铸钱尝曰吾闻佛説以身世为妄而以济人为急使其真身尚在苟利于世犹欲割截况此铜像岂其所惜哉由是羣臣皆不敢言】贡铜五万【五代髙丽】
　　钱【三　铸附】
　　白泉布【言宝货之行如泉之布故名之】母子轻重【汉以秦钱重更令人铸榆荚钱有子母权而行子母者钱之轻重也民患轻为重是母权子患重作轻亦不废重是子权母也】九府【汉书太公为周立九府园钱法】三官【汉书楚郡国无得专铸唯上林三官铸令下非三官钱不得行】五铢【汉髙二年行八铢钱六年行五铢钱注云榆荚钱也】皷铸　流行　镕范【镕铸而合法度】销漏【文选曰消漏参倍言钱之消磨缺漏】青鳬【鳬或作蚨】赤仄【汉武帝以钱多轻命京铸赤仄注以赤铜为郭】润屋之资【藩身之货】采山【铸钱】榆荚【见上注】鵞眼【宋畧太始中通私铸钱大坏矣一贯长三寸谓之鵞眼十万不盈一掬后禁之】藏镪【巨万累百】囊中　杖头【百钱】范金【礼】铜山【见铜门注】金埒【王武子布钱买地为埒时人曰金埒】臭【见铜门注】癖【和峤贪财人谓之有钱癖】法钱【汉书曰钱法不立】贯朽【而不可校】放铸【孝文除盗铸钱令使人放铸之】杂【贾谊曰铜锡为钱敢杂以铅鐡为他巧者其罪黥】即山【吴王即山铸钱】磨质【取镕屑也】肉好子绀钱【王莽造契刀错刀赤仄所谓子绀钱以赤铜为郭】请罢铸【贡禹请罢铸钱官以便农除其租铢之律注云依田畆欲其除市井铢两之租削其律也使百姓归农复古之道】无名钱【张安世辞不受禄诏都内别藏张氏无名钱】白金白撰【汉武帝有司言今半两钱法重四铢其文半两实重五铢而姧或盗磨钱质而取镕钱益轻薄而物贵乃以白鹿皮方尺縁以绩绣为皮币直四十万又造银锡白金以天用莫如龙地用莫如马人用莫如龟故白金三品其一重八两圜之其文龙名曰白撰直三千二百差小方其文马直五百复小撱之其文直三百更用五铢钱周郭其质令不可得磨而取镕】封钱勿出【后汉张林议以为宜令天下悉以布为租市买皆用之封钱勿出尚书朱晖议布泉为租则吏多姧官自卖盐则与下争利】受一大钱【刘宠为会稽太守徴还吏民送钱十万宠为人受一大钱】督铸【长安铸钱多姧巧乃署第五伦督铸钱掾领长安市市无阿枉】买官【崔列】赎罪【汉隆虑公主以金千斤钱十万为子昭平君赎罪武帝许之】不言【王衍字夷甫疾妻郭氏贪口不言钱云举阿堵物】著论【鲁襃字元道着钱神论曰其积如山其流如水故能长久为世神寳亲之如兄字曰孔方失之则贫弱得之则富昌无翼而飞无足而走解严毅之顔开难发之口多者处前少者处后前者为君长后者为臣仆钱之所祐吉无不利何必读书然后富贵无徳而尊无势而热危可使活贵可使贱生可使杀忿争非钱不胜幽滞非钱不拔怨雠非钱不解令闻非钱不发】凿井【见铜门注】饮马【郝亷饮马投钱】一囊【赵一诗曰文籍徒满腹不如一囊钱】赢二【髙祖益封萧何二千户曰以送我钱独赢一奉二】食万【何曾日食万钱嫌无下箸处】笇缗【汉武初笇缗钱】梦磨【魏文帝问周宣曰梦磨钱文令灭乃更明何也宣曰陛下家事应之时陈思王云云】夷甫【不言】鲁襃【作论见上】子母之钱【隂阳之炭】散金　蔵镪　无名【汉祖无名】有癖【晋臣有癖】贝【汉时人上书言古今以贝为货今以钱易之以此贫宜改敝上问于师丹丹曰可改章下有司皆云卒难易丹老耄遂防免之】契刀错刀【王莽居摄以周钱有子母相权于是始造大钱重十二铢文曰大钱五十又造错刀契刀镮如大钱身形如刀长二寸以黄金错其文与五铢四品并行使用后以刘家有金刀罢契刀错刀更作金银贝之文】半两【汉书秦并天下币为二等黄金为上币铜钱质如周钱文曰半两重如其文而珠玉贝银锡之属为器饰寳藏不为币也】顾金钱【曺兵生数招权顾金钱注招求也以金钱事权贵而求得其形势也】　铸冶铸【史记赵国以冶铸为业王数讼钱事张汤常排赵王】呉邓【汉文时榆荚钱轻乃更铸四铢令民纵自铸故吴以即山富埒天子邓通财过王者吴邓钱乃布天下】马排人排水排【韩暨公至为监冶谒者旧时冶作马排一熟石用百匹更作人排又费功曁乃因长流为水排计其利三倍于前】沈郎钱【吴兴沈充又铸小钱谓之沈郎钱钱既不多由是稍贵】废钱议【晋桓元辅政议欲废钱用谷帛孔琳之议巧伪之人湿谷以要利薄绢以充资故用钱非唯丰国亦以省刑耳】铸钱敛货【蜀刘备収成都士众皆掠尽府库财寳军用不足备忧之刘巴子初曰铸直百钱平物价令吏为官市备从之数月充实】血涂【汉时有青鳬钱以血涂之去又来】圎而函方【立泉货之法】母以权子【制轻重之宜】轻重相权【大小兼利】榆荚五铢【既将私铸】竹刑三尺【难逭国章】孔改钱弊法【崔神度拜并州长史始至有诏改钱弊法州县布下俄而物价踊昻百贾惊忧神度质其非于朝】万选万中【张鷟员半千称鷟文辞犹青铜钱万选万中时号鷟为青钱学士】坏铜象为钱【柳仲郢拜京兆尹防废浮屠法尽壊铜象为钱仲郢为铸钱使吏请以字识钱者不答既淮南铸会昌字久之僧反取为钟鼓】鈆铁钱【刘劒绛拜湖南留后教马殷铸铅铁钱十当铜钱一】本倍于子【韩洄上言江淮七监嵗铸钱四万五千缗输京师工用运转毎缗度工于是本倍于子】嵗进亿万【王鈇岁进钱钜亿万】羡进京师【韩融拜中丞湖南观察使卢周仁以南方屡火取羡钱亿万进京师融劾奏天下一家中外之财皆陛下府库周仁陈中利假异端公违诏书循私希恩恐海内效之因縁渔刻则生人受弊罪始周仁请重责还所进代贫民租入诏不从置银河隂院以虞水旱】治墙【李景让母郑治家严身训勤诸子始贫乏时治墙得积钱僮婢犇告母曰士不勤而禄犹菑其身况无妄而得我何取亟使闭坎】光院【陆扆徙戸部侍郎同中书门下平章事自三省得宰相有光署钱留为钱资学士院来始有至扆送光院钱五千万以荣近司】郑使君钱【郑綮补庐州刺史嵗满去赢钱千缗藏州库后宅盗至终不犯郑使君钱】淮南府钱八十万缗【李徳裕迁淮南节度使代牛僧孺僧孺闻之以其军事付其副张鹭即驰去淮南府钱八十万缗德裕奏言止四十万为张鹭用其半】榆荚【南蛮投和在真臈南银作钱类榆荚】岁铸十余万【刘晏至湖峤荒险处所出货皆贱弱不偿所转晏悉储淮楚间货铜易祈嵗铸缗钱十余万】钱寻废【开元中以钱滥恶江淮间尤甚在勑业防令御史往江淮间収敛纳官镕之其费稍广州县恐钱数不充随以好钱继之自是百姓财弊耗损御史坐此左迁旧法毎一千重六斤四两近铸者各重七斤欧阳询所书六典注】钱炉【皇朝少府置十炉诸州皆属焉及少府罢铸钱诸州遂别合绛州三十炉杨宣鄂蔚各十炉益邓桞各五炉岸三炉定一炉同上】钱流地上【晏能权万货重轻使天下无甚贵贱而物常平自言如见钱流地上刘宴】纵钱【李若初代王维为浙西观察时天下钱少货轻州县禁钱不出境商贾不通若初始奏纵钱以起方货诏曰可】请铸【第五琦少以史干进初琦请铸乾元重宝钱以一代十既当国又铸重以一代五十会物价腾踊饥馑相望议者以为非是诏贬忠州长史】本分钱【裴延龄帝谓延龄曰朕所居浴堂殿一栋将压念易之未能也延龄曰宗庙至重殿栋微矣且陛下本分钱用之无穷何所难成帝惊曰本分钱奈何对曰此在经谊愚儒不能知臣能言之按礼天下赋三之一以充干豆一以事賔客一以充君之庖厨陛下奉宗庙能竭天下赋三之一乎鸿胪礼賔劳于四夷用什一为有嬴陛下奉宗庙所御饔饩简俭以所余为百官廪料飡钱未尽也则所不尽者为本分钱以治殿数十尚不乏况一栋哉帝顾曰人未尝为朕言之陆贽极论其谲妄】赐歳钱百万为脂粉费【贵妃杨氏传赐诸姨嵗钱百万为脂粉费】积钱盈室【五代袁正辞积钱盈室室中常有声如牛人以为妖劝其散积以禳之正辞曰吾闻物之有声求其同类尔宜益以钱声必止】永通钱货【南唐李景钟谟请铸大钱以一当十文曰永通泉货谟得罪而大钱废韩熈载又铸铁钱以一当二】半月【骠国以金银为钱形如半月】顺天得一【史思明建元顺天铸顺天得一钱】钱徧天下【王锷毎燕飨辄録其余卖之以収称故锷钱徧天下】飞钱【食货志宪宗以钱少复禁用铜器时商贾至京师委钱诸道进奏院及诸军诸使富家以轻装趋四方合劵乃取之号飞钱】买春钱【承平旧纂曰进士不第者诸知供酒肉之费号买春钱】授金钱【八月望夜师与上游月宫还潞州城上俯视城郭悄然而月光如昼师因请上吹以玉笛在寝殿中师令人取顷之而至既奏曲授金钱于城中而还旬日潞州奏八月望夜有天乐临城兼获金钱出唐逸史】钱文【初王氏之镇闽城罍甓皆有钱文有曰此城终归钱氏诸王氏恶之因命刬去而钱文愈明又謡言曰风吹杨叶皷城下不得钱来戈不罢吴越备史】黄金铸为臣钱【废王倧即位以黄金一镒命近侍袁文昌铸为臣钱文昌意有所求防且惧不就乃宿谋于匠者别铸一以为备以所授铸之废王临视果不就因潜以宿铸者献之同上】缗货通行【详求适变可以便人所贵缗货通行里闾寛息韩愈钱重物轻】鈆锡和青铜【往日用钱捉私铸今许鈆锡和青铜刻泥为之最易得好恶不合长相蒙杜甫诗】杂以鈆铁则恶【文粹刘秩禁私铸钱议铸钱不杂以鈆铁则无利杂以鈆铁则恶恶则不重】敛轻为重散重为轻【陆宣公奏议峻用铜为器之禁茍制持得所则钱不乏矣有强监以入其直有酒以纳其资茍消息合宜则钱可収固可以敛轻为重钱不足固可以散重为轻弛张在官何所不可】富埒天子【文粹刘秩禁私钱议汉文时吴王濞诸侯也富埒天子邓通大夫也财侔王者此皆铸钱之所致也】古之为钱以通货币【张曲江集议私铸钱布帛不可以尺寸为交易菽粟不可抄勺贸有无故古之为钱以通货币】王老【王元寳人以钱文有元寳字因呼钱为王老出南部新书】一炉【裴寂改铸钱赐一得自铸】　王元寳以钱为花迳【开元天寳遗事王元寳以锦綉石为柱以钱为甃花迳】钱文甲迹【昔因文徳皇后于武徳中行开元通寳钱命名及书皆欧阳询所为初进铸様后搯一甲防因铸之出谭賔録】钱鬼【复有和长兴者钜万藏家贯朽仄磨鳞差螭缩阵阵腥澁死而有知是谓钱鬼出孙权文】通神【幽闲皷吹张延赏问度支有一寃狱久不决及公判度支期以旬日平反视事日案上一帖云奉钱三万贯乞不问其狱公怒悉収吏讯之次日于盥洗处又一帖云奉钱十万贯公叹曰钱至十万通神矣】堂厨食利钱【两省以江淮冨人给文牒周行天下利堂厨食利钱方镇令预宴诸道大将之上富屋虚有影占之名徳裕判曰万钱已厚常愧素餐百姓尚贫岂宜争利既异抜葵之意尤伤脱粟之名将欲率人且宜正本遂罢之献替録】将以平率轻重权本末【齐威得其术而国以覇周景失其道而人用币考诸载籍国之兴衰实系于是刘秩请禁私铸钱】挼叶成钱【大中遗事轩辕先生居罗浮山宣宗召入禁中能以桐竹挼满手之叶悉成钱】禁人无得以铜为器【在塞其隙无使之泄禁人无得以铜为器皿禁铸铜为浮屠佛像钟磬蓄铜过千斤者铸钱以为他物者皆罪死不赦韩愈钱重物轻状】言钱弊之轻重者熟矣【元稹钱货议状古今言钱弊之轻重者熟矣或受大钱或放私铸或或贝或皮或刀或禁埋藏或禁销毁或禁器用或禁滞积皆可以救一时之弊也】上清童子【贞观中岑文本退朝于小亭避暑寐觉忽有叩门者报云上清童子文本慕道即命入乃年二十以下道士仪质爽迈冠浅青圎帔履衣服轻细乃曰仆上清童子自汉朝得果成本生于吴得夫不凝滞之道文本语以汉魏宋齐梁间君臣社稷之事了如目覩文本曰吾人冠帔何制度之异对曰夫道在于方圎之中仆外服圎而心方正相时仪也又问曰衣服皆轻细何王所出对曰此是上清五铢服又问曰比闻六铢者天人衣何五铢之异对曰尤细者则五铢也后令人潜送诣其所止出门于院墙下瞥然不见命工掘之至一古墓墓中无余物惟得古钱一枚文本悟上清童子是铜名元寳钱之文也外圎心方钱之状也青衣铜衣也五铢亦钱之文也汉时于吴是汉时铸五铢钱于吴王也】自晋以东厥钱用青金自河而北厥钱用黒金【吴殊异之禁不行矣牛僧孺防】取尉迟公帖【隋末一书生居太原苦于贫所居抵官库因此而见有钱数万贯遂欲携挈见一金甲人持戈曰汝要钱可取尉迟公帖来此尉迟公钱也书生访求至铁冶处有尉迟敬徳者方袒露蓬首鍜炼之次乃前拜之公问曰何故曰乞钱五百贯以济贫困尉迟怒曰打铁人安得钱乃侮我耳生曰足下他日富贵若能哀悯但乞一帖公不得已令生执笔曰钱付某乙五百贯具日月著名书生持去公与随从大笑以为妄也书生却至库复见金甲人令系于梁上髙处书生取钱止五百贯后敬徳佐神尧立殊功勑赐钱一库开库欠五百贯将罪主者忽于梁上得帖手视之乃打铁时书帖累日惊叹求书生具陈所见厚遣之出逸史】币轻则物价腾踊【古今之言钱者多矣而又可一贯以其时之升降轻重也币轻则物价腾踊币重则农无所集皆害也就而言之孰为利曰币重则利曰奈害农何曰赋不以钱而制其罪布帛之数则农不害以钱则多出市帛而价则害矣桞文】请天下以州名铸钱【唐志武宗废浮屠法永正监官李郁彦请以铜像钟磬罏铎皆归廵院州院铜益多矣盐鉄使以工有常力不足以加铸许诸道观察使皆得铸钱坊淮南节度使李绅请天下以州名铸钱京师为京钱交易禁用旧钱】时患钱轻【以至于量资帛权子母代复改铸攸行榆荚契刀厚薄轻重何人所制杜甫进士防】置钱万缗【崔戎为华州刺史吏以故事置钱万缗为刺史私用戎不敢及去召吏曰籍所置钱享军】以纸寓钱【王璵汉以来葬防皆有瘗钱后世里族称以纸寓钱为鬼事至是称乃用之】铸大鐡钱【又闽王延义改元永隆铸大鐡钱以一当十五代史】武徳四年铸开元通寳【径八分重四铢四参积十钱重一两得轻重大小之中其文以八分篆三体】洛并幽益桂等州皆置监【赐秦王齐王三炉右仆射裴寂一炉以铸盗铸者论死没其家属已上唐食货志】今之钱古之下币也【开元二十二年宰相张九龄建议古者以布帛谷粟不可尺寸抄勺均乃为钱以通贸易官铸所入无几而工费多宜纵民铸议下守官宰相裴耀卿黄门侍郎李林甫河南少尹萧炅秘书监崔沔皆以为严防恶钱则人知禁税铜折役则官冶可成计估度庸则私钱以利薄而自息若许私铸则下皆弃农而竞利矣左监门衞録事叅军刘秩曰今之钱古之下币也若舎之任人则上无以御下下无以事上不可一也物贱伤农钱轻伤贾物重则钱轻钱轻自卑物多则作法収之使少物少则作法布之使轻柰何假人不可二也铸钱不杂鈆鉄则无利杂则钱恶今塞私铸之名人犹冒死况设陷穽诱之不可三也铸钱无利则人不铸有利则去南畆者众不可四也人富则不可以赏劝贫则不可以威禁法不行人不理繇贫富不齐若得铸钱贫者服役于富室富者乗利而益恣不可五也夫钱重繇人日滋于前而鑢不加旧公钱与铜价颇等故破重钱为轻钱铜之不増在采用者众也出唐食货志】王清本【元和初次阳村百姓王清佣力得钱五镮因买田畔一枯栗树将为薪以求利经宿为邻人盗斫创及腹忽有黒蛇举首如臂语人曰我王清本也汝勿斫其人惊惧失斤而走及明王清率子孙薪之复掘其根根下得大瓮散钱实之王清因是获利而十余年巨富遂甃钱形龙号王清本酉阳杂俎】
　　货财【四】
　　白聚人【易曰何以聚人曰财】利用厚生【注利用以阜财厚生以养民】二曰货【洪范八政】不殖【货利】货悖【而入亦悖而出】以财发身【仁者】货恶其弃于地【不必藏诸已】兵者财用之蠧　生孽【蕴利生孽】露积【晋平原王干虽有爵禄若不在已秩奉布帛皆露积腐烂】能散【积而能散】藩身【左传曰货以藩身子何爱焉】孔坏寳若山【太平公主赐死坏寳若山】饶财【萧嵩家饶财】财力倾殚【李峤上书曰易称何以聚人曰财今仓储荡耗财力倾殚不足以聚人】营财产无厌【江安王元祥性庸吝所致营财产无厌】厚殖【胡钲拜岭南节度使广有舶具竒寳钲厚殖财】家无羡财【韦贯之沈厚生平未尝通馈遗故家无羡财】财贮钜万【王涯李训罢乃及祸是时十一族赀货悉为兵掠而涯居永宁里乃杨慿故第财贮钜万取之弥日不尽】居财不訾【外戚独孤懐恩居财不訾】嗜财【徐浩晚节颇嗜财】以财自雄【裴曲先流北廷无复名捡专居贿二年至数十万娶降胡女为妻妻有黄金骏马牛羊以财自雄】裒货财遗谢贵幸【齐澣为两道采访使裒货财遗谢贵幸】聚所得财【武攸宁筑大库百余舍聚所得财一夕火不遗一钱】抽擢私昵广纳货财【牛羊日厯李宗闵与牛僧儒更相唱和抽擢私昵广纳货财门大啓而公道奄矣】外国之货日至【韩愈序外国之货日至殊香象犀玳瑁竒物溢于中国不可胜用】
　　锦【五　绣附】
　　白重锦【传曰归夫人重锦三十两注言锦细熟者以二丈双行故曰两盖二十疋】贝锦【萋兮斐兮成是贝锦萋斐锦文也】廻文【窦滔妻苏氏织锦为廻文诗以寄滔宛转循环文甚凄惋】织文【禹贡厥篚织贝文锦之属】美锦【子产谓子皮曰子有美锦不使人学制焉大官大邑所以庇身也其为美锦不亦多乎】精麤中数　广狭中量　蜀锦【成都有锦城】烂兮【锦衾烂兮诗】厥篚【见上注】如金【释名曰锦金也作之功重其价如金】靡丽纎缛　如贝之文【若金之价】盈尺有幅　袤丈成疋　文织【锦绣之属也见周礼】衣夫锦【孔子谓宰予曰衣夫锦于汝安乎】车【汉书冯夫人出塞以锦车】防防【吴书甘宁以锦维舟去则弃之隋炀帝以锦为帆】衣【诗衣锦褧衣裳锦褧裳】歩障【世说石崇锦歩障四十里】翻鸿走龙　廻鸾　舞凤【盖古锦之文】衣锦【汉书项羽曰冨贵不归故乡如衣锦】
　　【夜行】还乡【武帝拜朱买臣为会稽太守曰如衣锦还乡又后汉光武封景丹为栎阳侯并如此】段【美人赠我锦绣段】氷蚕【拾遗记东海有氷蚕其茧五色织为文锦入水不湿】濯【蜀有濯锦江】帐【郎官有锦帐】束锦【仪礼婚舅享妇之送者酬以束锦注送者谓子弟妻妾】一箧【卫人馈叔向羮与一箧锦】锦不相佀【魏文帝诏羣臣前后每得蜀锦皆不相佀】束发【礼童子以锦束髪】不鬻石【山有锦石庾肩诗曰鬻石镇浮桥】黼黻【文章】斐成【文选贝锦斐成濯色江波】　绣文绣　绣段【见锦门】御史之服【御史以绣为衣】夫人之衣【卫侯与夫人绣衣曰聴于二三子二三子大臣也绣取其文章顺序】五采【周礼五采备谓之绣也】成六币【周礼六合币以绣】充邦国之币【具见周官】禁商贾之衣亦闻汉诏【汉诏曰锦绣纂组害女工也商贾不得衣之】难崇衣马之奢【史楚荘王有爱马衣以文绣】宜禁被墙之僭【汉书曰黼绣古天子之服也今富人大贾嘉防召客以被墙】布地【天子以文绣布地】针缕【论衡曰绣之未刺丝帛何以哉及加五采之功施针缕之饰则文章炫燿而学者亦如之】靡丽纎缛　与黼同文为天子之服【书曰黼黻絺绣】映騘俱丽为
　　御史之衣　彰施五采【綦组九文】文绣有恒【月令】文织【见锦门】典丝【周礼典丝冝文绣】刺文【史刺绣文不如倚市门】罢【汉哀诏齐三服官诸织绮绣难成女工之物皆止无有所输也】孔曵绣为颿【杜亚拜淮南节度使泛九曲池曵绣为颿诧曰要当称是林沼李衡曰未有锦防云何亚大慙】锦裘绣帽【李晟毎与贼战必锦裘绣帽自表指顾阵前】视锦绣【元徳秀视锦绣未尝求足】赐瑞锦服【东女真王敛臂使大臣求请官号武后册拜左右玉铃卫将军赐瑞锦服】织锦【新罗真徳袭王遣春秋子法敏入朝真徳织锦为颂以献】曝衣纨绣不可计【陈孺每曝衣纨绣不可计】赐以宫锦【封敖武宗使作诏书赐以宫锦】锦绣堆【旧唐史谢延皓大顺中以词赋擅名与徐寅不相上下时号锦绣堆】贡重锦【裴胄拜荆南节度使是时方镇争剥下希恩制贡重异绫名贡奉有中使者即悉公帑市欢胄待之有节】朝霞锦【五代阿保机遣使者觧俚随顷以朝霞锦聘梁】文锦【郭崇韬荘宗闻破蜀遣宦官向正嗣劳军正嗣还上蜀簿得文锦五十万匹】波斯锦【吐藩其所贡波斯锦】毛锦【五代室韦其人工巧善织毛锦】山林皆覆以锦【吴越钱镠防衣锦城宴故老山林皆覆以锦】献锦十五床【杜鸿渐兼成都尹入朝献锦十五床】锦裘【范君瑾执元普送突厥颉利得之遗以锦裘】衣锦昼游【张士贵虢州人授虢州刺史帝曰顾令卿衣锦昼防耳】广陵锦【韦坚通漕成舟署某郡以所产暴陈其上若广陵锦】竒锦【崔宁严武白宁为利州刺史及武为劒南节度献诚见以竒锦珍贝遗献诚且求宁】明霞锦【唐酉阳编宣宗大中初女蛮国献明霞锦练水香麻以为贡光耀芬馥着人五色相间而美丽于中国之锦】鱼油锦【女王国贡鱼油锦纹防尤异入水不濡湿云有鱼油故也】氷蚕丝锦【唐乐府録康老子尝卖一锦褥有波斯见之者乃曰此氷蚕丝锦所织暑月陈于座满室凊凉】大食有重锦其载二十槖駞乃胜【既不可兼负乃裁为二十匹每三嵗一饷黠戞斯】様与前不同【有锦衣宫锦坊禄山乱后人寻其旧坊不収曰如今花様与前不同遣之卢氏记】池底铺锦【李石开城録文宗论徳宗奢靡云闻得禁中老宫人每引泉先于池底铺锦王建宫词鱼藻宫中鎻翠蛾先皇行处不曾过只今池底休铺锦菱角鸡头积渐多是也】瑞锦送麒麟【杜甫诗】每掖庭经锦则给酒【唐史百官志】小襦绣芳荪【杜甫诗】谁家挑锦字灭烛翠眉颦【江月诗】鬭鸡初赐锦【上】兽锦夺袍新【送李白】改张思妇锦【元祯送侍御】贝锦无停织【杜甫】赐瑞锦以着善政【王方庆累迁广州都督境内清畏议者谓治广未有如方庆者号第一下诏赐瑞锦杂采以着善政】风生锦绣香【泛江】必取着于粉纯文绣之饰【杜甫南郊】机中织锦秦川女【李白乌夜啼机中织锦秦川女碧纱如烟隔窓语】翡翠黄金缕【绣成歌舞衣上】诏制皆锦翠池饰【唐史代宗皇后沈氏传】
　　丝【六】
　　白厥篚檿丝【禹贡青州贡檿丝注云檿桑丝中琴瑟丝篚筐也】当旣蚕之时且征茧税【书曰桑土既蚕】及载绩之日爰成妇功【诗八月载绩】治而棼之【众仲曰以乱治乱犹治丝而棼之】受采之悲【墨翟悲素丝之受采】积微之诫【郄长倩赠公孙宏素丝禭以为积微成大之诫】王言如丝【其出如纶】贸丝【诗氓之蚩蚩抱布贸丝】朱绳【直如朱丝绳】青辔【有青丝辔】有条【而不紊】素丝五紽【五緎五縂诗】厥篚之贡　典丝【周礼典丝掌丝入而辨其物以其贾掲之注丝入谓九职之嫔妇所贡丝】湅丝【周礼帨氏湅丝以涗水沤其丝七日去地尺暴之昼暴诸日夜宿诸井七日七夜是谓水湅注涗水以灰湅水者沤之宿诸井悬井中】诗【緑兮丝兮女所治兮】素丝【纰之组之诗】与絮同价【孟子曰有许行欲令丝絮轻重同布帛长短同则价相若】色丝【曺娥碑云色丝絶字也】寒女衣【诗皎皎白素丝织成寒女衣】园客【琴赋以园客之丝】孔身所蚕素丝【李元邢州人洛州刺史元行冲邀致之问经义毕赠衣服辞曰吾躯不可服新丽惧不称以速咎也行冲垢蔑复与之不获已而受俄报身所蚕素丝曰义不受妄财也】丝枲【突厥传魏晋羗狄居塞垣丝枲所生散于数万里之外】丝不容织【食货志丝不容织有不恕物之病】五两为钩【百官志织染着丝五两为钩】献十万两【房知温卒后其子彦儒献其父丝十万两五代】碧金丝【唐杜阳编代宗尝幸兴庆宫于壁间得寳匣匣中软玉鞭遂命碧金丝为鞘丝即永泰元年弥罗国所贡云其国有桑枝榦盘屈履地而生大者连延十数顷小者隂百畆其上有蚕可长四寸其色金其丝碧亦谓之金蚕丝纵之一尺引之一丈撚而为鞘表里通莹如贯琴瑟】灵泉丝【大轸国以五色石甃池塘采大柘叶饲蚕于池中始生如蚊睫及老可五六寸池中有挺荷虽惊风疾吹不能倾动大者可濶三四尺而蚕经十五日即入荷中成蠒形如斗自然五色国人缲之以织神锦故谓灵泉丝】一丝两丝【云仙散録浣花旅地志曰杜甫寓蜀每蚕熟即与妻儿躬行而乞曰如或相悯惠我一丝两丝】晶比凝霜莹如委雾【杜牧谢新丝表】华丝【文粹张说鄎国公主碑华丝绣像】为线补君衮为弦系君桐左右脩阙职宫商还古风端然洁白心可与神明通【蒙素丝】园客丽独茧诗人吟五緵【同上】荆州麦熟茧成蛾缲荒忆君头绪多【李白荆州歌】茧丝之租两耗其二铢【杜牧祭城神】
　　织绩【七】
　　白不绩者不缞【周礼】蚕则绩【而蟹有筐】织室【汉书百官表少府属有东织室西织室注成帝各名织室】夜绩【食货志曰冬民既入妇人同巷相从夜绩女工一月得四十五日注一月中又得夜半为十五日】织蒲【臧文仲妾织蒲为不仁与民争利也又周勃以织蒲曲为生注苇薄一名曲】织屦【翟方进母织屦】蚕织【诗云妇无功事休其蚕织】教织【后汉崔寔为五原太守土宜麻枲而俗不知织寔斥卖储跱乃作纺绩织絍练緼之具以教民得免寒苦】断织【乐羊逺逰寻师学业一年来归妻跪问其故羊曰久行在外懐思无他妻乃引刀趋机曰此织生自蚕茧成于机杼一丝而累以至寸累寸不已遂成于尺累尺遂成丈匹今若防之则损前功稽废时日当日知所亡以就懿徳羊感之七年不返】织纴承筐　杼轴　公父文伯母【公父文伯母退朝其母纺绩文伯止之母怒曰使童子备官云云】织组异善【吴起使妻织组曰如所示妻织异善起曰非诏也归之】弄杼【轧轧弄机杼】支机石　女脩【织絍男务耕耘文选】方织【孟轲母方织见轲学归母问学所至孟子曰未能博习母以刀防机曰子之废学若予之防机也孟子后遂勗励成天下之名】龙梭棼机【防机】嫠妇不恤其纬【而忧宗周之陨】纺焉【莒之嫠女】工织【新人工织缣故人工织素】濳织【吴都赋云泉客潜织而卷绡】牵挺【列子云牵挺机蹑也】不为下机【史记苏秦归妻不为下机】乞余光【贫人女谓富人女曰愿以余光振之】辟纑【仲子避兄离母居于陵身织履妻辟纑以易食孟子责之绩麻曰辟练麻曰纑】风惊蟋蟀【闻织妇之鸣机】月满蟾蜍【见天河之弄杼】教以妇功【供其女事】终日七襄【诗曰跂彼织女终日七襄注云襄驾也】孔昼田夜纺【杨三安妻李舅姑亡三安又死子防孤窭昼田夜纺凡三年葬舅姑及夫兄弟凡七防逺近嗟涕】常月织絶一端【刘元佐贵母尚在贤妇人也常月织絶一端示不忘本】象牀玉手乱殷红万草千花动凝碧【已悲素质随时染裂下鸣机色相射杜甫白丝行】机杼鸣帘栊【鲁人重织作机杼鸣帘栊李白五月诗】流黄机【愁苦不窥隣泣流上黄机天寒素手冷长夜烛复微一日不满匹鬂蓬乱若丝赠裴司马】机中织锦秦川女【乌夜啼】搔丝鸣杼机【百里声相闻赠清漳明府侄革】挑纹嫁不得【元稹织女诗】绩而后成【韩文若布与帛必蚕绩而后成者也】鲁女惊莎鸡鸣机应秋节【李白】
　　绢【八】
　　白纎缟【厥贡纎缟】新人织缣【古诗新人工织缣故人工织素织缣日一疋织素五丈余持缣将比素新人不如故】氷纨　黄绢【色丝】赐绢万疋【张华以平吴之功赐绢万疋】织而轧轧【束以戋戋】盈尺【有幅】袤丈　胡威之问【胡质为荆州刺史赐其子威绢一匹威曰大人清髙何得此绢父曰俸禄之余】陈寔遗盗【陈寔见梁上之盗乃遗绢两疋】辨其苦良【周礼凡布绢辨其苦良比其大小而贾之物书而楬之注云别其麤细广狭书其贾于物也若今时题署绢帛】一其淳制【淳广狭也制长短也周礼】缣缃【汉赐降胡缣缃孙章误以十为千】贷【魏文帝在东宫尝从曺洪贷绢百匹洪不与及洪犯法甘分必死既得原上书谢】遗【王丹持一缣往吊人曰如丹此缣出自机杼】鲁缟　胡质俸禄之余【见上注】王丹机杼之出孔缣直【权德舆又言大厯中一缣直钱四千今止八百税入加旧则出于民者五倍其初】置虞乡【司空图王重荣父子雅重之尝为作碑赠绢数千图置虞郷市人得取之一日尽】缣去马来【五千匹缣易一匹马缣去马来无了日缣丝不足女工苦踈织短裁充匹数藕丝蛛网三丈余廻鹘诉称无用处白居易隂山道】轻缣素练【张九龄之文如轻缣素练实济时用而窘边幅张说论文】东绢【我有一匹好东绢重之不减锦绣段已令拂拭光零乱出杜诗】受馈缣【太宗疾贪吏欲痛惩刈之乃间遣人遗诸曺一吏受馈缣帝怒诏杀之矩曰吏受赇死固宜然陛下以计给之因即行法所谓罔人以罪非道之以徳之谊帝恱】遇我薄【皇甫湜为福先寺碑援笔立就度赠以车马缯防甚厚湜大怒曰自吾为顾况集序未尝许久今碑字三千一字三缣何遇我薄耶度笑曰不覊之才也】
　　绵【九】
　　白乡贡八蚕之绵【一歳八蚕出日南】挟纩【传师人多寒王廵三军抚而勉之三军之士皆如挟纩】丽宻【圣主得贤臣颂云荷氊被毳者难与道纯绵之丽宻】重茧衣裘【楚子使防子慿为令尹遂以疾辞重茧衣裘鲜食而寝注茧绵衣】纎纩【禹贡厥篚纎纩细绵也】怀氷【古诗挟纩如懐氷】
　　素【十】
　　白如霜雪【新裂齐纨素皎洁如霜雪】故人织【见绢门】素书【古诗呼儿烹鲤鱼中有尺素书】尺素【文赋非尺素之所拟】濯手【古诗纎纎濯素手】束腰【洛神赋曰纎腰如束素】列素　缣素孔将缣比素【韩愈自河南令除职方员外郎归朝问前后之政如何对曰将缣比素出南部新书】寒衣一匹素【夜借邻人机杜牧秋娘诗】经刀尺【残工委筐箧余素经刀尺韦应物】东园素【染毫东园素栁宗元书事】
　　帛【十一】
　　白束帛戋戋　精麤　广狭【布帛精麤不中数广狭不中量不鬻于市】有幅无迁【晏子曰富如布帛之有幅焉为之制度使无迁】妾不衣帛【季孙相鲁无衣帛之妾】非帛不暖【七十】赐【宣诏曰凤皇集于新蔡其赐汝南太守帛百匹又东方朔射覆为卜中则赐臣帛】裂帛【恨赋裂帛系书】五十【可以衣帛】贩【灌婴贩缯缯亦帛】裂缯【史记周幽王后襃姒好裂缯声】涷帛【周礼慌氏湅帛以栏为灰渥淳其帛寔诸泽器滛之以蜃注以栏木灰渐泽其帛泽器谓滑泽之器滛薄粉令帛白也蜃蛤也蛤灰今海旁有之渥音沤清其灰而盝之而挥之注清澄也于灰澄而出盝希之希而挥去其蜃而沃之而盝之而涂之而宿之注更沃淳明日沃而盝之注朝更沃至夕盝之更沃至旦盝之亦七日而沤枲暴诸日夜宿诸井七日七夜是谓水湅】赠先生【家语孔子之剡遇程子于途倾盖语终日相恱谓子路曰取束帛赠先生倾盖驻车也】实筐篚【诗鹿鸣序云既饮食之又实币帛筐篚以将其意】承筐是将【注所以行币帛也】与布同价【孟子许行事具布门注】孔樵贵帛贱【刘义节并州人从平京师为鸿胪卿时倾府库为军赏帑财大乏义节曰今京师屯兵多樵贵帛贱】书帛【狄仁杰送制狱丏笔书帛置禇衣好谓吏曰方暑请付家彻絮】太府之帛为殚【魏知古拜黄门侍郎防造金仙玉真观谏曰诸司试补员外检校官嬴二太府之帛为殚】不受【冯伉膳部员外郎李抱真卒伉持节临吊归之帛不受又致京师伉上表固拒】澄水帛【唐杜阳杂编同昌公主一日大会韦氏族暑气特甚主命取澄水帛以水蘸之挂于南轩良久满座皆思挟纩澄水帛长八九尺似布而细明薄鉴中有涎能消暑毒也】人之仰而生者在谷帛【谷布既丰无饥寒之患韩愈防问】公艺赐帛【张公艺九世同居髙宗有事太山临幸其居问本末书忍字以对赐缣帛而去】囊中帛【杜甫北征诗那无囊中帛救汝寒凛栗】彤庭所分帛本自寒女出【鞭挞其夫家聚敛贡城阙同上】内帛擎偏重【送许拾遗】以防易良【突厥序为将者刻薄自入给帛则以防易良】补杂费【刘义节请轴舒藏内见缯取羡尺补杂费得十余万叚】
　　练【十二】
　　白澄江【静如练】呉门之马【孔子曰望吴门之曵练视之乃白马】季孙练冠【待罪】王导衣【晋王导为太保时军藏竭唯有练千端鬻不售导乃制练布单衣皆效之乃贵也】孔轻缣素练【文艺传开元中张说与齐坚论近世文章张九龄如轻缣素练实济时用而窘边幅】裆【唐车服志文舞即白练裆】楚练【杜甫诗越罗与楚练照耀舆台躯】缟练吹组帐【韩愈岳阳楼诗】练帨【长姬香御四罗列缟裙练帨无等差韩愈李花】天清小城捣练急【杜甫秋风】月出砧杵动【白公秋霁月出砧杵动家家捣秋练】白练为衣【唐则天长寿二年诏应天下尼当用白练为衣】组练照楚国【李白】素练风霜起【杜甫画鹰诗】
　　绡【十三】
　　白蝉翼【魏文帝诗绢绡白如雪轻华比蝉冀】卷绡【鲛人潜织以卷绡鲛人泉客织轻绡于泉室出以卖之】轻绡【见上】孔袭纨绡【吐蕃弄賛妻文成公主弄賛见中国服饰之美自裭氊袭纨绡为华风】綘绡【唐张渎宣室志荥阳郑氏子见妇人自称汜人后汜人于筐中出绛绡一端令鬻之有胡人千金偿其价】霞绡帔【唐陈鸿长恨侍上皇得成都方士入蓬莱宫见一人霞绡帔】鲛绡【北梦言张建章为幽州司马曽以府命往渤海遇水仙遗鲛绡自赍以进将事者为之传亳州太清宫道士有収得其本者曰明宗皇帝有事郊邱建章乡人掌东序之寳且言国玺外惟有二物其一即建章所进鲛绡箧而贮之轴之如箸以红线纒之亦云夏天溽暑展之满室凛然】胡绡半尺【唐丰年録开成中物价至贱村路卖鱼肉者俗人买以胡绡半尺士大夫买以乐天诗】三破红绡【辨音集李龟年至岐王宅岐王赠三破红绡】轻雾霏【杜甫送魏六丈诗绡绮轻雾霏】紫绡帔【幽恠録巴卭人橘有老叟象戯一叟曰我输紫绡帔一副】紫绡帐【元载造芸晖堂堂内设紫绡帐见帐门】龙绡衣【元载纳薛瑶英为姬以龙绡衣一袭无一两载以薛瑶英体轻不胜重衣于异国求此服也杜阳编】染朝霞【谁为虞卿裁道帔轻绡一匹染朝霞李贺】
　　绮【十四】
　　白一端【古诗客从逺方来遗我一端绮】双鸳之文【又曰文彩双鸳鸯裁为合欢被】余霞【散成绮】厥篚织文【织文锦绮之属】下裳【古诗缃绮为下裳紫锦为上襦】琴名【司马相如之琴名緑绮】雉翼【射雉赋莺绮翼以赪挝】士不衣织【织绮也】孔未尝衣纨绮【窦建徳妻曹未尝衣纨绮】宣州绮【地理志宣州土贡绮】细绮【杜甫诗轻纨细绮相追飞】无文绮之饰【卢懐慎服无文绮之饰】双鸳【韦苏州拟古诗别时双鸳绮留此千恨情】深宫皆罗绮【李白金陵】解我紫绮裘【且换金陵酒上】闻有鸳鸯绮特为美人赠【陈子昻诗】五两为束【唐史天子廵狩刺史令贽其土之寳锦绮缯布皆五两为束】
　　罗【十五】
　　白云罗　鳯文　蝉翼【并罗名】纎宻　罗袜　罗衣【何飘揺】裳【洛神赋缀罗裳以深躯】帷【罗帷】扇【罗扇】三代服【冯房父子兄弟三代为侍中并带青紫罗绮】红罗【魏都赋云红罗飒洒绮组缤纷】絶袖【史记荆轲把秦王罗袖絶】霑裙【别赋送爱子兮霑罗裙】似雪　如云【言罗白似雪薄如云】生尘【洛神赋罗袜生尘】紫罗囊孔赐五色罗【新罗遣子弟入太学学经术帝赐五色罗】孔雀罗子罗【地理志镇江贡孔雀罗子罗春罗】寳花罗【越州贡寳花花纹等罗】冠【髙丽王以白罗裂冠大臣青罗冠】会稽罗【韦坚凿潭通漕成帝为升楼坚取小斛舟毎舟署某郡以所产暴陈其上若会稽则罗】献罗【杜鸿渐兼成都尹入朝献罗十五牀】轻春风【罗衣轻春风李白寄逺】曵紫烟【罗衣曵紫烟李白诗】垂罗【垂罗舞縠扬哀音白苎词】越罗【缫丝须长不须白越罗蜀锦金粟尺杜甫白丝行】心精烟雾色指歴千万绪【韦苏州杂体春罗双鸳鸯出自寒夜女心精烟雾色指歴千万绪长安贵豪家妖艶不可数裁此百日功惟将一朝舞舞罢复裁新岂思劳者苦】霜罗曵曵【文粹崔融啓母庙碑】秋云罗帕【贾知微遇曽城夫人杜兰香以秋云罗帕裹丹五十粒与生曰此罗是织女缲玉茧织成遇雷雨而宻藏之后大雷雨失帕所在丽情集】花罗封蛱蝶【杜甫诗】少答胡王万匹罗【杜甫入朝口号】
　　布【十六】
　　白精麤　广狭【布帛精麤不中数广狭不中度不鬻于市】有幅无迁【布帛有幅为之制度使无迁也】抱布【贸丝】南炎火浣【火鼠之毛为布浣之于火振之如雪】西蜀橦华【蜀都赋云布有橦华】卫侯衣【大布之衣】汉相被【公孙宏为汉丞相卧布被】孟光裙【孟光荆钗布裙而嫁梁鸿】王孙囊【杨王孙以布囊盛其尸而瘗之】髙祖奋【布衣而取天下】燔机【史记公仪休见布好疾出家妇燔其机恐夺人之利】遗盗【王烈遗盗布令其改过劝善】麻衣如雪【曹风】一尺【汉文帝徙淮南王道死时人歌曰一尺布尚可缝一斗粟尚可舂兄弟二人不相容】百匹【燕书宋该字宣宏太祖以该性贪赐布百匹令负而归重不能胜乃至僵顿以愧之】悬【主人悬布堇父登之及堞而絶之苏而复上者三主人辞焉乃退带其防布以徇于军三日春秋襄十年】斋必有【明衣布也】广狭踈密【辨其苦良】反女功之始【礼曰大祭以防布为尚反女功之始】蜀布【张骞在大夏见蜀布笻竹杖】越布【后汉陆绩祖父闳建武中为尚书令美姿貌着越布单衣世祖见而好之自是常勑防稽献越布】露积【王干字子良虽有爵禄若不在己秩俸布帛皆露积腐烂】黄润比筒【蜀都赋黄润比筒籝金所过黄润细布也】赠【王戎罚吴南郡太守刘陂十赠戎细布五十端为司所紏以知而未纳不坐帝曰戎岂怀私苟得不欲为异耳然而为清慎者所鄙由是损名】纻衣【子产献延陵季子】火浣布【魏志云汉时梁兾以火浣布为单衣尝会賔客兾佯争酒失杯而污之伪怒觧之曰烧之布得火燃如灰凡布垢尽火防粲然絜白若用灰水洗中间久絶魏文帝以火性酷烈而无含育之气必不然之事遂着典论言必无乃刋石于庙门外与石经并至明帝立西域重译而来献之于是大臣乃试以示百寮遂灭此论天下笑之矣】羲皇作孔子冠【羲皇造布孔子作缁布冠】与帛同价【孟子许行曰布帛长短同则价相若】泉【天台山有瀑布泉】孔衣【卢照隣客东龙门山布衣藜羮】海西布【波西织水羊毛为布曰海西布】蔽身【西域尼婆罗一幅布蔽身】髙昌草【髙昌有草名曰白叠缬花可织为布】朝霞布【南蛮环王真观时王头藜献朝霞布】胡女【地理志庆州土贡胡女布】锦赀【泗州土贡锦赀布】丝布花布【嶲州土贡】赐布九万【郭子仪屯绛州时帝已不豫引至卧内帝赐绢布九万】大幅布【日本开元初栗由复朝请从诸儒授经诏四门助敎赵元黙即鸿胪寺为师献大幅布】防布【刘悟传王钊守洛州给土防布一端祯檄代歳廪】叠布积水【大中末京师小儿叠布积水纽之向日谓之曰枝晕五行志】紫丝布【明皇十七年真卿问范氏尼曰吾得五品否尼指坐上紫丝布云顔卿彩色如此】粗曰贝精曰防【南蛮环王草吉贝也缉其花为布粗曰贝精曰防】
　　绫【十七】
　　白鹤文【谢恵连诗客从逺方来赠我鹤文绫】五十丝【傅元乌先生传曰旧绫机五十丝为五十蹑先生易以十二竒文异变因而作成】金缕【昔秦国以金缕为绫】青衾【汉内臣卧青绫被】竹根　柹蔕　马眼　蛇皮【已上四种今时绫名】纨扇【江淹诗纨扇如团月】孔官端绫吴绫方丈绫【韦坚凿潭以通漕二年而成帝为登楼召羣臣临观坚豫取洛汴宋山东小斛舟三百首贮之潭毎舟署某郡以所产暴陈其上若广陵则官端绫防稽则吴绫吴郡方丈绫船皆尾相衔进数十里不絶】禁【代宗帝纪大厯六年四月戊寅禁文纱吴绫为龙凤麒麟天马辟邪者】出绫一端募麦一斗【吐蕃賛普始沙州刺史周鼎为唐固守賛普使尚绮心儿攻之都知兵马使阎朝执鼎杀之自领州事城守者八年出绫一端募麦一斗应者甚众】异绫【裴胄荆南节度使是时方镇争剥下希恩制重锦异绫名贡奉有中使者即悉公帑市欢胄待之有节】鸟眼【湖州贡鸟眼绫】鱼口【润州贡水纹方纹鱼口绣叶花文纹】甲溪鹜等绫【地理志蔡州上贡四窠云花甲溪鹜等绫】立鵞天马盘绦掬豹【李德裕敬宗立诏索盘绦缭绞千疋复奏言立天鵞天马盘绦掬豹文彩怪丽怪乗舆当御今广用千疋臣所未喻】犒军【韩滉刘元佐不朝帝宻诏滉以绫二十万犒军】龙油绫【唐杜阳编贡龙油绫纹彩尤异入水不濡湿云有龙油故也】绫【樵人指说乐天飞云履绫为质】完封不发【韩思复永淳中家益窭岁馑京兆杜瑾以百绫饷思复思复方并日食而绫完封不发】请借左藏库绫万匹【五代王峻请借左藏库绫万匹太祖勉从之】十様花纹绫【地理志越州土贡】
　　絺绤【十八】
　　白为絺为绤【诗曰葛之覃兮施于中谷是刈是获为絺为绤服之无斁】葛之覃兮【见上】絺兮绤兮【凄其以风】当暑紾絺绤【必表而出之论语】蕉葛升越【弱于罗纨】夏日葛衣【尧俭】衣葛【尝苦寒】葛屦【紏紏葛屦可以履霜】履霜之屦【见上】削之巾【为天子削者副之巾以絺为诸侯削者华之巾以绤】掌葛【周礼掌葛以时徴絺绤之财】蒙彼绉絺【葛之美者】荃葛【汉书江都王建遣通越闽侯遗建荃葛注荃葛细布字作铨】紾絺绤【不入公门礼】暑服【月令孟夏天子初衣暑服注云絺绤】孔采絺不御【烈女卢惟清妻徐惟清贬播州尉徐采絺不御】不服纫絺【和政公主诸子不服纫絺】氷雪之交众裘我絺【文粹栁宗元愚谿对】絺而清【栁宗元八骏说圆首横目食谷而饱肉絺而清裘而燠一也】九月犹絺绤【焉知南邻客九月犹絺绤杜甫遣兴诗】惯习炎蒸秽絺绤【同上苦寒】黄葛生洛溪黄花自緜羃【青烟蔓长条缭绕几百尺闺人费素手采缀作絺绤又暑服莫轻掷李白葛篇】冬暖更纎絺【杜甫书懐】治絺葛供女事【栁宗元饶娥庙碑】纎葛絺纻克供以脩【同上】
　　麻【十九】
　　白艺麻【如之何横纵其畒】沤麻【东门之池可以沤麻】沤纻【东门之池可以沤纻】沤菅【左传拘鄫人沤菅者曰何故使吾水滋】邱中【有麻】蓬生麻中【不扶自直】如雪之衣【麻衣如雪】黂实【尔雅黂枲实枲麻也黂音坟】艺之于亩【沤之于池】是刈是获【载纺载绩】八月【载绩】有条【而不紊】化理丝枲【枲麻也】典枲【周礼典枲掌布丝缕纻之麻草之物以待时颁功而受赍及献功受苦功以其贾掲而藏之以待时颁】五原【后汉五原宜麻枲崔寔为太守斥卖储跱作纺绩织絍练緼之具】争沤【石勒与李扬争沤麻池相殴击】孔给麻二车【王元婴帝尝赐诸王防五百以元婴及蒋王贪黩但下书曰滕叔蒋弟不须赐帛给麻二车助为钱缗二王大慙】纷麻【独孤及上防曰百揆隳刺如沸粥纷麻】三斤为【唐百官志织染署麻三斤为綟】緫髪【李少良传大厯八年有晋州男子郇谟以麻緫髪行哭长安东市人问之曰我有字三十欲以献上】樊乡换麻【云仙散録字锦曰有人収得虞世南与圆机画纸剪开字二卖之至樊乡一字得麻一斗】麻防防【失路麻防防韩愈诗】髙如墉【刘餗嘉话蔡州紫极宫阶前种麻生髙如墉道士葺为藩屏其醮日霹雳屏下忽有狸迹寻之上屋踪大如马】蜀麻久不来【杜甫客居诗】蓬心頼倚麻【栁宗元诗蓬心赖倚麻】踈麻方寂歴【栁宗元田家诗庭际秋虫鸣踈麻方寂歴】舟楫通盐麻【杜甫柴门行】楚人四时皆麻衣【诗】学士閤麻生【梁相国郑珏与李相国愚同为楚人一日郑閤子下有一麻生李曰承防入相矣乃指麻视郑曰天命也时亢阳其麻茂盛若髙丈余如雨露之徧滋暨霜降成实乃白麻也李贺郑曰必然矣是夜制出郑果登庸纪异】
　　縠【二十】
　　白细如雾【子虚赋郑女曼姬垂雾縠】徐歩【洛神赋云动雾縠以徐歩】轻如烟【沈休文诗长烟引轻素言如縠之状】孔轻明【唐文粹崔融啓母庙铭曰罗縠轻明】缯縠【地理志河南府土贡缯縠】白縠【唐绛州土贡白縠】轻容生縠【唐地理志越州贡轻容生縠】中官不衣【唐车服志中官不衣纱縠绫罗】曼姬始縠【唐文粹王维逍遥谷防集序曼姬始縠】













　　白孔六帖卷八
&lt;子部,类书类,白孔六帖&gt;
  </div>
  <div class="pagination">
   <a href="白孔六帖_page4.html">
    上一页
   </a>
   <a href="白孔六帖.html">
    1
   </a>
   <a href="白孔六帖_page2.html">
    2
   </a>
   <a href="白孔六帖_page3.html">
    3
   </a>
   <a href="白孔六帖_page4.html">
    4
   </a>
   <span class="current-page">
    5
   </span>
   <a href="白孔六帖_page6.html">
    6
   </a>
   <a href="白孔六帖_page7.html">
    7
   </a>
   <a href="白孔六帖_page8.html">
    8
   </a>
   <a href="白孔六帖_page9.html">
    9
   </a>
   <a href="白孔六帖_page10.html">
    10
   </a>
   <span>
    ...
   </span>
   <a href="白孔六帖_page6.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
