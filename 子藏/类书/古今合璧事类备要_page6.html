<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 6 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 6 页/共 111 页
  </h1>
  <div class="content">
   事类挈壶【周礼有丨丨氏毛诗丨丨氏不掌其职焉注掌刻漏者】铸铜【张衡制曰丨金丨仙人居左壶为胥徒居右壶后汉】百刻漏【漏之箭昼夜共丨丨冬夏之间有长短焉太史立成法有四十八箭周礼注】五斗瓶【天地之寒署日月之晦明昆仑旁薄于三十八万七千里之外而不逃三尺之箭丨丨之丨使凡为吏者如瓶之受水不过其量如水之浮箭不失其平如箭之升降视水之上下降不为辱升不为荣则民将靡然心服而寄我以死生矣东坡徐州莲花漏记】分日夜【挈壶氏凡军事悬壶以序聚以水火守之丨以丨丨及冬则以火防鼎水而沸之而沃之周礼注以水守壷者为沃漏也以火守壶者夜则视刻数也丨以丨丨者异昼夜漏也冬水冻漏不下故以火歘水沸以沃之谓沃漏也】测天地【刻漏者丨丨丨正仪象之本也隋天文志】孔壶浮箭【丨丨为漏丨丨为刻下漏数刻以考中星昏明生焉汉律厯志】方壶圆流【丨丨外次丨丨内袭文选陆佐公新漏刻铭】殿前方器【隋宇文恺造侯影分箭上水方器置于东都干阳丨丨】马上刻漏【隋炀帝令字文恺造丨丨丨丨以从行又耿询作丨丨丨丨世称其妙并出隋史】玉虬吐水【张衡漏水转浑天仪制曰以铜为器实以清水以丨丨丨漏丨入两壶右为夜左为昼汉书】金龙注水【殷防刻漏法曰为器三重圆皆径尺差立于方舆踟蹰之上为丨丨口吐水转注入踟蹰经纬之中盖上铸金为司辰其衣冠以两手执箭】铜乌引水【李兰刻漏法以丨为渇丨状如钩曲以丨器中丨以银龙口中吐之入权器漏水一升秤重一斤时经一刻】金丸日【拂菻国楼中悬一大金秤以丨丨十二枚属于衡端以丨丨之十二时焉为一金人其大如人立于侧每至一时其金丸輙落铿然发声引唱以纪日时毫防无失唐书】金徒抱箭【刻漏铭云金筒方圆之制飞流吐纳之规又云灵虬承注隂虫吐噏防若抽茧逝如激电铜史司刻丨丨丨丨文选】木人击鼓【一行与令瓉等更铸浑天铜仪又立二丨丨于地平之上前置钟鼔以辰每一刻自然丨丨每辰自然撞钟唐天文志】黄帝制器【丨丨观漏水丨丨取则以分昼夜隋天文志刻漏之作肇于轩辕宣于夏商之代梁刻漏经】张苍循制【周礼挈壶氏其法摠已百刻分于昼夜冬至昼漏四十刻夜漏六十刻夏至昼漏六十刻夜漏四十刻春秋二分昼夜各五十刻汉丨丨因丨古丨犹多踈阔隋志】祖暅漏经【丨丨为丨丨皆依浑天黄道日行法隋天文志又隋初用周朝尹公正马显所造丨丨】霍融夏厯【丨丨言官漏刻率九日増减一刻不与天相应或时差至二刻半不如丨丨漏刻随日南北为长短乃诏用夏厯漏刻依日行黄道去极每差二度四分遂増减一刻凡用四十八箭终于魏晋相传不改】天河木箭【皇朝司天之属有挈壶正掌司辰刻置文徳殿门内之东偏设鼓楼钟楼于殿庭左右漏刻之法有水秤以木为衡衡上刻防之曰丨丨其广长容水箭箭有四丨为之长三尺有五寸着时刻更防纳于天河中昼夜更用之防要】庐山莲漏【越僧僧彻得莲花漏于丨丨传江西观察使韦丹初恵逺以山中不知更漏乃取铜叶制器状如丨花置盆水上底孔丨水半之则沉每昼夜十二沉为行道之节国史补天圣八年龙图阁待制燕肃上莲花漏法其制琢石为四分之壶剡木为四分之箭以测十二辰二十四气四隅十于洵百刻分布昼夜成四十八箭其箭一气一易二十四气各有昼夜故四十八箭嵗统二百十六万分悉刻箭上又为水匮置铜渴乌引水下注铜荷中挿石壶旁铜荷承水自荷茄中溜防入壶壶上当中为金莲花覆之华心有窍容箭下挿箭首与莲心平渇乌漏下水入壶一分浮箭上涌一分至于登刻盈时皆如之矣防要】
　　诗集暖漏【丁丁丨丨滴花影催入景阳人不知温庭筠】晓箭【五夜漏声催丨丨九重春色醉仙桃杜甫】金狄【玉童收夜钥丨丨守更筹杜】琼籖【唯恐丨丨报天曙温度筠】玉壶【丨丨传防咽铜龙李义山】银箭【丨丨金壶漏水多李太白】
　　厯法
　　事类和人道【治厯明时所以丨丨丨也前律厯志】考天时【后秦姚兴曰治厯之道必审日月之行然后可以上丨丨丨下察地化一失其本则四时变移晋律厯志】应天道【箕子之五纪明厯法故商周咸正厯纪顺其时令以丨丨丨前律厯】授人时【乃命羲和厯象日月星辰敬丨丨丨书尧典】探五行【丨丨丨之精占斗魁所建始作甲乙以名日谓之干作子丑以名日谓之枝枝干相配以成六旬后律厯志】分八节【炎帝丨丨丨以治农功轩帝纪三纲而□书契乃使羲和占日常仪占月车区占星气伶伦造律吕大桡造甲子首作筭数容成综斯六术考定象象述而着焉谓之调厯晋志】颛帝厯【汉兴袭秦正朔以张苍言用丨丨丨比于六厯防阔中最为防近前律厯志】邓平厯【武帝太初元年夏五月正厯以正月为嵗首本纪元封七年造汉太初厯乃选治厯邓平方士唐都巴郡洛下间与焉都分天部而闳运筭转厯其法以律起厯与邓平所治同更以筭推如闳平法名曰阳厯隂厯廼诏迁用邓平所造八十一分律厯罢废尤疏逺者十七家复使校厯律昏明淳于渠复罢太初厯晦朔望皆最宻日月如合璧五星如连珠后渠奏遂用丨丨丨前律厯志】三统厯【孝成世刘向摠六厯作五纪论子歆作丨丨丨及谱同上】五纪厯【唐肃宗时韩颖上言太衍厯或误帝以颖直司天台又损益其术更名至徳厯寳应元年六月望日蚀三之一代宗以至徳厯不与天合诏复用麟徳元纪更立嵗増损迟速交防及五星差数以写大衍旧术上元七曜起赤道虚四度帝题曰丨丨丨唐律厯志】四分厯【前汉太初元年始用三统厯百有余年考其行日有退无进月有进无退建武八年未浮言厯不正宜改更至永平五年诏岑普与官课起七月盍十一月望凡五官厯皆失元和二年太初失天益逺章帝诏始改行丨丨丨后律厯志】千嵗厯【唐王勃于推歩厯筭尤精尝作丨丨丨本传】麟徳厯【唐髙宗时李淳风作甲子元厯以献麟徳二年颁用谓之丨丨丨唐志】乾象厯【元和中刘洪造丨丨丨方于太初四分转精宻矣后律厯志汉灵帝刘洪考史官自古迄今厯法始悟四分于天踈阔皆斗分太多更以五百八十九为纪法百四十五为斗分作乾象法冬至日日在斗二十五度名为丨丨丨晋律厯志】大衍厯【开元九年诏僧一行作新厯名开元丨丨丨自太初至麟徳厯冇二十三家与天虽逺而未宻至一行宻矣其倚数立法固无易也后世虽有改作者皆依仿而已唐律厯志】皇极厯【开皇二十年袁充奏日长景短髙祖以厯付皇太子遣更精详日长之太子召厯筭咸集刘焯以太子新立増修其书名曰丨丨丨隋志】黄初厯【魏文帝丨丨中髙堂隆详议丨数更有改革韩翊以为乾象减斗分太过其后陈羣以为韩翊首建犹恐不审以乾象互相错校晋志】景初厯【魏明帝景初元年杨伟作丨丨丨帝遂改五朔以建丑为正改其年三月为立夏其孟仲季月虽与夏正不同至于郊祀搜狩班宣时令皆以建寅为正武帝泰始元年改名泰始厯同上】宣明厯【唐宪宗即位司天徐昂上新厯名曰观象至穆宗改撰厯术名曰丨丨丨唐志】崇元厯【昭宗时宣明厯数渐差诏邉冈胡秀林改作新厯赐名丨丨丨】
　　律吕
　　事类刻玉【神道广大妙本于隂阳形器精防义先于律吕圣人观四时之变丨丨纪其盈虚察五行之声铸金均其清浊所以遂八风而养九徳和天乐而成政道晋志】截管【丨丨为律吹以考声列以物气律之本也前律厯志律之始造以竹为管取其自然圆虚也晋律厯志取农冝阳县金门山竹为管河内葭莩为灰杨泉记】积黍【始求声者以律而造律者以黍自一黍之广丨而为分守二丨之多积而为龠合一黍之重积而为铢两此造律之本也唐书礼乐志】飞灰【气之法为室三重必周宻布缇缦室中以木为案每律各一内庳外髙从其方位加律其上以葭莩灰抑其内端案厯而之气至者灰去殿中用玉律十二惟二至乃灵台用竹律六十后律厯志】夫妻【黄钟初九律之首阳之变也因而六之以九为法得林钟初六吕之首隂之变也皆参天两地之法也上生六而倍之下生六而损之皆以九为法九六隂阳丨妇子母之道也律娶丨而吕生子天地之情也六律六吕而十二辰立矣五徳清浊而十日行矣注异数为子母谓黄钟生林钟同类为夫妇谓黄钟以大吕为丨也律娶妻谓黄钟生林钟也吕生子谓林钟生太簇也前律厯志】子母【见上注】三统【丨丨者天地人事之纪也十一月干之初九阳伏于地故黄钟为天统律长九寸六月坤之初六隂气受任于太阳继养化柔万物生长楙之于未故林钟为地统律长六寸正月干之九三万物棣通蔟出于寅故太簇为人丨律长八寸黄钟林钟太簇宓戯氏之所以顺天地通神明类万物之情也此三律之谓也前律厯志】五音【一律而生丨丨十二律而为六十音因而六之六六三十六故三百六十三日以当一嵗之日故律厯之数天地之道也淮天文训】十二律【律冇丨丨阳六为丨隂六为吕律以统气类一曰黄钟二太簇三姑洗四防宾五夷则六无射吕以振阳气一曰林钟二南吕三应钟四大吕五夹钟六仲吕汉律厯志】两耦数【大衍之数五十推厯生律制器规圆矩方莫不参天两地五十数也前律厯志】声生于日【扬子云曰丨丨丨丨甲己为角丁壬为羽乙庚为商丙辛为徴戊癸为宫】律生为辰【子为黄钟丑为太吕寅为太簇卯为夹钟辰为姑洗巳为中吕午为防宾未为林钟甲为夷则酉为南吕戌为无射亥为应钟】以律合乐【春官大司乐丨六丨六同五声八音大丨丨注六律合阳声者也六同合音声者也此十二者以铜为管转而相生黄钟为首其长九寸各因而三分之上生者益一分下生者去一分焉】吹律聴声【王者制事立法物度轨则一禀于六律六律为万事根本望敌知吉凶闻声效胜负盖丨丨而丨丨也史律书出军之日太师吹律合声商则战胜军士强角则军扰多变失士心宫则军和士卒同心徴则将急士怒军士劳羽则兵弱少威明兵书】黄帝竹筩【丨丨使伶伦取嶰谷之丨防两节问而吹之以为黄钟之宫制十二丨以聴鳯之鸣其雄鸣为六防鸣亦六以此黄钟之宫而皆可以生之是为律本前律厯志】虞舜玉管【黄帝作律以玉为管长尺六孔为十二月音至舜时西王母献昭华之琯以玉为之玉者取其軆含亷润也晋律厯志】师旷正音【丨丨之聪不以六律不丨五丨孟离娄上】京房知数【元帝时丨丨丨五声之音六律之丨上使韦元成等问房房对六十律相生之法十二律之变至于六十犹八卦之变至于六十四也后律厯志丨丨作凖以定数为六十律审清浊之节同上隋郑译辛彦之徒依丨丨六十律因而六之为三百六十律以当一嵗之日又以一律为七音音为一调凡十二律为八十四调终隋之世所用者黄钟一宫唐礼乐志】荀勉造笛【晋丨丨作新律丨丨二枚以调律吕正雅乐】吕才制尺【唐丨丨丨丨十二枚长短不同与律黙契】洛下厯法【汉丨丨闳运筭转丨其丨以律起厯曰律容一龠积八十二寸则一日之分也与长相终律长九寸百七十一分而终复三复而得甲子夫律隂阳九六爻象所从出也故黄钟纪元气之谓律律法也莫不取法焉前律厯志】信都轮扇【后齐丨丨芳深有巧思以管候气为丨丨二十四埋地中以测二十四气每一气感则一扇自动与管灰相应若符契焉】楚军死声【师旷曰吾歌北风又歌南风南风不竞多死声楚必无功注歌吹律也以咏八风左传】燕谷和气【北丨有丨地美而寒不生五谷邹衍乃吹律暖之丨丨至谷乃生禾黍刘向别录】













　　古今合璧事类备要前集卷十二
　　钦定四库全书
　　古今合璧事类备要前集卷十三
　　宋　谢维新　撰
　　时令门
　　春【尚书大传云春出也言万物之所出也】
　　事类阳中【春为丨丨万物以生前汉律厯志】嵗始【春者丨之丨也公羊传又后汉明帝纪春者丨之丨也始得其正则三时有成】有脚【人谓宋璟为丨丨阳春言所至之处如阳春及物也开元遗事】为规【春蠢也物蠢生乃动运木曲直仁者生生者圜故丨丨也前律厯志】四时之首【春者丨丨丨丨孔子家语】一年之计【一日之计在于晨丨丨丨丨在于春纂要】养生之首【春者开辟之端丨丨丨丨公羊注】布徳之元【方春东作丨丨丨丨阳气开发养导万物后郎顗传】青阳开动【丨丨丨丨根荄以遂汉郊杞歌】木徳周行【春方生风风生木其徳敷和敷和之纪丨丨丨丨阳舒隂布五化宣平素问】万物莩甲【方春生养丨丨丨丨丨宜助萌阳以肓时物后章帝纪】百卉含英【开嵗发春兮丨丨丨丨后】日行东陆【丨丨丨丨谓之春汉律歴志】斗指东方【斗柄东指而天下皆春鹖冠子元魏黎季明曰招揺东指天下识其春北史】太昊执规【东方之神丨丨乗震丨丨司春汉书】女夷鼔歌【丨丨丨丨以司天和以养百谷禽兽草木女夷主春夏长养之神淮南子】龙精戒旦【震宫初动木徳惟仁丨丨丨丨鸟厯司春隋青帝歌】勾芒御辰【青阳司侯丨丨丨丨晋律厯志】光风转蕙【鸟司春苍龙登嵗节物变栁丨丨丨丨出文选】迟日采蘩【春日迟迟采蘩祁祁毛诗】报春作声【顾渚山中有鸟如鸲鹆而小苍黄色每至正月二月作声云春起也至三月四月作声云春去也采茶人呼为报春鸟顾渚山记】仓庚有鸣【春日载阳有鸣仓庚毛诗】夏禹省耕【春省耕而补不足夏谚曰吾王不游吾何以休孟子】汉文议贷【诏曰方春和时草木羣生皆有以自乐而吾百姓莫之省忧其议所以赈贷之汉文纪】武后诏花【天授二年腊将游上苑遣宣诏曰明朝游上苑火急报春知花须连夜发莫待晓风吹凌晨名花瑞草布苑而开若有神助卓异记】明皇判栁【唐明王尝遇二月旦小殿栁杏将吐叹曰对此景物岂可不与判断之呼髙力士取羯鼓纵击一曲名春光好囘顾栁杏皆发笑曰不唤我作天公可乎羯鼓録】上苑掷钱【内庭嫔妃每至春时于禁中结伴掷金钱为戯开元遗事】曲江挑餤【春逰之家以脂粉作红餤竿上成双挑挂夹杂画带前引车马曲江春宴録】燕谷吹律【丨有寒丨不生黍稷邹衍丨丨暖气乃至草木乃生刘向别録】隋园剪防【隋炀帝筑西苑宫木秋冬凋落剪防为花叶缀于条常如阳春隋书】御史括香【唐穆宗宫中花开以重顶帐蔽置惜花丨丨掌之号曰丨丨玉麈集】士女鬭花【长安士女春时各顶戴挿以竒花多者为胜用千金市名花植之中庭以备春时之鬭天寳遗事】为探春宴【都人士女正月半乗车跨马郊野中丨丨丨之丨同上】作移春槛【杨国忠子弟春时移名花植木槛中下设轮脚挽以防絙所至自号移春槛开元遗事】剪花妆狮【曲江贵家游赏丨百丨丨成丨子互相送遗曲江録】吞花卧酒【虞松方春以谓握月担风且留后日丨丨丨丨不可过时曲江宴録】
　　诗集春寒【春云汉漠雪欲落东风和冷惊罗幕渐看逺水绿生漪未放小红入蕚东坡】春暖【东风吹暖气消散入晴天渐变池塘色欲生杨栁烟陈羽】春意【新年变物华丨丨已堪嘉霁色初含栁余寒尚勒花风丝飞荡漾林鸟防交加独有无悰者谁知老可嗟欧阳修】春态【尽道春多雨伤催花易空不知丨丨度尤在绿隂中饶徳操】春静【轻花细叶满林端昨夜春风晚色寒黄鸟不堪愁里聴緑杨宜向雨中看宋齐】春霁【一夕轻霄落万丝霁光浮瓦碧参差有情芍药含春泪无力蔷薇卧晓枝秦观】春晴【鸣鸠乳燕寂无声日射西窻泼眼明午醉醒来无一事只将春睡赏丨丨东坡】春晓【内人晓起怯春寒轻掲珠帘看牡丹一把栁丝收不得和烟搭在玉阑干徐仲雅】春昼【东风吹绿原头草草色雨余晴更好堂前帘静燕初忙江上麦齐蚕欲老腐儒饱食欣自传日长但酣丨丨眠户屡无人足清絶觉来幽响落山泉韩子苍】春夜【金炉香烬漏声残剪剪轻风阵阵寒春色恼入眠不得月移花影上阑干王介甫】春事【东风着物犹未惊忽聴林间鸣防鸣嫰水生波光泛泛烧防破暖渐青青农家且喜春耕足未晓呼儿饮黄犊谁家跃马来探春却笑澜翻啼布谷韩子苍】春兴【雪花初着鸳鸯瓦叠嶂疎竹入图畵春工不作两様心尽遣根荄赴陶冶我昔年少曽买春着尽榆钱不多价春应索价来覔人客气今犹不相下待领春风归去家家山却冇疗愁花隣公大叚作春计小囿裁花今数世但憎赤脚婢恼人要逐了鬟同拾翠卢骧】春感【春风小院却来时慿君説与春风知年年嵗嵗无穷已花似去年人老矣明年崔防若重来前度刘郎去千里东坡】春闲【冉冉春行暮菲菲物竞华莺犹求旧友燕不背贫家室有贤人酒门无长者车醉眠聊自适归梦到天涯王安石】春逰【春山多胜事赏玩夜忘归掬水月在手防花香满衣兴来无逺近欲去惜芳菲南望鸣钟防楼台深翠防于良史】春宴【春风东来忽相过金樽绿酒生防波落花纷纷稍觉多美人欲醉朱顔酡李太白】春睡【春力着人丨丨重叶底黄鹂鸣自送绿幕朱栏日观眀囘廊侧户风帘动防莱公】寻春【卧闻百舌呼春风起寻花栁村村同城南古寺修竹合小房曲槛欹深红病眼不羞云母乱鬓丝强理茶烟中东坡】藏春【年抛造化甄陶外春在先生杖屦中杨栁长齐低戸暗樱桃烂熟滴堦红题蔵春坞】伤春【粘天芳草緑防茸乆客伤心望不穷山色自随人逺近莺声只在水西东俞师郝】花木【百花开尽牡丹拆十雨初晴太液春梁周翰】花栁【野棠开未落山樱发欲然韩持国花浓春寺静竹细野池幽杜甫梨花院落溶溶月栁絮池塘淡淡风晏殊花明栁暗绕天愁上尽重城更上楼李义山一路翠烟垂栁叶满川红雨落花村王元之炉添栁重宫漏出花迟杨巨仲栁塘春水漫花坞夕阳迟王维水堤报栁山寺雪惊梅萧遇黎花千树雪杨栁万条岑参花深不辨蝶栁暗欲迷桥韩持国栁丝遮绿浪花片落青苔司空曙夜月琉璃地春风栁色天思仙】花草【雨暗棃花春自老沉芳草梦犹寒孔方平草暖云昏万里春宫花拂拂送行人李贺檐垂氷筯晴先滴草屈金钩绿未囘石曼卿迟日江山丽春风花草香○草敌虚岚翠花禁冷叶红杜甫红稠屋角花碧秀墙头草文选绿搅寒芜出红争暖树归王介甫孤村芳草逺斜日杏花飞防莱公】鱼鸟【白鸠之白谁与邻霜衣雪襟诚可珍首农之政鸣阳春李白不縁啼鸟春饶舌玉琐仙郎那得知白乐天池靣白鱼吹落絮叶间青杏褪枯花山谷暖漾鱼遗子晴防鹿引防吴子华风暖鸟声碎日髙花影重杜荀鹤感时花溅涙恨别鸟惊心杜甫兴阑啼鸟唤坐乆落花多王维】莺燕【楼台侧畔杨花过帘幕中间燕子飞司空曙人间帘幙燕相语风暖园林栁半黄张文潜】蜂蝶【蔼蔼花蕊乱飞飞蜂蝶多风轻蜂蝶喜花暖蜜蜂喧唐杜甫】园林【春林着雨緑自足野水漾花红不知朱希眞若欠春风买花债故园支与緑苔钱山谷弯环浅水碧依旧自在好花红斩新石犬眠花影地牛牧雨声坡李堪林花女颊红春水头緑后山】游玩【紫陌乱嘶红叱拨緑杨髙映尽秋千韦庄细雨来时防角解春风归去马蹄香谢无逸】杂咏【成烟景垂杨色滴破春愁厌酒声郑谷半夜溪声来枕上一山春色到窓前杨蟠竹雾晓笼衔岭日苹风暖送过江春白乐天花匠碍寒应束手酒龙多病为垂头陆悄闻快快流氷水尽放青青入烧痕东坡晴沙金屑色春水麯尘波乐天雨吟春破碎贫饭客凋零李白海月随帆落溪花绕驿流李堪山秀白云腻溪光红粉鲜杜牧故国寒涛濶春城夜梦长希昼防云野思乱遇雨春衫薄山谷江动月移石溪虚云傍花杜甫一家千里外百舌五更头顾况日脚金波碎峯头细防繁乐天晓楚山云满春呉小树低古诗】
　　孟春【正月建寅寅津也谓生物之津途也一云陬月】
　　事类孟陬【摄提恊度丨丨顺纪类要正月为陬尔雅】端月【正月为丨丨其一日为元日玉烛寳典】建寅【孟春者日月防于诹訾而斗丨丨之辰也月令注招揺指寅淮南子】在木【其日立春盛徳丨丨月令】太簇【正月丨丨太簇正声声为商故为金奏所以佐阳发出滞伏也国语礼记律中丨丨】营室【孟春之月日在丨丨月令】解冻【是月也东风丨丨月令】发荣【腊月寒尽温风丨丨刘禹锡赋】草木萌【天气下降地气上腾天地和同丨丨丨动月令】蛰虫振【丨丨始丨鱼上氷同上】受月政【天子以孟春正月上辛日于南郊总丨十二丨之丨还藏于祖庙月取一政颁于明堂唐礼乐志】垂治法【正月之吉始和乃丨丨象之丨于象魏周礼】耕帝籍【乃择元辰天子亲载耒耜帅三公九卿诸侯大夫躬丨丨丨月令】布农事【王命丨丨丨命田舍东郊同上】享先农【皇帝孟春吉日丨丨丨遂以耕籍唐礼乐志】祈上帝【天子以元日丨谷于丨丨月令】下寛书【立春之日丨丨大之丨后礼仪志】布徳恵【孟春丨丨和令行度施丨月令】遒人徇路【每嵗孟春丨丨以木铎丨于丨书】乐正习舞【命丨丨入学丨丨注为仲春将释菜月令】探春都城【上元收灯毕都人争先出城丨丨大抵丨丨左近皆是园囿百里之内无閴地并纵逰人赏翫梦华録】逰春斜川【辛丑正月五日天气澄和风物闲美与二三隣曲同逰斜川渊明集】
　　诗集初春【闻道春还未相识走旁寒梅探消息昨夜东风入武阳陌头杨栁黄金色李白】新春【上楼迎春丨丨归暗黄着栁宫漏迟薄薄淡霭防野姿寒渌幽风生短丝李贺】早春【力疾坐清晓时来悲丨丨转添愁伴客更觉老随人红入桃花嫩青归栁叶新望乡应未已四海尚风尘杜】春浅【东郊欲寻春未见莺花迹春风在流水鳬鴈先拍拍孤帆信溶漾防此半篙碧东坡】漏春光【侵凌雪色还萱草丨泄丨丨有栁条唐杜甫】报消息【先遣阳和丨丨丨续教啼鸟説来由乐天】芳草地【水连丨丨江南丨烟隔寒梅岭上春林逋】落梅村【水生挑莱渚湿丨丨丨东坡】新桺色【茶褐园林丨丨丨鹿台田地落梅香太白】落梅寒【初阳防色明髙栁残雪留寒伴落梅刘原父】
　　仲春【二月建夘夘茂也谓阳气生而孶茂也一云如月】
　　事类仲阳【二月为丨丨纂要】令月【仲春丨丨时和气清原隰鬱茂百草滋荣文选】夹钟【律中丨丨注仲春气至则丨丨之律应月令】星鸟【日中丨丨以殷仲春注日中为春分之日鸟南方朱鸟七宿殷正也春分之昏鸟星毕见书】开冰【天子乃鲜羔丨丨先荐寝庙月令】逆暑【仲春昼击土鼔吹幽诗以丨丨礼】日在奎【仲春之月丨丨丨昏弧中旦建星中月令】斗建卯【日月防于降娄而丨丨丨之辰同上注招摇指夘淮南子】日夜分【是月也丨丨丨月令】中和节【唐徳宗欲以二月名节李泌请以二月朔为丨丨丨唐书】始雨水【丨丨丨桃始华仓庚鸣鹰化为鸠礼记月令】离寒暑【二月初吉载丨丨丨毛诗】鶗鴂鸣【丨丨春分丨则众芳生唐韵】元鸟至【丨丨丨以太牢祠于髙禖月令】蛰啓戸【雷乃发声始电丨虫咸动丨丨始出同上】鸟孶尾【厥民析丨兽丨丨书】省囹圄【命冇司丨丨丨去桎梏母肆掠止狱讼月令】同度量【丨丨丨钧衡石角斗甬正权概同上】修火禁【秋官司烜氏仲春以木铎丨丨丨于国中周礼】进农书【唐二月朔中和节日百官丨丨丨以示务本李泌传】平东作【分命羲仲宅嵎夷曰谷寅宾出日丨秩丨丨书】蚕北郊【天官内宰中春诏后帅命妇始丨于丨丨以为祭服周礼】元日命社【择丨丨丨民丨月令】上丁释菜【丨丨命乐正习舞丨丨天子亲往视之同上】
　　诗集春暖【春风过栁绿如缫晴日蒸红出小桃池暖水香鱼没处一环清浪涌亭臯王介甫】春昼【白昼结成芳草梦起来幽兴有新诗风帘不动黄鹂语坐见庭花日影移冦平仲】春院【院落帘垂春日长懒情天气牡丹香细看月靣天然白不及姚家宫様黄谢无逸】春曲【邢鳯之子梦一妇人歌踏丨丨曰踏阳春人间二月雨和尘阳春踏尽秋风起愁尽人间白髪人异闻録】烟花【秦城楼阁丨丨里汉主山河锦绣中唐杜甫】风涛【春江不可渡二月已丨丨杜】鸟声【新年丨丨千枝啭二月杨花满路飞隋庾信】花信【几防社公雨一番丨丨风山谷】百舌语【百舌来何处重重只报春杜】九扈鸣【丨丨丨已晚楚乡农事春柳】
　　季春【三月建辰辰震也谓时物尽震动而长也一云防月】
　　事类载阳【春日丨丨注三月也东京赋】维暮【丨丨之春毛诗】日在胃【季春之月丨丨丨月令】斗建辰【日月防于大梁而丨丨丨之辰月令注招揺指辰淮南子】律姑洗【丨中丨丨注季春气至则姑洗之律应】星牵牛【昏七丨中旦丨丨中】桐始华【丨丨丨田防化为鴽虹始见萍始生并月令】莺乱鸣【暮春三月江南草长杂花生树羣丨丨丨南史临川王宏书】榆荚雨【三月丨丨丨初学记】楝花风【江南自初春至初夏五日一番风谓之花信风梅花风最先丨丨丨最后凡二十四番风以为寒絶也东臯杂録】青阳谢【丨丨告丨朱明肇受文选潘安仁赋】白日飞【余心缥缈兮与春风而飘扬飘扬兮无恨念隹期兮莫展惜余春之将阑每为恨而不浅春每归兮花开花已阑兮春改叹长河之流春送驰波于东海春不留兮时已失老衰飒而情逾极恨不得挂长防于青天系西飞之白日李白赋】渭水为乐【习习兮春风岸柳动兮渚花落春冉冉其将尽予何为而不乐白居易泛渭赋】兰亭修禊【永和九年暮春之初防于防稽之丨丨丨丨事也流觞曲水畅叙幽情王羲之兰亭序】天子荐鲔【丨丨乃丨丨于寝庙月令】司爟出火【夏官丨丨季春丨丨礼】诗集晩春【蒲芽荇带绕清池锦缆牵船水拍堤好是寒烟疎雨里逺峯青处子规啼　曲阑干外雨垂垂罗幕风轻燕子飞独倚危楼思往事落红撩乱防春衣荳蔻枝头春事休风吹万防只供愁杜防啼破三更月梦绕云开百尺楼　门前杨栁暗沙汀雨湿东风未放晴防防落花春事晚青青芳草暮愁生并谢无逸残花不待恶风吹细雨浮花半出篱篱　外行入错回首黄鹂飞上绿杨枝王民瞻】逰春【倾城追逐艳阳天上已清眀节序连桃李光隂足骀荡湖山风月更鲜研谷中荅响飘新曲波底妆光飏防舡迟日未西人已醉绿杨柔弱舞鞭千杨绘】赏春【安乐窝中三月期老来才防惜芳菲自知一赏有分付谁譲万金无子遗美酒饮教防醉后好花看到半开时这般意思难为説只恐人间都未知邵尧夫】捜春【千林欲暗稲秧而三月尚寒花信风九节老笻应不惜步随流水看残红俞师郝】惜春【丨丨连日醉昬昬醒后衣裳见酒防细水浮花归别浦断云含雨入孤村人闲易有芳时恨地胜难招自古魂慙愧流莺相厚意清晨犹为别西园韩渥】留春【古今春过知多少人不丨丨头白早君欲丨丨心可知为君更赋丨丨诗丨丨莫只留花住花老春风亦随去孰若芝兰香不歇亭下长如二三月杨次公】伤春【防家防榭鳯城东野水平分处防通眼见落花留不得此时多少恨春风元稹】悲春【一年春事又成空拥鼻防吟半醉中夹道桃花三月暮马啼无处避残红张公举二月已破三月来渐老逢春防囘莫思身外无穷事且尽樽前有限杯】春静【昼静帘踈燕语频双双闘雀动堦尘柴扉日暮随风揜落尽闲花不见人元稹】春深【草树知春不及归百般红紫闘芳菲杨花榆荚无才思惟解漫天作雪飞退之】春老【独倚阑干玩野塘俄惊节物老春光绿杨隂宻莺将懒红杏枝空蝶不忙诗思誛防芳草逺茶瓯防带落花香那堪风雨频催促公子王孙亦防肠僧恵洪】春暮【九十日春犹防日不堪风雨竞吹花舞英逐水向何处泛泛斜溪傍晚霞梅尧臣】春残【三月看无也残春犹可嗟园林欲向夕风雨又吹花影乱冲人蝶声烦绕堑蛙那堪傍杨栁飞絮满邻家僧齐已】春余【江树青山日欲斜长郊草色绿无涯逰人不管春将尽空遣庭前踏落花欧阳公】春尽【绿暗连村栁红明委地花尽梁初着燕废沼已鸣蛙后山陂麦连云惨淡黄绿隂门巷不多凉更无一片桃花在借问春归有底忙王介甫】春去【满城风雨满城尘紫盖藏红谩惜春丨丨自应无覔处可怜多少惜花人同上】春过【丨光丨眼只须防榆荚杨花扫地无却忆菩提湖上寺绿荷擎雨看踈珠僧梵崇】春恨【侵堦草色连朝雨满地梨花昨夜风蜀魄不来春寂寞楚魂吟夜月朦胧防莱公】莺花【丨声不防春光老丨影长随日脚斜石曼卿蚕月桑叶青丨时栁丨白唐诗】蚕麦【紫椹知丨老黄云见丨秋山谷茧收松上雪麦刈陇头云洪父】桑斧【丨丨科春色渔歌唱夕阳王文恵】栁绵【丨迳雨沾丨竹斋风陨箨山谷】白日落花【落花逰丝白日静鸣鸠乱燕青春深杜】碧云芳草【惆怅一年春又去丨丨丨丨两依依唐韦庄】千防落花【丨丨丨丨乱春思杜宇一声生客愁谢无逸】一声啼鸟【丨丨丨丨禁门静满院落花春日长王文恵】绿战红酣【江邉石上谁知处丨丨丨丨别是春太白】花眀栁暗【丨丨丨丨一溪水日薄云浓三月天洪眀】啼鸟落花【厌聴丨丨梦醒后慵扫丨丨春尽时熊皎】晚溪春树【一溪晚绿浮鸂鶒万树春风呌杜鹃李宗谔】春在落花【午夜梦飞沧海外一年丨丨丨丨中许彦国】风秀芳草【东丨无迹丨丨丨野鸟不言衔落花李若水】
　　夏【前律厯志云夏假也言物假大乃宣平也】
　　事类祝融【火正曰丨丨祝甚也融明也言夏时物气甚明也三礼】炎帝【其帝丨丨其神祝融月令】大火【丨丨飏光炎气酷烈后繁钦赋】炎节【风曰炎风节曰丨丨纂要】离位【丨丨克明火中宵见峰云暮起景风晨扇文粹】南方【丨丨曰日其时曰夏其气曰阳管子】阳上【夏者丨气在丨隂气在下张纯传夏者丨气毕丨故万物长管子】火王【夏则丨丨其精在天温暖之气养生百木茍爽传】景风【夏至曰丨丨白虎通】畏日【赵盾夏日之日也注夏日可畏左传】凯风【勾芒在辰丨丨入律选张九龄赋】暑雨【夏丨丨小民亦惟曰怨咨书】旉舆【朱明盛长丨丨万物旉华就寔既阜既昌汉郊祀歌】长养【阳常居大夏以生育丨丨为事董仲舒防】光眀【夏为朱明注气赤而丨丨出尔雅】郁陶【何太阳之赫曦兮乃丨丨以兴热束晋夏侯湛赋】赤道【日之行夏南从丨丨长育万物月为之佐礼记月令注】南陆【日行丨丨谓之夏后天文志】斗指南【斗柄南指而天下皆夏出鹖冠子】徳在火【其日立夏盛丨丨丨月令】炎帝执衡【丨丨乗离丨丨司夏魏相传】祝融司节【林钟纪度丨丨丨丨后繁钦暑赋】万物相见【离也者明也丨丨皆丨丨南方之卦也周易】五谷乃登【九暑乃至时雨乃防丨丨百果丨丨此谓日徳管子】虞琴解愠【丨舜弹五弦之丨造南风之诗曰南风之薰兮可以解吾民之愠兮南风之时兮可以阜吾民之财兮家语】周官陈谟【夏宗陈天下之谟防夏物盛大形軆皆异可分别故陈天下诸侯谋之是非夏见曰宗礼】暑日环炉【王仲都至夏大丨丨使曝坐又丨以十丨火口不言热而身无汗出桓谭新论】清风髙卧【陶渊明尝言夏月虚闲髙卧北窻之下清风飒然自谓羲皇上人本传】拂紫龙髯【元载有紫龙髯拂色如烂椹长三尺水晶为柄清冷夜则蚊猬不敢进拂之有声鸡犬无不惊逸剧谈録】浸白龙水【李徳裕为相方盛暑燕宾以金盘贮水浸白龙皮置于坐末凄然都无暑气白龙皮新罗所献本得于海中剧谈録】服六壬符【夏日丨丨丨六癸丨或水丸飞霜散暑不浸也抱朴子】运七轮扇【汉长安巧工丁缓作七轮扇连续七轮大皆迳丈一人运之满堂寒西京杂记】宴蒲萄园【唐髙宗时天子飨会夏丨丨丨丨赐朱樱宰相学士从行给翔麟马帝赋诗学士属和李适传】饮碧筩酒【魏郑公徴三伏之际率宾僚避暑于使君林取大莲叶盛酒以簮刺叶令与柄通屈茎轮困如象鼻焉持翕之名碧筩酒鸡跖集】水沉朱李【魏文帝与吴质书曰浮甘于清泉沉朱李于寒水史书】竹作青奴【黄鲁直以竹夫人憇臂休膝非夫人之职改曰竹奴又谓冬夏青青之所长又曰青奴本集】诗集夏日【唐文宗与栁公权聫句文宗曰人皆苦炎热我爱丅丨长公权曰薰风自南来殿阁生防凉本传】夏寝【南州溽暑醉如酒隠几熟眠开北牖日午独觉无余声山童隔竹敲茶臼桞子厚竹风烟静午隂凉饭罢呼童起北窻试拂横床供昼寝且容幽梦绕清江谢无逸日长惟有睡相宜半脱纱巾落纨扇芳草不鉏当砌长珍禽独下无人见觉来身世都无梦坐见枕防犹着靣古诗】夏暑【雷霆空霹雳云雨竟虚无炎赫衣流汗低垂气不苏乞为寒水玉愿作冷秋菰何似儿童嵗风凉出舞雩杜】夏雨【登楼迸盛暑万室正埃尘对靣雷嗔树当堦雨趂人檐踈珠网重地湿燕泥新坐乆清风起荷香满四邻裴説夏日对雨】夏凉【急雨髙槐暮防风新竹凉要湏携麈尾来此据胡床稍稍云生砌低低月度墙平生兴不浅衰谢意俱忘僧善权】炎氛【緑树丨丨满朱楼夏景长李峤】畏景【曲池煎丨丨高阁絶防飚唐王言】江幽【清江一曲抱村流长夏丨村事事丨杜】窓冷【炎威不到轩丨外丨气常存枕簟中王观】荷净【竹深留客处丨丨纳凉时杜】竹寒【我有江隂丨能令朱夏丨杜工部】松风【水退池中热风生松下凉太白】荷气【野日草光合水风丨丨浮山谷】槐气【丨花满院丨松子落堦声乐天】竹花【鱼倾荷叶露鸟散丨林丨卢纶】鸣蝉【白水满塘双鹭下緑杨深处一丨丨东坡】飞鹭【漠漠水田丨白丨隂隂夏木啭黄鹂王摩诘】湖天【虹收千嶂雨丨展半江丨唐僧】石井【思霑道暍黄梅雨敢望宫恩丨丨氷杜】移床【罢扇风生竹丨丨月过庭李义山】卷箔【丨丨未生单簟月凭栏初过一襟风东坡】薤簟凉【笛愁春尽梅花里簟冷秋生薤叶中注蕲州出笛并薤叶簟乐天寄李蕲州闲窓雨过苔花润小簟风来薤叶凉陆蒙】菌阁润【石枕凉生丨丨虚已应梅丨入图书林逋】八尺簟【一庭鸟迹天书怪丨丨丨纹人字寒李若水】一幅巾【轻纱丨丨丨小簟八尺床无客尽日静无风终夜凉乐天】琉璃簟【蕲州笛竹天下知郑君所寳仍瑰竒防来当昼不得卧一府传防黄丨丨体坚色浄又藏节满眼凝滑无瑕疵谁谓故人知我意卷送八尺含风漪呼奴扫地铺未了光彩照耀惊童儿青蝇侧翅蚤虱避肃肃疑有清风吹倒身甘寝百疾愈却愿天日长炎曦韩愈】白葛衣【紫李黄村路杳乌纱丨丨道丨凉东坡】
　　孟夏【四月建己巳起也物至此时而毕起也一云余月】
　　事类纯干【今孟夏丨丨用事隂气未作后郑兴传】正阳【四月维夏运臻丨丨和风穆而扇物麦含露而飞芒傅元述赋阳徳用事和气皆畅建巳之月是也故谓丨丨之月西京杂记】中吕【律中丨丨注孟夏气至则丨丨之律应月令】南交【申命羲叔宅丨丨注春与夏交书】翼中【昏丨丨旦婺女中礼记月令】龙见【丨丨而雩注丨丨建巳之月万物始盛故祭天为百姓祈膏雨左传】权舆【今始夏百谷丨丨阳气胎养之时鲁防云】恢台【收丨丨之孟夏注丨大也丨即胎也言夏气大而育物也楚词】秀葽【四月丨丨诗】登麦【农乃丨丨天子以彘尝麦先荐寝庙记月令】献茧【蚕事毕后妃丨卜乃收茧棁以给郊庙之服同上】始絺【是月也天子丨丨同上】麦秋【百谷各以初生为春熟为秋故丨以孟夏为卜礼记月令章句】梅雨【今江湘二浙四五月间梅欲黄落则水润土溽柱磉皆汗蒸郁成雨埤雅闽人以立夏后逄庚日为入梅芒防后逢壬日为出梅】日在毕【孟夏之月丨丨丨月令】辰建巳【日月会于实沈而斗建巳之辰月令注招揺指巳淮南子】青阳谢【丨丨吉丨未眀肇受选】赤气眀【夏气赤而光明尔雅】王生【蝼蝈鸣蚯蚓出丨丨丨苦菜秀月令】卢橘熟【丨丨夏丨选上林赋】劳农民【命野虞出行田原为天子丨丨劝丨毋或失时月令】遂贤良【命太尉賛俊杰丨丨丨行爵出禄必当其位同上】浴佛日【周昭王二十四年甲寅四月八日中天竺国浄饭王妃摩耶氏生太子悉达多三十五嵗于菩提中成无上道号曰佛世尊以周穆王五十二年二月十五日于拘尸罗国娑罗双树间入湼槃大慧禅师浴佛上堂语云今朝正是四月八浄饭王宫生悉达吐出九龙天外来捧足七莲从地发佛运统纪】
　　【四月八日佛生日京师十大禅院各有浴拂斋会煎香糖水相遗名曰浴佛水梦华録】
　　诗集早夏【嘒嘒新蝉绿叶遮一声临晚到山家未应春色全归去犹有芳丛刺史花僧恵洪】首夏【丨丨木隂薄清和自一时笋抽八九尺荷生三四枝新服裁蝉翼旧扇拂蛛丝莎径热未剧晨昏来往宜温公集】初夏【长养薰风拂晓吹渐开荷芰与蔷薇青虫也学庄周梦化作南园蛱蝶飞徐寅石梁茅屋有弯碕流水溅溅度两岐晴日暖风生麦气绿隂幽草胜花时王介甫木末北山烟冉冉草根南涧水泠冷缫成白雪桑重緑割尽黄云稻正青同上】夏日【绿树隂浓丨丨长楼防例影入池塘水晶帘动防风起满架蔷薇一院香髙骈】麦秋【丨陇风来声浪浮霏防小雨似深丨野亭终日卷帘坐清樾对啼黄栗留谭知柔荷叶初开笋渐抽东坡南荡正堪逰无端陇上翛翛丨横起风寒占作丨王介甫生物趍功日夜流园林才夏丨先丨绿隂黄鸟北窻簟付与来禽安石榴山谷】蜂静【垂栁隂隂日初永蔗浆酪纷金盘冷帘幙低垂紫燕忙蜜脾已满黄丨丨髙楼起睡翠局颦披破斜红未肯匀玉腕半揎云防碧楼前知有防肠人魏彦琛系东坡作】燕飞【出帘飞小燕映户落残花舞防飘轻谷歌扇掩轻纱兰房本宜夜不畏日光斜同上】堕红【晓凉暮凉树如盖千山浓绿生云外依防香雨青氛氲腻叶盘花照曲门金塘闲水滛碧漪老景沉重无惊飞丨丨残蕚暗参差李贺乐辞】众绿【潄井消午醉扫花坐晚香丨丨结夏幄老红驻春光文潜】梅熟【南京西浦道四月熟黄梅湛湛长江去防细雨来杜】竹凉【麦随风里熟梅逐雨中黄衫含蕉叶气扇动丨花丨庾子山】梅黄【丨丨雨扑地水白鹤横天山谷】麦细【圆荷浮小叶细麦落轻花杜】栁老【丨丨抛绵后梅酸着骨时李炳】麦香【桑畴雨过罗纨腻丨陇风来饼饵中东坡】绿隂【枕簟丨丨花谢后轩窻清景月明时俞秀老】黄麦【緑树连村暗丨花入丨稀司空图】余花【鱼戯新荷动鸟散丨丨落元晖】老叶【新篁未没鹤丨丨初翳蝉东坡】麦月【洛下丨秋丨江南梅雨天乐天】槐午【麦天晨气润丨日丨隂清赵师民】竹粉【丨丨千腰白桃皮半显红太白】蒲刀【荷翻紫盖揺波靣丨蓄青丨挿水溺施肩吾】松花【鸟栖丨陨丨风下竹觧箨山谷】麦穂【四月丨丨如马尾汤饼在眼纷可喜徐师川】
　　仲夏【五月建午午长也言物皆长大也一云臯月】
　　事类鹑首【日月会子丨丨月令注】防宾【律中丨丨注仲夏气至则丨丨之律应】昏亢【丨丨中旦危中并月令】星火【日永丨丨以正仲夏注永长也谓夏至之日火苍龙之中星以正仲夏之气节尚书】南讹【平秩丨丨敬致注平序南方化育之事同上】长至【日丨丨隂阳争君子斋戒处必掩身月令】蜩鸣【五月鸣蜩诗】鹿解【丨角丨蝉始呜半夏生木堇荣月令】斯螽动【五月丨丨丨股诗】螳蜋生【小暑至丨丨丨鵙始鸣反舌无声月令】日在井【仲夏之月丨丨东丨同上】斗建午【丨丨丨之辰也月令注招揺指午淮南子】雨濯枝【仲夏濯枝注此节有大丨名丨丨风土记】风扇暑【仲夏长丨丨丨注此节东南尝有黄雀风故俗名曰长风同上】处台榭【是月也可以居髙明可以逺眺望可以升山陵可以丨丨丨月令】均琴瑟【命乐师修鼗鞞鼓丨丨丨管箫调笙竽竾笙】祈谷实【以丨丨丨农乃登黍天子乃以雏尝黍】班马政【挺重囚丨丨丨并月令】禁火举【日夏至禁举大火鼔铸消冶皆止后礼仪志】命雩祀【命有司为民祈祀山川百源大雩帝用盛乐乃丨百县丨丨百辟卿士有益于民者注阳气盛而常旱雩吁嗟求雨之祭也月令】中夏教茇【大司马丨丨丨丨舍如振旅之陈注苃舍草止之地军有草止之法周礼】五月渡泸【丨丨丨丨深入不毛诸葛亮出师表】
　　诗集夏昼【院僻帘深昼景虚轻风时见动竿乌池中緑满鱼留子庭下隂多燕引雏雨后防儿争坠果天晴因客曝残书幽栖未免牵尘界身世相忘在酒壶苏子美】凉殿【雕玉押帘上轻谷笼虚门井汲铅华水扇织鸳鸯文廻雪舞丨丨甘露洗空緑罗袖从徊翔香汗沾寳粟李贺乐辞】藕汀【春蒲猎猎弄轻柔欲立蜻蜓不自由五月临平山下路丨花无数满丨洲岑参】井榴开【风帘燕引五六子露丨丨丨三四花黄孝先】翠篠静【风含丨丨娟娟丨雨裛红蕖冉冉香杜】
　　季夏【六月建未未味也谓万物向成有滋味也一云旦月】
　　事类林钟【律中丨丨注季夏气至则丨丨之律应月令】鹑火【日月会于丨丨同上】积阳【惟林钟之季月重阳积而上升王粲暑赋】烦暑【季月丨丨流金烁石南史梁元帝与武陵王书】暑徂【六月徂暑诗】土润【丨丨溽暑大雨时行烧薙行水可以粪田畴可以美土疆月令】日在柳【丨丨丨昏火中旦奎中同上】斗建未【丨丨丨之辰月令注招揺指未淮南子】蟋蟀居壁【温风始至丨丨丨丨鹰乃学习腐草为萤月令】莎鸡振羽【六月丨丨丨丨诗】登取鼋【命鱼师伐蛟取鼍丨丨丨丨月令】食防及薁【六月丨丨丨丨诗】宣王北伐【六月丨丨丨丨也六月栖栖戎车既饬玁狁孔炽我是用急诗】
　　诗集夏晚【流火稍西倾夕影遍层城髙天澄逺色秋气入蝉声薛道衡】夏日【裁生罗伐湘竹披拂疎霜簟秋玉炎炎红镜东方开晕如车轮上徘徊啾啾赤帝骑龙来李贺乐辞】落红莲【莲荡落红衣泉数白石山谷】残菡萏【凉雨打低丨丨丨急风吹散小蜻蜓卢延让】














　　古今合璧事类备要前集卷十三
　　钦定四库全书
　　古今合璧事类备要前集卷十四
　　宋　谢维新　撰
　　时令门
　　秋【礼乡饮酒云秋之为言愁也前律厯志云秋□也物□敛乃成熟也□子由切】
　　事类兊正【丨丨秋万物之所説也説卦】隂中【秋为丨丨万物以成前律厯志】少皥【其帝丨丨其神蓐收月令】白帝【礼西方以立秋谓丨精之丨而少吴蓐收食焉礼注】白藏【秋为丨丨又曰收成尔雅】素节【秋曰三秋九秋素秋素商髙商天曰昊天风曰商风素风凄　　风激风悲风景曰明景清景澄景时曰凄辰霜辰节曰丨丨商节】【纂要】商声【其音商月令注秋气和则丨丨调注序移玉律气应金商旧唐书】隂气【西方曰辰其时曰秋其气曰隂管子少隂者西方西迁也丨丨迁落物于时为秋前律厯志秋者隂气始下故万物收管子】金行【西方丨丨之气西羗传】西颢【秋歌丨丨前礼乐志丨丨沆砀秋气肃杀含秀垂頴续旧不废郊祀歌】金劲【丨气方丨吴淑秋赋】矩方【秋为矩丨者所以丨万物也淮南子义者成成者方故为矩也前律厯志】金天【其帝少昊注少昊丨丨氏月令】白露【皇天平分四时兮切独悲此凛秋丨丨既下降百草兮奄离披此梧楸楚词秋既先戒以丨丨冬又申之以严霜同上】芦花【浦上丨丨兮秋复秋出皮日休赋】木叶【嫋嫋兮秋风洞庭波兮丨丨下楚词】一叶落【一丨丨天下知秋淮南子】万物酋【丨丨丨乎西酋者生之府也太元】百卉腓【秋日萋萋丨丨果丨毛诗】万叶吟【碧天如水窗窗悠悠百虫迎暮丨丨丨秋欲辞林而萧飒潜命侣以啁啾刘禹锡秋声赋】万物肃【秋为礼秋肃也丨丨莫不丨敬礼之至也尸子】万寳成【正得秋而丨丨丨成注天地以万物为寳庄子】梧楸脱【晚枝多露蝉之思夕蔓趣寒螀之愁至若松竹含韵丨丨早丨惊绮防之晓吹堕碧砌之凉月刘禹锡赋】蒲栁零【丨丨之质望秋先丨晋顾恺之云】蝉寒吟【于是乃屏轻箑释纎絺借莞蒻御祫衣庭树摵以洒落劲风戾而吹帷丨嘒嘒以丨丨鴈飘飘而南飞潘岳秋兴赋】鴈南飞【云髙气静露凝衣野草变色茎叶稀鸣蜩抱木丨丨丨曹植秋思赋】斗指西方【丨丨丨丨曰秋公羊注斗柄西指而天下皆秋鸡冠子】日行白道【丨丨丨丨曰西陆通统图后律厯志日行西陆谓之秋】少昊执矩【丨丨乗兊丨丨司秋前魏相传】蓐收按辔【少昊司晨丨丨丨丨选】月光露冷【嗟秋日之可哀谅无愁而不尽野有归鷟隰有翔隼逰氛朝兴槁叶夕陨何防阳之短晷觉凉夜之方永丨朣胧以含丨丨凄清以凝丨熠燿灿于阶闼蟋蟀鸣乎轩屏聴离鸿之晨吟望流火之余景潘岳秋兴赋】云浄天髙【丨既丨而丨丨潦将收而水洁虞世南赋】淅沥鏦铮【有声自西南来初丨丨以萧飒忽奔腾而砰湃如波涛夜惊风雨骤至其触于物也鏦丨丨铮金铁皆鸣欧阳永叔秋声赋】惨淡栗烈【秋之为状也其色丨丨烟霏云敛其容清明天髙日晶其气丨丨砭人肌骨其意萧条山川寂寥故其为声凄凄切切呼号奋发丰草绿缛而争茂佳木葱茏而可悦草拂之而色变木遭之而叶脱同上】宋玉秋悲【悲哉秋之为气也萧瑟兮草木摇落而变衰憭栗兮若在逺行登山临水兮送将归泬防兮天髙而气清寂寥兮潦收而水清宋玉九辩】禹锡楚望【丹叶星房烛耀川原夕月既望跃于丹泉上镜下氷湔尘洗烟刘禹锡楚望赋】
　　诗集秋色【鴈声不到歌台上丨丨徧欺客路中宿寺梦囘荷叶雨渡江衣冷荻花风王竒】凉思【松间小槛接波平月淡烟沉暑气清半夜水禽栖不定緑荷风动露珠倾吴融】秋晨【梧桐在阶影蟋蟀近床声晓旁窗间至秋从簟上生乐天】秋暮【岸红初破木芙蓉送别遥间野寺钟江抱月流青炯炯山随天去碧重重卢襄白藕作花风已秋不堪残睡更囘头晚云帯雨归飞急去作西风一夜愁赵徳隣茅堂索索秋风发行绕空庭紫苔滑蛙号池上晚来雨鹊转南枝夜深月山谷朔鴈别南裔越燕辞江楼黄云结暮色白水荡寒流太白凄清临晚景踈索望寒阶湿庭凝坠露博风卷落槐日气斜还冷云峯晚更霾可怜数行鴈防防逺空排僧清塞防阳下江树秋叶泛残红鴈背寒塘雨帆争晚渡风夏竦】秋夜【竹凉侵卧内野月满庭隅重露成涓滴稀星乍有无暗飞萤自照水宿鸟相呼杜甫凉冷三秋夜安闲一老翁卧迟灯灭后睡美雨声中灰宿温瓶火香添暖被笼晓晴寒未起霜叶满阶红乐天银烛秋光冷画屏轻罗小扇扑流萤天阶夜色凉如水卧看牵牛织女星王建宫词银河漾漾月辉辉楼碍天邉织女禨横玉呌云清似水满空霜逐一声飞崔鲁华清宫诗梧桐叶落覆东墙院落风清枕簟凉梦觉踈钟鸣逺寺一池明月芰荷香谢无逸云敛青天月漏光中庭立乆却归房小牕席冷未卧桃尽残灯秋夜长乐天逺碧秋声虫络丝入檐新影月低眉床帷半故帘旌防仍得初寒欲夜时同上】秋冷【黄叶委庭观九州虫声日夜戒衣裘金钱满地无人费百斛明珠薏苡秋山谷莫言秋早未知秋今日风云已自愁独傍黄尘吹一马行看萧瑟聴飕飕荆公】秋江【平波渺烟苍苍菰蒲才熟杨栁黄扁舟繋岸不忍去秋风斜日鲈鱼郷陈尧佐】秋塘【属玉双飞水满塘菰蒲深处浴鸳鸯白苹满棹归来晚愁看芦花防岸黄苏庠】秋郊【乍觉生风喜雨凉农家得地发田穣郊园暑退秋光满防滴髙梧似漏长欧阳公】秋梧【霜风侵梧桐众叶着树干空阶一叶下琤若摧琅玕退之宿云防朝霜丨阳佐残暑庭丨自黄陨风过成音语后山】秋意【冻雨洗空旷丨标惊丨新大暑去酷吏清风来故人樽酒酌未酌晓花嚬不嚬铢秤与镂雪谁觉老陈陈杜牧之】秋懐【霜禽惊呼山麓音霜风急吹溪上林可正平长安一片月万户衣声秋风吹不尽摠是玉闗情李白】秋兴【苇风荷露逼人寒午梦天髙眼界寛落落与谁同此意纎纎初月上云端僧恵供】秋思【一从云水住曽不下西岑落水故园在秋庭积叶新泉流通井脉虫响出墙隂尽夜更深彻寒灯独向吟僧齐已月团新碾沦花瓷饮罢呼儿课楚词风定小轩无落叶青虫相对吐秋丝秦观】秋望【云物凄凉拂曙流汉家宫阙动髙秋残星防防鴈横塞长笛一声人倚楼紫艳半开篱菊静红衣落尽渚莲愁鲈鱼正美不归去空戴南冠学楚囚赵嘏小雨断复续囘斜落防风寒心生蟋蟀秋色旁梧桐草与遥山碧花欺照晚红口湏谈世事目已失飞鸿后山】秋感【四时催老丨偏丨万事萦心夜更长魏舒诗人间万事老无味天下四时秋最愁朱希真】秋雨【一雨洗残暑万家生晚凉陈甫已觉逺天丨色动不堪寒夜丨声频出刘邺】秋霁【踈雨入帘收薄暑破窻残月漏防明吕居仁杨栁影踈丨丨雨梧桐叶坠夕阳天裴愈逺峤收残雨寒林夕阳防凖防防分秋霁不知何防峯】秋天【露垂金掌重天压玉防低恵崇玉防天阙近金柝海城秋希画】秋月【一天里色中丨丨十万军声半夜潮赵嘏恍疑水底长流月冷觉天围不剰秋卢防】风月【竹宻丨敲玉帘踈丨镂金杜诗鹊飞山月晚蝉噪野风秋上官仪孤管明秋月清砧韵霜风】霜月【风传鼔角丨侵防云卷笙歌丨上楼李羣玉纎尘不动天如水一色无垠月共丨舒亶新丨染枫叶皎月借芦花杨徽之诗秋近草虫乱夜遥丨丨低恵崇】月露【夜乆金茎添沆瀣空虚碧月映琉璃杜牧水光先见丨丨气早知秋李昉】风露【萧萧白露催黄落剪剪凉飚痩碧鲜谢无逸丨来玉宇乌先觉丨下金茎鹤未知刘子仪楼润星河露川寒鼓角风希画】风雨【濯残暑气朝来雨助作秋声夜半风曽防秋声帘幙千家雨落日楼台一笛风杜牧云埋山麓蔵秋雨叶脱林梢帯晚风陈知黙水云杳杳愁生晚丨丨冥冥秋到迟吕居仁防雨池塘见好风襟防知选雨壁长秋菌风林落病蝉卜震风清江上寺雨洗月中砧贯休西风酒旗市细雨菊花天欧阳丨丨江城暮波涛海寺秋王元之】晓景【澄霄半床月淡晓数峯云范仲淹壁横残月丨门掩虫秋栁子厚】晚景【一笛西风吹落日满帆行客背孤城韩持国半身落日离秦树一路平芜落楚烟沈彬寺接江声秋月上楼依野色夕禽还僧无本白鸟背人秋自老苍烟和树丨来浓林逋桥横水木已秋色寺倚云风更晚晴同上浮云悲晚翠落日泣秋声赵嘏暝色披烟鸟秋声帯雨荷乐天树蔵秋色老禽帯夕阳归余靖】山景【秋移瘦出无多寺古翠浓连一半云林逋秋声万壑满月色一窻虚梵崇秋声动羣木暮色起千山林逋夕寒山翠重秋静鸟行髙同上】江景【汀苇乱飘寒夜雨沙鸥寒防夕阳天张泳贪看好鸟横秋浦不觉清林没暮潮东坡潮落渔人散钟迟秋寺深方平】江山【一声丨笛巴云暝半夜丨风楚树秋防凖山中露冷草木瘦江上月寒蒲栁秋吕居仁】花木【风荷老叶萧条绿水蓼残花寂寞红乐天霜叶声干飘夕照露荷香冷泣秋风冦凖开尽菊花秋色好落迟桐叶雨声寒杨徽之自种黄花添野景旋移髙竹聴秋声谢景山露菊花蒌日风梧叶落时乐天石莎无雨痩秋竹共蝉清林逋】禽鸟【惜别拟凭风外燕伤秋因感雨中蝉陈尧佐鹤盘两翅投孤屿蝉曵残声过别枝乐天翡翠闲居眠藕叶鹭鸶别叶在芦花余秀老蛩声千里暮鴈影一天秋李若水归鸦度晚景落鴈带邉声　燕辞枫树日鴈度麦城霜杜髙鸟黄云暮寒蝉碧树秋杜】过鴈【防沙水鴈初下猎猎菰蒲秋向深韩子苍惊起暮天沙上鴈海门斜去两三行齐已井花汲水银瓶冷鴈字吹髙玉露寒卢襄西风随岸急寒栁向人踈僧尚踈钟天竹晓一鴈塞门秋出姚木落千山瘦天髙一鴈横吴正仲诗】啼猿【水宿五溪月霜丨三峡丨太白万木残秋里孤舟半夜猿翁宏】杂咏【秋色入林红黯淡日光穿竹翠玲珑苏子羙卧聴秦树秋声断吟想荆江夕鸟还郑谷扇声犹泛暑月气忽生秋王元之溪声连竹韵野色混秋光宼凖破林霜后月孤寺水邉山林逋露滴秋树髙虫吊寒夜永退之粉蝶风烟外黄云草树秋田元邈西风一横笛金气愈髙明山谷宦情随日薄诗思入秋多杜荀鹤】
　　孟秋【七月建申申身也言万物身体皆成也一云相月纂要云亦曰初秋首秋上秋肇秋兰秋】
　　事类夷则【律中丨丨注孟秋气至则丨丨之律应月令】建星【昏丨丨中旦毕中】在金【是月也以立秋盛徳丨丨并同上】流火【七月丨丨毛诗】化萤【立秋腐草丨为丨出通卦验】鸣鵙【七月丨丨诗】烹菽【七月丨葵及丨】食【七月丨丨并同上】食麻【丨丨与犬月令】登谷【农乃丨丨天子尝新先荐寝庙月令】斗建申【日月会于鹑尾而丨丨丨之辰月令招揺指申淮南子】日在翼【孟秋之月丨丨丨月令】天地肃【是月也丨丨始丨】风露防【凉丨至白丨丨寒蝉鸣鹰乃祭鸟】诛慢【诘丨丨丨以眀好恶】修法制【命有司丨丨丨缮囹圄具桎梏禁止奸】吕令选兵【天子乃命将帅选士厉兵简练桀俊専任有功以征不义并同上】汉仪扬武【丨丨立秋日迎郊毕始丨威丨斩牲于东门荐陵庙后礼仪志】
　　诗集早秋【旦暮已凄凉离人逺思忙夏衣临晓薄秋影入檐长前事风随扇归心燕在梁殷勤寄牛女河汉止相望元稹】初秋【残暑已束装好风方来归未踈团扇且复制秋衣髙蝉遽如许长吟送落晖相戒趣女功莎虫表防】秋热【七月六日苦炎蒸对食暂飡还不毎愁中夜自足蝎况乃秋后转多蝇束帯发狂欲大呌簿书何急来相仍南望青松架短壑安得赤脚踏层氷杜甫】秋霁【时丨积雨丨新凉入郊墟灯火稍可亲简编可卷舒韩诗】乐辞【星依云渚泠露滴盘中圆好花生木末衰黄愁空园夜天如玉砌池叶极青钱仅厌舞衫薄稍知花簟寒晓风何拂拂比斗光阑干李贺】扇诗【新裂齐纨素皎洁如霜雪裁成合欢扇团团似秋月出入君懐袖动揺防风发常恐秋节至凉飚夺炎热弃捐箧笥中恩情中道絶顔延年班婕妤扇诗】急雨【丨丨收残暑西风吹暮蝉烟浮水空阔露洗月华图张芸叟】西风【打荷看急雨吞月住行云夜半蚊雷起丨丨为解纷山谷】暑退【茗椀梦中觉荷花镜里香凉生只当处丨丨亦无妨山谷】气低【递啸取遥风防防近秋朔金柔丨尚丨火老候愈浊韩聫句】清商至【丨丨应秋丨溽暑随节闲文选】大火流【丨丨丨坤维白日驰西陆同上】金神按【是时新秋七月初丨丨丨节炎气除韩文】故人来【大热去酷吏清风来故人杜牧】
　　仲秋【八月建酉酉絤也言物皆綇缩也一云牡月】
　　事类仲商【仲秋亦曰丨丨纂要】南吕【律中丨丨月令律应西成气调丨丨文粹】盲风【丨丨至蔡邕月令秦人谓蓼风为丨丨】豆雨【八月雨谓之丨花丨荆楚嵗时记】鴈来【鸿丨丨鸟归羣鸟养羞月令】鹤警【丨性丨至八月白露防即鸣而相警风土记】鸷撃【秋分丨鸟丨通卦验】鸟毨【厥民夷丨兽毛丨】迎寒【中春昼击土鼔吹雅以逆暑中秋夜丨丨亦如之周礼】达气【天子乃难以丨秋丨月令】剥枣【八月丨丨毛诗】断壶【八月丨丨八月其获八月载绩同上】宵中虚【丨丨星丨以殷仲秋注宵夜也武之中星亦言七星皆以秋分日见以正三秋书】日在角【仲秋之月丨丨丨昏牵牛中旦觜觿中月令】斗指西【丨丨丨方曰秋公羊注招揺指西淮南子】辰建酉【日月会于夀星而斗建酉之辰月令注】雷收声【日夜分丨始丨丨蛰虫坯户】水始涸【杀气浸盛阳气日衰丨丨丨】饬衣裳【乃命司服具丨丨丨文绣有常制有小大】易闗市【丨丨丨来商旅纳货贿以便民事】建都邑【可以筑城郭丨丨丨穿窦窖修囷仓并月令】献矢箙【夏官司弓矢仲秋丨丨丨礼】教治兵【秋官大司马仲秋丨丨丨同上】劝种麦【乃命有司趣民收敛务蓄莱乃丨丨丨月令】昧谷饯曰【分命和仲宅西曰丨丨寅丨纳丨书】竹宫揖月【天子春朝日秋夕月朝日以朝夕月以夕郊泰畤平旦出丨丨捐日其夕西南向丨丨出】逰月广寒【八月望日唐明皇丨丨宫见大府榜曰丨丨清虚之府详见中秋门】祀星南鄙【仲秋之月丨老人丨于国都丨丨后礼仪志】观涛曲江【以八月之望与诸侯并徃丨丨广陵之丨丨牧乗七发】泛槎仙渚【有人居海渚者年年八月有泛槎来不失期多赍粮乗槎而去十余月至一处遥望宫中有织妇见一丈夫饮牛渚次张华博物志】
　　诗集秋半【热去解钳伏飘萧丨丨时防雨池塘见好风襟袖知髪短防未足枕凉闲且欹平生分过此何事不参差杜牧】秋思【丨风淅淅揺宻竹乍觉凉生洗炎溽豆田雨过麦毛肥苹渚风轻浪防促田家社日试新蒭相遇一饭百无忧却笑儒生真自苦髪如衰草不胜秋韩子苍】秋夜【孀妾怨长夜独客梦归家傍檐虫缉丝向壁灯垂花檐外月光吐帘中树影斜悠悠飞露姿防缀池中荷李贺乐辞】秋林【萧瑟仲丨月飂戾风云髙零露洒庭丨宻叶辞荣条孙绰】蝉号【风丨无停丨秋燕已如客杜诗】鴈度【萧瑟含风蝉寥戻度云丨谢恵连】
　　季秋【九月建戌戍灭也言物皆衰灭也一云月】
　　事类暮商【季秋亦曰暮秋丨丨季商杪秋纂要】无射【律中丨丨注季秋气至则丨丨之律应月令】在房【日丨丨昏虚中旦栁中同上】建戍【日月会于大火而斗丨丨之辰月令注】嵗宴【晚秋者天将揺落其丨之丨乎韩臯云】寒至【命有司曰丨气縂丨民力不堪其皆入室月令】霜防【是月也丨始丨则百工休同上】潭清【时惟九月潦水尽而寒丨丨滕王阁记】鴈宾【鸿丨来丨雀入大水为蛤月令】虫蛰【至秋三月地气不藏乃收其杀百丨丨伏青女乃出以防霜雪淮南子】菊黄【丨有丨华乃祭兽戮禽月令】木落【草丨黄丨乃伐薪为炭蛰虫咸附在内皆墐其户同上】授衣【九月丨丨毛诗白商素节月既丨丨天凝地闭风厉霜飞文选】甞稻【天子以犬丨丨先荐寝庙月令】筑【九月丨丨圃毛诗】藏籍【乃命冢宰农事备収举五谷之要丨帝丨之收于神仓月令】献功裘【天官司裘季秋丨丨丨以待颁赐礼】班马政【天子乃教于田猎以习五戎丨丨丨月令】司爟内火【夏官丨丨季秋丨丨礼】主祠祭禽【天子乃厉饬执弓挟矢以猎命丨丨丨丨于四方月今】登慈恩浮图【唐髙宗时凡天子逰幸秋丨丨丨丨丨献菊花酒称夀李适传】作滕王阁序【王勃年十三待父宦逰舟次遇老叟曰子非王勃乎来日重九南昌都督命客丨丨丨丨丨子冇清才盍往赋之勃曰此去七百余里今已九月八矣夫复何言叟曰吾助清风一席勃登舟翌日昧爽抵南昌会府帅宴僚属于滕王阁帅有壻吴子章喜为文词帅欲夸之乃宿构滕王阁序俟宾合而出为之若即席而就者帅授简诸客勃輙受帅宻嘱数吏伺勃下茟即口报至落霞秋水句帅矍然曰此天才也顷而文成帅大悦子章慙而退帅谢勃以五百缣摭言】
　　诗集秋晓【万叶风声利三山丨气寒丨霜浮碧瓦薄月度朱栏权常侍】秋夜【塞月沉沉洞房静真珠帘外梧桐影丨霜欲下手先知灯底裁缝刀剪冷一碧空溶溶月华静月里客愁吊孤影花开残菊倚踈篱叶下衰桐落寒井塞鸿飞急觉丨尽隣鸡鸣时知夜永凝竚不语空所思风吹白露衣裳冷二】叶稀【荆溪出白石天寒红丨丨山路寒无雨空翠湿人衣王维】梧坠【井丨分丨砌塞鴈逺横空雨乆梅苔滑霜浓薜荔红徐锴】霜橘【罢亚丨前丨钩辀竹上禽欧公霜后木奴香噀手秋来云子滑流匙汪藻】霜枫【丨洲丨落尽月馆竹　生寒出僧尚能诗】茅舍月【鸡声丨丨丨人迹板桥霜温飞卿】枣林霜【晓烟茅舍月初日丨丨丨欧阳公】重阳泪【眼看菊蘂丨丨丨手把梨花寒食心乐天】异乡寒【丨丨丨觉早故国信来稀秋风江南望一鴈正南飞】
　　冬【前律厯志云冬终也言物终蔵乃可称也】
　　事类颛帝【其帝丨丨月令丨顼乗坎执权司冬汉书】元【其神丨丨月令陵隂蛰虫盖蔵汉郊祀志】元英【冬为丨丨纂要】水徳【盛徳在水月令】治权【冬丨以丨淮南子冬为权权者所以权万物也权正不失万物乃藏同上】音羽【其丨丨月令】斗北【丨柄丨指天下皆冬鹖冠子】嵗余【人有从学者董遇曰当以三余冬者丨之丨夜者曰之余隂者晴之丨魏畧】伏阳【太隂者北方丨也丨气伏于下于时为冬前律厯志】盛隂【丨丨在地地冻水氷阳气否隔闭而成冬后鲁恭传】阳潜【十一月十二月丨气丨蔵未得用事育嘘万物养其根荄同上】隂积【丨常居大冬而丨于空虚不用之地董仲舒防云】徳寒【冬之丨丨寒不信其地不成刚地不成刚则冻闭不固吕氏春秋】气憯【悲夫冬之为丨亦何丨凛而萧索陆士衡赋】祁寒【冬丨丨小民亦惟曰怨咨书】爱日【赵衰冬日之日也注冬日可丨出左传】壬癸日【其日壬癸月令】一六水【丨丨为丨为北方为冬太元经】五谷熟【北方曰月其时曰冬其气曰寒其徳淳越温恕周宻防刑政罚以符隂气大寒乃至甲兵乃强丨丨乃丨管四时篇】万物藏【日冬至则斗北中防丨丨闭丨蛰虫首宂淮南子】天地闭【丨气上腾丨气下防丨丨不通丨塞而成冬月令】草木零【丨丨丨落抵冬降霜前礼乐志】邴原讲学【丨丨就师学三冬讲孝经论语厯志】方朔足用【东方丨年十二学书三冬文史丨丨本传】越王抱氷【丨丨欲复吴苦思劳心夜以继日冬则丨丨夏则握火悬胆于戸出入甞之吴越春秋】吴人战水【宋人有善为不龟手之乐者客买其方以説丨王越有难吴王使之将冬与越人水战大败越人庄逍遥逰】髙宗幸新丰【唐丨丨时凡天子享会冬丨丨丨厯白鹿观上骊山赐浴汤池给香粉兰泽帝赋诗学士皆属和李适传云】元后饮飞羽【王莾欲娱乐丨丨令四时巡四郊春幸茧馆祓霸水夏逰御宿秋厯冬舘泛昆明冬享丨丨丨校猎上兰登长平馆而临泾水注飞羽殿名上兰观名】诗集初寒【何处丨丨好丨丨郏鄏城垂绅多俊彦列第尽公卿裘马过从盛门阑洒扫清谁家拥兽炭尽日管声司马公】晓寒【起来呵手尽双鸦醉脸轻匀衬眼霞真态生香谁尽得玉奴纎手嗅梅花东坡】夜寒【霜叶萧萧鸣屋角黄昏徒觉罗衾薄丨间揺动镇帷犀酒醒梦囘闻雪落同上】盛寒【肌肤生鳞甲衣被如刀鎌气寒鼻莫嗅血冻指不粘围炉不觉暖炽炭屡已添退之倚天松骨冷背日海云髙淮上人谁槖闗中客赠袍胡蔵之】氷镜【梁帝寒夕诗曰雪花无有蒂丨丨不安台后侯景之乱人以为防谓无蒂是无帝不安台台成不安也景传】风锼【破屋仰见星窻丨冷如丨欧集】琴冻【坐闻西床丨丨折两三贾岛】绵折【阳和防弱隂气竭海冻不流丨絮丨阮籍歌劲气方凝酒清威正折绵庾肩吾霜威能折绵风力欲氷酒古诗】懐氷【重衾无暖气挟纩似丨丨文选长风入短袖纳手如丨丨李白】冲雪【髙吟瘦马丨残丨逺看孤鸿入断云潘阆】天恶【北风飘飘丨作丨枯林已无叶可落山谷】水愁【雨被北风吹作雪丨丨东海冻成氷钱昭度】猿啼【夜乆雪丨丨岳岭梦囘清月上梅花恵洪】鹤血【猿口噤不啸白丨翅垂眼流丨老杜】地炉【丨丨不暖柴枝湿杜荀鹤】野市【长洲暮雪蔵渔舍丨丨寒风飏酒旗陈】
　　孟冬【十月建亥亥劾也言隂气劾杀万物也一云阳月】
　　事类上冬【十月日丨丨亦曰畅月纂要】良月【公父定叔以十月入日丨丨也就盈数焉左传】小春【冬日其暖如春故谓之丨丨初学记】阳月【建亥之月谓之正隂之月丁月隂虽用事而隂不孤立此月纯隂疑于无丨故谓之丨丨西京杂记】应钟【律中丨丨水始氷地始冻月令应者应也钟者动也言万物丨阳而动不蔵也风俗通】水徳【是月也以立冬盛徳在丨月令】虹藏【雉入大水为蜃丨丨不见同上】蛰闭【闭蛰而烝注建亥之月昆虫闭户万物皆成左传】陨箨【十月丨丨毛诗】获稻【十月丨丨十月纳禾稼十月涤同上】始裘【是月也天子丨丨月令】于貉【一之日丨丨取彼狐狸为公子裘毛诗】日在尾【丨丨丨昏危中旦七星中月令】斗建亥【日月防于析木之津而丨丨丨之辰月令注招揺指亥淮南子】献民数【秋官小司防孟冬祀司民丨丨丨于王王拜受之礼】祈天宗【大饮烝天子乃丨来年于丨丨大割祠于公社及门闾腊先祖五祀劳农以休息之】谨盖蔵【命百官丨丨丨命司徒循行积聚坏城郭固封疆备邉境】习射御【天子乃命将帅讲武丨丨丨角力并月令】拜坟【十月朔都城士庶皆出城飨坟禁中车马朝陵如寒食节梦华録丨丨则十月一日拜之感霜露也寒食则又从常礼祭之饮食则称家有无程氏遗书】暖炉【十月朔有司进丨丨炭民问皆置酒作丨丨防梦华録京人十月朔沃酒乃炙脔于炉中团坐饮防谓之丨丨吕原明嵗时杂记】
　　诗集荷无盖【丨尽已丨擎雨丨菊残犹有傲霜枝一年好景君湏记最是橙黄橘绿时出东坡诗】菊委尘【红梨无叶庇花身黄丨分香丨路丨嵗晚苍官才自保日髙青女尚横陈荆公】珠帷金鳯【玉壶银箭稍难倾缸花夜笑凝幽明碎霜斜舞上罗幕烛龙雨行照飞阁丨丨怨卧不成眠丨丨刺衣着体寒长眉对月闘弯环　李贺乐辞】蒸褁燋糟【丨丨如千室丨丨萃一柈兹辰南国重旧俗自相欢老杜峡人十月一日多以丨丨为节物荆楚人多食丨丨或作糖】
　　仲冬【十一月建子子孳也言阳气至此更孶生也一云辜月】
　　事类黄钟【律中丨丨氷益壮地始坼月令斗柄挿子律调丨丨卢仝歌】东壁【昏丨丨中旦轸中月令】日斗【仲冬之月丨在丨仝上】星昴【日短丨丨以正仲冬厥民隩鸟兽氄毛注日短冬至之日昴白虎之中星亦以七星并见以正东之三节尚书】天正【丨以为丨周以为春后陈宠传】朔易【申命和叔宅朔方曰幽都平在丨丨尚书】伏阳【十一月干之初九阳气复于地下始着为一万物萌动钟于太隂前律厯志】畅月【命之曰丨丨记月令】斗建子【日月防于星纪而丨丨丨之辰记月令注招揺指子出淮南子】日短至【丨丨丨隂阳争诸生荡芸始生荔挺出蚯蚓出鹿角觧】隂阳定【君子斋戒处必掩身身欲寜去声色禁嗜欲安形性事欲静以待丨丨之丨】天地藏【涂阙庭门闾筑囹圄此以助丨丨之闭丨也】申宫令【命奄尹丨丨丨谨房室必重闭】谨土事【命有司曰土事毋作谨毋发盖毋发室屋及起大众以固而闭地气沮泄是谓发天地之房并月今】成徒杠【子产以其乗舆济人于溱洧孟子曰恵而不知为政嵗十一月徒杠成十二月舆梁成民未病渉也离娄】教田猎【山林薮泽有取蔬食田猎禽兽者野虞教导之月令】俗献豜【二之日其同载纉武功言私其豵献豜于公丨二之日凿冰冲冲毛诗】周官剥木【秋官柞氏冬日至令剥隂木而水之礼】
　　诗集乐辞【宫城团回凛严光白天碎碎堕琼芳挝钟髙饮十日酒却入凝寒作君夀御沟泉合姤环素火井温泉在何处李贺】
　　季冬【十二月建丑丑纽也言终始之际故以纽结名也一云除月】
　　事类大吕【律中丨丨鴈北乡鹊始巢雉雊鸡乳月令】小嵗【魏旧制羣臣季冬朝贺服桍褶行事谓之丨丨诏罢之通鉴】婺女【日在丨丨昏娄中旦氏中月令】元枵【日月会于丨丨而斗建丑之辰月令注招揺指丑出淮南子】地正【丨以为丨商以为春后陈宠传】月穷【日穷于次丨丨于纪星囘于天数将防终嵗且更始月令】水泽坚【氷方盛丨丨腹丨命取氷以入月令】天地烈【元冬季月丨丨隂丨万物权舆于内徂落于外杨校猎赋】命大难【丨有司丨丨旁磔出土牛以送寒气月令吕氏春秋曰前嵗一日击鼔駈疫疠之鬼谓之害除亦曰傩】大享腊【季冬之月星囘嵗终隂阳以交劳农丨丨丨后礼仪志】饬国典【天子乃与公卿大夫共丨丨丨论时令以待来嵗之宜月令】计耕事【令告民出五种命农丨耦丨丨修耒耜具田器同上】浴佛会【南方専用正月八日灌佛皇朝东京十二月初八日都城诸大寺作丨丨丨井送七寳五味粥谓之腊八粥】驱傩神【昔颛顼氏有三子亡而为疫鬼一居江水中为疟鬼一居若水为罔两鬼一居人宫室区隅中善惊小儿为小鬼于是以嵗十二月命祀官时傩以索室中而駈疫鬼为东海度索山有神荼鬰垒之神以御凶鬼为民除害因制丨丨之神　季冬先腊一日大难谓之疫选侲子百二十人皆赤帻皂制执大鼓方相氏黄金四目防熊皮衣朱裳　执戈特盾率百及童子而时傩逐恶鬼千禁中见山海经及汉礼乐志】
　　诗集乐辞【日脚淡光红洒洒薄霜不销桂枝下依稀和气排冬严已就长日辞长夜李贺】宫词【金吾除夜进傩名昼桍朱衣四队行院院烧灯如白日沉香火里坐吹笙王建】看梅【新阳气未全佳尚纵寒威压嵗华頼有椒觞供卯酒不妨和雪丨丨花韩子苍】
　　古今合璧事类备要前集卷十四
&lt;子部,类书类,古今合璧事类备要&gt;
　　钦定四库全书
　　古今合璧事类备要前集卷十五
　　宋　谢维新　撰
　　节序门
　　元旦附　元会
　　事类首祚【王羲之月仪书曰日徃月来元正丨丨太蔟告辰防阳始布罄无不宜和神养素】端月【玉烛寳典云元正丨丨】三朔【正月上日注朔日也书夏以半明为朔殷以鸡鸣为朔周以夜半为朔故云丨丨书大传】三朝【正月一日为嵗之朝月之朝日之朝汉孔光传注】三元【正月一日为元日亦云丨丨嵗之元时之元月之元玉烛宝典】三防【白虎通谓之丨丨月言阳气始施万物始动防而未着】天腊【正月一日为丨丨五帝校定生人神气时限长短益添年命其日宜求祷子孕祭祀先亡升达祖】天节【正月一日天中节会之辰献寿之日并出道书】决八风【汉魏占正月旦丨丨丨风从南来大旱西南小旱西方有兵西北豆成北方中嵗东北为上嵗东方大水东南疾疫嵗恶八风常与其对课多胜少久胜亟疾胜徐汉天文志】养五脏【正月元日五薰链形注五辛所以丨丨丨气风土记】传生酒【唐长安风俗每至元日已后逓饮酒相邀迎号丨丨丨法苑珠林】却邪丸【梁武每嵗旦赐羣臣嵗旦酒辟恶散丨丨丨或本作却鬼杂爼】胶牙【元日食丨丨丨取胶固之义荆楚嵗时记】粉荔枝【金门嵗节曰洛阳人家正旦造丝鸡蜡燕丨丨丨】上辛盘【正旦楚人上五辛盘松栢颂椒花酒周处风土记】献椒颂【晋刘臻妻陈氏元日献椒花颂云璇穹周回三朝肇建青阳散辉澄景载焕美哉灵葩爰采爰献圣容皎皎永寿于万出晋书】折松枝【嵗首丨丨丨男七女二以为药饮之董勋答问】服桃汤【元日丨丨丨进敷丁散盖桃者五行之精厌邪气制百鬼】进椒栢酒【正月一日是谓正日洁祀祖祢进酒降神毕乃室家尊卑大小以次列于先祖之前子妇曾孙各上椒酒于家长崔寔月令元日丨丨丨丨椒是玉衡星精服之令人身轻能走柏是仙药进酒次第以年少者为先嵗时记】饮屠苏酒【昔有人居草庵之中每嵗除夕遗里闾药一贴令囊浸井中至元日取水置于酒樽名曰屠苏酒合家饮之不瘟疫嵗华纪丽丨丨丨丨所以祓瘟禳恶其法必自防饮何也董勋曰少者得嵗故先酒贺之老者失嵗故后与酒韵语阳秋】画鸡帖户【正月一日丨丨丨丨上悬苇索于其上挿符于旁百鬼畏之嵗时记旧时嵗朔常设苇茭桃梗磔鸡于宫及百寺门以禳恶气沈约宋书】献鸠放生【邯郸之民以正月旦丨丨于简子简子大悦厚赏之客问其故简子曰正旦丨丨示有恩也列子荥阳南原上有厄井父老云汉髙祖曾避项羽于此井为双鸠所救故汉朝每正旦輙放双鸠始于此广记】爆竹惊鬼【西方深山中有人长尺余犯人则病寒热名曰山臊人以竹着火中熚烞有声而山臊惊惮神异经爆竹燃草起于庭燎嵗时记】桃符画神【东海度朔山有大桃树蟠屈三千里其卑枝向东北曰鬼门万鬼出入也有二神一曰神荼一曰鬰垒主阅领众鬼之出入者执以饲虎于是黄帝法而象之因立桃板于门户上画神荼郁垒以御凶鬼此则桃板之制也盖其起自黄帝故今世画神像于板上犹于其下书左神荼右郁垒兄弟二人生能执鬼于度朔山桃树下简阅百鬼之无道者防以苇索执以饲虎张平子东都赋云守以郁垒神荼副焉风俗通苏秦説孟尝君曰土偶人语桃梗梗者更也曰今子东国之木桃削子为人假以丹彩用子以当门户之厉战国防造桃板着户谓之仙木百鬼所畏六帖注】祝除贫鬼【髙阳氏子好衣弊食糜正月晦日巷死世作糜弃破衣是日丨于巷曰丨丨丨韩文公送穷文亦于正月乙丑晦主人使奴星结柳作车缚草为船载糗与粮三揖穷鬼而告之唐四时宝鉴】系令如愿【有商人过清湖见清湖君君问所须有人教云但乞如愿君许之果得一婢如愿即其名也商有所求悉能致之后因正旦如愿晚起商人挞之走入粪壌中不见今人正旦以细绳丨偶人投粪扫中云丨丨丨嵗时记】钟馗事迹【今人嵗首画丨丨辟邪俗传起于唐明皇时皇祐中穿地得碑乃宋宗慤母墓志载其妹名钟馗又北史尧諠本名钟葵字辟邪又有于劲者亦字钟馗以世数攷之諠又居前则知不特起于宋也遯斋闲览开元中明皇讲武骊山翠华还宫不悦因痁疾作昼梦一小鬼衣绛犊鼻跣一足复一足腰悬一履搢一筠扇盗太真绣香囊及上玉笛绕殿弃戯上前上叱问之小鬼奏曰臣乃虚耗也上曰未闻虚耗之名小鬼奏曰虚者望空虚中盗人物如戯耗即耗人家喜事成忧上怒欲呼武士俄见一大鬼顶破防衣蓝袍系角带靸朝靴径捉小鬼先刳其日然后孹而啖之上问大者曰尔何人也乃奏云臣终南山进士钟馗也因武德中应举不防羞归故里触殿阶而死是时奉防赐緑袍以葬之感恩发誓与我王除天下虚耗妖孽之事言讫梦觉痁疾顿瘳乃诏画工吴道子曰试与朕如梦图之道子奉防恍若有覩立笔成图进呈上视久之抚几曰是卿与朕同梦尔赐以百金唐逸史】钟馗绘像【昔吴道子所画一丨丨衣蓝衫鞹一足眇一目腰一笏巾裹而蓬发垂鬓左手捉一鬼以右手第二指捥鬼眼睛笔迹遒劲实有唐之神妙有得之者以献伪蜀主甚爱重之常悬于内寝一日召黄筌令防之筌一见称其精妙谢恩讫昶谓曰此钟馗若拇指搯鬼眼睛则更有力试为我改之筌曰乃吴道子所画锤馗一身之力气色眼貌俱在第二指不在拇指所以不敢輙改筌今别画虽不及古人一身之力意思并在拇指昶赏筌之能赐以防段彩器野人闲话】
　　元会元日始会【汉髙帝七年长乐宫成制羣臣朝贺仪武帝改用夏正亦在建寅之朔则元日庆贺始于髙祖也通典】正旦不朝【丨月丨百官朝贺光禄勲刘嘉廷尉赵世各辞病丨能丨髙阳奏不敬请廷尉治嘉罪河南尹治世罪汉仪】酌白兽尊【魏武帝用汉仪元日百官上寿设白兽尊于殿廷能献直言者则发此尊饮酒案礼白兽尊乃北齐之遗式也上施白兽盖后代所为示忌惮也】赐绿醽酒【咸康五年十二月丙子正旦防百僚丨丨丨丨人一升晋起居注】噀酒灭火【详见雨门】説经夺席【汉光武正旦命羣臣丨丨不通者丨丨戴冯乃独坐三十余席东观纪】明燎充庭【梁元会于丨庭设丨文物丨丨郡国皆受诏侍中读五条诏令隋礼仪志】设灯会殿【汉仪有正会礼正旦夜漏未尽七刻钟鸣受贺公侯以下执贽来庭二千石以上升殿称万寿然后作乐宴享魏文帝都邺正防文昌殿用汉仪又设百华灯晋氏受命武帝更定元会仪晋礼志】百官夀酒【夜漏未尽七刻谓之辰贺昼漏上三刻丨丨奉丨丨谓之昼会晋礼志】宰相火城【元日冬至立仗百官皆备珂伞列烛有至五六百炬谓之火城有堂火城丨丨丨丨将至则众火皆扑灭以避宰相国史补】诗集明日春【堆盘红缕细茵陈巧与椒花雨鬬新竹马异时寕信老土牛丨丨莫辞丨出东坡】元旦早【丨丨家僮催丨起但搔白发惜残眠未将栢子簪新嵗且与梅花叙隔年甥侄拜多身老矣亲朋来少屋萧然人生智力难求处只有称觞阿母前潜夫】铭柏酒【正朝辟恶酒新年长命杯柏叶随铭至椒花逐颂未庾信】换桃符【爆竹声中一嵗除春风送暖入屠苏千门万户曈曈日总把新桃换旧符出王介甫】剪银幡【萧索东风雨鬓华年年幡胜丨宫花愁闻塞曲吹芦管喜见春盘得蓼芽东坡朝回两袖天香满头上丨丨笑阿咸仝上董勋问礼俗正月一日造华胜相遗梦华録元日赐银幡】图金燕【聊开柏叶酒试奠五辛盘金薄图神燕朱泥却鬼九庾肩吾】饮屠苏【不觉老将春共至更悲擕手几人全还丹寂寞羞明镜手把屠苏譲少年阙名自知年几偏应少先把屠苏不让春倘更数年逢此日还应惆怅羡他人裴夷直戴星先捧祝尧觞镜里堪惊雨鬓霜好是灯前偷失笑屠苏应不得先尝成文干才酌屠苏定年齿坐中皆笑鬓毛斑方干老去怕看新厯日退归拟学旧桃符烟花已作青春意霜雪偏寻旧客须但把穷愁博长健不辞最后丨丨丨东坡】酌蓝尾【嵗盏复推蓝尾酒春盘先劝胶牙饧】年入手【莫嗟一日日催人且喜一年丨丨丨白乐天】景呈新【年光悲掷旧丨色喜丨丨庾亮】祈令终【践元辰延显融献羽觞丨丨丨晋元朂】保富贵【富贵祝来何所遂聪明鞭得转无机唐元稹】早朝【系元会千官车马游龙来昼漏始上阊阖开峩峩左右升龙进昨夜雪飞银作堆殿前冠劒鱼鳞立东风入仗旗脚回黄钟一奏寳扇掩玳帘卷起香雾排鸣弰未尽霹雳响翠辇已退黄金阶圣人端冕御法座大乐旅作声和谐羣公抃蹈丹墀下尚书奏瑞四夷懐乗舆却入更衣閤通天绛袍陞玉榻百拜称觞万嵗闻两廊赐食簪裾匝曲传大定舞缀疎波旋烟敛饬宫车卫官解严多士退日光停午气象舒梅圣俞帝宫通夕燎天门拂曙开瑞云生寳鼎荣光上露台华山不老叶宜城万寿杯遥见飞鳬下悬知叶县来隋萧慤万防凌霜布森森瑞气间垂衣当晓日上寿对南山济济延多士蹮蹮舞百蛮小臣无事谏空愧伴鸣环卢纶】观朝【元日争朝阙奔流若会溟路尘和薄雾骑火接低星门响双鱼钥车喧百子铃冕旒当翠殿幢防满彤庭积嵗方编瑞乗春即省刑太官陈禹玉司厯贡尧蓂寿酒三声退箫韶九奏停太阳开物象霈泽及生灵南陌髙山碧东方逺气青自怜扬子贱归草太经司空曙欲曙九衢人更多千条香烛照星河今朝始见金吾贵车马纵横避玉珂释灵澈】朝廻【天仗宵严建羽旄春云送色晓鸡号金鑪香动螭头暗玉佩声来雉尾髙戎服上趋承北极儒冠列侍映东曹太平时节身难遇郎署何须叹二毛韩愈鸣佩随鹓鹭登阶见冕旒无能禆圣代何事别沧洲闲夜贫还醉浮名老渐羞凤城春欲晚郎吏一同游卢纶苇桃犹在户椒栢已称觞嵗美风先应丨丨日渐长东坡星河犹在整朝衣逺望天门再拜归杜牧之】
　　立春
　　事类条风至【立春丨丨丨注曰条达万物之风通卦验】农祥正【丨丨晨丨注曰丨丨房星也晨丨谓晨见南方立春之日也国语】迎东郊【先立春三日太史谒之天子曰某日立春盛徳在木天子乃亲帅三公九卿诸侯大夫以丨春于丨丨月令】礼苍帝【以青圭礼东方注丨东方以立春谓丨精之丨礼春官】立青幡【后汉立春之日丨丨丨礼仪志】服苍玉【天子衣青衣丨丨丨月令】候竹管【取冝阳金门竹为管河内葭草为灰以候阳气玉泉记以葭莩灰实律之端气至则灰飞续汉书】舞云翘【立春之日迎春于东郊车旗服饰皆青歌青阳丨丨丨之舞后汉祭祀志】出防花【唐景龙四年正月八日立春上令侍臣迎春内丨丨丨树人赐一枝令学士赋诗景龙记】赐幡胜【唐制立春赐三省官防胜各有差文昌杂録立春日自郎官御史寺监长贰以上皆丨春丨丨以罗为之宰执亲王近臣皆丨金银丨丨入贺讫戴归私第梦华録】剪春幡【立春之日士夫之家丨防为小幡谓之丨丨或悬于家人之头或缀于花枝之下又　剪为春蝶春钱春胜以为戏文昌杂録】荐春菜【东晋李鄂立春日命以芦菔芹芽为菜盘相馈贶摭遗唐立春日春饼生菜号春盘四时寳鉴齐民月今立春日食生菜取迎新之意安定郡王立春作五辛盘以黄柑酿酒谓洞庭春色梦华録】出土牛【月令季冬之月丨丨丨以送寒气出犹作也丑为牛牛可牵止送犹毕也季冬丨丨丨以示农耕之早晚删定月令季冬之月立土牛六头于国都郡县城外丑地以送寒气后汉礼仪志立春前五日并造土牛耕夫犂具于大门之外是日黎明有司为坛以祭先农官吏各具防仗环击牛者三所以示劝耕之意梦华録】鞭春牛【立春前一日开封府进春牛入禁中丨春开封祥符雨县置丨丨于府前至日絶早府僚打春府前百姓皆卖小春牛梦华録】刻龙衔书【北朝媍人立春日进春书以青绤为帜刻龙像衔之或为虾蟇酉阳杂俎】芒儿上防【太平兴国二年冬县司以春牛呈知府就午门外安排荐以香灯酒果其芒儿塐之颇精同判王洗马晦伯虑有损阙移寘防上知府程给事见之谓同判曰某虽不才忝为刺史且丨丨者耕垦之人不应丨丨将来恐村夫辈或有不揆耳至甲午果有顺贼之变成都记】
  </div>
  <div class="pagination">
   <a href="古今合璧事类备要_page5.html">
    上一页
   </a>
   <a href="古今合璧事类备要.html">
    1
   </a>
   <a href="古今合璧事类备要_page2.html">
    2
   </a>
   <a href="古今合璧事类备要_page3.html">
    3
   </a>
   <a href="古今合璧事类备要_page4.html">
    4
   </a>
   <a href="古今合璧事类备要_page5.html">
    5
   </a>
   <span class="current-page">
    6
   </span>
   <a href="古今合璧事类备要_page7.html">
    7
   </a>
   <a href="古今合璧事类备要_page8.html">
    8
   </a>
   <a href="古今合璧事类备要_page9.html">
    9
   </a>
   <a href="古今合璧事类备要_page10.html">
    10
   </a>
   <a href="古今合璧事类备要_page11.html">
    11
   </a>
   <span>
    ...
   </span>
   <a href="古今合璧事类备要_page7.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
