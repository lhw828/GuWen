<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 810 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 810 页/共 1019 页</h1>
    <div class="content">　　鹤梳【陆游溪园诗见鹤翎下】
　　鹤没【韩愈稻畦诗鱼肥知己秀丨丨觉初深】
　　鹤沈【司空曙送僧无言归山诗人到白云树丨丨青草田】
　　鹤鏁【白居易重赠李大夫诗鳯巢阁上容身稳丨丨笼中展翅难】
　　鹤边【李洞送知己诗药气来人外灯光到丨丨】
　　鹤外【刘得仁和厉侍御题户部相公庐山草堂诗石溪盘丨丨岳室闭猨前】







　　御定骈字类编卷二百四
<子部,类书类,御定骈字类编>
　　钦定四库全书
　　御定骈字类编卷二百五
　　鸟兽门二
　　鸿
　　鸿鴈【诗丨丨于飞肃肃其羽序丨丨美宣王也传大曰丨小曰丨疏丨丨俱是水鸟故连言之其形丨大而丨小　礼记月令季秋之月丨丨来宾　左传穆叔如晋聘见范宣子赋丨丨之卒章宣子曰匄在此敢使鲁无鸠乎　又郑伯与公宴于棐子家赋丨丨　后汉书刘陶传臣尝诵诗至于丨丨于野之劳哀勤百堵之事每喟尔长懐中篇而叹　又班固传元鹤白鹭黄鹄防鹳鸧鸹鸨鶂凫鹥丨丨　南史任昉传抚弦徽音未达燥湿变响张罗沮泽不睹丨丨髙飞　北史魏道武帝纪以所获髙车众起鹿苑于南台隂广轮数十里凿渠引武川水注之苑中疏为三沟分流宫城内外又穿丨丨池　诗疏广要鴈乃两来仲秋丨丨来季秋鴈来雁比于丨丨而小色白秋深乃来来则霜降河北谓之霜信　琴曲谱録琴弄有丨丨来宾并凄凉调魏文帝槐赋丨丨逰而送节凯风翔而迎时　张彦胜露赋鸧鹒鸣兮色紫丨丨来兮光白　古诗摄衣起前庭仰观丨丨翔　石崇思归叹秋风厉兮丨丨征蟋蟀嘈嘈兮晨夜鸣　顔延之归鸿诗万有皆同春丨丨独辞归　谢朓酧王晋安诗南中荣橘柚寜知丨丨飞杜甫寄髙三十五詹事诗天上多丨丨池中足鲤鱼髙适酬司空璲少府诗燕赵何苍茫丨丨来翩翻　卢纶送信州姚使君诗铜铅满穴山能富丨丨连羣地亦寒　顾况逰子吟橘柚在南国丨丨遗秋音　张仲素燕子楼诗适看丨丨岳阳回又覩元禽逼社来　孔武】
　　【仲舍轿马而歩诗朝随麏麞骋夜侣丨丨宿　苏轼诗忆昔周宣歌丨丨当时籀史变蝌蚪　郑洪诗菰米云深丨丨饱梧桐月冷鳯凰饥】
　　鸿头【韩愈孟郊城南聮句丨丨排刺芡鹄□攒瓌橙】
　　鸿脰【仪礼乡射礼旌各以其物无物则以白羽与朱羽糅杠长三仞以丨丨韬上二寻注丨鸟之长丨者也】
　　鸿爪【栁贯大雪戏咏践迹嗔丨丨全生愧马蹄　戴良春雪诗世事已如丨印丨我生方类鹿行疃　圆映诗白雪丨丨外红树雨丝中】
　　鸿体【应玚灵河赋蹶龙黄而南迈兮纡丨丨而东流】
　　鸿翅【陆玑诗疏见鳯翼下】
　　鸿翮【王褒四子讲徳论夫蚊蝱终日经营不能越阶序附骥尾则渉千里攀丨丨则翔四海】鸿翥【曹植七啓翔尔丨丨濈然凫没】
　　鸿翼【北史文苑传序雕琢琼瑶刻削杞梓并为龙光俱称丨丨　太元经黄心丨丨翕于天测曰黄心丨丨利得辅也　髙允徴士颂拔萃衡门俱渐丨丨陆机为顾彦先赠妇诗愿假归丨丨翻飞逰江汜】鸿羽【易渐上九丨渐于陆其丨可用为仪吉　抱朴子抑轻则丨丨沈于弱水抗重则玉石漂于飞波陆机拟西北有高楼诗思驾归丨丨比翼双飞翰　钱起送李四擢第归觐省诗丨丨不低飞龙津徒自险孟郊寄陜州邓给事诗见鹤翩下　陈造赠龚飬正诗当仪振鹭羣亟下丨丨　卢祖臯倦寻芳词丨丨难凭芳信短长安犹近归期逺】
　　鸿毛【史记韩长孺传彊弩之极矢不能穿鲁缟冲风之末力不能漂丨丨非初不劲末力衰也　又刺客传鞠武曰夫以丨丨燎于炉炭之上必无事矣　汉书中山靖王传今羣臣非有葭莩之亲丨丨之重　洞记虬泉池在五柞宫北中有追云舟起风舟侍仙舟含烟舟影娥池中有丨丨舟　司马迁报任少卿书人固有一死死或重于防山或轻于丨丨　梁元帝伐侯防檄如驷马之载丨丨奔牛之触鲁缟　李白梁父吟智者可卷愚者豪世人见我轻丨丨　韦应物酧张协律诗匪人等丨丨斯道何由宣　韩愈贞女峡诗漂船摆石万瓦裂咫尺性命轻丨丨　栁宗元逰南亭夜还叙志诗内顾乃无有徳輶甚丨丨　吕温风咏诗掩抑时未来丨丨亦无伤　赵嘏送李给事诗眼前轩冕是丨丨天上人间漫自劳】
　　鸿毳【刘勰新论丨丨性轻积之沈舟鲁缟质薄疉之折轴以毳缟之轻微能败舟车者积多所致也】鸿卵【易林李花再实丨丨降集仁哲权舆防国受福】
　　鸿影【陈造行春辞倚僧垣睨丨丨兮涤胷尘而一快唐太宗秋日翠微宫诗侧阵移丨丨圆花钉菊丛陆坐诗偶避蝉声来隙地忽随丨丨入辽天尹廷髙八咏楼诗倚防千古意丨丨去悠悠　朱徳润】
　　【秋江诗隄边古木风江上飞丨丨】
　　鸿迹【虞集赠赵生诗梦逰朔雪留丨丨思入南山望鹤飞】
　　鸿鸟【道徳指归论髙山大丘深林巨壑茂木畅枝丨丨虎豹之所喜而鸡狗之所恶】
　　鸿鹄【孟子一心以为有丨丨将至思援弓缴而射之管子丨丨将将唯民歌之济济多士殷民化之淮南子夫丨丨羽翮之所成奋翼挥防背负青天膺摩赤霄　潜夫论丨丨髙飞双别乖离通千达万志在陂池　楚辞丨丨代逰曼鹔鷞只　孟浩然送韩使君诗壮志吞丨丨遥心伴鹡鸰　髙适同羣公秋登琴台诗燕雀满檐楹丨丨扶揺　李白张相公出镇荆州余时流夜郎公因太府丞寄罗衣赠余诗答诗丨丨复矫翼鳯凰忆故池　刘长卿赠别□羣投笔赴安西诗知君志不小一举凌丨丨　钱起南中春意诗惜无丨丨翅安得凌苍昊　栁宗元感遇诗丨丨去不反勾吴阻且深　又逰南亭夜还叙志诗曲渚怨丨丨环洲雕兰□】
　　鸿鸾【雄剧秦美新文振鹭之声充庭丨丨之党渐阶魏文帝济川赋龙神嬉丨丨羣翔　谢朓鸂鶒诗得厠丨丨影晞光弄羽翼　李白秋日炼药院镊白髪赠元林宗诗弱龄接光防矫翼攀丨丨】鸿鹤【拾遗记老在周之末居反影日室之山与世人絶迹惟有黄髪老叟五人或乗丨丨或衣羽毛手握青筠之杖与共谈天地之数　吴莱海东洲磐陀石上观日赋鲛鼍扬鬐拨鬛以悠扬兮丨丨刷毛挟翅而凌薄　石崇思归引假余翼丨丨髙飞翔经芒阜济河梁】
　　鸿鹭【云笈七籖太虚真人曰鸿者羽族之总名也其鹄雁鵞鸥皆曰丨丨也古歌曰丨丨千年鸟为肴致天真五帝衔月华列坐空中宾　髙似孙松江蟹舍赋丨丨兮为邻防鹈兮为徒　刘孝绰侍宴诗官属引丨丨朝行命金碧　又穆天子传天子北征东还至于黒水西膜之所谓丨丨于是降雨七日乃封长肱于黒水之西河是惟丨丨之土以为周室主　郭璞木禾赞昆仑之阳丨丨之阿爰有嘉谷号曰木禾】
　　鸿雕【王粲赠蔡子笃诗苟非丨丨孰能飞翻】
　　鸿鹔【司马相如上林赋丨丨鹄鸨驾鵞属玉】
　　鸿鶤【张衡西京赋鸟则鹔鷞鸹鸨驾鵞丨丨上春来季秋就温】
　　鸿鸬【王逸九思丨丨兮振翅归雁兮于征】
　　鸿鶂【西京杂记太液池边皆是雕胡紫箨緑节之类又多平沙沙上鹈鹕鹧鸪防防丨丨动輙成羣】鸿鸧【宋玉招魂鹄酸臇凫煎丨丨些】
　　鸿鹊【易林丨丨髙飞鸣求其雌】
　　鸿雀【陈琳与魏文帝书夫騄骥垂耳于坰牧丨丨戢翼于汚池防之者固以为园囿之凡鸟外廐之下乗也】
　　鸿鸨【张衡南都赋其鸟则有鸳鸯鹄鹥丨丨驾鵞】
　　鸿脯【云笈七籖竹萌此日华之胎也一名大明丨丨此月胎之羽鸟也一名月鹭欲服日月当食此物】鸿鹅【拾遗记含明国有鸟名丨丨色似鸿形如秃鹙雌雄相盼则生产】
　　鸿豹【易林文山丨丨肥腯多脂王孙获愿载福巍巍】
　　鸿駵【左传公闻乱乗驱自阅门入庆比御公公南楚骖乗使华寅乗贰车及公宫丨丨魋驷乗于公公载寳以出】
　　鸿鱼【易林丨丨逆流至人潜去】
　　鸿天【庾信歩虚词停鸾防瑶水归路上丨丨】
　　鸿晖【应玚正情赋发朝阳之丨丨流精睇而倾泄】
　　鸿造【上官仪为朝臣贺凉州瑞石表臣等自省微生幸霑丨丨荷重光之煦育覩三才之宅心　罗衮谢监修相公启幸以弱才托于丨丨遂舍寒郷之士爰升近署之班】
　　鸿【蒙同庄子云将东逰适遭丨丨鸿蒙方将拊髀雀跃而逰云将见之曰叟何人耶叟何为此丨丨拊髀雀跃不辍注丨丨自然元气也　淮南子西穷杳防之党东开丨丨之先　洞记东方朔逰丨丨之泽忽见王母采桑于白海之滨有黄衣翁指阿母以告朔曰昔为我妻托形为大白之精今汝此星精也　刘禹锡望赋明晦转续兮八极丨丨上下交气兮羣生异容阙名天赋初丨丨以质判渐轻清而体圆　张说九日进茱茰山诗路疑随大块心似问丨丨　卢拱中元日观法事诗青嚢如可授从此访丨丨　李羣玉登蒲涧寺后二岩诗南溟吞越絶极望碧丨丨　陆梦逰甘露寺诗树细丨丨烟岛疎零落碧　皮日休缥缈峯诗古穴下彻海视之寒丨丨　李商隐画松诗孤根邈无倚直立撑丨丨】
　　鸿涬【云笈七籖大道丨丨】
　　鸿荒【鲍照石帆铭在昔丨丨刋启源陆　王延夀鲁灵光殿赋丨丨朴畧厥状睢盱　谢灵运三月三日侍宴西池诗详观记牒丨丨莫传　谢宗可醉乡诗人酣方外丨丨梦谁识城中富贵愁】
　　鸿涌【史记司马相如大人赋嬐侵浔而髙縦兮纷丨丨而上厉】
　　鸿洞【淮南子是故无所私而无所公靡滥振荡与天地丨丨　王褒洞箫赋风丨丨而不絶兮优娆娆以婆娑注丨丨相连貎】
　　鸿【吴莱定命赋规豪举于丨丨兮混牧刍乎鹿町李白留别西河刘少府诗君亦不得意髙歌羡丨丨　许浑詶邢杜二员外诗熊轼并驱因雀噪隼旟齐驻是丨丨　孔武仲轺车馆诗野濶天长入望青眼中虚豁到丨丨】
　　鸿路【杜牧筹笔驿诗何如自筹度丨丨有　陆防诗防沟谢拍拍丨丨追】
　　鸿羲【鲍照河清颂善谈天者必徴象于人工言古者先考绩于今丨丨以降遐哉邈乎】
　　鸿均【王褒四子讲徳论丨丨之世何物不乐】
　　鸿冢【史记孝武帝纪公孙卿曰鬼区号大鸿死葬雍故丨丨是也　又封禅书自华以西名山七日华山薄山岳山岐山吴岳丨丨渎山】
　　鸿厓【崔骃赋神爵翔于丨丨　刘桢鲁都赋紫金扬辉于丨丨水精潜光于云穴】
　　鸿水【史记五帝纪四岳举鲧治丨丨尧以为不可岳彊请试之试之而无功故百姓不便　又夏夲纪尧之时丨丨防天注索隐曰一作洪鸿大也以鸟大曰鸿小曰雁故近代文字大义者皆作鸿　又河渠书禹抑丨丨十三年过家不入门】
　　鸿江【明一统志丨丨书院在漳州府漳浦县东十七都洪武中乡人陈则彛建受徒讲学多所造就】鸿渭【后汉书杜笃传丨丨之流径入于河大船万艘转漕相过】
　　鸿沟【战国策苏秦说魏王曰大王之地南有丨丨陈汝史记髙祖纪项羽恐乃与汉王约中分天下割丨丨而西者为汉丨丨而东者为楚　又货殖传自丨丨以东芒砀以北属钜野此梁宋也　汉书沟洫志荥阳下引河东南为丨丨以通宋郑陈蔡曹卫与济汝淮泗防于楚　明一统志丨丨在开封府河隂县东即楚汉分界防北接广武山与荥泽连宋吕正诗沟中流水已成尘沟畔荒凉起暮云大抵华夷有一统可能天地更平分　刘知防思慎赋序至如望夷簒夺丨丨战争包燕盖之异志践恭显之邪迹　李白南奔书怀诗搀抢扫河洛直割丨丨半　刘禹锡郑州权舍人见寄诗尘满丨丨道沙惊白狄乡】
　　鸿渠【宋史河渠志汴渠首受旃然水谓之丨丨】
　　鸿池【后汉书百官志丨丨丞丨丨在洛阳东十二里水经注丨丨陂东西千歩南北千一百歩四周有塘池又有东西横塘水溜迳通　眀一统志丨丨在河南府洛阳县东三十里晋张衡东京赋东州丨丨清籞渌水澹澹　萧子良宾僚七要丨丨广象太液染华谢朓拟宋玉风赋下丨丨而莲散上雀台而云生】鸿沼【张镜观象赋乃有咸池丨丨玉井天渊建树百果竹林在焉】
　　鸿磐【易渐六二丨渐于丨饮食衎衎吉】
　　鸿濑【班固览海赋驰丨丨以漂骛翼飞风而廻翔】
　　鸿渚【诗见鸿飞下　黄防狎鸥赋见鹊河下】
　　鸿泉【杨乂云赋洒膏液于天汉腾丨丨于太清】
　　鸿流【嵇康声无哀乐论六合之内沭浴丨丨荡涤尘垢羣生安逸】
　　鸿原【扬雄冀州牧箴洋洋冀州丨丨大陆】
　　鸿陆【庾信小园赋不雪雁门之踦先念丨丨之逺】
　　鸿隙【汉书翟方进传汝南有丨丨大陂郡以为饶成帝时闗东数水陂溢为害方进为相遣掾行视以为决去陂水其地肥美省隄防费而无水忧遂奏罢之后汉书邓晨传为汝南太守兴丨丨陂数千顷田汝土以殷注丨丨陂名在今豫州汝阳县东　又许扬传汝南旧有丨丨陂成帝时丞相翟方进奏毁之建安中太守邓晨欲修复闻扬晓水派召议之扬曰昔成帝用方进之言寻而自梦上天天帝怒曰何故败我濯龙渊是后民失其利明府今兴立废业愿効力晨因署扬都水掾　明一统志丨丨陂在汝寜府城东一十里汉成帝时闗东数水陂溢为害翟方进奏罢陂建武中许扬复为陂】
　　鸿门【史记项羽纪顶羽兵四十万在新丰丨丨沛公兵十万在覇上沛公从百余骑来见项王至丨丨谢因留与饮　后汉书郡国志新丰有骊山东有丨丨亭注髙帝见项羽防　晋书舆服志昔楚汉防于丨丨樊哙裂裳苞楯戴以为冠排入羽营后人壮其意乃制冠象焉　潘岳西征赋籍含怒于丨丨沛局蹐而来王谢瞻张子房诗丨丨消薄蚀垓下扫搀抢李白赠张相镐诗佐汉觧丨丨生唐为后身】
　　鸿寜【水经注古有丨丨鸿寜即鸿门髙祖见项羽于此】
　　鸿固【长安志少陵原南接终南北至浐水即汉丨丨原也　名胜志乐逰原在防南五里夲杜县之东原一名丨丨原】
　　鸿口【左传齐师宋师败吴师于丨丨获其二帅公子苦□偃州员杜注梁国睢阳县东有丨丨亭　明一统志丨丨亭在归徳府虞城县应善南乡昭公二十一年齐师宋师败吴师于丨丨亭即此】
　　鸿闗【水经注门水又东北歴峡谓之丨丨水东有城即闗亭也水西有堡谓之丨丨岛按上洛有鸿胪围池是水津渠沿注故谓斯川为鸿胪涧丨丨之名乃起是矣】
　　鸿城【越絶书娄门外丨丨者故越王城也去县百五十里】
　　鸿都【后汉书灵帝纪光和元年始置丨丨门学生注丨丨门名也于内置学时其中诸生皆敕州郡三公举召能为尺牍词赋及工鸟篆者相课试至千人焉又儒林传辟雍东观兰台石室宣明丨丨诸藏典防文章　又阳球传灵帝敕中尚方为丨丨文学三十二人圗象立赞以劝学者　法书要録时方修饰丨丨门蔡邕待诏门下见役人以垩帚成字心有恱焉归而为飞白之书　徐陵玉台新咏序分诸麟阁散在丨丨不借篇章无由披览　李白驾去温泉后赠杨山人诗见鸾辇下　韩愈石鼓歌观经丨丨尚填咽坐见举国来奔波　白居易长恨歌临卭道士丨丨客能以精诚致魂魄】
　　鸿台【史记张仪传张仪去楚说韩王曰大王不事秦秦下甲据宜阳断韩之上地东取成臯荥阳则丨丨之宫桑林之苑非王之有也　地理通释丨丨宫桑林苑韩之宫苑】
　　鸿阁【丁鹤年奉次虞侍讲先生见贻韵诗芝亭花发春醪熟丨丨诗成夕磬闻】
　　鸿宫【谢朓三日侍宴曲水代人应诏诗遗情汾水垂冕丨丨】
　　鸿胪【后汉书百官志大丨丨丞一人比千石　晋书阮修传王敦为丨丨卿谓修曰卿常无食丨丨丞差有禄能作否　唐书百官志丨丨寺卿一人从三品少卿二人从四品上掌宾客及凶仪之事诸蕃朝贺进贡使入贡所献之物先上其数于丨丨凡客还丨丨籍衣赍赐物多少以报主客给过所蕃客奏事具至日月及所奏之宜方别为状月一奏为簿以副藏丨丨　又安禄山传为范阳节度河北采访使北还诏中书门下尚书三省御史中丞饯丨丨亭　韦昭辨释名汉正九卿一曰太常二曰光禄勲三曰卫尉四曰太仆五曰廷尉六曰丨丨七曰宗正八曰司农九曰少府】
　　鸿儒【晋书儒林传序当涂草创深务兵权而主好斯文朝多君子丨丨硕学无乏于时　论衡儒生迈俗人通人胜儒生文人逾通人丨丨超文人夫丨丨所谓超而又超者也　又自孟子以下至刘子政丨丨博生闻见多矣然而论情性竟无定是　文心雕龙马融丨丨思洽登髙吐纳经范华实相扶　江南野史嗣主如南都既数日诘旦殿庭忽见残獐一脚乃兽食之余宿卫莫知所以使徃询陈陶陶曰昨暮狼星值日故尔嗣主叹曰真丨丨矣　刘禹锡陋室铭谈笑有丨丨徃来无白丁　李峤经诗汉室丨丨盛邹堂大义明】鸿生【隋书牛传上表请开献书之路丨丨钜儒继踵而集怀经负帙不逺斯至】
　　鸿俦【左思蜀都赋丨丨鹄侣振鹭鹈鹕】
　　鸿宾【李曽伯避暑赋没兮乌升燕去兮丨丨】
　　鸿仪【隋书隐逸传崔廓子颐答豫章王书曰谬剌丨丨虚班骥皁　宋史礼志丨丨昭举　禽经见鹭序下】
　　鸿姿【南史陈髙祖纪赞体得一之丨丨寜阳九之危厄】
　　鸿风【文心雕龙丨丨懿采短笔敢陈】
　　鸿采【文心雕龙夫以子云之才而自奏不学及观书石室乃成丨丨表里相资古今一也】
　　鸿度【晋书凉武昭王传非刘孙之丨丨孰能臻兹大祜按刘孙谓刘备孙权】
　　鸿慈【梁元帝谢赐笔启逺降丨丨曲覃庸陋】
　　鸿爽【唐书徐映传映为人白晳长大言音丨丨故帝令侍左右】
　　鸿嘉【朝鲜人朴弥诗髙驹骊起汉丨丨按丨丨汉成帝年号】
　　鸿祯【旧唐书音乐志聿遵防享式降丨丨】
　　鸿祀【晋书孔严传帝欲依丨丨之制于太极殿前庭亲执防肃严諌曰丨丨虽出尚书大传先儒所不究岂可以疑殆行事乎帝嘉之而止　江总修心赋奉盛徳之丨丨寓安禅之古寺】
</div>
    <div class="pagination">
<a href="御定骈字类编_page809.html">上一页</a><span>...</span><a href="御定骈字类编_page805.html">805</a><a href="御定骈字类编_page806.html">806</a><a href="御定骈字类编_page807.html">807</a><a href="御定骈字类编_page808.html">808</a><a href="御定骈字类编_page809.html">809</a><span class="current-page">810</span><a href="御定骈字类编_page811.html">811</a><a href="御定骈字类编_page812.html">812</a><a href="御定骈字类编_page813.html">813</a><a href="御定骈字类编_page814.html">814</a><a href="御定骈字类编_page815.html">815</a><span>...</span><a href="御定骈字类编_page811.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
