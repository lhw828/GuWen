<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 151 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 151 页/共 1019 页</h1>
    <div class="content">　　阴质【易姤初六羸豕孚蹢躅注孚犹务躁也夫丨丨而躁恣者羸豕特甚焉言以不贞之阴失其所牵其为滛丑若羸豕之孚务蹢躅也】
　　阴性【申鉴或曰法敎得则治法敎失则乱若无得无失纵民之情则治乱其中乎曰凡阳性升丨丨降升难而降易善阳也恶阴也故善难而恶易纵民之情使自由之则降于下者多矣】
　　阴情【史通不才之子羣小之徒或丨丨丑行或素餐尸禄】
　　阴声【周语且夫钟不过以动声若无射有林耳不及也注若无射复有林以覆之无射阳声之细者林钟丨丨之大者细抑大陵故耳不能听及也】
　　阴言【素问雷公曰阳言不别丨丨不理请起受解以为至道】
　　阴形【唐书厯志仲秋丨丨于兑始循万物之末为主于内羣阳降而承之极于北正而天泽之施穷兑功究焉　三坟丨丨月天月淫地月代辉日月代明山月升腾川月东浮云月藏宫气月冥阴】
　　阴味【素问丨丨出下窍阳味出上窍】
　　阴材【洞天清录露下弹琴而声不泛盖阳材也若钟鸣鸡唱霜清月皎以阳琴鼓之声更清彻丨丨则不然】
　　阴物【道徳指归论丨丨穴居阳物巢处】
　　阴虫【拾遗记阳燎出于冰木丨丨生于炎山　孙绰漏刻铭灵虬吐注丨丨承泻　陆倕新刻漏铭丨丨吐噏　孟浩然奉先张明府休沐还乡海亭宴集诗何以发秋兴丨丨鸣夜堦　韦应物秋夜诗庭树转萧萧丨丨还戚戚　喻凫监试夜雨滴空堦诗冷与丨丨间清将玉漏谐　李商隐月夕诗草下丨丨叶上霜朱栏迢遰压湖光　马戴秋郊夕望诗度鸟向栖急丨丨逄夜多　皮日休贫居秋日诗贫家烟爨稀灶底丨丨语】阴羽【汲冢周书成周之防墠上张赤帟丨丨注丨鹤也以丨饰帐也】
　　阴翥【禽经首翼赤曰丹鳯靑曰羽翔白曰化翼曰丨丨黄曰土符】
　　阴鹤【张说时乐鸟篇心愿阳乌恒保日志嫌丨丨欲凌天　罗隐感别元帅尚父诗疲牛防犊心犹切丨丨鸣雏力已衰】
　　阴鸟【管辂别传辂与倪清河相见既刻雨期倪曰谭髙信寡相为忧之于是便留辂徃请府丞及清河令若夜雨者当为啖二百觔犊肉若不雨当住十日辂曰言念费损至日向暮了无云气众人并嗤辂辂言树上已有少女微风树间又有丨丨和鸣又少男风起众鸟和翔其应至矣　张融海赋丨丨阳禽春毛秋羽逺翅风游髙翮云举】
　　阴兽【礼记月令仲冬之月麋角解疏麋为丨丨情淫而游泽冬至阴方退解角从阴退之象　路季登一箭射双兔赋箭协阳爻兔惟丨丨】
　　阴鼠【郭璞山海经序阳火出于冰水丨丨生于炎山而俗之论者莫之或怪及谈山海经所载而咸怪之是不怪所可怪而怪所不可怪也】
　　阴虬【张协七命丨丨负檐阳马承阿　李益罢秩后入华山采茯苓逢道者诗上蟠千年枝丨丨负靑冥】阴毛【魏书郦范传范前解州还京也夜梦丨丨拂踝他日説之时齐人有占梦者曰史武进云毫盛于齐下矣使君临抚东秦道光海岱必当重牧全齐再禄营丘矣范笑而答曰吾将为卿必验此梦果如其言】阴殻【金丹大要采取妙用章古歌云黄芽铅汞造丨丨含阳华是谓之男子懐胎也端坐面壁之功于此乎见】
　　阴卵【素问腰痛不可以转揺急引丨丨刺八髎与痛上八髎在腰尻分间】
　　阴木【周礼山虞掌山林之政令物为之厉而为之守禁仲冬斩阳木仲夏斩丨丨　又柞氏掌攻草木及林麓夏日至令刋阳木而火之冬日至令剥丨丨而水之注生山南为阳木生山北为丨丨】
　　阴柏【李山甫覆过华岳庙诗墙外素钱飘似雪殿前丨丨吼如雷】
　　阴林【史记司马相如传于是楚王乃弭节裴回翺翔容与览乎丨丨观壮士之暴怒与猛兽之恐惧徼□受诎殚睹众物之变态　又其北则有丨丨巨树楩柟豫章桂椒木兰蘗离朱阳樝梸梬栗橘柚芬芳】阴竹【周礼大司乐路鼓路鼗丨丨之管龙门之琴瑟九徳之歌九防之舞于宗庙之中奏之注丨丨生于山北者　陈樵月庭赋佳木偃旌丨丨扬徽庾信乐府管犹调于丨丨声未入于春】
　　阴藤【李贺昌谷诗丨丨束未键龙帐着魈魅】
　　阴苔【皮日休新秋言懐诗老柏浑如疥丨丨忽似胶】
　　阴萝【李益入华山访隐者诗阳桂凌烟紫丨丨冒水緑】
　　阴藓【皮日休诗日干丨丨厚堪剥藤把欹松牢似绳徐祯卿秋气篇啼粉生丨丨孤衾恋故香】阴草【孟郊赠黔府王中丞楚诗昔为丨丨毒今为阳华英】
　　阴柯【谢灵运相逄行阳华与春渥丨丨长秋槁】
　　阴条【张协七命阳叶春靑丨丨秋緑】
　　阴符【战国防苏秦乃夜发书陈箧数十得太公丨丨之谋伏而诵之简练以为揣摩读书欲睡引锥自刺其股血流至足曰安有説人主不能出其金玉锦绣取卿相之尊者乎　唐书艺文志李靖丨丨机一卷　宋史艺文志太公等丨丨经注一卷张果丨丨经注一卷又西天丨丨紫微七政经论一卷　又丨丨握机运宜要五卷　明一统志丨丨经碑在平遥县太平观内金赵秉文草书　杜甫哭台州郑司户苏少监诗从容拘旧学惨淡閟丨丨　欧阳詹许州送张中丞出临颍镇诗心诵丨丨口不言风驱千骑出辕门　薛能筹笔驿诗流运有功终是扰丨丨多术得非奸　曹唐哭陷边许兵马使诗除却丨丨与兵法更无一物在仪贯休赠信安郑道人诗仍闻得新义便欲注丨丨　金丹诗大道从来是强名丨丨道徳始存经　又申鉴敎者阳之化也法者丨之丨也　金丹大要运火行符须知章夫运火者先定刻漏以分子午次按阴阳以为化基搬六十四卦于丨丨鼓二十四气于阳火天关在手地轴形心回七十二候之要津攒归鼎内夺三千六百之正炁辐辏胎中谨戒抽添精专运用虑其危防其险不使顷刻参差分毫差忒故得外接丨阳之丨内生眞一之体茍或运心不谨节候差殊致使姹女逃亡灵胎不结　又本草明水释名时珍曰髙堂隆云阳燧一名阳符取火于日阴燧一名丨丨取水于月并以铜作之谓之水火之镜】
　　阴爻【易干初九潜龙勿用疏八为阴数而画丨丨今六为老阴不可复画丨丨故交其体避八而称六周易略例阳茍一焉五阴何得不同而归之阴茍只焉五阳何得不同而从之故丨丨虽贱而为一卦之主者处其至少之地也】
　　阴卦【易系辞阳卦多阴丨丨多阳其故何也阳卦奇丨丨耦】
　　阴书【礼记王制天子无事则歳三田疏四时皆田夏殷之礼诗云之子于苗选徒嚣嚣则夏田明矣孔子虽有圣徳不敢显然改先王之法以敎授于世若其所欲改其丨丨于纬藏之以传后王谷梁四时田者近孔子故也】
　　阴经【唐书艺文志李筌太白丨丨十卷】
　　阴律【宋史律厯志夫丑与卯丨丨也寅与辰阳律也文心雕龙春秋代序阴阳惨舒物色之动心亦揺焉盖阳气萌而驹步丨丨凝而丹鸟羞微虫犹或入感四时之动物深矣　庾信周谯国夫人歩陆孤氏墓志铭阳泉伏气丨丨成灰　谢偃髙松赋月起阳爻岁穷丨丨匝地冰厚周空雾密　骆賔王晚泊江镇诗四运移丨丨三翼泛阳侯】
　　阴吕【隋书律厯志夷则一部二十七律一曰丨丨　梦溪笔谈自子至巳为阳律阳吕自午至亥为阴律丨丨　许敬宗麦秋赋阳翘总畅丨丨潜生】
　　阴角【齐书五行志永明十年七月庚申丨丨贪狼之日时加午风从东北丑上来迅急浪津至辛酉巳时渐微】
　　阴管【礼记王制命典礼考时月定日同律礼乐制度衣服正之疏丨丨之同阳管之律玉帛之礼钟鼓之乐及制度衣服当正之使正　庾信为晋阳公进玉律秤尺斗升表所冀节移丨丨无劳河内之灰气动阳钟不待金门之竹　牛详定乐议郑曰五声宫商角徴羽其阳管为律丨丨为吕布十二辰更相为宫始自黄钟终于南吕凡六十也　杜甫哀故右仆射相国张九龄诗一阳发丨丨淑气含公鼎】
　　阴局【宋史艺文志遁甲丨丨钤一卷　又太一丨丨钤一卷】
　　阴识【洞天清录夏用鸟迹篆商用虫鱼篆周用虫鱼大篆秦用大小篆汉以小篆隶书三国用隶书晋宋以来用楷书唐秦用楷隶三代用丨丨谓之偃囊字其字凹入也汉以来或用阳识其字凸间有凹者或用刀刻如镌碑者盖丨丨难铸阳识易为阳识决非古物也】
　　阴字【游宦纪闻款识分二义款谓丨丨是凹入者刻划成之识为阳字是挺出者】
　　阴歌【云笈七签九素经后有鳯吹龙啸丨丨八章】
　　阴文【金丹诸眞奥诗先使日魂擒月魄丨丨阳武运初爻】
　　阴缦【张协七命神器化成阳文丨丨注干将造劒二枝阳曰干将而作文丨曰莫邪而丨理】阴炭【梁简文帝谢勅赉貂坐褥席啓丨丨既重寒井犹冰　又金錞赋鼓以阳炉营之丨丨】阴器【素问其络循丨丨合簒间绕簒后　又六日厥阴受之厥阴脉循丨丨而络于肝故烦满而囊缩三阴三阳五藏六府皆受病】
　　阴服【南史豫章王综传常丨丨微行着乌丝布帽夜出无有期度】
　　阴鼎【拾遗记禹铸九鼎五者以应阳法四者以象阴数使工师以雌金为丨丨以雄金为阳鼎】阴鉴【博物典彚丨丨取水于月　苏轼端石砚铭与墨为入玉灵之食与水为出丨丨之液　梁元帝赋置丨丨之明水设珪瓒而盈觞】
　　阴炉【金丹大要鼎器妙用章偃月炉者丨丨也中有玉蕊之阳气即虎之位炁也何谓偃月盖此炉之口偃仰之间如偃月之状阴海是也先天自然眞一之火月生日长于其中是曰丨丨也】
　　阴障【髙啓登鳯凰山寻故宫诗乌啼璧门空落叶满丨丨】
　　阴旗【谢万诗司冥卷丨丨句芒舒阳旌】
　　阴旌【韩愈诗丨丨时樛流】
　　阴车【杜牧昔事文皇帝诗川口隄防决丨丨鬼怪掀】
　　阴驾【王勃上刘石相书阳事升而雨露归丨丨凝而风霜励】
　　阴靷【诗丨丨鋈续疏丨板之前又有皮丨以白金饰其相续之处】
　　阴板【诗见上】
　　阴类【易坤西南得朋疏西南坤位是阴也今以阴诣阴得朋俱是丨丨不获吉也犹人既懐阴柔之行又向阴柔之方是纯阴柔弱故非吉也　春秋僖公十有六年春王正月戊申朔陨石于宋五注刘向曰石丨丨也五阳数也象阴而阳行将致队落　左传晋赵鞅卜救郑遇水适火史曰是谓沈阳可以兴兵注火阳得水故沈兵丨丨也故可以兴兵　汉书张敞传乃者大将军决大计安宗庙定天下功亦不细矣夫周公七年耳而大将军二十嵗海内之命断于掌握方其隆时感动天地侵迫阴阳月朓日蚀昼冥宵光地大震裂火生地中天文失度袄祥变怪不可胜记皆丨丨盛长臣下颛制之所生也　乂眭孟传孝昭元鳯三年正月泰山莱芜山南匈匈有数千人声民视之有大石自立髙丈五尺大四十八围入地深八尺三石为足石立后有白乌数千下集其旁是时昌邑有枯社木卧复生又上林苑中大柳树断枯卧地亦自立生有虫食树叶成文字曰公孙病已立孟推春秋之意防为石桞皆丨丨下民之象而泰山者岱宗之岳王者易姓告代之处今大石自立僵柳复起非人力所为此当有从匹夫为天子者枯社木复生故废之家公孙氏当复兴者也　后汉书五行志顺帝阳嘉二年六月丁丑雒阳宣徳亭地坼长八十五丈近郊地时李固对防以为丨丨专恣将有分离之象所以附郊城者是上帝示象以诫陛下也是时宋娥及中常侍各用权分争后中常侍张逵据政与大将军梁商争权为商作飞语欲陷之　新论飞行者阳之羣也蛰伏者丨之丨也　埤雅猫旦暮目睛皆圆及午即从敛如线其鼻端常冷唯夏至一日暖盖猫丨丨也故其应阴气如此】
　　阴位【易干乾元者始而亨者也疏干彖云六位时成二四为丨丨阴居为得位阳居为失位三五为阳位阳居为得位阴居为失位　周易略例夫位者列贵贱之地待才用之宅也爻者守位分之任应贵贱之序者也位有尊卑爻有阴阳尊者阳之所处卑者阴之所履也故以尊为阳位卑为丨丨　礼记孟冬之月其祀行祭先肾注冬阴盛寒于水祀之于行从辟除之类也祀之先祭肾者丨丨在下肾亦在下肾为尊也】阴族【元好问观浙江涨诗阳侯富丨丨万首露光怪】
　　阴政【礼记月令毋变天之道注以丨丨犯阳　唐书王綝传今孟春讲武以丨丨犯阳气害发生之徳臣恐水潦败物霜雪损稼夏麦不登愿陛下不违时令前及孟冬以顺天道】
　　阴道【易坤利牝马之贞疏坤是丨丨当以柔顺为贞正借柔顺之象以明柔顺之徳也　又遯亨小利贞疏小利贞丨丨初始浸长正道亦未全灭故曰小利贞诗左之左之君子宜之右之右之君子有之传左阳道朝祀之事右丨丨丧戎之事疏诗人既思明王又承已所以宜嗣之意也言左之左之左阳道朝祀之事我先人君子则宜而行之右之右之右丨丨防戎之事我先人君子则有而识之左阳道嘉庆之事故言宜之右丨丨为忧凶之事不得言宜故变文言有之　公羊庄公三十有一年冬不雨传何以书记异也注京房易传曰旱异者旱久而不害物也斯禄去公室福由下作故阳虽不施而丨丨独行以成万物也　汉书孔光传日者众阳之宗人君之表君徳衰微丨丨盛彊侵蔽阳明则日蚀应之　后汉书杨震传见阴精下　素问阳者天气也主外阴者地气也主内故阳道实丨丨虚　道徳指归论庄子曰昔者老子之作也变化所由道徳为母効经列首天地为象上经配天下经配地丨丨八阳道九以阴行阳故七十有二首以阳行阴故分为上下以五行八故上经四十而更始以四行八故下经三十有二而终矣　神仙传巫炎字子都北海人也汉驸马都尉武帝出见子都于渭桥其头上郁郁紫气髙丈余帝召问之君年几何所得何术而有异气乎对曰臣年巳百三十八嵗亦无所得将行诏东方朔使相此君有何道术对曰此君有丨丨之术　又史记武帝纪乙令侍中儒者皮弁荐绅射牛行事封泰山下东方如郊祠泰一之礼封广丈二尺髙九尺其下则有玉牒书书秘礼毕天子独与侍中奉车子侯上泰山亦有封其事皆禁明日下丨丨丙辰禅泰山下阯东北肃然山如祭后土礼天子皆亲拜见衣上黄而尽用乐焉】
　　阴事【礼记昏义妇顺不脩丨丨不得适见于天月为之食　周礼内小臣掌王之丨丨阴令注丨丨羣妃御见之事若今掖庭令昼漏不尽八刻日録所记推当御见者阴令王所求为于北宫　史记梁孝王世家元朔中睢阳人类犴反者人有辱其父而与淮阳太守客出同车太守客出下车类犴反杀其仇于车上而去淮阳太守怒以让梁二千石二千石以下求反急甚执反亲戚反知国丨丨乃上变事具告知王与大母争樽状又灌夫传元光四年春丞相言灌夫家在颍川横甚民苦之请案上曰此丞相事何请灌夫亦持丞相丨丨】
　　【为奸利受淮南王金与言语賔客居间遂止俱解　汉书朱买臣传买臣为丞相长史张汤为御史大夫始买臣与严助俱侍中贵用事汤尚为小吏趋走买臣等前后汤以廷尉治淮南狱排陷严助买臣怨汤及买臣为长史汤数行丞相事知买臣素贵故陵折之买臣见汤坐上弗为礼买臣深怨常欲死之后遂告汤丨丨汤自杀上亦诛买臣　后汉书崔骃传丨丨终而水宿藏塲功毕而大火入　魏书安颉传太宗初为内侍长令察举百寮纠刺奸慝无所回避尝告其父丨丨太宗以为忠特亲宠之　唐书李徳裕传白敏中令狐绹崔铉皆素仇大中元年使党人李咸斥徳裕丨丨故以太子少保分司东都　宋史礼志周官内宰诏后帅内外命妇蚕于北郊郑氏谓妇人以纯阴为尊则蚕为丨丨可知开元礼享先蚕币以黑盖以阴祀之礼祀之也请用黑币以合至阴之义】
　　阴分【淮南子昼者阳之分夜者丨之丨】
　　隂教【晋书后妃传叙丨丨洽于宫闱淑誉誊于区域宋史乐志椒房既正丨丨斯设　孙洙邢氏进号贤妃制恊宣丨丨助穆宸闱　李华含元殿赋集贤人于别殿朝命妇于中闱王风阐而成化丨丨备而不亏】
　　阴徳【易遯彖小利贞浸而长也疏浸者渐进之名若丨丨暴进即消正道艮由二阴渐长而正道亦未即全灭故云小利贞也　礼记昏义天子理阳道后治丨丨注丨丨谓主阴事阴令也　周礼大宗伯以天产作丨丨以中礼防之注丨丨阴气在人者阴气虚纯之则劣故食动物作之使动过则伤性制中礼以节之　公羊僖公十有六年春王正月戊申朔霣石于宋五是月六鹢退飞过宋都传五石六鹢何以书记异也外异不书此何以书为王者之后记异也疏王者之后有亡徴非亲王安存之象故重録为戒记灾异也石者丨丨之专者也鹢者鸟中之耿介者皆有似宋襄公之行襄欲行霸事不纳公子目夷之谋事事耿介自用卒以五年见执六年终败如五石六鹢之数天之与人昭昭著明甚可畏也于晦朔者示其立功善甫始而败将不克终故详録天意也　唐书郝处俊传帝多疾欲逊位武后处俊谏曰天子治阳道后治丨丨然则帝与后犹日之与月阳之与阴各有所主不相夺也若失其序上谪见于天下降灾诸人　西京杂记丨丨用事则和气皆阴建亥之月是也故谓之正阴之月　阮籍通易论震发于风丨丨有纪火中鵙鸣母道将始故离为中女　又史记天官书中宫天极星其一明者太乙常居也旁三星三公或曰子属后句四星末大星正妃余三星后宫之属也环之匡卫十二星藩臣皆曰紫宫前列直斗口三星随北端兊若见若不曰丨丨或曰天一　星经丨丨二星以太阴在尚书西主天下纲纪丨丨遗周给惠赈财之事　张衡天象赋丨丨周给乎其隅大理详谳乎其侧　张渊观象赋丨丨播洪施以恤不足四辅翼皇极而阐风　又史记韩世家赞韩厥之感晋景公绍赵孤之子武以成程婴公孙杵臼之义此天下之丨丨也韩氏之功于晋未观其大者也然与赵魏终为诸侯十余世宜乎哉　又淮南王传淮南王安为人好读书鼓琴不喜弋猎狗马驰骋亦欲以行丨丨拊循百姓流誉天下　汉书丙吉传上忧吉疾不起太子太傅夏侯胜曰此未死也臣闻有丨丨者必飨其乐防及子孙今吉未获报而疾甚非其死疾也后病果瘉　又于定国传始定国父于公闾门壊父老方共治之于公谓曰少髙大闾门令容驷马髙盖车我治狱多丨丨未尝有所寃子孙必有兴者至定国为丞相永为御史大夫封侯传世云　魏志何夔传疾病屡乞逊位诏报曰盖礼贤亲旧帝王之常务也以亲则君有辅弼之勲焉以贤则君有醇固之茂焉夫有丨丨者必有阳报今君疾虽未瘳神明听之矣君其即安以顺朕意　宋书顾凯之传罕乐以阳施长世景惠以丨丨遐纪彭窦以缮卫延命盈忌以荒湎促龄　南史严植之传植之性慈仁好行丨丨在闇室未尝怠也　魏书髙允传允每谓人曰吾在中书时有丨丨济救民命若阳报不差吾寿应享百年矣　说苑古者沟防不修水为人害禹凿龙门辟伊阙平治水土使民得陆处百姓不亲五品不逊契敎以君臣之义父子之亲夫妇之辨长防之序田野不修民食不足后稷敎之辟地垦草粪土树谷令百姓家给人足故三后之后无不王者有丨丨也　鼠璞坡公与章质夫帖云公防用香药皆珍物极为畨商坐贾之苦盖近造此例若奏罢之于丨丨非小补予考坡仙以绍圣元年抵五羊楶为帅广通舶出香药时好事者创此他处未必然也今公宴香药别卓为盛礼私家亦用之作俑不可不谨】
　　阴仪【谢朓齐敬皇后哀防文干景外临丨丨内缺】
　　阴令【礼记昏义注见阴徳下　周礼内小臣见阴事下又平声史记项羽纪项羽晨朝上将军宋义即其帐中斩宋义头出令军中曰宋义与齐谋反楚楚王丨丨羽诛之当是时诸将皆慴服莫敢枝梧　又张仪传哀王立张仪复说哀王哀王不听于是张仪丨丨秦伐魏魏与秦战败　又黥布传汉元年四月诸侯皆罢戏下各就国项氏立懐王为义帝徙都长沙乃丨丨九江王等行击之其八月布使将击义帝追杀之郴县】阴行【淮南子有丨丨者必有昭名　又平声素问凡此少阳司天之政气化运行先天天气正地气扰风廼暴举木偃沙飞炎火廼流丨丨阳化雨廼时应　大戴礼丨丨以取名比周以相誉明知贤可以征与左右不同而交交必重已心说之而身不近之身近之而实不至而懽忠不尽懽忠尽见于众而貌克如此者隐于交友者也】
　　阴节【越语宜为人主安徐而重固丨丨不尽柔而不可迫注时宜为主安徐重固阴数未尽虽柔不可困迫也】
　　阴礼【周礼内宰以丨丨敎六宫以丨丨敎九嫔注郑司农云丨丨妇人之礼　又大司徒以土防之法辨五地之物生因此五物者民之常而生十有二敎焉三曰以丨丨敎亲则民不怨注丨丨谓男女之礼昏姻以时则男不旷女不怨　齐书礼志兼太学博士刘蔓议礼孟春之月立春迎春又于是月以元日祈谷又择元辰躬耕帝籍卢植说礼通辰日日甲至癸也辰子至亥也郊天阳也故以日籍田阴也故以辰丨丨卑后必居其末亥者辰之未故纪称元辰法曰吉亥】
　　阴力【刘禹锡洞庭秋月诗势髙夜久丨丨全金气肃肃开星】
　　阴祀【周礼牧人丨丨用黝牲毛之注丨丨祭地北郊及社稷也　宋史礼志周礼大宗伯以血祭社稷社为丨丨血者幽阴之物是以类求神之意】
　　阴厌【礼记曾子问曾子问曰祭必有尸乎若厌祭亦可乎孔子曰祭殇必厌盖弗成也祭成丧而无尸是殇之也孔子曰有丨丨有阳厌曾子曰殇不祔祭何谓丨丨阳厌孔子曰宗子为殇而死庶子弗为后也其吉祭特牲祭殇不举肺无肵俎无酒不告利成是谓丨丨】
　　阴使【去声史记东越传元鼎五年南越反东越王余善上书请以卒八千人从楼船将军击吕嘉等兵至揭扬以海风波为解不行持两端丨丨南越及汉破畨禺不至是时楼船将军杨仆使使上书愿便引兵击东越上曰士卒劳倦不许　又上声史记梁孝王世家梁王怨袁盎及议臣乃与羊胜公孙诡之属丨丨人刺杀袁盎及他议臣十余人逐其贼未得也于是天子意梁王逐贼果梁使之乃遣使冠盖相望于道覆按梁捕公孙诡羊胜公孙诡羊胜匿王后宫使者责二千石急梁相轩丘豹及内史韩安国进谏王王乃令胜诡皆自杀出之】阴会【梅尧臣梦与孺人在宫庭谢恩诗丨丨皆如实阳开不复存】
　　阴威【春秋僖公三十有三年十有二月霣霜不杀草李梅实公羊传何以书记异也何异尔不时也注周之十二月夏之十月也易中孚记曰阴假阳威之应也早霣霜而不杀万物至当霣霜之时根生之物复荣不死斯阳假与丨丨阴威列索故阳自霣霜而反不能杀也】
　　阴阵【刘禹锡风诗袭月寒晕起吹云丨丨成】
　　阴谍【柳宗元平淮夷雅丨丨厥圗以究尔讹】
　　阴谋【史记项羽纪项王范增疑沛公之有天下业已讲解又恶负约恐诸侯叛之乃丨丨曰巴蜀道险秦之迁人皆居蜀乃曰巴蜀亦关中地也故立沛公为汉王王巴蜀汉中都南郑　又髙祖纪陈豨降将言豨反时燕王卢绾使人之豨所与丨丨上使辟阳侯迎绾绾称病辟阳侯归具言绾反有端矣二月使樊哙周勃将兵击燕王绾赦燕吏民反者立皇子建为燕王　又齐世家西伯昌之脱羑里归与吕尚丨丨修徳以倾商政其事多兵权与奇计故后世之言兵及周之丨丨皆宗太公为本谋　又陈丞相世家始陈平曰我多丨丨是道家之所禁吾世即废亦已矣终不能复起以吾多阴祸也然其后曽孙陈掌以卫氏亲贵戚愿得续封陈氏然终不得　后汉书左雄传夫裂土封侯王制所重髙皇帝约非刘氏不王非有功不侯孝安皇帝封江京王圣等遂致地震之异永建二年封丨丨之功又有日食之变数术之士咸归咎于封爵　宋书天文志太元二十年十二月己巳月犯楗闭及东西咸占曰楗闭司心肠防舌东西咸生丨丨　唐书艺文志太公丨丨三卷又丨丨三十六用一卷　又杜黄裳传郭子仪辟佐朔方府子仪入朝使主留事李懐光与监军丨丨矫诏诛大将等以动众心欲代子仪黄裳得诏判其非以质懐光懐光流汗服罪　越语夫勇者逆徳也兵者凶器也争者事之末也丨丨逆徳好用凶器始于人者人之所卒也淫佚之事上帝之禁也先行此者不利　庾信拟连珠三世用兵既非诒厥丨丨累叶必以凶终】
　　阴计【战国防昭翦与东周恶或谓昭翦曰为公画丨丨昭翦曰何也曰西周甚憎东周尝欲东周与楚恶西周必令贼贼公因宣言东周也以西周之于王也　后汉书杨终传孙懿以髙明见忌而受欺于丨丨翟酺资谲数取通而终之以謇谏岂信智自有周偏先后之要殊乎　唐书让皇帝宪传时太平公主有丑图姚元崇宋璟白帝请出宪及申王成义为刺史以销释丨丨】
　　阴议【呉志全琮传刘备将关羽围樊襄阳琮上疏陈羽可讨之计权时已与吕蒙丨丨袭之恐事泄故寝琮表不答及禽羽权置酒公安顾谓琮曰今日之防抑亦君之功也于是封琮华亭侯】
　　阴讼【周礼媒氏凡男女之丨丨听之于胜国之社其附于刑者归之于士注丨丨争中冓之事以触法者】阴训【晋书列女传序具宣阃范有禆丨丨】
　　阴义【礼记祭统礿禘阳义也尝烝丨丨也禘者阳之盛也尝者阴之盛也故曰莫重于禘尝古者于禘也发爵赐服顺阳义也于尝也出田邑发秋政顺丨丨也　汉书杜邺传春秋不书纪侯之母丨丨杀也】阴骘【书惟天丨丨下民相协厥居　李峤扈从还洛诗孟冬霜霰下是月农功毕天道向归余皇情美丨丨　秦韬玉问古诗大底荣枯各自行兼疑丨丨也难明】
　　阴功【宋史乐志又谁知勤俭仁明风行化被宫庭佑圣主底明时丨丨暗及生灵】
　　阴化【后汉书皇后纪君子爱窈窕而不淫其色所以能宣丨丨修成内则闺门肃雍险谒不行　卢照邻中和乐章明明天子兮圣徳扬穆穆皇后兮丨丨康又大戴礼子曰天道曰圆地道曰方方曰幽而圆曰明明者吐气者也是故外景幽者含气者也是故内景故火日外景而金水内景吐气者施而含气者化是以阳施而丨丨也　嵗华纪丽方昼短宵长之际是阳升丨丨之初】
　　阴福【道徳指归论清天寜地为类丨丨】
　　阴纲【道徳指归论聪明博逹智虑四起覩丨之丨得阳之纪】
　　阴罪【史记酷吏传赵禹为人亷倨为吏以来舍毋食客公卿相造请禹禹终不报谢务在絶知友賔客之请孤立行一意而已见文法輙取亦不覆案求官属丨丨　唐书路岩传僖宗立进司徒俄为怨家白发丨丨贬贺州刺史　宋史李绎传绎知华州蒲城民李蕴诉人盗其从子亡去绎问曰若有仇耶曰无有曰有失亡耶曰无有绎挥蕴去因密刺蕴蕴有丨丨侄觉之惧事暴杀之以灭口遂收蕴致法】
　　阴刑【汉书鼂错传今陛下配天象地覆露万民絶秦之迹除其乱法躬亲本事废去淫末除苛解娆寛大爱人肉刑不用辠人亡帑非谤不治铸钱者除通关去塞不孽诸侯賔礼长老爱恤少孤辠人有期后宫出嫁尊赐孝悌农民不租明诏军师爱士大夫求进方正废退奸邪除去丨丨害民者诛忧劳百姓列侯就都亲耕节用视民不奢所为天下兴利除害变法易故防安海内者大功数十皆上世之所难及陛下行之道纯徳厚元元之民幸矣】
　　阴痹【素问厥阴有余病丨丨不足病生热痹】
　　阴病【素问五病所发丨丨发于骨阳病发于血丨丨发于肉阳病发于冬丨丨发于夏是谓五发】阴贼【史记郭解传少时丨丨慨不快意身所杀甚众以躯借交报仇藏命作奸剽攻不休及铸钱掘冢固不可胜数适有天幸窘急常得脱若遇赦　汉书翼奉传北方之情好也好行贪狼申子主之东方之情怒也怒行丨丨亥卯主之贪狼必待丨丨而后动丨丨必待贪狼而后用二阴并行是以王者忌子卯也注孟康曰东方木木生于亥盛于卯木性受水气而生贯地而出故为怒防阴气贼害土故为丨丨也　又王尊传御史丞杨辅故为尊书佐素行丨丨恶口不信好以刀笔陷人于法辅常醉过尊大奴利家利家捽抟其颊兄子闳拔刀欲刭之辅以故深怨疾毒欲伤害尊　齐书五行志永明七年正月丁卯阳征丨丨之日时加子风起急从北方子丑上来暴疾浪津寅时止】
　　阴戮【文同诗进身岂不愿实惧有丨丨】
　　阴杀【礼记月令季秋天子乃敎于田猎以习五戎班马政疏天子于此丨丨之时乃敎人以战法于田猎之事谓因田猎而敎之也】
　　阴怨【魏志吕布传卓尝小失意拔手防掷布布拳防避之为卓顾谢卓意亦解由是丨丨卓】阴祸【史记陈丞相世家见阴谋下　唐书裴炎传初炎见裴行俭破突厥有功沮薄之乃斩降虏阿史那伏念等五十余人议者恨其媢克且使国家失信四夷以为丨丨有知云】
　　阴毒【楞严经有飞石投礰匣贮车槛瓮盛囊扑如丨丨人懐抱畜恶】
　　阴恶【唐书路岩传与韦保衡同当国二人势动天下时目其党为牛头阿旁言如鬼丨丨可畏也既权侔则争故与保衡还相恶】
　　阴六【唐书厯志见阴八下】
　　阴七【汉书律厯志见阴九下】
　　阴八【唐书厯志阳七之静始于坎阳九之动始于震丨丨之静始于离阴六之动始于兑故四象之变皆兼六爻而中节之应备矣】
　　阴九【汉书律厯志易九戹曰初入元百六阳九次三百七十四丨丨次四百八十阳九次七百二十阴七次七百二十阳七】
　　阴偶【宋史舆服志自上而下降杀以两畿外诸侯逺于尊者而伸则以九以七以五从阳奇之数王朝公卿大夫近于尊者而屈则以八以六以四从丨丨之数】
　　阴右【素问雷公请问气之多少何者为逆何者为从黄帝荅曰阳从左丨从丨老从上少从下】阴中【礼记月令孟秋之月其祀门祭先肝注秋阴气出祀之于门外阴也祀之先祭肝者秋为丨丨于脏值肝肝为尊也疏阴气始于五月终于十月其七月八月为丨之丨故云秋为丨丨　公羊传疏案三统厯云春为阳中万物以生秋为丨丨万物以成故名春秋贾服依此以解春秋之义不审何氏何名春秋乎　素问丨丨有阴阳中有阳平旦至日中天之阳阳中之阳也日中至黄昏天之阳阳中之阴也合夜至鸡鸣天之阴丨丨之阴也鸡鸣至平旦天之阴丨丨之阳也】
　　阴间【史记天官书月行中道安寜和平丨丨多水阴事外北三尺阴星北三尺太阴大水兵阳间骄恣阳星多暴狱太阳大旱丧也】
　　阴隅【成公绥天地赋昆仑镇于丨丨赤县据于辰巳】
　　阴底【段成式题石泉兰若诗矗竹为篱松作门石柟丨丨借芳荪】
　　阴处【史记仓公传所以溲血者诊脉法曰病养喜丨丨者顺死喜养阳处者逆死其人喜自静不躁又久安坐伏几而寐故血下泄　素问天覆地载万物方生未出地者命曰丨丨名曰阴中之阴则出地者命曰阴中之阳阳予之正阴为之主　王贞白庾楼晓望诗子城丨丨犹残雪衙鼔声前未有尘】
　　阴端【金丹诸眞丹房法语上自天数下及丨丨二景相逢打成一块如是久久浑无间断】
</div>
    <div class="pagination">
<a href="御定骈字类编_page150.html">上一页</a><span>...</span><a href="御定骈字类编_page146.html">146</a><a href="御定骈字类编_page147.html">147</a><a href="御定骈字类编_page148.html">148</a><a href="御定骈字类编_page149.html">149</a><a href="御定骈字类编_page150.html">150</a><span class="current-page">151</span><a href="御定骈字类编_page152.html">152</a><a href="御定骈字类编_page153.html">153</a><a href="御定骈字类编_page154.html">154</a><a href="御定骈字类编_page155.html">155</a><a href="御定骈字类编_page156.html">156</a><span>...</span><a href="御定骈字类编_page152.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
