<!DOCTYPE html>
<html>
<head>
    <meta charset="UTF-8">
    <title>山堂肆考 - 第 283 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 283 页/共 632 页</h1>
    <div class="content">　　睅目
　　左宣二年宋城华元为植廵功城者讴曰睅其目皤其腹弃甲而复于思于思弃甲复来注云睅目大皤腹大弃甲言亡师复言复归于思多须貌讥华元多鬓而又多须白帖睅目佐宋蹙頞佐秦頞与齃同
　　缺唇
　　唐方干字雄飞唇缺有司以为不可与科名连应十余举不第遂隐鉴湖数十年遇医补唇年已老矣人号曰补唇先生又性侮人尝与龙丘李主簿同酌李目有翳干作令讥李曰措大吃酒防盐军将吃酒防醤只见门外着篱未见眼中安障李答曰措大吃酒防盐下人吃酒防鲊只见半臂着襴不见口唇开胯一坐大笑
　　貌丑口呐
　　晋左思字太冲貌丑而口呐游遨于市羣妪乱唾之委顿而还又张载字孟阳貌甚丑陋每出人恶之輙掷瓦砾盈车
　　身短面长
　　五代桑维翰字国侨为人丑怪身短而面长尝临鉴自竒曰七尺之身不如一尺之面
　　頥隐肩髙
　　荘子曰支离防者頥隐于脐肩髙于顶
　　头大足短
　　前秦録苻雄字元才赵建武中拜龙骧军貌丑头大而足短军中号为大头龙骧
　　不可示逺
　　汉书承宫名播匈奴时单于使求见宫曰夷狄名非识实也臣状貌丑不可以示逺人乃以大鸿胪魏应代之又魏武帝将见匈奴使者自以形衰面陋不足以雄逺国以崔琰眉目踈朗须长四尺有威重使自代帝乃捉刀立牀头既毕令间谍问曰魏主何如匈奴使答曰魏主雅望非常然牀头捉刀人更英雄也
　　不堪补队
　　宋沈攸之诣领军刘遵考求补白丁队主遵考以为形陋不堪及明帝之世攸之以功为中领军封公遵考为光禄大夫攸之在御坐谓遵考曰形陋之人今何如帝问之攸之以实对帝大笑
　　自耻短陋
　　东汉冯勤祖偃长不满七尺常自耻短陋恐子孙似之也乃为子伉娶长妇伉生勤长八尺三寸仕尚书迁司徒
　　先观妍丑
　　胡讷见闻録江南李氏凡人欲见先画像观其妍丑廖克顺面青江南谓之廖黯子由是恶之不得入见
　　脚跛
　　唐封常清素瘠又脚跛髙仙芝陋其貌不纳常清怒曰以貌取人失之子羽公其念之
　　足挛
　　孔帖唐卢照隣客龙门山疾甚足挛一手又废
　　土木形骸
　　世説晋刘伶字伯伦身长六尺貌甚丑顇而悠悠忽忽土木形骸
　　猕猴状貌
　　唐欧阳率更状貌寝陋长孙无忌嘲之云谁令麟阁上画此一猕猴
　　貌寝而贵
　　史记田蚡以武安侯为丞相貌寝生甚贵注云生甚贵谓蚡自生尊贵之势特甚也
　　貌丑而文
　　唐卢携貌不扬尝以文上尚书韦宙韦氏子弟辄肆轻侮宙曰卢虽人物不扬观其文章有首有尾异日必贵
　　狗面
　　裴景秦书苻朗坚从儿初过江王忱与兄国寳命驾诣之沙门法伏问曰是王吏部兄弟乎朗曰非一狗面人心及一人面狗心者是耶盖忱丑而才国寳美而狠故也
　　麞头
　　唐李揆初苗晋卿数荐元载揆轻载地寒谓晋卿曰龙章凤姿之士乃不见用麞头鼠目之子乃求官耶载闻衔之
　　面狭长
　　后梁宗如周为度支尚书面狭长孝宣常戏之曰卿何谤经如周踧踖自陈不谤蔡大寳知其防笑谓之曰卿当不谤余经止应不信法华法华云闻经随喜面不狭长如周乃悟按大寳字敬仁
　　貌踈瘦
　　宋王冀公钦若貌踈瘦举止山野复赘于颈尝以文谒钱希白希白颇蔑视之有术者曰此乃人中之贵何可轻也钱曰中堂内便有此等宰相乎术者曰第恐不免事不逺矣
　　卢面蓝
　　见宠妾
　　安石面黒
　　宋吕惠卿尝语王荆公曰公面为防用园荽洗之当去荆公曰吾面黒耳非防也吕曰园荽亦能去黒公笑曰天生黒于予园荽其如予何
　　丑妇
　　王子秀曰以德论王嫱西施善毁者不能蔽其好以色论嫫姆倭傀善誉者不能掩其丑
　　勃屑
　　楚词西施媞媞而不得嫫姆勃屑而日侍按勃屑古丑女也嫫姆黄帝次妃貌丑而贤帝爱幸之又轩辕本记黄帝令次妃嫫姆竖防于道以时祭之因以嫫姆为方相氏
　　陇廉
　　楚词珪璋杂于甑窐兮陇廉与孟娵同宫举世以为恒俗兮固将愁苦而终穷按陇廉古之丑妇孟娵古之好女也
　　孤逐
　　刘向列女传齐孤逐女者孤无父母其状甚丑三逐于乡五逐于里过时无所容乃造襄王之门而求见王辍食而起敬之左右曰三逐于乡者不忠五逐于里者少礼何足为贵王曰子不识也夫牛鸣而马不应者异类故也此其人必有异者遂见之与语三日王喜以逐女妻齐相齐因大治
　　厚送
　　韩诗外传齐王厚送其女欲妻屠门肚肚辞以疾其友劝之曰汝欲子孙死腥臭之肆而已乎何以辞之肚应曰其女丑其友曰何谓也肚曰吾肉善如量而去苦少耳吾肉不善虽以他附益之尚犹不售今厚送子子丑故耳其友为问之女果丑肚一作吐
　　扬目衔齿
　　见皇后
　　偃肩皤腹
　　朝野佥载兵部郎中朱凝其妻有美色天后时洛中殖业坊酒家有婢蓬头垢面偃肩皤腹陋恶之状举世所无朱悦之殆忘寝食
　　惠妃
　　见太子妃
　　允妇
　　世説魏许允妇是阮卫尉女德如妹竒丑交礼竟允无复入内防允有客至妇令婢视之还答曰是桓郎桓郎者桓范也妇云无忧桓必劝入桓果语许云阮家以丑女与卿故当有意卿宜察之许便囘入内既见妇即欲出妇料此出无复入理便捉裾停之许因谓曰妇有四德卿有其几妇曰新妇所乏者容耳然士有百行君有其几许云皆备妇曰夫百行以德为首君好色不好德何谓皆备允有惭色遂相敬重按允字士宗髙阳人阮共字伯彦仕魏至卫尉卿其少子侃字德如
　　亮妻
　　见夫
　　诞女
　　世説魏王公渊娶诸葛诞女入室言语始交王谓妇曰新妇神色卑下殊不似公休妇曰大丈夫不能彷佛彦云而令妇人比踪英杰按公渊王广字王陵子也公休诞字
　　长人
　　周书丘陵之人専而长淮南子曰东方之人长礼斗仪君乗土而王其人长
　　眉间一尺
　　续博物志禹长九尺九寸汤长九尺孔子长十尺伍子胥长一丈眉间一尺韩王信八尺九寸金日防八尺二寸东方朔九尺三寸又孙子卿曰卫灵公有臣曰公孙吕身长七尺面长三尺广三寸名动天下
　　腰大十围
　　晋书尹纬字景亮少有大志不营产业身长八尺腰大十围魁梧有爽气
　　践
　　东方朔神异经西南大荒中有人焉长一丈其腹九尺践蛇戴朱鸟左手凭青龙右手凭白虎知河海斗斛识山石多少知鸟兽言语知百谷草木咸苦
　　钓鳌
　　列子曰大壑中有五山天帝使巨鳌戴五山龙伯国有大人钓两鳌合负而归因灼其骨天帝怒灭龙伯之国又河图玉板龙伯国人长三十丈生一万八千嵗而死
　　枕鼓
　　新莽时连帅韩傅上言蓬莱东南五城昭如海滨有竒士身长一丈六尺腰大十围自称巨无霸轺车不能载三马不能胜卧则枕鼓以铁箸食莽以为垒尉一作枕股
　　扛鼎
　　东汉虞延字子大初生身上有物如一匹练遂上升天占者以为吉及长长八尺六寸腰大十围力能扛鼎又三十国春秋苻坚时置左右郎及拂盖郎申香为拂盖郎长一丈九尺
　　铜头铁頞
　　河图龙文天之东南西北极各有铜头铁頞兵长三千万丈又有金刚敢死士长三千万丈
　　白发黄衣
　　魏志咸熙二年有大人见襄武县长三丈余脚迹三尺二寸白发着单黄衣黄巾又秦始皇时有大人见于临洮身长五丈脚迹六尺
　　眉见轼
　　谷梁传鲁文十一年叔孙得臣败狄于咸狄长狄侨如也兄弟三人大害中国瓦石不能害得臣射中其目身横九畆断其首而载之眉见于轼又按其父縁斯犯宋为皇父所杀弟焚如先犯齐为王子成父所杀简如走至卫复为卫所杀长狄之种遂絶
　　骨専车
　　国语吴伐越堕防稽获骨焉节専车吴使问仲尼曰此骨何为大仲尼曰昔禹致羣臣于防稽之山防风氏后至禹杀而戮之其骨节専车此为大矣按防风氏汪芒氏之君守封隅之山者也为漆姓在虞夏商为汪芒氏于周为长翟今为大人客曰人之长者极几何仲尼曰僬侥氏长三尺短之至也长者不过十之数之极也注云十之三丈则防风氏也
　　索魂
　　楚词东方长人千仞唯魂是索
　　食乳
　　汉张苍长八尺余免相后口中无齿食乳以女子为乳母妻妾以百数尝孕者不复幸年百余嵗乃卒
　　面鼻雄异
　　袁宏汉纪长乐尉马腾其长八尺身体洪大面鼻雄异而性贤厚人多敬之
　　体貌魁梧
　　东汉书赵台字元淑体貌魁梧身长九尺美须眉望之甚伟恃才傲物为乡人所摈
　　河流大屐
　　述异纪符健始皇四年有长人见长五丈语人张靖曰今当太平健以为妖妄召靖系之是月霖雨河渭泛滥河中流得大屐一只长七尺三寸足迹称屐指长尺余文深七寸
　　海浮长袖
　　山海经长臂国人捕鱼水中两手各操二鱼注云其人手下垂至地魏黄初中莵太守王颀讨髙丽过沃沮国其东界临大海近日出所问其耆老海东复有人否云尝在海中得一布褶身如中人衣两袖长二丈即此长臂人衣也
</div>
    <div class="pagination">
<a href="山堂肆考_page282.html">上一页</a><span>...</span><a href="山堂肆考_page278.html">278</a><a href="山堂肆考_page279.html">279</a><a href="山堂肆考_page280.html">280</a><a href="山堂肆考_page281.html">281</a><a href="山堂肆考_page282.html">282</a><span class="current-page">283</span><a href="山堂肆考_page284.html">284</a><a href="山堂肆考_page285.html">285</a><a href="山堂肆考_page286.html">286</a><a href="山堂肆考_page287.html">287</a><a href="山堂肆考_page288.html">288</a><span>...</span><a href="山堂肆考_page284.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
