<!DOCTYPE html>
<html>
<head>
    <meta charset="UTF-8">
    <title>册府元龟 - 第 704 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 704 页/共 736 页</h1>
    <div class="content">    十一月以朔方灵州同节度副使左金吾卫大将军同正兼详太常卿慕容复袭长乐府都督青海国王乌地野拔勒豆可汗。
    十六年四月以故开府仪同三司检校太尉使持节充宁海军使上柱国新罗国王金敬则嫡孙权知国事俊邕可袭祖开府检校太尉鸡林州大都督等新罗国王令司封郎中兼御史中丞韦丹持节册命丹至郓州闻俊邕卒其子立诏丹还。
    十九年正月授黎州廓清道蛮首领袭恭化郡王刘志辽试太常卿。
    顺宗以贞元二十一年正月即位三月立新罗嗣王金重熙为开府仪同三司检校太尉使持节大都督鸡林州诸军事鸡林州刺史兼持节充宁海军使上柱国其母和氏为太妃其妻朴氏为妃遣兵部郎中兼御史大夫季方充使。
    四月封弥臣嗣王道勿礼为弥臣国王。
    五月加忽汗州都督渤海王大嵩金紫光禄大夫检校司徒。
    宪宗以永贞元年八月即位时回纥怀信可汗卒使来告丧。
    十一月册命可汗为爱登里逻汨德没施俱录毗伽可汗以鸿胪少卿兼御史中丞孙杲充吊祭册立使元和元年二月授入朝奚王梅落银青光禄大夫检校司空饶乐郡王放还蕃国。
    十月加忽汗州都督渤海国王大嵩检校太尉。
    十二月以南诏异牟卒册其子骠信酋蒙阁劝为南诏遣谏议大夫平仲司封郎中李逄吉充副使并铸元和册南诏印从平仲所请也。
    三年五月以回鹘腾里野合俱禄毗伽可汗卒命使册九姓回鹘可汗为爱登里汨没密施合毗伽保义可汗以前山南西道节度使柳晟为检校工部尚书兼将作监持节充使。
    六月沙陀突厥七百人携其亲属归於振武节度使范希朝寻授其大首领曷勒阿波左武卫大将军同正员兼阴山府都督秘书监。
    四年正月以故渤海国王大嵩男元瑜为银青光禄大夫检校秘书监充忽汗州都督册为渤海国王十月以投来奚王没辱孤为右领军卫将军员外同正充幽州卢龙军节度平州游奕兵马使仍赐姓李氏。
    七年七月以新罗王金重熙卒立其相金彦遣使来告诏以彦为开府仪同三司检校太尉使持节大都督鸡林州诸军事兼持节充宁海军使上柱国封新罗国王妻真氏册为妃仍令有司准式兼命职方员外郎摄御史中丞崔延充使。
    八年正月以故渤海国王大元瑜长弟权知国务言义为银青光禄大夫检校秘书监忽汗州都督册为渤海国王遣内侍李重充使。
    十一年五月南诏龙蒙盛卒遣使请册立其君长命少府少监李锐兼御史中丞持节册立左赞善大夫许尧佐副之。
    十三年四月以知渤海国务大仁秀为银青光禄大夫检校秘书监忽汗州都督册为渤海国王。
    十五年闰正月加忽汗州都督渤海国王大仁秀金紫光禄大夫检校司空。
    穆宗长庆元年四月以回纥毗伽保义可汗卒正衙册回鹘君长为登罗羽禄没密施句主录毗伽可汗以少府监裴通充使。
    三年九月南诏遣使朝贡以京兆少尹韦审规为册立南诏使。
    敬宗宝历元年五月命使册立九姓回鹘爱登里骨没密施合毗伽昭礼可汗遣品官田务丰领国信文宗太和四年七月以投来奚王茹羯为守右骁卫将军员外置同正员。
    五年正月以权知渤海国王务大彝震为银青光禄大夫检校秘书监兼忽汗州都督册为渤海国王四月以新罗金彦卒诏其子景徽为开府仪同三司检校太尉使持节鸡林州诸军事充鸡林州大都督宁海军等使仍赐上柱国封为新罗王复封其母朴氏为新罗太妃妻真氏为王妃命太子左谕德兼御史中丞源寂持节吊祭册立。
    七年四月制曰：王者运神功以清九有敷至德以柔四夷虽万国建邦皆有君长而一时缛礼特厚亲邻用昭绝漠之荣式示徽章之贵克膺盛典允属雄材咨尔九姓回鹘爱登里罗汨没密施合句禄毗伽彰信可汗代济公忠时推英毅刚明有守信实不渝总北方劲悍之师慕中华清净之化克昭前训实怀远图庆叶承家愿申永好彼无侵轶此务绥安两国咸欢六姻弥重事大之义而合志春秋相乡之诚而皎如日月使臣旁午贽币交驰词意绸缪礼貌恭恪是嘉诚款宜锡宠光必能虔受新恩纂乃旧服今遣使宁远将军右金吾卫将军兼御史大夫上柱国赐紫金鱼袋唐宏实副使中大夫将作少监兼御史中丞赐紫金鱼袋嗣泽王容等持节备礼册为九姓回鹘爱登里罗汨没密施合句禄毗伽彰信可汗於戏海内四极惟唐旧封天下一家与我同轫举兹典册布於神明尔其慎固封疆祗守名器罔坠先烈载扬令猷钦承礼文以作来范。
    武宗会昌二年六月封天德降到回鹘首领唱没斯为怀化郡王赐牙旗豹尾寻加检校工部尚书兼归义军使制曰：回鹘代雄绝漠名振北蕃而乃厌金革之︹慕朝廷之礼频袭冠带思睹汉仪蝉蜕自取其洁清豹变独蔚於文彩不有豪杰孰启壮图唱没斯禀气阴山降精斗极生知忠孝神授兵钤自强之心隐如敌国锐上之气森。若戈矛果能因乱布诚睹机立节深叶怀柔之志不因告谕之词昔者取士殊邻秦能致霸得贤异壤晋实用材是宜优以宠光处之权贵褒纳忠之显效赐归义之美名俾建旆於新军示绝席於诸将勉修臣节服我官荣。
    九月制契丹新立王屈戍可麾将军守右武卫将军员外制同正员仍赐新印篆其文曰：奉国契册之印。
    宣宗大中元年四月册黠戛斯酋领为英武诚明可汗国曰：坚昆以鸿胪卿李业充使。
    後唐庄宗同光元年赐阴山府都督白承福於中山北石门为栅号宁朔奉化两府以都督为节度使赐姓李名绍鲁。
    二年四月回鹘权知可汗仁美遣使来贡制曰：回鹘可汗仁美代袭骁雄生知义烈秉北方忠顺之气为南面沙漠之君自列圣有国之初便申盟誓及肃宗中兴之运继立勋庸尔来贡奉不违戎马无警一心常保於甥舅万里或结於姻亲今则兴服之初琛赆。
    俄至仍闻抚宁七部兼。且控制诸蕃终姓之道无渝信言必复嗣绪之文斯在典册宜行俾绍前修。且明久要宜封为英义可汗仍令所司择日备礼册命乃以太原少尹李彦图检校工部尚书为册使。
    明宗天成元年十月以州山後两林百蛮都鬼主右武卫大将军李卑晚为宁远将军大渡河南山前印州六姓都鬼主怀安郡王勿邓В莎为定远将军三年二月命使册回鹘权知可汗仁裕为顺化可汗长兴三年五月制权知高丽国事王建可特进检校太保使持节玄菟州都督上柱国封高丽国王充大义军使。
    末帝清泰元年七月癸丑检校刑部尚书瓜州刺史慕容归盈转检校尚书左仆射时瓜沙附回鹘来朝贡令使归故有斯命。
    晋高祖天福三年十月制曰：于阗国王李圣天境控西陲心驰北阙顷属前朝多事久阻来庭今当宝历开基乃勤述职请备属籍宜降册封将引来远之恩俾乐无为之化宜册封为大宝于阗国王仍令所司择日备礼册命以供奉官张光邺充使。
    四年三月制曰：回鹘可汗仁裕雄临朔野虔奉中朝一方之烽燧蔑闻万里之梯航继至自当开创益效倾输备观尊奖之心爰降册封之命宜封为奉化可汗择日备礼册命遣卫尉卿邢德昭持节使之。
    六年五月制曰：王者法二象以覆载齐七丽以临既符有道之文是布无私之化其有诚悬象阙路越鲸津首倾拱极之心久励事君之节得不示四时之信同万国之风用显英贤俾行典礼大义军使特进检校太保使持节玄菟州都督上柱国高丽王王建天资间杰神授机谋宇量矜严灵襟洞达志坚金石操凛雪霜每切朝宗常勤事大守三韩之重地仁义兼修定百济之︹邻恩威并振暨朕握图御宇膺开基遣犹子以朝天备彰忠节改名臣而称贺益证深诚而。又叙立国之繇述连姻之旧慕予正朔显尔筹谋是用时举徽章聿覃丰泽阶升一品位统三师加以户封兼其真食勉膺宠命以保令猷可开府仪同三司检校太师依前使持节玄菟州都督充大义军使食邑一万户食实封一千户高丽国王八月遣光禄卿张澄国子博士谢攀往册命焉。
    少帝开运二年十二月以权知高丽国事王武为特进检校太保使持节玄菟州都督上柱国充大义军事兼御史大夫高丽国王仍命光禄卿范政太子洗马张季凝就行册命。
    周太祖广顺二年二月制权监高丽国事王昭可特进检校太保使持节玄菟州都督上柱国充大义军使封高丽王仍令所司请礼册命以卫尉卿刘皋充册使通事舍人顾彦浦副之皋卒於路彦浦溺海而死以太仆少卿王演借卫尉卿充高丽国册礼使右卫率府吕继ど借将作少监充使副。
    世宗显德二年十一月以高丽国遣广评侍郎荀质来贺登极授其国王王昭开府仪同三司检校太尉制曰：姬旦分疆肃慎列明堂之位武王尊德朝鲜受箕子之封矧乃代守东藩材称间世袭衣冠而奉正朔瞻象魏以走梯航推诚远慕於华风重译来朝於兴运嘉乃丕绩宜覃懋恩特进检校太尉使持节玄菟州都督大义军节度使上柱国高丽国王王昭地控辰韩风行日域命氏本神仙之族炳灵分象纬之精为仁自契於太平既观繇已述职罔殊於诸夏来奉充庭朕嗣守鸿图方崇王道礼乐征伐之柄尽出眇躬山河带砺之盟思传不朽但遵声教岂限遐遥俾光焘土之封更假自天之宠於戏仪同三事无先开府之尊冠耸四梁愈见上公之贵琢苍玉为尔饣希丰貂为尔冠用报好音。且彰柔远尔其仰宣朝命下慰州民泛济水为恩波还同在藻指家山於缑岭免咏式微永为属国之宾无阙外臣之礼可授开府仪同三司检校太尉依前使持节玄菟州诸军事行玄菟州都督充大义军使高丽国王勋如故。
    恭帝以显德六年即位加高丽国王王昭检校太师食邑三千户。
    ●卷九百六十六
    ○外臣部　继袭
    小雅著似续之训春秋有世及之义盖所以象贤济美克承基绪者也。虽复要荒之外戎蛮之国亦乃崇树世嫡袭其位号传国延祚享年永久其间知人如宋宣让国如鲁隐爱才如吴谒得位如晋文虽曰：夷狄有足称者自馀女子为後︹臣逆取是不一姓何常之有系而言之亦所以纪其兴灭之迹矣。
    东夷朝鲜自武王封箕子其後四十馀年至朝鲜侯准自称王汉初燕人卫满击破准而自王朝鲜传国子孙右渠。
    高句骊汉初其王高朱蒙死子如栗立如栗死子莫来立汉武既灭朝鲜以高句骊为县王莽更名下句骊侯後汉建武八年遣使朝贡光武复其王号裔孙宫建光元年死子遂成立遂成死子伯固立伯固死有二子长子拔奇小子伊夷摸拔奇不肖国人便立伊夷摸为王伊夷摸死子位宫立始位宫曾祖宫生而目开能视国人恶之及长凶虐国以残破及位宫亦生而视人高丽呼相似为位以为似其曾祖宫故名位宫其後位宫曾孙乙弗利立乙弗利死子钊立钊为百济所杀至後魏大武时钊曾孙琏遣诣安东奉表贡方物封琏为辽东郡公高句骊王太和十五年琏死年百馀岁孙立神龟中死世子安立安死子延立延死子成立成死子汤立周武帝封汤为辽东王隋高祖改封高丽王汤死子元嗣唐高祖武德二年元弟建武遣使朝贡贞观十六年西部大人盖苏文杀建武立其弟大阳子藏为王十七年太宗封藏为辽东郡王仪凤中改朝鲜王永淳初藏卒垂拱二年封藏孙宝元为朝鲜郡王圣历元年改为忠诚国王後唐同光天成中其王姓高长兴三年其王曰：王建晋开运二年建卒子武嗣汉乾末武卒子昭立。
    百济晋义熙十二年封其王馀映为百济王宋元嘉七年其王馀毗复修职贡以映爵号授之毗死子庆代立庆死子牟都立牟都死子牟大立梁普通二年其王馀隆遣使朝贡五年隆死子明袭其王号北齐武平元年以其王馀昌为百济王隋开皇中昌死子璋立唐高祖武德七年册为带方郡公百济王贞观十五年璋卒子义慈遣使告哀太宗册义慈袭其王号显庆五年左卫大将军苏定方大破其国虏义慈及太子隆送於京师龙朔元年百济僧道琛旧将福信遣使往倭国迎故王子扶馀丰立为王高宗命带方州刺史刘仁轨讨之诏以扶馀隆为熊津都督遣还本国仪凤二年进带方郡王其百济本地渐为新罗所据隆不敢还遂卒则天以其孙敬袭封带方郡王新罗王本百济人自海逃入新罗遂王其国传世三十至金真平隋开皇十四年封乐浪郡公新罗王唐贞观五年真平卒无子立其女善德为王袭乐浪郡公新罗王号二十一年善德卒立其妹真德为王永徽五年真德卒弟相国金春秋嗣龙朔元年春秋卒诏其子太府卿法敏嗣开耀元年法敏卒其子政明嗣天授三年政明卒其子理洪嗣长安二年理洪卒立其弟兴光为新罗王开元二十五年兴光卒其子承庆袭天宝二年承庆卒其子宪英袭大历二年宪英卒其子乾运袭建中四年乾运卒无子国人立其上相金良相为王贞元元年良相卒立上相敬信为王袭其官爵敬信良相从兄弟也。十四年敬信卒其子先亡国人立敬信嫡孙俊邕为王十六年俊邕卒其子重兴立元和七年重兴卒立其相金彦为王太和五年彦卒其子景徽嗣後唐同光元年其王金朴英长兴四年权知国事金溥并遣使朝贡倭国後汉光和中有女王名卑弥呼魏正始中卑弥呼死更立男王国中不服更相诛杀复立卑弥呼宗女台与为王其後复立男王并受中国爵命晋安帝时倭王赞死弟弥立弥死子济立宋元嘉二十年济死世子兴立兴死弟武立隋开皇二十年其王姓阿每字多利思北孤号阿辈鸡弥遣使朝贡。
    南越王赵佗汉高帝十一年立为南越王建元四年佗卒孙胡为南越王胡薨太子婴齐立先是婴齐入宿卫在长安时取邯郸つ氏女生子兴及即位上书请立つ氏女为后兴为嗣及婴齐薨太子兴代自尉佗王凡五世九十三岁而亡。
    闽越王无诸汉高帝五年立为闽越王王闽中故地建元六年其王郢击南越为其弟馀善所杀诏立无诸孙繇君丑为越繇王奉闽越先祭祀馀善已杀郢威行於国国人多属窃自立为王繇王不能制天子闻之因立馀善为东越王与繇王并处（元封元年为汉所灭）。
    东海王摇汉惠帝三年立为东海王都东瓯世从号为东瓯王後数世为闽越所灭。
    林邑国汉末象林县功曹姓区有子连杀令自立为王子孙相承其後王无嗣外孙范熊代立熊死子逸立南齐时夷人范当根纯篡夺林邑自立为王後林邑王范阳迈子孙范诸农率种人攻当根纯复得本国梁天监九年其王范天凯立十三年病死弼毳跋摩立唐武德六年其王曰：范至贞观四年其王曰：范头黎并遣使朝贡头黎死子范镇龙代立镇龙为国人所杀乃立头黎女婿婆罗门为王後大臣及国人感思旧王乃废婆罗门而立头黎之嫡女为王一说永徽总章中其王曰：钵迦舍跋摩先天开元中其王建多达摩天宝中其王卢ヌ罗并遣使朝贡至德後改称环王国不以林邑为号永泰元年林邑王诸农入朝海中遭风溺死代宗以其子文款为假节都督缘海军事安南将军林邑王。
    赤土国其王姓瞿昙氏名利富多塞称其父释王位出家为道传位于利富多塞。
    朱江国其王姓刹氏名质多斯那自其祖渐已强盛至质多斯那遂兼扶南而有之质多斯那死子伊奢那先代立。
    西南夷东谢蛮其首领谢元深世为酋长唐贞观三年元深与南谢首领谢强来贡贞元十三年西南蕃大酋长继袭蛮州刺史宋鼎左右大首领邛州刺史谢汕随可朝贡。
    西赵蛮首领赵氏世为酋长唐贞观三年以其地置明州首领赵磨为刺史。
    蛮首领谢龙羽唐武德三年授州刺史封夜郎公开元十年大酋谢元齐死诏立其孙嘉艺袭其官封二十五年大酋长赵君道来朝贡贞元七年授其酋长赵主俗官。
    南诏王姓蒙氏唐初有蒙舍龙生迦独庞迦独生细奴罗高宗时来朝细奴逻生逻盛则天时来朝开元初逻盛死子盛逻皮立盛逻皮死子皮逻ト立玄宗封越国公赐名归义其後破洱河蛮以功册授南王天宝七载归义卒诏立子ト罗凤袭南王大历十四年ト罗凤死子迦异先死乃立迦异子是为异牟寻元和三年异牟寻死册其子骠信箕蒙ト劝为南诏其後有龙牟盛蒙羌颠皆为南诏。
    西羌无弋爰剑者秦厉公时诸羌推以为豪其後世世为豪从爰剑种五世至研研最豪彳建自後以研为种号十三世至烧当复豪健其子孙更以烧当为种号自烧当至玄孙滇良世居河北大允谷滇良死子滇吾立滇吾降汉子东吾立乃入居塞内。
    氐者西夷之别种後汉建安中有杨腾者为部落大帅腾子驹徙仇池地方百顷因以为号魏拜为百顷王至其孙名飞龙无子养外甥令狐戊搜为子晋元康中群氐推以为主愍帝以为骠骑将军封左贤王戊搜死子难敌统位自号左贤王屯下辩弟坚头分部曲号右贤王屯河池难敌死子毅立自号左贤王下辩公以坚头子为右贤王河池公毅族兄初袭杀毅并有其众自立为仇池公永和十年改封初为天水公十一年初为小弟宋奴所杀初子国诛宋奴复自立为仇池公十二年国从叔俊复杀国自立国子安奔苻生俊乃称藩於晋及死子世自立为仇池公太和三年以世为秦州刺史弟统为武都太守世死统废世子纂自立纂党袭杀统自立为仇池公遣使诣阙简文帝以纂为秦州刺史咸安元年苻坚遣杨安伐纂克之徙其民於关中空百顷之地先是宋奴之死二子佛奴佛狗逃奔苻坚，坚以女妻佛奴子定拜为尚书领军坚之败定奔陇右徙居历城招夷夏千馀家自称龙骧将军仇池公称藩於晋孝武以为秦州刺史後魏登国四年遂有秦州之地号陇西王後为乞伏乾归所杀无子佛狗子盛先为监国守仇池遂袭位自号征西将军秦州刺史仇池公谥定为武王义熙初以盛为征西大将军仇池公盛死私谥曰：惠文王子玄统位始光四年拜玄为征西大将军北秦州刺史武都王玄死私谥孝昭王子保宗统位初玄临终谓弟难当曰：今境候未宁方须抚慰保宗冲昧吾授卿国事其无坠先勋难当固辞请立保宗以辅之保宗既立难当妻姚氏谓难当曰：国险宜立长君返事孺子非久计难当从之废保宗而自立太武拜难当为征南大将军秦梁二州刺史南秦王难当为宋将裴方明所败弃仇池奔上わ太武遣中山王辰迎之方明既克仇池以保宗弟保炽守之河间公齐击走之氐羌立保宗弟文德屯于浊水太武遣中山王辰迎之文成时拜难当营州刺史卒谥曰：忠和子小眼袭爵例降为公拜天水太守卒子公熙袭爵初宋将裴方明既克仇池以保宗弟保炽守之寻为後魏河间公齐击走氐羌立保宗弟文德屯於浊水。又为皮豹之所击保宗之执也。子元和奔宋以为武都白水太守元和据城归顺文成嘉之拜征南大将军武都王内徙京师元和从叔僧嗣复自称武都王於葭芦僧嗣死从弟文度自立为武兴王孝文初征西将军皮欢喜攻葭芦破之文度弟鼠自立为武兴王奉表谢罪孝文拜鼠都督南秦州刺史征西将军西戎校尉武都王鼠死从子後起统位孝文复以鼠爵授之後起死以鼠子集复为武兴王集死子绍先立绍先年幼委事二叔集起集义後为建武将军傅竖眼所破执绍先送京师遂灭其国魏末天下乱绍先奔还武兴复自立为王绍先死子辟邪立周太祖讨平之乃以大将军宇文贵为都督兴州刺史。
    宕昌羌後魏时有梁勒者世为酋帅得羌豪心乃自称王焉勒孙弥忽太武初遣子弥黄奉表求内附拜为宕昌王弥忽死孙彪子立彪子死弥治立弥治死子弥机立。
    东女国本西羌之别种俗以女为王号为宾就唐武德中其王汤滂氏垂拱二年其王敛臂天授三年其王俄琰儿尔并遣使朝贡天宝元年封其王赵曳夫为归昌王是後以男子为王贞元九年其王汤立悉内附授归化州刺史。
    吐蕃本西羌之种国人号其王为赞普唐永徽元年赞普宾王弄赞薨弄赞子早死其孙继立复号赞普时年幼国事皆委於其相禄东赞禄东赞死其子钦陵复专其国仪凤四年不夜赞普卒嫡子器弩悉弄即大臣麴萨苦之甥也。先与萨苦往年同徵发兵马闻丧归国继位为赞普时年八岁其弟年六岁时在钦陵之军国人以钦陵︹盛。又钦奉之为主钦陵迫於大义竟与萨苦协心器弩悉弄位始定神龙元年器弩悉弄卒诸子争立久之国人立其子弃隶宿赞为赞普时年七岁天宝十四载赞普乞黎苏笼猎赞死大臣立其子婆悉笼猎赞为赞普贞元十三年卒长子立一岁卒元和十二年会昌二年皆以赞普卒来告。
    西域宾国汉武帝时其王乌头劳死子代立遣使奉献唐显庆三年遣使朝贡访其国俗云：王始祖馨孽今曰：曷撷支父子传位已十二代其年改其城为鲜府龙朔初授其王都督十一州诸军事开元七年册其王为葛逻达支特勒二十七年其王乌散特勒洒以年老上表请嫡子拂婆嗣位许之天宝四载。又册其子勃匐准为袭宾及乌苌国王仍授右骁卫将军。
    乌孙汉武帝时其昆莫有十馀子中子大禄︹善将将众万馀骑别居大禄兄太子太子有子曰：岑陬太子蚤死谓昆莫曰：必以岑陬为太子昆莫哀许之大禄怒乃收其昆弟将众畔谋攻岑陬昆莫与岑陬万馀骑令别居昆莫亦自有万馀骑以自备国分为三大总羁属昆莫後尚江都公主昆莫年老欲使岑陬尚公主公主不听天子令从其风俗岑陬遂妻公主昆莫死岑陬代立岑陬者官号也。名军须靡昆莫王号也。名猎骄靡後书昆弥云：岑陬胡妇子泥靡尚小岑陬。且死以国与季父大禄子翁归靡曰：泥靡大以国归之翁归靡既立号肥王复尚楚主解忧生三男两女元康二年上书愿以汉外孙元贵靡为嗣得令复尚汉公主乃以解忧弟相夫为公主遣之未出塞闻翁归靡死贵人共从本约立岑陬小子泥靡代为昆弥号狂王其後为翁归靡胡妇子乌就屠所杀乌就屠自立为昆弥诏立元贵靡为大昆弥乌就屠为小昆弥元贵靡死子星靡代为大昆弥星靡死子雌栗靡代小昆弥乌就屠死子拊离代立拊离为弟日贰所杀汉遣使者立拊离子安日为小昆弥後为降民所杀汉立其弟末振将代末振将恐为大昆弥雌离靡所并使贵人乌日领诈降刺杀之汉立雌栗靡季父公主孙伊秩靡为大昆弥汉没入小昆弥侍子在京师者久之大昆弥翎侯难栖杀末振将以其兄安日子安黎靡代为小昆弥是岁元延二年也。
    拘弥国後汉永建四年其王兴为于阗王放前所杀自立其子为拘弥王阳嘉元年敦煌太守徐繇遣疏勒王击破于阗更立兴宗人成国为拘弥王熹平四年于阗王安国攻拘弥杀其王戊己校尉西域长史各发兵辅立拘弥侍子定兴为王。
    于阗国後汉永平中其王休莫霸死兄子广得立永建六年其王放前遣侍子贡献。
    大月氏国汉时贵霜翎侯丘就自立为王国号贵霜丘就年八十馀死子阎膏珍代为王。
    莎车国汉宣帝时乌孙公主小子万年莎车王爱之莎车王无子死死时万年在汉莎车国人计欲自于汉。又欲得乌孙心乃上书请万年为王万年既立暴恶国人不说莎车王弟呼屠徵杀万年自立汉烈侯冯奉世发兵击杀之更立它昆弟子为莎车王至元帝时其王延尝为侍子长於京师王莽天凤五年延死谥忠武王子康代立後汉建武九年康死谥宣成王弟贤代立贤为于阗王广德所虏匈奴遣兵将贤质子不居徵立为莎车王广德。又攻杀之更立其弟齐黎为王章帝元和三年降汉。
    疏勒国後汉永平十六年龟兹王建杀疏勒王成自以龟兹左侯兜题为疏勒王是年汉遣军司马班超劫缚兜题而立成之兄子忠为疏勒王元初中其王曰：安国以舅臣磐有罪徙于月氏後安国死无子母持国政与国人共立臣磐同产弟子遗腹为疏勒王臣磐闻之请月氏王曰：安国无子种人微弱。若立母氏我乃遗腹叔父也。我当为王月氏遣兵送还疏勒国人素敬爱臣磐。又畏惮月氏即共夺遗腹印绶迎臣磐立为王至灵帝建宁元年疏勒王为其季和得所射杀和得自立为王。
    龟兹国汉时其王绛宾以乌孙公主为夫人绛宾死六子丞德自谓汉外孙成帝时往来尤数隋大业中其王姓白氏曰：苏尼唐武德初其王苏伐勃并遣使来朝勃卒子苏伐叠代立号时彳建莫贺俟利发叠死其弟诃黎布失毕代立贞观末阿史那社尔伐龟兹絷其王送於京师立其弟叶护为王永徽七年。又以诃黎布失毕为右骁卫大将军寻放还蕃抚其馀众依旧为龟兹王显庆二年立其王嗣子白素稽为龟兹王授右骁卫大将军仍遣使就加册命开元七年其王白汉卒以其嫡子孝节袭位。
    车师都尉国汉时其王太子曰：军宿匈奴欲以为质军宿焉耆外孙不欲质匈奴亡走焉耆车师王更立子乌贵为太子後为车师王为子工所击亡走乌孙乌孙留不遣使上书愿留其车师王备国有急可从西道以击匈奴汉许之，於是汉召故车师太子军宿在焉耆者立以为王。
    高车国者汉车师前王之庭也。後魏时蠕蠕立阚伯周为高昌王太和初伯周死子义成立为从兄首归所杀首归自立为高昌王五年为高车王阿伏至罗所杀以敦煌人张孟明为王为国人所杀更以马儒为王以巩顾麴嘉二人为左右长史儒。又通使後魏请内属人皆恋土不愿东迁相与杀儒立嘉为王延昌中以嘉为持节平西大将军瓜州刺史泰品县开国伯嘉死子坚立坚死子伯雅立唐武德二年伯雅死子文泰嗣贞观十四年称疾不朝太宗命吏部尚书侯君集征之泰死子智盛嗣立君集遂拔其城置安西都护府。
    焉耆国隋大业中其王姓龙名突骑支唐贞观十四年安西都护郭孝恪发兵击之虏突骑支献於雒阳太宗赦其罪留於京师其国乃立薛婆阿那支号为瞎于阿史那社尔之讨龟兹也。阿那支率兵龟兹共御大军社尔擒而斩之立龙婆伽利为王即突骑支弟也。永徽三年龙婆伽利死其国人请立前王突骑支为王高宗许之加授右武卫将军令还本蕃开元七年其王龙赖突薨以其焉吐拂延袭位。
    波斯国其王初嗣位便密选诸子才堪承统者名字封而藏之王死後大臣与王之群子共发封而视之奉所书名为王唐贞观二十一年其王伊嗣俟龙朔元年其国王卑路斯并遣使朝贡高宗列其地疾陵城为波斯都督府授卑路斯为都督。
    大食国隋大业中其王名敢蜜莫末腻自云：有国已四十四年历三主矣。一说隋开皇中大食族中有孤列种代为酋长孤列有二姓一号盆尼奚深一号盆尼末换後有摩诃末者勇彳建多智众立之为王摩诃末後十四代至末换杀其兄为部人所杀遂求得奚深种阿蒲罗拔立之阿蒲罗拔卒立其弟阿蒲恭拂恭拂卒子迷地立迷地卒子牟栖立牟栖卒弟论立是岁贞观二年也。
    石国唐显庆三年列其地为大宛府以其王敢吐屯摄舍提於屈昭穆为都督开元初封其王莫贺咄吐屯为石国王九年其王曰：伊吐屯屈勒天宝五载封其王子那偈车鼻施为怀化王。
    吐火罗国唐永徽三年列其地为月氐府以其叶护阿史那乌湿波为都督开元七年其叶护曰：支汗那十七年册其首领骨咄禄顿达度为叶护天宝八载其叶护失里忙伽罗并遣使朝贺。
    康国本康居之苗裔唐武德七年其王曰：屈术支显庆三年其王曰：拂呼是年高宗列其地为康居府以拂呼为都督万岁通天元年则天封其大首领笃婆钵提为王钵提寻卒。又册立其子泥湿师师为王泥湿师师卒册立其子突昏为王开元十九年其王乌勒卒上表请封其子咄曷为曹国王许之二十七年乌勒卒遣使册咄曷袭其父位。
    史国唐显庆三年列其所治为亻去沙州以其王昭武失阿曷为刺史开元十五年其王曰：阿忽必多延屯二十七年卒册立其子阿忽钵为王二十九年其王斯谨提立。
    ●卷九百六十七
    ○外臣部　继袭第二
    西北吐谷浑本鲜卑徒河涉归之子涉归晋时封昌黎公死子。若落化统部落而庶长吐谷浑西附阴山吐谷浑死长子吐延嗣吐延性酷刻暴为昂城羌酋姜聪所刺剑犹在体呼子叶延语其大将绝拔渥曰：吾气绝棺敛讫便速去保白兰白兰地既险远。又土俗懦弱易控御叶延小付汝汝竭股肱之力以辅之传子得立吾无恨矣。抽剑而死叶延立乃以王父字为氏亦以为国号叶延死子碎奚立性淳谨三弟专权碎奚不能制诸大将共诛之碎奚忧哀不复摄事遂立子视连为世子委之事号曰：莫贺郎华言父也。视连立十五年死弟视罴立视罴死子树雒千并幼弟乌纥提立乌纥提死树雒千立自号车骑将军是岁晋义熙初也。树雒千死弟阿豺立自号骠骑将军沙州刺史宋少帝封为浇河公阿豺临死召诸子弟告之曰：先公车骑舍其子以大业属吾吾岂敢忘先公之举而私於纬代其以慕贵继事阿豺有子二十人。又谓之曰：汝等各奉吾一只箭将玩之地下俄而命母弟慕利延曰：汝取一只箭折之慕延折之。又曰：汝取十九只箭折之慕延不能折阿豺曰：汝曹知乎！单者易折众则难摧戮力一心然後社稷可固言终而死宋文帝。又授慕贵为陇西公後魏大武遣使册拜慕贵为大将军西秦王大延二年慕贵死弟慕利延立改封西平王慕利延死树雒子拾寅立始邑於伏罗川後拜为西平王太和五年拾寅死子易侯立易侯死子伏连筹立封为吐谷浑王伏连筹死子夸吕立始自号为可汗居伏俟城夸吕在位百年馀卒子世伏嗣世伏为国人所杀立其弟伏允为主为隋所击客于党项大业末天下乱伏允复其故地唐贞观九年诏特进李靖讨破之伏允自缢而死国人乃立其嫡子大宁王顺为可汗称臣内附太宗封顺为西平郡王仍授<走出>胡吕乌甘豆可汗顺立未几为臣下所杀其子燕王诺曷钵嗣立封为河源郡王仍授乌地也。拔勒豆可汗其後吐谷浑为吐蕃所得诺曷钵徙其部众于灵州之地置安乐州以诺曷钵为刺史垂拱四年卒子忠嗣忠卒子宣赵嗣圣历三年袭父乌地也。拔勒豆可汗宣赵卒子曦告嗣曦告卒子兆嗣及吐蕃陷安乐州其部众。又东徙散在朔方河东之境贞元十四年以朔方军节度副使慕容复为袭长乐州都督青海国王乌地也。拔勒豆可汗未几卒其封遂绝唐末有首领赫连铎拓拔思泰後唐有白承福念公山薛粪堆各有部族。
    北狄モ奴秦始皇时单于曰：头曼有太子名曰：冒顿代为单于汉文帝时冒顿死子稽粥立号曰：老上单于後四年老上单于死子军臣单于立元朔中军臣单于死其地左谷蠡王伊犀斜自立为单于攻败军臣单于大子於单於单亡降汉汉封於单为陟安侯伊犀斜单于立十三年死子乌维立为单于是岁元鼎三年也。乌维单于立十岁死子詹师庐立年少号为儿单于是岁元封六年也。儿单于立三岁而死子少モ奴乃立其季父乌维单于弟右贤王句黎湖为单于是岁太初三年也。其冬病死其弟左大将都督。且侯立为单于。且侯单于立五年死长子左贤王立为狐鹿姑单于是岁太始元年也。初。且侯两子长为右贤王次为左大将病。且死言立右贤王右贤王未至贵人以为有病更立左大将为单于右贤王闻之不敢进左大将使人召右贤王而让位焉右贤王辞以病左大将不听谓曰：即不幸死传之与我右贤王许之遂立为狐鹿姑单于狐鹿姑单于立以左大将为右贤王数年病死其子先贤禅不得代更以为日逐王日逐王者贱于右贤王单于自以其子为右贤王狐鹿姑单于有异母弟为左大都督贤国人乡之母阏氏恐单于不立子而立左大都尉也。乃私使杀之左大都尉同母兄怨遂不肯复会单于庭。又单于病。且死谓诸贵人我子少不能治国立弟左谷蠡王及单于死卫律等与颛渠阏氏谋匿单于死诈矫单于令与贵人歃盟更立子左谷蠡王为衍单于是岁始元二年也。衍单于立十七年死弟左贤王立为虚问权渠单于是岁地节三年也。虚问权渠单于立九年死颛渠阏氏与其弟右大。且渠都隆奇谋立右贤王屠耆堂为握衍朐单于握衍朐立二岁暴虐杀伐国中不附其明年姑夕劬王与乌禅幕及左地贵人共立稽侯犭册为呼韩邪单于发左地兵四五万人西击握衍朐单于兵败自杀呼韩邪立二十八年建始二年死呼韩邪嬖左伊秩訾兄呼衍王女二人长女颛生二子曰：且莫车次曰：囊知牙斯少女为大阏氏生四子长曰：雕陶莫皋次曰：且糜胥皆长於。且莫车二人皆小於囊知牙斯颛渠阏氏贵。且莫车爱呼韩邪病。且死欲立。且莫车其母颛渠阏氏曰：モ奴乱十馀年不绝如赖蒙汉力故得复安今平定未久人民创艾战斗。且莫车年少百姓未附恐复危国我与大阏氏一家共子不如立雕陶莫皋大阏氏曰：且莫车虽少大臣共持国事今舍贵立贱後世必乱单于卒从颛渠阏氏计立雕陶莫皋约令传国与弟呼韩邪死雕陶莫皋立为复株。若单于复株立十岁鸿嘉元年死弟。且縻胥立为搜谐。若单于以。且莫车为左贤王搜谐立八年元延二年死弟。且莫车立为车牙。若单于车牙立四岁绥和元年死弟囊知牙斯立为乌珠留。若单于乌珠留立二十一岁王莽建国五年死モ奴用事大臣右骨都侯须卜当即王昭君女伊墨居次云：之婿也。云：尝欲与中国和亲。又素与粟置支侯咸厚善见咸前後为莽所拜故遂越舆而立咸为乌累。若单于乌累单于咸立以弟舆为左谷蠡王乌累。若单于立五岁天凤五年死弟左贤王舆立为呼都而尸道皋。若单于後汉建武二十二年单于舆死子左贤王乌达侯立为单于後死弟左贤王蒲奴立为单于。
    南モ奴醯落尸逐单于比者呼韩邪单于之孙乌珠留。若单于之子自呼韩邪後诸子以次立至比季父单于舆时比为右日逐王部领南边及乌桓後汉建武二十二年单于舆死比密遣人郭衡奉モ奴地二十三年诣西河太守求内附二十四年春八部大人共议立比为呼韩邪单于以其大父尝依汉得安故欲袭其号单于比立九年薨弟左贤王莫立是为丘浮尤单于莫中元元年立一年薨弟汗立是为伊伐於虑单于汗中元二年立二年薨单于比之子立是为醯僮尸逐侯单于永平二年立四年薨单于莫子苏立是为丘除车林单于数日薨单于之弟长立为湖邪尸逐侯单于长永平六年立二十二年薨单于汗之子宣立是为伊屠於闾单于宣元和二年薨单于长之弟屯屠何立是为休兰尸逐侯单于屯屠何章和二年立六年薨单于宣弟安国立安国初为左贤王无称誉是以中国尽敬左谷蠡王师子而不附安国立二年为舅骨都侯喜为等所杀立单于之子师子是为亭独尸逐侯单于师子永元六年立四年薨单于长之子擅立是为万民尸逐单于擅永元十年立二十七年薨弟牧立是为乌稽侯尸逐单于扌友延光三年立四年薨弟休利立是为去特。若尸逐就单于休利永建三年立十三年为中郎将陈龟逼迫之自杀时呼兰。若尸逐就单于兜楼储先在京师汉安二年立之遣行中郎将持节护送单于归南庭兜楼储立五年薨伊陵尸逐就单于居车儿建和元年立二十五年薨子某立是为屠特。若尸逐就单于某熹平元年立六年薨子呼徵立呼徵光和元年立二年中郎将张与单于不相能擅斩之更立右贤王羌渠为单于羌渠光和元年立十年为国人所杀子右贤王於扶罗立是为持至尸逐侯单于於扶罗中平五年立七年死弟呼厨泉立建安二十一年来朝魏太祖因留於邺遣右贤王去卑归监其国。
    乌桓後汉灵帝初辽西有邱力居者众五千馀落自称王献帝初平中丘力居死子楼班年小从子蹋顿有武略代立总摄三王部众皆从其号令其後上谷王难楼辽东峭王苏仆延率其部众奉楼班为单于鲜卑後汉建武末封大人於仇贲为玉蒲头为侯永初中赐大人燕荔阳王印绶不详其子孙继袭至桓帝时有檀石槐者勇健有智略部落推为大人东西部大人皆归焉光和中檀石槐死子和连代立灵帝末年数为寇钞攻北地北地庶人善弩射中和连和连即死其子骞曼年小兄子魁头既立後骞曼长大与魁头争国众遂离散魁头死弟步度根代立後为大人轲比能所杀魏文帝封轲比能为附义王比能死立其弟素利弥加为归义王大和二年素利死子小以弟成律归为王代摄其众北突厥者モ奴之别种後魏时号土门部落魏末有伊利可汗伊利卒弟阿逸可汗立阿逸病。且卒舍其子摄图立其弟俟斤是为木杆可汗在位二十年卒复舍其子事逻便而立其弟是为他钵可汗他钵以摄图为尔伏可汗统其东面。又以其弟褥但可汗子为{山少}难可汗居西方他钵在位十年病。且卒谓其子罗曰：吾闻亲莫过父子吾兄不亲其子委位与我我死汝当避大逻便也。及他钵卒国中将立大逻便以其母贱众不服逻母贵突厥素重之摄图最後至谓国中曰：若立逻者我当率兄弟以事之如立大逻便我必守境利刃长矛以相待矣。摄图长而。且雄国人皆惮莫敢拒者竟立逻为嗣大逻便不得立心不服逻每遣人詈辱之逻不能制因以国让摄图国中相与议曰：四可汗之子摄图最贤因迎立之号伊利俱卢设始波莫荷可汗一号沙钵略治都斤山逻降居独雒水称第二可汗隋开皇中卒摄图以其子雍虞闾性忄耍遣令立其弟叶护处罗侯雍虞闾遣使迎处罗侯将立之处罗侯曰：我突厥自木杆可汗以来多以弟代兄以庶夺嫡失先祖之法不相敬畏汝当嗣位我不惮拜汝也。雍虞闾。又遣使谓处罗侯曰：叔与我父共根连体我是枝叶宁有我作王令根本反同枝叶令叔父之尊下我卑稚。又亡父之命其可废乎！愿叔勿疑相让者五六处罗侯竟立是为叶护可汗以雍虞闾为叶护遣使上表言状隋高祖赐之鼓吹幡旗後处罗侯西征阿波中流矢而卒其众奉雍虞闾为主是为颉伽施多那都蓝可汗都蓝开皇末为麾下所杀是时沙钵略子染千号突利可汗尚义成公主拜染千为意利尔豆启民可汗华言意智健也。於朔方筑大利城以居之大业十年启民朝於东都是岁疾终炀帝为之废朝三日立其子咄吉世是为始毕可汗唐武德二年卒其子什钵以年幼不堪嗣位立为泥{山少}设使居东偏直幽州之北立其弟俟利勿设是为处罗可汗尚义成公主三年处罗死义成公主以其子奥射设鬼弱废不立之遂立处罗之弟咄是为颉利可汗颉利以始毕之子什钵为突利可汗颉利贞观四年寇边为行军副总管张宝相所擒送於京师突利来奔乃封为北平王拜顺州都督遣帅部众还蕃五年徵入朝至并州道病卒子贺逻鹘嗣。
    西突厥者木杆可汗之子大逻便也。与沙钵略有隙因分为二大逻便为处罗侯所执其国立鞅素特勒之子是为泥利可汗泥利卒子达漫立号泥撅处罗可汗隋大业中从炀帝征高丽赐号为曷萨那可汗唐武德中来奔为北突厥使人所杀初萨那之朝隋也。国人立萨那之叔父曰：射匮可汗射匮卒弟统叶护可汗代立统叶护为其伯父所杀而自立是为莫贺咄侯突屈利俟毗可汗俟毗先分统突厥种类为小可汗及此自称大可汗国人不附弩失毕部共推泥孰莫贺设为可汗泥孰不从时统叶护之子力特勒亡在康居遂迎立之是为乙毗沙钵逻肆叶护可汗泥孰遂焉耆肆叶护卒国人迎泥孰於焉耆而立之是为咄陆可汗泥孰卒其弟同娥设立是为沙钵罗利失可汗利失为其统吐屯所袭国人欲立谷设为乙毗咄陆可汗利失奔钅发汗而死弩失毕部落酋帅迎其弟伽那之子薄布特勒立之是为乙毗沙钵逻叶护可汗唐贞观十五年咄陆可汗为部下所废遣使诣阙请立可汗太宗遣使赍{尔土}书立莫贺乙毗可汗之子是为乙毗射匮可汗寻为叶护阿史那贺鲁所并显庆二年既平贺鲁三年诏置昆陵池二都督府乃册阿史那弥射为兴昔可汗兼昆陵都护阿史那步真为继往绝可汗兼池都护乾封二年二可汗既死馀众附于吐蕃调露元年以碎叶龟兹于阗疏勒为四镇垂拱元年以步真子左玉钤卫将军阿史元庆袭其父兴昔亡可汗二年以弥射子右玉钤卫将军阿史那斛瑟罗袭父继往绝可汗圣历中突骑施首领け禄州都督乌质勒移衙於碎叶则天授以瑶池都督神龙中乌质勒死子婆葛代立仍封金河郡王俄为默啜所杀其部将苏禄鸠聚众至二十万自立为可汗开元十三年诏册苏禄为忠顺可汗二十六年为莫贺咄达于所杀其别部都摩友立苏禄之子吐火仙为可汗二十九年以斛瑟罗之孙怀道之子昕为可汗遣之天宝元年昕至碎叶西南俱兰城为莫贺咄所杀诏立其酋长为伊地米里骨咄禄毗伽可汗十三年。又别册黑姓种伊罗密施为骨咄禄毗伽突骑施可汗自至德年後部落衰弱分为二部各立可汗旋。又篡夺因而分散铁勒木モ奴别种隋初属西突厥大业中部人共推契哥楞为易胡贞莫贺可汗。又以薛延ヌ乙失钵为也。小可汗其後西突厥射匮可汗强盛延ヌ契二部并去可汗之号以臣之唐贞观二年乙失钵之孙夷男帅其属攻颉利可汗大破之颉利北诸姓多叛颉利归于夷男共推为主太宗拜夷男为贞珠毗伽可汗夷男卒少子肆叶护袭位是为颉利俱利薛婆多弥可汗其下不附太宗使江夏王道宗讨平之列为州县其後薛延ヌ西道之众共推夷男子咄摩支为伊特勿失可汗二十二年契回纥等十馀部落归国太宗因其土地置为州府拜其酋长为都督刺史。
    回纥本モ奴之裔唐初有时健候斤死子菩萨部落以为贤而立之贞观二十年太宗以其部为瀚海府拜其俟利发吐迷度为都督时吐迷度已自称可汗二十二年吐迷度为其侄乌纥所杀其子婆闰立显庆中累加左卫大将军兼瀚海都督龙朔中婆闰死侄比粟毒主领回纥永隆中独解支证圣中伏帝匐开元中承宗伏帝难皆继为酋长皆受都督号以统蕃州天宝初其酋长叶护颉利吐发遣使入朝封奉义王三载击破扌友悉密自称骨咄禄毗伽阙可汗五载。又遣使入朝因册为怀仁可汗六载卒子磨延啜立国人号为葛勒可汗乾元三年葛勒卒长子叶护先被杀乃立其少子移地健是为登里可汗宝应二年册为登里颉咄登密施舍俱录英义建功毗伽可汗大历十四年为其相顿莫贺所杀顿莫贺自立号为合骨咄禄毗伽可汗贞元四年册为天亲可汗五年改纥为鹘从其请也。是年天亲可汗卒子多逻斯立国人谓之判官持勒诏册为登里逻波密施俱录忠贞毗伽可汗六年四月忠贞可汗为其次相所杀立其子阿啜为可汗七年诏册为奉诚可汗十年奉诚可汗卒无子国人立其相骨咄禄将军诏册为滕里逻羽禄没密施合胡禄骨咄毗伽怀信可汗骨咄禄将军本姓跌少孤为回鹘大首领所养奉诚既无嗣国人因奉为主永贞元年怀信可汗卒诏册其王为爱登里逻泊德没施俱录毗伽可汗六年卒七年诏册其王为君登里逻骨德密施合毗伽可汗十一年卒诏册其王为爱登里逻泪没密施合毗伽保义可汗长庆元年卒诏册其王为君登里逻羽录密施合勾主禄毗伽可汗三年卒其从父弟曷萨可汗立诏册为君登里逻汨没密施合毗伽可汗太和六年为其下所杀其从子胡特勒立诏册为可汗开成四年自杀国人立勿笃公为Χ飒可汗会昌初其国为黠戛斯所侵馀众奔吐蕃处州之地後唐同光二年其国权知可汗仁美遣使贡方物庄宗册仁美为英义可汗其年仁美卒其弟狄银立同光四年狄银卒阿咄欲立并遣使朝贡天成三年其国权知可汗仁裕遣使入贡明宗册仁裕为顺化可汗晋天福四年册为奉化可汗。
    契丹其君长姓大贺氏唐贞观二十二年蕃长窟哥内属授松漠都督封无极县男赐姓李氏其曾孙苦莫离则天时封归顺郡王万岁通天中窟哥之裔李尽忠为松漠都督尽忠死开元三年封其从父弟失活为松漠郡王六年失活死从父弟娑固代统其众遣使册立仍令袭其兄官爵娑固为其下所杀立其从父弟郁于为主玄宗乃令册立郁于令袭娑固官爵十一年郁于死弟吐于代统其众袭兄官爵吐于与大臣可突于相猜来奔可突于立尽忠弟固为王改封广德郡王十八年可突于杀固降于突厥二十三年契丹衙官李过折杀可突于传首东都诏封过折为北平郡王其年过折为可突于馀党泥礼所杀会昌二年新立王名屈戍咸通末其王曰：习尔之光启中其王曰：钦德有别部酋长阿保机自称国王後唐天末僭称皇帝天成元年阿保机卒伪谥曰：大圣皇帝保机凡三子长曰：人皇王突欲即东丹王也。次曰：元帅太子即德光也。幼曰：安端少君其母述律氏令德光权王牙帐令安端少君往渤海国代突欲将立为嗣而德光素为部族所伏。又其母亦尝锺爱故因而立之汉高祖即位初德光卒东丹王突欲子兀欲立为天授皇帝周太祖广顺元年九月伟王子太宁王与燕王耶律述轧杀兀欲并其妻於帐下时德光子述律王子讨太宁之乱诸部首领共推为国主伪号天顺皇帝。
    奚本モ奴之别种唐贞观末酋长可度者内属太宗置饶乐府以可度者为都督封楼烦县公赐姓李氏开元三年封其首领李大为饶乐郡王八年大率兵救契丹战死其弟鲁苏嗣立十年诏令袭其兄官爵十四年改封奉诚王十八年为契丹衙官可突于所胁走投榆关二十年酋长李诗以其部落五千帐来降封诗为归义王充归义州都督天宝五载。又封其王娑固为昭信王仍授饶乐府都督元和元年其王梅落来朝二年以奚首领索低为檀蓟两州游奕兵马使天初首领曰：去诸去诸卒子扫刺代立後唐庄宗破幽州赐扫刺姓名李绍威天成四年卒子素姑代立清泰三年其首领达刺干遣通事介老奏其王素姑谋叛欲附契丹已处置讫见权知部落黑水汉武帝三年其部酋长突地稽遣使朝贡以其部置燕州拜突地稽为总管贞观初有功赐姓李氏封耆国公突地稽卒子谨行嗣封燕国公。
    渤海唐圣历中高丽别种大祚荣自立为振国王先天二年册拜渤海郡王仍以其所统为忽汗州加授忽汗州都督开元七年祚荣卒玄宗遣使册立其嫡子桂娄郡王大武艺袭父为左骁卫大将军渤海王忽汗州都督九姓燕然都督二十五年武艺病死其子钦茂嗣立诏袭其父官爵宝应元年进封国王钦茂卒其子嵩嗣贞元十一年二月令内常侍殷志瞻将册书册为渤海王忽汗州都督元和四年嵩卒子元瑜嗣元瑜卒弟言义权知国务八年正月封言义为国王十三年遣使告哀诏以知国务大仁秀为国王太和五年仁秀卒以权知国务大彝震为国王梁开平元年其王曰：大讠巽。
    ●卷九百六十八
    ○外臣部　朝贡第一
    周制九州之外谓之蕃国世壹见各以其所贵宝为贽盖古之圣王文德光被乃有占风望气浮琛没羽而至者繇汉以来济以威信命单车以通绝域置都护以总北道繇是鱼龙雀马之殊玩犀甲珠翠之名宝宝火毳之异品夷歌巴舞之奇技莫不充於内府而陈於外庭矣。魏晋之後或朝或绝策书所记昭然可见。若乃殊邻绝壤蹈德咏仁奉国琛宾于宰旅先王所以赐异姓之国分伯叔之邦时庸展亲谨其述职唯服食器用之是供也。至於给耳目之华侈违生物之性习必斥之而不御却之而不受虑嗜好之无极惧德志之或丧美哉！旅獒之篇召公之训详矣。要荒之外羁縻不绝织皮昆仑大禹以之即叙越裳重译姬文形於德让亦以其忽略无常非上威服而来其贡物故肃慎之不贡苦矢亦尝致诘焉。
    夏后即位七年于夷来宾。
    少康即位三年方夷来宾。
    周武王克商西旅献獒太保作旅獒以诫王自是通道九夷百蛮使各以其方贿来贡使无忘职业，於是肃慎贡苦矢石弩长尺有咫。
    后芒即位三年九夷来御。
    周公居摄六年制礼作乐天下和平交之南有越裳国以三象重译而献白雉曰：道路悠远山川阻深音使不通故重译而朝成王以归周公，公曰：德不加焉则君子不飨其质化不施焉则君子不臣其人吾何以获此赐也。其使请曰：吾受命吾国之黄曰：久矣。天之无烈风雷雨意者中国有圣人乎！则盍往朝之周公乃归之於王称先王之神致以荐於宗庙周德既衰，於是稍绝。
    成王既伐东夷肃慎来朝。
    宣王时追貊之国来贡故韩奕之。《诗》曰：献其豺皮赤豹黄罴。
    汉文帝元年使陆贾赐南粤王佗书贾至南粤佗恐乃顿首谢愿奉明诏长为藩臣奉职贡谨北面因使者献白璧一双翠鸟千犀角十紫贝五百桂蠹一器生翠四十双孔雀二双昧死再拜以闻皇帝陛下武帝始遣使至安息国其国因发使随汉使者来观汉地以大鸟卵及犁干眩人献於汉天子大说。又帝令张骞使乌孙骞既致赐谕指曰：乌孙能东居故地则汉遣公主为夫人结为昆弟共拒匈奴不足破也。乌孙远汉未知其大小。又近匈奴服属日久其大臣皆不欲徙昆莫年老国分不能专制乃发使送骞因献马数十匹报谢其使见汉人众富後归其国其国後乃益重汉。
    元狩二年南越献驯象能言鸟。
    天汉元年正月匈奴归汉使者使使来献。
</div>
    <div class="pagination">
<a href="册府元龟_page703.html">上一页</a><span>...</span><a href="册府元龟_page699.html">699</a><a href="册府元龟_page700.html">700</a><a href="册府元龟_page701.html">701</a><a href="册府元龟_page702.html">702</a><a href="册府元龟_page703.html">703</a><span class="current-page">704</span><a href="册府元龟_page705.html">705</a><a href="册府元龟_page706.html">706</a><a href="册府元龟_page707.html">707</a><a href="册府元龟_page708.html">708</a><a href="册府元龟_page709.html">709</a><span>...</span><a href="册府元龟_page705.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
