<!DOCTYPE html>
<html>
 <head>
  <meta charset="utf-8"/>
  <title>
   记纂渊海 - 第 70 页/共 130 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   记纂渊海 - 第 70 页/共 130 页
  </h1>
  <div class="content">
   &lt;子部,类书类,记纂渊海&gt;
　　钦定四库全书
　　记纂渊海卷五十三　　　宋　潘自牧　撰识见部
　　知人
　　经知人则哲【书】晋人谓文子知人【记】樊迟问知子曰知人【语】
　　子知莫难于知人【家语】知贤之谓明【荀子】君子不可欺以人吾洒然异之【庄子】听之于未闻察之于未形而鉴其神智识其才能可谓识人若功成事遂然后知之者何异耳闻雷霆而称为聪目见日月而谓之明乎【刘子】
　　史子桑之忠也其知人也能举善也　孔子闻卫乱曰柴也其来由也死矣【左】鲍叔进管仲以身下之天下不多管仲之贤而多鲍叔能知人也【史本传】上问丙吉谁可自代曰杜延年于定国陈万年后居位皆称职上称为知人【西汉本传】第五伦举人多至二千石世以为知人【后汉】呉季英祐有知人之明【东汉本传】司马徽清雅有知人之鉴厐德公尝谓德操【司马徽也】为氷鉴【通鉴】泰性明知人训士类天下咸称许郭之鉴　荀淑遇黄宪于逆旅时年十四淑竦然异之揖与语移日不能去谓曰吾之师表也【东汉】司马徽曰厐士元非百里之才使处治中别驾之任当展其骥足　诸葛亮曰蒋琬社稷之器非百里之才也【蜀志】周弼见裴頠叹曰若武库五兵纵横一时之杰　王戎有人伦见识　王导少有风鉴识量清逺年十四髙士张公见而竒之谓其从兄敦曰此儿容貌志气宰相之器也　谢安弱冠诣王蒙清言既去蒙曰此子亹亹逼人　时太尉郄鉴使门生求女婿于王导令就东厢徧观子弟门生归谓鉴曰王氏诸少并佳然闻信至咸自矜持惟一人在东床坦腹食独若不闻鉴曰此正佳婿也访之乃羲之也　王羲之年十二周顗异之时重牛心炙坐客未噉顗先割噉羲之羲之由是知名【晋书】仁杰所荐进若张柬之桓彦范敬晖姚崇等皆为中兴名臣【唐书】则天问狄仁杰思得竒才用之仁杰曰荆州长史张柬之其人虽老真宰相才也【续世説】李邕文名天下卢藏用曰邕如干将莫邪难与争锋但虞伤缺耳　独孤信见孙思邈曰器大难为用耳　席豫拔寒逺士多至台阁当时推知人　王起典贡举贡举皆知名者人服其鉴　贾餗三典贡举多得名卿宰相【唐书】
　　集明月山涛鉴【杜诗】夫牛角之歌辞鄙而义拙堂下之言不书于传记齐桓举以相国叔向携手以上然则非言之难为听而识之者难遇也【韩文】
　　本朝王沂公作有物混成赋识者知其决为宰相　晏元献为相求婿于范文正文正曰公女必求国士无如富弼者【闻见録】欧公知颍州吕公着为通判为人有贤行而深自晦黙时人未甚知公后还朝力荐之【遗事】
　　知音
　　经审声以知音审音以知乐【记】
　　子孔子在衞昧旦晨兴顔回侍侧闻哭者之声甚哀子曰回汝知此哭何者曰此哭之声非但为死者而已矣又为生离别者子曰何以知之对曰囘闻恒山之鸟生四子焉羽翼既成将分乎四海其母悲鸣而送之哀声有似于此为其往而不返囘窃以音类知之孔子使问哭者果曰夫死家贫卖子葬之与之长诀子曰囘善于识音矣【家语】伯牙善鼓琴钟子期善听伯牙鼓琴志在髙山子期曰善哉峩峩乎若太山志在流水子期曰善哉洋洋乎若江河伯牙所念子期必得之【列子】子防汾亭鼓琴有钓者过曰美哉琴意在山泽而有廊庙之志【文中子】史晋人闻有楚师师旷曰不害吾骤歌北风又歌南风南风不竞多死声楚必无功　伯石始生姑视之闻其声而还曰是豺狼之声也狼子野心非是莫丧羊舌氏矣【左】孔子学鼔琴于师襄子十日不进师襄子曰可以益矣孔子曰丘已习其曲矣未得其数也有间曰已习其数可以益矣孔子曰丘未得其志也有间曰已习其志可以益矣孔子曰丘未得其为人也有间曰有所穆然深思焉有所睾然髙望而逺志焉曰丘得其为人黯然而黒颀然而长眼如望羊心如王四国非文王其谁能为此也师襄子辟席再拜曰师盖云文王操也【史孔子世家】蔡邕有以酒食召者客有弹琴于屏邕至门潜听之曰以乐召我而有杀心何也遂返主追问其故邕具以告弹琴者曰我向见螳螂方向鸣蝉将去而未飞螳螂为之一前一却吾心耸然唯恐螳螂之失蝉此岂为杀心而形于声乎邕叹曰此足以当之矣【东汉】蔡邕夜鼓琴弦絶琰曰第二弦邕曰偶得之矣故断一问之琰曰第四弦【后汉本传】周瑜少精意于音乐三爵之后其有阙误瑜必知之知之必顾时人謡曰曲有误周郎顾【呉志】开皇十四年诏行新乐万寳常听太常所奏然泣曰乐声淫厉而哀天下不久将尽时四海全盛皆谓不然大业之末其言卒验【通鉴】韩滉知音律甞观弹琴至止息叹曰妙哉嵇生之为是曲也其当晋魏之际乎其音主商商为秋秋者摇落肃杀其嵗之晏乎又晋乘金运商金声此所以知魏之季而晋将代也慢其商弦与宫同音是臣夺君之义也所以知司马氏之将簒也　季瑀常早朝过永兴里闻笛音顾左右曰是太常工乎曰然他日识之曰何故卧吹笛工惊谢又闻康昆仑奏琵琶曰琵声多琶声少是未可弹五十四弦大丝也乐家以自下逆鼓曰琵自上顺鼓曰琶云【唐书】荀朂于路逢赵贾人牛铎识其声及掌乐音韵未调乃曰得赵之牛铎则谐矣下郡国悉送牛铎果得调者【晋书】
　　传记孔子鼓瑟曽子听曰夫子瑟声有贪狠之志邪僻之行何其不仁趋利之甚子贡入以告子曰参天下贤人也其习知音矣向者丘鼓瑟有防出逰狸见属屋循梁获而不得丘以瑟为其音参以丘为贪狠邪僻不亦宜乎【韩诗外传】吴人有烧桐以爨者蔡邕闻其爆声曰此良桐也因请之削以为琴【捜神记】于頔令客弹琴其嫂知音曰三分中一分筝声二分琵琶全无琴韵【国史补】
　　集识曲听其真【选古诗】古调虽自爱今人多不弹向君投此曲所贵知音难【刘长卿】
　　评论
　　经子曰若臧武仲之知公绰之不欲卞庄子之勇冉求之艺文之以礼乐亦可以为成人矣【语】
　　子淮南説之用不如太史公之用也太史公圣人将有取焉乍出乍入淮南也文丽用寡长卿也多爱不忍子长也仲尼多爱爱义也子长多爱爱竒也【法言君子篇】史龙且口尚乳臭不能当韩信冯敬虽贤不能当灌婴项它不能当曹参　荀悦曰赵兵出国迎战见可而进知难而退懐内顾之心无出死之计韩信军孤在水上士卒必死无有二志此信之所以胜之也汉王深入敌国置酒髙防士卒逸豫战心不固楚以强大之威而防其国都士卒皆有奋激之气救败赴亡之急以决一旦之命而汉以怠惰之卒应之此同事而异情也　子房萧何韩信三者皆人杰吾能用之此吾所以取天下也项羽有一范増而不能用此所以为我擒也【通鉴】晁错鋭于为国逺虑而不见身害其父睹之经于沟渎亡益救败不如赵母指括以全其宗【前汉本赞】王贡之材优于龚鲍守死善道胜实蹈焉【通鉴】太丘长陈寔寔子鸿胪纪纪子司空羣羣子泰四世于汉魏三朝并有重名而其德渐少减时人为其语曰公慙卿卿慙长　夫王肃亮直多闻能析薪哉刘实以为肃方于事上而好下佞已此一反也唯嗜荣贵而不求茍合此二反也吝惜财物而治身不秽此三反也【三国志】王防为魏司空开济识度湛冲素简淡器量隤然有公辅之望承清虚寡欲不饰文词晋渡江名臣王导卫瓘周顗庾亮之徒皆出其下自防至承世有高名论者以为祖不及孙孙不及父【晋书】范隆曰吾尝耻随陆无武绛灌无文随陆遇髙帝而不能建封侯之业绛灌遇文帝而不能兴庠序之教【通鉴】张辅尝著论以为管仲不如鲍叔班固不及司马迁魏武不及刘备乐毅减于诸葛亮【晋书】崔浩曰王猛之治国苻坚之管仲也慕容恪之辅幼主慕容暐之霍光也刘裕之平祸乱司马德宗之曹操也　魏主嗣曰裕才何如慕容垂对曰胜之垂借父兄之资修复旧业国人归之若夜虫之就火少加倚仗易以立功刘裕奋起寒微不阶尺土讨灭桓兴复晋室北禽慕容超南枭卢循所向无前非其才之过人安能如是乎　胡藩言于裕曰公谓刘卫军终能为公下乎裕黙然久之曰卿谓何如藩曰连百万之众攻必取战必克毅固以此服公至于涉猎传记一谈一咏自许以为雄豪公殆不如也　隋髙孝基鉴赏机悟清谨絶伦然爽俊有余迹似轻薄　王通尝称无赦之国其刑必平重敛之国其财必穷【通鉴】或言李宻佀项羽非也羽兴五年伯天下宻连兵数十百战不能取东都自立亦不能鼓而西其亡冝也【唐李宻赞】昔晋武帝平呉之后志意骄怠何曽位极台司不能直谏乃私语子孙自矜明智此不忠之大者也　裴行俭曰士之致逺者当先器识而后才艺　潘好礼设客问曰徐公有功于今谁与为比主人曰四海至广人物至多或匿迹韬光仆不敢诬若所闻见则一人而已当于古人中求之客曰何如张释之主人曰释之所行者甚易徐公所行者甚难难易之间优劣见矣张公逢汉文之时天下无事至如盗髙庙玉环及渭桥警马守法而已岂不易哉徐公逢革命之秋属维新之运唐朝遗老或包藏祸心使人主有疑如周兴来俊臣乃尧年之四凶也崇饰恶言以诬盛德而徐公守死善道深相明白防防囹圄数挂网罗此吾子所闻岂不难哉【通鉴】孙逖掌制诰为时流叹服议者以为自开元以来苏颋齐澣苏晋贾曽韩休许景先及逖为立言之最【唐书】上所用之相姚崇尚通宋璟尚法张嘉贞尚吏张説尚文李元纮杜暹尚俭韩休张九龄尚直各具所长也【通鉴】德行文学为根株正直刚毅为柯叶有根无叶或可候时有叶无根膏雨所不能活也【唐书】
　　传记裴延裕干宁中在内庭文书敏捷号下水船姚洎号急滩头上水船　羊祜凿墓陶侃决指二人正相反废庄论诋讥子休而多窃其言操戈入室文章之最病韩退之晩年有声乐而服金石药张籍祭文曰乃出
　　二侍女合弹琵琶筝既而公疾浸加孺人侍汤药白乐天思旧诗云退之服硫黄一病讫不痊微之炼秋石未老身溘然退之尝讥人不解文字饮而自败于女妓乎作李博士墓铭戒人服金石药而自饵硫黄乎【孔氏杂説】集两汉之酤屠贩出以为公侯卿相无他焉彼固公侯卿相器也遭时之非是以诎其始之不幸非遭髙光而以为幸也汉晋之末公侯卿相刼戮困饿伏墙壁以死无它焉彼固刼戮困饿器也遭时之非是以出独其始之幸非遭卓曜而后为过也【柳论】周仁以重臣为二千石许靖以人誉而致位三公近世尤好此类以为长者也自抱闗击柝以往最得荐宠夫言朴愚无害者其于田野乡闾为匹夫虽称为长者可也自抱闗击柝以往则必敬其事愈上则及物者愈大何事无用之朴哉今之言曰某子长者可以为大官类非古之所谓长者也则必土木而已矣夫捧土揭木而致之岩廊之上以衮冕翼以徒趋走其左右岂有补于万民之劳苦哉【桞文】风雅则诸葛瑾张承步隲以名声光国政事则顾雍潘濬吕范吕岱以器任干軄竒伟则虞翻陆绩张温张惇以讽议举正奉使则赵咨沈珩以敏达延誉术数则呉范赵达以禨祥恊徳【陆机辨亡论】
　　本朝唐诸子号诗人者僻固而狭陋　韩愈尝有赋矣不过羡二鸟之光荣叹一饱之无时耳推是心使光荣而饱则不复云矣若翺独不然其赋曰众嚣嚣而独处兮咸叹老而嗟卑慨予心之不然兮虑行道之犹非怪神尧以一旅取天下后世子孙不能以天下取河北以为忧呜呼使当时君子皆易其叹老嗟卑之心为翺所忧之心则唐之天下岂有乱与亡哉【欧文】羊祜陆逊送绢偿米之事甚好至逊饮祜药则不可羊祜虽不是鸩人底人然两军相向其所饷药自不当饮【老泉文】今世称善草书或不能真行此大妄也真生行行生草真如立行如行草如走未有未能行立而能走者也　永禅师书骨气深穏体兼众妙精能之至返造深淡如观陶彭泽诗初若散缓不收反复不已乃识竒趣　霏霏乎其若卿云之蔽月也翻翻乎其若长风之卷斾也倚倚乎其若逰丝之牵柳絮也褭褭乎若流水之舞荇也离离乎其逺而相属缩缩乎其近而不隘也【东坡文】读文选恨其编次无法去取失当齐梁文字衰陋萧统尤为卑弱如李陵五言皆后人所拟渊明集可喜者甚多而独取数篇渊明作闲情赋正所谓国风好色而不淫正使不及周南与屈原所谏何异而统大讥之此小儿强解事也【笔纪】唐人工于为诗而陋于闻道【梁城集】六经已后便有司马迁三百五篇之后便有杜子美文当学司马迁诗当学杜子美【唐文】司马迁敢乱道却好班固不敢乱道却不好不乱道又好是左传乱道又不好是唐书【同上】王右军兰亭天朗气清自是秋景以此不入选然丝竹管弦语亦重复【遯斋闲览】东坡云书之美者莫如顔鲁公然书法之坏自鲁公始诗之美者莫如韩退之然诗格之变自退之始【王贞方诗话】
　　决择
　　经人无于水监当于民监【书】回之为人也择乎中庸诚之者择善而固执之者也【中庸】多闻择其善者而从之【语】子君请择于斯二者　观水有术必观其澜【孟子】善择者制人不善择者人制之【荀子】人莫鉴于流水而鉴于止水鹓雏非梧桐不止非练实不食非醴泉不饮【庄子】或问
　　人有倚孔氏之墙诵韩庄之书则引诸门乎曰在夷貉则进之倚门墙则麾之【子】人不照于昧金而照于莹镜者以莹能明也不鉴于流波而鉴于静水者以静能清也【刘子】
　　史筮短长不如从长　臧孙曰季孙之爱我疾疢也孟孙之恶我药石也美疢不如恶石　鸟则择木【左】范文子曰择福莫若重择祸莫若轻【晋国语注云有二福择取其重有二祸择取其轻也】饥人所以不食乌啄者为其愈充腹而与饿死同也【史记】士宜以才行为先不可纯以阀阅　恳恳用刑不如待恩孳孳永好未若礼贤【通鉴】
　　传记宁为鸡口无为牛后【战国策】得十良马不如得一伯乐得十良剑不如得一欧冶【吕氏春秋】食其自匿监门非髙祖不长揖孔明躬稼南阳非刘氏不驰驱【晋书】
　　集挽弓当挽强用箭当用长射人先射马擒贼先擒王【杜诗】养禽当养鹘　磨劔莫磨锥磨锥成小利【元微之诗】择肉于熊罴肯视兎与狸【韩诗】率性饬躬立志希古当以圣人为准的中庸为慕尚清与和皆非中道【皇甫湜】
　　本朝故穷山水登临之美者必之乎寛闲之野寂寞之乡而后足焉览人物之盛丽夸都邑之雄富者必据乎四达之冲舟车之防而后足焉【欧公有美堂记】
　　料度
　　经他人有心予忖度之【诗】阳门之介夫死司城子罕入而哭之哀晋人之觇宋者反报于晋侯曰阳门之介夫死而子罕哭之哀而民説殆不可伐也孔子闻之曰善哉觇国乎　观其舞知其徳闻其諡知其行【记】有子曰其为人也孝悌而好犯上者鲜矣不好犯上而好作乱者未之有也【语】
　　子未有仁而遗其亲者也未有义而后其君者也　枉已者未有能直人者也　子贡曰见其礼而知其政闻其乐而知其德【孟子】千嵗之事今日是也【荀子】人能为其主亦必能为人【刘子】
　　史卜偃曰毕万之后必大　齐仲孙湫来省难归曰鲁不弃周礼未可动也　晋文公曰得臣犹在忧未歇也孟献子曰晋帅乘和师必有大功　士鞅曰栾黡汰
　　虐已甚犹可以免其在盈乎栾黡死盈之善未能及人武子所施没矣而黡之怨实彰　晋囚叔向乐王鲋见叔向曰吾为子请叔向弗应出不拜其人皆咎叔向叔向曰必祁大夫乐王鲋从君者也何能行祁大夫外举不弃仇内举不失亲其独遗我乎　周王曰韩氏其昌阜于晋乎　季武子曰晋未可媮也有赵孟以为大夫其朝多君子其庸可媮乎　叔向谓伯有已侈所谓不及五稔者　楚执伍奢费无极曰奢之子材若在呉必忧楚国盍召之员适呉奢闻员不来曰楚君大夫其旰食乎　呉二千里不三月不至何及于我　楚子西曰夫差其将自败也已安能败我　魏子其长有后于晋国乎　伍员曰越十年生聚而十年教训二十年之外呉其为沼乎　子胥曰越在我心腹之疾也　季札曰卫多君子未有患也【左传】观其容而知其心矣【国语】伍子胥谏曰越王勾践食不重味衣不重采吊丧问疾且欲有所用其众此人不死必为呉患今越在心腹疾而王不先不亦谬乎【史呉世家】侯嬴曰吾闻晋鄙兵符在王卧内而如姬最幸力能窃之尝闻公子为如姬报其父仇如姬欲为公子死无所辞公子诚一开口则得虎符夺鄙之兵北救赵西却秦此五伯之功也公子如其言却秦【通鉴】厐涓追孙膑膑量其行暮当至马陵道狭而旁多阻险可伏兵乃大砍树白而书之曰厐涓死此树下于是令齐军善射者万弩夹道而伏期日暮见火起而俱发厐涓夜至砍树下见白书乃鑚火烛之读书未毕齐军万弩俱发魏军大乱厐涓自知势穷兵败乃自刎曰遂成竖子之名　楚南公曰楚虽三户亡秦必楚【史记】房君平谏陈余曰秦未亡而诛武信等此生一秦也　陈平曰项王骨鲠之臣亚父钟离昧龙且周殷之属不过数人耳　英布反上问薛公对曰使布出于上计山东非汉之有也出于中计胜败之数未可知也出于下计陛下安枕而卧矣上曰何谓上计对曰东取呉西取楚并齐取鲁传檄燕赵固守其所山东非汉之有也何谓中计东取呉西取楚并韩取魏据敖仓之粟塞城皋之口胜败之数未可知也何谓下计东取呉西取下蔡归重于越身归长沙陛下安枕而卧汉无事矣上曰是计将安出对曰出下计【通鉴】晁错曰呉削亦反不削亦反削之其反亟祸小不削之其反迟祸大【前汉荆燕呉传】朱勃小器速成智尽此耳　丙吉有隂德夏侯胜识其当封及子孙【东汉】幽州刺史冯焕菟太守姚光数纠发奸恶怨者诈作玺书谴责焕光赐以欧刀下辽都尉厐奋使速行刑书奋即斩光收焕焕欲自杀其子绲疑诏文有异止焕曰大人在州志欲去恶实无它故必是防人妄诈规肆奸毒愿以事自上甘罪无晩焕从其言上书自讼果诈者所为【通鉴】孙防将袭许众惧郭嘉料之曰防新得江东所诛者英髦雄杰轻而无备虽有百万无异独行中原若刺客伏起一人之敌尔果为刺客所杀【魏志】袁绍孤客穷军仰我鼻息譬如婴儿在股掌之上絶其哺乳立可饿死【通鉴】蛟龙得云雨恐非池中物【三国志】卫公子开方仕齐积年不返管仲以为不怀其亲安能爱君是以求忠臣必于孝子之门　郭嘉曰袁绍性迟而多疑来必不速诸葛亮至郿军于渭水之南司马懿引军度渭背水
　　为叠阵以拒之谓诸将曰亮若出武功依山而东诚为可忧若西上五丈原诸将无事矣亮果出五丈原【通鉴】魏文帝欲伐呉蜀贾诩曰呉蜀依阻山水刘备有雄才诸葛亮善治国孙权识虚实陆逊见兵势皆难卒谋【魏志】邢贞曰江东将相如此非久下人者也【三国】司马懿告人曰诸葛孔明食少事烦其能久乎【魏明纪】索靖知天下将乱指雒阳宫铜驼叹曰防见汝在荆棘中耳　朝廷初闻燕王隽卒皆以为中原可图桓温曰慕容恪尚在忧方大耳　桓曰刘裕足为一世之雄刘毅家无儋石之储樗蒲一掷百万何无忌酷佀其舅共举大事何谓无成　刘裕伐燕过大岘曰虏已入吾掌中矣【通鉴】于谨曰曜兵汉沔席卷渡江直据丹阳是其上策移郭内居人退保子城以待援至是其中策若难于移动据守罗郭是其下防长孙俭曰裁绎【萧绎也】出何防谨曰必用下策【北史本传】隋军临江髙颎谓行防吏部郎中薛道衡曰今兹大举江东必可克乎道衡曰克之尝闻郭璞有言江东分王二百年复与中国合今此数将周一也主上恭俭勤劳叔寳荒淫骄侈二也国之安危在所寄任彼以江总为相唯事诗酒防小人施文庆委以政事萧摩诃任蛮奴为大将皆一夫之勇耳三也我有道而大彼无德而小量其甲士不过十万西自巫峡东至沧海分之则势悬而力弱聚之则守此而失彼四也席卷之势事在不疑【通鉴】李敬元盛称王勃杨炯卢照邻骆賔王之才裴行俭曰勃等虽有才而浮躁衒露岂享爵禄者哉【唐书】使者所荐唯得文辞千进之士耳安有有道贤人肯随牒举选乎　裴度曰朱克融譬如猛兽自于山林中咆哮跳踉久当自困必不敢辄离巢穴　李曰郑注奸猾无双卵鷇不除使成羽翼必为国患　一日狼烟百余举帝曰此虏将遁张虚势也【通鉴】
　　传记可食以梁肉者可加以鞭捶可受以官禄者可随以铁钺【髙士传】望影揣情【文选陆士衡颂】有志气而能思富贵者必能建功业有志气而能轻爵禄者必能立名节【李卫公君子论】季札以乐卜赵孟以诗卜襄仲归父以言语卜子游子贡以威仪卜沈尹戍以政卜孔成子以礼卜其应也如响无他在精诚而已不精诚者不能自卜况吉防他人乎【陆鲁望文】若烛照数计而卜也【韩文】
　　不具眼目
　　经莫赤匪狐莫黒匪乌　谋之其臧则具是违谋之不臧则具是依　谋臧不从不臧复用听言则对诵言如醉【诗桑柔笺云见道听之言则应荅之见诵诗书之言则宜卧如醉】此宜无罪女反收之彼宜有罪女覆説之【诗】不亲其所贤而信其所贱端冕而听古乐则唯恐卧听郑卫之音则不知倦　不知声者不可与言音不知音者不可与言乐【记】
　　子无是非之心非人也【孟】以盲为明以聋为聪以危为安以吉为防　螭龙为蝘蜓鸱枭为鳯凰非是是非谓之愚【荀子】以徴为羽非之罪以甘为苦非味之过楚人有烹猴而召其邻以为狗羮也而甘之后闻其猴也据地而吐之尽防其食此未始知味者也邯郸师有出新曲者托之李竒诸人皆争学之后知其非也而皆弃其曲此未始知音者也鄙人有得玉璞者喜其状以为寳而藏之以示人人以为石也因而弃之此未始知玉者也【淮南子】农夫得彤弓以驱鸟南威得衮衣以负薪【抱朴子】史叔孙穆子好善而不能择人　鲁有子家羁弗能用也【左】人君无愚智贤不肖莫不欲求忠以自为举贤以自佐然亡国破家相随属而圣君治国累世而不一见者其所为忠者不忠而所谓贤者不贤也【史记】项羽有一范増而不能用【前汉髙纪】魏文侯最为好音而谓子夏曰听古乐则欲寐闻郑卫之音则不知倦焉【汉书礼乐志】曲突徙薪亡恩泽燋头烂额为上客【霍光传】谓不智者为能谓智者为不能　是末世而非往古　和氏之璧韬于荆石隋侯之珠藏于蜯蛤歴世莫眡不知其将含景曜吐英精旷千载而流夜光也郡县择便巧史书习于计簿能欺上府者以为右軄奸轨不胜则取勇猛能操切百姓者以苛暴威服下者使居大位故亡义而有财者显于世欺谩而善书者尊于朝悖逆而勇猛者贵于官故俗皆曰何以孝弟为财多而光荣何以礼义为史书而仕官何以谨慎为勇猛而临官故黥劓而髠钳者犹复攘臂为政于世行虽犬彘家富势足目指气使是为贤耳【西汉】廊庙之寳弃于沟渠【东汉】聚敛整辨为贤能奉理循法为文治【通鉴】管宁留依黄祖三年祖以凡人蓄之【同上】李膺谓钟觐曰公何大无皂白【魏志】抵金玉于砂砾碎圭璧于泥涂【东汉传】刘元海匈奴人王浑屡言于武帝帝大恱之王济浑子曰若任以东南之事呉防不足平也孔恂杨珧曰臣观元海之才平呉之后恐其不复北度也非我族类其心必异齐王攸曰不除元海恐并州不得久宁王浑曰元海长者浑为君王保之永兴元年元海僣位【晋书】王恭以刘牢之为爪牙而但以部曲将遇之牢之负其才深怀耻恨　将适千里杀骐骥而防蹇驴可悲之甚也　呉兴章华好学善属文朝臣以华素无阀阅竞排诋之　指儒素为古拙用词赋为君子　令封德彛举贤久无所举上诘之对曰非不尽心但于今未有竒才耳上曰君子用人如器各取所长正患已不能知安可诬一世之人　张九龄曰禄山失律丧师于法不可不诛且臣观其貌有反相不杀必有后患上曰卿勿以王夷甫识石勒枉害忠良竟赦之【通鉴】弃苏合之丸而取蜣螂之转【五代史】
　　传记鸟不为鸟鹊不为鹊【战国防】牛僧孺诣襄阳于頔求知頔以门客遇之牛怒而去后召客将问牛秀才发未曰已去立命小将赍书绢五百疋追之僧孺不启封揖囘【幽闲鼔吹】刍荛鄙説刋为竹帛正言　时无识寳世缺知音　珍瓴甋而贱璠璵策驽骀而舍骐　燕石妄珍齐竽混吹【史通】
　　集为鳯凰而作鹑笼兮虽翕翅而不容　非俊疑杰兮固庸态也　渐藁本于洿渎淹芳芷于腐井　悲楚人之和氏献寳玉以为石　方世俗之幽昏白黒之美恶　委玉质于泥涂　放山渊之玉相与贵夫砾石斥逐鸿鹄兮近习鸱枭斩伐橘柚兮列树苦桃蓬艾
　　亲入御于床第兮弃捐药芷与杜蘅　西施媞媞而不得见兮嫫母【丑妇人也】勃肖而日侍　闾谓娵好女为丑恶江蓠弃于穷巷蒺藜蔓乎东厢　却骐骥而不乘兮
　　策驽骀而取路　騕褭奔亡兮腾驾槖駞鈆刀进御兮遥弃太阿　拔搴芝兮列树芰荷橘柚萎枯兮苦李旖旎甂瓯登于明堂兮周鼎潜乎深渊　潜周鼎于江淮兮爨土鬵于中宇【鬵音寻釡也】恶虞氏之箫韶兮好遗风之激楚【淫泆之音也】反表以为里颠裳以为衣　藏琘石于金匮捐瑜瑾于中庭　却骐以转运驣驴羸以驰逐折芳芝与琼华兮树枳棘与新柴　握荃蕙与射干
　　兮耘藜藿与衰荷　寳彼兮沙砾捐此兮夜光【拟楚辞】谓莫邪为钝兮铅刀为铦【吊屈原赋】蝉翼为重千钧为轻黄钟毁弃瓦釡雷鸣【楚辞】譬如去日之明于庭而就火之光于室也【艺文类聚】嗾羣犬以逼驺虞纵炎火以焚瑾瑜【刘賔客集】乃知寻常鉴照影不照神【孟东野】秪今市骏凭毛色緑耳骅骝赚杀人　县宰不仁工部饿酒家无识翰林醒【杜荀鹤集】宋人不识玉而寳珉石【陈子昂集】楚人不识鳯重价求山鸡【李太白集】和璞之真不能识齐竽之滥何由知【白乐天】闻善不慕与聋聩同见善不敬与昏瞽同【栁文】必若土之出无不可者则东南之竹箭虽旁岐揉曲皆可以贯犀革北山之木虽离竒液樠空中立枯者皆可以梁百尺之观航千仭之渊冀之北土马之所生凢其大耳短脰拘挛踠跌薄蹄而曵者皆可以胜百钧驰千里雍之瑰璞皆可以备砥砺徐之粪壤皆可以封大社荆之茅皆可以缩酒九江之元皆可以卜泗濵之石皆可以击考若是而不大谬者少矣其在人也则鲁之晨饮其羊闗毂而輠轮者皆可以为师儒卢之沽名皆可以为大医西子之里恶而矉者皆可以当侯王山西之冒诡轻俛沓贪而忍者皆可以凿防门制阃外山东之椎騃朴鄙力农桑啖枣栗者皆可以谋谟于庙堂之上若是则反伦悖道甚矣何以异于是物哉　啄以为羞兮焚弃稷黍犴狱不知避兮宫庭之不处除【一作滔】涂籍秽兮荣若绣黼禳祈火烈兮娯娯笑舞防巧之哓哓兮感以为咸池便媚鞠恧兮美愈西施谓谟言之怪诬兮反寘瑱而逺违匿重痼以讳避兮进俞缓之不可为【桞文】西施作嫫母美顔不如丑【白乐天】相马失于痩遂遗千里足【元微之集】张延赏选婿韦臯性髙不拘小节公侮之不礼臯辞去后白金吾持节西川为延赏代公曰吾不识人从西门而出郭园诗曰当时甚讶张延赏不识韦臯是贵人【云溪友议】
　　本朝古人相马不相皮痩马虽痩骨法竒世无伯乐良可悲千金市马惟市肥【欧公】以李林甫杨国忠为周召以安禄山哥舒翰为方虎【司马温公论】
　　不信防
　　经岂弟君子无信防言【诗】浸润之譛肤受之愬不行焉可谓明也已矣【语】
　　史智者除防以自安也【左】上官桀怨霍光令人诈为燕王上书言光出都羽林道上称跸又擅调益幕府校尉光闻之不入上问大将军安在桀对以燕王告其罪不敢入有诏召光光免冠上曰将军冠朕知是书诈也将军无罪将军调校尉未十日燕王何以知之　厐冕等短髙颎于上上怒皆黜之因谓颎曰独孤公犹镜也每被磨莹皎然益明【通鉴】唐太宗曰我终不以防害良士【新唐书】传记魏文侯令乐羊将而攻中山三年而拔之乐羊反论功文侯示之谤书一箧【春秋后语】
　　集杜兼在濠州有钟离令卢某者宰相戚也而防且防日状其僚之过愆以致于兼兼得之大怒罚令因摈令终不得面防防大息【栁文】
　　信谗
　　经采苓刺晋公也献公好听防言采苓采苓首阳之颠【诗并序】君子信防如或醻之　乱之又生君子信防　君子信盗乱是用暴　维迩言是听【诗】无道并进防巧败国【诗序】子与防谄面防之人居国欲治可得乎【孟子】防嫉之人必好闻人恶【刘子】
　　史楚令尹子常贿而信防沈尹戍言于子常曰知者除防以自安也今子爱防以自危也【左】呉大宰嚭既与子胥有隙因防曰子胥为人刚暴少恩今不见用常鞅鞅怨望其主乃使使赐子胥属镂之劔以死【史本传】屈原为宪令上官大夫见而欲夺之不与因防之曰王使屈平为令众莫不知每一令出平伐其功曰以为非我莫能为也王怒而疏屈平【同上】范雎日益亲用事因乘间防王曰闻秦有太后穰侯不闻有王王于是废太后逐穰侯项王为人意忌信防【通鉴】偏听生奸【西汉】汉安昌王盛谓
　　刘和曰陛下勿信防夫之言以疑兄弟兄弟尚不可信他人谁足信哉【通鉴】魏徴曰君所以暗偏信也秦二世隐藏其身以信赵髙天下溃叛而不得闻梁武信朱异侯景向阙而不得闻隋炀帝信虞世基贼遍天下而不得闻故曰君能兼听则奸人不得壅蔽而下情通矣【新唐书】有言魏徴自録前后谏辞以示起居郎禇遂良者上愈不恱乃罢叔玉尚主而踣所撰碑【通鉴】
　　集君含怒而待臣兮不清彻其然否【楚辞】
　　操纵
　　经予以驭其幸夺以驭其贫【周礼】一张一弛文武之道也【记】
　　史许无刑而伐之服而舍之度徳而处之量力而行之贰而执之伏而舍之徳莫厚焉刑莫威焉【左】帝王之
　　于亲戚爱虽隆必示之以威体虽贵必禁之以度【东汉】传记诸葛亮至南中所在战捷闻孟获者为夷汉所服募生致之既得使观于营阵之间问曰此军何如获对曰向者不知虚实故败亮笑纵使更战七擒七纵而亮犹遣获获止不去曰公天威也南人不复反矣【汉晋春秋】集舒则弥纶覆四海卷则消液入无形【文选】舒之弥宇宙卷之不盈分【陈子昂】舒之则云蒸雨降以救大旱卷之则天倪道枢不盈一握【独狐及集】淮蔡为乱天子伐之既伐而饥天子活之【韩文】
　　姑息
　　经细人之爱人也以姑息　子产犹众人之母也能食之不能教也【记】
　　子子产听郑国之政以其乘舆济人于溱洧孟子曰惠而不知为政　为政者每人而悦之日亦不足矣【孟】夫惜草茅者禾不穗惠盗贼者伤良民今缓刑罚行寛惠是利奸邪而害善人也此非所以为善也【韩非子】姑息败德【杨问明】
　　史项王见人言语呕呕有人疾病涕泣分食饮此所谓妇人之仁也　范増曰君王为人不忍　张良曰今释弗击此养虎自遗患也　惠加奸宄而害及良善【通鉴】恩不忍悔义不忍割【东汉丁鸿传】衰世之君率多柔懦凡愚之佐唯知姑息是以权幸之臣有罪不坐豪猾之民犯法不诛仁恩所施止于目前奸宄得志纪纲不立【通鉴】贼良民之甚者莫大于数赦赎赦赎数则恶人昌而善人伤矣恶人髙会而夸咤老贼服赃而过门孝子见讐而不得讨遭盗者覩物而不敢取痛莫甚焉夫养稂莠者伤禾稼惠奸轨者贼良民【东汉】一嵗再赦好人喑哑凢养莠者伤禾稼惠奸宄者贼良民　知几上书讥每歳一赦或一歳再赦小人之幸君子之不幸【唐书】为天下之事而专事姑息其忧患可胜校乎　时藩镇各拥劲卒自署将吏不供贡赋朝廷专事姑息不能复制虽名藩臣羁縻而已【通鉴】防养孽萌以成祸根【唐书】欲赏一有功翻虑无功者反侧欲罚一有罪复虑同恶者忧虞罪以隐忍而不彰功以嫌疑而不赏姑息之道乃至于斯【通鉴】豢丰而犬豕转狞肉饱而虎狼贪暴【唐史赞】
　　守正
　　经子曰素隐行怪后世有述焉吾弗为之矣【中庸】子曰获罪于天无所祷也　子曰敬鬼神而逺之可谓智矣子不语怪力乱神【语】淫祀无福【记】
　　子子曰君子不祈妄福【文中子】
　　史鲁大旱公欲焚巫尫臧文仲曰天欲杀之则如勿生若能为旱焚之滋甚【左传】狐突曰神不歆非类民不祀非族【左僖十年】武子曰鬼神非其族类不歆其祀【左传】郑禆灶言于子产曰宋卫陈郑将同日火若我用瓘斚玉瓉郑必不火子产弗与【左传】郑龙鬭国人请禜子产曰吾无求于龙龙亦无求于我乃止【左昭十九年】祝有益也诅亦有损【左传】初楚昭王有疾卜曰河为祟王弗祭大夫请祭诸郊王曰三代命祀祭不越望江汉睢漳楚之望也祸福之至不是过也不谷虽不德河非所获罪也遂不祭【左传】晏子曰使神可祝而来亦可禳而去【史记】邹阳枚乘游于危国然卒免于刑戮者以其言正也【通鉴】班婕妤曰死生有命富贵在天修正尚未福为邪欲以何望使鬼神有知不受不臣之诉如其无知诉之何益故不为【西汉本传】明于天地之性不可惑以神怪知万物之情不可罔以非类诸背仁义之正道不遵五经之法言而盛称竒怪鬼神广崇祭事之方求报无福之祠及言世有仙人服食不终之药遥兴轻举黄冶变化之术者皆奸人惑众挟左道懐诈伪以欺罔世主听其言洋洋盈耳若将可遇求之荡荡如系风捕影终不可得　魏帝爱女淑卒帝痛之欲幸许陈羣谏曰臣以为吉防有命祸福由人移都求安则亦无益且吉士贤人犹不妄徙其家以宁乡邑使无恐惧之心况乃帝王万国之主行止动静岂可轻脱哉【通鉴】时长吏丧官后人恶之多毁坏旧府祜以死生有命非由居室普加禁断【晋书】王度曰佛外国之神非天子诸华所应祠奉汉氏初传其道雅听西域人立寺都邑以奉之汉人皆不得出家魏世亦然今宜禁公卿以下毋得诣寺烧香礼拜其汉人为沙门者皆返初服郭璞尝遇顔含欲为之筮含曰年在天位在人修已
　　而天不与者命也守道而人不知者性也自有性命无劳蓍　庾翼在武昌数有妖怪欲移镇乡土王述曰武昌实江东镇戍之中非但扞御上流而已达人君子直道而行禳避之道皆所不取　太史令傅奕上疏请除佛法曰佛在西域言妖路逺汉译蕃书其假托使不忠不孝削髪而揖君亲游手游食易服以逃租赋伪起三涂谬张六道恐喝大诈妄欺庸品乃追既徃之罪虗规将来之福布施一钱希万倍之报持斋一日冀百日之粮遂使愚迷妄求功德不惮科禁轻犯宪章有造为恶逆身坠刑网方及狱中礼佛规免其罪且死生寿夭由于自然刑德威福闗之人主贫富贵贱功德所招而愚僧矫诈皆云由佛降自羲黄至于有汉皆无佛法君明臣忠祚长年久汉明帝始立胡神西域桑门自传其法西晋以上国有严科不许中国之人辄行髠髪之事梁武齐襄足为明镜今天下僧尼数盈千万剪刻缯防装束泥人竞为厌魅迷惑百姓　有僧自西域来善咒术能令人立死复呪之使苏上择飞骑中壮者试之皆如其言以告傅奕奕曰此邪术也臣闻邪不干正请使呪臣必不能行上命僧呪奕奕初无觉湏防僧忽僵仆若为物所击遂不复苏　梁武穷心于释氏简文鋭意于法门倾帑藏以给僧祗殚人力以供塔庙及乎三淮沸浪五岭腾烟假余息于熊蹯引残防于雀鷇子孙覆亡而不暇社稷俄顷而为墟报施之徴何其谬也　吕才以为近世巫觋妄分五姓如张王为商武庾为羽似取谐韵至于以栁为宫以赵为角又复不类或同出于一姓分属宫商或复姓数字莫辨徴羽此则事不稽古义理乖僻者也禄命之书多言或中人乃信之然长平坑卒未闻共犯三刑南阳贵士何必俱当六合今亦有同年同禄而贵贱悬殊共命共胎而夭寿或异　又云古之葬者皆于国都之北兆域有常处是不择地也夫子文为令尹而三已柳下惠为士师而三黜计其丘陇未尝改移而野俗无识妖巫妄言遂于躃踊之际择葬地而希官爵荼毒之秋选葬时而规财利或云辰日不可哭泣遂莞尔而对吊客或云同属忌于临圹遂吉服不送其亲伤教败礼莫斯为甚术士皆恶其言而识者以为确论　狄仁杰以呉楚多淫祠奏焚其一千七百余所独留夏禹呉太伯季札伍员四祠　太后造像狄仁杰上疏谏其畧曰今日伽蓝制过宫阙功不使鬼正在役人物不天来终湏地出不损百姓将何以求又曰游僧皆托佛法诖误生人里陌动有经坊闾门亦立精舎化诱所激切于官徴法事所湏严于制敕　李邕上疏以为诗三百一言以蔽之曰思无邪若有神仙能令人不死则秦始皇汉武帝得之矣佛能为人福利则梁武帝得之矣尧舜所以为帝王首者亦修人事而已　姚崇上言佛图澄不能存赵鸠摩罗什不能存秦齐襄梁武未免祸殃但使苍生安乐即佛身何用妄度奸人使壊正法命有司沙汰天下僧尼以伪妄还俗者万二千余人【通鉴】姚崇曰若使杀蝗有祸臣请当之　张镐曰帝王当修德以弥乱安人未闻饭僧可致太平也　上曰建中之乱术士豫请城奉天此盖天命非己所能致也李泌曰天命他人皆可言唯君相不可言命盖造命也上与宰相语及神仙问果有之乎李藩曰秦始皇汉
　　武帝学仙之效具在前史太宗服天竺僧长年药致疾此古今之明戒也茍道盛德充人安国理何忧无尧舜之盛寿乎【通鉴】
　　传记孔子曰存亡祸福皆在已天灾地殃不能杀也【説苑】集佛者夷狄之一法耳自后汉时流入中国上古未尝有也昔者黄帝在位百年年一百十歳少昊在位八十年年一百嵗颛顼在位七十九年年百八歳帝舜及禹年皆百歳此时天下太平百姓安乐寿考然而此时中国未有佛也其后殷汤孙太戍在位七十五年武丁在位五十九年书史不言其年寿所极盖亦俱年不减百歳周文王年九十七歳武王九十三歳穆王在位百年此时佛法亦未至中国非因事佛而致然也汉明帝时始有佛法明帝在位才十八年耳其后乱亡相继运祚不长宋齐梁陈元魏已下事佛渐谨年代尤促惟梁武帝在位四十七年前后三度舍身施佛宗庙之祭不用牲牢昼日一食止于菜果其后竟为侯景所逼饿死台城国亦随灭事佛求福反更得祸由此观之佛不足信事亦可知矣　佛如有灵能作祸茍有殃咎冝加臣身上天鉴临臣不怨悔　凡君子行已立身自有法度圣贤事业载在方册可效可师仰不愧天俯不怍人内不愧心积善积恶殃庆自各以其类至何有去圣人之道舎先王之法而从夷狄之教以求福利也　假如释氏能与人为祸福非守道君子之所惧也况万万无此理　释老之害过于杨墨韩愈之贤不及孟子孟子不能救之于未亡之前而韩愈乃欲全之于已壊之后呜呼其亦不量其力且见其身之危莫之救以死也虽然使其道由愈而粗传虽灭死万万无恨天地鬼神临之在上质之在旁又安得因一摧折自毁其道以从其邪也【韩文】未有恃祥而寿者也商之王以桑谷昌以雉雊大宋之君以法星寿郑以龙衰鲁以麟弱白雉亡汉黄犀死莽恶在其为符也【栁贞符】
　　本朝开寳塔灾得旧瘗舎利迎入内廷传言颇有光怪将复建塔余襄公言彼一塔不能卫何福可及于民凡腐草皆有光及珠之圆者夜亦有光乌足畏也【笔谈】王嗣宗为节度使性刚正尝卧病家人私爇纸币以祈福嗣宗大呼而止之曰神茍有知岂枉法而受贿耶【圣宋掇遗】
　　信邪
　　经民兴胥渐泯泯棼棼防中于信以覆诅盟【书】非其所祭而祭之名曰淫祀无福　奥者老妇之祭也盛于盆尊于瓶【礼】非其鬼而祭之谄也【语】
　　史申繻曰妖由人兴也人无衅焉妖不自作人弃常则妖兴　史嚚曰国将兴听于民将亡听于神【左】初帝闻西域有神其名曰佛因遣使之天竺求其道得其书及沙门以来其书大抵以虚无为宗贵慈悲不杀以为人死精神不灭随复受形生时所行善恶皆有报应故所贵修链精神以至为佛善为宏阔夸大之言以劝诱愚俗精于其道号曰沙门于是中国始传其术图其形像而王公贵人独楚王英最先好之　初帝奉佛法立精舎于殿内引诸沙门居之【通鉴】谢万曰王郄谄于道士何佞于佛【晋书】自天监中用释氏法长斋断鱼肉日止一食惟菜羮粝饭而已【通鉴】上好禨祥小数王劭表上符瑞甚众又采民间歌謡引图书防纬捃摭佛经曲加诬饰撰皇隋灵感志上令宣示天下【隋文纪】隋傅纬曰不防郊庙大神专媚淫昏之鬼　隋程知节曰王世充好为呪誓此乃老巫妪耳【同上】楚人信妖言　上好祀神鬼王璵习祠祭之礼以干时璵祈祷或焚纸钱类巫觋习礼者羞之　肃宗代宗皆喜隂阳鬼神事无大小谋之卜祝故王璵黎干以左道得进　上病甚令僧剃髪遗令为塔以葬【通鉴】
　　传记孙恩攻防稽王凝之谓吏民曰不湏预防吾已请大道许遣鬼兵相助贼自破矣既不设备遂为恩所害【王氏谱】求福墨生所信【史通】
　　集甚矣人之好怪也不求其端不讯其末惟怪之欲闻【韩文】越人信祥而易杀病且忧则聚巫师用鸡卜始则杀小牲不可则杀中牲又不可则杀大牲而又不可则诀亲戚饬死事曰神不置我矣因不食蔽面死　德实受命之符以奠永祀后之妖婬嚚昏好恠之徒乃始陈大电大虹鸟巨迹白鱼流火之鸟以为符斯皆诡谲阔诞其可羞也　司马相如刘向雄班彪彪子固皆沿袭嗤嗤推占瑞物以配受命其言类淫巫瞽史诳乱后代不足以知圣人立极之本显至德扬大功甚失厥趣【栁记】
　　本朝畏鬼神聴巫觋者匹妇之愚也【通鉴】
　　随邪
　　史诸葛瞻亮之子亮卒蜀人思亮之德咸爱瞻才敏每有善政佳事虽非瞻所建皆相告曰葛侯所为也是以美誉过实【蜀志】章华好学善属文朝臣以华素无阀阅竞排诋之【通鉴】
　　集丈人屋上乌人好乌亦好【杜诗】偶然题作木防士便有无穷求福人【韩集】必若土之出无不可者则东南之竹箭虽旁岐揉曲皆可以贯犀革北山之木虽离竒液樠空中立枯者皆可梁百尺之观航千仭之渊冀之北土马之所生凡其大耳短脰拘挛踠跌薄蹄而曳者皆可以胜百钧驰千里雍之块璞皆可以备砥砺徐之粪壤皆可以封大社荆之茅皆可以缩酒九江之元皆可以卜泗濵之石皆可以击考若是而不大谬者少矣其在人也则鲁之晨饮其羊闗毂而輠轮者皆可以为师儒卢之沽名者皆可以为大医西子之里恶而矉者皆可以当侯王山西之冒诡轻俛沓贪而忍者皆可以凿凶门制阃外山东之椎騃朴鄙力农桑啖枣栗者皆可以谋谟于庙堂之上若是则反伦悖道甚矣何以异于是物哉【栁文】
　　本朝韩魏公曰顷时丁冦立朝天下闻一善事皆归之莱公未必尽出莱公也闻一不善事皆归之晋公未必尽出晋公也盖天下善恶事皆归焉【遗事】
　　审于取舍
　　经择其善者而从之其不善者而改之　暴虎冯河死而无悔者吾不与也必也临事而惧好谋而成者也可者与之其不可者拒之【语】
　　子非其道则一簟食不可受于人如其道则舜受尧之天下不以为泰　今有同室之人鬬者救之虽被髪缨冠而救之可也乡隣有鬬者被髪缨冠而往救之则惑也虽闭户可也　鱼我所欲也熊掌亦我所欲也二者不可得兼舎鱼而取熊掌者也生亦我所欲也义亦我所欲也二者不可得兼舎生而取义者也　言饱乎仁义也所以不愿人之膏粱之味也令闻广誉施于身所以不愿人之文绣也　求则得之舎则失之是求有益于得也求在我者也求之有道得之有命是求无益于得也求在外者也　可以取可以无取取伤亷可以与可以无与与伤惠【孟】与其屈已以富贵不若抗志以贫贱屈已则制于人抗志则不愧于道【孔丛】三旌之位吾知其贵于屠羊之肆也万钟之禄吾知其富于屠羊之利也然岂可以贪爵禄而使吾君有妄施之名乎　庄子钓于濮水楚王使二大夫往先焉曰愿以境内累耳庄子曰吾闻楚有神死已三千年矣王巾笥而藏之庙堂之上此者宁其死为留骨而贵乎宁其生而曵尾于涂中乎二大夫曰宁生而曵尾涂中庄子曰往矣吾将曳尾于涂中【庄】人之情于害之中争取小焉于利之中争取大焉【淮南子】
　　史为人主计者莫如先审取舎取舎之极定于内而安危之萌应于外矣秦王之欲尊宗庙而安子孙与汤武同然而汤武广大其德行六七百岁而弗失秦王治天下十余嵗则大败此亡他故矣汤武之定取舎审而秦王之定取舎不审矣　赵充国曰穷冦不可迫也缓之则走不顾急之则还致死【通鉴】于心有猜则簋飱馔餔犹不屑餐旌瞀以之意之无疑则兼金盈百而不嫌辞孟轲以之义重于生舎生可也生重于义全生可也【东汉】夫鸡肋食之则无所得弃之则如可惜【后汉】思树芳兰剪除荆棘【三国名臣赞】宁饮建业水不食武昌鱼宁还建业死不止武昌居【通鉴】仁道不逺则杀身以狥义重于生则捐躯以践【北史】
　　传记良商不与人争买卖之贾而谨伺时时贱而买虽贵已贱时贵而卖虽贱已贵【战国防】
　　集宁作清水之污泥不为浊路之飞尘【曹植】人固有儒名而墨行者问其名则是校其行则非可以与之逰乎如或墨名而儒行者问其名则非校其行则是可以与之游乎子云称在门墙则麾之在夷狄则进之吾取以为法焉　比于东都畧见顔色未得接言语心固已相信不敢果以貌定知人尧舜所难又尝服宰予之诫故未敢决然挹亦不敢忽然忘也善虽不吾与吾将强而附不善虽不吾恶吾将强而拒　与其誉于前孰若无毁于其后与其乐于身孰若无忧于其心【韩文】宁有闻而穷乎将无闻而丰乎宁介而踬乎将溷而遂乎【柳文】养隼者诚欲其鸷于鸟鸢乎鸷于鸾鳯乎【唐文粹】
　　本朝范文正公言幕府辟客湏可为师者乃辟之虽朋友亦不可辟【遗事】与其贵而拘孰若肆而贱【临川】未应遗合抱取用及把拱【东坡诗】
　　知所轻重
　　经不作无益害有益功乃成不贵异物贱用物民乃足【书】父母存不许友以死　为宫室不斩于丘木　陈干昔疾属其子尊已曰如我死必大为我棺使吾二婢子夹我干昔死其子曰殉葬非礼也弗果杀　毋以小谋败大作毋以嬖御人疾庄后毋以嬖御士疾庄士大夫卿士　儒有不宝金玉而忠信以为寳不祈土地立义以为土地不祈多积多文以为富　已聘而还圭璋此轻财而重礼之义也　大夫祭器未成不造燕器【礼记】廏焚子退朝曰伤人乎不问马　君子谋道不谋食君子忧道不忧贫【语】
　　子孔子之去齐接淅而行去鲁曰迟迟吾行也去父母国之道也　乡人长于伯兄酌则谁先曰先酌乡人无以小害大无以贱害贵　礼与食孰重曰礼重色与礼孰重曰礼重【孟子】宓子贱为单父宰齐人攻鲁道由单父父老请曰麦已熟矣今齐冦至请放民皆使出获附郭之麦可以益粮且不资冦三请而宓子不聴曰今兹无麦明年可树若使不耕者得获是民乐有冦也且单父一嵗之麦于鲁不加强防之不加弱使民有自取之心其疮必数世【家语】人之情虽桀跖岂肯为其所恶贱其所好哉　拔防加乎首则十指不辞断非不以此为务也缓急之有相先者也【荀】圣人不贵尺之璧而重寸之隂　林囘弃千金之璧负赤子而趋【庄子】兕虎在于后隋侯之珠在于前弗及掇者先避患而后就利　割痤疽非不痛也饮毒药非不苦也然而为之者便于身也渴而饮水非不快也饥而大餐非不赡也然而弗为者害于性也【淮南子】昔荆卿朱亥不示小勇于怯弱之间孟贲冯妇不奋戈防于豺狼之羣【抱朴子】
　　史晋魏武子有嬖妾无子命颗曰必嫁是疾病则曰必以为殉及卒颗嫁之曰疾病则乱吾从其治也【左】孔子读史记至楚复陈曰贤哉楚庄王轻千乘之国而重一言【史记】沛公西入咸阳诸将皆争走金帛财物之府分之萧何独先收秦相府图籍藏之此沛公得具知天下阨塞户口多少强弱之处【通鉴】明君贵五谷而贱金玉【前汉食货志】遗子黄金满籯不如教子一经【汉书】蔺相如不畏秦王而屈于亷颇为国也　就使当今沙砾化为南金瓦石变为和玉使百姓渴无所饮饥无所食虽皇羲之纯德唐虞之文明犹不能以保萧墙之内也盖民可百年无货不可一朝有饥　张纲分行州郡埋其车轮于雒阳都亭曰豺狼当路安问狐狸【东汉本传】蔡邕曰夫边陲之患手足之疥搔中国之困胷背之瘰疽　帝使人以马易珠玑翡翠玳瑁于呉呉主曰此皆孤所不用而可以得马孤何爱焉皆以与之　石勒曰吾不喜得幽州喜得二子　燕王子寳言于垂曰愿不以意气微恩忘社稷之重【通鉴】李谧曰丈夫拥书万卷何假南面百城【北史】上谓薛仁贵曰朕诸将皆老思得新进骁勇者将之无如卿者朕不喜得辽东喜得卿也【通鉴】狄仁杰曰黄卷中方与圣贤对何暇偶俗吏语邪【同上】唐明皇欲取石堡城王忠嗣不可李光弼劝之忠嗣曰石堡城非杀数万人不可取忠嗣今不奉诏不过得罪天子以一将军归宿卫不者黔中上佐耳又云吾忍数万人命易一官哉【唐书】记曰宁畜盗臣盗臣诚可恶然一人之害耳聚敛之臣用则经常之法坏而下不胜其焉【唐书食货志】李绛曰钱用尽更来机事一失不可复追【通鉴】
　　传记卫嗣君时胥靡【有罪贤臣】逃之魏卫赎之百金不与乃请易以左氏【卫邑】羣臣曰以百金之地赎一胥靡无乃不可乎君曰治无小乱无大教化喻于民三里之城足以为治民无亷耻虽有十左氏将何以用之　聂政曰老母在政身未敢以许人也【战国防】墨子语禽滑厘曰防年与子隋珠又与子一钟粟子将何择厘曰粟可耳【刘向説苑】文公用舅犯之言而败楚于城濮反而为赏雍季在上左右谏曰城濮之功舅犯之谋也君用其言而后用其身乎文公曰雍季之言百代之利也舅犯之言一时之务也焉有以一时之务先百代之利乎【吕氏春秋】
　　集系蹄在足猛虎絶其蹯蝮蛇在手则壮士断其节何则以其所全者重所弃者轻【陈琳檄】齐桓公不以射钩而致嫌故能成九合之功秦穆不以一眚而掩德故能复九败之辱【陆宣公文】重名不重官【李太白】人各有一死死或重于泰山或轻于鸿毛也故非其义君子不轻其生得其所君子不爱其死【白集】欧阳詹闽越人也父母老矣舍朝夕之养以来京师其心将必有得而归为父母荣也虽其父母之心亦皆然詹在侧虽无离忧其志不乐也詹在京师虽有离忧其志乐也若詹者所谓以志养志者欤【韩文】肥于貌孰与肥于道求于人孰与求于身【孙可之文】本朝富公使敌功甚伟而每不自以为功至知青州活饥民四十余万则每自言之曰过于作中书令二十四考矣　虎方捕鹿罴据其穴搏其子虎安得不置鹿而返　近患积聚医云据病当下一日而愈若不下半月而愈然中年以后一下一衰积衰之患终身之忧也臣私计之不以一日之快而易终身之忧　千金之子不死于盗贼何者其身之可爱而盗贼之不足以死也【苏文】欧公曰文章止于润身政事可以及物【张芸叟集】
　　不识轻重
　　子今恩足以及禽兽而功不至扵百姓者独何欤　子何尊梓匠轮舆而轻为仁义者哉　人有鸡犬放则知求之有放心而不知求　拱把之桐梓人茍欲生之皆知所以养之者至于身而不知所以养之者岂爱身不若桐梓哉　今有场师舎其梧槚养其樲棘则为贱场师焉养其一指而失其肩背而不知也则为狼疾人也　不能三年之丧而缌小功之察放饭流歠而问无齿决【孟】以隋侯之珠弹千仭之雀世必笑之所用者重而所要者轻也【庄】杀戎马而求狐狸援两鼈而失灵断右臂而争一毛折镆鎁而争锥刀用智如此岂足髙乎【淮南子】外疾之害轻于秋毫人知避之内疾之害重于太山而莫之避【刘子】
　　史得一夫而失一国与恶而弃好非谋也　以千乗之相易淫乐之蒙　初楚子玉自为琼弁玉缨未之服也先战梦河神谓已曰畀余余赐女孟诸之麋弗致也大心与子西使荣黄谏弗聴荣季曰死而利国犹或为之况琼玉乎是粪土也而可以济师将何爱焉弗听出告二子曰非神败令尹令尹其不勤民实自败也【左氏】简父兄之尊而崇賔客之礼薄骨肉之恩而笃朋友之爱忘修身之道而求众人之誉割衣食之业以供享宴之好塞川原为汉潦　赵壹曰文籍虽满腹不如一囊钱帝使人以马易珠玑翡翠玳瑁于呉呉主曰此皆孤
　　所不用而可以得马孤何爱焉皆以与之　傅纬曰不防郊庙大神专媚淫昏之鬼　邓景山有禆将抵罪当死诸将请之不许其弟请代兄死亦不许请入马以赎罪乃许之诸将怒曰我軰曽不及一马乎【通鉴】
　　本朝持千金之璧以求于瓦釡防何其不举而弃诸沟也【老泉】
　　审于去就
　　经君子三揖而进一辞而退　同而进不同而退【记】色斯举矣翔而后集　直道而事人焉往而不三黜枉道而事人何必去父母之邦【语】
　　子庶人召之役则往役君欲见之召之则不往见　所就三所去三【孟子】
　　史小国之事大国也德则其人也不德则其鹿也　鸟则择木木岂能择鸟　费无极曰奢之子材若在呉必忧楚国盍以免其父召之彼仁必来不然将为患王使召之曰来吾贳而父棠君尚谓其弟员曰尔适呉我将归死吾知不逮我能死尔能报闻免父之命不可以莫之奔也亲戚为戮不可以莫之报也奔死免父孝也度功而行仁也择任而往知也必死不辟勇也父不可弃名不可废尔其勉之相从为愈【左氏】
  </div>
  <div class="pagination">
   <a href="记纂渊海_page69.html">
    上一页
   </a>
   <span>
    ...
   </span>
   <a href="记纂渊海_page65.html">
    65
   </a>
   <a href="记纂渊海_page66.html">
    66
   </a>
   <a href="记纂渊海_page67.html">
    67
   </a>
   <a href="记纂渊海_page68.html">
    68
   </a>
   <a href="记纂渊海_page69.html">
    69
   </a>
   <span class="current-page">
    70
   </span>
   <a href="记纂渊海_page71.html">
    71
   </a>
   <a href="记纂渊海_page72.html">
    72
   </a>
   <a href="记纂渊海_page73.html">
    73
   </a>
   <a href="记纂渊海_page74.html">
    74
   </a>
   <a href="记纂渊海_page75.html">
    75
   </a>
   <span>
    ...
   </span>
   <a href="记纂渊海_page71.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
