<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 284 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 284 页/共 736 页
  </h1>
  <div class="content">
   公孙武达武德初为秦王府长钅仓车骑从太宗讨刘武周力战功最後为右监门将军合击盐州叛突厥可逻拔扈武达引兵趋灵州至波逻回及之贼方渡河见武达至据河南岸与武达相持武达泊船引兵击之斩可逻拔扈杀伤几尽进封东莱郡公。
    盛彦师武德初以行军总管与史万宝镇宜阳以拒东寇斩李密擒王伯当以功封葛国公拜武卫将军秦叔宝武德初以马军总管从太宗北征於美良川破尉迟敬德功最居多寻授秦王府右三统军从破宋金刚於介休从讨王世充每为先锋。又从平刘黑闼累授上柱国左武卫将军封翼国公。
    程知节武德初以秦王府左三统军破宋金刚擒窦建德降王世充并领左一马军总管每阵先登以功封宿国公显庆初为葱山道行军总管与贺鲁所部歌逻禄及处月战於榆暮谷大破之斩首千馀级获驼马牛羊万计副将周智度攻其突骑处木昆等於咽城拔之斩首三万级虏获甚众。
    张士贵武德初为光禄大夫累有战功赐爵新野县公从太宗平东都授虢州刺史贞观七年以右武侯将军破反獠而还。
    段志玄武德初以光禄大夫从刘文静拒屈突通於潼关以功授乐游府骠骑将军後从讨王世充破窦建德功。又居多迁秦王府右三护军。
    段德操以武卫将军为延州道行军总管武德二年梁师都侵延州德操击破之斩首三千馀级五年击师都石堡大破之俘斩千馀人师都仅以身免。
    李靖武德二年以秦王幕府从讨王世充以功授开府时萧铣据荆州遣靖安辑之轻骑至金州遇蛮贼数万聚山谷靖与庐江王瑗击之多所克获会开府蛮酋冉肇则反率众寇参州赵郡王孝恭与战不利靖率众八百袭破其营临阵斩肇则俘获五千馀人四年以行军总管摄孝恭行军长史集兵於参州讨萧铣破之以功授上柱国封永康县公十六年辅公┙反於丹阳靖。又副孝恭以讨平之贞观三年突厥诸部离叛朝廷将图进取以靖为代州道行军总管率骁骑三千自马邑出其不意直趣恶阳岭以逼之四年二月次阴山击颉利可汗大破之灭其国复定襄常安之地斥土界自阴山北至於大汉露布以闻。
    李仲文为行军总管武德三年刘武周遣将军张万岁侵涪州仲文击走之俘斩数千人。
    郭行方为襄州道安抚使武德四年攻萧铣郢州克之九年为益州刺史行台尚书击眉州叛獠之众大破之。
    李武德四年以陵州刺史从太宗伐王世充于东都累战大捷。又东略地至武牢伪郑州司兵沈悦请翻武牢夜潜兵应接克之擒其伪刺史荆王行本从太宗振旅而还论功行赏太宗为上将为下将与太宗俱服金甲乘戎辂告捷於太庙。又从太宗破刘黑闼徐圆朗累迁左监门大将军圆朗重据兖州反授河南大总管以讨之寻获圆朗斩首以献七年诏与赵郡王孝恭讨辅公┙孝恭领舟师巡江而下领步卒一万渡淮拔其寿阳至硖石公┙之将陈正通率兵十万屯于梁山。又遣其大将冯惠亮率水军十万锁连大舰以断江路仍於江西结垒分守水陆以御王师攻其垒寻克之惠亮单□而遁乘胜逼之正通大溃以十馀骑奔于丹阳公□弃城夜遁纵骑追斩之於武康江南悉定太宗即位拜并州都督赐实封九百户贞观三年为通漠道行军总管至云   中与突厥颉利可汗兵会大战于白道突厥既败屯营于碛口遣使请和诏鸿胪卿唐俭往赦之时与定襄道大总管李靖军会与议曰：颉利虽败人众尚多。若走渡碛保于九姓道径阻深追则难及今诏使唐俭至彼其必弛备我等随後袭之此不战而平贼矣。靖扼腕喜曰：公之所言乃韩信灭田荣之策也，於是定计靖将兵逼夜而发勒兵径进靖军既至贼营大溃颉利与万馀人欲走渡碛屯军於碛口颉利至不得渡碛其大酋长率其部落并降于虏五万馀口而还为并州大都督长史十五年徵拜兵部尚书未赴京会薛延ヌ遣其子大度设帅骑八万南侵李思摩部落命为朔州行军总管率轻骑三千追及延ヌ於青山击大破之斩其名王一人俘获首虏五万馀计以功封一子为县公十九年太宗亲征高丽授辽东道行军大总管攻破盖牟辽东白崖数城以功封一子为郡公高宗总章元年为辽东道行军大总管率兵平高丽加太子太师增食实封通前一千一百户。
    李安远武德中为左武卫将军破宋金刚王世充擒刘黑闼皆有战功。
    尉迟敬德武德中以秦王府左一统军从太宗击王世充大破之。又从讨刘黑闼於临敬德率壮士犯围而入大破贼阵已。又从破徐圆朗累有战功授秦王府左二副护军武德末以行军总管与突厥战於泾阳大破之获其侯斥阿史德乌没啜斩首千馀级许绍武德中以硖州刺史为行军总管时萧铣屡遣兵入硖州绍击走之进围安蜀镇副将朱士陆杀其大将率士众来降於绍绍。又遣子智仁及礻卑将李弘节攻荆门镇破之。
    柴绍武德中以左翊卫大将军从太宗平薛举破宋金刚攻平王世充於雒阳擒窦建德於武牢封霍国公赐实封千二百户九年为左卫大将军击突厥於秦州大破之斩其特勒一擒大将三人斩首千馀级窦轨武德中以光禄大夫镇秦州会赤排羌作乱轨与康州刺史杨师道击破之馀党悉降後率兵击东都高祖引其将校五百人宴赐而遣之及还镇于益州许以便宜从事时巴隆等数州山獠作乱轨击破之还至方山群獠潜相聚结夜袭轨营轨逆击之战数合贼始败前後虏男女二万口。又属党项寇松州诏轨援之。又令扶州刺史蒋善合与轨合势时党项引吐谷浑之隆今阆州众其锋甚锐轨等分军於宕昌岷山二道俱进轨师未至善合先期至错川遇贼力战走之高祖因令轨耀兵於临洮酋首王子贡等诈降於轨收而斩之进击左封破其部众。
    钱九陇武德中为左监门郎将平薛仁杲刘武周以前後战功累授右武卫将军其後从太宗擒获窦建德平王世充从隐太子讨刘黑闼於魏州力战破贼策勋为最累封郇公仍以本官为苑游将军。
    卢祖尚武德六年以兖州刺史从赵郡王孝恭讨辅公┙为前军总管攻其宣歙二州克之进击贼帅冯慧亮陈正通并破之贼平以功授蒋州刺史。
    张公谨太宗贞观初以代州都督副李靖经略突厥破定襄破颉利玺书慰劳封邹国公。
    苏定方为正道府折冲贞观初随李靖袭突厥颉利於碛口靖使定方率二百骑为前锋乘雾而行去贼一里许忽然雾散望见其牙帐驰掩杀数十百人颉利及隋主狼狈散走馀众俯伏靖军既至遂悉降之军还授左武卫中郎将永徽中以左卫中郎将从左卫大将军程知节征贺鲁有功擢为行军大总管率兵尽平西域生擒贺鲁而还显庆五年授熊津道大总管率兵讨平百济定方前後灭三国皆生擒其主赏赐珍宝不可胜纪。
    薛万彻贞观初为柴绍之副击梁师都于朔方会突厥四面而至官军稍却万彻与兄万均横出击之斩其骑将虏阵既乱因而乘之杀伤被野鼓行而进遂围师都降其城後从李靖击突厥颉利可汗於塞北以功授统军及靖将击吐谷浑请万彻同行与诸将各率百馀骑先行卒与虏数千骑相遇万彻单骑驰击之虏无敢当还谓诸将曰：贼易与耳跃马复进诸将随之斩数千级。又与兄万均破吐谷浑天柱王於赤水源获其杂畜二十万计万均官至左屯卫大将军封潞国公万彻後为蒲州刺史会薛延ヌ率回纥同罗之众渡碛南击李思摩万彻副李援之与虏相遇率数百骑先锋击其阵後骑皆散退贼顾见遂大溃追奔数十里斩首三千馀级获马万五千匹以功别封一子县侯後为青丘道行军大总管率甲士二万自莱州泛海伐高丽入鸭绿水百馀里至泊氵勺城高丽震惧多弃城而遁泊氵勺城主所夫孙帅步骑万馀人拒战万彻遣右卫将军裴行方领步卒为支军继进万彻及诸军乘之贼大溃追奔百馀里於阵斩所夫孙进兵围泊氵勺城其城因山设险阻鸭绿水以为固攻之未扌友高丽遣将高文率乌骨安地诸城兵三万馀人来援分置两阵万彻分军以当之锋刃才接而贼大溃。
    张俭贞观初以军功累迁朔州刺史後为检校营州都督府事营州所管契丹奚诸蕃皆邻接境粟末最近高丽引众数千来寇俭率镇兵及诸蕃首领邀击之斩获略尽玺书慰劳拜营州都督及行军总管征辽东时有获高丽侯者称莫离支将至辽东诏俭率兵新城路邀莫离支竟不敢出俭因进兵渡辽趋建安城贼徒大溃斩首数千级以功累封皖城郡公赏赐甚厚。
    ●卷三百五十八
    ○将帅部　立功第十一
    唐张宝相为大同道行军副总管贞观四年宝相获颉利可汗於塞表其沙钵罗设苏尼失以馀众举国来降。
    牛进达为乘阝江府统军贞观七年陵嘉二州獠反令进达率众往击破之寻拜左武卫将军。又二十一年从征高丽至驻跸山与司徒长孙无忌率军出自贼後先後奋击大破之师旋拜左武卫大将军。又与右武卫将军李海岸等浮海以伐高丽袭破石城虏男女数百人进次稽利城高丽列阵来战进达击之斩首二千馀级。
    张士宾为行军总管贞观八年讨东西王洞反僚平之。
    姜崔为左屯卫将军贞观中高昌之役以为交河道行军副总管率众数千先大军出伊吾趣柳谷依山采木造攻城器械其地有班超纪功碑崔磨去文刊颂国威而去遂与侯君集等高昌力战有功军还封金城郡公食邑二千户。
    刘师立为岷州都督贞观中河西党项丑氏常为边患。又阻新附奉诏击破之丑氏大惧遁於山谷师立至┰于真山与吐谷浑相遇击破之多所虏获而还张士贵贞观中为屯卫大将军时薛延ヌ犯塞士贵督夏州骑士倍道邀击大破之。
    契何力为左领军将军贞观中与将军薛万均征吐谷浑万均为贼所攻何力救之获免时吐谷浑主在突伦川何力复欲袭之万均惩其前败固言不可何力曰：贼非有城郭逐水草以为生。若不袭其不虞便恐鸟惊鱼散一失机会安可倾其巢穴耶乃自领骁兵千馀骑直入突伦川袭破吐谷浑牙帐斩首数千级获驼马牛羊二十馀万头浑主脱身以免俘其妻子而还後为右骁卫大将军永徽二年弓月处密叛以何力为弓月道大总管讨平之擒其渠帅处密时健侯斤等以归乾封元年。又为辽东道行军大总管兼安抚大使高丽有众十五万屯於辽水。又引数万据南苏城何力奋击皆大破之斩首万馀级乘胜而进凡拔七城乃回军会英国公李於鸭绿水共攻辱夷大行二城破之顿军於鸭绿栅何力引蕃汉兵五十万先临平壤仍继至拔平壤城执男建虏其王还。
    席君买为果毅都尉贞观十五年率精骑百二十袭击吐谷浑之丞相宣王破之斩其弟兄三人（初丞相宣王专其国权阴谋作难诈言祭山神乃结人仗将袭弘化公主劫其王诰曷钵等奔于吐蕃期有日矣。诰曷钵知而大惧率轻骑走鄯城所部咸信王以兵迎之君买除其害国人仍相惊扰诏遣户部尚书唐俭中书舍人马周持节慰抚之其众乃安）。
    郭孝恪为安西都护贞观十八年诏孝恪讨焉耆乃选步骑三千出银山道以焉耆王弟粟婆淮为乡道焉耆所都城四面有水自恃其甲不虞於我孝恪倍道兼行夜至城下潜遣将士浮水而渡及明一时攀堞鼓角齐震城中大扰孝恪纵兵击之虏其王突骑支斩首虏七千级以粟婆淮为军导有功留摄国事而还时屈利啜将兵来援焉耆以劲骑五千追孝恪至於银山之下孝恪逆击破之追奔数十里而还。
    田仁会为左武侯中郎将贞观十八年太宗征辽发後薛延ヌ数万骑抄掠河内帝令仁会及执失思力率兵击破之逐北数百里延ヌ脱身走免帝嘉其功降玺书慰劳。
    杨弘礼为兵部侍郎贞观十九年从太宗征辽领马步二十四军出其不意以击之所向摧破二十一年为昆丘道副大总管军将咸受节度，於是破处月降处密杀焉耆王降及支部获龟兹於阗王凯还。
    乔师望为夏州都督贞观二十年与右领军大将军执失思力等击薛延ヌ大破之斩获二千馀人梁建方为右武侯将军贞观二十二年击松外蛮破之初州都督刘伯英上言松外诸蛮虽暂降款旋即背叛请出师讨之西洱河天竺道可通也。由是建方发蜀州十二州兵讨之蛮帅双舍率众拒战建方击破之杀获千馀人群蛮震扰各窜山谷建方分遣使者说以利害争来款附前後至者七十馀部户十万九千三百建方署其首领蒙和为县令各统所部莫不感悦建方乘胜遣使往西洱河其帅杨盛见使至大骇具船将遁使者晓谕祸福示以威信盛遂稽颡请降遣首领十人来谒军门建方振旅而还及至太宗劳其勤老赐以上驷。
    赵孝祖为朗州道总管高宗永徽三年大破白水蛮其地与青蛉弄栋相接酋长杨承颠私自署侵陵邻境朗州都督任怀王屡招怀之承颠不从攻劫尤数及孝祖军至夷人多弃城投险惟小勃弄酋长师盛守白旗城率步骑一万逆战孝祖破之斩师盛首进至大勃弄承颠婴城自固孝祖遣人招之承颠大骂无礼孝祖进军攻之临阵获承颠馀众走险往往屯聚大者数万小者数千人孝祖与战皆破降之西南夷遂定。
    程名振为营州都督兼东夷都护显庆二年率兵破高丽於贵端水焚其新城杀获甚众。
    薛仁贵为左领军郎将显庆二年诏副程名振於辽东经略大破高丽於贵端水焚其新城斩三千级龙朔元年授左武威卫将军封河东县男其後破九姓从李平高丽皆有大功。
    刘仁轨为检校带方州刺史兼熊津道行军长史显庆五年大军征辽仁轨仍别领水军二万袭破倭贼数万於白江虏掠船舰四百馀艘倭贼及眈罗等国皆遣使诣之请降初仁轨将发带方州谓人曰：天将富贵此翁耳於州司请历日一卷并七庙讳人怪其故答曰：拟削平辽海颁示国家正朔使夷俗尊奉焉至果以军功显正除带方州刺史。又检校熊津都督总知留镇兵马事咸亨五年为鸡林道大总管东伐新罗仁轨径度瓠芦河破其北方大镇七重城以功进爵为公并子侄三人并授上柱国州党荣之。
    高侃为东州道行军总管左监门大将军咸亨三年与高丽馀众战於白水山大破之时新罗还将救高丽以拒官军侃与副将李谨行等引兵迎击高丽斩首三千级。
    李谨行为燕山道总管右领军大将军咸亨四年大破高丽叛徒於瓠芦河之西俘获数千人自是平壤馀众走投新罗。
    黑齿常之为左领军员外将军仪凤中吐蕃入寇从河西道大总管李敬玄拒之总管刘审礼之没於阵敬玄欲抽军却阻泥沟而计无所出常之夜率敢死五百人进斫贼营贼酋跋地设弃军宵遁高宗大悦擢授左武卫将军永隆二年为河源道经略大使率兵以讨吐蕃军至良非川吐蕃大将跋婆引退常之进军追讨获其羊马甲仗而还垂拱三年八月突厥骨咄禄元珍寇朔州常之为燕山道大总管击贼於黄花堆大破之追奔四十馀里遂散走碛北。
    裴行俭为定襄道行军大总管调露二年大破突厥於黑山擒其首领奉职伪可汗泥热匐为其下所杀斩其首来降。
    窦怀哲为岱州都督调露二年突厥馀众围云   州怀哲与左领军中郎将程务挺率兵击破之。
    程务挺为右卫将军封平原郡公永淳二年绥州城平县人白铁馀率部落稽之党据县城反伪称尊号署百官。又进寇绥德杀掠人吏焚烧村落务挺与夏州都督王方翼讨之务挺进攻其城拔之生擒白铁馀尽平其馀党。又以功拜左骁卫大将军。
    李孝逸为玉铃卫大将军则天文明元年李敬业据扬州乱诏孝逸讨破之斩首七千级投于水死者数千追奔二十馀里敬业窘急与其弟敬猷及唐之奇杜求仁骆宾王等轻骑遁走至江都携其妻子奔润州。又将逃入海投于高丽孝逸乘胜进据扬州分遣将士捕之敬业至海陵界阻风顿於滩上其伪将王那相斩敬业及敬猷宾王而降传其首於东都求仁之奇等咸赴水而死扬润楚三州悉平。
    马敬臣为扬州道副总管文明元年李敬业据扬州乱敬臣与贼帅尉迟昭战于都梁山斩之尽降其众魏元忠为侍御史李敬业於扬州作乱元忠督军征之敬业平授司刑正。
    王果为广州都督垂拱元年讨岭外反獠平之。
    王孝杰为武威军总管长寿元年与阿史那忠节大破吐蕃克复龟兹于阗疏勒碎叶等四镇。
    唐休为陇右诸军大使久视元年吐蕃赞普遣将麴莽布支寇凉州围逼昌松县休与莽布支战于洪源谷斩其副将二人获首二千五百级。
    陈大慈为都督长安二年十月吐蕃赞普率众万馀人寇悉州大慈与贼四战皆破之斩首千馀级。
    唐九徵为姚道讨击使中宗神龙三年击姚州叛蛮败之俘虏三千馀级遂树碑以纪功焉。
    郭虔为右卫将军北庭都护玄宗开元二年突厥默啜遣其子同俄特勒率众寇北庭虔击败之斩同俄於城下突厥女胥火拔颉利发石阿失毕与同俄特勒同领兵同俄之死惧不敢归遂与其妻归降虔以破贼功拜冠军大将军行右骁卫大将军封太原郡开国公。
    郭知运为伊吾军使开元二年副郭虔破突厥於北庭以功封介休县公擢拜右武卫将军其年秋吐蕃入寇知运与薛纳王等掎角击败之拜知运鄯州都督陇右诸军节度大使四年冬突厥降户阿悉烂跌思素等率众反诏知运领朔方兵横击之大破贼众於黑山呼延谷六年。又率兵入讨吐蕃贼徒无备遂掩至九曲获锁甲及马羊牛等数万计拜知运为兼鸿胪卿御史中丞八年六州胡康待宾反诏知运与王讨平之拜左武卫大将军。
    阿史那献为北庭大都护瀚海军使开元二年枭突厥都担首献于阙下并擒其孥及胡禄等部落五万馀帐内属。
    王为陇右郡牧使开元二年摄右羽林将军薛讷邀击吐蕃至武卫谷去大来谷二十里为贼所隔率兵迎讷之军贼置兵於两军之间连亘数十里夜出壮士衔枚击之贼大溃乃与讷合军掩其馀众追奔至洮水杀获不可胜数尽收所掠牧马而还以功加银青光禄大夫封清源县男兼源州都督其後降虏复叛敕帅并州兵西济河以讨之杀一千五百馀人生获一千四百馀人马牛羊甚众以功迁散骑常侍持节朔方道行军大总管。
    孙仁献为松州都督开元四年大破吐蕃于城下初仁献率骁勇候夜掩入贼营乱斫之贼震栗奔散乃以刀斫马脚而大溃帝闻之特命御史就松州录其劳降书慰劳仁献及将吏。
    张说为并州大都督开元九年胡贼康待宾率众反据长泉县自称叶护攻陷兰池等六州诏王率兵讨之仍令说相知经略时叛胡与党项连结攻银城连谷以据仓粮说统马步万人出合河关掩击大破之追至骆堰胡及党项自相杀阻夜胡乃西遁入铁建山馀党溃散说招集党项复其居业其年拜兵部尚书同中书门下三品十年为朔方军节度大使时康待宾馀党庆州方渠降胡康愿子自立为可汗举兵反谋掠监牧马西涉河出塞说进兵讨擒之并获其家属於木盘山送京都斩之其党悉平。
    张嵩为北庭节度使开元十年九月吐蕃围小勃律王没谨忙求救于嵩曰：勃律之国是汉西门汉。若失之则已西诸国并陷吐蕃矣。都护其。若之何嵩方开葱岭既闻之许诺报曰：国家西岳护被声教王忠勤之至贯於神明何彼犬戎敢此凌侮嵩忝司镇御必不容纵当整师徒为王翦灭谨忙大喜嵩乃遣疏勒副使张思礼率蕃汉马步四千人赴援昼夜倍道兼进谨忙复乘势出兵左右夹攻吐蕃大破杀其众数万收其器械羊马等甚众尽复其九城之胡初勃律王来朝上字之为子於其国置绥远军以地邻吐蕃常为所困吐蕃每谓之曰：我非谋于尔国假尔道以攻四镇自嵩此征之後不敢西向。
    赵颐贞为安西副大都督开元十六年败吐蕃於曲子城。
    王君为河西陇右节度使开元十六年吐蕃将悉诺逻率众入寇大小谷。又移攻甘州焚烧市里而去君候其兵疲整士马以掩其後会大雪贼徒冻死者甚众贼遂取碛石军西路而还君令副使马元庆礻卑将军李车蒙追之不及君先令人潜入贼境於归路烧草悉诺逻还至大非山将息甲牧马而野草皆尽马死过半君与秦州都督张景慎等率袭其後入至青海之西时海冰合将士并乘冰而度会悉诺逻已度大非山辎重及疲兵尚在青海之侧君纵兵尽俘获之及羊马数万君以功迁右羽林军大将军。
    张审素为州都督开元十七年攻破蛮拔昆明城及监城杀获万人。
    王忠嗣为左威卫郎将专知行军兵马开元二十一年秋吐蕃大入忠嗣以所部策马而前杀数百人贼众遂乱三军翼而击之吐蕃大败忠嗣以功最诏拜左金吾卫将军天宝中累迁河东朔方节度使频战青海碛石皆大克捷。又伐吐浑於墨离虏其全国而归。
    张守为幽州长史河北节度副大使开元二十二年发兵讨契丹斩其王屈烈及其大臣可突千等传首东都馀众及叛奚皆散山谷立其酋长李过析为契丹王二十五年为幽州节度使破契丹馀党於榛禄山杀获甚众。
    盖嘉运为碛西节度使开元二十七年大破突骑施于碎叶城之东贺逻岭擒可汗吐火仙及叶护特勒及弟拨斯获马牛羊数千计初嘉运衔命招辑突骑施拔汗那巴西诸国会突骑施可汗苏禄死其子吐火仙嗣立与叶护特勒首领都磨度窃据碎叶城。又引黑姓可汗尔微特勒据怛逻斯城以拒官军嘉运自率精兵攻碎叶与火仙接战火仙弃旗而走遂擒之分遣疏勒镇守使夫蒙灵统骁雄与拔汗那王俱进掩其不备遂入怛逻城斩可汗尔微特勒及弟拨斯其党遂遁及入曳建城因收得交河公主及获苏禄可敦尔微可敦遂收诸散落百姓凡数万人悉付拔汗舟阝王阿悉烂达于以归诸国皆来降附裴敦复为河南尹天宝三载属狂贼吴令光扇聚凶党於四明间据海以叛诏敦复持节率晋陵太守刘巨鳞统兵讨之敦复既至江夏贼党自溃生擒令光以献玄宗嘉其功拜刑部尚书。
    王难得为金吾卫郎将天宝初以并定戎城破木栅功授威卫羽林将军七载从哥舒翰击吐蕃於碛石军擒吐浑王子悉弄恭及子胥悉颊藏累拜左武卫大将军充关西游奕使九载破吐蕃收其五桥。又破树敦域加白水军使十三载从收九曲加特进至德中为凤翔都知兵马使难得後遇安庆绪於淦阳诱以入壁击破之封琅邪郡公。
    高仙芝为安西副都护四镇都知兵马使小勃律国王为吐蕃所招妻以公主西北二十馀国皆为吐蕃所制贡献不通节度使田仁琬盖嘉运夫蒙灵累讨之不捷天宝五载特敕仙芝以马步万人为行营节度往讨之自安西行十五日至拨换城三十馀日至握瑟德。又十馀日至疏勒。又二十馀日至葱岭守捉。又二十馀日至播密川。又二十馀日至特勒满川仙芝乃分为三军使疏勒守捉赵崇比统三千骑趋吐蕃连云   堡自北谷入使拨换守捉贾崇自赤佛堂路入仙芝与中使边令诚自护密国入约七月十三日辰时会于连云   堡遂登山挑击从辰至巳大破之至夜奔逐杀四五千人生擒千人馀并走散得马千馀匹军资器械不可胜数仙芝遂进至勃律国招谕其王并公主出降并平其国六载八月仙芝虏勃律王及公主取赤佛堂路班师制授仙芝鸿胪卿摄御史中丞代灵为四镇节度使九载将兵讨石国平之获其王以归。
    哥舒翰为陇右节度使先是吐蕃石堡城路远而险久不拔天宝八载诏翰率河东西灵武及突厥阿布思等兵士六万三千攻城拔之更名神武军分兵镇守翰以功拜鸿胪员外卿。
    李忠臣本姓董名秦天宝中历仕幽州节度薛楚玉张守安禄山等频征讨积功劳迁折冲郎将左武卫将军同正平卢军先锋使及安禄山反与其伦辈密议杀伪节度使吕知诲立刘正臣为节度使正臣以忠臣为兵马使攻长杨战独山袭榆关北平杀贼将《申子》贡荣先钦擒周钊送京师忠臣功多。又从正臣破渔阳逆将李归仁李咸白秀芝等来拒战约十合并摧破之无何潼关失守《郭子》仪。
    李光弼退师忠臣乃引军北归奚王阿笃孤初以众与正臣合後乃言请以万馀骑同收范阳至后城南中夜反攻正臣忠臣与战逐至温泉山破之擒大首领阿布离斩以祭纛[C260]鼓正臣卒。又与众议以安东都护王玄志为节度使至德二年正月玄志令忠臣以步卒三千自雍奴为苇{代}过海贼将石帝庭乌承洽来拒忠臣与董竭忠退之转战累日遂收鲁城河间景城等大获资粮以赴本军复与大将田神功率兵讨平原乐安郡下之擒伪刺史臧瑜等防河招讨使李铣承制以忠臣为德州刺史属史思明归顺河南节度张镐令忠臣以兵赴郓州与诸军收河南州县。又与礻卑将杨惠元大破贼将王福德于舒舍口肃宗累下诏褒慰仍令镇濮州寻移韦城乾元元年九月改光禄卿同正其年与《郭子》仪等九节度围安庆绪於相州明年二月诸军溃归忠臣亦退至荥阳贼将敬来袭官船忠臣大破之获米二百馀艘以资汴州军士寻拜濮州刺史缘河守捉使移镇杏园渡及史思明陷汴州节度使许叔冀与忠臣并力屈降贼思明抚忠臣背曰：吾比只有左手今得公兼有右手矣。与俱寇河阳数日忠臣夜以五百人斫其营突围归光弼光弼以闻诏加开府仪同三司殿中监同正赐实封二百户召至京师赐姓李氏名忠臣封陇西郡公赐良马庄宅银器采物等时陕西神策两节度郭英卫伯玉镇陕州以忠臣为两军节度兵马使鱼朝恩亦在陕俾忠臣与贼将李归仁李感义等战於永宁莎栅前前後数十阵皆摧破之会淮西节度王仲为贼所擒宝应元年七月拜忠臣太常卿同正兼御史中丞淮西十一州节度使寻加安州刺史仍镇蔡州其年令忠臣会元帅诸军收复东都二年六月就加御史中丞时回纥可汗既归其国留判官安恪石帝庭于河南守御财物因此招聚亡命为寇道路拥隔诏忠臣讨平之永泰元年吐蕃犯西陲京师戒严代宗命中使追兵诸道多不时赴难使至淮西忠臣方会鞠即令整师饰驾监军大将固请曰：军行须择吉日忠臣奋臂於众曰：焉有父母遇害难待择好日方救患乎！即日进发自此方隅有警忠臣必先期而至繇是代宗嘉其忠节加本道观察使宠赐颇厚及同华节度周智光举兵反诏忠臣与神策军将李太清讨平之大历三年检校工部尚书加实封通前三百户五年加蔡州刺史七年检校右仆射知省事李灵曜之叛田承嗣使侄悦援之忠臣与诸军大破悦等汴州平《郭子》仪为朔方节度兵马使天宝十四载安禄山反诏以子仪为卫尉卿充朔方节度使率本军东讨遂举军出单于府收静边军斩贼将周万顷传首阙下禄山使大同军使高秀岩会河曲子仪大破之进收云   中马邑开东陉以功加御史大夫十五载二月与太原节度使李光弼出井陉拔常山郡破史思明於九门。又南拔赵郡生擒四千人皆舍之斩伪太守郭献ギ获器械数十万进军而南思明以数万众蹑其後子仪与光弼选骁骑五百人更挑之三日至行唐贼疲乃退因乘之大破於沙河会玄宗西幸，於是光弼保太原子仪朝於灵武至德元年加武部尚书平章事贼将阿史那从礼以蕃虏五千骑出塞门诱河曲九蕃府六胡州部落数万皆从叛子仪率诸将合击大破之斩获不可胜计河曲平子仪入塞而南收河东郡击走伪将崔乾二年四月进位司空充关内河东副元帅是年九月副广平王东征子仪率回纥及南蛮大食之众十五万屯京西南隅陈於氵交水西镇北庭节度使李嗣业为前军关内节度王思礼为後军子仪奉元帅为中军弥亘三十里贼将李归仁安守忠众十万阵於其北归仁先薄我军我军将乱李嗣业前冲之杀十馀骑乃定回纥以奇兵出其後而夹攻之贼军大溃斩首六万级伪将张通儒等走陕州翼日子仪整军入京师遂收华阴弘农数日而东十月安庆绪悉师屯陕西负山为阵子仪以大军攻其前回纥登山乘其背遇贼潜师於山中与斗过期大军稍却贼分兵三千人绝我归路众心大摇子仪麾回纥令进尽杀之潜师驰至其後於黄埃中发十数矢贼惊顾曰：玄纥来回纥来乃大溃僵尸遍山泽遂复东都以功加司徒封代国公食邑千户乾元元年九月与李光弼等九节度之师讨安庆绪大败之获伪郑王安庆和以献遂收卫州广德元年十月吐蕃陷泾州虏刺史高晖晖遂与蕃军为乡道引贼深入京畿掠奉天武功济渭而南缘山而东渭北行营兵马使吕日将逆战于自辰至酉杀蕃军数千然其徒多殒贼将逼京师代宗计无所出遽诏子仪为关内副元师出镇咸阳子仪自相州不利李光弼代掌兵柄及徵还朝廷部曲散去及是承诏部下唯二十骑强取民家畜产以助军至咸阳蕃军已过渭水其日天子避狄幸陕州子仪闻帝避狄雪涕还京至则军驾已发射生将王献忠从驾路遂以四百骑判乃逼丰王已下十王欲投於贼子仪入开远门遇之诘丰王等所向遂会送行在子仪以三千骑傍南山至商州得武关防兵及六军散卒四千招辑士众其军渐振蕃寇犯京城得故王守礼孙广武王承宏立帝号假署百官子仪遣六军兵马使张知节乌崇福羽林军使长孙全绪等将兵万人为前锋营於韩公堆盛张旗帜鼓な震山谷全绪遣禁军旧将王甫入长安阴结少年豪侠以为内应一日齐击鼓於朱雀街蕃军惶骇而去大将李忠义先屯兵苑中渭北节度使王仲守朝堂子仪以大军续进至西而射生将王抚自署为京兆尹聚兵二千人扰乱京城子仪召抚杀之诏子仪权京城留守子仪子少善骑射常从父以战功授左赞善大夫。又从收复二京力战於陕西加银青光禄大夫鸿胪卿同正叛兵杀其帅李国贞荔非元礼於绛州诏以子仪至绛州诛首乱者馀党颇不安将谋复乱选精卒四千以侍其父常持弓警夜不寐者凡七日谋乱者不敢动以功拜殿中监同正广德二年仆固怀恩诱吐蕃回纥来寇加御史中丞领朔方军前锋击破之其冬怀恩。又以吐蕃及回纥寇州阵於泾北子仪令将步兵五千骑五百出西南击之以兵少相持不战及暮乘其退半渡击大破之斩首五千级连战皆破之李光弼为河东节度副使知节度事天宝十五载以朔方兵五千会《郭子》仪军东下井陉攻收常山郡贼将史思明率众数万来援常山光弼击破之进收藁城等十馀县南攻赵郡拔之授河北节度使与贼将蔡希德史思明尹子奇战於常山郡之嘉山大破贼党斩首万计生擒四千思明露跣足奔於博陵河北归顺者十馀郡是岁玄宗幸蜀肃宗即位於灵武改元至德光弼赴行在除户部尚书北京留守以景城河间之卒五千赴太原二年正月贼将史思明蔡希德高秀岩牛庭等四伪帅众十馀万来攻光弼率敢死之士出击大破之斩首七万馀级军资器械一皆委弃以功转检校司徒收清夷横野等军擒贼将李弘义以归拜守司空乾元二年为天下兵马元帅赵王系之副知节度行营事河北节度支度营田经略等使与九节度兵围安庆绪於相州史思明自范阳来救屡绝粮道光弼身先士卒苦战胜之思明既杀庆绪即伪位纵兵河南光弼以太尉兼侍中代《郭子》仪为朔方节度兵马副元帅以东师委之光弼至河阳思明於河阳城南筑月城掘壕以拒光弼贼攻城光弼於中沾城西大破逆党五千馀斩首千馀级生擒五百馀人溺死者大半光弼使将军李抱玉守南城贼帅周挚攻之不下光弼置栅於中沾城外贼舍南城并力攻中沾光弼连麾三军俱进声动天地一鼓而贼大溃斩万馀级生擒八千馀人军资器械粮储数万计临阵擒其大将徐璜玉李秦其大将安太清走保怀州思明不知挚等败尚攻南城光弼悉驱俘囚临河以示之杀数十人以威之馀众俱投河赴南岸光弼皆斩之贼既败走光弼收怀州思明来救迎击於沁水之上。又败之月馀扌友其城生擒安太清周挚杨希文等送於阙下以功进爵临淮郡王後为河南淮南山南东道荆南等道副元帅出镇临淮史朝仪乘印山之胜寇申光等十三州自领精骑围李岑於宋州光弼径赴徐州以镇之遣田神功击败之浙东贼首袁晁攻剽郡县浙东大乱光弼分兵除讨克定江左宝应元年进封临淮王。
    仆固怀恩为左领军大将军同正隶安西节度使天宝末从《郭子》仪讨高秀岩於云   中破之。又败薛忠义於背度山下坑贼七千骑生擒忠义男袭下马邑郡进军与李光弼合势及史思明战于常山赵郡沙河嘉山皆大破之怀恩功居多肃宗即位於灵武怀恩从子仪赴行在所时同罗部落自西京叛贼北寇朔方子仪与怀恩击之遂破同罗千馀骑於河上尽收其器械马至德二年正月。又从子仪下冯翊河东二郡走伪将崔乾子仪既为广平王元帅之副怀恩领回纥兵以从之破贼於陕西之新店收两京皆立殊功以前後功加开府仪同三司鸿胪卿同正员同节度副使封丰国公乾元二年进封大宁郡王朔方行营节度使。又从李光弼守河阳破周挚擒徐璜玉安太清拔怀州皆摧锋陷敌功冠诸将宝应初以同平章事领河东朔方节度行营及镇西回纥兵马会于陕州受天下兵马元师雍王节度怀恩贾勇将回纥兵前驱大破逆贼史朝义於雒阳朝义脱身潜遁杀贼十万东都平迁左仆射兼中书今充河北副元帅乃席卷讨除两河诸州先为贼所陷者悉平旬日朝义传首献于阙下怀恩北拯幽蓟所向披靡。
    浑初以战功为中郎将天宝末安禄山反浑从李光弼讨河北郡县贼将李立节素称骁勇射杀之特拜右骁卫将军既而肃宗即位于灵州统兵赴行在次天德军遇蕃寇侵边。又破之复从《郭子》仪收京都。又围相州破贼於新乡改检校太仆卿充右武锋使。又从仆固怀恩讨史朝义战功居多朝义平加开府仪同三司太常卿兴元元年三月为奉天军行营兵马副元帅四月与吐蕃首领论莽罗合军破朱Г伪将韩等於武功便赴奉天鸠合诸军兵马应李晟收京城朱Г既窜率兵掩逐至岐阳已东仍令先锋兵马追蹑至泾州贼将诛Г传首来献七月为河中同陕虢等州节度及朔方行营副元帅令讨李怀光与贼连战数百阵贞元元年四月与诸军大破贼众降其骁将石崇宪尉迟徐庭光等遂收复同州长春宫至八月。又与诸将总兵围河中贼将牛名俊枭怀光首来降。
    邢君牙为平卢兵马使天宝末安禄山乱随节度使侯希逸过海至青徐间田神功之讨刘展君牙。又从神功战伐有功历将军试光禄卿神功既为兖郓节度君牙领防秋兵入镇好峙时属吐蕃陵犯代宗幸陕君牙隶属禁军扈从後。又以战功加鸿胪卿累封河间郡公建中初君牙隶禁军扈从时河北诸节帅叛换李晟率禁军助马燧等征之晟以君牙为都虞侯於武安襄国洹水魏县清苑讨贼有功君牙擒生斩级居多。
    曲环天宝末为果毅别将安禄山乱从襄阳节度鲁守邓州拒贼贼将武令战数十合环功居多超授左清道率别将兵守泽州破贼骁将安晓特拜羽林将军。又将别部兵合诸军同讨史朝义平河北累转金吾大将军并同正因随李抱玉移军京西大历中领兵陇州频破吐蕃加特进太常卿德宗初嗣位吐蕃大寇剑南诏环以豳陇兵五千驰往大破戎虏收七盘城威武及维茂二州西戎奔遁环大振功名还加太子宾客赐以名马锦采。又与诸将讨泾州叛将刘文喜平之拜开府仪同三司兼御史中丞充豳陇两军都知兵马使时李纳拥兵侵逼徐州令环与刘玄佐同救援累破李纳逆党环以功最加御史大夫。
    卫伯玉为诸卫员外将军肃宗即位兴师静难伯玉激愤思立功名自安西归长安初为神策军兵马使出镇陕州行营以功累迁右羽林军大将军元年建丑月以破永宁等县逆贼功进位特进封河东郡公马为安西礻卑校累迁至左金吾卫将军同正至德元年王室多难统甲士三千自二庭赴于凤翔肃宗奇之委以东讨殄寇陕郊破贼河阳皆立殊效明年蕃戎寇边诏赴援河西广德初仆固怀恩不顺诱吐蕃入寇代宗避狄陕州即日自河右转斗戎虏间至於凤翔时蕃军云   合凤翔节度孙志直方闭城自守乃持满外向突入悬门不解甲背城出战吐蕃奔溃以劲骑追击俘斩数千计血流於野繇是雄名益振代宗还宫召慰劳之授兼御史中丞永泰初拜四镇行营节度兼南道和蕃使委之禁旅俾清残寇俄迁四镇北庭行营节度及宁节度使兼御史大夫旋加检校工部尚书以犬戎浸骄岁犯郊境泾州最邻戎虏乃诏移镇泾州兼权知凤翔陇右节度副使泾原节度泾州刺史四镇北庭行营节度使如故复以郑滑二州隶之词气慷慨以破虏为己任既至泾州分建营伍缮完战守之具频破吐蕃以其生口俘馘来献前後破吐蕃约三万馀众贺兰进明为河南节度至德二年收高密琅邪等郡杀逆贼二万馀众。
    王思礼为关内节度使至德二年从元帅广平王收西京。又从司徒《郭子》仪战陕城曲沃新店贼军既败。又於绛郡破贼六千馀众器械山积马牛十万馀匹迁兵部尚书封崔国公乾元二年於潞城县东直十岭击破史思明兵马使杨是等一万馀众。
    郝廷玉为太尉李光弼帐中爱将乾元中史思明再陷雒阳光弼拔东都之师保河阳时三城壁垒不完刍粮不支旬日贼将安太清等率军数万四面急攻光弼惧贼势西犯河潼极力保孟津以掎其後昼夜婴城血战不解将士夷伤光弼召诸将讯之曰：贼党何面难抗或对曰：西北隅最为敌乃亟召廷玉谓之曰：凶渠攻西北者难奈尔为我决胜而还辞曰：廷玉所领步卒也。愿得骑军五百光弼以精骑三百授之光弼法令严峻是日战不利而还者不解甲斩之廷玉奋命先登流矢雨集马伤不能军而退光弼登堞见之骇然曰：廷玉奔还吾事败矣。促令左右取廷玉首来廷玉见使者曰：马中毒箭非败也。光弼命易马而复轻骑冲贼阵驰突数四俄而贼党大败於河ヂ廷玉擒贼将徐璜玉而还繇是贼解中沾之围信宿退去前後以战功累授开府仪同三司试太常卿封安边郡王。
    李抱玉为郑陈颍亳四州节度乾元中从太尉李光弼讨史思明固河阳复怀州皆功居第一代宗即位擢为泽潞节度使加领陈郑二州广德元年冬吐蕃寇京师乘舆幸陕州诸军溃卒及村闾逋客相聚为盗京城南面子午等五谷群盗充斥颇害居人朝廷遣薛景仙领兵为五谷招讨使连月不捷乃诏抱玉兼凤翔节度使讨之抱玉审探知贼帅行止之处先分屯诸谷乃设奇潜使轻锐数百南自洋州入攻之贼帅高玉方与诸偷会遽为锐卒数十人掩擒之因大捷获偷党悉斩之馀党不讨自溃旬日内五谷平以功迁司空大历十年抱玉奏大破吐蕃于陇州义宁县。
    ●卷三百五十九
    ○将帅部　立功第十二
    唐崔光远为凤翔节度使上元元年於普闰县界破党项四千馀众斩首二千馀级生擒一百馀人收获驼马牛羊器械等不可胜数。
    能元皓为青密等州节度使上元二年六月破史朝义之将伪骠骑大将军李元遇等马步一万人擒贼将马登封等十人斩首五千馀级。
    张伯义初隶河东节度使李光弼以战功累迁试太常卿上元中贼帅袁晁乱海浙光弼俾伯义与诸军讨之招绥叛亡平荡山洞功为第一繇是擢授睦州杭州刺史。
    李晟为凤州节度使高列将上元中击叠州叛羌於高当川。又击宕州连狂羌於罕山皆破之累迁左羽林大将军同正广德初节度使孙志直署晟总游兵击破党羌高玉等贼以功授特进光禄卿转试太常卿大历初李抱玉镇凤翔署晟为右军都将四年吐蕃围灵州抱玉遣晟将兵五千以击吐蕃晟辞曰：以众则不足以谋则太多乃请将兵千人疾出大震关至临洮屠定秦堡焚其积聚虏堡帅慕容锺而还吐蕃因解灵州围而去拜开府仪同三司泾原四镇北庭都知兵马使累封合川郡王为右神策都将德宗即位吐蕃寇剑南时节度使崔宁在京师三川皆恐晟将神策兵万五千救援晟乃逾漏天攻拔飞越廓清肃宁三城绝大渡河获首虏千馀级虏引去因留成都数月而还建中二年魏博田悦反将兵围临邢州诏以晟为神策先锋都知兵马使与河东节度马燧昭义节度李抱真合兵救临诸军皆却晟引兵渡水乘冰而济横击悦军王师复振击悦大破之三年正月复以诸道军击败悦军於洹水遂进攻魏州以功赐实封百户四年冬德宗幸奉天诏晟赴难授神策行营节度使实封二百户自河中繇蒲津而军渭北璧东渭桥以逼朱Г累加同平章事兴元元年五月二十五日夜移军於光泰门米仓村以薄京城晟临高指麾令设壕栅以候贼军俄而贼众大至晟遣吴诜康英俊史万顷孟涉等纵兵击之时华州营在北兵少贼并力攻之晟遣李演孟日华以精卒救之中军鼓讠演力战大破之乘胜入光泰门再战。又败之僵尸蔽地馀众走白华夜闻恸哭之声二十八日晟大集诸将陈兵於光泰门外乃使。
    王亻必李演率骑军史万顷领步卒直抵苑墙神村万顷先登拔栅而入亻必骑军继进贼即奔溃大军分道并入鼓讠雷动贼将姚令言张庭芝李希倩犹力捍官军晟令唐良臣赵光铣杨万荣孟日华等步骑齐进贼军阵成而屡北战十馀合乘胜驱蹙至於白华忽有贼骑千馀出於官军之背晟以麾下百馀骑击之左右呼曰：相公来贼闻之惊溃官军追斩不可胜计朱Г姚令言张庭芝尚有众万人相率遁走晟遣田子奇追之其馀凶党相率来降京城平以功拜司徒兼中书令实封一千户充凤翔陇州节度使兼陇右泾原节度管内诸军及四镇北庭行营兵马副元帅封西平郡王贞元二年十月出师袭吐蕃摧沙堡拔之斩其堡使扈屈律悉蒙等王亻必李晟之甥自河西河北出师亻必无役不从朱Г之乱以河中兵马使随晟讨贼晟攻贼於光泰门贼锋尚劲亻必与兵马使李演逾苑墙血战败贼前锋诸军方振论功为神策将。
    吕日将为兴凤等州招讨使代宗宝应元年日将于兴州三嗟谷大破羌贼三千馀众。
    严武为剑南节度使广德二年破吐蕃七万馀众拔当徇城。又拔盐川城。
    崔宁本名旰为汉州刺史广德中吐蕃与诸杂羌戎寇陷西山拓静诸州诏剑南节度使严武收复武急召宁统兵出西山宁克躬抚士皆愿致死命始次贼城周围皆石砾攻具无所设唯东南隅环丈之地壤土可穴谍知之以告宁宁昼夜穿地道攻之再宿而拔其城因西拓地数百里下城砦数四蕃众相语曰：崔旰皆神兵也。将更前进以粮尽还师武大悦装七宝舆迎宁入成都以夸士众赏赉过厚。
    王栖曜为浙东马军兵马使广德中草贼袁晁乱台州连结郡县积众二十万馀尽有氵制江之东御史中丞袁亻参东讨奏栖曜与李长荣为将联日十馀战生擒袁晁收复郡邑十六授常州别驾浙西都知兵马使大历中李灵曜叛於沛州观察使李涵俾栖曜将兵四千为河南掎角以功加银青光禄大夫建中中李希烈既陷汴州乘胜东侵连陷陈留雍丘顿军宁陵期下宋州节度使韩命栖曜将强弩数千夜入宁陵希烈不之知晨朝弩矢及希烈坐帐希烈惊曰：此江淮弩士今入矣。遂不敢东希烈夜遁後栖曜随刘玄佐收汴州迁御史大夫。
    白元光为朔方骑将大历三年九月壬午吐蕃寇灵州元光击破之壬辰元光。又破吐蕃二万众於灵武获羊马数千计。
    伊慎为江西卫将大历八年节度使路嗣恭讨岭南哥舒晃之乱以慎为先锋直逼贼垒疾战破之斩首三千级繇是复始兴之地未几与诸将追斩於泔溪函首献於阙下嗣恭表慎功授连州长史知当州团练副使三转江州别驾讨梁崇义之岁慎以江西牙将从李希烈摧锋陷敌功。又居多寻归本道明年希烈反嗣曹王皋拔慎为大将贼兵沂江来寇慎战大破其三千馀众累拔蔡山栅取蕲州降其将李良。又收黄梅县杀贼将韩霜露斩首千馀级封南充郡王蕲州刺史充节度都知兵马使建中末贼已屠汴州慎以兵击退贼将杜少诚江路遂通。又破苟莽栅进兵围安州贼阻水攻之不能下李希烈遣其甥刘戒虚将骑兵八千来援慎分迎击战於应山擒戒虚纟专示城下遂开门请罪以功拜安州刺史兼御史大夫仍赐实封一百户贞元十五年以慎为安黄等州节度管内支度营田观察使十六年吴少诚阻命诏以本道步骑五千兼统荆南湖南江西三道兵当其一面於申州城南前後破贼数千以例加检校刑部尚书。
    李承昭为昭义节度大历十年田承嗣攻磁州承昭援磁州与田承嗣大将卢子期战於万泉县大破之生擒子期以献。
    马燧为河阳三城使大历十一年五月汴州大将李灵曜反因绝运路以邀节制代宗务恩大因授灵曜汴宋八州节度留後灵曜不受命乃与魏博节度田承嗣通谋承嗣遣其子悦将兵与灵曜共破永平军将刘洽诏燧与淮西节度李忠臣合军讨灵曜忠臣惧贼烧庐舍西走燧劝其还兵请为前锋击破田悦进逼汴州李忠臣行汴南燧引军行汴北。又败灵曜将张清於西梁围灵曜。又选锐兵八千号为饿狼军燧独引军击破之进至浚仪是时河阳兵寇诸军承嗣。又遣悦将兵二万救灵曜破永平军将杜如江略曹州。又败李正巳游军击走刘洽长孙全绪等军乘胜去汴州一舍方阵而进忠臣会宋州淮南浙西兵与战不利请救於燧燧引军四千人为奇兵击破之田悦匹马遁去灵曜知悦败明日以百骑夜走汴州悉降後为河东节度建中二年田悦反自将兵三万围邢州攻临筑重城绝其内外以拒救兵邢州李洪临将张亻丕皆坚守不拔昭义军数告急乃诏燧将救临燧军出崞口兵未过险乃遣人持书喻悦。且示之好悦谓燧畏之十一月师次邯郓悦遣使至斩之以徇遣兵急击破其支军射杀其将成炫之悦自攻临遣大将杨朝光将兵万馀於临南双岗下东西列二栅以御燧燧乃率李抱真李晟进军营於二栅之中其夜东栅走归悦进军营明山取其弃栅以置辎重谓将吏曰：朝光守坚栅不下万人假令燧等尽锐攻之比数日计不能下杀伤必甚吾此必拔临赏劳军士而与之战必胜之术也。悦乃分常山李惟岳救兵五千以助朝光燧率军攻朝光田悦将万馀人救之燧令大将李自良李奉国将兵合神军据双岗御之燧乃令推火车以焚其栅自晨至暮急击大破之拔其栅斩朝光及大将卢子昌斩首五千馀级生虏八百馀人居五日进军径战燧自将锐兵扼其冲口凡百馀合士皆决死悦兵大败斩首万馀生虏九百人得三十万斛器甲称是悦收兵夜走邢州围亦解寻加魏忄专招讨使三年正月田悦求救於淄青常山李纳遣大将卫俊将兵仅万人以救悦李惟岳亦遣三千馀人救悦收合散兵二万馀壁於洹水淄青军其东常山军其西首尾相应燧帅诸军合击悦军乱赴水斩首二万杀贼大将孙晋卿安墨啜生获三千馀人溺死者不可胜数淄青军殆尽死者相枕籍三十里悦收兵得千馀人夜走至魏州城将李长春闭门不纳久之追兵不至比明乃纳既入杀长春婴城自守数日李再春以忄专州悦兄昂以州降王光进以长桥降悦遣大将符李瑶将五百骑送淄青兵还镇因降燧魏城先引御河入城南流燧令塞其领口流绝城中益急恐悦乃遣许士则侯臧徒步间说朱滔王武俊借兵求救时王武俊已杀李惟岳传首献於阙下授武俊恒冀观察都防御使时武俊同列张孝忠已为节度使武俊独为防御使甚怨望。且素轻孝忠耻居其下因与悦通谋遂与朱滔约谋救悦悦恃兵。且至。又出兵二万背城而阵燧与诸军击破之五月加燧同平章事四年十月德宗幸奉天燧引军还太原遣行军司马王权将兵五千赴行在兴元元年七月加燧奉诚军及晋绛慈隰节度诸军行营副元帅与浑骆元光同讨河中李怀光九月十五日燧帅步骑三万次於绛分兵收夏县略稷山攻龙门降其将冯万兴任象王燧以兵攻绛州十月拔其外城其夜伪刺史王克同与大将达奚小进弃城走降其众四千人。又遣大将李自良谷秀分兵略定闻喜夏县万泉虞乡永乐猗氏六县降其将辛З及兵五千人贞元元年军次宝鼎败贼骑兵於陶城前锋将李黯追击之射杀贼将徐伯文斩首万馀级获马五百匹七月与浑骆元光韩游环军次於长春宫怀光将徐庭光以兵六千守宫城燧挺身城下招喻之先一日贼焦篱堡守尉以兵二千因堡降庭光东道既绝乃率众出降八月移军於焦篱堡其夜贼太原堡守将吴ぁ弃堡而遁其下皆降燧率诸军济河凡八万阵於城下是日贼将牛名俊斩怀光首以城降河中平迁光禄大夫兼侍中刘玄佐初名洽为永平军节度衙将大历中李灵曜据汴州反洽将兵乘其无备径入宋州遂城守诏因以州隶永平军节度使李勉署奏宋州刺史建中二年加御史中丞充宋亳颍节度使时李正巳死子纳匿丧叛居无何李洧以徐州从顺纳怒洧甚遂遣兵围彭城诏洽以诸军救之洽至与纳军战大败之斩首万馀级繇是转输之道复通以功加御史大夫洽进收濮州降其将杨令晖。又分兵挟令晖以犭旬濮阳降其将高彦昭以通濮阳津迁兵部尚书复兼曹濮观察使寻加左仆射淄青兖郓招讨使。又加汴滑都统副使李希烈攻陷汴州德宗居奉天洽与希烈连战贼势稍却兴元初以功加平章事希烈兵围宁陵洽大将刘昌坚守不下希烈复悉兵攻围陈州洽遣刘昌与诸军救之大破贼兵获贼将翟崇晖希烈弃大梁走洽率诸军进攻汴州。又以功加汴宋节度迁司空无几加本管及陈州诸军行营都统仍赐名玄佐。
    杨惠元为神策军京西兵马使镇奉天大历中累有战功及田悦朱滔反叛召惠元领禁兵三千与诸将讨伐战御河夺三桥皆惠元之功也。寻加检校工部尚书以兵属李怀光建中末自河朔与怀光同赴国难解奉天之围。
    张献恭为山南西道节度使大历十二年献恭上言破吐蕃万馀众於岷州。
    张光晟为代州都督大历十三年与回纥战于羊武谷破之回纥引退先是辛云   京守太原回纥惧云   京不敢窥并代知鲍防无武略乃敢凌逼赖光晟邀战胜之北人乃安（时鲍防为太原郡守）。
    张献甫初为偏礻卑以军功累授试光禄卿殿中监德宗建中初从节度使贾耽征梁崇义於襄汉以功加试太子詹事及幸奉天兴元献甫首末从浑征讨有功及复京邑累加兼御史大夫。
    杨朝晟为甘泉府果毅建中初从李怀光讨刘文喜于泾州斩获生擒居多授骠骑大将军稍为右先锋兵马使後李纳寇徐州从唐朝臣征讨常冠军锋以功授开府仪同三司检校太子宾客德宗在奉天李怀光自山东赴难以朝晟为左厢兵马使将千馀人下咸阳以击朱Г加御史中丞实封一百五十户。
    王武俊为成德军节度建中初朱滔围贝州武俊与泽潞节度李抱真合军於贝丘抱真为方阵武俊用奇兵朱滔空营合战武俊不擐甲而驰之滔望风奔溃自蹂践死者十四五收其辎重器甲马牛不可胜滔夜奔幽州。
    尚可孤为神策军大将建中二年为荆襄应援淮西使以所统之众赴山南累有战功及泾原兵叛诏徵可孤军至蓝田贼众稍盛遂营於七盘山城栅而居之贼将仇敬忠等来寇可孤频击破之因收蓝田县元兴元年三月迁检校工部尚书兼御史大夫神策京畿渭南商州节度使四月仇敬忠复来寇可孤率兵大破焉擒敬忠斩之遂进军与副元帅李晟决策攻讨可孤之师为先锋京师平以功加检校右仆射封冯翊郡王。
    李希烈为淮西节度建中二年山南东道节度使梁崇义拒捍朝命迫胁使臣诏诸节度率兵讨之加希烈南平郡王兼汉北都知诸道兵马招抚处置使希烈破崇义众讨平之录功加检校右仆射同平章事赐实封五百户。
    李抱真为昭义军节度建中二年田悦以魏博反乃悉兵围邢州及临临益急诏河东节度使马燧及神策兵救之抱真与燧败悦兵於双岗斩悦将杨朝光。又击破悦於临遂解临及邢州之围以功加检校兵部尚书复与燧大破悦于洹水悦以数百骑走归魏州复与燧围魏州。又败悦于城下以功加检校右仆射建中末李希烈陷大梁李纳反郓州李怀光。又窃据河中抱真独於扰攘倾溃之中以山东三州外抗群贼内辑军士群贼深惮之兴元初加平章事时朱滔悉幽蓟军借兵回纥拥众五万南向以应朱Г攻围贝州抱真与镇州王武俊击破之于经城以功加检校司空。
    王虔休为泽潞兵马使建中二年节度使李抱真统兵马与诸将征讨河北其双岗水寨营等阵虔休战功居多擢为步军都虞候。
  </div>
  <div class="pagination">
   <a href="册府元龟_page283.html">
    上一页
   </a>
   <span>
    ...
   </span>
   <a href="册府元龟_page279.html">
    279
   </a>
   <a href="册府元龟_page280.html">
    280
   </a>
   <a href="册府元龟_page281.html">
    281
   </a>
   <a href="册府元龟_page282.html">
    282
   </a>
   <a href="册府元龟_page283.html">
    283
   </a>
   <span class="current-page">
    284
   </span>
   <a href="册府元龟_page285.html">
    285
   </a>
   <a href="册府元龟_page286.html">
    286
   </a>
   <a href="册府元龟_page287.html">
    287
   </a>
   <a href="册府元龟_page288.html">
    288
   </a>
   <a href="册府元龟_page289.html">
    289
   </a>
   <span>
    ...
   </span>
   <a href="册府元龟_page285.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
