<!DOCTYPE html>
<html>
<head>
    <meta charset="UTF-8">
    <title>册府元龟 - 第 531 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 531 页/共 736 页</h1>
    <div class="content">    曹刿为鲁大夫鲁庄公如齐观社（二十三年齐因祀社军实以示客公往观之）曹刿谏曰：不可夫礼所以正民也。是故先王制诸侯使五年四王壹相朝也。（王谓王事天子也。五年之间四聘於王而一相朝相朝者将朝天子先相朝也。终则讲於会以正班爵之义（终毕讲习班次也。谓朝毕则习礼於会以正爵位次序尊卑之义也。）夫齐弃太公之法而观民於社（太公齐始祖太公望）君为是举而往观之（举举动也。）非故业也。（业事）何以训民土发而社助时也。（土发春分周语曰：土方脉发社者助时祈福为农始）收扌而纳要也。（扌拾也。冬祭曰：因祭祀以纳五之要休农夫也。月令孟冬祀宗大祀公社及门闾）今齐社而往观旅非先王之训也。（旅众）天子祀上帝（上帝天也。）诸侯会之受命焉（助祭受君命）诸侯祀先王先公（先王谓。若宋祖帝乙郑祖厉王之属先公先君）卿大夫佐之受事焉（事职事也。）臣不闻诸侯之相会祀也。祀。又不法（不法谓观民）君举必书书而不法後嗣何观不听遂如齐（一云庄公如齐观社曹刿谏曰：不可夫礼所以整民故会以训上下之则制财用之节朝以正班爵之义帅长幼之序征伐以讨其不庭诸侯有王王有巡以大习之非是君不举矣。故君举必书书而不法後嗣何观）御孙庆为鲁掌匠大夫鲁庄公丹桓宫之楹而刻其桷（桓宫桓公庙也。楹柱也。庄公娶于齐曰：哀姜哀姜将至当见于故丹柱刻榱以夸之也。）匠师庆言於公曰：臣闻圣王公之先封者（谓。若汤武周公太公）遗後人之法今先君俭而君侈之（先君桓公）令德替矣。（替灭）公曰：吾属欲美之（属也。欲自美之非先君之意）对曰：无益於君而替前之令德臣。故曰：庶可以已乎！（已止）公弗听（一云：庄公丹桓宫之楹。又刻桓宫桷御孙谏曰：臣闻之德之共也。侈恶之大也。先君有共德而君纳诸大恶无乃不可乎！）哀姜至公使宗妇觌用币非也。御孙曰：男贽大者玉帛（公侯伯子男执玉诸侯世子附庸孤卿执帛）小者禽兽（卿执羔大夫执雁士执雉）以章物也。（章所执之物以别贵贱）女贽不过榛栗枣修以告虔也。（榛小栗也。修脯虔敬也。皆取其名以示敬也。）今男女同贽是无别也。男女之别国之大节也。而由夫人乱之无乃不可乎！
    夏父展鲁宗人也。（宗人宗伯主男女贽币之礼）哀姜至公使大夫宗妇觌用币（宗妇同宗大夫之妇觌见也。见夫也。用币与大夫同贽）夏父展曰：非故也。公曰：君作故（言君所作则为故事）展对曰：君作而顺则故之（顺顺于礼则书为故事）逆则亦书其逆也。臣从有司惧逆之书於後也。故不敢不告（从有司言备位随从有司後行夫妇贽不过枣栗以告虔也。（枣取蚤起栗取敬栗虔敬也。曲礼妇人之贽脯修枣栗也。）男则玉帛禽兽以章物也。（公执桓圭侯执信圭伯执躬圭子执璧男执蒲璧孤执皮帛卿执夫执雁士执雉庶人执鹜工商执鸡章明也。明尊卑异物）今妇执币是男女无别也。男女之别国之大节也。不可无也。公弗听。
    管仲为齐大夫齐桓公会鲁庄公于柯（鲁庄公十三年）曹氵未劫盟桓公桓公乃许尽归鲁而桓公怒欲倍其约管仲曰：不可夫贪小利以自快弃信於诸侯失天下之援不如与之于是桓公乃遂割鲁侵地曹氵未三战所亡地尽复于鲁桓公盟于宁母谋郑故也。管仲言於齐侯曰：臣闻之招携以礼怀远以德（携离也。）德礼不易无人不怀齐侯修礼於诸侯诸侯官受方物（诸侯官司各於齐受其方所当贡天子之物）郑伯使太子华听命於言於齐侯曰：泄氏孔氏子人氏三族实违君命（三族郑大夫）君。若去之以为成我以郑为内臣君亦无所不利焉（以郑事如封内臣）齐侯将许之管仲曰：君以礼与信属诸侯而以奸终之无乃不可乎！子父不奸之谓礼守命共时之谓信（守君命共时事）违此二者奸莫大焉公曰：诸侯有讨於郑未捷今苟有[C260]从不亦可乎！（子华犯父命是其[C260]隙）对曰：君。若绥之以德加之以训辞而帅诸侯以讨郑郑将覆之不暇岂敢不惧。若总其罪人以临之（总将领也。子华奸父之命即罪人）郑有辞矣。何惧（以大义为辞）夫合诸侯以崇德也。会而列奸何以示後（列奸用子华）嗣夫诸侯之会其德刑礼义无国不记记奸之位（位会位也。子华为奸人而列在会位将为诸侯所记）君盟替矣。（替废也。）作而不记非盛（君举必书虽复齐史隐讳亦损盛德）君其勿许郑必受盟夫子华既为太子而求介於大国以弱其国亦必不免（介因也。）郑有叔詹堵叔师叔三良为政未可间也。齐侯辞焉子华由是得罪於郑郑伯使请盟於齐桓公既霸会诸侯於葵丘而欲封禅（鲁僖公九年葵丘在陈外黄县禅音上载反）管仲曰：古者封泰山禅梁父者七十二家（音甫）而夷吾所记者十有二焉昔无怀氏封泰山禅云：云：（无怀古之王者在伏羲前见。《庄子》云：云：山在蒙阴县故城东北下有云：云：亭）ж羲封泰山禅云：云：（ж读曰伏）神农氏封泰山禅云：云：炎帝封泰山禅云：云：（炎帝神农後）黄帝封泰山禅亭亭（钜平有亭亭山）颛顼封泰山禅云：云：帝喾封泰山禅云：云：尧封泰山禅云：云：舜封泰山禅云：云：禹封泰山禅会稽汤封泰山禅云：云：周成王封泰山禅社首（在钜平南十三里）皆受命然後得封禅桓公曰：寡人北伐山戎过孤竹（伯夷国也。在辽西令支令音郎定反支音神之）西伐束马县车上卑耳之山（将上山缠束其马县钓其车世卑耳即齐语所谓辟耳）南伐至召陵（召陵地也。在汝南召读曰劭）登熊耳山以望江汉（熊耳山在顺阳北益阴县东北禹贡所云：导雒自熊耳者也。其山两峰状熊耳因以为名也。）兵车之会三乘车之会六九合诸侯一匡天下（兵车之会三谓庄十二年会於北杏以平宋乱僖四年侵蔡蔡溃遂伐楚次泾六年伐郑围新城也。乘车之会六谓庄十四年会于鄄十五年会于鄄十六年同盟于幽僖五年于首止八年盟于洮九年会于葵丘也。一匡天下谓定襄王为天子之位也。一说谓阳之会令侯云：无鄣谷无贮粟无以妾为妻天下皆从故云：一正也。）诸侯莫违我昔三代受命亦何以异乎！，於是管仲睹桓公不可穷以辞因设之以事曰：古之封禅高阝上之黍北里之禾所以为盛（高阝音霍高阝上北里地名也。盛谓以实簋）江淮之间一茅三脊所以为藉也。（茅草有三脊也。谓灵茅也。藉以藉地藉音才夜反）东海致比目之鱼（。《尔雅》云：东方有比目鱼言不比不行其名谓之音土盍反）西海有比翼之鸟（。《山海经》云：崇吾之山有鸟状如凫而一翼一目相得乃飞其名曰：鸾。《尔雅》云：南有比翼鸟焉不比不飞其名谓之鹣鹣而管仲乃云：西海其说异也。）然後物有不召而至者十有五焉今凤凰麒麟不至嘉禾不生而蓬蒿藜莠茂鸱枭群翔（蓬蒿藜莠皆秽恶之草枭不祥鸟也。鸱盖今所谓角鸱也。枭土枭也。）而欲封禅无乃不可乎！，於是桓公乃止葵丘之会天子使宰孔赐桓公文武胙。且曰：谓尔伯舅无下拜桓公召。《管子》谋对曰：为君不君为臣不臣乱之本也。桓公惧出见客。又桓公问管仲曰：寡人愿闻国君之信对曰：民爱之邻国亲之天下信之此国君之信公曰：善请问信安始而可对曰：始于为身中于为国成于为天下公曰：请问为身对曰：道血气以求长心长德（长心谓谋虑速长德谓恩施广）此为身也。公曰：请问为国对曰：远举贤人慈爱百姓存亡国继绝世起诸孤（孤谓死王事者子孙）薄税敛轻刑罚此为国之大礼也。法行而不苛刑廉而不赦有司宽而不陵（不虐独）菀浊困滞皆法度不亡（菀浊谓秽塞不洁清者也。困滞谓疲羸微隐者也。有如此者。此皆以度加之不令有所失也。）往行不来而民游世矣。（其行法度者但往行而进不却来而退而人以此自得行于世也。）此为天下也。又桓公之时宋伐杞狄伐邢卫桓公不救体纽胃称疾（纽摩也。自摩其胸。若有所痛患也。）召管仲曰：寡人有千岁之食而无百岁之寿今有疾病姑乐乎！《管子》曰：诺，於是令人悬钟磬之装（装可以严饰之）陈歌舞竽瑟之乐日杀数十牛者数旬群臣进谏曰：宋伐杞狄伐邢卫君不可不救桓公曰：寡人有千岁之食而无百岁之寿今。又有疾病姑乐乎！且彼非伐寡人之国也。伐邻国也。子无事焉宋已取杞狄已拔邢卫矣。桓公起行┺ね之间。《管子》从之从至大钟之西桓公南而立管仲北向对之大钟鸣桓公视管仲曰：乐夫仲父管仲对曰：此臣之所谓哀非乐也。臣闻之古者之言乐於钟磬之间者不如此言脱于口而令行乎！天下（脱出）在钟磬之间而无四面兵革之忧今君之事言脱於口令不得行於天下在钟磬之间而有四面兵革之忧此臣所谓哀非乐也。桓公曰：善，於是伐钟磬之悬（伐谓折断）并歌舞之乐也。（并除）宫中虚无人（不令人掌守之）桓公曰：寡人已伐钟磬之县并歌舞之乐矣。请问所始於国将为何行。《管子》对曰：宋伐杞狄伐邢卫而君之不救也。臣请以庆（以不救为是故庆之）臣闻之诸侯争於强者勿与分於强（。若救三国是分于强）今君何不定三君之处哉！（三君既失国当定其君处也。），於是桓公曰：诺因令以车百乘卒千人以缘陵封杞车百乘卒千人以夷仪封邢车五百乘卒五千人以楚丘封卫。又桓公问於管仲曰：王者何贵曰：贵天桓公仰视天管仲曰：所谓天非苍莽之天也。王以百姓为天百姓与之即安辅之即强非之即危倍之即亡。又桓公置酒令诸侯大夫曰：後者饮一经程管仲後当饮一经程饮其半而弃其半桓公曰：仲父当饮一经程而弃之何也。管仲曰：臣闻之酒入者舌出舌出者弃其身与其身不宁宁弃酒乎！桓公曰：善。又桓公出於野见亡国故城郭氏之墟问於野人曰：是为何墟野人曰：是为郭氏之墟桓公曰：郭氏者何为为墟野人曰：郭氏者善善而恶恶桓公曰：善善而恶恶人之善行也。其所以为墟者何也。野人曰：善善而不能行恶恶而不能去是以为墟也。桓公归以语管仲管仲曰：其人为谁桓公曰：不知也。管仲曰：君亦一郭氏也，於是桓公召野人而赏焉。
    公子完陈公子也。为齐工正饮桓公酒乐（齐桓贤之故就其家会据主人之辞故言饮桓公酒）公曰：以火继之辞曰：臣卜其昼未卜其夜不敢君子曰：酒以成礼不继以淫义也。（夜饮为淫乐）以君成礼弗纳於淫仁也。
    鲍叔为齐大夫齐桓公与管仲鲍叔宁戚饮酒桓公谓鲍叔姑为寡人祝乎！鲍叔奉酒而起曰：祝吾君无忘其出亡而在莒也。使管仲无忘其束缚而从鲁也。使宁武子无忘其饭牛于车下也。桓公辟席而拜曰：寡人与二大夫皆无忘夫子之言齐国之社稷必不废此言尝思困隘之时必不骄矣。
    轮扁齐人也。桓公读书於堂轮扁斫轮於堂下释其椎凿而问桓公曰：君之所读书者何书也。桓公曰：圣人之书轮扁曰：其人焉在（问作书之人何在也。）桓公曰：已死矣。轮扁曰：是直圣人之糟粕耳（糟酒滓也。粕已精也。）桓公勃然作色而怒曰：寡人读书工人焉得讥之哉！有说则可无说则死轮扁曰：然有说臣试以臣之斫轮语之太疾则苦而不入（苦急意也。）太徐则甘而不固（甘缓意也。）不甘不苦应於手厌於可以至妙者臣不能以教臣之子而臣之子亦不能得之於臣是以行年六十老而为轮今圣人之所言者亦已怀其实穷而死独其糟粕在耳。
    士为晋大夫晋侯将伐虢士曰：不可虢公骄。若骤得胜於我必弃其民（弃民不养之）无众而後伐之欲御我谁与夫礼乐慈爱战所蓄也。夫民让事乐和爱亲哀丧而後可用也。（上之使臣以义让哀乐为本言不可力屈也。）虢弗蓄也。亟战将饥（言虢不让而力战）。
    里克为晋大夫晋献公使太子申生伐东山皋落氏（赤狄别种也。皋落其氏族）里克谏曰：太子奉冢祀社稷之粢盛（里克晋大夫冢大也。以朝夕视君膳者也。（膳厨膳）。故曰：冢子君行则守有守则从从曰：抚军守曰：监国古之制也。夫帅师专行谋（帅师者必专谋军事）誓军旅号令也。）君与国政之所图也。非太子之事也。（国政正卿）师在制命而已（命者将军所制）禀命则不威专命孝故君之嗣不可以帅师君失其官帅师不威将焉用之（太子帅师是失其官也。专命则不孝是为帅必不也。）。且臣闻皋落氏将战君其舍之公曰：寡人有子未知其谁立焉不对而退。
    孔叔为郑大夫楚人伐郑郑伯欲成孔叔曰：不可齐方勤我（孔叔郑大夫勤恤其难）弃德不善也。）齐桓公与诸侯盟王使周公召郑伯曰：吾抚女以从楚辅之以晋可以少安（周公宰孔也。王恨齐桓定太子之故召郑伯使叛齐也。楚不服于齐故以镇安郑也。）郑伯喜於王命而惧其不朝於齐也。故逃归不盟孔叔止之曰：国君不可以轻轻则失亲（亲党援也。）失亲患必至病而乞盟所丧多矣。君必悔之弗听逃其师而归其後诸侯伐郑孔叔言於郑伯曰：谚有之曰：心则不竞何惮於病（竞强也。惮难也。）既不能强。又不能弱所以毙也。国危下齐以救国公曰：吾知其所由来矣。姑少待我（欲以申侯说）对曰：朝不及夕何以待君郑杀申侯以说於齐。
    宫之奇为虞大夫鲁僖公五年晋献公复假道于虞以伐虢宫之奇谏曰：虢虞之表也。虢亡虞必从之晋不可启寇不可玩（玩习也。）一之为甚其可再乎！（为二年假晋道灭下阳）谚所谓辅车相依唇亡齿寒者其虞虢之谓也。（辅夹辅车牙车）公曰：晋吾宗也。岂害我哉！对曰：太仲太王之昭也。太伯不从是以不嗣（太伯虞仲皆太王之子不从父命俱让吴仲雍之子别封西吴虞公其後也。穆昭昭生穆以世次计故太伯与虞仲于周为昭）虢仲虢叔王季之穆也。（王季者太伯虞仲之母虢仲虢叔文王之母弟也。仲叔皆虢君字）为文王卿士勋在王室藏於盟府（盟府司盟之官）将虢是灭何爱於虞。且虞能亲於桓庄乎！其爱之也。桓庄之族何罪而以为戮不惟Τ乎！（桓叔庄伯之族晋献公之从祖昆弟献公患其Τ尽杀之）亲以宠Τ犹尚害之况以国乎！公曰：享祀丰洁神必据我（据犹安也。）对曰：臣闻之鬼神非人实亲惟德是依故。《周书》曰：皇天无亲惟德是辅（。《周书》逸书）。又曰：黍稷非馨明德惟馨（馨香之远闻）。又曰：民不易物惟德ム物（黍稷牲玉无德则不见享有德则见享言物一而用异）如是则非德民不神不享矣。神所凭依将在德矣。若晋取虞而明德以荐馨香神其吐之乎！弗听许晋使宫之奇以其族行（行去也。）曰：虞不腊矣。（腊祭众神之名。）在此行也。晋不更举矣。（不更举兵）是年晋灭虢师还馆於虞遂袭虞灭之。
    庆郑为晋大夫秦饥使乞籴於晋晋人弗与庆郑曰：背施无亲幸灾不仁贪爱不祥怒邻不义四德皆失何以守国虢射曰：皮之不存毛将安傅（虢射惠公舅也。皮以喻所寄秦城毛以喻籴言既背秦为怨已深虽与之籴犹无皮而施毛也。）庆郑曰：弃信背邻患孰恤之无信患作失援必毙是则然矣。虢射曰：无损於怨而厚於寇不如勿与（言与秦粟不足解怨足使秦强）庆郑曰：背幸灾民所弃也。近犹雠之况怨敌乎！弗听退曰：君其悔是哉！秦伯伐晋晋惠公乘小驷郑入也。（郑所献马名小驷郑曰：古者大事必乘其产生其水土而知其人心安其教训而服习其道惟所纳之无不如志今乘异产以从戎事及惧而变将与人易（变易人意）乱气狡愤阴血周作张脉偾兴外︹中乾（狡戾也。偾动也。气狡偾於外则血脉必周身而作随气张动外虽有强形而内实乾进退不可周旋不能君必悔之弗听。
    臧文仲为鲁大夫鲁僖公伐邾取须句邾人以须句故出师公卑邾不设备而御之（卑小也。）臧文仲曰：国无小不可易也。无备虽众不可恃也。。《诗》曰：战战兢兢如临深渊如履薄冰（诗小雅言常戒惧也。）。又曰：敬之天惟显思（显明也。思犹辞也。）命不易哉！（周颂言有国宜敬戒天明临下奉承其命甚难）先王德犹无不难也。无不惧也。况我小国乎！君其无谓邾小蜂虿有毒而况国乎！弗听公及邾师战于升陉我师败绩二十一年夏大旱公欲焚巫（巫女巫也。主祈祝请雨者，或以为非也。瘠病之人其面上向俗谓天哀其病恐雨入其鼻故为之旱是以公欲焚之）文仲曰：非旱备也。修城郭贬食省用务穑劝分（穑稻也。劝分有无相济也。）此其务也。巫何为天欲杀之则如勿生为旱焚之滋甚公从之是岁也。饥而不害。
    公子目夷宋司马子鱼也。宋人围曹子鱼言於宋公曰：文王闻崇德乱而伐之军三旬而不降（崇崇侯虎。）退修教而复伐之因垒而降（复往备不改前而崇自降也。）诗云：刑于寡妻至于兄弟以御于家邦（诗大雅言文王之教自近及远寡妻嫡妻谓太姒也。刑法也。）德无乃犹有所阙而以伐人。若之何盍姑内省德乎！无阙而後动。
    公孙固宋庄公之孙也。为大司马楚人伐宋宋公将战固谏曰：天之弃商久矣。君将兴之弗可赦也。已（言君兴天所弃必不可不如赦楚勿与战也。）弗听泫宋师败绩。
    宁。《庄子》名俞卫大夫也。卫文公有邢翟之虞不能礼晋文公重耳宁。《庄子》言於公曰：夫礼国之纪也。亲民之结也。善德之建也。此三者公之所慎也。晋公子善人也。而卫亲也。君不礼焉弃三德矣。君其图之康叔文之昭也。唐叔武之穆也。周之大功在武苟姬未绝周室而卑守天聚者必武族武族惟晋实昌晋裔公子实德晋仍无道天祚有德晋之守祀必公子也。若复而修其德镇抚其民必获诸侯以讨无礼君弗蚤图卫而在讨小人是惧敢不尽心公弗听。
    叔詹郑大夫也。晋公子重耳过郑郑文公不礼焉叔詹谏曰：天之所启人弗及也。晋公子有三焉天其或者将建诸君其礼焉男女同姓其生不蕃晋公子姬出也。而至于今一也。（犬戎狐姬之子。故曰：姬出）离外之患（出亡在外）而天不靖晋国殆将启之二也。有足以上人而从之三也。（国语云：狐偃赵衰贾佗三人皆卿才）晋郑同侪（侪等也。）其过子弟固将礼焉况天之所启乎！弗听叔詹曰：若不礼焉则请杀之詹一作瞻蕃息也。谚曰：黍稷无成不能为荣（稷粢也。无成谓死荣秀也。）黍不为黍不能蕃庑（为成蕃滋庑丰也。稷不为稷不能蕃殖（殖长）所生不疑惟德之基（所生谓生黍得黍种稷得稷。若不礼重耳则当除之不耳则当宜厚之如此不疑是为得基）公弗听。
    胥臣晋大夫晋文公问曰：吾欲使阳处父傅ん也。而教诲之其能善乎！（阳处父晋太傅阳子也。ん文公子襄公名）对曰：是在ん也。蘧不可使俯（蘧直者为戚施不可使仰（戚施屈者）僬侥不可使举（僬侥长三尺不能举重）侏儒不可使援（侏儒短者不能亢援）蒙瞍不可使视（有眸子而无见曰：蒙无眸子曰：瞍）へ不可使（口不道忠信之言为へ不能言者）聋贵不可使听（耳不别五音之和曰：聋生而聋曰：贵僮不可使谋（僮无知ウ乱）质将善而贤良赞之则济可也。（赞导也。）。若有违质（违邪）教将不入（不入其心）其何善之为（言不臣闻昔者太姒娠文王不变（娠有身也。不变不动也。）少溲于豕牢（少不溲便也。）而得文王不加病焉（言易也。）文王在母不忧（体不变故不在传不勤处师弗烦事王不怒（王谓王季）敬友二虢（善兄弟曰：友二虢文王弟虢仲虢叔）而慈惠二蔡（惠爱也。二蔡文王子也。管叔初亦为蔡）刑于太姒（刑法也。太姒文王妃也。）比于兄弟（比亲也。兄弟同宗之弟）诗云：刑于寡妻至于兄弟以御于家（寡妻寡德之妻谓太妊也。御也。），於是乎！用四方之贤良（以自辅也。）及其即位也。询于八虞（询谋也。八虞周八士皆在虞官）而咨于二虢（咨谋也。）度于闳天而谋于南宫（贤臣度亦谋也。南宫括）诹于蔡原而访于辛尹（诹访皆谋也。蔡公原公辛辛甲尹尹佚皆周贤大也。）重之以周召毕荣（周周文公召召康公毕毕公荣荣公也。）亿宁百神（亿安也。）而和柔万民（柔安故。《诗》曰：惠于宗公神罔时恫（惠顺也。宗公大臣也。恫痛也。言文王为政咨于臣顺而行之故鬼神无恫者也。）。若是则文王非专教诲之力也。（言因体也。）公曰：。然则教无益乎！对曰：胡为文益其质（亦有美质加以文采乃善人生而学非学不入（不入不入于道也。）公曰：柰夫八疾何（蘧至僮）对曰：官师之所材也。（师长也。材古裁字）戚施直（直主击者主钟者）蘧蒙ギ（蒙载也。ギ玉磬不能俯故使击磬。）侏儒扶卢（扶缘也。卢矛戟也。缘之以为戏也。）蒙瞍循声（目无见于音声则闻使循之）聋贵司火（耳无闻于视则审故使主火）僮へ僬侥官师之所不材也。（所不能裁用）以实裔裔）夫教者因体能质而利之者也。（能质性能也。）。若川然有原以印浦而後大（印迎也。言川已有原因开利迎之以浦然後大也。）。
    郭偃晋大夫晋文公问於郭偃曰：始也。吾以国为易今也。难对曰：君以为易其难也。将至矣。君以为难其易也。将至矣。（以为难而勤修之故其易将至矣。）。
    鱼攵者（史失其名）晋人也。晋文公出田逐兽砀入大泽迷不知所出其中有鱼攵者文公谓曰：我。若君也。道安从出我。且厚赐。若鱼攵者曰：臣愿有献文公曰：出泽而受之，於是遂出泽文公令曰：子之所欲以教寡人者何等也。愿受之鱼攵者曰：鸿鹄保河海之中厌而欲移徙于小泽则必有缴之忧元鼍保深渊厌而之浅渚则必有罗网钓射之忧今君逐兽砀入至此何行之太远文公曰：善哉！谓从者记鱼攵者名鱼攵者曰：君何以名为君其尊天事地敬社稷固四国慈爱万民薄赋敛轻租税者臣亦与焉君不敬社稷不固四国外失礼於诸侯内逆民心一国流亡鱼攵者虽有厚赐不得保也。遂辞不受曰：君亟归国臣亦反吾鱼攵所。
    ●卷七百四十一
    ○陪臣部　规谏第二
    老古晋之农夫也。晋文公逐麋而失之问老古曰：吾麋何在老古以足指曰：如是往公曰：寡人问子子以足指何也。老古振衣而起曰：壹不意人君如此也。虎豹之居也。厌而近人故得鱼鳖之居也。厌深而之浅故得诸侯厌众而亡其国。《诗》曰：维鹊有巢维鸠居之君故不归人将居之，於是文公恐归遇栾武子栾武子曰：猎得兽乎！而有悦色文公曰：寡人逐麋而失之得善言故有悦色栾武子曰：其子安在曰：吾未与来也。栾武子曰：处上位而不恤其下骄也。缓令急诛暴也。取人之言而弃其身盗也。文公曰：善还载老古与俱归。
    子上楚令尹也。楚成王将以商臣为太子访诸子上子上曰：君之齿未也。（齿年也。言尚少）而。又多爱黜乃乱也。国之举常在少者（举立也。）。且是人也。蜂目而豺声忍人也。（能忍行不义）不可立也。弗
    乐豫宋大夫也。宋昭公将去群公子乐豫曰：不可公族公室之枝叶也。若去之则本根无所庇荫矣。葛ぱ犹能庇其本根（葛之能ぱ蔓繁滋者以本枝荫庇之多）故君子以为比（谓诗人取以喻族兄弟）况国君乎！此谚所谓庇焉而纵寻斧焉者也。（纵放也。）必不可君其图之亲之以德皆股肱也。谁敢携贰。若之何去之不听穆襄之族率国人以攻公（穆公襄公之子孙昭公所欲去者）杀公孙固公郑於公宫（二子在公宫故为兵所杀）六卿和公室。
    叔仲惠伯鲁大夫也。穆伯（公孙敖也。）如莒莅盟。且为襄仲逆女见之美自娶之仲请攻之公将许之惠伯谏曰：臣闻之兵作於内为乱於外为寇寇犹及人乱自及也。今臣作乱而不禁以启寇雠。若之何公止之惠伯成之（平二子。）使仲舍之（舍不娶）公孙敖反之（还莒女）复为兄弟如初
    士季晋大夫随会也。晋灵公不君宰夫而熊蹯不熟杀之诸畚使妇人载以过朝（畚以草索为之菅属）赵盾士季见其手问其故而患之将谏士季曰：谏而不入则莫之继也。会请先不入则子继之三进及溜而後视之（士季随会也。三进伏公不省。又前也。公知欲谏故佯不见）曰：吾知所过矣。将之稽首而对曰：人谁无过过而能改善莫大焉。《诗》曰：靡不有初鲜克有终夫如是则能补过者鲜矣。君能有终则社稷之固也。岂惟群臣赖之。又曰：衮职有阙惟仲山甫补之能补过也。（衮君之上服阙过也。言服衮者有惟仲山甫能之。）君能补过衮不废矣。（常服衮也。）。
    孙息晋大夫也。晋灵公造九层台费用千亿谓左右曰：敢有谏者斩孙息求见灵公张弩持矢见之谓之曰：子欲谏邪孙息曰：臣不敢谏也。臣能累十二博棋加九鸡子於其上公曰：吾未尝见也。子为寡人作孙息即正颜色定志意以棋子置下鸡子置其上左右忄息灵公曰：危哉！孙息曰：复有危於此者公曰：愿复见之息曰：九层之台三年不成男不得耕女不得织国用空虚户口减少吏人叛亡邻国谋议将兴兵公乃坏台（一云：晋平公为九层之台。又曰：叔向见司马侯之子抚而泣曰：自其父之死吾蔑与事君矣。昔者其父始之我终之我始之夫子终之无不可者是女齐事君必有规谏必谏作台）。
    泄冶陈大夫也。陈灵公与孔宁仪行父通於夏姬皆衷其衤日服以戏於朝（二子陈卿夏姬女陈大夫御叔妻衷怀也。衤日服近身衣）泄冶谏曰：公卿宣氵民无效焉（宣示也。）。且闻不令君其纳之（纳藏衤日服）公曰：吾能改矣。公告二子请杀之公弗禁遂杀泄冶。
    苏从楚大夫也。楚庄王侣即位三年不出号令日夜为乐令国中曰：有敢谏者死无赦伍举入谏庄王左抱郑姬右抱越女在锺鼓之间伍举曰：愿有进隐（隐谓隐藏之意）曰：有鸟在於阜三年不蜚不鸣是何鸟也。庄王曰：三年不蜚蜚将天三年不鸣鸣将惊人举退矣。吾知之矣。数月氵益甚苏从乃入谏王曰：若不闻令乎！对曰：杀身以明君臣之愿也，於是罢氵乐听政所诛者数百人所进者数百人任伍举苏从以政国人大说（一云：楚庄王莅政三年不治社稷危国将亡士庆问左右群臣曰：王莅事政三年不治而好隐戏社稷危国将亡胡不入谏左右曰：子其入士庆入再拜而进隐曰：有大鸟来上南山之阳三年不蜚不鸣不审其故何也。王曰：子其去矣。寡人知之矣。士庆曰：臣言亦死不言亦死愿闻其说王曰：此鸟不蜚以长羽翼不鸣以观群臣之慝是鸟虽不蜚蜚必冲天虽不鸣鸣必惊人士庆稽首曰：所愿闻已王大说士庆之问而拜之以为令尹授之相印）。
    申叔时楚大夫也。楚庄王为陈夏氏乱故伐陈（夏姬子徵舒弑灵公）谓陈人无动将讨於少西徵舒之祖子夏之名）遂入陈杀夏徵舒に诸栗门（に车裂也。栗门陈城门）因县陈（城陈以为楚县）申叔时使於齐反复而退王使让之曰：夏徵舒为不道杀其君寡人以诸侯讨而戮之诸侯县公皆庆寡人（楚县大夫皆僭称公）女独不庆寡人故对曰：犹可辞乎！王曰：可哉！曰：夏徵舒弑其君其罪大矣。讨而戮之君之义也。抑人亦有言曰：牵牛以蹊人之田（抑词也。蹊径也。）而夺之牛牵牛以蹊者信有罪矣。而夺之牛罚已矣。诸侯之从也。曰：讨有罪也。今县陈贪其富也。以讨召诸侯而以贪归之无乃不可乎！王曰：善哉！吾未之闻也。反之可乎！对曰：可哉！吾侪小人所谓取诸其怀而与之也。（叔时谦言小人意浅谓譬如取人物於其怀而还之为愈於不还）乃复封陈乡取一以归谓之夏州。
    申公巫臣楚大夫也。楚庄王讨陈夏氏欲纳夏姬巫臣曰：不可君召诸侯以讨罪也。今纳夏姬贪其色也。贪色为氵氵为大罚。《周书》曰：明德慎罚文王所以造周也。明德务崇之之谓也。慎罚务去之之谓也。若兴诸侯以取大罚非慎之也。君其图之王乃止。
    孙叔敖楚令尹也。楚庄王将兴师伐晋告士大夫曰：有敢谏者至死无赦孙叔敖曰：臣闻畏鞭之严而不敢谏其父非孝子也。惧钺之诛而不敢谏其君非忠臣也，於是遂进谏曰：臣园中有榆其上有蝉蝉方奋翼悲鸣欲饮清露不知螳螂之在後曲其颈欲攫而食之也。螳螂方欲食蝉而。又不知黄雀在後举其颈欲蜀而食之也。黄雀方欲食螳螂不知童子挟弹丸在榆下迎而欲弹之童子方欲弹黄雀不知前有深坑後有掘也。此皆言前之利而不顾後害者也。又庄王问叔敖曰：寡人未得所以为国是也。孙叔敖曰：国之有是众非之所恶也。臣恐王之不能定也。王曰：不定独在君乎！亦在臣乎！孙叔敖曰：国君骄士曰：士非我无道安富士骄君曰：国非士无道安强人君或至失国而不悟士或至饥而不进君臣不合国是无道定矣。夏桀殷纣不定国是而以合其取舍者为是以为不合其取舍者为非故致亡而不知庄王曰：善哉！愿相国与诸侯士大夫共定国是寡人岂敢以褊国骄士民哉！
    田赞衣儒衣而见荆王荆（楚庄王也。）王曰：先生之衣何其恶也。田赞对曰：衣。又有恶於此者荆王曰：可得而闻耶对曰：甲恶於此王曰：何谓也。对曰：冬日则寒夏日则热衣无恶於甲者也。赞也。贫故衣恶也。今大王万乘之主也。富厚无而好衣人以甲臣窃为大王不取也。意者为其义邪甲者兵之事折人之首刳人之腹堕人城郭系人子女其名尤甚不荣意者为其贵邪苟虑害人人必虑害之苟虑危人人亦必虑危之其贵人甚不安之二者为大王无取焉荆王无以应也。
    詹何楚人也。楚庄王问詹何曰：治国柰何对曰：何明於治身而不明於治国楚王曰：寡人得立宗庙社稷愿学所以守之詹何对曰：臣未闻身治而国乱者也。亦未尝闻身乱而国治者也。故本在於身不敢对以末楚王曰：善。
    优孟楚之乐人也。尝以谈笑讽谏楚庄王有爱马衣以文绣置之华屋之下席以露床舀以枣脯马病肥死使群臣丧之欲以棺椁大夫礼葬之左右争之以为不可王下令曰：有敢以马谏者罪至死优孟闻之入殿门仰天大哭王惊而问其故优孟曰：马者王所爱也。以楚国堂堂之大何求不得而以大夫礼葬之薄请以人君礼葬之王曰：何如对曰：臣请雕玉为棺文梓为椁便枫豫章为题凑（以木兰以木累棺木头皆内向。故曰：题凑）发甲卒为穿圹老弱负土齐赵陪位於前韩魏翼卫其後（楚庄王时未有赵韩魏三国）庙食大牢奉以万户之邑诸侯闻之皆知大王贱人而贵马也。王曰：寡人之过一至此乎！为之柰何优孟曰：请以大王六畜葬之以垅灶为棺铜历为椁赍以姜枣荐祭以粮稻衣以火光葬之於人腹肠，於是王乃使以马属太官无令天下久闻也。
    士渥浊晋大夫士贞子也。晋林父帅师与楚战於泌晋师败绩晋师归桓子（林父也。）请晋侯欲许之士贞子谏曰：不可城濮之役晋师三日（在僖二十八年）文公犹有忧色左右曰：有喜而忧如有忧而喜乎！（言忧喜失时）公曰：得臣犹在忧未歇也。（歇尽也。）困兽犹斗况国及楚杀子玉（子玉得臣）公喜而後可知也。（喜见於颜色）曰：莫余毒也。已是晋再克而楚再败也。以再世不竞（成王至穆王）今天或者大警晋也。（警戒也。）而。又杀林父以重楚胜其无乃久不竞乎！之事君也。进思尽忠退思补过社稷之卫也。若之何杀之夫其败也。如日月之食焉何损於明晋侯使复其位。
    伯宗晋大夫也。楚子围宋宋人使乐婴齐告急於晋晋侯欲救之伯宗曰：不可（伯宗晋大夫）古人有言曰：虽鞭之长不及马腹（言非所系）天方授楚可与争虽晋之强能违天乎！谚曰：高下在心（度时制宜）川泽纳（受浊）山薮藏疾（山之有林薮毒害者居之）瑾匿瑕（匿亦藏也。虽美玉之资亦或居藏瑕秽）国君含垢（忍垢耻）天之道也。（晋侯耻不救伯宗为说小恶而损大德之喻）君其待之（待楚衰）乃止。
    里革鲁太史克也。鲁宣公夏滥於泗渊（滥渍也。渍罟於泗水之渊以取鱼泗在鲁城北。）里而弃之（罟网）曰：古者大寒降土蛰发（降下也。寒气初下谓季冬建丑之月大寒之後也。土蛰发谓孟春建寅之月令孟春蛰虫始鱼上冰獭祭鱼）水虞，於是乎！讲え取名鱼登川禽而尝之寝庙行诸国人助宣气也。（水虞渔掌川泽之禁令讲习也。え鱼网笱也。名鱼大鱼川禽鳖蜃之属诸之也。时阳气起鱼陟负冰故令国人所以助宣气也。月令季冬始鱼乃尝鱼先荐寝庙）鸟兽孕水虫成（孕怀子谓春时）兽虞，於是乎！禁罗<矛昔>鱼鳖以为夏槁（兽虞掌鸟兽之禁令兔罟罗鸟罟禁禁不得施<矛昔>□槁乾也。夏不得取於此时□刺鱼鳖以为夏储）助生阜也。（也。鸟兽方孕故取鱼鳖助生物）鸟兽成水虫孕水虞，於是乎！禁鹿设鄂（当为{田令}鹿小网坑也。鄂作格所以误兽也。谓立夏鸟兽已成水虫怀孕之时禁鱼鳖之网设取兽之物）以实庙庖畜功用也。（以兽实宗庙庖厨而长鱼鳖畜四时功足国财用也。）。且夫山不槎蘖（槎斫也。以株生曰：蘖）泽不伐夭（草木未成曰：夭）鱼禁鲲而（鲲鱼子而未成鱼）兽长{鹿夭}（鹿子曰：麋子曰：{鹿夭}）鸟翼っ多（翼成生哺曰：っ未乳曰：多）虫舍氐彖（氐蚁子可以为醢彖蝮可食舍不取也。）蕃庶物也。古之训也。（蕃息）今鱼方别孕不教鱼长。又行网罟贪无艺也。（别二於雄而怀子艺极也。）公闻之曰：吾过而里革正我不亦善乎！是良罟也。为我得法（良法）使有司藏之使吾无忘谂（言见此罟则不忘里革言谂告也。）师存侍（师乐师名存）曰：藏罟不如里革於侧之不忘也。（置）晋人杀厉公（晋人栾书中行偃）边人以告（边人疆埸之司也。）成公在庙（成公鲁宣公之子墨肱）公曰：臣弑其君谁之过也。大夫莫对里革曰：君之过也。夫君人者其威大矣。（君天也。故其威大）失威而至於弑其过多矣。（过不积不至於弑）。且夫君也。者将牧民而正其邪者也。若君纵私回而弃民事（回邪）民旁有慝无由省之（慝恶省察）益邪多矣。若以邪临民陷而不振（陷坠振救）用善不肯专则不能使至於殄灭而莫之恤也。国安用之桀奔南巢（南巢扬州之地巢伯之国庐江居巢是）纣踣于京（踣毙也。京殷京师）厉流於彘（周厉王彘晋地）幽灭於戏（幽王为西戎所杀戏戏山在西周）皆是术也。（术道也。失威多过之道）夫君也。者民之川泽也。行而从之美恶皆君之由民何能为焉（以君喻川泽民喻鱼也。鱼从川之美恶以为肥瘠）。
    季。《文子》（季孙行父也。）鲁大夫也。鲁成公如晋晋侯见公不敬公至自晋欲求成於楚而叛晋季。《文子》曰：不可晋虽无道未可叛也。国大臣睦而迩於我（迩近也。）诸侯听焉未可以贰（听服也。）史佚之志有之（周文王大史）曰：非我族类其心必异楚虽大非吾族也。其肯字我乎！公乃止苗贲皇晋大夫也。晋侯盟诸侯於断道齐侯使高固晏弱蔡朝南郭偃会（晏弱桓子）及敛盂高固逃归晋人执晏弱於野王执蔡朝於原执南郭偃于温（野王县今属河内）苗贲皇使见晏桓子（贲皇楚斗椒之子楚灭斗氏而贲皇食邑於苗地晏弱时在野王故因使而见之）归言於晋侯曰：夫。《晏子》何罪昔者诸侯事吾先君皆如不逮（言汲汲也。）举言群臣不信诸侯皆有贰志（举亦皆也。）齐君恐不得礼（不见礼待）故不出而使四子来左右或沮之（沮止也。）曰：君不出必执吾使故高子及敛盂而逃夫三子者曰：若绝君好宁归死焉为是犯难而来吾。若善逆彼（彼齐三人）以怀来者吾。又执之以信齐沮吾不既过矣。乎！过而不改而。又久之以成其悔何利之有焉使反者得辞（反者高固谓得不当来之辞）而害来者以惧诸侯焉用之晋人缓之逸。
    士燮晋大夫范。《文子》也。晋厉公与楚子战於鄢陵楚子败绩宵遁晋入楚军三日（食楚粟三日也。）范。《文子》立於戎马之前曰：君幼诸臣不佞（佞才也。）何以及此君其戒之（戒勿骄）。《周书》曰：惟命不於常有德之谓（言胜无常命惟德是与）。
    魏绛晋大夫魏。《庄子》也。无终子嘉父使孟乐如晋（无终山戎国名孟乐其使臣）因魏。《庄子》纳虎豹之皮以请和诸戎（欲戎与晋和）晋侯曰：戎狄无亲而贪不如伐之魏绛曰：诸侯新服陈新来和将观於我我德则睦否则携贰劳师於戎而楚伐陈必弗能救是弃陈也。诸华必叛（诸华中国）戎禽兽也。获戎失华无乃不可乎！夏训有之曰：有穷后羿（夏训夏书有穷国名后君也。羿有君之号）公曰：后羿何如（怪其言不次故问之）对曰：昔有夏之方衰也。后羿自Θ迁於穷石因夏民以代夏政（禹孙大康氵放失国夏人立弟仲康仲康亦微弱仲康卒子相立羿遂代相号曰：有穷Θ羿本国名）恃其射也。（羿善射）不修民事而氵于原兽（氵放原野）弃武罗伯因熊髡庞圉（四子皆羿之贤臣）而用寒浞寒浞伯明氏之谗子弟也。（寒国北海平寿县东有寒亭伯明其君名）伯明后寒弃之夷羿收之（夷氏）信而使之以为已相浞行媚於内（内宫人）而施赂於外愚弄其民（欺罔之）而虞羿於田（乐之以游田）树之诈慝以取其国家（树立也。）外内咸服（信浞诈）羿犹不悛（悛改也。）将归自田（羿猎还）家众杀而烹之以食其子（食羿子）其子不忍食诸死於穷门（杀之於国门）靡奔有鬲氏（靡夏遗臣事羿者有鬲国名今平原鬲县）浞因羿室（就其妃妾）生浇及恃其谗慝诈伪而不德於民使浇用师灭斟灌及斟寻氏（二国夏同姓诸侯仲康之子后相所依乐安寿光县东南有灌亭北海平寿县南有斟亭）处浇於过处於戈（过戈皆国名也。东莱掖县北有过乡戈在宋郑之间）靡自有鬲氏收二国之烬（烬遗民）以灭浞而立少康（少康夏后相之子）少康灭浇於过后杼灭於戈（后杼少康子）有穷由是遂亡失人故也。（浞因羿室故不改有穷之号）昔周辛甲之为太史也。命百官官箴王阙（辛甲周武王太史阙过也。使百官各为箴辞戒王过）於虞人之箴（虞人掌田猎）曰：芒芒禹迹画为九州（芒芒远貌画分也。）经启九道（启开九州之道）民有寝庙兽有茂草各有攸处德用不扰（人神各有所归故德不乱）在帝夷羿冒於原兽（冒贪也。）忘其国恤而思其牡（言但念兽）武不可重（重犹数也。）用不恢於夏家（羿以好武虽有夏家而不能恢大之）兽臣司原敢告仆夫（兽臣虞人告仆不敢斥尊）虞箴如是可不惩乎！，於是晋侯好田故魏绛及之。
    柳庄卫大夫献公出奔反於卫及郊将班邑於从者而后入（欲赏从者以惧居者献公以鲁襄十四年出奔齐二十六年复于卫）柳庄曰：如皆守社稷则孰羁勺而从如皆从则孰守社稷（言从守。若一勺纟引也。）君反其国而有私也。毋乃不可乎！（言有私则生恐）弗果班。
    师旷字子野晋太师也。卫公出奔师旷侍於晋侯（晋悼公也。）晋侯曰：卫人出其君不亦甚乎！对曰：或者其君实甚良君将赏善而刑氵养民如子盖之如天容之如地民奉其君爱之如父母仰之如日月敬之如神明畏之如雷霆其可出乎！夫君神之主而民之望也。若困民之主匮神乏祀百姓绝望社稷无主将安用之弗去何为天生民而立之君使司牧之勿使失性有君而为之贰（贰卿佐）使师保之勿使过度是故天子有公诸侯有卿卿置侧室（侧室支子之官）大夫有贰宗（贰宗宗子之副贰者）士有朋友庶人工商皂隶牧圉皆有亲匿以相辅佐也。善则赏之（赏谓宣扬）过则正之患则救之（救其难也。）失则革之（革更也。）自王以下各有父兄子弟以补察其政（补其愆过察其得失）史为书（谓太史君举则书）瞽为诗（瞽盲者为诗以风刺）工诵箴谏（工乐人也。诵箴谏之辞）大夫规诲（规正谏诲其君）士传言（士卑不得径达闻君过失传告大夫）庶人谤（庶人不与政闻君过得诽谤）商旅於市（旅陈也。陈其货物以示时所贵尚）百工献艺（献其技艺以喻政事）故夏。《书》曰：遒人以木铎犭旬於路（逸书遒人行人之官也。木铎木舌金铃犭旬於路求歌谣之言）官师相规（官师大夫自相规正）工执艺事以谏（所谓献艺）正月孟春，於是乎！有之谏失常也。（有遒人犭旬路之事）天之爱民甚矣。岂其使一人肆於民上（肆放也。）以从其氵而弃天地之性必不然矣。石言魏榆（魏榆晋地）晋侯（晋平公也。）问於师旷曰：石何故言对曰：石不能言或冯焉（谓有精神冯依石而言）不然民听滥也。（滥失也。）抑臣。又闻之（抑疑辞）曰：作事不时怨ゥ动於民则有非言之物而言今宫室崇侈民力尽（伤也。）怨ゥ并作莫保其性（性命也。民不敢自保其性命）石言不亦宜乎！，於是晋侯方筑祁之宫（祁地名在绛西四十里临汾水）叔向曰：子野之言君子哉！君子之言信而有徵故怨远於其身（怨咎远其身也。）小人之言僭而无徵故怨咎及之。《诗》曰：哀哉！不能言匪舌是出惟躬是瘁（不能言谓不知言理以僭言见退其言非不纵舌出以僭而无信自取瘁病故哀之）哿矣。能言巧言如流俾躬处休其是之谓乎！（哿善也。巧言如流谓非正言而顺叙以听言见答者言其可嘉以信而有徵自取安逸师旷缘问流转终归於谏故以比巧言如流也。当叔向时诗义如此故与今说诗者小异）是宫也。成诸侯必叛君必有咎夫子知之矣。晋平公居师旷侍坐平公曰：子生无目甚矣。子之墨墨也。师旷对曰：天下有五墨墨而臣不得与一焉平公曰：何谓也。师旷曰：群臣行赂以采名誉百姓侵冤无所告而君不悟此一墨墨也。忠臣不用用臣不忠下才处高不肖临贤而君不悟此二墨墨也。奸臣欺诈空虚府库以其少才覆塞其恶贤人逐奸邪贵而君不悟此三墨墨也。国贫民罢上下不和而好财用兵嗜欲无餍讠舀谀之人容容在傍而君不悟此四墨墨也。至道不明法令不行吏民不正百姓不安而君不悟此五墨墨也。国有五墨墨而危者未之有也。墨墨耳何害乎！国家哉！
    范献子晋大夫也。鲁昭公如晋莒牟夷以牟娄及防兹来奔莒人于晋（鲁受牟夷）晋侯（平公也。止公范献子曰：不可人朝而执之诱也。讨不以师而诱以成之惰也。为盟主而犯此二者无乃不可乎！请归之间而以师讨焉（间暇也。）乃归公。
    屠蒯晋宰夫也。晋荀盈如齐逆女（自为逆）还卒於戏阳（槐郡内黄县北有戏阳城）殡於绛未葬晋侯饮酒乐（平公也。）膳宰屠蒯趋入请佐公使尊（公之使人执尊酌酒请为之佐）许之（公许也。）而遂酌以饮工（工乐师师旷也。）曰：汝为君耳将司聪也。（乐所以聪耳）辰在子卯谓之疾日（疾恶也。纣以甲子丧桀以乙卯亡故国君以为忌日）君彻宴乐学人舍业为疾故也。君之卿佐是谓股肱股肱或亏何痛如之（言痛疾过於忌日）女弗闻而乐是不聪也。（不闻是义而心乐）。又饮外嬖叔（外都大夫之嬖者）曰：女为君目将司明也。（职在外故主视）服以旌礼（旌表也。）礼以行事（事政令）事有其物（物类也。）物有其容（容貌也。）今君之容非其物也。（有卿佐之丧而作乐欢会。故曰：非其物）而女不见是不明也。亦自饮也。曰：味以行气气以实志（气和而志充）志以定言（在心为志发言为诗）言以出令臣实司味二御失官而君弗命臣之罪也。（工与嬖叔侍御君者失官不聪明）公说彻酒初公欲废知氏而立其外嬖为是悛而止。
    叔向晋大夫也。晋平公射安不死竖襄搏之失公怒拘将杀之叔向闻之夕君告之叔向曰：君必杀之昔吾先君唐叔射兕于徒林殪以为大甲以封於晋今君嗣吾先君唐叔射安不死搏之不得是扬吾君之耻也。君其必速杀之勿令远闻君忸怩颜乃趋赦之固桑晋船人也。晋平公浮西河中流而叹曰：嗟乎！安得贤士与共此乐者固桑（一云盖胥）进对曰：君言过矣。夫剑产於越珠产江汉玉产昆山此三宝者皆无足而致今君苟好士则贤士至矣。平公曰：固桑来吾门下食客者三千馀人朝食不足暮收市租暮食不足朝收市租吾尚可谓不好士乎！固桑对曰：今夫鸿鹄高飞冲天然其所恃者六翮耳夫腹下之毳背上之毛增去一把飞不为高下不知君之食客者六翮耶将腹背之毳也。平公默然而不应焉。
    郭荣齐大夫也。晋伐齐师至於杨门齐侯（灵公也。）驾将走邮棠（邮棠齐邑）太子与郭荣扣马（太子光也。）曰：师速而疾略也。（言欲略行其地无久攻意）将退矣。君何惧焉。且社稷之主不可以轻轻则失众君必待之将犯之大子抽剑断鞅乃止。
    叔仲昭伯鲁大夫叔仲带也。襄公入楚及汉闻康王卒欲还叔仲昭伯曰：君之来也。非为一人也。（一人谓康王）为其名与其众也。（名谓为大国有盟主之名也。众略地多兵甲众）今王死其名未改其众未败何为还诸大夫皆欲还子服惠伯曰：不知所为姑从君乎！（惠伯鲁大夫仲孙他之子子服椒也。姑。且也。）叔仲曰：子之来也。非欲安身也。为国家之利也。故不惮勤远而听於楚（惮难）非义楚也。畏其民与众也。（义楚非必楚有义而往）夫义人者固庆其喜而吊其忧况畏而服焉（庆犹贺喜福也。）闻畏而往闻丧而还苟芊姓实嗣其谁代之任丧（芊楚姓嗣嗣世任当也。谁当代之当丧为主乎！言必自当之故不可不往吊也。）王大子。又长矣。执政未改（执政令尹司马改易）予为先君来死而去之其谁曰：不如先君（言我为楚先君故来闻死而去後嗣臣子谁肯自谓德如先君）将为丧举闻丧而还其谁曰：非侮也。（举动也。如在国闻楚有丧将为之举动而往况已至汉闻丧而还其谁言鲁不轻侮之也。）事其君而任其政其谁由已贰（任当由从也。言楚臣方事其君而当其政谁肯从已时而使诸有携贰者）求说其侮而亟於前之人其雠不滋大乎！（说犹除也。滋益亟疾也。言楚之君臣求除其轻侮已者将亟疾於前之人其雠益大乎！）说侮不懦执政不二帅大雠以惮小国其谁云：待之（懦弱惮难也。言楚人欲除侮慢之耻不懦其执政之臣无二心以楚大雠为鲁作难其谁能待之待犹御也。）。若从君而走患则不如违君以避难（走之）。且夫君子计成而後行二三子计乎！有御楚之术而有守国之备乎！则可也。（可可还）。若未有不如往也。乃遂行。
    荣成伯名栾鲁大夫也。鲁襄公如楚反及方城闻季武子袭卞（方城楚北山卞鲁邑季武子取之以自予）公欲还出楚师以伐鲁（伐季氏言鲁者季氏专鲁国也。）成伯曰：不可君之於臣其威大矣。不能令於国而恃诸侯诸侯其谁匿之（匿亲）。若得楚师以伐鲁鲁既不违夙之取卞也。必用命焉守必固矣。（夙武子名言夙取卞时鲁人不违是听用其命必同心守。故曰：固矣。）。若楚之克鲁（克胜）诸姬不获焉而况君乎！彼无亦置其同类以服东夷而大攘诸夏将天下是王而何德於君其予君也。（无亦亦也。同类攘却也。言楚亦将自置其同姓於鲁以取天下不予君）。若不克鲁君以蛮夷伐之而。又求入焉必不获矣。不如予之（予之以卞予武子也。）夙之事君也。不敢不悛（悛改）醉而怒醒而喜庸何伤（庸用也。言公欲伐鲁。若人醉而怒今止。若醒而喜用何伤乎！）君其入也。乃归子冯楚令尹也。吴人召舒鸠人反楚（舒鸠楚属国召欲与共伐楚）楚子师於荒浦（荒浦舒鸠地）使沈尹寿与师祁犁让之（二子楚大夫）舒鸠子敬逆二子而告无之。且请受盟二子复命王欲伐之子曰：不可彼告不叛。且请受盟而。又伐之伐无罪也。姑归息民以待其卒（卒终也。）卒而不二吾。又何求。若犹叛我无辞有庸乃还（彼无辞我有功）。
    司马侯晋大夫也。楚灵王使椒举如晋求诸侯椒举致命曰：寡君使举曰：君有惠赐盟于宋（宋盟在襄二十七年）曰：晋楚之从交相见也。以岁之不易（于易言有难）寡人愿结於二三君（欲得诸侯谋事补阙）使举请问君。若苟无四方之虞（虞度也。）则愿假宠以请於诸侯（欲借君之威宠以致诸侯）晋侯（平公也。）欲勿许司马侯曰：不可楚王方侈天或者欲逞其心以厚其毒而降之罚未可知也。其使能终亦未可知也。晋楚惟天所相（相助也。）不可与争君其许之而修德以待其归。若归於德吾犹将事之况诸侯乎！若氵虐楚将弃之（弃不以为君）吾。又谁与争公曰：晋有三不殆其何敌之有（殆危也。）国险而多马齐楚多难（多篡杀之难）有是三者何乡而不济对曰：恃险与马而虞邻国之难是三殆也。四岳（东岳岱西岳华南岳衡北岳常）三涂（在河南陆浑县南）阳城（在阳城县东北）大室（在河南阳城县西南）荆山（在新城乡县南）中南（在治平武功县南）九州之险也。是不一姓（虽是天下至险无德则灭亡）冀之北土（燕代）马之所生无与国焉恃险与马不可以为固也。从古以然是以先王务修德音以享神人（享通）不闻其务险与马也。邻国之难不可虞也。或多难以固其国启其疆土或无难以丧其国失其守宇（於国则四垂为宇）。若何虞难齐有仲孙之难而获桓公至今赖之（仲孙公孙无知事在庄九年）晋有里丕之难而获文公是以为盟主（里克本郑事在僖九年）卫邢无难敌亦丧之（闵二年狄灭卫僖二十五年卫灭邢）故人之难不可虞也。恃此三者而不修政德亡於不暇。又何能济君其许之纣作氵虐文王惠和殷是以陨周是以兴夫岂争诸侯乃许楚使使叔向对曰：寡君有社稷之事是以不获春秋时见（言不得自往也。）诸侯君实有之何辱命焉。（一说晋悼公与司马侯升台而望曰：乐夫对曰：临观之乐则乐矣。德乐则未公曰：何谓德义对曰：诸侯之为日在君侧以其善行以其恶戒可谓德义矣。公曰：孰能对曰：羊兮习於春秋乃使叔向傅太子彪平公也。）。
    ●卷七百四十二
    ○陪臣部　规讽第三
    椒举楚大夫也。楚子会诸侯於申椒举言於楚子（灵王也。）曰：臣闻诸侯无归礼以为归今君始得诸侯其慎礼矣。霸之济否在此会也。夏启有钧台之享（启禹子也。河南阳翟县南钧台陂盖启享诸侯於此）商汤有景亳之命（河南巩县西南有汤亭或言亳即偃师县）周武王有孟津之誓（将伐纣也。）成有岐阳之（周成王归自奄大於岐山之阳岐山在扶风美阳县西北）康有丰阝宫之朝（郡在始平县东有灵台康王，於是朝诸侯）穆有涂山之会（周穆王会诸侯於涂山涂山在寿春东北）齐桓有召陵之师（在僖四年）晋文有践土之盟（在僖二十八年）君其何用宋向戍郑公孙侨在诸侯之良也。君其选焉（选择所用）王曰：吾用齐桓（用会召陵之礼）楚子示诸侯侈（自奢侈）椒举曰：夫六王二公之事（六王启汤武成康穆也。二公齐桓晋文）皆所以示诸侯礼也。诸侯所由用命也。夏桀为仍之会有纟昏叛之（仍纟昏皆国名）商纣为黎之东夷叛之（黎东夷国名）周幽为大室之盟戎狄叛之（大室中岳）皆所以示诸侯汰也。诸侯所由弃命也。今君以汰无乃不济乎！王弗听楚子围朱方执齐庆封而尽灭其族（庆封以襄二十八年奔吴）将戮庆封椒举曰：臣闻无瑕者可以戮人庆封惟逆命是以在此（逆命谓性不恭顺）其肯从於戮乎！（言不肯默而从戮）播於诸侯焉用之（播扬也。）王弗听负之斧钺以犭旬於诸侯使言曰：无或如齐庆封弑其君弱其孤以盟其大夫（齐崔杼弑君庆封其党也。故以弑君罪责之）庆封曰：无或如楚共王之庶子围弑其君兄之子麋而代之以盟诸侯王使速杀之楚灵王为章华之台与伍举升焉（伍举即椒举也。）曰：台美夫对曰：臣闻国君服宠以为美安民以为乐听德以为聪致远以为明不闻其以土木之崇高雕镂为美而以金石匏竹之昌大嚣庶为乐不闻其以观大视侈氵色以为明而以察清浊为聪也。先君庄王为匏居之台高不过望国氛大不过容宴豆木不妨守备用不烦官府民不废时务官不易朝常问谁宴焉则宋公郑伯问谁相礼则华元驷问谁赞事则陈侯蔡侯许男顿子其大夫侍之先君是以除乱克敌而无恶于诸侯今君为此台也。国民罢焉财用尽焉年败焉百官烦焉举国营之数年乃成愿得诸侯与始升焉诸侯皆距无有至者而後使大宰启疆请於鲁侯惧之以蜀之役而仅得以来使富都那竖赞焉而使长鬣之士相焉臣不知其美也。夫美也。者上下外内大小远迩皆无害焉。故曰：美。若於目观则美以财用则匮是聚民利以自封而瘠民也。胡美之为夫君国者将民之与处民实瘠君安得肥。且夫私欲弘侈则德义鲜少德义不行则迩者骚离而远者距违。若敛民利以成其私欲使民蒿焉忘其安乐而有远心其为恶也。甚矣。安用目观故先王之为台榭也。榭不过讲军实台不过望氛祥故榭度於大卒之居台度於临观之高其所不夺穑地其为不匮财用其事不烦官业其日不败时务瘠硗之地，於是乎！为之城守之木，於是乎！用之官寮之暇，於是乎！临之四时之隙，於是乎！成之故周。《诗》曰：经始灵台经之营之庶民攻之不日成之经始勿亟庶民子来王在灵囿鹿攸伏夫为台榭将教民利也。不知其以匮之也。若君谓此台美而为之正楚其殆矣。
    启疆楚大夫也。晋韩宣子如楚逆女叔向为介及楚楚子（灵王也。）朝其大夫曰：晋吾仇敌也。苟得志焉无恤其佗今其来者上卿上大夫也。若吾以韩起为阍（刖足使守门）以羊舌兮为司宫（加宫刑）足以辱晋吾亦得志矣。可乎！大夫莫对启疆曰：可苟有其备何故不可耻匹夫不可以无备况耻国乎！是以圣王务行礼不求耻人朝聘有（以为信）享ぽ有璋（享飨也。ぽ见也。既朝聘而享见也。臣为君使执璋）小有述职（诸侯天子曰：述职）大有巡功（天子巡守曰：巡功）设几而不倚爵盈而不饮（言务行礼）宴有好货（宴饮以货为好衣服车马在客所无）餮有陪鼎（熟食为餮陪加也。加鼎所以厚殷勤）入有郊劳（宾至逆劳之於郊）出有赠贿（去则赠之以货贿）礼之至也。国家之败失之道也。则祸乱兴（失朝聘宴好之道）城濮之役晋无楚备以败於必阝必阝之役楚无晋备以败於鄢自鄢以来晋不失备而加之以礼重之以睦（君臣和也。）是以楚弗能报而求亲焉既获姻亲。又欲耻之以召寇雠备之。若何（言何以为备）谁其重此（言怨重）。若有其人耻之可也。（谓有贤人以敌晋则可耻之）。若其未有君亦图之晋之事君臣曰：可矣。求诸侯而麇至（麇群也。）求昏而荐女（荐进也。）君亲送之上卿及上大夫致之犹欲耻之君其亦有备矣。不然柰何韩起之下赵成中行吴魏舒范鞅知盈（五卿位在韩起之下三军之将佐也。成赵武之子吴荀偃之子）羊舌兮之下祁午张藉谈女齐梁丙张骼辅跞苗贲皇皆诸侯之选也。（言非凡人）韩襄为公族大夫韩须受命而使矣。（韩襄无忌子也。为公族大夫须起之门子年虽幼已任出使）箕襄邢带（二人韩氏族）叔禽叔椒子羽（皆韩起庶子）皆大家也。韩赋七邑皆成县也。（成县赋百乘也。）羊舌四族皆︹家也。（四族铜伯华叔向叔鱼叔虎兄弟四也。）晋人。若丧韩起羊兮五卿八大夫（五卿赵成以下八大夫祁午以下）辅韩须羊石（石叔向子食我也。）因其十家九县（韩氏七羊舌氏四而言十家举大数也。羊舌四家共二县故但言︹家）长毂七百（长毂戎车也。县百乘）其馀四十县遗守四千（计遗守国者尚有四千乘）奋其武怒以报其大耻伯华谋之（伯华叔向兄）中行伯魏舒帅之（伯仲行吴）其蔑不济矣。君将以亲易怨（失婚姻之亲）实无礼以速寇而未有其备使群臣往遗之擒以逞君心何不可之有王曰：不之过也。大夫无辱（谢启疆）厚为韩子礼王欲敖叔向以其所不知而不能（言叔向之多知）亦厚其礼。
    申无宇楚大夫也。楚灵王城陈蔡不羹（襄城县东南有不羹城定陵西北有不羹亭）使弃疾为蔡公王问於申无宇曰：弃疾在蔡何如对曰：择子莫如父择臣莫如君郑庄公城栎而子元焉使昭公不立（子元郑公子庄公子元於栎桓十五年厉公因以杀栎大夫檀伯遂居栎卒使昭公不安位而见杀）齐桓公城而管仲焉至於今赖之臣闻五大不在边五细不在庭（上古金木水火土谓之五官玄鸟氏丹鸟氏亦有五。又以五氏五雉为五工正盖五官之本也。末世遂事施职是以官无常数今无宇称习古言故云：五大言五之长专盛过节则不可居边细弱不胜任亦不可居朝廷）亲不在外羁不在内今弃疾在外郑丹在内（襄十九年丹奔楚）君其少戒王曰：国有大城何如对曰：郑京栎实杀曼伯（曼伯檀伯也。厉公得栎。又并京）宋萧亳实杀子游（在庄十二年）齐渠丘实杀无知（在庄九年渠丘今齐国西安县也。齐大夫雍廪邑）卫蒲戚实出献公（蒲宁殖邑戚孙林父邑出献公在襄十四年）。若由是观之则害於国末大必折（折其本）尾大不掉君所知也。（又云：楚灵王城陈蔡不羹使仆夫子问於无宇曰：吾不服诸夏而独事晋何也。惟晋近我远也。今吾城二国赋皆千乘亦当晋矣。又加之以楚诸侯其来乎！对曰：其在志也。国为大城未有利者昔者郑有京栎卫有蒲戚宋有萧蒙鲁有卞费齐有渠丘晋有曲沃秦有徵卫叔以京患严公郑几不封栎人实使郑子不得其位卫蒲戚实出献公宋萧蒙实杀昭公鲁卞费实弱襄公齐渠丘实弑无知晋曲沃实纳齐师秦徵卫实难桓景皆志於诸侯此其不利者也。且夫制城邑。若体性焉有首领股肱至于指拇毛脉大能掉小故变而不勤地有高下天有晦明民有君臣国有都鄙古之制也。先王惧其不帅制之以义旌之以服行之以礼辨之以名书之以文道之以言及其失也。易物之由夫边境者国之尾也。譬之如牛马处暑之既至[B150]{维虫}之既多而不能掉其尾臣亦惧之不然是楚三城也。，岂不使诸侯之心惕惕焉子复命王曰：是知天咫安知民则是言诞也。右尹子革侍曰：民天之生也。知天必知民矣。是其言也。可以惧哉！三年陈蔡不羹人纳弃疾而弑灵王矣。）。
    郑丹楚大夫也。楚子狩於州来（狩冬猎也。）次于颍尾（颍水之尾在下蔡西）使荡侯潘子司马督嚣尹午陵尹喜帅师围徐以惧吴（五子楚大夫徐吴与国欲围之以Τ吴）楚子次於乾（在谯国城父县南）以为之援雨雪王皮冠秦复陶（秦所遗羽衣也。）翠被（以翠羽饰被）豹舄（以豹皮为履）执鞭而出（执鞭以教令）仆析父从（楚大夫）右尹子革夕（子革郑丹夕莫也。）王见之去冠被舍鞭（敬大臣）与之语曰：昔我先王熊绎（楚始封君）与吕级（齐太公之子丁公）王孙牟（卫康叔子康伯）燮父（晋唐叔之子）禽父（周公子伯禽）并事康王（康王成王子）四国皆有分我独无有（四国齐晋鲁卫分珍宝之器）今吾使人於周求鼎以为分王其与我乎！对曰：与君王哉！昔我先王熊绎辟在荆山（在新城氵示乡县南）筚路蓝缕以处草莽跋山林以事天子惟是桃弧棘矢以共御王事（桃弧棘矢以御不祥言楚在山林少所出有）齐王舅也。（成王母齐太公女）晋及鲁卫王母弟也。楚是以无分而彼皆有今周与四国服事君王将命是从岂其爱鼎王曰：昔我皇祖伯父昆吾旧许是宅（陆终氏生六子长曰：昆吾少曰：季连季连楚之祖故谓昆吾为伯父昆吾尝居许地。故曰：旧许是宅）今郑人贪赖其田而不我与我。若求之其与我乎！对曰：与君王哉！周不爱鼎郑敢爱田王曰：昔诸侯远我而畏晋今我大城陈蔡不羹赋皆千乘子与有劳焉诸侯其畏我乎！对曰：畏君王哉！是四国者专足畏也。（四国陈蔡二不羹）。又加之以楚敢不畏君王哉！工尹路请曰：君王命剥圭以为必（斧也。必柄也。破圭以饰斧柄）敢请命（请制度之命）王入视之析父谓子革曰：吾子楚国之望也。今与王言如响国其。若之何（讥其顺王心如响应声）子革曰：磨砺以须王出吾刃将斩矣。（以已喻锋刃欲自磨砺以断王之淫慝）王出复语左史倚相趋过（倚相楚史名）王曰：是良史也。子善视之是能读三坟五典八索九丘（皆古书名）对曰：臣尝问焉昔穆王欲肆其志（周穆王肆极也。）周行天下将皆必有车辙马迹焉祭公谋父作祈招之诗以止王心（谋父周卿士祈父周司马世掌甲兵之职招其名公方谏游行故指司马官而言此逸诗矣。）王是以获没於宫（获没不见篡弑）臣问其诗而不知也。若问远焉其焉能知之王曰：子能乎！对曰：能其。《诗》曰：祈招之式昭德音（安和貌式用也。昭明也。）思我王度式如玉式如金（金玉取其坚重）形民之力而无醉饱之心（言国之用民当随其力任如金冶之器随器而制形故言形民之力去醉饱过盈之心）王揖而入馈不食寝不寐数日（深感子革之言）不能自克以及於难（克胜也。）仲尼曰：古也。有志克己复礼仁也。信善哉！楚灵王。若能如是岂其辱於乾。
    白公子张楚大夫也。灵王虐子张骤谏王患之谓史考曰：吾欲已子张之谏。若何（史考子已止）对曰：用之实难已之易矣。若谏君则曰：余左执鬼中右执殇宫（中身也。《礼》曰：其中退然夭死曰：殇殇宫殇之居也。执谓把其录籍制服其身知其居处。若今云：能使殇也。）凡百箴谏吾尽闻之矣。宁闻佗言（不欲闻谏）白公。又谏王如史考之言对曰：昔丁能耸其德至于神明（武丁高宗耸敬至通也。通於神明梦见傅说也。），於是乎！三年嘿以思道谅ウ也。思道思君人之道。《书》曰：高宗谅ウ不言言乃ん也。）卿士患之（患不言也。）曰：王言以也。若不言是无所禀令也。（禀受）武丁，於是作书（以书解卿士）曰：以余正四方余恐德之不类兹故（类善兹此）如是而。又使以象旁求四方之贤圣（思贤而梦见之识其容状故作其象而使求之也。）得傅说以来为公（公上公也。书序高宗梦傅说使伯工营求之野得傅说作说命）而使朝夕规谏曰：若金用汝作砺（使磨砺也。）。若涉水用汝作舟（喻遭涉水）。若大旱用汝作霖雨（大旱自比苗稼三上为霖）启乃心沃朕心（启开也。贤者之心比霖雨）。若药不瞑眩厥疾不瘳（以药喻忠言瞑眩[B139]攻已急也。瘳愈也。）。若跣不视地厥足用伤（以失道比徒跣而不视）。若武丁之神明也。於神明）既得道犹不敢专制使以象旁求圣人以为辅今君或者未及武丁而恶规谏者不亦难乎！（难以保国）齐桓晋文皆非嗣也。（非嫡嗣）还轸诸侯不敢氵逸轸谓出奔）心类德音以得有国（类善）近臣谏远臣谤舆人诵以自诰也。（舆众也。诵诵善败也。诰告也。）是以其入也。四封不备（备满也。方百里曰：同方欲美之故尤小焉）而至，於是有畿田（方千里曰：畿）以属诸侯（属会）至於今为令君桓文皆然君不度於二令君而欲自也。无乃不可乎！周诗有之曰：弗躬弗亲庶民弗信（为政不躬亲则众民不信）臣惧民之不信君也。故敢不言不然何急其以言取罪也。王病之曰：子复语（病不能然故复使语）不虽不能用吾之於耳犹愿也。置也。）对曰：赖君之用之也。故言（赖恃）不然巴浦之犀兕象其可尽乎！其。又以规为也。（牛规谏也。以塞耳言四兽之牙角可以为难尽而。又以规谏为之乎！今象出徼外其三兽则荆交有焉巴浦地名，或曰：巴郡浦合浦）遂趋而退归杜门不出七月乃有乾之乱灵王死之。
    叔向晋大夫也。楚公子弃疾如晋报韩子也。（报送女）韩宣子之楚也。楚人弗逆公子弃疾及晋境晋侯将亦弗逆叔向曰：楚辟我衷（辟邪也。衷正也。）。若何效辟。《诗》曰：尔之教矣。民胥效矣。（言上教下效）从我而已焉用效人之辟。《书》曰：圣作则（逸书则法也。）无宁以善人（无宁宁也。）而则人之辟乎！匹夫为善民犹则之况国君乎！晋侯说乃逆之。
    子瑕楚令尹也。言蹶由於楚子（蹶由吴王弟灵王执以归）曰：彼何罪谚所谓室於怒市於色谓矣。（言灵王怒吴子而执其弟犹人忿於室家而作色於市人）舍之怒可也。乃归蹶由。
    晏婴齐大夫齐庄公将伐晋问於。《晏子》、《晏子》对曰：君德合而欲多养欲而意骄德合而欲多者危养欲而意骄者困今君志於勇力之士以伐盟主幸而不济君之福不幸而有功忧必及君庄公作色不悦。《晏子》辞而不为臣退而穷处堂下生藜藿门外生荆棘庄公终任勇力之士西伐晋取朝歌及大行期而民散身灭於崔氏。又景公欲更。《晏子》之宅曰：子宅近市湫隘嚣尘不可以居（湫下隘小嚣声尘土）请更诸爽垲者（爽明垲辞曰：君之先臣容焉（先臣。《晏子》之先人）臣不足以嗣之於臣侈矣。（侈奢也。）。且小人近市朝夕得所求小人也。敢烦里旅（旅众也。不敢劳众为己宅）公笑曰：子近市识贵贱乎！对曰：既利之敢不识乎！公曰：何贵何贱，於是景公繁於刑（繁多也。）有鬻踊者故对曰：踊贵屦贱景公为是省于刑君子曰：仁人之言其利溥哉！《晏子》一言而齐侯省刑。《诗》曰：君子如祉乱庶遄已（如行也。祉福也。遄庶也。言君而行福则，庶几乱即止也。）其是之谓乎！又景公疥遂┲（┲疟疾也。）期而不瘳诸侯之宾问疾者多在梁丘据与裔款（二子齐嬖大夫。）言於公曰：吾事鬼神丰於先君有加矣。今疾病为诸侯忧是祝史之罪也。诸侯不知其谓我不敬君盍诛於祝固史へ以辞宾（欲杀へ固以辞谢来问疾之宾）公说告。《晏子》、《晏子》曰：日宋之盟（日往日也。宋盟在襄二十七屈建问范会之德於赵武赵武曰：夫子之家事治言於晋国竭情无私其祝史祭祀陈信不愧其家事无猜其祝史不祈（家无猜疑之事故史无求鬼神）建以语康王（楚王）康王曰：神人无怨宜夫子之光辅五君以为诸侯主也。（五君文襄灵成景）公曰：款谓寡人能事鬼神故欲诛於祝史子称是语何故对曰：若有德之君外内不废（无废事）上下无怨动无违事其祝史荐信无愧心矣。（君有功德祝史陈说之无所愧）是以鬼神用飨国受其福祝史与焉（与受国福）其所以蕃祉老寿者为信君使也。其言忠信于鬼神其遇氵君外内颇邪上下怨疾动作辟违从欲厌私（使私情厌足）高台深池撞锺舞女斩刈民力输掠其聚（掠夺取也。）以成其违不┰後人暴虐氵纵肆行非度无所还忌（还也。）不思谤ゥ不惮鬼神神怒民痛无悛於心其祝史荐信是言罪也。（以实白神是言君罪）其盖失数美诬也。（盖掩也。）进退无辞则虚以求媚（作虚词以求媚於神）是以鬼神不飨其国以祸之祝焉所以夭昏孤疾者为暴君使也。其言僭於鬼神公曰：。然则。若之何对曰：不可为也。（言非诛祝史所能治）山木衡鹿守之泽之萑蒲舟鲛守之薮之薪蒸虞候守之海之盐蜃祈望守之（衡鹿舟鲛虞候祈望皆官也。言公专守山泽之利不与民共）县鄙之人入从其政Τ介之关暴征其私（介隔也。迫近国都之关言边鄙既入服政役。又为近关所征税任夺其私物）承嗣大夫强易其贿（承嗣大夫世位者）布尝无艺（艺法制也。布政无制）徵敛无宫室日更氵乐不违（违去也。）内宠之妾肆夺於市（肆放也。）外宠之臣僭令於鄙（诈为教令於边鄙）私欲养求不给则应（养长也。所求不给则应之以罪）民人苦病夫妇皆祝有益也。诅亦有损聊摄以东（聊摄齐西界也。平原聊城县东北有摄城）姑尤以西（姑尤齐东界也。姑水尤水皆在城阳郡东南入海）其为人也。多矣。虽其善祝，岂能胜亿兆之诅（十万曰：亿十亿曰：兆）君。若欲诛於祝史修德而後可公说使有司宽政毁关去禁薄敛已责（除逋责）景公田於沛至自田。《晏子》侍於遄台子犹驰而造焉（子犹梁丘据）公曰：唯据与我和夫。《晏子》对曰：据亦同也。焉得为和公曰：和与同异乎！对曰：异和如羹焉水火醯醢盐梅以烹鱼肉单之以薪（单炊也。）宰夫和之齐之以味济其不及以泄其过（济益也。泄减也。）君子食之以平其心君臣亦然（亦如羹）君所谓可而有（否不可也。）臣献其否以成其可（献君之否以成其可）君所谓否而有可焉臣献其可以去其否是以政平而不干民无心故。《诗》曰：亦有和羹既戒既平（诗颂殷中宗言中宗能与贤者和济可否其政如羹敬戒。且平和羹备味异於大羹）假无言时靡有争（总也。假大也。言总大政能使上下皆如和羹）先王之济五（济成也。）和五声也。以平其心成其政也。声亦如味一气（须气以动）二体（舞者有文武）三类（风雅颂）四物（杂用四方之物以成器）五声（宫商角徵羽。）六律（黄锺太簇姑洗蕤宾夷则无射也。阳声为律阴吕比十二月气）七音（周武王伐纣自午及子凡七日武王因此以数合之以声昭之故以七同其以律和其声谓之七音）八风（八方之风）九歌（九功之德皆可歌也。六府三事谓之九功）以成也。（言此九者合然後相成为和乐）清浊大小长短疾徐哀乐刚柔迟速高下出入周流以相济也。（周密也。）君子听之以平其心心平德和故。《诗》曰：德音不瑕（心平则德音无瑕阙）今据不然君所谓可据亦曰：可君所谓否据亦曰：否。若以水济水谁食之。若琴瑟之专一谁能听之同之不可也。如是饮酒乐公曰：古而无死其乐。若何。《晏子》对曰：古而无死则古之乐也。君何得焉昔爽鸠氏始居此地（爽鸠氏少之司寇也。）季之（季虞夏诸侯代爽鸠氏者）有逄伯陵因之（逄伯陵殷诸侯姜姓）蒲姑氏因之（蒲姑氏殷周之间代逄公者）而後大公因之古无死爽鸠氏之乐非君所愿也。（齐侯甘於所乐志於不死。《晏子》称古以节其情愿。）。又景公时有彗星齐侯使禳之。《晏子》曰：无益也。祗取诬焉（诬欺也。）天道不讠舀（讠舀疑也。）其命。若之何禳之。且天之有彗也。以除秽也。君无秽德。又何禳焉。若德之秽禳之何损。《诗》曰：惟此文王小心翼翼昭事上帝聿怀多福厥德不回以受方国（翼翼共也。聿惟也。回违也。言文王德不违天人故四方之国归往之君无违德方国将至何患於彗。《诗》曰：我无所监夏后及商用乱之故民卒流亡（逸诗也。言追监夏商之亡皆以乱故）。若德回乱民将流亡祝史之为无能补也。公说乃止。又景公与。《晏子》坐於路寝公叹曰：美哉！室其谁有此乎！（景公自知德不能久有国故叹也。）。《晏子》曰：敢问何谓也。公曰：吾以为在德对曰：如君之言其陈氏乎！陈氏虽无大德而有施於民豆区釜锺之数其取之公也。薄（以公量收）其施之民也。厚（以私量贷）公厚敛焉陈氏厚施焉民归之矣。《诗》曰：虽无德与女式歌。且舞（义取虽无大德要有喜说之心欲歌舞之式用也。）陈氏之施民歌舞之矣。後世。若少惰陈氏而不亡则国其国也。已公曰：善哉！是可。若何对曰：惟礼可以已之在礼家施不及国民不迁农不移工贾不变（常守业）士不滥（不失职）官不滔（滔慢也。）大夫不收公利（不作福）公曰：善哉！我不能矣。吾今而後知礼之可以为国也。对曰：礼之可以为国也。久矣。与天地并（有天地则礼义兴）君令臣共父慈子孝兄爱弟恭夫和妻柔姑慈妇听礼君令而不违臣共而不二父慈而教子孝而箴（箴谏也。）兄爱而友弟敬而顺夫和而义妻柔而正姑慈而从（从不自专）妇听而婉（婉顺也。）礼之善物也。公曰：善哉！寡人今而後闻此礼之上也。对曰：先王所禀於天地以为其民是以先王上之（禀受也。）。
    大宰犯楚大夫也。宋华氏之乱晋曹卫救宋败华氏围诸南里楚越帅师将逆华氏大宰犯谏曰：诸侯唯宋事君今。又争国释君而臣是助无乃不可乎！王曰：而告我也。後既许之矣。
    子家驹鲁大夫也。鲁昭公将弑季氏（传言弑者从昭公之词）告子家驹曰：季氏为无道僭於公室久矣。（诸侯称公室）吾欲弑之如何（昭公素畏季氏意者以为如人君故言弑）子家驹曰：诸侯僭於天子大夫僭於诸侯久矣。昭公曰：吾何僭矣。哉！（失礼成俗不自知也。）子家驹曰：设两观（礼天子诸侯台门天子外关两观诸侯内关一观）乘大路（礼天子大路诸侯路车大夫大车士饣希车）朱干（干也。以朱饰）玉戚（戚斧也。以玉饰斧）以舞大夏（大夏夏乐也。周所以舞于乐者王者始起未制作之时取先王之乐与己同者假以风化天下天下大同乃自作乐取夏乐者与周俱文也。王者舞六乐於宗庙之中舞先王之乐明有法也。舞已之乐明有制也。舞四夷之乐大德广及之也。东夷之乐曰：亻未离南夷之乐曰：任西夷之乐曰：禁北夷之乐曰：昧）八佾以舞大武此皆天子之礼也。且夫牛马维娄（系马曰：维系牛曰：娄）委已者也。（委食）而柔焉（柔顺）季氏得民众久矣。（季氏专赏罚得民众之心久矣。民顺从之犹牛马之於委食已者）君无多辱焉（恐民不欲从君命而为季氏用反逐君故云：尔子家驹上说正法下引时事以谏者使昭公先自正乃正季氏）昭公不从其言终败焉（果反为季氏所逐）。
    公子西楚大夫也。吴子使徐人执掩馀使锺吾人执烛庸（二十七年奔故）二公子奔楚楚子大封而定其居（大封田土而定其所徙之居）使监马尹大心逆吴公子使居养（二子奔楚楚使逆之於境也。养即所封之邑）莠尹然左司沈尹戍城之（城养）取其城父与胡田以与之（胡田故胡之地）将以害吴也。子西谏曰：吴光新得国而亲其民视民如子辛苦同之将用之也。若好吾边疆使柔服焉犹惧其至（柔服谓不与吴构怨）吾。又︹其仇以重怒之无乃不可乎！（仇谓二公子）吴周之胄裔也。而弃在海滨不与姬通今而始大比於诸华光。又甚文将自同於先王（先王谓大王王季亦自西戎始比诸华）不知天将以为虐乎！使翦丧吴国而封大异姓乎！其抑亦将卒以祚吴乎！其终不远矣。（言其事行可知不久）我盍姑亿吾鬼神（亿安也。）而宁吾族姓以待其归（善恶之归）将焉用自播扬焉（播扬犹劳动也。）王弗听吴子怒执锺吾子遂伐徐防山以水之（防壅山水以灌徐）灭徐。又昭王之奔随也。将涉於成臼（江夏竟陵县西有臼水出聊屈山西南入汉）蓝尹涉其帑（楚大夫）不与王舟及宁王欲杀之（宁安定也。）子西曰：子尝惟思旧怨以败君何效焉王曰：善使复其所吾以志前恶（恶过也。）。
    子綦楚司马也。楚昭王欲之荆台游子綦谏曰：荆台之游左洞庭之波右彭蠡之水南望猎山下临方淮其使人遗老而忘死也。王不可游也。
    公叔发卫大夫公叔。《文子》也。鲁伐郑不假道於卫卫侯怒使弥子瑕追之公叔。《文子》老矣。辇而如公曰：尤人而效之非礼也。昭公之难君将以文之舒鼎（卫文公之鼎）成之昭兆（宝龟）定之ひ鉴（ひ带而以镜为饣希也。今西方羌胡犹然古之遗服）苟可以纳之择用一焉公子与二三臣之子诸侯苟忧之将以为之质（为质求纳鲁昭公）此群臣之所闻也。今将以小忿蒙旧德（蒙复也。）无乃不可乎！大姒之子（大姒文王妃）唯周公康叔为相睦也。而效小人以弃之不亦诬乎！天将多阳虎之罪以毙之君姑待之。若何乃止（止不伐鲁师）。
    伍员吴大夫吴王夫差败越於夫椒（夫椒吴郡县西南太湖中椒山）遂入越越子以甲五千保於会稽（上会稽山也。在会稽山阴县南）使大夫种因吴大宰以行成吴子将许之伍员曰：不可臣闻之树德莫如滋去疾莫如尽昔有过浇杀斟灌以伐斟（浇寒浞子封於过者二斟夏同姓诸侯襄四年。《传》曰：浇用师灭斟灌）灭夏后相（夏后相启孙也。后相失国依於二斟复为浇所灭）后纟昏方娠逃出自窦（后纟昏相妻娠怀身也。）归於有仍（后纟昏有仍氏女）生少康焉为仍牧正（牧官之长）浇能戒之（毒也。戒备也。）浇使椒求之（椒浇臣）逃奔有虞为之庖正以除其害（虞舜後诸侯也。梁国有虞县庖正掌膳羞之官赖此以得除已）虞思，於是妻之以二姚（思有虞君也。虞思以二女妻少康姚虞姓）而邑诸纶（纶虞邑）有田一成有众一旅（方十里为成五百人为旅）能布其德而兆其谋（兆始）以收夏众抚其官职（襄四年。《传》曰：靡自有鬲氏收二国之烬以灭浞而立少康）使女艾谍浇（女艾少康臣谍谋也。）使季杼诱（浇弟也。季杼少康子后杼也。）遂灭过戈复禹之绩（过浇国戈国）祀夏配天不失旧物（物事也。）今吴不如过而越大於少康或将丰之不亦难乎！（言与越成是使越丰大必为吴难）句践能亲务施施不失人（所加惠赐皆得其人）亲不弃劳（推亲爱之诚则不遗小劳）与我同壤而世为雠，於是乎！克而弗取将。又存之违天而长寇雠（犹言天与不取）後虽悔之不可食已（食消也。已止也。）姬之衰也。日可俟也。（姬吴姓言可计日而待）介在蛮夷寇仇以是求伯必不行矣。弗听吴王夫差乃告诸大夫曰：孤将有大志於齐（欲伐齐）吾将许越成而无拂吾虑（拂绝）。若越改吾。又何求。若其不改反行吾振旅焉（伐齐反振旅而讨之也。）申胥谏曰：不可许也。（申胥员也。）夫越非实忠心好吴也。又非慑畏吾甲兵之强也。大夫种勇以善谋将还玩吴国於股掌之上以得其志（还转玩弄也。胁本曰：股）夫固知君王之盖威以好胜也。（盖犹尚也。）故婉约其辞以王志（婉顺约卑从随也。）使氵乐於诸夏之国以自伤使吾甲兵钝弊民人离落而日以憔悴畔落殒憔悴疲病也。）然後安受吾烬夫越王好信以爱民四方归之年时熟日长炎炎（炎炎及吾犹可以战也。为虺弗摧为蛇将。若何（虺小蛇。《传》曰：封豕长蛇）吴王曰：大夫奚隆於越（奚何盛）越曾足以为大虞乎！（虞度）。若无越则吴何以春秋曜吾军士乃许之成夫差既许越成乃大戒师徒将以伐齐申胥进谏曰：越之在吴也。犹人之有腹心之疾也。今王非越是图而齐鲁以为忧事夫齐鲁譬诸疥癣也。（疥癣在外为害微），岂能涉江淮而与我争此地哉！将必越实有（壤地接而越修德也。）王盍亦鉴於人无鉴於水（鉴镜也。以人为镜见成败以水为镜见形而曰：人无於水鉴当於民鉴）昔楚灵王不君（不得君道）其臣箴谏以不入（入受）乃筑台於章之上（章华地名）阙为石郭陂汉以象帝舜（阙穿陂壅也。舜葬九疑其山体水旋其丘故壅汉水使旋石郭以象之也。罢弊楚国以间陈蔡（间候也。候其隙而取之鲁昭八年楚灭陈十一年灭蔡）不方城之内（方楚北山）逾诸夏而图东国（诸夏陈蔡东国徐夷吴越也。）三岁於沮汾以服吴越（沮汾水名楚东鄙沮汾之间乾也。鲁年楚令尹子荡帅师伐吴师于豫章次于乾）其民不忍饥劳之殃三军叛王於乾（殃害也。民国乱中外叛溃事在鲁昭十三年）王亲独行屏营仿亻皇於山林之中三日乃见其涓人畴（涓人今中涓也。畴名。）王呼之曰：余不日矣。畴趋而进王枕其股以寝於地王寐畴枕王以扑而去（扑块。）王觉而无见也。乃匍匐将入於棘闱棘闱不纳也。（棘楚邑闱门）乃入芋尹申亥氏焉（申亥楚大夫芋尹无宇之子。《传》曰：夏将入鄢申亥曰：吾父再干命王弗诛惠孰大焉乃求王遇诸棘闱也。）王缢申亥负王以归而土其室（。《传》曰：王缢申亥以其二女殉而葬也。）此志也。岂遽忘於诸侯之耳乎！（志记也。言此事皆见诸侯诸侯之耳尚未忘）今王既变鲧禹之功（王夫差也。变易也。鲁语禹能以德修鲧之功也。）高下下以罢民於姑苏（高高起台榭下下深池姑苏台名在吴西近湖）天夺吾食都鄙荐饥（天夺吾食稻蟹也。都国鄙边邑荐重也。）今王将狼天而伐齐（狼逼）民离矣。（有离畔心）体有所倾辟如群兽然一介负矢将百群皆奔（倾伤也。言众兽群聚其中一介被矢则百群皆走以言吴民临陈就战少有倾亦复然）王其无方收也。（方道收还）越人必来袭我王虽悔之其犹有及乎！王弗听（吴将伐齐越子率其众以朝焉王及列士皆有馈赂吴人皆喜唯子胥惧曰：是豢吴也。夫谏曰：越我心腹之疾也。壤地同而有欲於我夫其柔服求济其欲也。不如早从事焉得志於齐犹获石田也。无所用之越不为沼吴其冫民矣。使医除疾而曰：必遗类焉者未之有也。盘庚之诰其有颠越不共则殄灭无遗育无俾易种于兹新邑是所以兴也。今君易之将以求大不亦难乎！弗听）。
    鲍。《文子》齐大夫鲁阳虎出奔齐请师以伐鲁曰：三加必取之（三加兵於鲁）齐侯将许之鲍文谏曰：臣尝为隶於施氏矣。（施氏鲁大夫。《文子》鲍国也。成十七年齐人召而立之至今七十四岁，於是子盖九十馀矣。）鲁未可取也。上下犹和众庶犹睦能事大国（大国晋也。）而无天。若之何取之阳虎欲勤齐师也。齐师罢大臣必多死亡已，於是乎！奋其诈谋夫阳虎有宠於季氏而将杀季孙以不利鲁国而求容焉（求自容）亲富不亲仁君焉用之君富於季氏而大於鲁国兹阳虎所欲倾覆也。鲁免其疾而君。又收之无乃害乎！
    逄滑为陈大夫吴之入楚也。使召陈怀公怀公朝国人而问焉曰：欲与楚者右欲与吴者左陈人从田无田从党（都邑之人无田者随党而立不知所与故直从所居田在西者居右在东居左）逄滑当公而进（当公不左不右）曰：臣闻国之兴也。以福其亡也。以祸今吴未有福楚未有祸楚未可弃吴未可从而晋盟主也。若以晋辞吴。若何公曰：国胜君亡非祸而何（楚为吴所胜）对曰：国之有是多矣。何必不复小国犹复况大国乎！臣闻国之兴也。视民如伤是其福也。（如伤恐惊动）其亡也。以民为土芥是其（芥草也。）楚虽无德亦不艾杀其民吴日敝於兵暴骨如莽（草之生於旷野莽莽然。故曰：草莽未见德焉天其或者正训楚也。（使惧而改过）祸之吴其何日之有（言今至）陈侯从之。
    ●卷七百四十三
    ○陪臣部　规讽第四
    孔子为鲁大夫定公问君使臣臣事君如之何（定公定公君臣失礼公患之故问）孔子对曰：使臣以礼臣事君以忠定公。又问一言而可以兴邦有诸孔子对曰：言不可以。若是其几也。（以其大要一言不能兴国几近也。有近一言可以兴国）人之言曰：为君难为臣不易如知为君之难也。不几乎！一言而兴邦乎！（事不可以一言而成如知此则近也。）曰：一言而丧邦有诸孔子对曰：言不可以。若是其几也。人之言曰：予无乐乎！为君唯其言而莫予违也。（言无乐于为君所乐者惟乐其言而不见违）如其善而莫之违也。不亦善乎！如不善而违也。不几乎！一言而丧邦乎！（人君所言善无违之者则善也。所言不善而无敢违之者则近一言而丧国）。
    颜渊鲁人侍鲁定公于台东野毕御马于台下定公曰：善哉！东野毕之御颜渊曰：善则善矣。然其马将佚不悦以告左右曰：吾闻君子不谗人君子亦谗人乎！颜渊不悦历阶而去须臾马败闻矣。定公躐席而起曰：趣驾请颜渊颜渊至定公曰：向寡人曰：善哉！东野毕御也。吾子曰：善则善矣。虽然其马将佚矣。不识吾子何以知之也。颜渊曰：臣以政知之昔舜工於使人造父工於使马舜不穷其民造父不尽其马是以舜无佚民造父无佚马也。今东野毕之御也。上车执辔御体正矣。周旋步骤朝礼毕矣。历险致远而马力殚矣。然求不已是以知其佚也。定公曰：善可少进与颜渊曰：兽穷则触鸟穷则啄人穷则诈自古及今未见有穷其下而能无危者也。。《诗》曰：执辔如组两骖如舞善御之谓也。定公曰：善哉！寡人之过也。
    有。若为鲁季氏宰哀公问於有。若曰：年饥用不足如之何有。若对曰：盍彻乎！（盍何不也。周法什一而税谓之彻彻通也。为天下通法）曰：二吾犹不足如之何其彻也。（二谓什二而税）对曰：百姓足君孰与不足百姓不足君孰与足（孰谁也。）。
    范蠡为越大夫越王句践即位三年而欲伐吴范蠡进谏曰：夫国家之事有持盈（持守盈满。）有定倾（定安倾危）有节事（节制）王曰：为三者奈何范蠡对曰：持盈者与天天法天也。天道盈而不溢盛而不骄）定倾者与人（与人取人之心也。人道好谦倾危之中当卑辞礼玩好女乐尊之以名也。）节事者与地（与地法地时不至不可强生事不穷不可强成之属）王不问蠡不敢言天道盈而不溢（阳盛损月满则亏）盛而不骄（盛元气广大时也。不骄不自纵弛也。）劳而不矜其功（劳动而不已大也。不自大其功施而不德也。）夫圣人随时以行是谓守时（随时时行则行时止则止）天时不作弗为之客（作起也。攻者为客起谓天时利害灾之应。）人事不起弗为之始（人事谓怨叛逆乱之萌先动为始）今君王未盈而溢（未盈国未而君意溢）未盛而骄（道化未盛而自骄）不劳而矜其功（未有勤劳而自大其功）天时不作而先为人客（吴未有天灾而欲伐之）人事起而创为之始此逆於天而不和於人（天应未至人事不起故逆於天而失人和也。）王。若行之将妨於国家靡王躬行（妨害靡王弗听蠡进谏曰：夫勇者逆德也。（德尚礼让勇则攻夺）兵者凶器也。（言害人）争者事之末也。（言贤者修其德政而远方附事文德不行然後用武争者事之末）阴谋逆德好用凶器（阴谋兵谋勇为逆德）始於人者人之所卒也。（始以伐人人终害之）氵佚之事上帝之禁也。（淫佚放滥）先行不利王曰：无是贰言也。吾已断之矣。（贰二也。二言阴谋氵佚也。）果兴师而伐吴战於五湖（五湖今泰湖）不於会稽越王归自会稽其後十五年王召范蠡而问焉曰：谚有之曰：觥饭不及壶餮（觥大也。大饭盛馔也。盛馔未具不能以虚待之及壶餮之救饥疾也。言已欲灭吴取便意得之而已不能待有馀力也。）今岁晚矣。子将奈何蠡对微君王之言（微无。）臣固将谒之（谒请也。伐吴）臣闻从时者犹救火追亡人也。蹶而趋之不及（蹶走）王曰：诺遂兴师伐吴於五湖吴人闻之出挑战一日五反王弗忍欲许之（不忍其忿）蠡进谏曰：夫谋之廊庙失之中原其可乎！王姑勿许也。臣闻之得时无怠时不再来天予不取反为之灾赢缩转化後将悔之（赢缩进退转化变易）天节固然（固然有转化）唯谋不迁（必素定不可迁移）王曰：诺弗许蠡曰：臣闻古之善用兵者（谓。若黄帝武汤）赢缩以为常四时以为纪（以为常随其赢缩也。纪法也。四时有转用兵有利钝也。周语曰：王欲合是五位二所而用之是也。）无过天极穷数而止（极至也。穷穷也。无过天道之所至穷其数而止）天道皇皇日月为常（皇皇著明常象也。）明者以为法微者则是行（明谓日月盛满时也。微谓亏损薄蚀也。法其明者以进取行其微时以隐也。）阳至而阴阴至而阳（至极）日困而还月盈而亏（困穷）古之善用兵者因天地之常与之俱行（随时转运亏盈晦明之常也。）後则用阴先则用阳（後後动先先动用阴谓沈重固密用阳谓轻疾猛厉也。）近则用柔远则用刚（敌近则用柔顺示之以弱远则抗威厉辞以抗御之）後无阴蔽先无阳察（後动者大舒静为阴蔽也。先动者大显变为阳察也。）用人无艺往从其所（艺射的也。无艺无常所也。行军用人之道因敌制之不预设也。故往其所）刚强以御阳节不尽不死其野（言敌以刚强来御已其阳节未尽尚未可克。故曰：不死其野）彼来从我固守勿与（勿与战也。）。若将与之必因天地之灾（彼有灾变则可也。）。又观其民之饥饱劳逸以参之（言虽有灾民尚逸饱则未也。）尽其阳节盈吾阴节而夺之（彼阳势已尽而吾阴节盛满则能夺之）宜为人客刚强而力疾阳节不尽轻而不可取（先动为客於时宜为人客刚强力疾阳数未尽虽易犹不可得取）宜为人主安徐而重固阴节不尽柔而不可迫（时宜为人主安徐重固阴数未尽虽柔而不可困迫也。）凡陈之道设右以为左以为牡（陈有牝牡使相受也。在阴为牝在阳为牡）蚤晏无失必顺天道（晏晚）周旋无穷（穷穷也。无穷。若日月然）今其来也。刚强而力疾（言吴阳势未尽未可击）王姑待之王曰：诺弗与战其後四年越复伐吴吴士民罢弊轻锐尽死於齐晋而越大破吴因而留围之三年吴师败越遂复栖吴王於姑苏之山吴王使公孙雄（吴大夫）肉袒膝行而前请成越王曰：孤臣夫差敢布腹心异日常得罪於会稽夫差不敢逆命得与君王成以归今君王举玉趾而诛孤臣孤臣惟命是听意者亦欲如会稽之赦孤臣之罪乎！句践不忍欲许之范蠡曰：会稽之事天以越赐吴吴不取今天以吴赐越越其可逆天乎！且夫君王蚤朝晏罢非为吴邪谋之二十二年一旦而弃之可乎！且夫天与弗取反受其咎伐柯者其则不远君忘会稽之厄乎！句践曰：吾欲听子言吾不忍其使者范蠡乃鼓进兵曰：王已属政於执事（执事蠡自谓也。）使者去不。且得罪（我为子得罪）吴使者泣而去句践怜之乃使人谓吴王曰：吾置王甬东君百家（甬东会句章县东海中洲也。）吴王谢曰：吾老矣。不能事君王遂自杀赤章蔓枝{九厶}繇之臣也。繇山中之国近晋者也。智伯欲攻之而无道也。（无道路）为铸大锺方二车轨以遗之繇之君特斩岸堙以迎锺赤章蔓枝谏曰：诗云：唯则定国我胡以得是於智伯夫智伯之为人也。贪而无信必欲攻我而无道也。故为大锺方二车轨以遗君君因斩岸堙以迎锺师必随之不听。又谏君曰：大国为权而子逆之不祥子释之赤章蔓枝曰：为人臣不忠贞罪也。忠贞不用远身可也。斩毂而行至卫七日而繇亡大戊午赵大夫赵肃侯游大陵（太原有大陵县亦曰：大陆。）出於鹿门大戊午扣马曰：耕事方急一日不作百日不食肃车谢。
    卜商字子夏居西河教授为魏文侯师魏文侯问於子夏曰：吾端冕而听古乐则唯恐卧听郑卫之音则不知倦敢问古乐之如彼何也。新乐之如此何也。（端正衣也。古乐先王之正也。）子夏对曰：今夫古乐进旅退旅和正以广弦匏笙簧会守拊鼓始奏以文复乱以武治乱以相讯疾以雅山中道狭故也。君子，於是语，於是道古修身及家平均天下此古乐之发也。（旅犹俱也。俱进俱退言其齐一也。和以广无奸声也。会犹合也。皆也。言众皆待击鼓乃作。《周礼》大师职曰：大祭祀师瞽登歌合奏击拊下管播乐器令奏鼓<申柬>文谓鼓也。武谓金也。相即拊也。亦以节乐拊者以韦为表装之以糠一名相因以名焉齐人，或谓糠为相雅亦乐器名也。状如漆中有椎也。）今夫新乐进俯退俯奸声以滥溺而不止及优侏儒犭店杂子女不知父子乐终不可以语不可以道古此新乐之发也。（俯犹曲也。言不齐一也。滥滥窃也。溺而不止声淫乱无以治之犭店猴也。言者如猴戏也。乱男女之尊卑犭店或为优）今君之所问者乐也。所好者音也。夫乐者与音近而不同（言文侯好音而不知乐也。铿锵之类皆为音应律乃为乐）文侯曰：敢问何如（欲知音乐异也。）子夏对曰：夫古者天地顺而四时当民有德而五昌疾作而无妖祥此之谓大当然後圣人作为父子君臣以为纪纲纪纲既正天下大定天下大定然後正六律和五声弦歌诗颂此之谓德音德音之谓乐（当谓乐不失其所）诗云：莫德音其德克明克明克类克长克君王此大邦克顺克俾俾于文王其德靡悔既受帝祉施于孙子此之谓也。（此有德之音所谓乐也。德正应和曰：莫照临四方曰：明勤施无私教诲不倦曰：长庆赏刑威曰：君慈和遍服曰：顺俾当作比声之误也。择善从之曰：比施延也。言文王之皆能如此故受天福延于後世也。）今君之所好者其溺音乎！（言无文王之德则所好非乐也。）文侯曰：敢问溺音何从出也。（既习之久不知所由出也。）子夏对曰：郑音好滥淫志宋音燕女溺志卫音趋数烦志齐音敖辟乔志此四者皆淫於色而害於德是以祭祀弗用也。（言四国皆出此溺音滥滥窃奸声也。燕安也。春秋。《传》曰：怀与安实败名趋数读为促声之误也。烦劳也。祭祀不用淫乐）诗云：肃雍和鸣先祖是听夫肃肃敬也。雍雍和也。夫敬以和事不行（言古乐敬。且和故无事而不用溺音无所施）为人君者谨其所好恶而已矣。君好之则臣之上行之则民从之诗云：诱民孔易此之谓也。（诱进也。孔甚也。言民从君所好恶进之於善无难）然後圣人作为兆鼓曷埙篪此六者德音之音也。（六者为本以其声质也。空曷谓也。埙篪或为и篪）然磬竽瑟以和之干戚旄狄以舞之此所以祭先王之庙也。所以献酬酢也。所以官序贵贱各得其宜也。所以示後世有尊卑长幼之序（官序贵贱谓尊卑乐器列数有差次钟声铿铿以立号号以立横横以立武君子听钟声则思武臣（号号令所以警众也。横充也。谓气作充满也。）石磬以立辨辨以致死君子听磬声则思死封疆之臣（石声磬磬当为罄字之误也。辨谓分明於节义丝声哀哀以立廉廉以立志君子听琴瑟之声则思志义之臣（廉廉隅也。）竹声滥滥以立会会以聚众君子听竽笙箫管之声则思畜聚之臣（滥之意犹揽聚也。会犹聚也。聚或为最）鼓鼙之声んん以立动动以进众君听鼓鼙之声则思将帅之臣（闻ん嚣则人意动作ん或为欢动或为勋）君子之听音非听其铿锵而已也。彼亦有所合也。（以声合成已之意）李克魏人魏文侯问曰：吴之所以亡者何也。对曰：数战而胜文侯曰：数战数胜国之福也。其所以亡何也。李克对曰：数战则民疲数胜则主骄以骄主使疲民此其所以亡也。是故好战穷武未有不亡者也。文侯。又问曰：人有恶乎！对曰：有夫贵者则贱者恶之富者则贫者恶之智者则愚者恶之文侯曰：善行此三者使人弗恶亦可乎！李克曰：可臣闻贵而下贱则众弗恶也。富能分贫则士弗恶也。智而教愚则童蒙弗恶也。文侯曰：善哉！言乎！尧舜其犹病诸寡人虽不敏请守斯语矣。
    狐卷子魏人魏文侯问曰：父贤足恃乎！对曰：不足子贤足恃乎！对曰：不足兄贤足恃乎！对曰：不足弟贤足恃乎！对曰：不足臣贤足恃乎！对曰：不足文侯勃然作色而怒曰：寡人问此五者於子一一以为不足者何也。对曰：父贤不过尧而丹朱放子贤不过舜而瞽叟拘兄贤不过舜而象敖弟贤不过周公而管叔诛臣贤不过汤武而桀纣伐望人者不至恃人者不久君欲治从身始人何可恃。
    箕季魏人魏文侯见其墙坏而不筑文侯曰：何为不筑对曰：不时其墙枉而不端问曰：何不端曰：固然从者食其园之桃箕季禁之少焉日晏进粝餮瓜瓠之羹文侯出其仆曰：君亦无得於箕季矣。曩者进食臣窃视之粝餮之食瓜瓠之羹文侯曰：吾何无得於箕季也。吾一见季而得四焉其墙坏不筑对云：待时者教我无夺农时也。墙枉而不端对云：固然者是教我无侵封疆也。从者食园桃箕季禁之岂爱桃哉！是教我下无侵上也。食我以粝餮者箕季，岂不能具五味哉！教我无多敛於百姓以省饮食之养也。
    田子方为魏文侯友文侯与之饮酒而称乐文侯曰：锺声不比乎！左高子方笑文侯曰：奚笑子方曰：臣闻之君明则乐官不明则乐音今君审於声臣恐君之聋於官也。文侯曰：善敬闻命。
    吴起为魏西河守魏武侯与诸大夫浮於西河称曰：河山之险，岂不亦信固哉！王锺侍坐曰：此晋国之所以强也。若善修之则霸王之业具矣。吴起对曰：吾君之言危国之道也。而子。又附之是重危也。武侯忿然曰：子之言有说乎！吴起对曰：河山之险信不足保也。是霸王之业不从此也。昔者三苗之居左有彭蠡之波右有洞庭之水汶山在其南而衡山在其北恃此险也。为政不善而禹放逐之夫夏桀之国左天门之阴而右天之阳卢Э在其北伊雒出其南有此险也。然为政不善而汤伐之殷纣之国左孟门而右漳滏前带河後被山有此险也。然为政不善而武王伐之。且君亲从臣而胜降城城非不高人民非不众也。然而可得并者政恶故也。从是观之地形险阻奚足以霸王矣。武侯曰：善吾乃今日闻圣人之言也。西河之政专委之子矣。武侯谋事而当群臣莫能逮朝而有喜色吴起进曰：昔者有以楚庄王之语闻者乎！武侯曰：未也。庄王之语奈何吴起曰：楚庄王谋事而当群臣莫能逮朝而有忧色申公巫臣进曰：君朝而有忧色何也。庄王曰：吾闻之诸侯自择师者王自择友者霸是已而群臣莫之。若者亡今以不之不肖而议於朝。且群臣莫能逮吾国其几於亡乎！吾是以有忧色也。庄王之所以忧而君独有喜色何也。武侯逡巡而谢曰：天使夫子振寡人之过也。天使夫子振寡人之过也。
    惠公魏惠王相惠施者也。魏惠王死葬有日矣。天大雨雪至於牛目群臣多谏太子曰：雪甚如此而葬行民必甚疾之官费。又恐不给请弛期更日太子曰：为人子者以民劳与费用之故而不行葬不义子勿复言群臣皆莫敢谏以告犀首（犀首魏人公孙衍也。佩五相印能合从连横号为犀首）犀首曰：吾未有以言之（未无）是，其唯惠公乎！请告惠公惠公曰：诺驾而见太子曰：葬有日矣。太子曰：然惠公曰：昔王季历葬於涡山之尾栾水其墓见棺之前和（棺题曰：和）文王曰：讠喜先君必欲一见群臣百姓也。夫故使栾水见之，於是出而为之张朝百姓皆见之三日而後更葬此文王之义也。今葬有日矣。而雪甚及牛目难以行太子为及日之故得无嫌於欲亟葬乎！愿太子亦曰：先王必欲少留而抚社稷安黔首也。故使雨雪甚因弛期而更为日此文王之义也。若此而不为义者羞法文王也。太子曰：甚善敬弛期更择日。
    许绾魏人也。魏王将起中天台令曰：敢谏者死许绾负畚操锸入曰：闻大王起中天台臣愿加一力王曰：子何力之有加绾曰：虽无力能高台王曰：若何曰：臣闻天与地相去万五千里今王因而半之当起七千五百里之台高既如是其趾须方八千里尽王之地不足以为台趾古者尧舜建诸侯地方五千里王必起此台先以兵伐诸侯尽有其地犹不足。又伐四夷得方八千里乃足以为台趾材木之积人徒之众仓廪之储数以万亿度八千里之外当定农亩之地足以奉给王之台者台具已备乃可以作魏王默然无以应乃罢起台。
    驺忌子以鼓琴见齐威王说而舍之右室须臾王鼓琴驺忌子推户入曰：善鼓琴王勃然不说去琴按剑曰：夫子见容未察何以知其善也。驺忌子曰：夫大弦浊以春温者君也。小泫廉折以清者相也。（琴操曰：大弦者君也。宽和而温小弦者臣也。清廉而不乱）深（以瓜持也。攫音俱足切）之愉者（一作舒）政令也。钧谐以鸣大小相益回邪而不相害者四时也。吾是以知其善也。王曰：善语音驺忌子曰：何独语音夫治国家而弭人民皆在其中王。又勃然不说曰：。若夫语五音之纪信未有如夫子者也。若夫治国家而弭人民。又何为乎！丝桐之间驺忌子曰：夫大弦浊以春温者君也。小弦廉折以清者相也。攫之深而舍之愉者政令也。钧谐以鸣大小相益回邪而不相害者四时也。夫复而不乱者所以治昌也。连而径者所以存亡也。故曰：琴音调而天下治夫治国家而引人民者无。若乎！五音者王曰：善三月而受相印。
    淳于髡齐之赘胥也。齐威王喜隐好为氵乐长夜之饮沈湎不治委政卿大夫百官荒乱诸侯并侵国。且危亡在於旦暮左右莫敢谏淳于髡说之以隐曰：国中有大鸟止王之庭三年不蜚。又不鸣王知此鸟何也。王曰：此鸟不飞则已一飞冲天不鸣则已一鸣惊人，於是乃朝诸县令长七十二人赏一人诛一人奋兵而出诸侯振惊皆还齐侵地威王大说後置酒後宫召髡赐之酒问曰：先生能饮几何而醉髡对曰：臣饮一斗亦醉一石亦醉威王曰：先生饮一斗而醉恶能饮一石哉！其说可得闻乎！髡曰：赐酒大王之前执法在傍御史在後髡恐惧俯伏而饮不过一斗径醉矣。若亲有严客髡┮鞠邕（┮收衣袖也。袖衿也。臂捍也。音沟鞠邕曲也。音其纪切。又与同谓小跪也。）侍酒於前时赐馀沥奉觞上寿数起饮不过二斗径醉矣。若朋友交游久不相见卒然相睹欢然道故私情相语饮可五六斗径醉矣。若乃州闾之会男女杂坐行酒稽留六拔投壶相引为曹握手无罚目眙不禁（眙吐甑切直视貌）前有堕珥後有遗簪髡窃乐饮可八斗而醉二（犹言有馀）参日暮酒阑合尊促坐男女同席履舄交错杯盘狼藉堂上烛灭主人留髡而送客（一本云：留髡坐起送客）□襦襟解微闻芗泽当此之时髡心最欢能饮一石曰：酒极则乱乐极则悲万事尽然言不可极极之而衰以讽谏焉齐王曰：善乃罢长夜之饮。
    王斗齐人也。欲见齐宣王宣王使谒者延入王斗曰：斗趋见王为好势王趋见斗为好士於王何如使者复还报王曰：先生徐之寡人请从宣王因趋而迎之於门与入曰：寡人奉先君之宗庙守社稷闻先生直言正谏不讳王斗对曰：王闻之过斗生於乱世事乱君焉敢直正谏宣王忿然作色不说有间王斗曰：昔先君桓公所好者五九合诸侯一匡天下天子受籍立为大伯今王有四焉宣王说曰：寡人愚陋守齐国唯恐夫扌云：之焉能有四焉王斗曰：先君好马王亦好马先君好狗王亦好狗先君好酒王亦好酒先君好色王亦好色先君好士而王不好士宣王曰：当今之世无士寡人何好王斗曰：世无骐ら耳王之驷已备矣。世无东郭俊卢氏之狗王之走狗已具矣。世无毛西施王宫已充矣。王亦不好士也。何患无士王曰：寡人忧国爱民固愿得士以治之王斗曰：王之忧国爱民不。若王爱尺也。王曰：何谓也。王斗曰：王使人为冠不使左右便辟而使工者何也。为能之也。今王治齐非左右便辟无使也。臣。故曰：不如爱尺也。宣王谢曰：寡人有罪国家，於是举士五人任官齐国大治。
    莫敖子华楚大夫也。楚威王问於莫敖子华曰：自从先君文王以至不之身亦有不为爵劝不为禄勉以忧云：粉切社稷者乎！莫敖子华对曰：如子华不足知之矣。王曰：不於大夫无所闻之莫敖子华对曰：君王将何问者也。彼有廉其爵贫其身以忧社稷者有崇其爵丰其禄以忧社稷者有断ㄕ决腹一瞑而万世不视不知所益以忧社稷者有劳其身愁其志以忧社稷者亦有不为爵劝不为禄勉以忧社稷者王曰：大夫此言将何谓也。莫敖子华对曰：昔令尹子文缁帛之衣以朝鹿裘以处未明而立於朝日晦而归食朝不谋夕无一月之积故彼廉其爵贫其身以忧社稷者令尹子文是也。昔者叶公子高身获於表薄而财於柱国定白公之祸宁楚国之事恢先君以掩方城之外四封不廉名不挫於诸侯当此之时也。天下莫敢举兵南乡叶公子高食田六百畛故彼崇其爵丰其禄以忧社稷者叶公子高是也。昔者吴与楚战於柏举两师之间夫卒交莫敖大心抚其御之手顾而大息曰：嗟乎！子乎！楚国亡之日至矣。吾将深入吴军。若扑一人。若ㄏ一人以与大心者社稷其，庶几乎！故断ㄕ决腹一瞑而万世不视不知所益以忧社稷者莫敖大心是也。昔吴与楚战於柏举三战入郢寡君身出大夫悉属百姓离散棼冒勃苏曰：吾被坚执锐赴强敌而死此犹一卒也。不。若奔诸侯，於是赢粮潜行上峥山逾深穿腠暴七日而薄秦王之朝雀立不转昼吟宵哭七日不得告水浆无入口<疒真>而殚闷旄不知人秦王闻而走之冠带不相及左奉其首右濡其口勃苏乃苏秦王身问之子孰谁也。棼冒勃苏对曰：臣非异人楚之使棼冒勃苏吴与楚人战於柏举三战入郢寡君身出大夫悉属百姓离散使下臣来告亡。且求救秦王顾令之起寡人闻之万乘之君得罪一士社稷其危今此之谓也。遂出革车千乘卒万人属之子蒲与子虎下塞以东与吴人战於浊水而大败之亦闻於遂蒲故劳其身愁其思以忧社稷者棼冒勃苏是也。吴与楚战於柏举三战入郢君王身出大夫悉属百姓离散蒙结斗於宫唐之上舍斗奔郢曰：若有孤楚国社稷其，庶几乎！遂入大宫负鸡次之典以浮於江逃於梦之中昭王反郢五官失法百姓乱蒙献典五官得法而百姓大治此蒙之功多与存国相。若封之执圭田六百畛蒙怒曰：非人臣社稷之臣苟社稷血食馀岂悉无君乎！遂自弃於磨山之中至今无冒故不为爵劝不为禄勉以忧社稷蒙是也。王乃大息曰：此古之人也。今之人焉能有之耶莫敖子华对曰：昔者先君灵王好小腰楚士约食冯而能立式而能起食之可欲忍而不入死之可恶杀而不避子华闻之其君好射者其臣决拾君王直不好。若君王诚好贤此五臣者皆可得而致之。
    つ留韩宣王时人也。韩宣王谓つ留曰：吾欲两用公仲公叔其可乎！对曰：不可晋用六卿而国分简公用田成监止而简公弑魏两用犀首张仪而西河之外亡今王两用之其多力者内树其党其寡力者藉外权群臣或内树其党以擅其主或外为交以裂其地则王之国必危矣。
    中期秦昭王时人也。秦昭王谓左右曰：今时韩魏与始孰强对曰：不如始强王曰：今时如耳魏齐与孟尝芒卯孰贤对曰：不如尝卯王曰：以孟尝芒犹卿之贤率强韩魏以攻秦犹无奈寡人何也。今以无能之如耳魏齐而率弱韩魏以伐秦其无奈寡人何亦明矣。左右皆曰：甚然中期推琴而对曰：王之料天下过矣。当晋六卿之时知氏最强灭范中行。又率韩魏之兵以围赵襄子於晋阳决晋水以灌晋阳之城不沈者三板知伯行水魏桓子御韩康子为参乘知伯曰：吾始不知水之可以亡人之国也。乃今知之汾水可以灌安邑洚水可以灌平阳魏桓子肘韩康子韩康子履魏桓子肘足接於车上而知氏地分身死国亡为天下笑今秦兵虽强不能过知氏韩魏虽弱尚贤其在晋阳之下也。此方其用肘足之时也。愿王之必无易也，於是秦王恐。
    贯珠者齐人也。莫知其名氏齐襄王立田单相之过水有老人涉而寒出不能行坐沙中田单解裘而衣之襄王恶之曰：田单之施将欲以取我国乎！不早图恐後之左右顾无人声下有贯珠者襄王呼而问之曰：女闻言乎！对曰：闻之王曰：女以为何。若对曰：王不如因以为已善王嘉单之善下令曰：寡人忧民之饥也。单收而食之寡人忧民之寒也。单解裘而衣之寡人忧劳百姓而单亦忧之称寡人之意单有是善而王嘉之单之善亦王之善已王曰：善乃赐单牛酒嘉其行後数日贯珠者复见王曰：王至朝日宜召田单而揖之於庭口劳之乃布令求百姓之饥寒者收之乃使人听於闾里闻丈夫之相与语曰：田单之爱人嗟嗟乃王之教泽也。
    貂勃齐襄王时人也。王有所幸臣九人之属欲伤安平君（田单也。）相与语於王曰：燕之伐齐之时楚王使将军将万人而佐齐今国已定而社稷已安矣。何不使使者谢於楚王王曰：左右孰可九人之属曰：貂勃可貂勃使楚楚王受而觞之数日不反九人之属相与语於王曰：夫一人之身而牵留万乘者，岂不以据势也。哉！且安平君之与王也。君臣无礼而上下无别。且其志欲为不善内收百姓循抚其心振穷补不足布德於民外怀戎翟天下之贤士阴结诸侯之雄俊豪英其志欲有为也。愿王察之异日而王曰：召相单来田单免冠徒跣肉袒而进退而请死罪五日而王曰：子无罪於寡人子为子之臣礼吾为吾之王礼而已矣。貂勃从楚来王赐之宴酒酣曰：召相田单而来貂勃避席稽首曰：王恶得此亡国之言乎！王上者孰与周文王王曰：吾不。若也。貂勃曰：然臣固知王之不。若也。下者孰与齐桓公王曰：吾不。若也。貂勃曰：然臣固知王之不。若也。昔周文王得吕尚以为太公齐桓公得管夷吾以为仲父今王得安平君田单。且自天地之开民人之治为人臣之功者谁有厚於安平君者哉！而王曰：单单恶得此亡国之言乎！且王不能守王之社稷燕人兴师而袭齐墟王走而之城阳之山中安平君以惴惴之即墨三里之城五里之郭敝卒七千人禽其司马而反千里之齐安平君之功也。当是时也。阖城阳而王天下莫之能正然而计之於道归之於义以为不可故为栈道木阁而迎王与后於城阳山中王乃得反子临百姓今国已定民已安矣。王乃曰：单单。且婴儿之计不为此王其亟杀此九子者以谢安平君不然国危矣。乃杀九子而逐其家益封安平君以邑万户。
    屈原字平楚大夫秦使张仪献楚怀王以商於之地六百里使绝齐楚使受地仪诈曰：与王约六里不闻六百里怀王怒兴师伐秦楚大败明年秦割汉中地以和楚王不愿得地愿得张仪而甘心焉仪请如楚仪设诡辩於怀王之宠姬郑袖郑袖卒言张仪於王而出之仪出怀王因善遇仪仪因说楚王以叛从约而与秦合亲约婚姻张仪已去屈原使从齐来谏王曰：何不诛张仪怀王悔使人追仪弗及其後秦昭王与楚婚欲与怀王会怀王欲行屈原曰：秦虎狼之国不可信不如无行怀王稚子子兰劝王行王入武关秦伏兵绝其後因留王竟死於秦。
    庄辛楚襄王时人也。谓楚襄王曰：君王左州侯右夏侯辇从鄢陵君与寿陵君专淫逸侈靡不顾国政鄢郢必危矣。襄王曰：先生老悖乎！将以为楚国妖祥乎！庄辛曰：臣诚见其必然也。非敢以为国妖祥也。君王卒幸四子者不衰楚国必亡矣。臣请辟於赵淹留以观之庄辛之赵留五月秦果举鄢郢巫山蔡陈之地襄王流掩於城阳，於是使人发驺徵庄辛於赵庄辛曰：诺庄辛至襄王曰：寡人不能用先生之言今事至於此为之奈何庄辛对曰：臣闻鄙语曰：见兔而顾犬未为晚也。亡羊而补牢未为迟也。臣闻昔汤武以百里昌桀纣以天下亡今楚国虽小绝长续短犹以数千里岂特百里哉！王独不见夫蜻蛉乎！六足四翼飞翔乎！天地之间亻免啄{文虫}虫而食之仰承甘露而饮之自以为无患与人无争也。不知夫五尺童子方将调饴胶丝加已乎！四仞之上而下为蝼蚁食也。蜻蛉其小者也。黄雀因是以俯蜀白粒仰栖茂树鼓翅奋翼自以为无患与人无争也。不知夫公子王孙左挟弹右摄丸将加已乎！十仞之上以其类为招昼游乎！茂树夕调乎！酸咸夫黄雀其小者也。黄鹄因是以游於江海淹乎！大沼俯蜀鲤仰啮阴荇奋其六翮而凌清风飘摇乎！高翔自以为无患与人无争也。不知夫射者方将其{波石}卢治其缴将加已乎！百仞之上被监引微缴折清风而扌云：矣。故昼游乎！江河夕调乎！鼎鼐夫黄鹄其小者也。蔡灵侯之事因是以南游乎！高陂北陵乎！巫山饮茹之流食湘波之鱼左抱幼妾右拥嬖女与之驰骋乎！高蔡之中而不以国家为事而不知夫子发方受命乎！灵王系已以朱丝而见之也。蔡灵侯之事其小者也。君王之事因是以左州侯右夏侯辇从鄢陵君与寿陵君饭封禄之粟而戴方府之金与之驰骋乎！梦之中而不以国家为事不知夫穰侯方受命乎！秦王填黾塞之内而投已乎！黾塞之外襄王闻之颜色变怍身体战忄栗，於是乃以执而受之封为阳陵君。
    雍门司马齐大夫（不载名氏）齐王建入朝於秦雍门司马前曰：所为立王者为社稷耶为王立王耶王曰：为社稷司马曰：为社稷立王王何以去社稷而入秦齐王还车而反。
    乐间事燕封昌国君燕王命相栗腹约欢赵以五百金为赵王酒还报燕王曰：赵王壮者皆死长平其孤未壮可伐也。王召乐间问之对曰：赵四战之国其民习兵不可伐王曰：吾以五而伐一对曰：不可燕王怒群臣皆以为可卒起二军车二十乘栗腹将而攻高阝（在常山今曰：高邑）卿秦攻代唯独大夫将渠谓燕王曰：与人通关约交以五金饮人之王使者报而反攻之不祥兵无成功燕王不听自将偏军随之将渠引燕王绶止之曰：王必无自往往无成功王蹴以足将渠泣曰：臣非以自为为王也。燕军至宋子（属钜鹿）赵使廉颇将击破栗腹於高阝破卿秦乐乘於代乐间奔赵。
    ●卷七百四十四
    ○陪臣部　有词
    夫言者枢机务乎！发而必中辞比林薮有以多为贵者通其变则靡俟乎！终日顺其理则无过於天下春秋之世辩士间出虽枝叶之蔓衍而雌黄之斯在则有奉命霸王委质与国当干戈之日寻战不以义见俎豆之失序动罔循理而能独运寸舌不持尺柄开谈敏赡引事慷慨或应对於会盟之所或折冲於朝聘之际大者尊王而纾国难小者保家而全身计至於博通前志备率嘉话弹射臧否折衷长短俾强盛倾听刚狡易虑岂咄咄而是迫在便便而唯谨斯实得君子之正道可尚者哉！
    屈完楚大夫齐桓公伐楚楚屈完如师（鲁僖公四年）齐侯陈诸侯之师与屈完乘而观之（乘共载）齐侯曰：，岂不是为先君之好是继与不同好如何（言诸侯之附从非为已乃寻先君之好谦而自广因求与楚同好寡不诸侯谦称）对曰：君惠徼福於敝邑之社稷辱收寡君寡君之愿也。齐侯曰：以此众战谁能御之以此攻城何城不克对曰：君。若以德绥诸侯谁敢不服君。若以力楚国方城以为城汉水以为池（方城山在南阳叶县南以言境土之远汉水出都至江夏南入江言其险固以当城池）虽众无所用之。
    芮晋人与惠公逃骊臣之难走於梁晋献公卒齐隰朋帅师会秦师纳惠公（隰朋齐大夫也。鲁僖公九年）於芮曰：公子谁恃於晋国{艹丙}对曰：臣闻亡人无党有党必有雠（有与为党必有与为雠无党则必无雠）吾之少也。（夷吾惠公也。）不好弄戏不过所复（不过差也。）怒不及色（无过色也。）及其长也。弗改是故出亡亦无恶於国而众安然夷吾不佞其谁能恃（佞才也。言无恃则恃秦）君子曰：善以微劝。
    阴饴甥晋大夫秦伐晋获晋侯（鲁僖公十五年）阴饴甥会秦伯盟於王城（阴饴甥即吕甥也。食采於阴。故曰：阴饴甥王城秦地冯翊临晋县东有王城今名武乡）秦伯晋国和乎！对曰：不和小人耻失其君而悼丧其亲（痛其亲为秦所杀）不惮征缮以立圉也。曰：必报雠宁事戎狄君子爱其君而知其罪不惮征以待秦命曰：必报德有死无二以此不和秦伯曰：国谓君何曰：小人谓之不免君子恕以为必归小人曰：我毒秦秦岂归君（毒谓二施不报。）君子曰：我知罪矣。秦必归君贰而执服而舍之德莫厚焉刑莫威焉服者怀德贰者畏刑此一役也。（言还惠公使诸侯威服复可当一之功）秦可以霸纳而不定废而不立以德为怨秦不其然秦伯曰：是吾心也。改馆晋侯馈七牢焉。
    展喜鲁大夫齐伐鲁西鄙（鲁僖公二十六年。）僖公使展喜犒师（劳齐师）使受命於展禽（柳下惠侯未入境展喜从之曰：寡君闻君亲举玉趾将辱於敝邑使下臣犒执事（言执事不敢斥尊）齐侯曰：鲁人恐乎！对曰：小人恐君子则否齐侯曰：室如县罄野无青草何恃而不恐（如而也。时夏四月今之二月野物未成故言居而资粮县尽在野则无蔬食之物所以当恐）对曰：恃先王之命昔周公太公股肱周室夹辅成王成王劳之而赐之盟曰：世世子孙无相害也。载在盟府（载载书也。）太师职之（职主也。太公为太师兼主司盟之官）桓公是以纠合诸侯而谋其不协弥缝其阙而匡救其灾昭旧职也。及君即位诸侯之望曰：其率桓之功（率循也。）我敝邑用不敢保聚（用此旧盟故不聚众保守。）曰：岂其九年而弃命废职其。若先君何君必不然恃此以不恐齐侯乃还。
</div>
    <div class="pagination">
<a href="册府元龟_page530.html">上一页</a><span>...</span><a href="册府元龟_page526.html">526</a><a href="册府元龟_page527.html">527</a><a href="册府元龟_page528.html">528</a><a href="册府元龟_page529.html">529</a><a href="册府元龟_page530.html">530</a><span class="current-page">531</span><a href="册府元龟_page532.html">532</a><a href="册府元龟_page533.html">533</a><a href="册府元龟_page534.html">534</a><a href="册府元龟_page535.html">535</a><a href="册府元龟_page536.html">536</a><span>...</span><a href="册府元龟_page532.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
