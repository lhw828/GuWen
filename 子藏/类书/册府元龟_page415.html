<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 415 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 415 页/共 736 页
  </h1>
  <div class="content">
   四年十二月庚戌礼官奏岁正旦王公上寿皇帝举酒奏岁同之乐再饮三饮并奏文通之乐三饮讫群臣再拜乐奏大同蕤宾之钟左右皆应（是月壬戌。又奏正旦上寿宫悬歌舞未全。且请杂用九部雅乐歌教坊法曲从之）。
    五年八月详定院奏先奉诏正冬二节朝会旧仪废於离乱之时兴自和平之代将期备物全系用心须议择人同为定制其正冬朝会礼节乐章二舞行列等事宜差太常卿崔御史中丞窦贞固刑部侍郎吕礼部侍郎张允与太常等官一一详定礼从新意道在旧章庶知治世之和渐见移风之善今众官简讨典礼具述制度按礼云：天子以德为车以乐为御大乐与天地同和大礼与天地同节。又曰：安上治人莫善於礼移风易俗莫善於乐故乐书议舞曰：夫乐在耳曰：声在目曰：容声应乎！耳可以听知容藏於心难以貌睹故圣人假干戚羽旄以表其容发扌易蹈厉以见其意声和合则大乐备矣。又按义镜问鼓吹十二案合於何所答云：。《周礼》鼓人掌六鼓四金汉朝乃有黄门鼓吹崔豹。《古今注》云：因张骞使西域得摩诃兜勒一曲李延年增之分为二十八曲梁置鼓吹清商令二人唐。又有冈鼓金钲大鼓长鸣歌箫笳笛合为鼓吹十二按大享会则设於悬外此乃是设二舞及鼓吹十二按之繇也。今议一从令式排列教习文舞郎六十四人分为八佾每八佾人左手执礼云：苇伊耆氏之乐也。《周礼》有师教国子。《尔雅》曰：如笛三孔而短大者七孔谓之{产}历代以来文舞所用凡用六十有四右手执翟。《周礼》所谓羽舞也。书云：舞干羽於两阶翟山雉羽分析连攒而为之二人执纛前引数於舞人之外舞人冠进贤冠服黄纱袍白纱中单白领衤票白练礻盍裆白布大口革带乌皮履白布袜武舞郎六十四人分为八佾左手执干干也。今之防牌所以翳身也。其色赤中画兽形故谓之朱干。《周礼》所谓兵舞取其武象周六十有四右手执戚戚斧也。上饰以玉故谓之玉戚二人执旌前引旌似旗而小纟色画龙二人执鼗鼓二人执铎。《周礼》有四金之奏其三曰金铎以通鼓形如大钤仰而振之金钅享二每钅享二人举之一人奏之。《周礼》四金之奏一曰金钅享以和鼓铜铸为之其色玄其形圆。若椎上大下小高三尺六寸有六分圆二尺四寸上有伏虎之状旁有耳兽形衔环二人执铙以次之。《周礼》四金之奏二曰金铙以止鼓如铃无舌摇柄以鸣之二人掌相在左礼云：理乱以相制如小鼓用皮为表实之以糠抚之以节乐二人掌雅在右礼云：讯疾以雅以木为之状如漆角而掩口大二围长五尺六寸以皮鞔之旁有二细髹画宾醉而出以器筑地明行不失节武舞人服弁手尚帻金支绯丝布大袖绯丝竹布衤两裆甲金饰白练衤盍裆锦腾蛇起梁带豹文大口布乌皮靴工人二十数於舞人之外舞弁朱构革带乌皮履白练衤盍裆白布袜殿庭仍如鼓吹十二按义镜云：帝设毡按以毡为床也。今请制大床容九人振作歌乐其床为熊罴ァ豹腾倚之状以承之象百兽率舞之意分置於建鼓之外各三按每按羽葆鼓一大鼓一金钅享一歌二人箫二人笳二人十二按乐工一百有八人舞助一百三十有二人取年十五已上弱冠已下容止端正者其歌曲名号乐章词句中书条奏差官修撰从之。
    十一月冬至帝受朝於崇元殿王公上寿列二舞於乐悬之北举觞奏玄同之乐三爵奏文同之乐帝举食文武歌昭德之舞。又歌成功之舞上举四爵登歌作群臣饮悬下乐作。又奏龟兹乐一部以俟食毕（时以二舞久废自此复兴乐工舞人多取教坊伶官充用其歌声靡曼抗坠端折舞容缀兆屈伸俯仰动作皆合节无离谩迟速之累及龟兹乐终乃奏霓裳法曲朝士咸以官舞奕舞所谓雅部而郑卫之音更奏其内甚非礼也。其後乐司自名一舞即及音声人多出市井之徒限六十日教习教习未毕正旦上寿登歌登声则悲离烦慝如薤露虞殡之音其舞进退不成旅蹈厉不应方识者皆曰：歌舞所以遵德礼乐所以观政今大失其序无如成之节季札无讥者。此近之矣。故其年驾幸邺都安从进安重荣皆兴兵向阙明年高祖晏驾次年契丹入冠至哉！吉凶形兆之於乐也。昭昭然其。若是其可不重乎！）。
    少帝以天福七年即位礼仪使奏奉敕撰高祖皇帝飨太庙酌献乐章舞名伏请以咸和之舞为名者敕恭依典礼。
    开运二年太常丞刘涣上。表曰：伏以古今所重礼乐为先礼者安上治民乐者祭天祀地礼乐和则阴阳顺阴阳顺则灾祸销故礼云：天下大定然後正六律和五声。又云：功成作乐治定制礼乃知礼不可不兴乐不可不正臣伏自忝礼寺窃见全少乐工或冬正御殿或郊庙陈仪则旋差京府衙门乐官权充每差到虽曾按习。且临时未免生疏兼。又各业胡部音声不闲太常歌曲有期参杂虑失恭虔伏乞圣慈宣下所司量支请给据数见阙乐师添召便令在寺旧人依古制教习并须精研方可备於悬称为乐府荐於天地和其神人使八音以克谐期百兽而率舞冀获昭感永福生灵敕宜令太常寺除见管两京雅乐节级乐官四十人外更添六十人内三十八人宜抽教坊贴部乐官兼充馀二十二人宜令本寺招召充填教习仍令三司定支春冬衣及月粮闻奏其旧管四十人亦令量支添请给其年中书舍人陶奏曰：臣前任太常少卿伏见本寺见管二舞郎皆坊市大户州县居民。若不尽免差徭无缘投名鼓舞窃以制礼作乐国家大事非造次可为也。古者百兽率舞凤凰来仪非他也。乐之至和所致今宫悬之内有琴瑟箫竽之属岂惟乐器不堪兼。且乐工不晓每至御殿但执之而已乐既无声舞将奚用非击石拊石手舞足蹈之义也。进作象功之事。且仅厚诬退思治世之音不应如是方今戎车尚驾武备犹严士农工商咸供力役独此舞者无所取裁况正殿会朝已久停罢其见管见数等每有身亡皆是旋填补既不曾教习但虚免差徭伏乞圣明。且议停废俟三边宁静五稼丰登然後集会礼官参酌故事先调律吕俾无┎之音次授干旄尽去婆娑之态庶於昭代不爽中和敕曰：乐工。且令教习舞郎权。且停废（议者曰：高祖以雅乐久隳而兴之嗣主以舞人为病辍之降神和人其制既亡羊亡礼废於义何在教习可也。寝停非也。）。
    汉高祖即位称天福十二年是年闰七月追立六庙制定太庙六室奠献乐章舞名吏部侍郎权判太常卿张昭议曰：臣闻先王作乐崇德所以殷荐上帝严配祖宗是明大夏云门本匪自娱而至空桑雷鼓爰因孝享而兴自邃古以来施於郊庙至我太祖高皇帝始定天下诏叔孙通定礼乐通始为庙乐有降神纳俎登歌荐等曲孝景皇帝以高皇帝有创业大功及神主庙帝亲奠献及作武德之舞以歌咏高帝之功自是继文之君庙之时特为舞曲前朝祭祀降神用文舞送神用武舞其登歌俎。又即奏十二和之乐唯酌献一曲每室别立舞名今六祖在天四悬将奏合神酌献之舞仰咏积累之功臣实刍荛不置钟律获备拟伦之职敢竭愚鄙之诚恭以太祖皇帝创业垂统翼子贻孙洪唯艺祖神宗平揖放勋文命按孝景皇帝诏曰：祖有功而宗有德制礼作乐各有其繇歌者所以发德舞者所以明功高庙酌献可奏武德之舞太祖高皇帝室酌献请依旧奏武德之舞歌用无射宫调世祖光武皇帝力攘大憝再造丕基轩台未冫民於馀威衢室仍歌於盛德按东平王苍奏议曰：汉制宗庙名皆不相袭以明功德光武皇帝受命中兴拨乱返正武畅方外震服百蛮功德巍巍比隆前代夫歌以咏德舞以象功世祖庙乐宜曰：大武之舞时有制可之今世祖光武皇帝庙室酌献请依旧奏大武之舞歌用黄钟宫调恭以文祖明元皇帝发遥源肇兴洪业再启斩蛇之运谅ム吞燕之祥恩斯勤斯至矣。美矣。遗德已喧於弦诵展诚复播於声诗文祖明元皇帝室酌献请奏灵长之舞歌用黄钟宫调恭以德祖恭僖皇帝。若木分晖春山写润家门忠厚早彰虚革之仁邦族顾瞻共仰篱桑之末即时讴咏犹在管弦虔奉几筵宜光缀兆德祖恭僖皇帝室酌献请奏即善之舞歌用黄钟宫调恭以翼祖昭献皇帝胙土开家分圭懋宠贤豪改观咸惊白水之图书历数将归共指黄星之分野业勤昧旦义感殊邻鲁戈之却日如存豳之旧风安在式崇明祀用广德音翼祖昭献皇帝室酌献请奏显仁之舞歌用太簇宫调恭以显祖章圣皇帝当璧象贤藏符继业藉累叶之繁祉构兴邦之永图道济续隆恩深顾复既祗见於天地将对越於灵祗式咏休勋茂昭玄贶显祖章圣皇帝室酌献请奏章庆之舞歌用姑洗宫调。
    九月权判太常卿张昭上议曰：臣闻歌以咏德舞以象功必於开创之时便定声诗制盖以铺舒文教宣畅武经观舜帝箫韶则揖让之仪可见睹周家大武则蹈厉之世如存傥无夔练管纟玄旦调锺律何以显文祖受终之迹纪盟津誓众之年是以王者功成必须有作伏惟皇帝陛下身为律度К协荃英倦闻卧听之音思奏无邪之颂将欲配祖宗於清庙礼天地於圆丘是以正八佾之羽旄考四厢之金石俾其合叙靡至夺伦臣谬以菲才暂司乐职周朝用六代之舞粗识旨归秦帝改五行之歌颇详沿革今宫悬一部历代雅音其登歌象舞之诗孝享严之用调须合度奏亦有伦近日改更率违根本徒呈章句之学安论制作之繇臣谨详按旧章发挥新意不改旋宫之义别为雅乐之名翼自我朝以为定制。又义改二舞名曰：昔周公相成王制礼殿庭遍奏六代舞所谓云门大咸大韶大夏大大武也。周室既衰王纲不振诸乐皆废惟大韶大武二曲存焉秦汉以来名为二舞文舞韶也。武舞武也。汉时改为文始五行之舞历代因而不改贞观作乐之时祖孝孙改隋文舞为治康之舞武舞为凯安之舞贞观中有秦王破阵乐功成庆善乐二舞乐府。又用为二舞是舞有四焉前朝行用年深不可遽废俟国家偃息灵台即别召工师更其节奏今。且改其名具书如右祖孝孙所定二舞曰：治康之舞请改为治安之舞（取礼治世之音安以乐义）武舞曰：凯安之舞请改为振德之舞（取振旅士德之义）贞观中二舞名文舞功成庆善乐前朝名为九功舞请改为观象之舞（取易君子居则观其象义）武舞秦王破阵乐前朝名为七德舞请改为讲功之舞（取讲武策勋义）其治安振德二舞请依旧郊庙行用以文舞降神武舞送神其观象讲功二舞请依旧宴会行用请改十二和乐昔周朝奏六代之乐即今二舞之类是也。其实祭尝用别有九夏之乐即肆夏皇夏等名是也。梁武帝善音乐改九夏为十二雅前朝祖孝孙改雅为和示不相氵公也。臣今改为成取韶乐九成之义十二成乐曲名祭天神奏豫和之乐请改为成之乐祭池祗奏顺和请改为顺成祭宗庙奏永和请改为裕成祭天地宗庙登歌奏肃和请改为肃成皇帝临轩奏太和请改为政成王公出入奏舒和请改为弼成皇帝食举及饮宴奏休和请改为德成皇帝受朝皇后入宫奏正和请改为成皇太子轩悬出入奏成和请改为裔成元日冬至皇礼会登歌奏昭和请改为庆成郊庙俎入奏雍和请改为も成皇帝祭享酌献读祝文及饮福受胙奏寿和请改为寿成祖孝孙原定十二和曲开元朝。又奏三和遂有十五和之名凡制作礼法动依典故梁置十二雅盖取十二天之成数契八音十二律之变轨益以三和有乖稽古。又缘祠祭所用不可尽去臣取其一焉祭孔宣父齐太公庙降神奏宣和请改师雅之乐三公升殿会讫下阶履行奏礻戒和请废同用弼成享先农耕籍田奏丰和请废同用顺成隐帝乾元年七月礼仪使张昭上高祖庙奠献舞曲名并歌调。表曰：臣闻书称舜禹之歌诗载周之颂盖示清庙贻谋之本表玄王创业之难固宜播在讴谣被之纟玄管永焕断之迹式彰伐鼓之勤伏惟高祖睿文圣武昭肃孝皇帝龙跃唐郊龟谋代邸应黄星而恢帝绪弥青犊以正乾纲爰在出氵备经历试逐阴山之鬼类令振北门持分陕之权衡化流南国大勋允集骏命攸归旄头落而外敌亡蜀井燃而汉图霸大驱氵重酪重涤寰瀛按稷嗣之旧仪遵未央之故事祗见天地朝拜寝园誓带砺以赏功臣俨环而酬佐命比昭烈之雄玉垒寄奴之王金陵瞻彼一隅宁光二祖湛湛清雒峨峨德阳上林之仆柳重芳南顿之嘉禾再茂洪惟圣考无忝神宗黎民方庆其削平仙驭奄辞於顾复今则蛩开毕陌龙去鼎湖九虞之尸祝虚陈三后之衣冠已崇牙设ね万舞盈庭睹总干山立之人如观牧野听夏序兴之韵似宴横汾象功之舞虽陈咏德之歌仍缺昔秦王破阵周帝降成而犹写在宫形於缀兆圣作物睹夫何让焉臣载考声诗恭详典礼。《书》曰：七世之庙可以观德高祖皇帝庙室奠献舞曲请以观德为名。
    周太祖广顺元年五月丙子太常卿边蔚上太庙四室奠献舞词。表曰：臣闻礼莫尊於明祀孝莫重於奉先历观哲王必严清庙所以二簋可用陈於羲易之中百世不迁著在周诗之内既修祀典爰奏乐章┎之音不可以致来格蹁跹之貌不可以达至诚是宜详按旧规发扌易新号庶正动容之列永符观德之文自西汉之初诏叔孙通重定礼乐始有庙乐及降祖纳俎登歌荐等曲迨至唐朝降神用文舞送神用武舞其馀即奏十二和之乐每室酌献一曲则别立舞名降及前朝亦询此制今者将新郊庙严配祖宗合更率舞之名仰咏累功之盛恭惟信祖睿和皇帝天辅其德岳降其神源发昆丘九曲遐通於溟渤日腾阳谷四方咸仰於贞明大志克伸嘉猷永播肇属登三之运爰尊得一之名蒸尝既达於孝诚缀兆难从於旧式信祖睿和皇帝室酌献请奏肃雍之舞恭惟僖祖明宪皇帝茂著王公善修世德龙蟠大泽动施雷雨之恩凤舞高冈上绝云霓之势爰符广运式荐鸿名豆边方备於祭仪干戚杂陈於舞位僖祖明宪皇帝室酌献请奏章德之舞恭惟义祖翼顺皇帝善驭英豪允兼文武雄心莫测吞七泽於胸中戎略素深运三宫於掌内盖有贻孙之庆遂资启帝之祥遗音广备於咏歌盛礼克昭於祀义祖翼顺皇帝室酌献请奏善庆之舞恭惟庆祖章肃皇帝英华发外清明在躬龙德终氵莫契飞天之义龟书不出孰为受命之符大功昔启於霸图景命今锺於圣绪遂正居尊之号以伸念始之情仍举象功更符章德庆祖章肃皇帝室酌献请奏观成之舞。
    七月太常卿边蔚上言王者诞膺骏命光启皇图应天顺人之期时闻有异制礼作乐之道理亦同归所以尧作大章周为大武克表钦明之运爰形蹈厉之容历代而然旧章斯在伏惟皇帝陛下上承帝祉下感人心必修逸礼而秩无文执古道而御今有朱弦宝瑟将观清庙之登歌方泽圆丘欲祀二仪而展礼爰诏执事俾易旧章庶成雅颂之声仰达神明之德臣学窥周孔职嗣夷夔谐虞庭之八音未观率舞审臣朝之六奏微辨象成辄变大予以明光宅所议改舞名远自秦汉下洎隋唐六代之舞不全四悬之器徒在陈周之後唯有大韶大舞之曲历代相氵公以为二舞祖孝孙目文舞曰：治康武舞曰：凯安贞观中复有功成庆善乐为九功舞秦王破阵乐为七德舞近朝多故舞位虚陈虽未至於尽亡实罕明於述作俟五兵不试九序载歌特委名臣重修盛礼使朱干王戚无差缀兆之容大夏云门复振铿锵之韵臣今氵公革止异名言具修如别前朝改祖孝孙所定二舞名文舞曰：治安之舞武舞曰：振德之舞今请改治安为政和之舞振德为善胜之舞前朝改贞观中二舞名文舞曰：观象之舞武舞曰：讲功之舞今请改观象为崇德之舞讲功为象成之舞。又议改十二成在昔周邦善行古道奏六代之乐则大章大之伦列九夏之名乃皇夏肆夏之类及至梁室为十二雅之乐唐朝改雅为和前朝改和为成皆用殊时之制臣今改成为顺十二顺乐曲名祭天神奏成请改为昭顺之乐祭地祗奏顺成请改为宁顺之乐祭宗庙奏裕成请改为肃顺之乐祭天地宗庙登歌奏肃成请改为感顺之乐皇帝临轩奏政成请改为治顺之乐王公出入奏弼成请改为忠顺之乐皇帝食举奏德成请改为康顺之乐皇帝受朝皇后入宫奏成请改为雍顺之乐皇太子轩悬出入奏裔成请改为温顺之乐元日冬至皇帝礼会登歌奏庆成请改为礼顺之乐郊庙俎入奏も成请改为顺之乐皇帝祭享酌献读祝及饮福受胙奏寿成请改为福顺之乐梁武帝改九夏为十二雅以协阳律阴吕十二管旋相之义祖孝孙改为十二和开元中乃益三和前朝去三和改一雅臣今以为名既异时作宜稽古今去其雅只用十二顺之曲祭孔宣父齐太公庙降神奏师雅请同用礼顺之乐三公升殿会讫下阶履行同用弼成请同用忠顺之乐享先农及籍田同用顺成请同用宁顺之乐正冬仗公卿入并奏忠顺之乐皇帝坐奏治顺之曲皇帝举爵奏康顺之曲群臣会毕降阶奏忠顺之曲公卿献寿奏福顺之曲公卿出奏忠顺之曲皇帝谒太庙用乐歌词降神用文舞奏肃顺之曲皇帝行奏治顺之曲登歌酌献奏感顺之曲迎俎奏顺之曲皇帝饮福奏福顺之曲送文舞出迎武舞入奏忠顺之曲武舞奏善胜之曲彻俎奏肃顺之曲送神奏肃顺之曲皇帝南郊大礼歌祠降神用文舞奏昭顺之曲皇帝行奏治顺之曲登歌奠玉币奏感顺之曲迎俎奏顺之曲皇帝初献奏福顺之曲亚献同奏福顺之曲皇帝饮福奏福顺之曲送神文舞出迎武舞入奏忠顺之曲武舞奏善胜之曲送神奏昭顺之曲。
    世宗显德元年即位有司上太祖庙室酌献奏明德之舞。
    五年六月命中书舍人窦俨参详太常雅乐十一月翰林学士窦俨上疏论礼乐刑政之源其一曰请依唐会要所分门类上自五帝迄于圣朝凡所施为悉命编次凡关礼乐无有阙漏名之曰：大周通礼礻卑礼院掌之其二曰伏请博通之士上自五帝迄于圣朝凡乐章沿革总次编录系于历代乐录之後永为定式名之曰：大周正乐俾乐寺掌之依文教习务在齐肃诏曰：窦俨所上封章陈备政要举当今之急务疾近世之因循器识可嘉辞理甚当故能立事无愧莅官所请编集大周通礼大周正乐宜依仍令於内外职官前资前名中选择文学之士同共编集具名以闻委俨总领其事所须纸笔下有司供给。
    六年正月枢密使王朴上疏云：臣闻礼以简形乐以治心礼乐者圣人之大教也。形体顺於外心气和於内而不治者未之有也。故理定必制礼功成必作乐一人作之於上万人化之於下政令不严功力不劳而天下理者礼乐也。行政者礼也。成礼者乐也。故圣人尽心焉夫乐作於人心成声於物声乐既和反感於人心者也。所假之物大小有数九者成数也。是以皇帝吹九寸之管得黄钟之声为乐之端也。半之清声也。倍之缓声也。三分其一次损益之相生之声也。十二变而复黄锺声之总数也。乃命之曰：十二律旋迭为均均有七调合八十四调播之於八音著之於歌颂将以奉天地事祖宗和君臣接宾旅恢政教厚风俗以其功德之形容告於神明俾百代之後知邦国之所繇兴风教之所繇行者也。宗周而上率繇斯道自秦而下旋宫声废洎东汉虽有太子丞鲍邺兴之亦人亡而息无嗣续之者汉至隋垂十代凡数百年所存者黄钟之宫一调而已十二律中唯用七声其馀五律谓之哑钟盖不用故也。唐太宗有知人之明善复古道故用祖孝孙张文收考正雅乐而旋宫八十四调复见於时在悬之器方无哑者所以知太宗之道与三五同功焉安史之乱京都为墟器之与工十不存一所用歌奏渐多纰缪逮乎！黄巢之馀工器都尽购募不获文记亦亡集官酌详终不知其制度时有太常博士盈孙按周官考工记之文铸钅专钟十二编钟二百四十处士萧承庆校定石磬今之在悬者是也。虽有乐器之状殊无相应之和逮乎！魏梁後唐历晋与汉皆享国不远未暇及於礼乐至於十二钅专钟不问声律宫但循环而击编钟编磬徒悬而已丝竹匏士仅有七声作黄钟之宫一调亦不和备其馀八十三调，於是乎！冫民绝乐之缺坏无甚於今陛下天纵文武奄宅中区上党一战并胡丧气东西二征秦吴开境大功既著思复三代之风遗文绝编咸令遐访坠典庶务无不聿修宗庙朝廷之仪车服物象之数，於是乎！昭明远召乐悬亲自考听知其亡失深动上心乃命中书舍人窦俨参详太常乐事不逾月调品八音初家和会以臣曾学律历宣示古今乐录令臣讨论臣虽不敏敢不奉诏遂依唐法以黍校定尺度长九寸虚径三分为黄钟之管与见在黄钟之声相应以上下相生之法推之得十二律管以为众管互吹用声不便乃作律准十三纟玄宣声长九尺张纟玄各如黄钟之声以第八纟玄六尺设柱为林钟第三纟玄三尺设柱为太簇第十纟玄五尺三寸四分设柱为南吕第五纟玄七尺一寸三分设柱为姑洗第十二纟玄四尺七寸五分设柱为应钟第七纟玄六尺三寸三分设柱为蕤宾第八纟玄八尺四寸四分设柱为大吕第九纟玄五尺六寸三分设柱为夷则第十纟玄七尺五寸一分设柱为夹钟第十一纟玄五尺一分设柱为无射第十二纟玄六尺六寸八分设柱为中吕第十三纟玄四尺五寸设柱为黄钟之清声十二声中施用七声迭为均焉均之主者宫也。徵羽角变宫变徵次焉发其均主之声归乎！本音之律七声迭应而不乱乃成其调均有七调声有十二均合八十四调歌奏之曲繇之出焉旋宫之声久绝一日而补出臣独见恐未详悉望下中书门下集百官及内外知音者校其得失然後依调制八曲十四调曲有数百见存者九曲而已皆调之黄钟之宫声今详其音数内三曲即是黄钟宫声其馀六曲错杂诸调盖传习之误也。唐初虽有旋宫之乐至於用曲多与礼文相违既不敢用唐为则臣。又懵学独力未能备究古今亦望集多闻知礼之者上本古典下顺常道定其义理於何月行何礼合用何调何曲声数长短几变成议定而制曲方可久长行用所补雅乐旋宫八十四调并所定尺所吹黄钟管所作律准谨并上进去圣逾远独学难周莫副天心空尘圣鉴疏奏帝善之乃诏尚书省集百官详定兵部尚书张昭等献议曰：伏睹枢密使王朴奏太常寺乐悬钟石不和今依古准法均调月律十二管旋相为宫定八十四调以下太常寺教习三十五调讫望集众官详议於何月行何礼用何曲调及声数变数欲议定而制曲者伏奉命敕处王朴所奏事下尚书省集三省官翰林学士御史台太常寺官员及礼官博士等同前代氵公革典故并据所习新声律准管尺等参详可否议定奏闻者臣等闻昔帝鸿氏之制乐也。将以范围天地协和人神张八节之风声测四时之正气气之清浊不可以笔授声之善否不可以口传故凫氏铸金伶伦截竹为律吕相生之管宫正和之音乃播之於管弦宣之於钟石然後覆载之情合阴阳之气和同八气从律而不奸五声成文而不乱空桑孤竹之韵足以礼神云门大夏之容无亏观德然月律有还宫之法备於大师之职经秦灭学雅道凌夷汉初制氏所调唯存鼓舞旋宫十二均更用之法世莫行闻汉元帝时京房善易别音探求古义以周官均法每月更用五音乃立准调旋相为宫成六十调。又以日法折为三百六十传於乐府而编悬复旧律吕无差遭汉中微雅音沦缺京房准法屡有言者事终不成钱乐空记其名沈重但条其说六十六法寂寥不嗣梁武帝素精音律自造四通十二笛以领八音。又引古五造二变之音旋相为宫得八十四调与律准所调音同数异侯景之乱其音。又绝隋朝初定雅乐群党沮议历载不成而沛公郑译因龟兹琵琶七音以领月律五更二变七调克谐旋相为宫复为八十四调工人万宝常。又减其丝数稍令古淡隋高祖不重雅乐令儒官集议博士何妥奏其郑万所奏八十四调并废隋代郊庙所奏唯黄钟一均与五郊迎气杂用蕤宾但七调而已其馀五钟悬而不作三朝宴乐用缦九部迄於革命未能改更唐太宗爰命旧工祖孝孙张文收整比郑译宝尝所均七音八十四调方得丝管并悬钟石俱奏七始之音复振四厢之韵皆调自安史乱杂咸秦荡覆崇牙树羽之器扫地无馀戛击搏拊之工穷年不嗣郊庙所奏何异南箕波荡不还知音殆绝臣等窃以音之所起出自人心夔旷不能长存人事不能尝泰人亡则音息世乱则乐隳。若不深知礼乐之情安明制作之本伏惟皇帝陛下心苞万化学富三雍观兵耀武之功已光鸿业尊祖礼神之致尤轸皇情乃卷奉尝痛沦乐职亲阅四悬之器思复九奏之音爰命庭臣重调钟律臣等据枢密使王朴条奏校京房之律法练梁武之道音考郑译宝尝之七均校孝孙文收之九变积黍累以审其度听声诗以测其情依权衡嘉量之前文得备数和声之大旨施於钟ね足洽箫韶臣等今月十九日於太常寺集命太乐令贾峻奏王朴新法黄钟调七均音律和谐不相凌越其馀十一管诸调望依新法教习以备礼寺施用其五郊天地宗庙社稷三朝大礼合用十二管诸调并载唐史开元礼近代尝行广顺中太常卿边蔚奉敕定前件祠祭朝会舞名舞曲歌词寺司合有簿籍伏恐所定曲新法曲调声韵不协请下太常寺简详校试如或乖仵请本寺依新法声调别撰乐章舞曲令歌者诵习永为一代之法以光六乐之书议上诏曰：礼乐之重国家所先近朝以来雅音全废虽时运之多故亦官守之因循遂使击拊之音空留梗旋相之法莫究指归枢密使王朴博识古今悬通律吕讨寻旧典撰集新声复六代之正音成一朝之盛事其王朴所奏旋宫新词宜依张昭等议状施行仍令有司依调制曲其间或有凝滞更取王朴裁酌施行先是雅音废坠久矣。累朝已来未能考正是岁将立岁仗有司以崇牙树羽宿设于殿庭帝因亲临乐悬试其声奏见钟磬之类有施而不击者讯於工师皆不能对帝甚恻然乃命翰林学士判太常事窦俨参详其失。又命朴考正其声朴因献是议及以所作律准上进帝览而称善因命百议而行之。
    恭帝以显德六年六月即位有司奏世宗庙酌献舞定功之舞。
    ○掌礼部　夷乐
    周官娄氏掌四夷之乐禁昧兜离是其数也。详夫纳於鲁庙献於汉庭求之历代贵亦多矣。各所以象风俗和人神娱耳目者也。智者审之虽夷夏不同而享乐无异王者声被八表德及四荒向化而来重译而止亦符会昌之期也。
    周成王时命鲁公世世祀周公以天子之礼乐（同之於周尊之也。鲁公谓伯禽）是以鲁君季夏六月以礼祀周公於太庙东夷之乐也。任南蛮之乐也。纳夷蛮之乐於太庙言广鲁於天下也。
    敬王时鲁定公与齐景公会於夹谷（今在祝其县）孔子摄相事齐有司而进曰：请奏四方之乐景公曰：诺，於是ユ旄羽祓矛戟剑鼓噪而至孔子趋而进历阶而登不尽一等举袂而言曰：吾两君为好会夷狄之乐何为於此请命有司有司却之不去则左右视。《晏子》与景公心怍麾而去之。
    汉高祖初为汉王还伐三秦时板蛮为汉前锋俗喜歌舞（喜音虚记切）高祖观之曰：此武王伐纣之歌也。乃命乐人习之所谓巴俞舞也。
    武帝时博望侯张骞入西域得胡角传其法於西京（监双角即胡舞也。）横吹惟得摩诃兜勒一曲李延年因胡曲更造新声二十八解乘舆以为乐舞（後汉以给边和帝时万人将军得之魏晋以来二十解不复具存用者有黄鸠龙头出关入关出塞入塞折杨柳黄灵子赤之杨望行人十曲）。
    後汉安帝永宁元年西南夷拈国王献乐及（拈音檀）幻人能吐火自支解易牛马头明年元会作之於庭帝与群臣共观大奇之谏议大夫陈禅离席举手曰：帝王之庭不宜作夷狄之乐尚书陈忠劾奏禅廷讪明政有诏勿收。
    前凉张重华据凉州时天竺国重四译来贡其乐乐器有凤首箜篌琵琶五弦笛毛圆铜鼓都昙铜鼓等九种为一部工十二人歌曲有沙石疆舞曲有矢曲後梁吕光既灭龟兹因得其乐乐器有竖箜篌琵琶五弦笙笛箫篥毛圆鼓都昙鼓答腊鼓腰鼓羯鼓娄鼓铜鼓具等十五种为一部工二十二人歌曲有善善摩尼解曲婆伽儿舞曲有小天疏勒（吕氏亡其乐亡散後魏有中原复获之至隋有西龟兹之号凡三部开元中大盛於时）。
    後魏大武既平北燕冯氏通西域得疏勒安国等乐疏勒乐器有竖箜篌琵琶五弦笛箫篥答腊鼓腰鼓羯鼓鸡娄鼓十种为一部工十二人歌曲有元利死让乐舞曲有远解曲有盐曲安国乐有箜篌琵琶五弦笛箫双篥正鼓和铜钹等箫小篥桃皮篥齐鼓担鼓具等十四等为一部工十八人歌曲有歌芝栖舞曲有舞枝栖。
    北齐文宣爱龟兹乐每弹尝自击胡鼓和之後周武帝保定五年皇后阿史那氏至自突厥得其所获康国龟兹等乐更杂以高昌之旧（初太祖辅魏之时高昌款附乃得其妓教习以备享宴之礼。又云：康国起自周闵帝聘北狄女为后得所获西戎狄伎因得其声乐器有笛正鼓铜钹等为一部工七人）并於太乐习焉采用其声被於钟石取周官制陈之（又云：武帝娉虏女为后西域诸国来媵如龟兹疏勒康国之乐大聚长安胡儿令羯人白智通教习杂以新声）。
    天和六年省掖庭四夷乐。
    建德六年既平北齐威振海外高丽百济二国为献共乐列於乐部谓之国伎。
    隋高祖开皇初定令置七部乐一曰国伎二曰清乐伎三曰高丽伎四曰天竺伎五曰安国伎六曰龟兹伎七曰文康伎。又杂有疏勒扶南康国百济突厥新罗倭国等伎六年高昌国献圣明乐曲帝令知音者於馆所听之归而肄习及客先献於前奏之胡夷大惊。
    炀帝大业中平林邑国获扶南乐工及其匏琴朴陋不可用但以天竺转写其声（。又云：五方师子舞狮子挚兽出於西南夷天竺狮子等国缀毛为之人居其中像其亻免仰驯狎之容二人持绳秉拂为习弄之状五狮子各位其方色百四十人歌太平乐舞以足持绳者服饰作昆仑状）是时帝定清乐西京龟兹天竺康国疏勒安国高丽礼毕以为九部乐器工衣创造既成大备於兹矣。（臣钦。若等曰：清乐礼毕二部中夏之乐馀七部并夷乐也。）唐太宗贞观中平高昌国收其乐付太常初高祖武德中因隋旧制奏九部乐至是增为十部。又灭百济高丽二国尽得其乐（则天时高丽乐犹二十五曲贞元末惟能习一曲衣服亦渐失其本风矣。中宗时百济曲工人死散开元中岐王范为太常卿复奏置焉）。
    中宗神龙二年三月并州清源县尉吕元泰上疏曰：比见都邑坊市相率为浑脱骏马胡服名为苏莫遮非雅乐也。疏奏不报。
    玄宗开元元年十二月敕腊月乞寒外蕃所出渐浸成俗因循已久自今已後无问蕃汉即宜禁断乞寒者本西国外蕃之乐也。中宗神龙二年并州清源县尉吕元泰睿宗景云二年左拾遗韩朝宗先天二年中书令张说皆上疏谏之至是乃禁。
    德宗贞元十六年正月南诏异牟寻作奉圣乐因西川押云南八国使韦皋以进帝御麟德殿以阅之十八年正月骠国王献乐凡一十二曲以乐工三十五人来朝其国与天竺相近故多演释氏之词每为曲皆齐声唱各以两手十指齐开齐敛为赴节之状一低一昂未尝不相对有类中国柘枝舞也。
    ●卷五百七十一
    ○掌礼部　讨论
    《传》曰：先王之制礼也。不可多也。不可寡也。惟其称也。故有顺有体有宜然後氵公革之道殊损益之文异是以博闻强识之士司局宿业之官愤悱於函丈之下戒惧乎！委巷之失询求用舍博访遗逸稽合乎！同异折中乎！今昔盖有意於化民成俗著诚去伪达神明之德同天地之节者矣。故其周旋裼袭之数吉凶宾嘉之典弛张因袭之本法度经纬之义咸得而观焉盖先儒之嘉论作者之遗意，於是乎！在矣。
    孔子为鲁大夫哀公问曰：大礼何如君子之言礼何其尊也。孔子曰：丘也。小人不足以知礼（谦不答也。）君曰：否吾子言之也。孔子曰：丘闻之民之所繇生礼为大非礼无以节事天地之神也。非礼无以辨君臣上下长幼之位也。非礼无以别男女父子兄弟之亲昏姻疏数之交也。君子以此之为尊敬然（言君子以此故尊礼）然後以其所能教百姓不废其会节（君子以其所能於礼教百姓使其不废此上事之期节）有成事然後治其雕镂文章黼黻以嗣（上事行於民有成功乃後续以治文饰以为尊卑之差）其顺之然後言其丧备其鼎俎设其豕腊修其宗庙岁时以敬祭祀以序宗族即安其居节鬼其衣服卑其宫室车不雕几器不刻镂食不贰味以与民同利昔之君子之行礼者如此（言语也。数也。即就也。鬼类也。缠附缠之也。言君子既尊礼民以为顺乃复语以丧祭之礼就安其居处正其衣服教之节俭与之同利者上下俱足也。）哀公。又问曰：寡人愿有言然冕而亲迎不已重乎！（已犹大也。怪亲迎乃服祭服）孔子愀然作色而对曰：合二姓之好以继先圣之後以为天地宗庙社稷之主君何为己重乎！（先圣周公也。）公曰：寡人固不固焉得闻此言也。寡人欲问不得其辞请少进（固不固言吾繇鄙故固也。请少进欲其为言以晓已）孔子曰：天地不合万物不生大婚万世之嗣也。君何谓己重焉孔子遂言曰：内以治宗庙之礼足以配天地之神明出以治直言之礼足以立上下之敬物耻足以振之国耻足以兴之为政先礼礼其政之本与（宗庙之礼祭宗庙也。夫妇配天地有日月之象焉礼器曰：君在阼夫人在房大明生於东月生於西此阴阳之分夫妇之位也。直犹正也。正言谓出政教有夫妇之礼焉皆义曰：天子听外治后听内职教顺成俗外内和顺国家理治此之谓盛德物犹事也。事耻臣耻也。振犹救也。国耻君耻也。君臣之行有可耻者礼足以兴复之）子张子贡言游侍坐於孔子纵言至於礼（言游言偃子游也。纵言说事）子曰：居女三人者吾语女礼使女以礼周流无不遍也。（居女三人坐也。使之坐凡与尊者言更端则起）子贡越席而对曰：敢问何如（对应也。）子曰：敬而不中礼谓之野恭而不中礼谓之给勇而不中礼谓之逆子曰：给夺慈仁（夺犹乱也。巧言足恭之人似慈仁实鲜仁特言是者感子贡也。子贡辩近於给）子曰：师尔过而商也。不及子产犹众人之母也。能食之不能教也。（过与不及言敏钝不同俱违礼也。众人之母言子产慈仁多不矜庄。又与子张相反子产尝以其乘车济冬涉者而车梁不成是慈仁以违礼）子贡越席而对曰：敢问将何以为此中者也。子曰：礼乎！礼夫礼所以制中也。（礼乎！礼唯有礼也。）子贡退言游进曰：敢问礼也。者领恶而全好者与子曰：然（领犹治也。好善也。）。然则何如子曰：郊社之义所以仁鬼神也。尝之礼所以仁昭穆也。饣鬼奠之礼所以仁死丧也。射乡之礼所以仁乡党也。食飨之礼所以仁宾客也。（仁犹存也。凡存此者所以全善之道也。郊社尝馈奠存死之善者也。射乡食飨存生之善者也。郊有后稷社有勾龙）子曰：明乎！郊社之义尝之礼治国其如指诸掌而已（言礼乐足以为政也。措犹施行也。）乎！子张问政子曰：师乎！前吾语女乎！君子明於礼乐举而措之而已子张复问子曰：师尔以为必铺几筵升酌献酬酢然後谓之礼乎！尔以为必行缀兆兴羽作钟鼓然後谓之乐乎！言而履之礼也。行而乐之乐也。君子力此二者以南面而立夫是以天下太平也。诸侯朝万物服体而百官莫敢不承事矣。礼之所兴众之所治也。礼之所废众之所乱也。目巧之室则有奥阼席则有上下车则有左右行则有随立则有序古之义也。室而无奥阼则乱於堂室也。席而无上下则乱於席上也。车而无左右则乱於车也。行而无随则乱於涂也。立而无序则乱於位也。昔圣帝明王诸侯辨贵贱长幼远近男女外内莫敢相逾越皆繇此涂出也。（服体体服也。谓万物之符长皆来为瑞应也。众之所治众之所以治也。众之所乱众之所以乱也。目巧谓但用巧目善意作室不繇法度犹有奥阼宾主之处也。自目巧以上下古今常事不可废改也。）三子者既得闻此言也。於夫子昭然。若发蒙矣。（乃晓礼乐不可废改之意也。）子夏问於孔子曰：何谓三无孔子曰：无声之乐无体之礼无服之丧此之谓三无子夏曰：三无既得略而闻之矣。敢问何诗近之（於意未察求其类於诗诗长人之情）孔子曰：夙夜其命宥密无声之乐也。威仪棣棣不可选也。无体之礼也。凡民有丧匍匐救之无服之丧也。（诗读其为基声之误也。基谋也。密静也。言君夙夜谋为政教以安民则民乐之此非有钟鼓之声也。棣棣安和之貌也。言君之威仪安和棣棣。然则民亻效之此非有升降揖让之礼也。救之恤之言君於民有丧有以恤之则民亻效之此非有衰之服）子夏曰：言则大矣。美矣。盛矣。言尽於此而已乎！孔子曰：何为其然也。君子之服之也。犹有五起焉（言尽於此乎！意以为未尽也。服犹习也。君子习读此诗起此之义其说则有五也。）君子夏曰：何如孔子曰：无声之乐气志不违无体之礼威仪迟迟无服之丧内恕孔悲无声之乐气志既得无体之礼威仪翼翼无服之丧施及四国无声之乐气志既从无体之礼上下和同无服之丧以畜万邦无声之乐日闻四方无体之礼日就月将无服之丧纯德孔明无声之乐气志既起无体之礼施及四海无服之丧施於孙子（不违者只不违君之气志也。孔甚也。施易也。从顺也。畜孝也。使万邦之民竞为孝就成也。将大也。使民之亻效礼日有所成至月则大矣。起犹行也。）宰我问三年之丧期已久矣。君子三年不为礼礼必坏三年不为乐乐必隳旧既没新既升钻燧改火期可已矣。（。《周书》月令有更火之文春取榆柳之火夏取枣杏之火季夏取桑柘之火秋取柞酋之火冬取槐檀之火一年之中钻火各异木。故曰：改火也。）子曰：食夫稻衣夫锦於女安乎！曰：安女安则为之夫君子之居丧食旨不甘闻乐不乐居处不安故不为也。今女安则为之（旨美也。责其无仁恩於亲故言女安则为之）宰我出子曰：予之不仁也。子生三年然後免於父母之怀（子生未三岁为父母所怀抱）夫三年之丧天下之通丧也。（自天子达於庶人）予也。有三年之爱於其父母乎！（言子於父母欲报之恩昊天罔极而予也。有三年之爱乎！）子贡问丧子曰：敬为上哀次之瘠为下颜色称其情戚容称其服（问丧问居父母之丧也。丧上哀言敬为上者疾时尚不能敬也。容威仪也。孝经曰：容止可观）请问兄弟之丧子曰：兄弟之丧则有乎！书策矣。（言疏者如礼行之未有加也。齐斩之丧哀容之体经不能载矣。）。又子贡观於蜡孔子曰：赐也。乐乎！对曰：一国之人皆。若狂赐未知其乐也。（蜡也。者索也。岁十二月合聚万物而索享之也。国索鬼神而祭祀则党正以礼属民而饮酒於序以正齿位，於是时民无不醉者如狂矣。曰：未知其乐怪之也。）子曰：百日之蜡一日之泽非尔所知也。（蜡之祭主先啬也。大饮劳农以休息之言民皆勤稼穑有百日之劳喻久也。今一日使之饮酒燕乐是君之恩泽非尔所知言其义大）子游问丧具夫子曰：称家之有亡子游曰：有无恶乎！齐（恶乎！齐问丰省之比）夫子曰：有毋过礼苟亡矣。敛首足形（）还葬（形体）县棺而封（还之言便也。言已敛即葬不待三月）人，岂有非之者哉！又问於孔子曰：丧慈母如母礼与（不设碑纟卒不备礼封当为窆窆下棺也。）孔子曰：非礼也。古者男子外有傅内有慈母君命所使教子也。何服之有（如母谓父卒三年也。子游意以为国君亦然礼所云：者乃大夫以下父所使妾养妻子言无服也。此指谓国君之子也。大夫士子为庶母慈已者服小功父卒乃不服）昔者鲁昭公少丧其母有慈母良及其死也。公弗忍也。欲丧之有司以闻曰：古之礼慈母无服（据国君也。良善也。谓之慈母故为其善国君之妾子於礼不服也。昭公年三十乃丧齐归犹无容是不少。又安能不忍於慈母此非昭公明矣。未知何公也。）今也。君为之服是逆古之礼而乱国法也。若终行之则有司将书之以遗後世无乃不可乎！公曰：古者天子练冠以燕居公弗忍也。遂练冠以丧慈母自鲁昭公始也。（公之言。又非也。天子练冠以燕居盖谓庶子王为其母）曾子问曰：卿大夫将为尸於公受宿矣。而有齐衰内丧则如之何孔子曰：出舍乎！公馆以待事礼也。（吉凶不可以同处）。又问曰：并有丧如之何何先何後（并谓父母。若亲同者同月死）孔子曰：葬先轻而後重其奠也。先重而後轻礼也。自启及葬不奠（不奠务於当葬者）行葬不哀次（不哀次轻於在殡者）反葬奠而後辞於殡遂葬事（殡当为宾声之误也。辞於宾谓告将葬启期也。）其虞也。先重而後轻也。孔子曰：宗子虽七十无无主妇（族人之妇不可无统）非宗子虽无主妇可也。又问曰：将冠子冠者至揖让而入闻齐衰大功之丧如之何（冠者宾及黄者）孔子曰：内丧则废外丧则冠而不醴彻馔而埽即位而哭如冠者未至则废（内丧同门也。不醴不醴子也。其废者丧以成服因丧而冠）如将冠子而未及期日而有齐衰大功小功之丧则因丧服而冠（废吉礼而因丧冠俱成人之服及至也。）除丧不改冠乎！孔子曰：天子赐诸侯大夫冕弁服於太庙归设奠服赐服於斯乎！有冠醮无冠醴（酒为醮冠礼醴重而醮轻此服赐服酌用酒尊赐也。不醴明不改冠改冠当醴也。）父没而冠则已冠埽地而祭於祢已祭而见伯父叔父而後飨冠者（飨谓礼之）。又问曰：祭如之何则不行旅酬之事矣。孔子曰：闻之小祥者主人练祭而不旅奠酬於宾宾弗举礼也。（奠无尸虞不致爵小祥不旅酬大祥无爵弥吉也。）昔者鲁昭公练而举酬行旅非礼也。孝公大祥奠酬弗举亦非礼也。（孝公隐公之祖父）。又问曰：小功可以与於祭乎！（祭谓虞祭哭时）孔子曰：何必小功耳自斩衰以下与祭礼也。曾子曰：不以轻丧而重祭乎！（怪使重者执事）孔子曰：天子诸侯之丧祭也。不斩衰者不与大夫齐衰者与祭士祭不足则取於兄弟大功以下者。又问曰：相识有丧服可以与於祭乎！（问已有丧服可以助相识者祭否）孔子曰：缌不祭。又何助於人。又问曰：废丧服可以与於馈奠之事乎！（谓新除丧服也。）孔子曰：说衰与奠非礼也。（执事於人之神为其忘哀疾也。）以摈相可也。又问曰：昏礼既纳币有吉日女之父母死则如之何（吉日取女之吉日）孔子曰：胥使人吊如胥之父母死则女之家亦使人吊（必使人吊者未成兄弟）父丧称父母丧称母（礼宜各以其敌者也。父使人吊之辞云：某子闻某之丧某子使某如何不淑母则。若云：宋荡伯臣闻姜氏之丧伯臣使某如何不淑凡吊辞一耳）父母不在则称伯父母（吊礼不可废也。伯父母。又不在则称叔父母）胥已葬胥之伯父致命女氏曰：某之子有父母之丧不得嗣为兄弟使某致命女氏许诺而弗敢嫁礼也。（必致命者不敢以累年之丧使人失嘉会之时）胥免丧女之父母使人请胥弗取而後嫁之礼也。（请请成昏）女之父母死胥亦如之（女免丧胥之父母亦使人请其已葬时而致命）。又问曰：亲迎女在涂而胥之父母死如之何孔子曰：女改服布深衣缟总以趋丧（布深衣缟总妇人始丧未成服之服）女在途而女之父母死则女反（奔丧服期）如胥亲迎女未至而有齐衰大功之丧则如之何孔子曰：男不入改服於外次女入改服於内次然後即位而哭（不闻丧即改服者昏礼重於齐衰以下）。又问曰：除丧则不复昏礼乎！（复犹偿也。）孔子曰：祭过时不祭礼也。又何反於初（重喻轻也。同牢及馈享相饮食之道）。又问曰：女未庙见而死则如之何孔子曰：不迁於祖不附於皇姑胥不杖不菲不次归葬於女氏之党示未成妇也。（迁朝庙也。胥虽不备礼礼犹为之服齐衰也。）。又问曰：取女有吉日而女死如之何孔子曰：胥齐衰而吊既葬而除之夫死亦如之（未有期三年之恩也。女服斩衰）。又问曰：古者师行必以迁庙主行乎！孔子曰：天子巡守以迁庙主行载於齐车言必有尊也。今也。取七庙之主以行则失之矣。（齐车金路）当七庙五庙无虚主虚主者惟诸侯薨与去其国与祭於祖为无主耳吾闻诸老曰：国君薨则祝取群庙之主而藏诸祖庙礼也。卒哭成事而後主各反其庙（老古寿老者之号也。与孔子同时藏诸主於祖庙象有凶者聚也。卒哭成事先之祭名也。）君去其国太宰取群庙之主以从礼也。（鬼神依人者也。）祭於祖则祝迎四庙之主（祝接神者也。）主出庙入庙必跸（跸止行者）。又问曰：古者师行无迁主则何主孔子曰：主命问曰：何谓也。孔子曰：天子诸侯将出必以币帛皮圭告於祖祢遂奉以出载於齐车以行每舍奠焉而後就舍（以脯醢礼神乃敢即安也。所告而不以出即埋之）反必告设奠卒敛币玉藏诸两阶之间乃出盖贵命也。又问曰：诸侯旅见天子入门不得终礼废者几（旅众）孔子曰：请问之曰：太庙火日食后之丧雨г服失容则废（太庙始祖庙宗庙皆然主於始祖耳）如诸侯皆在而日食则从天子救日各以其方色与其兵（示奉时事有所讨也。方色者东方衣青南方衣赤西方衣白北方衣黑兵未闻也。）太庙火则从天子救火不以方色与兵。又问曰：当祭而日食大庙火其祭也。如之何孔子曰：接祭而已矣。如牲至未杀则废（接祭而已不迎尸也。）。又问曰：三年之丧吊乎！孔子曰：三年之丧练不群立不旅行（为其苟语忘哀也。）君子礼以饰情三年之丧而吊哭不亦虚乎！（为彼哀则不专於亲也。为亲哀则是妄吊）曾子问曰：大夫有私丧可以除之矣。而君有服焉其除之也。如之何孔子曰：有君丧服於身不敢私服。又何除焉（重喻轻也。私丧家之丧也。丧服四制曰：门外之治义断恩），於是乎！有过时弗除也。君之丧服除而後殷祭礼也。（谓主人也。支子则否）。又问曰：父母之丧弗除可乎！（以其有终身之忧）孔子曰：先王制礼过时弗举礼也。非弗能勿除也。患其过於制也。故君子过时不祭礼也。（言制礼以为民中过其时则不成礼也。）。又问曰：父母之丧既引及涂闻君薨如之何孔子曰：遂既封改服而往（封当为窆改服括徒跣布深衣扌及上衽不以私丧包至尊）。又问曰：宗子为士庶子为大夫其祭也。如之何孔子曰：以上牲祭於宗子之家（贵禄重宗也。上牲大夫少牢）祝曰：孝子某为介子某荐其尝事（介副也。不言庶使。若可以祭然）。若宗子有罪居於他国庶子为大夫其祭也。祝曰：孝子某使介子某执其常事（此之谓宗子摄大夫）摄主不厌祭不旅不假不绥祭不配（皆辟正主厌厌饫神也。厌有阴有阳迎主之前祝酌奠奠之。且飨是阴厌也。尸祭之後彻荐俎敦设於西北隅是阳厌也。此不厌者不阳厌也。不旅不旅酬也。假读为嘏不嘏不嘏主人也。不绥祭谓今主人也。绥。《周礼》作堕不配者祝辞不言以某妃配某氏）布奠於宾宾奠而不举（布奠谓主人守宾奠觯於荐北宾奠谓取觯奠於荐南也。此酬之始也。奠之不举止旅）不归肉（肉俎也。谓与祭者留之共燕）其辞於宾曰：宗兄宗弟宗子在他国使某辞（辞犹告也。宿宾之辞与宗子为列则曰：宗兄。若宗弟昭穆异者曰：宗子而已其辞。若云：宗兄某在他国使某执其常事使某告）。又问曰：宗子在他国庶子无爵而居者可以祭之乎！孔子曰：祭（有子孙存不可以乏先祖之祀）请问其祭如之何孔子曰：望墓而为坛以时祭（不祭於庙无爵者贱远辟正主）。若宗子死告於墓而後祭於家（言祭於家。若无庙也。）宗子死称名不言孝（孝宗子之称不敢与之同其辞但言子某荐其常事）身没而已（至子可以称孝）子游之徒有庶子祭者以此（以用也。用此礼祭也。）。若义也。（。若顺）今之祭者不首其义故诬於祭也。（首本也。诬犹妄也。）。又问曰：祭必有尸乎！（言无益无用为）。若厌祭亦可乎！（厌时无尸）孔子曰：祭成丧者必有尸尸必以孙孙幼则使人抱之无孙则取於同姓可也。（人以有子孙为成人子不殇父义繇此也。）祭殇必厌盖弗成也。（厌饫而已不成其为人）祭成丧而无尸是殇之也。（与不成人同）孔子曰：有阴厌有阳厌（言祭殇之礼有於阴厌之者有於阳厌之者）曾子问曰：殇不祭何谓阴厌阳厌（当为备声之误也。言殇乃不成人祭之不备礼而云：阴厌阳厌乎！此失孔子之指也。祭成人始设奠於奥迎尸于前谓之阴厌尸谡之後改馔於西北隅谓之阳厌殇则不备）孔子曰：宗子为殇而死庶子弗与後（族人以其伦代之明不序昭穆立之庙其祭之就其祖而已代之者主其礼）其吉祭特牲（尊宗子从成人也。凡殇则特豚自卒哭成事之後为吉祭）祭殇不举无斤俎无玄酒不告利成（此其无尸及所降也。其它如成人举肺脊斤俎利成礼之始於尸者）是谓阴厌（是宗子而殇祭之於奥之礼小宗为殇其祭礼亦如之）凡殇与无後者祭於宗子之家当室之白尊於东房是谓阳厌（凡殇谓庶子之也。或昆弟之子或从父昆弟无後者如有昆弟及诸父此则今死者皆宗子大功之内亲共祖祢者言祭於宗子之家者为有异居之道也。无庙者为单祭之亲者共其牲物宗子皆主其礼当室之白尊於东房异於宗子之为殇当室之白谓西北隅得户明者曰：阳凡祖庙在小宗之家小宗祭之亦然宗子之亦为凡殇过此以往则不祭也。祭者天子下祭五诸侯下祭三大夫下祭二士以下祭子而止）。又问曰：葬引至於恒日有食之则有变乎！且不乎！孔子曰：昔者吾从老冉助葬於巷党及恒日有食之老曰：丘止柩就道右止哭以听变既明反而後行曰：礼也。（巷党党名也。就道右者行相左变日食也。反复也。）反葬而丘问之曰：夫柩不可以反者也。日有食之不知其已之迟数则岂如行哉！（已止也。数读为速）老曰：诸侯朝天子见日而行逮日而舍奠大夫使见日而行逮日而舍（舍奠每将舍奠行主）夫柩不蚤出不莫宿（侵晨夜则近奸寇）见星而行者唯罪人与奔父母之丧者乎！日有食之安知其不见星也。（为无日而慝作豫止也。）。且君子行礼不以人之亲┲患（┲病也。以人之父母行礼而恐惧其有患害不为也。）吾闻诸老云：又问曰：为君使而卒於舍。《礼》曰：公馆复私馆不复凡所使之国有司所授舍则公馆已何谓私馆不复（复始死招魂）孔子曰：善乎！何之也。（善其问难明也。）自卿大夫士之家曰：私馆公馆与公所为曰：公馆公馆复此之谓也。（公馆。若今县官馆也。公所为君所命使舍己者）。又问曰：下殇土周葬於园遂舆机而往涂迩故也。（土周┾周也。周人以夏后氏之┾周葬下殇於园中以其去成人远不就墓也。机舆尸之床也。以绳纟专其中央。又以绳从两旁而钩之以机举尸舆之以就园而敛葬焉途近故耳）今墓远则其葬也。如之何（今人敛下殇於宫中而葬於墓与成人同墓乃途远其葬堂与其棺乎！载之也。问礼之变也。）孔子曰：吾闻诸老曰：昔者史佚有子而死下殇也。墓远（盖欲葬墓如长殇从成人也。长殇有送葬车者则棺载之矣。史佚成王时贤史也。贤犹有所不知）召公谓之曰：何以不棺敛於宫中（欲其敛於宫中如成人也。敛於宫中则葬犹当载之）史佚曰：吾敢乎！哉！（畏知礼也。）召公言於周公（为史佚问）周公曰：，岂不可（言是岂於礼不可不许也。）使佚行之（失指以为许也。遂用召之言）下殇用棺衣棺自史佚始（棺谓敛於棺）公仪仲子之丧檀弓免焉（故为非礼以非仲子也。礼朋友皆在他邦乃旦免）仲子舍其孙而立其子（此其所立非也。公仪盖鲁同姓同礼子死立孙为後）檀弓曰：何居我未之前闻也。（居读为臣姓之臣齐鲁之问语助也。前犹故也。）趋而就子服伯子於门右曰：仲子舍其孙而立其子何也。（去宾位就主人兄弟之玄者而问之子服伯子盖仲孙蔑之玄孙子服景伯蔑鲁大夫）伯子曰：仲子亦繇行古之道也。昔者文王舍伯邑考而立武王微子舍其孙盾而立衍也。夫仲子亦犹行古之道也。（伯子为亲者隐耳立子非也。文王立武王权也。微子子死立其弟衍殷礼也。）子游问诸孔子孔子曰：否立孙（据。《周礼》）。
    言偃吴人字子游有子与子游立见孺子慕者有子谓子游曰：予壹不知夫丧之踊也。予欲去之久矣。情在於斯其是也。夫（丧之踊犹孺子之号慕）子游曰：礼有微情者（节哭踊）有以故兴物者（衰之制）有直情而径行者戎狄之道也。（哭踊无节衣服无制）礼道则不然（与戎狄异）人喜则斯陶陶（陶郁陶也。）斯咏（咏讴也。）咏斯犹（犹当为摇声之误也。摇谓身动摇也。秦人犹摇声相近）犹斯舞（手舞也。）舞斯愠（愠怒也。）愠斯戚（戚愤恚）戚斯叹（叹吟息）叹斯辟（辟拊心）辟斯踊矣。（踊跃）品节斯斯之谓礼（舞踊皆有节乃成礼）人死斯恶之矣。无能也。斯倍之矣。（无能谓心之无所复能）是故制绞衾设蒌た为使人勿恶也。（绞衾尸之饰蒌た棺之墙饰。《周礼》娄作柳）始死脯醢之奠将行遣而行之既葬而食之（将行将葬也。葬有遣奠食反虞之祭。）未有见其飨之者也。自上世以来未之有舍也。为使人勿倍也。（舍废也。）故子之所刺於礼者亦非礼之訾也。（訾病也。）。又公叔木有同母异父之昆弟死问於子游（木当为朱春秋作戍卫公叔。《文子》之子定公十四年奔鲁疑所服也。亲者属大功是）子游曰：其大功乎！
    卜商字子夏狄仪有同母异父之昆弟死问於子夏子夏曰：我未之前闻也。鲁人则为之齐衰狄仪行齐衰今之齐衰狄仪之问也。又孔子之丧有自燕来观者舍於子夏氏子夏曰：圣人之葬人与人之葬圣人也。子何观焉（与及也。）昔者夫子言之曰：吾见封之。若堂者矣。（封筑土为垄堂形四方而高）见。若坊者矣。（坊形旁杀平上而长）见。若覆夏屋者矣。（覆谓茨瓦也。夏屋今之门庑也。其形旁广而卑）见。若斧者矣。（斧形旁杀刃上而长）从。若斧者焉（孔子以为刃上难登狭。又易为功）马鬣封之谓也。（俗间名）今一日而三斩板而已封（板盖广二尺长六尺斩板谓断莫缩也。三断止之旁杀盖高四尺其广袤未闻也。诗云：缩板以载）尚行夫子之志乎！哉！（尚，庶几也。）卫司徒敬子死（司徒官氏公子许之後）子夏吊焉主人未小敛而往子游吊焉主人既小敛子游出反哭（皆以朋友之礼往而二人异）子夏曰：闻之也。与曰：闻诸夫子主人未改服则不。
    曾子名参南武城人也。有子问於曾子曰：问丧於夫子乎！（有子孔子弟子有。若也。夫子卒後问此庶有异闻也。丧谓仕失位也。鲁昭公孙于齐曰：丧人其何称）曰：闻之矣。丧欲速贫死欲速朽有子曰：是非君子之言也。（贫朽非人所欲）曾子曰：参也。闻诸夫子也。有子。又曰：是非君子之言也。曾子曰：参也。与子游闻之有子曰：然。然则夫子有为言之也。曾子以斯言告於子游子游曰：甚哉！有子之言似夫子也。昔者夫子居於宋见桓司马自为石椁三年而不成（桓司马宋向戌之孙名）夫子曰：若是其靡也。死不如速朽之愈也。死之欲速朽为桓司马言之也。（靡侈）南宫敬叔反必载宝而朝（敬叔鲁孟僖子之子仲孙阅盖尝失位去鲁得反载宝来朝於其君）夫子曰：若是其货也。丧不如速贫之愈也。丧之欲速贫为敬叔言之也。曾子以子游之言告於有子有子曰：然吾固曰：非夫子之言也。曾子曰：子何以知之有子曰：夫子制於中都四寸之棺五寸之椁以斯知不欲速朽也。（中都鲁邑名也。孔子尝为之宰为民作制孔子繇中都宰为司空繇司空为司冠）昔者夫子失鲁司冠将之荆（将应聘於楚）盖先之以子夏。又申之以冉有以斯知不欲速贫也。（言汲汲於仕得禄）仲宪言於曾子曰：夏后氏用明器示民无知也。（所谓致死之仲宪孔子弟子原宪）殷人用祭器示民有知也。（所谓致生之）周人兼用之示民疑也。（言使民疑於无知与有知）曾子曰：其不然乎！其不然乎！（非其说之非也。）夫明器鬼器也。祭器人器也。夫古之人胡为而死其亲乎！（言仲宪之言三者皆非此或用鬼器或用人器）曾申问於曾子曰：哭父母有常声乎！曰：中路婴儿失其母焉何常声之有（婴犹弥也。言其。若小儿亡母啼号安得常声乎！所谓哭不哀）穆公之母卒（穆公鲁哀公之曾孙）使人问於曾子曰：如之何（问居丧之礼曾子曾参之子名申）对曰：申也。闻之申之父曰：哭泣之哀齐斩之情饣粥之食自天子达（子丧父母尊卑同）有子名。若鲁人曾子曰：。《晏子》可谓知礼也。已恭敬之有焉（言礼者敬而已矣。）有。若曰：。《晏子》一狐裘三十年遣车一乘及墓而反国君七个遣车七乘大夫五个遣车五乘。《晏子》焉知礼（言其大俭Τ下非之及墓而反言其既窆则归不留宾有事也。人臣赐车马者乃得有遣车遣车之差大夫五诸侯七天子九诸侯不以命数丧数略也。个谓所包遣奠牲体之数也。杂记曰：遣车示牢具）。
    仲梁子鲁人也。曾子曰：尸未设饰故帷堂小敛而彻帷仲梁子曰：夫妇方乱故帷堂小敛而彻帷（敛者动摇尸帷堂为人亵之言方乱非也。仲梁子鲁人也。）。
    或问於曾子曰：夫既遣而包其馀犹既食而裹其馀与君子既食则裹其馀乎！（言遣既奠而。又包之是与食於人已而裹其馀将去何异与君子宁为是乎！言伤廉也。）曾子曰：吾子不见大飨乎！夫大飨既飨卷三牲之俎归於宾馆父母而宾客之所以为哀也。子不见大飨乎！（既飨归俎所以厚之也。言父母家之主今宾客之是孝子哀亲之去也。）。又小敛之奠子游曰：於东方曾子曰：於西方敛斯席矣。（曾子以俗说非。又大敛奠於堂乃有席）小敛之奠在西方鲁礼之末失也。（末世失礼之为）。
    县子鲁人也。陈。《庄子》死赴於鲁鲁人欲勿哭（君无哭邻国大夫之礼陈。《庄子》齐大夫陈恒之孙名伯）缪公召县子而问焉县子曰：古之大夫束之问不出境虽欲哭之安得而哭之（以其不外交）今之大夫交政於中国虽欲勿哭焉得而弗哭（言时君弱臣强政在大夫专盟会以交接）。且臣闻之哭有二道有爱而哭之有畏而哭之（以权微劝之）公曰：然。然则如之何而可县子曰：请哭诸异姓之庙（明不当哭），於是与哭诸县氏。
    子思孔子孙伯鱼之子也。曾子谓子思曰：五口执亲之丧也。水浆不入於口者七日（言己以疾时礼而不如）子思曰：先王之制礼也。过之者俯而就之不至焉者而及之故君子之执亲之丧也。水浆不入於口者三日杖而後能起（为曾子言难继以礼抑之）。
    柳。若卫人也。子思之母死於卫（伯鱼卒其妻嫁於卫）柳。若谓子思曰：子圣人之後也。四方於子乎！观礼子盖慎诸（见子思欲为嫁母服恐其失礼戒之嫁母齐衰期）子思曰：吾何慎哉！吾闻之有其礼无其财君子弗行也。（谓时可行而财不足以备也。）有其礼有其财无其时君子弗行也。（谓财足以备礼而时不得行者）吾何慎哉！（时所止则止时所行则行无所疑也。丧之礼如子赠礻遂之属不逾主人）。
    ●卷五百七十二
    ○掌礼部　讨论第二
    魏将济为太尉初侍中高堂隆论郊祀事以魏为舜後推舜配天济以舜本姓妫其苗曰：田非曹之先著文以追诘隆及与尚书缪袭往反并有理据。又难郑玄注祭法云：有虞以上尚得郊祖宗配用有德自夏已下稍用其姓氏济曰：夫虬龙神於獭獭自祭其先不祭虬龙也。麒麟白虎仁於豺豺自祭其先不祭麟虎也。如玄之说虞已上豺獭之不。若邪臣以为祭法所云：见疑学者久矣。郑久不考正其违而就通其义吴张昭弱冠察孝廉不就汝南主簿应劭议宜为旧君讳论者皆互有异同事在风俗通昭著论曰：客有见大国之议士君子之论云：起元建武已来旧君名讳五十六人以为後生不得协也。取乎！经论譬诸行事义高辞丽甚可嘉羡愚意褊浅切有疑焉盖乾坤刻分万物定形肇有父子君臣之经故圣人顺天之性制礼尚敬在三之义君实食之在丧之哀君亲临之厚莫重焉恩莫大焉诚臣子所尊仰万夫所天恃焉得而同之哉！然亲亲有等尊尊有杀故礼服上不尽高祖下不尽玄孙。又传记四世而缌麻服之穷也。五世降免杀同姓也。六世而亲属竭矣。又曲礼有不建事之义则不讳者盖名之谓属绝之义不拘於协况乃古君五十六哉！邾子会盟季友来归不称其名咸书字者是时鲁人嘉之也。何解臣子为君父讳乎！周穆王讳满至定王时有王孙满者其为大夫是臣协君也。又厉王讳胡及庄王之子名胡其比众多夫类事建议经有明据传有徵案然後进攻退守万无奔北垂示百世永无咎失今应劭虽上尊旧君之名而下无所断齐犹归之疑云：曲礼之篇疑事无质观省上下阙义自证文辞可谓倡而不法将来何观言声一放犹拾氵审也。过辞在前悔其何追（又云：昭与王朗共论旧君讳事州里才士陈琳等皆称善之）。
    晋蔡谟为太常康帝建元元年太史上元日合朔後复疑应却会与否庾冰辅政写刘邵议以示八座於时有谓邵为不得礼意苟或从之是胜人之一失谟遂著议非之曰：邵论灾消异伏。又以梓慎礻卑灶犹有错失太史上言亦不必审其理诚然也。云：圣人垂制不为变异预废乎！礼此则谬矣。灾祥之发所以谴告人君王者之所重诫故素服废乐退避正寝百官降物用币伐鼓躬亲而救之夫敬诚之事与其疑而废之宁慎而行之故孔子老助葬於巷党以丧不见星而行故日蚀而止柩曰：安知其不见星也。而邵废之是弃圣贤之成规也。鲁桓公壬申有灾而以乙亥尝祭春秋讥之灾事既过犹追惧未已故废宗庙之祭况闻天眚将至行庆乐之会於礼乖矣。礼所云：诸侯入门不得终礼者谓日官不豫言诸侯既入见蚀乃知耳非先闻当蚀而朝会不废也。引此可谓失其义旨刘邵所执者礼记也。夫子老巷党之事亦礼记所言复违而反之进退无据然荀令所言汉朝所从遂使此言至今见称莫知其误矣。後君子将拟以为式故正之云：尔，於是冰从众议遂以却会至永和中殷浩辅政。又欲从刘邵议不却会王彪之据咸宁建元故事。又曰：礼云：诸侯旅见天子不得终礼而废者四自谓卒暴有之非为先存其事而侥亻幸史官推衍谬错故不豫废朝礼也，於是。又从彪之议。
    宋傅亮为中书令时御史中丞蔡廓疑扬州刺史庐陵王义真朝堂班次亮与廓。《书》曰：杨州自应著刺史服耳然谓坐起班次应在朝堂诸官上不应依官次坐下足下试更寻之诗序云：王姬下嫁於诸侯衣服礼秩不系其夫下王后一等推王臣下王后一等则皇子居然在王公之上陆士衡起居注式乾殿集诸皇子悉在三司上今抄疏如别。又海西即位赦文太宰武陵王第一抚军将军会稽王第二大司马第三大司马位既最高。又都督中外而次在二王之下，岂非下皇子耶此文今具在也。永和中蔡公为司徒司马简文为抚军开府对录朝政蔡为正司不应反在仪同之下而於时位次相王在前蔡公次之耳诸例甚多不能复具疏扬州反乃居卿尹之下恐此失礼宜改之也。廓答曰：扬州位居卿尹之下尝亦为疑然朝廷以位相次不以本封复无明文云：皇子加殊礼齐献王为骠骑孙秀来降武帝欲优异之以秀为骠骑转齐王为镇军在骠骑上。若如足下言皇子便在公右则齐王本以自尊何改镇军令在骠骑上明知故依见位为次也。又齐王为司空贾充为太尉俱录尚书署事尝在充後潘正叔奏公羊事於时三录梁王彤为卫将军署在太尉陇西王泰司徒王玄冲下近太元初贺新宫成司马太傅为中军而以齐王柔之为贺首立安帝为太子上礼徐邈为郎位次亦以太傅在诸王下。又谒李太后宗正尚书符令以高密王为首时王东亭仆射王徐皆是近世识古今者足下引式乾公王吾谓未可为据其云：上出式乾古传中彭城王植荀组潘岳绍杜斌然後道足下所疏四王在三司之上反在黄门郎下有何义。且四王之下则云：大将军梁王彤车骑赵王伦然後云：司徒王戎耳梁赵二王亦是皇子属尊位齐在豫章王常侍之下。又复不通盖书家指疏时事不必存其班次式乾亦是私宴异於朝堂如今含章西堂足下在仆射下侍中在尚书下耳来示。又云：曾祖与简文对录位在简文下吾家故事则不然今写如别王姬身无爵位故可得不从夫而以王女为尊皇子出任则有二位二位则依朝复示之班序唯引太和赦文差可为言然赦文前後亦参差不同太宰上公自应在大司马前耳简文虽抚军时已授丞相殊礼。又中外都督故以本任为班不以督中外便在公右也。今护军总方伯而位次故在持节都督下足下复思之。
    建平王宏为左仆射孝武建武元年六月湘东国太妃以去三十年闰六月二十八日薨未详周忌当在六月为取七月未详服敕礼官议正博士丘迈之议案吴商议闰月亡者应以本正之月为忌谓正闰论虽各有所执商议为允宜以今六月为忌宏谓迈之议不可准据按晋世及皇代以来闰月亡者以闰之後月祥宜以来七月为祥忌。
    南齐王俭为尚书左仆射时竟陵王子良母太妃以七月薨子良以八月奉凶问及小祥疑南郡王应相待俭议以为礼有伦序义无徒设如令远则不待近必相须礼例既乖即心无取。若疑兄弟同居吉凶舛杂则远还之子自应开立别门以终丧事灵筵祭奠随在家之人再期而毁庶子在家亦不待嫡而况诸妃正体王室中军长奠之重天朝。又行权制进退弥复非疑谓应不相待中军纟原缟之日闻喜致哀而已不受吊慰至闻喜变除昆弟亦宜相就写情不对客从之後魏裴延俊宣武时为司州别驾加镇远将军及诏立明堂群官博议延俊独著一堂之论太傅清河王怿时典众议读而笑曰：子故欲远符仆射也。
    李谧涿郡人少好学博通诸经览考工记大戴礼盛德篇以明堂之制不同遂著明堂制度论曰：余谓论事辨物当取正於经典之真文援证定疑必有验於周孔之遗训然後可以称准的矣。今礼文残缺圣言靡存明堂之制谁使正之是以後人纷纠竞兴异论五九之说各信其习是非无准得失相半故历代纷纭靡所取正乃使裴云：今群儒纷纠互相掎摭就令其象可得而图其所以居用之礼莫能通也。为设虚器耳况汉氏所作四维之个复不能令各处其辰愚以为尊祖配天其义明著庙宇之制理据未分直可为殿屋以崇严父之祀其馀杂碎一皆除之斯，岂不以群儒舛互并乖其实据义求衷莫可从哉！但恨典文残灭求之靡据而已矣。乃复遂去室牖诸制施之於教未知其所隆政求之於情未可喻其所以必须惜哉！言乎！仲尼有言曰：赐也。尔爱其羊我爱其礼余以为隆政必须其礼岂彼一羊哉！推此而论则圣人之於礼殷勤而重之裴之於礼任意而忽之是则贤於仲尼矣。以斯观之裴氏子以不达而失礼之旨也。余切不自量颇有鄙意据理寻义以求其真贵合雅衷不苟偏信乃藉之以纪传考之以训注博采先贤之言广搜通儒之说量其当否参其同异弃其所短收其所长推义察图以折厥衷岂敢必善聊亦合其言志矣。凡论明堂之制者虽众然较其大略则二途而已言五室者则据。《周礼》考工之记以为本是康成之徒所执言九室者则按大戴盛德之篇以为源是伯喈之论所持此之二书虽非圣旨然是先贤之中博见洽通者也。但各记所闻未能全正尽美未尽善也。然先儒不能考其当否便各是所习卒相非毁岂达士之确论哉！小戴氏传礼事四十九篇号曰：礼记虽未能全当然多得其衷方之前贤亦无愧矣。而月令玉藻明堂三篇颇有明堂之义余故采掇二家参之月令以为明堂五室古今通则其室居中者谓之太室当太室之东者谓之青阳当太室之南者谓之明堂当太室之西者谓之总章当太室之北者谓之玄堂四面之室各有夹房谓之左右个三十六户七十二牖矣。室个之形今之殿前是其遗像耳个者即寝之房也。但明堂与寝施用既殊故房个之名亦随事而迁耳今粗书其像以见鄙意按图察义略可验矣。故简之五室则义明於考工较之户牖则数叶於盛德考之施用则事著於月令求之闰也。合。《周礼》与玉藻既同夏殷。又符周秦虽乖众儒傥或在斯矣。考工记曰：周人明堂度以九尺之筵东西九筵南北七筵堂崇一筵五室凡室二筵室中度以几堂上度以筵余谓记得之於五室而谬於堂之广何者当以理推之令惬古今之情也。夫明堂者盖所以告月朔布时令宗文王祀五帝者也。然营构之范自当因宜创制耳故五室者合於五帝各居一室之义。且四时之祀皆据其方之正。又听朔布令咸得其月之辰可请施政及记二三得允求之古义窃为当矣。郑康成汉末之通儒後学所宗正释五室之位谓土居中木火金水各居四维然四维之室既乖其正施令听朔各失厥衷左右之个弃而不顾乃反文之以美说饰之以巧辞言水木用事交於东北木火用事交於东南金火用事交与西南金水用事交於西北既以依五行当从其用事之交出何经典可谓攻於异端言非而博疑误後学非所望於先儒也。礼记玉藻曰：天子听朔於南门之外闰月则阖门左扉立於其中郑玄注曰：天子之庙及路寝皆如明堂制明堂在国之阳每月就其时之堂而听朔焉卒事及宿路寝亦如之闰月非常月也。听其朔於明堂中门还处路寝闰终月也。而考工记周人明堂玄注曰：或举王寝或举明堂互之以明其制同也。其制同之言皆出郑注。然则明堂与寝不得异矣。而尚书顾命篇曰：迎子钊於南门之外延入翼室此之翼室即路寝矣。其下曰：大贝贲鼓在西房垂之竹矢在东房此则路寝有左右房见於经史者也。礼记丧大记曰：君夫人卒於路寝小敛妇人ヮ带麻於房中郑玄注曰：此盖诸侯礼带麻於房中则西房也。天子诸侯有左右房见於注者也。诸路寝则列其左右房言明堂则阙其左右个同制之说还相矛盾通儒之注何其然乎！使九室之徒奋笔而争锋者，岂不繇处室之不当哉！记云：东西九筵南北七筵五室凡室二筵置五室於斯堂虽使班亻垂构思王尔营度亦不能令三室不居其南北也。然则三室之间使居六筵之地而室壁之外裁有四尺五寸之堂焉，岂有天子布政施令之所宗祀文王以配上帝之堂周公负以朝诸侯之处而室户之外仅馀四尺而已哉！假在俭约为陋过矣。论其堂宇则偏而非制求之道理则未惬人情其不然一也。余恐为郑学者苟求必胜竞生异端以相訾抑云：二筵者乃室东西耳南北则挟焉余故备论之曰：若东西二筵则室户之外为丈三尺五寸矣。南北户外复如此则三室之中南北各丈二尺耳记云：四房两夹窗。若为三尺之户二尺之窗窗户人之明裁盈一尺绳枢瓮牖之室荜门圭窦之堂尚不然矣。假令复欲小广之则四面之外阔狭不齐东西既深南北更浅屋宇之制不为通矣。验之众涂略无焉。且凡室二筵丈八地耳。然则户牖之间不逾二尺也。礼记明堂天子负斧南向而立郑玄注曰：设斧於户牖之间而郑氏礼图说制曰：纵广八尺画斧文於其上今之屏风也。以八尺置二尺之间此之叵通不待智者较然可见矣。且。若二筵之室为四尺之户则户之两颊裁各七尺耳全以置之犹不自容矧复户牖之间哉！其不然二也。又复以世代验之即虞夏尚朴殷周尚文造制之差每加崇饰而夏后世室堂二七周人之制反更促狭岂是夏禹卑宫之意周监郁郁之美哉！以斯察之其不然三也。又云：堂崇一筵便是基高九尺而壁户之外裁四尺五寸於营制之法自不相称其不然四也。又云：室中度以几堂上度以筵而复云：凡室二筵而不以几还自相违其不然五也。以此验之记者之谬抑可见矣。盛德篇云：明堂凡九室三十六户七十二牖上圆下方东西九亻刃南北七筵堂高三尺也。余谓盛德篇云：得之於户牖失之於九室何者五室之制旁有夹房面各有户户有两牖此乃因事立则非拘异术户牖之数固自然矣。九室者论之五帝事既不合施之时令。又失其辰左右之个重置一隅两辰同处参差出入斯乃义无所据未足称也。且。又堂之修广裁六十三尺耳假使四尺五寸为外基其中五十四尺便是五室之地计其一室之中仅可一丈置其户牖则於何容之哉！若必小而为之以容其数则令帝王侧身出入斯为怪矣。此匪直不合典制抑亦可哂之甚也。余谓其九室之言诚亦有繇然窃以为戴氏闻三十六户七十二牖弗见其制靡知所置便谓一室有四户之窗计其户牖之数即以为九室耳或未之思也。蔡伯喈汉末之时学士而见重於当时即识其广之不当而必未思其九室之为谬更修而广之假其法像可谓因伪饰词顺非而泽谅可叹矣。余今省彼众家委心从善庶探其衷不为苟异但是古非今俗间之常情爱远恶近世中之常事而千载之下独论古制惊俗之谈固延多诮脱有深赏君子览而揣之傥或存焉。
    隋刘炫为旅骑尉吏部尚书牛弘建议以为礼诸侯绝傍期大夫降一等今之上柱国虽不同古诸侯比大夫可也。官在第二品宜降傍亲一等议者多以为然炫驳之曰：古之仕者宗一人而已庶子不得进繇是先王重其宗子有分禄之义族人与宗子虽疏远犹服三月良繇受其恩也。今之仕者位以才不限嫡庶与古既异何降之有今之贵者多忽近亲。若或降之民德之疏自此始矣。遂寝其事。
    唐张柬之圣历初为凤阁舍人时弘文馆直学士王元感著论云：三年之丧合三十六月柬之著论驳之曰：三年之丧二十五月不刊之典也。谨按春秋鲁僖公三十三年十二月乙巳公薨文公二年冬公子遂如齐纳币。《左传》曰：礼也。杜预注云：僖公丧终此年十一月纳币在十二月婚礼纳采纳徵皆有玄束帛诸侯则谓之纳币盖公为太子已行婚礼故传称礼也。公羊。《传》曰：纳币不书此何以书讥丧娶在三年之外何以讥三年内不图婚何休注云：僖公以十二月薨至此冬未满二十五月纳采问名纳吉皆在三年之内故讥何休以公十二月薨至此冬十二月才二十四月非二十五月是未三年而图婚也。按经书十二月乙巳公薨杜以长历推乙巳是十一月十二日非十二月经书十二是经误文公元年四月葬我君僖公。《传》曰：缓也。诸侯五月而葬。若是十二月薨即是五月不得言缓明知是十一月薨故注僖公丧终此年至十二月而满二十五月故丘明。《传》曰：礼也。据此推步杜之考校岂公羊之所逮况丘明亲受经於仲尼乎！且二传何杜所争惟争一月不争一年其二十五月除丧繇来无别此则春秋三年之丧二十五月之明验也。尚书伊训云：成汤既没太甲元年惟元祀十有二月伊尹祀於先王奉嗣王祗见厥祖孔安国注云：汤以元年十一月殂据此则二年十一月小祥三年十一月大祥故太甲中篇云：惟三祀十有二月朔伊尹以冕服奉嗣王归於亳是十一月大祥讫十二月朔日加王冕服吉而归亳也。是孔言汤元年十一月之明验顾命云：四月哉！生魄王不怿是四月十六日也。翌日乙丑殂是十七日也。丁卯命作册度是十九日也。越七日癸酉伯相命士须材是四月二十五日也。则成王殂至康王麻冕黼裳中间有十日康王方始见庙则知汤殂在十一月淹停至殓讫方始十二月祗见其祖顾命见庙讫诸侯出庙门俟伊训言祗见厥祖侯甸群后咸在则殂及见庙殷周之礼并同此周因於殷礼损益可知也。不得元年以前别有一年此尚书三年也。丧二十五月之明验也。礼记三年问云：三年之丧二十五月而毕哀痛未尽思慕未忘然而服以是断之者，岂不送死有已复生有节。又丧服四制云：变而从宜故大祥鼓素琴告人以终。又间传云：期而小祥食菜果。又期而大祥有醯酱中月而礻覃食酒肉。又丧服小记云：再期之丧三年也。期之丧二年也。九月七月之丧三时也。五月之丧二时也。三月之丧一时也。此礼记三年之丧二十五月之明验也。仪礼士虞礼云：期而小祥。又期而大祥中月而礻覃礻覃是吉祭此礼周公所制则仪礼三年之丧二十五月之明验也。此四验者并礼经正文或周公所制或仲尼所述吾子岂得以礼记戴圣所辄欲排毁汉初高堂生传礼记未周备宣帝时少傅后苍因淹中孔壁所得五十六篇著曲台记以授弟子戴德戴圣庆溥三人合以正经及孙卿所述并相符会列於学官年代已久今无端构造异论既无依据深可叹息其二十五月先儒考校唯郑康成注仪礼中月而礻覃以中月间一月自死至礻覃凡二十七月。又解礻覃云：言澹澹然平安之意也。今皆二十七月复常从郑议也。逾月入礻覃礻覃既复常则二十五月为免服二十五月二十七月其议本同窃以子之於父母丧也。有终身之痛创巨者日久痛深者愈迟岂徒岁月而已乎！故练而慨然盖悲慕之怀未尽而踊擗之情已歇祥而廓然者盖哀伤之痛已除而孤邈之念更起此皆情之所致岂外饰哉！故记云：三年之丧义同过隙先王立其中制以成文理是以祥则缟带素纰礻覃则无所不佩今吾子将徇情弃礼实为乖僻夫弃麻之服袭锦之衣行道之人皆不忍也。直为节之以礼无可奈何故繇也。不能过制为姊服鲤也。不能过期哭其母夫，岂不怀惧名教逼已也。至。若孔郑何杜之徒并命代挺生范模来裔宫墙积亻刃未易可窥但钻仰不休当渐入胜境讵劳终年虚肆莠言请所有掎レ先儒愿。且以时消息时人以柬之所驳颇合於礼典。
    颜真卿为宪部尚书肃宗复西京将还宫阙遣左司郎中李选先行告宗庙之礼有司撰祝文称嗣皇帝真卿谓礼仪使崔器曰：上皇在蜀称嗣可乎！器遽改之中旨宣劳以为明儒深达礼典。
    ●卷五百七十三
    ○掌礼部　奏议
    夫礼者因人之情而为之节文以为人防也。故王者必斟酌前典讲求遗范顺时施宜有所损益。故曰：三王异代不相袭礼。若夫改正朔易服色建庙社以祭法卜郊兆以定神位崇徽号以谨制度稽旧章而兴礼乐巡幸以展义封禅以告成负而朝诸侯拆俎而宴群后升降上下之数周旋裼袭之制斯固从大夫之後参外庭之议者皆得以考其质文参其隆杀取稽古之理叶随时之义然後奏之於天子者矣。汉氏而下咸可徵焉观其扬榷故实援述经义极讨论之致究质文之辩非多闻︹识之士畴足以称之哉！
    汉贾谊文帝时为大中大夫以为汉承秦之败俗废礼义损廉耻今其甚者杀父兄盗者取庙器而大臣特以簿书不报期会为故（特但也。言公卿但以文案簿书报答为事也。）至於风俗流溢恬而不怪（恬安也。谓心以为安）以为是然耳（言正当如此非失道也。）夫移风易俗使天下回心而乡道（乡读曰乡）类非俗吏之所能为也。夫立君臣等上下使纲纪有序六亲和睦（六亲谓父子从父昆弟从祖昆弟曾祖昆弟族昆弟也。）此非天之所为人之所设也。人之所设不为不立不则坏（为作也。）汉兴至今二十馀年宜定制度兴礼乐然後诸侯轨道百姓素朴狱讼衰息（轨道言尊道犹车行之依轨辙也。）乃草具其仪（草谓草创也。立其事也。）天子说焉而大臣纟灌之属害之故其仪遂寝（纟谓纟侯周勃也。灌谓灌婴也。）。
    王吉宣帝时为谏大夫上疏言欲治之主不世出（言时时一出而难常遇）公卿幸得遭遇其时未有建万世之长丧举明主于三代之隆者也。其务在于簿书断狱讼而已此非太平之基也。今俗吏所以牧民者非有礼义科指可世世通行者也。以意穿凿各取一切（苟顺一时非正道）是以诈伪萌生刑罚无极质朴日消恩爱寝薄（寝古浸字渐也。）孔子曰：安上治民莫善於礼非空言也。愿与大臣延及儒生述旧礼明王制驱一世之民跻之仁寿之域（言以仁道治之皆得其性则寿考也。域界也。）则俗何以不。若成康何以不。若高宗（成康周之二王太平之时也。高宗殷王武宗享国五十九年。故曰：寿之者也。）帝不纳其言吉以病去。
    贡禹元帝时为御史大夫初高祖时令诸侯王都皆立太上皇庙至惠帝尊高帝庙为太祖庙景帝尊孝文庙为太宗庙行所尝幸郡国各立太祖太宗庙至宣帝本始三年复尊孝武庙为世宗庙行所巡狩亦立焉凡祖宗庙在郡国六十八合百六十七所（六十八者郡国之类也。百六十七所宗庙之数者也。）而京师自高祖下至宣帝与太上皇悼皇考各自居陵旁立庙（悼皇考者宣帝之父）并为百七十六。又园中各有寝庙便殿（便殿者非正大之处寝者陵上正殿。若平生露寝矣。便殿者寝之别殿耳）日祭於寝月祭於庙时祭於便殿寝日四上食庙岁二十五祠（汉仪注宗庙一岁十二祠五月尝麦六月七月三伏立秋ァ娄。又尝粢八月先夕馈餮皆一太牢酎祭用九太牢十月尝稻。又饮蒸二太牢十月尝十二月腊二太牢。又每月一太牢如闰加一祠与此上十二为二十五祠）便殿岁四祠。又月一游衣冠而昭灵后武哀王昭哀后孝文太后孝昭太后卫思后戾太子戾后各有寝园与诸帝合凡三十所一岁祠上食二万四千四百五十五用卫士四万五千一百二十九人祝宰乐人万二千一百四十七人养仪牲卒不在数中至是禹奏言古者天子七庙今孝惠孝景庙皆亲尽宜毁及郡国庙不应古礼宜正定天子是其议未及施行而禹卒。
    韦玄成为丞相永光四年诏曰：朕闻明王之御世也。遭时为法因事制宜往者天下初定远方未宾因尝所亲以立宗庙（亲谓亲临幸处也。）盖建威销萌一民之至权也。今赖天之灵宗庙之福四方同轨蛮貊贡职久遵而不定令疏远卑贱共承尊祀（共字读曰恭）殆非皇天祖宗之意朕甚惧焉传不云：乎！吾不与祭如不祭其与将军列侯中二千石诸大夫博士议丞相玄成御史大夫郑玄太子太傅严彭祖少府欧阳地馀谏大夫尹更始等七十人皆曰：臣闻祭非自外至者也。繇中出生於心也。（繇读与由同）故惟圣人为能飨亲立庙京师之居躬亲承事四海之内各以其职来助祭尊亲之大义五帝三王所共不易之道也。诗云：有来雍雍至止肃肃相维辟公天子穆穆（周颂雍篇太祖之诗也。）春秋之义父不祭於支庶之宅君不祭於臣仆之家王不祭於下士诸侯臣等愚以为宗庙在郡国宜无臣请勿复奏可因罢昭灵后武哀王昭哀后卫思后戾太子戾后园皆不奉祠裁置吏卒守焉罢郡国庙後月馀复下诏曰：盖闻明王制礼立亲庙四祖宗之庙万世不毁所以明尊祖敬宗著亲亲也。朕获承祖宗之重惟太礼未备战栗恐惧不敢自颛（颛专同）其与将军列侯中二千石二千石诸大夫博士议玄成等四十四人奏议曰：礼王者始受命诸侯始封之君皆为太祖以下五庙而迭毁毁庙之主藏乎！太祖五年而再殷祭言一一也。（殷大也。谛也。一一祭之也。合也。音大系切音洽）祭者毁庙与未毁庙之主皆合食于太祖父为昭子为穆孙复为昭古之正礼也。祭义曰：王者其祖自出以其祖配之而立四庙言始受命而王祭天以其祖配而不为立庙亲尽也。立亲庙四亲亲也。亲尽而迭毁亲疏之杀示有终也。（杀斩降也。杀所列切）周之所以七庙者以后稷始封文王武王受命而王是以三庙不毁与亲庙四而七非有后稷始封文武受命之功者皆当亲尽而毁成王成二圣之业制礼作乐功德茂盛庙犹不世以行为谥而已（谓之成王是则以行表谥也。）礼庙在大门之内不敢远亲也。（远难也。音于万切）臣愚以为高帝受命定天下宜为帝者太祖之庙世世不毁承後属尽者宜毁今宗庙异处昭穆不序宜入就太祖庙而序昭穆如礼太上皇孝惠孝文孝景庙皆亲尽宜毁皇考庙亲未尽如故（悼皇考于元帝祖也。）大司马车骑将军许嘉等二十九人以为孝文皇帝除诽谤去肉刑躬节俭不受献罪人不孥不私其利（重罪之人不及妻子是不私其利也。）出美人重绝人类宾赐长老牧恤孤独德厚侔天地利泽施四海宜为帝者太宗之庙廷尉忠以为孝武皇帝改正朔易服色攘四夷宜为世宗之庙谏大夫更始等十八人以为皇考庙上序于昭穆非正礼宜毁于是上重其事依违者一年乃下诏曰：盖闻王者祖有功而宗有德尊尊之大义也。存亲庙四亲亲之至恩也。高皇帝为天下诛暴除乱受命而帝功莫大焉孝文皇帝国为列王诸吕作乱海内摇动然群后黎庶靡不一意北面而归心犹谦辞固让而后即位削乱秦之迹兴三代之风是以百姓晏然咸获嘉福莫盛焉高皇帝为汉太祖孝文皇帝为太宗世世承祀传之无穷朕甚乐之孝宣皇帝乃为孝昭皇帝後於义一体（一体谓俱为昭也。礼祖与孙俱为昭帝之于昭帝为从孙故云：于义一体）孝景皇帝庙及皇考庙皆亲尽其正礼仪玄成等奏曰：祖宗之庙世世不毁继祖以下五庙而迭毁今高皇帝为太祖孝文皇帝为太宗孝景皇帝为昭孝武皇帝为穆孝昭皇帝与孝宣皇帝俱为昭皇考庙亲未尽太上孝惠庙皆亲尽宜毁太上庙主宜瘗园孝惠皇帝为穆主迁於太祖庙寝园皆无复奏可议者。又以为清庙之诗交神之礼无不清静（清庙周颂祀文王之诗其诗云：於穆清庙肃雍显相。又曰：对越在天骏奔走在庙）今衣冠出游有车骑之重风雨之气非所谓清静也。祭不欲数数则渎渎则不敬宜复古礼四时祭於庙诸寝园日月间祀皆可勿复（间音工苋切）上亦不改也。明年玄成复言古者制礼别尊卑贵贱国君之母非不得配食则荐於寝身没而已陛下躬至孝承天心建祖宗定迭毁序昭穆大礼既定孝文太后孝昭太后寝祠园宜如礼勿复奏可。
    匡衡为丞相元帝寝疾梦祖宗谴罢郡国庙上少弟楚孝王亦梦焉帝诏问衡议欲复之衡深言不可帝疾久不平衡惶恐祷高祖孝文孝武庙曰：嗣皇孙皇帝共承洪业夙夜不敢康宁思育休烈以章祖宗之盛功故动作接神必因古圣之经往者有司以为前因所幸而立庙将以系海内之心非为尊祖严亲也。今赖宗庙之灵六合之内莫不附亲庙宜一居京师天子亲奉郡国庙可止母皇帝祗肃旧礼尊重神明即告于宗祖而不敢失（读曰嫡）今皇帝有疾不豫乃梦祖宗见戒以庙楚王梦亦有其序皇帝悼惧即诏臣衡复立谨按上世帝王承祖祢之大义皆不敢不自亲郡国吏卑贱不可使不敢失礼独承。又承祀之义以民为本间者岁数不登百姓困乏郡国庙无以立礼凶年则岁事不举以祖祢之意为不乐是以不敢复如诚非礼义之中违祖宗之心咎尽在臣衡当受其殃大被其疾队（队读曰坠）在沟渎之中皇帝至孝肃慎宜蒙福惟高皇帝孝文皇帝孝武皇帝省察右飨皇帝之孝开赐皇帝眉寿亡疆令所疾日瘳平复反常永保宗庙天下幸甚。又告谢毁庙曰：往者大臣以为在昔帝王承祖宗之休典取象於天地天序五行人亲五属（五属谓同族之五服斩衰齐衰大功小功缌麻也。）天子奉天故率其意而尊其制是以尝之序靡有过五受命之君躬接于天万世不堕继烈以下五庙而迁（堕毁也。音火规切）上陈太祖间岁而其道应天故福禄永终太上皇非受命而属尽义则当迁。又以为孝莫大於严父故父之所尊子不敢不承父之所异子不敢同礼父子不得为母信为後则於子祭於孙止（不得信尊其母也。公子去其所而为太宗後尚得私祭其母为孙即止不得祭公子母也。明继祖不复顾其私祖母也。信读曰申）尊祖严父之义也。寝日四上食园庙间祠皆可亡皇帝思慕悼惧未敢尽从惟念高皇帝圣德茂盛受命溥将钦。若稽古承顺天心（溥广也。将大也。钦敬也。若善也。稽考也。商颂烈祖之篇曰：我受命溥将虞书尧典曰：钦。若昊天。又曰：若稽古帝尧故衡总引之）子孙本支陈锡亡疆（诗大雅文王之篇曰：陈锡哉！周侯文王孙子文王孙子本支百世陈敷也。哉！始也。本本宗也。支支子也。言子孙承受敷锡初始之福故得永久无穷竟也。）诚以为迁庙合祭久长之策高帝之意乃敢不听即以令日（令善也。谓吉日也。）迁太上孝惠庙孝文太后孝昭太后寝将以昭祖宗之德顺天人之序定亡穷之业今皇帝未受此福乃有不能共职之疾（共读曰恭）皇帝愿复立承祀臣衡等咸以为礼不得（于礼不合）如不合高皇帝孝惠皇帝孝文皇帝孝武皇帝孝昭皇帝孝宣皇帝太上皇孝文太后孝昭太后之意罪尽在臣衡等当受其咎今皇帝尚未平诏中朝臣具复毁庙之文臣衡中朝臣咸复以为天子之祀义有所断礼有所承违统背制不可以奉先祖皇天不鬼神不飨六艺所载皆言不当无所依缘以作其文事如失措罪乃在臣衡深受其殃皇帝宜厚蒙其福祉嘉气日兴疾病平复永保宗庙与天亡极群生百神有所归息诸庙皆同文久之上疾连年遂尽复诸所罢寝庙园皆祀如故初上定迭毁礼独尊孝文庙为太宗而孝武庙亲未尽故未毁上，於是乃复申明之曰：孝宣皇帝尊孝武庙曰：世宗损益之礼不敢有与焉（与读曰预下同）他皆如旧制唯郡国庙遂废成帝即位衡奏言前以上体不平故复诸所罢祠卒不蒙福按卫思后戾太子戾后园亲未尽孝惠孝景庙亲尽宜毁及太上孝文孝昭太后昭灵后昭哀后武哀王祠请悉罢勿奉奏可衡。又与御史大夫张谭奏言帝王之事莫大乎！承天之序承天之序莫重於郊祀故圣王尽心极虑以建制祭天於南郊就阳之义也。瘗地於北郊即阴之象也。（祭地曰：瘗）天之於天子也。因其所都而各飨焉往者孝武皇帝居甘泉宫即於云阳立泰祭於宫南今帝幸长安郊见皇天及北之太阴祠后土及东之少阳事与古制殊。又至云阳谷中厄狭。且百里汾阴则渡大川有风波舟楫之危皆非圣主所宜数乘郡县治道共张吏民困苦（共音居用切张读曰帐）百官烦费劳所保之民（保养也。）行危险之地难以奉神灵而祈福殆未合於承天子民之意昔者周文武郊於丰高阝成王郊於雒邑由此观之天随王者所居而飨之可见也。甘泉秦河东后土之祠宜可徙置长安合于古帝王愿与群臣议定奏可大司马车骑将军许嘉等八人以为所从来久远宜如故右将军王商博士师丹议郎翟方进等五十人以为礼记曰：燔柴于太坛祭天也。瘗於太折。
    祭地也。（太折为于坛所析地为方泽之形也。）兆於南郊所以定天位也。祭地於大折在北郊就阴位也。郊处合在圣王所都之南北书越三日丁巳用牲于郊牛二周公加牲告徙新邑定郊礼於雒明王圣主事天明事地察天地明察神明章矣。天地以王者为主故圣王制祭天地之礼必于国郊长安圣主之居皇天所观视也。甘泉河东之祠非神灵所飨宜徙就正阳太阴之处违俗复古循圣制定天位如礼便，於是衡谭奏议曰：陛下圣德聪明上通承天之大典览群下使各悉心尽虑议郊祀之处天下幸甚臣闻广谋从众则合于天心故洪范曰：三人占则从二人言言少从多之议也。论当往古宜于万民则依而从之违道寡与则废而不行今议者五十八人其五十人言当徙之义皆著于经传同于上世便于吏民八人不按经艺考古制而以为不宜无法之议难以定吉凶太誓曰：正稽古立功立事可以永年丕天之大律。《诗》曰：毋曰：高高在上陟降厥士日监在兹言天之日监王者之处也。又曰：乃眷西顾此维予宅言天以文王之都为居也。宜如长安定南北郊为万世基天子从之既定衡言甘泉泰紫坛八觚宣通象八方五帝坛周环其下。又有群神之坛以尚书六宗望山川遍群神之义紫坛有文章采镂黼黻之饰及玉女乐（。《汉书》仪云：祭天用采绮席六重用玉几饰器凡七十女乐即使童男女俱歌也。）石坛仙人祠瘗鸾路も驹寓龙马不能得其象於古臣闻郊柴坛飨帝之义扫地而祭上质也。聪与同歌大吕舞云门以祀天神歌大簇舞咸池以祀地祗其牲用犊其席蒿皆（音革）其器陶匏皆因天地之性贵诚上质不敢其文也。以为神祗功德至大虽精微而备庶物犹不足以报功惟至诚为可故上质不饰以章天德紫坛伪饰女乐鸾路も驹龙马石坛之属宜皆勿衡。又言王者各以其礼制事天地非因异世所立而继之今郊雍密上下本秦侯各以其意所立非礼也。（秦文公宣公所立）汉兴之初仪制未及定即。且因秦故祠立北今既稽古建定天地之大礼郊见上帝青赤白黄黑五方之帝皆毕陈各有位馔祭祀备具诸侯所妄造王者不当长遵北未定时之所立不宜复天子皆从焉及陈宝祠由是皆罢。
    平当成帝时为博士时谒者常山王禹世受河间乐能说其意其弟子宋晔等上书言之（晔音于折切）下大夫博士等议当以为汉承秦灭道之後赖先帝圣德博受兼听废官立大学河间献王聘求幽隐兴雅乐以助时音革化时大儒公孙弘董仲舒等皆以为音中正雅立之大乐春秋乡射作於学官希阔不讲（讲谓论习）故自公卿大夫观听者但闻铿钅仓不晓其意而欲以风谕众庶其道无由（风化也。）是以行之百有馀年德化至今未成晔等守习孤学大指归於兴助教化衰微之学兴废在人宜领属雅乐以继绝表微（表显也。）孔子曰：人能弘道非道弘人河间区区小国藩臣（区区小貌）以好学古能有所存（存意于礼乐）民到于今称之况於圣主广被之资（被犹覆也。）起旧文放郑近雅述而不作信而好古于以风示海内扬名後世诚非小功小美也。事下公卿以为久远难分明当议复寝。
    刘向成帝时为中垒校尉扌建为郡於水滨得古磬十六枚（滨水涯也。）议者以为善祥向因是说上宜兴辟雍设庠序陈礼乐隆雅颂之声盛揖让之容以风化天下如此而不治者未之有也，或曰：不能具礼（，或曰：者刘向设为难者之言而后答释也。）礼以养人为本如有过差是过而养人也。（过差谓失错也。）刑罚之过或至死伤今之刑非皋陶之法也。而有司请定法削则削笔则笔（削者谓有所削去以刀削简牍也。笔者谓有所增益以笔就而书也。）救时务也。至於礼乐则曰：不敢是敢於杀人不敢於养人也。为其俎豆管弦之间小不备因是绝而不为是去小不备而就大不备惑莫甚焉（大不备者事之亏失莫甚于此）夫教化之比於刑法刑法轻是舍所重而急所轻也。（舍废也。）。且教化所恃以为治也。刑法所以助治也。今废所恃而独立其所助非所以致太平也。自京师有讠孛逆不顺之子孙（讠孛乖也。音布内切）至於陷大辟受刑戮者不绝繇不习五常之道也。（繇与由同五常仁义礼智信人性所常行之也。）夫承千载之衰周继暴秦之馀弊民渐渍恶俗贪饕险讠皮不闲义礼（贪甚曰：饕言行险曰：讠皮饕音土高切讠皮音彼义切）不示以大化而独驱以刑罚终已不改（驱与驱同）故曰：道之以礼乐而民和睦（孝经注孔子之言也。）初叔孙通将制定礼仪见非於齐鲁之士然卒为汉儒宗业垂后嗣斯成法也。成帝以向言下公卿议会向病卒丞相大司空奏请立辟雍案行长安城南营表未立而哀帝即位乃止。
    师丹为大司空哀帝即位成帝母称太皇太后成帝赵皇后称皇太后而上祖母传太后与母丁后皆在国邸自以定陶共王为称高昌侯董宏上书言秦庄襄王母本夏侯氏而为华阳夫人所子（庄襄王始皇之父也。华阳夫人孝文王之夫人也。子谓养以为子也。）及即位後俱称太后宜立定陶共王后为皇太后事下有司时丹以左将军与大司马王莽共劾奏宏知皇太后至尊之号天下一统而称引亡秦以为比喻诖误圣朝非所宜言大不道上新立谦让纳用莽丹言免宏为庶人傅太后大怒要上欲必称尊号上，於是追尊定陶共王为共皇帝尊傅太后为共皇太后丁后为共皇后郎中令冷褒黄门郎犹等复奏言（冷音零）定陶共皇太后共皇后皆不宜复引定陶藩国之名以冠大号车马衣服宜皆称皇之意（皇者至尊之号其服御宜皆副称之也。称音尺孕切）置二千石以下各共其职（谓詹事太仆少府等众官也。）。又宜为共皇立庙京师帝复下其议有司皆以为宜如褒犹言丹议独曰：圣王制礼取法於天地故尊卑之礼明则人伦之序正人伦之序正则乾坤得其位而阴阳顺其节人主与万民俱福尊卑者所以正天地之位不可乱也。今定陶共皇太后共皇后以定陶共为号者母从子妻从夫之义也。欲立官置吏车服与太皇太后并非所以明尊卑亡二上之义也。定陶共皇号谥已前定议不得复改礼父为士子为天子祭以天子其尸服以士服子亡爵父之义尊父母也。为人後者为之子故为所後服斩衰三年而降其父母期明尊本祖而重正统也。孝成皇帝圣恩深远故为共王立後奉承祭祀今共皇长为一国太祖万世不毁恩义以备陛下既继体先帝特重大宗承宗庙天地社稷之祀义不得复奉定陶共皇祭入其庙今欲立庙於京师而使臣下祭之是无主也。又亲尽当毁空去一国泰祖不堕之祀（堕亦毁也。音大惟切）而就无主当毁不正之礼非所以尊厚共皇也。丹由是浸不合帝意。
    孔光哀帝时为丞相与大司空何武奏言永光五年制书高皇帝为汉太祖孝文皇帝为太宗建昭五年制书孝武皇帝为世宗损益之礼不敢有与臣愚以为迭毁之次当以时定非令所为擅议宗庙之意也。臣请与群臣杂议奏可，於是光禄勋彭宣詹事满昌博士左咸等五十三人皆以为继祖宗以下五庙而迭毁後虽有贤君犹不得与祖宗并。《列子》孙虽欲褒大显扌易而立之鬼神不飨也。孝武皇帝虽有功烈亲尽宜毁太仆王舜中垒校尉刘歆议曰：臣闻周室既衰四夷并侵猃狁最强於今匈奴是也。至周宣王而伐之诗人美而颂之曰：薄伐猃狁至於太原（小雅六月之诗也。薄伐言逐出之）。又曰：单单推推如霆如雷显允方叔征伐猃狁蛮荆来威（小雅采芑之诗也。单单众也。推推盛也。显明也。允信也。方叔周之卿士为将率也。言出师众盛有如雷霆方叔。又能信明其德既伐猃狁惩其侵暴则南荆之蛮亦威畏而来服也。单音他丹切推音他回切）故称中兴其至幽王犬戎来伐杀幽王取宗器（宗器宗庙之器也。）自是之後南夷与北夷交侵中国不绝如线（线缕也。音思荐切）春秋纪齐桓公南伐楚北伐山戎孔子曰：微管仲吾其被左礻壬矣。（左礻壬夷狄之服言无管仲在齐征讨则皆将为戎狄也。）是故弃桓之过而录其功以为伯首（伯读曰霸）及汉兴冒顿始强破东胡禽月氐（氐读曰支）并其土地地广兵强为中国害南越尉佗总百粤自称帝故中国虽平犹有四夷之患。且无宁岁一方有急三面救之是天下皆动而被其害也。孝文皇帝厚以货赂与结和亲犹侵暴无已甚者兴师十馀万众近屯京师及四边岁发屯备虏其为患久矣。非一世之渐也。诸侯郡守连匈奴及百粤以为逆者非一人也。匈奴所杀郡守都尉略取人民不可胜数孝武皇帝愍中国罢劳无安宁之时（罢读曰疲）乃遣大将军骠骑伏波楼公之属南灭百粤起七郡北攘匈奴降昆邪十万之众（昆音下门切）置五属国起朔方以夺其肥饶之地东伐朝鲜起玄菟乐浪以断匈奴之左臂（乐音来各切浪音郎）西伐大宛并三十六国结乌孙起敦煌酒泉张掖以鬲羌裂匈奴之右臂（音而遮切）单于孤特远遁于幕北四垂无事斥地远境起十馀郡功业既定乃封丞相为富民侯以大安天下富实百姓其规无可见（无读曰模）。又招集天下贤俊与协心同谋兴制度改正朔易服色立天地之祠建封禅殊官号存周後定诸侯之制永无逆争之心至今累世赖之单于守藩百蛮服从万世之基也。中兴之功未有高焉者也。高帝建大业为太祖孝文皇帝德至厚也。为文太宗孝武皇帝功至著也。为武世宗此孝宣皇帝所以发德音也。礼记王制及春秋。《梁传》天子七庙诸侯五大夫三士二天子七日而殡七月而葬诸侯五日而殡五月而葬大夫三日而殡三月而葬此丧事尊卑之序也。与庙数相应其文曰：天子三昭三穆与太祖之庙而七诸侯二昭二穆与大祖之庙而五故德厚者流光德薄者流毕（流谓流风馀福）春秋。《左氏传》曰：名位不同礼亦异数自上以下降杀以两礼也。（杀音所例切）七者其正法数可常数者也。宗不在此数中宗变也。（非常数故云：变也。）苟有功德则宗之不可预为设数故于殷太甲为太宗太戊曰：中宗武丁曰：高宗（太甲汤之孙太丁之子也。太戊太康之子雍己之弟也。武丁小乙之子）周公为母逸之戒举殷三宗以劝成王（母逸尚书篇名戒以无逸豫也。）繇是言之宗无数也。（繇与由同）。然则所以劝帝者之功德博矣。以七庙言之孝武皇帝未宜毁以所宗言之则不可谓无功德礼记祀典曰：夫圣王之制祀也。功施于民则祀之以劳定国则祀之能救大灾则祀之窃观孝武皇帝功德皆兼而有焉凡在于异姓犹将特祀之况于先祖或说天子五庙无明文。又说中宗高宗者宗其道而毁其庙名与实异非尊德贵功之意也。诗云：蔽芾甘棠勿剪勿伐召伯所茇（剪字与同茇音步各切）思其人犹爱其树况宗其道而毁其庙乎！迭毁之礼自有常法无殊功异德固以亲疏相推及至祖宗之序多少之数经传无明文至尊至重难以疑文虚说定也。孝宣皇帝举公卿之议用众儒之谋既以为世宗之庙建之万世宣布天下臣愚以为孝武皇帝功烈如彼孝宣皇帝崇立之如此不宜毁上览其议而从之制曰：太仆舜中垒校尉歆议可歆。又以为礼去事有杀（去除也。杀渐也。去音立吕切杀音所例切其下并同）故春秋外。《传》曰：日祭月祀时享岁贡终王祖祢则日祭曾高则月祀二祧则时享坛单则岁贡（祧是远祖也。筑土为坛除地为单祧音他尧切单音善）大则终王（蛮夷终王乃入助祭各以其珍贡以共大之祭也。每一王终新王即位乃来助祭）德盛而游广亲亲之杀也。（游亦流也。）弥远则弥尊故为重矣。孙居王父之处正昭穆则孙常与祖相代此迁庙之杀也。圣人於其祖出於情矣。礼无所不顺故无毁庙（以情推子以子光祖勿得人心礼何所建故无毁弃不之主也。谓下三庙废而为虚者也。）自贡禹建迭毁之议惠景及太上寝园废而为虚（虚读曰墟）失礼意矣。
    王莽平帝时为大司马元始中莽奏本始元年丞相义等议（蔡义也。）谥孝宣皇帝亲曰：悼园置邑三百家至元康元年丞相相等奏（魏相也。）父为士子为天子祭以天子悼园宜称尊号曰：皇考立庙益故奉园民满千六百家以为县臣愚以为皇考庙本不当立累世奉之非是。又孝文太后南陵（在霸陵之南。故曰：南陵）孝昭太后云陵园虽前以礼不复陵名未正谨与大司徒晏等百四十七人议皆曰：孝宣皇帝以兄孙继统为孝昭皇帝後以数故孝元世以孝景皇帝及皇考庙亲未尽不毁此两统二父违于礼制案义奏亲谥曰：悼裁置奉邑皆应经义相奏悼园称皇考立庙益民为县违离祖统乖谬本义父为士子为天子祭以天子者乃谓。若虞舜夏禹殷汤周文汉之高祖受命而王者也。非谓继祖统为後者也。臣请皇考祖考庙奉明园毁勿（奉明园悼考之园也。）罢南陵云陵为县奏可莽。又奏言王者以父事天故爵称天子孔子曰：人之行莫大于孝孝莫大于严父严父莫大于配天王者尊其考欲以配天缘考之意欲尊祖推而上之遂及始祖是以周公郊祀后稷以配天宗祀文王于明堂以配上帝礼记天子祭天地及山川岁遍春秋。《梁传》以十二月下辛卜正月上辛郊高帝因雍四起北而备五帝未共天地之祀孝文十六年用新垣平议初起渭阳五帝庙祭泰一地祗以太祖高皇帝配日冬至祠泰一夏至祠地祗皆并祠五帝而共一牲上亲郊拜後平诈伏诛乃不复自亲而使有司行事孝武皇帝祠雍曰：今上帝朕亲郊而后土无祠则礼不答也。于是元鼎四年十一月甲子始立后土祠于汾阴，或曰：五帝泰一之佐宜立泰一五年十一月癸未始立泰一祠于甘泉一岁一郊与雍更祠亦以高祖配不岁事天皆未应古制建始元年徙甘泉泰河东后土于长安南北郊永始元年三月吕（古以字）未有皇孙复甘泉河东祠绥和二年吕卒不获复长安南北郊建平三年惧孝哀皇帝之疾未瘳复甘泉汾阴祠竟复无福臣谨与太师孔光长乐少府平晏大司农左咸中垒校尉刘歆太中大夫朱阳博士薛顺议郎国由等六十七人议皆曰：宜如建始时丞相衡等议复长安南北郊如故莽。又颇改其祭。《礼》曰：周官天[A123]之祀（[A123]古地字）乐有别有合其合乐曰：吕六律六锺五声八音六舞大合乐祀天神祭[A123]祗祀四望祭山川享先妣先祖凡六乐奏六歌而天[A123]神祗之物皆至四望盖谓日月星海也。三光高而不可得亲也。海广大无限界故其乐同祀天则天文从祭地则地理从三光天文也。山川地理也。天地合祭先祖配天先妣配[A123]其谊一也。天地合精夫妇判合祭天南郊则以地配一体之谊也。天地位皆南乡同席（乡读曰向下同）地在东共牢而食高帝高后配於坛上西乡后在北亦同席共牢牲用茧栗玄酒陶匏礼记曰：天子籍田千亩（每古亩田字）吕事天地繇是言之宜有黍稷天地同牲一燔瘗用牲一（与燎同）高帝高后用牲一其旦东乡再拜朝日其夕西乡再拜夕月然後孝弟之道备（弟读曰悌）而神祗嘉享万福降辑（与集同）此天地合祀吕祖妣配者也。其别乐曰：冬日至于地上之圜丘奏乐六变则天神皆降夏日至于泽中之方丘奏乐八变则地祗皆出天地有常位不得常合此其合特祀者也。阴阳之别於日冬夏至其会也。吕孟春正月上辛。若丁天子亲合祀天地于南郊以高帝高后配阴阳有离合。《易》曰：分阴分阳迭用刚柔以日冬至使有司奉祠南郊高帝配而望群阳日夏至使有司奉祭北郊高后配而望群阴天用牲左及黍稷燔南郊地用牲右及黍稷瘗于北郊皆以助致微气通道幽弱当此之时后不省方（后君也。方常也。不视常务）故天子不亲而遣有司所以正承顺天地复圣王之制显太祖之功也。渭阳祠无复群望未悉定定复奏奏可三十馀年间天地之祀五徙焉後莽复奏曰：类于上帝于六宗欧阳大小夏侯三家说六宗皆曰：上不及天下不及地旁不及四方在六者之间助阴阳变化实一而名实不相应礼记祀典功施于民则祀之天文日月星辰所瞻仰也。地理山川海泽所生殖也。易有八卦乾坤六子水火不相逮雷风不相讠孛山泽通气然後能变化既成万物也。（乾为父坤为母震为长男巽为长女坎为中男离为中女艮为少男{公儿}为少女故云：六子也。水火坎离也。雷风震巽也。山泽艮{公儿}也。）臣前奏徙甘泉泰汾阴后土皆复于南北郊谨案周官兆五帝于四郊山川各因其方今五帝兆居在雍五不合于古。又日月雷风山泽易卦六子之尊气所谓六宗也。星辰水火沟渎皆六宗之属也。今或未特祀或无兆居谨与太师光大司徒宫义和歆等八十九人议皆曰：天子父事天母事地今称天神曰：皇天上帝泰一兆曰：泰而称地祗曰：后土与中央黄灵同。又兆北郊未有尊称宜令地祗称皇坠后兆曰：广。《易》曰：方以类聚物以群分群神类相从为五部兆天地之别神中央帝黄灵后土及日庙北神北斗填星中宿中宫于长安城之未[A123]（填与镇同）兆东方帝太昊青灵句芒及雷公风伯庙岁星东宿东宫于东郊兆南方炎帝赤灵祝融及荧惑星南宿南宫于南郊兆西方少白灵蓐收及太白星西宿西宫于西郊兆北方帝颛顼黑灵玄冥及月庙雨师庙辰星北宿北宫于北郊兆奏可，於是长安旁诸庙兆甚盛矣。莽。又言帝王建立社稷百王不易社者土也。宗庙王者所居稷者百之主所以奉宗庙共粢盛（共与供同）人所食吕生活也。王者莫不尊重亲自为之主礼如宗庙。《诗》曰：乃立蒙土（蒙大也。土土神谓大社也。）。又曰：吕御田祖吕祈甘雨（言设乐以御祭於神为农求甘雨也。）《礼记》曰：唯祭宗庙社稷为越绋而行事（绋以绾车索也。言当祭则越绋行事，不以私丧废公祀也。）圣汉兴礼仪稍定，已有官社未立官稷（高帝除秦社稷立汉社稷所谓大社也。特又立官社配所谓五社也。）遂於官社後立官稷，以夏禹配食。官社后稷配食官稷种树（树柏树也。其子类故於稷种）。徐州牧岁贡五色土各一斗。
    ●卷五百七十四
    ○掌礼部　奏议第二
    後汉杜林为侍御史光武建武七年大议郊祀制多以为周郊后稷汉当祀尧诏复下公卿议议者佥同光武亦然之林独议曰：当今政卑易行礼简易从人无愚智思仰汉德基业特起不因缘尧尧远於汉人不晓信言提其耳终不悦谕后稷近周人所知之。又据以兴基繇其祚。《诗》曰：不愆不忘率繇旧章宜如旧制以解天下之惑。
    张纯为五官中郎将以宗庙未定昭穆失序建武十九年乃与太仆朱浮共奏言陛下兴於匹庶荡涤天下诛Θ暴乱兴继祖宗窃以经义所纪人事众心虽同创革而名为中兴宜奉先帝恭承祭祀者也。元年以来宗庙奉祀高皇帝为受命祖孝文皇帝为太宗孝武皇帝为世宗皆如旧制。又立亲庙四世推南顿君以上尽於舂陵节侯礼为人後者则为之子既事大宗则降其私亲今高庙陈序昭穆而舂陵四世君臣并列以卑厕尊不合礼意设不遭王莽而国嗣无寄推求宗室以陛下继统者安得复顾私亲违礼制乎！昔高帝以自受命不繇太上宣帝以孙後祖不敢私亲故为父立庙独群臣侍祠臣愚谓宜除今亲庙以则二帝旧典愿下有司博采其议诏下公卿大司徒戴涉大司空窦融议宜以宣元成哀平五帝四世代今亲庙宣元皇帝尊为祖父可亲奉祀成帝以下有司行事别为南顿君立皇考庙其祭上至舂陵节候群臣奉祀以明尊尊之敬亲亲之恩帝从之是时宗庙未备自元帝以上祭於雒阳高庙成帝以下祀於长安高庙其南顿四世随所在而祭焉二十六年诏纯曰：之祭不行已久矣。三年不为礼礼必坏三年不为乐乐必废宜据经典详为其制纯奏曰：礼三年一五年一春秋。《传》曰：大者何合祭也。毁庙及未毁庙之主皆登合食乎！太祖五年而再殷汉旧制三年一毁庙主合食高庙存庙主未尝合祭元始五年诸王公列侯庙始为祭。又前十八年亲幸长安亦行此礼礼说三年一闰天气小备五年再闰天气大备故三年一五年一之为言谛谛定昭穆尊卑之义也。祭以夏四月夏者阳气在上阴气在下故正尊卑之义也。祭以冬十月冬者五成熟物备礼成故合聚饮食也。斯典之废於兹八年谓可如礼施行以时定议帝从之自是遂定。
    曹褒章帝元和初为博士二年诏曰：朕以不德膺祖宗弘烈乃者鸾凤仍集麟龙并臻甘露霄降嘉滋生赤草之类纪於史官朕夙夜祗畏上无以彰於先功下无以克称灵物汉遭秦馀礼坏乐隳。且因循故事未可观省有知其说者各尽所能褒省诏乃叹息谓诸生曰：昔奚斯颂鲁考甫咏殷夫人臣依义显君竭忠彰圣行之美也。当仁不让吾何辞焉遂复上疏具陈礼乐之本制改之意拜褒侍中从驾南巡既还以事下三公未及奏诏召玄武司马班固问改定礼制之宜固曰：京师诸儒多能说礼宜广招集共议得失帝曰：谚言作舍道旁三年不成会礼之家名为聚讼互生疑异笔不得下昔尧作大章一夔足矣。章和元年正月乃诏褒诣嘉德门令小黄门持班固所上叔孙通汉仪十二篇敕褒曰：此制散略多不合经今宜依礼条正使可施行於南宫东观尽心集作褒既受命乃次序礼事以准旧典杂以五经谶记之文撰次天子至於庶人冠婚吉凶终始制度以为百五十篇写以二尺四寸简其年十二月奏上帝以众论难一故但纳之不复令有司平奏和帝即位褒乃为作章句帝遂以新礼二篇冠擢褒监羽林左骑永元四年迁射声校尉後太尉张尚书张敏等奏褒擅制汉礼破乱圣术宜加刑诛帝虽寝其奏而汉礼遂不行。
    张奋和帝永元中为司徒罢在家上疏曰：圣人所美政道至要本在礼乐五经同归而礼乐之用尤急孔子曰：安上治民莫善於礼移风易俗莫善於乐。又曰：揖让而化天下者礼乐之谓也。先王之道礼乐可谓盛矣。孔子谓子夏曰：礼以修外乐以制内丘已矣。夫。又曰：礼乐不兴则刑罚不中刑罚不中则民无所措其手足臣以为汉当制作礼乐是以先帝盛德数下诏书愍伤隳缺而众儒不达议多异臣累世台辅而大典未定私窃惟忧不忘寝食臣犬马齿尽诚冀先死见礼乐之定十三年更诏拜太常复上疏曰：汉当改作礼乐图书著明王者化定制礼功成作乐谨条礼乐异议三事愿下有司以时考定昔者孝武皇帝光武皇帝封禅告成而礼乐不定事不相副先帝以诏曹褒今陛下但奉而成之犹周公斟酌文武之道非自为制诚无所疑久执谦让令大汉之业不以时成非所以章显祖宗功德建太平之基为後世法帝虽善之犹未施行。
    陈忠为尚书安帝元初三年有诏大臣得行三年丧服阕还职忠因此上言孝宣皇帝旧令人从军屯及给事县官者父母死未满三月皆无徭令得葬送请依此制太后从之至建光中尚书令祝讽尚书孟布等奏以为孝文皇帝定约礼之制光武皇帝绝告宁之典贻则万世诚不可改宜复建武故事忠上疏曰：臣闻之孝经始於爱亲终於哀戚上自天子下至庶人尊卑贵贱其义一也。夫父母於子同气异息一体而分三年乃免於怀抱先圣缘人情而著其节制服二十五月是以春秋臣有大丧君三年不呼其门闵子虽要服事以赴公难退而致位以究私恩故称君使之非也。臣行之礼也。周室陵迟礼制不序蓼莪之人作诗自伤曰：缶之罄矣。惟之耻言已不得终竟子道者亦上之耻也。高祖受命萧何创制大臣有宁告之制合於致忧之义建武之初新承大乱凡诸国政多趋简易大臣既不得告宁而群司营禄念私鲜循三年之丧以报顾复之恩者礼义之方实为损大汉之兴虽承衰弊而先王之制稍以施行故藉田之耕起於孝文孝廉之贡发於孝武郊祝或作衤殳祀之礼定於元成三雍之序备於显宗大臣终丧成乎！陛下圣功美业靡以尚兹孟子有言老吾老以及人之老幼吾幼以及人之幼天下可运於掌臣愿陛下登高北望以甘陵之思揆度臣子之心则海内咸得其所宦竖不便之竟寝忠奏。
    周举为大鸿胪梁太后临朝诏以殇帝冲幼庙次宜在顺帝下太常马访奏宜如诏书谏议大夫吕勃以为应依昭穆之序先殇帝後顺帝诏下公卿举议曰：春秋鲁闵公无子庶兄僖公代立其子文公遂跻僖于闵上孔子讥之。《书》曰：有事於太庙跻僖公。《传》曰：逆祀也。及定公正其序经曰：从祀先公为万世法也。今殇帝在先於秩为父顺帝在後於亲为子先後之义不可改昭穆之序不可乱吕勃议是也。太后下诏从之。
    蔡邕灵帝时为郎中上封事曰：明堂月令天子以四立及季夏之节迎五帝於郊所以致神气祈福丰年清庙祭祀追往孝敬养老辟雍示人礼化皆帝者之大业祖宗所祗奉也。而有司数以蕃国疏丧宫内产生及吏卒小屡生忌故窃见南郊齐戒未尝有废至於它祀辄取兴异议岂南郊卑而它祀尊哉！孝元皇帝策。《书》曰：礼之至敬莫重於祭所以竭心亲奉以致肃祗者也。又元和故事复申先典前後制书推心恳恻而近者以来更任太史忘礼敬之大任禁忌之书拘信小故以亏大典礼妻妾产者斋则不入侧室之门无废祭之文也。所谓宫中有卒三月不祭者谓士庶人数堵之室共处其中耳岂谓皇居之旷臣妾之众哉！自今斋制宜如故典庶答风霆灾妖之异书奏帝乃亲迎气北郊及行辟雍之礼後为左中郎将奏议曰：汉承亡秦灭学之後宗庙之制不用。《周礼》每帝即位世取立一庙不止於七不列昭穆不定迭毁元皇帝时丞相匡衡御史大夫贡禹始建大议请依典礼孝文孝武孝宣皆以功德茂盛为宗不毁孝宣尊崇孝武历称世宗中正大夫夏侯胜等犹执异议不应为宗至孝成皇帝议犹不定太仆王舜中垒校尉刘歆据不可毁上从其议古人据正重顺不敢私其君。若此其至也。後遭王莽之乱光武皇帝受命中兴庙称世祖孝明皇帝圣德聪明政参文宣庙称显宗孝章皇帝至孝仁惠博大庙称肃宗皆方前世得礼之宜自此以下政事多[C260]权移臣下嗣帝殷勤各欲褒崇至亲而已臣下懦弱莫能执夏侯之直今圣朝遵古复礼以求厥中诚合礼仪元帝世在第八光武世在第九故以元帝为考庙尊而奉之孝明遵述亦不敢毁孝和以下穆宗威宗之号皆省去五年而再殷合食於太祖以遵先典议遂施行。
    魏董遇汉末为黄门侍郎既诣邺转为散冗尝从太祖西征道繇孟津过弘农王冢太祖疑欲谒顾问左右左右莫对遇乃越第进曰：春秋之义国君即位未逾年而卒未成为君弘农王即位既浅。又为暴臣所制降在藩国不应谒太祖乃过常林为太常明帝太和中鲁相上言汉旧立孔子庙褒成侯岁时奉祀辟雍行礼必祭先师王家出春秋祭祀今宗圣侯奉祠未有命祭之礼宜给牲牢长吏奉祀尊为贵神制三府议博士传祗以春秋传言立在祀典则孔子是也。宗圣足继绝世章盛德耳至於显立言崇明德则宜如鲁相所上林议以为宗圣侯亦以王命祀不为未有命也。周武王封黄帝尧舜之後及三恪禹汤之世不列於时或特命他官祭也。今周公以上达於三皇忽焉不祀而其礼经亦存其言今独祀孔子者以世近故也。以大夫之後特受无疆之祀礼过古帝义逾汤武可谓崇明报德矣。无复重祀於非族也。
    高堂隆青龙中为侍中领太史令以为改正朔易服色殊徽号异器械自古帝王所以神明其政变民耳目故三春称王明王统也，於是敷演旧章奏而改焉明帝从其议。
    晋杜预为尚书武帝太始十年既葬杨皇后於峻阳陵依旧制帝及群臣除丧即吉先是尚书祠部奏从博士张靖议皇太子亦从制俱释服博士陈逵议以为今制所依盖汉帝权制兴於有事非礼之正皇太子无有国事自宜终服有诏更详议预以为古者天子诸侯三年之丧始同齐斩既葬除丧服谅ウ以居心丧终制不与士庶同礼汉氏承秦天下为天子修服三年汉文帝见其下不可久行而不知古制更以意制祥礻覃除丧即吉魏氏直以讫葬为节嗣君皆不复谅ウ终制学者非之丧矣。然竟不推究经传考其行事专谓王者三年之丧当以衰麻终二十五月嗣君苟。若此则天子群臣皆不得除丧虽志在居笃更通而不行至今世主皆从汉文轻典繇处制者非制也。今皇太子与尊同体宜复古典卒哭除衰麻以谅ウ终制於义既不应不除。又无取於汉文乃所以笃丧礼也，於是尚书仆射卢钦尚书魏舒问预证据所依预云：传称三年之丧自天子达此谓天子绝期唯有三年丧也。非谓居丧衰服三年与士庶同也。故后世子之丧而叔向称有三年之丧二也。周公不言高宗服丧三年而云：谅ウ三年此释服心丧之文也。叔向不讥景王除丧而讥其燕乐已早明既葬应除而违谅ウ之节也。春秋晋侯享诸侯子产相郑伯时简公未葬请免丧以听命君子谓之得礼宰亘来归惠公仲子之。《传》曰：吊生不及哀此皆既葬除丧谅ウ之证先儒旧说往往亦见学者未之思耳丧服诸侯为天子亦斩衰，岂可谓终服三年耶上考七代未知王者君臣上下衰麻三年者谁下推将来恐百世之主其理一也。非必不能乃事势不得故知圣人不虚设不行之制仲尼曰：礼所损益虽百世可知此之谓也，於是钦舒从之遂命预造议奏曰：侍中尚书令司空鲁公臣贾充侍中尚书仆射奉车都尉大梁侯臣卢钦尚书新沓伯臣山涛尚书奉车都尉平春侯臣胡威尚书剧阳子臣魏舒尚书堂阳子臣石鉴尚书丰乐亭侯臣杜预稽首言礼官议博士张靖等议以为孝文权制三十六日之服以日易月道有污隆礼不得全皇太子亦宜割情除丧博士陈逵等议以为三年之丧人子所以自尽故圣人制礼自上达下是以今制将使诸遭父母丧皆假宁二十五月敦崇孝道所以风化天下皇太子至孝著於内而衰服除於外非礼所谓称情者也。宜其不除臣钦臣舒臣预谨按靖逵等议各见所学之一端未统帝者居丧古今之通礼也。自上及下尊卑贵贱物有其宜故礼有以多为贵者有以少为贵者有以高为贵者有以下为贵者唯其称也。不。然则本末不经行之不远天子之与群臣虽哀乐之情。若一而所居之宜实异故礼不得同。《易》曰：上古之世丧期无数虞书称三载四海遏密八音其後无文至周公旦乃称殷之高宗谅ウ三年不言其。《传》曰：谅信也。ウ默也。下逮五百馀岁而子张疑之以问仲尼仲尼答云：何必高宗古之人皆然君薨百官总已以听於冢宰三年周景王有后世子之丧既葬除丧而乐晋叔向讥之曰：三年之丧虽贵遂服礼也。王虽弗遂宴乐已早亦非礼也。此皆天子丧事见於古文者也。称高宗不云：服丧三年而云：谅ウ三年此释服心丧之文也。讥景王不讥其除丧而讥其宴乐已早明既葬应除而违谅ウ之节也。尧丧舜谅ウ三年故称遏密八音繇此言之天子居丧齐斩之制苴杖带当遂其服既葬而除谅ウ以终三年无改父之道故百官总已听於冢宰丧服已除故称不言之美明不复寝苫枕块以荒大政也。礼记三年之丧自天子达。又云：父母之丧无贵贱一也。又云：端衰丧车皆无等此通谓天子居丧衣服之节同於凡人心丧之礼终於三年亦无服丧三年之文然继体之君犹多荒宁自从废谅ウ之制至今高宗擅名於往代子张致疑於当时此乃贤圣所以为讥非讥天子不服终丧也。秦燔书籍率意而行亢上抑下汉祖草创因而不革乃至率天下皆终重服旦夕哀临经罹寒暑禁塞嫁娶饮酒食肉制不称情是以孝文遗诏敛毕便葬葬毕制红礻覃之除虽不合高宗谅ウ之义近於古典故传之後嗣於时预营陵庙故敛葬得在浃辰之内因以定制近至明帝存无陵寝五旬乃葬安在三十六日此当时经学疏略不师前圣之病也。魏氏革命以既葬为节合於古典然不垂心谅ウ同讥前代自始开元陛下追遵谅ウ之礼慎终居笃允臻古制超绝於殷宗天下歌德诚非靖等所能原本也。天子诸侯之礼当以具矣。诸侯恶其害己而削其籍今其存者唯士丧一篇戴圣之记杂错其间亦难以取正天子之位至尊万机之政至大群臣之众至广不同之於凡人故大行既葬祭於庙则因疏而除之已不除则群臣莫敢除故屈己以除之而谅ウ以终制天下之人皆曰：我王之仁也。屈己以从宜皆曰：我王之孝也。既除而心丧皆曰：我王犹。若此之笃也。凡等臣子亦焉得不勉以崇礼此乃圣制移风易俗之本高宗所以致雍熙岂唯衰裳而已哉！若如难者更以权制自居疑於屈伸厌降欲以职事为断则父在为母期父卒三年此以至亲屈於至尊之义也。出母之丧以至亲为属而长子不得有制体尊之义升降皆从不敢独也。礼诸子之职掌国子之ヘ国有事则帅国子而致之太子惟所用之。《传》曰：君行则守有守则从从曰：抚军守曰：监国不无事矣。丧服母为长子妻为夫妾为主皆三年内宫之主可谓无事揆度汉制孝文之丧红礻覃既毕孝景即吉於未央薄后窦后必不得齐斩於别宫此可知也。况皇太子配贰至尊与国为体固宜远遵古礼近同时制屈除以宽诸下协一代之成典君子之於礼有直而行有曲而杀有经而等有顺而去之存诸内而已礼云：非玉帛之谓丧云：唯衰麻之谓乎！此既臣等所谓经制大义。且即实近言亦有不安今皇太子至孝发於自然号兆之慕匍匐殡宫大行既奠往而不反必想像平故彷徨寝殿。若不便从谅ウ则东宫臣仆义不释服此为永福官属当独衰麻从事出入殿省亦难以继今将吏虽蒙同二十五月之事宁至於大臣亦夺其制昔翟方进自以身为汉相居丧三十六日不敢逾国典而况於皇太子臣等以为皇太子宜如前奏除服谅ウ终制，於是太子遂以厌降之议从国制除衰麻谅ウ终制於时外内卒闻预异议多怪之或者乃谓其违礼以合时时预亦不自解说退使博士殷畅博采典籍为之证据令大义著明足以垂示将来畅承预冀遂撰集书传旧文条诸实事成言以为定证以弘指趣其传记有与今议同者亦具列之博举一隅明其会归以证斯事。
    魏舒为左仆射领吏部太康初上言今选六宫聘以玉帛而旧使御府丞奉聘宣成嘉礼贽重使轻以为拜三夫人宜使卿九嫔使五官中郎将美人良人使谒者於典制为弘有诏详之众议异同遂寝。
    华峤为散骑常侍太康六年奏议曰：先王之制天子诸侯亲耕田千亩后夫人躬蚕桑宫今陛下以圣明至仁修先王之绪皇后体资生之德合配乾之义而坤道未光蚕礼尚阙宜依古式备斯盛典诏曰：昔天子亲以供粢盛后夫人躬蚕以备祭服所以聿遵孝敬明教示训也。今籍田有制而蚕礼不备繇中间务多未暇崇备今天下无事宜修礼以示四海其详依古典及近代故事以参今宜明年施行，於是蚕於西郊盖於田对其方也。乃使侍中成粲草定其议。
    朱整为尚书武帝太康八年有司奏婚纳徵大婚用玄束帛加马二驷王侯玄束帛加璧乘马大夫用玄束帛加羊古者以皮马为庭实天子加以诸侯加大璋可依。《周礼》改璧用璋其羊&lt;厂鸟&gt;酒米玄如故诸侯婚礼加纳采告期亲迎各帛五疋及纳徵马四匹皆令夫家自备惟璋官为具致之整议按魏氏故事王娶妃公主嫁之礼天子诸侯以皮马为庭实天子加以诸侯加以大璋汉高后制聘后黄金二百斤马十二匹夫人金五十斤马四匹魏氏王娶妃公主嫁之礼用绢百九十疋晋兴故事用绢三百疋诏曰：公主嫁繇夫氏不宜皆为备物赐钱使足而已惟给璋馀如故事。
    傅咸为车骑司马晋初仍魏大社有稷而官社无稷故二社一稷至太康九年改建宗庙而社稷祠坛与庙俱徙乃诏曰：社实一神其并二社之祀咸表曰：祭法王社太社各有其义天子尊事宗庙故冕而躬耕也。者所以重孝享之粢盛亲耕故自报自为立社者为田而报者也。国以人为本人以为命故。又为百姓立社而祈报焉事异报殊此社之所以有二也。王景侯之论王社亦谓春祈田秋而报之也。其论太社则曰：王者布下圻内为百姓立之谓之太社不自立之於京都也。景侯此论据祭法大夫以下成群立社曰：置社景侯解曰：今之里社是也。景侯解祭法则以置社为人间之社矣。而别论复以太社为人间之社未晓此旨也。太社天子为百姓而祀故称天子社郊特牲曰：天子太社必受霜露风雨以群姓之众王者通为立社故称太社也。若夫置社其数不一盖以里所为名。《左氏传》盟於清丘之社是众庶之社既已不称太矣。若复不立之京都当安所立乎！祭法。又曰：王为群姓立七祀王自为立七祀言自为者自为而祀也。为群姓者为群姓而祀也。太社与七祀其文正等说者穷此因云：坟籍但有五祀无七祀也。按祭五祀国之大祀七者小祀。《周礼》所云：祭凡小祀则墨冕之属也。景侯解大厉曰：如周社鬼有所归乃不为厉今云：无二社者称景侯祭法不谓无二则曰：口传无其文也。夫以景侯之明拟议而後为解而欲以口论除明文如此非但二社当见思惟景侯之解亦未易除也。前被敕尚书召诰乃社於新邑惟一太牢不二社之明义也。按郊特牲曰：社稷太牢必援一牢之文以明社之无二明稷无牲矣。说者曰：举社则稷可知苟可举社以明稷何独不举一以明二国之大事在祀与戎。若有二而除之不。若过而存之况存之有义而除之无据乎！。《周礼》封人掌社设无稷字今帝社无稷盖出於此然国主社稷故经传动称社稷。《周礼》王祭社稷则冕此王社有稷之文也。封人所掌之无稷字说者以为略文从可知也。谓宜仍旧立二社而加立帝社之稷时成粲议称景侯论太社不立京都欲破郑氏学咸奏表以为祭法之论景侯之解交以此坏大雅云：乃立蒙土毛公解曰：蒙土太社也。景侯解诗即用此说禹贡惟土五色景侯解曰：王者取五色土为太社封四方诸侯各割其方色王者覆四方也。如此太社复为立京都也。不知此论何从而出而与解乖上违经记明文下坏景侯之解臣虽顽蔽少长学门不能默也。谨复续上刘实与咸议同诏曰：社稷一神而相袭二位众议不同何必改作其便仍旧议一如魏制其後挚虞奏以为臣按祭法王为群姓立社曰：太社王自立社曰：王社。《周礼》大司徒设其社稷之。又曰：以血祭祭社稷则太社也。又曰：封人掌设王之社。又有军旅宜乎！社则王社也。太社为群姓祈报祈报有时主不可废故凡祝社[C260]鼓王奉以从是也。此皆二社之明文前代之所尊以尚书召诰社於新邑三牲各文诗称乃立蒙土无两社之文故废帝社惟立太社诗书所称各指一事。又皆在公旦制作之前未可以易。《周礼》之明典祭法之正义前改建庙社营一社之处朝议斐然执古正今世祖武皇帝躬发明诏定二社之义以为永制宜定新礼从二社诏从之至元帝建武元年。又依雒京立二社一稷其太社之祝曰：地德普施惠存无疆乃建太社保佑万邦悠悠四海咸赖嘉祥其帝社之祝曰：坤德厚载邦畿是保乃建帝社以神地道明祀惟辰景福来造挚虞为尚书郎先是明堂郊祀以文帝配後复以宣帝寻复还以文帝配其馀无所变革是则郊与明堂同配异配参差不同矣。虞议以为汉魏故事明堂祀五帝之神新礼五帝即上帝即天帝也。明堂除五帝之位惟祭上帝按仲尼称郊祀后稷以配天宗祀文王於明堂以配上帝。《周礼》祀天旅上帝祀地旅四望四望非地则上帝非天断可识矣。郊丘之祀扫地而祭牲用茧栗器用陶匏事反其始故配以远祖明堂之祭备物以荐三牲并陈笾豆成列礼同人理故配以近考郊堂兆位居然异体牲币品物质文殊趣。且祖考同配非谓尊严之美三日再祀非谓不黩之义其非一神亦足明矣。昔在上古生为明王没则配五行故太昊配木神农配火少昊配金颛顼配水黄帝配土此五帝者配天之神同兆之於四郊报之於明堂祀天大裘而冕祀五帝亦如之，或以为五精之帝佐天育物者也。前代相因莫之或废晋初始从异议庚午诏书明堂及南郊除五帝之位惟祀天神新礼奉而用之前太医令韩杨上书宜如旧祀五帝太康十年诏己施用宜定新礼明堂及郊祀五帝如旧议诏从之。又汉魏故事王公群妾见於夫人夫人不答拜晋新礼以为礼无不答更制妃公侯夫人答妾拜虞以为礼妾事女君犹妇之事姑妾服女君期女君不报则敬与妇同而。又加贱也。名位不同本无酬报礼无不答义不谓此先圣殊嫡庶之别以绝陵替之渐峻明其防犹有僭违宜定新礼自如其旧诏可其议。又汉魏故事皇太子称臣晋新礼以太子既以子为名而。又称臣臣子兼称於义不通除太子称臣之制虞以为孝经资於事父以事君义兼臣子则不嫌称臣宜定新礼皇太子称臣如旧诏从之。
    贾充武帝时为司空尚书河南尹王恂上言弘训太后入庙合食於景皇帝齐王攸不得行其子礼充议以为礼诸侯不得祖天子公子不得祢先君皆谓奉统承祀非谓不得服其父祖也。攸身宜服三年丧事自如臣制有司奏。若如充议服子服行臣制未有前比宜如恂表攸丧服从诸侯之例帝从充议。
    束为贼曹属惠帝元康六年坛石中破为二诏问石毁今应复不博士议礼无高置石之文未知造设所繇既已毁破可无改造更下西府博议议以为石在坛上盖主道也。祭器弊则埋而置新今宜埋而更造不宜遂废时此议不用後得高堂隆故事魏青龙中造立此石诏更镌。
    谢衡为散骑常侍惠帝太安元年三月皇太孙尚薨有司奏御服齐衰期诏通议衡以为诸侯之太子誓与未誓尊卑体殊丧服云：为嫡子长殇谓未誓也。已誓则不殇也。中书令卞粹曰：太子始生故已尊重不待命誓。若衡议已誓不殇则元服之子当斩衰三年未誓而殇则虽十九当大功九月誓与未誓其为升降也。微斩与大功其为轻重也。远而今注云：诸侯不降嫡殇重嫌于无服以大功为重嫡之服则虽誓无复有三年之理明矣。男能奉卫社稷女能奉妇道各以可成之年有已成之事故可无殇非孩龀之谓也。殇後者尊之如父犹无所加而止殇服况以天子之尊为无服之殇行成人制耶凡诸宜重之殇皆士大夫不加服而令至尊独居其重未之前闻也。博士蔡克同粹秘书监挚虞议太子初生举以成人之礼则殇理除矣。太孙亦体君传重繇位成而服全非以年也。天子无服殇之义绝期故也，於是御史以上皆服齐衰。
    ●卷五百七十五
    ○掌礼部　奏议第三
    晋袁瑰元帝中兴为治书御史时东海王越尸既为石勒所焚妃裴氏求招魂葬越朝廷疑之环与博士傅纯议以为招魂葬是谓埋神不可从也。帝然之虽许裴氏招魂葬越遂下诏禁之。
    丁潭为琅邪王裒郎中令元帝建武元年裒薨潭上疏求行终丧曰：在三之义礼有达制近代以来或随时降杀宜一匡革以敦於後辙案令文王侯之丧官僚服斩既葬而除今国无继统丧廷无主臣实陋贱不足当重谬荷首任礼宜终丧诏下博议国子祭酒杜夷议古者谅ウ三年不言下及周世税衰效命春秋之时天子诸侯既葬而除此所谓三代损益礼有不同故三年之丧繇此而废。然则汉文之诏合於随时凡有国者皆宜同也。非施於帝皇而已按礼殇与无後降於成人有後既葬而除今不得以无後之故而独不除也。愚以丁郎中应除衰麻自宜主祭以终三年太常贺循议礼天子诸侯俱以至尊临人上下之义君臣之礼自古以来其例一也。故礼盛则全其重礼杀则从其降春秋之事天子诸侯不行三年主於臣为君服亦宜以君为节未有君除而臣服君服而臣除者今法令诸侯卿相官属为君斩衰既葬而除以令文言之明诸侯不以三年之丧与天子同可知也。君。若遂服则臣子轻重无应除者也。若当皆除无一人独重之文礼有摄主而无摄重故大功之亲主人丧者必为之再祭练祥以大功之服主人三年丧者也。苟为诸侯与天子同制国有嗣王自不全服而人主居丧素服主祭三年不摄吉事以尊令制。若当远迹三代令复旧典不依法令者则诸侯之服贵贱一例亦不得唯一人，於是诏使除服心丧三年锺雅为尚书右丞时元帝有事於太庙雅奏曰：陛下继承世数於京兆府君为玄孙而今祝文称曾孙恐此因循之失宜见改正。又礼祖之昆弟从祖父也。景皇帝自以功德为世宗不以伯祖而登庙亦宜除伯祖之文诏曰：礼事宗庙自曾孙已下皆称曾孙此非因循之失也。义取於重孙可历世共其名无所改也。称伯祖不安如所奏。
    孔愉为中书侍郎元帝太兴元年四月合朔愉奏曰：春秋日有蚀之天子伐鼓於社攻诸阴也。诸侯伐鼓於朝臣自攻也。按尚书符云：若日有变便击鼓於诸门有违旧典诏曰：所陈有正义取敕外改之。
    贺循为太常太兴初宗庙始建旧仪多阙，或以惠怀二帝应各为世则颍川世数过七宜在迭毁事下太常循议以为礼兄弟不相为後不得以承代为世殷之盘庚不序阳甲汉之光武不继成帝别立庙寝使臣下祭之此前代之明典承继之著义也。惠帝无後怀帝承统弟不後兄则怀帝自上继世祖不继惠帝当同殷之阳甲汉之武帝议者以圣德冲远未便改旧诸如此礼通所未谕是以惠帝尚在太庙而怀帝复入数则盈八盈八之理繇惠帝不出非上祖宜迁也。下世既升上世乃迁迁毁对代不得相通未有下升一世而上毁二世者惠怀二帝俱继世祖兄弟旁亲同为一世而上毁二世为一世今以惠帝之崩已毁豫章怀帝之入复毁颍川如此则一世再迁祖位横折求之古义未见此例惠帝宜出尚未轻论况可毁一祖而无义例乎！[A13C]川既无可毁之理则见神之数居然自八此盖有繇而然非为数之常也。既有八神则不得不於七室之外权安一位也。至尊於惠怀俱是兄弟自上後世祖不继二帝则二帝之神行应别出不为庙中恒有八室也。又武帝初成太庙时正神止七而杨元后之神亦权立一室永熙元年告世祖谥於太庙八室此是苟有八神不拘於七之旧例也。又议者以景帝俱已在庙则惠怀一例景帝盛德元功王基之本义著祖宗百世不毁故以特在本庙。且亦世代尚近数得相容安神而已无逼上祖如王氏昭穆既满终应别庙也。以今方之既轻重义异。又七世之亲昭穆父子位也。若当兄弟旁满取毁上祖则祖位空悬世数不足何取於三昭三穆与太祖之庙然後成七哉！今七庙之义出於王氏从祢以上至於高祖亲庙四世高祖以上复有五世六世无服之祖故为三昭三穆并太祖而为七也。故世祖郊定庙礼京兆颍川曾高之亲豫章五世征西六世以应此义今至尊继统亦宜有五世六世之祖豫章六世颍川五世俱不应毁今既云：豫章先毁。又当重毁颍川此为庙中之亲惟从高祖已下无复高祖以上二世之祖於王氏之义三昭三穆废阙其二甚非宗庙之本所据承。又违世祖祭征西豫章之意於一王定礼所阙不少时尚书仆射刁协与循异议循答义深备竟从循议焉循。又奏元帝父琅琊恭王宜称皇考循议曰：按礼子不敢以己爵加父元帝纳之。
    温峤为骠骑长史太兴三年正月乙卯诏曰：吾虽上继世祖然於怀愍皇帝皆北面称臣今祠太庙不亲执觞酌而令有司行事於情礼不安可依礼更处太常言今圣上继武皇帝宜准汉世祖故事不亲执觞爵。又曰：今上承继武帝而庙之昭穆四世而已前太常贺循博士傅纯并以为惠怀及愍宜别立庙然臣愚谓室当以客主为限无拘常数殷世有二祖三宗。若拘七室则当祭祢而已推此论之宜还复豫章颍川全成七庙之礼峤议凡言兄弟不相入庙既非礼文。且光武奋剑振起不策名於孝平务神其事以应九世之谶。又古不共庙故别立焉今上以策名而言殊於光武之事躬奉尝於继既正於情。又安矣。太常欲还二府君以全七世峤谓是宜骠骑将军王从峤议峤。又曰：其非子者可直言皇帝敢告某皇帝。又。若以一帝为一世则不祭祢反不及庶人帝从峤议悉施用之，於是乃更定制还复豫章颍川於昭穆之位以同惠帝嗣武故事而惠怀愍三帝自从春秋尊卑之义在庙不替也。
    卞为尚书令明帝太宁三年三月立皇子衍为皇太子诏曰：礼无生而贵者故帝元子方之於士而汉魏以来尊崇储贰使官属称臣朝臣咸拜此甚无谓吾昔在东宫未及启革今衍幼冲之年使臣先达将令日习所见谓之自然此，岂可以教之邪主者其下公卿内外通议使必允礼中议以为。《周礼》王后太子不会明礼同於君皆所以重储贰异正嫡苟奉之如君不得不拜矣。太子。若存谦冲故宜答拜臣以为皇太子之立郊告天地正位储宫岂得同之皇子揖让而已谓宜稽则汉魏阖朝同拜从之。
    荀奕为侍中成帝咸和中时通议元会日帝应敬司徒王及博士郭熙杜援等以为礼无拜臣之文谓宜除敬侍中冯怀议曰：天子修礼莫盛於辟雍当尔之日犹拜三老况今先帝师傅谓宜尽敬事下奕议曰：三朝之首宜明君臣之体则不应敬。若他日小会自可尽礼。又至尊与公书手诏则曰：顿首言中书为诏则云：敬问散骑优册则曰：制命今诏文尚异况大会之与小会理岂同得诏从之。
    王成帝时为司徒先是会稽内史周札兄子筵为吴兴内史王敦使人告札及诸兄谋不轨杀之敦死札筵故吏讼冤宜加赠谥事下八座尚书卞议以札石头之役开门延冠遂使贼敦恣乱札之责也。追赠意所未安懋筵兄弟宜复本位议以札在石头忠存社稷义在亡身至於往年之事自臣等有识以上与札情，岂有异此言实贯於圣鉴论者见奸逆既彰便欲徵往年已有不臣之渐即复使尔要当时众所未悟既悟其奸萌札与臣等便以身许国死而後己札亦寻取枭夷朝廷檄命既下大事既定便正以为逆党邪正失所进退无据诚国体所宜深惜臣谓宜与周ダ戴。若思等同例尚书令郗鉴议曰：夫褒贬臧否宜令体明例通今周戴以死节复位周札以开门同例事异赏均意所疑惑如司徒议谓往年之事自有识以上皆与札不异此为邪正坦然有在昔宋文失礼华乐荷不臣之罚齐灵嬖孽高厚有从昏之戮以古况今谯王周戴宜受。若此之责何加赠复位之有乎！今据已显复则札宜贬责明矣。重议曰：省令君议必札之开门与谯王周戴异今札开门直出风言竟实事邪便以风言定褒贬意莫。若原情考微也。论者谓札知隗协乱政信敦匡救苟匡救信奸佞除即所谓流四凶族以隆人主巍巍之功耳如此札所以忠於社稷也。後敦悖谬出所不图札亦阖门不图以此灭族是其死於为义也。夫信敦当时之营救不图将来之大逆恶隗协之乱政不失为臣之真节者于时朝士岂惟周札耶。若尽谓不忠惧有诬乎！谯王周戴各以死卫国斯亦人臣之节也。但所见有同异然期之於忠故宜申明耳即如令君议宋华齐高其在隗协矣。昔子纠之难召忽死之管仲不死。若以死为贤则管仲当贬。若以不死为贤则召忽之死为失先典何以两通之明为忠之情同也。死虽是忠之一目亦不必为忠皆当死也。汉祖遗约非刘氏不王非功臣不侯违命天下共诛之後吕后王诸吕周勃从之王陵廷争可不谓忠乎！周勃诛吕尊文安汉社稷忠莫尚焉则王陵。又何足言而前史两为美谈固知死与不死争与不争苟原情尽意不可定於一也。且札阖棺定谥违逆党顺受戮凶邪不负忠义明矣。鉴。又驳不同而朝廷竟从议追赠札卫尉遣使者祠以少牢。
    蔡谟为太常咸康四年成帝临轩使拜太傅太尉司空仪注大乐宿悬於殿庭门下奏非祭祀宴享则无设乐之制谟议曰：凡敬其事则备其礼礼备则制有乐乐者所以敬事而明义为耳目之娱故冠亦用之不惟宴享宴享之有乐亦所以敬宾也。故至使楚楚子享之至辞曰：不忘先君之好贶之以大礼重之以备乐寻斯辞也。则宴乐之意可知也。公使大臣人君所重故御坐为起在舆为下言称伯舅。《传》曰：国卿君之贰也。是以命使之日御亲临轩百僚陪列此即敬事之意也。古者天王享下国之使及命将帅遣使臣皆有乐故诗序曰：皇皇者华君遣使臣也。又曰：采薇以遣之出车以劳还杖杜以勤归皆作乐而歌之今命大臣拜辅相比於下国之臣轻重殊矣。轻诚有之重亦宜然故谓临轩遣使宜有金石之乐议奏从焉。
    虞潭为卫将军咸康七年诏使内外详议武悼杨后配庙之仪谭议曰：世祖武皇帝光有四海元皇后应乾作配元后既往悼后继作至杨骏肆逆祸延天母孝怀皇帝追复号谥，岂不以鲧殛禹兴义在不替者乎！又太宁二年臣忝宗正帝谱冫民弃罔所循按时忄专谘旧齿以定昭穆与故骠骑将军华恒尚书荀崧侍中荀邃因旧谱参谕撰次尊号之重一无改替今圣上孝思祗肃祀询及群司将以恢定大礼臣取思详伏见惠皇帝起居注群臣议奏列骏作逆谋危社稷引鲁之文姜汉之吕后臣窃以文姜虽庄公之母实为父雠吕后宠树私戚几危刘氏按此二事异於今日昔汉章帝窦后杀和帝之母和帝即位尽诛诸窦当时议者欲贬窦后及后之亡欲不以礼葬和帝以奉事十年义不可违臣子之道务从丰厚仁明之称表於往代。又见故尚书仆射裴ダ议悼后故事称继母虽出追服无改是以孝怀皇帝尊崇号谥还葬峻陵此则母子道全而废事荡革也。於时祭於弘训之宫未入太庙盖是事之未尽非义典也。若以悼后复位为宜则应配食世祖。若复之为非则谱谥宜阙未有位号居正而偏祠别室者也。若以孝怀皇帝私隆母子之道特为立庙者。此苟崇私情有亏国典则国谱帝讳皆宜除弃匪徒不得同祀於世祖之庙也。会稽王昱中书监庾冰中书令何充尚书令诸葛恢尚书谢广光禄勋留擢丹阳尹殷融护军将军冯怀散骑常侍邓逸等咸从潭议繇是太后配食武帝。
    顾臻为散骑常侍咸康七年上。表曰：臣闻圣王制乐赞扌易治道养以仁义防其氵上享宗庙下训黎民体五行之正音协八风以陶物宫声正方而好义角声坚齐而率礼弦歌钟鼓金石之作备矣。故通神至化有率舞之感移风改俗致和乐之极末世之伎设礼外之观逆行连倒头足入之属皮肤外剥肝心内摧敦彼行苇犹谓勿践矧伊生民而不恻怆加四海朝觐言观帝庭耳聆雅颂之声目睹威仪之序足以蹋天头以履地反两仪之至顺伤彝伦之大方今敌人对岸外御为急兵食七升忘身赴难过泰之费日廪五升方扫神州经略中甸。若此之事不可示远宜下太常纂修备乐箫韶九成惟新於盛运功德颂声永著於来叶此乃所以燕及皇天克昌厥後者也。杂伎而伤人者皆宜除之流简俭之德迈康哉！之咏清风既行民应如草此之谓也。愚管之诚惟垂采察，於是除高ㄌ紫鹿行鳖食及齐王卷衣笮儿等乐。又减其廪其後复高ㄌ紫鹿焉。
    顾和为太常康帝建元元年正月将北郊有疑议和表泰始中合二至之礼於二郊北郊之月古无明文，或以夏至或用同阳月汉光武正月辛未始建北郊此则与南郊同月及中兴草创百度从简合七郊於一丘宪章未备权用斯礼盖时宜也。至咸和中议别立北郊同用正月魏承後汉正月祭天以地配时高堂隆等以为礼祭天不以地配而称。《周礼》三王之郊一用夏正，於是从和议後为尚书令时汝南王统江夏公卫崇并为庶母制服三年和乃奏曰：礼所以轨物成教故有国家者莫不崇正明本以一其统斯人伦之纪不二之道也。为人後者降其所出夺天属之性显至公之义降杀节文著於周典按汝南王统为庶母居庐服重江夏公卫崇本繇疏属开国之绪近丧所生复行重制违冒礼度肆其私情闾阎许其过厚谈者莫与为非则政道陵迟繇乎！礼废宪章颓替始於容违。若弗纠正无以齐物皆可下太常夺服。若不祗王命应加贬黜诏从之。
  </div>
  <div class="pagination">
   <a href="册府元龟_page414.html">
    上一页
   </a>
   <span>
    ...
   </span>
   <a href="册府元龟_page410.html">
    410
   </a>
   <a href="册府元龟_page411.html">
    411
   </a>
   <a href="册府元龟_page412.html">
    412
   </a>
   <a href="册府元龟_page413.html">
    413
   </a>
   <a href="册府元龟_page414.html">
    414
   </a>
   <span class="current-page">
    415
   </span>
   <a href="册府元龟_page416.html">
    416
   </a>
   <a href="册府元龟_page417.html">
    417
   </a>
   <a href="册府元龟_page418.html">
    418
   </a>
   <a href="册府元龟_page419.html">
    419
   </a>
   <a href="册府元龟_page420.html">
    420
   </a>
   <span>
    ...
   </span>
   <a href="册府元龟_page416.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
