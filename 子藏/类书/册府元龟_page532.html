<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 532 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 532 页/共 736 页
  </h1>
  <div class="content">
   孟明秦大夫晋败秦师（鲁僖公三十三年）获孟明西乞白乙文嬴请而释之（文嬴晋襄公嫡母）使阳处父追之及诸河则在舟中矣。释左骖以公命赠孟明使还拜谢因而执之）孟明稽首曰：君之惠不以累臣[C260]鼓（累囚系也。杀人以血涂鼓谓之[C260]鼓）使归就戮於秦君之以为戮死。且不朽。若从君惠而免之三年将拜君赐。
    西乞术秦大夫秦伯使西乞术聘於鲁（文公十二年）。且言将伐晋襄仲辞玉（襄仲鲁大夫）曰：君不忘先君之好临鲁国镇抚其社稷重之以大器寡君敢辞玉（大器圭璋也。不欲与秦为好故辞玉）对曰：不腆敝器不足辞也。（腆厚也。）主人三辞宾答君愿徼福於周公鲁公以事君（徼要也。鲁公伯禽也。言愿事君以并蒙先君之福）不腆先君之敝器使下臣致诸执事以为瑞节（节信也。出聘必告庙故称先君之器）要结好命所藉寡君之命结二国之好（藉荐也。）是以敢致之襄仲曰：不有君子其能国乎！国无陋矣。厚贿之。
    子家郑大夫晋侯合诸侯於扈（鲁文公十七年）晋侯不见郑伯以为贰於楚也。郑子家使执讯而与之书以赵宣子（执讯通讯问之官为书与宣子。）曰：寡君即位三年（鲁文公二年）召蔡侯而与之事月蔡侯入於敝邑以行（行朝晋也。）敝邑以侯宣多之难寡君是以不得与蔡侯偕（宣多既立穆公恃宠专权）十一月克减侯宣多而随蔡侯朝於执事（减损也。难未尽而行言汲汲於朝晋。）十二年六月归生佐寡君之嫡夷（归生子家名夷太以请陈侯於楚而朝诸君（请陈於楚与俱朝晋）十四年七月寡君。又朝以藏陈事（藏敕也。敕陈前好。）十五年五月陈侯自敝邑往朝於君往年正月烛之武往朝（将夷往朝晋。）八月寡君。又往朝以陈蔡之密迩於楚而不敢贰焉则敝邑之故也。（密迩比近也。）虽敝邑之何以不免（免免罪也。）在位之中一朝於襄而再见於君（君灵公也。）夷与孤之二三臣相及於绛（孤之二三臣谓烛之武归生自谓也。绛都）虽我小国则蔑以过之矣。今大国曰：尔未逞吾志敝邑有亡无以加焉古人有言曰：畏首畏尾身其馀几（言首尾有畏则身中不畏者少）曰：鹿死不择音（音所{艹休}阴之处古字声同皆相假借）小国之事大国也。德则其人也。（以德加已则以相事。）不德则其鹿也。铤而走险急何能择（铤疾走貌言急则欲荫{艹休}於楚如鹿赴险）罔极亦知亡矣。（言晋命无极。）将悉敝赋以待於唯执事命之（晋郑之境言欲以兵距晋公二年六月壬申朝於齐（郑文二年六月壬申鲁庄二十三年六月二十四日）四年二月壬戍为齐侵蔡（鲁庄二十五年二月无壬戌壬戌三月二十日）亦获成於楚（郑与楚成居大国之间而从於强令岂其罪也。（令号令也。）大国。若弗图无所逃命晋使巩朔行成於郑赵穿公胥池（晋侯女胥）为质焉（使二子质郑以示信
    莒仆弑纪公（纪公生仆。又生季佗爱佗而黜仆。且多行无礼于国仆因国人弑之）以其宝玉来奔（鲁文公十八年）纳诸宣公，公命与之邑曰：今日必授季。《文子》使司冠出诸境曰：今日必达公其故季。《文子》使太史克对曰：先大夫臧文仲教行父事君之礼行父奉以周旋弗敢失队曰：见有礼於其君者事之如孝子之养父母也。见无礼於其君者诛之如鹰之逐鸟雀也。先君周公制。《周礼》曰：则以观德（则法也。合法则为吉德）德以处事犹制也。）事以度功（度量也。）功以食民（食养也。）作誓命曰：毁则为贼（誓要信也。毁则坏法也。）掩贼为藏（掩匿也。）为盗（贿财也。）盗器为奸（器国用也。）主藏之名（以掩贼为名）赖奸之用（用奸器也。）为大凶德有常无赦（刑有常）在九刑不忘（誓命以下皆九刑之书九刑之无）行父还观莒仆莫可则也。（还犹周旋）孝敬忠信为吉德盗贼藏奸为凶德夫莒仆则其孝敬则弑君父矣。则其忠信则窃宝玉矣。其人则盗贼也。其器则奸兆也。（兆域也。）保而利之则主藏也。以训则昏民无则焉不度於善（度居也。）而皆在於凶德是以去之昔高阳氏有才子八人（高阳帝颛顼之号八人其苗裔）ㄨ岂攵ρ大临ζ降庭坚仲容叔达（陶之字）齐圣广渊明允笃诚天下之民谓之八恺（齐中也。渊深也。允信也。笃厚也。恺也。）高辛氏有才子八人（高辛帝喾之号八人亦其苗裔。）伯奋仲堪叔献季仲伯虎仲熊叔豹季（此即稷契朱虎熊罴之伦）忠肃共懿宣慈惠和天下之民谓之八元（肃敬也。懿美也。宣遍也。元善也。）此十六族也。世济其美不陨其名（也。陨队也。）以至於尧尧不能举舜臣尧举八恺使主后土（后土地官禹作司空平水土即主地之官）以揆百事莫不时序地平天成度也。成亦平也。）举八元使布五教于四方（契作司徒五教在宽故知契在八元之中）父义母慈兄友弟共子孝内平外成（内诸夏外夷狄）昔帝鸿氏有不才子（帝鸿黄帝。）掩义好行凶德鬼类恶物顽へ不友是与比周（鬼亦恶也。比近也。周密也。）天下之民谓之浑敦（谓兜浑敦通之貌）少氏有不才子（少金天氏之号次黄帝）毁信废忠崇饰恶言靖讠替庸回服谗慝以诬盛德（崇取也。靖安也。庸用也。回邪也。隐也。慝恶也。盛德贤人也。）天下之民谓之穷奇（谓共工其行穷其好奇）颛顼氏有不才子不可教训不知话言（话善也。）告之则顽（德义不入心）舍之则へ（不道忠信）傲狠明德以常天下之民谓之杌（谓鲧杌顽凶无俦匹之貌）此三族也。世济其凶增其恶名以至於尧尧不能去（方以宣公尧行父比舜故言尧亦不能去须贤臣而除之）缙氏有不才子（缙黄帝时官名）贪於饮食冒於货贿侵欲崇侈不可盈厌聚敛积实不知纪极不分孤寡不恤穷匮（冒亦贪也。盈满也。实财也。）天下之民以比三凶（非帝子孙故别以比三凶）谓之（贪财为饕贪食为餮）舜臣尧（为尧臣）宾於四门（辟四门达四聪以宾礼众贤）流四凶族（案四凶罪状而流放之）浑敦穷奇杌饕餮投诸四裔以御魑魅（投弃也。裔远也。放之四远使当魑魅之灾魑魅山林异气所生为人者）是以尧终而天下如一同心戴舜以为天子以其举十六相去四凶也。故虞书数舜之功曰：慎徽五典五典克从无违教也。（徽美也。典常也。此八功也。）曰：纳於百揆百揆时序无废事也。（此八恺之功）曰：宾於四门四门穆穆无凶人也。（流四凶功）舜功二十而为天子（举十六相去四凶也。）今行父虽未获一吉人去一护矣。於舜之功二十之一也，庶几戾乎！
    知晋大夫必阝之战（鲁宣公十二年）楚获知晋人归楚公子臣与连尹襄老之尸於求知，於是荀首佐中军矣。（荀首知父）故楚人许之王送知曰：子其怨我乎！对曰：二国治戎臣不才不胜其任以为俘馘执事不以[C260]鼓使归即戮君之惠也。臣实不才。又谁敢怨王曰：然则德我乎！对曰：二国图其社稷而求纾其民（纾绥也。）各惩其忿以相宥也。（宥赦也。）两释累囚以成其好（累系也。）二国有好臣不与及其谁敢德（本不为已）王曰：子归何以报我对曰：臣不任受怨君亦不任受德无怨无德不知所报王曰：虽然必报不对曰：以君之灵累臣得归骨於晋寡君之以为戮死。且不朽（戮其不胜任）。若从君之惠而免之以赐君之外臣首（称於异国君曰：外臣，君不许戮）首其请於寡君而以戮於宗亦死。且不朽。若获命而使嗣宗职（嗣其祖宗之位职）次及於事而帅偏师以封疆虽遇执事（遇楚将帅）其弗敢违（违辟其竭力致死无有二心以尽臣礼所以报也。王曰：晋未可与争重为之礼而归之。
    国佐齐大夫晋师从齐师入自丘舆击马陉（鲁成公二年丘舆马陉皆齐邑）齐侯使宾媚人赂以纪玉磬与地（媚人国佐也。玉磬皆灭纪所得）不可则听客之所为宾媚人致赂晋人不可曰：必以萧同叔子为质（同叔萧君之字齐侯外祖父子女也。难斥言其母故远言而使齐之封内尽东其亩（使垄亩东西行）对曰：萧同叔子非他寡君之母也。若以匹敌则亦晋君之母也。吾子布大命於诸侯而曰：必质其母以为信其。若王命何（言违王命）。且是以不孝令也。《诗》曰：孝子不匮永锡尔类（诗大雅言孝子不乏者。又能以孝道长赐其同类）。若以不孝令於诸侯其无乃非德类也。乎！（以孝德赐同类）先王疆理天下物土之宜而布其利（疆界也。理正也。物土之宜播殖之物各从土故。《诗》曰：我疆我理南东其亩（诗小雅或南或东从其土宜）今吾子疆理诸侯而曰：尽东其亩而已吾子戎车是利（晋之伐齐循垄东行易）无顾土宜其无乃非先王之命也。乎！反先王则不义何以为盟主晋实有阙（阙失）四王之王也。（禹汤文武）树德而济同欲焉（树立也。济成也。）五伯之霸也。昆吾伯大彭豕韦周伯齐桓晋文）勤而抚之以役王命（役事也。）今吾子求合诸侯以逞无疆之欲（疆竟也。）。《诗》曰：布政优优百禄是遒（诗颂殷汤布政优和故百禄来聚也。）子实不优而弃百禄诸侯何害焉（言不能为诸侯害）不然（不见许）寡君之命使臣则有辞矣。曰：子以君师辱於敝邑不腆敝以犒从者（战而曰：犒为孙辞）畏君之震师徒挠败（震动挠屈也。）吾子惠徼齐国之福不冫民其社稷使继旧好唯是先君之敝地不敢爱子。又不许请收合馀烬（烬火馀木。）背城借一（欲於城下复借一战）敝邑之幸亦云：从也。况其不幸敢不是听（言完全之时尚不敢违晋命。若不幸则从命）。
    至晋大夫如楚聘。且莅盟（鲁成公十二年）楚子飨之子反相为地室而县焉（县钟鼓也。）至将登（登堂）金於下（击钟而奏乐）惊而走出子反曰：日云：莫矣。寡君须矣。吾子其入也。宾曰：君不忘先君之好施及下臣贶之以大礼重之以备乐（贶赐也。）如天之福两君相见何以代此下臣不敢（言此两君相见之礼）子反天之福两君相见无亦唯是一矢以相加遗焉用乐（言两君战乃相见无用此乐）寡君须矣。吾子其入也。宾曰：（诸交让得宾主辞者多曰：宾主以明之）。若让之以一矢祸之大者其何福之为世之治也。诸侯间於天子之事则相朝也。（王事间缺则修私好），於是享宴之礼享以训共俭（享有体荐设儿而不倚爵盈而不饮肴乾而不食所以训共俭）宴以示慈惠则折俎相与共食）共俭以行礼而慈惠以布政政以礼成民是以息百官承事朝而不夕（不夕言无事）此公侯之所以干城其民也。（干蔽也。言享宴结好邻国蔽干其民）故。《诗》曰：赳赳武夫公侯干城（赳赳武貌干也。言公侯之与武夫止於难而巳）及其乱也。诸侯贪冒侵欲不忌争寻常以尽其民（八尺曰：寻倍寻曰：常言争尺丈之地以相攻伐略其武夫以为巳腹心股肱爪牙（略聚也。言世乱则公侯制御武夫以从巳志使侵害邻国为抟噬之用）故。《诗》曰：赳赳武夫公侯心（举诗之正以乱义诗言治世则武夫能合德公侯外为城内制其腹心）天下有道则公侯为民干城而制其腹心乱则反之（略其武夫以为巳腹心爪牙）今吾子之言乱之道也。不可以为法然吾子主也。至敢不遂入卒事。
    吕相晋大夫魏之子晋侯伐秦（鲁成公十三年）使吕相绝秦（盖口宣巳命）曰：昔逮我穆公（晋献公秦穆公）相好戮力同心申之以盟誓重之以婚姻（穆公夫人献公之女）天祸晋国文公如齐惠公如秦（辟骊姬也。不狄梁举所恃大国）无禄献公即世穆公不忘旧德俾我惠公用能奉祀于晋（僖十年秦纳惠公）。又不能成大勋而为韩之师（僖十五年伐晋获惠公）亦悔于厥心用集我文公（集成也。）是穆之成也。（成功於晋）文公躬擐甲胄跋履山川（草行为跋）逾阻征东之诸侯虞夏商周之裔而朝诸秦则亦既报旧德矣。郑人怒君之疆埸我文公帅诸侯及秦围郑（晋自以郑贰於楚故围之郑非侵秦也。晋以此诬秦事在僖三十年）秦大夫不询於我寡君及郑盟（询谋也。盟者秦伯谦言大夫）诸侯疾之将致命於秦（致死命而讨秦时无诸侯盖诸侯致此意）文公恐惧绥静诸侯秦师克还无害则是我有大造於西也。（造成也。言晋有成功於秦）无禄文公即世穆为不吊见吊伤）蔑死我君寡我襄公（寡弱也。）迭我ゾ地奸绝我好伐我保城殄灭我费滑（伐保城诬之费滑滑国都於费氏县）散离我兄弟挠乱我同盟（滑晋同姓）倾覆我国家我襄公未忘君之旧勋（纳文公之勋）而惧社稷之陨是以有ゾ之师（在僖三十三年犹愿赦罪於穆公（晋欲求解於秦）穆公弗听而即楚谋我天诱其衷成王陨命（秦使斗克归楚求成事见文十年文元年楚弑成王）穆公是以不克逞志于我（逞快）穆襄即世康灵即位（文六年晋襄秦穆皆卒）康公我之自出（晋外甥）。又欲阙剪我公室倾覆我社稷我蟊贼以来荡摇我边疆（蟊贼食禾稼虫名谓秦纳公子雍）我是以有令狐之役（在文七年）康犹不悛入我河曲（悛改也。）伐我氵У川俘我王官（氵出河东闻喜县西南至蒲坂县入河）剪我羁马我是以有河曲之战（在文十二年）东道之不通则是康公绝我好也。（言康公自绝故不复东及君之嗣也。（君秦桓公。）我君景公引领西望曰：庶抚我乎！（望秦抚恤晋。）君亦不惠称肯称晋望而惠盟）利吾有狄难（谓晋灭潞氏时）入我河县焚我箕郜芟夷我农功（夷伤也。）刘我边垂（虔刘皆杀也。）我是以有辅氏之聚（聚众也。在宣十五年）君亦悔祸之延（延长而欲徼福于先君献穆（晋献秦穆）使伯车来命我景公（伯车秦桓公子）曰：吾与汝同好弃恶修旧德以追念前勋言誓未就景公即世我寡君是以有令狐之会（令狐会在十一年申厉公之命宜言寡人称君也。）君。又不祥（祥善也。）背弃盟誓白狄及君同州（及与也。）君之仇雠而我之婚姻也。（季隗咎如赤狄之女也。白狄伐而获之纳诸文公。）君来赐命曰：吾与女伐狄寡君不敢顾婚姻畏君之威而受命于使君有二心於狄曰：晋将伐女狄应。且憎是用告我（言狄虽应答秦而心实憎秦信）楚人恶君之二三其德也。亦来告我曰：秦背令狐之盟而来求盟于我昭告昊天上帝秦三公楚三王曰：（三公穆康共三王成穆庄）余虽与晋出入（出入犹往来）余惟利是视不恶其成德是用宣之以惩不一诸侯备闻此言斯是用痛心疾首匿就寡人（疾亦痛也。匿亲也。）寡人帅以听命唯好是求君。若惠顾诸侯矜哀寡人而赐之盟则寡人之愿也。其承宁诸侯以退（承君之意以宁静诸侯）岂敢徼乱（徼要也。）君。若不施大惠寡人不佞其以诸侯退矣。敢尽布之执事俾执事实图利之（俾使也。）秦桓公既与厉公为令狐之盟而。又召狄与楚欲道以伐晋诸侯是以睦於晋（晋辞多诬秦故传据此三事以正秦罪）。
    子叔声伯鲁大夫季。《文子》会诸侯伐郑（鲁成公十六年）宣伯使告曰：鲁之有季孟犹晋之有栾范也。政令，於是乎！成今其谋曰：晋政多门不可从也。（政不由君）宁事齐楚有亡而已蔑从晋矣。（蔑无也。）。若欲得志於鲁请止行父而杀之父季。《文子》也。）我毙蔑也。（蔑孟献子时留守公宫。）而事晋蔑有贰矣。鲁不贰小国必睦不然归必叛矣。九月晋人执季文苕丘公还待於郓（郓鲁西邑东郡廪丘县东有郓城）使子叔声伯请季孙於晋曰：苟去仲孙蔑而季孙行父吾与子国亲於公室（亲鲁甚於晋公室）对曰：侨如之情子必闻之矣。（闻其氵慝情）。若去蔑与行是大弃鲁国而罪寡君也。若犹不弃而惠徼周公之福使寡君得事晋君则夫二人者鲁国社稷之臣也。若朝亡之鲁夕亡以鲁之密迩仇雠（仇雠谓齐楚）亡而为雠治之何及（言鲁属齐楚则还为晋雠）曰：为子请邑对曰：婴齐鲁之常隶也。（隶贱官。）敢介大国以求厚焉（介因也。）承寡君之命以请（承奉也。）。若得所之赐多矣。又何求范。《文子》谓栾武子曰：季孙於鲁相二君矣。（二君宣成）妾不衣帛马不食粟可不谓忠乎！信谗慝而弃忠良。若诸侯何子叔婴齐奉君命无私（不受请邑）谋国家不贰（谓四日不食以坚事图其身不忘其君（辞邑不食皆先君而後身）。若虚其请是弃善人也。子其图之乃许鲁平赦季孙。
    孟献子鲁大夫襄公如晋（四年）听政（受贡赋多少之政）晋侯享公公请属曾阝（曾阝小国也。欲得使属鲁如须句颛臾之比使助鲁出贡赋公时年七岁盖相为之言曾阝今琅邪曾阝县）晋侯不许孟献子曰：以寡君之密迩於仇雠而愿固事君无失官命（晋官徵发之命）曾阝无赋於司马（晋司马。又掌诸侯之赋）为执事朝夕之命敝邑敝邑小阙而为罪寡君是以愿借助焉（借曾阝以自助）晋侯许之。
    季武子鲁大夫鲁襄公会晋人伐郑（九年）次於阴口而还公送晋侯晋侯以公享于河上问公年季武子对曰：会於沙随之岁寡君以生（沙随在成十六年）晋侯曰：十二年矣。是谓一终一星终也。（岁星十二岁而一周天）国君十五而生子冠而生子礼也。（冠成人之服故必冠而後生子）君可以冠矣。大夫盍为冠具武子对曰：君冠必以享之礼行之（谓灌鬯酒也。享祭先君也。）以金石之乐节之（以钟磬为举动之节）以先君之祧处之（诸侯以始祖之庙为祧）今寡君在行未可具也。请及兄弟之国而假借焉晋侯曰：诺公还及卫冠於成公之庙（成公今卫献公之曾祖从所处）假钟磬焉礼也。
    臧孙纥鲁大夫晋伐郑郑人听命晋与郑盟（鲁襄公十一年）晋侯使叔兮告于诸侯（叔兮叔向也。告诸侯亦使赦郑囚）公使臧孙纥对曰：凡我同盟小国有罪大国致讨苟有以藉手鲜不赦宥寡君闻命矣。（言晋讨小国有藉手功则赦其罪人德义如是不敢不承命）。
    晏桓子齐大夫周灵王求后于齐（鲁襄公十二年）齐侯问对於晏桓子桓子对曰：先王之礼辞有之天子求后於诸侯诸侯对曰：夫妇所生。若而人（不敢誉亦不敢毁。故曰：若人）妾妇之子。若而人（言非也。）无女而有姊妹及姑姊妹则曰：先守某公之遗女。若而人齐侯许婚王使阴里结之（阴里周大夫结成也。）。
    石为太宰与大夫良霄为楚所执言於子襄（鲁襄公十三年）曰：先王卜征五年（先征五年而卜吉凶也。征谓巡守征行）而岁习其祥祥习则行（五年五卜皆同吉乃巡守）不习则增修德而改卜（不习谓卜不吉）今楚实不竞行人何罪（不能修德与晋竞）止郑一卿以除其Τ（一卿良霄）使睦而疾楚以固於晋焉用之（位不Τ则大臣睦怨疾楚则事晋固）使归而废其使（行而见执於楚郑。又遂坚事晋是废郑本见使之意）怨其君以疾其大夫而相牵引也。不犹愈乎！楚人归之。
    太叔仪卫大夫卫侯出奔齐（鲁襄公十四年）公使厚成叔吊于卫曰：寡君使瘠闻君不抚社稷而越在他竟（越远也。瘠厚成叔名）。若之何不吊以同盟之故使瘠敢私於执事（执事卫诸大夫）曰：有君不吊（吊恤也。）有臣不敏（敏达也。）君不赦宥臣亦不帅职增氵发泄其。若之何卫人使太叔仪对曰：群臣不佞得罪於寡君寡君不以即刑而悼弃之以为君忧君不忘先君之好辱吊群臣。又重恤之（重恤谓愍其不达也。）敢拜君命之辱重拜大贶（谢重恤之赐孙归复命语臧武仲曰：卫君其必归乎！有太叔仪以守（守於国）有母弟专以出或抚其内或营其外能无归乎！
    穆叔鲁大夫如晋聘（鲁襄公十六年）。且言齐故（言齐再伐鲁）晋人曰：以寡君之未祀（祀三年丧毕之吉祭）与民之未息（新伐许及楚）不然不敢忘穆叔曰：以齐之朝夕释憾於敝邑之地是以大请敝邑之急朝不及夕引领西望曰：，庶几乎！（，庶几晋来救）比执事之间恐无及也。见中行献子赋圻父（圻父诗小雅周司马掌封畿之兵甲故谓之圻父人责圻父为王爪牙不修其职使百姓受困苦之忧而无所止居）献子曰：偃知罪矣。敢不从执事以同恤社稷而使鲁及此（及此忧）见范宣子赋鸿雁之卒章（鸿雁卒章曰：鸿雁于飞哀鸣{敖口}{敖口}惟此哲人谓我劬劳言鲁困{敖口}{敖口}然。若鸿雁之失所大曰：鸿小曰：雁）宣子曰：モ在此敢使鲁无鸠乎！（鸠集）。
    栾盈晋大夫出奔楚（鲁襄公二十一年）过於周周西鄙掠之（劫掠财物）辞於行人（王行人也。）曰：天子陪臣盈（诸侯之臣称於天子曰：陪臣）得罪於王之守臣（范宣子为王所命。故曰：守臣）将逃罪罪重於郊甸（重得罪於郊甸谓为郊甸所侵也。郭外曰：郊郊外曰：甸）无所伏窜敢布其死（布陈也。）昔陪臣书能输力於王室王施惠焉（输力谓辅相晋国翼戴天子）其子不能保任其父之劳大君。若不弃书之力亡臣犹所逃（大君谓天王）。若弃书之力而思之罪臣戮馀也。（罪戮之馀。）将归死於尉氏（尉氏讨奸之官）不敢还矣。敢体唯大君命焉（布四体言无所隐）王曰：尤而效之其。又甚焉（尤晋逐盈而自掠之是效尤）使司徒禁掠栾氏归所取焉使候出诸に辕（候送迎宾客之官也。に辕关在缑氏县东南）。
    子产为郑少正（少正郑卿官也。）晋人徵朝于郑（召郑使朝鲁襄公二十二年）郑人使在晋先君悼公九年我寡君，於是即位（鲁襄八年）即位八月（即位年之八月）而我先大夫子驷从寡君以朝於执事执事不礼於寡（言朝於执事谦不敢斥晋侯）寡君惧因是行也。我二年六月朝於楚（因朝晋不见礼生朝楚心）晋是以有戏之役（在九年）楚人犹竞申礼於敝邑敝邑欲从执事而惧为大尤曰：晋其谓我不共有礼是以不敢携贰於楚我四年三月先大夫子乔。又从寡君以观[C260]於楚（实朝言观[C260]饰辞言欲往观楚知可去晋，於是乎！有萧鱼之役（在十一年）谓我敝邑迩在晋国譬诸草木吾臭味也。（晋郑同姓故）而何敢差池（差池不齐一）楚亦不竞寡君尽实（土地所有）重之以宗器（宗庙礼乐之器钟磬之属）以受齐盟（齐同也。）遂帅群臣随於执事以会岁终（朝正）贰於楚者子侯石孟归而讨之（石孟石）溴梁之明年（溴梁在十六年）子乔老矣。公孙夏从寡君以朝於君见於尝酎（酒之新熟重者为酎尝新饮酒为尝酎）与执番焉间二年闻君将靖东夏（谓二十年澶渊盟）四月。又朝以听事期（先澶渊二月往朝以听会期）不朝之间无不聘无役不从以大国政令之无常国家罢病不虞荐至（荐仍也。）无日不惕岂敢忘职（惕惧也。）大国。若安定之其朝夕在辱命焉（言自将往不须来召）。若不恤其患而以为口实（口实但有其言而已）其无乃不堪任命而为仇雠（翦削也。谓见剥削不堪命则成仇雠）敝邑是惧其敢忘君命委诸执事执事实重图之（子产有辞所以免大国之讨）是时晋范宣子为政诸侯之币重郑人之郑伯如晋（鲁襄公二十四年）子产寓书於子西以告宣子（寓寄也。）曰：子为晋国四邻诸侯不闻令德而闻重币侨也。惑之侨闻君子长国家者非无贿之患而无令名之难夫诸侯之贿聚於公室则诸侯贰（贰离）。若吾子赖之则晋国贰（赖恃用之）诸侯贰则晋国坏晋国贰则子之家坏何没没也。（没没沉灭之意）将焉用贿名德之舆也。（德须令名以远闻）德国家之基也。有基无坏无亦是务乎！有德则乐乐则能久诗云：乐只邦家之基有令德也。夫（言君子乐美其道为邦家之基所以济令德）上帝临女无贰尔心有令也。夫（言武王为天所临不敢怀贰心所以济令名）恕思以明德则令名载而行之是以远至迩安无宁使人谓子子实生我（无宁宁也。）而谓子浚我以生乎！（浚取也。我财以自生）象有齿以焚其身贿也。（焚毙也。）宣子说乃轻币明年子产伐陈遂入之献捷于晋（献入陈之功而其俘）戎服将事（戎服军旅之衣异於朝服）晋人问陈之罪对曰：昔虞阏父为周陶正以服事我先王（阏父舜之後当周之兴阏父为武王陶正）我王赖其利器用也。与其神明之後也。（舜圣故谓之神明）庸以元女大姬配胡公（庸用也。元女武王之长女胡公阏父满也。）而封诸陈以备三恪（周得天下封夏殷二王後。又封舜後谓之恪并二王後为三国其礼转降示敬而已。故曰：三恪）我周之自出至於今是赖（言陈周之甥至今赖周德。）桓公之乱蔡人欲立其出（陈桓公鲍卒陈乱事在鲁桓公五年蔡出桓公之子厉公也。）我先君庄公奉五父而立之（五父佗桓公弟杀太子免而代之郑庄公因就定其位。）蔡人杀之（欲立其出故）我。又人奉戴厉公（奉戴犹奉事）至於庄宣皆我之自立（陈庄公宣公皆厉公子）夏氏之乱成公播荡。又我之自入君所知也。（播荡流移失所宣十一年陈夏徵舒弑灵公灵公之子成公奔晋自晋郑而入也。）今陈忘周之大德蔑我大惠弃我姻亲介恃楚众以冯陵我敝邑不可亿逞（亿度也。逞尽也。）我是以有往年之告（谓郑伯稽首告晋请伐陈）未获（未得伐陈命）则有我东门之役（前年陈从楚伐郑东门）当陈隧者井堙木刊敝邑大惧不竞耻大姬（上辱大姬之灵）天诱其衷启敝邑心（启开也。开道其心故得胜）陈知其罪授手於我敢献功晋人曰：何故侵小对曰：先王之命唯罪所在各致其辟（辟诛也。）。且昔天子之地一圻（方千里）列国一同（方百里，）自是以衰（衰降也。）今大国多数圻矣。若无侵小何以至焉晋人曰：何故戎服对曰：我先君武平桓卿士（武公庄公为周平王桓王卿士）城濮之役文公布命曰：各复厥职（晋文公）命我文公戎服辅王以授楚捷不敢废王命故也。（城濮在僖二十八年）士庄伯不能诘（士庄伯士弱也。）复於赵。《文子》、《文子》曰：其辞顺犯祥乃受之其後子产相郑伯以如晋（鲁襄公三十一年。）晋侯以鲁丧故未之见也。子产使尽坏其馆之垣而纳车马焉伯让之曰：敝邑以政刑之不修冠盗充斥（充满斥见言其多）无。若诸侯之属辱在寡君者何是以令人完客所馆（馆舍也。）高其闳（闳门也。）厚其墙垣以无忧客使（无令客使忧冠盗）子坏之虽从者能戒其。若异客何以敝邑之为盟主缮完葺墙（葺覆也。）以待宾客。若皆毁之其何以共命寡君使モ请命（谓问毁垣之命）对曰：以敝邑褊小介於大国（介间也。）诛求无时（诛责也。）是以不居悉索敝赋以来会时事（随时来朝会）逢执事之不而未得见。又不获闻命未知见时不敢输币亦不敢暴露其输之则君之府实也。非荐陈之不敢输也。（荐陈犹献见也。）其暴露之则恐燥湿之不时而朽蠹敝邑之罪侨闻文公之为盟主也。（侨子产名文公晋重耳）宫室卑庳无观台榭以崇大诸侯之馆馆如公寝库厩缮修司空以时平易道路（易治也。）圬人以时冥馆宫室（圬人涂者冥涂也。）诸侯宾至甸设庭燎（庭燎设火仆人巡宫（巡宫行夜）车马有所（有所处）宾从有代（代客役）巾车脂辖（巾车主车之官）隶人牧圉各瞻其事（瞻视客所当得）百官之属各展其物（展陈也。谓群各陈其物以待宾）公不留宾而亦无废事（宾得速去则事不废）忧乐同之事则巡之（巡行也。）教其不知而恤其不足宾至如归无宁患（言见遇如此宁当复有患耶宁也。）不畏冠盗而亦不患燥湿今铜之宫数里（铜晋离宫）而诸侯舍於隶人（舍如隶人舍）门不容车而不可逾越（门庭之内迫迮。又有墙垣之限）盗贼公行而夭疠不戒（疠犹灾也。言水潦无时）宾见无时命不可知。若。又勿坏是无所藏币以重罪也。敢请执事将何所命之（问晋命已所止之虽君之有鲁丧亦敝邑之忧也。（言郑与鲁亦有同姓之忧）。若获荐币（荐进也。）修垣而行（也。）君之惠也。敢惮勤劳文伯复命（反命於晋君）赵。《文子》曰：信（信如子产言）我实不德而以隶人之垣以赢诸侯（赢受也。吾罪也。使士文伯谢不敏焉晋侯见郑伯有加礼（礼加敬。）厚其宴好而归之乃筑诸侯之馆叔向曰：辞之不可以己也。夫子产有辞诸侯赖之。若之何其释辞也。《诗》曰：辞之辑矣。民之协矣。辞之绎矣。民之莫矣。（言辞辑睦则民协同辞说绎则民安定莫犹定也。）其知之矣。晋会诸侯於平丘（鲁昭公十三及盟子产争承（承贡赋之次）曰：昔天子班贡轻重以列（列位也。）列尊贡重周之制也。（公侯地广故所贡者多）卑而贡重者甸服也。（甸服谓天子畿内共职贡者）郑也。而使从公侯之贡（言郑国在甸服外爵列伯子男不应出公侯之贡）惧弗给也。敢以为请诸侯靖兵好以为事（靖息也。）行理之命（行理使人通聘问者）无月不至贡之无艺法制）小国有阙所以得罪也。诸侯修盟存小国也。贡献无极亡可待也。存亡之制将在今矣。自日中以争至於昏晋人许之其後郑灾（鲁昭公十八年）子产授兵登陴晋之边吏让郑曰：郑国有灾晋君大夫不敢宁居卜筮走望不爱牲玉郑之有灾寡君之忧也。今执事氵费然授兵登陴（氵费然劲忿貌）将以谁罪边人恐惧不敢不告子产对曰：若吾子之言敝邑之灾君之忧也。邑失政天降之灾。又惧谗慝之间谋之以启贪人荐为敝邑不利（荐重也。）以重君之忧幸而不亡犹可说也。（说解也。）不幸而亡君虽忧之亦无及也。郑有他竟望走在晋（言郑虽与他国接境每瞻望赴之）既事晋矣。其敢有二心明年驷偃卒（驷偃郑大夫）子游娶於晋大夫生丝弱（子游驷偃也。弱幼小）其父兄立子瑕（子瑕游叔父驷乞）子产憎其为人也。（憎子瑕）。且以为不顺（舍子立叔不顺礼也。）弗许亦弗止（许之为违礼止之为违众故中立）驷氏耸（耸惧也。）他日丝以告其舅冬晋人币如郑问驷乞之立故驷氏惧驷乞欲逃子产弗遣请龟以卜亦弗予大夫谋对子产不待而对客曰：郑国不天（不获天福）寡君之二三臣札瘥夭昏（夭死曰：札小疫曰：瘥短折曰：夭未名曰：昏）今。又丧我大夫偃其子幼弱其二三父兄惧队宗主私族於谋而立长亲（於私族之谋宜立亲之长者）寡君与其二三老曰：抑天实剥乱是吾何知（言天自欲乱驷氏非国所知）谚曰：无过乱门民有兵乱犹惮过之而况敢知天之所乱今大夫将问其故抑寡君实不敢知其谁实知之平丘之会（在十三年）君寻旧盟曰：无或失职。若寡君之二三臣其即世者晋大夫而专制其位是晋之县鄙也。何国之为辞客币而报其使晋人舍之（晋人报晋候）。
    ●卷七百四十五
    ○陪臣部　有词
    声子蔡大夫通使於晋（为国通平事鲁襄公二十六年）还如楚令尹子木与之语问晋故焉事）。且曰：晋大夫与楚孰贤对曰：晋卿不如楚其大夫则贤皆卿材也。如杞梓皮革自楚往也。（杞梓皆木名）虽楚有材晋实用之（言楚亡臣多在晋）子木曰：夫独无族姻乎！（夫谓晋）对曰：虽有而用楚材实多生闻之（归生声子名）善为国者赏不僭而刑不滥赏僭则惧及氵人刑滥则惧及善人。若不幸而过宁僭无滥与其失善宁其利氵无善人则国从之（从之亡也。）。《诗》曰：人之云：亡邦国殄瘁无善人之谓也。（殄尽也。瘁病也。）故夏。《书》曰：与其杀不辜宁失不经惧失善也。（不经不用常法）颂不僭不滥不敢怠皇命于下国封建厥福（言殷汤赏不僭差刑不滥溢不敢怠解自宽假故能为下国所命为天子）汤所以获天福也。古之治民者劝赏而畏刑（乐行赏而惮用刑）恤民不倦赏以春夏刑以秋冬（顺天时）是以将赏为之加膳加膳则饫赐（饫餍也。酒食赐下无餍足所谓加膳也。）此以知其劝赏也。将刑为之不举不举则彻乐（不举盛馔）此以知其畏刑也。夙兴夜寐朝夕临政此以知其恤民也。三者礼之大节也。有礼无败今楚多氵刑其大夫逃死於四方而为之谋主以害楚国不可救疗所谓不能也。（疗治也。所谓楚人不能用其材也。）子仪之乱析公奔晋（在文十四年）晋人诸戎车之殿以为谋主（殿後军）绕角之役晋将遁矣。析公曰：楚师轻窕易震荡也。若多鼓均声以夜军之（均同其声）楚师必遁晋人从之楚师宵溃晋遂侵蔡袭沈获其君败申息之师於桑隧获申丽而还（成公六年晋栾书救郑与楚师遇於绕角楚师还晋侵沈获沈子八年复侵楚败申息申丽）郑，於是不敢南面楚失华夏则析公之为也。雍子之父兄讠替雍子君与大夫不善是也。（不是其曲直。）雍子奔晋晋人与之畜阝（畜阝晋邑）以为谋主彭城之楚遇於靡角之谷（在成十八年。）晋将遁矣。雍子发命於军曰：归老幼反孤疾二人役归一人简兵乘（简择秣马蓐食师陈焚次（次舍也。焚舍示必死）明日将战行归者而逸楚囚（欲使楚知之。）楚师宵溃晋城而归诸宋以鱼石归（在元年）楚失东夷子辛死之则雍子之为也。（楚东小国及陈见楚不能救彭城皆叛五年楚人讨陈叛故杀令子辛）子反与子灵争夏姬（子灵巫臣）而雍害其事（子反亦雍害巫臣不使得取夏姬）子灵晋晋人与之邢（邢晋邑）以为谋主御北狄通吴於晋教吴叛楚教之乘车射御驱侵使其子狐庸为吴行人焉吴，於是伐巢取驾克棘入州来（驾棘皆楚邑谯国县东北有棘亭。）楚罢於奔命为患则子灵之为也。（事见成七年）。若敖之乱伯贲之子贲皇奔晋晋人与之苗（。若敖乱在宣四年苗晋邑）谋主鄢陵之役（在成十六年）楚晨压晋军而陈晋将遁矣。苗贲皇曰：楚师之良在其中军王族而已（言楚之精卒惟在中军）。若塞井夷灶陈以当之（塞井夷灶以为陈）栾范易行以诱之（栾书时将中军范燮佐之易行谓简易兵备欲令楚已不复顾二穆之兵）中行二必克二穆（时将上军中行偃佐之至佐新军令此三人分以攻二穆之兵楚子重子辛皆出穆王。故曰：二穆）吾乃四萃於其王族必大败之（四萃四面集攻晋人从之楚师大败王夷师赞（夷伤也。吴楚之间谓大为赞）子反死之郑叛吴兴楚失诸侯则苗贲皇之为也。子木曰：是皆然矣。声子曰：今。又有甚於此椒举娶於申公子牟子牟得戾而亡君大夫谓椒举女实遣之惧而奔郑引领南望曰：，庶几赦余亦弗图也。（言楚亦不以为意）今在晋矣。晋人将与之县以比叔向（以举比叔向）彼。若谋害楚国，岂不为患子木惧言诸王益其禄爵而复之声子使椒鸣逆之（椒鸣伍举子传言声有辞伍举所以得反子孙复仕於楚）。
    向戍宋大夫如晋请弭诸侯之兵（鲁襄公二十七年）子木谓向戍请晋楚之从交相见也。从晋楚者更相朝见也。）向戍复於赵孟赵孟曰：晋楚齐秦匹也。晋之不能於齐犹楚之不能於（不能胜而使之）楚君。若能使秦君辱於敝邑寡君敢不固请於齐（请齐使朝楚）。
    游吉郑大夫郑伯使游吉如楚（鲁襄公二十八年）及汉楚人还之曰：宋之盟君实亲辱（君谓郑伯）今吾子来寡君谓吾子姑还吾将使驿奔问诸晋而以告（谓郑君应来朝否子大叔（即游吉也。）曰：宋之盟君命将利小国而亦使安定其社稷镇抚其民人以礼承天之休（休福禄也。）此君之宪令而小国之望也。（宪法也。）寡君是故使吉币（聘用乘皮束帛）以岁之不易聘於下执事（言岁有饥荒之难故郑伯不得自朝楚）今执事有命曰：女何与政令之有必而君弃而封守跋涉山川蒙犯霜露以逞君心小国将君是望敢不唯命是听无乃非盟载之言以阙君德而执事有不利焉小国是惧不然其何劳之敢惮其後郑伯如晋（鲁昭公二十四年）子大叔（相谓相其仪）见范献子献子曰：若王室何对曰：老夫其国家不能恤敢及王室抑人亦有言曰：嫠不恤其纬（嫠寡妇也。织者常苦纬少寡妇所宜忧）而忧宗周之陨为将及焉（恐祸及已）今室实蠢蠢焉（蠢蠢动扰貌）吾小国惧矣。然大国之忧也。吾侪何知焉吾子其早图之。《诗》曰：瓶之罄矣。惟之耻（大器瓶小器常禀於者而所受尽则为无馀故耻也。）王室之不宁晋之耻也。献子惧而与宣子图之（宣子韩起）乃徵会於诸侯期以明年其後葬晋顷公（鲁昭公三十年游吉吊。且送葬魏献子使士景伯诘之曰：悼公之丧子西吊子乔送葬（在襄十五年）今吾子无贰何故（吊共使）对曰：诸侯所以归晋君礼也。礼也。者小事大大字小之谓事大在共其时命（随时共所求）字小在恤其所无以敝邑居大国之间共其职贡与其备御不虞之患岂忘共命（言不敢忘共命以所备御多不及办之）先王之制，诸侯之丧士吊，大夫送葬，唯嘉好聘享三军之事，於是乎使卿晋之丧事，敝邑之间，先君有所助执绋矣。（绋免索也。礼送葬必执绋）。若其不间，虽士大夫有所不获数（不得如先王礼数）大国之惠亦庆其加（庆善也。谓善其君自行）而不讨其乏明底其情（底致也。）取备而已以为礼也。灵王之丧襄二十九年）我先君简公在楚我先大夫印实往敝邑之少卿也。（少年少也。）王吏不讨恤所无也。今大夫曰：女盍从旧（盍也。）旧有丰有省不知所从从其丰则寡君幼弱是以不共从其省则吉在此矣。唯大夫图之晋人不能诘。
    蹶繇吴子弟也。楚子以诸侯及东夷伐吴（鲁昭五年）射以繁扬之师会於夏（会楚子）越大夫常寿过帅师会楚子于琐（琐楚地。）闻吴师出启疆帅师从之（从吴师也。）遽不设备吴人败诸鹊岸（庐江舒县有鹊尾。）楚子以ㄞ至於罗ㄞ传也。罗水名）吴子使蹶由犒师（犒劳）楚人执之将以[C260]鼓王使问焉曰：女卜来吉乎！对曰：吉寡君闻君将治兵於敝邑卜之以守龟曰：余亟使人犒师请行以观王怒之疾徐而为之备尚克知之（言吴命龟如此）龟兆告吉曰：克可知也。君。若焉好逆使臣兹敝邑休怠（休解也。）而忘其死亡无日矣。今君奋焉震电冯怒（冯盛也。）虐臣将以[C260]鼓则吴知所备矣。敝邑虽羸。若早修完（完器备）其可以息师（息楚之师）难易有备谓吉矣。且吴社稷是卜岂为一人使臣获[C260]军鼓而敝邑知备以御不虞其为吉孰大焉国之守龟其何事不卜（言常卜）一臧一否其谁能常之城濮之兆其报在必阝（城濮战楚卜吉其乃在必阝）今此行也。其庸有报志（言吴有报楚意）乃弗杀。
    启疆楚大宰楚子成章华之台（鲁昭公七年。）愿与诸侯落之（宫室始成祭之为落台城内）启疆曰：臣能得鲁侯启疆来召公辞曰：昔先君成公命我先大夫婴齐曰：吾不忘由先君之好将使衡父照临楚国镇抚其社稷以辑宁尔民婴齐受命于蜀（蜀盟在成二年衡父公奉承以来弗敢失陨而致诸宗祧（言奉成公此语以告宗祧）曰：我先君共王引领北望日月以冀（冀鲁朝）传序相授於今四王矣。（四王共康郏敖及灵王。）嘉惠未至惟襄公之辱临我丧（襄公二十八年如楚临康王丧孤与其二三臣悼心失图（在哀襄故）社稷之不皇况能怀思君德（皇暇也。言有大丧多不暇。）今君。若步玉趾辱见寡君（趾足也。）宠灵楚国以信役致君之嘉惠是寡君既受贶矣。何蜀之敢望（言但欲使君来不敢望如蜀复有质子）其先君鬼神实嘉赖之岂惟寡君。若不来使臣请问行期（问鲁见伐之期。）寡君将承质币而见于蜀以请先君之贶（请问也。质之二切）公如楚子伯鲁大夫季孙在晋（为晋所执）子服惠伯私於中行穆子（私与之语鲁昭公十三年）曰：鲁事晋何以不如夷之小鲁兄弟也。土地犹大所命能具。若为夷弃之使事齐楚其何瘳於晋（瘳差也。）亲亲与大赏共罚否所以为盟主也。
    子其图之谚曰：臣一主二（言一臣必有二主道不合得去事他国）吾岂无大国（言非独晋穆子告韩宣子。且曰：楚灭陈蔡不能救而为夷执亲将焉用之乃归季孙惠伯曰：寡君未知其罪合诸侯而执其老（老尊卿称。）。若犹有罪死命可也。（死晋命也。）。若曰：无免之诸侯不闻是逃命也。何免之为请从君惠於会（欲得盟会见遣不欲私去）宣子患之谓叔向曰：子能季孙乎！对曰：不能鲋也。能（鲋叔鱼）乃使叔鱼叔鱼见季孙曰：昔鲋也。得罪於晋君自归於鲁君（盖襄十一年坐叔虎与栾氏党并得罪）微武子之赐不至於今（武子季平子祖父也。）虽获归骨於晋犹子则肉之敢不尽情归子而不归闻诸吏将为子除馆於西河（西使近河）其。若之何。且泣（泣以信其言）平子惧先归惠伯待礼。
    晏婴齐大夫聘吴吴王问曰：君子之行何如对曰：君顺怀之政治归之不怀暴君之禄不居乱国之位君子见兆则退不与乱国俱灭不与暴君偕亡婴。又使楚楚王闻之谓左右曰：齐遣。《晏子》使寡人之国几至矣。左右曰：。《晏子》天下之辩士也。与之议国家之务则不如也。与之论往古之术则不如也。王独可以与。《晏子》坐使有司束人过王王问之使言齐人善盗故束之是宜可以困之王曰：善。《晏子》至即与之坐语图国之急务辨当世之得失再举再穷王默然无以冫卖居有间束徒以过之王曰：何为者也。有司对曰：是齐人善盗束而诣吏王欣然大笑曰：齐乃冠带之国辩士之化固善盗乎！《晏子》曰：然物固有之王不见夫江南之树乎！名橘树之江北则化为枳何则地土使然乎！夫人处齐之时冠带而立俨有伯夷之廉今居楚而善盗意土地之化俗使然乎！王。又何怪乎！
    祝佗卫大夫刘文公会诸侯伐楚（鲁定公四年）将会卫子行敬子言於灵公（子行敬子卫大夫）曰：会同难（难得宜）啧有烦言莫之治也。（啧至也。烦言忿争）其使祝佗从公曰：善乃使子鱼（子鱼即祝佗）子鱼辞曰：臣展四体以率旧职犹惧不给而烦刑书。若。又共二（共二职）徼大也。且夫祝社稷之常隶也。（隶贱臣也。）社稷不动祝不出竟官之制也。（社稷动谓国迁）君以军[C260]鼓（师行先有事祓祷於社谓之宜社，於是杀牲以血涂鼓为[C260]鼓）祝奉以从（奉社也。），於是乎！出竟。若嘉好之事（谓朝会）君行师从（二千五百人）卿行旅从（五百人）臣无事焉曰：行也。及皋鼬（将盟）将长蔡於卫（欲令蔡先卫）卫侯使祝佗私於苌弘曰：闻诸道路不知信否。若闻蔡将先卫信乎！苌弘曰：信蔡叔康叔之兄也。（蔡叔周公兄康叔周公弟。）先卫不亦可乎！子鱼曰：以先王观之则尚昔武王克商成王定之选建明德以藩屏周故周公相王室以尹天下（尹正也。）於周为睦（睦亲厚也。德见亲厚）分鲁公以大路大（鲁公伯禽也。此大路金路锡同姓诸侯车也。交龙为。《周礼》同姓以封）夏后氏之璜美玉名。）封父之繁弱（封父古诸侯也。繁弱大弓名）殷民六族条氏徐氏萧氏索氏长勺氏尾勺氏使帅其宗氏辑其分族将其类鬼（鬼众也。）以法则周公用即命于周（即就也。使六周受周公之法制。）是使之职事于鲁（共鲁公之职事）以昭周公之明德（昭显也。）分之土田陪敦（陪增也。敦厚也。）祝宗（大祝宗人大卜太史凡四官祝）备物典策（典策春秋之制。）官司彝器（官司百官也。彝器器）因商奄之民（商奄国名也。与四国流言或迸散在鲁皆令即属鲁怀柔之）命以伯禽（伯禽周公世子时周公惟遣伯禽之国故皆以付伯禽）而封於少之虚（少虚曲也。在鲁城内。）分康叔（康叔卫之祖）以大路少帛纟青{艹伐}旃旌（少帛杂帛也。纟青{艹伐}大赤取染草名也。通帛为旃析羽为旌。吕（钟名）殷民七族陶氏施氏繁氏氏樊氏饥氏终葵氏封畛土略自武父以南及圃田之北竟（畛涂所径也。略界也。武父卫北界圃田郑薮名。）取於有阎以共王职（有阎卫所受朝宿邑盖近京畿）取於相土之东都以会王之东（为汤沐邑王东巡守以助祭泰山。）冉季授土（冉季周公弟司空）陶叔（陶叔司徒）命以康诰而封於殷虚（康诰。《周书》殷虚朝歌也。）皆启以商政疆以周索（皆鲁卫也。启开也。居殷故地因其风俗开用其政疆理土地以周法索法也。）分唐叔（唐叔祖）以大路密须之鼓（密须国名）阙巩（甲名）沽洗（钟名）怀姓九宗职官五正（怀姓唐馀民九宗一姓为九族职官五正五官之长。）命以唐诰而封於夏虚（唐诰诰命篇名也。夏虚大夏今太原晋阳也。）启以夏政（亦因夏风俗闻用其政）疆以戎原近戎而寒不与中国同故自以戎法）三者皆叔也。而有令德故昭之以分物不然文武成康之伯犹多而不获是分也。惟不尚年也。管蔡启商间王室（毒也。周公摄政管叔蔡叔开道纣禄父以毒乱王室）王，於是乎！杀管叔而蔡蔡叔（周公承王命以讨二叔蔡放也。）以车七乘徒七十人（与蔡叔车徒而放之）其子蔡行帅德周公举之以为已卿士（为周分臣）见诸王而命之以蔡（命为蔡侯）其命书云：王曰：胡无。若尔考之违王命也。（胡蔡仲名）。若之使蔡先卫也。武王之母弟八人周公为大宰康叔为司寇冉季为司空五叔无官岂尚年哉！（五叔管叔鲜蔡叔度成叔武霍叔处毛叔冉也。）曹文之昭也。（文王子与周公异母。）之穆也。（武王子。）曹为伯甸非尚年也。（以伯爵居甸服言小）今将尚之是反先王也。晋文公为践土之盟卫成公不在夷叔其母弟也。犹先蔡（践土召陵二会经书蔡在卫上霸主以大小之序也。子鱼所言盟软之次）其载书云：王。若曰：晋重（文公。）鲁申（僖公。）卫武（叔武。）蔡甲午（庄侯。）郑捷（文公）齐潘（昭公。）宋王臣（莒期（兹丕公也。齐序郑下周之宗盟异姓为後。）藏在周府可覆视也。吾子欲复文武之略（略道也。）而不正其德将如之何苌弘说告刘子与范献子谋之乃长卫侯於盟。
    叔孙武叔鲁大夫也。定公十年后阝宰侯犯以后阝叛武叔懿子围后阝弗克是年侯犯奔齐齐人乃致后阝武叔聘于齐（以致后阝德叔孙）齐侯享之曰：子叔孙。若使后阝在君之他竟寡人何焉属与敝邑际故敢助君忧之对曰：非寡君之望也。所以事君封疆社稷是以（以犹为也。）敢以家隶勤君之执事夫不令之臣天下之也。君岂以为寡君赐（言义在讨恶非所以赐寡君）。
    大宰陈大夫吴夫差侵陈（鲁哀公元年。）斩祀杀厉（秋祀神位有屋树者厉疫病吴侵元年秋）师还出竟使於师夫差谓行人仪曰：是夫也。多言盍尝问焉师必有名人之称斯师也。者则谓之何（太宰行人官名也。夫差吴子光之子盍何不也。尝犹试也。夫差修旧怨，庶几其师有善名）宰曰：古之侵伐者不斩祀不杀厉不获二毛（获谓系虏之毛鬓班白。）今斯师也。杀厉与谓之杀厉之师与（欲微攻之故其言似。若不审然正言杀厉重人）曰：反尔地归尔子则谓之何（谓所获民臣。）曰：君王讨敝邑之罪。又矜而赦之师与有无名乎！（又微劝之终其意吴楚僭号称王）。
    子服景伯鲁大夫鲁哀公七年会吴于曾阝（吴欲霸中国）吴来徵百牢子服景伯对曰：先王未之有也。吴人曰：宋百牢我（是时吴过宋得百牢）鲁不可以後宋。且鲁牢晋大夫过（晋大夫范鞅也。在昭二十一年）吴王百牢不亦可乎！景伯曰：晋范鞅贪而弃礼以大国惧敝邑故敝邑十一牢之君。若以礼命於诸侯则有数矣。（有常数）。若亦弃礼则有氵者矣。（氵过也。）周之王也。制礼上物不过十二（上物天子之牢）以为天之大数（天有十二次故制礼象之）今弃。《周礼》而曰：必百牢亦惟执事吴人弗听景伯曰：吴将亡矣。弃天而本（违周为背本）不与必弃疾於我（舍弃凶疾来伐我）乃与之其後哀公会单平公晋定公吴夫差于黄池（十三年）吴人将以公见晋侯子服景伯对使者曰：王合诸侯则伯率侯牧以见於王（伯王官伯侯牧方伯）伯合诸侯则侯帅子男以见於伯诸侯长）自王以下朝聘玉帛不同故敝邑之职贡於吴有丰於晋无不及焉以为伯也。今诸侯会而君将以寡君见晋君则晋成为伯矣。敝邑将改职贡鲁赋於吴八百乘。若为子男则将半邾以属於吴（半邾三百乘。）而如邾以事晋（如邾六百乘。）。且执事以伯召诸以侯终之何利之有焉吴人乃止既而悔之（谓景伯欺之）将囚景伯景伯曰：何也。立後於鲁矣。（何景伯名）将二乘与六人从迟速惟命遂囚以还及户牖（户牖陈留外黄县西北东昏城是）谓大宰曰：鲁将以十月上辛有事於上帝先王季辛而毕何世有职焉（有职於祭事）自襄以来未之改也。（鲁襄公。）。若不会祝宗将曰：吴实然（言鲁祝宗将告神云：景伯不会坐为吴所囚信鬼故以是恐之）。且谓鲁不共而执其贱者七人何损焉大宰言於王曰：无损於鲁而祗为名（为恶名。）不如归之乃归景伯。
    子贡孔子弟子哀公七年吴大宰召季康子康子使子贡辞大宰曰：国君道长（言君长大於道路）而大夫不出门此何也。对曰：岂以为礼畏大国也。（畏大国不敢虚国尽行）大国不以礼命於诸侯苟不以礼，岂可寡君既共命焉其老岂敢弃其国大伯端委以治。《周礼》仲雍嗣之断文身以为饰岂礼也。哉！有由然也。（大伯周大王之长子仲雍大伯弟也。大伯仲雍让其弟季历俱荆有民众大伯卒无子仲雍嗣立不能行礼致化故效吴俗言其权时制宜以辟灾害非以为礼也。端委礼衣也。）反自曾阝以吴为无能为也。（弃礼知其不能霸也。）十二年於橐皋吴子使大宰请寻盟（寻曾阝盟）公不欲使子贡对曰：盟所以周信也。（周固）故心以制之（义）玉帛以奉之（奉贽神明）言以结之（结其信）明神以要之（要以祸福）寡君以为苟有盟焉弗可改也。已。若犹可改日盟何益今吾子曰：必寻盟。若可寻也。亦可寒也。（寻重也。寒歇也。）乃不寻盟十五年子服景伯如齐子贡为介陈成子馆客（使景伯子贡就馆）曰：寡君使常告曰：寡人愿事君如事卫君（言卫与齐同好而鲁未肯）景伯揖子贡而进之对曰：寡君之愿昔晋人伐卫（在定八年）齐为卫故伐晋冠氏丧车五百（在定九年冠氏阳平馆陶县）因与卫地自济西禚媚杏以南书社五百（二十五家为一社籍书而致之）吴人加敝邑以乱（在八年）齐因其病取ん与阐（亦在八年）寡君是以寒心。若得视卫君之事也。则固所愿也。成子病之乃归成（病其言也。）。
    王孙苟吴大夫吴王夫差会诸侯于黄池（鲁哀公十三年）既退乃使王孙苟告劳于周（劳功也。）曰：昔者楚人为不道不供承王事吾先君阖庐不贳不忍（贳赦。甲带剑挺铍铎（挺拔振）以与楚昭王毒逐於中原柏举（柏举战在定四年毒暴也。中原原中天舍其衷（衷善也。言天舍善於吴）楚师败绩今齐侯任不鉴于楚（任齐景公孙悼公之子简公任也。不鉴不以楚败为鉴戒）。又不供承王命夫差不贳不忍被甲带剑挺铍铎遵汶伐博（齐别都。）葵笠相望於艾陵（葵笠备雨器也。相望言不避陵之战在上。《传》曰：五月克博至嬴）天舍其衷齐师还（言败而还）夫差岂敢自多文武实舍其衷（文武二后）敢使苟告於下执事周王答曰：昔周室逢天之降祸遭民之不祥（周王周景王子敬王モ也。子朝篡立敬王出奔民成周之民助子朝者）余心岂忘忧┰不下土之不康靖（不但忧四方乃忧王室。）今伯父曰：戮力同德（戮并）伯父秉德已侈大哉！惠子为魏惠王为法为法已成以示诸良人诸良人皆善之献惠王惠王亦善之以示翟煎翟煎曰：善惠王曰：可行也。翟煎曰：不可惠王曰：善而不可行何故煎曰：今夫举大木者前将舆讠虎後亦应之此其舆举大木者善矣。岂无郑卫之音哉！然不。若此其宜也。夫国亦木之大者也。
    苏秦在燕人有毁苏秦者曰：左右卖国反覆之臣也。将作乱苏秦恐得罪归而燕王不复官也。苏秦见燕王曰：臣东周之鄙人也。无有分寸之功而王亲拜之於庙而礼之於廷今臣为王却齐之兵而攻得十城宜以益亲今来而王不官臣者人必有以不信伤臣於王者臣之不信王之福也。臣闻忠信者所以自为也。进取者所以为人也。且臣之说齐王曾非欺之也。臣弃老母於东周固去自为而行进取也。今有孝如曾参廉如伯夷信如尾生得此三人者以事大王何。若王曰：足矣。苏秦曰：孝如曾参义不离其亲一宿於外王。又安能使之步行千里而事弱燕之危王哉！廉如伯夷义不为孤竹君之嗣不肯为武王臣不受封侯而饿死首阳山下有廉如此王。又安能使之步行千里而行进取於齐哉！信如尾生与女子期於梁下女子不来水至不去抱柱而死有信如此王。又安能使之步行千里却齐之强兵哉！臣所谓以忠信得罪於上者也。燕王曰：若不忠信耳，岂有以忠信而得罪者乎！苏秦曰：不然臣闻客有远为吏而其妻私於人者其夫将来其私者忧之妻曰：勿忧吾已作药酒待之矣。居三日而夫果至妻使妾举药酒进之妾欲言酒之有药则恐其逐主母也。欲勿言乎！则恐其杀主父也，於是乎！佯僵而弃酒主父大怒笞之五十故妾一僵而覆酒上存主父下存主母然而不免於笞恶在乎！忠信之无罪也。夫臣之遇不幸而类是乎！燕王曰：先生复就故官益厚遇之。
    张仪在秦秦使使约复与楚亲分汉中之半以和楚楚怀王曰：愿得张仪不愿得地张仪闻之请之楚秦王曰：楚。且甘心於子柰何张仪曰：臣善其左右靳尚靳尚。又能得事於楚王幸姬郑袖袖所言无不从者。且仪以前使负楚以商於之约今秦楚大战有恶臣非面自谢楚不解。且大王在楚不宜敢取仪诚杀仪以便国臣之愿也。仪遂使楚至怀王不见因而囚张仪欲杀之仪私於靳尚焉尚为请怀王曰：拘张仪秦王必怒天下见楚无秦必轻王矣。又谓夫人郑袖曰：秦王甚爱张仪而王欲杀之今将以上庸之地六县赂楚以美人聘楚王以宫中善歌者为之媵楚王重地秦女必贵而夫人必斥矣。夫人不。若言而出之郑袖卒言张仪於王而出之仪出怀王因善遇仪仪因说楚王以叛从约而与秦合亲约婚姻张仪已去屈原使从齐来谏王曰：何不诛张仪怀王悔使人追仪弗及。
    ●卷七百四十六
    ○陪臣部　公正
    古之君子进思尽忠有犯无隐在公正色当官而行者何尝不以尊主庇民为心济时利物为务虽复参家陪之列仕诸侯之国而能秉心忠义临事感慨规政教之失尽献替之道竭节於公室驰声於邻境风轨可尚盖不胜纪至有亡身殒命义存君亲扶危持颠志厉金石此皆特立不回之士疾恶如雠之人苟能明哲保身进退以礼斯可谓全德者矣。诗之司直岂过是乎！
    石昔卫大夫也。鲁隐公四年卫州吁弑桓公而立未能和其民石昔子厚问定君於石子（石子石昔也。以州吁不安其父）石子曰：王觐为可曰：何以得觐曰：陈桓公方有宠於王陈卫方睦。若朝陈使请必可得也。厚从州吁如陈石昔使告于陈曰：卫国衤仑小老夫耄矣。无能为也。此二人者实弑寡君敢即图之（八十曰耄称国小已老自谦以委陈使因其往就图之）陈人执之而请氵位於卫（请卫人自临讨之）九月卫人使右宰鬼氵位杀州吁于濮石昔使其宰犭羊肩氵位杀石厚于陈君子曰：石昔纯臣也。恶州吁而厚与焉大义灭亲其是之谓乎！
    卜偃晋大夫也。鲁僖公二十三年晋怀公杀狐突卜偃称疾不出曰：。《周书》有之乃大明服（。《周书》康诰言君能明则民服）已则不明而杀人以逞不亦难乎！民不见德而惟戮是闻其何後之有。
    臧文仲鲁大夫也。僖公二十八年温之会晋人执卫成公臧文仲言於僖公请於晋而免之卫侯闻其臧文仲之为也。使纳赂焉辞曰：外臣之言不越境不敢及君。
    士季晋大夫会也。鲁文公七年晋先蔑奔秦士会在秦三年不见士伯（士伯先蔑）其人曰：能国（言能与人俱亡於晋国。）不能见於此焉用之（何用如此。）士季曰：吾与之同罪（俱有迎公子雍之罪）非义之也。将何见已非慕先蔑之义而从之）及归遂不见（责先蔑为正卿而不直谏。且俱出奔恶有党也。士会归三十年）。
    季。《文子》鲁大夫文公十八年莒太子仆弑其君纪公以其宝玉来奔纳诸宣公，公命与之邑曰：今日必授季。《文子》使司寇出诸竟曰：今日必达（未见公而。《文子》出之）。
    献子名克晋大夫也。靡笄之役（鲁成公二年）韩献子将斩人献子驰将救之至则既斩之矣。献子请以犭旬其仆曰：子不将救之乎！献子曰：敢不分谤乎！（言欲与韩子分谤）厉公将作难胥童曰：必先三公曰：氏闻之欲攻公曰：虽死君必危至曰：人所以立信知勇也。信不叛君知不害民勇不作乱失兹三者其谁与我死而多怨将安用之（言俱死无用多其怨咎）君实有臣而之其谓君何我之有罪吾死後矣。若杀不辜将失其民欲安得乎！（不得安君位。）待命而已受君之禄是以聚党有党而争命（争死命）罪孰大焉（传言至无反心）。
    子臧曹公子也。鲁成公十五年晋侯以曹伯杀太子而自立执而归诸京师诸侯将见子臧於王而立之子臧辞曰：前志有之曰：圣达节次守节下失节为君非吾节也。虽不能圣敢失守乎！遂逃奔宋十六年六月曹人请于晋曰：自我先君宣公即世（在十三年）国人曰：若之何忧犹未弭（弭息也。既葬国人皆将从子臧所谓忧未息）而。又讨我寡君（前年晋侯执曹伯。）以亡曹稷之镇公子（谓子臧逃奔宋。）是大冫民曹也。（冫民灭也。）先君无乃有罪乎！（言今君见讨得无以先君故）。若有罪则君列诸会矣。（诸侯虽有篡弑之罪侯伯已与之会则不复讨前年会于戚曹伯在列盟毕乃执之故曹人以为无罪）君惟不遗德刑（遗失也。）诸侯岂独遗诸敝邑敢私布之七月曹人复请于晋晋侯谓子臧反吾归而君（以曹人重子臧故。）子臧反曹伯归（子臧自宋还。）子致其邑与卿而不出（不出仕）。
    范。《文子》晋大夫也。鲁成公十六年四月晋侯将伐郑范。《文子》曰：若逞吾愿诸侯皆叛晋可以逞（逞快也。晋厉公无道三骄故欲使诸侯叛冀其惧而思德）。若惟郑叛晋国之忧可俟也。五月晋师济河闻楚师将至范。《文子》欲反曰：我伪逃楚可以纾忧（舒缓也。）夫合诸侯非吾所能也。以遗能者我。若群臣辑睦以事君多矣。武子曰：不可六月晋楚遇於鄢陵范。《文子》不欲战至曰：韩之战惠公不振旅（众散败也。在僖十五年。）箕之役先轸不反命（死於狄也。在僖二十三年。）必师荀伯不复从（荀林父奔走不复故道在宣十二年）皆晋之耻也。子亦见先君之事矣。（见先君成败之事）今我辟楚。又益耻也。《文子》曰：吾先君之亟战也。有故（亟数也。狄齐楚皆︹不尽力子孙将弱今三︹服矣。（齐秦狄）敌楚而已惟圣人能外内无患自非圣人外宁必有内忧（骄亢则忧患生也。）盍释楚以为外惧乎！及楚宵遁晋入楚军三日（食楚粟三日也。）范。《文子》立於戎马之前曰：君幼诸臣不佞（佞才也。）何以及此君其戒之（戒勿骄）。《周书》曰：惟命不于常有德之谓（周诰言胜无常命惟德是与）范。《文子》反自鄢陵使其祝宗祈死（祝宗主祭祝祈祷也。）曰：君骄侈而克敌是天益其疾也。难将作矣。爱我祝我使我速死无及於难范氏之福也。
    魏绛晋司马也。鲁襄公三年夏晋悼公会诸侯盟于鸡泽晋侯之弟扬干乱行於曲梁魏绛戮其仆悼公怒谓羊舌赤曰：合诸侯以为荣也。扬干为戮何辱如之必杀魏绛魏绛至授仆人书将伏剑公跣而出曰：寡人之言亲爱也。吾子之讨军礼也。子无重寡人之过与之礼食。
    匠庆为大匠鲁襄公四年秋定姒薨不殡于庙无榇不虞（榇亲身棺季孙以定姒本贱既无器丧制欲殡不过庙。又不反哭）匠庆谓季。《文子》曰：子为正卿而小君之丧不成（谓如季孙所议则为夫人礼不成）不终君也。（慢其母是不终事道）君长谁受其咎（言襄公长将责季孙）初季孙为已树六贾於蒲圃东门之外（蒲圃场圃名季。《文子》树贾欲自为榇）匠庆请木（为定姒作衬）季孙曰：略（不道取为略）匠庆用蒲圃之贾季孙不御（御止也。传言遂得成礼故经无异文）君子曰：志所谓行无礼必自及也。其是之谓乎！
    子罕为宋司城鲁襄公六年宋华弱与乐辔少相狎长相优。又相谤也。（狎亲习也。优调戏也。）子荡怒以弓梏华弱于朝（子荡乐辔也。张弓以头。若械之在手。故曰：梏）平公见之曰：司武而梏於朝难以胜矣。（司武司马言其懦弱不足以胜敌）遂逐之夏宋华弱来奔子罕曰：同罪异罚非刑也。专戮朝罪孰大焉亦逐子荡子荡射子罕之门曰：几日而不我从（言我射女门女亦当以不胜任见逐）子罕善之如初（子罕虽见辱不追忿所以得安）。
    向戍宋大夫也。鲁襄公十年晋侯会诸侯于。且晋士モ请伐Τ阳以封向戍五月甲午遂灭Τ阳以与向戍向戍辞曰：君。若犹辱镇抚宋国而以Τ阳光启寡君群臣安矣。其何贶如之（言见赐之厚无过此）。若专臣是臣兴诸侯以自封也。其何罪大焉敢以死请乃予宋公晏婴为齐卿齐惠栾高氏皆耆酒（栾高二族皆出惠公）信内多怨（说妇人言故多怨。）︹於陈鲍氏而恶之（恶陈有告陈桓子曰：子旗子良将攻陈鲍亦告鲍氏桓子授甲而如鲍氏遭子良醉而（欲及子良醉故驱告鲍。《文子》）骋遂见。《文子》（。《文子》鲍国则亦授甲矣。使视二子（二子子旗子良）则皆将饮酒桓子曰：彼虽不信（彼传言者）闻我授甲则必逐我及其饮酒也。先伐诸陈鲍方睦遂伐栾高氏子良曰：先得公陈鲍焉往（欲以公自辅助）遂伐虎门（欲入公不听故伐公门）晏端委立于虎门之外（端委朝服）四族召之无所往（四族栾高陈鲍）其徒曰：助陈鲍乎！曰：何善焉（言无善义何助）助栾高乎！曰：庸愈乎！（罪恶不差于陈鲍）。然则归乎！曰：君伐焉归公召之而後入。
    穿封戍楚大夫鲁襄公二十六年楚子侵郑五月至于城麋郑皇颉戍之出与楚师战败穿封戍公子围与之争之正於伯州犁伯州犁曰：请问於囚乃立囚伯州犁曰：所争君子也。其何不知上其手曰：夫子为王子围寡君之贵介弟也。下其手曰：此子为穿封戍方城外之县尹也。谁获子囚曰：颉遇王子弱焉戍怒抽戈逐王子围弗及鲁昭公八年楚灵王灭陈（灵王即王子围也。）使戍为陈公曰：城麋之役不讠舀侍饮酒於王王曰：之役女知寡人之及此女其辟寡人乎！（及此谓为王）对曰：若知君之及此臣必致死礼以息楚国（息宁静也。）。
    鲁公冶季氏属大夫襄公二十九年公入楚还及方城季武子取卞（取卞邑以自益）使公冶问（问公起居）玺书追而与之（玺印也。）曰：闻守卞者将叛臣帅徒以讨之既得之矣。敢告公冶致使而退（致季氏使命。）及舍而後闻取卞（发书乃闻之）公曰：欲之而言叛祗见疏也。（言季氏欲得卞而欺我言叛益疏我）公谓公冶曰：吾可以入乎！（以季氏疏故不敢入）对曰：君实有国谁敢违君公与公冶冕服（以卿服玄冕赏之。）固辞强之而後受公欲无入荣城伯赋式微乃归（式微诗此风曰：式微胡不归式用也。义取寄寓之微陋劝公归）五月公至自楚公冶致其邑於季氏（本从季氏得邑故还之）而终不入焉（不入季孙家。）曰：欺其君何必使余季孙则言季氏如他日不见则终不言季氏及疾聚其臣（大夫家臣。）曰：我死必无以冕服敛非德赏也。（言公畏季氏而使非以我有德）。且无使季氏葬我。
    叔孙豹鲁大夫也。昭公元年诸侯盟于虢季武子伐莒取郓莒人告於会楚告於晋曰：寻盟未退（寻弭兵之盟）而鲁伐莒渎齐盟（渎慢也。）请戮其使（时叔孙豹在会欲戮之）乐桓子相赵。《文子》（桓子乐相佐也。）欲求货於叔孙而为之请使请带焉（难指求货故以带为辞。）弗与梁其曰：货以藩身子何爱焉（叔孙叔孙曰：诸侯之会卫社稷也。我以货免鲁必受师（言不戮其使必伐其国。）是祸之也。何卫之为人之有墙以蔽恶也。（喻已为国墙卫如墙为人蔽）之隙坏谁之咎也。（咎在墙。）卫而恶之吾。又甚焉（罪甚於墙。）虽怨季孙鲁国何罪（怨季孙之伐莒）叔出季处有自来矣。吾。又谁怨（季孙守国叔孙出使所从来久今遇此戮无所怨也。）然鲋也。贿弗与不已召使者帛而与之曰：带其褊矣。（言带褊尽故裂裳示不相逆）叔孙归（虢会归）曾夭御季孙以劳之旦及日中不出（恨季孙伐莒使已几被戮）曾夭谓曾阜（曾阜叔孙家臣）曰：及日中吾知罪矣。鲁以相忍为国也。忍其外不忍其内焉用之（欲受楚戮是忍其外日中不出是不忍其内。）阜曰：数月於叔孙劳役在外数月）一旦，於是庸何伤贾而欲赢而恶嚣乎！（言譬如商贾求赢利者不得恶喧嚣之声）阜谓叔孙曰：可以出矣。叔孙指楹曰：虽恶是其去乎！乃出见之（楹柱也。以喻鲁有季孙犹屋有柱）。
    芋尹无宇楚大夫也。鲁昭公元年楚灵王即位初楚子之为令尹为王旌以田（析羽为旌王於轸）芋尹无宇断之曰：一国两君其谁堪之及即位为章华之宫纳亡人以实之（章华南郡华容县）无宇之阍入（有罪亡入章华宫）无宇执之有司弗与（王有司也。）曰：执人於王宫其罪大矣。执而谒诸王（执无宇也。）王将饮酒（遇其欢也。）无宇辞曰：天子经略（经营天下略有四海。故曰：经略）诸侯正封（封定分）古之制也。封略之内何非君土食土之毛谁非君臣（毛草也。）故。《诗》曰：普天之下莫非王土率土之滨莫非王臣（诗小雅滨涯也。）十日（甲至癸）人有十等（王至台）下所以事上上所以共神也。故王臣公，公臣大夫大夫臣士士臣皂皂臣舆舆臣隶隶臣僚僚臣仆仆臣台马有圉牛有牧（养马曰：圉养牛曰：牧）以待百事今有司曰：女胡执人王宫将焉执之周文王之法曰：有亡荒阅（荒大也。阅也。有亡人当大其众）所以得天下也。吾君文王（楚文王）作仆区之法（仆区刑书名）曰：盗所隐器（隐盗所得器）与盗同罪所以封汝也。（行善法故能行启疆北至汝水）。若从有无所执逃臣也。逃而舍之是无陪台也。（言皆将逃）王事无乃阙乎！昔武王数纣之罪以告诸侯曰：纣为天下逋逃主萃渊薮（萃集也。天下逋逃悉以纣为渊薮集而归之）故夫致死焉（人欲致死讨纣）君王欲求诸侯则纣无乃不可乎！若以二文之法取之盗有所在矣。（言王亦为盗）王曰：取而臣以往（往去也。）盗有宠未可得也。（盗有宠王自谓）遂
    杜泄鲁叔孙氏宰也。昭公四年冬叔孙豹卒五年正月舍中军卑公室也。初作中军三分公室而各有其一季氏尽征之叔孙氏臣其子弟孟氏取其半焉及其舍之也。四分公室季氏择二二子各一皆尽征之而贡于公以书使杜泄告於殡（告叔孙之柩）曰：子固欲毁中军既毁之矣。敢告杜泄曰：夫子惟不欲毁也。故盟诸僖闳诅诸五父之衢（皆在襄十一年）受其书而投之（投掷也。）帅士而哭之（痛叔孙之见诬。）。
    叔向晋大夫也。鲁昭公十四年冬十二月晋邢侯与雍子争畜阝田（邢侯楚申公巫臣之子也。雍子亦故楚人）久而无成士景伯如楚（士景晋理官）叔鱼摄理（摄代景伯）韩宣子命断旧狱罪在雍子雍子纳其女於叔鱼叔鱼蔽罪邢侯（蔽断也。）邢侯怒杀叔鱼与雍子於朝宣子问其罪於叔向叔向曰：三人同罪施生戮死可也。（施行罪也。）雍子自知其罪而赂以买直鲋也。鬻狱邢侯专杀其罪一也。已恶而掠美为昏（掠取也。昏乱也。）贪以败官为墨（墨不洁之称。人不忌为贼（忌畏也。）夏。《书》曰：昏墨贼杀（逸书三者皆死刑）皋陶之刑也。请从之乃施邢侯而尸雍子与叔鱼於市仲尼曰：叔向古之遗直也。（言叔向之直有古人遗风）治国制刑不隐於亲（谓国之大问已所答当也。至於他事则宜有隐）三数叔鱼之恶不为末减（末薄也。减轻也。皆以正言之。）曰：义也。夫可谓直矣。（於义未安直则有之）平丘之会数也。（谓言渎货无厌）以宽卫国晋不为暴归鲁季孙称其诈也。（谓言鲋也。能）以宽鲁国晋不为虐邢侯之狱言其贪也。以正刑书晋不为颇三言而除三恶加三利（三恶暴虐颇也。三恶除则三利加。）杀亲益荣（荣名益已）犹义也。夫（三答宣子问不可以不正其馀则以直伤义故重疑之）。
    奋扬为楚城父司马鲁昭公二十年春费无极言於楚子曰：太子建与伍奢将以方城之外叛自以为犹宋郑也。齐晋。又交辅之将以害楚其事集矣。王信之问伍奢伍奢对曰：君一过多矣。（一过纳建妻）何信於谗王执伍奢（忿奢切言。）使奋扬杀太子未至而使遣之（知太子冤故遣令走）三月太子建奔宋王扬使城父人执已以至王曰：言出於余口入于尔耳谁告建也。对曰：臣告之君王命臣曰：事建如事余臣不佞（佞才也。）不能苟贰奉初以还（奉初命以周旋）不忍後命故遣之既而悔之亦无及已王曰：而敢来何也。对曰：使而失命召而不来是再奸也。（奸犯也。）逃无所入王曰：归从政如他日。
    叔孙鲁大夫也。昭公二十三年邾师过武城鲁遂取邾师获徐Θ丘弱茅地邾人于晋晋人来讨叔孙如晋晋人执之晋人使与邾大夫坐（坐讼曲直）叔孙曰：列国之卿当小国之君固周制也。（在礼卿得会伯。故曰：当小国之君）邾。又夷也。（邾。又有东夷之风。）寡君之命介子服回（子服回鲁大夫为叔孙之介副）请使当之不敢废周制故也。乃不果坐韩宣使邾人聚其众将以叔孙与之（与邾使执之）叔孙闻之去众与兵而朝（示欲以身死）士弥牟谓韩宣子（弥士景伯）曰：子弗良图而以叔孙与其雠叔孙必死之鲁亡叔孙必亡邾邾君亡国将焉归（时邾君在晋。若亡国无所归将益晋忧子虽悔之何及所谓盟主讨违命也。若皆相执焉用盟主（听邾众取叔孙是为诸侯皆得取相执。）乃弗与使各馆（分别叔孙子服回）士伯听其辞而诸宣子乃皆执之（二子辞不屈故士伯而执之）士伯御叔孙从者四人过邾馆以如吏（欲使邾人见叔孙之屈辱）先归邾子士伯曰：以刍荛之难从者之病将馆子於都（都别都谓箕也。）叔孙旦而立期焉（立待命也。从旦至旦乃馆诸箕舍子服昭伯於他邑（别囚之）范献子求货於叔孙使请冠焉（以求冠为辞）取其冠而与之两冠曰：尽矣。（既送作冠模法。又进二冠以与之伪。若不解其意）为叔孙故申丰以货如晋（欲行以免叔孙。）叔孙曰：见我吾告汝所行货见而不出（留申丰不使得出不欲以货免）吏人之与叔孙居於箕者请其吠狗弗与及将归杀而与之食之（示不爱）叔孙所馆者虽一日必葺其墙屋（葺补葺也。）去之如始至（不以当去而有所毁坏）。
    子家子鲁大夫昭公三十二年十二月公疾遍赐大夫大（从公者。）夫不受赐子家子双琥（琥玉）一环一璧轻服（器细好之服）受之大夫皆赐已未公薨子家子反赐於府人曰：吾不敢逆君命也。大夫皆反其赐定公元年夏叔孙成子逆昭公之丧于乾侯（成子叔孙之子）季孙曰：子家子亟言於我未尝不中吾志也。吾欲与之从政必止之。且听命焉（众事皆谘问子家子）子家子不见叔孙易几而哭（几哭会也。不欲见叔孙故朝哭不同会）叔孙请见子家子辞曰：羁未得见而从君以出（羁子家子名羁出时成子未为卿）君不命而薨羁敢见（言未受昭公之命辞以距叔孙）叔孙使告之曰：公衍公为实使群臣不得事君（二子始谋逐季氏）。若公子宋主社稷则群臣之愿也。（宋弟定公。）凡从君出而可以入者将惟子是听子家氏未有後季孙愿与子从政此皆季孙之愿也。使不敢以告（不敢叔孙成子名）对曰：若立君则有卿士大夫与守龟在羁弗敢知。若从君者则貌而者入可也。（貌出为以义从公与季氏无实怨）寇而出者行可也。（与季氏为寇难者自可去羁也。则君知其出也。（君昭公。）而未知其入也。羁将逃也。丧至坏ㄨ公子宋先入从公者皆自坏ㄨ反（出奔）。
    石奢者楚昭王相也。坚直廉正无所阿避行县道有杀人者相追之乃其父也。纵其父而还自系焉使人言之王曰：杀人者臣之父也。夫以父立政不孝也。废法纵罪非忠也。臣罪当死王曰：追而不及不当伏罪子其治事矣。石奢曰：不私其父非孝子也。不奉主法非忠臣也。王赦其罪上惠也。伏诛而死臣职也。遂不受令自刎而死。
    仲繇字子路鲁哀公十四年小邾射以勾绎来奔曰：使季路要我吾无盟矣。（子路信诚故欲得与相要誓而不须盟）使子子路辞季康子使冉有谓之曰：千乘之国不信其盟而信子之言子何辱焉对曰：鲁有事于小邾不敢问故死其城下可也。彼不臣而济其言是义之也。由弗能（济成也。）。
    [C260]夏鲁宗人也。（宗人礼官也。）哀公二十四年公子荆之母嬖（荆哀公庶子。）将以为夫人使[C260]夏献其礼对曰：无之公怒曰：宗司立夫人国之大礼也。何故无之对曰：周公及武公娶於薛（武公敖也。）孝惠娶於商（孝公称惠公弗皇商宋也。）自桓以下娶於齐（桓公始娶文姜）此礼也。则有。若以妾为夫人则固无其礼也。公卒立之而以荆太子国人始恶之（恶公）。
    翟璜魏大夫文侯与士大夫坐问曰：寡人何如君也。群臣皆曰：君仁君也。次至翟璜曰：君非仁君也。曰：子何以言之对曰：君伐中山不以封君之弟而以封君之长子臣是以知君之非仁君也。文侯怒而逐翟璜翟璜起而出次至任座文侯问寡人何如君也。任座对曰：君仁君也。子何以言之对曰：臣闻之其君仁也。其臣直向翟黄之言直臣是以知君仁君也。文侯曰：善复召翟黄入拜为上卿。
    赵奢者赵之田部吏也。收租税而平原君家不肯出赵奢以法治之杀平原君用事者九人平原君怒将杀奢奢因说曰：君於赵为贵公子今纵君家而不奉公则法削法削则国弱国弱则诸侯加兵诸侯加兵是无赵也。君安得有此富乎！以君之贵奉公如法则上下平上下平则国强国强则赵固而君为贵戚岂轻於天下耶平原君以为贤言之於王王用之治国赋国赋大平民富而府库实。
    ○陪臣部　死节
    古之事上者固有杀身以成仁刎颈以见志盖舍生取义轻鸿毛於一命以身犭旬节贯白日於丹心。若乃春秋之世诸侯专政其有属衰弱之在运逢艰虞之间作或奔走以犭旬死或周旋以从事秉志誓心无所变易捐躯殒首罔思畏避至於邻兵载交强战相窘，於是英勇感慨忠愤特立闻金鼓而自奋涂肝脑而不顾复有上失其道政出多门谗慝屡兴奸诈萌起礼罔由节言以贾祸靡敢胥怨自求死所者亦不失为臣之义也。并用著之于篇。
    栾共子晋大夫也。武公伐翼杀哀侯（武公曲沃桓叔之孙庄伯之子武公称也。翼晋国都也。哀侯晋昭侯孙鄂侯子哀侯光也。初昭侯分国以封叔父桓叔为曲沃伯曲沃盛强昭侯微弱後晋潘父弑昭侯纳桓叔不克晋人立昭侯之子孝侯於翼更为翼侯後桓叔之子庄伯伐翼杀孝侯翼人立其弟鄂侯鄂侯生哀侯鲁桓三年曲沃武公伐翼杀哀侯後竟灭翼侯之後而兼之鲁庄十六年王使虢公命武公以一军为晋侯遂为晋祖）止栾共子曰：苟无死（栾共子晋哀侯大夫共叔成也。初桓叔为曲沃伯共子之父栾宾傅之故共子使无死也。）吾以子见天子令子为上卿制晋国之政（上卿执政命於天子者）辞曰：臣闻之民生於三事之如一（三君父师也。故一服勤至死）父生之师教之君食之（食谓禄也。）非父不生非食不长非教不知生之旌也。故一事之（旌类也。一事之事之如一）惟其所在则致死焉（在君父为君父在师为师）报生以死报赐以力人之道也。（赐惠也。以力为臣）臣敢以私利废人之道（私利谓不死为上卿）君何以训矣。（无以教为忠）。且君知成之从也。未知其待於曲沃也。（君武公也。言君知成将死其君为从臣道故使止臣未知成不死而待君於曲沃之为贰也。）从君而贰君焉用臣（贰二心）遂斗而死。
    荀息晋大夫也。里克弑其君之子奚齐。又弑其君卓子及其大夫荀息奚齐卓子者骊姬之子也。荀息傅焉（礼诸侯之子八崴少傅教之以小学业小道焉履小节焉十五受太傅教之以大学业大道焉履大节焉）骊姬者国色也。（其颜色一国之选）献公爱之甚欲立其子，於是杀世子申生申生者里克傅之献公病将死谓荀息曰：士何如则可谓之信矣。（献公自知废正当有後患欲二子於荀息故动之云：尔）荀息对曰：使死者反生生者不愧乎！其言则可谓信矣。（荀息察言观色知献公欲为奚齐卓子来动已故答之云：尔）献公死奚齐立里克谓荀息曰：君杀正而立不正废长而立幼（长谓重耳）如之何愿与子虑之荀息曰：君尝讯臣矣。（上问下曰：讯言臣者明君臣相与言不可负）臣对曰：使死者反生生者不愧乎！其言则可谓信矣。里克知其不可与谋退弑奚齐荀息立卓子里克弑卓子荀息死之荀息可谓不食其言矣。
    狐突晋大夫也。晋惠公卒怀公命无从亡人（怀公子圉亡人重耳）期期而不至无赦狐突之子毛及偃从重耳在秦弗召（偃子犯也。）怀公执狐突曰：子来则免（未期而以不召子故）对曰：子之能仕父教之忠古之制也。策名委质贰乃辟也。（名书於所臣之策屈膝而君事之则不可以贰辟罪也。）今臣之子名在重耳有年数矣。若。又召之教之贰也。父教子贰何以事君刑之不滥君之明也。臣之愿也。氵刑以逞谁则无罪臣闻命矣。乃杀之。
    先轸晋大夫晋侯败狄于箕先轸曰：匹夫逞志於君（谓不顾而唾）而无讨敢不自讨乎！免胄入狄师死焉狄人归其元（元首）面如生。
    荡意诸宋大夫宋公子鲍礼於国人宋饥竭其粟而贷之襄夫人欲通鲍而不可乃助之施昭公无道国人奉公子鲍以因夫人，於是华元为右师（元华督曾孙代公子成）公孙友为左师华耦为司马（代公子）鳞为司徒荡意诸为司城公子朝为司寇（代华御事）初司城荡卒公孙寿辞司城（寿荡之子）请使意诸为之（意诸寿之子）既而告人曰：君无道吾官近惧及焉（祸及已）弃官则族无所庇身之贰也。姑纾死焉（姑。且也。纾缓也。）虽亡子犹不亡族（已在故也。）既夫人将使公田孟诸而公知之尽以宝行荡意诸曰：盍诸侯公曰：不能其大夫至於君祖母以及国人（君祖母诸侯祖母之称谓襄夫人）侯谁纳我。且既为人君而。又为人臣不如死尽以其宝赐左右而使行（行去也。）夫人使谓司城去公对曰：臣之而逃其难。若後君何（言无以事後君。）冬十一月甲寅宋昭公将田孟诸未至夫人王姬使甸攻而杀之（襄夫人周襄王姊故称王姬帅甸郊甸之师）荡意诸死之。
    至晋大夫初厉公将杀三谓至曰：君不道於我我欲以吾宗与吾党夹而攻之虽死必败国国败君必危其可免乎！至曰：不可至闻之武人不乱知人不诈仁人不党夫利君之富富以聚党利党以危君君之杀我也。後矣。且众何罪均之死不。若听君之命是故皆自杀也。
    惠伯鲁大夫襄仲弑恶及视而立宣公仲以君命召惠伯（诈以子恶命）其宰公冉务人止之死叔仲曰：死君命可也。公冉务人曰：若君命可死非君命何听弗听乃入杀而埋之马矢之中（惠伯死不书者史畏襄仲不敢书杀惠伯）公冉务人奉其孥以奔蔡既而复叔氏。
    孔达卫大夫清丘之盟晋以卫之救陈也。讨焉（寻清丘之盟以责卫）使人弗去曰：罪无所归将加而师孔达曰：苟利社请以我说（欲自杀以说晋）罪我之由我则为政而亢大国之讨将以谁任（亢御也。谓御宋讨陈也。我则死之孔达缢而死卫人以说于晋而免（以杀告故免于伐）遂告于诸侯曰：寡君有不令之臣达构我敝邑于大国既伏罪矣。敢告（诸杀大夫亦皆告）卫人以为成劳复室其子（以有平国之功故以女妻之）使复其（袭父禄位）。
    公孙敖鲁大夫奔莒生二子敖死其二子来（敖在莒所生）孟献子爱之闻於国（献子之子仲孙蔑）或讠替之曰：将杀子献子告季。《文子》二子曰：夫子以爱我闻我以将杀子闻不亦远於礼乎！远礼不如无一人门于句□一人门于戾丘皆死（句绳戾丘鲁邑有寇攻门二子御之而死。）唐苟郑大夫也。鲁成公十六年晋侯及楚子郑伯战于鄢陵石首御郑成公。
    唐苟为右石首曰：卫懿公惟不去其旗是以败於荧乃内旌於中（荧战在闵二年）唐苟谓曰：子在君侧败者壹大我不如子子以君免我请止乃死。
    荆蒯芮齐大夫初崔杼弑庄公荆蒯芮使晋而至其仆曰：君之无道也。四邻诸侯莫不闻也。以夫子而死不亦难乎！荆蒯芮曰：善而言也。早言我能谏谏而不听我能去今既不谏。又不去吾闻之食其食死其事吾既食乱君之食矣。又安得治君而死之遂驱车而入死其仆曰：人有乱君犹必死之我有治长可无死乎！乃结辔自刎乎！车上君子闻之曰：荆蒯芮可谓守节死义矣。则仆夫无为死也。犹食饮而遇毒也。《诗》曰：夙夜匪懈以事一人荆先生之谓乎！《易》曰：不恒其德或承之羞仆夫之谓矣。
    叔孙昭子鲁大夫昭公孙于齐昭子自阚归见平子平子稽颡曰：子。若我何昭子曰：人谁不死子以逐君成名子孙不忘不亦伤乎！将。若子何平子曰：苟使意如得改事君所谓生死而肉骨也。昭子从公于齐与公言子家子命公馆者执之（恐从者知叔孙谋）公与昭子言於幄内曰：将安众而纳公（昭子请归安公徒将杀昭子伏诸道（伏兵）左师展告公，公使昭子自铸归（辟伏兵）平子有异志（不欲复纳公）昭子齐于寝使祝宗祈死而卒（耻为平子所欺因祈而自杀）。
    仲繇字子路卞人卫大夫孔悝纳庄公立之初孔圉取太子蒯贵之姊生悝（孔圉孔。《文子》也。姊孔伯姬）孔氏之竖浑良夫长而美孔。《文子》卒通於内（通伯姬）太子在戚孔姬使之焉（使良夫诣太子所）子与之言曰：苟使我入获国服冕乘轩三死无与（冕大夫服轩大夫车三死死罪三）与之盟为请於伯姬（良为太子请）闰月良夫与太子入舍於孔氏之外圃（园圃）昏二人蒙衣而乘（二人太子与良夫蒙衣为妇人服也。）寺人罗御如孔氏之老栾宁问之称姻妾以告（自称昏姻家妾）遂入伯姬氏既食孔伯姬杖戈而先太子与五人介舆从之（介被甲豚欲以盟）迫孔悝於厕强盟之（孔氏专政故劫孔悝欲令逐取）遂劫以登台栾宁将饮酒炙未熟闻乱使告季（季子子路也。为孔氏邑宰）召获驾乘车（召获卫大夫驾乘车言不欲战）行爵食炙奉卫侯取来奔季子将入遇子羔将出（子羔卫大夫高柴孔子弟子将出奔）曰：门已闭季子曰：吾姑至焉（。且欲至门）子羔曰：弗及不践其难（言政不及已可不须践其难）季子曰：食焉不避其难（谓食孔氏禄）子羔出子路入及门公孙敢门焉（守门）曰：无入为也。（言取已出无为复入）季子曰：是公孙也。求利焉而逃其难由不然利其禄必患有使者出乃入（因门开而入）曰：太子焉用孔悝虽杀之必或继之（言已必继孔悝为难攻太子）曰：太子无勇。若燔台半必舍孔叔太子闻之惧下石乞孟敌子路（二子蒯贵党敌当也。）以戈击之断缨子路曰：君子死免（不使冠在地）结缨而死孔子闻卫乱曰：柴也。其来由也。死矣。
    高昭子名张齐人也。齐景公病命其相国惠子与高昭子以子荼为太子景公卒两相高国立荼是为安孺子而田乞不说欲立景公佗子阳生乃与鲍牧诸大夫以兵入公室昭子闻之与国惠子救公，公师败田乞之众追国惠子惠子奔莒遂返杀高昭子。
    阝魁垒晋士也。荀瑶帅师围郑未至郑驷弘曰：知伯愎而好胜早下之则可行也。（行去也。）乃先保南里以待之（保守也。南里在城外。）知伯入南里门于桔人俘阝魁垒赂之以晋政（欲使反为郑）闭其口而死。
    雍门狄齐大夫也。初越甲至齐雍门狄请死之齐王曰：鼓铎之声未闻矢石未交长兵未接子何务死之为人臣之礼耶雍门狄对曰：臣闻之昔者王田於囿左毂鸣车右请死之王曰：子何为死车右曰：为其鸣吾君也。王曰：左毂鸣者。此工师之罪也。子何事之有焉车右对曰：吾不见工师之乘而见其鸣吾君也。遂刎颈而死有是乎！王曰：有之雍门狄曰：今越甲至其鸣吾君岂左毂之下哉！车右可以死左毂而臣独不可以死越甲耶遂刎颈而死是日越人引军而退七十里曰：齐王有臣均如雍门狄拟使越社稷不血食遂归齐王葬雍门狄以上卿之礼。
    肥义赵大夫初武灵王传国於子惠文王。又封长子章为代安阳君章素侈心不服其弟所立主父。又使田不礼相章也。李兑谓肥义曰：公子章︹壮而志骄党众而欲大殆有私乎！不礼之为人也。忍杀而骄二人相得必有谋阴贼起一出身徼幸夫小人有欲轻虑浅谋徒见其利而不顾其害同类相推俱入祸门以吾观之必不久矣。子任重而势大乱之所始祸之所集也。子必先患仁者爱万物而智者备祸于未形不仁不智何以为国子奚不称疾毋出传政于公子成毋为怨府毋为祸梯肥义曰：不可昔者主父以王属义也。曰：毋变而度毋异而虑坚守一心以殁而世义再拜受命而籍之今畏不礼之难而忘吾籍变孰大焉进受严命退而不全负孰甚焉变负之臣不容于刑谚曰：死者复生生者不愧吾言已在前矣。吾欲全吾言安得全吾身。且夫贞臣也。难至而节见忠臣也。累至而行明子则有赐而忠我矣。虽然吾有语在前者也。终不敢失李{公儿}曰：诺子勉之矣。吾见子已今年耳涕泣而出李{公儿}数见公子成以备田不礼之事异日肥义谓信期曰：公子与田不礼甚可忧也。其于义也。声善而实恶此为人也。不子不臣吾闻之也。奸臣在朝国之残也。谗臣在中主之蠹也。此人贪而欲大内得主而外为暴矫令为慢以擅一旦之命不难为也。祸。且逮国今吾忧之夜而忘寐饥而忘食盗贼出入不可不备自今已来。若有召王者必见吾面我将先以身当之无故而王乃入信期曰：善哉！吾得闻此也。既而公子章即以徒与田不礼作乱先杀肥义。
    扈取赵幽缪王二年秦攻武城取率师救之军败死之。
    韩举韩将也。宣惠公八年与齐魏战死于桑丘。
    ●卷七百四十七
    ○陪臣部　失礼
    夫礼者所以章疑别微以为民防者也。若乃当春秋之世居大夫之列亡君臣之礼违朝著之位玉币相聘失行人之辞樽俎交欢愆为宾之序乃至纷乱祀典颠越彝制存诸赴告厥用垂诫。
    公子友为鲁大夫庄公二十七年秋公子友如陈葬原仲非礼也。原仲季友之旧也。（原仲陈大夫季友违礼会外大夫葬）。
    先轸为晋大夫鲁僖公三十二年晋败秦师获孟明西乞白乙文嬴请而释之先轸朝问秦囚公曰：夫人请之吾舍之矣。先轸怒曰：武夫力而拘诸原妇人暂而免诸国（暂犹卒也。）堕军实而长冠雠亡无日矣。（堕毁也。）不顾而唾。
    臧文仲为鲁大夫孔子曰：臧文仲安知礼夏父弗綦逆祀而弗止也。燔柴於奥（文仲鲁公子︹之曾孙辰也。庄文之间为大夫於时为贤是以非之不礼也。文二年八月丁卯有事於太庙跻僖公始逆祀是夏父弗綦为宗人之为也。奥当为爨字之误也。或作灶祀户卒食而祭饣喜爨饔爨也。时人以为祭大神乃燔柴）夫奥者老妇之盛於盆尊於甑（老妇先炊者也。尊甑炊器也。明此祭先炊非祭大神燔柴似失之）礼也。者犹体也。（。若人身体）体不备君子谓之不成人设之不当犹不备也。
    克晋大夫献子也。鲁成公二年靡笄之役献子伐齐齐侯来（靡笄之役故服而朝晋也。）献之以得陨命之礼（献致享也。献之数征伐所获国君之献礼也。以得言不得也。伐国获君。若秦获晋惠晏为陨命今齐虽败顷公不见得非陨命也。故苗棼皇以克不知礼司马法曰：其有陨命行礼如会所争义不争利也。）曰：寡君使克也。敝邑之礼为君之辱敢归诸下执政以整御人（归履也。执政执事整愿也。御人妇人愿以此报君御人笑也。曰：子勇而不知礼矜其伐而耻国君其与几何（言将不终命）。
    为晋大夫鲁成公十四年春晋侯使于卫卫侯飨苦成叔惠子相苦成叔（成叔）礼惠傲相子（相佐惠子礼殖）苦成家其亡乎！古之为享食也。以观威省祸福也。故。《诗》曰：兕觥其&lt;角求&gt;旨酒思柔（周小雅言君子好礼饮酒皆思柔德虽兕觥&lt;角求&gt;不用以兕角为&lt;角黄&gt;所以罚不敬&lt;角求&gt;陈设之貌）彼交匪傲万福来求（彼之交於事而不惰乃万福之所求。）今夫子傲取祸之道也。
    孙林父卫大夫。《文子》也。鲁襄公七年。《文子》来聘公登亦登（礼登阶臣後君一等）叔孙穆子相诸侯之会寡君未尝後卫君（敌体并登）今吾子不後寡君寡君未知所过吾子其少安（安胥也。）孙子无辞悛容（悛改也。）。
    高厚为齐大夫鲁襄公十年春诸侯会吴于。且三月癸丑齐高厚相太子光以先会诸侯于锺离不敬（吴子未至光从东道与东诸侯会遇非本期地故不书会高厚高固子也。癸丑二十六日）士。《庄子》（晋大夫。）曰：高子相太子以会诸侯将社稷是卫而皆不敬（厚与光俱不弃社稷也。其将不免乎！（十九年齐杀高厚二十五年杀其君光）。
    伯有为郑大夫鲁襄公二十七年郑伯享赵孟于垂陇伯有赋鹑之贲贲（鹑之贲贲诗卫人刺其君氵乱鹑鹊之不。若义取人之无良我以为兄我以为君也。）赵孟曰：床笫之言不逾阈况在野乎！非使人之所得闻也。（笫箦也。此诗刺氵乱故云：床言阈门限使人赵孟自谓）。
    庆封为齐大夫鲁襄公二十七年春齐使庆封来聘叔孙与庆封食不敬为赋相鼠亦不知也。（相鼠诗风曰：相鼠有皮人而无仪人而无仪不死何为庆封不知此诗为已言其甚）二十八年庆封来奔叔孙穆子食庆封庆封汜祭（礼食有祭示有所先也。汜祭远散所祭不共穆子不说使工为之诵茅鸱（工乐师茅鸱逸诗刺不敬）亦不知既而齐人来让（让鲁受庆封）庆封奔吴。
    孟僖子为鲁大夫昭公七年二月公如楚郑伯劳于师之梁（郑城门）孟僖子为介不能相仪（僖子仲孙&lt;豸矍&gt;）及楚不能答郊劳
    孔张为郑大夫鲁昭公十六年三月晋韩起聘于郑郑伯享之子产戒曰：苟有位於朝无有不共恪孔张後至立於客间（孔张子孔之孙）执政御之（执政掌位列者御止也。）客後。又御之间（县乐肆）客从而笑之。
    涉佗成何皆晋大夫也。鲁定公八年晋师将盟卫侯於泽赵简子曰：群臣谁敢盟卫君者（前年卫叛晋属齐简子意欲摧辱之。）涉佗成何曰：我能盟之卫人请执牛耳（盟礼尊者氵位主次盟者卫与晋大夫盟自以当氵位牛耳故请之）成何曰：卫吾温原也。焉得视诸侯（言卫小比县人不得从诸侯礼）将软涉佗扌卫侯之手及（扌挤也。血至腕）卫侯怒王孙贾趋进（贾卫大夫）曰：盟以信礼也。（信犹明也。）有如卫君其敢不唯礼是事而受此盟也。卫侯晋晋人请改盟弗许十年晋人讨卫之叛。故曰：繇涉佗成何（扌卫侯手故），於是执涉佗成何奔燕君子曰：此之谓弃礼必不钧（言必见杀不得与人等。）。《诗》曰：人而无礼胡不遄死佗亦遄矣。哉！（诗速也。）。
  </div>
  <div class="pagination">
   <a href="册府元龟_page531.html">
    上一页
   </a>
   <span>
    ...
   </span>
   <a href="册府元龟_page527.html">
    527
   </a>
   <a href="册府元龟_page528.html">
    528
   </a>
   <a href="册府元龟_page529.html">
    529
   </a>
   <a href="册府元龟_page530.html">
    530
   </a>
   <a href="册府元龟_page531.html">
    531
   </a>
   <span class="current-page">
    532
   </span>
   <a href="册府元龟_page533.html">
    533
   </a>
   <a href="册府元龟_page534.html">
    534
   </a>
   <a href="册府元龟_page535.html">
    535
   </a>
   <a href="册府元龟_page536.html">
    536
   </a>
   <a href="册府元龟_page537.html">
    537
   </a>
   <span>
    ...
   </span>
   <a href="册府元龟_page533.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
