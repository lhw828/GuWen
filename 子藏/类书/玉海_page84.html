<!DOCTYPE html>
<html>
<head>
    <meta charset="UTF-8">
    <title>玉海 - 第 84 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 84 页/共 284 页</h1>
    <div class="content">　　见著书类
　　魏皇览
　　魏志文帝好学黄初中散骑侍郎刘劭等受诏集五经羣书以类相从凡千余篇号曰皇览【见劭　文帝纪使诸儒撰集经传随类相从】　魏畧常侍王象受诏撰皇览使象领秘书监象从延康元年始撰集数嵗成藏于秘府合四十余部部有数十篇通合八百余万字【史记注引之索隠曰是王象缪袭等撰】　隋志杂家皇览一百二十卷缪卜等撰【梁六百八十卷】何承天合一百二十三卷徐爰合五十卷目四巻梁萧琛抄二十卷　唐志何承天并合皇览一百二十二卷徐爰并合皇览八十四卷　类事之书始于皇览【韦诞诸人撰】　建云台者非一枝成珍裘者非一掖言集之者众也
　　晋陆机要览
　　唐志杂家陆士衡要览三卷　书目一卷机自序云直省之暇乃集要术三篇上曰连璧集其嘉名取其连类中曰述闻寔述予之所闻下曰析名乃捜同辨异也【陆机集十卷以文赋为首云集十卷以逸民赋为首】
　　梁华林遍畧
　　梁书天监十五年敕太子詹事徐勉举学士入华林撰遍畧勉举何思澄顾协刘杳王子云钟屿等五人应选八年乃成合七百卷【刘峻类苑成凡一百二十卷武帝即命诸学士撰华林遍畧以髙之】　唐志徐勉华林要畧六百巻
　　隋志六百二十卷徐僧权等撰　隋志【唐志同】梁刘孝标类苑一百二十卷【梁七録八十二卷】刘杳寿光书苑二　百卷　陶景着学苑百卷张纉着鸿宝一百卷
　　梁諡法【歴代諡法】
　　书目沈约諡法十卷案约序大戴礼及世本旧并有諡法而二书至约时已亡其篇唯取周书及刘熈諡法广諡旧文仍采乘奥帝王世纪諡法篇之异者以为此书首列周书二篇【阙】　以熈为本叙次旧文广諡及乗奥諡法各于其下注本文所出自周迄宋帝王名臣凡有諡者并列其人名号于左方今本卷数存文多舛梁贺琛諡法三卷采旧諡法及广諡又益以已所撰新諡分君臣妇人三卷卷各分美平恶三等【梁书琛精三礼髙祖诏撰新諡法至今施用】其条比沈约諡例颇多亦有约载而琛不取者续古今諡法十四卷唐王彦威撰续沈约諡例博采记掎摭众流起自南齐迄于唐代错综名諡以类相从又分单复其唐帝后諡别为尊諡凡一卷编定六家諡法二十卷判太常寺范镇同判寺周沆掌禹锡张瓌吕公着王猎同知礼院王瓘吕夏卿李育雍子方礼院编纂姚辟苏洵等撰取周公春秋广諡沈约贺琛及扈六家别其同异去其重复刋谬补缺集为一书諡法三卷苏洵撰嘉祐中采今文尚书汲冢师春蔡邕独断加以新意得一百六十八諡三百十一条又为总论一篇辨论三篇以尽去取之意而表上之论四篇今不入此书【又见后】皇朝諡録二十卷苏洵撰洵为歴代諡録自周至显徳为皇朝諡録上自祖宗下逮卿相其有议者皆列之于左凡三十五卷今缺歴代諡録十五卷政和修定諡法八十卷蔡攸等修定为六家沿革统论一卷参照六家二十六卷看详六家三十五卷增立諡法十卷又合是三者着为定諡为修定諡法六卷总目二卷合八十卷上之内参照二十六卷缺【蔡攸畧去治平中周沆所上者盖时禁元祐学术以出于苏洵故也】諡法三卷绍兴中郑樵撰
　　梁金海
　　南史武帝撰金海三十卷
　　北齐修文殿御览
　　唐志祖孝徴等修文殿御覧三百六十卷【崇文目同书目有之采摭羣书分二百四十部以集之】　修文殿御覧放天地之数为五十部象乾坤之防成三百六十卷【书目】
　　北齐圣夀堂御覧
　　阳休之武平三年与朝士撰圣夀堂御覧　隋志杂家三百六十卷　阳休之取芳林遍畧加十六国春秋六经拾遗録魏史为洲苑御览后改为圣夀堂祖孝徴等又改为修文殿御览三百六十卷上之
　　唐十七家类书
　　志丙部子録十五曰类书十七家二十四部七千二百八十八卷始于何承天并合皇覧次以徐爰并合皇覧刘孝标类苑刘杳夀光书苑徐勉华林遍畧祖孝徴等修文殿御覧虞绰等长洲玉镜诸葛頴门寳海【一百二十巻】张氏书图泉海【七十巻隋志张式】髙士亷等文思博要许敬宗揺山玉彩累璧东殿新书欧阳询艺文类聚虞世南北堂书钞【一百七十三卷】张太素防府【五百八十二卷】武后覧【一百卷】张昌宗等三教珠英孟利贞碧玉芳林【四百五十卷】玉藻琼林【一百卷】失姓名三家要録六十卷检事书二百六十卷帝王要覧二十卷不着録者自王义方笔海【十卷】宗事类【一百三十卷】初学记【三十巻】及政典通典防要终于刘扬名戚苑纂要袁説戚苑英华凡三十二家一千三百三十八卷　崇文目类书四十六部四千六百五十卷始于太平御覧又五十一部八百六十五卷终于搢绅集
　　唐羣书治要
　　志杂家魏徴羣书治要五十卷刘伯庄音五卷　防要贞观五年九月二十七日【癸未】秘书监魏徴撰羣书理要上之太宗欲覧前王得失爰自六经讫于诸子上始五帝下尽晋年徴与虞世南褚亮萧徳言等成五十卷上之诸王各赐一本【实録作政要　书之赐始于储贰】　萧徳言太宗欲知前代得失诏魏徴虞世南褚亮及徳言裒次经史百氏帝王所以兴衰者上之帝爱其书博而要曰使我稽古临事不惑者公等力也赉赐尤渥【李泌事见王政记】羣书政要序例俯恊尧舜式遵稽古以为六籍纷纶百家踳驳穷理尽性则劳而少功周覧泛观则博而寡要爰命臣等采摭羣书自六经讫诸子始五帝尽晋年凡为五帙合五十巻本求政要故以政要为名并弃春华采秋实庶兹九徳简而易从观彼百王不疾而速太宗覧之称善敕太子诸王各传一本赐徴帛二百匹集贤注记天寳十三载十月敇院内别写羣书政要刋出所引道徳经文先是院中进魏文正所撰羣书政要上覧之称善令写十数本分赐太子以下　邺侯家上曰朕欲知有古政理之要而史籍广博卒难寻究读何书而可对曰昔魏徴为太子畧羣书之言理道者撰成五十卷谓之羣书理要今集贤合有本又肃宗朝宰相裴遵庆撰自上古已来至贞观帝王成败之政谓之王政纪凡六十卷比冩本送臣欲令进献于先朝竟未果其书见在臣请进之以广圣聪上曰此尤善也宜即进来于是表献　中兴书目十卷秘阁所録唐人墨迹乾道七年写副本藏之起第十一止二十卷余不存隋志崔安帝王集要三十卷　唐志元氏类集三百卷【稹集古今刑政之书】
　　唐艺文类聚
　　志欧阳询艺文类聚一百卷令狐徳棻袁朗赵智等同修　欧阳询武徳七年诏与裴矩陈叔逹撰艺文类聚一百巻奏之赐帛二百叚　防要武徳七年九月十七日给事中欧阳询奉敕撰艺文类聚成上之中兴书目一百卷分门类事附见前世诗赋賛颂牋启之作　序曰流别文选専取其文皇覧遍畧直书其事
　　唐文思博要【文枢秘要】
　　志文思博要一千二百卷目十二卷右仆射髙士亷左仆射房龄特进魏徴中书令杨师道岑文本顔相时朱子奢刘伯庄马嘉运许敬宗崔行功吕才李淳风褚遂良姚思防司马宅相等奉诏撰贞观十五年上【凡一百二十帙　文思殿名龙朔中许敬宗于此撰摇山玉彩】　防要贞观十五年六月十五日上诏藏秘阁【志同撰人无崔行功李淳风有秘书郎宋正乂余同】文苑英华髙士防序云精义穷神微言探赜
　　观书贵要则十家并驰观要贵博则七畧殊致摠质文而分流混古今而共辙万物虽众可以同类千里虽遥可以同声顿天网于蓬莱纲目自举驰云车于策府辙迹可寻义出六经事兼百氏究帝王之则极圣贤之训岂止刻石汉京悬金秦市比丘明之作传侔子长之著书【坟素之苑囿文章之江海】　书目
　　一卷大中十年秘书监杨汉公奏排理乱书得此书一百七十二一卷墨迹今藏于皇朝秘阁乾
　　道七年録副本藏之集库　志目録类尹植文
　　枢秘要目七卷钞文思博要艺文类聚为之【崇文目同】崔融请修书表云近代书钞实繁如华林遍畧修文
　　御览夀光书苑长洲玉镜及国家新撰艺文类聚文思博要等书
　　唐北堂书钞
　　志虞世南一百七十三卷【崇文目同】　中兴书目一百六十卷虞世南于省后堂集羣书中事可为文用者号北堂书钞分一百六十门【氏志云一百七十三卷分八十部八百一类又世南兎园防十卷纂古今事为四十八门皆偶俪之语】　二馆旧阙虞世南北堂书钞惟赵安仁家有夲真宗命内侍取之嘉其好古手诏褒羙
　　唐东殿新书
　　志东殿新书二百卷许敬宗李义府奉诏于武徳殿内修撰其书自史记至晋书删其繁辞龙朔元年【一作二年】上髙宗制序　防要显庆元年十月诏礼部尚书文馆学士许敬宗等修东殿新书成上曰畧防数卷全不似抄撮文书又日月复浅岂不是卿等用意至此因新制序四百八十字【旧纪显庆元年五月己夘进上自制序】　许敬宗自贞观以后论次诸书自晋尽隋及东殿新书西域图志姓氏録新礼等数十种　刘祎之迁右史文馆直学士上元中与元万顷等偕召入禁中论次新书凡千余篇
　　唐累璧
　　志累璧四百卷又目録四卷许敬宗等撰龙朔元年上防要龙朔元年六月二十六日中书令许敬宗等撰
　　累璧六百三十卷上之【旧纪龙朔元年六月庚寅进六百三十卷目録四卷】　隋志梁庾肩吾采璧三卷
　　唐三教珠英
　　志三教珠英一千三百卷目十三卷张昌宗李峤崔湜阎朝隐徐彦伯张説沈佺期宋之问富嘉谟乔偘贠半千薛曜等撰开成初【二年十月辛夘朔】改为海内珠英武后所改字并复旧【又武后覧一百卷】　防要大足元年十一月十二日麟台监张昌宗撰三教珠英一千二百卷成上之初圣厯中上以御覧及文思博要等书聚事多未周备遂令张昌宗召李峤及魏知古于季子王无竞沈佺期王适徐坚尹元凯张説马吉甫元希声李处正髙备刘知几房元阳宋之问崔湜韦元旦杨齐哲富嘉谟蒋凤等二十六人【无乔偘　刘禹锡集云珠英卷后列学士姓名蒋凤白衣在选　一本吴少微亦预修】同撰于旧书外更加佛道二教及亲属姓名方域等部开成二年十月敕改天后朝所撰三教珠英为海内珠英　列徐彦伯武后撰三教珠英取文辞皆天下选而彦伯李峤居首　朱敬则张易之集名儒撰三教珠英又绘武三思李峤苏味道李逈秀王绍宗等十八人像为图欲引敬则固辞不与世洁其为人　张昌宗入禁中论著引李峤等三十六人撰三教珠英　徐坚与徐彦伯刘知几张説等与修三教珠英时张昌宗李峤总领弥年不下笔坚与説専意撰综条彚粗立诸儒因之乃成书　李适修三教珠英与刘允济在选　志摠集有珠英学士集五卷崔融集学士李峤张説等四十七人诗摠二百七十六首
　　唐初学记
　　志初学记三十卷张説类集要事以教诸王徐坚韦述余钦施敬本张烜李鋭孙季良等分撰
　　唐平台秘畧
　　王勃沛王闻其名召为府修撰论次平台秘畧书成王爱重之【集序云撰平台钞畧十篇书就赐帛五十匹】　文苑英华有论有赞　论十首孝行正修文艺忠武益政尊师褒容防俊规讽慎终
　　唐白氏经史事类
　　志三十卷白居易一名六帖　书目白居易以天地事分门类为声偶而不载所出
　　唐十九部书语类
　　志类书是光乂十卷开元秘书监正字上授集贤院修撰后赐姓齐　集贤注记开元二十二年十一月秘书正字是光乂上十九部书语类敇留院修撰【崇文目十卷】旧史郑澣撰经史要録成文宗以十九书语类发问【见録类】
　　建隆新撰名臣事迹
　　四年十月戊午吏部尚书张昭上新撰名臣事迹五卷诏藏之书府【昭传云所着嘉善集五十卷名臣事迹五卷】
　　太平兴国太平御覧　太平广记
　　实録太平兴国二年三月戊寅诏翰林学士李昉扈蒙左补阙知制诰李穆太子少詹事汤悦太子率更令徐太子中允张洎左补阙李克勤右拾遗宋白太子中允陈鄂光禄寺丞徐用賔太府寺丞吴淑国子寺丞舒雅少府监丞吕文仲阮思道等【十四人】同以前代修文御覧艺文类聚文思博要及诸书分门编为一千卷又以野史传记小説杂编为五百卷八年十一月庚辰诏史馆所修太平总类一千卷宜令日进三卷朕当亲覧焉自十二月一日为始宰相宋琪等言曰天寒景短日阅三卷恐圣躬疲倦上曰朕性喜读书颇得其趣开卷有益岂徒然也因知好学者读万卷书非虚语耳十二月庚子书成凡五十四门【书目云杂采经史记小説自天地事物迄皇帝王覇分类编次】诏曰史馆新纂太平总类一千卷包括群书指掌千古颇资乙夜之覧何止名山之藏用锡嘉称以来裔可改名太平御覧戊申上于禁中读书【一云清心殿】自巳时至申时始罢有苍鹳【一作鹤】自上始开卷飞止殿鸱尾逮掩卷而去上怪之以语近臣宰相宋琪对曰此上好学之感也昔杨震方讲间有鹳雀衔三鳣鱼堕于庭亦同其应　防要先是帝阅类书门目纷杂遂诏修此书兴国二年三月诏昉等取野史小说集为五百卷【五十五部天部至百卉】三年八月书成号曰太平广记【二年三月戊寅所集八年十二月庚子成书】六年诏令镂版【广记镂本颁天下言者以为非学者所急　墨板蔵太清楼】二书所命官皆同唯克勤用賔思道改他官续命太子中允王克正董淳直史馆赵隣几预焉
　　淳化太平杂编
　　二年八月癸酉参政张齐贤献太平杂编二卷【崇文目卷同】付史馆【所渉歴闻见及赋咏皆编类之】
　　景徳册府元龟
　　景徳二年九月丁卯命资政殿学士王钦若知制诰杨亿修歴代君臣事迹钦若等奏请直秘阁钱惟演刁衎龙图阁待制杜镐戚纶直集贤院李维直史馆王希逸陈彭年姜屿陈越太子右赞善大夫宋贻序同编脩初令惟演等各撰编目送钦若暨亿参详钦若等又自撰集上用钦若等所撰为定有未尽者奉防增之又令内臣刘承珪刘崇超典其事编脩官供帐饮馔皆异常等俄又令秘书丞陈从易校理刘筠同编脩又直馆查道太常博士王晓未成又增直集贤院夏竦职方司外郎孙奭注撰音义三年四月丙子四年八月壬寅车驾再幸编脩之所再阅门类杨亿悉以条对编次未及伦理者改正之帝曰朕编此书盖取着歴代君臣徳美之事为来取法至于开卷览古亦颇资于学者皆命从官坐赐编脩官器币王钦若以南北史有索虏岛夷之号欲改去王旦曰旧史文不可改赵安仁曰杜预注春秋以长厯推甲子多误亦不敢改但注云日月必有误乃诏欲改者注释其下凡所録以经籍为先亿又以羣书中如西京杂记明皇杂録之类皆繁碎不可与经史并行今并不取止以国语战国防管孟韩子淮南子晏子春秋吕氏春秋韩诗外与经史俱编歴代类书修文殿御覧之类采摭铨择凡三十一部部有总序千二百四门门有小序初撰篇序诸儒皆作帝以体例不一祥符元年二月丙午遂择李维等六人撰讫付杨亿窜定五月甲申手札诏凡悖恶之事及不足为训者悉删去之日进草三卷帝亲覧之擿其舛误多出手书诘问或召对指示商畧三月丁夘诏或有增改事标记覆阅之【二年十月丁未手札令钦若等书名其增损悉书之】凡八年而成之六年八月十三日壬申钦若等以献进表曰推明凡例分别部居皆仰禀于宸谟惟奉遵于成宪刋除非当櫽括无遗每烦乙夜之覧观率自清衷而裁定昔甘露石渠止于议奏开元丽正徒有使名矧皇覧博要之言玉鉴珠英之作但词林之见采非治本之宜先洪惟上圣之能独出百王之首【崇政殿进呈】凡千卷目録十卷音义十卷诏题曰册府元御制序序曰太宗皇帝始则编小説而成广记纂百氏而着御覧集章句而制文苑聚方书而譔神医次复刋广疏于九经校阙疑于三史修古学于篆籀总妙言于释老洪猷丕显能事毕陈朕遹遵先志肇振斯文载命羣儒共司缀缉粤自正统至于闰位君臣善迹邦家美政礼乐沿革法令寛猛官师论议多士名行靡不具载用存典刑凡勒成一千一百四门门有小序述其指归分为三千一部部有总序言其经制凡一千卷【祥符八年十二月乙丑钦若等上版本宴编修官上作诗一章赐令属和】　一本云景徳四年九月戊辰上谓辅臣曰所编君臣事迹盖欲垂为典法异端小説咸所不取观所着篇序援防经史颇尽体要而诫劝之理有所未尽也钦若等曰自缵集此书发凡起例类事分门皆上禀圣意授之羣官间有凝滞皆答陈论今蒙宣谕动以惩劝为本埀世之急务也十月癸亥上谓辅臣曰朕毎因暇日阅君臣事迹草本遇事简则从容省覧事多或至夜漏二鼓乃终卷【编修官自王钦若陈彭年至刘筠十一人　景徳二年奉敕编修杨亿至宋贻序七人】天禧四年闰十二月癸丑赐辅臣各一部【景祐四年二月甲子赐御史台】
　　帝王部一百二十八门　闰位七十八门　僭伪三十七门　列国君四十门　储宫十七门　宗室四十二门　外戚二十三门　宰辅四十一门　将帅一百六门　台省二十九门　邦计二十九门　宪官十五门谏诤六门　词臣八门　国史十三门　掌礼九门学校十五门　刑法九门　卿监十五门　环卫九
　　门　铨选八门　贡举十门　奉使十七门　内臣十六门　牧守四十二门　令长二十一门　宫臣十一门　幕府十六门　陪臣二十一门　总録二百四十一门　外臣三十四门
　　唐志类书有张大素防府五百八十二卷
　　祥符彤管懿范
　　八年闰六月庚辰枢宻使王钦若上奉诏编修后妃事迹七十七卷【崇文目类书类七十卷】赐名彤管懿范大约如册府元龟凡六部百四十门诏钦若撰序【先是元年诏妇人事别为一书】九月丙寅钦若上所撰序【又见宗戚类】
　　干兴天和殿御覧　迩英要覧
　　干兴初命翰林侍读学士晏殊等于册府元中掇其善羙事得其要者四十卷为二百一十五门【书目天圣中撰　崇文目四十卷】名曰天和殿御覧【天和殿禁中藏书之所因为名】仁宗尝谓辅臣曰天和殿御覧可命校定模本刋行之因言朕聼政之暇于旧史无所不观思考歴代治乱事迹以为监戒晏殊序曰上稽雅诰下采信书削糟粕之繁撮丹青
　　之要　实録天圣二年五月甲寅内出天和殿御覧四十卷隋书八十五卷下秘阁镂板　丁度着迩英圣覧十卷鉴精义三卷编年总録八卷
　　寳元诗苑类格
　　二年翰林学士李淑承诏编为三卷上卷首以真宗御制八篇条解声律为常格别二篇为变格又以沈约而下二十二人评诗者次之中卷叙古诗杂体三十门下卷叙古人体制别有六十七门
　　国朝类要
　　范师道撰国朝类要一十二卷杂抄皇朝歴代事实分类为三百六十四门　晏殊类要七十四篇开禧二年正月晏袠上之勒成一百卷列为二千六十一门书目七十七卷曽巩序云七十四篇今多三篇【崇文目十五卷】
　　嘉祐编定諡法　七家諡法
　　諡起于今文周书諡法篇【汲】　有周公諡法【书目一卷即汲冢周书諡法篇也】春秋諡法广諡沈约贺琛扈六家之书【蔡邕独断所载止四十六自刘乘沈贺之书諡法乃备】　太平兴国八年八月辛亥诏増周公諡法五十五字命学士扈等详定其沈约贺琛续广諡废不行【美諡七十一字为百字平諡七字为二十字恶諡十七字为三十字】嘉祐六年十月壬午礼院言雍熈中所定字多舛误请重修于是苏洵编定六家諡法【自周公以来记为三十五卷】政和三年十月王禹得言奉常諡法自周公而下凡六家总二十卷请修成一书六年十二月成八十卷六家旧书凡取四百六十二条修一百五十九条删九百二条增立一百十七条总二百七十九諡八百三十九条己丑诏行之　唐六典注旧有周官諡法大戴礼諡法又汉刘熙注一卷晋张靖撰两卷又有广諡一卷至梁沈约总集凡有一百六十五条【南史裴子野附益諡法一卷】
　　沈约諡例　序云周书諡法一第五十六諡法二第五十七今汲冢书止一篇第五十四书目一卷【唯崇文目有之学者就汲冢书采出】春秋諡法一卷【学者就杜预释例諡法篇采出】沈约案諡法上篇卷前云礼大戴记后云周书諡法第四十二又云凡有一百四十五諡案大戴礼及世本旧并有諡法今检十许本皆无周书諡法一第五十六諡法二第五十七上篇有十余諡下篇唯有第目无諡名与前所云第四十二又不同矣今諡法二篇有一百四十八名卷后又云靖按諡有一百九十四又云髙光明章和顺冲七諡諡法无也而汉家用之约又检二篇唯无光耳其余并有而又多不同约又案靖应是张靖晋江左人也刘熈注諡法唯有七十六名所阙甚多或有异名殊号近世所不用耶又有广諡一篇七十八諡与旧文多同时有异耳约以为同是一諡而互出诸篇不相比次难为寻覧刘熈旣有注觧时或有所发明今以熈所撰为本又旧文二篇广諡一卷悉少防次第令名相随各于其下注本文所出又自周氏以来迄于宋末帝王名臣凡有諡者并列其人名号于所諡之左方吴兴人乘奥撰帝王世记其一篇是諡法今采其异者　苏洵摠论曰嘉祐六年七月诏修礼书十月诏古諡法有不可用者以属修书之吏臣洵实典其事按始论諡者起于今文周书諡法之篇今文既以鄙野不其諡法之上篇独存又简畧不备诸儒所传又有周公春秋广諡沈约贺琛扈六家之书周公春秋为名尤古然条贯尤为杂乱而不精广諡又疎畧而不尽独沈约贺琛纪纲粗备然琛好加以己意务为多而无穷扈蒙最后出酌取诸家简而不精六书之中稍近古而可据者莫如沈约然亦非古之諡法约言之详矣其最旧者见于世本大戴礼而约之时已不见于其书约徒得刘熈乘奥之所増广【今隋唐志作帝王本纪隋书又作来奥未知孰是】与广諡以为据依不闻有所谓周公春秋者也琛又因约而加之以其意今周公春秋之法徃徃反取琛之新法而载之其书至王彦威苏冕之书因前人之法附世人之諡非有他也贾山有言古者圣王作諡不过三四十世而蔡邕独断所载亦不过四十有六臣受诏之三年二月而諡法乃定凡一百六十有八【沈约为諡例记周已来帝王公卿之諡至宋而止王彦威继之至唐而止】贺琛之法有君諡臣諡妇人諡离而为三今取而合之　妇人有諡自周景王之穆后始匹夫有諡自东汉之隐者始宦者有諡自东汉之孙程始蛮夷有諡自东汉之莎车始自周公以来籍而记之为三十五卷善者可以劝恶者可以惧善恶之失当者可以长叹息也　宋敏求集类国朝諡几二百人孙纬纂元丰后三百余人为集諡总録一卷【自宗室宰相以下分为九等】
　　七家諡法【周公　春秋　广諡　沈约贺琛　扈蒙　苏洵】自有諡法以来至治平礼院书成始有所去取而论定庆元五年太社令龚頥正防粹六家增入苏洵揭本字其上列为旁通其义有无分注于下离为八卷名七家諡法摠括卷一【诸家序篇諡论表】二【君美十九字君臣美三十三字后附十八】三【臣美上五十九字后附九】四【臣美下八十五字】五【君恶二十一字君臣平四字】六【臣恶一百五字】七【妇人美六十字妇人恶二十八字】八【通用四十四字诸家通二百六十七字嘉佑所定一百九十八字】　苏洵曰周公之书文尤繁杂不经春秋次之比周公甚简而微为不乱广諡最简比二书差为齐一沈约所取以成书约采诸家其书最详贺琛因而增之尤详备而皆病于无所去取扈蒙新书其意妄伪反为五家之所非笑　李璧曰名周公者即汲冢周书諡法篇名春秋者即杜预释例諡法篇唐及国史艺文志皆不载意近世学者就二书中采出
　　元祐迩英要覧
　　庆厯元年八月乙酉诏两制检阅唐书纪君臣事迹近于治道者日録一两条上之以学士苏绅言唐宪宗令近臣具前代得失之迹绘图以备观覧也　元祐二年十一月壬申诏讲读官遇不开讲日具汉唐故事有益政体者二条进入从苏颂之请也颂毎进可为规戒有补时政者述以已意反复言之四年三月甲戌【三日】吏部尚书兼侍读苏颂等奏臣等撰进汉唐故事得防分门编修成册进呈诏以迩英要覧为名六月六日颂等进呈凡二十卷自修身至御戎六十门元祐三年十月讲读官顔复范祖禹赵彦若孙觉李常苏轼苏颂孙固等奉防撰　建炎四年八月四日令侍从一员日进前代本朝故事关渉治体者一两事从谢克家之言也后止命讲读官翰苑两省进
　　绍兴中兴备覧　中兴要覧
　　六年十月庚戌右仆射张浚入见上尝召对便殿问所宜为且命以所闻见置防来上浚承命条列以进号中兴备覧凡四十一篇莫不备具【自议征伐至议听言之难】上深嘉叹置之坐隅【诸臣奏议云五年十二月上】八年二月戊午防州教授李昌言应诏撰成中兴要覧十篇自始至终行之将永享治安不止恢复而已诏投进
　　乾道翰苑羣书
　　乾道间洪遵纂唐李肇翰林志元稹承防学士院记韦处厚学士记韦执谊翰林院故事杨钜学士院旧规丁居晦壁记本朝李昉禁林燕防集钱惟演金坡遗事逈别书金坡遗事李宗谔杂记苏易简续志苏耆次续志沈该中兴翰苑题名及学士年表翰苑遗事【不著名氏】粹为一书凡三卷　小説九百比虞初之聿成奏牍三千效东方而为献　艺文类聚防粹小説则失之杂羣书理要事止兴衰则病乎简修文御览门目纷错又不足观矣

　　玉海卷五十四
<子部,类书类,玉海>
　　钦定四库全书
　　玉海卷五十五
　　宋　王应麟　撰
　　艺文
　　著书【杂著】　别集
　　古之君子立言以明道修辞以成文文以贯道斯不朽矣
　　孔甲盘盂书
　　汉志杂家孔甲盘盂二十六篇【孔甲黄帝史或曰夏帝似皆非】　田蚡传学盘盂诸书注应劭曰黄帝史孔甲所作铭也凡二十九篇书盘盂中所以为法戒孟康曰孔甲盘盂二十六篇杂家书兼儒墨名法　文选注七畧曰盘盂书者其传言孔甲为之孔甲者黄帝之史也书盘盂中为诫法　朱穆传注黄帝有巾机之法孔甲有盘盂之诫【蔡邕铭论】
　　商伊尹书
　　汉志道家伊尹五十一篇【汤相】小说家伊尹说二十七篇【其语浅薄似依托也】　司马相如上林赋卢橘夏熟应劭注伊尹书曰箕山之东青鸟之所有卢橘夏熟　説苑臣术引汤问伊尹　汲冢周书有伊尹朝献商书
　　周太公金版玉匮
　　文选任昉王俭集序金版玉匮之书注七畧云太公金版玉匮虽近世之文然多善者【文选注又引太公金匮】　抱朴子郑君有玉匮记金版经　汉志道家太公二百三十七篇【吕望为周师尚父本有道者或有近世又以为太公术者所増加也】谋八十一篇言七十一篇兵八十五篇　论衡案古太公望近世董仲舒造传作书篇百有余
　　卫武公懿戒
　　楚语左史倚相曰昔卫武公年数九十五矣犹箴儆于国曰自卿以下至于师长士茍在朝者无谓我老耄而舍我必恭恪于朝夕以交戒我在舆有旅贲之规位宁有官师之典倚几有诵训之谏居寝有御之箴临事有瞽史之道宴居有师工之诵史不失书蒙不失诵以训御之于是作懿戒以自儆注韦昭曰懿读为抑即此篇也【大雅抑之篇】
　　汉陆贾新语
　　陆贾传高帝时贾为大中大夫时说诗书帝曰为我着秦所以失天下吾所以得之者及古成败之国【髙帝纪天下既定命陆贾造新语】贾凡着十二篇每奏一篇未尝不称善称其书曰新语　汉志儒家陆贾二十三篇　唐志陆贾新语二卷【隋志崇文目同】　今存于世者道基术事辅政无为资贤至徳怀虑才七篇　史记余读陆生新语书十二篇固当世之辩士　班固賔戏陆子优繇新语以兴及时君之门闱究先圣之壸奥　隋志儒家顾子新语十二卷吴太常顾谭　唐志杂史刘肃大唐新语十三卷【元和中】
　　汉贾谊新书　贾子　贾谊集
　　志儒家贾谊五十八篇【又赋七篇】　隋志贾子十卷録一卷汉梁太傅贾谊撰【集四卷】　唐志贾谊新书十卷【崇文目九卷集二卷】　中兴书目十卷贾谊撰杂论治道国体及经学胎教本七十二篇刘向删定为五十八篇今皆存本传所载治安防今厘为数篇各立题目杂见于新书班固賛谊云所著述五十八篇掇其切于世事者着于传即新书也　贾谊传三表五饵注师古引贾谊书【见第四卷匈奴篇】文纪注师古引贾谊书曰卫侯朝于周周行人问其名新书目録　一过秦上下【见史记秦纪】宗首数宁藩伤藩彊大都等齐服疑益壤【事势】二权重五美制不定审微阶级【事势】三俗激时变瑰玮孽产子铜布【见食货志】壹通属逺亲疏危乱忧民解县威不信【事势】四匈奴势卑淮难无蓄铸钱【事势】五傅职保傅【见大戴礼昭纪】连语辅佐【连语】问孝【阙】六礼容经【见大戴礼】春秋【连语】七先醒耳痹谕诚退逊君道【连语】八官人劝学道术六术道德说【杂事】九大政上下修政语上下【杂事】十礼容语上下【上篇阙】胎教【见大戴礼】立后义传【杂事　传即本传之语】五十八篇十卷
　　汉晁氏新书
　　汉志法家晁错三十一篇　唐志法家晁氏新书七卷【晁错】　隋志朝氏新书三卷汉御史大夫朝错撰【亡】别集朝错集三卷【亡】　文选宾戏注引朝错新书曰帝王之道包之如海养之如春
　　汉淮南鸿烈
</div>
    <div class="pagination">
<a href="玉海_page83.html">上一页</a><span>...</span><a href="玉海_page79.html">79</a><a href="玉海_page80.html">80</a><a href="玉海_page81.html">81</a><a href="玉海_page82.html">82</a><a href="玉海_page83.html">83</a><span class="current-page">84</span><a href="玉海_page85.html">85</a><a href="玉海_page86.html">86</a><a href="玉海_page87.html">87</a><a href="玉海_page88.html">88</a><a href="玉海_page89.html">89</a><span>...</span><a href="玉海_page85.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
