<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 533 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 533 页/共 736 页
  </h1>
  <div class="content">
   蒉尚为鲁大夫哀公使人吊蒉尚遇诸道辟於路画宫而受吊焉（哀公鲁君也。画宫画地为宫）曾子曰：蒉尚不如杞之妻之知礼也。（行吊礼于野非齐庄公袭夺于莒杞梁死焉其妻迎其柩于路而哭之哀庄公使人吊之对曰：君之臣不免於罪则将肆诸市朝而妻受执君之臣免於罪则有先人之敝庐在君无所辱命）。
    浑良夫为卫大夫卫侯为虎幄於籍圃（侯於籍田之圃新造幄幕皆以虎兽饰之）成求令名始食焉太子请使良夫（以良夫应为令名）良夫乘衷甸两牡（衷甸一辕卿车）紫衣狐裘（紫衣君服）至袒裘释剑而食（食而热故偏袒亦不敬）太子使牵以退数之以三罪而杀之（三罪紫衣袒裘带剑）
    ○陪臣部　奢僭伤民力而干邦宪者其奢僭之谓乎！故古者圣贤之所讥切著在方策昭昭可见矣。当周室微弱诸侯为政乃有家陪之列因缘逞欲怙宠崇侈卑上长傲骄佚以自满晏安而无惧斯乃犯义侵礼招损取祸之道也。已。
    管仲字夷吾为齐相富拟於公室孔子曰：管仲镂簋朱山节藻君子以为滥矣。（滥亦盗窃也。镂簋谓刻而饰之大夫刻为龟耳诸侯饰以象天子饰以玉朱天子冕之也。诸侯为组大夫士当缁组边而谓之节梁上楹谓之宫室之饰士首本大夫达扌诸侯斫而砻之天子加密石焉无画山藻之礼也。）。又曰：管仲之器小哉！（言其器量小也。），或曰：管仲俭乎！（或人见孔子小之以器谓之大俭）曰：管氏有三归不摄焉得俭（三归取三姓女妇人谓嫁曰：归摄犹兼也。礼国君事大官各有人大夫兼并今管仲家备职非为俭）。然则管仲知礼乎！（或人以俭问故答以安得俭或人问不俭便谓为得礼）曰：邦君塞门管氏亦树塞门邦君为两君之好有反坫管氏亦有反坫（反坫反爵之坫在两楹之间人君别外於门树屏以蔽之。若与邻国为好会其献酢之礼更守毕则各反爵於坫上今管仲皆僭为之如是不知礼）管氏而知礼孰不知礼。
    子臧郑子华弟也。鲁僖公二十四年出奔宋好聚鹬冠（鹬鸟名聚鹬羽以为冠非法之服）闻而恶之（恶其服非法。）使盗诱之八月杀之于陈宋之问君子曰：服之不衷身之灾也。（衷犹也。）。《诗》曰：彼已之子不称其服（诗曹风刺小人在位言彼人之德不称其服）子臧之服不称也。夫。《诗》曰：自诒其子臧之谓矣。（诗小雅诒遗也。戚忧也。取其自遗忧）夏。《书》曰：地平天成称也。
    后子秦桓公子景公母弟针也。有宠於桓如二君於景（其权宠如两君）其母曰：弗去惧选（选数也。恐景公数其罪而加戮）针晋其车千乘（言其富也。）后子享晋侯（为晋侯设享礼）造舟于河（造舟为梁通秦晋之道。）十里舍车（一舍八乘为八反自雍及绛（雍绛相去千里用车八百乘。）归取酬币（备九献之义始礼自举其一故续送其八酬酒币）终事八反（舟十里以八乘车各以次载币相而还不径至故言八反千里用车八百乘其二百乘以自随故言千乘传言秦针之出极奢富以成礼尽敬於所赴）。
    仲孙叔孙季孙皆鲁大夫也。谓之三桓（皆桓公後）礼运云：诸侯不敢祖天子大夫不敢祖诸侯而公庙之设於私家非礼也。繇三桓始也。（公庙鲁以周公之故立文王庙三家见焉）。又大夫而飨君非礼也。（其享君由强。且富也。）大夫强而君杀之义也。繇三桓始也。又季孙有丧孔子往吊入门而左从客也。主人以收（丧季平子意如之丧桓子斯丧孔子吊之入门而左行。故曰：从客位也。主人以收收敛也。）孔子径庭而趋历级而上（上堂）曰：以宝玉收譬之犹暴骸中原也。（君佩玉也。昭公在外平子行君宗庙佩故欲用之孔子以为平子逐昭公出之其行恶不当以玉敛而反用之肆行非度人。又利必先发掘。故曰：由暴骸中原也。）径庭历级非礼也。虽然以救过也。（孔子曰：拜下礼也。今拜乎！上泰也。虽违众吾从下吾不欲违礼亦不足人之失礼故历级）死人非无宝也。其所宝者异也。又季氏八佾舞於庭孔子谓是可忍也。孰不可忍也。（孰谁也。佾列也。天子八佾诸侯六卿大夫四士二八人为列八八六十四人鲁以公故受王者礼乐有八佾舞季桓子僭於其家庙舞之故孔子讥之）三家者以雍彻（三家谓仲孙叔孙季孙雍颂臣工篇名天子祭於宗庙歌之以彻祭今三家亦作此乐）孔子曰：相维辟公天子穆穆奚取於三之堂（辟公谓诸侯及二王之後穆穆天子之容貌雍篇歌此者有诸侯及二王之後来助祭故也。今三家家臣而已何取此义而作之于堂耶）。
    臧文仲鲁大夫也。居蔡（臧孙辰也。文谥也。蔡国君之守龟出蔡地因以为名焉长尺有二寸居也。）山节藻（包曰：节者而也。刻镂为山者梁上楹画为藻文言其奢侈）孔子曰：何如其知也。子非时人谓之为也。）。
    赵。《文子》晋大夫也。大夫之奏肆夏也。繇赵。《文子》始也。（僭诸侯赵。《文子》名武）。
    庆封齐大夫也。鲁襄公二十七年来聘其车美孟孙谓叔孙曰：庆季之车不亦美乎！（季庆封字）叔孙曰：豹闻之服美不称必以恶终美车何为。
    驷秦郑大夫也。富而侈嬖大夫也。而尝陈卿之车服於其庭郑人恶而杀之子思曰：。《诗》曰：不解之攸（子思子产子国三也。诗大雅攸所也。息也。）不守其位而能久者鲜矣。商颂曰：不僭不敢怠皇命以多福（僭差也。滥溢也。皇暇也。言驷秦违诗商颂故受杀）。
    穰侯魏冉者秦昭王母宣太后弟也。冉相秦六岁而免二岁复相秦四岁而使白起拔楚之郢秦置南郡乃封白起为武安君白起者穰侯之所任举也。相善，於是穰侯之富富於王室及免相国就封邑出关辎车千乘有馀。
    黄歇楚春申君也。考烈王立楚复强赵平原君使人於春申君春申君舍之於上舍赵使欲夸楚为毒瑁簪刀剑室以珠玉饰之请命春申君客春申君客三十馀人其上客皆蹑珠履以见赵使赵使大惭。
    ○陪臣部　专恣
    昔周道衰微禄去公室诸侯以之擅命陪臣由是专恣行私惠以收民心用宗党以参邦政峻杀爵赏以务悦人动靡顾於典刑言但肆於威福其甚者取美贾受馈锦外交邻邦内易先嗣徒俾忠臣睹之而扼腕贤者览之以寒心故先圣曰：陪臣执国命三世希不失矣。盖欲使奸臣贼子闻之而惧焉。又曰：惟名与器不可以假人此诚百王之攸戒也。公子豫鲁大夫也。隐公元年十月郑人以王师虢师伐卫南鄙（虢西虢国也。弘农陕东南有虢城）请师於邾邾子使私於公子豫（私请师）豫请往公弗许遂行及邾人郑人盟于翼（翼邾地）。
    祭仲郑大夫也。鲁桓公十五年春祭仲专郑伯患之使其胥雍纠杀之将享诸郊雍姬知之谓其母曰：父与夫孰亲其母曰：人尽夫也。父一而已胡可比也。（妇人在室则天父出夫女以为疑故母以所生为本解之）遂告祭仲曰：雍氏舍其室而将享子於郊吾惑之以告祭仲杀雍纠尸诸周氏之汪（汪池也。周氏郑大杀而暴其尸以示戮也。）公载以出（愍见其尸故载其尸共出国）曰：谋及妇人宜其死也。
    公子溺鲁大夫庄公三年正月溺会齐师伐卫（疾其专命而行故伐之）。
    公子元楚文王弟也。鲁庄公三十年夏归自伐郑而处王宫（欲遂蛊文夫人）斗射师谏则执（射师斗廉也。足曰：桎手曰：梏）秋申公斗班杀子元（申楚县也。楚僭号县尹皆称公）。
    魏晋大夫也。鲁僖公二十八年晋文公入曹令无入僖负羁之宫而免其族报施也。魏颠颉怒曰：劳之不图报於何有僖负羁氏。
    公子商人齐桓公子也。鲁文公十四年公子商人骤施於国（骤数也。）而多聚士尽其家贷於公有司以继之（家财尽从公及国之有司富者贷）。
    赵盾晋正卿任国政二年而襄公卒太子夷皋年少盾以国多难欲立襄公弟雍雍时在秦使迎之太子母日夜啼泣顿首谓盾曰：先君何罪释其子而更求君赵盾患之恐其宗与大夫袭诛之乃遂立太子是为灵公发兵距所迎襄公弟於秦者灵公既立赵盾益专国政。
    田襄子齐大夫既相齐宣公三年晋杀知伯（宣公之三年时也。）分其地襄子使其兄弟宗都邑大夫与三晋通使曰：以其齐国。
    先晋大夫也。鲁宣公十二年楚子围郑晋师救郑及河闻郑与楚平荀林父欲还彘子曰：不可（彘子先）晋所以霸师武臣力也。今失诸侯不可谓力有敌而不从不可谓武由我失霸不如死。且成师以出闻敌强而退非夫也。（非丈夫）命为军帅而卒以非夫唯群子能之我弗为也。以中军佐济（佐彘子所帅也。济渡河）。
    臧宣叔鲁大夫也。宣公十八年公孙归父以襄仲之立公也。有宠（归父襄仲子）欲去三张公室（时三桓强公室弱故欲去之以张大公室）与公谋而聘于晋欲以晋人去之冬公薨季文言於朝曰：使我杀立庶以失大援者仲也。夫（谓子恶齐外甥襄仲杀之而立宣公南通於楚既不固。又不能坚事齐晋云：失大援也。）臧宣叔怒曰：当其时不能治也。後之人何罪子欲去之许请去之（宣叔文仲子武仲父许其名也。时为司寇主行刑言子自以归父害已欲去者许请为子之）遂逐东门氏（襄仲居东门。故曰：东门氏）。
    季。《文子》鲁大夫襄公二年齐姜薨初穆姜使择美贾（贾梓之属。）以自为榇与颂琴（榇棺也。颂琴琴名犹言雅琴皆欲以送终）。《文子》取以葬齐姜君子曰：非礼也。礼无逆妇养姑者也。亏姑以成妇逆莫大焉（穆姜成公母齐姜成公妇也。）。
    季武子为鲁上卿襄公十一年春将作三军（鲁本无中军惟上下军皆属于公有事三卿更帅季氏欲专其民人故假立中军因以改作）告叔孙穆子曰：请为三军各征其军（征赋税也。三家各征其军之家属）穆子曰：政将及子子必不能（政者霸国之政礼大国三军鲁次国而为大国之制贡赋必重故忧不能也。）武子固请之穆子曰：。然则盟诸（穆子知季氏将复变易故盟之）乃盟诸僖闳（僖宫之门）诅诸五之衢（五父衢道名在鲁国东南以祸福之言相要）正月作三军三分公室而各有其一（三分国民众）三子各毁其乘（坏其军乘分以足成三军）十二年春王三月莒人我东鄙围邰（盖攻守之害深故以危录其月）季孙宿帅师救邰遂入郓（宿武子名郓莒邑。）遂继事也。受命而入郓恶季孙宿也。二十九年公如楚还城季武子取卞（取卞邑以自益。）使公冶问（问公起居公冶季氏属大夫）玺书追而与之（玺印也。）曰：闻守卞者将叛臣帅徒以讨之既得之矣。敢告公冶致使而退（致季氏使命）及舍而後闻取卞（发书乃闻之）公曰：欲之而言叛祗见也。（言季氏欲得卞而欺我言叛益疏我）公谓公冶曰：吾可以入乎！（以季氏疏已故不敢入。）对曰：君实有国谁敢违君公与公冶冕服（以卿服玄之。）固辞强之而後受公欲无入荣成伯赋式微乃归（式微诗止卩风曰：式微式微胡不归式用也。义取寄寓之微陋劝公归）月公至自楚公冶还其邑於季氏（本从季氏得邑故还之。）而终不入焉（不入季孙家）曰：欺其君何必使余季孙见之则言季氏如他日不见则终不言季氏及疾聚其臣（大夫家臣）曰：我死必无以冕服敛非德赏也。（言公畏季氏而赏其使非以我有德）。且无使季氏葬我赵简史墨（史墨晋史蔡墨）曰：季氏亡乎！史墨对曰：不亡季友有大功於鲁受□为上卿至於。《文子》武子世增其业文公卒东门遂（东门遂襄仲也。居东门故称东门遂）杀立庶鲁君，於是失国政政在季氏於今四君矣。民不知君何以得国是以为君慎器与名不可以假人（器车服名爵号）。
    崔杼齐大夫鲁襄公十九年崔杼杀高厚於洒蓝而兼其室（洒蓝齐地）。《书》曰：齐杀其大夫从君於昏也。又鲁襄公二十五年晋侯使魏舒宛没逆卫侯（卫献公以十四年奔齐）将使卫与之夷仪崔子止其孥以求五鹿（崔杼欲得卫之五鹿故留卫侯妻子于齐以质之）。
    子孔郑大夫鲁襄公十九年郑子孔之为政也。专（专权）国人患之乃讨西宫之难（十年尉止等作难西宫子孔知而不言）与纯门之师（前年子孔召楚师至纯门）子孔当罪以其甲及子革子良氏之甲守（以自守也。）甲辰子展子西率国人伐之杀子孔而分其室。《书》曰：郑杀其大夫专也。（亦以国讨为文）子然子孔宋子之子也。（子然子革父）家臣士子孔圭妫之子也。（宋子圭妫皆郑穆公妾士子孔子良父）圭妫之班亚宋子而相亲也。（亚次子）士子孔亦相亲也。僖之四年子然卒（郑僖四年鲁襄六年）简之元年士子孔卒（鲁襄八年）司徒孔实相子革子良之室（司徒孔实与二父相亲故相助其子）三室如一（言同心）故及於难（故二子并及难）子革子良出奔楚子革为右尹（子革即郑丹）郑人使子展当国子西听政立子产为卿（简公犹幼故大夫当国）。
    范宣子晋大夫初栾桓子娶於范宣子生怀子（桓子栾怀子盈也。）范鞅以其亡也。怨栾氏（十四强逐范鞅使奔秦）故与栾盈为公族大夫而不相能桓子卒栾祁与其老州宾通（栾祁桓子妻范宣子女盈之母也。范氏尧後祁姓）几亡室矣。（言乱甚）怀子患之祁惧其讨也。诸宣子曰：盈将为乱以范氏为死桓主而专政矣。（桓主栾）曰：吾父逐鞅也。不怒而以宠报之（谓宣子不为责怒鞅而反与鞅宠位）。又与吾同官而专之（同为公族大夫而专其权势）吾父死而益富死吾父而专於国有死而已吾蔑从之矣。（言宣子专政盈欲以死作难）其谋如是惧害於主吾不敢不言范鞅为之徵（证其有此）怀子好施士多归之宣子畏其多士也。信之怀子为下卿（下军佐）宣子使城著而遂逐之（著晋邑在外易逐）鲁襄公二十一年秋栾盈出奔楚宣子杀箕遗黄渊嘉父司空靖邴豫董叔邴师申书羊舌虎叔罴（皆晋大夫栾盈之党羊舌虎叔向弟）囚伯华叔向籍偃（籍偃上军司马）。
    司城子罕相宋谓宋君曰：夫国家之安危百姓之治乱在君之行夫爵禄赏赐人之所好也。君自行之杀戮刑罚民之所恶也。臣请当之君曰：善寡人当其美子受其恶寡人自知不为诸侯笑矣。国人知杀戮之刑专在子罕也。大臣亲之百姓畏之君不至期年子罕遂去宋君而专其政。
    左师宋大夫鲁襄公二十六年秋宋公杀其世子痤初左师见夫人之步马者（步马习马）问之对曰：君夫人氏也。左师曰：谁为君夫人余胡弗知圉人归以告夫人夫人使馈之锦与马先之以玉（以玉为锦马之先）曰：君之妾弃使某献左师改命曰：君夫人而後再拜稽首之（左师令使者改命也。传言宋公ウ左师谀太子所以无罪而死）。
    费无极楚大夫也。鲁昭公二十七年吴子欲因楚丧而伐之（前年楚平王卒）楚左尹宛工帅师至于潜吴师不能退及闻吴乱而还宛直而和国人说之（以直事君以和接类）鄢将师为领（右领官名）与费无极比而恶之（恶宛。）令尹子常贿而信谗无极讠替宛焉谓子常曰：子恶欲饮子酒（子恶宛。）。又谓子恶令尹欲饮酒於子氏子恶曰：我贱人也。不足以辱令尹令尹将必来辱为惠已甚吾无以酬之。若何（酬报献）无极曰：令尹好甲兵子出之吾择焉（择取以进子）取甲五兵曰：诸门令尹至必观之而从以酬之（曰：无极辞）及飨日帷诸门左（张帷陈甲兵其中）无极令尹曰：吾几祸子子恶将为子不利甲在门矣。子必无往。且此役也。（此春救潜之役）吾可以得志子恶取赂焉还。又误群帅使退其师曰：乘乱不祥吴乘我丧我乘其乱不亦可乎！令尹使视氏则有甲焉不往召鄢将师而告之（告子恶门有甲兵将害已）将师退遂令攻氏。且之（也。）子恶闻之遂自杀也。国人弗令曰：不氏与之同罪或取一编管焉或取一秉杆焉（编管苫也。秉把杆藁也。）国之遂弗也。令尹炮之（炮燔宛。）尽灭氏之族党杀阳令终与其弟完及佗（令终阳モ子）陈及其子弟（晋陈楚大夫皆氏党）晋陈之族呼於国曰：鄢氏费氏自以为王专祸楚国弱寡王室蒙主与令尹以自利也。（蒙欺也。）令尹尽信之矣。国将如何令尹病之进胙者莫不谤令尹（进胙国中祭祀也。也。）沈尹戍言於子常曰：夫左尹与中厩尹莫知其罪而子杀之以兴谤ゥ至于今不已（左尹宛也。中厩尹阳令终）戍惑之仁者杀人以掩谤犹弗为也。今吾子杀人以兴谤而弗图不亦异乎！夫无极楚之谗人也。民莫不知去朝吴（在十五年）出蔡侯朱（在二十一年）丧太子建杀连尹奢（在二十年屏王之耳目使不聪明不然平王之温惠共俭有过成庄无不及焉所以不获诸侯迩无极也。（迩近也。）今。又杀三不辜以兴大谤（三不辜氏阳氏晋陈氏）几及子矣。子而不图将焉用之夫鄢将师矫子之命以灭三国之良也。而不愆位（在位无愆过）吾新有君（光新立也。）疆场日骇楚国。若有大事子其危哉！知者除谗以自安也。今子爱谗以自危也。甚矣。其惑也。子常曰：是瓦之罪敢不良图九月己未子常杀费无极与鄢将师尽灭其族以说於国谤言乃止。
    魏舒晋大夫也。鲁定公元年春王正月辛巳魏舒合诸侯之大夫于狄泉将以城成周魏子氵位政（氵位临也。代天子大夫为政）卫彪（卫大夫曰：将建天子（立天子之居）而易位以令非义也。大事奸义必有大咎晋不失诸侯魏子其不免乎！是行也。魏献子属役於韩简子及原寿过（简子韩起孙不信也。原寿过周大夫）而田於大陆焚焉（禹贡大陆在钜鹿此绝远疑此田在汲郡吴泽荒芜之地火田并见烧也。《尔雅》广平曰：陆）还卒於宁（宁今修武县近吴范献子去其柏椁以其未复命而田也。（范献子代魏子为政去其柏椁示贬之）。
    阳虎鲁季氏家臣也。定公五年六月季平子行东墅（东墅季氏邑。）还未至丙申卒于房虎将以敛（美玉君所佩。）仲梁怀弗与（怀亦季氏家臣）曰：改步改玉（昭公之出行君事佩祭宗庙今定公立复臣位改君步亦当去）阳虎欲逐之告公山不狃不狃曰：彼为君也。子何怨焉（不狃季氏臣费宰子泄也。为君不欲使僭。）九月乙亥阳虎囚季桓子公父文伯季桓子从父昆弟也。阳虎欲为乱恐二子不从故囚之）而逐仲梁怀冬十月丁亥杀公何藐（藐季氏族）己丑盟桓子于稷门之内（鲁南城门。）庚寅大诅逐公父蜀及秦遄齐（蜀即文伯也。秦遄平子姑胥也。传言季氏之乱）七年秋齐国夏伐我（齐叛晋故）阳虎御季桓子公敛处父御孟懿子（处父孟氏臣成宰公敛阳。）将齐师齐师闻之堕伏而待之（堕毁其军以诱敌而设伏兵）处父曰：虎不图祸而必死（而女也。）苫夷曰：虎舀二子（苫夷季氏家臣二子季孟。）不待有司余必杀女虎惧乃还不败（传言陪臣强能自相以制季孟不敢有心）。
    田子乞事齐景公为大夫其收赋税於民以小斗受之其粟予民以大斗行阴德於民而景公弗禁繇此田氏得齐众心宗族益强民思田氏。《晏子》数谏景公景公弗听已而使於晋与叔向私语曰：齐国之政其卒归于田氏矣。晏婴卒後范仲行氏反晋晋攻之急范仲行请粟於齐田乞欲为乱树党於诸侯乃说景公曰：范仲行数有德於齐齐不可不救齐使田乞救之而输之粟景公太子死後有宠姬曰：芮生子荼景公病命其相国惠子与高昭子以子荼为太子景公卒两相高国立荼是为安孺子而田乞不说欲立景公陀子阳生阳生素与乞欢安孺子之立也。阳生奔鲁田乞伪事高昭子国惠子者每朝代参乘言曰：始诸大夫不欲立孺子既立君相之大夫皆自危欲作乱。又绐大夫曰：高昭子可畏也。及未发先之诸大夫从之田乞鲍牧与大夫以兵入公室攻高昭子昭子闻之与国惠子救公，公师败田乞之众追国惠子惠子奔莒遂返杀高昭子安孺子奔鲁田乞使人之鲁迎阳生阳生至齐匿田乞家田乞请大夫曰：常之母有鱼菽之祭幸而来会饮会饮田氏田乞盛阳生橐中置座中央发橐出阳生曰：此乃齐君矣。大夫皆伏谒将盟立之鲍牧醉田乞诬曰：吾与鲍牧谋共立阳生也。鲍牧怒曰：大夫忘景公之严命乎！诸大夫欲悔阳生乃顿首曰：可则立之不可则已鲍牧恐祸及已乃复曰：皆景公之子何为不可遂立阳生於田乞之一作粥子家是为悼公乃使人迁安孺子於骀而杀孺子荼悼公既立田乞为相专齐政。
    孟孺子泄鲁孟懿子之子也。哀公十四年将圉马於成（泄孟懿子之子孟武伯圉畜养也。成成宰公孙宿不受曰：孟孙为成之病不圉马焉（病谓民贫困）孺子怒袭成从者不得入乃反成有司使孺子鞭之（恨恚故鞭成有司之使人）秋八月辛丑孟懿子卒成人奔丧弗内袒免哭于衢听共弗许（请听命共使。）惧不归（不敢归成。）十正月成叛。
    季孙雉鲁大夫哀公二十四年闰月公如越得太子郢（郢越王句践之太子。）将妻公地公孙有山使告于季孙季孙惧使因大宰而纳赂焉乃止（故吴臣也。季孙恐公因而讨已故惧）。
    大尹宋近官有宠者鲁哀公二十六年宋景公无子取公孙周之子得与启畜诸公室（周元公孙子高也。得昭公也。启得弟畜也。）未有立焉，於是皇缓为右师皇非我为大司马皇怀为司徒（皇怀非我从昆弟。）灵不缓为左师（不缓子零圉龟之乐茂为司城（茂乐溷之子。）乐朱钮为大司冠（朱钮乐免之子）六卿三族降听政（三族皇灵乐降和同也。）因大尹以卿因之以自通达於君）大尹常不告而以其欲称君命以令（不告君也。）国人恶之司城欲去大尹左师曰：纵之使盈其罪（盈满也。）重而无基能乎！（言势重而无德以为基必败也。）冬十月公游于空泽（空泽宋邑）辛巳卒于连中（连中官名。）大尹兴空泽之士千甲（甲士千人奉公自空桐入如沃宫（奉公尸也。梁国虞县东南有地名空桐沃宫宋都内宫名）使召六子曰：闻下有师君请六子画（画计策。）六子至以甲劫之曰：君有疾病请二三子盟乃盟于少寝之庭曰：无为公室不利大尹立启奉启殡于大宫三日而後国人知之司城茂使宣言于国曰：大尹惑蛊其君而专其利今君无疾而死死。又匿之是无他矣。大尹之罪也。（言大尹所弑。）得梦启北首而寝於卢门之外（卢门宋东门北首死象在失国也。）已为乌而集于其上朱加于南门尾加于桐门曰：余梦美必立（桐门北门）大尹谋曰：我不在盟（少寝盟但以君命盟六卿大尹盟）无乃逐我复盟之乎！使祝襄为载书六子在唐孟（地名。）将盟之祝襄以载书告皇非我（襄祝名）皇非我因子潞（子潞乐茂。）门尹得（乐得。）左师谋曰：民与我逐之乎！皆归授甲使犭旬于国尹惑蛊其君以陵虐公室与我者救君者也。众曰：与之大尹犭旬曰：戴氏皇氏将不利公室（戴氏即乐氏）与我者无忧不富众曰：无别（恶其号令与君无别）戴氏皇氏欲伐公（公谓启）乐得曰：不可彼以陵公有罪我伐公则甚焉使国人施于大尹（施罪于大尹）大尹奉启以奔楚乃立得司城为上卿盟曰：三族共政无相害也。
    田常齐卿杀简公乃立简公弟骜是为平公平公即位田常桓之专齐之政割齐安平以东为田氏封邑（平公之时齐自是称田氏）田常既杀简公惧诸侯共诛已乃归鲁卫侵地西约晋韩魏赵氏南通吴越之使修功行赏亲于百姓以故齐复定。
    赵简子晋卿也。晋定公十八年简子围范中行氏于朝歌中行。《文子》奔邯郸二十一年简子救邯郸中行。《文子》奔柏人简子。又围柏人中行。《文子》范昭子遂奔齐赵竟有邯郸柏人范中行馀邑入于晋赵名晋卿实专晋权奉邑侔於诸侯。
    晋顷公之十二年六卿以法诛公族祁氏羊舌氏分其邑为十县六卿各令其族为之大夫晋公室由此益弱。
    魏冉秦宣太后异父弟封穰侯同父弟曰：芋戎为华阳君而昭王同母弟曰：高陵君泾阳君而魏冉最贤自惠王武王时任职用事武王卒诸弟争立惟魏冉力为能立昭王昭王即位以冉为将军卫咸阳诛季君之乱而逐武王后出之魏昭王诸兄弟不善者皆灭之威振秦国昭王少宣太后自治任魏冉为政。
    ●卷七百四十八
    ○陪臣部　交争
    春秋之世陪臣执国命︹公室寄任亦多仪制犹简或奉干戈之役或修朝会之仪而乃进退由心轻重在已始於放肆卒以交争起雠专戮生於此矣。
    公孙阏郑大夫鲁隐公十五年五月郑伯将伐许授兵於大宫（大宫郑祖庙）公孙阏与[A13争车[A13C]考叔挟以走（车辕也。）子都挟棘以逐之（子都公孙阏棘戟也。）及大逵弗及怒（逵道方轨也。）七月郑伯傅于许（傅于许城下）[A13C]考叔取郑伯之旗蝥弧以先登（蝥弧旗名）子都自下射之颠。
    乐辔宋大夫华弱与乐辔少相狎长相优。又相谤也。（狎亲习也。优调戏也。）子荡怒以弓梏华弱于朝（子荡乐辔也。张弓以贯械之在手故曰：梏）平公见之曰：司武而梏於朝难以胜矣。（司武司马言其懦弱。若不足以胜敌）遂逐之华弱奔鲁司城子罕曰：同罪异罚非刑也。专戮於朝罪孰大焉亦逐子荡。
    子荡射子罕之门曰：几日而不我从（言我射汝门汝亦当以不胜任见逐）子罕善之如初（言子罕虽见辱而不忿所以得安）。
    子朱晋大夫鲁襄公二十六年春秦伯之弟针如晋修成（修会夷仪岁之成）叔向命召行人子员（欲使答秦命）行人子朱朱也。当御（御进也。言次当行。）三云：叔向不应子朱怒曰：班爵同（同为大夫）何以黜朱於朝（黜退也。）抚剑从之（从叔向也。）曰：秦晋不和久矣。今日之事幸而集（集成）晋国赖之不集三军暴骨子员道二国之言无私子尝易之奸以事君者吾所能御也。拂衣从之人救之（拂衣褰裳也。）平公曰：晋其庶乎！（，庶几于治）吾臣之所大师旷曰：公室惧卑臣不心竞而力争（谓二子不心竞为忠而抚剑拂衣）不务德而争善（争谓所行为善私欲已侈能无卑乎！穿封戍楚大夫鲁襄公二十六年楚子侵郑至於城麋郑皇颉戍之（皇颉郑大夫守城麋之邑）出与楚师战败穿戍囚皇颉公子围与之争之（公子围共王子灵王也。）正於伯州犁（正曲直也。）伯州犁曰：请问於立囚伯州犁曰：所争君子也。其何不知（言王子围及穿封戍皆非细人易别识也。）上其手曰：夫子为王子围寡君之贵弟也。（介大也。）下其手曰：此子为。
    穿封戍方城外之县尹也。谁获子（上下手以道囚意）囚曰：颉遇王子弱焉（弱败也。言为王戍怒抽戈逐王子围弗及楚人以皇颉归。
    公孙黑郑大夫鲁襄公二十九年郑伯有使公孙黑如楚（黑子）辞曰：楚郑方恶而使余往是杀余也。伯有曰：世行也。（言女世为行人）子曰：可则往难则已何世之有伯有将强使之子怒将伐伯有氏大夫和之郑大夫盟於伯有氏礻卑谌曰：是盟也。其与几何（言不能久也。礻卑谌郑大夫。）。《诗》曰：君子屡盟乱是用长今是长乱之道也。祸未必三年而後能舒（舒解也。）子。又与子南争聘徐吾犯之妹及子南氏子怒甲以见子南欲杀之而取其妻子南知之执戈逐之及冲击之以戈子伤而归（冲交道也。）。
    士弥侔晋大夫鲁定公元年正月辛巳晋魏舒合诸侯之大夫于狄泉将以城成周孟懿子会城成周庚寅裁（裁按版筑。）宋仲几不受功曰：滕薛阝吾役也。（欲使三国代宋受功役也。阝小邾）薛宰曰：宋为无道绝我小国於周以我楚常从宋晋文公为践土之盟曰：凡我同盟各复旧职。若从践土。若从宋亦唯命仲几曰：践土固然（固曰：从旧薛旧为宋役）宰曰：薛之皇祖奚仲居薛以为夏车正（皇大也。奚仲为夏禹掌车服大夫。）奚仲迁于邳（邳下邳县仲虺居薛以为汤左相（仲虺奚仲之後）。若复旧职将承王官何故以役诸侯（承奉也。）仲几曰：三代各异物薛焉得有旧（言居周世不得以夏殷为旧。）为宋後亦其职也。士弥侔曰：晋之从政者新（言范献子新为政未习故事）子姑受功归吾视诸故府（求故事）仲几纵子忌之山川鬼神其忘诸乎！（山川鬼神盟所告）士伯怒谓韩简子曰：薛徵於人（典籍故事人所知也。）宋徵於鬼证于鬼神）宋罪大矣。且已无辞而抑我以神诬我也。启宠纳侮其此之谓矣。（开宠过分则纳受侵侮）必以仲几为戮乃执仲几以归。
    乐溷宋大夫鲁定公九年春宋公使乐大心盟于晋。且逆乐祁之尸辞伪有疾乃使向巢如晋盟。且逆子梁之尸子明谓桐门右师出（子明乐祁之子溷也。右师乐大心子明族父也。右师往到子明舍子明逐使出门去）曰：吾犹衰而子击锺何也。（忿其不逆父丧因责其无同族之恩。）右师曰：丧不在此故也。既人曰：已衰而生子余何故舍锺（已子明也。）子明闻之怒言於公曰：右师将不利戴氏（乐氏公族）不肯晋将也。不然无疾乃逐桐门右师。
    韩傀相韩严遂重於君二人相害也。严遂政议直指举韩傀之过韩傀以之叱之於朝严遂拔剑之，於是严遂惧亡去。
    ○陪臣部　变诈
    古者诸侯各奠方国必有命卿至于大夫以辅其政洎晚周微弱五霸迭起以机先而为胜内由权变以取威繇是仁义废而变诈兴矣。则有屈已而就事违道以成功欺割地之言反好用之物定君於诡诈之际还兵於仓卒之间盖亦才出一时智通群萃施之变乱庶可嘉然与夫皇王之道斯为美矣。礼所谓用人之智去其诈良有以乎！
    叔孙侨如鲁大夫通於穆姜欲去季孟而取其室（季。《文子》孟献子。）成公十六年冬十月出侨如而盟之侨如奔大夫共盟以侨如为戒。）齐声孟子通侨如（声孟子齐灵公母宋女。）使立於高国之间（位卿）侨如曰：不可以再罪奔卫亦间於卿（传亦终言侨如之佞）。
    胥梁带晋大夫鲁襄公二十六年齐人城郏之岁（在二十四年）其夏齐乌馀以廪丘奔晋（乌馀齐大夫也。廪丘今东郡廪丘县故城是）袭卫羊角取之（今廪丘县所治羊角城是）遂袭我高鱼（高鱼城在廪丘县东北）有大雨自其窦入（雨大水窦开。）介于其库（入高鱼库而介其中）以登其城克而取之（取鲁高鱼）。又取邑於宋，於是范宣子卒（宣子范モ）诸侯弗能治也。及赵。《文子》为政乃卒治之。《文子》言於晋侯曰：晋为盟主诸侯或相侵也。则讨而使归其地今乌馀之邑皆讨类也。（言於此类宜见讨。）而贪之是为盟主也。请归之公曰：诺孰可使也。对曰：胥梁带能无用师晋侯使往（能无用师言有权谋也。二十七年春胥梁带使诸丧邑者具车徒以受地必周（诸丧邑谓齐鲁宋也。周密也。必密来勿以受地为名）使乌馀具车徒以受封（乌馀以邑故诈许封之）乌馀以其众出（出受封也。）使诸侯伪劫乌馀之封者（劫致也。使齐鲁宋伪。若致邑封鸟馀者）而遂执之尽获之（皆获其徒众）皆取其邑而归诸侯诸侯是以睦於晋（传言赵。《文子》贤故平公虽失政而诸侯犹睦）韩起晋大夫鲁昭公三年如齐逆女（为平公逆）公孙虿为少姜之有宠也。以其子□公女而嫁公子（更嫁公女）人谓宣子子尾欺晋晋胡受之宣子曰：吾欲得齐而远其宠宠将来乎！（宠谓子尾）。
    启疆楚大夫鲁昭公七年三月公如楚楚子享公于新台（章华台也。）使长鬣者相（鬣鬓也。欲先夸鲁侯）好以大屈（宴好之赐大屈弓名）既而悔之启疆闻之见公，公语之拜贺公曰：何贺对曰：齐与晋越欲此久矣。寡君无与也。而传诸君君其备御三邻（言齐晋越将伐鲁而取之）慎守宝矣。敢不贺乎！公惧乃反之（言楚灵不信所以不终）。
    冉猛鲁人定公八年正月公侵齐门於阳州师退冉猛伪伤足而先（欲先归）其兄会乃呼曰：猛也。殿（会见师退而猛不在列乃大呼诈言猛在後为殿传言鲁无军政）二月公侵齐攻廪丘之郛主人出师奔（攻郛人少故遣後师走往助之）阳虎伪不见冉猛者曰：猛在此必败（阳州之役猛先归言。若在此必复败）猛逐之顾而无继伪颠（逐廪丘人）虎曰：尽客气也。（言皆客气非勇）。
    子服景伯鲁大夫哀公十三年秋七月辛丑盟吴晋争先（争歃血先後）吴人曰：於周室我为长晋人曰：於姬姓我为伯（为侯伯）乃先晋人吴人将以公见晋侯景伯对使者吴人乃止既而悔之（谓景伯欺之）将囚景伯景伯曰：何也。立後於鲁矣。（何景伯名）将以二乘与六人从迟速唯命遂囚以还及户牖（户牖陈留外黄县西北东昏城是）谓太宰曰：鲁将以十月上辛有事於上帝先王季辛而毕何世有职焉（有职於祭事）自襄以来未之有改也。（鲁襄公）。若不会祝宗将曰：吴实然（言鲁祝宗将告神云：景伯不会坐为吴所囚吴人信鬼故以事恐之）。且谓鲁不共而执其贱者七人何损焉大宰言於王曰：无损於鲁而祗为名（为恶名）不如归之乃归景伯智伯晋卿也。鲁哀公二十七年晋荀瑶帅师伐郑次于桐丘郑驷弘请救于齐（弘驷颛子）齐陈成子帅师救郑智伯闻之乃还使谓成子曰：大夫陈子陈之自出陈之不祀郑之罪也。（十七年楚独灭陈非郑之罪盖智伯诬陈子故陈子怒谓其多陵人）故寡君使瑶察陈衷焉（衷善也。）谓大夫其恤陈乎！若利本之颠瑶何有焉（言陈灭已何伤）成子怒曰：多陵人者皆不在智伯其能久乎！
    张仪相秦秦欲伐齐齐楚从亲，於是张仪往相楚楚怀王闻张仪来虚上舍而自馆之曰：此僻陋之国子何以教之仪说楚王曰：大王诚能听臣闭关绝约於齐臣请献商於之地六百里使秦女得为大王箕帚之妾秦楚娶妇嫁女长为兄弟之国此北弱齐而西益秦也。计无便此者楚王大说而许之群臣皆贺陈轸独吊楚王怒曰：寡人不兴师发兵得六百里地群臣皆贺子独吊何也。陈轸对曰：不然以臣观之商於之地不可得而齐秦合齐秦合则患必至矣。楚王曰：有说乎！陈轸对曰：夫秦之所以楚重者以其有齐也。今闭关绝约於齐则楚孤秦奚贪夫孤国而与之商於之地六百里张仪至秦必负王是北绝齐交西生患於秦也。两国之兵必俱至善为王计者不。若阴合而阳绝于齐使人随张仪苟与吾地绝齐未晚也。不与吾地阴合谋计也。楚王曰：愿陈子闭口毋复言以待寡人得地乃以相印授张仪厚赂之，於是遂闭关绝约於齐使一将军随张仪张仪至秦佯失绥堕车不朝三月楚王闻之曰：仪以寡人绝齐未甚耶乃使勇士至宋借之符北骂齐王齐王大怒折节而下秦秦齐之交合张仪乃朝谓楚使者曰：臣有奉邑六里愿以献大王左右楚使者曰：臣受令於王以商於之地六百里不闻六里还报楚王楚王大怒发兵而攻秦陈轸曰：轸可发口言乎！攻之不如割地反以赂秦与之并兵而攻齐是我出地於秦取偿於齐也。王国尚可存楚王不听卒发兵而使将军屈モ击秦秦齐共攻楚斩首八万杀屈モ遂取丹阳汉中之地楚。又复益发在枝江兵而袭秦至蓝田大战楚大败，於是楚割两城以与秦平秦要楚欲得黔中地欲以武关外易之楚王曰：不愿易地愿得张仪而献黔中地秦王欲遣之口弗忍言张仪乃请行惠王曰：彼楚王怒子之负以商於之地是。且甘心於子张仪曰：秦︹楚弱臣善靳尚尚得事楚夫人郑玄所言皆从。且臣奉王之节使楚楚何敢加诛假令诛臣而为秦得黔中之地臣之上愿遂使楚楚怀王至则囚张仪将杀之靳尚谓郑袖曰：秦王甚爱张仪而不欲出之今将以上庸之地六县赂楚以美人聘楚以宫中善歌讴者为胜楚王重地尊秦秦女必贵而夫人斥矣。不。若为言而出之，於是郑玄日夜言怀王曰：人臣各为其主用今地未入秦秦使张仪来至重王王未有礼而杀张仪秦必大怒攻楚妾请子母俱迁江南毋为秦所鱼肉也。怀王後悔赦张仪厚礼之如故。
    楼缓赵大夫秦攻赵於长平大破之引兵而归因使人索六城于赵而谋计未定楼缓新从秦来赵王与楼缓计之曰：与秦地与不与孰吉楼缓辞让曰：非人臣所知也。王曰：虽然试言公之私楼缓曰：王亦闻公父文伯乎！公父文伯官於鲁病死妇人之为自杀房中者二人其母闻之不肯哭也。其相室曰：焉有子死不哭者乎！其母曰：孔子贤人也。逐於鲁是人不随今死而妇人为死者二人。若是者其於长者薄於妇人厚也。故从母言之为贤母也。从妇人言之为妒妇故言之一也。言者异则人心变矣。今臣新从秦来言勿与则非计也。言与之则恐以臣为秦也。故不敢对使臣得为王计不如与之王曰：诺虞卿闻之入见王王以楼缓言告之虞卿曰：此饰说也。王曰：何谓也。虞卿曰：秦之攻赵倦而归乎！王以其力尚能进爱王而不攻乎！王曰：秦之攻我也。不遗馀力矣。必以倦而归也。虞卿曰：秦以其力攻其所不能取倦而归王。又为之攻其力之所不能取以资之是助秦自政也。来年秦复攻王王无救矣。王以虞卿言告楼缓楼缓曰：虞卿能尽知秦力之所至乎！诚知秦力之进也。此弹丸之地犹不与也。今秦来年复攻王得无割其内而媾乎！王曰：请听子割矣。子能必来年秦不复攻乎！楼缓曰：此非臣之所敢任也。他日者三晋之交于秦相善也。今秦善韩魏而独攻王王之所以事秦必不如韩魏也。今臣为足下解负亲之攻启关通币於齐交韩魏至来年而王独不攻於秦王之所以事秦者必在韩魏之後也。此非臣之所敢任也。王以楼缓言告虞卿虞卿曰：楼缓言不媾来年秦复攻王得无更割其内而媾乎！今楼缓。又不能必秦之不复攻也。虽割何益来年复攻之割其力之所不能取而媾此自尽之术也。不如无媾秦虽善攻不能岁取六县赵虽不能收不至岁失六城秦倦而归兵必罢我以六城收天下以攻罢秦是我失之于天下而取偿於秦也。吾国尚利孰与坐而割地自弱以︹秦哉！今楼缓曰：秦善韩魏而攻赵者必以王之事秦不如韩魏也。是使王岁以六城事秦也。坐而地尽矣。来年秦复求割地王将与之乎！不与则是弃前费而挑秦祸也。与之则无地而给之语曰：︹者善攻而弱者不能守今坐而听秦秦兵不弊而多得地是︹秦而弱赵也。以益︹之秦而割逾弱之赵其计固不止矣。且秦虎狼之国也。无礼义其求无己而王之城有尽以有尽之地给无己之求其势必无赵矣。故曰：此饰说也。王必勿与王曰：诺楼缓闻之入见王王。又以虞卿言告之楼缓曰：不然也。虞卿得其一不得其二夫秦赵构难天下皆悦何也。我将因强而乘弱今赵兵困于秦故不如亟割地为和以疑天下慰秦之心不然天下将因秦之怒乘赵之弊而瓜分之赵见亡之不暇何秦之敢图愿王以此断之勿复计也。虞卿闻之复入见王曰：危矣。楼缓之为秦也。夫赵兵困于秦。又割地为和是愈疑天下而何慰秦心哉！是亦独不言其示天下弱乎！且臣曰：勿与者非固勿与而已也。秦索六城于王王以五城赂齐齐秦深雠也。得王五城并力而西击齐秦之听王。又不待辞之毕矣。则是王失之于齐而取偿于秦也。而齐赵之雠可以报示天下有能为也。王以此发声兵未境臣见秦之重赂而反媾於王也。从秦为媾韩魏闻之必尽重王重王必出重器以先於王是一举而结三国之亲而与秦易道也。赵王曰：善因发虞卿东见齐王与之谋秦虞卿未还秦之使者已在赵矣。楼缓闻之逃而去也。
    ○陪臣部　贼害
    古人有言曰：士无贤愚入朝见嫉。又曰：堆生於岸水必湍之斯固达者因事而立喻也。若乃利害相形曲直异禀当其胜会突起狠心乃有取其善而害其人惧其逼而夺其位兹乃贤愚之共弊古今之深戒者也。在昔曾陪继世名位迭居苟以一时之忿或至剿类之惨姑因私怨构其事端终为深祸危乎！邦本斯则猜贼者之议得谗毁者之计行故受枉被诛莫不由是徵诸前史可覆视也。比其事类以存戒焉。
    狐射姑晋大夫也。晋侯使射姑将阳处父谏曰：射姑民众不说不可使将，於是废将阳处父出射姑入君谓射姑曰：阳处父言曰：射姑民众不说不可使将射姑怒出刺阳处父於朝而走（明君漏言杀之当坐杀。《易》曰：君不密则失臣臣不密则失身几事不密则害成）。
    箕郑父晋大夫也。夷之晋侯将登箕郑父先都（登之於上军也。）使而士梁益耳将本司空）先克曰：狐赵之勋不可废也。从之（狐偃赵衰有从亡之勋）先克夺蒯得田于革阴（七年晋御秦师于革阴以军事夺其田也。先克中军佐）故箕郑父先都士梁益耳蒯得作乱使贼杀先克。
    屠岸贾晋大夫也。屠岸贾欲杀赵朔贾始有宠於灵公及至於景公而贾为司冠将作难乃治灵公之贼以致赵盾遍告诸将曰：盾虽不知犹为贼首以臣弑君子孙在朝何以惩罪请诛之韩厥曰：灵公遇贼赵盾在外吾君以为无罪故不诛今诸君将诛其後是非先君之意而今妄诛妄诛谓之乱臣有大事而君不闻是无君也。贾不听韩厥告赵朔趣亡朔不肯曰：子必不绝赵祀朔死不恨韩厥许诺称疾不出贾不请而擅与诸将攻赵氏於下宫杀赵朔赵同赵括赵婴齐皆灭其族。
    至皆晋大夫也。三害伯宗讠替而杀之及栾弗忌（栾弗忌晋贤大夫）伯州犁奔楚（伯宗子）韩献子曰：氏其不乎！善人天地之纪也。而骤绝之不亡何待（既杀伯宗。又及弗忌。故曰：骤也。）初伯宗每朝其妻必戒之曰：盗憎民恶其上子好直言必及於难。
    子尾齐大夫也。害闾丘婴欲杀之使帅师以伐阳州（阳州鲁地）我问师（鲁以师往问齐我）子尾杀闾丘婴以说于我师（言伐鲁者婴所为也。）工偻洒氵省灶孔虺贾寅出奔莒（四子婴之党平子鲁大夫也。平子伐莒取更阝（更阝莒邑。）献俘始用人於亳社（以人祭殷社。）臧武仲在齐闻之曰：周公其不祭乎！周公享义鲁无义。《诗》曰：德音孔昭视民不佻（诗小雅佻偷也。言明德君子必爱民）佻之谓甚矣。而一用之将福哉！（一同也。同人于畜牲，）。
    驷郑大夫杀邓析而用其竹刑（邓析郑大夫欲改郑所铸旧制不受君命而私造刑法书之于竹简故言竹刑）君子谓子然，於是不忠苟有可以加于国家者弃其邪可也。（加犹益也。弃不责其邪恶也。）静女之三章取彤管焉（诗此风也。言静女三章之诗虽说美女义在彤管彤管赤管笔女。《史记》事规诲之所执）干何以告之取其忠也。（诗风也。录干旄诗者取其忠心愿告人以善道也。言此二诗皆以一善见采而邓析不以一善身）故用其道不弃其人诗云：蔽芾甘棠勿翦勿伐召伯所茇（诗召南也。召伯决讼於蔽芾小棠之下诗人思之不伐其树茇草舍也。）思其人犹爱况用其道而不恤其人乎！子然无以劝能矣。（传言子然嗣大叔为政郑所以衰弱。）陈逆齐大夫也。齐简公之在鲁也。阚止有宠焉（简公悼公生子壬也。阚止子我也。）及即位使为成子惮之骤顾诸朝（成子陈常心不安故数顾之。）诸御鞅言於公曰：陈阚不可并也。君其择焉（择用一人。）子我夕（夕视事）陈逆杀人逢之（陈逆子行陈氏宗也。子我逢之）遂执以入（执逆至朝）陈氏方睦（欲谋齐国故宗族和）使疾而遗之潘沐备酒肉焉（使诈病因内潘并得内酒肉潘米汁可以沐头）享守囚者醉而杀之而逃。
    白公胜楚太子建之子也。太子建之遇谗也。自城父奔宋。又避华氏之乱于郑郑人甚善之。又晋与晋人谋袭郑乃求复焉郑人复之如初晋人使谍於子木请行而期焉（请行袭郑之期子木即建也。）子木暴虐於其私邑邑人诉之郑人省之得晋谍焉遂杀其子曰：胜在吴子西欲召之叶公曰：吾闻胜也。诈而乱无乃害乎！（叶公子高沈诸梁也。）子西曰：吾闻胜信而勇不为不利舍诸边境使卫藩焉（使为藩屏之卫）叶公曰：周仁之谓信（周亲也。）率义之谓行也。）吾闻胜也。好复言（言之所许必欲复行之不顾道理）而求死士殆有私乎！（私谋复雠。）复言非信也。期勇也。（期必也。）子必悔之弗从召之使处吴竟为白公（白楚邑也。汝阴褒信县西南有白亭）请伐郑子西曰：楚未节也。（言楚国新复政未得节制）不然吾不忘也。他日。又请许之未起师晋人伐郑楚救之与之盟胜怒曰：郑人在此雠不远矣。（比子西于郑人）胜自厉剑子期之子平见之曰：王孙何自厉也。曰：胜以直闻不告女庸为直乎！将以杀尔父子平以告子西子西曰：胜如卵余翼而长之（以鸟为喻。）楚国第（用士之次第。）我死令尹司马非胜而谁之曰：令尹之狂也。得死乃非我（言我必杀之。若得自死我乃不复成人）子西不悛胜谓石乞（石乞胜之徒曰：王与二卿士（二卿子西子期）皆五百人当之则可矣。乞曰：不可得也。（五百人不可得）曰：市南有熊宜僚。若得之可以当五百人矣。乃从白公而之与之言说告之故辞（告欲作乱宜僚辞拒之。）承之以剑不动（挟剑指其喉）胜曰：不为利不为威惕不泄人言以求媚者去之吴人伐慎白公败之（汝阴慎县也。）请以战备献（与吴战得车仗兵器皆备而献之欲因此作乱）许之遂作乱杀子西子期于朝而劫惠王子西以袂掩面而死（惭於叶公）。
    大宰吴大夫也。既与子胥有隙因谗曰：子胥为人刚暴少恩猜贼其怨望恐为深祸也。前日王欲伐齐子胥以为不可王卒伐之而有大功子胥耻其计谋不用乃反怨望而今王。又复伐齐子胥专愎︹谏沮（自吕切）毁用事徒幸吴之败以自胜其计谋耳今王自行悉国中武力以伐齐而子胥谏不用因辍谢佯病不行王不可不备此起祸不难。且使人微伺之其使於齐也。乃属其子於齐之鲍氏夫为人臣内不得意外倚诸侯自以为先王之谋臣今不见用尝怏怏怨望愿王早图之吴王曰：微子之言吾亦疑之乃使使赐伍子胥属镂（镂子切）之剑曰：子以此死伍子胥仰天叹曰：嗟乎！讠舀臣为乱矣。王乃反谋我我令。若父霸自。若未立时诸公子争立我以死争之于先王几不得立。若既得立欲分吴国予我我顾不敢望也。然今。若听谀臣言以杀长者乃告其舍人曰：必树吾墓上以梓令可以为器而抉吾眼县吴东门之上以观越寇之入灭吴也。乃自经死。
    赵鞅晋大夫简子也。窦鸣犊舜华晋国之贤大夫也。简子未得志之时须此两人而後从政及其已得志杀之乃从政。
    须贾为魏中大夫为魏昭王使於齐范睢从之留数月未得报齐襄王闻睢辩口乃使人赐睢金十斤及牛酒睢辞谢不敢受须贾知之大怒以为睢持魏阴事告齐故得此馈令睢受其牛酒还其金既归心怒睢以告魏相魏齐魏齐大怒使舍人笞击睢折胁摺齿睢佯死即卷以箦置厕中宾客饮者醉更溺睢故﹃辱以惩後令镂力侯反无妄言者睢从箦中谓守者曰：公能出我我必厚谢公守者乃请出箦中死人魏齐醉曰：可矣。范睢得出。
    赵襄子晋大夫也。襄子姊前为代王夫人简子既葬未除服北登夏屋（山在广武）请代王使厨人操铜斗以食代王及从者行斟阴令宰人各（一作雒以斗击杀代王及从官遂兴兵平代地其姊闻之泣而呼天摩笄自杀代人怜之所死地名之为摩笄之山遂以代封伯鲁子周为代成君。
    ●卷七百四十九
    ○陪臣部　构患
    夫内怀隐慝心专乐祸罔念乎！纾难姑务於构怨苟利於已贻患於国斯盖臣之不令而人之无良者欤春秋之世施及六国诸侯力政征伐自出乃有参家陪之列总兵赋之职预公族之齿居嬖御之昵不念乎！令德之训犭旬於公家之利怙乱以肆志兴戎而致扰因私憾而忘本恃外援而倾宗以至干戈日寻祸[C260]交作燎原之势暴起发矢之悔莫追其有积稔之自贻夷灭之是取名在国策为世大戮不为不幸也。石制郑大夫鲁宣公十二年春楚子围郑是役也。石制实入楚师将以分郑而立公子鱼臣辛未郑杀仆叔及子服（仆叔鱼臣也。子服石制也。）君子曰：史佚毋怙乱者谓是类也。（言恃人之乱以要利）。《诗》曰：乱离瘼矣。爰其归（诗小雅离忧也。瘼病也。爰於也。言祸乱忧病於何所归乎！叹之）归於怙乱者也。
    先晋大夫鲁宣公十三年秋赤狄伐晋及清先召之也。（必阝战不得志故召狄欲为变清原）。
    宣伯鲁大夫叔孙侨如也。成公十六年公出于坏ㄨ（坏ㄨ鲁邑齐卫皆後非独鲁明晋以侨见公）宣伯通於穆姜（穆姜成公母。）欲去季孟以取其室（季。《文子》孟献子）将行穆姜送公而使逐二子公以晋难告（会晋伐郑）曰：请反而听命姜公子偃公子Θ趋过（二子公庶弟）指之曰：女不可是皆君也。（言欲废公更立君）公待於坏ㄨ申宫儆备敕官备。）设守而後行是以後（後晋楚战期）使孟献子守于公宫秋会于沙随谋伐郑也。（郑犹未服）宣伯使告曰：鲁侯待于坏ㄨ以待胜者（观晋楚之胜负）将新军。且为公族大夫以主东诸侯（主齐鲁之属）取货于宣伯而公于晋侯（诉讠替也。）晋侯不见公七月公会尹武公及诸侯伐郑将行姜。又命公如初（复欲使公逐季孟。）公。又申守而行之师次于郑西我师次于督阳不敢过郑（督阳郑东地。）子叔声伯使叔孙豹请逆于晋师（豹叔孙侨如弟也。侨如，於是遂作乱豹因奔齐）为食於郑郊师逆以至（声伯戒叔孙以必须所逆晋师至乃食）声伯四日不食以待之食使者（使豹之介）而後食（言其忠也。）宣伯使告曰：鲁之有季孟犹晋之有栾范也。政令，於是乎！成今其谋曰：晋政多门不可从也。（政不由君。）宁事齐楚有亡而已蔑从晋矣。（蔑无也。）。若欲得志於鲁请止行父而杀之（行父季。《文子》也。）蔑也。（蔑孟献子时留守公宫）而事晋蔑有二矣。鲁不二小国必睦不然归必叛矣。九月晋人执季。《文子》于苕丘公还待于郓（郓鲁西邑东郡禀丘县东有郓城）使子叔声伯请季孙于晋曰：苟去仲孙蔑而止季孙父吾与子国亲於公室（亲鲁甚於晋公室。）对曰：侨如之情子必闻之矣。（闻其氵慝情）。若去蔑与行父是鲁国而罪寡君也。若犹不弃而惠徼周公之福使寡君得事晋君则夫二人者鲁国社稷之臣也。若朝亡之鲁必夕亡以鲁之密迩仇雠（仇雠谓齐楚）亡而为雠治之何及（言鲁属齐楚则还为晋雠曰：吾为子请邑对曰：婴齐鲁之常隶也。（隶贱官）敢介大国以求厚焉（介因焉）承寡君之命以请（承奉也。）。若得所请吾子之赐多矣。又何求范。《文子》谓栾武子曰：季孙於鲁相二君矣。（二君宣成）妾不衣帛马不食粟可不谓忠乎！谗慝而弃忠良。若诸侯何子叔婴齐奉君命无私（无私不受请邑）谋国家不贰（谓四日不食以事晋）图其身不忘其君（辞邑不食皆先君而後身）。若虚其请是弃善人也。子其图之乃许鲁平赦季孙冬十月出叔孙侨如而盟之侨如奔齐（诸大夫共盟以侨如为戒。）十二月季孙及盟于扈归刺公子偃（偃与Θ俱为姜所独杀偃偃与谋）召叔孙豹于齐而立之（近此七月声伯使豹请逆於晋闻鲁人将讨侨如豹乃避难先奔齐生二子而鲁乃召之故襄二年豹始见经传於此因言其终）。
    胥童晋大夫鲁成公十七年冬晋杀其大夫至晋厉公侈多外嬖（外嬖爱幸大夫鄢陵欲尽去群大夫而立其左右胥童以胥克之废也。怨氏（童胥克之子宣八年缺废胥克。）而厉公夺夷阳五田五亦嬖於厉公与长鱼矫争田执而梏之（梏械之）与其父母妻子同一辕（系之车中既矫亦嬖於厉公栾书怨至以其不从已而败楚师也。欲废之（鄢陵战栾书欲固垒至言楚有六以取胜也。）使楚公子{艹伐}告公曰：此战也。至实召寡君（鄢陵战晋囚公子{艹伐}以归）以东师之未至也。（卫之师。）与军帅之不具也。曰：此必败（荀莹佐下军居守将新军乞师故言不具）吾因奉孙周以事君（孙周襄公曾孙悼君楚王）公告栾书。《书》曰：其有焉不然岂其死之不恤而受敌使乎！（谓鄢陵战时楚子问至以弓。）君盍尝使诸周而察之（尝试也。）至聘于周栾书周见之公使觇之信（觇伺也。）遂怨至厉公田与妇人先杀而饮酒後使大夫杀（传言厉公无道先妇人而後卿佐）至奉豕（进之於公）寺人孟张夺之（寺人奄士）至射而杀之公曰：季子欺余（季子至公反以为至夺孟张豕）厉公将作难胥童曰：必先三族大多去大族不逼（不逼公室）敌多怨有庸（讨多怨者易有功）公曰：然氏闻之欲攻公曰：虽死君必危至曰：人所以立信智也。信不叛君知不害民勇不作乱失兹三者其谁与我死而多怨将安用之（言俱死无用多其怨君实有臣而杀之其谓君何我之有罪而死後矣。若杀不辜将失其民欲安得乎！（言不得安君位）待命而已受君之禄是以聚党有党而争命（争死命）罪孰大焉（传言至无反心）壬午胥童夷羊五帅甲八百将攻氏（八百人）长鱼矫请无用众公使清沸助之（沸亦嬖人）抽戈结衽（衽裳际）而伪讼者（伪与清沸讼。）三将谋於榭（榭讲武堂。）矫以戈杀驹伯叔于其位（位所坐处也。驹伯苦成叔）温季曰：逃威也。遂趋（至本意欲禀君命而死今矫等不以君命而来故欲逃凶贼为害。故曰：威言可畏也，或曰：威当藏）矫及诸其车以戈杀之皆尸诸朝（陈其尸於朝。）胥童以甲劫栾书中行偃于朝矫曰：不杀子忧必及君公曰：一朝而尸三卿余不忍益也。对曰：人将忍君（人谓书与偃也。）臣闻乱在外在内为宄御奸以德（德绥远）御宄以刑（刑治近）不施而杀不可谓德臣Τ而不讨不可谓刑刑不立奸宄并至臣请行遂出奔狄（行去也。）公使辞於二子（辞谢书与偃）曰：寡人有讨於氏既伏其辜矣。大夫无辱其复职位（胥童劫而执之故云：辱）皆再拜稽首曰：君讨有罪而免臣於死君之也。二臣虽死敢忘君德乃皆归公使胥童为卿公游于匠丽氏（匠丽嬖大夫家）栾书中行偃遂执公焉召士モ士モ辞（辞不往）召韩厥韩厥辞曰：昔吾畜於赵氏孟姬之谗吾能违兵（畜养也。违去也。韩厥少为赵盾所待养及孟姬之乱晋将讨赵氏而厥去其兵示不与党言者明无所偏助孟姬乱在八年）古人有言曰：杀老牛莫之敢尸而况君乎！二三子不能事君焉用厥（尸主也。）闰月乙卯晦栾书中行偃杀胥童（以其劫已故）民不与氏胥童道君为乱故皆。《书》曰：晋杀其大夫（厉公以私欲杀三而三死不以无罪书书以家怨害胥童而胥童受国讨文明氏失民胥童道乱宜其为国戮）。
    子驷郑公子也。鲁襄公八年冬楚子囊伐郑讨其侵蔡也。子驷子国子耳欲从楚子孔子乔子展欲待晋（待晋来救子孔穆公子子乔子游子子展子罕子）子驷曰：周诗之曰：俟河之清人寿几何（逸诗也。言人寿促而河清迟喻晋之不可待）兆云：询多职竞作罗（兆卜询谋也。职主也。言既卜。且谋多则竞作罗网之难无成功）谋之多族民之多违（家也。）事滋无成（滋益也。）民急矣。姑从楚以纾吾民晋师至吾。又从之敬共币帛以待来者小国之道也。牺牲玉帛待於二竟（二竟晋楚界上。）以待强者而庇冠不为害民不罢病不亦可乎！子展曰：小所以事大信也。小国无信兵乱日至亡无日矣。五会之信（谓三年会鸡泽五年会戚。又会城棣七年会鄢八年会邢丘）今将背之虽楚救我将安用之（言失信得楚不足贵）亲我无成（晋亲郑）鄙我是欲（楚欲以郑为鄙邑而反欲与成）不可从也。（言子驷不可从）不如待晋晋君方明四军无阙八卿和睦必不弃郑（四军谓上中下新军也。军有二卿）楚师辽远粮食将尽必将速何患焉舍之闻之（舍之子展名）大莫如信完守以老楚杖信以待晋不亦可乎！子驷曰：诗云：谋夫孔多是用不集（诗小雅孔甚也。集就也。言人欲为政是非相乱而不成。）发言盈庭谁敢执其咎（言谋者多不善无受其咎）如匪行迈谋是用不得于道（匪彼也。行迈谋谋於路人也。不得于道众无从请从楚也。受其咎（子驷名）乃及楚平使王子伯骈告于晋（伯骈郑大夫）曰：君命敝邑修而车赋儆而师徒以讨乱略蔡人不从敝邑之人不敢宁处悉索敝赋（索尽也。）以讨于蔡获司马燮献于邢丘今楚来讨曰：女何故称兵于蔡（称举也。）焚我郊保（郭外曰：郊保守也。）冯陵我城郭（冯迫也。）敝邑之男女不皇启处以相救也。（皇暇也。启跪也。）翦焉倾覆无所控告（翦尽也。控引也。）民死亡者非其父兄即其子弟夫人愁痛（夫人犹人人也。不知所庇民知穷困而受盟于楚孤也。与其二三臣不能禁止（孤郑伯）不敢不告知武子使行人子员对之曰：君有楚命（见讨之命）亦不使一行李告于寡君（一介独使也。行李行人也。）而即安于楚君之所欲也。谁敢违君寡君将帅诸侯以城下唯君图之（明年晋伐郑）。
    子孔郑公子也。鲁襄公十八年冬楚伐郑子孔欲去诸大夫（欲专权。）将叛晋而起楚师以去之使告子庚子庚弗许（子庚楚令尹公子午）楚子闻之使扬豚尹宜告子庚曰：国人谓不主社稷而不出师死不从礼（不能承先君之业死将不得从先君之礼）不即位於今五年师徒不人其以不为自逸而忘先君之业矣。（谓己未尝统师自出）大夫图之其。若之何子庚叹曰：君王其谓午怀安乎！吾以利稷也。见使者稽首而对曰：诸侯方睦于晋臣请尝之（尝试其难易也。）。若可君而继之不可收师可以无害君亦无辱子庚帅师治兵於汾（襄城县东北有汾丘城），於是子乔伯有子张从郑伯齐（子张公孙黑肱）子孔子展子西守二子知子孔之谋（二子子展子西。）完守入保（完城郭内保守）子孔不敢会楚师伐郑次于鱼陵（鱼陵鱼齿山也。在南阳县北郑地）右师城上棘遂涉颍次于旃然（将涉颍故於水边权筑山城以为进退之备旃然水出荥阳成皋县入汴）子冯公子格率锐师侵费滑胥靡献于雍梁（胥靡献于雍梁皆郑邑河南阳翟县东北有氏城。）右回梅山（在荥阳密县东北）侵郑东北至于虫牢而反子庚门于纯门信于城下而还（信再宿也。涉于鱼齿之下（鱼齿山之下有水故言涉）甚雨及之楚师多冻役徒几尽。
    析公楚大夫也。鲁襄公二十六年蔡大夫声子使於晋还如楚谓楚令尹子木曰：子仪之乱析公奔晋（在文十四年。）晋人诸戎车之殿以为谋後军。）绕角之役晋将遁矣。析公曰：楚师轻窕易震荡也。若多鼓均声以夜军之（均同其声）楚师必遁晋人从之楚师宵溃晋遂侵蔡袭沈获其君败申息之师於桑隧获申丽而还（成六年晋栾书救郑与楚师遇於绕角楚师还晋侵沈获沈子八年楚复败申息获申丽）郑於不敢南面楚失华夏则析公之为也。
    雍子楚大夫也。雍子之父兄谮雍子君与大夫不善是也。（不是其曲直）雍子奔晋晋人与之畜阝（畜阝晋邑）以为谋主彭城之役晋楚遇於靡角之谷（在成十八年。）晋将遁矣。雍子发命於军曰：归老幼反孤疾二人役归一人简兵乘秣马蓐食师陈焚次（简择阅。）明日将战行归者而逸楚囚（次舍也。焚舍示必死。）楚师宵溃晋降彭城而归诸宋以鱼石归（欲使楚知之。）楚失东夷子辛死之则雍子之为也。（在元年）。
    子灵楚大夫也。楚子反与子灵争夏姬（楚东小国及陈见楚不能敕彭城皆叛五年楚人讨陈叛故杀令尹子辛）雍害其事（子灵巫臣子反亦雍害巫臣不使得取夏姬。）子灵奔晋晋人与之邢（邢晋邑。）谋主御北狄通吴於晋教吴叛楚教之乘车射御驱侵使其子狐庸为吴行人焉吴，於是伐巢取驾克棘入州来（驾棘皆楚邑谯邢国县东北有棘亭）楚罢於奔命至今为患则子灵之为也。见成七年。）。
    苗贲皇楚大夫也。楚庄王时。若敖之乱伯贲之子贲皇奔晋晋人与之苗（苗晋邑。）以为谋主鄢陵之役楚晨压晋军而陈晋将遁矣。苗贲皇曰：楚师之良在其中军王族而已（言楚之精卒唯在中军。）。若塞井成陈以当之（塞井夷灶以为陈）栾范易行以诱之（栾书时将中军范燮佐之易行谓简易兵备欲令楚贪已不复顾二穆之兵）中二必克二穆（时将上军中行偃佐之至佐新军令此三人分良以攻二穆之兵楚子重子皆出穆王。故曰：二穆）吾乃四萃於其王族必大败之（四萃四面集攻之。）晋人从之楚师大败王夷师（夷伤也。吴楚之间谓火灭为。）子反死之郑叛吴兴楚失诸侯则苗之为也。
    庆封齐大夫也。鲁襄公二十七年春庆封来聘初崔杼生成及强而寡（偏丧曰：寡寡特也。）娶东郭姜生郭姜以孤入曰：棠无咎（无咎棠公之子）与东郭偃相崔氏（东郭偃姜之弟。）崔成有疾而废之恶疾也。）而立明成请老于崔（济南东朝阳县西北有崔氏城成欲居崔邑以终老）崔子许之偃与无咎弗予曰：崔宗邑也。必在宗主（宗邑宗庙所在宗主为崔明。）成与强怒将杀庆封曰：夫子之身亦子之所知也。唯无咎与偃是从父兄莫得进矣。大恐害夫子敢以告（夫子谓崔）庆封曰：姑退吾图之告卢蒲（杼庆封属大夫封以成︹之言告）卢蒲曰：彼君之雠也。天或者弃彼矣。彼实家乱子何病焉（君谓齐庄公为崔杼所杀。）崔之薄庆之厚也。（崔败则庆专权。）他日。又告（告）庆封曰：苟利夫子必去之难吾助女九月庚辰崔成崔︹杀东郭偃棠无咎於崔氏之朝崔子怒而出其众皆逃求人使驾不得使圉人驾寺人御而出（圉人养马者寺人奄士。）。且曰：崔氏有福止余犹灭家祸不止其身。）遂见庆封庆封曰：崔庆一也。（言如一家）是何敢然请为子讨之使卢蒲帅甲以攻崔氏崔氏堞其宫而守之（堞短垣使其众居短垣内以守）弗克使国人助之遂灭崔氏杀成与︹而尽俘其家其缢（妻东郭姜。）复命於崔子。且御而归之（为崔氏御。）至则无归矣。乃缢崔明夜辟诸大墓（开先人之冢以藏之。巳崔明来奔庆封当国（当国秉政）二十八年庆封使诸亡人得贼者以告而反之（亡人辟崔氏难出奔者）故反卢蒲癸癸臣子之有妻之（子之庆舍）庆舍之士谓卢蒲癸曰：男女辩姓子不辟宗何也。（子之以其女妻癸）曰：宗不余辟（辩别也。别後可相取庆氏卢蒲氏皆姜姓）余独焉辟之赋诗断章余取所求焉恶识宗（言舍欲妻已言已苟欲有求于庆氏不能复顾礼譬如赋诗者取其一章已）癸言王何而反之二人皆嬖（二子皆庄公党二十五年崔氏杀庄公癸何出奔今还求宠於庆欲为庄公报雠）使执寝戈而先後之（寝戈亲近兵伏。）公膳日双鸡（卿大夫之膳食）饔人窃更之以鹜御者知之则去其肉而以其洎馈（御进食者饔人御者欲使诸大夫怨庆氏减其盖卢蒲癸王何之谋）子雅子尾怒（二子皆惠公孙）庆封告卢蒲（以二子怒告。）卢蒲曰：譬之如禽兽吾寝处之矣。（言能杀而席其皮。）庆封之乱陈无宇济水而戕舟发梁（坏也。不欲庆封得敕难）卢蒲姜谓癸曰：有事而不告我必不捷矣。（姜癸妻庆舍女。）癸告之（告欲杀庆舍。）姜曰：夫子愎莫将不出我请止之（夫子谓庆舍）癸曰：诺十一月乙亥尝於太公之庙庆舍氵位事（临祭事）卢蒲姜告之。且止之听曰：谁敢者遂如公（至公所）麻婴为尸（为祭尸。）庆集为上献（上献先献者。）卢蒲癸王何执寝氏以其甲环公宫（庙在宫内）陈氏鲍氏之圉人为优（优俳）庆氏之马善惊士皆释甲束马（束绊之也。）而饮酒。且观优至于鱼里里名优在鱼里就观之）栾高陈鲍之徒介庆氏之甲（栾子雅高子尾陈陈须无鲍鲍国）子尾抽桷击扉三（桷椽也。扉门阖也。桷击扉为期）卢蒲癸自後刺子之王何以戈击之解其左肩犹援庙桷动於甍（甍屋栋）以俎壶杀人而後死（言其多力）遂杀庆绳麻婴（庆绳庆集）公惧鲍国曰：群臣为君故也。（言欲尊公室非为乱）陈须无以公归税服而如内宫（言公惧於外难）庆封归遇告乱者丁亥伐西门弗克还伐北门克之入伐内宫（陈鲍在公所故）弗克反陈于岳（岳里名）请战弗许遂来奔伯有郑大夫良霄也。鲁襄公三十年郑人杀良霄初伯有耆酒为窟室（窟室地室。）而夜饮酒击锺焉朝至未已朝者曰：公焉在（故谓伯有为公。）其人曰：吾公在壑谷（壑谷窟室）皆自朝布路而罢（布路分散。）既而朝（伯有朝郑君）则使子如楚归而饮酒庚子子以驷氏之甲伐而焚之伯有奔雍梁（雍梁郑地。）醒而後知之遂奔许大夫聚谋子皮曰：仲虺之志（仲虺汤左相。）云：乱者取之亡者侮之推亡固存国之利也。罕驷丰同生（罕子子丰公孙也。三家本同母兄弟）伯有汰侈故不免（三家同出而伯有孤特人汰侈以亡。）人谓子产就直助︹（时谓子直三家︹）子岂为我徒（徒党也。言不以驷良为党。）国之祸难谁知所蔽或主强直难乃不生（言能强能直则可弭难今三家未能则伯有方争）姑成吾所（欲以无所附著为所。）子产敛伯有氏之死者而殡之不及谋而遂行（不与於国谋。）印从之（义子产）子皮止之众曰：人不我顺何止焉子皮曰：夫子礼於死者况生者乎！遂自止之壬寅子产入癸丑子石入（子石印）皆受盟於子氏乙已郑伯及其大夫盟于大宫（大宫祖庙。）盟国人于师之梁之外（师之梁郑城门伯有闻郑人之盟已也。怒闻子皮之甲不与攻已也。喜曰：子皮与我矣。癸丑晨自墓门之渎入（墓门郑城门。）因马师颉介於襄库以伐旧北门（马师颉子羽孙）驷带率国人以伐之（驷西之子子之宗主。）皆召子产（驷氏伯有俱召）子产曰：兄弟而及此吾从天所与（兄弟恩等故无所偏助）伯有死于羊肆（羊肆市列）子产衤遂之枕股而哭敛而殡诸伯有之臣在市侧者既而葬诸斗城（斗城郑地名）子驷氏欲攻子产子皮怒之曰：礼国之也。杀有礼祸莫大焉（乃止敛葬伯有为有礼），於是游吉如晋还闻难不入（惧祸并及）复命于介八月甲子奔驷带追之及酸枣与子上盟用两质于河（子上驷带也。沈於河为信也。酸枣留县）使公孙兮入盟大夫巳复归（游吉归也。）。《书》曰：郑人杀良霄不称大夫言自外入也。（既出位绝非复郑大夫）仆展从伯有与之皆死（仆展郑大夫伯有党。）羽颉出奔晋为任大夫（羽颉即马师颉任晋县广平郡）鸡泽之会（在三年）郑乐成奔楚遂晋羽颉因之与之比而事赵。《文子》言伐郑之说焉以宋之盟故不可（宋盟约弭兵故）子皮以公子孙Θ为马师（Θ子罕之子代羽颉）。
    栾施齐大夫也。鲁昭公十年栾施来奔齐惠栾高氏︹於陈鲍氏而恶之（恶陈鲍）夏有告陈桓子曰：子旗子良将攻陈鲍亦告鲍氏桓子授甲而如鲍氏遭子良醉而骋（欲及子良醉故驱告鲍。《文子》）遂见。《文子》（。《文子》鲍国）则授甲矣。使视二子（二子子旗子良）则皆将饮酒桓子曰：彼虽不信（彼传言者）闻我授甲则必逐我及其饮酒也。先伐诸陈鲍方睦遂伐栾高氏子良曰：先得公陈鲍焉往（欲以公自辅助。）遂伐虎门（欲入公不听故伐公门）晏平委立于虎门之外（端委朝服。）四族召之无所往（四族栾高陈鲍）其徒曰：助陈鲍乎！曰：何善焉（言无善义可助）助栾高乎！曰：庸愈乎！恶不差於陈鲍）。然则归乎！曰：君伐焉归公召之而後入公卜使王黑以灵姑钚率吉请断三尺焉而用之（王黑齐大夫灵姑钚公旗名断尺不敢与君同）五月庚辰战于稷（稷祀后稷之处。）栾高败。又败诸庄（庄六轨之道。）国人追之。又败诸鹿门（鹿门齐栾施高︹来奔（高疆不书非卿）陈鲍分其室。
    叔仲子鲁大夫昭公十二年季平子立而不礼于南蒯（蒯南遗之子季氏费邑宰）南蒯谓子仲（子仲公子）吾出季氏而归其室於公（室季氏家财）子更其位（更代也。）我以费为公臣子仲许之南蒯语叔仲穆子。且告之故（穆子叔仲带之子叔仲小也。语以欲出季氏以不见礼故）季悼子之卒叔孙昭子以再命为卿（悼子季武子之子平子父也。传言叔孙之见命乃在平子为卿之前）及平伐莒克之更受三命（十年平子伐莒以功加三命昭子不伐莒亦以例加为三命）叔仲子欲构二家（欲构使相争）谓平子曰：三命逾父兄非礼也。（言昭子受三命自逾其先人）平子曰：使昭子（使昭子自贬黜。）昭子曰：叔孙氏有家祸杀立庶故也。及此（祸在四年）。若因祸以则闻命矣。（言因乱讨已不敢辞。）。若不废君命则固有著矣。（著位次）昭子朝而命吏曰：将与季氏讼书辞无颇（颇偏也。）季孙惧罪於叔仲子故叔仲小南蒯公子谋季氏告公而遂从公如晋（子仲。）南蒯惧不克以费叛如齐子仲还及卫闻乱逃介而先（介副使也。）及郊闻费叛遂奔齐（言及郊解经所以书南蒯之将叛其乡人或知之过之而叹（乡人过蒯而叹。）。且言曰：恤恤乎！湫乎！攸乎！（恤恤忧患湫愁隘攸悬危深思而浅谋迩身而远志家臣而君图（家臣而图人君之事故言思深而谋浅身近而志远）有人矣。哉！（言今有此人微以感人南蒯枚筮之（不指其事卜吉凶）遇坤&lt;垂&gt;&lt;垂&gt;（坤上坤下坤）之比&lt;垂&gt;（坤下坎此坤六五爻变）曰：黄裳元吉（坤六五爻辞）以为大吉也。示子服惠伯曰：即欲有事何如惠伯曰：吾尝学此矣。忠信之事则可不然必败外︹内温忠也。（坎实故强坤顺故温强而能温所以为忠）和以率贞信也。（水和而土安平和平本也。）。故曰：黄裳元吉黄中之色也。裳下之饰也。元善之长也。中不忠不得其色（言非黄）下不共不得其饰（不为裳）事不善不得其极（失中德）外内倡和为忠（不相违也。）率事以信为共（率犹行也。）共养三德为善（三德谓正直刚克柔克也。）非此三者弗当（非忠信善不当此卦。）。且夫易不可以占险将何事也。且可饰乎！（夫易犹此易谓黄裳元吉之卦问其何事欲令从下之饰）中美能黄上美为元下美则裳参可筮（参美尽备吉可如筮。）犹有阙也。筮虽吉未也。（有阙谓不参成。）将费饮乡人酒（南蒯自其家还费）乡人或歌曰：我有圃生之杞乎！（言南蒯在费欲为乱如杞生於圃非宜也。杞世所谓枸杞也。）从我者子乎！（子男子之通称言从已可不失今之尊）去我者鄙乎！倍其邻者耻乎！（邻犹亲也。）已乎！非吾党之士乎！（已乎！已乎！言自遂不改）平子欲使昭子逐叔仲小（欲以自解说）小闻之不敢朝昭子命吏谓小待政於朝曰：吾不为怨府（言不能为季逐小生怨祸之聚）。
    观从楚人也。鲁昭公十三年楚公子弃疾杀公子比初楚子之为令尹也。杀大司马掩而取其室（在襄三十年）及即位夺居田（居掩之族言氏所以怨）迁许而质许围（迁许在九围许大夫。）蔡洧有宠於王王之灭蔡也。其父死焉（楚灭蔡在十一年洧仕楚其父在国故死）王使与於守而行（使洧守国王行至乾）申之会越大夫戮焉（申会在四年。）王夺斗韦龟中龟令尹子文玄孙中邑名）。又夺成然邑而使为郊尹（成然韦龟子郊尹治郊竟大夫）蔓成然故事蔡公（蔡公弃疾也。故犹旧也。韦龟以弃疾有当璧命故使成然事之。）故氏之族及居许围蔡洧蔓成然皆王所不礼也。因群丧职之族启越大夫常寿过作乱（常寿过申会所戮者）围固城克息舟城而居之（息舟楚邑城之固者。）观起之死也。其子从在蔡事朝吴（观起死在襄二十二年朝吴故蔡大夫声子之子）曰：今不封蔡蔡不封矣。我请试之（从以父死怨楚故欲试作乱）以蔡公之命召子干子（二子皆灵王弟元年子干奔晋子奔郑）及郊而告之情（告以蔡公及谋。）强与之盟入袭蔡蔡公将食见之而逃（不知其故惊起辟之）观从使子干食坎用牲加书而速行（使子干居蔡公之床食蔡公之食并伪与蔡公盟之徵验以示众。）已犭旬于蔡（已观从也。）曰：蔡公召二子将纳之与之盟而遣之矣。将师而从之（诈言蔡公将以师助二子）蔡人聚将执之（执观从。）辞曰：失贼成军而何益乃释之（贼谓子干子也。言蔡公已成军杀已不解罪）朝吴曰：二三子。若能死亡则如违之以待所济（言。若能为灵王死亡则可违蔡公之命以待成败所在）。若安定则如与之以济所欲（言与蔡公则可得安定）。且违上何而可（言不可违上也。上谓蔡公）众曰：与之乃奉蔡公召二子而盟于邓（颍川召陵县西南有城二子子干子）依陈蔡人以国（国陈蔡而依之。）楚公子比（子干。）公子黑肱（子）公子弃疾（蔡公）蔓成然蔡朝吴帅陈蔡不羹许叶之师因四族之徒（四族氏许蔡洧蔓成然。）以入楚及郊陈蔡欲为名故请为武军（欲筑垒壁以示後人为复雠之名。）蔡公知之曰：欲速。且役病矣。请藩而藩为军（藩篱也。）蔡公使须务牟与史俾先入因正仆人杀太子禄及公子罢敌（须务牟史俾楚大夫蔡公之党也。正仆太子之近官）公子比为王公子黑肱为令尹次于陂（竟陵县城西有鱼陂）公子弃疾为司马先除王宫使观从从师于乾而遂告之（从乾之师告使叛灵王）。且曰：先归复所後者劓（劓截鼻）师及梁而溃（灵王还至訾梁而众散）。
    公子铎莒群公子也。鲁昭十四年秋八月莒著丘公卒郊公不（郊公著丘公子。）国人弗丘公之弟庚舆（庚舆莒共公。）蒲馀侯恶公子意恢而善於庚舆（蒲馀侯莒大夫兹夫也。意恢莒群公子公恶公子铎而善於意恢（铎亦群公子）公子铎因蒲馀侯而与之谋曰：尔杀意恢我出君而杀庚舆许之（为下冬杀意恢传）冬十二月蒲馀侯兹夫杀公子意恢郊公奔齐公子铎逆庚舆於齐齐隰党公子Θ送之有赂田（莒赂齐以田）。
    费无极为楚大夫朝吴之在蔡也。无极欲去之乃谓之曰：王唯信子故处子於蔡子亦长矣。而在下位辱必求之吾助子请。又谓其上之人曰：王唯信吴故处诸蔡二三子莫之如也。而在其上不亦难乎！弗图必及於难蔡人逐朝吴朝吴出奔郑。
    齐豹卫大夫鲁昭公二十年秋盗杀卫侯之兄絷初卫公孟絷狎齐豹（公益灵公兄也。齐豹齐恶之子为卫司寇狎轻也。）夺之司寇与鄄（鄄豹邑）有反之（絷足不良故有役则以官邑还豹使行。）公孟恶北宫喜褚师圃欲去之（喜贞子。）公子朝通于襄夫人宣姜（宣姜灵公嫡母）惧而欲以作乱故齐豹北宫喜褚师圃公子朝作乱初齐豹见宗鲁于公孟（荐达也。）为骖乘焉（为公孟骖乘。）将作乱而谓之曰：公孟之不善子所知也。与乘吾将杀之对曰：吾由子事公孟子假吾名焉故不吾远也。（言子借我以善名故公孟亲近我也。）虽其吾亦知之抑以利故不能去是吾过也。今闻难而逃是僭子也。（使子言不信也。）子行事乎！吾将死之以周事之犹终竟也。）而归死於公孟其可也。丙辰卫侯在平寿（平寿卫下邑）公孟有事於盖获之门外（有事祭也。盖获郭门）齐子氏帷於门外而伏甲焉（齐豹之家。）使祝蛙戈於车薪以当门（要其前也。）使一乘从公孟以出（亦如前车戈於薪寻其後。）使华齐御公孟宗鲁骖乘及闳中（闳曲门中）齐氏用戈击公孟宗鲁以背蔽之断肱以中孟公之肩皆杀之齐氏之宰渠子召北宫氏子（北宫喜也。）北宫氏之宰不与闻谋杀渠子遂伐齐氏灭之。
    公子城宋平公子也。鲁昭公二十年冬宋华亥向宁华定出奔陈（与君争而出）宋华向之乱公子城（平公子）公孙忌乐舍（舍乐喜孙）司︹向宜向郑（宜郑皆向戌子）楚建（建平王之亡太子）阝甲（小邾穆公子）出奔郑（八子宋大夫皆公党辟难出奔。）其徒与华氏战于鬼阎（八子之徒众也。颍川长平县有阎亭）败子城子城晋（子城为华氏所败别走至晋为明年子城以晋师至起本）二十一年华亥向宁华定自陈入于宋南里以叛（自外至。故曰：入据其邑。故曰：叛南里宋城内里名）初华费遂生华ァ华多僚登ァ为少司马多僚为卿士（公御士。）与ァ相恶乃讠替诸公曰：ァ将纳亡人（亡人华亥等。）亟言之公曰：司马以吾故亡其良子（司马遂良子谓华登）死亡有命吾不可以再亡之对曰：君。若爱司马则如亡（言。若爱大司马则当亡走失国。）死如可逃何远之亡可以逃死勿虑其远以恐动公。）公惧使侍人召司马之侍人宜僚饮之酒而使告司马（告司马使逐ァ）司马叹曰：必多僚也。吾有谗子而弗能杀吾。又不死抑君有命可。若何乃与公谋逐华ァ将使田孟诸而遣之公饮之酒厚酬之（酬酒币）赐及从者司马亦如之（亦如公赐。）张モ龙之（张モ华ァ臣龙怪赐之厚）曰：必有故使子皮承宜僚以剑而讯之（子皮华ァ讯问也。）宜僚尽以告（告欲因田以遣之）张モ欲杀多僚子司马老矣。登之谓甚（言登亡伤司马心已甚。）吾。又重之不如亡也。五月丙。《申子》皮将见司马而行则遇多僚（任翩亦ァ家臣）御司马而朝张モ胜其怒遂与子皮曰：任郑翩杀多僚劫司马以叛而召亡人壬寅华向入乐大心丰愆华御诸横（梁国睢阳县南有横亭）华氏居卢门以南里叛（卢门宋东城南门）六月午宋城旧及桑林之门而守之（田故城也。桑林城门名）十一月癸未公子城以晋师至。
    季孙鲁卿也。昭公二十一年夏晋士鞅来聘叔孙为政（叔孙昭子以三命为国政。）季孙欲恶诸晋（憎叔孙在巳上位欲使得罪於晋）使有齐鲍国归费之礼为士鞅（鲍国归费在十四年礼各如其命数鲁人失礼故为鲍国七牢）士鞅怒曰：鲍国之位下其国小而使鞅从其牢礼是卑敝邑也。将复诸寡君鲁人恐加四牢焉为十一牢（言鲁不能以礼事大国。）。
    季公鲁大夫昭公二十五年九月乙亥公孙于齐初季公鸟娶妻于齐鲍。《文子》生申（公鸟季公亥之凡平子庶叔父。）公鸟公亥与公思展与公鸟之臣申夜姑相其室（公亥即公。若也。展季氏族相治也。）及季姒与饔人擅通（季姒妻鲍。《文子》女饔人食官。）而惧乃使其妾扌失已以示秦遄之妻（秦遄鲁大夫妻公鸟妹秦姬也。）曰：公。若欲使余余不可而扌失余。又诉于公甫（公甫弟）曰：展与夜姑将要余（要劫我以非礼。）秦姬以告公之（公之亦平子弟。）公之与公甫告平子平子拘展於卞而执夜姑将杀之公。若泣而哀之杀是是杀余也。将为之请平子使竖勿内日中不得请有司逆命（执夜姑之有司欲迎受杀生之公之使速杀之故公。若怨平子季后阝之鸡斗（季平子后阝昭伯二家相近故鸡斗）季氏介其鸡（寿芥子播其也，或曰：以胶沙播之为介鸡。）后阝氏为之金钜平子怒（怒其不下巳）益宫於后阝氏（侵后室以自益）。且让之（让责也。）故后阝昭伯亦怨平子臧昭伯之从弟会（昭伯臧为子）为谗於臧氏而逃於臧氏执旃平子怒拘臧氏老将於襄公万者二人其众万於季氏（祭也。万舞也。於礼公当三十人）臧孙曰：此之谓不能庸先君之庙（不能用礼也。盖襄公别立庙）大夫遂怨平子公。若献弓於公为（公为昭公务人）。且与之出射于外而谋去季氏公为告公果公贲（果贲皆公为弟）公果公贲使寺人僚。且告公，公寝将以戈击之乃走公执之亦无命也。（独言执之无敕命）惧而不出数月不见公不怒。又使言公执戈以惧之乃走。又公曰：非小人之所及也。（谓僚。且为小人）公果自言公以告臧孙臧孙以难（言难逐。）告孙后阝孙以可劝告子家懿伯（子家羁庄公之玄孙。）懿伯曰：谗人以君徼幸事。若不克君受其名（受恶也。）不可舍民数世以求克事不可必也。且政在焉其难图也。公退之（退使去）辞曰：臣与闻命矣。言。若泄臣不获死乃馆於公（恐受泄命之罪故留公宫以自明）叔孙昭子如阚（阚鲁邑。）公居於长府（官九月戊戌伐季氏杀公之于门遂入之平子登台而请曰：君不察臣之罪使有司讨臣以干戈臣请待於沂上以察罪弗许（鲁城南自有沂水平子欲出城待罪也。大沂水出盖县南至下邳入泗）请囚于费弗许请以五乘亡弗许子家子曰：君其许之政自之出久矣。隐民多取食焉（隐约穷困）为之徒者众矣。日入慝作弗可知也。（慝奸恶也。日奸人将起叛君助季氏知）众怒不可蓄也。（季氏众）蓄而弗治将（积也。）{艹温}蓄民将生心生心同求将合（与季氏同求叛君者）君必悔之弗听后阝孙曰：必杀之公使后阝孙逆懿子（懿子仲孙何忌）叔孙氏之司马戾言於其众曰：若之何莫对（众疑所助）。又曰：我家臣也。不敢知国凡有季氏与无於我孰利皆曰：无季氏是无叔孙氏也。戾曰：。然则救诸帅徒以往舀西北隅以入（舀公围也。）公徒释甲执冰而踞（言无战心也。冰椟丸盖或云：椟丸是箭其盖可饮）遂逐之（逐公徒。）孟氏使登西北隅以望季氏见叔孙氏之旌以告孟氏执后阝昭伯杀之于南门之西遂伐公徒子家子曰：诸臣伪劫君者而负罪以出君止（使。若非君本意君自可止不出。）意如之事君也。不敢不改（意如季平子名。曰：余不忍也。与臧孙如墓谋（辞先君。且谋所奔）遂行巳亥公孙于齐次于阳州齐侯将唁公于平阴公先至于野井齐侯曰：寡人之罪也。使有司待於平阴为近故也。（齐侯自咎本不敕有司远诣阳州而欲近会于平阴故令鲁侯过其至野井远见迎逆自咎以谢公）。《书》曰：公孙于齐次于阳州齐侯唁公于野井礼也。将求于人则下之礼之善物也。（物事也。谓先往至野井。）齐侯曰：自莒疆以西请致千社（二十五家千社二万五千家欲以给公）以待公命（待君伐季氏之命。）寡人将帅敝赋以从执事唯命是听君之忧寡人之忧也。公喜子家子曰：天禄不再天。若胙君不过周公以鲁足矣。失鲁而以千社为臣谁与之立（为齐臣）。且齐君无信不如早之晋弗从臧昭伯从者将盟载。《书》曰：戮力一心好恶同之信罪之有无（信明也。处者有罪从者无罪）缱绻从公无通外（缱绻不离散）以公命示子家子子家子曰：如此吾不可以盟羁也。不佞不能与二三子同心而以为皆有罪（从者舀君留者逐君皆有罪也。），或欲通外内。且欲去君二三子好亡而恶定同也。舀君於难罪孰大焉通外内而去君君将速入弗通何为而何守焉乃不与盟（何必守公）昭子自阚归见平子平子稽颡曰：子。若我何昭子曰：人谁不死子以逐君成名子孙不忘不亦伤乎！将。若子何平子曰：苟使意如得改事君所谓生死而肉骨也。昭子从公于齐与公言子家子命公馆者执之（恐从者知叔孙谋）公与昭子言於幄内曰：将安众而纳公（昭子请归安众）公徒将杀昭子伏诸道（伏兵。）左师展告公，公使昭子自铸归（辟伏兵。）平子有异志（不欲复纳公。）冬十月辛酉昭子齐於其寝使祝宗祈死戊辰卒（耻为平子所欺因祈而自杀）左师展将以公乘马而归公徒执之（展鲁大夫欲与公俱轻归。）。
    夷射姑邾大夫也。鲁定公二年冬邾庄公与夷射姑饮酒私出（出辟酒。）阍乞肉焉夺之杖以敲之（夺阍杖以敲也。为明年邾卒传）三年春二月辛卯邾子在门台（门上有台。）临廷阍以瓶水沃廷邾子望见之怒阍曰：夷射姑旋焉（旋小命执之（见其不洁执射姑。）弗得滋怒自投于床废于炉炭烂遂卒（废堕也。）先葬以车五乘殉（欲藏中之洁故先内车及殉别为便房盖其遗命）庄公卞急而好洁故及是（卞躁疾也。）。
    仲梁怀鲁大夫定公五年夏季平子卒既葬桓子行东野（桓子意如子季孙斯）及费子泄为费宰逆劳于郊桓子敬之劳仲梁怀仲梁怀弗敬（怀时从桓子行轻慢子泄）子泄怒谓阳虎子行乎！（行逐怀也。）秋阳虎囚季桓子。
  </div>
  <div class="pagination">
   <a href="册府元龟_page532.html">
    上一页
   </a>
   <span>
    ...
   </span>
   <a href="册府元龟_page528.html">
    528
   </a>
   <a href="册府元龟_page529.html">
    529
   </a>
   <a href="册府元龟_page530.html">
    530
   </a>
   <a href="册府元龟_page531.html">
    531
   </a>
   <a href="册府元龟_page532.html">
    532
   </a>
   <span class="current-page">
    533
   </span>
   <a href="册府元龟_page534.html">
    534
   </a>
   <a href="册府元龟_page535.html">
    535
   </a>
   <a href="册府元龟_page536.html">
    536
   </a>
   <a href="册府元龟_page537.html">
    537
   </a>
   <a href="册府元龟_page538.html">
    538
   </a>
   <span>
    ...
   </span>
   <a href="册府元龟_page534.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
