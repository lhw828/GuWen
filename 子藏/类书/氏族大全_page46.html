<!DOCTYPE html>
<html>
<head>
    <meta charset="UTF-8">
    <title>氏族大全 - 第 46 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族大全 - 第 46 页/共 82 页</h1>
    <div class="content">　　牟【宫音　平阳　祝融之后为牟子国子孙以国为氏】
　　牟长字君髙习欧阳尚书汉建武中为博士居河内诸生从学者常千余人　注尚书俗号牟氏章句
　　牟融字子优少博学以尚书教授门徒数百人名称州里初举茂才　汉永平中拜司空
　　牟衮宋人兄弟接迹登科号一门四柱
　　中牟　贻牟　岑牟
　　仇【宫音　南阳宋仇牧之后】
　　碎齿恨君
　　仇牧宋大夫宋万弑闵公牧闻之趍至手劒而叱之万击牧碎其首齿
　　栖鸾
　　仇览一名香字季智汉延熹中为蒲亭长化陈元为孝子考城令王涣署为主簿曰闻不罪陈元而化之得无少鹰鹯之志邪览曰以为鹰鹯不若鸾凤涣曰枳棘之林非鸾凤所集以一月俸资之入学　郭泰符融赍刺谒之泰下牀为拜曰君泰之师非泰之友也
　　告老
　　仇伯工字粹夫仕宋为户侍上表牍乞致仕云乞骸以老敢希汉傅之髙风鼓腹而嬉愿遂尧民之至乐仇璋王通门人北面受王佐之道备闻六经之义仇季子治第三十五福地金精山在处州
　　好仇
　　求【角音】
　　求仲汉隠士也与羊仲皆以治车为业挫亷逃名蒋元卿舍中竹下开三径二人常从之游时称二仲【嵇康传】
　　冉求　唐求【诗人】　营求
　　裘【角音　渤海　鲁孟献子之友裘牧仲之后】
　　裘万顷字元量不乐仕进以荐者召为司直在朝赋诗云新筑书堂壁未干马蹄催我上长安儿时只道为官好老去方知行路难千里闗山千里念一番风雨一番寒何如静坐茅斋下翠竹苍梧子细看遂乞归【诗话】
　　菟裘　羊裘　狐裘
　　留【征音　安南　吴留畧为东海太守　晋留璠为江夏令】
　　留正字仲至徐处士知其必贵以女妻之　虞允文与语以宰相器奇之　宋孝宗朝歴四郡召还西府　拜相封国公　孙元刚中博学宏词科
　　勾【宫音　平阳　古勾芒氏之后　勾姓自宋建炎以来以避髙宗嫌名各不同有易其姓字者绍兴进士勾声是也有更其音者史馆修撰勾涛是也加金字者钩光祖是也加丝者约纺是也加草者勾谌是也増为勾龙者如渊是也改为句者句思是也累世之后不复别矣】
　　勾井疆孔门弟子
　　州【商音】
　　州绰晋勇士奔齐庄公指殖绰郭最曰是寡人之雄也绰曰君以为雄谁敢不雄平阴之役先二子鸣二子者譬于禽兽臣食其肉而寝处其皮矣
　　皇州　韩荆州　西凉州
　　欧【商音　平阳】
　　欧冶子善作劒越王聘之作五劒一曰纯钩越王以示薛烛烛曰光乎如芙蓉始生　曹植表云欧冶改视鈆刀易价　今潭阳县南石屋山西有铸劒坑即欧冶作劒之所
　　区【羽音　阙　　韩文音欧又冶子之后　东汉末长沙有区景】
　　文义卓然
　　区册广州人韩愈送区册序云愈谪居山阳有区生者自南海击舟而来仪貌甚伟坐与之语文义卓然
　　青玉案
　　区革宜州人与黄山谷游为琼州掾山谷赠以青玉案
　　由【羽音　魏郡】
　　由余着兵法六篇秦穆公用其谋拓地千里遂霸西戎
　　许由　子由











　　氏族大全卷十一
<子部,类书类,氏族大全>
　　钦定四库全书
　　氏族大全巻十二
　　三十一侵
　　任【宫音　乐安　黄帝十二子以徳为姓第一子为任姓】
　　钓海
　　任公子以五十犗为饵投竿东海期年不得鱼已而大鱼食之骛奋鬐海水震荡得而腊之制河以东苍梧以北莫不厌若鱼者【庄外物】
　　窖粟
　　宣曲任氏其先为督运仓吏秦之败豪杰争取金玉任氏独窖仓粟楚汉相距荣阳民不得耕种米硕至万钱豪杰金玉多归任以此起冨
　　圣童
　　任延字长孙年十二明诗易春秋显名太学号任圣童汉建武中征为九真太守教民婚娶养子人生子名任
　　屯田
　　任峻汉末从曹操为典农中郎将募民屯田许下军国之饶起于枣祗成于任峻　谥成侯　次子览闗内侯
　　一食万钱
　　任恺魏人性豪侈一食万钱犹云无下筯处　子罕字子伦有贤行时称为清平佳士　仕晋为大鸿胪
　　旗铃入梦
　　任昉字彦升父遥仕齐为中散大夫母裴氏梦五色采旗四角悬铃一铃落入懐中遂有娠生昉八嵗能属文褚彦回谓遥曰卿有令子所谓百不为多一不为少家聚书万卷所着文章数千万言
　　兰台聚
　　任昉梁武帝朝为御史中丞簪裾辐凑预其宴者殷芸刘孺刘显刘孝绰张率陆倕日为龙门游号兰台聚出为新安太守卒于官　諡曰敬子
　　文舘
　　任敬臣字希古七嵗防母问父英曰若何可以报母父曰名显亲可也乃刻志从学举孝防　虞世南器之嵗终书上考唐初诏为文馆学士
　　因诗免役
　　任涛筠州人唐咸通中进士谓之十哲见吴罕诗名早着常侍李隲见其诗有露漙沙鹤起人卧钓船流之句特与免役乡民讼之隲判云江西界内有诗似清者并与免役
　　御书阁
　　任中师字祖圣宋仁宗朝除右諌议大夫上以飞帛书赐之及归里中建御书阁乡人荣之　諡安恵兄中立参大政諡康懿
　　五知
　　任布字应之宋庆厯中拜枢副　归休洛中作五知堂一知恩二知命三知足四知道五知幸　諡恭恵　子逊
　　大任小任
　　任孜字道圣与弟伋知名于蜀东坡谓之大任小任诗云大任刚烈世无有疾恶如风朱伯厚小任温毅老更文寛柔恵爱小冯君伋字师中庆歴中倅黄州郡人徳之作任公亭苏辙作记　孜之子伯雨字徳翁宋元符中除正言上章论章惇蔡卞熙宁中坐党论贬
　　任座直言魏文侯亲下堂迎之以为上客【史记】
　　任鄙力人也秦武王好力鄙扣关自鬻【史记】
　　任安卫青客也青罢诸客皆去惟任安不去【卫青传】任永与冯宿同隠公孙述征之托青盲不就
　　任光汉光武功臣封何陵侯　图形云台　子隗任棠汉阳幽人隠居教授凡三辞征命【见厐参】
　　任孝恭读书一遍讽诵无遗仕齐为司文侍郎任圜唐明宗立为相孔循曰天下事一则任圜二则任圜圜乃何人
　　婚姻
　　题叶之縁
　　任氏能诗一日题诗于叶云拭翠敛蛾眉为郁心中事搦管下庭除书成相思字此字不书石此字不书纸书向秋叶上愿逐秋风起天下有心人尽解相思死侯继图本儒素倚大慈寺楼因秋风四起拾此叶贮巾箧五六年与任氏婚任见曰此吾在左绵时书叶　侯仕至尚书
　　仙遇
　　任生隠嵩山读书夜有女子来曰防数合与君为姻凡三题诗其三云阮郎迷不悟何处伸情素明日海山春防舟却归去生竟不纳而去后数月任生病为黄衣吏所摄道遇女仙笑曰嵩山薄命汉汝数尽更与三年
　　选婿
　　任瞻字育长少有令名晋武崩选一百二十挽郎极一时之秀彦育长与焉王安豊从挽郎中选女婿得四人任在其中任童少时神明可爱时人谓育长影也好任遥娶河东裴氏髙明有徳行生子助
　　唐崔宁妻任氏散家财募兵击杨子琳破之
　　冯衍妻任氏性悍忌
　　任生投曹文姬以诗而成姻
　　治任　大任　力难任
　　阴【宫音　始兴　齐管仲七世孙修适楚为阴大夫因氏焉　周有阴不佞世居南阳折阙至西汉末始盛】
　　黄羊祀灶
　　阴子方汉宣朝人至孝腊日晨炊灶神形见子方再拜受庆家有黄羊因以祀之自是暴至巨富田七百余顷子方常言我子孙必大后有阴典为汉卫尉典孙名隣隣长子识次子兴女丽华为光烈皇后
　　辅导东宫
　　阴兴字君陵汉建武中为黄门侍郎帝诏兴欲封之兴固让曰臣未有先登陷阵之功而一家并蒙爵土诚为盈溢拜卫尉辅导太子兄识字次伯为侍中从兄嵩素与兴不相能兴疾言于帝曰席广阴嵩经行明修逾于公卿　子庆博员丹
　　贤徳
　　阴庆有贤徳推其居第田园奴婢分与二弟但佩印而已当代称美　汉永平中封鲖阳侯
</div>
    <div class="pagination">
<a href="氏族大全_page45.html">上一页</a><span>...</span><a href="氏族大全_page41.html">41</a><a href="氏族大全_page42.html">42</a><a href="氏族大全_page43.html">43</a><a href="氏族大全_page44.html">44</a><a href="氏族大全_page45.html">45</a><span class="current-page">46</span><a href="氏族大全_page47.html">47</a><a href="氏族大全_page48.html">48</a><a href="氏族大全_page49.html">49</a><a href="氏族大全_page50.html">50</a><a href="氏族大全_page51.html">51</a><span>...</span><a href="氏族大全_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
