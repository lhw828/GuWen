<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 270 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 270 页/共 331 页</h1>
    <div class="content">　　【唐书】
　　裴土自传：思宗元和之间，百度修奉。
　　经纬百度
　　【唐独孤及毗陵集】
　　《后序》：夫大者天道，小者人文。在昔圣王以之经纬百度，臣下以之弼成五教。
　　事贞百度
　　【唐李深之集】
　　《请放后宫人状》：陛下历精求理，损已推诚，风动四方，事贞百度，作范来代，掩美前王。
　　权有三度
　　【数类】
　　《管子曰》：法有五务，权有三度，三度者何也？曰上度之天祥，下度之地宜，中度之人顺，谓三度也。故天时不祥则有水旱，地道不宜则有饥馑，人道不顺则有祸乱。民必知权，然后举措得。举措得，则民和。民和辑则功名可成矣。故曰：权不可不度也。
　　阴阳六度
　　【淮南子】
　　曰：阴阳大制有六度：天为绳，地为准，春为规，夏为衡，秋为矩，冬为权。绳者所以绳万物也；准者所以准万物也；规者所以负万物也；衡者所以平万物也；矩者所以方万物也；权者所以权万物也。绳之为度也，直而不争，修而不穷，久而不备，远而不忘。与天合德，与神合明，厥德孔密，广大以容；是故上帝以为物宗，准之为度也，平而不险，均而不阿，广大以容，宽裕以和，周密而不泄，准平而不失，是故上帝以为物平；规之为度也，转而不复，员而不垸，感动有理，发通有纪，规度不失，生气乃理；衡之为度也，缓而不后，平而不怨，长养化育，万物蕃昌，其政不失，天地乃明；矩之为度也，肃而不悖，罔而不愦。威厉而不慑，令行而不废。矩正而不失，百诛乃服；权之为度也，急而不羸，杀而不割。诚信以必，坚悫以固。冀除苛慝，不可以曲。故冬正将行，必弱以强，必柔以刚，权正而不失，万物乃藏。明堂之制，静而法准，动而法绳，春治以规，秋治以矩，冬治以权，夏治以衡。是故燥湿寒暑以节至，甘雨膏泽以时降。
　　度以六为名
　　【西汉书】
　　《郊祀志》秦变周水德之时，昔文公出猎获黑龙。此其水德之瑞，於是秦更名河曰德水，以冬十月为年首。色上黑，度以六为名。注：张晏曰：水北方黑，终数六，故以方六寸为符，六尺为步。
　　一汝度
　　【壮子】
　　《北游篇》摄汝知，一汝度。
　　命作册度
　　【书】
　　顾命：丁卯命作册度。注唐孔氏曰：既作册书，因作受册法度。
　　德度
　　【左传】
　　襄公四年，晋侯欲伐戎。魏绛谏曰：和戎有五利，昔后羿不修民事而亡。鉴于后羿而修德度，远至迩安，君其图之。又襄公三十年，吴有屈狐庸聘于晋。赵文子问曰：延州来，季子其果立乎？巢陨诸樊阍弑戴吴，天似启之。对曰：不立若天所启，其在今嗣君乎？其德而度，德不失民，度不失事。民亲而事有序，其天所启也，季子守节者也，虽有国，不立。
　　礼度
　　【南史】
　　《谢密传》：密性严正，止举必修礼度，事继亲之党，恭谨过常。伯叔二母，归宗两姑，晨夕瞻奉，尽其诚敬，内外或传语通讯，辄正其衣冠。
　　【北史】
　　《李栗传》：栗数有战功，拜左军将军。性简慢，矜宠不率礼度。每在道武前，舒放倨傲，不自祗肃，笑唾任惜。道武即其宿过诛之。
　　推华歆识度
　　【世说新语】
　　王朗每以识度推华歆。魏书曰：朗字景兴，东海郯人，魏司徒。歆蜡日《礼记》曰：天子大蜡八，伊耆氏始为蜡。蜡，索也。岁十二月合聚万物而索飨之。《五经要义》曰：三代名腊。夏曰嘉平，启曰清祀，周曰大蜡，总谓之腊。晋博士张亮议曰：蜡者，合聚百物索飨之，岁终休老息民也。腊者祭宗朝五祀。《传》曰：腊，接也。祭则新故交接也。秦汉已来，腊之明日为初，古之遗语也。尝集子侄燕饮，王亦学之。有人向张华说此事，张曰：王之学华，皆是形骸之外，去之所以更远。王隐《晋书》：张华字茂先，范阳人也。累迁司空，而为赵王伦所害。
　　气合天度
　　【容斋四笔】
　　张天觉在荆南，与章子厚之子致平一帖云：老夫行年七十有四，早晚食一升面，五两肉，八两鱼，酒佐之，以此为常。亦不服暖乐，唯以呼吸气，昼夜合天度而已。详张字二妃榘度
　　【宋薛季宣浪语集】
　　沉湘望苍梧兮，将重华之云。谗九疑之不可辨兮，又藐然其烟雾。杀竹枝而求泪斑兮，思二妃之榘度。哀灵修之返无期兮，荪舍兹将将安寓。
　　态度
　　【元牟山献陵阳集】
　　《题俞子清侍郎画嫩篁老木》：荣悴各有态度，盖其退老寿跌宕笔墨间故也。
　　仰观璇度
　　【宋王与钧蓝缕稿】
　　《贺曾佥书启》：仰观璇度，俯协人谋，岂惟陪议论於朝堂，抑亦调阴阳於天地。
　　玉墀春度
　　【王与钧蓝缕稿】
　　《庆丘太后寿表》：玉墀春度。请庆典於龙楼，金钥晓开，播湛恩於象阙。
　　笑度
　　【唐温飞卿诗】
　　齐宫粉香随笑度。
　　砂度
　　【唐李咸用诗】
　　《大雪歌》：玉圃花飘采不匀，银河风急惊砂度。
　　落度
　　【海录碎事】
　　杨仪怨愤，语费曰：“往者丞相亡殁之际，吾若举军以就魏氏，处世宁当落度如此耶？”
　　几落奴度
　　【齐书】
　　王敬则，位司空，时武帝令群臣赋诗。敬则曰：“臣几落此奴度”。帝问之，对曰：“臣若书不过作尚书都令史耳，那得今日”？
　　胡子洛度
　　【晋书】
　　《佛图澄传》：石宣将杀石韬，宣先到寺，与澄同坐。浮图一铃独鸣，澄谒曰：“解铃音云‘胡子洛度’。”宣变色曰：“是何言欤？”澄谬曰：“老胡为道不能出居无言，重茵美服，岂非落度乎？”石韬后至，澄熟禄良久，韬惧而问澄，澄曰：“怪公血臭；相视耳”。其后，宣果遣人害韬于佛寺中。
　　善计度
　　【马令南唐书】
　　《归明传》：陆昭符，金陵秣陵人。开宝末，朝廷问罪。汪南惧，后主遣潘慎修入贡，且求缓师。昭符时为进奏使，以其物数难辨，请市於富民石守信家，得绢十万疋。后主以昭符善计度，累加任使。
　　调度
　　【东汉会要】
　　《大司农》：边郡诸官请调度者，皆为报给。损多益寡，取相给足。威帝延熹九年，诏：岁比不登，其令大司农今岁调度追求及前年所调，未毕者勿收。并纪
　　【汉书】
　　《杨恽传》：恽罢山郎，移长度大司农以给财用。应劭曰：“长久一岁之调度也。”师古曰：言总计一岁所须财用及文书之调度。而移大司农，以官钱供给之，更不取於郎也。
　　用度不足
　　【吴箕常谈】
　　汉元永光三年，复盐钱官，置博士弟子员千人。以用度不足，民多复除，无以给中外繇役故也。
　　用度不支
　　【唐】
　　郭承嘏：文宗江淮旱，用度不支，诏宰相分倾度支户部。承嘏：言宰相调和阴阳，安黎庶，若使阅视簿书，校缗帛，非所宜。帝嘉纳。
　　节省用度
　　【仁皇训典】
　　宝元二年五月，天章阁侍讲贾昌朝上书：自天圣以来，屡诏有司节省用度，以至於今，未闻有所施行。古者四方无事，则修政令，务稼穑，仓廪有积谷，府库有羡财，节用爱人，以戒不虞。有水旱寇攘之至而无所忧。宋受命十载，可谓治平矣。节用之术，有所未至。边陲虽定，而兵备不省。繇役虽简，而农务不独。外厚聘币，内封廪假，自虚馀用冗费难以悉数。天下诸道若京之东西，财可谓自足。陕右河朔，岁须供馈，所仰者为东南数十郡尔。故田税不足，重以权禁。风山泽市井之利，靡有厚薄，悉入於公上，而民不得售。加以不耕不织，游惰之俗，蚕食为害。都人士女，燕安太平，忘衣食艰难之患。习尚奢侈，重伤农力，民所以困，国之储蓄所以不厚者，职此之由。夫国财民力，靡於无用之日，故当其有用，不得不忧。臣尝治几邑，邑有禁兵三千，而万户赋输，仅能足取其三年，赏仍出自内府。况他郡邑兵不啻此，推是可以知天下虚实矣。臣又尝掌京师廪，计江淮岁运粮六百馀万，以一岁之，仅能充期月之用。三分，二在军旅，一在冗食。先所蓄聚，不盈数载，天下太平己久，而财不藏於国，又不在於民。倘有水旱频仍之灾，军戎调度之急，计将安出哉？愿陛下鉴已往之失，察当今之务，取景德以来至於景佑，凡所用度，靡有钜细，校其所入所出之数，约以祖宗旧制。其有不急，皆罢省之。诏以枢密直学士张若谷，右谏议大夫任中师，右司谏韩琦，与三司详所奏，定夺省减以闻。
　　比较用度
　　【仁皇训典】
　　仁宗诏入内内侍省，御药院内东门司，取先帝时及天圣初帐籍，比较近年内中用度增损之数以闻。
　　不见叔度
　　【东汉书】
　　《黄宪传》宪同郡戴良，才高倨傲，而见宪未尝不正容，及归，罔然若有失。其母问曰：“汝复从牛医儿来耶？”对曰：“良不见叔度，自以为不及。既睹其人，则瞻之在前。忽然在后，因难得测矣。”
　　美黄叔度
　　【文中子】
　　《说壬篇》或问黄叔度子曰：真古之德行者，默而成之，不言而信。
　　今黄叔度
　　【新唐书】
　　《刘迅传》：迅，字捷卿。历京兆功曹参军事，常寝疾，房闻，忧不寐。曰：“捷卿有不讳，天理欺矣。”陈郡殷寅名知人，见迅欢曰：“今黄叔度也。”刘景每闻其论曰：“皇王之道尽矣。”
　　民歌廉叔度
　　【东汉书】
　　廉范，字叔度，为蜀郡守。成都民物丰盛，邑宇逼侧，旧制禁民夜作以防火灾。范乃殿前先令，但严使储水而已。百姓为便，乃歌曰：廉叔度，来何暮？不禁火，民安作？平生无襦今五绔。
　　不见崔弘度
　　【北史】
　　《列传》：博陵崔弘度，检校太府卿。时有屈突盖，为武侯车骑，俱严刻，长安为之语曰：“宁饮三斗醋，不见崔弘度。宁炙三年艾，不逢屈突盖。”
　　喜得蒯异度
　　【东汉书】
</div>
    <div class="pagination">
<a href="永乐大典残卷_page269.html">上一页</a><span>...</span><a href="永乐大典残卷_page265.html">265</a><a href="永乐大典残卷_page266.html">266</a><a href="永乐大典残卷_page267.html">267</a><a href="永乐大典残卷_page268.html">268</a><a href="永乐大典残卷_page269.html">269</a><span class="current-page">270</span><a href="永乐大典残卷_page271.html">271</a><a href="永乐大典残卷_page272.html">272</a><a href="永乐大典残卷_page273.html">273</a><a href="永乐大典残卷_page274.html">274</a><a href="永乐大典残卷_page275.html">275</a><span>...</span><a href="永乐大典残卷_page271.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
