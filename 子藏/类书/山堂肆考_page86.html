<!DOCTYPE html>
<html>
<head>
    <meta charset="UTF-8">
    <title>山堂肆考 - 第 86 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 86 页/共 632 页</h1>
    <div class="content">　　兎绕房
　　东汉蔡邕母卒庐于墓侧有兎循绕其房室木生连理
　　燕啣土
　　汉景帝废太子临江王墓在蓝田县时有数万燕啣土置其塜上
　　鹤吊
　　晋陶侃丁母忧在墓下忽有二客来吊仪服鲜异礼毕遣人寻之见双鹤冲天而去
　　燕寻
　　刘宋末有女姚玉京室有双燕一为鸷鸟所获其一孤飞不离庭户凡六七年玉京死燕来周回寻覔姚氏族泣语坟在南郭燕至坟所亦死
　　得铜斗
　　东汉甄邯墓在金陵武湖之侧刘宋张永开湖遇古塜得铜斗一有柄众皆不识文帝询之著作郎何承天曰此新莽威斗三公亡者皆赐之一在塜外一在塜内斗为天之喉舌故取象焉三公居江左者惟甄邯为大司徒此必是其墓也启塜又得一斗有石铭云大司徒甄邯之墓按纲目新莾天凤三年秋铸威斗以石铜为之若北斗欲厌胜众兵司命负之出则在前入则在旁李竒注以五色药石及铜为之长二尺五寸
　　获铜牌
　　江南野史沈彬年将八十居阜上有一大树可数拱尝示家人曰吾死可此既穴其处乃古塜见其间俨然一古灯防上有漆一盏圹头获一铜牌上有镌篆曰佳城今已开虽开不埋漆灯犹未热留待沈彬来又杂爼近有盗发蜀先主墓见两人张灯对棋盗惊惧拜谢一人顾曰尔饮乎各饮以一杯与玉带数条命速出盗至外口已漆矣带乃巨虵也视其穴如旧
　　五家世守
　　汉髙祖防时数闻魏公子信陵君无忌贤及即位毎过大梁常祀公子及撃黥布还为公子置五家世守其塜歳以四时奉祀之
　　五户洒扫
　　唐太宗贞观十九年诏谥殷太师比干曰忠烈命有司封其墓春秋祀以少牢给五户洒扫
　　安城表孝
　　安城县有孝子孝闻天下太守王君树双土阙以表孝墓
　　亭湾示羞
　　汉朱买臣字翁子其妻耻夫贫窘遂自嫁于青杉吏人及买臣为防稽太守舟过青杉闸下其妻审知其为前夫也即脱簮珥拜伏舟次冀得断弦再续买臣数其罪辟易莫敢对良乆遂自投于河溺死买臣即以其尸于亭湾名曰羞墓
　　塜
　　扬雄死弟子负土成坟名曰塜
　　青塜
　　王昭君墓在古丰州西六十里地多白草此塜独青故名青塜
　　漳河疑塜
　　辍耕録曹操疑塜七十二在漳河上宋俞应符题诗生前欺天絶汉统死后欺人设疑塜人生用智死即休何有余机到丘垄人言疑塜我不疑我有一法君未知直湏发尽疑塜七十二必有一塜藏君尸京镗诗疑塜多留七十余谋身自谓永无虞不知五马同槽夣曽为儿孙逺虑无
　　建康秽塜
　　秦桧墓在建康墓上丰碑矻立不镌一字盖当时士夫鄙其为人兼畏物议故不敢立神道碑及孟珙灭金囘屯军于桧墓所令军士粪溺坟上人谓之秽塜
　　作窖得铭
　　续博物志东都殖业坊十字街有王戎墓隋时酿酒家穿其傍作窖得铭曰晋司徒尚书令安丰侯王君墓
　　观崖得铭
　　唐左卫将军王果谪雅州刺史于江中泊船仰见岩腹中有一棺临空半出乃縁崖观之得铭云欲堕不堕逄王果五百年后重收我果叹曰吾谪雅州固命也遂收而去
　　求禁樵采
　　唐武后幸阳至阌乡县车骑不进召巫问之曰晋龙骧将军王濬之墓在道南毎为樵采所苦闻大驾至特哀求禁止后诏墓百歩外不得樵采杜甫送李尚书榇云坐待龙骧诏盖用此也
　　为立门墙
　　宋朱文公守南康访屯田刘公凝之之墓为立门墙以限樵采
　　文子乐丘
　　檀弓公叔文子升于瑕丘蘧伯玉从文子曰乐哉斯丘也死则我欲焉
　　脩期永宅
　　传永字脩期尝登北邙山于平坵处奋矛跃马囘旋瞻望欲附于祖墓遂买左右地数畆勅子叔伟曰此吾之永宅也












　　山堂肆考卷三十
　　钦定四库全书
　　山堂肆考卷三十一　　　明　彭大翼　撰地理
　　碑
　　碑者悲也本虗墓间用之以下棺者古人斵木为碑又凿碑令有圆孔树于椁之四隅于圆孔中着辘轳两头各入碑木以绋之一头繋棺以一头绕辘轳既讫而人各背碑负绋听鼓声以渐却行而下之此乃古者悬之礼后人因而书之以表功德因留而不忍去故碑之名由此而得秦汉以降生而有功德政事者亦碑之而又易之以石失其防矣又天子下棺六繂四碑诸侯四繂二碑士二繂无碑释名云从前引之曰绋绋发也发车使前也悬下圹曰繂繂将也徐徐将下之也
　　孔子庙碑
　　唐处州刺史邺侯李繁至官既新孔子庙又令工改为顔子至子夏十人像其余六十子及大儒公羊髙等数十人皆图之壁韩愈为作碑文
　　季札墓碑
　　季子墓在江隂县申浦南距武进县七十里昔孔子题其碑曰呜呼有吴延陵季子之墓歳乆湮没宋守朱顔复取孔子所书十字刻碑表识
　　曹娥碑
　　汉上虞长度尚弟子邯郸淳于字子礼弱冠有异才尚使作曹娥碑操笔而成无所防定蔡邕题八字于碑背曰黄绢色丝外孙虀臼杨脩字德祖为丞相曹操主簿至江南读曹娥碑见碑背有八字操不解其意问脩曰卿知否脩曰知之操曰且勿言待朕思之行三十里乃得之令脩解脩曰黄绢色丝为絶字防妇少女为妙字外孙子女为好字虀臼受辛为辞字操曰一如朕意俗云有智无智行三十里
　　陶母碑
　　晋陶侃母湛氏碑也见唐持正先生皇甫湜文集
　　孔德让碑
　　东汉孔君碑及孔德让碑皆在孔林中孔君孔子十九代孙名震官至河东太守德让孔子二十世孙都尉君宙之子名谦德让其字也厯郡诸曹吏宙震之弟
　　郭有道碑
　　东汉蔡邕尝为郭林宗碑文谓卢植曰吾为碑铭多矣求其无愧色者惟郭有道碑耳
　　班超纪功
　　唐姜行本髙昌之役为行军总管出伊川距栁谷百里其处有汉班超纪功碑行本乃磨去古刻更刋已颂陈国威灵
　　卢奂记恶
　　唐卢奂累任大郡治有异绩人畏之如神明凢治奸恶既断其罪又以所犯刻石立门再犯必致之死时谓纪恶碑
　　堕泪碑
　　晋书羊祜守襄阳有惠政后百姓扵祜平生逰憇处建碑立庙故望其碑者莫不流涕因名为堕泪碑
　　流汗碑
　　蔡州旣平唐宪宗命道士姓张者至境醮扵紫极宫宫本呉少诚生祠有少诚徳政碑在焉晋公废以为宫雷大震碑流汗成泥滓人号流汗碑
　　武侯誓蛮
　　衡州耒阳县东有石碑三国时诸葛亮斩雍闿擒孟获回军经此立石纪功又相传武侯立石誓蛮曰后有功在吾上者宜立石扵右至宋狄青破侬知髙回立碑扵右后为雷所击惟存断碑
　　郭进屛盗
　　五代周郭进为卫州刺史治有声望羣盗屛迹世宗勅杜鞾序其事扵碑人号屛盗碑
　　读道旁碑
　　东汉王粲字仲宣与人同行读道旁碑人使粲背诵之不差一字
　　立军中碑
　　唐吐突承璀欲扵军中为帝立圣政碑砻石请文内相李绛奏言大人与天地合其徳日月合其明无立碑纪徳之事恐贻笑天下宪宗初甚怒绛语不已卒大开悟除绛中书舍人翌日面赐紫衣金鱼又亲择良笏赐之因勉曰尔当无易此心
　　蔡邕所作
　　东汉祢衡与黄祖子射共读蔡邕所作碑曰吾一览即能识之惟其二字更不明耳因书之射亦冩碑较之不差人莫不叹服
　　索靖所书
　　隋唐嘉话率更令欧阳询行见古碑为索靖所书驻马观之良乆而去数百歩复还下马伫立疲则布毯坐观因宿其旁三日而去
　　门人立碑
　　晋庾衮字叔褒清白不降志及卒宗族乡闾莫不崇重门人感慕为立碑以表其行
　　长老拜碑
　　汉扶风王骏有徳政西土为树碑长老见者无不下拜
　　为臣制碑
　　唐贞观七年郑公魏徴薨上命百官赴防给羽葆鼓吹陪葬昭陵上登院西楼望哭尽哀自制碑文幷为书石郭知运卒帝诏中书张说纪其功扵墓碑张説卒帝亲为制碑卢懐慎卒帝经其墓见碑表未立停跸临视然流涕诏官为立碑令中书侍郎蘓颋为文帝自书之
　　为父立碑
　　唐张说字道济尝自为其父立碑宗书其额曰呜呼积善之墓又黄晋卿自为父碑文有鹊巢其碑
　　峄山碑
　　封氏闻见记峄山碑有刻此乐石之句人多不晓其义顔师古曰谓以泗滨浮磬作碑也
　　省戸碑
</div>
    <div class="pagination">
<a href="山堂肆考_page85.html">上一页</a><span>...</span><a href="山堂肆考_page81.html">81</a><a href="山堂肆考_page82.html">82</a><a href="山堂肆考_page83.html">83</a><a href="山堂肆考_page84.html">84</a><a href="山堂肆考_page85.html">85</a><span class="current-page">86</span><a href="山堂肆考_page87.html">87</a><a href="山堂肆考_page88.html">88</a><a href="山堂肆考_page89.html">89</a><a href="山堂肆考_page90.html">90</a><a href="山堂肆考_page91.html">91</a><span>...</span><a href="山堂肆考_page87.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
