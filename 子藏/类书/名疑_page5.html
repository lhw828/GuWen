<!DOCTYPE html>
<html>
<head>
    <meta charset="UTF-8">
    <title>名疑 - 第 5 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>名疑 - 第 5 页/共 7 页</h1>
    <div class="content">　　关羽字云长本字长生羽子兴字安兴
　　孟达字子度本字子敬邓艾字士载本名范字士则曹操字孟德小名吉利小字阿瞒操二十五子有三子以古人为字曹冲字仓舒曹宇字彭祖曹彪字朱虎
　　孙皓字元宗一名彭祖字皓宗
　　孙亮字子明吕亦字子明君臣不嫌同字
　　韦昭字嗣三国志昭作曜避晋文帝讳　南史鲍照字明逺唐宋人多作鲍昭避武□讳□即照字宋祁以鲍昭为误书非也
　　晋皇父谧一名静罗尚一名仲父邓岱一名岳胡威一名貔许迈一名映丹虞预一名茂卢循一名元龙魏该一名亥郄超字景兴一字嘉賔禇爽字茂一字期生
　　晋陶渊明字元亮晋禅宋后始更名潜其元亮字未更也观孟嘉传及顔延之诔可见晋书称陶潜不称渊明宋书称潜字渊明俱非唐艺文志作陶泉明避庙讳
　　汲县耕人不凖得古冡周书不姓凖名不读彪一作防春秋后序作不淮字讹
　　南北史称小名小字小名如蛮奴真奴黄头乌头客儿龙儿阿龙阿戎之类小字如寄奴黄奴车儿练儿道儿陀儿法身法生四果六真六通七符之类或云阿龙乃王导小字非小名也不知古人小名小字亦有互同者
　　南史宋世祖骏小字道人刘穆之小字亦曰道人北史封隆之小名皮裴骏小名亦曰皮
　　听雨纪谈云古人有小名必有小字尝见宋进士同年录皆书小名小字犹存古意然亦有不尽然者如司马相如小名犬子扬雄小字童乌未闻相如小字扬雄小名也今人亦有小名无所谓小字唐陆鲁望有小名录宋陈思有小字录又有所谓侍儿小名录岂小名小字可互称邪元按陆鲁望者字也文献通考有小名录三巻晁氏云以末世有官名小名之别自秦至隋编而记之至于神仙玉女之名妇人臧获之字亦无弃焉元又按唐艺文志有古今姓字相同录乃丘光庭所撰又梁元帝撰同姓名录一巻唐陆善经续増为三巻是前人亦尝留心于名姓之异同者恨其书不传元不及见耳
　　以古人为名字者如晋书刘柳字叔惠周闵字子骞刘毅字希乐南史刘损字子骞何求字子有张伊字怀尹张霍字希光禇渊字彦回陆厥字韩卿是也古人如尧舜禹汤臯防稷契文武旦奭孔孟顔曽诸圣贤后人取以为名其中或加宗师效法希学钦慕继绍如一等字自宋以来率以为常汉晋则否
　　南史谢瞻字宣逺一名檐字通逺陆襄字师卿本名衰字赵卿
　　南史萧寳义一名明基刘峻一名法武孙法宗一名宗之王骞一名成王猛一名勇薛深一名道徐爰本名瑗
　　南史张兴世本名世宋明帝益为兴世呉喜本名喜公明帝减为喜
　　南史阮长之字景茂一字善业范述曽字子一字颖彦王瞻字明逺一字叔鸾王均字元礼一字德柔王晏字休黙一字士彦刘苞字孝尝一字孟尝王广之字士林一字林之明僧绍字休烈一字承烈庾黔字子贞一字贞正刘虬字灵预一字德明王茂字休连一字茂先徐摛字士秀一字士缋顾欢字景怡一字平宗测字敬微一字茂深呉苞字天盖一字怀德范元琰字伯珪一字长玉
　　北史庾业诞一名岳长孙览一名善古弼一名笔张蒲一名谟源贺一名破羗萧賛一名综卢诞一名恭祖髙祐一名喜崔説一名士约崔光一名孝伯魏钊一名显义叱罗邕一名协独孤信一名如愿刘亮一名道德王杰一名文达王勇一名胡仁耿豪一名令贵令狐整一名延世扬雄一名惠崔简一名览长孙俭一名庆明杨椿字延寿一字仲考张湛字子然一字仲张衮字洪龙一作洪宠
　　后周书有孝子纽因隋书作纽回
　　隋书杨瓉一名慧杨谅一名杰髙颎一名敏李洪之一名文通睦秀一名旭茹谦之一名要赵黙一名海
　　避讳更名或以字行北史孔靖字季恭唐书尉迟恭字敬德秦琼字叔寳程防字知节温佶字辅国姜确字行本封伦字德彛阎让字在德姚简字思廉髙冯字季辅论瑀字惟贞苏烈字定方唐璿字休璟徐洪字彦伯薛礼字仁贵韦仁约字思谦徐敏字有功王綝字方庆武甄字平一郭震字元振严浚字挺之刘知几字子韦纯字贳之张河字道源张六朗字介然徐旷字文逺陆元朗字德明元澹字行冲严譔字善思宋史叶贺孙字味道邓润甫字温伯滕甫字元发赵逺字上交何颃字颉之此皆以字行者
　　唐人更名如懿德太子重润本名重照惠庄太子防本名成义惠文太子范本名隆范楚王智云本名稚诠光王琚本名涺仪王璲本名潍颍王璬本名澐永王璘本名泽寿王昌本名清延王玢本名洄盛王琦本名沐济王环本名溢信王瑝本名沔义王玭本名漼陈王珪本名沚丰王珙本名澄恒王瑱本名潓凉王璿本名漎汴王璥本名滔舒王谊本名谟蜀王遡本遂剡王经本名涣均王纬本名沔与信王瑝旧名同淑王纵本名洵莒王纾本名浼密王绸本名泳郇王总本名湜邵王约本名溆宋王结本名滋集王缃本名淮冀王絿本名湑和王绮本名浥珍王缮本名况张士贵本名忽峍孙处约本名道茂张仁愿本名
　　仁亶宋务光本名烈崔晔本名曅李回本名躔李士衡本名鋭李栻本名橦陆先本名景路嗣恭本名剑客柳浑本名载韦处厚本名淳史孝章本名唐王绍本名纯郑澣本名涵白志贞本名琇珪李训字子垂本名绅字子训韩约本名重华张志和本名龄徐安贞本名楚璧宋之问本名少连李辅国本名静忠程日华本名华陆坚本名友悌薛乂本名武豆卢署本名辅贞
　　唐人更字如段文昌字墨卿一字景初张説字道济一字説之柳浑字夷旷一字惟深初名载字元舆张镒字季权一字公度徐温字和叔一字化光杨凭字虚受一字嗣仁陆羽字鸿渐一名疾字季疵
　　唐房龄名字不一旧唐书本传云房乔字龄新唐书列传云房龄字乔而宰相世系表又云龄字乔松赵明诚金石录有禇遂良所书神道碑名字与新书列传同又有于志宁撰房碑名字与世系表同
　　新唐书温大雅字彦弟彦博字大临大有字彦将旧史不载彦博字余皆同宰相世系表则云彦将字大有而彦博与传同容斋四笔云大雅本彦字避髙宗太子义宗之讳故以字称如文馆改为昭文农改为恒农徐敏改为有功韦机但为机李含光本姓改为李曲阿氏改为洪皆避讳故尔
　　唐髙祖名渊髙祖之祖名虎作史者避讳称刘渊为刘元海戴渊为戴若思石虎为石季龙韩擒虎为韩擒
　　艺文志唐寿州司法张韩撰周易啓而揲蓍古法谓啓乃唐中书舍人张辕所撰韩辕字相近而误
　　旧唐书有隠士卢鸿一朱子纲目作卢鸿无一字误脱也
　　五代至宋有一人更三四名者五代史张凤更名忌又更名晟南唐书张作孙杨瀛更名渭又更名隆演李景通更名璟又更名景王宗懿更名宗坦又更名元膺刘陟更名岩又更名龚又更名防南汉世家云防读音俨　宋史太宗初名匡义更名光义又更名炅钦宗初名亶更名烜又更名桓孝宗初名伯琮更名琼又更名璘又更名昚理宗初名坊更名贵和又更名竑又更名贵諴又更名昀度宗初名孟啓更名孜又更名禥昭成太子初名德明更名元佑又更名元僖太宗子商王德严更名元俊又更名元份
　　五代汉髙祖刘知逺更名暠牛礼更名賛正王茂章更名景仁段明逺更名凝　南唐李从嘉更名煜李从谦更名从誧　西蜀孟仁賛更名昶　南汉刘洪度更名玢刘洪熙更名晟刘继兴更名鋹王继鹏更名昶王近义更名曦刘崇更名旻　呉越钱俶更名俶钱信更名俨
　　南唐宋齐丘字超回汪台符贻书曰闻足下齐大圣以为名超亚圣以为字齐丘慙乃更字子嵩
　　宋人更名如仁宗名受益更名慎英宗名宗实更名曙神宗名杰鍼更名琐哲宗名佣更名煦　太宗子越王元杰初名德和英宗子呉王颢初名仲糺益王頵初名仲格徽宗子郓王楷初名焕信王璩初名伯玖王贻矩初名贻序石元孙初名庆孙赵賛初名彛
　　向拱初名训米信初名海进刘重进初名晏僧张昭初名昭逺马令琮初名令威杨延昭初名延朗杨美初名光元达初名守旻孔道辅初名延鲁曹颖叔初名熙张佶初名志言王拱辰初名拱寿范恪初名全张璪初名琥朱谔初名缓李显忠初名世辅冯康国初名轓徐经孙初名元柔欧阳守道初名巽赵希錧初名希喆危稹初名科曽从龙初名一龙郑性之初名自成姚伯用初名诚周敦頥初名敦实敦一作惇程颢初名延寿李若水初名若氷李彦仙初名孝忠巢谷初名谷王黼初名甫王居安字资道初名居敬字简卿赵源之字德源初名爕字文叔宋庠字公序初名郊字伯庠
　　宋人更字如丁谓字谓之一字公言范祖禹字淳甫一字梦得周必大字子充一字洪道徐谊字子宜一字宏父程公许字季兴一字希颖文天祥字宋瑞一字履善姚希得字逢原一字叔刚尹焞字彦明一字德充朱熹字元晦一字仲晦真德秀字景元一字景希安德裕字益之一字师臯秦观字少防一字太虚陈师道字履常一字无已陈羍字肇方一字伟节张抃字朝宗一字次山魏掞字子实一字元履洪拟字成季一字逸叟
　　樊知古字仲师初名若水字叔清宋太宗召见问卿名出何书对曰唐尚书左丞倪若水亮直臣窃慕之上曰可改名知古倪若水实名若氷知古妄对人皆笑之
　　宋孝宗召蜀人王过问曰李融字若川何谓过对曰天地之气融而为川结而为山李融字若川如元结字次山也
　　氏族言行录云冯京父名式京生而隽迈不羣式取京所诵书题其后曰将作监丞通判荆南军府事冯京凡十三字式既休官十一年京举进士第一为将作监丞通判荆南如式之言时人谓式为知子氏族录宋人所编去京未逺宜不谬而他传冯商还妾事以为京父然考氏族录则京父未尝为商亦不名商也又按新宋史冯京字当世江夏人少隽迈乡举礼部廷试皆第一时未娶外戚张尧佐欲娶以女拥至其家束以金带曰上意也京力辞出后为富弼壻官至太子少师谥文简不云父名式亦不云京尝通判荆南也不知氏族录何以云然通判荆南见楚纪还妾事详鹤林玉露
　　范仲淹父名墉为钱俶掌书记见富弼撰范文正公墓志而通鉴大范小范注云大范名雍仲淹之父误矣雍谥忠献非仲淹父也
　　易学啓序称云台贞逸子者即晦庵朱子也淳熙乙巳朱子主管华州云台观次年啓书成故有是号
　　冯时行字当可号缙云先生乃蜀人也见周易翼传朱子乃云冯当可字时行未审孰是
　　赵师字从善与择同
　　名与字同者如晋书安帝名德宗字德宗南史蔡兴宗字兴宗王僧孺字僧孺师觉授字觉授慕容绍宗字绍宗魏兰根字兰根崔彦穆字彦穆唐书尚可孤字孤张嘉贞字嘉贞白元光字元光郭子仪字子仪李嗣业字嗣业魏少防字少防张孝忠字孝忠戴休顔字休顔髙崇文字崇文张巡字巡杨燕竒字燕竒孟浩然字浩然李脩字脩田承嗣字承嗣田绪字绪【父子】宋史戚同文字同文
　　姓名并变者如史记范雎入秦称张禄范蠡入齐称陶朱汉书刘文伯即卢芳运期曜即梁鸿三国志马忠即狐笃晋书李辰即张昌刘尼即丘沈唐书杨守亮即訾亮李国昌即朱邪赤心李寳臣即张忠志李忠臣即董秦李抱玉即安重璋李全略即王日简成汭即郭禹杨守立即胡立又改姓名李顺节五代史殷崇义即汤悦朱友即康勤李绍防即晏球李茂贞即宋文通李继鹏即阎珪王宗阮即文武坚王宗涤即华洪朱友恭即李彦威李继岌即桑志王德明即张文礼李继麟即朱友谦李继琛即康巡孝李绍安即袁象先李绍冲即温韬李绍宏即段凝孔循即赵殷衡李绍英即房知温宋人陶谷即唐彦谦赵保忠即李继捧赵保吉即李继迁李良嗣即马植李继昭即孙德昭李继弼即董彦弼邹防注叅同契即朱熹朱説即范仲淹蜀才即范长生【蜀才注易顔之推云范长生蜀人自称蜀才】
　　古人姓名或有异文　姓之异者如殷贤迟任迟或作或作迟或作趆郑人鬷明强鉏罕虎鬷或作□或作□或作□强作彊或作弜罕或作防齐人丙歜雍廪丙或作邴雍或作雝或作邕齐威王时盻子盻或作盼晋人郤缺特宫籍谈蛾析知伯郤或作郄特或作犆籍或作借蛾或作蚁或作螘知或作智楚人椒举蒍章保申闘伯比苲伦椒或作或作茮蒍或作防保或作葆闘或作鬭或作鬬苲或作秦人扁鹊扁或作鶣郑人泄驾陈人泄冶泄或作泄或作防东周臣伶悝伶或作泠汉功臣表訾顺雕延年摎广德秘彭祖籍瓌訾或作或作防雕或作雕摎或作秘或作秘籍或作席舍人无且无或作鄦或作司徒掾俞达俞或鄃或作俞丞相防都防或作鄍太子少傅瓶守瓶或作缾谏议大夫救仁救或作捄尚书令鞠谭鞠或作鞫东海太守鄐熙鄐或作畜或作傗九江太守脩或作弗大中大夫来歙来或作莱或作郲御史大夫鼂错鼂或作晁御史泛胜之泛或作汜陈球碑黎阳黎或作犂博士棓生棓或作或作掊京兆尹隽不疑隽或作或作嶲鲁相郁贡郁或作或作彧王莽时南山盗倗宗倗或作防傰茤六字通用中常侍防恽防或作防晋人坚或作防姚秦将军敛宪敛或作敛　名之异者如周武王时虞阏父阏或作遏春秋楚史猈或作篺大夫萩或作菽申包胥包或作鲍鲁大夫或作防子服湫或作淑郑伯防或作繦或作强莒大夫挐或作茹晋大夫辅跞或作栎齐髙士顔歜或作蠋或作或作斶汉功臣侯芭或作巴北平康侯或作防煇渠侯仆朋或作多
　　诸葛亮岳飞并諡忠武世人秪称诸葛武侯岳武穆按三国志亮卒赠武乡侯諡忠武宋史飞卒孝宗诏諡武穆嘉定四年封鄂王理宗改諡忠武矣是二公皆当以忠武称又田汝成西湖志云飞以绍兴十三年谥武穆淳祐六年改谥忠武景定二年封鄂王改谥忠文与宋史稍异
　　关羽长子平同羽死于临沮岳飞子云同飞死于狱飞五子云雷霖震霆云其养子也季女抱银瓶投井死世称银瓶娘子
　　杭州千胜将军庙世传祀张巡长子亚夫或云去疾也亚夫授金吾大将军而去疾乃亚夫庶弟亦以巡功补官
　　汉晋复姓后代少见　复姓复名者如汉有公上不害红阳长仲闾丘仲卿胡母子都吾丘寿王西门君惠单父左车昭沙掉尾曹牟君卿瑕丘申阳阳成昭信乗马延年函冶子觉五鹿充宗义渠安国尚方巧屠駮马少伯落姑仲兴北宫伯玉北唐子真句龙吾斯三国时有白侯子安晋有胡母辅之由吾道荣大张防督安丘望之宿勤明达黑匿郁鞠隋有章仇大翼耳君彻钳一作箝　复姓单名者如汉有公玉带公师壹公仇称公沙穆公堵恭堵一作绪公賔就公夏浩公乗兴公綦稠弓里防工师喜终到恭宗伯凤钟吾苍龙丘苌师宜宫綦毋参于丘毋丘俭毋将隆都尉朝申章昌新垣平孙阳放邯郸善鲜阳戬髙陵显田仪蛇丘惑佘丘病长兴渠王史音梁垣烈梁武恢棠谿惠庄丘胜商丘成庚季梁成公绥成公恢成阳恢泾阳犨周阳由周生丰侯史呉金吾扈士孙瑞史乐成水丘岑武安恭主父偃浩星赐左行恢马适育蒋匠熙扰龙宗叔先雄东里衮古成云干已行先贤掸黄公庇青阳精右师谭右行绰寿西长仲长统曼丘臣正令宫祝其承璞阳逸室中同揭阳定索卢放伯侯儁百里嵩辟闾彬即墨成息夫躬三国时有胥门巢陶丘洪太史慈濮阳兴三丘务晋有公师式茨芘仲空相机綦毋逵西方防车成将古成诜信都芳冠军夷五鸠卢素和明相里览密贵周悉罗腾公休胜虞丘进西郭阳仇泥归一作尼此类不能尽举
　　汉书货殖传有姓伟注云姓姓伟名
　　班固本姓斑扬雄本姓杨字讹而姓亦因之
　　应劭风俗通所载郡守县令姓名甚异如合浦太守虎旗上郡太守邸杜河内太守遇冲北平太守贱琼东平太守到质沐宠北平太守卑躬鴈门太守宿详五原太守督琼汝南太守谒涣九江太守荆脩东海太守鄐熙农太守移良南郡太守为昆酒泉太守频畅北海太守处兴巴郡太守鹿旗涿郡太守作显庐江太守贵迁交趾太守頼先外黄令集一洛阳令诸于单父令即卖乌伤令昔登山阳令职洪髙唐令用蚪此二十余人考之汉书惟有移良一人耳余无所见故洪迈随笔疑劭为妄着愚谓劭在东汉末以文士称守令姓名何限岂得凭虚杜撰哉观此则古之名贤不登史册者多矣
　　李鼎祚周易集解所引姓名晋人有穼衷穼音森其字从木从穴姓氏诸书不见此姓与罙字不同
　　千家姓有难识字试举一二如酅防毐并音携防奃遆并音堤轷苸并音呼蒍防并音委学并音拱防并音昨鴘音弁音乆盚音求轱音姑防音身焣音聚防音言蔄音慢蕳菅并音间钭音斗亓音其眘音慎休音溺骩音委防音徘藇音胥迮笮并音仄禢音喧音干音好妞音纽豆音注防音豆音聿汻音晃防音缓见音绾音寻佴音耐音着□音闪韵书又作又作□音暴受音到□音赤防音歃防音必防音合防音本皮养切丼都感切所嫁切韵书又作古字通用　天顺甲申进士茂湖广公安人英宗不识其姓问内阁学士李贤贤对音与陜同因命改姓陜事载菽园杂记今湖广通志及楚纪荆志诸书并不言陜茂改姓之故
　　千家姓有字虽异而音义同者如饥与饥脩与修淡与澹呼与嘑防与踈欣与忻奃与防慎与眘鼂与晁阴与防暴与□匽与偃郤与郄郧与防谯与焦阚与瞷毒与防防与蒍泄与泄泛与汜伏与宓笮与【并音仄】管与筦菅与蕳□与【千家姓注二字音拱并山阳族按韵书有无□或□字之讹也□音扶观姓苑有□姓而千家姓缺□字可见】防与防□与□【千家姓注□音孤□音浮篇海注□即□也】蛾与螘【并音蚁】尊与罇旁与傍之类是也有音义同而字省邑旁者如郕成郜告鄩寻鄾忧邵召郈后鄫曽童盈酆丰防辰邰台郲来鄟专邽圭郏夹防云郳儿邘于郗希鄮贸鄐畜弗鄅禹邺业邴丙庸鄚莫之类是也有字同音异而重出者繁【樊婆二音】单【丹善二音】谭【谈寻二音】相【襄象二音】番【籓婆二音】句【勾句二音】被【皮比二音】逢【缝厐二音】尉【胃郁二音】九姓是也有字同音同义同亦重出者儿鞠二姓是也岂以儿有千乗河南二族鞠有河南汝南二族故耶【或云儿有而儿二音鞠有菊麴二音】
　　郑有石塼魏有石塼塼音团又音驼塼一作尃音补又敷塼塼音义不同汉箕节侯瞵俞闾侯暽一从目一从日音同义不同汉秣陵终侯緾容城侯徐纒归德侯先贤掸緾纒掸三字音义同古通用
　　汉宛朐侯埶五据侯防立易侯仆防猗氏侯陈遫成敬侯董渫防立一作防丘防一作埶一作蓺遫一作速渫一作緤
　　汉鲁文王睃音镌有利侯钉音鼎徐卿侯炔音桂武安侯防音受松兹顷侯緁音妾与裢同几侯张防音各安众侯防音禁髙郭节侯音霭
　　汉襄城侯桀龙注云桀龙即龙桀也殊谬滇阳侯乐説滇本汝南地或作慎或作滇俱非
　　汉有钟离眛晋有邯郸姚兴有太史令郭□唐有窦维鍌眛或作昧或作醉□或作□鍌或作鋈并误王充论衡云字经三写乌焉成马信矣
　　束晢本姓踈以避难改枣据本姓棘以避仇改
　　文彦博谱云先世本姓敬曽大父避晋髙祖讳更姓文至汉复姓敬大父避宋翼祖讳又更姓文初敬氏避讳各用一偏或姓文或姓茍又按邵氏闻见后录云敬从音棘非茍也从攴非文也俗书之讹如此
　　梁四公子名甚异后裔各以为姓一曰仉齐一曰本一曰闯一曰防防仉诸两切音掌一作无贩切音万或作防非也防奴钩切子也音獳与字音义不同户圭切音携或作毒又作又作防义同闯敕荫切音趂防市玉切音蜀或作防又作防他端切音猯或作偳又作湍又按王子年拾遗记异人梁四公曰闺曰□杰曰曰仉督夫□杰即□本仉督即仉齐也杰音遏不音杰也督或作防音亲齐督防字讹然姓谱谓孟轲母仉氏出梁四公子仉齐之后盖七国之梁而拾遗记以四公子为梁武帝时人事甚诡异又托为沈约撰　三国时呉王孙休四子名字惮与世同乃损益六书作之呉录载休诏曰礼名子欲令难犯易避古或一字今人竞作好名好字又令相配所行不副此瞽字伯明者也孤尝陋之孤今为四男作名字太子名字莔次子名□字次子名壾字昷次子名□字音弯莔音迄□音觥音贤壾音莽昷音举□音褒音拥取其易避云云按韵书壾一作□一作又音禄□一作□注并云休子名是也裴松之注三国志讥休不典之音垂嗤后代诚然
　　谢庄以风月景山水名五子飏朏颢嵸　宋子虚以五行名其友五子鑫森淼焱垚
　　人生有文在手因以为名所谓以名生为信者也説者惟引唐叔虞鲁公子友以实之不知周之先世鞠陶商之有南赤龙皆以手文为名鞠陶事见史记有南赤龙事隠史书未载按辨证云汤八世孙盘庚妃梦赤龙入怀孕十有二月生子有文在手曰南遂封之南国号有南赤龙楚地记汉江之北为南阳汉江之南为南郡并以古南国得名耳又世説周昭王夫人生子左手有文曰公右手有文曰羽乃赐姓翁氏又左传宋武公生仲子仲子生而有文在手曰为鲁夫人故仲子归于鲁生桓公
　　六帖云周之时有骐期汉之时有杜度谓姓名同音也巵言又云周之时有众仲【鲁大夫】余谓周之时有承成【卫大夫】战国之时有摎留【韩大夫摎音刘】汉之时有虞禺张章三国之时有奚熙北燕录有光禄大夫乙逸明朝永乐时有大理卿周舟
　　事有同姓相类者如沈瘦事前有约后有昭畧望尘之潘前有党后有岳书红叶之郑前有防后有谷致氷鳞之王前有祥后有延寄怨诗妻之窦前有后有滔吊客驴鸣之王前有粲后有济
　　吞珠治吏韩诗外传以为五员国事以为张丑弓影致疾风俗通以为杜宣汉书以为乐广之客抱瓮出灌庄子以为汉阴丈人説苑以为五丈夫化不孝子仇览传以为蒲亭长于陈元谢丞书以为阳遂亭长于羊元桃梗语土偶战国防以为苏秦于李兊史记以为苏代于孟尝君杀邓析者左传以为驷歂荀子刘向并以为子产不入胜母之里尸子以为孔子淮南子盐铁论并以为曽子齿刚舌柔説苑以为常摐告老子孔丛子以为老莱子告子思烹彘教子韩非以为曽子韩婴以为孟母射石没羽新序以为熊渠吕览论衡并以为养由基汉书西京杂记并以为李广献不死之药战国防以为荆王类説以为燕王汉武内传以为武帝献空笼而无鹄国事以为蔡无泽世説以为淳于髠依王生之言以对君得拜水衡都尉汉书以为宣帝于渤海太守史记楮先生以为武帝于北海太守三年不蜚不鸣之语史记楚世家以为伍举説庄王而滑稽传又以为淳于髠説齐威王
　　客为鸡鸣渡秦关有孟尝君而又有燕太子丹雪中髙卧有袁安而又有胡定感虎渡水有农太守刘昆而又有九江太守宋均投笔封侯有班超而又有傅介子舆疾入殿有司徒傅祗而又有太傅王导伏棺止火有汝南蔡君仲而又有长沙古初决争牛之讼有顾宪之【宋书】而又有于仲文【后魏书】防竹有王猷而又有袁粲啖灸有顾荣而又有何逊折梅遣使有陆凯而又有诸发躬导母舆有潘岳而又有崔邠妻劝隠居有陆通而又有老莱子围棋却贼有费祎而又有谢安居官留犊有魏之时苗而又有晋之羊篇帛书传鴈有汉之苏武而又有元之郝伯常【见元史并宋濂文集】前席顾问有商鞅【秦孝公时】贾谊【汉文帝时】而又有苏绰【周文帝时】噀酒救火有栾巴樊英而又有郭宪佛图澄倒用印者有段秀实而又有李崧作非非国语者有江端礼【见王应麟纪闻】而又有虞槃【见元史列传】食饭知劳薪所炊者晋平公时有师旷【见隋书王邵传】而晋武帝时又有荀朂【见朂本传】非百里才者鲁肃称厐统而诸葛亮又称蒋琬居官给鸡卵于部民收雏侔利者有呉兴守谢朏【宋书孝武时】而又有益州新昌令夏侯彪【出朝野佥载】母啮指而心痛者有曽参而又有蔡顺扑镜于地者有夏侯惇而又有张祐献胙加毒以谗赐死者有晋献公子申生而又有秦孝文王子西蜀侯恽沈江负父尸有孝女曹娥而又有赵祉女络佩六印有苏秦而又有栾大御屏隔坐有汉之郑第五伦而又有呉之纪亮纪隲食脱粟饭有晏婴而又有公孙作钱神论有鲁褒而又有胡母民成公绥羊车游后宫盐水洒地有晋武帝而又有宋文帝锦缆牵舟有甘宁而又有隋炀帝获偷侍儿人试文不杀因以赐之有杨素于李伯药而又有蔡兴宗于孙敬玉强索人妾有孙秀阮佃夫而又有武承嗣告灵不仕有王羲之而又有何偃弈棋覆局有王粲而又有到溉制千字文有周兴嗣而又有萧子范赠柳妾有韩珝而又有李还古误食澡豆有王敦而又有陆畅杀负心仆有张咏而又有柳开金莲归第有王珪而又有苏轼知鸣者有介葛卢【左传】而又有詹何【韩非子】知马鸣者有翁伟【论衡】而又有李南【抱朴子】知雀鸣者有杨宣【益部耆旧传】而又有成子【桂阳先贤画讃】知鹊鸣者有管辂【魏志】而又有张子信【齐书】孙守荣【宋史】长颈乌喙者有夏禹而又有越勾践目视日不者晋有王戎隋有刘炫而宋又有蔡京目重瞳者有虞舜项羽而又有隋之鱼俱罗南唐李煜猿臂者有后羿而又有李广郭知运号水镜者有司马德操而又有乐广柳庄号智囊者有樗里子晁错而又有鲁匡桓范杜预号凤毛者有谢凤之子超宗而又有王导之子劭号圣童者有张堪而又有任延号孝童者有王方翼而又有段秀实号奇童者有潘岳杨愔李百药而又有柳宗元杨烱李泌号千里驹者有刘德曹休傅咸刘曜符朗顾和张敷萧暎王规刘香王茂任昉而又有丘仲孚袁昂李彦伯袁曜冯翊王润崔昂元文遥杜杲张干威李暠
　　号万石者五【石奋严延年冯杨秦袭张文瓘】号七贵者三【汉西京七族史霍上官王赵丁传也时称外戚七贵又隋有牛苏威宇文述张瑾裴蕴虞世基裴矩时称选曹七贵】号三少者四【晋阮裕称王羲之王应王悦为王氏三少唐李嗣真刘献臣孙昭皆少有名时号三少北齐李师卢公顺崔君洽亦号三少又石石凭石悠兄弟号橘林三少】号三君者二【韦顺韦豹韦义陈寔陈纪陈谌】号八达者三【魏诸葛诞等号八达又晋毕卓等号八达又司马懿兄弟八人俱以达为字号八达】号八俊八顾八及者各有二【见后汉党锢传】
　　张安世金日防皆七世珥貂后汉应顺应叠应郴应奉应劭应玚应亨晋王导王洽王珣王昙首王僧防王揖王筠并七世通显
　　汉刘岱刘繇许靖许防皆号二龙而唐之乌承玭乌承恩南唐徐铉徐锴亦号二龙李氏兄弟亮叔训秀号四龙而房氏兄弟豫垣熙亦号四龙汝南先贤传周氏五子子舆子羽子仲子明子良号五龙而公沙穆五子绍孚恪逵樊张裕五子演镜永辩岱辛氏五子攀鉴旷寳迅以及燕山窦氏五子皆号五龙又异姓号五龙者汜昭戴祁徐晏夏隠刘彬而索靖汜衷张甝索紒索永亦号五龙卞粹兄弟六人并登宰辅世号六龙而温恭兄弟六人并知名亦号六龙陆微兄弟七人号七龙而崔征兄弟七人亦号七龙荀淑子八人号八龙比之髙阳八才子而崔琯兄弟八人亦比荀氏八龙又贺德仁兄弟刘知几兄弟伏羲兄弟各八人皆号八龙后魏崔枢兄弟九人皆长瑜子也号九龙而北齐王昕同母兄弟九人皆醖借亦号九龙
　　贾彪兄弟三人号三虎而陆兄弟三人并有才名亦号三虎北齐崔防弟仲文号二凤而隋之魏景义魏景礼亦号二凤
　　五世盛德者二王昶子湛湛子承承子述述子坦之乂杜畿子恕恕子预预子锡锡子乂四世掌诰者二胡宿胡宗愈胡交脩胡世将张嘉贞张延赏张靖张次宗三世掌诰者五李德林李百药李安期徐齐徐坚徐峤孙逖孙宿孙简张説张均张蒙李昉李谔李昭述三世典选者二谢庄谢防谢览刘林甫刘祥道刘齐贤三世同官者八周访子抚抚子楚并为益州牧梁颢子适适子美并为京兆尹王俭子暕暕子承并为国子师赵才子道兴道兴子皎并为执金吾孔颖达孔志孔惠元并为司业吕正吕夷简吕公着并为司空韦仁约韦济韦景并为左丞薛琮薛荣薛兼并傅东宫
　　父子宰相者四周勃子亚夫韦贤子成平当子晏苏瓌子颋父子三人入相者二韦仁约子承庆嗣立郑珣瑜子覃朗父子状元者三安德裕子守亮张去华子师德梁颢子固兄弟状元者二孙何孙仅宋郊宋祁兄弟列防者三张俭张文张巡李岘李峘李峄崔琳崔珪崔瑶门皆列防时号三防
　　称李杜者四汉李固杜乔李云杜众李膺杜密唐李白杜甫称苏李者三汉苏武李陵唐苏味道李峤苏颋李乂
　　汉冯野王字君卿弟立字圣卿相代为上郡太守民歌大冯君小冯君时称二冯而唐之冯宿冯定亦称二冯汉苏章苏不韦称二苏而南齐苏湛苏绰宋苏轼苏辙皆称二苏刘氏兄弟齐名世称二刘隋有刘焯刘唐有刘懿之刘祎之又刘夙刘朔宋有刘敞刘攽又刘靖之刘清之又刘爚刘炳称二呉者呉坦之呉隠之载于世説而呉通微呉通兄弟并为学士又呉育呉充并有才名皆称二呉楚人龚胜龚舍并著名节史记作两龚传而龚夬龚大壮亦称两龚见玉海小学绀珠晋王戎王衍清谈时人语曰二王当国羊公无德而羲之献之书法亦称二王又梁时王铨王锡亦称二王谓之玉昆金友孙谦孙廉号东莞二孙而孙何孙仅亦称二孙陆机陆云称二陆而陈时陆瑜陆琰后魏陆暐陆恭之俱称二陆
　　称三王者唐王璵王珣王瑨宋王安石安国安礼又王回王向王冏称三范者范纯仁纯礼纯粹而范镇子百禄百禄子祖禹亦称三范范祖禹诗玉堂三世见题名是也称三张者张嘉贞延赏靖三世宰相时号三相张家而张廷珪张龄张休前后牧洪州号洪州三张又晋之张载字孟阳张协字景阳张元字季阳时人语曰二陆入洛三张减价称三薛者河东薛收薛德音薛元敬而薛琮薛荣薛兼亦称三薛
　　宋有五窦端明学士仪礼部侍郎俨起居郎侃参知政事偁补阙僖此五人皆谏议大夫禹钧之子唐亦有五窦国子祭酒常司业牟容管经略羣防州刺史庠武昌节度使巩此五人皆左拾遗叔向之子
　　呉人自称曰侬陈后主喜称侬隋炀帝亦自称侬曹操称瞒唐明皇亦自称阿瞒
　　唐书懿宗时诸道进白者白者二字他书未见盖唐时阉人之称即今所谓浄身人也
　　古人有离合文字隠郡国姓名者如孔北海四言一篇云渔父屈节水潜匿方【离鱼字】与时进止出寺施张【离日字鱼日合鲁】吕公饥钓阖口渭旁【离口字】九域有圣无土不王【离或字口或合国】好是正直女固子臧【离子字】海外有截隼逝鹰【离乙字子乙合孔】六翮不奋羽仪未彰【离鬲字】龙蛇之蛰比它可忘【离虫字鬲虫合融】珉璇隠耀美玉韬光【玫去玉成文字】无名无誉放言深藏【离与字】按辔安行谁谓路长【离手字与手合举】此乃鲁国孔融文举六字也出寺施张一作出行施张饥钓一作钓矶女固子臧一作女回子匡海外一作海内不奋一作将奋比它一作俾也又参同契后序云郐国鄙夫幽谷朽生委时去害依托丘山循游寥廓与鬼为邻百世一下遨逰人间汤遭厄际水旱隔并此乃防稽魏伯阳五字也又越絶书巻末云记陈厥説畧其有人以去为姓得衣乃成厥名有米覆之以庚此乃袁康二字也又云文属辞定自于邦贤以口为姓丞之以天楚相屈原与之同名此乃呉平二字也即如汉时董卓将亡童谣云千里草何青青十日卜不得生千里草董字十日卜卓字也晋时王恭将叛童谣云黄头小人欲作乱頼得金刀作蕃捍黄头小人恭字也秦苻坚为姚苌所杀童谣云鱼羊田斗当防秦鱼羊鲜字田斗卑字姚苌鲜卑种也
　　周宣帝自称天元皇帝禁人有天髙上大之称改髙姓为姜九族髙祖为长祖宋政和中禁人以龙天君王帝上圣皇玉主等为名字故毛友龙但名友句龙如渊称句如渊叶天将但名将乐天作但名作方天仕改名大仕方天若改名元若卫上达赐名仲达葛君仲改名师仲周纲字君举改字元举俞圣求改名应求程瑀字伯玉改字伯禹宣和中诏罢前禁云　洪武三年禁革小民毋以天国君臣圣神尧舜禹汤文武周汉晋唐宋等国号为名字　正统十年进士登科录凡天字皆作防云出内阁意景泰中幸太学谢表内阁自为之中有管窥霄蠡测海句盖亦避天字也时有识者诧其事正德初逆瑾擅政禁民不得用天等字为名如郎中方天雨但名雨参议倪天民但名民未几瑾诛识者谓无天之罪已兆于此








　　名疑卷三
<子部,类书类,名疑>
　　钦定四库全书
　　名疑巻四
　　明　陈士元　撰
　　古今姓名同者甚多如唐尧虞舜二帝也汉书有唐尧为临武长梁书有虞舜为太常丞夏后启商汤二王也吕氏春秋有夏后啓乃邹公之子与白公同时元魏书有商汤乃商疑式之孙箕子比干二忠臣也前汉王侯表中山孝王之子名箕子元魏列传有吉阳男名比干曽参顔回二贤人也鲁有曽参杀人晋书有顔回为羗帅况其他乎故罗泌云古今姓名同者刘王褒俱十有一张良有九张敞王吉俱十有八不可不辨
　　古帝有庸成氏黄帝臣亦有庸成　少昊白帝曰朱宣氏唐亦有濮州刺史朱宣
　　伏羲臣有巫咸商大戊时亦有巫咸
　　伏羲妹女娲禹娶涂山氏亦名女娲
　　神农时有赤松子黄初平亦号赤松子
</div>
    <div class="pagination">
<a href="名疑_page4.html">上一页</a><a href="名疑.html">1</a><a href="名疑_page2.html">2</a><a href="名疑_page3.html">3</a><a href="名疑_page4.html">4</a><span class="current-page">5</span><a href="名疑_page6.html">6</a><a href="名疑_page7.html">7</a><a href="名疑_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
