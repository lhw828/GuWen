<!DOCTYPE html>
<html>
<head>
    <meta charset="UTF-8">
    <title>万姓统谱 - 第 71 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 71 页/共 403 页</h1>
    <div class="content">　　哀长吉【字叔巽崇安人嘉定进士调静江军掌书记秩满致仕号委顺翁徜徉林泉托兴吟咏虽
　　老手不释卷】
　　【明】哀英【邵武人成化间太平府训导】
　　哀育【崇安人宣徳贡士】
　　哀贤【万安人治举人任宝庆府推官】
　　哀道宁【中部人治中弋阳县丞】
　　哀明【南召人治中庐州府学训导】
　　哀冲霄【湘潭人正徳中巩昌府通判】
　　哀正【防城人正徳中任信丰县丞】
　　哀世用【嘉靖乙夘江西举人后改姓】
　　杯【见姓苑】
　　【宋】杯承宠【元丰间知洪州】
　　回【祝融子吴囘之后】
　　【明】囘谦【巢人宣徳中任监察御史陞庆逺知府】
　　囘裔【营昌人宣徳中蒲州知州】
　　棓【音裴】
　　【汉】棓塑【贤士爰盎从问占文】
　　頽
　　【汉】頽当【七国反时将军曽遗胶东胶西书曰奉诏诛不义降者赦不降者灭之王何处须以从事】靁
　　【宋】靁恢【元祐初府教授】
　　哉【见姓苑】
　　栽【见姓苑】
　　该【见姓苑】
　　财【见姓苑】
　　敳【八敳溃之后以王父字为氏】
　　涞【州名见姓苑】
　　魁【见姓苑　　本朝景泰二年浙江黄岩县主簿魁伦登州莱芜县人贡士】魋【桓魋之后】
　　媒【音梅见直音】
　　防【音台古文台字见直音】








　　万姓统谱卷十七
<子部,类书类,万姓统谱>
　　钦定四库全书
　　万姓统谱卷十八　　　　明　凌迪知　撰上平声
　　十一真
　　陈【颍川征音周武王封舜后胡公满于陈以邑为氏周】陈完【字敬仲初懿氏卜妻于敬仲占之曰是谓鳯凰于飞和鸣锵锵五世其昌并于正卿】陈良【楚产也恱周公仲尼之道北学于中国北方之学者未能或之先也】
　　陈仲子【齐世卿戴之弟居于陵身织屦妻辟纑不食兄禄不居兄室为亷孟子以为避兄离母无
　　亲戚君臣上下是无人伦也乌得为亷哉】
　　陈仓【秦穆公时掘地得一物似猪羊形仓以献公道逢二童子曰此媪也在地食人脑欲杀之先用柏木捶首媪曰此童子曰陈宝得雌则王得雄则霸仓舍媪逐童子化为雉入林中言于公公大猎得其雄化为石置汧渭之间作陈宝祠】
　　陈轸【楚大夫秦惠王欲伐齐患楚与从使张仪说楚絶齐献商于之地六百里秦女事之轸谏曰絶齐则楚孤秦以孤国与六百里哉齐秦合交两兵至矣王曰子闭口遂絶齐而秦不与地欲攻之轸曰口可开乎攻之不如赂之乃攻焉斩首八万】
　　陈不占【齐崔杼弑庄公不占闻难将赴之比去餐则失上车失轼御者曰怯如是去有益乎不
　　占曰死君义也无勇私也不以私害公遂往闻战鬭之声恐骇而死】
　　陈胜【字涉阳城人尝与人佣耕曰茍富贵无相忘佣者笑曰若为耕佣何富贵也胜曰燕雀安知鸿
　　鹄之志哉遂举兵称扶苏项燕自立为将军后为其御所害】
　　陈婴【本东阳令史居县中素信谨东阳少年杀其令欲立婴为王婴母谓曰自我为汝家妇未闻汝
　　先有贵者今暴得大名不祥不如有所属婴乃止后相楚懐王】
　　陈余【大梁人好儒术与张耳为刎颈交秦灭魏购求耳余两人变姓名俱之陈为里监门后从陈胜
　　起兵余自立为代王】
　　【汉】陈平【字孺子阳武人少家贫好读书有田三十畆与兄伯居伯常耕田纵平游学后佐髙祖定天下
　　凡六出竒计官至右丞相封曲逆侯】
　　陈翔【召陵人以孝亷髙第拜侍御史迁扬州刺史举劾赃吏威名大振终御史中丞尝隶党籍】陈万年【字幼公沛郡相人性亷平内行修饬以髙第入为右扶风迁太仆丙吉常荐于宣帝后至
　　御史大夫】
　　陈咸【字子孝万年子为郎有异材抗直数言事元帝时擢御史中丞累官冀州刺史后为尚书王莽专政即乞骸骨去尝戒子孙曰为人议法当依于轻虽有百金之利慎勿与人重】
　　陈宠【字昭公咸曾孙父躬事光武为廷尉宠明习家业肃宗时为尚书是时承永平故事吏尚严切宠上疏请济之以寛是后人俗和平屡有嘉瑞从歴三郡所在有绩官至司空宠虽传法律而兼通经书奏议温粹号为称职】
　　陈忠【宠子明习法律用心寛详三迁廷尉卓有声称安帝初立数上疏荐隠逸及直道之士尝作搢
　　绅先生论以讽上宠信之偏言多切直累官至尚书令】
　　陈琳【广陵人初为何进主薄后归曹操操爱其才军国书檄多琳所作操先苦头风是日疾作卧读
　　琳所作翕然起曰此愈我病数加厚赐官至门下督琳建安七子之一也】
　　陈球【字伯其下邳人少涉儒学善律令举孝亷累官侍御史桂阳李研聚众为冦命球为零陵太守朞月盗息迁南阳太守后为廷尉侄珪少与袁术游术有异谋遗书与珪珪曰自当戮力汉室营私阿附吾不能也珪子元龙忠亮有大畧时称为湖海髙士】
　　陈容【射阳人随臧洪为东都丞洪被执于袁绍将死容曰将军举大事而先杀忠义可乎绍慙使人牵出容顾曰仁义岂有恒所蹈之则君子背之则小人今日寜与臧洪同死不与将军同生遂见杀】
　　陈汤【字子公山阳瑕邱人仕为郎使外国矫制发兵斩郅支单于后赐爵闗内侯西域都防段会宗
　　为乌孙所围朝用汤议解其围】
　　陈俊【南阳西鄂人少为郡吏从光武击铜马五校短兵所向必破斩其渠帅光武叹曰战将尽如是
　　吾何忧哉以功封祝阿侯】
　　陈靖【余干人幼慷慨有大志王莽篡汉靖忿恨闻王常起曲阿率义兵赴常署为中牙典军校尉甚
　　得江湖间心光武时拜散骑常侍以母老乞归封余汗侯】
　　陈遵【字孟公杜陵人哀帝末以功封奋威侯性好客每会饮取客车辖投井中虽有急不得去善书与人尺牍皆藏以为荣初为京兆史列侯有与同姓字者毎至入门坐中莫不震动旣至而非因号曰陈惊座】
　　陈重【字景公宜春人少与鄱阳雷义为友时人语曰胶漆自谓坚不如雷与陈后举孝亷为郎有同署郎负息钱数十万责主日至重宻为代还终不言惠与义俱拜尚书郎义黜重亦以病免复举茂才为细阳令政有异化迁会稽太守】
　　陈临【苍梧太守推诚而理尝有杀人者为吏所获临知其无嗣令其妻侍狱中后产一男郡人歌曰
　　苍梧府君惠及死能令死人不絶嗣】
　　陈钦【苍梧广信人治春秋左氏传三辅决录谓左氏春秋逺在苍梧即钦也武帝时仕至厌难将军】陈元【钦子传父业以父任为郎抗疏请立左氏学又请勿令司隶校尉督察三公光武皆从之元以才髙著名辟司空府后数陈便宜不用以病去终于家子坚卿有文章史逸其论撰】
　　陈平子【长沙人为太学生病将亡谓其妻曰吾闻范巨卿烈士也可以托死吾没但以尸埋巨卿户前乃裂素为书以遗式妻从其言时式出行适还省书见瘗怆然感之乃营防平子妻儿送丧于临湘葬毕而还】
　　陈安世【京兆人禀性慈仁家贫为权叔本家佣赁叔本好道有二仙人托为书生从叔本游叔本意怠二仙曰几成而败矣见安世笃实曰汝好仙乎曰好二人与约明日早会大树下三期皆早至乃以药二丸与之服不复食但饮水叔本知其得仙反师事之后安世白日升天】
　　陈稚升【苍梧太守政事多暇尝临水钓鱼民醇讼简与之相安】
　　陈禅【巴郡安汉人仕郡为功曹举善黜恶为邦内所畏后为汉中太守夷贼闻其名即时降服顺帝时拜辽东太守匈奴惮其威彊退还数百里禅遣吏卒往晓慰之单于随使至郡禅为说道义单于懐服遗以胡中珍货而去】
　　陈立【蜀郡临卭人成帝时为牂牁太守讨平寇乱又徙守巴郡及天水治绩为天下最天子赐以黄
　　金四十斤后入为左防军】
　　陈【字叔珍顺帝时拜使匈奴中郎将时南匈奴左部反乱以单于不能制下外顺内畔促令自杀坐征下狱免后再迁拜京兆尹时三辅强豪之族多侵枉小民到厉声严色悉平理其怨屈者郡内大恱】
　　陈寔【字仲弓桓帝时为太丘长在乡里平心率物其有争讼辄求判正乃叹曰宁为刑罚所加不为陈君所短尝诣荀淑使长子元方将车季方执杖孙孝先长文尚幼坐车中旣至荀使叔慈应门慈明行酒余六龙下食文若尚幼坐膝前是夜徳星聚太史奏五百里内有贤人聚】
　　陈纪【字元方弟谌字季方与父寔并着髙名时号三君元方子长文季方子孝先各论父功德咨于
　　祖太丘太丘曰元方难为兄季方难为弟】
　　陈蕃【字仲举年十五独处一室庭宇荒芜父友薛勤之谓曰孺子何不洒扫以待賔客蕃曰大丈夫当扫除天下安事一室乎勤甚竒之后为乐安太守郡人周璆髙洁之士蕃字之而不名为置一榻去则悬之为豫章太守不接賔客惟徐穉来特设一榻去则悬之】
　　陈贺【以舍人从沛公起砀以左司马入汉拜都尉属韩信击项籍为将军定会稽】
　　陈褒【安帝永宁元年十月癸酉卫尉庐江陈褒为司空】
　　陈鳯【以中郎将与王恽同功封卢乡侯】
　　陈崇【平帝元始二年太师孔光大司徒马宫等咸称莽功徳比周公大司农孙宝讥莽大臣皆失色
　　司直陈崇劾奏宝得终于家】
　　陈农【成帝河平三年以中秘书散亡使谒者陈农求遗书于天下诏光禄大夫刘向校之】
　　【三国】陈宫【字公台东郡人刚直壮烈从吕布为布画防每不从其计下邳败被擒曹操欲生之宫请出就
　　戮以明军法遂趋出不可止操泣而送之】
　　陈矫【东阳人魏明帝时为尚书令帝尝至尚书门矫跪曰陛下欲何之帝曰欲案行文书耳矫曰此
　　臣职分非陛下所宜临也帝乃命回车其直亮如此】
　　陈登【字元龙忠亮髙爽沈深有大畧为吕布使许曹操用为广陵太守操至下邳登诸弟在城中布
</div>
    <div class="pagination">
<a href="万姓统谱_page70.html">上一页</a><span>...</span><a href="万姓统谱_page66.html">66</a><a href="万姓统谱_page67.html">67</a><a href="万姓统谱_page68.html">68</a><a href="万姓统谱_page69.html">69</a><a href="万姓统谱_page70.html">70</a><span class="current-page">71</span><a href="万姓统谱_page72.html">72</a><a href="万姓统谱_page73.html">73</a><a href="万姓统谱_page74.html">74</a><a href="万姓统谱_page75.html">75</a><a href="万姓统谱_page76.html">76</a><span>...</span><a href="万姓统谱_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
