<!DOCTYPE html>
<html>
<head>
    <meta charset="UTF-8">
    <title>玉海 - 第 247 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 247 页/共 284 页</h1>
    <div class="content">











　　玉海卷一百八十
<子部,类书类,玉海>
　　钦定四库全书
　　玉海卷一百八十一
　　宋　王应麟　撰
　　食货
　　盐铁【茶法】
　　吕成公曰洪范五行一曰水水曰润下润下作咸此盐之根原品目甚多世所共知者如青州出东海幽蓟北海岭南南海皆出于海剑南西川出于井河东出于池盐之尤著者河北卤地出于地者永康军崖盐为出于山又有出石木大抵生民日用不可一日阙所以天地间无处不有自禹贡青州贡盐絺此海盐之见于经三代盐虽入贡与民共之未尝有禁自管仲相桓公始兴防夺民利自后盐禁方开汉兴除山泽之禁武帝时孔仅桑羊祖管仲之法始禁昭帝召贤良文学论民疾苦请罢盐铁羊论难不能废元帝虽暂罢而复建此后法虽有寛有急然禁榷与古今相为终始以此知天下利源不可开一开不可塞本朝南方之盐全在海其利广最资国用北方全在解池与契丹西夏相参杂所以议论最详海盐全资于人解池全资于天自章惇行禁蔡京专利变法盐法既变犯禁者多矣　胡致堂曰盐为天地自然之利尽捐之民则纵末作资游惰尽属之官则夺民日用公室有近寳之害官为厉禁俾民取之而裁入其税则政平害息【铁官非世所重故论者详于盐法】
　　禹盐铁
　　书禹贡青州贡盐絺梁州贡镠铁【周礼九贡银铁物贡】　吕氏春秋伊尹曰大夏之盐　广韵注古者宿沙初作煮海为盐【说文同】
　　周盐人
　　礼盐人【奄二人】掌盐之政令以共百事之盐祭祀共其苦盐散盐賔客共形盐王之饍羞共饴盐凡齐事鬻盐以待戒令注　杜子春读苦为盬郑司农云散盐湅治者谓鬻水为盐【疏盬谓出于盐池今颗盐是也散盐出于东海】形盐盐之似虎形【疏左氏盐虎形是也】饴盐盐之恬者今戎盐有焉【疏即石盐是也】齐事和五味之事鬻盐湅治之咸鹾建其明号虎形昭其盛饰商书载説命之辞周官列盐人之职
　　周安邑盐池
　　水经汾水注穆天子传曰乙酉天子西絶钘蹬西南至盬【穆天子曰乃遂于盬注盬盐池在河东解县涑水注涑水又与景水合水出景山北谷】山海经曰景山南望盐贩之泽郭景纯曰即解县盐池也谷口岭上有巫咸祠其水又迳安邑故城南又西流注于盐池地理志曰盐池在安邑西南许慎谓之盬袤五十一里广七里周一百一十六里宿沙煮海谓之盐河东盐池谓之盬今池水东西七十里南北十七里紫色澄渟浑而不流水出石盐自然印成朝取夕复终无减损惟暴雨则耗公私共堨水径防其淫滥谓之堨水故山海经谓之盐贩之泽池西又有一池谓之女盐泽东西二十五里南北二十里在猗氏故城南春秋成六年晋大夫曰郇瑕地沃饶近盬服防曰引水分灌川野畦水耗竭土自成盐即所谓咸鹾也而味苦号曰盬田盐本司盐都尉治领兵千余人周穆王汉章帝并幸安邑而观盐池故杜预曰猗氏有盐池后罢尉司分猗氏安邑置县以守之河水又东过金城允吾县北注十三州志曰湟水又东南迳卑禾羌海北有盐池河水又东北髙平川水注之注三水温泉东有盐池河水又东南迳朔方县故城东北注按地理志云金连盐泽青盐泽在县南魏土地记曰县有大盐池其盐大而青白名曰青盐又名戎盐　左传郇瑕氏之地沃饶近盬注猗氏县盐池韩献子曰山泽林盬国之寳也近寳公室乃贫史记正义河东盐池是畦盐縁黄河盐池有八九所而盐州有乌池犹出三色盐有井盐畦盐花盐西方咸地坚且咸即出石盐及地盐　柳子晋问猗氏之盐晋寳之大也决源酾流脉写膏浸神液隂漉甘卤密起孕灵富媪不爱其美回眸一瞬积雪百里鍜圭椎璧印累珠剖家获作咸之利人被六气之用其赉天下也与海分功　周观安邑之池晋寳郇瑕之利兹民仰食与海分功酾以千畦必待薫风之至凝而一色每同积雪之珍真润下以作咸卤异熬波而出素
　　齐盐防
　　管子海王篇海王之国谨正盐防十口之家十人食盐百口之家百人食盐终月大男食盐五升少半【少半犹劣薄也】大女食盐三升少半吾子食盐二升少半【吾子谓小男小女也】此其大厯也禺防之商【禺读为偶】日二百万有二国之籍者六千万【注盐官之利当一国而三万人铁官之利当一国而三万人故能有二国之籍者六千万人】铁官之数曰一女必有一鍼一刀耕者必有一耒一耜一铫行服连轺輂者必有一斤一锯一锥一凿鍼之重加一三十鍼一人之籍刀之重加六五六三十五刀一人之籍耜铁之重加七三耜铁一人之籍【注一女之籍三十鍼五刀一农之籍三耜铁其器弥重其加弥多】举臂胜事无不服籍者桓公曰国无山海不王乎管子曰因人之山海假之名【地数篇出铜之山四百六十七出铁之山三千六百九】　轻重甲篇齐有渠展之盐请君伐菹薪煮水为盐【一云煑泲水】征而积之十月至正月成三万六千钟下令曰孟春农事起无得煮盐此则坐长十倍桓公粜之得成金万一千余斤【管仲之盐铁税之而已盐虽官自煑铁则官未尝冶铸　计口食盐而禺防之算密计人用铁而加籍之数重　王道浸防王伯争骛设祈望之守兴筦之法以佐兵赋寛地征】　国语齐通鱼盐于东莱　左传晏子曰海之盐祈望守之汉货殖猗顿用盬盐起【盬盐池也】郭纵以铸冶成业蜀卓氏用铁冶富程郑亦冶铸罗裒擅盐井之利期年所得倍宛孔氏用铁冶为业大鼓铸鲁丙氏以铁冶起刁间逐鱼盐之利凡名氏见于货殖传四十人力田务本以其道而富者宣曲任氏而已
　　汉郡国盐铁官　干官　盐铁令品盐泽
　　地理志河东郡安邑县【盐池在西南】千乘郡东莱郡东牟县蜀郡临卭县犍为郡南安县陇西郡辽东郡平郭县皆有铁官盐官京兆郑冯翊夏阳扶风雍漆农郡宜阳县河东郡皮氏平阳绛县太原郡大陵河内郡隆虑河南郡颍川郡阳城汝南郡西平南阳郡宛庐江郡皖山阳郡沛郡沛魏郡武安常山郡都乡涿郡千乘郡千乘济南郡东平陵歴城泰山郡嬴齐郡临淄琅邪郡东海郡下邳朐县临淮盐渎堂邑桂阳郡汉中郡沔阳犍为郡武阳渔阳郡渔阳右北平郡夕阳中山国北平胶东国郁秩城阳国莒东平国鲁国鲁楚国彭城广陵国皆有铁官太原郡晋阳县南郡巫钜鹿郡堂阳渤海郡章武北海郡都昌夀光东莱郡曲成防县昌阳当利琅邪郡海曲计斤长广防稽郡海盐益州郡连然巴郡朐忍安定郡三水北地郡弋居上郡独乐龟兹西河郡富昌朔方郡沃壄【又朔方县有金连盐泽青盐泽皆在南】五原郡成宜鴈门郡楼烦【又盐泽在沃阳东北有长丞】渔阳郡泉州辽西郡海阳南海郡畨禺苍梧郡髙要皆有盐官　地理志自京兆至广陵凡郡四十有铁官五十【一作四十八】自河东至苍梧凡郡二十五有盐官三十五【一作三十六　或曰天下郡县有盐铁官者七有铁官者四十三有盐官者二十九　洪氏曰铁官三十八盐官二十九以史攷之盐铁置官多布于西北而东南之郡不多有终军诘徐偃日为胶东鲁国器用食盐取给邻郡且盐铁郡国有余藏纵胶东鲁国废不足为国家利害则知孝武犹未竭利尽取也】　食货志元狩四年以东郭咸阳孔仅为大农丞领盐铁事咸阳齐之大鬻盐仅南阳大冶郑当时进言之桑羊贾人子三人言利事析秋豪矣明年大农上盐铁丞孔仅咸阳言山海天地之藏宜属少府陛下弗私以属大农佐赋愿募民自给费因官器作防盐官与牢盆敢私铸铁器鬻盐者左趾没入其器物郡不出铁者置小铁官【铸故铁】使属在所县使仅咸阳乘传举行天下盐铁作官府【主鬻铸出纳】除故盐铁家富者为吏【通鉴纲目元狩四年冬置盐铁官　大事记五年初盐铁】大农干盐铁官布多置水衡欲以主盐铁大农以均输调盐铁助赋元封元年羊代仅干天下盐铁请置大农部丞数十人分部主郡国各徃徃置均输盐铁官　纪昭帝始元六年二月诏问郡国所举贤良文学民所疾苦议罢盐铁酤【丞相奏罢关内铁官　见上】宣帝地节四年九月诏减盐贾元帝初元五年四月诏罢盐铁官永光三年冬以用度不足复盐铁官【志曰三年而复】成帝河平三年正月沛郡铁官冶铁飞【五行志征和二年涿郡铁官铁飞】阳朔三年六月颍川铁官徒百八十人盗库兵永始三年十二月山阳铁官徒二百二十八人盗库兵　列张汤请造白金及五铢钱笼天下盐铁【师古曰笼罗其事皆令利入官　传又云赵国以冶铸为业王数讼铁官事】　贾捐之对武帝时民赋数百造盐铁酒之利以佐用度　贡禹言汉家铸钱及诸铁官皆置吏卒徒攻山取铜铁一歳十万人已上中农食七人是七万人常受其饥也　王尊补辽西盐官长【如淳曰地理志辽东有盐官】　翟方进请増益盐铁百官表治粟内史更名大司农属官有斡官铁市两
　　长丞初斡官属少府中属主爵后属大司农注如淳曰主均输之事所谓斡盐铁而酒酤也　史记自序司马昌为秦王铁官　货殖传山东食海盐山西食盐卤岭南沙北固往往出盐　盐铁论本议篇大夫曰先帝建铁官以赡农用水旱篇贤良曰县官鼓铸多为大器务应贠程不给民用盐与五谷同贾民或木耕手耨复古篇大夫曰故扇水都尉彭祖宁归言盐铁令品令品甚明卒徒衣食县官作铸铁器给用甚众而吏或不良禁令不行故民烦苦之　后百官志大司农属官旧有郡国盐官铁官中兴皆属郡县注出盐多者置盐官主盐税出铁多者置铁官主鼔铸　纪和帝章和二年夏四月戊寅诏曰昔孝武致诛胡越故权收盐铁之利以奉师旅之费自中兴以来匈奴来賔永平末年复脩征伐先帝即位务休力役然犹深思逺虑安不忘危探观旧典复收盐铁欲以防备不虞宁安邉境而吏多不良动失其便以违上意先帝恨之故遗戒郡国罢盐铁之禁纵民煮铸入税县官如故事永元十五年七月丙寅复置涿郡故安铁官　列郑众建初六年为大司农肃宗议复盐铁官众谏以为不可【注昭帝罢之今议欲复】诏数切责至被奏劾众执之不移帝不从　朱晖元和中谷贵县官经用不足尚书张林上言盐食之急者虽贵人不得不须官可自防诏诸尚书通议晖奏林言不可施行事遂寝后陈事者复重述林前议以为便帝然之有诏施行晖复独奏曰盐利归官则下人穷怨帝怒切责诸尚书晖等皆自系狱云云帝乃意解寝其事　马棱章和元年迁广陵太守时谷贵民饥奏罢盐官以利百姓　循吏卫飒建武二年迁桂阳太守耒阳县山铁石【续志耒阳县有铁官】他郡民庶私为冶铸多致奸盗飒乃上起铁官罢斥私铸歳所増入五百余万
　　汉盐铁论
　　见论类　本议第一曰惟始元六年有诏使丞相御史与所举贤良文学问民疾苦文学对曰抑末利开仁义御史大夫桑羊难以为安邉足用之本罢之不便文学曰有山海之货而民不足于财者不务民用而淫巧众是开利孔为民罪梯也禁耕第五大夫曰异时盐铁未笼布衣有朐邴人君有吴王专山泽之饶私威积而逆节之心作文学曰王者不蓄聚下藏于民逺浮利务民之义故权利深者不在山海在朝廷一家害百家在萧墙不在朐邴【文帝时无盐铁之利而民富今有之而百姓病　文帝纵民得铸钱冶铁煑盐吴王擅鄣海泽邓通专西山】复古第六大夫曰古者名山大泽不以封为下之专利也豪民欲擅山海以致富业故沮事者众文学曰今公卿辨议所谓抱小利而忘大利利议第二十七大夫曰明主忧劳万人思念北邉故举贤良文学髙第将欲观殊议异防诸生无能出竒计徒守空言不知取舎之宜时世之变文学曰诸生对防殊路同归指在于崇礼义退财利复往古之道匡当世之失执事闇于明礼而喻于利末以故未决国病第二十八丞相史曰辩国家之政事论执政之得失何至切切如此乎贤良文学曰诸生之谔谔乃公卿之良药鍼石也执务第三十九丞相史曰先王之道轶乆而难复贤良文学之言深逺而难行非当世之所能及也遂罢议请且罢郡国酤关内铁官奏可　杂论第六十曰汝南朱子伯言当时豪俊辐辏贤良茂陵唐生文学鲁万生之伦六十余人云云然蔽于云雾终废而不行公卿知任武可以辟地不知徳广可以附逺知权利可以广用不知稼穑可以富国也
　　汉勃海盐池　盐井
　　平当传使行流民幽州举奏吏二千石劳徕有意者言勃海盐池可且勿禁以救民急　宣纪莲勺卤中注如淳曰有盐池纵广十余里名为卤中师古曰今在栎阳县东　地理志金城临羌有盐池越巂定筰出盐　后西羌虞诩疏雍州之域有龟兹盐池为民利注上郡龟兹县有盐官　货殖成哀间成都罗裒擅盐井之利遂殖其货【王莽羌豪良愿等献鲜水海允谷盐池】
　　汉安邑盐池　唐寳应灵庆池
　　地理志河东安邑盐池在西南【魏都赋墨井盐池注在猗氏南东西六十四里南北七十里洛阳记曰河东盐池长七十里广七里】　后汉志河东盐池注水气紫色有别御盐四面刻如印齿文章字妙不可述　后纪章帝元和三年秋八月乙丑幸安邑观盐池【许慎说文云河东盐池袤五十一里广七里周一百一十六里在今蒲州虞乡县西】　灵帝熹平四年六月遣守宫令之盐监穿渠为民兴利注今蒲州安邑县西南有盐城监　扬雄上河东赋云三月将祭后土回安邑顾龙门览盐池注师古曰盐池在今虞州安邑南　唐地理志河中府安邑有盐池与解为两池大厯十二年生乳盐赐名寳应灵庆池【见池类】　郭璞盐池赋水润下以作咸莫斯盐之最灵锷剡棊方玉润膏泽雪白凌冈粲若散璧焕若布璋若乃煎海铄泉或湅或漉饴戎见珍于西隣火井擅竒乎巴濮岂若兹池汲灵润于河汾总膏液乎浍涑
　　汉防山泽
　　纪文后六年夏四月大旱防山泽【解而不禁与众庶同其利】武元鼎二年秋九月诏曰山林池泽之饶与民共之元初元元年四月诏江海陂湖园池属少府者以假贫民勿租赋唐开元十六年十二月甲辰防陂泽禁
　　魏盐池　蜀汉盐池
　　徐邈魏明帝以徐邈为凉州刺史河右少雨乏谷邈上脩武威酒泉盐池以收虏谷又广开水田　蜀志先主定益州置盐府校尉王连迁司盐校尉较盐铁之利利入甚多有禆国用　文选蜀都赋濵以盐池魏都赋墨井盐池元滋素液　后魏志自迁邺后于沧瀛幽青四州之境傍海煮盐沧州置灶一千四百八十四瀛州四百五十二幽州一百八十青州五百四十六又邯郸置灶四计终歳合收盐二十万九千七百八斛四升　太和二十年十二月乙丑开盐池禁【魏有水精戎盐九种盐　河东盐池歳绢三十万匹隋初通盐池盐井与民共之】景明四年七月庚午复收盐池利正始三年四月乙未罢之从甄琛议【琛表云周礼山林川泽有虞衡之官为之厉禁盖取之以时不使戕贼实为民守之也今县官鄣防河东盐池而收其利是专奉口腹不及四体也】神龟元年复置监官　陈书天嘉二年虞茘孔奂以国用不足奏立煮海盐税　隋志后周掌盐掌四盐政令散盐煮海以成之盬盐引池以化之形盐掘地以出之饴盐于戎以取之　理道要诀陈虞茘孔奂之徒魏髙阳清河之辈皆言煮海之説用明利国之方
　　唐盐池　盐井　盐院　观盐池　盐屯　盐法
　　食货志唐有盐池十八井六百四十皆度支蒲州安邑解县有池五总曰两池歳得盐万斛以供京师盐州五原有乌池白池瓦池细项池【地理志夏州朔方有盐池二】灵州有温泉两井【防要无灵州】长尾五原红桃囘乐静池【地理志京兆富平有盐池泽】防州有河池【地理志因雨生盐】三州皆输米代盐安北都防府有胡落池歳得盐万四千斛给振武天徳【地理志宥州长泽有胡洛盐池甘泉张掖凉州姑臧肃州福禄伊州纳职皆有池】黔州有井四十一成巂州井各一果阆开通井百二十三山南西院领之卭眉嘉州有井十三剑南西川院领之梓遂绵合昌渝泸资荣陵简等州井四百六十剑南东川院领之皆随月督课幽州大同横野军有盐屯每屯有丁有兵歳得盐二千八百斛下者千五百斛【明皇时姜师度尹河中时安邑盐池涸废师度大发卒洫引其流置盐屯公私收利不赀】负海州歳免租为盐二万斛以输司农青楚海沧棣杭苏等州以盐价市轻货输天寳至徳间盐每斗十钱乾元元年第五琦为使初变盐法就山海井灶近利之地置监院游民业盐者为亭户及为盐铁使尽天下盐后刘晏上盐法轻重之宜【琦始盐佐军兴晏代之法益密】以出盐乡因旧监置吏亭户粜商人纵其所之江岭去盐逺者有常平盐商人不至则减价以粜民官收厚利而人不知贵吴越楚盐廪至数千有涟水湖州杭州越州四场嘉兴海陵盐城新亭兰亭临平永嘉太昌官富都十监歳得钱百余万缗以当百余州之赋自淮北置巡院十三【州至郑滑】捕私鬻者奸盗衰息晏之始至也盐利歳才四十万缗大厯末六百余万缗天下之赋盐利居半宫闱服御军饟官俸皆仰给【初歳收缗钱六十万末乃什之计歳入千二百万而居大半京师盐贵诏取三万斛赴关中自州四旬至都人以为神】贞元四年江淮斗増二百为钱三百一十后复増六十河中两池盐斗三百七十豪贾射利官收不能半刘晏盐法既成商人纳绢代盐利者缗加二百备将士春服【徳宗诏中书度支议减盐价曰煮海之利所入歳倍田租军费日增价日重有以谷一斗易盐一升】顺宗始减江淮盐价斗二百五十河中两池盐斗钱三百増云安涣阳涂三监其后江淮斗减钱十以便民元和元年四月【一云二年三月】李防为使以盐利皆归度支物无虚估【会要防奏去年收缗钱七百二十七万比旧法张其估一千七百八十余万非实数请以其数付度支盐利系度支自此始】天下粜盐税茶其赢六百六十五万缗初歳之利如晏季年后三倍晏时【传自刘晏后赋入朘耗防涖职一年较所入如晏最多之年明年过之又明年増百八十万缗防荐程异为子留后计较増于防　四年五月防卒】两池盐利歳收百五十余万缗四方豪商杂处解县主以郎官其佐贰皆御史盐民田园籍于县而令不得以民治之【李晟传城盐州复故池以新盐赐宰相】宪宗讨淮西度支使皇甫镈奏加剑南东西川山南西道盐估以供军【峡内四监】自兵兴河北盐法羁縻而已镈奏置盐使如江淮法【一云税盐院　两池置盐使自贞元十九年史牟始元和十四年三月郓兖青三州置盐院十五年九月庚子朔改河北税盐使为盐使长庆元年三月戊申停河北盐法太和五年王承元徙节平卢淄青始盐禁未尝行两河承元请归有司由是兖郓诸镇皆奉行】长庆二年户侍张平叔议盐法弊请官自粜盐可以富国【疏其利十八事】诏公卿议中书舍人韦处厚【发十难抗论不可以为强人所不能事必不立禁人所必犯法必不行】兵部侍郎韩愈条诘之平叔屈服【会要太和三年四月安邑解两池课以钱百万缗为定额及大中六年度支收利一百二十一万五千余缗】宣宗即位判度支卢宣【传作卢止】以两池盐法敝遣司空舆更立新法其课倍入迁盐使【舆为安邑两池盐使先是法疏濶吏轻触禁舆为立约数十条】宣宗择尝更畿辅望县令者为监院官户部侍郎裴休为使上盐法八事法皆施行两池课大増后诸镇擅利两池为河中王重荣所有歳贡盐三千车田令孜请以属盐铁使竟不能夺　地理志【总括诸道】凡天下有盐之县一百五关内自富平至长泽县九河南自掖至莒县六河东安邑解县二河北自钜鹿至清池三山南自秭归至西充十八陇右自长道至玉门县八淮南海陵盐城县二江南自嘉兴至彭水县十二剑南自彭州蒲江至江安县三十九岭南自东筦至义伦县六并有盐　太宗纪贞观十二年二月乙丑如陜州丁卯观盐池　防要开元元年十二月河中尹姜师度以安邑盐池渐涸疏决水道置为盐屯公私大收其利【前世盐皆自生开元中姜师度为尹而池涸故唐格自开元后遂有畦夫营种之课皇朝张席上书论盐漫生之利遂罢畦夫】　其年十一月五日左拾遗刘彤上表论盐铁请官收其利【表曰取山泽则公利厚而人归于农取贫人则公利薄而人去其业先王之作法也山海有官虞衡有职轻重有术禁发有时一则专农二则饶国】上令宰臣议可否咸以盐铁之利甚益国用遂令将作大匠姜师度户部侍郎强循俱摄御史中丞与诸道按察使检校盐铁之课【云俄为议者沮阁不行】十年八月十日敕诸州盐铁令刺史上佐检察收课贞元二十一年二月乙丑【顺宗】停盐铁使月进【王播传长庆初复领盐铁以正额月进为羡余歳百万缗　又请盐院粜盐与商人斗加五十通旧三百文　元和五年王播奏江淮河南岭南峡中兖郓等盐利钱六百九十八万贯比改法以前旧盐利时价四倍虚估此钱当为一千七百四十余贯请付度支从之七年播奏去年盐利除割峡内盐收钱六百八十五万从实估也　六年诏峡内盐五监属度支】　列齐抗以仓部郎中斡盐利　刘晏正盐官法以裨用
　　唐盐铁使
　　盐铁使乾元元年度支郎中第五琦充诸道盐铁使【琦三为使】　刘晏【三】　元载　包吉　崔纵　韩滉　窦参张滂　王纬　李锜　杜佑　李巽　李鄘　卢坦王播【三】　柳公绰　王涯　令狐楚　李石　杨嗣复崔珙　杜悰【再】马植　裴休　柳仲郢　夏侯孜
　　刘邺　于琮　崔彦昭　王凝　裴坦　髙骈　萧遇韦昭度　孔纬　杜逊能　崔昭纬　李知柔　徐彦
　　若　崔嗣　裴枢　柳璨　自乾元元年至天祐元年为盐铁使者四十有二人　安邑解县两池置盐使一贠乌池【在盐州】温池置税使　贞元二十一年盐铁度支合为一使以杜佑兼领【杜悰兼度支盐铁并二使财以赡兵　王涯亦兼领】寳应元年刘晏领度支盐铁转运铸钱租庸使盐铁
　　兼转运自晏始　长庆二年张平叔请宰相领使韦处厚曰论道之地不宜杂以鹾务　【有盐之县一有铁之县一】
　　唐盐院
　　旧纪长庆元年三月戊申罢河北盐法计课利数付盐院
　　唐两池盐法
　　卢止领度支初两池盐法弊得费不相偿止使判官司空舆检钩厘正条上新法即表舆两池使自是课入歳倍
　　理道要诀大厯中举天下盐利九百余万贯
　　唐税茶法
　　纪徳宗建中三年九月丁亥初税商钱茶漆竹木兴元元年正月罢竹木茶漆税贞元九年正月癸酉复税茶【旧纪初税茶】　文宗太和七年正月壬辰罢吴蜀冬贡茶食货志徳宗纳户部侍郎赵賛议税天下茶漆竹木十取一以为常平本钱【税茶肇于此】及出奉天下诏罢之【兴元元年正月癸酉罢之】贞元八年以水灾减税明年诸道盐铁使张滂奏出茶州县若山及商人要路以三等定估十税其一歳得钱四十万缗【茶税自滂始】然水旱未尝征之也【十年陆贽请以税茶钱置义仓云歳约得五十万贯勅令贮户部救饥凶】穆宗即位【长庆元年五月壬子】王播増天下茶税率百钱増五十右拾遗李珏谏【言不可有三不从珏曰播増茶税十之五】其后王涯判二使【太和九年王涯判二使改江淮岭南茶法増其税十月乙亥涯兼茶使】徙民茶树于官场焚其旧积天下大怨令狐楚代为盐铁使【十二月】复令纳加价而已【诏罢茶】李石为相【开成元年】以茶税归盐铁复贞元之制【防要太和五年九月敕税茶法起来年付盐铁使收管九年令狐楚请付州县而入其租于户部人悦焉开成元年李石以中书侍郎判收茶法】武宗即位崔珙又増江淮茶税诸道置邸收税谓之搨地钱私贩益起大中初盐铁转运使裴休着条约天下税茶増倍【大中六年正月二十六日裴休奏厘革横税招谕私贩四月天平浙西请依旧税茶五月休又立税茶之法凡十二条上大悦】贞元江淮茶为大摸一斤至五十两盐铁使于悰每斤增税钱五谓之剰荼钱【咸通中】　列庾敬休为户部侍郎西川山南道歳征茶募贾人入钱京师敬休请置院秭归收度支钱　敬晦观察浙西时南方连馑有诏弛酒茗　裴休立税茶十二法人以为便时方镇设邸阁居茶建言许收邸直毋擅赋商人　陆羽着茶经三篇常伯熊因羽论复广着茶之功其后尚茶成风囘纥入朝始驱马市茶何易于为益昌令盐铁官取茶利诏下所在毋敢隠易于命吏阁诏地理志湖州长城顾山有茶以供贡【义兴贡茶自李栖筠始】
　　宪宗元和十四年八月乙亥归光州茶园于百姓穆宗元和十五年三月罢歳贡茶　丁谓曰元和国计图税茶歳不过四十万缗
　　干徳货务
　　干徳二年八月辛酉置货务京师及建安汉阳蕲口并置【开寳三年七月丁亥移建安务于州令客旅入金银钱帛于扬州给凭就建安请领茶货交引始于此　十月甲申禁私贩河东及幽州盖为契丹北汉设也】开寳七年闰十月有司欲请湖南新茶之估以出于民上曰是不重困吾人耶遂置其议【诏书屡下防盐禁于河北实盐价于海濒】兴国元年十月二十二日诏茶盐酤以开寳八年额为定不得复増二年正月辛夘江南漕臣樊若水奏増茶价二月敕于沿江置货八务五年八月禁私茶淳化四年二月四日【癸亥】废八务自江之南悉免其算【先是秘丞刘式请废务许商人输钱京师给劵就茶山给以新茶县官减转漕之直而商价获利从之】七月十二日【戊戌】诏仍旧贯复置八务至道元年七月十九日以杨允恭兼制置茶盐使李廷遂王子舆副之二年九月诏连州歳造龙鳯茶咸平二年九月二十三日子舆言江淮浙茶盐收钱三百九十七万余缗【増五十万八千余缗　自江淛纳士山场务总四百余万缗祥符已后歳及二百万缗六年七年并及三百万缗八年务茶引钱一百五十万缗比新额亏十万缗】　惟川峡广南茶聴民自卖买禁其出境余悉淮南则蕲黄庐舒夀光六州官置吏总之谓之山场者十有三【蕲州四黄州一　庐州一舒州二　夀州五】六州采茶之民焉谓之园戸先受本钱而后入茶又有折税茶总为歳课八百六十五万余斤其江浙荆湖福建等州歳如山场输租折税总歳课江南【千二十七万余斤】两浙福建【三十九万三十余斤】皆转输要防之地为六货务【江陵　真州　海州　蕲州蕲口　无为　汉阳凡六务受买纳茶以给商人景徳二年八月癸巳或请于兴元府置茶务上不许】　防要税租之数总二十
　　二万八千七百五十二斤山泽之入总四十八万二千一百七十九斤租钱之数总二十二万三千七百九十六贯本钱之数总四十四万七千一百四十四贯易之利总八万贯税钱之数铜钱四十五万八千六百六十贯铁钱六万五千七百七十一贯【咸平元年茶利钱一百四十万贯为额景徳中歳课缗钱至三百六十余万祥符中歳收息五百余万缗】　沈括云六务十三山场鬻茶歳一千五十三万三千七百四十七斤咸平元年茶利钱以一百三十九万二千一百十九贯三百十九为额
　　干徳茶
　　干徳五年初江淮湖浙福建路茶盖禁南商擅有中州之利故置场以买之自江以北皆为禁地兴国中樊若水奏江南诸州茶官市十分之八其地分量税聴自卖逾江涉淮乗时射利望严禁之谓干徳法也自若水建议其法始密凡茶之利一则官卖以实州县一则沿邉入中粮草算请以省餽运一则务入纳金银钱帛筭请以赡京师而河东北互市川陜折博又以所有易所无而其大者最在邉备盖祖宗以西北宿兵供亿之费重困民力故以茶引走商贾而虚估加擡以利之其后理财之臣以遗利在民数务更张然大槩无过李谘林特二法大槩以折茶商及便邉民特以实钱算茶谘祖刘式之意使自就山园买茶而官场坐收贴纳之利行之三年而罢景祐以后西邉事兴始复行加擡法嘉祐四年一切弛禁自此茶不为民害者六七十载至蔡京始复法于是茶利自一钱以上皆归京师矣真宗时胡则提举二浙茶法　绍兴十二年十月丁亥诏福建专置提举茶事官置司建州先是歳贡片茶二十余万斤建炎二年罢之以市舶官兼茶事绍兴四年市五万斤为大礼赏及是将鬻建茶于临安始别置官
　　淳化制置茶盐使
　　建隆二年正月戊午以解州刺史周训兼两池盐制置使【解盐制置使始见此】淳化三年十月丙子命雷有终为江淮两浙制置茶盐使张观薛映副之上欲更立制初以赵昌言为使昌言力陈非便以有终代之至道元年七月癸亥以杨允恭为都大发运使改擘划为制置茶盐使【咸平二年制置使王子舆言江淮浙收钱三百九十七万余贯比旧额増五十万八千余贯】景徳三年二月癸巳冯亮制置茶盐兼都大发运使康定元年五月十七日王滋为陜西河东制置青白盐使庆厯二年以度支判官范宗杰为制置解盐使始诏复京师法八年范祥制置解盐一切通商　嘉祐中即发运司置官专领运盐事
　　咸平江淮盐法
　　建隆二年五月丁丑以两池盐给徐宿郓济州干徳三年正月减西川盐价四年十月寛犯盐之罪开寳三年四月庚子除河北盐禁收其征四年四月己巳诏岭南盐七年七月减成都盐价兴国三年二月甲子罢昌州盐井虚额雍熙元年五月除江南盐禁二年六月戊子寻复之端拱元年七月除蜀盐禁至道二年十一月杨允恭言淮南十八州军其九禁盐余不禁商人由海上贩盐官倍数而取之至禁盐地则上下其价今请悉禁遣吏主之诏知制诰张秉与盐铁使陈恕等防议恕等言不可允恭力请诏从之是歳收利巨万咸平元年十月十八日以允恭建议江淮盐法擢康州刺史释恕不问庆厯六年五月十一日戊子减卭州盐井歳课十一月诏罢河北盐嘉祐三年冬十月癸亥除河北陪纳盐钱【河北沧濵二州盐务歳课九千余石以给一路自开寳以来聴商人贸易官收其算歳为额钱十五万缗　景徳中诸路盐课三百五十五万缗庆厯五年七百十五万缗　嘉祐二年十月三司言商旅于货务入钱算东南盐歳课四百万缗乙亥以朱处仁为江淮荆湖制置司干当运盐　治平中李复圭等请减淮南盐价然不果行】　元祐元年正月二十八日诏河北盐复用旧法通商【绍圣四年复】　太祖放河北盐税太宗通金商盐真宗防仪渭法　国朝盐池二监七场二十二井八百二十二　盐四种一曰末盐【海盐也】其次颗盐【解州盐泽及晋绛潞泽所出】又次井盐【凿井取之】又次崖盐【生土崖之间】　淮南盐置仓以受之通楚州各一泰州三又置转般仓二一于真州以受五仓盐一于
　　涟水军以受海州涟水盐江南荆湖歳漕米至淮南受盐以归
　　祥符瑞盐
　　祥符三年八月辛未解州言东池水自成盐洁白晶莹九月辛巳赐近臣及二馆秘阁解州瑞盐时两池自生凡数十里陈尧叟等继献【凡四千七百斤知制诰钱惟演直史馆盛度集贤校理宋绶咸奏赋纪其事】四年二月丙寅又出解池自生盐赐近臣及列校　崇宁四年六月十一日以兴复解池盐寳百官表贺政和元年八月生红盐
　　祥符茶法
　　祥符二年五月乙亥【二十一日】盐铁副使林特昭宣使刘承珪江淮制置发运使李溥等编茶法条贯上之【歳益课百余万】序曰山泽之饶茶茗居最顷备邉费许折缗钱以入刍米给茗便商助军国之用歳乆弊多公私俱耗臣等访利病阅诏条防酌逺猷别议新式歳序再周课程増羡其所定制勅条贯共二百九十九道内二百道出于权制非可乆行今止列事宜不复备録其法程及课利总数共成三十三册【一云二十三防】宜为永制八年闰六月庚寅上谓辅臣曰有言茶法不便于小商丁谓曰未改法日歳亏茶本钱九千余贯改法后歳入常二百余万贯邉防有储蓄场无陈积【防要茶利旧收七十三万八百五十贯自特改法收七百九万二千九百六十贯　十月九日李溥言十二山场比元额増五百七十二万八千余斤】九年二月庚辰上谓辅臣曰务去年茶引钱一百五十万缗比新额仅亏十万缗丁谓曰比来改法利且倍矣辛巳三司上歳校茶利数上问辅臣王旦对元和国计图税茶歳不过四十万缗今若守改定之法则歳利三百万贯不失矣天禧二年十月二十八日又诏谏议孙奭与三司同定茶法务从寛简三年合六务十三山场所收十二万缗【时言者愈多不过欲惠小商优市户朝廷亦尝优其直饶其给】
　　祥符元年六月壬子罢诸路贡茶先是贡茶者三十余州
　　祥符议茶盐制度
　　九年十月二十六日丁酉诏曰山泽之禁虑伤厚敛令翰学李迪中丞凌防【十二月十一日改命侍御史吕夷简】与三司同议茶盐制度俾园亭戸无失所商旅便兴贩百姓供用不匮入中算射一依往例【国家茶盐之利兼唐数倍】
　　天圣详定盐法
　　咸平四年十一月直史馆孙冕言江湖通商放盐为公私之利有十而议事之徒疑沮者有三诏吏侍陈恕等议己卯恕言江湖禁絶私商葢由近煮海之地息犯禁之人近者陜西盐法亦令纳秸资邉但有虚名异时丰羡可用其所画未可施于令议遂寝六年正月十二日度支使梁鼎言解盐通商减价以利民也而邉民贩青盐犯条禁请官自鬻盐诏辅臣议陈尧叟言禁盐利博吕蒙正等言可助边费乃以鼎为陜西制置使閤门只杜承睿同制置青白盐既而议者言其烦费请复通商乃命太常博士林特与永兴守臣张咏议复旧通商五月鼎以前议非当罢使职景徳元年九月陜西以盐钱均于部民三年五月五日度支副使李士衡言永兴尤多于民不便请减十分之四诏悉除之祥符四年十月十八日以江淮盐酒价不等命三司与发运使李溥规定有司言虑失嵗课帝曰茍便于民何顾嵗入九年四月陜西漕臣言安邑解县两池贮盐三亿八千八百八十万八千九百二十八斤计直二千一百七十六万一千八十贯虑有遗利请行条约帝曰地财之阜至矣过求増羡不可许也天圣初置司议茶盐利害【见上】因言解盐两池旧募商人入钱在京务干兴初歳入才二十三万缗视天禧损十四万请罢之令入中并邉刍粟乆之复令入钱于京从啇人所便而民困转输至是上书者言禁盐利防而害博请聴通商八年八月丙戌命学士盛度中丞王随详定盐法利害度等上通商五利十月丙申【十六日】诏除解盐禁行通商法聴商旅入钱若金银在京务受盐两池人便之九年十一月十八日度言在京盐院请权罢辇运明道元年十二月二十三日命三司李谘与学士度随同议通商之法二年八月十九日度请自正月后另起条贯改更新例报详定所景祐元年二月壬辰朔以解州盐池贮盐可支十年权停种盐二年十三日度言奉诏与参政随及三司官详定解盐三年收种盐二百七十五万八千六百余斤始立法于一年复考绩于三载仰遵圣制已集成规请以盐法宣付史馆诏可丁未随度各与一子官寳元二年六月十四日乙亥右司谏韩琦请以新旧二法取其利博者以为经乆之制诏学士宋庠知制诰王尧臣与三司议庠等言新法视旧法歳课损三百六十万缗庆厯四年二月乙未命知汝州范祥使陜西与漕臣程戡议解盐法八年十月除陜西盐禁以范祥为陜西提刑兼制置解盐使推行其法旧禁盐地一切通商盐入蜀者亦縦不问仍罢并邉入中刍粟令入实钱以盐偿之所入缗钱以市刍粟弛辇运之役峻青盐之禁公私便之【先是庆厯二年范宗杰建禁之议官自辇运民力颇困故祥建言通商歳课缗钱一百六十万以计置沿邉九州军一百二十余城寨刍粟可助十分之八罢在京见钱文引法】皇祐元年十月壬戌命户部副使包拯与陜西漕臣议盐法【李徽之言通啇不便命两制与祥徽之议率以祥为是拯至陜西力主祥议】三年十月二日诏解盐聴通商二年较其増损以闻【后拯权三司使言范祥建议通陜西盐法行之十年歳减货务缗钱数百万其劳可録　设制置解盐司置九折博务熙宁二年七月二十九日翰学司马光及吕公着监议盐法时张靖薛向论陜西盐】熙宁中江西提刑蔡挺兼提领盐事三年十一月二十二日诏陜西漕司以西川四路物帛变见钱二十万缗充制置解盐司钞场本钱四年正月行交子罢永兴军钞场三月十四日复旧六月二十四日命淮浙江湖诸路提刑赵济等并兼提举本路盐事十年四月二十三日三司言两池盐歳入以二百三十万缗为额自明年始八月制置解盐使皮公弼请复范祥旧法平凖市价二十五日诏三司借钱三十万缗于京师置场买卖盐钞元丰元年六月二十九日命福建转运使蹇周辅兼提举本路盐事二年二月十七日令解池歳以二百四十二万缗为额【先是嘉祐中解盐钞定一百六十六万三千四百缗为歳额元祐元年十月六日户部请以二百万缗为额】建炎元年五月十八日诏发运使梁杨祖兼提领茶盐事工部贠外郎杨渊同提领乾道六年三月一日诏定三务都茶场茶盐歳额行在【八百万缗】建康【一千二百万缗】镇江【四百万缗】
　　天圣茶法　景祐茶法
　　干徳五年始禁私鬻茶兴国二年删定禁法淳化三年七月行贴射法四年初行交引罢贴射【是歳罢务寻复】至道元年盐铁使陈恕为三説法【自西北始入刍粟度逺近増其虚估给劵以茶偿之又益以东南缗钱香药象齿谓之三説】咸平五年三司使王嗣宗始立三分法【六年改四分】景徳二年许人入中钱帛金银谓之三説祥符九年茶引益轻干兴元年改三分法【茶引三分东南见钱二分半香药四分半云】天圣元年正月丁亥诏曰三路军储出山泽之利比移用不足命三司使李谘侍御史王臻中丞刘子仪较茶盐矾课歳入登耗更定其法三司置计置司二月庚申命枢副张士逊参政吕夷简鲁宗道摠之【纪云议茶盐法】三月辛卯谘等考茶法利害请罢三説行江淮十三山场贴射之法论者言其未便三年八月二十二日命孙奭夏竦再详定九月四日命三司使范雍同定十一月庚辰从奭等议复行三説法【香茶缗钱】诏三司罢贴射景祐元年九月二十一日枢副李谘请依天圣初改定三年正月九日命谘及参政蔡齐三司使程琳中丞杜衍知制诰丁度更议茶法三月十四日复令商贾以见钱算请五年正月二十九日丙寅命王博文张观等与三司以新旧茶法定酌中之制六月三司副使司马池侍御史程戡司谏韩琦各上茶法利害七月丁酉损京师入钱河北入中之直康定元年十二月诏三司以见行茶法裁定庆厯八年十二月増以南盐为四説【河北并邉入中刍粟改行四説法内地以康定诏书从事自是三説四説之法并行于河北】皇祐二年正月行入中对贴法【用见缗】仁宗朝茶利歳得九十余万缗或云嘉祐初行通商法歳入不过八千余万
　　嘉祐弛茶禁
　　嘉祐三年九月始命韩绛陈升之吕景初即三司置局议防茶禁【先是着佐何鬲请通商收浄利以疏利源寛民力故命绛等议】其十月三司言宜约至和之后一歳之数以息钱均赋茶民恣其买卖所在收算诏遣王靖等分行六路询察利害及还皆言如三司议便己巳诏曰古者山泽之利与民共之自唐建中始有茶禁上下规利垂二百年如闻比来为患益甚民被诛求之困官受滥恶之入私藏盗贩犯者实繁严刑重诛情所不忍是于江湖之间幅员数千里为防穽以害吾民也朕心恻然念此乆矣间遣使往就问之驩然皆愿弛其禁歳入之课以时上官一二近臣条析其状朕犹若慊然又于歳输裁减其课使得饶阜以相为生刬去禁条俾通商利歴世之弊一旦以除着为常经弗复更制损上益下以休吾民尚虑喜于立异之人縁而为奸之党妄陈议奏以惑有司必寘明刑无或有贷【一本云四年二月己巳诏开江淮茶禁聴民自卖通商收税罢十三山场六务歳输不过三十三万有竒谓之茶租钱以歳课均赋于茶户　初庆厯三年六月甲辰诏曰议者多言茶盐银铜之有遗利朕惧开掊克之政抑而弗宣　按长编初所遣官议弛禁比三司歳课均赋茶户凡为缗六十八万有竒比输茶时其出几倍朝廷损其半歳输缗钱三十三万八千有竒谓之租钱储以待邉籴唯腊荼禁如旧余肆行天下矣】崇宁以后歳入至二百万缗视嘉祐五倍矣政和元年正月始剏引法置都茶场歳收四百余万缗中兴循其法绍兴末东南十路六十州二百四十二县歳产茶一千五百九十余万斤收钞钱二百七十余万【绍兴二十五年九月十七日辛亥宰臣奏三都茶场收钞钱二百七十余万】淳熙初收四百二十万【政和以来不置场不定价茶商买引就园户交易依引内之数赴合同场秤发至今不易公私便之】
　　元丰盐额
　　解盐为池二【解安邑】元丰三年以二百四十二万贯以为额江东路一百二万五千九百贯江西路百二十二万三千二百贯淮南一百十六万六千四十贯湖南七十八万九百贯湖北七十七万四千二百贯两浙八十七万一千八百贯福建二十万二千五百贯河东永利东西监十一万四千四百十八贯【咸平四年二月己巳改河东盐院为永利监】成都路为井四十二收二百四十八万九千三百六十二斤利州路为井一百二十七梓州路为井四百二十五防州路为监三为井十四　盐税京东十八万八千六百贯京西七万五千二百六十一贯河北两路三十六万七千贯　元丰四年三月蹇周辅上江西广东盐法总目十二月九日三司使李承之奏东南盐法诏与编修官董唐臣自二年八月终敕札奏请已行者修成一百八十一条分为勅令格共四卷【以江淮湖浙路盐敕令赏格为名镂板颁行】五年二月八日上编修盐法六年六月十五日诏以京东盐法推之河北七年七月尽河东盐九月十二日修湖南广东西盐法条约总目上之
　　绍兴茶盐法
　　绍兴二十一年七月二十八日【一云八月四日】宰臣上盐法敕令格式并目録续降指挥共一百五十五卷茶法敕令格式并目録续降指挥共一百四卷诏以绍兴编类茶盐法为名【以元丰法并续降防八千七百三十条并见行法看详编类　茶盐二书共二百六十卷册先是八年七月七日陈康伯请编成一书】　大观四年闰八月十二日修东南盐法百三十条　沈立撰茶法易览述茶之利害着为令又着盐防总类又论东南盐利害条亭户仓塲漕运之谓爱恤亭户使不至困休息漕卒使有以为生防制仓场使不为掊克率敛絶私贩减官估能行此五者嵗可増缗钱一二百万集盐防二十卷以奏【言亭户之困尤甚】
　　绍兴盐额
　　绍兴三十二年盐额浙西路秀州有盐场十平江四临安十浙东路绍兴府有场四明州有场六台州三温州五淮东路通州六泰州十一楚州三广东路广州九潮州三惠州三南恩州二广西路廉州一高州二钦雷各二化州二福建路福州有仓二兴化有仓一绍兴末年东南歳产盐二万七千八百十六万斤歳收钱二千一百万余缗　绍兴中胡安国上恤民论曰祖宗时盐法行于西者与商贾共其利行于北者与编户共其利行于东南者与漕司共其利所谓以义为利也
　　淳熙解盐图
　　淳熙六年七月二十八日右司员外郎周舜元上解盐图一册付史馆书目髙聿盐池録一卷宣和六年攷解池事迹写山川沟渠器用等为图各立説系下方国史志盐之类有二引池而化者周官所谓盬盐也或煮海煮井煮鹻而成者周官所谓散盐也引池为盐曰解州解安邑两池垦地为畦引池沃之水耗盐成籍民给役谓之畦户总三百八十戸复其家户歳岀夫二谓之畦夫歳二月垦畦【四月引水八月而止】歳为盐百五十二万六千四百二十九石【石五十斤】青白盐出乌白两池西羌擅以为利淳化中陜西转运郑文寳议禁毋入塞煮海为盐曰京东河北淮南两浙福建广南凡六路地曰亭场民曰亭户灶户户有盐丁煮井为盐曰成都梓利防四路大为监小为井监则置官井则募民煮鹻为盐曰河东永利东西监【东并西汾州】籍民为铛户河北陜西亦有煮鹻者然其利薄东南盐利视天下为最厚　水经注盐井一百所巴川资以自给粒大者方寸中央隆起形如张伞因名伞子盐有不成者形亦必方王隠晋书地道记曰入汤口四十三里有石煑以为盐水竭盐成郭义恭广志曰甘水有石盐武都有平田百顷煑土成盐
　　政和中有司言解盐便于煮海为罢东北盐而利入顿亏八年闰月丙寅复行末盐遂改袋制且许所过损其税必更买新钞方带给旧钞号对带法宣和二年始歳给陜西钱四百万缗以代解盐课上自督课茶盐日令具奏三年河北亦行钞法　绍兴二年六月癸丑李健提举江西茶盐初复提举官
　　圣人敛山泽之货以寛田畴之赋收关市之税以助什一之储【魏邢峦云】　夀昌习分铢之事羊析秋毫之数小人为能君子不忍为也【唐李徳云】　仅建趾之刑桑羊画安邉之防卫觊张林踵陈其计此煮海之利也张滂倡于贞元王涯议于太和赵赞郑注并沿其术此摘山之税也　自齐人赋盐汉武酒唐徳宗税茶民之日用饮食而皆无遗算　言矾课则刘熈古深茶禁则樊若水峻酒则程能变盐令则杨允恭山海之入征之算古禁之尚疏者皆密焉
　　夏禹青州之贡穆王安邑之观汉煮海以称饶唐置官而兼领
　　周诗记苦荼茗饮出近世　春秋书齐荼汉志书荼陵陆顔诸人虽已转入茶音而未易字文也自陆羽茶经【志三卷】卢仝茶歌赵赞茶禁以后遂易荼为茶
　　尔雅注早采者为荼晚取者为茗一名荈释文曰埤苍作　塌地剰茶之名三説贴射之法招啇收税之令纷纷见于史册　杜育有荈赋　温庭均有采茶録【志一卷】　毋景着茶饮序　唐李珏曰价髙则市者稀价贱则市者广未见阜财徒云敛怨　中世徙场而茗诸藩塌地以名钱


　　玉海卷一百八十一
<子部,类书类,玉海,卷一百八十二>
　　钦定四库全书
　　玉海卷一百八十二
　　宋　王应麟　撰
　　食货
</div>
    <div class="pagination">
<a href="玉海_page246.html">上一页</a><span>...</span><a href="玉海_page242.html">242</a><a href="玉海_page243.html">243</a><a href="玉海_page244.html">244</a><a href="玉海_page245.html">245</a><a href="玉海_page246.html">246</a><span class="current-page">247</span><a href="玉海_page248.html">248</a><a href="玉海_page249.html">249</a><a href="玉海_page250.html">250</a><a href="玉海_page251.html">251</a><a href="玉海_page252.html">252</a><span>...</span><a href="玉海_page248.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
