<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 867 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 867 页/共 1019 页</h1>
    <div class="content">　　马字【史记万石君传建为郎中令书奏事事下建读之曰误书丨丨与尾当五今乃四不足一上谴死矣甚惶恐其为谨慎虽他皆如是　琅环记天宝十三年宫中下红雨色若桃花太真喜甚命宫人各以碗杓承之用染衣裙天然鲜艳惟襟上色不入处若丨丨心甚恶之明年七月遂有马嵬变血污衣裙与红雨无二上甚伤之】
　　马赋【潘岳橘赋成都美其家园江陵重其千树既见称于陆言亦标名乎丨丨】
　　马政【礼记月令季秋之月天子乃教于田猎以习五戎班丨丨　周礼校人掌王丨之丨注政谓差择养乗之数　王恽御骠出廐图诗唐人重丨丨分屯列郊坰】
　　马式【后汉书马援传援好骑善别名马于交阯得骆越铜鼔乃铸为丨丨马髙三尺五寸周四尺四寸有诏置于宣徳殿下以为名丨丨焉】
　　马法【扬雄剧秦美新方甫刑匡丨丨注司丨穰苴之丨也　韩愈诗农书乍讨论丨丨长悬格】马瑞【汉书武帝纪太始二年诏曰往者朕郊见上帝西登陇首获白麟以馈宗庙渥洼水出天马泰山见黄金今更黄金为麟趾褭蹏以协瑞焉注应劭曰获白麟有丨丨故改铸黄金如麟趾褭蹏也】
　　马舞【晋书索紞传黄平问紞曰我昨夜梦舍中丨丨数十人向马拍手此何祥也紞曰马者火也舞为火起向马拍手救火人也平未归而火作】
　　马戏【盐铁论绣衣戏弄蒲人杂妇百兽丨丨鬬虎】
　　马讼【周礼马质若有丨丨则听之】
　　马祸【后汉书五行志皇之不极是谓不建厥咎眊厥罸恒隂厥极弱时则有丨丨　捜神记秦孝公二十一年有马生人昭王二十年牡马生子而死刘向以为皆丨丨也】
　　马鸣【诗萧萧丨丨悠悠斾旌　韩诗外传古者天子左五钟将出则撞黄钟而右五钟皆应之丨丨中律驾者有文御者有数入则撞防宾有声鹄震丨丨及倮介之虫无不延颈以听　又地理通释魏徐晃传与夏侯渊拒刘备于阳平备遣陈式等十余营絶丨丨阁晃破之太祖曰备欲断絶内外以取汉中寰宇记丨丨阁在利州昭化县　明一统志丨丨阁在保宁府昭化县北汉昭烈使陈式絶丨丨阁曹操闻之喜曰此阁过汉中之平隂乃咽喉之要路　又叙州府丨丨溪发源庆符县西防马湖江达于蜀江昔土人郑氏牧溪上马产龙驹四蹄利爪朱騣頳尾髙可七尺将以为贡至溪口忽振鬛长鸣跃于水故名　又传灯録十一祖富那夜奢尊者至波罗奈国有一长者求趣其防祖谓众曰此佛记圣者丨丨绍我法者也此大士者昔为毘舍利国王有祼人如马祼露王运神通化身为蚕以衣之后生中印土马人感恋悲鸣故号丨丨　起信论疏大士鸣琴则丨丨故号丨丨　王屮头陀寺碑见龙树下刘孝绰赠陆长史倕诗时过丨丨院偶憇鹿园阁】马嘶【问奇録沈传师为宣武节度闻堂前丨丨掘地丈余得一穴有玉丨髙三寸长五寸丨则壮马声前有金槽中碎緑砂如緑豆而金色　吴均渡易水诗日昏笳乱动天曙丨争丨　杜甫中丞严公雨中垂寄诗只须伐竹开荒径倚杖穿花听丨丨　卢纶送韦判官得雨中山诗人语丨丨听不得更堪长路在云中　吕温巩路感懐诗丨丨白日暮剑鸣秋气来　刘禹锡荆门道懐古诗丨丨古道行人歇麦秀空城野雉飞　又酬太原令狐相公见寄诗鹤泪华亭月丨丨榆塞风陈羽早秋浐水送人归越诗越人归去一揺首肠断丨丨秋水东】
　　马溺【捜神后记昔有一人与奴同时得腹瘕病治不能愈奴既死剖腹视之得一白鳖赤眼甚鲜明试以诸毒药浇灌之并内药于鳖口悉无损动乃系鳖于牀脚忽有一客来看之乗一白马丨丨溅鳖鳖乃惶骇欲疾走避溺因系之不得去乃缩藏头颈足焉病者察之谓其子曰吾病可以救矣试取白丨丨以灌鳖上须便消成数升水病者顿服升余白丨丨病豁然愈】
　　马屋【异苑晋武太元二年沙门竺恵猷夜梦读诗五首其一篇后曰陌南酸枣树名为六奇木遣人以伐取载还柱丨丨】
　　马冢【博物志夏侯婴死送至东门外驷马不行踣地悲鸣即掘马蹄下得石郭铭曰佳城郁郁三千年见白日吁嗟滕公居此室乃葬其地谓之丨丨明一统志丨丨山在蒲城县西北一百五十里】
　　马癖【晋书王济传见马性下　杜甫骢马行邓公丨丨人共知初得花聪大宛种夙昔传闻思一见牵来左右神皆竦】
　　马祟【周礼巫马注巫马知马祖先牧马社马歩之神者马疾若有犯焉则知之是以使与医同职疏巫知丨丨医知马病故连类在此也】
　　马疾【周礼巫马掌养疾马而乘治之相医而药攻丨丨受财于校人　又蔡邕谏伐鲜卑议汉人逋逃为其谋主兵利丨丨　李廓长安少年行酒深和椀赐丨丨打珂飞】
　　马病【周礼疏见马祟下】
　　马□【本草马勃释名马疕丨丨集解景曰俗呼丨丨勃是也紫色虚歃状如狗肝弹之粉出】马疕【本草释名见上】
　　马疥【齐民要术治丨丨方用雄黄头髪二物以腊月猪脂煎之髪消以塼揩疥令赤及热涂之即愈也虞集咏贫士诗鸡鸣当晨参丨丨刍不充】
　　马防【东京梦华録京师地寒冬月无蔬菜上至宫禁下及民间一时收藏以充一冬食用于是车载丨丨充塞道路　李白对酒诗蒲萄酒金叵罗吴姬十五细丨丨　耶律楚材早行诗丨丨残梦过寒塘低转银河夜已央　杨载次韵钱唐懐古诗空桑说法黄龙听贝叶繙经白丨丨　又明一统志丨丨沙在常州府江隂县境沙间有陈公港天港新港其水皆达于江今属靖江县】
　　马齧【黄庭坚六月十七日昼寝诗丨丨枯箕諠午枕梦成风雨浪翻江】
　　马嚼【杜甫哀江头诗辇前才人带弓箭白丨丨囓黄金勒】
　　马龁【石林诗话外祖晁君诚善诗黄鲁直常诵其小雨愔愔人不寐卧听羸丨丨残蔬爱赏不已他日得句云丨丨枯萁喧午梦误惊风雨浪翻江自以为工以语舅氏无咎曰吾诗实发于乃翁前联余始闻舅氏言此不解风雨翻江之意一日憇于逆旅闻傍舍有澎湃鞺鞳之声如风浪之厯船者起视之乃马食于槽水与草龃龊于槽间而为此声方悟黄鲁直之好奇然此亦非可以意索适相遇而得之也　栁贯洪州歌旧坊丨丨误惊眠新水鱼来听卖鲜】
　　马噤【陆游秋夜感旧十二韵诗猿啼鬼迷店丨丨飞石铺自注鬼迷店在大散关下飞石铺在小益道中常有崩石】
　　马喷【庾信华林园马射赋丨丨沾衣尘惊洒面】
　　马啖【古乐府丨丨柏叶人啖柏脂不可长饱聊可遏饥】
　　马思【刘禹锡始闻秋风诗见雕眄下】
　　马顾【李白古风胡丨丨朔雪躞蹀长嘶鸣】
　　马眠【易林丨丨长股宜行善市皆蒙福祐获金三倍】
　　马卧【陆游夜兴诗空廊病丨丨枯草老牛噍】
　　马倚【易林辕折轮破丨丨仆卧】
　　马蹋【杜甫戏赠友诗一朝被丨丨唇裂版齿无　刘禹锡途中早发诗丨丨尘上霜月明江头路　又赠澧州髙大夫司马霞防诗前年牧锦城丨丨血泥行谭用之再游韦曲山寺诗丨丨翠开垂栁寺人耕红破落花蹊　梅尧臣诗燕迎风翅健丨丨雾泥开】
　　马蹂【张衡羽猎赋丨丨麋鹿轮辚雉兎】
　　马踶【汉书武帝纪诏曰盖有非常之功必待非常之人故丨或奔丨而致千里士有或负俗之累而立功名夫泛驾之马跅弛之士亦在御之而已　唐书归登传登性温恕家僮为丨所丨笞折马足登知不加责】马蹴【刘子翚有懐诗丨丨浮埃去路长相逢端欲问行藏】
　　马秣【陈造赠施都正诗主人爱敬客丨丨仆不饿】
　　马愕【陈基潼闗诗前车未行后车却去马一鸣来丨丨】
　　马觉【姚合送独孤焕赴丰州诗深碛路移唯丨丨断蓬风起与雕平】
　　马应【家语见马心下　韩诗外传君子洁其身而同者合焉善其音而类者应焉马鸣而丨丨之牛鸣而牛应之非知也其势然也】
　　马惜【刘禹锡三月三日与乐天及河南李尹奉陪裴令公泛洛禊饮诗人夸绫歩障丨丨锦障泥】马谋【苏轼韦偃牧马图诗八銮六辔非丨丨古来西山与东丘】
　　马望【髙啓送倪雅诗山遥丨丨驿日落蝉鸣店】
　　马前【礼记曲礼君车将驾则仆执策立于丨丨　左传楚师将去宋申犀稽首于王之丨丨　又韩厥执絷丨丨再拜稽首奉觞加璧以进　唐书突厥传兎起帝丨丨帝一发毙之颉利奉兎顿首贺曰陛下神武超絶若天上则臣不知人间无有也　世说桓宣武北征袁虎时从防须露布文唤袁倚丨丨令作手不辍笔俄得七纸　髙适过卢明府有赠诗回轩自郭南老防满丨丨　韩愈雉带箭诗将军仰笑军吏贺五色离披丨丨堕　韦蟾送卢潘尚书之灵武诗却使六畨诸子弟丨丨不信是书生　苏轼罢徐州往南京马上走笔寄子由诗洗醆拜丨丨请夀使君公】
　　马后【晋书元帝纪见牛继下】
　　马上【史记陆贾传陆生时时前说称诗书髙祖骂之曰廼公居丨丨而得之安得诗书陆生曰居丨丨得之宁可以丨丨治之乎　张说奉和圣制送金城公主适西蕃应制诗空弹丨丨曲讵减凤楼思　又奉和圣制送王晙巡边应制诗丝竹路旁散风云丨丨生　王翰凉州词蒲萄美酒夜光杯欲饮琵琶丨丨催　杜甫少年行丨丨谁家薄媚郎临堦下马坐人牀　钱起晩过横灞寄张蓝田诗林端忽见南山色丨丨还吟陶令诗　刘禹锡采菱行荡舟游女满中央采菱不顾丨丨郎　又送王师鲁协律赴湖南使幕诗翩翩丨丨郎驱传渡三湘】
　　马两【仪礼既夕公赗元纁束丨丨注两马士制也】
　　马黄【玉海杨存中増损旧制造丨丨弩制度精密彼一矢未竟而此三发矣　汉铙歌君丨丨曲君丨丨臣马苍二马同逐臣马良】
　　马苍【汉铙歌君马黄曲见上】
　　马黑【礼记檀弓戎事乗骊注戎兵也丨丨色曰骊】
　　马白【庾信象戏赋居东道而龙青出西闗而丨丨　李白诗见马色下】
　　马空【杜甫丹青引赠曹将军霸斯须九重真龙出一洗万古凡丨丨】
　　马众【小学绀珠外国传三众中国人众大秦象众月氏丨丨】
　　马少【史记匈奴传初汉两将军大出围单于匈奴虽病逺去而汉亦丨丨无以复往】
　　马作【诗思无斁思丨斯丨传作始也笺谓牧之使可乗驾也】
　　马同【诗我车既攻我丨既丨】
　　马健【元史文宗纪云南行省言亦乞不薛之地所牧国马嵗给盐以每月上寅日啖之则丨丨无病　徐铉晩归诗风清飘短袂丨丨防连环　曾巩再赋喜雪诗人狂奔月非闗夜丨丨乗云别有天】
　　马骏【孔融论丨之丨者名曰骐骥犬之骏者名曰韩卢又徐陵表居藩体国应思丨丨之功论地惟亲宜慕曹彰之勇按丨丨谓晋扶风王骏　又安成王让录尚书表后啓瞻言丨丨着陇右之功追念曹彰克乌桓之卤　庾信齐王宪碑开府同于丨丨秩拟六卿骠骑等于刘苍位髙三事】
　　马肥【史记匈奴传嵗正月诸长小防单于庭祠五月大防笼城祭其先天地鬼神秋丨丨大防蹛林课校人畜计　白居易有感诗丨丨快行走妓长能歌舞】
　　马良【诗六辔在手笺四马六辔六辔在手有丨之丨也战国策张仪说韩王曰秦丨之丨戎兵之众探前厥后蹄间三寻者不可胜数也　魏文帝大墙上蒿行乐府不及君少壮之时乗坚车策肥丨丨　又蜀志丨丨传评丨丨贞实称为令士】
　　马选【韩诗外传夫车固丨丨而不能以致千里者则非造父也】
　　马快【晋书王湛传湛兄子济所乗马甚爱之湛曰此丨虽丨然力薄不堪苦行近见督邮马当胜但刍秣不至耳济试养之当蚁封内试之济马果踬而督邮马如常济叹异按济湛兄浑子也　萨都拉黯淡滩歌飞流宛转乱石隘奔走千峰如丨丨】
　　马臧【诗思无疆思丨斯丨】
　　马贵【晋书天文志伯乐星亡丨大丨　隋书天文志左旗九星在鼓左傍星怒丨丨动则兵起】马刚【汲冢周书丨之丨矣辔之柔矣】
　　马驯【赵嘏华清宫和杜舍人诗见鹰健下】
　　马骄【宋史卢斌传丨丨兵悍往来无定　杜甫秦州杂诗丨丨珠汗落胡舞白蹄斜　温庭筠清明日诗丨丨偏避幰鸡骇乍开笼　陈羽公子行丨丨郎半醉蹀望楼台　韦庄鄜州寒食诗丨丨风疾玉鞭长过去唯留一阵香　孔武仲诗丨丨倦提策轿侠厌挛束　髙啓射栁诗丨丨嫌辔急人勇喜弓强】马饱【五代史契丹附录东至褭潭始有栁而水草丰美有息鸡草尤美而本大丨食不过十本而丨　张范诗青草露凉羸丨丨碧林月冷倦乌栖】
　　马活【晋书郭璞传将军赵固所乗良马死璞曰吾能活马得健夫二三十人皆持长竿东行三十里有丘林社庙者便以竿打拍当得一物宜急持归得此丨丨矣果如其言】
　　马穏【苏轼诗车轻丨丨辔衔坚】
　　马驶【益都耆旧传每朝防只次洪坐嘲只曰君丨何丨只曰故吏丨不敢丨但明府未着鞭耳按蜀志杨洪传洪门下书佐何只有才策功干举郡吏数年为广汉太守时洪尚在蜀郡　刘咸嵩山赋或如蛟走而虬蟠或如牛眠而丨丨　袁桷次韵瑾子过梁山泺诗绕如林鸟旋疾如坂丨丨】
　　马飞【易林丨丨无翼兎走折足虽欲防同未得其功】
　　马骛【元稹代曲江老人诗见牛犉下】
　　马駻【韩非子马退而却防不能进前也丨丨而走辔不能止也】
　　马騺【史记秦本纪九月壬戌与晋恵公夷吾合战于韩地晋君弃其军与秦争利还而丨丨缪公与麾下驰追之不能得晋君反为晋军所围】
　　马骇【左传夏六月晋荀瑶伐齐髙无防帅师御之知伯视齐师丨丨遂驱之　荀子丨丨舆庶人骇政枚乘上吴王书丨方丨鼓而惊之】
　　马急【雍陶安国寺赠广宣上人诗丨丨人忙尘路喧几从朝出到黄昏】
　　马骤【韩愈南山诗或翩若船游或快若丨丨】
　　马佚【韩诗外传顔渊侍坐鲁定公于台东野毕御马于台下定公曰善哉东野毕之御上也顔渊曰善则善矣其丨将丨矣定公不说以告左右曰闻君子不谮人君子亦谮人乎顔渊退俄而厩人以东野毕丨丨闻矣定公召顔渊曰吾子以何知之曰以政知之昔者舜工于使人造父工于使马舜不穷其民造父不极其马是以舜无佚民造父无佚马今东野毕之上车执辔衔体正矣周旋歩骤朝礼毕矣厯险致逺马力殚矣然犹策之不已所以知佚也】
　　马逸【左传却克伤于矢流血及屦未絶鼓音曰余病矣张侯曰擐甲执兵固即死也病未及死吾子勉之左并辔右援枹而鼓丨丨不能止师从之】
　　马瘦【魏书王琼传道逢广平王懐据鞍抗礼自言丨丨懐即以马并乘具与之　列异记司鲍子都子永孙昱复为司皆得乗骢京师歌之曰鲍氏骢三入司再入公丨虽丨行歩工　刘潜弹文未央丨丨不覩廐令之忠甘泉道芜遽见扶风之罪】
　　马冻【戴暠行军行弓寒折锦鞬丨丨滑斜蹄　虞世南从军行丨丨重闗冷轮摧九折危　长孙佐辅陇西行人寒指欲堕丨丨蹄亦裂】
　　马弱【唐书李靖传吐谷浑宼边以靖为行军大总管军次伏俟城吐谷浑尽火其莽退保大非川诸将议春草未牙丨丨不可战靖决策深入大战多所杀获新论士未战而震栗马未驰而怵汗非人怯而丨丨不习之所致也　韩愈与李秘书论小功不税书泥水丨丨不敢出不果鞠躬亲问而以书悚息尤深　陆游诗路长忧炬尽丨丨畏泥深】
　　马嬴【窦常晩次方山精舍却寄张荐员外诗丨丨三径外人病四愁中】
　　马罢【诗我马虺隤疏孙炎云丨丨不能升髙之病　史记夏侯婴传项羽大破汉军汉王败不利驰去见孝恵鲁元载之汉王急丨丨虏在后常蹶两儿欲弃之婴常收竟载之徐行】
　　马瘏【诗陟彼砠矣我丨丨矣我仆痡矣云何吁矣传瘏病也疏孙炎曰瘏马疲不能进之病也】马疲【诗疏见上　易林登髙折木顿踬蹈险车倾丨丨叔伯嗟嘘　宋玉讽赋臣尝出行仆饥丨丨　元稹酬翰林白学士诗唱第听鸡集趋朝忘丨丨　梅尧臣诗川长丨易丨】
　　马蹶【北史魏河间公齐传太武征赫连昌太武丨丨贼逼帝齐以身蔽捍决死力战贼乃退帝得上马】马踬【英雄记董卓当入防陈列歩骑自营至宫丨丨不前卓心怪欲止吕布劝使行乃甲而入　武王棰铭马不可极民不可剧丨极则丨民极则败】
　　马眇【论衡见马蹇下】
　　马蹇【论衡广汉杨翁仲知鸟兽之音乗蹇马之野田间有放眇马鸣声相闻翁仲谓其御曰彼放马知此马而目眇其御曰何以知之曰骂此辕中丨丨此马亦骂之眇其御不信往视之目竟眇焉】
　　马跙【白居易朱藤謡登髙山兮车倒轮摧渡汉水兮丨丨蹄开】
　　马颠【屈原思美人车既覆而丨丨兮蹇独懐此异路又本草丨丨别录曰味甘有毒疗浮肿不可多食】马钝【黄庭坚稚川约晩过进叔次前韵赠稚川并呈进叔诗人骑一丨丨如蛙行向城东小隠家】马伤【陈书杜僧明传僧明与蔡路养战于南野僧明丨被丨髙祖驰往救之以所乗马授僧明僧明乗马与数十人复进众皆披靡因而乗之大败路养】
　　马劳【诗四牡騑騑啴啴骆马传啴啴喘息之貌丨丨则喘息】
　　马乏【汉书食货志车骑丨丨县官钱少买马难得　法显神僧传郭黒畧征长安北山羌堕羌伏中澄令众僧咒愿又自咒愿曰若东南出者活后黒畧还说羌围中东南走丨丨正遇帐下人推马与之获免】马困【苏轼自磻溪往阳平憇于麻田青峰寺之下院翠麓亭诗丨丨嘶青草僧留荐晩餐】
　　马慢【诗叔丨丨忌叔发罕忌笺田事既毕则其马行迟发矢希】
　　马迟【南史刘瑀传见牛骏下】
　　马怯【卢纶送万巨诗人愁荒村路细丨丨寒溪水深喻鳬晩次临泾诗丨丨奔浑水雕沉莽苍云】马退【明一统志丨丨山在南宁府城北一十五里状如丨丨旧有茅亭唐栁宗元记云是山崒然起于莽苍之中驰奔云矗且数十百里尾盘荒陬首注大溪诸山来朝势若星拱苍翠诡状绮绾绣错盖天钟秀于是不限于遐裔也】
　　马止【晋书五行志恵帝元康八年十二月皇太子将释奠太傅赵王伦骖乗至南城门丨丨力士推之不能动伦入轺车乃进此马祸也】
　　马惊【左传见鱼里下　史记袁盎传文帝从霸陵上欲西驰下峻阪盎曰圣主不乗危而徼幸今陛下骋六騑驰下峻山如有丨丨车败陛下纵自轻奈髙庙太后何上乃止】
　　马踠【班固东都赋丨丨余足士怒未□】
　　马盘【杨巨源赠浑钜中允诗丨丨旷野开月雁落寒原箭在云】
　　马坠【萧頴士与从弟评事书丨丨所伤全未平复方恐便废自是弃人才既不足采而加此疾苦更不复力强耳　杜甫有醉为丨丨诸公携酒相防诗】
　　马散【礼记乐记济河而西丨丨之华山之阳而弗复乘牛散之桃林之野而弗复服】
　　马放【韩诗外传见牛放下　杜牧边上晩秋诗黒山南面更无州丨丨平沙夜不收】
　　马倒【张说裴行俭神道碑公在礼闱敇赐美马及宝鞍令史奔驰丨丨鞍破惧而逃罪公使诏之曰知汝悮耳　郝经白沟行西风易水长城道老泞查牙丨频丨】
　　马动【王应麟诗攷驷驖鸾在衡和在轼升车则丨丨马动则鸾鸣鸾鸣则和应】
</div>
    <div class="pagination">
<a href="御定骈字类编_page866.html">上一页</a><span>...</span><a href="御定骈字类编_page862.html">862</a><a href="御定骈字类编_page863.html">863</a><a href="御定骈字类编_page864.html">864</a><a href="御定骈字类编_page865.html">865</a><a href="御定骈字类编_page866.html">866</a><span class="current-page">867</span><a href="御定骈字类编_page868.html">868</a><a href="御定骈字类编_page869.html">869</a><a href="御定骈字类编_page870.html">870</a><a href="御定骈字类编_page871.html">871</a><a href="御定骈字类编_page872.html">872</a><span>...</span><a href="御定骈字类编_page868.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
