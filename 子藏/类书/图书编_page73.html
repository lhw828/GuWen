<!DOCTYPE html>
<html>
<head>
    <meta charset="UTF-8">
    <title>图书编 - 第 73 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 73 页/共 220 页</h1>
    <div class="content">










　　雍州之域
　　陜西西安府延安府庆阳府平凉府凤翔府临洮府巩昌府所属陇西安定防宁通渭漳县宁逺伏羌阶州徽州两当汉中府所属南郑褒城城固洋县西乡凤县畧阳陜西行都司所属及岷州卫洮州卫文县守御千户所古沙州又据岷嶓既艺则巩昌府大半当属梁州据西倾因桓是来则临洮州县亦当有属梁者
　　雍西距黒水东据河弱水既西者众水皆东惟此水独西也雍水莫大于渭中贯雍境泾漆沮皆在渭水之北泾自北来注渭漆沮自东北来注渭惟沣水在渭之南自东南来注于渭
　　九州总论
　　禹别四海为九州宜若有均一之制而校其道里广狭全不相侔济河【兖州】淮岱【徐州】相去不能千里荆河【豫州】千里而近海岱青州千五百里而缩荆山衡阳荆州二千里而遥东海西河【冀州】二千里而近夀春之淮潮阳之海【州】相去且五千里龙门之黄河炖煌之黒水【雍州】相去以西千里至华阳黒水竆数千里而未知所经是何广狭之殊也或者九州之别品殊坟壤因土宜而别也故其道里无得而均然而荆河淮济之间【徐兖豫三州之境也】截长补短不能当淮海一州之半借使三州土壤既殊不可得而并州之大独不得而厘耶古今名儒训释禹贡多矣未始及此葢难言之也窃尝讨之九州之别葢仿井田之法【田井之法始于黄帝】方里而井九百畆中为公田八家皆私百畆同养公田而九州之制一州为王圻八州建国以蕃王室是同养公田之义也故其区别境壤不因土宇之小大不限山川之间阻唯据民田多寡而均之耳然而四海之内夷险不齐如荆河淮济之间百舍坦夷万顷一瞬而又当中原要区民力修地利尽良畴既辟旷土实稀故三州【徐兖豫】境土最为狭也至淮汉以南【州淮南荆州汉南】函剑以西【雍州在函谷之西梁州在剑阁之西】江湖尽滥闗山重复又僻在遐陬濶疎稼政平土葢寡辟田甚难故四州境土最为濶也尝考西汉之时去古未逺方其极甚九有民户总计千二百余万而徐兖豫三州当五百五十万户而荆雍梁四州仅当三百万户夫民非谷不生谷非民不殖推其户口之多寡足以见田畴之广濶据今验古畧可知则九州之别唯民田是均防可考矣鸣呼治有本要帝王一道其来久矣神农之教曰金城千仭汤池百步带甲百万而无粟不能守也故舜咨十二牧以食哉惟时洪范八政以食为首周官九軄以农为先诚以国以民为本民以食为命而食非田不给非民不耕有田而后可以赋民有民而后可以立市朝建国家故先王所重唯民与田其所以体国经野设官分职侯甸之制军国之用皆取足于民田故官无闲冗则兵无聚散家无丰俭民无劳逸而国有致一之敛民有不二之业有田斯垦有谷斯积虽遇水旱兵防而民无菜色故得礼节着而荣辱彰时雍之治由之而致也爰自秦开阡陌而废井田罢侯置守以要害为先而不复以民田为制魏晋而下因仍不改坐水陆而建都防革山河而峙城郭民物所聚南畆实遥形势之地良田更寡至于平土多畴衣食所资则反以为敞夷不守之地而不知务大抵所重非所本所本非所重先王之制数口之家受田一顷后世边隅小邑民户不盈数百则地利安能有尽至名大郡多至数十万户则又安能有数十万顷之田乎民无常产则荒于末业有天下国家者既不能为之闲禁又从因之以防利遂致不耕之民多于南畆有司者徒知日计之有余而不知嵗计之不足也古之三年耕必有一年之蓄谓人皆土垦也今耜耒之民仅能当天下十之三使嵗皆有年则斯民仅能糊口设一谷不登所在不免告籴然后知先王之制所以为后世生民之计矣后王之治所以有愧前王者匪惟徳教之有亏固亦法制之未良也嗟乎今之天下亦古之天下岂先王之制唯可行于古之天下而不复可行于后世耶抑亦复之者未得其渐耳舍先王经国之制未易遽服而先王爱民之心讵可弭忘哉后王之治信能一政之设一令之施惟民与田是崇是重则王制虽未必更张而时雍之治岂云难致因考九州之制知先王以民田为重故备论于此庶防按九州之国则足以见先王之心无徒论其道里逺近山川夷险而已
　　昆仑九州
　　邹衍言九州之外复有九州载于史记按其説曰东南神州曰旦土【旦音与晨同】正南卭州【隋书作迎】曰深土西南戎州曰滔土正南弇州【隋书作拾州】曰升土正中冀州曰白土西南柱州曰肥土西北州【隋书作营州】曰成土东北咸州曰隠土【管子作急土】正东阳州曰信州其言本荒唐汉唐人作河图括地象全祖其説隋代郊天遂以其名入从祀之位史炤通鉴释文曰此九州其昆仑统四方之九州乎或曰神农地过日月之表葢神农之九州也【柱州一本作桂州营州一本宫州近是与宫相近未知孰正】
　　【九有】左传九丘八索九丘即九州也八索即八泽也见淮南子或以八索为八卦谬矣通鉴外记云人皇氏依山川土地之势财度为九州谓之九有各居其一而为之长人皇居中州以制八辅此引春秋命厯叙文也九有取育草为义即后世所谓九州也中州则人皇之都所谓寓逢中囿也八辅则余八囿也囿亦作有古字省文书以有九有之师诗九有有截又奄有九有作九有解义尤明畅左传谓之九薮阳纡云梦之属总而言之九有也九囿也九州也九薮也一也
　　【九州区域】九州之区域在昔颛顼及于陶唐分而为九其制最大雍州西据黒水东距西河豫州西南至荆山北距河冀州唐虞之都以余州所至则是其境兖州旧为济河之间青州东北据海西距岱徐州东距海北至岱南及淮梁州东据华山之阳西距黒水州北据淮东南距海荆州北据山南及衡山之阳其雍州西境流沙之西荆州南境五岭之南所置郡县并非九州封域之内
　　禹贡一篇葢夏史之追书也夫既夏史之追书则纪成功之书尔夫既纪成功之书则禹之治水其先后次第防模不尽见于此而于此可以推见尔何者禹贡于九州独冀州载修治之辞于上余州则皆曰某山既艺既旅某水既道既从某泽既猪底定是皆纪其成功耳其先后次第不尽见于此矣而谓于此可以推见何也曰禹贡一篇分叙九州以经之数叙山川以纬之每州之下奠山川猪薮泽而后继之以物土宜定田制又继之以经赋法通朝贡其总叙于后则列山川叙原委总成功定封建别限制同教化是禹八年之间其先后次第经理防模广大周密本末具备葢可想见而其先后次第则证诸禹所自言者而尤可见禹曰洪水滔天懐山襄陵予乘四载随山刋木暨益奏庶鲜食此禹功之始也孟子所谓龙蛇禽兽之害消列山泽而焚之者也此禹贡分叙所以先于刋定诸山总叙所以先于山是也禹曰予决九川距四海濬畎浍距川暨稷播奏庶艰食鲜食此禹功之中也孔子所谓尽力乎沟洫者也此禹贡分叙所以定山泽辨厥土等田制所以有川则壤成赋甸服等事也葢禹之治水不但疏决江河患凿阻濬州而已凡天下平土皆制其井畆疏为沟浍以达于川所谓畎浍者即田间之畎一同之浍也所谓沟洫者即一井之沟一成之洫也则是井田之制自禹定之此禹中间功庸最为周密至于所谓懋迁有无万邦作乂所谓弼成五服至于五千外薄四海咸建五长则禹功之终也分叙之浮于某水达于某水总叙之六府孔修庶土交正迄于四海皆是也或曰书者当时方言形容其势耳愚昔闻之家廷曰洪水滔天即如后世淫雨大水河决之灾但尧末年连嵗有此然彭蠡诸水而指为汉滙此犹有可疑者予已释而辨之矣抑葢天地自然之变者如河徙而南沛涸而洑而冀兖青徐豫之支流水泽皆易其源委甚至九河沦而为小海碣石陷而在海中此尤其变之大者也大抵天地之间河海山陵土石自有消长之数而人之年夀有限则不及见其消长遂以为古今有定形尔山与土石且有消长而况水乎若沈存中奏使河北边太行而北山崖之间往往衔螺蚌之殻及石子横亘石壁如带谓必昔之海濵今东距海已千里以愚观之此即昔之河濵也所谓自东河至东海千里而遥者也夫以昔之河濵今在山崖石壁之间即河日迁山日长石日凝葢可知也此皆天地之间今人尚可考见之理其类非一而人鲜不谓迂者朝不知晦朔夏虫不可语冰其斯之谓矣然则禹贡地理古今之不同又安知其非天地之变迁消长若河碣之比邪或曰条列之説如之何曰予尝疏于前矣王郑分每段为列可尔若指为山势之脉络恐未然也夫天地常形固相为勾连贯通然其条理亦各有脉络若以脉络之可见者言之昆仑四垂而为海天下诸山皆起于昆仑而昆仑无定名地之最髙山之所聚江河诸源之所出即昆仑尔昆仑之山绵亘纠缪勾连盘错其南为岷山而岷山最大而东北为积石诸峯其东为西倾朱圉鸟鼠诸峯其西南诸山尤为绵亘纷错河之所以北弱水之所以西黒水之所以南皆是也惟江河淮汉行乎中国自昆仑而东北言之则自积石而北为湟水星海青海以至浩亹皆河源也入匈奴以东为阴山又东南自代北云朔分而南趋为北岳以至太行是为河北之脊壶口雷首泰岳析城王屋皆其羣峯河之折而南汾晋诸水之所以西入河涿易漳恒卫之所以东入海也分而东趋者行幽燕之北为五闗之险以至营平而为碣石此北络也自昆仑以东言之则东为西倾而洮水出其北入河恒水出其南入江又东为朱圉鸟鼠诸陇则为渭之源自渭源以北即夹河源而北以东若岍岐若荆山诸峯泾水漆沮诸源也自渭以南即西倾而下诸峯亘为终南屹为泰华东北为崤陜东南为熊耳外方嵩髙伊洛之源又南为桐栢淮源以达于淮西诸山此中络也又自西倾诸圉而南分是为嶓冡汉源夹汉而趋者北即终南华熊诸陇南则蜀东诸峯説者谓蜀东诸山皆嶓冡正谓其冈岫绵亘尔又东则为荆山内方此中络之次也自昆仑之东南言之是为岷山江源夹江而东者北支即西倾以南嶓冡以西之脉为桓水西汉水嘉陵江诸源其南支即南趋为蔡诸山青衣大渡马湖江诸源又东包涪黔一盘而北为三峡其东出者包络九江之源中盘为衡山其再盘而北为庐阜其岭东出者又为袁吉章贡盱信诸江之源至分水鱼梁岭三盘而北趋过新安峙天目尽升润凡再盘之间其水聚为洞庭三盘之间其水聚为彭蠡三盘以东则南闽浙北为震泽此南络也惟泰山则特起东方横亘左右以障中原此所以为异与大抵水者山之液故山盘而水之源出焉此所以聚为川流之盛地道以勾连为固故山束而水之流壅焉此所以资于疏辟之功凡此其大畧云耳















　　图书编卷三十一
<子部,类书类,图书编>
　　钦定四库全书
　　图书编卷三十二
　　明　章潢　撰
　　周职方春秋列国图总叙
　　禹贡九州想从古有图籍可考三代封建未之改也观周礼职方所掌幽冀分属而梁之名已不见于九州矣然列国都邑大势如故及平王以后诸侯率以兵力争雄区宇分裂非复先王之旧也故苏子瞻画为春秋列国指掌图以便观览凡古今图国邑沿革异同皆可按图以覈其详焉嗟夫凡今之人谁不罪秦之废封建为郡县也抑孰知唐虞万国至周王代商止存千八百国耳春秋鲁卫齐晋小大不侔其所存者不过数十匪特簒弑之祸靡国不然而强弱吞噬亦无虚日秦虽始欲复封建万国势不能已虽然今昔之时势虽殊而疆土则万古不易欲求先王区画旧制盍于周礼职方春秋列国图而考其变革之自云
<子部,类书类,图书编,卷三十二>【周职方氏九州山泽川浸利民畜谷】九州分立与虞书禹贡异者葢禹至于治水幽并营皆北方广漠之地罹水患少故幽并统于冀营统于青而止九州舜时四夷来王封域极广肇十有二州后有作者不可及矣周时大约与汉同但淮与大野在禹贡徐州之川泽而职方青州之川淮泗兖州之泽大野是以徐而入青兖矣华阳璆铁砮磬在禹贡为梁州之山与贡也而职方豫州之山华雍州之利玉石是以梁而入雍豫矣此为不同耳然无徐州者葢洪水之害淮河为大禹于其下流施功为多故建徐州周时碣石沦于海正东之地不及于虞故有青兖则虽革徐州而东方为无空者无梁州则西方舆地似于缺然何也夫天地之化开之有渐始西北而次东北次东南次正南故上古圣人皆出于北方周家世居西土文王之化延及江汉正荆州之地武王伐纣而庸蜀羌髳景从是乃梁州以及徼外之地然其中未归化者则甚众故周以其施贡所及者则分属于荆雍豫而其不及以政者亦不入于职方也方今财赋文献多出南方虽闽越南粤自古所谓荒服者今悉与中土无异但西南地俱为来王之国而时有背叛者宜周公于此不置属也夫圣人之教不先天以开人不弃天以从人西南之域开之有时是故不能强之以俟后圣也乃若北方医无闾冀州河套内等地正职方氏所谓谷宜三种畜宜四扰而在九服之内其外则为九貊六狄亦皆内属而周知其民物之数者自周徳衰而为他人所窃据秦人不知守在四夷之道为长城以限之遂使肥美之地与兖豫等者悉沦没沙漠不毛之域矣自汉以来欲为控御之防者已视为大事而不思生聚教训以经畧吾之九服者乃分内事是不免于弃天也
　　周九州与禹贡异
　　丘氏曰冀兖青徐荆豫梁雍此禹贡九州也冀豫雍幽营兖徐荆此尔雅九州也荆豫青兖雍冀幽并此职方九州也舜肇十有二州分冀为幽并青为营夏复为九州周九州与禹贡不同者周都雍王畿不可不广梁多险阻故合雍梁为一时碣石沦于海徐地狭故青兼之尧舜都冀壤最阔今京师山西外所包者广故此分幽并









　　春秋列国图
<子部,类书类,图书编,卷三十二>
　　传称武王克商光有天下兄弟之国者十有五人姬姓之国者四十人爵五品而土三等公侯百里伯七十里子男五十里不满为附庸葢千八百国周室既衰转相吞灭数百年间列国耗尽春秋之世见于经传总一百二十四国【鲁晋楚齐秦吴越宋卫郑陈蔡诸曹许莒杞滕薛小邾息随虞北燕纪巴邓郕徐鄫芮胡南燕州梁荀贾凡蔡宿鄅原防舒鸠滑郯黄罗邢魏霍郜鄋蒲向偪阳韩舒庸焦阳夷申密耿麋邾顿沈谷谭舒防白狄赖肥鼓戎蛮唐潞江郧权道桓贰轸绞蓼六遂崇戴冀温厉项英氏介巢卢根牟无终牟姒蓐房狄鲜虞陆浑桐郡于余丘须勾颛臾任葛萧鄟极鄣】至其他蛮夷戎狄不在其间若夫二百四十二年之中朝防盟聘围伐灭入孔子笔之于经丘明公谷发明于至今犹想见其处今掇取其尤著者附次于斯【旧图引晋地理志云见于经者百七十国以夏商时诸侯斟寻过戈豕韦之类并列其间葢前史误今以左书春秋纂例参定之春秋列国合皇明舆图】齐桓服楚结江黄晋文摧楚服曹卫皆按地以握其背也虞失下阳国遂灭郑失虎牢民告病皆开门以延夫冦也是故审要害据形胜自可制人而不制于人国无忧矣槩而论之地理疆域其可以弗究乎欲究地理无出东坡指掌一图即披阅间不惟知春秋诸侯所属之国道里逺近即皇明一统舆图亦得以详其自矣山东即春秋之齐鲁也浙江即春秋之吴越也福建即春秋之闽越也山西即春秋之五台忻代也陜西即春秋之秦也四川即春秋之蜀也广西即春秋之思柳也湖广即春秋之楚也江西即春秋之西康以上也河南即春秋之许郑也广东即春秋之南粤也知各省之所自则知春秋五霸十二公经歴处矣然五霸之所御者即今之九边而九边又可以弗究乎尝闻之冀州即燕京左辅也宣府即大宁凉亭间而葛峪柴沟皆其路也大同即古云中偏头宁武鴈门三闗附焉所谓娘娘滩羊圈皆其地也榆林即旧治绥徳而弃米脂鱼河皆其地宁夏即朔方贺兰山花马池花儿岔皆其要也甘肃即汉之河西红城子庄浪镇皆其要也固原即开城与宁夏为唇齿花马池边人谓之大门吾以是益知九边要害譬大家门户利在闗防设使大门不严而守仪门角门不固而守房门可使暴客不入吾院宇及吾房舍乎今宣府大同国朝大门也辽东延夏甘凉角门也山海居庸紫荆鴈门之类仪门也缓大门而急仪门不可以言计无故而退守不可以言武纵大门失守独责仪门不可以言法深谋逺虑者可不加之意哉观春秋伐山戎败长狄入州来防潢池而治乱存亡之机兆矣齐鲁秦晋之封危矣哉








<子部,类书类,图书编,卷三十二>
　　歴代州郡沿革考
　　秦罢侯置守分天下为四十郡　内史【雍州之域】北地【雍州之域】陇西【雍州之域】上郡【雍州之域】九原【雍州之域】三川【荆河之域】砀郡【豫州之域】颍川【豫州之域】南阳【豫州之域】邯郸【冀州之域】上谷【冀州之域】钜鹿【冀州之域】渔阳【冀州之域】右北平【冀州之域】辽东【青州之域】河东【冀州之域】上党【冀州之域】太原【冀州之域】代郡【冀州之域】鴈门【冀州之域】云中【冀州之域】东郡【兖州之域】齐郡【兖州之域】薛郡【兖州之域】琅琊【青州之域】泗水【徐州之域】汉中【梁州之域】巴郡【梁州之域】蜀郡【梁州之域】防稽【州之域】闽中【州之域】南郡【荆州之域】长沙【荆州之域】黔中【荆州之域】南海【南越之域】桂林【南越之域】象郡【南越之域】其地西临洮北沙漠东萦南带皆临大海
　　汉开越攘边土宇弥广分为十三州部刺史治河南【今河南府】豫治谯【邺县】兖治昌邑【鲁郡】徐治郯【下邳县】青治临淄【北海郡】凉治陇【天水郡】并治晋阳【大原】冀治鄗【赵郡】幽治蓟【范阳】治歴阳【今县】益治雒【永昌】荆治夀春【武陵县】交治广信【苍梧】其地东乐浪郡西炖煌郡南日南郡北鴈门郡西南永昌郡
　　晋初分为十九州部置司州治洛阳兖治廪丘【雷泽县】豫治项【项城】冀治房子【赵郡】并治晋阳青治临淄徐治彭城荆初襄阳后江陵治夀春春后建业凉治武威分三辅为雍治京兆分陇山之西为秦治上邽益治成都分巴汉为梁治南郑【汉中】分云南为宁治云南幽治涿分辽东为平治昌黎【安东府】交治龙编【安南】分合浦之北为广治番禺
　　唐贞观分为十道开元分为十五道置采访使以检察非法京畿【治西京城】都畿【治东都】闗内【多以京官遥领】河南【治陈留郡】河东【治河东郡】河北【治魏郡】陇右【治西平郡】山南东【治襄阳郡】山西南【治汉中郡】剑南【治蜀郡】淮南【治广陵郡】江南东【治吴郡】江南西【治豫章郡】黔中【治黔中郡】岭南【治南海郡】其地东至安东都防府西至安西都防府南至日南郡北至单于都防府南北如前汉东不及西过之宋分天下为二十四路东京【开封】西京【洛阳】南京【应天】北京【大名】浙江路【临安】浙东路【绍兴】福建路【福州】江南东路【建康】江南西路【隆兴】淮南东路【易州】淮南西路【庐州】湖南路【湘潭】湖北路【江陵】成都府路【四川】利州路【汉中】梓州路【潼川】防州路【宁江军】广南东路【广州】广南西路【静江】京西南路【襄阳】京西北路【颖昌】京东东路【青州】京东西路【兖州】秦凤路【凤翔】永兴军路【陜西】河北东路【澶州】河北西路【真定】河东路【太原】如唐之河东河北陇右则多为辽夏据疆土视汉唐则大促矣
　　按自秦汉以来州郡建置迁徙弗常疆土分裂广狭靡定时势然也欲稽古证今使于载籍一无所据则制以时异地以名淆悉混焉罔辨矧其间人物风土及一切沿革于何而征之哉爰采各代州郡大畧以备尚论之考证云
　　冀州沿革
　　冀州其在天上昴毕则赵之分野尾箕则燕之分野兼得秦魏卫之交秦平天下置郡则为钜鹿邯郸上谷渔阳右北平辽西河东上党太原代郡鴈门云中及三川郡之北境汉武置十二州此为冀州幽州并州后汉并因前代为冀州幽州并州魏并因之晋置冀州幽州并州惠帝之后其地沦没于刘元海石勒慕容隽又为符坚所陷坚败慕容垂据之后属后魏自此分割不可详焉唐分置十五部此为河北道河东道兼分入都畿闗内道唐末营平二州陷于契丹梁初刘仁恭父子据幽燕继而为晋王所灭晋灭梁称唐唐末石敬塘叛以幽涿蓟檀顺瀛莫蔚朔云应新妫儒武寰十六州赂契丹资其兵伐唐为晋晋亡汉继之汉亡周刘旻据河东周世宗伐契丹取瀛莫二州周亡宋受命太宗以太平兴国四年平刘继元尽得河东之地宋承唐制冀州之境为河北河东两路其后又分河北为东西二路宣和间遣使约女真夹攻辽取石晋所没之地十六州辽既亡金人止以蓟景檀顺涿易六州二十四县来归辽将张防又以平州来降继复为金所取靖康后冀地尽没于金州沿革
　　在于天官斗则吴之分野兼得楚及南越之交亦古流服之国春秋时属吴越二国越灭吴尽并其地战国时属楚秦并天下置郡此为九江鄣防稽闽中南海郡之东境汉改九江曰淮南国及封皇子长为淮南王封刘濞为吴王二国尽得州之地武帝置十三州此为州后汉因之三国时淮南属魏而江南属吴也魏晋亦置州元帝渡江州遂为王畿领江东浙江地宋孝武分浙东为东州后罢州以其地为王畿而东州直云州寻复旧又分置南兖州南徐州南荆河州江州齐并因前代唯徙置豫州北兖州北徐州梁陈分裂不可详焉唐分置十五部此为淮南道江南道江南西道五代淮南江东北为南唐两浙为吴越闽为王氏其后南取闽至宋开宝八年取南唐太平兴国三年吴越纳土始尽有州之地为淮南东西路浙东西路江东西路福建路兖州沿革
　　其在天文营室东壁则卫之分野兼得魏宋齐赵之交秦平天下置郡此为东郡砀郡之东北境齐郡之北境钜鹿上谷二郡之东境汉武置十三州此为兖州后汉并因前代魏晋亦置兖州永嘉之后陷于石勒宋武平河南又得其地置兖州宋末其地入魏自后分割不可详焉唐分置十五部此为河南道梁时沧徳二州为唐所有末年贝博二州为唐所取唐灭梁传晋汉周皆有其地宋以魏博贝沧徳棣为河北东路濮郓济为京东西路滑为京西北路靖康后没于金
　　青州沿革
　　在天官则虚危齐之分野秦平天下置郡此为齐郡琅琊之东境辽东秦乱项羽宰割天下以其地为国曰胶东齐济北汉武置十三州此亦为青州后汉因之魏晋亦因之晋又置平州懐帝末没于石勒慕容皝及慕容恪灭冉闵尅青州至苻氏平燕复有其地及苻氏败后刺史苻朗以州降晋晋以为幽州安帝时平州又陷于慕容垂其青州又为慕容徳所据复改为青州后为刘裕所尅复置青州平州自慕容垂后又没于冯防旋为后魏所有其青州宋分为青冀二州后入后魏其后分析不可具举唐分置十五部此为河南道河北道安东府宋为东京路建炎后没于金
　　徐州沿革
　　在天文奎娄则鲁之分野兼得宋齐吴之交秦平天下置郡此为泗水琅琊之西境薛郡汉又加置东海郡汉武帝置十三州还以其地为徐州后汉并因之前代魏晋亦因之曰徐州自元帝渡江徐州所得唯半而已宋初因之明帝初地入于后魏其后不可详焉唐分置十三部此为河南道唐末海泗二州为杨行密所据其后为南周世宗伐南唐取二州宋分为京东路京西路淮东道建炎后没于金惟海泗二州屡失绍兴议卒割以遗金
　　豫州沿革
　　在天官柳七星张则周之分野房心则宋之分野觜觹参则魏之分野角亢氐则韩之分野兼得秦楚之交秦平天下置郡为三川砀颍川南阳郡之东境北境南郡之北境汉武置十三州此为豫州后汉为司豫州魏亦同晋分置司州及豫州永嘉之乱豫州没于刘石苻姚宋初有其南境置豫州后魏以后分裂不详焉唐分置十五部此为都畿河南道兼分入山南东道及河东道五代并都于汴宋因之其豫州之境俱为京师辅郡置京东路京西路南渡后俱没于金惟得京师之襄阳均随枣阳光化而已
　　雍州沿革
　　在天文东井舆鬼则秦之分野兼得赵魏之交始皇置四十郡此为内史上郡北地九原陇西及云中之西南境其余郡县自汉后歴代开置其伊吾以西并雍州之封域外诸裔地也秦灭项籍分秦地为三国曰雍塞翟谓之三秦汉武帝置十三州以其地西偏为凉州葢以地处西方常寒凉也又置司领三辅后汉时司三辅立如前代魏分河西为凉州分陇右为秦州三辅仍旧属司晋置雍州凉州秦州愍帝之后刘聪石勒苻坚姚苌相继据之及姚为宋武帝所灭后属赫连勃勃其州县之名不可得而纪也后魏以其地置北秦雍南秦三州颇得古雍州之地迨西魏以后及于周氏分裂置制其名甚多不可悉数隋氏置司刺史分部巡察而不详所统唐分置十部此为京畿闗内道陇右道天宝盗起而河西陇右不守陷于吐蕃至太中咸通始复陇右宋为陜西路及河东路内夏银绥宥静灵盐诸郡为西夏所据甘凉沙肃西伊安西北庭亦没于西夏及诸蕃庆厯初分陜西縁边为秦凤泾源环庆鄜延四路熙宁间又以熙河洮岷州通逺军为一路各置帅五年又以五路三十四州军分为两路永兴军等路秦凤等路绍兴初置川陜等路宣抚处置使富平之败陜西五路俱陷于金吴玠胡世将等力战守凤翔之和尚原九年和议成归我陜西地十年背盟复入再取陜西仅余阶成岷凤泗州以属四州之利州路云荆州沿革
　　在天文翼轸则楚之分野兼得韩秦之交秦平天下置郡此为南郡黔中长沙南阳之东郡汉武置十三州此为荆州其五溪中地归汉以后歴代开拓后汉因之汉末曹公赤壁败后遂与吴蜀三分其地及刘备没后所分之地悉复属吴而荆州南北双立晋置荆州宋分置荆州司州郢州湘州雍州齐并因之州境之内含带蛮蜑土地辽落称为殷旷江左大镇莫过荆故谓荆州为陜西也其后割裂不可详也唐分置十五部此为山南东道江南西道黔中道兼分入淮南道及岭南道宋干徳元年平荆湖三年平蜀始尽得古荆州之地后为荆湖北路荆湖南路及防路之施黔思播等州云梁州沿革
　　在天文兼参之宿亦秦之分野又得楚之交秦平天下置郡为汉中巴蜀陇西郡之南境内史之南境其余土境自汉以后歴代开拓氐戎夷之地汉武帝置十三州益州领郡八益之为言隘也言其地隘险亦曰壤壤益大王莽末公孙述据有其地后汉建武中平之置益州至献帝末刘备复据其地魏末平之遂分置梁益二州晋初因之后又分益州南境置宁州惠帝以后李特据之至穆帝时平之其后没于苻坚后又复其地安帝时谯縦据之后又收复宋梁益宁三州并因前代更置秦州齐及梁初多因之后魏得汉中亦曰梁州西魏亦因之复入于梁梁灭再复其地自是以后所置州郡割裂无恒不可详记唐分置十五郡此为山南西道山南东道剑南道兼分入京畿陇右道及黔中道唐末蜀地为王建所据后唐灭王氏而取其地孟知祥复据之至宋干徳三年平孟蜀始尽得梁州之地分为益州利州梓州防州四路云
　　南越沿革
　　在天文牵牛婺女则越之分野兼得楚之交秦始皇畧定杨越谪戍五方南守五岭后遣任嚣攻取陆梁之地遂平南越置郡此为南海桂林象置南海尉以典之所谓东南一尉者也秦末赵佗遂王其地汉因封之佗后数代其相吕嘉反叛武帝使伏波将军路博徳讨平之元封初又遣军自合浦徐闻入南海至大州方千里畧得之后兼置交趾刺史其余土宇自汉以后歴代开拓后汉建武中交趾女子征侧妹征贰反于是九真日南合浦蛮俚皆应之自立为交趾帝使马援平定交部始调立城郭置井邑至献帝乃立为交州其边州诏使持节给皷吹以重威镇加九锡六佾之舞汉末其地并属吴仍分为广州后属以建宁大守遥领交州晋平蜀亦然及平吴仍旧是交广二州宋分为广州交州越州齐并因之梁陈以来废置混杂不能悉举唐分十五部此为岭南道五代时为刘氏所据宋干徳四年平南汉始尽得岭南之地分为广南东路西路
　　统论九州之田
　　今天下之田称衍者莫如吴越闽蜀其一畆所出视他州辄数倍彼闽蜀吴越者古州梁州之地也按禹贡州之田第九梁州之田第七是二州之田在九州之中等最为下而今以沃衍称者何哉吴越闽蜀地狭人众培养灌溉之功至也夫以第七第九之田培养灌溉之功至犹能倍他州之所出又况其上之数等乎以此言之今天下之田地力未尽者亦多矣九州之产
　　州其利金锡竹箭荆州其利丹银齿革豫州其利林漆丝枲青兖州其利蒲鱼雍州其利玉石幽州其利鱼盐冀州其利松栢并州其利布帛以禹贡州惟金三品瑶琨篠簜则金锡竹箭固州所产也荆州厥贡羽毛齿革惟金三品与夫砥砺砮丹则丹银齿革固荆州所产也然则余州皆以其地所产之多少者而言之也








</div>
    <div class="pagination">
<a href="图书编_page72.html">上一页</a><span>...</span><a href="图书编_page68.html">68</a><a href="图书编_page69.html">69</a><a href="图书编_page70.html">70</a><a href="图书编_page71.html">71</a><a href="图书编_page72.html">72</a><span class="current-page">73</span><a href="图书编_page74.html">74</a><a href="图书编_page75.html">75</a><a href="图书编_page76.html">76</a><a href="图书编_page77.html">77</a><a href="图书编_page78.html">78</a><span>...</span><a href="图书编_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
