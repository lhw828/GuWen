<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 55 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 55 页/共 86 页</h1>
    <div class="content">　　勿去草草无恶若此世俗俗浮薄君不见长安公卿家公卿盛时客如麻公卿去后门无车又不见千里万里江湖滨触目凄凄无故人惟有芳草随车轮一朝返故居门前草先除草于主人实无负主人于草宜何如勿去草草无恶若此世俗俗浮薄【王文公】
　　七言絶句
　　花落江隄簇暖烟雨余江色逺相连香轮莫碾青青破留与游人一醉眠
　　清江碧草两悠悠各自风流一种愁正是落花寒食雨夜深无伴倚空楼【韩偓】
　　砌下芝兰新满径门前桃李旧垂隂却应囘念江邉草放出春烟一寸心【韦应物】
　　芳草着烟暖更青闲门要路一时生年年防检人间事惟有春风不顺情
　　春草绵绵不可名水邉原上乱抽荣似嫌车马繁华处才入城门便不生【刘原父】
　　春尽江南茂草深绕池萦树碧岑岑长安客舍孤根地一寸幽芳万里心【晏殊】
　　山无人迹草长青异彩竒香不识名只是苕华兼藓叶也无半防俗尘生【诚斋】
　　霜前乱碧未全枯霜后纷黄却又苏偷吃瑶台青女粉都生琼髪与银须
　　年年春色属垂杨金撚千丝翠万行今歳早芽先得引搀他浓翠夺他黄
　　楚甸秦原一望平谁教根向路傍生轻蹄绣毂长相踏合是荣时不得荣【徐寛】
　　七言八句
　　渐觉东皇意思匀陈根初动夜来新忽惊平地有轻緑已见六街无旧尘莫为荣枯吟野草且怜愁醉柅香轮诗人空怨王孙逺极目萋萋又一春【程明道】
　　淡烟荒草六朝宫万歳丛生一眺中不识羣公互虓虎独于此地必争熊秦河溅泪西风泣淮巘含羞晚照红醖得许多愁为底只縁悮倚大江东【江淮肥遯子四首】
　　未破滁阳亭屡易亭亡今又防经年峯囘路转势不改木秀隂繁直到巅流下山泉青若咽晓余寺刻块如拳柴王一殿今何在衰草残烟防晓娟
　　江城滕阁倚空寒鹤势骞飞远耐看旁到西山青玉案髙擎南浦白银盘摩娑王记犹无恙拂拭韩碑尚未刓翻忆赏心亭下水草洲埋没贮愁酸
　　长淮何处鴈声多西去涡心北迈河影逐泗滨烟月艇阵惊亳邑水云簔小王草笔终难学苏武陵书果若何陲草邉芦两萧索逺陪砌女作离歌
　　七言律诗散聨
　　袅如垂线软如茵古渡茸映烧痕解憾有情迷雾雨恣生闲地杂兰荪緑铺春色围荒寺逺衬斜阳接钓村波翻别浦情无尽日下重楼望欲迷独鸟自飞烟漠漠行人不驻雨凄凄王孙何事征鞍晚兰泽空闲杜宇啼【王岐公】
　　乐府祖
　　踏青游
　　改火初晴緑徧禁池芳草鬭锦绣大堤驰道踏青逰拾翠惜袜罗弓小莲步袅腰肢佩兰轻妙　行过小林春好今困天涯何限旧情相恼念揺落玉京寒早任刘郎目断蓬山难到仙梦杳良宵又过了楼台万家清晓【东坡】
　　鹊桥仙
　　多情应解留连春意满地萦花惹絮王孙何在不归来又徧满闲门要路　咸阳原上姑苏台下肠断碧云緑浦迢迢归思踏春时想冷落池塘烟雨【晁旡咎】
　　防绛唇
　　金谷年年乱生春草谁为主余花落处满地烟和雨又是离歌一阕长亭暮王孙去萋萋无数南北东西路【林君复】
　　鳯箫吟
　　鎻离愁连绵无际来时陌上初薫绣帏人念远暗垂珠泪泣送征轮长亭长在眼更重重逺水孤村但望极楼髙尽日目断王孙　消魂池塘别后曽行处緑妬轻裙恁时携素手乱花飞絮里缓步香裀朱顔空自改向年年芳意长新徧緑野嬉游醉眼莫负青春【韩玉汝】
　　八声甘州慢
　　渐莺声近也探年芳河畔辗轻轮旋东风染线绵绵平埜无际烟春最苦夕阳天外愁损倚阑人无奈潇湘杳留滞王孙　冷落池塘残梦自送君归后南浦消魂赖东君能容醉卧展香裀尽教更行人行人逺也相伴连水复连云关山道筭无今古客恨长新【郑子玉】
　　春草碧
　　又随芳渚坐看翠霁连空愁徧征路东风里谁望断西塞恨迷南浦天涯地角意不尽消沈万古曽是送别长亭下细緑暗烟雨　何处乱红铺绣茵有醉眠荡子拾翠游女王孙逺栁外共残照断云无语池塘梦生谢公后还能继否独上画楼春山防雁飞去【万侯雅言】
　　少年游
　　春风吹碧春云映緑晓梦入芳茵软衬飞花逺连流水一望隔香尘　萋萋多少江南恨翻忆翠罗裠冷落闲门凄凉古道烟雨正愁人【髙竹屋】














　　全芳备祖后集卷十
　　钦定四库全书
　　全芳备祖后集卷十一　　宋　陈景沂　撰卉部
　　芝
　　事实祖
　　碎録
　　芝瑞草也一名菌一名芝【尔雅】芝生于土土气和故芝草生【论衡】瑞命纪曰王者仁徳则芝草生黒为防黄为喜菌芝如楼　五徳芝如车马【酉阳杂俎】
　　纪要
　　四皓避秦隐居商山采芝而歌曰漠漠髙山深谷迤晔晔紫芝可以疗饥唐虞世逺吾将何归驷马髙车其忧甚大富贵之留人不如贫贱之肆志乃共入商山隐于地胏山秦灭汉髙祖召之不至深入终南山【史记】汉宣帝元年诏金芝九茎产于函徳殿铜池中眀帝永平间芝草生殿前汉武帝甘泉宫生芝草九茎连叶乃作芝房之歌以荐郊庙　汉章帝朝零陵献芝草　唐太宗贞观中天子寝室中产芝十四茎并为龙翔鳯翥之形宗天寳中有玉芝产于大同殿柱础一本两茎神
　　光照于殿　肃宗上元中延英殿御座生玉芝一茎三花御制玉灵芝诗　天寳初临川郡人李嘉嗣所居柱上生芝草形类天尊太守张景俭截柱献之【以上并本纪】伊祁元为上种于殿前一日生双芝色褐一茎两穂如麟头尾悉其其中有子如琴瑟【杜阳编】唐安禄山击契丹还奏河北郡芝生于梁【史】韩思迁滁州守有黄芝生于州署民为刻颂其瑞【史】景佑四年有芝生于化成殿柱御制瑞芝诗儒者并献赋韩琦言愿陛下特以灾异为重至于珍符竒瑞虽仁爱所感亦望日谨一日以虽休勿休为念【长编】东坡月夜梦游何人家开堂西门有小园古井井上皆苍石石上有紫藤如龙蛇枝叶如赤箭主人言此石芝也余率尔折食一枝众皆惊笑其味如鸡苏而甘眀日作诗【本序】子瞻诗所记胡送土玉芝一名琼田草俗号其叶云唐婆镜本草云鬼臼也歳生一臼如黄精之坚痩可以辟谷【山谷诗序】
　　杂著
　　濯灵芝于朱柯【西京赋】玉芝含秀而晨敷【天台赋】车盖之状煌煌灵芝一年三秀【同上】赤箭青芝【韩文】鳯凰芝草贤愚皆知为美瑞　使受天泽余润虽朽枿败腐不能生植犹然蒸出芝菌以为祥瑞【栁文】齐方产草九茎连叶官童效异披图按牒元气之精囘复此都蔓蔓日茂芝成灵草【礼乐志】王钦若曰今歳丰百物繁衍公私所庆虽有灵芝卿云醴泉不足以济物不若丰年之为瑞也【本传】晋陵邵君叶为新昌宰视事之三日灵芝五色十二生于便坐之室吏民来观无不动色相与言曰吾令君殆将有嘉政以福我民乎山川鬼神其共知之矣不然此不莳而秀不根而成非人力所能致而自至者何也乃相与辟其室四达为亭命曰瑞芝奔走来谒寄于豫章黄庭坚黄庭坚曰予观神农本草经青芝生泰山赤芝生衡山黄芝生嵩山白芝生华山黒芝生常山皆久食而轻身延年而不老盖序列养生之草不言瑞世之符又其传五芝者赤者如瑚白者如截肪黒者如泽漆青者如翠羽黄者如紫金皆光眀洞澈如坚氷而世之所名芝草不能若是也故尝攷信于书自先秦之世未有称述芝草者及汉孝武饫厌四海之富求致神仙不死天下骚然元封中乃有紫芝九茎连叶生甘泉殿斋房中于是教天下作芝房之歌孝宣兴于民间励精万事事无过举然庙享数有美颂颇甘心焉故复修孝武郊祀以瑞纪年元康中金芝九茎又产函徳殿铜池中然此芝不生于五岳果神农所谓芝者耶予又窃怪汉世既知尚芝草而两汉循吏之传未有闻焉何也岂其所居民得其职所去民思其功生则羽仪于朝殁则烝尝于社耶是则民之鳯凰麒麟醴泉芝草也耶抑使民田亩有禾黍则不必芝草生户庭使民伏腊有鸡豚则不必麟鳯在郊棷黠吏不舞文则不必虎北渡河里胥不骚扰则不必蝗不入境此其见效优于空文也耶又尝试论之古之传者曰上世盖有屈轶指佞萐莆扇庖蓂英纪厯嶰竹生律既不经见后世亦不闻有之则前世之有芝草特未定也邵君家世儒者又能好修求自列于循吏之科故即其气焰而取之异草来瑞使因是而发政于民勤恤而无倦民得尽力于田士得尽心于学则非常之物不虚其应且必受赐金増秩之赏用儒术显于朝廷矣岂独夸耀下邑而已乎故书予所论使归刻之【山谷】赋咏祖
　　五言散句
　　灵芝望三秀【选】　　　　　芝叶正玲珑【庾肩吾】
　　灵芝冠众芳【杜】
　　黄金九叶发紫盖六英通【肩吾】
　　吾慕汉初老时清犹茹芝【杜】
　　柯同庭橘劲色近御衣深【王岐公】
　　一荣不复枯五色异众芳【圣俞】
　　四眀开奥壤三秀发灵芝【夏英公】
　　菌蠢朝承露荧煌夜吐霓【江山翰】
　　斋房辉玉斚岱检杂金泥
　　不须许斧子辛勤采五芝【山谷】
　　七言散句
　　枯朽犹能出菌芝【东坡】
　　灵根盘错呈天瑞寳叶蝉聨表地仙【李绅】
　　穆穆眸容分喜色煌煌寳座秀灵芝【夏英公】
　　可怜九转功成后却把飞升乞肉芝【欧】
　　肉芝烹熟石芝老笑嗤熊掌嚬雕胡【东坡】
　　丹顶一丸深自秘紫芝三秀却先知【頴滨】
　　不用采芝惊世俗恐人谤道是神仙【放翁】
　　五言律诗
　　眀王登孝感寳殿秀灵芝色带朝阳净光涵宿露滋且标宣徳重更引国恩施圣祚今无限防臣乐采归【钱起】
　　七言古诗
　　空堂眀月清且新幽人睡息来初匀了然非梦亦非觉有人夜扣祁孔宾披衣相従到何许朱栏碧井开琼户忽惊石上堆龙蛇玉茎紫笋生无数锵然敲折青瑚味如蜜藕和鸡苏主人相顾一抚掌满堂坐客皆卢胡亦知洞府嘲轻脱终胜稽康羡王烈神山一合五百年风吹石髓坚如铁【东坡】
　　卓仙在时养琼芝深根固蒂活人命憧憧往问此何草但告渠是唐婆镜【山谷】
　　七言八句
　　庙锡珍符岂偶然云华再见防经年祥开二室昭贻燕根托同楹自属聨上瑞应诚能格圣宸衷思孝益増防防臣愿测皇天意不厌终童效异篇【张于湖二首】
　　煌煌瑞彩映金铺元气囘旋即此都太史连年书盛事近臣更日献新圗璇穹荐社宁虚应玉叶流芳已兆符早晚清尘欵原庙临观敢请驻前驱
　　岂如玉殿生三秀讵有铜池出五云陌上尧樽倾北斗楼前舜乐动南薫【钱起】
　　乐府祖
　　防绛唇
　　髙栁萧萧睡余已觉西风劲小窻人静淅生秋听底事多情欲与流年竞残云暝坠巾慵整小立芝兰径【叶石林】
　　虞美人草
　　事实祖
　　碎録
　　雅州名山县出虞美人草花叶两两相对人或近之即向人而俯如为唱虞美人曲则此草应拍而舞他曲则否【草木记】
　　纪要
　　汉王围垓下羽歌曰力拔山兮气盖世时不利兮骓不逝骓不逝兮可奈何虞兮虞兮奈若何左右皆泣【史】赋咏祖
　　五言古诗
　　夜阑浩歌起玉帐生悲风江东可千里弃妾蓬蒿中化石解语作草犹可舞陌上望骓来翻然不相顾
</div>
    <div class="pagination">
<a href="全芳备祖集_page54.html">上一页</a><span>...</span><a href="全芳备祖集_page50.html">50</a><a href="全芳备祖集_page51.html">51</a><a href="全芳备祖集_page52.html">52</a><a href="全芳备祖集_page53.html">53</a><a href="全芳备祖集_page54.html">54</a><span class="current-page">55</span><a href="全芳备祖集_page56.html">56</a><a href="全芳备祖集_page57.html">57</a><a href="全芳备祖集_page58.html">58</a><a href="全芳备祖集_page59.html">59</a><a href="全芳备祖集_page60.html">60</a><span>...</span><a href="全芳备祖集_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
