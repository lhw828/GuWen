<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 8 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 8 页/共 111 页
  </h1>
  <div class="content">
   事类荐兽【按月令孟冬十月腊先祖五祀谓丨田猎所得之禽丨谓之腊魏台访议】磔鸡【季冬大傩旁磔出土牛以送寒气即今腊除遂疫丨丨苇绞桃梗之属王肃议礼】隂阳交【季冬之月星回嵗终丨丨已丨劳农夫享腊以送续汉书】新故接【腊接也丨丨交丨谓之腊大祭以报功也风俗通晋博士张亮议曰腊接也祭宜在丨丨交丨也俗谓之腊隋礼仪志开皇四年诏古称腊者接也取丨丨交丨可以十二月为腊】报鬼神【腊者丨诸丨丨古圣贤有功于氏者也汉旧仪】祠社稷【髙祖十年有司请令县常以春二月及腊丨丨丨以羊彘前郊祀志】祭先祖【腊者丨丨丨蜡者报百神同日异祭也玉烛寳典】祭百神【冬至后三戍为腊腊丨丨丨许慎説文】报神农【蜡之义自伊耆氏之代而有其礼古之君子使之必报之是丨田之祭也其神丨丨初为田事故以报之杜氏通典】祠黄石【详见伏类】息老物【国祭蜡则龡豳颂击土鼓以丨丨丨周礼】贺初嵗【俗谓腊之明日为初嵗自汉以来有贺晋张亮议徐爰家仪蜡明日为小嵗丨称丨丨福始罄无不宜】劳农休息【子贡观于蜡孔子曰赐也乐乎对曰一国之人皆若狂赐未知其乐也子曰百日之蜡一日之泽非尔所知也蜡之祭丨丨以丨丨之言民勤稼穑有一日之劳今日饮食燕乐君之思泽也非尔所知其义大也家语】纵民宴饮【腊者嵗终大祭丨吏丨丨丨非但迎气故但送不迎蔡邕独断】王者五行【髙堂隆曰丨丨各以其行之盛祖以其终腊水始于申盛于子终于辰故水行之君以子祖辰腊火始于寅盛于午终于戌故火行之君以午祖戌腊木始于亥盛于卯终于未故木行之君以卯祖未腊金始于巳盛于酉终于丑故金行之君以酉祖丑腊土始于未盛于戌终于辰故土行之君以戌祖辰腊魏土德也宜以戌祖辰腊后汉礼仪志】天子八蜡【丨丨大蜡八伊耆氏始为蜡蜡也者索也嵗十二月合聚万物而索享之也注丨丨者一先啬二司啬三农四邮表畷五猫虎六防七水庸八昆虫礼记】从嘉平謡【秦惠王十二年初为腊至始皇改名嘉平时茅蒙修道升天先是其邑謡曰神仙得者茅初成帝若学之腊嘉平始皇闻之遂改此名神仙传】用伏腊字【唐户部侍郎萧炅尝与严浚言蒸尝伏腊乃使伏猎字浚曰省中而有伏猎侍郎乎乃出炅为岐州刺史严浚传】孔子与蜡【昔者仲尼与于蜡賔喟然而叹释文周祭名礼记】陈咸守腊【丨丨为廷尉监至王莽簒位还家杜门莽后改汉法令及腊日咸尝曰我之先祖何知王氏之腊也卒用汉腊后汉书】内椒井中【十二月腊夜令人持椒卧井旁无与人言丨丨丨丨除瘟病养生要论】悬苇门上【度朔山上有桃树神荼鬰垒常简阅百鬼无道理者持以苇索执以饲虎故县官常以腊祭夕饰桃人垂苇索画虎于门以御凶也风俗通】赐博士羊【甄宇北海人建武中青州从事征拜博士每臈诏丨丨丨丨人一头羊有大小肥痩时博士祭酒议欲杀羊称分其肉宇曰不可又欲投钩宇复耻之宇因先自取其最瘦者复召问痩羊博士所在京师因以为号东观汉记】赐学士脂【臈日丨北门丨丨口丨臈脂盛以碧缕牙筩酉阳杂俎】窃食祭先【韩卓字子助陈留人臈日奴丨丨丨其丨人卓义其心即白免之袁山松后汉书】以羊祀灶【隂子方腊日晨炊而灶神形见子方再拜受庆家有黄羊因以祀之自是已后暴至巨富后汉今吴中以臈月二十四夜祀灶共谓灶神翌日朝天白一嵗事故前期祷之风土记】遣囚暂归【后汉虞延为细阳令每至嵗时伏腊辄休丨丨徒各使归家并感其恩应期而还】逐邪为戯【梁景宗为领军性好乐腊月使人丨丨徧徃人家乞酒食本以丨丨而部下多剽轻弄人妇女夺人财物武帝知之景宗惧而止】鸣鼓草生【村民腊日打细腰鼓而宴谚云腊鼓鸣春草生嵗时记】传诏花发【详见春类】造脂花餤【洛阳人家腊日丨丨丨丨金门嵗节】作赤豆粥【吴中二十五日煑赤豆作糜暮夜阖家同享云能辟瘟气虽逺出未归者亦留贮口分至襁褓小儿及僮仆皆预故名口数粥豆粥本上月望日祭门故事流传于此风土记】舂经年米【吴中臈日丨米为一嵗计多聚舂曰尽腊中毕事藏之土瓦仓中丨丨不壊谓之冬舂丨】卖上元灯【吴中风俗尤竞上元一月前己丨灯谓之灯市价贵者数人聚博胜则得之喧盛不减灯夕并同上】厯代腊日【礼传曰夏曰嘉平殷曰清祀周曰大蜡汉改曰腊腊者猎也因猎取兽以祭先祖○魏台访议日王者各以其行盛日为祖衰日为腊汉火德火衰于戌故以戌日为腊魏土德土衰于辰故以辰日为腊晋金德金衰于丑故以丑为腊国朝博士和岘奏唐以前寅日蜡百神卯日祭社官辰日腊享宗庙开元定礼三祭皆以腊辰以应土德】道家腊名【丨丨有五丨正月一日为天腊五月五日为地腊七月七日为道德腊十月一日为民嵗腊十二月正腊日为王侯腊　王侯腊五帝校定生人处所分野降注三万六千神炁其日可谢罪祈求延年益寿道书】辛卯日蜡【国朝建隆四年太常博士和岘奏圣朝火德合以戌日为腊而以前七日丨丨便行蜡礼恐未为宜太常议而请蜡百神祀社稷享宗庙同用戌腊丨国史】十一月腊【国朝用汉腊尽冬至后第三戌大墓日也是为腊己酉年闰八月冬第三戌乃在十一月末太史局着厯以丨丨丨第三戍为丨识者云古法遇闰嵗即以第四戌为腊不可在十一月也丛语】
　　诗集腊前【汉家戌曰防防近云景苍苍已嵗昏欲验方书治百药预调飞走猎平原土人薰肉经春美宫女藏钩旧戯存独把冻醪惊节物革芽防动见庭萱梅圣俞】腊日【丨丨常年暖尚遥今年丨丨冻全消侵陵雪色还萱草漏泄春先有柳条纵酒欲谋良夜醉还家初散紫宸朝口脂面药随思泽翠管银罂下九霄杜甫唐制丨丨赐口脂面药】腊残【残丨泛舟何处好最多吟兴是潇湘就船买得鱼偏美踏雪沽来酒倍香猿到夜深啼岳鴈知春过别衡阳与君剰采江山景裁取新诗入醉乡杜茍鹤冬末日友人泛潇湘】
　　除夕
　　事类月穷【日穷于次丨丨于纪星囘于天嵗且更始月令】嵗莫【日月其除丨聿云丨出毛诗】去故【留宿饭弃之街衢以为丨丨纳新风土记】迎新【嵗暮家家具殽蔌备宿嵗之储以丨丨年风土记】祝颂【除夜祭其先竣事长幼聚饮丨丨而散谓之分嵗风土记】餽问【蜀风俗晚嵗相与丨丨谓之餽嵗同上】燃炬【嵗除太常卿领官属乐吏并防童侲子千人晚入内至夜于寝殿前傩防燎沉檀荧煌如昼其夕赏赐多南部新书】爆竹【徃年李畋隣人有仲叟家为山魈所祟掷瓦石开户牖叟求报谢而妖祟弥盛畋谓叟曰公旦夜于庭落中若除夕丨丨数十竿叟然其言丨丨至晓寂然安帖遂止该闻集】藏钩【臈日以后叟妪各随其侪为丨彄分为二曹以较胜负风土记嵗前为丨丨之戯始于钩弋夫人按汉武故事云上巡守河间见清光自地属天望气者云下有贵子上求之见一女子在空室中姿色殊絶而手皆拳数百人孹之莫舒上旬披即舒号拳夫人即钩弋也后人见其手拳而有国色故因之而为丨丨之戯】火山【隋主每除夜殿前诸院设丨丨数十尽沉香木根每一山焚沉香数车丨丨暗则甲煎沃之熖起数丈香间数十里一夜之间用沉香二百余乗甲煎过二百石纪闻】水灯【洛阳人家除夜铜刀刻门埋小儿砚点丨盆丨】醉司命【都人至年夜请僧道防经备酒果送神帖灶马于灶上以酒糟涂抹灶门之上丨丨丨夜于灶里防灯谓之照虚耗梦华录】驱厉鬼【前嵗一日击鼓丨疫丨之丨谓之逐除亦曰傩吕氏春秋注嵗除日傩皆作鬼神状二老人为傩翁傩母防中记嵗除大傩选中黄门子弟十嵗以上十二嵗以下百二十人为侲子皆赤帻皂衣执靴而行东汉后纪傩逐鬼疫也为隂阳之气不节疠鬼从而为祸故天子使方相氏黄金为四目熊皮为帽口作傩傩之声以丨鬼疫一年三度为之故月令季春命国傩季秋天子乃傩季冬命有司大傩旁磔注此月有丨丨将随强隂出害人故旁磔于四方之门磔攘也论语注】然火盆【爆竹之夕人家各于门首燃薪满盆无贫富皆尔谓之相暖热吴中风俗】打灰堆【除夜将晓鸡且鸣婢获持杖击粪壤致词以致利市谓之丨丨丨此本彭蠡清湖君庙中如愿故事惟吴下至今不废】祈丝谷【吴中村落以秃帚若麻黯竹枝辈燃火炬缚长竿之杪以照田烂然遍野以丨丨丨】卖痴獃【吴俗分嵗罢小儿绕街呼呌云丨汝丨卖汝丨世传吴人多獃故儿辈讳之欲卖其余并同上】怀贞娶妇【唐窦懐贞防嵗除中宗宴近臣谓懐贞曰闻卿丧妻今欲继室可乎懐贞唯唯俄而禁中寳扇障卫有衣翟衣出者已乃卫后乳媪所谓莒国夫人者故蛮婢也懐贞纳之不辞世谓媪壻为阿防懐贞每奏事輙自署皇后阿防而或谓国防轩然不惭本传】贾岛祭诗【丨丨常以嵗除取一年所得诗丨以酒脯曰劳吾精神以是补之金门嵗节】
　　诗集腊尽【旧厯不足卷东风还坐闻一宵犹几刻两嵗欲平分丨丨倾时斗春通绽处云明朝遥捧酒先合祝吾君曹松】春来【今嵗今宵尽明年明日催寒随一夜去丨逐五更丨气色空中改容顔暗里摧风光人不觉已着后园梅王諲】斗囘【缇室重飞玉琯灰物华全为丨杓丨依依残腊无情别厯厯新春满眼来强取酒巵浮翠栢慵开醉叶覔新梅男儿努力平生志肯使功名落草莱司马光】年别【殷勤惜此夜光景在逡巡烛尽丨还丨鸡鸣老更新傩声方去病酒色又迎春明日持杯处谁为最后人方干】异乡【我昔今朝促君愁玉漏频岂知新嵗酒犹作丨丨身雪向寅前冻花从子后春到明追此防俱是隔年人韦庄南北游萍迹年华又暗催残灯和臈尽晓角带春来鬓欲渐催雪心仍未肯灰金门旧知已谁为脱尘埃髙蟾】逆旅【永夜谁能守羁心不放眠挑灯犹故嵗听角已新年出谷空嗟晚衔灯尚媿先晚来辞丨丨雪拂野槐天皮日休旅馆寒灯独不眠客心何事转凄然故乡今夜思千里愁鬓明朝又一年髙适】餽嵗【天功各已收嵗事得相佐为欢恐无具假物不论货山川随处产贫富称小大寘盘巨鲤横发笼双兔卧富人事华靡珠绣光翻坐贫者愧不能防挚出舂磨官居故人少里巷佳节过亦欲举乡风独倡无人和东坡】别嵗【故人适千里临丨尚迟迟人行那可复丨行那可知问嵗安所之逺在天一涯已逐东流水赴海归无时东邻酒初熟西舍彘方　上下皆和平却拾焦头叠床底犹有余威可驱疠屏除药裹添酒杯昼日嬉游夜浓睡范至能】烧火盆【春前五日初更后排门燃火如晴昼大家薪干胜豆防小家带叶烧生柴青烟满城天半白栖鸟惊啼飞格磔儿孙围坐犬鸡忙隣曲欢笑遥相望黄宫气应才两月嵗隂犹骄风栗烈将迎阳艳作好春政要火盆生暖热同上】打埽堆【除夜将残晓星烂粪埽堆头打如愿杖敲灰起飞扑篱不嫌灰涴新节衣老媪当前再三祝只要我家长富足轻舟作商重船归大悖引犊鸡哺儿野茧可缫麦两岐短衲换着长衫衣当年婢子挽不住有耳犹能闻我语但如我愿不汝呼一任汝归彭蠡湖同上】呌痴獃【除夕更阑人不睡厌穰钝滞迎新嵗小儿呼丨走长街云有丨丨召人买二物于人谁独无就中吴侬仍有余卷南巷北卖不得相逢大笑相揶揄栎翁块坐重帘下独要买添今问价儿云翁买不须钱奉賖痴獃千百年】















　　古今合璧事类备要前集卷十八
　　钦定四库全书
　　古今合璧事类备要前集卷十九
　　宋　谢维新　撰
　　祥瑞门
　　祥瑞
　　事类河图【丨出丨孔安国云河图即八卦是洛书即九畴是】洛书【注见上】休征【曰丨丨书洪范】祯祥【国家将兴必有丨丨中庸】元鸟【天命丨丨降而生商诗元鸟】飞雉【有丨丨升鼎耳而雊书髙宗彤日褚遂良立晋王为皇太子时丨丨数集宫中帝问是何祥也遂良曰昔秦文公时有侲子化为雉雌鸣陈仓雄鸣南阳侲子曰得雄者王得雌者霸文公遂雄诸侯始为寳鸡祠汉光武得其雄起南阳有四海陛下本封秦故雌雄并见以告明徳帝悦曰人之立身不可以无学遂良所谓多识君子】黄龙【黄帝得土徳丨丨地螾见前郊祀志文帝时公孙臣言汉当土徳土徳之应丨丨见后三嵗丨丨见成纪史封禅书章帝元和二年诏曰云云丨丨见○髙祖皇后窦氏始太宗生有二龙之符后于诸子中爱视最焉】白麟【武帝太始二年诏曰往者朕郊见上帝西登陇首获丨丨以馈宗庙渥洼水出天马秦山见黄金前本纪孝武符瑞应寳鼎出丨丨获功徳茂盛不能尽宣宣帝纪】流乌【武王伐纣渡河中流白鱼跃入王舟中武王俯取以祭既渡有光自上复于下至于王屋丨为丨其色赤其声云史周纪】化蛇【汉髙祖夜径泽中一人行前者曰前有大蛇当径愿还髙祖曰壮士行何畏乃拔剑斩蛇后人至蛇所有老妪夜哭曰吾子白帝子也丨为丨当道今为赤帝子斩之妪忽不见本纪】朱鴈【三年获赤鴈作丨丨之歌武帝纪】黄鹄【昭帝始元元年丨丨下建章宫太液池中本纪】野蚕【丨丨成茧光武时】神鱼【宣帝元康东济大河天气清明丨丨舞河本纪唐元宗龙出仙洞而丨丨跃】四灵【麟鳯龟龙谓之丨丨鳯凰麒麟在郊棷龟龙在宫沼并礼运宣帝元康四年诏南郡获威鳯神爵二年诏鳯皇集京师本纪五帝三王之理民家给人足无怨望忿怒之患云云鳯皇麒麟游于郊春秋繁露】四瑞【凡景云庆云为大瑞其名物六十有四白狼赤兎为上瑞其名物三十有八苍乌朱鴈为中瑞其名物三十有二嘉禾芝草木连理为下瑞其名物十四大瑞则百官诣阙奉贺百官志】鼎出【孝武符瑞应宝丨丨宣帝纪】山呼【汉武封梁甫时丨丨万嵗】浪井【丨丨不凿而成清浄则水流有仙人至典畧或云神鼎丹甑醴泉丨丨为大瑞】汜石【李峤武后时丨水获瑞丨峤为御史上皇符一篇为世讥薄】赤伏符【光武在长安时强华奉丨丨丨曰刘秀发兵捕不道四夷云集龙鬭野四七之际火为主又防记云刘秀发兵捕不道卯金修徳为天子光武纪】玉册文【晋元帝永嘉初有丨丨见于长安白玉麒麟神玺出于江寜其丨曰长夀万年】赤飚起市【孔子梦三槐间豊沛市有丨丨起呼顔回子夏往观之见赤蛇化为黄金上有其文曰卯金刀后髙祖起豊沛金楼子】紫云照屋【陛下昔居是州也丨丨在天神光丨丨白鹿来扰黄龙上升龙出仙洞而神鱼跃山开祥穴而灵钟韵謡言令防巨迹启途嘉气旁运祥蓍自起】天子铸剑【汉太上皇微时游山泽间有冶铸曰为丨丨丨丨若得腰间佩刀杂冶即成神器可以克天下昴星精为辅以殱三太上曰此物名匕首遂解投烟熖中剑成授上皇上皇以赐髙祖钩命决云萧何为昴星项羽陈胜胡亥为三】真人渡江【时望气者云五百年后金陵有天子气及元帝渡江乃五百三十六年真人之应在于此矣】符瑞自神【姚璹贬桂州长史后方以丨丨丨丨璹取山间草树名有武字者以为上应国姓裒类以闻后大悦○武氏临朝新豊有山因震突出后以为美祥赦其县更名庆山○后擅位嘉符瑞事羣臣争言之岑长侑惧亦间开陈】符瑞相诬【窦建徳冬至大会僚吏有五大鸟集其宫羣鸟从之又宗城人献元圭一孔徳绍曰昔天以授禹今瑞与之侔国宜称夏建徳然之改元五鳯】不纳祥瑞【光武朝羣臣奏言宜令太史撰集祥瑞以传来世帝不纳常自谦无徳每郡县所上抑而不当故史官罕得记焉○唐太宗曰夫家给人足而无瑞不害为尧舜百姓愁怨而多瑞不害为桀纣尝有白鹊巢于寝殿槐上左右称贺上曰瑞在得贤此何足贺通鉴宪宗奉春秋不书祥瑞今后所有祥瑞不得上闻唐本纪】不贺祥瑞【王求礼久视一年三月大雨雪鳯閤侍郎苏味道等以为瑞率羣臣入贺求礼譲曰宰相爕和阴阳而季春雨雪乃灾也果以为瑞则冬月雷可为瑞雷耶味道不从求礼以瑞何感而至○崔祜甫防朱泚军中猫防同乳表瑞诏示衮衮率羣臣贺祐甫独曰可吊不可贺诏使问状对曰臣闻礼迎猫为其食田防以其为人去害虽细必録今猫受畜于人不能食防而反乳之毋乃失其性耶】龙并驾【本朝太祖北征王处讷曰庚申嵗太阳躔亢在亢于徳刚其兽丨恐与太阳丨丨若果然则圣人利见之时也至庚申嵗旦果有两日相磨荡即太祖陈桥启圣之时也王壶清话】蛇入鼻【艺祖微时入洛至长夀寺佛殿昼寝有僧见赤丨丨帝丨中邵氏闻见録】张说封禅颂【干符坤珍千品万类又云龙负图而大舜登狼衘钩而后殷昌元圭锡于夏禹赤伏归于汉光应运叶符希代称寳东封诏张说撰刻】栁宗元贞符【徳绍者嗣道怠者夺于是有圣人曰黄帝游其兵车交贯乎其内一统类齐制量然犹大公之道不克建于是有圣人曰尧置州收四岳持而纲之立有徳有功有能者防而维之运臂率指屈伸把握莫不统率年老举舜而禅焉大公乃克建由是观之厥初防匪极乱而后稍可为也而非徳不树故仲尼叙书于尧曰克明俊徳于舜曰濬哲文明于禹曰文命敷于四海祗承于帝于汤曰克寛克仁彰信兆民于武王曰有道曾孙稽揆典誓贞哉惟兹徳实受命之符以奠永祀后之妖淫嚚昏好怪之徒乃始陈大电河图云少典妃附寳见大电光附寳意感而生黄帝大虹童云大星如虹女节意感而生白帝子即金天氏也乌诗商颂巨迹诗生民白狼世纪白狼衔剑入般朝白鱼流火之乌见前流乌下注以为符斯皆诡谲濶诞其可羞也又云受命不于其天于其人休符不于其祥于其仁惟人之仁匪祥于天匪祥于天兹惟贞符哉未有丧仁而久者也未有恃祥而夀者也商之王以桑谷昌太戊以雉雊大髙宗宋之君以法星夀宋景公疾荧感守心子韦曰君当祭之可移云云子韦曰君善言三荧惑必退三舍郑以龙哀鲁昭公大水龙闘时门之外鲁以麟弱哀公十四年春西狩获麟白雉亡汉汉平帝越裳氏献雉黄犀死莽王莽班符命肇命新都受瑞黄支孟康曰献生犀恶在其为符也栁子厚文】
　　景星
　　事类星耀【尧时景丨丨于天帝王世纪瑞星曰景星亦曰徳星汉书音义】星精【景星者丨之丨也先后月出于西方王者不私人以官使贤者在位则见孙氏瑞应图】出房【帝舜时景星丨丨宋符瑞志】出翼【尧即政七十载景星丨丨尚书中候】精明【天腥而见景星注腥丨丨也汉天文志】昭衍【武帝祠太一賛飨曰徳星丨丨厥惟休祥前郊祀志】聚井【汉王入闗五星丨东丨】流渚【河图日大星如虹下丨华丨女节感而生白帝】连球【五星丨丨至徳之萌】同色【五星丨丨天下偃兵六帖】徙舍【宋景公事见前祥瑞类】归国【如星非星如云非云必有丨丨六帖】合三星【有赤方气与青方气相连赤方中有两星青方中有一黄星凡三星合为景星也景星显星也前天文志】如半月【瑞星一曰景星丨丨丨生于晦朔助月为明或曰徳星大而中空或曰有三星黄色煌煌然所见之国大昌晋天文志】出于有道【景星者徳星也其状无常常丨丨丨丨之国史天官书】见于有徳【王者徳至幽防则景星见孙瑞应图出号施令叶民心制礼作乐得天意则景星见礼稽命证天子精耀心愤务徳则景星见春秋感精符天子举贤则景星放于天春秋孔演图神灵滋液百珍宝用有景星孝经援神契天子行孝徳则景星见】
　　庆云　附　景云
　　事类卿云【若烟非烟若云非云郁郁纷纷萧索轮囷是谓丨丨卿云见喜气也史天官书】景云【王者徳至山陵则丨丨出孝经援神契天子孝则丨丨见同上景明也言云气光明也礼斗威仪髙宗即位丨丨见乐志】白云【汉武封泰山丨丨起封中】青云【文帝生有云气青色如车盖其上终日望气者以为贵之证非人臣之气】黄云【汾阴寳鼎天于祠之丨丨覆焉六帖】矞云【丨庆丨也内赤外黄一曰丨丨瑞符志】官名【黄帝丨丨皆以云命为云师注黄帝有景云之应因以名师与官史本纪】工歌【舜时庆云兴焉百丨相和而丨帝乃唱之曰庆云烂兮糺漫尚书大传】作盖【黄帝与蚩尤战于涿鹿之野常有五色云气金枝玉叶止于帝上有花葩之象故因之丨华丨崔豹古今注】随马【元宗封泰山有庆云丨丨唐天文志】抱日【代宗即位庆云见黄云丨丨酉阳杂俎】浮空【抱日增丽丨丨不收韩愈庆云表】云状【丨丨如树冯智戴传】云气【丨丨多夀酉阳杂俎丨丨甚嘉吕师周谓禆将綦毋章曰吾与楚人为敌境吾常望其营上丨丨甚嘉未易败也】五色【崔希乔转冯翊令有云如盖当其防事须臾丨丨杂错徧于州郭唐新语本朝韩琦唱名日史官奏丨丨云见○云五色曰庆云西京杂记氤氲泱漭丨丨呈祥六帖】五采【有庆云见丨丨五色非烟非云抱日增丽浮空不收既变化而无穷亦卷舒而莫定斯为上防实应太平栁贺庆云表丨丨五色光华不可徧观非云非烟容状讵能详述韩愈庆云表】
　　甘露
　　事类天酒【甘露一名膏露一名丨丨孙氏瑞应图】天枢【丨丨得甘露浊春秋运斗枢】圣徳【丨丨上及太清下及万灵则膏露降鹖冠子】仁泽【甘露者丨丨也凝如脂甘如饴晋中兴记】政平【君治政则轩辕之精散为甘露礼斗威仪○人君乗土而王其政太平则甘露降】徳至【王者丨丨于天和气感则甘露降于松柏瑞应图】降地【尧时甘露丨于丨帝王世纪】雨壤【甘露时丨厥丨可游滋液渗漉何生不畜司马相如封禅书】人夀【甘露者味清而甘降则草木畅茂食之令丨丨】物盛【甘露者美露也降则丨无不丨白虎通】恩顺【丨及于物丨于人而甘露降春秋繁露】敬尊【耆老得丨则松柏受甘露丨贤老不失细防则竹苇受甘露瑞应图】天地合【丨丨相丨以降甘露人莫之令而自均老子】阴阳和【天地之和应故丨丨丨甘露降公孙洪传】露降未央【宣帝元康元年诏甘丨丨丨丨宫本纪】露降京师【神爵二年诏甘丨丨丨丨四年诏同】露降改元【甘露元年诏以甘丨丨丨丨甘露】露降祀郊【五鳯二年诏朕郊上帝甘露降并同上】露降郡国【中元元年郡国频上甘露先建武十三年亦甘露降并光武纪】露降甘陵【明帝永平十六年甘丨丨于丨丨是嵗仍降本纪】甘露宵降【章帝元和二年诏甘露屡臻章和元年丨丨丨丨并本纪】甘露频降【宋文帝元嘉中丨丨丨丨状如细雪南史徳宗贞元十年西州奏当管甘露降松柏竹丛等二千四百四十二处唐书光武时甘露降四十五日东观汉记】降中华殿【唐髙祖武徳九年甘露丨于丨丨丨之桐树沍氷雪以示羣臣唐史】降昆仑山【昆仑山有甘露着草木皎然如霜雪器承之如饴拾遗记】建承露盘【魏明帝诏曰昔甘露屡降于仁夀殿自吾巳丨丨丨丨甘露复降芳林园三国志本纪】立甘露亭【陈宣帝大建中甘露降乐游苑丨丨丨丨本纪】紫宸露祸【唐文宗御丨丨殿韩约奏甘露降李训等奏甘露近在禁中陛下宜亲往以承天祉即辇如含元殿训奏言非甘露帝顾中尉仇士良鱼志等验之训因欲闭上诸宦人使无逸者将尽杀之宦人至仗所防风动庑幕见执兵者士良等惊走出曰李训反帝于是下诏暴训等罪李训传】盱城露怪【本朝熙寜六年建昌军城北甘露事详见露类】铸铜盘【气之清者莫如露承之安者莫如盘乃诏有司丨丨建承露丨于芳林园曹植铭】承琼爵【甘露以降蜜醇氷凝覩阳弗晞琼爵是承献之帝朝以明圣征同上魏徳论】诗集阴阳凝【梢梢两竹枝甘露叶间垂草木有灵液丨丨丨以时深山与穷谷往往尝有之幸当君子轩得为众人知物生随所托晦显各有宜聊以助歌咏兼堪饮童儿欧阳公】草木香【金茎甘露荐齐房润及邉城丨丨丨山谷】
　　醴泉
　　事类味甘【醴甘也取名醴酒尚书中候】状美【醴泉者美泉也状如醴酒可以养老白虎通】泉浆【黄帝上时以醴丨为丨徐整正厯】泉液【纪瞻曰醴丨吐丨晋本传】泉塘【三王醴丨流其丨前杨本传】泉盖【唐太宗贞观二十三年兰州醴丨出有文石五彩丨泉唐书】润枯【汉宣帝甘露二年诏醴泉滂流枯槁荣茂本纪】愈疾【光武中元元年京师醴泉涌出饮之者痼疾皆愈后本纪】涌室【醴泉丨于清丨文选】昭天【倬彼东井昭章于天沉精降液下为灵泉泉灵有泚其深无底泌之洋洋其甘如醴张九龄颂】益老【事见上白虎通】养夀【王者得礼之制则泽谷之中白泉出饮之夀长礼稽命徴】徳感【圣徳下及太宁中及万灵则醴泉出鹖冠子尧祗徳匪懈醴泉出尚书中候○文命盛徳俊乂在官醴泉出山同上神农修徳以耒耜地应以醴泉礼文嘉君徳应阳则醴泉出春秋潜潭巴旋星得则醴泉出潜潭巴徳沦于地则醴泉出感精符○王者徳至渊泉则醴泉出孝经援神契】政修【醴泉味甘王政和可贵故水甘也礼斗威仪王者刑杀当罪赏赐当功得礼之仪则醴泉出礼稽命征理讼得所醴泉出于京师有仙人以爵酌之孙氏瑞应图】万物嘉【甘泉时降丨丨以丨谓之醴泉尔雅】草木茂【醴泉者水之精也味甘如醴泉出流所及丨丨皆丨瑞应图】玉窦瑶池【喷若丨丨泄为丨丨浄如醍醐莹若琉璃权徳与记】琼佩玉池【吾谪居儋耳卜筑城南邻于司命之宫百井皆咸而醪醴湩乳独发于宫中给吾饮食酒茗之用盖沛然而无穷吾尝中夜而起挈缾而东有落月以挂随无一人而我同汲者未动夜气方归锵丨丨之落谷灔丨丨之生肥吾三咽而遄返惧守神之诃讥却五味以谢六尘悟一真而失百非信飞仙之有乐中无主而何依眇松乔之安在犹想像于庶几东坡乳泉赋】
　　朱草
　　事类四时序【太清之世丨丨不失其丨日月扬光五星循轨则朱草生淮南子○枢星正则朱草生运斗枢】百草精【朱草丨丨之丨也瑞应图○朱草日生一叶至十六日落一叶周而复始大戴礼】金玉浆【朱草状似小桑才长三四尺枝叶皆赤茎如瑚生名山岭石之下刻之汁流如血以玉及八石金银投其中立可九为泥以金投之名曰丨丨以玉投之名曰丨丨服之皆长生也抱朴子】黼黻服【朱草赤色也可以染绛别成丨丨之丨列为尊卑之差白虎通】徳感而生【尧徳清平比隆伏羲故朱草生郊尚书中候○圣人至徳上及太清下及太宁中及万灵则朱草生鹖冠子○王者徳下究地之厚则朱草生尚书大传○王者徳洽于地则朱草生食之令人不老春秋感精符○王者徳至草木则朱草生孝经援神契○王者徳无所不通四方有歌咏之声则生孙氏瑞应图又曰圣人之徳无所不至则生○文命盛徳俊乂在官则朱草在郊尚书中候】政修而生【君乗火而王其政讼平则地生朱草礼斗威仪○君劝农事无夺民时使之嵗不过三日行十一之税进经术之士开阊通障塞恩及草木则朱草生春秋繁露○光武时生于水涯后汉书○武帝时朱草生晋书】生于践祚【帝命周公践祚朱草畅生尚书大传】生于受禅【魏文帝欲受禅朱草生于文章殿侧魏畧】
　　芝草
　　事类紫芝【唐太宗贞观十七年太子寝室中产丨丨十四茎并为龙兴鳯翥之形又滁州言所部川原徧生芝草旧唐本纪○又十九年雍州李树生芝英赤盖紫光色鲜丽唐春秋○汉建初三年零陵泉陵县女子博宁宅内生芝草五本叶紫色论衡○顺帝时临成县生丨丨宋书○武帝时防阳获丨丨齐书○张九龄母丧有丨丨产坐侧本传○丨丨者其栽如豆论衡】芝【揺光得则陵出丨丨春秋运斗枢】金芝【宣帝神爵元年诏丨丨九茎产于凾徳殿铜池中唐本纪○唐肃宗上元二年皇后奏含辉院生丨丨唐春秋○梁大同九年丨丨二十八茎生平水署少府卿萧介以闻大同起居注】玉芝【元宗天寳中有丨丨产于大同殿之柱础一本两茎神光照于殿本纪肃宗上元中延英殿御座上生丨丨一茎三花御制丨丨诗本纪】神芝【魏文帝青龙元年丨丨产于长平之习阳许昌典农中郎将充奉表以闻其色丹紫其质光耀上别为三干分为九枝散为三十六茎委绥连属有似瑚之状缪袭神芝賛】灵芝【唐太宗贞观安礼门御榻产丨丨五茎○汉武帝元封二年诏甘泉宫中产芝九茎连叶作芝房之歌本纪○明帝永平十七年芝草生殿前○章和元年诏芝草之类嵗月不絶○桓帝时芝生中黄蔵府东观汉记○隋文帝开皇十九年朱雀等十六门生芝草隋书】芝宫【黄帝以五丨为房丨长厯】芝房【武帝之世丨丨玉鼎之歌荐于宗庙班固两都赋序余见上注】灵华【斋房产草九茎连叶宫童效异披图按谍元气之精回复此都蔓蔓日茂芝成丨丨礼乐志芝房歌】朱柯【濯灵芝于丨丨张子平赋玉芝含气而晨敷孙绰赋煌煌灵芝一年三秀嵇康诗】延年【食芝丨丨不终与真人同瑞令记】度世【芝草一年三花食之令人眉夀丨丨论衡】以徳而生【王者徳至草木则芝草生孝经援神契○王者徳至于山则芝实茂白虎通○王者慈仁则芝草生瑞应图】有道则生【王者宠近耆老养丨丨丨芝草丨同上】
　　嘉禾
　　事类降种【诞丨嘉丨维秬维秠维糜维芑诗生民○魏王问子顺曰寡人闻昔者上天神异后稷而为之下嘉谷周遂以兴答曰天虽至神未闻下谷与人诗美后稷能教民种嘉谷以利天下故曰诞降嘉种犹书所谓稷降播种农殖嘉谷也诗解孔丛子】得禾【唐叔丨丨异畆同颖献诸天子王命唐叔归周公于东作归禾周公既得命禾旅天子之命作嘉禾亡书序○周时嘉禾三本同穂贯桑而生其穂盈箱主于唐叔之国以献周公曰此嘉禾也大和气之所生焉此文王之徳乃献文王之庙孙氏瑞应图○成王有苗异同穂王召周公问之对曰三苗为一穂抑天下其和为一乎尚书大传】徳精【嘉禾五谷之长盛丨之丨也文者异本而同秀质者同本而异秀此夏殷时嘉禾也瑞应图】仁卉【王者盛徳则嘉禾生嘉禾者丨丨也其大盈箱一桴二米晋证祥说】大禾【嘉禾者丨丨之为美瑞者也白虎通】禾长【天竺国丨之丨者没槖驼六帖】禾液【璇星得嘉丨丨春秋运斗枢】禾茎【嘉丨丨长五尺三十五穂尚书中候】禾六穂【嘉丨丨丨我稼昌蓄文选】禾共穂【共穂之禾史不絶书同上】天地和【嘉谷顺成灵贶昭答天人合应遐迩同心又云植物知仁祥图应圣灵岳不愆于賛佑燕谷用遂于生成丰稔既均知朔南之被泽休嘉克叶见丨丨之丨同六穂惭称于汉臣异取书于周典州华州进嘉禾图栁宗元贺表】江淮康【嘉禾一穣丨丨为之丨嘉禾一歉江淮为之俭李翰屯田颂】徳盛所生【神农作耒耜天应以嘉禾礼含文嘉○尧时嘉禾七茎连三十五穂诗含神雾○章帝时嘉禾嘉麦日月不絶东观汉记○梁大同六年始平献嘉禾一茎十七穂梁起居注○王者徳至地则嘉禾生孝经援神契】善政所生【国政质则同本而异颖国政文则同颖而异本唐证祥説绥五车明五礼则五禾应以大丰礼含文嘉○人君乗土而王其政升平则五谷并生礼斗威仪】郡国元稷【宣帝元康四年嘉谷元稷降于郡国前本纪】醴湖嘉粟【文帝时丨丨生丨丨一茎九穂宋书】扬州稆稻【开元十九年丨丨奏丨生丨二百一十五顷再熟稻一千八百顷其粒与常稻无异唐书】福建瑞粟【宣宗大中二年丨丨进丨丨十五茎茎有五六穂代宗纪】借藁成禾【元帝初丨丨草悉丨丨晋书】受禅生禾【魏文帝欲丨丨郡国三嘉禾丨魏志】禾生固始【孝武时固始县嘉丨一茎六穂新蔡县又获一茎九穂一茎七穂齐书○光武时鲁恭拜中牟令嘉丨丨恭坐庭中本传】禾生宁朔【郭子仪言宁朔县界荒地十五里有黑丨谷出徧地扫尽经宿复丨其禾圆实味甘美臣以为天启兴主先瑞百谷故汉称雨粟周颂来牟岂若瑞禾自出家给人足盖陛下务农崇本之应也本传】禾生九真【安帝时九真嘉丨丨五百六十本七百六十八穂后本纪】生华林园【元嘉二十五年嘉禾丨丨丨丨十株七百穂宋书】生清暑殿【孝武帝太明元年嘉禾丨丨丨丨鸱尾中一株六穂同上】因禾为名【光武生于济阳县舍时有嘉禾一茎九穂县境大熟丨名曰秀东观汉记○太子生之嵗豫州献嘉禾乃更名豫代宗纪】因禾改元【防稽南始平言嘉禾生明年改元曰嘉禾孙权传】
　　丰年
　　事类嵗熟【丨则大丨书金縢】嵗有【自今以始丨其丨诗有駜】有秋【乃亦丨丨书盘庚】有年【自古丨丨诗甫田】屡丰【绥万邦丨丨年桓诗】顺丰【丨丨年周礼小祝】占丰【牧人乃梦众维鱼矣大人丨之实维丨年诗】降丰【自天丨康丨年穣穣烈祖】賛丰【国无道而年谷和熟天丨之也鲜不五稔左传】乐嵗【丨丨终身饱○丨丨粒米狼戻并孟子】富嵗【丨丨子弟多赖同上】嵗守【丨星丨心年谷丰后郎顗传○嵗星所居而五谷丰昌淮南子】斗覆【丨丨丰穰前天文志○五星不失行则年用丰昌前天文志】民和【三时不害丨丨年丰也左传】谷熟【寒暑知节而五丨以时丨荀子】茨梁【曾孙之稼如丨如丨曾孙之庾如坻如京乃求千斯仓乃求万斯箱诗甫田】墉栉【获之挃挃积之栗栗其崇如墉其比如栉良耜】宜黍稷【华黍时和嵗丰丨丨丨也毛诗序】多黍稌【丰年秋冬报也丰年丨丨多丨亦有髙廪丰年】物不疵【使丨丨丨疠而年谷熟庄子】时不凶【嵗丨熟而丨丨淮南子】仅有年【鲁桓公冬十月注五谷皆熟为有年也公羊传曰丨丨丨也春秋】大有年【宣公冬丨丨丨注五谷大熟为丨丨丨公羊传曰大丰年也春秋○明帝永平九年亦曰丨丨丨汉本纪】祈丰年【武帝元鼎五年诏巡祭后土以丨丨丨本纪以四时祠江海丨为天下丨丨焉郊祀志】获丰年【诏上帝之祠朕亲奉祀为百姓丨丨丨焉同上】五谷登【黄帝之治天下风雨节丨丨丨淮南子是以元年甘露降丨丨丨此天之所以相陛下也贾山至言○甘露降丨丨丨此和之至也公孙洪贤良防○十年诏昔嵗丨丨丨衍今兹蚕麦足收其赦天下汉明帝纪】百姓富【明帝十三年嵗比登稔丨丨殷丨粟斛三十本纪】饥而丰【昔周丨克商丨年丨左传】馑必丰【譬犹农夫是穮是蔉虽有饥丨丨有丨年左传】风雨均【丨丨常丨年谷常丰列子】寒暑节【见上谷熟下注】麻菽盛【光武建武三年野谷屡丰丨丨尤丨本纪】蚕麦足【见上五谷登下注】谷石五钱【宣帝元康四年比年丰丨丨丨丨本纪○百姓安之嵗数丰穣丨至丨丨丨农人少利食货志○元宗海内富实米斗之价十一二青齐间斗才三钱同上】绢易数斛【唐太宗贞观初户不及三百万丨一疋丨粟一斗至四年米十四五钱人行数千里不赍粮民物蕃息唐食货志五六年来频嵗丰稔一疋绢易粟十余斛马周传】
　　诗集丰穣【归田仍值嵗丨丨欧阳公】稔熟【劝相秋郊开丨丨陈后山】帝力【老农亦岂知丨丨聴我歌此丰年诗欧阳公】圣功【丨丨惠我丰年食未有涓埃可报君山谷】秋屡实【有年丨丨丨欧公】夜无警【年丰千里丨丨丨同上】乐有成【至治臻无事丰年丨丨丨同上】觉无事【此生巳丨各丨丨今嵗仍逢大有年东坡】气候和【丰年丨丨丨欧公】箫鼓乐【相随丨丨丨丰年欧公】堆秸藁【丨场丨丨验丰年陈后山诗集】饱麰麦【惟幸嵗之穣兹恵岂人力非徒给租调亦可销盗贼从今洁鬴廪期与丨丨丨前人】





　　古今合璧事类备要前集卷十九
&lt;子部,类书类,古今合璧事类备要&gt;
　　钦定四库全书
　　古今合璧事类备要前集卷二十
　　宋　谢维新　撰
　　灾异门
　　日蚀
　　事类阴蔽阳明【日者众阳之宗人君之表至尊之象君徳衰防丨道盛强侵丨丨丨则日食应之孔光传】阳防阴盛【杜钦曰日食地震丨丨丨丨也汉书】男教不修【丨丨丨丨阳事不得谪见于天日为之食故日食则天子素服而修六宫之职荡天下之阳事礼记】大中不立【丨丨之道丨丨则咎徴荐臻六极屡降皇之不极是为丨丨丨丨其传曰时则有日月乱行谓朓侧匿甚则薄蚀是也史记】臣壅君明【唐一行日食议曰小雅十月之交朔日辛卯虞以厯推之在幽王六年开元厯定交分四万三千四百二十九入食限加时在昼交防而食数之常也诗云彼月而食则维其常此日而食于何不臧日君道也无朏魄之变月臣道也逺日益明近日益亏望与日轨相会则徙而浸逺逺极又徙而近交所以着人臣之象也望而正于黄道是谓臣干君明则阳斯食矣朔而正于黄道是谓丨丨丨丨则阳为之食矣且十月之交于厯当食君子犹以为变诗人悼之然则古之太平日不食星不孛盖有之矣若过至未分月或变行而避之或五星潜在日下御侮而救之或涉交数浅或在阳厯阳盛阴防则不食或徳之休明而有小青焉则天为之隠虽交而不食此四者皆徳教之所由生也唐书】天见灾异【乃正月辛丑朔日有食之变见三朝之会上天聪明茍无其事变不虚生臣闻师曰天右与王者故灾异数见以谴告之若不畏惧有以塞除而轻忽简诬则凶罚加焉汉书孔光传】朔月之食【十月之交朔日辛夘日有食之亦孔之丑诗】晦日之食【乃十一月丨丨有食之适见于天灾孰大焉汉文纪】分至不灾【昭公二十一年秋七月日有食之公问于梓慎曰是何物也祸福何为对曰二至二分日有食之不为灾日月之行也分同道也至相过也其他月则为灾阳不克也故常为水左传】交会则食【日月之防自有常数每一百七十三日有余日月之道一交则日月必食春秋正义】当食不食【开元十二年七月戊午朔于厯丨丨半强自交趾至朔方候之丨丨十二月庚戌朔于厯食大半时束封泰山还次梁宋间皇帝彻膳不举乐不盖素服日亦不食时羣臣与八荒君长之来助祭者降物以需不可胜数皆奉夀称庆肃然臣服虽筭术舛不宜如此然后知徳之动天不俟终日矣唐史】应亏不亏【开元二年二月庚寅朔太史奏太阳丨丨丨丨姚崇表贺请书之史册同上】如月之初【黄琬祖父琼为魏郡太守建和元年正月日食京师不见而琼以状闻诏问所食多少琼思其对而未知所况琬年七嵗在傍曰何不言日食之余丨丨丨丨后汉】如钩不尽【征和四年八月辛酉晦日有食之不尽如钩汉五行志梁武帝太清元年正月朔日有食之不尽丨丨开元十七年冬十月戊午朔日有食之丨丨如钩通鉴】伐鼓于朝【荘公二十五年六月辛未朔日有食之鼓用牲于社丨丨丨丨左传】以丝禜社【日有食之丨朱丨丨丨公羊】瞽奏鼓【乃季秋月朔辰弗集于房丨丨丨啬夫驰庶人走注辰日月所防房所舍之次集合也不合则日食可知凡日食天子伐鼓于社责公瞽乐官进鼔则伐之啬夫主币之官驰币礼天神众人走供救日月之百役也尚书】士击柝【天子救日置五麾陈五兵五鼓诸侯置三麾陈三兵三鼓大夫击门丨丨丨言充其阳也麾旌旛也五兵戈防钺弓矢也谷梁】麒麟鬬【丨丨丨而日食慱物志】春秋书【丨丨二百四十二年日食三十有六】正阳月【仁宗景祐元年四月日有食之正阳之月自古所忌归田録】正旦日【仁宗康定元年嘉祐四年神宗熙寜元年丨丨丨食同上】
　　诗集月蚀歌【赫赫初出咸池中浴光洗迹生天东不觉有物来晦昧团团一片如顽铜前时虾蟆阙　妃天下戢戢无有忠责骂四方谁胆大仰头愤愤唯卢仝欲持寸刄去其害气力虽有天难通是时了无毫芒益徒有文字辩且雄仝死于今百余载日月几度遭遮众人见之如不见谁肯开口咨天公老鸦居处已自穏三足鼎峙何慵而今有嘴不能噪而今有爪不能攻任看怪物翳天眼方且省事保尔躬日月与物固无恶应由此乌招祸凶吾意髣髴料此鸟定亦闪避离日宫安逢后羿不乖暴直与审慤弯强弓射此贾怨鸟以谢恶毒虫二曜各安次灾害无由逢南不尤赤鸟东不诮苍龙北龟勿吐气西虎勿啸风五行不汨陈虞舜生重瞳我今作此诗可与仝比功梅圣俞】
　　月蚀
　　事类维常【彼月而食则丨其丨诗】不食【天下太平五星循轨日丨丨朔月丨丨望出汉史】士女击鉴【长安城中每月食丨丨取鉴向月丨之云救月食开元遗事】
　　诗集痴虾蟇【烂银盘从海底出出来照我茅屋东天色绀滑凝不流水光交贯寒朣胧初疑白莲花浮出龙王宫八月十五夜比并不可双此时怪事发有物吞食来轮中轮如壮士斧所壊桂似雪山风拉摧百錬镜照见胆平地埋寒灰火龙珠飞出脑却入蚌蛤胎捶环破璧眼看尽当天一搭如煤炲磨踪灭迹须臾间便似万古不可开又闻古老説蚀月虾蟇精径圆千里入汝腹如此痴騃阿谁生须臾痴蟇精两吻自决拆初露半个璧渐吐满轮魄众星尽原赦一蟇独诛磔腹肚忽脱落依旧挂穹碧光彩未苏来淡一片白奈何万里光受此吞吐厄卢仝】黑水精【天如青玻瓈月若丨丨丨时当十分圆只见一寸明主妇煎饼去小儿敲镜声此虽浅近意乃重补救情夜深兎窟出众星随西倾古诗】
　　星变　又详见前星类
　　事类妖星【丨丨一曰彗星所谓扫星本类星末类彗小者数寸长或竟天二曰孛星彗之属也偏指曰彗星芒气四出曰孛三曰天棓夲类星末鋭长四丈四曰天抢五曰天搀本类星末鋭六曰蚩尤旗类彗而后曲象旗七曰天冲出如人苍衣赤头不动八曰国皇大赤类老人星九曰昭明象如太白光芒不行十曰司危如太白有目十一曰天谗彗出西北状如剑长四五丈十二曰五残出正东东方星之状类辰可去地六七丈十三曰六贼出正南去地可六丈大而赤动有光十四曰狱汉出正北去地可六丈大而赤动有光十五曰旬始出斗北旁如雄鸡十六曰天锋彗象矛锋十七曰爝星如太白其出也不行见则不久而灭十八曰蓬星大如二斗器色白十九曰长庚如一匹布着天二十曰四填星出四隅去地六丈余二十一曰地维蔵光出四隅晋天文志】流星【丨丨天使也自上而降曰流自下而上曰飞大者曰奔奔亦流星也同上】天狗星【丨丨状如犬奔丨色黄有声其止地类狗所坠望之如火光炎炎冲天其上鋭其下圆或曰星有毛旁其短彗下有狗形者状赤白有光下即为天狗一曰流星有光见人而坠无音若有足者同上】营头星【有云如壊山堕谓丨丨丨所堕其下覆军流血千里亦曰流星昼陨名营头同上】彗以除秽【齐有彗星齐侯使禳之晏子曰无益也且天之有彗丨丨丨也君无秽徳又何禳焉若徳之秽禳之何损左传】轸则起兵【轸星明则兵大起晋天文志】长星竟天【始皇时十五年间彗星四见久者八十日长或竟天汉天文志武帝建元六年八月长星出于东方长终天占曰是为蚩尤旗见则王者征伐四方汉书】陨星如雨【庄七年四月常星不见夜明也星陨如雨与雨偕也左传】星孛北斗【有丨丨入于丨丨孛者何彗星也公羊文公十四年七月有丨丨于丨丨董仲舒以为孛者恶气所生也谓之孛者言其孛孛有所妨蔽闇乱不明之貌也刘向以为君臣乱于朝政令亏于外则上浊三光之精五星嬴缩变色逆行甚则为孛北斗人君象孛星乱臣类传曰魁者贵人之牢天彗星较然在北斗中天之示人显矣汉五行志】星孛西方【宣帝地节元年正月有丨丨于丨丨去太白二丈许刘向以为太白为大将彗孛加之扫灭象也明年霍光薨复二年家夷灭同上】彗星西指【开成元年二月丙午有丨丨在危长七尺余丨丨南斗戊申在危西南芒燿愈甚癸丑在虚辛酉长丈余西行稍南指壬戌在婺女长二丈余广三尺癸亥愈长且涧三月甲子在南斗乙丑长五丈其末两岐指氐二度掩房丙寅长六丈无岐北指在元七度丁卯西北行东指己巳长八丈余在张癸亥长三尺在轩辕不见凡彗星晨出则西指夕出则东指乃常也未有徧指四方凌犯如此之甚者唐志】枉矢昼见【永元二年春丨丨丨丨西方长十余丈王骞曰此除旧布新之象也及梁武起兵骞曰天时人事其在此乎南史】折木指星【汉武帝尝见彗星东方朔丨指星丨以授帝以丨彗丨应时而没广记】举桮属星【太元末长星见孝武心甚恶夜华林园中饮酒丨丨丨丨云长星劝尔一杯酉自古何时有万嵗天子世説】
　　诗集旄头【丨丨彗紫防杜甫】
　　雹
　　事类毁瓦【人君信谗杀无罪则雹丨丨破车杀牛马唐五行志】伤稼【韩陵为下邽令邻县皆雹丨丨陵境独无本传】阴胁阳【盛阳雨水温暖而阳熟丨丨丨不相入则为雹洪范五行传】风角日【丨丨丨徴动羽有雹霜琐録】常寒之罚【大雨雹陨霜杀谷皆丨丨丨丨前五行志】胁君之象【昭公三年大雨雹是时季氏専权丨丨丨丨见左传】蜥蜴吐雹【刘居中至嵩山顶有大蜥蜴数百皆长三四尺人以食食之抚摩其身滋腻如脂一日聚绕水盆邉各就取水才入口即丨丨已圆洁如弹丸积之于侧俄顷累累满地忽震雷一声起弹丸皆失去明日人来言昨午雨雹大作乃知蜥蜴所为夷坚志】雷霆流丸【有大人生北邉近之有尖铜雹注唯可遥看不可到下到下则丨丨丨铜铁之九以击人云凉州异物志】雹不为灾【昭四年大雨雹季武子问申豊曰雹可御乎对曰圣人在上无丨虽有丨丨丨左传凡雹皆冬之愆阳夏之伏阴圣人在上不为灾五行志】雹豫告胜【熙宁中河州雨雹大者如鸡卯小者如莲芡或如人头耳目口鼻皆具无异镌刻次年王师平河州蕃戎授首者甚众岂克胜之符豫告耶编年】歴代雹灾【汉文帝后元元年雨雹如桃李深三尺风俗通景帝二年秋雨雹大者五寸永初三年夏河西县大雨雹如杯棬大或如斗杀畜生雉兎折树木孔丛子成帝河平二年雨雹大如斧汉书又大如釜通鉴汉武帝元封三年冬雨雹大如马首宣帝地节四年夏山阳雨雹大如鸡子深二尺五寸杀人飞鸟皆死本纪后汉安帝延光元年夏四月河西雹大如斗○晋穆帝永和五年邺中雨雹大如盂升并通鉴唐干符六年雨雹如鸟卵唐五行志】隋帝雹戯【丨炀丨南幸时阴云骤作俄雨氷雹忽降击作龙舟之盖既晴上思雹虞世基请令宫女撒珠玑于舟中以应雹声又抛龙脑于锦帆之上以象霰雪闗河记】
　　诗集银弹水晶【坚疑丨丨小圆讶丨丨明刘原父】鸡子马头【丨丨方凝地丨丨初坠云黄夷】阳愆阴胁【丨丨时少异丨丨气初凝韦庄】车破稼伤【游子惊丨丨农人念丨丨吕殊】
　　火灾
　　事类人天【凡火丨火曰火丨火曰灾左传】火正【古之丨丨或食于心或食于咮是故咮为鹑火心为大火陶唐氏之丨丨阏伯居商邱祀大火而火纪时焉相土因之故商主大火迁阏伯于商邱主辰辰大火也国史】八人为火【翟干祐因入夔州市谓人曰今夜有八人过此宜善待之是夕火烧百余家八人乃火字也广记】童子扑火【糜笁赀货如邱山忽有青衣童子云君当有火厄赖君能恻愍枯骨故来禳却使君财物不尽旬日火起烧其珠玉十分得一火盛之时见数十青衣丨丨来丨丨有青气如云覆之火上童子又云多聚燕雀之类以禳灾燕能聚水巢上也家人乃收集防防数十养于池渠之中厌火拾遗】禆灶言火【宋卫陈郑灾丨丨曰不用吾丨郑又将丨郑人请用之子产不可曰天道逺人道迩灶焉知天道遂不与亦不复灾左传】子产禳火【前年禆灶欲用瓘斚及火子产使司马司冦列居火道行火所焮城下之人五列登城郊人助祝史除于国北禳火于冥囬禄使行人告于诸侯同上】子猷避火【王子猷子敬曾俱坐一室上忽发火子猷遽走避不遑取履子敬神色恬然徐唤左右扶凭而出不异寻常世以此定二王神宇世説】利用救火【彭丨丨里舍灾其助遣之丨利用还谓之曰煌煌然赫赫然自鑚燧而降未有若斯之盛耳可扑灭者乎江南野史】焚孔子履【武库火累代之寳及汉髙斩蛇之剑王莽头孔子履等尽焚焉晋书】死池仲鱼【广韵云有池仲鱼城门失火仲鱼烧死故谚曰城门失火殃及池鱼】曲突徙薪【淳于髠至邻家见灶直突而积薪在傍谓曰此有火灾即更为曲突逺徙其薪初学记客有过主人者见其灶直突傍有积薪客谓主人更为丨丨逺丨其丨不者且有火患主人黙然仪而失火邻里救之得息于是杀牛置酒谢其邻人灼烂者在于上行而不録言曲突者人谓主人曰乡使聴客之言不费牛酒终无火患今论功而请賔丨丨丨丨亡恩泽燋头烂额为上客耶主人寤而请之汉书】陈畚具绠【宋灾乐喜为司城以为政使伯氏司里火所未至彻小屋涂大屋丨丨挶丨丨备水器量轻重蓄水潦积上涂巡丈城缮守备表火道使华臣具正徒隧正纳郊保奔火所左传】因酒为雨【后汉乐巴丨丨丨丨以灭火详见雨类】教民改屋【宋璟转广州都督广州旧以竹茅为屋数有火灾璟教人烧瓦改造店肆自是无复延烧之患人皆懐恵立颂以纪其政旧唐书】
　　水灾
　　事类洞庭君【丨丨丨谓栁毅曰寡人爱弟昔为钱塘长其勇过人昔尧遭洪水九年者乃此一怒也异闻録】痴宰相【武后时水沴闭坊门以禳杨再思入朝有车陷于泞叱牛不前恚曰丨丨丨不能和阴阳而闭坊门以遣我艰于行武三思遣吏谓曰公牛自弱不得独责宰相唐书】闭坊门【中宗神龙元年大水宋务光上书曰水者阴类臣妾之道气盛则水泉溢流愿思天变杜絶其萌夫塞变应天实系人事今霖雨即丨丨丨岂一坊一市能感发天道哉必不然矣故里人呼坊门为宰相谓能节宣风雨天工人代乃为虚设唐书】颂瑞室【何筑室若邪山山发洪水溧拔树石此室独存衡阳王元简令钟嵘作瑞室颂以旌表之南史】沉秘景符【禹导河之际丨丨丨丨镇五千之水患后人赖之国史】筑宣防宫【武帝元光三年春河水族从顿邱东南流夏复决濮阳瓠子注钜野通淮泗泛郡十六至元光二年发卒数万人塞瓠子河天子自临决河沉白马玉璧于河丨宫其上名丨丨丨汉书】子路水备【丨丨为蒲宰为丨丨与其修沟渎以民之劳苦也人与之箪食一壶浆孔子曰汝以民为饿也何以不白于君发仓廪以赈之而私以尔食馈之汝之见罪必矣家语】女娲芦灰【丨丨积丨丨以止淫水淮南子】
　　旱　又详见祷雨类
　　事类阳骄【旱之言悍也丨丨蹇所至也洪范五行传】旱应【旱所谓常阳不谓常阳而谓旱者以为灾也旱之为言干万物伤而干不得水也上持亢阳之节暴虐于下故丨灾丨也同上】水干土【丨丨丨则大旱繁露】天作云【七八月之间旱丨油然丨丨沛然下雨则苗勃然兴之矣孟子】金石流【大旱丨丨丨土山焦而不热庄子】草木焦【顷者炎旱日更增甚沙砾消铄丨丨丨卷处凉台而有鬰蒸之烦浴寒氷而有灼烂之宇宙虽广无阴以憇应休琏与岑文瑜书】讼风伯【维兹之旱兮其谁之由我知其端兮风伯是尤山升云兮泽上气雷鞭车兮电揺帜雨寖寖兮将欲坠风伯怒兮云不得上天孔明兮有纪有纲今我上讼兮其罪谁当天加诛兮不可悔风伯虽死兮人谁尔伤韩愈】得死魃【北齐后主武平五年夏五月大旱晋阳丨丨丨长二尺面顶各二目北史】华山肥遗【丨丨有乌名丨丨见则大旱物志】南方旱狢【南方有人长二三尺袒身而目在顶上走行如飞名曰魃所见之国大旱赤地千里一名狢遇者得之投溷中乃死旱灾消也神异经】木仙指旱【鲁般炖煌人巧侔造化尝怨呉人杀其父于肃州城南作一木丨人举手指呉地呉地大丨三年卜曰般所为也赍物谢之般为断其一手其月呉中大雨酉阳杂俎】潭龙聴法【有僧讲经山寺常有一叟来聴问其姓氏曰某乃山下丨中丨也幸嵗旱得闲来此丨丨僧曰公能救旱乎曰上帝封江湖有水不得輙用僧曰此砚中水可用乎乃就砚吸水径去是夕雷雨大作连晓视之雨悉黑水幕府燕闲】率巫舞雩【司巫若国大旱则丨丨而丨丨周礼龙见而雩左传雩者为旱求也谷梁日月食而救之天旱而雩卜筮而后决大事非以为得求也以文之也荀子】因祭斩木【郑大旱使屠击祝欵竪柎有事于桑林斩其木不雨子产曰有事于山蓺山林也而斩其木为罪大矣左传】请烹羊【武帝时嵗小旱上令百官求雨太子太傅卜式曰今桑羊令吏坐市列贩物求利烹羊天乃雨汉书】误杀孝妇【东海有孝妇守寡无子养姑甚谨姑告邻人曰孝妇养我勤苦哀其无子守寡我若久累无丁壮奈何遂自经死姑女告吏妇杀我母吏捕孝妇妇诬服郡中枯旱三年后太守至杀牛自祭孝妇冢因表墓天立大雨嵗熟杂记】汉武干封【夏旱公孙卿曰黄帝时封则天旱干封三年上乃下诏曰天旱意干封乎其令天下尊祠灵星焉西汉郊祀志】鲁僖闵雨【僖公三年夏四月不雨言不雨者闵雨也闵雨者有志于民也闵忧也谷梁】郑侠绘图【丨丨见荆公言青苗之害不答久之得监在京安上门防大旱自十一月至于三月河东河北陜西流民大入京师与城外饥民市麻籸麦麸为之糜或掘草根采木实以食侠上疏曰今天下忧苦质妻鬻女父子不保拆屋伐桑争货于市输官籴米皇皇不给之状丨为一丨此臣安上门日所见百不及一陛下观臣之图行臣之言十日不雨乞斩臣以正欺防之罪国史】莱公论政【淳化二年春大旱太宗延近臣问时政得失防凖对曰洪范天人之际其应若影响大旱之证盖刑有所不平顷者祖吉王淮皆侮法受财吉既伏诛而淮止杖于私室用法如是亢暵之咎殆不虚发太宗大悟同上】緑衣言事【朝奉郎杜球言永熙佛寺塔庙祷雨至天庆三馆起居因驻辇问曰天久不雨奈何或对天数或对至诚必有应一緑衣少年越次对曰刑政不修故也上颔之而行归复驻辇召緑衣者问状对曰某所守臣犯赃法当配宰相以亲则不配某所守臣犯赃不当死宰相以嫌卒死之翌日上为罢宰相天即大雨緑衣者冦莱公也麈史】术人遗书【涒滩嵗越垠旷旱塞诸阳迁市不雨祈山川庶神又不雨觞上龙舞巫觋愈不雨或言邦有丨丨能捕退龙而噪之昔嵗尝然农剰其泽及召术人至而旱色如故太守怒亟命擒之术人遁去矣其丨囊有丨一幅目曰旱有三曰天旱国旱人旱曷为犬旱蹇阳肆凶下土祗慎虽六七嵗黎人不饥曷为国旱君道炽灾徳涸仁枯贪风暴气蒸为时疠曷为人旱邦燬其政吏贼其行千里人心燥不为阴夫天旱求诸仁仁洽而时丰国旱求诸徳徳润而泽流人旱求诸政政清而俗阜贪货游于上刑黩于下百姓焦愁结成狠暑所谓人旱也邦守不清其政而逮龙货雨是犹乗撵适海豢羊望翼于何可冀乎太守得书增怒是嵗正月不雨至五月明年殍死者数千人而太守亦以财祸盛均文粹】
　　诗集旱诗【昔嵗歉无年今麦仍荐饥罢民去南贱价捐东菑籍籍道路间饿者何累累藜藿不充肠薾然旄与倪郊原赤如赫乗穂无孑遗艺不可分四旁生蒺藜刘贡父】旱謡【十月不雨井水浑孤城烈日风飏尘楚天万里无纎云旱气塞空白昼昏土龙蜥蜴竟无神田中水车声相闻努力踏车莫厌勤但忧水势伤禾根道傍执送者何人搯塍争水杀厥邻五湖七泽水不贫正赖老龙一屈仲张文潜】春旱【丨丨天地昏日色赤如血安得鞭雷公滂沱洗呉越杜甫】
　　蝗
　　事类蝝【蝗虫也一名蝻一名丨説文宣公十五年冬丨生刘歆以为丨螕蠧音蚍蜉之有翼者食谷为灾董仲舒刘向以为丨螟始生也汉五行志】【桓公五年丨左氏传作螽公羊作丨】蜚负【丨丨蠜虫也左传注】螟螣【去其丨丨及其蟊贼无害我田穉田祖有神秉畀炎火注云食心曰螟食叶曰螣食根曰蟊食节曰贼毛诗】梵字【蝗虫腹下有丨丨杂俎】鱼子【蝗是丨丨在水中化为之蔡伯喈云】茅茨食尽【文公三年雨螽于宋谷梁传曰灾甚也其甚奈何茅茨尽矣春秋】草木食尽【晋懐帝永嘉四年幽井等六州大蝗食丨丨牛马毛皆尽晋书】蝗飞入海【马援为武陵太守郡连有蝗援振贫羸薄赋税丨丨丨丨化为鱼虾东观汉记】蝗不入境【鲁恭为中牟令飞蝗避境○宋均为九江守山阳楚沛多蝗至九江辄四散并本传】太宗吞蝗【唐太宗贞观二年畿内有蝗上入苑中见蝗掇数枚祝之曰民以谷为命而汝食之宁食吾之肺肝举手欲吞之左右曰恶物或成疾上曰朕为民受灾何疾之避遂吞之是嵗蝗不为灾唐史】姚崇捕蝗【开元间山东大蝗丨丨奏诗云秉畀炎火此除蝗之义也乃出御史为丨丨使分道杀蝗倪若水上言除天灾者当以徳昔刘聪除蝗不克而害愈甚崇遗书诮之曰伪伪主徳不胜妖今妖不胜徳若水惧乃纵捕得蝗十四万石时议者諠哗崇曰讨蝗纵不能尽不愈于养以遗患乎帝然之卢懐慎曰天灾安可以人力制且杀虫多必戾和气愿公思之崇曰昔楚王吞蛭而厥疾瘳叔敖断蛇而福乃降今蝗幸可驱若纵之谷且尽如百姓何杀虫救之祸归于崇不以诿公也蝗害讫息同上】捕蝗得钱【汉平帝时蝗诏使者丨丨人能捕蝗诣吏者以石斗受钱汉史】捕蝗易粟【五代晋出帝天福间募民丨丨丨以丨备史】蝗以申儆【景徳中大旱蝗上以问李迪迪对曰陛下祀汾亳以来土木之役不可胜纪旱丨之起殆天意所丨丨丨也愿罢诸不急之务国史】蝗死不贺【祥符九年飞蝗过京城上诣玉清宫灵感塔焚香祈祷禁宫城音乐三日先是上出死蝗示大臣翌日执政有袖死蝗以进者请示于朝率百官贺王旦曰蝗出于灾灾弭幸也又何贺焉固不可乃止于是二府方奏事飞蝗蔽天上曰使百官方贺而蝗若此岂不为天下笑耶同上】飞蝗蔽日【东坡上韩相书近在钱塘见丨丨自西北来声乱浙江之涛上丨丨月下掩草木遇其所落弥望萧然此东京余波及江浙者耳东坡集】飞蝗堕水【赵抃守青州时山东旱有蝗自青齐及境遇风退飞堕水而尽言行録】
　　诗集答捕蝗诗【捕蝗之术世所非欲究此语兴于谁或云丰凶嵗有数天孽未可人力支或言蝗多不易捕驱民入野践其畦因之奸民恣贪扰户到头敛无一遗蝗灾食苗民自苦吏虐民苗皆被之吾嗟此语秪知一不究其本论其皮驱虽不尽胜养患昔人固已决不疑秉蟊投火况旧法古之去恶犹如斯既多而捕诚未易其失安在常由迟诜诜最説子孙众为腹所孕多蜫蚳始生朝亩暮巳顷化一为百无根涯口含锋刄疾风雨毒肠不满疑常饥髙原下隰不知数进退整若随金鼙嗟兹羽孽物共恶不知造化其谁尸大凡万事悉如此祸当早絶防其微蝇头出土不急捕羽翼巳就功难施只惊羣飞自天下不究生子由山陂官书立法空太峻吏愚畏罚反自欺盖蔵十不敢申一上心虽恻何由知不如寛法择良令告蝗不隠捕以时今苗因捕虽践死明嵗犹免为蝝灾吾尝捕蝗见其事较以利害曾深思官钱二十买一斗示以明信民争驰敛微成众在人力顷刻露积如京坻乃知孽虫虽甚众嫉恶茍鋭无难为往时姚崇用此议诚哉贤相得所宜因吟君赠广其説为我持之告采诗欧阳修答朱寀】诗刺荆公【荆公罢相出镇金陵时飞蝗自北而南江东诸郡皆有之百官饯荆公于城外刘贡父后至追之不及见其行榻上冇一书屏因书一絶以寄云青苗助役两防农天下嗷嗷怨相公惟有蝗虫偏感徳又随台斾过江东泊宅编】如蚕【始自两河及三辅荐食丨丨飞似鱼乐天捕蝗】入地【遗蝗丨丨应千尺东坡咏雪】
　　凶荒
　　事类大侵【一谷不升谓之歉二谷不升谓之饥三谷不升谓之馑四谷不升谓之荒五谷不升谓之丨丨大侵之礼君食不兼味台榭不涂弛候迎道不除百官修而不制鬼神祷而不祀谷梁一谷不收谓之馑二谷不收谓之旱三谷不收谓之凶四谷不收谓之餽五谷不收谓之饥墨子谷不熟曰饥蔬不熟为馑果不熟为荒仍饥为荐饥尔雅】荒政【以丨丨十有二聚万民一曰散利二曰薄征三曰缓刑四曰弛力五曰舍禁六曰去几七曰省礼八曰杀哀九曰蕃乐十曰多婚十一曰索鬼神十二曰除盗贼周礼】鹄形【侯景之乱所在荒饥其絶粒久者鸟面丨丨】骸防【敝邑易子而食析丨以丨宣十五年】泛舟役【晋荐饥使乞籴于秦秦伯谓百里与诸乎对曰救灾恤邻道也丕豹请伐晋秦伯曰其君是恶其民何罪秦于是乎输粟于晋自雍及绛相继命之曰丨丨之丨出左氏传】续命田【元嘉末青州饥荒刘善明家有积粟开仓以救郷里百姓呼其家田为丨丨丨齐书】采竹花【唐天复甲子嵗自陇西而亢阳民多流散山中竹皆放花结子饥民采之防米而食珍于粳其子粒顔色红纎与今红粳不殊其味尤更馨香数州之民皆挈累入山就食之可谓百万圆颅活于贞筠之下玉堂清话】煑木酪【王莽时洛阳以来米石二千莽分遣大夫竭者教民丨丨为丨酪不可食重为烦扰者木实为酪汉书】就蒲蠃【越大夫种曰今呉大荒其民必移丨丨丨于东海之濵蒲蠃蚌蛤之属国语】采鳬茈【王莽末年南方饥馑人庶羣之野泽掘鳬茈而食之后汉】掘芦根【自更始败后掖庭宫中女为闭殿内丨庭中丨菔丨捕池鱼而食之同上】造芋壍【閤山一寺僧种芋多杵之如泥造壍以度凶嵗玉堂闲话】作糜活饥【汉献帝兴平元年谷一斛五十万豆麦一斛二十万人相食啖白骨委积帝使侍御史侯汶出太仓米豆为饥人作糜经日而死者无数帝疑赈恤有虚乃亲于御座前量试作糜乃知非实后汉】挼穂供军【寳应中新承兵戈之后中外艰食京师米价斗至一千畿县百姓乃丨丨以丨禁丨旧唐书】增价通米【卢恒为宣歙观察使到官值旱饥谷价日增或请抑其价恒曰宣歙土狭谷少所仰四方之米若价贱则商船不来益困矣既而斗米二百商旅辐辏民赖以生通鉴】饷钱赈饥【荆州年饥衡阳王义季虑凝之馁丨丨十万凝之大喜将钱至市门观饥者悉分之刘凝之传】矫诏发粟【汉河内失火武帝使汲黯视之还报曰家人失火屋比延烧不足忧臣过河内河内伤水旱万余家臣以便宜持节发仓粟以振贫民请伏矫制罪上贤而释之本传】劝令开仓【唐员半千为武阳尉嵗旱丨丨发仓振民令不从及令谒州半千悉发之下赖以济太守怒囚于狱会薛元超持节渡河譲太守曰君有民不能恤使恵出一尉尚何罪释之唐书】禁止酒酤【蜀大旱先主禁酒有醸具并坐之详见禁醸类唐初无酒禁乾元元年京师酒贵肃宗以廪食方屈乃禁京城酤酒期以麦熟如初二年饥复禁酤出唐书】赈恤乡里【唐张万福为泗州刺史魏州饥父子相食万福曰魏州吾乡里安忍其困令兄子将米百车饟之本传】赵公振饥【熙宁九年夏呉越大旱知越州赵公抃前民之未饥为书问属县所被菑者二万一千九百余人公敛富人所输及僧道食之羡者得粟四万八千余石又为之出官粟得五万二千余石或给或粜又僦民完城四千一百丈南丰作救菑记】范公恵饥【景祐二年呉中大饥范仲淹镇浙西发粟募民给饷为术甚备监司奏劾公于杭州不恤荒公乃自为条叙所以宴游又兴造皆欲以有余之财以恵贫者贸易饮食工技服力之人仰食于公私日无虑万数荒政之施莫此为大笔谈】苏公疗饥【杭州大旱苏轼请于朝免本路上供米三之一故米不翔贵复得赐度牒百易米以救饥者又立病坊作饘粥药剂遣吏挟医分坊治病活者甚众出言行録】陈公活饥【陈文恵公尧佐知夀州遭嵗大饥公自出米为糜以食饿者吏民以公故皆争出米其活数万人公曰吾岂以是私恵耶盖以令率人不若身先而使其从之乐也神道碑】通商贩米【赵清献知越州两浙旱蝗米价踊贵饿死者十五六诸州皆榜衢路立赏禁人增米价公独榜衢路令有米者任增价粜之于是诸州米商辐凑诣越米价更贱民无饥死者记闻】以薪易米【呉遵路明道末天下旱蝗遵路知通州乗民未饥募富者得钱几万贯分遣衙校航海籴米于苏秀使物价不增又使民采薪蒭官为收置以为直籴官米至冬大雪取以元价易薪蒭与民官不伤财民且利厚徳録】不俟朝防【范公尧夫知庆州饿莩满路官无谷以赈恤公欲发常平封桩粟麦济之州县皆欲俟奏请得防而后散公曰人七日不食即死何可待报诸公但勿预吾宁独坐罪言行録】特寛盐禁【张忠定公咏知杭州是时嵗饥民冒禁贩盐捕获者数百人公悉寛其罸官属执言不可公曰钱塘十万家饿殍如此若盐禁益严则聚而为盗患益甚矣俟秋成敢尔当痛以法防之境内卒以无扰神道碑】区处得宜【富公弼知郓州自郓移青防河朔大水民流京东择所部丰稔者三州劝民出粟得十五万斛益以官廪随所在贮之得公私庐舍十余万间散处其人以便薪水山林河渡之利有可取以为生者聴流民取之其主不得禁凡活五十万人募而为兵者又万余人上闻之即拜礼部侍郎公曰救菑守臣职也辞不受前此救灾者皆聚民城郭中煑粥食之聚为疾疫或待次数日不食得粥皆僵仆名为救之而实杀之自公立法简便天下传以为法神道碑】赈济无术【王荆公参政方得君鋭意于政事多不待奏者淮浙大饥人相食朝堂督安抚监司赈济李溥为发运使移檄郡县以厚朴炒豆为屑开饥民胃多造纸袄以衣贫民榜劝谕富民施钱以种福田或谓曰东南之民胃口既开又得纸袄为衣兼得福田居之不须虑也监司大慙台章上闻尽行降黜闻见别録】建立社仓【乾道间朱文公作社仓于建使贫民嵗以中夏受粟于仓冬则加息什二以偿嵗小不收则弛其息之半大侵则尽弛之期以数年子什其母则恵足以广而息遂捐以予民行之累年人以为便社仓记】严出文榜【或言卒幼安帅湖南赈济榜文只用八字曰刼禾者斩闭粜者配先生曰这便是他有才此八字做两榜便乱道又曰要之只是粗法朱语録】真君接礼【张忠定公咏在成都府尝夜梦谒紫府丨丨丨语未久吏忽报请到西门黄兼济承事以幅巾道服而趍眞君降阶接之丨颇隆尽且揖张公坐承事之下询顾详欵似有钦叹之意公翌旦即遣典客诣西门请黄承事者戒令具常所衣服来比至果如梦中所见公即以所梦告之问平日有何阴徳真君厚遇如此且居某之上座耶兼济云无他长惟每嵗遇禾麦熟时以钱三万緍收籴至明年禾麦未熟小民艰食之际价直不增升斗亦无髙下在我者初无所损而小民得济所急公曰此承事所以坐某之上也令索公裳二吏掖之使端受四拜黄公后裔蕃衍至今在仕路者比比青紫厚徳録】大帝告喻【三川饥险丨丨谓王法进曰世人厌掷五谷不贵衣服之本我已勑太华之府收五谷之神所种不成下民饥饿因示罚责以惩其心然大道好生今且汝丨丨下民使其悔罪命侍女以灵宝清斋告谢天地仪一轴付之使传行于世广记】
　　诗集采鳬茈【朝擕一筐出暮擕一筐归十指欲流血且急眼前饥官仓岂无粟粒粒蔵珠玑一粒不出仓仓中羣防肥郑毅夫】籴官粟【持钱丨丨丨日夕拥公门官价虽不髙官仓常苦贫兼井闭囷廪一粒不肯分伺待官粟空腾价邀吾民坐视既不可禁之亦纷纭扰扰田中果腹才几人我欲究其原宏濶未易陈哀哉天地间生民常苦辛张文潜】换米【城中斗米换衾稠杜甫】劝分【民贫更丨丨山谷】


　　古今合璧事类备要前集卷二十
　　钦定四库全书
　　古今合璧事类备要前集卷二十一
　　宋　谢维新　撰
　　帝属门
　　太上皇
　　事类有尊【故虽天子必丨丨也言有父也孝经】至养【尊亲之丨莫大乎以天下丨为天子父尊之至也以天下养养之至也孟万章】尊称【太上极丨之丨皇君也天子之父故号曰皇不预治国不欲言帝也汉纪注】懿号【强我丨丨不若使我为有道之君加我虚尊不若处我于无过之地唐穆宗诏】追尊上皇【秦丨丨荘防王为太丨丨】请上尊号【汉髙祖诏曰人之至亲莫亲于父子故父有天下传归于子子有天下尊归于父此人道之极也朕被坚执鋭帅士卒平暴乱立诸侯偃兵息民天下大安此皆太公之教训也朕为皇帝而太公未有号今上尊太公曰太上皇汉髙纪】拥篲迎门【上五日一朝太公太公家令曰皇帝虽子人主也太公虽父人臣也奈何令人主拜人臣如此则威重不行后上朝太公丨丨丨丨却行上大惊下扶太公太公曰帝人主奈何以我乱天下法帝心善家令言同上】置酒奉巵【淮南王等朝未央宫丨丨前殿上丨玉丨为太上皇夀曰始大人常以臣亡赖不能治产业不如仲力今某之业所就孰与仲多殿上羣臣皆称万嵗大笑为乐】优游恭巳【魏显祖传位于太子诏曰朕希心古志存澹泊爰命储宫践升大位朕得丨丨丨丨栖心浩然羣臣谨上尊号曰太上皇帝通鉴】逍遥晚嵗【唐髙祖谓裴寂曰公为宗臣我为太上皇丨丨丨丨不亦善乎】奉觞未央【太宗从上皇置酒故汉未央宫上命突厥颉利可汗起舞曰胡越一家自古未有帝丨丨上夀曰今四夷入臣皆陛下教诲上皇大説】置酒凌烟【太宗朝突厥可汗至长安上御顺天楼盛陈文物引见上皇闻擒颉利叹曰吾付托得人复何忧哉丨丨丨丨阁公卿迭起为夀】谏幸九成【太宗诏幸九成宫马周上疏曰太上皇春秋髙今所幸宫去京三百里万一太上皇思感欲见陛下何以逮之今兹本为避暑行太上留热处而陛下走凉处温清之道臣所未安】受朝太极【睿宗先天元年立皇子为皇帝以聴大事自尊为太上皇以聴小事五日丨丨于丨丨殿本纪】徙居甘露【天宝十五载皇太子即位于灵武上号曰太上至道圣皇天帝上元元年丨丨丨丨殿同上】迎拜南楼【肃宗复两京上皇自蜀归至咸阳上备法驾丨上皇丨舞丨丨之下南部新书】置酒长庆【元宗居兴庆宫帝自复道来起居太上皇亦间至大明宫每丨丨丨丨楼南俯大道或父老过之皆拜舞而去本辅国録】受贺兴庆【太上皇于兴庆宫丨朝丨皇帝上尊号曰应朝圣夀太上皇韩文顺宗实録】御徳夀宫【绍兴三十二年六月丙子髙宗降诏内禅上即皇帝位太上皇移丨丨丨丨皇帝攀恋垂泣步出祥曦殿门冒雨扶驾至宫门弗肯止太上麾谢再三令左右扶掖以还国史】御重华宫【淳熙十六年正月辛亥上宣谕周必大等曰朕年来稍觉倦勤旬日间禅位于皇太子退就休养以毕髙宗三年之制二月壬戍诏皇太子即位朕移丨丨丨丨】
　　皇太后
　　事类极域中尊【禀灵作合诞圣表祥徽号丨丨丨之丨慈仁为天下之母刘禹锡贺表】为天下母【丨丨丨之丨育天下之君孙抃赦文】帝母星娥【帝少昊母曰丨丨处璇宫初学记】文母太姒【大姜者太王之妃贤而有色生太伯仲雍王季三子皆贤太王有事必咨谋焉太任者王季之妃端慤诚庄唯徳之行及其有娠目不视恶色耳不聴淫声而生文王太姒者文王之妃号曰文母思媚太姜太任旦夕勤劳以进妇道文王理外文母理内古烈女传思齐太任丨王之丨思媚周姜京室之妇丨丨嗣徽音则百斯男诗大雅】秦制称号【汉兴因秦之称号帝母称皇太后祖母称太皇太后汉书】汉制称宫【帝祖母称长信宫帝母称长乐宫汉官仪哀帝尊其祖母帝太太后为皇太太后称永信宫帝太后称中安宫而成帝母太皇太后本称长信宫外戚传】居长信宫【成帝母王太后丨丨丨丨即元后也汉书】谥光烈后【汉世母后无谥至于明帝始建光烈之称蔡邕益议】乗紫车【太皇太后皇太后法驾皆御金根车玉辂非驾法则丨丨丨軿丨后汉书】横玳瑁簮【皇后太后簮以玳瑁长一尺端为花胜左右各一横簮之续汉书】齐踪虞妃【太后丨丨丨丨比迹任姒晋刘毅传】嗣徽太任【正位长信丨丨丨丨邦家之光感慰斯至李吉甫贺表】受册宫门【光膺令典丨丨丨丨懽心始自于内朝孝理遂形于寰海皇太后夙賛先皇弼成至化诞生明圣纉继鸿休华胥实賛于轩图文母有光于周道韩文】尊临长乐【天慈广被坤道内宁丨丨丨丨之严已光于慈训养极九州之富未尽于孝心同上】建万安宫【本朝咸平二年为皇太后丨宫以丨丨丨万安殿为名会要太宗明徳皇后也】为慈夀殿【治平元年以皇太后所居丨丨丨宫丨】建二宫殿【熙宁元年太皇太后居庆夀宫建庆夀萃徳二殿皇太后居宝慈宫建寳慈姒徽二殿并同上】乗大安辇【天圣间帝太后将同幸慈孝寺欲以大安辇前帝行鲁宗道曰妇人有三从在家从父嫁从夫夫殁从子太后命辇后乗舆行长编】
　　皇太后聴政太后称制【恵帝崩吕丨丨临朝丨丨乃立兄子吕台禄产台子通四人为王封诸吕六人为列侯太后崩上将军禄相国产颛兵政恐为大臣所诛因谋作乱】女主临朝【自古虽主幼时艰王家多衅必委成宰简求忠贤未有専任妇人断割重器唯秦太后始摄政事故穣侯权重于昭王家富于嬴国汉仍其谬知过莫改东京皇统屡絶权归丨丨外立者四帝丨丨者六后莫不定防帷帟委事父兄贪孩童以久其政抑明贤以専其威后汉后妃纪】含饴弄孙【后汉明徳马皇后云吾为天下母而身服大练食不求甘欲率下也但吾当丨丨丨丨不能复闗政】减服撤膳【殇帝立和熹邓后临朝常以鬼神难征淫祀无福乃诏有司减大官导官尚方内者服御珍膳靡丽难成之功】亲尝称制【长乐太后丨丨丨丨坤育天下陈球传】不许聴政【魏文帝着令丨丨母后丨丨黄初三年诏曰夫妇人与政乱之本也自今以后羣臣不得奏事太后后族之家不得当辅政之任又不得横受茅土之爵以此诏传后世有背违天丅共诛之三国志宋髙祖遗诏曰后世若有幼主朝事一委宰相母后不烦临朝】抱帝临轩【晋康帝崩穆帝即位时年二嵗皇太后设白纱帏于太极殿丨丨丨丨晋书】临朝改号【唐髙宗晚病风不支天下事一付武后进号曰天后中宗即位天后称皇太后废帝为庐陵王自丨丨因丨国丨周自称圣神皇帝欲以武三思为太子赖狄仁杰言卒复唐嗣】临朝决事【章圣久不豫庄献太后欲自丨丨令上居东宫于资善堂丨丨王曾再贰钧轴语惟演曰皇帝幼冲非中宫不得独立中宫非倚皇储之重则人心不附矣惟演入白之由是两宫益亲言行録】垂帘聴政【章献明肃太后权处分军国事独防仪式久而未定丁谓欲每议大政则皇太后坐后殿朝执政朔望则皇帝坐前殿朝羣臣其余庶务独令入内押班雷允恭附奏传命中书枢宻院平决之王沂公曾时判礼仪院乃采用蔡邕独防所编东汉故事皇帝在左母后在右同殿丨丨中书枢宻院以次奏事如仪人心乃定王文正笔録】制令称予【初丁谓定太后称予至是中书议每下丨丨丨丨便殿处分事称吾诏止称吾防要】舆服见庙【明肃太后从谒太祖诏礼官草仪佞者宻请曰陛下垂帘尊称山呼及丨丨皆王者制度岂当以后服丨祖宗耶遂下诏服衮冕谏疏交上薛简肃公立朝謇谔不文其谈帘外口奏曰陛下大谒之日还作汉儿拜耶女儿拜耶明肃无答是夕报罢渑水燕谈】奏燔仪制【章献明肃太后遗诏尊杨太妃为太后禁中与皇帝同议军国事閤门促班贺于内东门御史丞蔡文忠公戒台吏毋追班乃白宰相曰上奉先太后十余年今始躬亲政事岂宜以女后相继耶上闻遂命删去同议政语朝廷服其亮皇朝类苑章献太后崩章恵太后欲踵之临朝厐籍为殿中侍御史丨丨閤门所掌垂帘丨丨以沮其谋仁宗始専万几】令撤座帘【仁宗晏驾英宗即位以忧得疾大臣议请慈圣光献太后垂帘聴政及英庙巳安韩魏公琦讽后请还政后数日批出云某日更不御殿魏公亟令搭帘坐乃白上遂别议太后仪制】请还御宝【曹后称制日韩琦欲还政天子而御宝在太后閤皇帝行幸即随驾琦因丨具索状祈雨比乗舆丨丨丨更不入太后閤即于帘前具述皇帝圣徳都人瞻仰无不懽慰且言天下事久烦圣虑太后怒曰教做也由相公不教做也由相公琦独立帘外不去及得一言有乆意即再拜驾起遂促仪鸾司拆帘上自此亲政孙公谈圃】复用旧法【英宗母宣仁圣烈皇后髙氏神宗即位尊为皇太后与皇帝御延和殿垂帘聴政当元丰末垂帘聴政保佑哲宗起司马光为宰相天下归心临朝九年复祖宗法每有号令天下人谓之快活条贯华夷称女中尧舜长编】权同聴政【哲宗皇帝母曰钦成皇后朱氏神宗寝疾弥留王珪奏请宣仁圣烈皇太后丨丨丨丨神宗首肯太皇太后垂帘于福寕殿立哲宗为皇太子神宗崩奉遗制即位尊皇太后曰太皇太后皇后曰皇太后】不御正牙【哲宗崩皇太后坐福寕殿垂帘徽宗入即皇帝位于福寕殿奉遗制皇太后权同处分军国大事元祐二年皇太后诏曰祥禫既终典防告具有司遵用章献明肃皇后故事予当受册于文徳殿顾予凉薄实有慙徳将来受册可止就崇政殿谕执政曰母后临朝非国家盛事文徳殿天子正牙岂女主所当御乎】
　　皇后
　　事类阴礼【内宰以丨丨教六宫注六宫谓后也周礼】内治【聴天下之丨丨以明章妇顺故天下内和而家理昏义】副笄【君子偕老丨丨六珈注副者后夫人之首饰】彤管【静女其娈贻我丨丨彤管有炜説怿女美注古者后夫人必有史彤管之法史不记过其罪杀之后妃羣妾以礼御于君所女史书其日月授之以环以进退之生子月辰则以金环退之当御者以银环进之着于左手既御着于右手事无大小记以成法并诗】椒房【皇后称丨丨取其实蔓延盈升以椒涂室取温暖除恶气也犹天子朱泥殿上曰丹墀汉官仪】星轩【壶政穆宣宣房昭理坤则顺成丨丨润饰注仪礼有房中乐后夫人讽诵以事君子丨丨轩辕星也顔延之宋文后哀册】掌服【内司服丨后之六丨祎衣榆狄阙狄鞠衣展衣禄衣周礼】亲蚕【天子亲耕以共粢盛王后丨丨以共祭服谷粱传】辅君徳【丨成丨丨爕理阴政南史后妃论】配皇极【作丨丨丨齐体紫宸象玉牀之连后宫喻金波之合义璧晋后妃序】沩汭作嫔【有鳏在下曰虞舜帝曰我其试哉女于时观厥刑于二女厘降二女于丨丨嫔于虞书】闗雎正始【丨丨后妃之徳也所以风天下而正夫妇也周南召南丨丨之道王化之基是以闗雎乐得淑女以配君子忧在进贤不淫其色哀窈窕思贤才而无伤善之心焉是闗雎之义也诗序】葛覃俭节【丨丨后妃之本也后妃在父母家则志在于女功之事躬丨丨用服澣濯之衣尊敬师传化天下以妇道也诗】卷耳忧勤【丨丨后妃之志也又当辅佐君子求贤审官知臣下之勤劳内有进贤之志而无险陂私谒之心朝夕思念至于丨丨也】曰嫔于京【挚仲氏任自彼殷商来嫁于周丨丨丨丨乃及王季维徳之行】亲迎于渭【文王初载天作之合在洽之阳在渭之涘文王嘉止大邦有子大邦有子伣天之妹文定厥祥丨丨丨丨造舟为梁不显其光有命自天命此文王于周于京纉女维莘长子维行笃生武王保佑命尔爕伐大商并同上】脱簮待罪【周宣王夜卧而晏起姜后既出乃丨丨珥丨丨使其傅母通言于宣王曰妾之淫心见矣至使君王失礼而罪起乱之兴从婢子起敢请罪王曰寡人不徳实自有过非夫人之罪也遂复姜后而勤于政事早朝晏退卒成中兴之名国语】拊膝谏王【钟离春者齐无塩邑之女也为人极丑自诣宣王愿乞一见宣王召见之乃举手丨丨曰殆哉殆哉宣王曰愿闻命对曰今西有横秦之患南有强楚之讐春秋四子壮勇不立一殆也渐台五层万民疲困二殆也贤者伏匿山林謟防强于左右三殆也酒浆流湎以夜继日女乐俳优纵横大笑四殆也宣王喟然而叹拜无塩女以为王后列女传】愿奉箕箒【单父人吕公好相人见髙祖状貌甚敬重之曰臣有息女丨丨丨丨妾卒与刘季即吕后也前髙帝纪】当贮金屋【武帝为胶东王年数嵗长公主抱问曰儿欲得妇不曰欲得指女阿娇好不笑曰若得阿娇丨作金屋丨之汉武故事】求剑见意【汉宣帝与许后起微贱及即位大臣议立后难之帝乃下诏丨故丨大臣知防遂立许后字平君本传】剖石得文【元后在家常有白燕衔白石堕后绩筐中后自丨其丨其文曰母天下西京杂记】梦月入懐【春秋沙麓崩注阴盛而崩元城建公曰沙麓崩六百四十五年宜有圣女兴汉王贺字翁孺正值其地日月当之贺生禁禁生元后元后母李妊政君丨丨丨丨政君元后小字也元后母天下自元成哀平四帝至王莽扬雄作表太阴之精沙麓之灵作合于汉配元生成元后传】扪天知吉【和熹邓皇后和帝后也太傅禹之孙尝梦丨丨荡荡正青若有钟乳状乃仰漱饮之以讯诸占梦言尧梦攀天而上汤梦及天而咶之斯皆圣王之别占吉不可言】娶阴丽华【汉光武阴皇后南阳人名丽华初光武闻后美心悦之后至长安见执金吾车骑甚盛因叹曰仕宦当作执金吾丨妻当得丨丨丨即位立为后本纪】立邓贵人【汉有司奏建长秋宫帝曰皇后之尊与朕同体承宗庙母天下岂易哉惟邓贵人徳冠后庭乃可当之汉书长秋者秋阴之始取其长而欲其久也】乗云母车【汉魏故事皇后亲蚕礼着十二笄步揺丨画丨丨安丨驾六騩马初学记】衣大练服【马后丨丨丨丨裙不加縁后汉书和帝邓后初入掖庭独着素妆服无饰其衣有与阴后同色者即时解易若并时进见则不敢正坐离立行则偻身自卑帝叹曰修徳之劳乃如是乎同上】见相知贵【顺帝梁后初入掖庭相工茅通见后再拜贺曰此所谓日角偃月相之极贵臣所未尝见也同上○晋简文帝无子令善相者以诸爱妾示之皆云非其人时李后为宫人在织坊中形长而色黑皆谓之昆仑既至相者惊曰此其人也帝召之侍寝后数梦两龙枕膝日月入懐帝闻而异焉遂生孝武帝】探筹定选【顺帝欲立后而贵人有宠者四人欲丨丨以神丨丨通鉴】少年见竒【魏文帝郭后少而父竒之曰此吾女中王也遂以女王为名魏志】生时有异【宋后以汉延熹一年生有黄气满室卜者曰此吉祥也同上○齐髙帝刘后桓氏梦吞玉胜丨后丨丨紫光满室南史】纳采生齿【晋成帝杜皇后预之曾孙成帝拜为皇后少有姿色长犹无齿有求婚者辄中止及帝丨丨之日一夜齿尽生】有衣覆寝【甄后幼时每寝寐家中髣髴见如丨人持玉丨丨其上者常共怪之九嵗喜书视字輙识数用诸兄笔研兄谓后言汝当习女工用书为学作博士耶后言古贤女未有不学前世成败以为巳诚不知书何由见之同上】金玺盘螭【皇后之玺金螭武钮汉书仪皇后有丨丨丨丨钮文曰皇后之玺隋志】画屏孔雀【唐髙祖窦氏父毅常曰此女有竒相何可妄与人因丨二孔雀丨间请昏者使射二矢阴约中目则许之射者阅数十皆不合髙祖最后射中各一目遂归于帝唐书】遗书奏闻【唐太宗长孙皇后少好读书正位中宫务崇节俭上尝与之议赏罚后辞曰牝鸡之晨惟家之索妾妇人安敢豫闻政后尝采自古妇人得失事着为女则三十卷及崩官司奏闻上览之悲恸以示羣臣曰皇后此书足以垂范百世朕非不知天命而为此无益之悲但入宫不复闻规谏之言失一良佐故不能忘懐耳】奉诏册立【髙宗欲立武昭仪为皇后畏大臣异议未决召勣等计之勣称疾不至帝后宻访勣答曰此陛下家事无须问外人帝意遂定而王皇后废诏勣与于志寕奉册立武氏】私谒挠权【肃宗立皇后张氏稍与政事与李辅国相助多以丨丨丨丨帝不能制迁太上皇后西内皆张后谋也宝应元年张后恶李辅国欲图之程元振得其谋以告辅国乃幽后于别殿是夕肃宗崩】殿上预政【中宗复位桓彦范上书曰伏见陛下临朝视政皇后必施帷丨丨丨闻丨事臣愚谓古帝王谋及妇人皆破国亡身倾辀继路伏愿上以社稷为重令皇后无居正殿干外朝并同上】正位宫闱【章献明肃太后成都华阳人少随父下峡至玉泉寺有长老善相人谓其父曰君贵人也及见后大惊曰君之贵以此女也盍进京师乎赠以金百两至京师真宗判南京因张耆纳后宫中帝即位为才人进宸妃丨丨丨丨声满天下仁宗即位以太皇后垂帘聴政时玉泉长老已居长芦矣闻见録】肃清禁庭【仁宗皇后曹氏侍女有与皇衣卒乱者事觉当诛求哀于帝左右帝欲赦之后具衣冠见帝固请诛之帝曰痛杖之足以惩矣后不可曰如此无以丨丨丨丨帝命后坐后立几辰帝乃许之】皇后服饰【国朝皇后玉册用珉玉简五十寳用金方一寸五分盘螭钮皇后服首饰花十二铢袆衣青纱中单黼领罗縠褾襈蔽膝大带加青衣革带青韈舄白玉双佩黑组大绶会要】皇后告册【立皇后当降制诞告不装告身而用册本朝诸后皆止用告景祐元年立后用册后皆循之】
　　妃
　　事类好逑【闗雎后妃之徳也窈窕淑女君子丨丨诗】相成【鸡鸣思贤妃也陈贤妃正女夙夜警戒丨丨之道马齐诗】正妃【中宫天极星后有四星其一为丨丨史记】贵妃【宋孝武孝建三年初置丨丨南史】太妃【魏以来诸王之母为丨丨】淑妃【魏明帝置丨丨齐允明中奏丨丨旧拟九棘以淑为温恭之称妃为亚后之名进同贵妃加比三司南史】隋三夫人【丨炀帝叅详故典故自制美名有徳妃为丨丨丨北史】唐正一品【丨内官有贵妃丨丨丨唐百官志唐制皇后而下有贵妃淑妃徳妃贤妃是为夫人昭容昭仪昭媛修容修仪修媛充仪充容充媛是为九嫔婕妤美人才人各九合二十七是代世妇寳林御女采女各二十七合八十一是代御妻自余六尚分典乗舆服御皆有员次后世改复不常开元时以后下复有四妃非是乃置恵丽华六妃六仪四美人七才人而尚宫尚仪尚服各三参合前号大抵踵周官相损益云唐后妃传序】謡诵杨妃【杨贵妃宠幸时謡曰男不封侯女作妃君看女却作门楣杨妃外传】诏立张妃【肃宗立张贵妃为后诏曰总绅清禁执纉彤闱柔仪冠于六宫恵问光于四海中防鹤鼎尝亲主馈之劳外当熊槛每徇忘躯之节唐书】为半面妆【梁元帝徐妃无容质以帝眇一目毎知帝将至必丨丨丨丨以俟帝帝见则大怒而出南史】号花见羞【唐明宗淑妃王氏丨丨丨丨五代史】贵妃册印【国朝丨丨丨用竹简长一尺一寸濶一寸用二十四枚丨用金方一寸龟钮紫绶会要】贵妃服饰【服以褕翟之衣青质表纱中单黼领朱褾襈蔽膝大带以青加革带青韈青舄玉佩锦绶首饰用花钗寳钿凖花之数施二博鬓同上】
　　宫嫔
　　事类贯宠【丨鱼以宫人丨无不利象曰以宫人宠终旡尤也易剥卦】余星【中宫天极后四星其一为正妃丨三丨后宫之属史】六宫【丨丨郑注前一宫后一宫也五者后一宫三夫人一宫九嫔一宫二十七世妇一宫八十一御妻一宫凡百三十人周礼】九御【以阴礼教六宫以阴礼教九嫔以妇职之法教丨丨内宰】齐多内宠【丨桓公丨丨丨有如夫人者六人左传】汉号内职【汉因秦制正嫡曰皇后其余内职有夫人美人良人八子七子长使少使之号武帝加婕妤娙娥容华充衣元帝加昭仪又有五官顺常无涓共和娯灵寳林良使夜者之小职汉外戚传】美人防女【光武中兴并省前制正嫡之外唯立贵人丨丨丨丨之号范氏后汉书】昭华修仪【魏武帝因西汉置夫人昭仪婕妤容华美人文帝增贵嫔淑媛修容顺成良人明帝增淑妃丨丨丨丨魏志】不妄登车【齐孝公孟姬叶氏之女从孝公游车奔姬堕车碎孝公使驷马立车载姬姬泣曰妾闻妃下堂必从傅母保阿进退则鸣玉佩环今立车无軿非敢受命列女传】能谏游猎【楚庄王夫人樊姬王好猎姬数谏不止乃不食禽兽之肉二年王感之而勤政事列女传越姬楚昭王之姬越王勾践女也昭王防游越姬从谓姬曰乐乎对曰乐则乐矣而不可久也王曰愿与子生死若此姬曰君之乐游要妾以死不敢闻命列子】弃鱼自喻【魏王与龙阳君共船而钓得十余鱼而弃之泣下曰臣始得鱼甚喜后得益多而大欲弃前所得也今臣得拂枕席爵至人君四海之内美人甚多闻臣得幸毕褰裳而趍臣亦同所得鱼将弃矣得无涕乎王乃令曰敢言美人者族】掩鼻进谗【魏王遗楚美人王悦之夫人郑褏知王之悦之也爱之甚于王王曰妇人所以事夫者色也而妬者其情也今郑褏知寡人之所悦其爱甚于寡人此孝子所以事亲忠臣所以事君也郑褏既知王以为不妬因谓美人曰王爱子甚矣然恶子之鼻子见王必掩其鼻美人从之王谓郑褏曰美人见寡人必丨其丨何也对曰似恶闻王之臭王曰悍哉今劓之】赐象牙簟【武帝以象牙簟丨夫人】取玉搔头【武帝过李夫人就丨丨簮丨丨自此宫人搔头皆用玉焉】善舞见幸【汉武帝李夫人本以倡进兄延年生知音丨歌丨每为新声延年侍上起舞歌曰北方有佳人絶世而独立一顾倾人城再顾倾人国寕不知倾城国佳人不再得帝叹息曰善哉世岂有此人乎平阳主因言延年有女弟上乃召见之实妙丽善舞由是幸生一男是为昌邑哀王汉书】图形遣嫁【王嫱字昭君正穣女汉元帝时匈奴入朝诏以昭君配之号寕胡阏氏一説元帝后宫人既多不得常见乃使画工丨其丨按图召幸宫人皆赂画工多者十万金少者不减五万金昭君自恃其貌独不与及匈奴入朝选宫人配之昭君以图当行入辞光彩射人竦动左右天子重信外国悔恨不及穷案其事有画工毛延夀为人形老少必得其真安陵陈敞新丰刘白龚寛并工狗马众势人形不逮延夀杜陵杨望樊青尤工布色皆同日弃市籍其资财汉人怜昭君逺嫁为作歌诗后昭君服毒死举国葬之胡中胡地白草而此草独青故曰青塜汉书】当难直前【汉元帝幸虎圏鬪兽熊突出圈攀槛欲上冯婕妤直前当熊而立上问何故对曰猛兽得人而止妾恐熊至御坐故身当之汉书】同辇固辞【成帝初即位班婕妤选入后宫成帝游后庭尝欲与班婕妤同辇载婕妤辞曰观古图画贤圣之君皆有名臣在侧三代昏主乃有嬖妾乃欲丨丨得无近似乎上善其言而止】为新兴髻【冯万金善歌世事江都王王孙女嫁江都中尉赵曼万金又事曼因与主通曼有疾不能近妇人主有身恐乃称疾居王宫一产二女归之万金长曰宜主次曰合徳遂冒姓赵氏宜主聪悟善行气术长而纎细举止翩然谓之飞燕合徳肤滑出浴不濡善歌知音皆絶色也樊嬺进言合徳容貌帝召入宫合徳新沐膏九逥沉水香丨卷髪号丨丨丨为薄眉号逺山黛施小朱号慵来妆左右啧啧嗟赏帝谓合徳为温柔乡曰吾老是乡矣不能效武帝求白云乡也宣帝时披香博士淖方成白发教授宫中号淖夫人在帝后唾曰此祸水也灭火必矣】号留仙裙【成帝微行过河阳主家悦歌舞者赵飞燕召入宫大幸有女弟复召入俱为婕妤欲立飞燕为皇后谏大夫刘辅上言里语曰腐木不可以为柱人婢不可以为主书奏收系狱后论为鬼薪成帝步太液池起瀛洲榭后歌归风送逺之曲以文犀箸撃玉瓯酒酣风起后扬袖曰仙乎仙乎去故而新帝令左右持其裾久之风止裙为之皱后曰帝恩我使仙去不得他日宫姝或襞裙而皱丨丨丨丨外传】丹脂防颊【呉孙和悦邓夫人尝置膝上和弄水精如意误伤夫人颊血洿袴带医者曰得白獭髓杂玉与琥珀屑当灭痕及差有赤防更益其妍诸嬖人更以丨丨丨丨以要宠拾遗记】绛纱系臂【晋武胡贵嫔名芳镇军胡奋女也帝多简良家子以充内职自择美者以丨丨丨丨芳既入选下殿号泣左右止之曰陛下闻声芳曰死且不畏何畏陛下帝每有顾问不饰言辞率尔而答进退方雅始有専房之宠帝尝与樗蒲争失遂伤上指帝怒曰此固将种也芳曰北伐公孙西距诸葛非将种而何帝慙】乗车恣宴【晋武帝多内宠平呉之后复纳孙皓宫人数千自此掖庭殆将万计而并宠者甚众帝莫知其所适常丨羊丨丨其所之至便丨寝宫人乃取竹叶挿户以盐汁洒地而引帝车】闻钟早起【齐武帝以内深隐不闻端门鼓漏声置钟于景阳楼上应五鼔及三鼔宫人丨丨声丨丨妆饰】可信六人【魏明帝耽于内宠妇官秩名拟百官之数自贵人以下至掖庭洒扫者凡数千人选女子知书丨付丨者丨丨以为女尚书使典外奏事处当画可】最宠四人【魏文帝宫中有丨所丨者曰莫琼树薛夜来请尚衣收巧笑丨丨日夕在侧琼树乃制蝉鬓缥缈如蝉翼巧笑以妬锦丝作紫粉拂面尚衣能歌舞夜来善为衣裳一时冠絶古今注】增置大仪【国朝旧制皇后以下有贵妃徳妃贤妃旧有寳林御女采女国朝不置景徳二年丨丨丨丨会要】并从一品【祥符二年特置贵人六年诏曰眷言壸教实系国风辨彤管之等威既存旧典益紫庭之位号亦着前闻爰考典章用新班秩今增置淑仪顺仪顺容婉仪丨丨丨丨在昭仪之上干兴元年置贵仪在淑仪之上同上】
　　诗集越女【丨丨顔如花越王闻浣纱因防不自宠献作呉王娃山薮半蔵匿苎萝更遮一行霸勾践再笑倾夫差艶色夺人常效颦亦相夸一朝还旧都靓妆还若邪鸟惊入松网鱼畏沉荷花始觉冶容妄方悟羣心邪宋之问浣纱篇杜牧之诗西子下姑苏一船逐鸱夷此诗言复还姑苏】阿娇【汉帝重丨丨贮之黄金屋咳唾落九天随风生珠玉宠极爱还歇妬深情却疎长门一步地不肯渐回车雨落不上天水覆最难收君情与妾意各自东西流昔日芙蓉花今成断肠草以色事他人能得几时好李太白妾薄命】李夫人【汉武帝初丧丨丨丨夫人病时不肯别死后留得生前恩君恩不尽念未巳甘泉殿里令冩真丹青画出竟何益不言不笑愁杀人又令方士合灵药玉釡煎炼金炉焚九华帐深夜悄悄反防香降夫人防夫人之防在何许香烟引到焚香处既来何苦不须防缥缈悠扬还灭去去何速兮来何迟是耶非耶两不知翠蛾髣髴平生貌不似昭阳寝疾时防之不来君心苦防之来兮君亦悲背灯隔帐不得诏安用暂来还见违伤心不独汉武帝自古及今皆若斯君不见穆王三日哭重璧台前伤盛姬又不见秦陵一掬泪马嵬坡下念杨妃纵令妍姿艳质化为土此恨长在无销期生亦惑死亦惑凡物惑人忘不得人非木石皆有情不如不遇倾城色白居易】王昭君【自矜妖艳色不顾丹青人那知粉缋能相负却使容华翻误身上马辞君家骄虏玉顔对人啼不语北风雁急浮云秋万里独见黄河流纎腰不复汉宫宠双蛾长向胡天愁琵琶弦中苦调多萧萧羗笛声相和谁怜一曲传乐府能使千秋伤绮罗刘长卿】明妃曲【汉宫有佳人天子初未识一朝随汉使逺嫁单于国絶色天下无一失难再得虽然杀画工于事竟何益耳目所及尚如此万里安能制夷狄汉计诚已拙女色难自夸明妃去时泪洒向枝上花狂风日暮起飘泊落谁家红顔胜人多薄命莫怨春风当自嗟欧阳永叔】明妃引【汉宫有女顔如玉浅画愁眉逺山緑披香殿里夜吹笙未央宫中朝理曲绛纱笼双蜡烛箫鼔声传春漏促玉辇三更别院归夜深月照黄金屋莓苔满院无行迹摠为君王未相识天上天仙骨格别人间画工画不得嫣然一笑金舆侧玉貌三千敛顔色罗帏绣户掩香风一朝返嫁单于国金鳯罗衣为谁缕长袖弓弯不堪舞一别昭阳旧院花泪洒胭脂作红雨囬头不见云间阙黄河半渡新氷滑马蹄已踏辽羯尘天邉尚挂长门月黄沙不似长安道薄暮微云映衰草胡儿马上鸣胡笳緑鬓红顔为君老西风萧萧易水寒啼痕不防几阑干年年看尽南飞雁一去天涯竟不还少年将军健如虎日夕撞钟捶大鼓寳刀生澁旌旗卷汉宫嫁尽婵娟女寂寞邉城日将暮三尺角弓调白羽安得猛士霍嫖姚取呼韩作编戸邢居实十四嵗作】
  </div>
  <div class="pagination">
   <a href="古今合璧事类备要_page7.html">
    上一页
   </a>
   <span>
    ...
   </span>
   <a href="古今合璧事类备要_page3.html">
    3
   </a>
   <a href="古今合璧事类备要_page4.html">
    4
   </a>
   <a href="古今合璧事类备要_page5.html">
    5
   </a>
   <a href="古今合璧事类备要_page6.html">
    6
   </a>
   <a href="古今合璧事类备要_page7.html">
    7
   </a>
   <span class="current-page">
    8
   </span>
   <a href="古今合璧事类备要_page9.html">
    9
   </a>
   <a href="古今合璧事类备要_page10.html">
    10
   </a>
   <a href="古今合璧事类备要_page11.html">
    11
   </a>
   <a href="古今合璧事类备要_page12.html">
    12
   </a>
   <a href="古今合璧事类备要_page13.html">
    13
   </a>
   <span>
    ...
   </span>
   <a href="古今合璧事类备要_page9.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
