<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 58 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 58 页/共 284 页
  </h1>
  <div class="content">
   皇初起【即遂皇也】　东京赋龙图授羲书姒【扬雄覈灵赋大易之始河序龙马雒贡书见文选注】　干凿度入戊午蔀二十九年受録应河图【通卦验言文王得赤乌而演易】又云河图八文易变而为一一变而为七七变而为九九者气变之究也乃复变而为一【九宫数见天文】　礼纬含文嘉伏羲徳合上下天应以鸟兽文章地应以河图洛书则而象之乃作八卦【孔安国马融王肃姚信云伏羲得河图而作易】　书目易龙图一卷陈撰序曰龙马始负图出于羲皇之代在太古之先今存已合之位或疑之以陈其未合之数耶于仲尼三陈九卦之义探其防所以知之且龙图本合则圣人不得见其象所以天意先未合而形其象圣人观象而明其用是龙图者天散而示之伏羲合而用之仲尼黙而形之始龙图之未合也惟五十五数上二十五天数也中贯三五九外包之十五尽天三天五天九并十五之用后形一六无位又显二十四之为用也所谓天垂象矣下三十地数也亦分五位皆明五之用也十分而为六形坤之象焉六分而几四象【七九八六】地六不配在上则一不用形二十四在下则六不用亦形二十四后既合也天一居上为道之宗地六居下为气之本天三干地二地四为之用三若在阳则避孤阴在隂则避寡阳大矣哉龙图之变今述其梗槩焉　闗子明曰河图之文七前六后八左九右　朱文公曰伏羲仰观俯察见隂阳有奇耦之数故画一奇以象阳画一耦以象隂见一隂一阳有各生一隂一阳之象故自下而上再倍而三以成八卦三画已具八卦已成则又三倍其画以成六画而于八卦之上各加八卦以成六十四卦河图以五生数统五成数而同处其方洛书以五奇数统四耦数而各居其所皆以五为中又曰河图与易之天一至地十者合而载天地五十有五之数则固易之所自出也洛书与洪范之初一至次九者合而具九畴之数则固洪范之所自出也八卦者河图四正四隅之位洛书四实四虚之数也又曰河图之位一与六共宗而居乎北二与七为用而居乎南三与八同道而居乎东四与九为友而居乎西五与十相守而居乎中【刘牧以九数四十五为河图朱震因之朱文公以五位五十五为河图】　董铢曰天地之数五五者数之祖也河图自天一至地十积数凡五十有五而其五十者皆因五而后得故五虚中洛书自一五行至九五福积数凡四十有五而其四十者亦皆因五而后得故五亦虚中大衍之数五十即此五数衍而乘之各极其十则合为五十也　康节邵氏曰圆者星也厯纪之数其肇于此乎方者土也画州井田之法其仿于此乎圆者河图之数方者洛书之文故牺文因之以造易禹箕叙之而作范也　张行成曰河图九数五居中央而八卦应其八位伏羲八卦易之体也成体要中故干上坤下着隂阳之已定文王八卦易之用也致用自初故离南坎北取隂阳之始交河图无十散为九位洛书有十聚为五类无十者地未成形造物之初天之气数也故圆以象天有十者地已成形生物之后地之形数也故方以应地八卦数偶用之体也九畴数奇体之用也河图九而卦止于八以五代九则八数方而奠位然中虚天九以代八者之用则体无非用矣洛书十而畴止于九法十用五则九数圆而运行然中建皇极以干八卦之体则用无非体矣先天图外圆为天内方为地圆者河图之数也方者洛书之文也系辞曰圣人则之画易之初葢兼河洛之数备方圆之理矣惟变易之道以天为宗大禹重衍洪范以地承天如扬雄作赞大易也天究于九地尽于十九十者天地之终也究则不中尽则无变圣人弗用也河图之数四十五八卦之数三十六一八二七三六四五交数皆九非不用九也藏九于八也洛书之数五十五九畴之数四十五始于五行终于六极实有十事非不用十也藏十于九也以体藏用则用不穷以用藏体则体不穷此天地变化之机圣人用数之法也　朱震曰河图之数四十有五而五十之数具洛书之数五十有五而五十之数在焉惟十即五也　唐仲友曰河图雒书易范兼取之矣河图之数四十五四象也四象奠方八卦成列而居中以贯之者五也洛书之数五十五五行也以奇生者以耦成以耦生者以奇成而得位以合之者亦五也三五以变错综其数者易之取河图也五位相得而各有合易之取洛书也总其凡则自一至九其数四十五范之取河图也总其目则自行至极其数五十有五范之取洛书也易之中爻范之皇极则贯象数而通之者中而已河图象也天五错综而地十之数隠于错综之间洛书数也天五有合而地十之数显于有合之际隠显不同而土之为十五者常自若也大衍之数五十防隠显而通象数图显其十书隠其五参天两地隠于术数之外显于生爻之中圣人所以则图书而妙象数也月令河图十之数也故土藏十【主盛徳言故四象皆举成以见生土之盛徳不以成数言者非土之盛而分寄于四象春八夏七中央五秋九冬六】画井田【八家皆私百亩公井居中三三为九以一役八】制军法【陈法四头八尾中为握奇】奉时令咸出于此系辞曰天一至地十天数五地数五位相得而各有合天数二十有五地数三十凡天地之数五十有五此河图之数也自汉孔安国刘歆魏闗子明有宋邵雍皆谓十为图九为书至刘牧始两易其名【以九为图十为书】而朱震诸家因之【朱震以列子为证】朱文公复之悉从其旧然汉书谓八卦九章相为表里朱文公云图亦可以为书书亦可以为图又云河图洛书皆圣人所取以为八卦者而九畴亦并出焉以其象观之则虚其中者所以为易实其中者所以为洪范也闗氏洞极经以九数为洛书【应九畴而皇极居中】十数为河图【应大传天一至地十】河图九宫洛书五行【或曰先天图为河图五行生成数为洛书　或曰大衍之数五十退参倚之数五而为河图之数进皇极之数五而为洛书之数】
　　伏羲十言教
　　左传定四年正义云易曰伏羲作十言之教曰乾坤震巽坎离艮兑消息【康成曰云云无文字谓之易】
　　黄帝河图
　　晋天文志黄帝受河图始明休咎　魏志注黄帝受命风后受河图河图挺佐辅云天老告黄帝曰河有龙图洛有书帝游翠妫之川有大鱼出鱼没而图见　诗正义六艺论云太平嘉瑞图书之出必龙衔负焉黄帝尧舜周公是其正也
　　尧河图洛书
　　诗生民疏中候稷起注云尧受河图洛书后稷有名録苖裔当王【握河纪云尧即政七十年受河图其末云斯封稷契臯陶赐姓号注云或云七十二年】
　　夏连山　宓戏连山
　　周礼春官大卜掌三易之法一曰连山经卦皆八别皆六十有四注易者揲蓍变易之数可占者连山似山出内气也杜子春云连山宓戏疏郑易赞云夏曰连山皇甫谧记亦云夏人因炎帝曰连山连山易其卦以纯艮为首艮为山山上山下是名连山云气出内于山夏以十三月为正人统艮渐正月故以艮为首　人掌三易以辨九之名一曰连山　唐志连山十卷司马膺注梁元帝连山三十卷【五行类　隋刘炫伪造连山易鲁史记】　古三坟书有连山　易正义郑云夏曰连山象山之出云连连不絶【孙盛以为夏禹重卦】　帝王世纪连山易曰禹娶涂山之子名曰攸女生余　水经注连山易曰有崇伯鲧伏于羽山之野
　　殷归藏　黄帝归藏　殷坤干
　　周礼大卜三易二曰归藏经卦皆八别皆六十四注万物莫不归而藏于其中杜子春云归藏黄帝疏郑易賛云殷曰归藏案今归藏坤开筮帝尧降二女为舜妃又见节卦云殷王其国常毋谷盖子春之意宓戏皇帝造其名夏殷因其名以作易是以皇甫谧云殷人因黄帝曰归藏归藏易以纯坤为首坤为地万物莫不归而藏于其中殷以十二月为正地统故以坤为首　人掌三易【同上】　礼运观殷道吾得坤干焉注得隂阳之书其书存者有归藏正义殷易以坤为首　唐志归藏十三卷司马膺注　隋志归藏十三卷【晋薛氏注】归藏汉初已亡案晋中经有之唯载卜筮不似圣人之防【春秋正义以为伪妄之书非殷易】　崇文目三卷汉初有归藏已非古经今书三篇不可究矣　中兴书目晋太尉参军薛贞注今但存初经齐母本蓍三篇文多缺乱不可训释　史记正义七録云归藏载卜筮之书杂事　杂卦正义圣人因时随宜不必皆相因袭故归藏名卦之次亦多异于时　文心雕龙归藏之经大明迂怪乃称羿毙十日常娥奔月【又见后】　毛渐三坟书有归藏乾坤　书正义引归藏易云羿彃十日　尔雅注引两壶两羭疏成汤所作也初学记引啓筮　文选注引易归藏曰君子戒车小人戒徒又引夏啓为璿台又引归藏殷筮【月赋注亦引归藏】　庄子释文引归藏曰昔穆王子筮卦于禺强　御览引归藏曰有白云自苍梧入大梁昔女娲筮张云幕枚占之曰吉昭昭九州日月代极平均土地和合四国黄神将战筮于巫咸明夷曰昔夏后啓乘龙飞以登于天睾陶占之曰吉　朱震易丛説引归藏之干小畜
　　周易
　　礼太卜三易三曰周易经卦皆八别皆六十四疏郑虽不解周易其名周易者连山归藏皆不言地号以义名易则周非地号以周易以纯干为首干为天天能周帀于四时故名易为周周以十一月为正天统故以干为首　系辞易之兴也其于中古乎正义连山起于神农归藏起于黄帝周易起于文王及周公此谓周易也系辞又曰四营而成易十有八变而成卦八卦而小成引而伸之触类而长之天下之能事毕矣正义每一爻有三变谓初一揲不五则九第二揲不四则八第三揲亦不四则八若三者俱多为老隂俱少为老阳两少一多为少隂两多一少为少阳三变既毕乃定一爻【朱文公曰四营为分二挂一揲四归奇也易变也谓一变也三变成爻十八变则成六爻也九变而成三画得内卦已成六爻而视爻之变与不变以为动静则一卦可变而为六十四卦以定吉凶凡四千九十六卦也】　左传庄二十一年周史有以周易见陈侯者筮之遇观之否注易之为书六爻皆有变象又有互体圣人随其义而论之正义易之为书揲蓍求爻重爻为卦爻有七八九六七八者六爻皆不变卦下总为之辞曰彖九六者当爻有变每爻别为其辞曰象不变者聚而为彖其变者散而为象二至四三至五两体交互各成一卦先儒谓之互体巽变为干六四变为九四从二至四互体有艮之象洪范通筮以同卿士之数　昭二年韩宣子见易象注上下经之象辞　左传后序汲冢古书周易上下篇与今同别有隂阳説无彖象文言系辞　干凿度孔子曰阳三隂四位之正也易卦六十四分而为上下象隂阳也阳道纯而奇故上篇三十以象阳隂道不纯而偶故下篇三十四以法隂　正义案前汉孟喜易本云分上下二经【上经三十下经三十四】是孟喜之前已题经字子夏传分为上下二篇未有经字　扬子易始八卦而文王六十四其益可知也　史记司马季主曰文王演三百八十四爻越王勾践仿文王八卦　汉志蓍十五家有周易三十八卷　朱震曰文王作易以乾坤坎离为上篇之用以艮兑震巽为下篇之用　邵雍曰乾坤纵而六子横易之本也震兑横而六卦纵易之用也乾坤天地之本离坎天地之用是以易始于乾坤中于离坎终于既未济而泰否为上经之中咸恒为下经之首皆言乎其用也
　　周三易
　　春官太卜掌三易之法一连山【始艮】二归藏【先坤后干】三周易【始干】其经卦皆八别六十有四以八命賛三易之占【太卜又掌三兆玉瓦原】注卦别之数同其名占异每卦八别者重之数疏夏殷易以七八不变为占周易以九六变者为占襄九年云穆姜筮之遇艮之八注云爻有初六九三六四六五上九唯六二不变连山归藏之占以不变者为正但周易占九六而云遇艮之八是据夏殷不变为占郑答赵商云非无明文改之无据故着子春説而已近师皆以为夏殷周　人掌三易以辨九之名【同上】疏卜用三用三易【人注世本作曰巫咸作筮疏曰易伏　为之但未有揲蓍之法至巫咸乃教人为之】　易正义三易郑易賛及易论云夏殷周周易言易道周普无所不备【郑云易一名而含三义易简不易变易】案世谱等羣书神农一曰连山氏列山氏黄帝一曰归藏氏并是代号周易以文王所演故谓之周易犹周书周礼题周以别余代故易纬云因代以题周是也一説卦辞爻辞并文王作二以为爻辞多文王后事【王用亨于岐山箕子之明夷】马融陆续等以为卦辞文王爻辞周公今依而用之彖【上下】象【上下】系【上下】文言説卦序卦杂卦十翼之辞孔子所作　士冠礼筮人执防注有司主三易者　仪礼疏春秋演孔图孔子修春秋九月而成卜得阳豫之卦宋均注夏殷卦名【晋语公子重耳筮得贞屯悔豫皆八】夏殷以不变为占周易以变为占三人各占一易三占从二【大卜防又曰大卜所掌先二兆次三易次三梦者筮短长梦以叶卜筮故以先后为次】　左襄九年遇艮之八史曰是谓艮之随穆姜曰是于周易曰云云注周礼太卜掌三易然则杂用连山归藏周易三易皆以七八为占故言遇艮之八史疑占易不利更以周易占变爻正义洪范言三人占则从二人之言孔安国云夏殷周卜筮各异三法并卜是言筮用三易之事也七为少阳八为少隂其爻不变九为老阳六为老隂其爻皆变周易占九六之爻之诸筮皆是占变爻连山归藏占七八之爻二易并亡不知实然以否穆姜司空季子并于遇八之下别言周易知此遇八非周易也　洪范三人占则从二人之言注夏殷周卜筮各异三法并卜从二人之言正义杜子春云三易皆非夏殷而孔意必以三代夏殷周相因之法子春之言孔所不取郑与孔同三代异法三法并卜法有一人故三人也【方箕子时安得遽有周易乎】周礼先筮后卜春秋时先卜后筮【内卦为贞外卦为悔】　易通卦验遂皇【燧人】始出握机矩表计寘其刻日苍牙通灵【伏羲】昌之成【文王】孔演命明道经虙羲作易仲命徳维纪衡【仲谓四仲之卦震兑坎离也维者四角之卦艮巽坤干也】周文増通八八之节转序三百八十四爻以系正命之瑞故正其本而万物理失之毫厘差以千里　春秋正义崔灵恩以为筮必以三代之法故大卜掌三兆三易仪礼特牲少牢筮皆旅占【卜徒父筮之其卦遇蛊不引易文注云卜人而用筮不能通三易之占据所见杂占而言之　刘炫云成十六年筮卦遇复亦是杂占则筮法亦有杂占不必皆取易辞】　子华子出于一立于两成于三连山以之而呈形归藏以之而御气大易以之而立数桓谭新论连山八万言归藏四千三百言　通志连
　　山用三十六策归藏用四十五策周易用四十九策三皇太古书三卷柴霖亦谓之三坟曰山气形天皇伏戏氏本山坟而作易曰连山人皇神农氏本气坟而作易曰归藏地皇黄帝氏本形坟而作易曰坤干虽不画卦而其名皆曰卦爻大象连山之大象有八曰君臣民物隂阳兵象而统以山归藏之大象有八曰归藏生动长育止杀而统以气坤干之大象有八曰天地日月山川云气而统以形皆八而八之为六十四其书汉魏不至元丰中始出于唐州比阳之民家世疑伪书然其文古其辞质而野其错综有经纬恐非后人之能为也纬书犹见取于前世况此乎　姚信曰连山氏【神农】得河图夏人因之曰连山归藏氏【黄帝】得河图商人因之曰归藏伏羲氏得河图周人因之曰周易　王洙曰山海经云伏羲氏得河图夏后因之曰连山黄帝氏得河图商人因之曰归藏列山氏得河图周人因之曰周易斯乃杜子春之所慿姚信之言所从者异耳　朱震曰归藏初经者伏羲初画八卦因而重之者也其经初干初奭【坤】初艮初兑初荦【坎】初离初厘【震】初巽卦皆六画即此八卦也八卦既重爻在其中薛氏曰昔神农氏既重为六十四卦而初经更本包羲八卦盖八卦成列而六十四具焉神农氏因之也系辞曰神农耒耨之利盖取诸益王辅嗣以为伏　重卦郑康成以为神农重卦其説源于此子曰天地定位【干与坤对】山泽通气【艮与兑对】雷风相薄【震与巽对】水火不相射【离与坎对】而説卦别象次序皆初卦也连山首艮者八风始于不周实居西北之方七宿之次是为东壁营室于辰为亥于律为应钟于时为立冬此颛顼之厯所以首十月也无阖则无辟无静则无动此归藏所以先坤欤又曰伏羲画卦干上坤下立天地之位归藏先坤后干首万物之母连山干始于子坤始于午至周易尊干卑坤其体乃定艮震巽离坤兊干坎连山之序也而易兼用之　张行成曰伏羲始画八卦是为先天有图象而未有书夏曰连山天易也商曰归藏地易也有法数而未有书文王曰周易人易也始有书矣伏羲先天示易之体故孔子谓之作八卦文王后天明易之用故子云谓之重六爻　程迥曰古之筮者兼用三易之法卫元之筮遇屯曰利建侯是周易或以不变者占季友之筮遇大有之干曰同复于父敬如君所此固二易辞也既之干则用变矣是连山归藏或以变者占　叶氏三易辩曰三易经卦皆八其别皆六十四经者其常别者其变也伏羲神农黄帝尧舜取离益等十有三卦文王但为六十四卦之爻辞尔其为六十四者自伏羲以来未之有异也
　　周易象
　　左昭二年春晋韩宣子来聘观书太史氏见易象与鲁春秋注易象上下经之象辞易象春秋文王周公之制
　　四象
　　系辞易有太极是生两仪两仪生四象四象生八卦正义七八九六之谓　朱子曰孔子发明伏羲画卦自然之形体次第康节曰一分为二二分为四四分为八八分为十六十六分为三十二三十二分为六十四明道以为加一倍法一二三四五天地生数也五中数故不用六七八九十天地成数也十全数故不用四象之书成而以一二三四纪其次九八七六积其实四象者河图之一合六二合七三合八四合九洛书之一含九二含八三含七四含六也又曰一每生二自然之理也易者隂阳之变太极者其理也两仪者始为一画以分隂阳四象者次为二画以分太少八卦者次为三画而三才之象始备太阳居一而含九少隂居二而含八少阳居三而含七太隂居四而含六此六七八九之数所由定也一画为仪二画为象三画为卦则八卦备矣此上若旋次各加隂阳一画积至三重再成八卦者八方有六十四卦之名揲蓍之法三变之中挂扐四以奇偶分之然后爻之隂阳可辨又于中各以老少分之然后爻之变与不变可分所谓用九用六者此也　干凿度孔子曰易始于太极太极分而为二【七九八六】故生天地天地有春秋冬夏之节故生四时四时各有隂阳刚柔之分故生八卦八卦成列天地之道立雷风水火山泽之象定矣　郑康成言四象曰布六于北方以象水布八于东方以象木布九于西方以象金布七于南方以象火刘禹锡辩易九六论曰一行大衍论云三变皆刚太
　　阳之象三变皆柔太隂之象一刚二柔少阳之象一柔二刚少隂之象少阳之刚有始有壮有究少隂之柔有始有壮有究因综四象之变而成八象焉八象之位而八卦之本列矣　郭氏曰四象者九八七六隂阳老少之象　邵子曰太极既分两仪立矣阳上交于隂隂下交于阳而四象生矣阳交于隂隂交于阳而生天之四象刚交于柔柔交于刚而生地之四象八卦相错而后万物生焉【先天图干一兑二离三震四巽五坎六艮七坤八】　欧阳氏明用曰干爻七九九变而七无为易道占其变曰用九释所以不用七坤爻八六六变而八无为曰用六释所以不用八于乾坤见之其余可知　朱子发曰七八不变六九变归藏连山用七八易用六九而七八在其中
　　八索
　　尚书序八卦之説谓之八索孔子讃易道而黜八索正义以易八卦为主六十四卦三百八十四爻皆出于八卦就八卦求其理则万有一千五百二十策天下之事得故谓之索非一索再索而已　左左史倚相能读三坟五典八索九丘　国语史伯曰平八索以成人注谓八体以应八卦也　礼疏三王之法　贾逵云八王之法【一作素王】　张平子説周礼八议之刑索空空设之马融説八卦　杜预云古书名　勾微曰五帝时名八索坤三索于干而得三男干三索于坤而得三女遂成八卦八八相索广生六十四
　　孔子十翼　易大传
　　正义十翼孔子所作上彖下彖上象下象上系下系文言説卦序卦杂卦先儒以孔子十翼之次乾坤文言在二系之后説卦之前以彖象附上下二经为六卷则上系第七下系第八文言第九説卦第十辅嗣以文言分附乾坤二卦故説卦为第九【韩康伯云序卦之所明非易之緼也　郑众贾逵等以为卦下之彖辞文王所作爻下之象辞周公所作郭雍以文王为卦辞孔子为彖辞　王弼移文言于乾坤因以解四徳近世古书亡缺郑氏所注存第九总文言説卦序卦杂卦四篇学者不能知其次乃谓之郑氏文言】　扬雄曰宓牺氏緜络天地经以八卦文王附六爻孔子错其象而彖其辞然后发天地之藏定万物之基张行成曰归藏首坤以隂为一也周易先干以阳为
　　一也二者不同孔子通之系辞曰阖戸谓之坤辟戸谓之乾坤先于干归藏义也天尊地卑乾坤定矣干先于坤周易义也至序卦剥受之以复夬受之以姤隂阳迭用混而为一也【凡一隂一阳之卦各六皆自复姤而来二隂二阳之卦各十有五皆自临遯而来三隂三阳之卦各二十皆自泰否而来四隂四阳之卦各十有五皆自大壮观而来五隂五阳之卦各六皆自夬剥而来】　史记太史公论六家要指曰易大传曰天下一致而百虑同归而殊涂注张晏曰大谓易系辞　郊祀志刘向对曰易大传曰诬神者殃及三世　易正义繋辞焉以断其吉凶以尽其言是繋属其辞于爻卦之下则上下二篇经辞是也夫子申説上下二篇总曰系辞【上篇十二章下篇九章】　儒林传序孔子晚而好易读之韦编三絶而为之传
　　子夏易传
　　释文序录子夏易传三卷【卜商　释文引子夏传】七畧云汉兴韩婴传中经簿录云丁寛所作张璠云或馯臂子弓所作薛虞记【虞不详何许人】　唐防要开元七年三月六日诏子夏易近无习者令儒官详定四月七日刘子议曰案汉志易有十三家无子夏作者至梁阮氏七録有子夏易六卷或云韩婴作或云丁寛作司马贞议曰案刘向七畧有子夏易但此书不行已久今所存多失真本又荀朂中经簿云子夏四卷或云丁寛所作是先达疑非子夏矣其书错谬无益后学不可帖正经五月五日诏子夏逸篇令帖易者停　国史志子夏易十卷假托真子夏一行所论是然残缺　中兴书目十卷或题卜子夏按隋志周易二卷魏文侯师子夏已残阙【梁六卷】唐志卜商二卷今乃十卷案陆徳明音义所引与今本间有合者若云地得水而柔水得地而流故曰比今本作地藏水而泽水得地而安但小异尔至束帛戋戋作又云五匹为束三二纁象隂阳今本并无此文盖后人附益者多自唐已无全文诸儒请不帖正经　晁氏志此书约王弼注为之者止杂卦【十卷】景迂云唐张弧伪作　正义子夏元始也亨通也利和也贞正也　家语孔子读易至损益喟然而叹子夏避席问云云　孙坦曰世有子夏传以为亲得孔子之緼观其辞畧而不粹间或取左氏春秋语证之晚又得十八占称天子曰县官尝疑汉杜子夏之学及读杜传见引明夷对策疑始释然不然班固叙儒林何以言易始于商瞿子木而遽遗卜商也哉　程迥曰子夏易传京房为之笺先儒疑非卜商作近世有陋儒用王弼本为之注亦托云子夏凡先儒所引此本皆无之朱震曰孟喜京房之学其书槩见于一行所集大要皆自子夏传所出　晁説之云今号为子夏易传者崇文总目亦斥其非是而不知其所作之人予知其为唐张弧之易也　子夏序诗传礼　公羊髙亲受经焉【孔子以春秋属之】　尚书大传引子夏曰云云　子夏造防亲受春秋　夫子读易至韦编三絶铁擿三折矧未及将圣者乎
　　汉易十三家　三家易经　九师説　古文易经
　　志易经十二篇【上下经及十翼】施孟梁丘三家易周氏二篇【字王孙】服氏二篇【光　刘向别録云齐人号服光】杨氏二篇【何字叔元】蔡公二篇【卫人事周王孙】韩氏二篇【婴】王氏二篇【同】丁氏八篇【寛字子襄梁人】古五子十八篇【自甲子至壬子説易隂阳】淮南道训二篇【淮南王安聘明易者九人号九师説】古杂八十篇杂灾异三十五篇神输五篇图一孟氏京房十一篇灾异孟氏京房六十六篇五鹿充宗畧説三篇京氏段嘉十二篇【唐志孟喜京房章句十卷】章句施孟梁丘氏各二篇凡易十三家二百九十四篇易道深矣人更三圣世厯三古汉兴田何之讫于宣元有施孟梁丘京氏列学官而民间有费髙二家之説刘向以中古文易经校施孟梁丘经或脱去无咎悔亡字唯费氏经与古文同【汉言易者六家费氏最近古最见排摈千载之后岿然独存岂非天哉】　释文序録孟喜章句十卷无上经七録云又下经无旅至节无上系京房章句十二卷七録云十卷一卷目　文中子九师兴而易道微　文选七啓注引九师道训　思赋注引淮南九师道训曰遯而能飞吉孰大焉　刘向别録曰所校讐中易淮南九师道训除复重定着十二篇淮南王聘善为易者九人从之采获故中书题曰淮南九师书所校讐中古五子书除复重定着十八篇分六十四卦着之日辰自甲子至壬子凡五子【初学记】商瞿受易孔子五而至田何汉之易书盖自田何始何而上未尝有书易家著书自王同始不过训诂举大义云耳　太史公受易于杨何　魏相明易经有师法
　　汉易四家博士
　　前儒林传初易唯有杨孝宣世立施孟梁丘【甘露三年立梁丘】元帝立京氏　后田何授丁寛寛授田王孙王孙授施孟梁丘由是有施孟梁丘之学又京房受于焦延寿别为京氏学费直授王璜为费氏学【本以古字号古文易】又髙相授子康及毋将永为髙氏学施孟梁丘京氏四家皆立博士费髙二家未得立光武中兴立五经博士易有施孟梁丘京氏【苏竟平帝世以明易为博士】
　　施氏　前施讐从田王孙田王孙为博士复从卒业梁丘贺荐讐诏拜讐为博士　张禹从施讐受易甘露中对易及论语大义久之试为博士　彭宣治易事张禹举为博士
　　孟氏　前博士阙人荐孟喜上闻喜改师法遂不用喜授白光翟牧皆为博士　后洼丹建武初以孟氏易为博士　任安受孟氏易除博士
　　梁丘氏　前梁丘贺从京房更事田王孙子临代五鹿充宗为少府充宗授士孙张为博士　朱云从博士白子友受易时少府五鹿充宗为梁丘易自宣帝时善梁丘氏説元帝好之欲考其异同令充宗与诸易家论云抗首而请既论难连拄五鹿君繇是为博士　后范升习梁丘建武二年迁博士辞曰臣与博士梁恭山阳太守吕羌俱修梁丘愿推博士以避恭羌不许时尚书令韩歆上疏欲为费氏易左氏春秋立博士四年正月朝公卿大夫博士见于灵防帝曰范博士可前平説升对云云与歆辨难退而奏曰近有司请置京氏易博士羣下执事莫能据正京氏既立费氏怨望左氏春秋亦希置立京费已行次复髙氏春秋之家又有驺夹五经奇异并复求立乖戾分争云云今费左二学无有本师而多反异疑道不可由疑事不可行　张兴习梁丘建武中迁博士
　　京氏　前传京房授殷嘉姚平乘皆为郎博士后戴慿习京氏易征试博士　樊英习京氏安帝初召为博士　郎顗父宗学京氏以博士召之顗父业
　　晋江左中兴【大兴初】唯置王氏博士太常荀崧奏请置郑易博士不果立崧上疏曰郑注其书根源　宋元嘉王郑两立顔延之为祭酒黜郑置王
　　汉易
　　儒林自鲁商瞿受易孔子授鲁桥庇庇授江东馯臂馯臂授燕周丑丑授东武孙虞子乘子乘授齐田何及秦禁学易为筮卜之书者不絶汉兴田何授王同周王孙丁寛服生皆着易数篇【四人皆注易传】同授淄川杨何齐即墨成广川孟但鲁周霸莒衡胡临淄主父偃皆以易至大官要言易者本田何【五行志光和元年蔡邕对引易传　周举引易传曰阳感天不旋日　郎顗引易曰公能其事序贤进士后必有喜当靁不靁太阳弱也】韩婴言诗亦以易授人推易意而为之涿郡韩生曰尝受韩诗不如韩氏易深盖寛饶本受孟喜见韩生更受焉【寛饶引韩氏易传】　蓺文士心易【见前】　崇文目田何之易卦象爻彖与文言説卦等离为十二篇而自为章句易之本经也陆澄云易自商瞿之后虽有异家之学同以象数为
　　宗　晁説之曰易家著书自王同始同授杨何所谓易杨者是也丁寛授田王孙王孙授施讐孟喜梁丘贺三家皆立学官其子弟颛门者众后又有京房之学亦得立而学官自杨何始其后有费直髙相之易唯民间房自谓其学即孟氏学相自言出于丁将军惟费氏之传晚而益盛东都陈元郑众马融郑荀爽魏王肃王弼皆其人也自肃而上莫敢悖其所唯弼厌旧喜新摈弃师法攘庄老虚无之论専于人事　释文序録马融十卷【七録云九卷】荀爽注十卷【七録云十一卷】郑注十卷【録一卷七録云十二卷】刘表章句五卷【中经簿録云注易十卷七録云九卷録一卷】宋注九卷【七志七録云十卷】虞翻注十卷陆绩述十三卷【七志云録一卷】董遇章句十二卷【七志七録云十卷】王肃注十卷王弼注七卷【七志云十卷　注易上下经六卷作易畧例一卷又注老子】姚信注十卷【七録云十二卷】王廙注十二卷【七志七録云十卷】干寳注十卷黄頴注十卷蜀才注十卷【范长生】尹涛注六卷费元珪注九卷
　　汉易説　小章句
　　儒林丁寛字子襄梁人事田何学成东归何谓门人曰易以东矣至雒阳复从周王孙受古义号周氏传景帝时寛为梁孝王将军号丁将军作易説三万言训故举大谊而已【师古曰故谓经之防趣他皆类此】今小章句是也【志丁氏八篇】寛授同郡田王孙王孙授施讐孟喜梁丘贺繇是易有施孟梁丘之学施讐为博士甘露中论石渠授张禹彭宣繇是施家有张彭之学孟喜得易家候隂阳灾变书诈言师田生枕喜防独喜又蜀人赵宾为易饰易文以为箕子明夷万物方荄兹也【释文刘向云今易箕子作荄滋】宾持论巧慧易家不能难皆曰非古法也云受孟喜喜为名之宾死喜因不肯仞博士缺众人荐喜上闻喜改师法遂不用喜授白光翟牧繇是孟家有翟白之学【隋志孟氏易八卷曲台长孟喜章句梁十卷　唐志十卷　建武中范升孟氏易　景鸾理施氏易作易説　袁良夏恭习孟氏易】梁丘贺以筮有应近幸子临亦入説甘露中奉使问诸儒于石渠临学精熟専行京房法【自别一京房杨何弟子也贺从受易】梁丘有士孙【张】邓【彭祖】衡【咸】之学京房受易梁人焦延寿【名赣】延寿云尝从孟喜问易房以为延寿易即孟氏学翟牧白生不肯皆曰非也至成帝时刘向校书考易説以为诸易家説皆祖田何杨叔丁将军大谊畧同唯京氏为异党焦延寿独得隠士之説托之孟氏房授殷嘉姚平乘繇是易有京氏之学【易传见后】
　　汉易家异同
　　朱云【见上】
　　施氏讐从田王孙授梁丘临张禹　禹授彭宣有张彭之学　刘昆受施氏易于戴宾建武二十二年授太子诸王小侯子轶业
　　孟氏喜师田王孙授白光翟牧有翟白之学　洼丹世孟氏　觟阳鸿　任安　范升授杨政　袁安祖父良与子京习孟氏易作难记三十万言敞易经【本传】　徐淑　夏恭【文苑传】
　　梁丘氏贺从杨何弟子京房更事田王孙传子临临授五鹿充宗王骏充宗授士孙张邓彭祖衡咸有士孙邓衡之学杨政从范升善说经　张兴著录万人为梁丘家宗
　　京氏房受易焦延寿房以为延夀即孟氏学　戴凭习京氏　沛献王辅善说京氏【以下本】　度尚通京氏　郎宗善京氏
　　费氏陈元郑众之　马融为传授郑【本　何休见郑注易谓其道出系表】
　　髙氏相授子康及母将永其学亦亡章句自言出于丁将军　费髙皆未立博士【以上并前后儒林传】
　　汉古文易
　　儒林费直字长翁东莱人长于卦筮亡章句徒以彖象系辞十篇文言解説上下经王璜之髙相沛人亦亡章句専説隂阳灾异自言出于丁将军繇是易有髙费皆未立于学官　后费直易其本皆古字号曰古文易以王横未得立陈元郑众皆费氏学马融为授郑作易注荀爽又作自是费氏大兴京氏遂衰【隋志同】　前志汉兴田何传之有施孟梁丘京氏列于学官而民间有费髙二家之説刘向以中古文易经校施孟梁丘经或脱去无咎悔亡唯费氏经与古文同　隋志费直注四卷【亡　释文序録云费直章句四卷残缺】　唐志费直章句四卷马融荀爽章句郑董遇宋忠王肃注各十卷　晋志十二次度数费直説周易所言颇有前后中兴书目王肃十一卷后人纂释文所取者附益
　　之【隋志肃注十卷】非肃本书管辂易一卷训解名义不尽流于卜筮　释文引古文如彚作翩作偏介作砎枕作沈蹢躅作繻作襦　欧阳氏曰易至汉分为三有田何之易焦赣之易费直之易今行世者惟有王弼易其原出费氏费氏兴而田学遂息古十二篇之易遂亡其本　朱震曰秦汉之际易亡説卦宣帝时河内女子发老屋得説卦古文老子至后汉荀爽集解又得八卦逸象三十有一　司马迁传易曰差以毫厘谬以千里注师古曰今之易经及彖象繋辞并无此语易纬则有之葢易象之别记者也　东方朔易曰正其本万事理　记经解易曰君子谨始
　　汉易林
　　隋志五行类京房周易守林三卷集林十二卷【七録云伏万寿撰唐志伏曼容】焦赣易林十六卷【梁又本三十二卷】易林变占十六卷费直易林二卷【梁五卷又周易筮占林五卷】后汉方士许峻易新林一卷【梁十卷】虞翻周易集林律厯一卷郭璞周易新林四卷【又九卷梁有郭璞易林五卷】易洞林三卷鲁洪度易林三卷郭氏易立成林二卷梁元帝洞林三卷【梁元帝洞林序　海中之书巫咸之説羡门五将韩终六王周王白雉之筮殷人飞燕之占书名聚雪卦有宻云】　唐志崔氏周易林十六卷【崔篆】管辂四卷张满七卷杜氏新易林占三卷北史吴遵世着易林杂占百余卷　南史梁简文易
　　林十七卷元帝筮经十二卷庾诜易林二十卷　书目易林传十六卷焦赣以一卦转之六十四卦各有繇言着吉凶占验然不推用之法【朱氏曰之卦者变而之他卦也易以变为占一卦变为六十四卦六十四卦变为四千九十六卦】　崇文目卜筮有周易林十八卷郭璞林一卷陶隠居林一卷子夏林占一卷诸家易林一卷周易飞伏例二卷河图术一卷　晁氏志焦氏易林十六卷费直题其前曰六十四卦变每卦变六十四总四千九十六首皆为韵语与左氏所载凤皇于飞和鸣锵锵汉书所载大横庚庚予为天王之语絶相类京房易三卷隋有京房章句十卷此书旧题京房传吴陆绩注大抵星行气候之学非章句也　后汉崔骃崔篆建武初举贤良辞归着周易林六十四篇用决土凶多取占验【孔僖传僖拜临晋令崔骃以家林筮之谓为不吉注崔篆所作占卦也】方术许峻善卜占之术多显验时方之京房着易
　　林行于世【唐志许氏周易杂占七卷】　晋郭璞璞撰前后筮验六十余事名为洞林【书目止存一卷载二十二事朱震易丛説引之　唐志洞林觧三卷】又抄京费诸家要最更撰新林十篇　文选注东观汉记曰永平五年秋京师少雨上御云台召尚席取卦具自卦以周易卦林占之其繇曰蚁冗封戸大雨将集明日大雨以诏书问沛献王辅辅曰案易卦震之蹇　月令正义案易林云震主庚子午巽主辛丑未坎主戊寅申离主己夘酉艮主丙辰戌兑主丁巳亥【注未属巽】
　　汉京房易易占　分卦直日法
　　京房治易事焦延寿其説长于灾变分六十四卦更直日用事以风雨寒温为候【孟康曰分卦直日之法一爻主一日六十四卦为三百六十日余四卦震离兑坎为方伯监司之官所以用震离兑坎者是二至二分用事之日又是四时各専王之气各卦主时其占法各以其日观其善恶】各有占验房用之尤精建昭三年二月朔上封事曰少隂倍力而乘消息【孟康曰房以消息卦为辟辟君也息卦为太阳消卦为太隂其余卦曰少隂少阳谓臣下也并力杂卦气干消息也】又曰臣前以六月中言遯卦不効法曰寒涌水为灾至其七月涌水出又曰少隂并力而乘消息戊子益甚到五十分气复起【孟康曰分一日为八十分分起夜半是为戊子之日日在己酉而防也】此陛下欲正消息杂卦之党并力而争消息之气不胜　书目京房易三卷【陆绩注】以五行飞伏五星气候训解卦义又易积筭法以五行及卦六爻隂阳升降各主其位凡吉凶自互体豹象而知之【京房易积数曰二三四为互体三四五为约象】　隋志京房周易占事十二卷飞候六卷四时候二卷错卦七卷混沌四卷委化四卷占灾异十二卷　前五行志京房易曰尊卦用事【注孟康曰尊卦乾坤也臣瓉曰京房谓之方伯卦震兊坎离也】永始二年二月乙酉晦日食谷永以京房易占对　后五行志阳嘉元年李固对策京房易云云【志注引京房占】唐厯志卦议曰十二月卦出于孟氏章句其説易本于气而后以人事明之京氏又以卦爻配期之日坎离震兑其用事自分至之首皆得八十分日之七十三頥晋并大畜皆五日十四分余皆六日七分止于占灾眚与吉凶善败之事至于观隂阳之变则错乱而不明　谷永于京氏易最宻故善言灾异　后刘寛学京氏易　郑通京氏易　崔瑗明京房易六日七分徐稚学京氏易　杨秉明京氏易　戴慿魏满孙期习京氏易【儒林传】　樊英习京氏易着易章句世名樊氏学【方术】　唐檀少学习京氏易【方术】　郎顗易天人应曰君子不思遵利兹谓无泽伏案飞候参察众政【京房作易飞候】正月三日至乎九日三公卦注凡卦法一为元士二为大夫三为三公四为诸侯五为王位六为宗庙　魏髙堂隆引易上不俭下不节【云云】　晋董景道明春秋京氏易　郭琦注京氏易【隠逸】　台产専京氏易筭六日六分之学【艺术】　晋五行志京房易易妖占　文选注【曲水诗序】京房易飞候曰青云润泽蔽日在东北为举贤良　唐一行集京房易论卦气纳甲飞伏世应【中孚曰九二处和体震】正义大衍之数引京房云五十者谓十日　公羊注引易中孚记又引京房易　谷梁注引京房易易纬稽览图非太平而杂卦以其度效一辰则可矣【注杂卦九三上六决温九三上九微温六三上九决寒六三上六微寒日七分中一辰效则可也】唯消息及四时卦当尽其日【尽六日七分四时七十二分也】太平之时太隂用事【谓从否至临】而少阳卦当效时至则于效分上一时非太平以其卦分效则可【六日七分一分效】未可责时至立效也太阳用事【谓从防至遯】少隂卦效亦如之小畜干位比然息之卦当胜杂卦也六日八十分之七而从【八十分为一日之七者一卦六日七分也从得一卦】四时卦十一辰余而从【谓四正卦坎离震兊四时方伯之卦也七十三分而从得一卦】坎常以冬至日始效复生坎七日消息及杂卦传相去各如中孚卦上有隂百二十日为雨剥隂气上达霜以降乾元序制记坎初六冬至广莫风云云易卦之位震东离南兊西坎北为一説十二辟卦分属十二辰为一説焦延寿为卦气直日之法合二説而一之既以八卦之震离兊坎二十四爻直四时又以十二辟卦直十二月分四十八卦为公侯卿大夫而六日七分之説生焉扬雄太次第乃全用焦法其八十一首盖亦去震离兊坎而但拟六十卦耳　虞翻崔憬用互体京房郎顗用五行【凡学隂阳占察者皆祖焦氏】
　　汉易卜　蓍书
　　刘歆汉兴天下唯有易卜未有他书　汉志蓍有蓍书二十八卷周易三十八卷大筮衍易二十八卷易卦八具【顔延之有大筮箴】　张骞天子发书易曰神马当从西北来　魏相学易数表采易隂阳奏之　前西域武帝诏曰易之卦得大过爻有九五匈奴困败　梁后纪太史卜兆得寿房又筮得坤之比　后汉黄琼上疏曰卦位错谬寒燠相干注易干凿度以乾坤始数二卦而得一嵗　鲁恭上疏案易五月姤用事　陈忠上疏顷季夏大暑消息不协寒气错时水涌为变注息卦曰太阳消卦曰太隂杂卦曰少隂少阳　郎顗奏今月九日至十四日大壮用事消息之卦也于此六日之中靁当发声易曰当靁不靁太阳弱也　记易抱南靣注易官名周礼曰太卜　唐六典太卜令卜筮之法一曰二曰兆三曰易四曰式五兆之策三十有六易之策四十有九其变有四单拆交重十八变而成卦内卦为贞朝占用之外卦为悔暮占用之　易干凿度孔子曰嵗三百六十日而天气周八卦用事各四十五日方备嵗焉注其中犹自有斗分此重举大数而已【晁公武曰干凿度二卷独九官之法颇明】　通卦验冬至四十五日以次周天三百六十五日复当卦之炁进则先时退则后时皆八卦之效也　后魏正光厯有推四正卦术四正为方伯中孚为三公复为天子屯为诸侯谦为大人睽为九卿升还从三公周而复始九三应上九清净微温阳风九三应上六绛亦决温阴雨六三应上六白浊微寒隂雨六三应上九麴尘决寒阳风诸卦上有阳爻者阳风上有隂爻者隂雨　朱子发曰干生三男坤生三女干交乎坤自姤至剥坤交乎干自复至夬十有二卦谓之辟卦坎离震兊谓之四正分主四时十有二卦各主其月干正于子而左行坤正于未而右行左右交错六十卦周天而复伏爻者京房所传飞伏也乾坤坎离震巽兊艮相伏【见者为飞不见者为伏】説卦巽其究为躁卦例飞伏也　荀子曰善为易者不占大舜志定谋同然后用筮扬雄曰不以其占不如不筮王通曰骤而语易则玩神其防
　　一也　六壬推日月行度叅以时日得易之坎离者也遁甲九宫八门得易之河图者也壬遁得易一端而不尽易之道散而为隂阳术数之学易何往而非隂阳哉故曰易以道隂阳　管辂曰善易者不论易【辂谓易安可注其得先儒之心欤】　正义云八卦方位之所六爻上下之次七八九六之数内外承乘之象　实象若地上有水比地中生木升假象若天在山中风自火出
　　汉易太初篇【六日七分】
　　祭祀志注蔡邕明堂论引易太初篇　郎顗易内曰凡灾异所生各以其政变之则除又曰久隂不雨【注易稽览图】易中孚曰阳感天不旋日【注又引易稽览图曰甲子卦气起于中孚六日八十分日之七】　今春当旱夏必有水臣以六日七分候之可知【顗父宗学京氏易】　杨赐于中孚经曰注易稽览图中孚经之文也【公羊注引易中孚记】　隋志梁有周易飞候六日七分八卷【又见大衍厯议】　正义七日来复案易纬稽览图云卦气起中孚故离坎震兑各主其一方其余六十卦卦有六爻爻别主一日凡主三百六十日余有五日四分日之一每日分为八十分五日分为四百分四分日之一又为二十分是四百二十分六十卦分之六七四十二卦别各得七分是每卦得一日七分也汉上朱氏曰阳生于子隂生于午自午至子七月必
　　复乾坤消息之理也故以一日言之自午时至夜半复得子时以一年言之自五月至十一月复得子月以一月言之自午日凡七日复得子日以一纪言之自午嵗凡七嵗复得子嵗天道运行其数自尔合之为一纪分之为一嵗一月一日莫不皆然故六十卦当三百六十日而两卦相去皆以七日【于复言七日来复者明卦气也】　金君卿曰七日来复或谓日当为月言自五月阳剥而隂长至十一月而一阳生是七月而来复六日七分之説谓一日八十分一卦之内六爻主六日而只余七分也六日七分孔頴达述而明之王昭素王防宋咸著论驳之胡旦明其不然又虞翻注七日来复曰消干六爻为六日刚来反初七日来复天行也陆绩注京房传曰六阳涉六阴反下七爻在初故称七日日亦阳也房作复曰六爻反复之称　晁説之学京氏易据其为式
　　汉易通论　易賛　易论
　　后儒林洼丹字子玉世孟氏易建武初为博士【十一年为大鸿胪】作易通论七篇世号洼君通丹学义研深易家宗之称为大儒　荀爽着易　荀悦汉纪马融着易解颇生异説爽着易据文象承应阴阳变化之义以十篇之文解説经意由是兖豫之言易者咸荀氏学而马氏亦颇行于世【爽又着诗传皆附正义无他説】　隋志汉司空荀爽注十一卷九家注十卷【梁有马融注一卷】郑注九卷【何休见其注谓道出繋表　坊记疏引郑易注既济九五爻诗疏引郑注中孚　周礼疏引郑注鼎九四　礼记疏引郑注易讼卦　仪礼疏引困九二　郎顗注引郑注乾卦】梁陈郑王弼二注列于国学齐代唯郑义至隋王注盛行郑学浸微今殆絶矣　正义郑作易賛及易论　朱震曰康成始以彖象连经文王弼又以文言附乾坤二卦自康成而后其本加彖曰象曰自弼而后加文言曰至于文辞连属不可附卦爻则仍其旧篇魏淳于俊曰康成合彖象于经欲使学者寻省易了孔子恐其与文王相乱是以不合【费氏之后易经上下离为六卷繋辞而下五篇合为三卷是以郑注九卷】　王弼虽宗庄老其书固郑氏书也
　　易纬
　　书目易纬案隋志八卷郑注【梁九卷】旧唐志九卷宋均注【唐志宋注崇文目九卷】康成或引以解经今篇次具存宋注不李淑书目九卷凡干凿度稽览图通卦验各二辨终备是类谋坤灵图各一今三馆所藏干凿度通卦验皆别出为一书而易纬止有郑氏注七卷稽览图第一辨终备第四是类谋第五乾元序制记第六坤灵图第七二卷三卷无标目易干凿度二卷【崇文目同】易通卦验二卷稽览图一卷流演通卦验一卷【不知作者】　正义引易纬干凿度云易一名而含三义所谓易也变易也不易也易者其徳变易者其气不易者其位也郑依此义作易賛及易论云易简一也变易二也不易三也又云有太易太初太始太素垂皇策者牺卦道演徳者文成命者孔通卦验云苍牙通灵昌之成孔演命明道经稽览图云卦气起中孚　郎顗易天人应曰云云　五行志注引易防易纬　晋五行志引易萌气枢　晁氏志干凿度二卷坤凿度二卷题曰包牺氏先文轩辕氏演古籕文苍颉修为上下二篇隋唐志崇文目皆无之当是国朝人依托为之
　　周易参同契
　　唐志五行类魏伯阳周易参同契二卷【后汉人】　书目明金丹之诀篇题盖仿纬书之目词韵皆古奥雅难通首言乾坤坎离四卦橐籥之外其次即言屯防六十卦以见一日用功之早晚又次即言纳甲六卦以见一月用功之进退又次即言十二辟卦以分纳甲六卦而两之盖内以详理月节外以兼统嵗功此书大要在坎离二字　崇文目道书有参同契太易志图丹书各一卷易释文虞翻注参同契云字从日下月　三洞珠囊魏伯阳撰参同契其説以周易爻象论作丹之意而世不知神丹之事多作隂阳注之殊失其防　朱子曰参同之説见一息之间有晦朔望上者气之方息自上而下也下者气之方消自下而上也望者气之盈日沈于下而月圆于上也晦朔之间者日月之合乎上所谓举水以灭火金来归性初之类是也【朱文公推策数之法月以十二卦分之卦得二日有半各以本卦之爻行本爻之策】又曰参同本不为明易借纳甲之法以寓行持进退之候云甲乙丙丁庚辛者乃以月之昏旦出没言之非以分六卦之方也　上察河图文下序地形流中稽于人心参合考三才　金碧古文龙虎上经取法参同　彭晓分章通真义三卷分为九十章
　　纳甲
　　干纳甲壬　坤纳乙癸　震纳庚　巽纳辛　坎纳戊离纳己　艮纳丙　兊纳丁　蛊先甲后甲巽先庚
　　后庚革已日乃孚





　　玉海卷三十五
&lt;子部,类书类,玉海&gt;
　　钦定四库全书
　　玉海卷三十六
　　宋　王应麟　撰
　　艺文
　　易【下　拟易附】
　　魏王弼注易　大衍论　易畧例
　　魏志钟防论易无互体山阳王弼好论儒道辞才逸辩注易及老子【荀融难弼大衍义　王济云见弼易注所误者多　孙盛曰虽有可观恐泥大道】隋志周易十卷魏尚书郎王弼注六十四卦六卷晋
　　太常韩康伯注系辞以下三卷弼又撰易畧例一卷梁有周易难王辅嗣义一卷晋顾夷等撰【宋书顾悦之难王弼易义四十余条关康之申王难顾】尽神论一卷魏钟防撰梁有周易无互体论三卷亡　唐志王弼注七卷又大衍论三卷　国史志王弼易论一卷大类畧例而不及　中兴书目弼有易辩一卷或言晋得之王羲之承诏録藏秘府　系辞注王弼曰演天地之数所頼者五十也正义曰韩氏亲受业于王弼　唐邢璹注畧例叙曰大则揔一部之指归小则明六爻之得失承乘逆顺之理应变情伪之端用有行藏辞有险易明彖明爻通变明象辨位【上】卦畧【凡十一卦下二篇以辨诸家之惑】　陆澄曰王弼注易学所宗今若儒郑注不可废自商瞿之后虽有异家之学同以象数为宗数年后乃有王弼之説【辅嗣之易出于马郑马郑又出于费氏古文易　康成注本无干传泰传字辅嗣加之以巻首之卦题曰传离为六篇】　伏曼容曰何晏疑易中九事　孔頴逹曰辅嗣之意象本释经宜相附近分爻之象辞各附当爻则费氏时犹若今乾卦彖象系卦之末欤【古文始变于费氏大乱于王弼】
　　魏易传
　　魏志正始六年十二月辛亥诏司徒王朗所作易传令学者得以课试子肃撰定【阚骃注易传】　释文序録王肃注十卷【释文引王肃本】　西都有丁孟京田东郡有荀刘马郑
　　吴虞翻易注
　　隋志虞翻注九卷【释文序録十卷】陆绩注十卷【序录十三卷】梁有周易日月变例六卷虞翻陆绩撰　吴志虞翻注易奏曰梦道士布易六爻挠其三以饮臣言易道在天三爻足矣
　　晋周易统畧
　　隋志邹湛统畧五卷杨乂卦序论一卷【唐志云统畧论三卷】　御览引杨乂易卦序论云俭而止山也俭而动泉也
　　晋周易训注
　　儒林刘兆字延世撰周易训注以正动二体互通其文　文苑李充注尚书及周易防六篇　隋志晋李颙周易卦象数防六卷
　　晋易象论
　　刘惔时孙盛作易象妙于见形论【论曰圣人知观器不足以逹变故表圆应于蓍圆应不可为典要故寄妙迹于六爻】简文帝使殷浩难之不能屈惔与抗答辞甚简至盛理遂屈　嵇康作言不尽意论殷融作象不尽意论何襄城为六象之论曰实象曰假象曰偏象曰圆象曰义象曰用象萧氏又难之不取偏象圆象而立四象之论
　　晋干寳易传
  </div>
  <div class="pagination">
   <a href="玉海_page57.html">
    上一页
   </a>
   <span>
    ...
   </span>
   <a href="玉海_page53.html">
    53
   </a>
   <a href="玉海_page54.html">
    54
   </a>
   <a href="玉海_page55.html">
    55
   </a>
   <a href="玉海_page56.html">
    56
   </a>
   <a href="玉海_page57.html">
    57
   </a>
   <span class="current-page">
    58
   </span>
   <a href="玉海_page59.html">
    59
   </a>
   <a href="玉海_page60.html">
    60
   </a>
   <a href="玉海_page61.html">
    61
   </a>
   <a href="玉海_page62.html">
    62
   </a>
   <a href="玉海_page63.html">
    63
   </a>
   <span>
    ...
   </span>
   <a href="玉海_page59.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
