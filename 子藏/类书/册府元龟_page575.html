<!DOCTYPE html>
<html>
<head>
    <meta charset="UTF-8">
    <title>册府元龟 - 第 575 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 575 页/共 736 页</h1>
    <div class="content">    庾亮风格峻整动由礼节闺门之内不肃而威时人，或以为夏侯太初陈长文之伦也。（太初玄字长文群字）位安西将军。
    孙盛性方严有轨宪虽子孙班白而庭训愈峻位秘书监。
    宋谢弘微从叔峻以为嗣事系亲之党恭谨过常伯叔二母归宗两姑晨夕瞻奉尽其诚敬内外或传语通讯辄正其衣冠位右卫将军。
    南齐王延之为右光禄大夫竟陵王师家训方严不妄见子弟虽节岁问讯皆先冠曰：子伦之见儿子亦然。
    刘为武陵王华征虏参军兄夜隔壁呼共语不答方下床著衣立然後应问其久曰：向束带未竟其立操如此。
    梁刘潜奉寡嫂甚谨家内目细必定谘嫂与妻子朝夕供事未尝失礼人称之位豫章内史。
    范为仆射性笃睦事寡嫂尽礼家事必先谘而後行。
    陈王锡为左仆射兄弟三十馀人居家笃睦每岁时馈遗遍及近亲敦诱诸弟并禀其规训。
    後魏李敷兄弟敦崇孝义家门有礼至於居丧法度吉凶书记皆合典则为北州所称美。
    崔浩母卢氏湛孙也。浩著食经叙曰：予自少及长耳目闻见诸母诸姑所修妇功无不蕴习酒食朝夕养舅姑四时祭祀虽有功力不任僮使尝手自亲焉昔遭丧乱饥馑仍臻饣蔬饣胡口不能具其物用十馀年间不复备设先妣虑久废志後生无知见而少不习业书乃口授为九篇文辞约举婉而成章聪辩强记皆此类也。位抚军上将军。
    杨椿弟津孝友大至兄弟皆有孙惟椿有曾孙年十五六矣。椿尝欲为之早娶望见玄孙自椿子昱以下率多学尚时人莫不钦羡焉一家内男女百口缌服同爨庭无间言魏世以来惟有卢渊兄弟及椿昆季当世莫逮焉椿位太保。
    卢度世子渊昶等父母亡後百口同居亲从昆弟尝旦省诸父出坐别室至暮乃入庙府之外不妄交游其相率以礼如此。
    许询字伯礼颇有业尚闺门雍睦三世同居吏部尚书李神俊尝称其家风。
    宋推字季预性清严治家如官府。
    郑琼兄弟雍睦其诸娣姒亦咸相亲爱闺门之内有无相通为时人所称美。
    辛少雍为给事中性仁厚有礼义门内之法为时所重少雍卒妻王氏有德义与其从子怀仁兄弟同居怀仁等事之甚谨闺门礼让人无比焉士大夫以此称美。
    崔挺子孝芬孝兄弟孝义慈厚弟孝演孝政先亡孝芬等哭泣哀恸绝肉蔬食容貌损瘠见者伤之孝等奉孝芬尽恭顺之礼坐食进退孝芬不命则不敢也。鸡鸣而起旦参颜色一钱尺帛不入私房吉凶有需聚对分给诸妇亦相亲爱有无共之始挺兄弟同居孝芬叔振既亡之後孝芬等奉承叔母李氏。若事所生旦夕温冫青出入启谨家事巨细一以谘决每兄弟出行有获财物尺寸以上皆内李氏之库四时分赉李自裁之如此者二十馀岁抚从弟宣伯子朗如同气焉挺弟振字延根少有学行亦居家孝友为宗族所称挺位北海王详司马。
    北齐高隆之为太保录尚书寡姊为尼事之如母训督诸子必先文义世甚以此称之。
    崔忄为侍中忄一门婚嫁皆是衣冠之美吉凶仪范为时所称位东兖州刺史。
    羊烈家传素业闺门修饰为世所称一门女不再醮太和中於兖州造一尼寺女寡居无子者并出家为尼咸存戒行位骠骑将军。
    後周李和为柱国大将军和立身刚简老而愈励诸子趋事。若奉严君。
    裴侠撰九世伯祖贞侯潜传述裴氏清公欲使後生奉而行之宗室中知者咸付一通。
    柳靖河东解人也。为广德郡守隋文帝受禅遂退居乡里闭门自守子弟奉之。若严君焉其有过者靖必下帷自责，於是长幼相率拜谢庭下靖然後见之勖以礼法乡里亦慕而化之或有不善者皆曰：惟恐柳广德知也。
    隋柳敏有高名好礼笃学治家如官位太子太保崔弘度理家如官子弟班白动行楚闺门整肃为当时所称位捡校太府卿。
    唐李为司空闺门之内肃。若严君位太子太师。
    崔甫字贻孙太子宾客沔之子家以清俭礼法为士流敬慕位中书侍郎平章事。
    李晟封西平王理家以严称诸子侄非晨昏不得谒见言不及公事视王氏甥如己子尝正岁崔氏女归省未及阶晟却之曰：尔有家况姑在堂妇当奉酒供以待宾客遂不视而遣还家其达礼敦教如此。
    郭曜尚父汾阳王子仪长子曜性孝友廉谨子仪出征居外曜当留治其家少长千人各得其所位太子少保。
    穆宁子赞与弟质员赏皆以家行人才为缙绅所仰赞官达父母尚无恙家法清严赞兄弟奉指使笞责如僮仆赞最详谨至今言家法者以穆宁为严训之家宁位秘书监。
    晋张仁愿兄仁[A13C]善治家勤而。且约妇女衣不曳地什物多历年所如新市焉位大理卿。
    周裴羽为左常侍性谦恭静守居家严肃累将命於四方不渝所履顷在雒邑其邻未尝闻一日讠宣讠华故终身无玷时论多之。
    郑受益唐宰相馀庆之曾孙也。馀庆生氵氵生从谠两为太原节度使再登相位从谠兄处诲为汴州节度使家袭清俭深有士风中朝礼法以郑氏为甲处诲生受益受益亦以文学致身累历台阁。
    ○总录部　矜严
    容止可观传纪孝熙之德威仪不忒诗称宜弟之风岂君子佩服前训淑慎厥躬方正积中而端庄发外风范详雅而进退矜严周旋中规折旋中矩动有常度识视而不差居无隋容造次而罔失虽处ウ而必整抑在野而益严正色详言对妻子而无ル居燕处闻雷雨而必变远暴慢於朋友化真厚於闺门足以仪表荐绅镇静雅俗仲尼云：正其衣冠尊其瞻视俨然人望而畏之其是之谓乎！
    汉董仲舒进退容止非礼不行学士皆师尊之後为胶西王相俊不疑字曼。
    倩渤海人为郡文学武帝末直指使者暴胜之至渤海遣吏请与相见不疑冠进贤冠带具剑（古长剑首似玉作并鹿卢形上刻木作山形刻似莲花初生未敷今大剑木首其似此）佩环（带玉环。又有玉）褒衣博带（褒大裾也。言著褒大之衣广博之带也。）盛服至门上谒（上谒。若今通名也。）门使解剑不疑曰：剑者君子武备所以卫身不可解请退吏白胜之胜之开ト延请望见不疑容貌庄严衣冠甚伟胜之ε履起迎（履不著跟曰：ε谓履未正曳之而行言其遽也。）後为京兆尹。
    霍光为大将军封博陆侯为人沈静详审出入下殿门进止有常处郎仆射窃识视之不失尺寸其资性端正如此。
    後汉李忠初以父任为郎署中数十人而忠独以好礼修整称王莽时为新博属长（王莽改信都国曰：新博郡尉曰：属长也。）郡中咸信之。
    侯霸字君房为太子舍人矜严有威容。
    张湛字子孝扶风平陵人也。矜严好礼动止有则居处幽室必自修整及在乡党详言正色三辅以为仪表终太中大夫。
    朱晖性矜严进止必以礼诸儒称其高位至尚书令徐防明帝永平中举孝廉除为郎体貌矜严占对可观帝异之。
    刁韪为东海相常以法度自整家人莫见其惰容焉魏郎为尚书被党议免归家性矜严闭门整法度家人不见惰容。
    邓训虽宽中容众而於闺门甚严兄弟莫不敬惮诸子进见未尝赐席接以温色後为护羌校尉。
    朱穆少有英才学明五经性矜严疾恶不交非类年二十为郡督邮。
    袁安为人严重有威敬见於州里初为郡功曹。
    茅容字季伟陈留人年四十馀耕於野时与等辈避雨树下众皆夷踞相对（夷平也。踞蹲也。坐愈恭郭林宗行见之而奇其异遂与共言。
    侯瑾敦煌人也。常以礼自持独处一房如对严宾焉州郡累召公车有道徵称疾不到。
    司马防性质直方虽居宴处威仪不忒位至骑都尉。
    魏崔琰为中尉甚有威重朝士瞻望而太祖亦敬惮焉。
    王朗高才博雅而性严整慷慨多威仪位至司空吴吕范为扬州牧性好威仪州民如陆逊全琮及贵公子皆修敬虔肃不敢轻脱。
    晋和峤字长舆少有风慕舅夏侯玄之为人厚自崇重有盛名於世朝野许其能整风俗理人伦位至太子太傅。
    王劭字敬伦美姿容有风操虽家人近习未尝见其惰替之容桓温甚器之终吴国内史。
    孙晷吴国富春人恭孝清约学识有理义每独处幽ウ之中容止瞻望未尝倾邪徵辟并不就。
    庾亮字元规年十六东海王越辟为掾不就随父在会稽嶷然自守时人皆惮其方严莫敢造之。
    宋谢弘微性严整举止必修礼度婢仆之前不妄言笑由是尊卑小大敬之。若神位至侍中。
    王敬弘形状短小而坐起端方桓玄谓之弹棋八势位至左光禄大夫。
    王玄谟性严未尝妄笑时人言玄谟眉头未曾伸後终於都督。
    孔ダ为安陆王冠军长史。又隋府转後军长史凡二府长史典签谘事不呼前不敢前不令去不敢去颜竣为吏部尚书容貌严毅。
    谢方明初为高祖主簿性严恪虽处ウ室未尝有惰容无他技能自然有雅韵。
    范蔼毕之子幼而整洁衣服竟岁未尝有尘点及晔反伏诛。
    袁粲字景倩峻於仪范清整有风操自遇甚高（梁仆射张稷曰：公见人取矜严）位至司徒侍中。
    南齐江轲字伯伦真严有孝行宗人江位至侍中性豪侈惟见轲则敬挹焉。
    王思远立身简洁明帝弟季敞性甚豪纵使诣思远令见礼度都水使者季之尝曰：见王思远终日安坐不妄言笑簪帽衣领无不整洁便忆丘明士见明士蓬头散带终日酣醉吐论纵横唐突卿宰便忆见思远言其两反也。思远位至侍中。
    梁范岫恭敬严恪进止以礼位至金紫光禄大夫王茂为中权将军居处方正在一室衣冠俨然虽仆妾莫见其惰容。
    何敬容为太子中庶子性矜庄衣冠尤事鲜丽每公庭就列容止出入。
    後梁柳洋河东解人少有文学以礼度自居与王俱以风范方正为当时所重位至吏部尚书。
    陈萧引字叔休方正有器局望之俨然虽造次之间必由法度释褐著作郎。
    顾野王少笃学至性知名在物无过辞失色观者貌似不能言及其励精履行皆人所莫及位终光禄卿後魏封轨善自修洁仪容甚伟，或曰：学士不事修饰此贤何独如此轨闻笑曰：吾闻君子整其衣冠尊其瞻视何必蓬头垢面然後为贤言者惭退位至征虏将军。
    常爽严正有志虽家人僮隶未尝见其宽诞之容後为宣威将军。
    裴粲为弘农太守免官曾诣清河王怿下车始进便属暴雨粲容步舒雅不以г濡改节怿乃令人持盖覆之叹谓左右曰：何代无奇人。
    北齐崔瞻字彦通清河东武城人聪明强学有文情善容止神采嶷然言不妄发年十五刺史高昂署主簿。
    刘字彦英彭城人性宏裕有威重身长六尺容止可观虽昵友密交朝夕游处莫不加敬位至睢州刺史。
    赵将父彦深有七子将最知名沈敏有父风温良恭俭虽妻子亦未尝怠慢终日俨然位为散骑常侍。
    後周长孙绍远魏太师雅之子性宽容有大度望之俨然朋侪莫敢襄狎位至少司空。
    唐瑾为中大夫兼内史瑾性方重有风格退朝休暇常著衣冠以对妻子遇迅雷烈风虽闲夜宴寝必起冠带端笏危坐。
    长孙佥少方正有操行状貌魁梧神彩严爽虽在私室终日俨然性不妄交非其同志虽贵游造门亦不与相见及为大行台尚书兼相府司马尝与群公侍坐於太祖及退太祖谓左右曰：此公闲雅孤每与语尝肃然畏敬恐其所失後为荆州总管尝诣阙奉事时值大雪遂立於雪中待报自旦达暮竟无惰容其奉公勤至皆此类也。
    裴遂河东闻喜人性方严为州里所推挹为从事中郎。
    隋令狐熙性严重有雅量虽在私室终日俨然不妄通宾客凡所交结必一时名士起家吏部上士。
    唐李为太常卿历工部尚书东都留守风仪秀整所历皆以威重见称。
    韦陟自幼风标整峻独立不群位至吏部尚书。
    韦斌好修整尚文艺容止严厉有大臣体位至太常少卿。
    郑瑜为河南尹迎送中使皆有常处吏窥之马足差跌不出三五步。
    崔郾资质伟秀神情雅重人望爱之终不可洽不知者以为事高简拘静默耳终於浙江观察使。
    令狐楚威仪俨整望之。若不可犯性宽厚爱重而门无杂宾尝与从事燕语方酣有非类偶至因立命彻去筵席毅形语色故累居重任正直之称如初。
    梁赵凝为襄州节度使气貌甚伟好自修检每整衣冠必使人持巨鉴前後照之对客之际乌巾上微觉有尘即令侍妓持红拂以拂之人有误犯其家讳者往往遭其贾楚其方严也。如是。
    後唐赵光逢风神秀异从微至著动守规简见者肃然议者器之自为玉界尺位至司空平章事。
    ●卷七百九十五
    ○总录部　先见
    伊尹曰：予天民之先觉者也。予将以斯道觉斯民也。非予先觉之而谁也。孔子曰：抑亦先觉者是贤乎！盖识在机先智周物表见於未萌明於未兆达於事变知微知彰导生人之耳目真贤人之高迹也。辨兴亡明理乱知进退定祸福立身行道以御于邦家不臻斯理未尽善也。是故入境知化入国知政色斯举矣。翔而後集观其容而辨其心听其音而审其变鸟巢高而旧屋大识其政暴要我饮而乐不作知彼诚哀谓被而将戎睹超乘而必败先见之明皆斯类也。殷箕子为太师纣始为象箸箕子叹曰：彼为象箸必为玉杯为玉杯则必思远方珍怪之物而御之矣。舆马宫室之渐自此始不可振也。
    周太公始封周公问何以治齐太公曰：举贤而上功周公曰：後世必有篡弑之臣其後二十九世为︹臣田和所灭而和自立为齐侯周公始封太公问何以治鲁周公曰：尊尊而亲亲太公曰：後世浸弱矣。故鲁自文公以後禄去公室政在大夫季氏逐昭公陵夷微弱三十四世而为楚所灭。
    王孙满周大夫也。襄王二十四年秦师将袭郑过周北门左右免胄而下超乘者三百乘王孙满尚幼观之言于王曰：秦师必有讠王曰：何故对曰：师轻而骄轻则寡谋骄则无礼无礼则脱寡谋自陷入险而脱能无败乎！晋人败诸ゾ获其三帅丙术视。
    芮良夫周大夫也。周厉王说荣夷公良夫曰：王室其将卑乎！夫荣公好专利而不知大难夫利百物之所生也。天地之所载也。而或专之其害多矣。以是教王王能久乎！夫王人者将导利而布之上下者也。使神人百物无不得极犹日怵惕惧恐难之来也。故颂曰：思文后稷音悦克配彼天立我蒸民莫匪尔极大雅曰：陈锡载周是不布利而惧难乎！故能载周以至于今今王学专利其可乎！匹夫专利犹谓之盗王而行之其归鲜矣。荣公。若用周必败也。厉王不听卒以荣公为卿士诸侯不朝王流于彘。
    史伯周大夫也。郑桓公为司徒甚得周众与东土之人问於史伯曰：王室多故余惧及焉其何所可以逃死史伯对曰：王室将卑戎翟必昌不可Τ也。当成周者南有荆蛮申吕应邓陈蔡随唐（荆蛮甘姓之蛮鬻熊之後申吕姜姓应蔡唐皆姬姓应武王子所封邓曼姓陈妫姓也。）北有卫燕翟鲜虞路雒泉徐蒲（卫康叔之封燕召公之封皆姬姓翟北翟也。鲜虞姬姓在翟者也。雒泉徐蒲皆赤翟隗姓也。）西有虞虢晋隗霍扬魏芮（八国皆姬姓虞虞仲之後虢虢叔之後西虢也。）东有齐鲁曹宋滕薛邹莒（齐姜姓鲁曹滕皆姬姓宋子姓也。薛任姓邹曹姓东夷也。）是非王之支子母弟甥舅也。则皆蛮荆戎翟之人也。非亲则顽不可入也。其济雒河颍之间乎！是其子男之国虢郐为大（虢东虢仲之後姬姓也。郐臣姓当幽时於子男此二国为大）虢叔恃势郐仲恃险是皆有骄侈怠慢之心而加之以贪冒君。若以周难之故寄孥与贿焉不敢不许（妻子曰：孥贿财也。乱而弊是骄而贪必将背君君。若以成周之众奉辞伐罪无不克矣。若克二邑（二邑虢郐）鄢蔽补丹依柔历莘君之土也。（言克虢郐则此八国皆可得）。若前莘後河右雒左济主鬼而食溱洧修典守之惟是可以少固公曰：南方不可乎！对曰：惟荆实有昭德。若周衰其必兴矣。姜嬴荆芈实与诸姬代相干也。（姜齐姓嬴秦姓荆芈楚也。代更干犯也。言其代强更相犯也。）姜伯夷之後也。夷尧秩宗炎帝之後四岳之族也。）嬴伯翳之後也。（伯翳舜虞官少之後伯益也。）伯夷能礼於神以佐尧者也。伯翳能议百物以佐舜者也。（百物草木鸟兽议使各得其所也。）其後皆不失祀而未有兴者其将至矣。公曰：谢西之九州何如（谢宣王之舅申伯之国今在南阳谢西有九州二千五百家曰：州也。）对曰：其民而忍不可因也。惟谢郏之间（间谓郏南谢北也。虢郐在焉郏後属郑郑衰楚取之鲁昭公元年傅葬王于郏谓之郊敖者是也。）其冢君侈骄其民怠沓其君而未及周德（怠慢也。忠信为周言民慢黩其君而未及於忠信也。）。若更君而周训之是也。（更以君道道之则易取）。且可长用也。（长用之处）公曰：周其弊乎！对曰：殆於必弊者太誓曰：民之所欲天必从之今王弃高明昭显而好谗慝暗昧恶角犀丰盈而近顽童穷固（角犀谓颜角有伏犀丰盈谓颊辅丰满皆贤明之相也。）去和而取同夫和实生物同则不继以他平它谓之和故能丰长而物生之。若以同礻卑同尽乃弃矣。故先王以土与金木水火杂以成百物是以和五味以调口刚四支以卫体和六律以聪耳正七体以役心（役营也。七体首七窍目为心视耳为心听口为心谈鼻为心芳）平八索以成人（平正也。八索者谓八体以应八卦乾为首坤为腹震为足异为股离为目{公儿}为口坎为耳艮为建九纪以立纯德（建立也。纯纯一不驳也。九纪九藏正藏五藏。又有胃膀胱腹胆也。纪所以纪性命立纯德也。《周礼》曰：九藏之动也。贾唐云：九纪九功也。）合十数以训百体（所谓近取诸身远取诸物也。贾唐云：十数自王以下位有十等王臣公，公臣大夫大夫臣士士臣皂皂臣舆舆臣隶隶臣僚僚臣仆仆臣台百体者百官各有体属也。合此十数之名以训导百官之体也。）出千品具万方（百官有彻品十於王位谓之千品五物之官位陪属万位谓之万方方道也。）计亿事材兆物收经入行亥极（计算也。材裁也。贾唐说皆以万万为亿郑司农云：十万曰：亿十亿曰：兆从古数也。经尝亥备也。数极於亥万方曰：亥自十等至千品万方转相生故有亿事兆物王收其尝入举九亥之数也。）故王者居九亥之田收经入以食兆民周训而能用之和乐如一夫如是和之至也，於是乎！先王聘后於异姓求财於有方择臣取谏工而讲以多物务和同也。声一无听物一无文味一无果物一不讲王将弃是类而与同天夺之明欲无弊得乎！夫虢石父谗讠舀巧从之人也。而立以为卿士与同也。弃聘后而立内妾好穷固也。侏儒戚施实御在侧近顽童也。周法不昭而妇言是行用谗慝也。不建立卿士而妖试幸措行暗昧也。（试用也。措置也。不有德之人以为卿士而乃妖嬖之臣用之於位佞亻幸之臣置之於侧者也。）是物也。不可以久。且宣王之时有童谣曰：弧箕服实亡周国（山桑曰：弧箕木名服矢房也。），於是宣王闻之有夫妇鬻是器者王使执而戮之府之小妾生女而非王子也。惧而弃之此人也。收之以奔褒褒人有狱而以为入天之命此久矣。其。又可为乎！训语有之曰：夏之衰也。褒人之神化为二龙以同於王庭（共处曰：同）而言曰：余褒之二君也。夏后卜杀之与去之与止之莫吉卜请其而藏之吉乃布币焉而策告之龙亡而在椟而藏之传郊之至殷周莫之发也。及厉王之末发而观之流于庭不可除也。王使妇人不帏而讠之（裳正幅曰：帏）化为元鼋以入于王府（鼋或为元元蜥蜴象龙）府之童妾未既龀而遭之既笄而孕当宣王时而生不夫而育故惧而弃之夫为弧服者方戮在路夫妇哀其夜号也。而取之以逸逃于褒褒人褒向有狱而以为入于王（褒句褒君）王遂置之（置赦也。）而嬖是女也。使至於为后而生伯服天之生此久矣。其为毒也。大矣。将俟氵德而加之焉毒之酋腊者其杀也。滋速（精熟为酋腊极也。滋益也。）申缯西戎方︹（申姜姓幽王前后太子宜臼舅缯姒姓申之与国西戎亦党於申周衰故戎狄强王室方骚将以纵欲不亦难乎！王欲杀太子以成伯服必求之申申人弗畀必伐之（畀予）。若伐申而缯与西戎会以伐周周不守矣。缯与西戎方将德申申吕方强其奥爱太子亦必可知也。凡周存亡不三稔矣。君。若欲避其难速规所矣。时至而求用恐无及也。公曰：若周衰诸姬其孰兴对曰：其在晋乎！公曰：姜嬴其孰兴对曰：秦仲齐侯姜嬴之隽也。且大其将兴乎！（秦仲嬴姓附庸秦公伯之子为宣王大夫诗叙云：秦仲始大齐侯齐庄公姜姓之有德者。此二人为姜嬴之隽。且国大故近兴也。）公说乃东寄孥与贿虢郐受之十邑皆有寄地（十邑谓虢郐鄢蔽补丹依柔历莘也。後桓公之武公取十邑之地而居之今河南新郑是也。）幽王八年而桓公为司徒九年而王室始骚（骚乱也。）十一年而毙及平王之末而秦晋齐楚代兴。
    众仲鲁大夫卫州吁弑桓公自立公问於众仲曰：卫州吁其成乎！对曰：臣闻以德和民不闻以乱（乱谓阻兵而安忍）以乱犹丝而棼之也。（丝见棼益所以乱）夫州吁阻兵而安忍阻兵无众安忍无亲众叛亲离难以济矣。（恃兵则民残民残则众叛安忍则刑刑过则亲离也。）夫兵犹火也。弗戢将自焚也。夫州吁弑其君而虐用其民，於是乎！不务令德而欲以乱成必不免矣。秋卫人杀州吁于濮。
    泄伯郑大夫陈及郑平陈五父如郑氵位盟及盟歃如忘泄伯曰：五父必不免不赖盟矣。（伯郑泄驾）良佐郑大夫如陈氵位盟亦知陈之将乱也。（入其国观其政治故总言之也。）。
    师服晋大夫也。鲁惠公之二十四年晋始乱故封桓叔泄于曲沃（晋文侯卒子昭侯元年危不自安故封成师为曲沃伯）靖侯之孙栾宾傅之（靖侯桓之高祖父言得贵宠公孙为傅相）师服曰：吾闻国家之立也。本大而末小是以能固故天子建国（立诸侯也。）诸侯立家（卿大夫称家）卿置侧室（侧室众子也。得立此一官）大贰宗（子为小宗次子为贰宗以为相辅贰也。）士有隶子弟（士卑自以其子弟为仆隶）庶商各有分亲皆有等衰（庶人无复尊卑惟以亲疏为分别也。衰杀也。）是以民服事其上而下无觊觎（下不冀位）今晋甸侯也。而建国本既弱矣。其能久乎！又晋穆侯之夫人姜氏以条之役生太子命之曰：仇（条晋地太子文侯也。意取於战相仇怨）其弟千亩之战生命之曰：成师（桓叔也。西河界休县南有地名千亩意取能成其众）师服曰：异哉！君之名子也。夫名以制（名之必可言也。）义以出礼（礼从义出）礼以体政（政以成礼）政以正民是以政成而民听易则生乱（反易礼义则乱生也。）嘉耦曰：妃怨耦曰：仇古之命也。（自古有此言君命太子曰：仇弟曰：成师始兆乱矣。兄其替乎！（穆侯爱少子桓叔俱取於战以为名所附意异故师服知桓叔之党必盛於以倾宗国故因名以讽谏）。
    斗伯比楚大夫也。鲁桓公十三年春楚屈瑕伐罗斗伯比送之还谓其御曰：莫敖必败举趾高心不固矣。（趾足也。）遂见楚子曰：必济师（难言屈瑕将以益师讽谏）楚子辞焉（不解其旨故拒之）入告夫人邓曼邓曼曰：大夫其非众之谓（邓曼楚武王夫人言伯比意不在於益众也。）其谓君民以信训诸司以德而威莫敖以刑也。莫敖狃於蒲骚之役将自用也。（狃伏也。蒲骚役十一年）必小罗君。若不镇抚其乎！夫固谓君训众而好镇抚之（抚小民以信也。）召诸司而劝之以令德（训诸司以德也。）见而告诸天之不假易也。（诸之也。言天不借贷慢易之人威莫敖以刑也。）不然夫，岂不知楚师之尽行也。楚子使追之不及罗大败之莫敖缢于荒谷。
    骓甥冉甥养甥皆邓祁侯之甥庄公六年楚文王伐申过邓邓祁侯曰：吾甥也。（祁谥也。姊妹之子曰：甥）止而享之三甥请杀楚子（皆邓甥仕於舅氏也。）邓侯弗许三亡邓国者必此人也。若不早图後君噬脐（。若腹脐喻噬不可及）其及图之乎！图之此为时矣。邓侯曰：人将不食吾馀（言自害其必为人所贱）对曰：若不从三臣抑社稷实不血食而君焉取馀（言君无复馀）弗从还申年楚子伐邓（伐申还之年）十六年楚复伐邓灭之。
    原伯周大夫也。庄公二十年冬王子颓享五大夫乐及遍舞（皆舞六代之乐。）郑伯闻之见虢叔（叔虢公字）曰：寡人闻之哀乐失时殃至今王子颓歌舞不倦乐祸也。夫司寇行戮（司寇刑官）君为之不举（去盛馔）而况敢乐祸乎！奸王之位孰大焉临祸忘忧忧必及之庄二十一年郑伯杀子颓享王于阙西辟乐备（阙象魏也。乐备备六代之乐也。原伯曰：郑伯效尤其亦将有咎（原伯原庄公也。言效子颓舞遍乐也。）五月郑厉公卒。
    史苏晋大夫也。献公伐骊戎克之灭骊子获骊姬以归立为夫人生奚齐其娣生卓子骊姬请使申生处曲沃以速县（县缢也。）重耳处蒲城夷吾处屈奚齐处绛以儆无辱之故公许之史苏朝告大夫曰：二三大夫其戒之乎！乱本生矣。伐木不自其本必复生塞水不自其源必复流灭祸不自其基必复乱（基始也。）今君灭其父而蓄其子祸之基也。蓄其子。又从其欲子思报父之耻而信其欲虽好色必恶心（好美也。）不可谓好好其色必授之情彼得其情以厚其欲（厚益也。）从其恶心必败国。且深乱必自女戎三代皆然骊姬果作难杀太子而逐二公子（二公子重耳奔翟夷吾奔梁）君子曰：知难本矣。（谓史苏知难本）。
</div>
    <div class="pagination">
<a href="册府元龟_page574.html">上一页</a><span>...</span><a href="册府元龟_page570.html">570</a><a href="册府元龟_page571.html">571</a><a href="册府元龟_page572.html">572</a><a href="册府元龟_page573.html">573</a><a href="册府元龟_page574.html">574</a><span class="current-page">575</span><a href="册府元龟_page576.html">576</a><a href="册府元龟_page577.html">577</a><a href="册府元龟_page578.html">578</a><a href="册府元龟_page579.html">579</a><a href="册府元龟_page580.html">580</a><span>...</span><a href="册府元龟_page576.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
