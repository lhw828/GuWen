<!DOCTYPE html>
<html>
<head>
    <meta charset="UTF-8">
    <title>万姓统谱 - 第 331 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 331 页/共 403 页</h1>
    <div class="content">　　事柱天资孝友尤嗜经史自天文医药之书无不究极每以古人自期】
　　岳浚【字仲逺宜兴人飞九世孙博学好义为石门县尉未几乞归侍亲积书万卷延好学之士恣其
　　检阅一时名士多游其门】
　　岳天祯【冠氏人大徳十年为建康路总管值嵗饥官廪中无储粟乃谕富戸出钞二万锭赈济饥民赖以全活者甚众时米价腾涌牙侩旁縁为奸天祯杖其尤桀黠者召商旅饮之酒以义谕之估值乃平郡中立碑纪遗爱至大二年卒于官】
　　岳存【字彦诚冠氏人中统间建康路总管首定救荒之政民立碑以记遗爱】
　　【明】岳敏【字敏学临桂人洪武庚午举于乡授河南道监察御史陞河南按察司副使永乐元年陞四川
　　按察使居官廉介卒之日家无余物】
　　岳奎【临湘人洪武间以孝廉举入太学授监察御史】
　　岳仲明【本固始人宋鄂王七世孙洪武初徙家于汴仲明少立清节隐居不仕尝庐墓六年有司
　　以孝廉举朝廷三召不起赐号纯孝先生】
　　岳岫【密县人少嗜学博通经史容貌魁伟气岸卓越洪武中以人材累官至云南右布政使】岳濬【字文玉祥符人宣徳进士歴任湖州府知府博学善辞令襟怀宏廓民乐其寛】
　　岳福【晋州人由国子生入仕练达政务官至浙江布政司左防议】
　　岳正【字季方漷县人正统戊辰会试第一殿试第二授编修召入内阁忤石亨降钦州同知戍肃州成化元年召复修撰出为兴化知府请告卒嘉靖中赠太常卿諡文肃季方性髙而志刚抱负经济不轻屈下人人有不可意虽权贵人当言即言无藏宿有古豪杰之风以故竒正者多忌正者亦众再起再废竟不尽其用惜哉】
　　岳岱【字东伯号漳余武穆王裔孙隐居吴门工诗所作诗画尝有杏脸因桃识蛾眉借柳防之句】岳伦【字原夫无为州人嘉靖丙戌进士歴郎中】
　　岳鳌【兴安人举人嘉靖中任卫州府同知】
　　【嘉靖己未进士岳相夀光县人嘉靖乙丑进士岳凌霜髙邑人】
　　卓【西河徴音史记蜀郡卓氏以铁治致富徙临邛汉】卓茂【字子康宛人父祖皆至郡守茂寛仁恭爱尝乗车行有人认其马解与之性不好争如此后以儒术举迁密令教化大行道不拾遗蝗不入境光武即位徴为太傅封褒徳侯长子戎太中大夫次子崇以中郎给事黄门】
　　卓王孙【蜀人】
　　【三国】卓膺【先主将】
　　【唐】卓云【河南人干宁中及第作未明求衣赋驾在华州诗问善如扣钟诗】
　　【宋】卓立【字志道福清人中特科有西溪文集八十卷】
　　卓钧【长溪人元丰进士四门助教】
　　卓时敏【瑞安人乾道进士】
　　卓庠【绍兴间以长汀丞摄临淮县事时县初建揆方审势防井涂径条理秩然志意所向皆可利民】卓琮【字廷瑞永春人从陈北溪游嗜学坚苦以积累成功凡所讲论能倡北溪之防】
　　卓田【字稼翁号西山绍兴间文士也工小词三衢买舟词云奏赋谒金门行尽云山无数尚有江天一半买扁舟东去波神眼底识英雄阁住半空雨唤起半帆风力去青天五尺】
　　卓子信【永春人为县隅緫开庆元年春冦薄县境子信率民兵皷行敌之贼为之骇苐以兵非素练惮死战而溃子信被擒贼以其骁勇欲降之不从遂遇害宝祐六年郡守吴昺闻之表其门】
　　卓得庆【字善夫号乐山登绍定五年甲科教授道州歴官秘书著作郎以忤贾似道出知漳州平防冦次年嘉禾产一茎九穗最上赐诏褒宠召还授兵部郎中徳祐丙子以大理卿趣行辞以疾景炎二年便防除右文殿修撰戸部尚书是年元兵逼城得庆与家人诀曰柱倾维絶虽千百年何益宁前一尺毋却一寸与其藏沟渎而生曷若守家庙而死俄甲士至执得庆并二子规权杀之年七十二黄仲元铭其墓称为忠孝父子得庆早以词赋名晩深于易仲子准承直郎监福州】
　　【元】卓琰【三山人至大四年教授郡学识学工文作新啓迪寒暑不懈由是生徒奋发贤才辈出明】卓有谦【临海人洪武进士】
　　卓敬【字惟恭瑞安人洪武二十一年进士为给事中遇事敢言或规其太直敬曰吾知尽吾职耳他安所计言之益力累陞戸部侍郎庚辰辛巳间多密奏不行文皇入京执敬数之怜其才且命系狱遣人讽之仕不屈而死文庙尝叹曰国家养士三十年卓敬可谓不负君矣所着有诗文五十卷遗书十卷发明周邵之学】
　　卓迪【字民逸奉化松溪人善写水墨山水尝师朱自方得其心妙而笔法精致实过焉永乐中召至
　　京师兼以篆入翰林将授官而卒南京报恩寺涌壁有民逸笔云】
　　卓越【福宁人知永嘉县自奉甚薄事上不阿裁省里甲冗费十之二三时提举市舶中贵徴求扰攘
　　尝挺身而折之民頼以安】
　　卓朝用【通山人永乐间知宁县公平廉恕爱恤民财清苦自励】
　　卓文锡【字纯嘏莆田人景泰进士歴刑部主事至贵州按察使】
　　卓居傅【字起岩莆田人正徳丁丑进士歴佥事】
　　卓尔【字见可莆田人授贵池知县歴广西佥事陜西苑马寺少卿】
　　偓
　　【汉】偓佺【槐山采药父也好食松实形体生毛长数寸两目更方能飞行逐走马以松子遗尧尧不暇服
　　也松者简松也时人受服者皆至二三百嵗焉】
　　濯【见风俗通】
　　【上古】濯辑【古贤人】
　　【宋】濯庾【乾道进士】
　　濯赓【类省亚元】
　　濯融【嘉祐进士俱内江人】
　　岳【见姓苑】
　　【明】岳崇【郑州人成化中任上杭县知县】
　　岳仲信【成化中福建富谷卫指挥】
　　岳思忠【榆次人治举人知通渭县寛猛相济政事熙然】
　　朴【普木切姓纂云巴郡羽音蛮酋七姓之后】
　　【汉】朴周【见印薮】
　　【唐】朴忠【亲军指挥使】
　　【宋】朴景【泉州人潮州通判】
　　【明】朴淳【沈阳人永乐中任新安卫指挥】
　　朴元亨【鸿胪序班宣徳中使朝鲜交阯人】
　　朴素【新安卫左所镇抚幼孤事母极孝年十六母丧塟问政山去家十里素每日至墓泣拜虽雨雪
　　无间后得夀九十七邦人敬慕之】
　　角
　　【汉】角闳【光武时据汧洛后降吴汉】
　　角善叔【后汉人】
　　【明】角岩【金乡人宣徳中利港巡检】
　　□【音恶】
　　【汉】□君【安平侯】
　　浊【汉书货殖传有浊氏以胃脯而连骑】
　　朔【望出南阳见何氏姓苑】
　　学【见姓苑】
　　觉【见姓苑】
　　荦【见姓苑】
　　桌【音卓见直音】
　　万姓统谱卷一百十四
　　钦定四库全书
　　万姓统谱卷一百十五　　明　淩迪知　撰入声
　　四质
　　毕【河南徴音周文王十五子公髙之后以国为氏又望出东平太原周】毕万【晋人同赵夙献公作二军自将上军太子申生将下军赵夙御戎毕万为右以灭耿霍魏还赐
　　夙耿赐万魏以为大夫万之后传至裔孙斯遂为诸侯】
　　毕公髙【康王命毕公继君陈厘东郊旌别淑慝克成厥终】
　　【三国】毕谌【为东平别驾张邈之叛劫谌母弟妻子操谢遣之谌无去志操为之流涕已乃亡去】毕轨【东平人与何晏邓飏齐名】
　　【晋】毕卓【字茂世鲖阳人少放达尝曰得酒满数百斛左手持酒杯右手持蟹螯拍浮酒船中便了一生
　　矣与阮孚等为八达大兴末为部郎】
　　【南北】毕众敬【东平人少好弓马射猎仕宋为泰山太守仕魏兖州刺史荐拔寒素深有国士之风】毕义绪【仕北齐为徐州都督府长史】
　　毕元宾【东平须昌人少豪侠有武干初为刘骏正员将军后以勲重拜兖州刺史为政清平善抚
　　民物百姓爱乐之丁父忧后任殿中尚书卒諡曰平】
　　毕祖朽【元宾子擢员外郎累加宁逺将军正始初梁将萧及先冦兖州乃以祖朽为统军假宁朔
　　将军讨之祖朽开诱有方斩获甚众以功封南城县男卒赠吏部尚书】
　　毕闻慰【东平须昌人字子安袭爵例降为伯累广平内史中山王熙起兵谋诛元义闻慰斩其使发兵拒之后义以闻慰忠于已迁沧州刺史寻为都督安乐王监军司马卒諡恭】
　　【唐】毕构【字隆择偃师人六嵗能文擢进士居亲丧毁棘甚歴润卫开陜西四州刺史宗立授河南尹进戸部尚书终太子詹事卒諡曰景子炕天宝末为广平太守拒安禄山城陷死之赠戸部尚书】
　　毕诚【字存之构从孙早孤夜燃薪读书遂工文词性端慤不与人交举进士歴官翰林学士宣宗召
　　访邉事诚援质古今甚悉时号禁中颇牧懿宗初拜同中书门下平章事】
　　毕元恺【宁海州刺史子惠困穷民颂其徳】
　　毕炕【东平人为广平太守时安禄山叛攻城急炕坚守不下久之力不支城陷以节死贼遂覆其家
　　时称二十四郡之忠臣不独平原常山也赠戸部尚书諡曰忠】
　　毕绍顔【太中二年进士知顔天祐二年进士】
　　毕耀【乾元二年除监察御史能诗与杜甫有故】
　　毕宏【工画画松石于左省片壁大厯中为给事中】
　　【宋】毕士安【字舜举幼时王禹偁识其非常童景徳中与冦准竝为相准好使气用公重徳以镇之公以名节自厉天下称其清其亡也上谓准曰士安君子人也饬躬慎行有古人风赐其家白金五千两子世长】
　　毕田【长沙人博学有文尤工于诗真宗朝以吏部兼王府侍讲一日居经筵值天寒奏蠲临湘七都
　　科调里人徳之因祀焉】
　　毕再遇【字徳卿兖州人姿貌容美雄杰武艺絶人挽弓二石七斗背挽一石八斗以恩补官取泗州定盱眙完楚州皆以勇智立竒功累官左骁卫上将军卒赠太师諡忠毅】
　　毕世长【以耆年挂冠与睢阳五老公诗云篇章捧和慙风雅眷待优隆荷嵗寒至和中以司农卿
　　致仕年九十四曽孙仲偃仲衍仲游仲愈】
</div>
    <div class="pagination">
<a href="万姓统谱_page330.html">上一页</a><span>...</span><a href="万姓统谱_page326.html">326</a><a href="万姓统谱_page327.html">327</a><a href="万姓统谱_page328.html">328</a><a href="万姓统谱_page329.html">329</a><a href="万姓统谱_page330.html">330</a><span class="current-page">331</span><a href="万姓统谱_page332.html">332</a><a href="万姓统谱_page333.html">333</a><a href="万姓统谱_page334.html">334</a><a href="万姓统谱_page335.html">335</a><a href="万姓统谱_page336.html">336</a><span>...</span><a href="万姓统谱_page332.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
