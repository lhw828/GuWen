<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 312 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 312 页/共 736 页
  </h1>
  <div class="content">
   杨敷为汾州刺史齐将段孝先率众五万来寇梯冲地道昼夜攻城敷亲当矢石随事捍御拒守累旬孝先攻之愈急时城中兵不满二千战死者已十四五粮储。又尽公私穷蹙齐公宪总兵赴援惮孝先不敢进军敷知必陷没乃召其众谓之曰：吾与卿等俱在边镇实愿同心戮力破贼全城但强寇四集攻围日久吾等粮食已尽救援断绝守死穷城非丈夫也。今胜兵之士犹数百人欲突围出战死生一决傥或得免犹冀生还受罪阙庭孰与死於寇手吾计决矣。於诸君意何如众咸涕泣从命敷乃率见兵出击杀齐军数十人齐众稍却俄而孝先率诸军尽锐围之敷殊死战矢尽为孝先所擒齐人方欲任用之敷不为之屈遂以忧愤卒於邺。
    隋郭荣为後周大蒙宰宇文护中外府水曹参军时齐寇屡侵护令荣於汾州观贼形势时汾州与姚襄镇相去悬远荣以为二城孤迥势不相救请於州镇之间更筑一城以相控摄护从之俄而齐将祖孝先攻陷姚襄汾州二城唯荣所立者独能自守护作浮桥出兵渡河与孝先战孝先於上流纵火筏以击浮桥护令荣督便水者引取其筏以功授大都督。
    豆卢拜利州总管高祖为丞相益州总管王谦作乱婴城固守谦遣其将达奚高阿那肱乙弗虔等众十万攻之起土山凿为七十馀穴堰江水以灌之时战士不过二千昼夜相拒经四旬势渐逼，於是出奇兵击之斩数千级降二千人梁睿军。且至贼因而解去。
    刘宏字仲远为泉州刺史会高智慧作乱以兵攻城宏城中守百馀日救兵不至前後出战死亡大半粮尽无所食与士卒数百人煮犀甲腰带及剥树皮而食之一无离叛贼知其饥饿欲降之宏抗节弥厉贼悉众来攻城陷为贼所害。
    李景捡校代州总管汉王谅作乱并州景发兵拒之遣刘嵩与景战於城东升楼射之无不应弦而倒选壮士击之斩获略尽谅复遣岚州刺史乔锺葵率劲勇三万攻之景战士不过数千加以城池不固为贼所击摧攻相继景。且战。且筑士卒皆殊死斗屡挫贼锋朔州总管杨义臣以兵来援合击大破嵩等。又炀帝令景营辽东战具於北平後为高开道所围独守孤城外无声援岁馀士卒患脚肿而死者十将六七景抚循之一无离叛辽东军资多在其所粟帛山积既逢离叛景无所私焉及帝江都之变辽西太守邓率兵救之遂归柳城。
    樊子盖为东都留守时炀帝幸辽东杨元感作逆来逼王城元感每尽锐攻城子盖徐设备御至辄摧破故久不能克会来护儿等救至元感解去。
    尧君素大业未为鹰杨郎将兵起从屈突通镇河中通出战败而被执遣至城下呼之君素悲不自胜通亦泣谓君素曰：义兵所至莫不响应天时人事可以意知卿可早降以取富贵君素曰：主上委公以关中代王付公以社稷名位。若是何乃不思报效翻为人作说客邪通曰：我力屈君素曰：我今力犹未屈何用多言通惭而退是时城围甚急行李断绝君素作木鹅置书於颈浮之黄河以求外救于时百姓苦隋日久及闻义师至人有息肩之望君素性严明善统驭繇是下不能叛每谓城中父老曰：君素藩邸故人至於大义不得不死今城池甚固仓储盈溢食尽此粟足知天下之事必。若国祚倾危天命有属自当断头以付诸君任君等持取富贵至如今日大事犹未可知不可横生心也。发言悲咽见者莫不欷唐高祖赐之金券许以不死。又令妻至城下呼之君素引弓射之。
    许绍为夷陵郡通守时盗贼蜂起郡县多陷夷陵竟全绍之功也。
    唐李艺隋末为幽州总管及闻高祖践祚奉表归国寻为窦建德所围五十馀日不克而退。
    刘赡为浩州刺史时刘武周连年为寇邻城多陷贼数攻之辄为赡所败高祖下书劳之曰：浩州之存卿之功也。功绩垂成念自勖励富贵之事非卿而谁及裴寂之败也。晋州以北连城悉陷惟赡独守李仲文以兵保之二人并力拒战贼来攻之辄挫其锐及太宗复并州高祖遣使劳苦之赐帛三万疋米三千石颁赐其将士（又云：李仲文初为行军总管保于浩州刘武周遣其将万岁攻之仲文逆击大破之俘斩数千人拒守三百馀日）。
    薛愿玄宗时为颍川太守本郡防御使时安禄山反已陷陈留荣阳汝南等郡方围南阳颍川当其来往之路愿与防御使庞坚同力固守城中储蓄素无兵卒单寡自肃宗至德元年正月至十一月贼昼夜攻之不息距城百里庐舍坟墓林树开发斩彻殆尽而外救不至贼将阿史那承庆悉以锐卒并攻为木驴木鹅梯冲四面云   合鼓讠如雷矢石如雨力攻十馀日城中守备俱竭贼夜半乘梯而入愿坚俱被执送於东都将支解之或说禄山曰：薛愿庞坚义士也。人各为其主屠之不祥乃系於雒水之滨属苦寒一夕冻死。
    李光弼为河东节度使太原尹肃宗至德二年正月安禄山贼将史思明蔡希德高秀严牛廷等四节度众十万寇太原围城月馀光弼城中四面设火候贼逼城以大石放乱击之骁将劲卒死者十二三二月贼复寇太原围城光弼拒击大破之斩贼首级七万馀军资兵器尽得之初贼将史思明等来攻太原闻光弼初经河北之战人疲兵少鼓行而西一举有图朔方河陇之意光弼坚守太原贼有於城外无礼戏侮者光弼令穿地道一夕以擒之繇是贼将欲行皆视地不敢逼经月馀而思明先归留蔡希德攻之经月不能下而退光弼自贼围城城中张一小幕止宿有急即自往救之行至府门未尝回顾不复省视妻子贼退复收拾器械处置公事经三日然後归家。
    许远为睢阳太守时安禄山反远与城父令姚り同守睢阳城贼攻之不下初禄山陷河雒许叔冀守灵昌薛愿守颍川远守睢阳皆孤城无援愿守一年而自拔叔冀一年而城陷独睢阳坚守贼将尹子奇攻围经年时张巡为谯郡真源县令引众入雍丘婴城固守巡以雍丘小邑储备不足大寇临之必难保守乃列卒结阵诈降而出尽驱雍丘之人东趋睢阳转斗百馀里而解玄宗闻而壮之授巡主客郎中兼中丞尹子奇攻围睢阳既久城中粮尽易子而食析骸而爨人心危恐虑将有变巡乃出其爱妾对三军杀之以享军士曰：诸公为国家戮力守城一心无二经半年乏食忠义不衰巡不能自割肌肤以啖将士，岂可惜此妇人坐视危迫将士皆泣下不忍食巡强令食之乃括城中妇女既尽以男夫老少继之所食人口二三万人心终不离变时贺兰进明以重兵守临淮巡遣帐下之士南霁云   夜纟追出城求救於进明进明与诸将张乐高会无出师意霁云   自临淮还睢阳纟追城而入城中将吏知救不至恸哭累日十月城陷巡与姚り南霁云   许远皆为贼所执巡神气慷慨每与贼战大呼誓师眦裂血流牙齿皆碎城将陷西向再拜曰：臣勇智俱竭不能式遏强寇保守孤城臣虽为鬼誓与贼为厉以答明恩及城陷子奇谓巡曰：闻君每战眦裂嚼齿皆碎何至此耶巡曰：吾欲气吞逆贼但力不遂耳子奇以大刀剔巡口视其齿存者不过三数巡大骂子奇曰：我为君父义死尔附逆贼犬彘也。安能久哉！子奇义其言将礼之左右曰：此人守义必不为我用素得士心不可久留是日与姚り霁云   同遇害唯远执送雒阳。
    鲁炅为南阳节度使屯叶县北与安禄山贼众战败收拾残卒保南阳为贼所围寻而潼关失守贼使哥舒翰招之不从。又使伪将武令等攻之累月不能克令死。又使田承嗣攻之颍川太守魏仲犀合势救之犀使弟孟驯为将领兵至明府桥望贼而走众遂大败炅城中食尽煮牛皮筋角而食之米一斗至四五千钱有价无米鼠一头至四百文饿死者相枕藉肃宗使中官将军曹日来宣慰路绝不得入日请单骑入致命仲犀曰：不可贼。若擒吾敕使我亦何以自安颜真卿自河北次于襄阳谓仲犀曰：曹使既果决不顾万死之地何得阻之纵为贼所获是亡一使者苟得入城则万人之心固矣。公何爱焉中官冯廷瑰曰：将军必能入我请以两骑助之日。又自有亻兼骑数人仲犀。又以数骑共十人同行贼徒望见知其骁锐不敢逼日既入城炅众初以为望绝忽有使来宣命皆踊跃一心日以其十人至襄阳取粮贼虽追之不敢击遂以一千人取音声路运粮而入贼亦不能遏。又得相持数月围中一年炅望救兵不至昼夜苦战人自相食至德二年五月十五日率众持满傅矢突围而出南阳走襄阳田承嗣来追苦战二日贼。又知其决死遂不敢逼朝廷因除襄阳节度时贼志欲南侵江汉赖炅奋命扼其冲要南夏所以保全。
    田廷为沧州刺史充横海军使时田承嗣与淄青李正已镇州李宝臣不协承嗣既令廷守沧州而宝臣朱滔连兵攻击欲兼其土宇廷婴城固守连年受敌兵尽食竭人易子而食卒无叛者卒能保全城守。
    刘昌为河南节度张介然礻卑将会史朝义遣将围宋州昌在围中连月不解城中食尽贼垂将陷之刺史李岑计蹙昌为之谋曰：今河阳有李光弼制胜。且江淮之间足兵此廪中有数千斤麴可屑以食众计援兵不二十日当至宋州今众以为危昌请守之昌遂披铠持盾登城陈逆顺以告谕贼贼众甚畏之後十五日副元帅李光弼救军至贼乃宵溃。
    张亻丕以泽潞将守临魏博田悦反攻之亻丕度兵力不能出战贼攻不能得累月攻益急士死伤多食少救兵未至亻丕知事不济无以劝士乃悉召将卒命其女出拜之谓曰：久苦士卒吾家无尺寸之物与公等为赏独有此女幸未嫁人愿出卖之为将士一日之费众皆大哭曰：今日为将军出死命。且战。且守日夜不解会马燧以太原之师至与众合击悦於城下大破之亻丕乘胜出战士一当百围遂解。
    李洪为邢州刺史田悦反遣将康忆领兵围邢州粮饷路绝洪坚壁自守贼不能陷哥舒曜将禁兵欲攻李希烈於许州师次颍桥大雷电而雨营中震不能言者三四千人马死者十有七曜恶之乃退保襄城堡希烈遣其将李光辉率万人来寇纵火焚栅驱居人盈濠而进曜殊死战光辉遂败归许州。
    曲环为幽陇行营节度使时李希烈侵陷汴州环与诸军固守宁陵累破贼众擒其骁将翟辉希烈因遁归蔡州。
    张建封初为寿庐等三州都团练使时李希烈选凶党精悍者率劲兵以讨建封累月竟不能克遂退（时建封令其将贺兰元均邵怡等守霍兵）。
    张敬则本名昌始事汴州节度刘玄佐将兵数千拒李希烈是时贼甚盛昌感励士卒坚守城邑贼不能下。
    孟元阳为陈许大将吴少诚寇许州元阳城中御守外无救兵攻围甚急终不能破。
    李文悦为盐州刺史宪宗元和十四年冬吐蕃节度论三摩及宰相尚塔藏中书令尚绮心儿共领大军约十五万众围盐州数重大修攻具党项首领亦发兵驴马以助贼历二旬贼以飞梯鹅车木驴等四面齐攻城欲陷者数四文悦率将士乘城力战城穿坏不可守撤屋板以御之昼夜防拒或分研营或开城出战约杀万馀众诸道救兵无至者凡二十七日贼乃退。
    牛元翼为深州刺史时王廷凑与幽州朱克融兵共围深州梯冲云   合元翼婴城拒守初以沧德节度乌重胤独当一面胤既宿将知不可进颇迟留乃以杜叔良代之贼围深州数重朝议赦庭凑以元翼为山南节度使遣兵部侍郎韩愈宣谕庭凑。又遣中使入深州取元翼庭凑虽受命而深州之围不解招抚使裴度与庭凑克融书以大义责之克融遂解围而去庭凑亦退舍元翼率十馀骑突围而出。
    王凝为宣州观察使黄巢自岭表北归大掠淮南攻围和州凝令牙将樊俦率舟师据采石以援之俦违令凝即斩之以犭旬命将马颍代俦赴援竟解历阳之围贼怒引众攻宣城大将王涌请出军逆战凝曰：贼忿恚而来宜持重待之彼众我寡万一不捷则州城危矣。锐意请行凝即阅集壮丁分守要害登陴设备氵果战死贼乘胜而来则守有备矣。贼为梯冲之具急攻数月御备力战吏民请曰：贼之凶不可当愿尚书归款拒之惧覆尚书家族凝曰：人皆有族予岂独全誓与此贼同存亡也。既而贼亦退去梁赵为马步都虞侯时唐僖宗乾符中王仙芝起於曹濮大纵其徒侵掠汝郑乃率步骑数千袭之贼党南奔及黄巢陷长安天子幸蜀中原无主人心惊散，於是陈州数百人相率告许州连帅愿得知军州事其帅即状闻，於是下诏以守陈州刺史既视事乃谓将吏曰：贼巢之虐遍於四方苟不为长安市人所诛则必驱残党东下况与忠武久为亻丸雠凌我土疆势必然也。乃遣增垣墉沟洫实仓廪凡四门之外两舍之内民有资粮者悉令免入郡中缮甲兵利剑槊弓弩矢石无不毕备。又招劲卒置之麾下以仲弟昶为防遏都指挥使以季弟翊为亲从都兵马使长子麓次子霖皆分领锐兵黄巢在长安果为王师四面扼束食尽人饥谋东奔之计先遣骁将孟楷拥徒万人直入项县引兵击之贼众大溃斩获略尽生擒孟楷巢党知孟楷为陈所擒大惊愤乃悉众东来先据氵殷水後与蔡州秦宗权合势以攻宛兵陈人惧焉恐众心离乃於众中扬言曰：忠武素称义勇淮阳亦谓劲兵是宜戮力同心捍御︹寇建功立节去危就安愿君图之况吾家食禄久矣。今贼众围逼众寡不均男子当死中求生。又何惧也。且死於为国不犹愈於生为贼之伍耶汝但观吾破贼敢有异议者斩之繇是众心靡不踊跃开门与贼接战皆捷贼众益怒巢於郡北三四里起八仙营如宫阙。又修百司廨署粮械山峙蔡人济以甲胄军中无所阙焉凡围陈三百日大小数百战兵食将尽然人心益固因令间道奉羽书乞师於太祖太祖素多之勇果乃引大军与诸军会於陈之西北陈人望其旗鼓出军纵火急攻巢寨贼众大溃重围遂解（翊与亢坚心誓众激励将校约以死节翊以祖宗松揪去郭数里虑为群盗穿发乃夜纟追心膂之士迁柩入城府库旧弩数百枚机牙皆缺工人咸谓不可用翊即创意制度自调弦苦置之雉堞间矢激五百馀步已中人马皆洞达胸腋群贼畏之不敢逼近自仲秋至於孟夏军食将竭士虽不饱而坚拒之志不移会太祖率大军解其围翊兄弟流涕感谢）。
    刘唐末为淄州刺史行军司马及昭宗幸凤翔以偏师陷兖州遂据其郡料简城中老疾及妇人浮食百姓不足守者出之於外与将士同甘苦分衣食以抗外军戢兵禁暴居人泰然太祖命大将葛从周攻围既久无外援人情稍有去就之意一日节度副使王彦温逾城而奔守陴者从之而逸之守兵禁之不可乃遣人从容告彦温曰：请副使少将人出非素遣者请勿带行。又扬言於众曰：素遣从副使行者即勿禁其擅去者族之守民闻之皆感奔逸者乃止外军闻之果疑彦温有奸即戮之於城下自是军城遂固。
    李仁福为夏州蕃部指挥使会节度使李彝昌遇害本州军吏遂立仁福为帅朝廷因授定难军节度使未几後唐遣大将周德威会凤之师五万同攻夏州仁福固守月馀梁援军至德威遁去。
    韩逊为灵州节度使开平中刘知俊自同州反归凤翔李茂贞茂贞以地褊不能容使之西攻灵武。且图牧圉之地知俊乃帅岐秦泾之师数万攻逊於灵州逊极力以拒之久之知俊遁去。
    徐怀玉初仕唐为右龙虎统军领六军之士赴泽州寻为晋军所攻昼夜穴地而入怀玉率亲兵逆战於队中晋人遂退太祖开平二年除晋州刺史其秋晋军大至以乘其墉怀玉选亲兵五千馀人拥杀下城晋军遂退。
    牛存节为邢州团练使时州兵才及二百人晋人知之以大军来寇太祖在邺发长直兵三千人赴援存节率壮彳建出斗以家财赏给战士并军急攻七日不能破而去後赴援泽州遇守陴者纵火鼓讠以应外军刺史保衙城不知所为存节才入晋军已至矣。乃分布守御晋军四面攻斗开地道以入城存节亦以隧道应之逆战於地中晋军不能进。又以劲弩射之中者人马皆洞经十三日晋军死伤者众焚营而退郡以获全。
    王檀为保义军节度使会晋军大至重围四合土山地穴昼夜攻击太祖忧之檀上表请驾勿亲征而悉力支吾竟全垒城。
    王班为泽州刺史开平二年五月蕃贼奔突泽州攻甚急堙沟攀堞昼夜不息数日班善於拒捍悬重赏以激勇士蕃贼尸堆积於池隍周回数里于时刘知俊自晋州引兵来救贼众乃遁。
    後唐李克宁为奉诚军节度使赫连铎之攻黄花城也。克宁奉武皇及诸弟登城血战三日矢尽备竭杀贼万计燕军之攻蔚州克宁昆仲婴城拒敌昼夜辍寝食者旬日。
    李嗣昭为太原内衙都将时汴人初得蒲绛乃大举诸道之师逼太原汴将葛从周陷承天军氏叔琮营洞涡驿太原四面汴军云   合武皇忧迫计无从出嗣昭日夕选精锐分出诸门掩击汴营左俘右斩汴军疲於奔命。又属霖雨军多肿痢粮运不继五月氏叔琮引退嗣昭以精骑追之汴军委弃辎重兵仗万计後汴军复营於晋祠嗣昭与周德威收合馀众登城拒守汴人致攻於西北四面营栅相望时镇定河中皆为梁有孤城无援师旅败亡嗣昭昼夜分兵四出斩将搴旗汴军保守不暇二十一日朱友宁烧城退出嗣昭追击汾慈等州梁。又遣其将李思安将兵十万攻伐潞州深沟高垒内外重复援师不及飞走路绝嗣昭抚士坚守屡挫贼军梁祖令人伪招说诱百端嗣昭取而焚之斩其使者城中固守经年军民乏绝感盐炭出於地以济饥民尝与诸将登陴命酒张乐为贼伏矢中其胫密拔毁之坐客不之觉宴乐如故以安士心及庄宗败梁寇於夹城长围遂解。
    李存璋为大同军防御使时契丹陷蔚州营於鱼池阿保机遣人驰木书求赂於存璋存璋斩其使者不报贼攻云   州存璋悉力拒战城中旧有铁车存璋为兵器以授军士贼遂退。
    李存贤为慈州刺史会汴州尹浩寇隰州慈郡兵粮无积存贤惧贼攻围乃预督民户入秋租数千斛修城备毁城外紫极宫取其屋木後浩军果至攻城四面掘地道昼夜围击守有馀暇贼军退走。
    李存进为魏州马步都将与李存审固守德胜。又汴将王瓒率众逼北城为地穴火车百道进攻存进随机拒应或经日不得食汴军随退。
    周德威为武皇内衙都副时汴众朱友宁氏叔琮来逼晋阳诸军未集城中大恐德威与李嗣昭选募锐兵分出诸道以攻其垒擒生斩馘汴人乃退後契丹寇新州德威不利退保范阳敌来攻城仅二百日外援未至德威抚绥士众昼夜乘城竟获保守阎宝为佐国军都将时并人攻河阳留後侯言不意其至也。垒卑而士弱素无捍守具孟人震骇攻甚急破我羊马垣宝乃率部下勇战击刺于壕外复战于壁下攘退之始备楼橹设陴格蕃戎遁去壁乃完宝之力也。
    安金全为骑将累从庄宗征伐後为刺史以老病退居太原天十三年梁将王檀寇晋阳既败檀怒募勇敢者夜半数道急攻兵既不敌乃驱率居人以为备守监军使张承业惧形於色聚众而谋曰：事急矣。吾王家属在此如失根本大事去矣。金全曰：仆虽老病家国是忧当死战於城下因与石嘉材率骑军分为数道募勇敢者副之入羊马垣横击之贼众大扰守陴者下大木蔺之贼众惊溃转死移伤者十二三明日烧营而遁追击至阴地关而回时刘败於莘县王檀遁於晋阳俱以败事闻朱友贞方视朝遽退而言曰：吾事去矣。
    高行为武州刺史时太原军攻燕经年城中刍粟少刘守光令散员大将元行钦率散员骑四千於山後牧马兼为外援及燕城危蹙甲士亡散守光召行钦行钦部下诸将以守光必败赴召无益乃请行钦为燕帅称留後行钦无如之何乃谓诸将曰：我为帅亦须归幽州众然之行钦以行在武州虑为後患乃令人於怀戎掠得其子絷之自随至武州谓行曰：将士立我为留後共汝子同行先定军府然後降太原。若不从必杀尔子行曰：大王委尔亲兵遂图叛逆吾死不能从也。其子泣告行行谓曰：元公谋逆何以苟从与尔诀矣。行城守月馀城中食尽士有饥色乃召集居人谓曰：非不为父老惜家属不幸军士乏食可斩予首出降即坐见宁帖行为治有恩众泣谓愿出私粮济军以死共守乃夜纟追其弟行周入太原军既见庄宗即令明宗率骑援之比至行钦解围矣。
    晋李周初仕唐为定霸都指挥使周尤善守备一日奔母丧以他将代之既出则其城将陷庄宗急遣追之使墨从事会庄宗北征周与寺人焦彦宾守扬刘城梁将王彦章以数万众攻之周日夜乘城躬当矢石使人驰告庄宗请百里趋程以舒其难庄宗曰：李周在外朕何忧也。遂日行二舍不废畋猎既至士众绝粮三日矣。及攻围既解庄宗谓周曰：微卿久拒之劳诸将等为梁人虏矣。
    华温琪初仕梁为晋州刺史温琪在平阳日唐庄宗尝引兵攻之逾月不下梁人赏之升晋州为定昌军以温琪为节度使。
    郭为易州刺史时契丹攻其郡率励士众同其甘苦敌不能克复以州兵击贼数获其利。
    王清领溪州刺史诏遣以所部兵屯於邺会契丹南攻围其城清与张从思守之少帝飞蜡诏之第宅契丹退。
    周许迁权知隰州刺史会刘崇遣子钧率兵寇平阳路繇隰州贼众攻城城中兵少迁感激抚谕士斗气兼倍贼众伤夷皆自退去。
    史彦超国初为龙捷都指挥使与虎捷都指挥使何徽戍晋州会太原刘崇与契丹入寇攻围州城月馀是时本州无帅知州王万敢不叶物情彦超与何徽叶力固拒累挫贼锋攻击日急御捍有备军政甚严居人无扰及朝廷遣枢密使王俊总兵为援寇戎宵遁。
    王万敢为晋州巡检时太原刘崇攻州城五日。又并攻四城门万敢等遂急应赴激励将士矢石水火随机拒斗死者五百馀伤者十七八夺贼攻梯焚之。
    ●卷四百一
    ○将帅部　行军法
    夏《书》曰：威克厥爱允济傅曰：戎昭果毅易之戮也。盖夫戢兵禁暴者武之德明罚饬法者战之器未有舍兹道而能贞夫师律者也。自春秋以来典司军政而能申严卒乘一其志力耸动群听克壮其猷者曷尝不出令必信奉法无挠干纪者罔赦逾矩者必诛靡私於贵亻幸无惮於︹御繇是塞其横议去其乱群破骄卒之胆激懦夫之气齐斧一用威声载路扬我武以清不讳震茂烈以垂无穷勋伐并建光宠咸集真得夫经武御众之略哉！。
    子玉为楚令尹楚子将围宋使子文治兵於暌（子文时不为令尹故云：使治兵习号令也。暌楚邑）终朝而毕不戮一人（终朝自旦及食时也。子文欲委重於子玉故略其事）子玉复治兵於为（子玉为令尹故楚邑）终日而毕鞭七人贯三人耳。
    魏绛为晋司马悼公与鲁襄公会单顷公及诸侯同盟於鸡泽（单顷公王卿士）晋侯之弟扬干乱行於曲梁（行陈次）魏绛戮其仆（仆御也。）公怒谓羊舌赤曰：合诸侯以为荣也。扬干为戮何辱如之必杀魏绛无失也。对曰：纟无贰志事君不避难有罪不逃刑其将来辞何辱命焉言终魏绛至授仆人书（仆人晋侯御仆）将伏剑士鲂张老止之公读其《书》曰：日君乏使使臣斯司马（斯此也。）臣闻师众以顺为武（顺莫敢违）军事有死无犯为敬（守官行法虽死不敢有违）君合诸侯臣敢不敬君师不武执事不敬罪莫大焉臣惧其死以及扬干无所逃罪（惧自犯不武不敬之罪也。）不能致训至於用钺（用钺斩扬干之仆）臣之罪重敢有不从以怒君心（言不敢不从戮）请归死於司寇（致尸於司冠使戮之）公跣而出曰：寡人之言亲爱也。吾子之讨军礼也。寡人有弟弗能教训使干大命寡人之过也。子无重寡人之过（听绛死为重过）敢以为请（请使无死）晋侯以魏绛为能以刑佐民矣。反役与之礼食使佐新军（群臣旅会今欲显纟故特为设礼食）。
    中行穆子败无终子及群狄於太原崇卒也。（崇聚也。）将战魏舒曰：彼徒我车所遇。又厄（地险不便）以什共车必克（更增十人以当一车之用）困诸厄。又克（车必困於厄道今去车故为必克）请皆卒（去车为步卒）自我始乃毁车以为行（魏舒先自毁其属车以为步陈）五乘为三伍（乘车者车三人五乘十五人今改去其车更以五人为伍分为三伍）荀吴之嬖人不肯即卒斩以徇（魏舒辄斩之荀吴不恨所以能立功）为五陈以相离两於前伍於後专为右角参为左角偏为前拒（皆临时处置之名）以诱之翟人笑之（笑其失常）未陈而薄之大败之。
    韩献子为晋大夫赵宣子言於灵公以为司马河曲之役赵孟使人以其乘车干行献子执而诛之。
    司马穰苴齐田完之苗裔也。齐景公时晋伐阿甄而燕侵河上齐师败绩景公患之晏婴荐田穰苴曰：穰苴虽田氏庶孽然其人文能附众武能威敌愿君试之景公召穰苴与语兵事大悦之以为将军将兵燕晋之师穰苴曰：臣素卑贱君擢之闾伍之中加之大夫之上士卒未附百姓不信人微权轻愿得君之宠臣国之所尊晋大夫以监军乃可，於是景公许之使庄贾往穰苴既辞与庄贾约曰：旦日日中会於军门穰苴先驰至军立表下漏待贾贾素骄贵以为将已之军而已为监不甚急亲戚左右送之留饮日中而贾不至穰苴则仆表决漏入军行勒兵申明约束约束既定夕时庄贾乃至穰苴曰：何後期为贾谢曰：不佞大夫亲戚送之故留穰苴曰：将受命之日则忘其家临军约束则忘其亲援χ鼓之急则忘其身今敌国深侵邦内骚动士卒暴露於境君寝不安席食不甘味百姓之命皆悬於君何谓相送乎！召军正问曰：军法期而後至者云：何对曰：当斩庄贾惧使人驰报景公请救既往未及反，於是遂斩庄贾以徇三军三军之士皆振忄栗久之景公遣使者持节赦贾驰入军中穰苴曰：将在军君命有所不受（魏武帝曰：苟便於事不拘君命）问军正曰：军中不驰今使者驰云：何正曰：斩使者大惧穰苴曰：君之使不可杀之乃斩其仆车之左驸马之左骖以徇三军遣使者还报然後行。
    孙武子者齐人也。以兵法见於吴王阖庐阖庐曰：子之十三篇吾尽观之矣。可以小试勒兵乎！对曰：可阖庐曰：可试以妇人乎！曰：可，於是许之出宫中美人得八百十人孙子分为二队以王之宠姬二人各为队长皆令持戟令之曰：汝知而心与左右手背乎！妇人曰：知之孙子曰：前则视心左视左手右视右手後即视背妇人曰：诺约束既布乃设钺即三令五申之，於是鼓之右妇人大笑孙子曰：约束不明申令不熟将之罪也。复三令五申而鼓之左妇人复大笑孙子曰：约束不明申令不熟将之罪也。既已明而不如法者吏士之罪也。乃欲斩左右队长吴王从台上观见。且斩爱姬大骇趣使使下令曰：寡人已知将军能用兵矣。寡人非此二姬食不甘味愿勿斩也。孙子曰：臣既已受命为将将在军君命有所不受遂斩队长二人以徇用其次为队长，於是复鼓之妇人左右前後跪起皆中规矩绳墨无敢出声，於是孙子使使报王曰：兵既整齐王可试下观之唯王所欲用之虽赴水火犹可也。吴王曰：将军罢休就舍寡人不愿下观孙子曰：王徒好其言不能用其实，於是阖庐知孙子能用兵卒以为将。
    赵奢为赵将秦伐韩军於阏与赵王令奢将救之兵去邯郸三十里而令军中曰：有以军事谏者死秦军军武安西秦军鼓讠勒兵武安屋瓦尽振军中侯有一人言急救武安奢立斩之。
    汉胡建武帝天汉中守军正丞（南北军各有正。又置丞而建未得真官兼守之）贫亡车马常步与走卒起居所以尉荐走卒甚得其心（尉者自上安下也。荐者举籍也。）时监军御史为奸穿北军垒垣以为贾区（坐卖曰：贾为卖物之区也。区者小室之名。若今小屋之类耳故卫士之屋谓之区庐宿卫宫外士称为区士也。贾音古）建欲诛之乃约其走卒（约束也。）曰：我欲与公有所诛吾言取之则取斩之则斩，於是当选士马日监御史与护军诸校列坐堂皇上（校者军之诸部校也。室无四壁曰：皇）建从走卒趋至堂皇下拜谒因上堂皇走卒皆上建指监御史曰：取彼走卒前曳下堂皇建曰：斩之遂斩御史护军诸校皆属魏郡在邯郸西愕惊不知所以建亦已有成奏在其怀中遂上奏曰：臣闻军法立武以威众诛恶以禁邪今监御史公穿军垣以求贾利（公谓显然为之）私买卖以与士市不立刚毅之心勇猛之节亡以帅先士大夫尤失理不公用文吏议不至重法黄帝李法曰：（李者法官之号也。总主征伐刑戮之事故称其《书》曰：李法）壁垒已定穿窬不繇路是谓奸人奸人者杀（窬小窦也。）臣谨按军法曰：正亡属将军将军有罪以闻（言军正不属将军将军有罪过得表奏之）二千石以下行法焉（二千石谓军中校尉都尉之属）丞於用法疑（丞属军正斩御史於法有疑）执事不诿上（诿累也。言执事者当见法即行不可以事累於上也。诿音女瑞切）臣谨以斩昧死以闻制曰：司马法曰：国容不入军军容不入国何文吏也。（司马法兵书之名也。解在主父偃傅诏言在军中何用文吏之议也。）三王或誓於军中欲民先成其虑也。或誓於军门之外欲民先意以待事也。（虑谓计念也。先意谓先为之意也。）或将交刃而誓致民志也。（欲致民勇志使不奔他）建。又何疑焉建繇是显名後汉邓禹为大司马与公孙述将延岑战於蓝田不克复就云   阳汉中王刘嘉诣禹降嘉相李宝倨慢无礼禹斩之祭遵从光武征河北为军市令舍中儿犯法遵格杀之光武怒命收遵时主簿陈副谏曰：明公常欲众军整齐今遵奉法不避是教令所行也。光武乃贳之以为刺奸将军谓诸将曰：当避祭遵吾舍中儿犯法尚杀之必不私诸卿也。
    魏锺会为大将军伐蜀命牙门将许仪在前治道会在後行而桥穿马足陷，於是斩仪仪许褚之子有功王室犹不原贷诸军闻之莫不震竦。
    于禁为偏将军冀州平昌复叛遣禁征之禁急进攻与禁有旧诣禁降诸将皆以为已降当送诣太祖禁曰：诸君不知公常令乎！围而後降者不赦夫奉法行令事上之节也。虽旧友禁可失节乎！自临与决陨涕而斩之是时太祖军淳于闻而叹曰：降不诣吾而归禁，岂非命邪益重禁。
    蜀诸葛亮为大将军出军向祁山马谡统大众在前与魏将张战於街亭谡违亮节度大为所破亮戮谡以谢众蒋琬後诣汉中谓亮曰：昔楚杀得臣然後文公喜可知也。天下未定而戮智计之士，岂不惜乎！亮流涕曰：孙武所以能制胜於天下者用法明也。是以扬干乱行魏绛戮其仆四方分裂兵交方始。若复废法何用讨贼邪。
    吴潘为太常时五溪蛮夷叛乱假节督诸军讨之信赏必罚法不可干中郎将豫章徐宗有名士也。尝到京师与孔融交结延儒生谈议部曲宽纵不奉节度为众作殿遂斩之其奉法不惮私议皆此类也。
    吕蒙为汉昌太守袭荆州定南郡尽得蜀将士家属抚慰之约令军中不得干历人家有所求取蒙麾下士汝南人取民家一笠以覆官铠虽公物蒙犹以为犯军令不可以乡里废法遂垂涕斩之。
    晋张光为材官将军梁州刺史先是秦州人邓定等二十馀家饥饿流入汉中保於城固渐为抄盗梁州刺史张殷遣巴西太守张燕讨之定窘急伪乞降於燕并馈燕金银燕喜为之缓师定密结李雄雄遣众救定燕退遂进逼汉中太守杜正冲东奔魏兴殷亦弃官而遁光不得赴州止於魏兴乃结诸郡守共谋进取燕唱言曰：汉中荒败迫近大贼克复之事当俟英雄正冲曰：张燕受贼金银不时进讨阻兵缓寇致丧汉中实燕之罪也。光，於是发怒呵燕令出斩之以徇绥抚荒残百姓悦服。
    周访为扬烈将军领兵一千二百屯寻阳鄂陵与甘卓赵诱讨华轶所统厉武将军丁乾与轶所统武昌太守冯逸交通访收斩之。
    陶侃为龙骧将军武昌太守时天下饥荒山夷多断江劫掠侃令诸将诈作商船以诱之劫果至生获数人是西阳王之左右侃即遣兵逼令出向贼侃整阵於钓台为後继缚送帐下二十人侃即斩之自是水路肃清。
    庾亮为征西将军镇武昌以建威将军陶称为监江夏随义阳三郡军事南中郎将江夏相以本所领二千人自随到夏口径将二百人下见亮亮大会吏佐责称前後罪恶称拜谢因罢出亮使人於阁外收之弃市亮上疏曰：按称大司马侃之孽子父亡不居丧位荒耽於酒昧利偷荣擅摄五郡自谓监军辄召王官聚之军府故车骑将军刘弘曾孙安寓居江夏及将杨恭赵韶并以言色有忤放声当杀安恭惧自赴水而死韶於狱自尽将军郭开从称往长沙赴丧称疑开附其兄弟乃反缚悬头於帆樯仰面弹之鼓棹渡江二十馀里观者数千莫不震骇。又多藏匿府兵收坐应死臣犹未忍直上。且免其司马称肆纵鬼言无所顾忌要结诸将欲阻兵构难诸将惶惧莫敢守答繇是奸谋未即发露臣以侃勋劳王室是以依违容掩故表为南中郎将与臣相近思欲有以规救之而称豺狼愈甚发言激切不忠不孝莫此之甚苟利社稷义有专断辄收称伏法。
    後蜀李庠特之弟也。益州刺史赵以为威寇将军使断北道庠本东羌良将晓军法不用麾帜举矛为行伍斩部下不用命者三人部阵肃然。
    南齐李安民行南徐州事城局参参军王回素为安民所亲盗绢二疋安民流涕谓之曰：我与卿契阔备尝今日犯王法此乃卿负我也。於军门斩之厚为敛祭军府皆震。
    後魏宋弁为散骑侍郎孝文南征以弁为司徒司马曜武将军东道副将军人有盗马半者斩而徇之，於是三军震惧莫敢犯法。
    安定王休孝文南征领大司马孝文亲行诸军遇休以三盗人徇六军将斩之有诏赦之休执曰：不斩何以息盗诏曰：王者之体亦非常之泽虽违军法可特原之休乃奉诏帝谓司马冯诞曰：大司马严而执法诸军不可不慎，於是六军肃然。
    後周于翼为安州总管时高祖东伐诏翼率荆楚兵二万自宛叶趋襄城大将军张光雒郑恪等并隶焉旬日下齐一十九城所部都督辄入民村即斩以徇繇是百姓欣悦赴者如归。
    隋樊子盖为东都留守属杨元感作逆来逼土城子盖遣河南赞治裴宏策击之为所败遂斩宏策以徇唐窦轨隋末从高祖入关拜光禄大夫时胡贼掠宜君令轨讨之初不利轨斩其部将十四人拔队中小帅以代之轨率数百骑殿於後令众曰：闻鼓声有不进者自後斩之既鼓士卒争进击贼破之斩首千馀级虏男女二万馀口。
    王行敏武德初为屯卫将军刘武州之入并州也。遣兵寇上党陷长子壶关二县潞州刺史《郭子》威以兵自御益州刺史张贵上言子威怯懦无统领之才恐终失上党之地高祖令行敏驰镇潞州时既外逼︹寇内乏粮积大怀危惧往来偶语行敏患之人有言子威将叛者行敏斩子威以徇城中股忄栗上下肃然嗣王守礼以睿宗延和元年为单于大都护中受降城守将王忠观犯令守礼对众斩之。
    哥舒翰开元中为河西节度使王忠嗣卫将忠嗣使翰别为将讨吐蕃於新城以周对为副使不为翰用颇沮之翰怒甚不脱甲挝杀之投其尸於坑中军中股忄栗。
    马承光以肃宗至德二年为河东节度使河东兵马尽发於渭北屯冯翊太守王凤辄执异见沮军不发承光斩之。
    张镐为河南道节度使都统河南淮南等诸军事镐既发会张巡宋州围急倍道兼进传檄濠州刺史闾邱晓引兵出救晓素愎戾驭下少恩好独任及镐信至略无禀命之意。又虑兵败祸及於已遂逗遛不进镐至淮口宋州已陷镐怒即日杖杀。
    李光弼自河东节度入觐时《郭子》仪攻安庆绪於相州失利诏以光弼代子仪为朔方节度兵马副元帅先是子仪政宽朔方将士多不奉法及闻光弼至皆惧光弼屯汜水朔方左厢兵马使张用济後至斩於纛下时仆固怀恩为右厢兵马使甚惮之不敢惕息时史思明逼雒光弼引兵入河阳光弼自将中沾兵大破贼众贼将周挚复整军压北城而下将攻之光弼遽领众入北城登城望曰：彼虽众而嚣不足惧也。当为公等日午而破之命将出战及期不决谓诸将曰：向来战何处最坚而难犯，或曰：西北角遽命郝廷玉曰：尔击之玉曰：玉步卒也。请骑军五百翼之光弼与三百。又问何处最坚曰：东南隅即命伦惟真以所部往击之对曰：蕃将也。不知步战请铁骑三百与之百光弼出赐马四十匹分给之令之曰：尔等望吾旗而战。若麾旗缓任尔观望便宜吾旗连麾三至地则万众齐入生死以之少退者斩无赦玉策马赴贼有一将援枪刺贼洞马腹连刺数人一人逢贼不战而退光弼召不战者斩赏援枪者绢五百疋。
    《郭子》仪为关外副元帅代宗广德元年十月吐蕃犯长安既平手诏子仪劳来内外子仪宣恩慰抚旌别邪正诛赏之射生军将赵不禁暴人甚怨苦子仪集众杖杀士庶悦服。
    王缙以大历四年为河东节度使缙以大将王无纵张奉璋失律并按军令斩之以闻初缙奉诏发兵赴监州防秋无纵奉璋并为兵马使与马军使舍利割旃同领马步三千人赴援割旃先济河无纵奉璋逗遛不进将谋为乱无纵诈以他故回入太原城缙不觉会其谋泄城内官吏多潜为备乃有闻於缙者缙密令召潜伏甲士待之无纵等不虞事泄既至缙以义责之遂与监军及军将等面阙再拜陈无纵等悖乱军有常刑乃斩之其连谋王希艺苏延福等七人并同受戮自是太原凶将殆尽军府稍宁。
    路嗣恭为《郭子》仪灵武留後嗣恭披荆榛以守之大将御史中丞孙守亮握重兵倔︹不受制嗣恭称疾召至因杀之威信大行。
    李晟为神策将建中末德宗幸奉天晟东讨自莫州繇白石山云   蔚之路来赴难军於渭桥时汝郑应援使刘德信以子孙军败於襄城还於渭上晟将收复宫阙数其自关东缘路剽劫之罪斩之而兼其众晟既收复都城遣京兆尹李齐运告谕於众百姓安堵秋毫无犯尚可孤军人有擅取马者晟大将高明曜虏贼女妓一人司马佃取贼马二匹晟立斩之军士皆胁息莫敢忤视晟将赴凤翔乃密奏曰：中原兵祸皆起泾州。且其地逼西戎易为反覆田希鉴凶徒将校骄逆。若不惩革终为後患帝初难之晟复陈方略再三乃许及至凤翔泾州有使至晟微谓之曰：吐蕃至泾州密近有不虞捍御得否，或欲兵相援尚书意复如何使者归报鉴鉴果请济师晟将与之伪不许曰：泾州顷似反侧今请效勤此。若遣援兵彼将士或致疑阻使者固请晟乃曰：尚书所请固不可违乃遣腹心将彭令英二人赴泾州田希鉴无疑而纳之泾州欲为令英等求宅晟曰：兵马防遏不久当回将之所居合在营内焉用宅为及是晟巡抚遂往泾州至百里城泾州将佐来谒晟皆颁以锦采银器未至泾州数十里希鉴迎於路左晟不受礼与之并辔结欢话旧以希鉴娶李氏呼之曰：田郎遂入泾州令具三日熟食曰：巡抚既毕即还凤翔希鉴不复有疑翌日希鉴大具宴晟并受之谓曰：礼尚往来主人如此客当有所答也。又翌日晟请希鉴与将吏赴会希鉴悦大集将士来赴希鉴等既入晟使精卒於外廊。且伏甲士彭令英於军中戒严伺察食毕方饮晟遣彭令英与泾州校下堂谓曰：与公等阔别久请各言姓字遂得石奇等三十馀人数之曰：尔等累为叛残害忠良天地不容何颜相见并斩之希鉴尚在座晟顾之曰：田郎负恩如此国有常刑然平生亲知不令身首异处应曰：唯，於是壮士持之而出遂缢杀之其子萼亦皆就戮馀众股忄栗无敢动者因入营号令然後献状曰：田希鉴悖逆成性怙乱作奸顷因凶徒遂构邪计昨者蕃众效义左右官军冯河祗供将期收复而泾原恶党鬼正害贤陷翻军城残贼忠义明班奔窜才得全生河清忠勤终见肆毒职繇希鉴扇动逆类猖狂负国家之深恩受朱Г之节制包藏狡逆莫甚於斯臣昨者巡边将欲安抚而希鉴潜勒骑或在要冲名为迎臣实欲拒捍臣先令精锐以夺其势次遣宣谕以慰其心虽云：鸱张未设施迹其前後实不可容男萼等罪恶既同谨并按军令讫臣幸当重寄累受宠荣除恶之义思去本根报国之诚敢诛无礼况俯临边境须用忠良。若用此人无以惩革晟遂安辑其士众而後归凤翔焉。
    马燧为河东节度兴元元年讨李怀光大将谷秀以犯令虏士女遂斩之以犭旬。
    刘昌为宣武军兵马使贞元三年节度使刘元佐朝京师德宗因以宣武士众八千委昌北出五原军期有前却沮事昌断斩三百人遂行。
    樊泽以贞元八年为山南东道节度初嗣曹王皋之卒也。军士皆乱泽至部因宴集将从为乱谋泄皆捕杀之乃理首乱不禁士卒者放列将邓方琦王倩杨进等於属城人皆悦服。
    韩弘贞元中为宣武军节度使先於汴州比年继乱号为难理自刘士宁之後有李邓惟恭马英相次擒赴杀军司马陆长源及从事孟叔度辈凡造恶者数十百人常混然而隐於众弘视事未几搜录其党皆得之而族诛焉有部将刘锷亦凶党也。弘欲因此大振军声一旦列短兵於牙门召锷并其下三百人数其前罪斩之以徇血流道中宏宴笑自。若其後讫弘入朝凡二十一年兵众五万不敢有谋乱者。
    高崇文以宪宗元和初为右神策行营节度使统诸镇兵讨西川刘辟至兴元军中有折逆旅之匕箸者斩之以徇初辟陷东川擒节度使李康及崇文克梓州乃归康求雪已罪崇文以康败军失守遂斩之郗士美元和中为昭义节度使号令甚肃及讨王承宗士美以兵马使王献领劲卒一万为前锋献凶恶怙乱逗挠不进遽使召至数其罪而斩之。且令曰：敢後出者斩士美亲鼓之兵既合而贼大败下三营还柏乡以吉语闻宪宗大悦曰：吾固知士美之能办吾事。
    王锷为河东节度使元和中河东防秋之卒杀丰州刺史燕重旰而归初锷奉诏以兵二千助天德军理中受降城役罢将归属有命留戍之其将刘甫者素易重旰而耻为之属士卒思归因重旰不虞而纵杀之并屠其家而去既归太原锷论杀刘甫并从乱者八十四人斩之。
    王智兴为徐州牙将元和中王师诛吴元济青帅李师道与蔡贼谋挠沮王师频出军侵徐徐帅李愿以所部步骑悉委智兴以抗之郓将王朝晏以兵攻沛智兴逆击败之贼。又令姚海率劲兵二万围丰攻城甚急智兴击败之於贼壁获美妾智兴惧军士争之乃曰：军中有女子安得不败此虽无罪违军法也。即斩之以徇。
    张煦为夏州节度元和八年十二月振武军士逐出节度使李进贤命煦以夏州兵二千代进贤许以便宜击断九年正月煦入单于都护府诛作乱者苏国珍二百五十三人乃定。
    曹华元和末为棣州刺史及李师道诛分所管十二州为三镇王遂为沂海节度使偏刻不能驭众为牙将王弁所害朝廷遂授华左散骑常侍沂州刺史充沂海观察使华至镇视事三日宴将吏伏甲士千人於幕下群校既集华喻之曰：吾受命兼奉圣旨以郓州将士分割三处有道途之劳今有颁给北州兵稍厚郓州士卒处左翼易以区别分定并令州兵出外既出阖门乃谓郓州卒曰：天子深知郓人之劳然前害主帅者不能免罪甲士自幕中出周环之凡郓卒一千二百人立斩於庭血流成渠是日门屏之间有赤雾高丈馀久之方散自是沂海之人重足股忄栗无敢为盗者。
    吴仲方为荆南监军小使文宗太和四年仲方奏先赴西川行营兵马一千人令本道到续得官吏状称副兵马李元直等先在西川构扇军情已於衙门外处斩讫。
    温造太和中为山南西道节度使先是兴元军乱杀节度使李纟造至褒城会兴元都将卫志忠征蛮回谒见造即留以自卫密与志忠谋。又召亚将张丕李少直各谕其旨下车置宴诘以杀纟之状志忠及丕夹阶立拔剑呼曰：杀围兵齐奋其贼首教练使丘铸并官彳建千人皆斩首於地血流四注监军杨叔元在坐遽使求哀拥造靴以请命遣兵卫出以俟朝旨王式以懿宗咸通中为武宁军节度使先是王智兴得徐州召募凶豪之卒二千人号曰：银刀雕旗门抢扶马等军番宿衙城自後浸骄节度使姑息不暇用弁镇徐日每与骄卒杂坐酒酣抚背时把板为之唱歌其徒日费万计每宾宴必先餍饫祁寒暑雨卮酒盈前然讠宣讠邀求动谋逐帅及温璋为节度使士卒素知璋严深负忧疑璋开怀抚谕终为猜二给与酒食未尝沥口不期月而逐璋乃以式代璋式以忠武义成之师三千平定浙东贼仇甫便诏式帅二镇之师渡淮徐卒闻之惧其势无如之何至大彭馆方来迎谒居三日犒劳两镇兵令还既擐甲执兵即命环骄卒杀之徐卒三千馀人是日尽诛繇是凶徒悉殄後唐陶者同光末从元行钦军於魏博充行营寨主及人情有归以所部兵从明宗至临黄署许州留後兼行营马步使至白皋渡安重诲之从人争舟斩之以徇军士畏之。
    房知温为兖州节度使上言指挥使郭令威擅离本军处斩讫。
    张延朗为陕州节度使上言右都押衙杨洪宾不伏指挥已处斩讫。
    安重霸为同州节度使长兴末上言斩都头张使酒讹言故。
    晋张廷蕴初仕後唐为魏博三城巡检使时刘皇后在邺每纵其下扰人廷蕴立斩之闻者壮焉。
    史弘肇为侍卫步军都指挥使自晋赴雒将抵河内左右军校持争道候者驰告及顿军召而诘之乃获其首为乱者既伏罪亲以铁挝击而毙之枭首示众见者为之惕息凡骑士自河涉雒有犯田系马於树者咸戮之繇是军众肃然无敢犯其令。
    周向训显德中为淮南节度使先是王师久驻维杨都将赵白延遇等骄恣横暴不相禀命竞以子女玉帛至有劫人之父夫︹取人之妻子者繇是人情大惧及训到镇戮其不奉法者数人方稍整肃。
    ●卷四百二
  </div>
  <div class="pagination">
   <a href="册府元龟_page311.html">
    上一页
   </a>
   <span>
    ...
   </span>
   <a href="册府元龟_page307.html">
    307
   </a>
   <a href="册府元龟_page308.html">
    308
   </a>
   <a href="册府元龟_page309.html">
    309
   </a>
   <a href="册府元龟_page310.html">
    310
   </a>
   <a href="册府元龟_page311.html">
    311
   </a>
   <span class="current-page">
    312
   </span>
   <a href="册府元龟_page313.html">
    313
   </a>
   <a href="册府元龟_page314.html">
    314
   </a>
   <a href="册府元龟_page315.html">
    315
   </a>
   <a href="册府元龟_page316.html">
    316
   </a>
   <a href="册府元龟_page317.html">
    317
   </a>
   <span>
    ...
   </span>
   <a href="册府元龟_page313.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
