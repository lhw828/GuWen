<!DOCTYPE html>
<html>
<head>
    <meta charset="UTF-8">
    <title>万姓统谱 - 第 194 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 194 页/共 403 页</h1>
    <div class="content">　　尤鲁【字懋宗无锡人嘉靖壬辰进士应天府丞】
　　尤瑛【字汝白无锡人嘉靖癸夘解元甲辰进士任礼部主事歴参议】
　　尤锡类【长洲人隆庆庚午举人】
　　尤光被【晋江人万厯丁丑进士】
　　游【广平宫音郑穆公子偃字子游后以为氏】
　　【周】游皈【字子明子侨之子】
　　游吉【郑大夫子明之弟】
　　游良【子明之子】
　　【汉】游寻【御史大夫】
　　游颢【司校尉】
　　游况【见印薮】
　　【三国】游楚【为人慷慨歴位宰守所在以恩徳为治不好刑杀楚为人短小而大声自为吏初不朝觐被诏登阶不知仪式帝令侍中赞引呼陇西太守前楚当言唯而大应称诺帝顾之而笑遂劳勉之】
　　【南北】游雅【字伯度广平任人魏太武时与髙允等俱有名累官太子太傅出为雍州刺史在任防白甚有
　　惠政卒諡曰宣侯】
　　游明根【字志逺雅族弟幼年遭难于栎阳王氏牧羊以壶浆倩人书字地上学之长安镇将窦瑾见之以告雅雅赎之教读书积学累嵗雅荐之魏太武擢为中书学生累官仪曹尚书迁大鸿胪卿】
　　游肇【字伯始博综经史谨厚端重任邢魏太守为政清简为畿内大使黜陟善恶赏罚分明兼御史中尉直摅所学于吏事断决反覆至于再三然后下笔虽权势干请终无回挠方正之操时人服之】
　　游邃【慕容廆股肱客】
　　【隋】游元【字楚客明根孙父寳藏位至太守元少聪敏仕周歴夀春令谯州司马俱有能名隋帝时为治书侍御史辽东之役宇文述等败绩元按其狱以公正称奉使黎阳督运杨元感作逆元以正言谕之为所囚竟不屈节而死诏赠之官其子】
　　游子逺【郑人】
　　【唐】游茂【字简之崇仁人开元中南丰县令思威并行截溪水为五陂溉田四千余顷又凿石渠以
　　溉枯田迄今民祠之】
　　【五代】游简言【建安人父恭唐末进士仕杨呉为别驾贠外郎简言少孤力学徐知诰镇金陵辟掌文翰
　　及建国累迁翰林学士吏部尚书进右仆射】
　　【宋】游酢【字定夫建阳人与兄醇俱以文行知名师事河南二程子第进士调萧山尉累官监察御史歴知汉阳军和舒濠三州伊川甞言酢君徳器粹然问学日进政事亦絶人逺甚】
　　游师雄【武功人学于张载第进士为徳顺军判官后以破吐蕃擒鬼章累迁直龙图阁知秦州莅
　　官二十余年甞在边番汉情伪将佐才否以至山川险易靡不周知】
　　游烈【字晋光邵武人幼以孝节称从胡瑗学官至职方贠外郎郡人知经学自烈始】
　　游少游【南丰人隆兴间进士摄永兴令郡吏督赋语侵少游少游叱曰剥民之政吾不忍为命杖之又取宗室武断者绳以法豪猾敛迹迁知庐陵县通判南安军皆有善政官至朝散大夫】
　　游汶【字冶望徳清人咸淳中歴江西江东福建提刑俱有能声贾似道当国汶与论事忠诚恳切国亡隠居元参政蒲大全荐为福建路总管固辞不就甞大书衣背云前宋提刑今为百姓服之以出入焉】
　　游仲鸿【南充人淳熈初进士知中江县制置使京镗等荐之召赴阙宰相赵汝愚甚重之时光宗以疾乆不朝重华宫仲鸿遗汝愚书陈宗社计及孝宗登遐遂赞定大防后知嘉定有政绩卒諡曰忠】
　　游似【字景仁仲鸿子嘉定中进士累官吏部尚书入侍经幄帝问唐太宗贞观治效何速如是似推原以对淳祐中为右丞相兼枢宻使自南充伯进爵国公卒赠少师諡清献】
　　游复【字执中建阳人居乡以经学教生徒游其门者多率徳自好甞举于有司不第笃实纯明后进
　　矜式山杨时志墓深悼其徳学不大显于时】
　　游中孚【字大信崇安人博文强识春秋左传汉唐史记成诵如流且能言其同异得失上下数千载事纚纚可聴李光知宣州防李成拥众攻城议遣官求援于岳飞道路阻绝寮皆惮往中孚时为光门客慨然请行挟十骑由间道走太平见飞与饮屡起请飞曰君姑饮援兵已至竟陵矣围遂解事平光欲请于朝官之中孚力辞竟不仕】
　　游九功【字勉之建阳人用防补官嘉定中兴元失利九功知金州将兵备御收复邻疆除湖北运判知鄂州召为兵部郎官入见首言守边必先结人心又言征役无艺以资苞苴囊槖而民心失将帅朘削功赏不以时下而军心失倚仗谀佞讳疾忌医而士夫之心失出知泉州端平初召为司农少卿疏论奸贪多佚罚诸贤或号召未至又论沿边夫役之弊兼枢宻副都承防知庆元府以循吏称入权刑部侍郎丏祠再召不赴除待制加寳谟直学士九功清愼防恪与兄九言自为师友讲明理学号受斋先生寳祐中諡文清】
　　游应祥【字子善崇安人定夫七世孙祖伯祥因过武夷澄川爱其秀丽遂卜居之应祥天资淳厚
　　博通经史无愧先世由武夷直学士陞学正卒】
　　游钦【字敬仲崇安人应祥长子定夫八世孙也幼授学于家庭绰有父风以省劄为邵武县主簿积拜
　　建阳县尹抚字催科各尽其道民咸怀徳逮今不忘】
　　游操【字存诚绍兴中与潘良沈介洪景伯俱为秘书省正字同日赴馆戒少监秦熺于防食之次出对曰潘游洪沈泛瀛洲有欲用绛绎绘维绾纶綍为对盖熈宁中韩维陈绎韩绛杨绘相先后除学士也】
　　游九言【字诚之建阳人年十嵗即为文诋切秦桧受学于南轩张栻累官至光化军卒諡文清】游诚之【南轩髙弟也甞论太极无极闻者服其简工诗如东风未肯催桃李留得疎篱浅淡香平生意思春风里信手题诗不用工闲处谩忧当世事静中方识古人心句诗家所称】
　　游元【字淳夫直秘阁经之曾孙为人外和易而中介特读书必玩味欲知古人用心处尤深于易一日读坎卦有契几忘寝食服膺象山之学论议平实为文健赡举进士晩恩按安化簿就摄邑以理义训道邑士议减泉司铁课以利民邑邻溪峒凡讼闗风化必恳恻开谕皆愧服再调贑县丞为长子銮主南岳祠往就养卒】
　　【金】游完【崞州人大定初嵗荒完日赈赡三百余口冬给穷民衣袄五百套春秋以家财募人平治道路
　　二百五十里北至太湖岭南至忻口及其老也以仁爱心勉励子孙】
　　【明】游志逊【上饶人慷慨有俊才洪武间为广西兴县丞入朝应制赋诗最佳擢监察御史举劾不避
　　权豪甞以忠直见称后拜四川按察司佥事】
　　游子源【婺源人洪武壬戌年举明经授苏州府呉江县学教谕壬申秩满迁纪善训清江王世子时太祖髙皇帝宠爱诸王师傅皆遴选耆儒为之特命礼部侍郎一吏部侍郎一内史二舆马仪斾以送王府僚属从王世子出迎始行君臣礼终行师生礼荣遇殊厚既而以老疾辞】
　　游钦祖【字君卿曹州人洪武元年以贤良举知崇仁县严敏峭直吏不敢欺时版籍未明民有一
　　户应数十户差役者乃遣青黄二册归并之田粮既明民无重困】
　　游芳【字兰仲婺源人幼年有至性受学汪仲鲁仲鲁扁其读书之室曰初月梅轩避难读书三年不出户通五经精博物理甞两预乡荐不利隠居教授以师道自任所编有皇明雅音三十卷】
　　游明【字大升南昌丰城人天顺中为福建按察司佥事奉勑提督学校待诸生有恩义而尤以公防著称满九载进副使仍提督学校未几成化间卒八郡诸生皆为位于僧寺而哭之】
　　游居敬【字行简南平人嘉靖壬辰进士歴官刑部侍郎】
　　游震得【字汝潜婺源人嘉靖戊戌进士歴官都御史】
　　游天挺【字士达镇海卫人嘉靖庚戌进士歴官行太仆寺卿】
　　邹【范阳商音子姓宋闵公之后正考父食邑于邹生叔梁纥以邑为氏周】邹衍【尽忠事燕惠王王信谗而系狱衍仰天大哭夏月为之降霜燕有寒谷不生黍稷衍吹律而暖气生适梁梁王郊迎适赵平原君侧行撇席适燕燕昭王拥篲先驱其见礼于诸侯如此】
　　邹忌【以鼓琴见齐王王喜之后为齐相齐有三邹子前邹忌次邹衍后邹奭】
　　【汉】邹阳【齐人景帝时仕呉以文辨著名呉王隂有邪谋阳上书谏不纳去而之梁从孝王游被谮下吏
　　从狱中上书王立出之卒为上客】
　　邹长倩【公孙之故人也举贤良贫不能起邹以衣费备之又赠生刍一束素丝一襚扑满一枚遗书曰刍束则谨心纵则骄丝积微至着善虽小而为大扑满土器所以畜钱有入无出则有倾覆之败今世传三事喻】
　　【晋】邹湛【字润甫新野人父軏魏左将军湛少以才学知名仕魏歴官太学博士晋泰始初转尚书郎深
　　为羊祜所器重累官散骑常侍国子监祭酒所着诗论数十篇】
　　邹捷【为散骑常侍金谷二十四友中人】
　　【南北】邹诞【轻车都尉着史记音三卷】
　　【唐】邹游【与顔鲁公友善顔之使希烈也游往送之鲁公与蔡明逺帖云闻明逺与邹游同来欲至采石
　　计其不乆亦合及于淮泗之间坡送王子立诗云送行万里一邹游】
　　邹郁华【清虚服道非天地间气江山炳灵则曷由纂懿流光若斯之盛真卿幸承余烈敬刻金石
　　以志之】
　　邹保英【平州刺史万嵗通天初契丹入寇且陷妻奚率家童女丁乘城不下诏封诚节夫人】
　　【五代】邹勇夫【固始人随王审知兄弟入闽及审知王闽勇夫为陈大义奉梁正朔时南唐有并闽意而归化镇适当要冲审知遣勇夫镇遏之至则荆榛满目烟火仅百家勇夫招集流亡葺理宅舎民襁负而至始遂生息五代干戈相寻是邑独不被兵人物蕃阜田野垦辟勇夫之力也】
　　【宋】邹孟卿【字醇甫开禧登进士第除知丰城防兴元军士张福莫简乱杀制置聂子述总领杨九鼎陷朗州果州廷议孟卿文武全材授行军参议一战败之简自杀福请降官至四川制置兼茶马使时西北敌不敢犯边被谮赐死明年事白复其官諡忠襄得勑】
　　邹应博【泰宁人开禧初登第寳庆中监行在都进奉院甞知婺州为真徳秀所荐之】邹长孺【字齐贤泰宁人初笃志问学宋仁宗时与太学试居上第闻父丧哀毁逾礼自京师至家
　　三千余里跂足扫庐芝生诸司以入行举不应】
　　邹棐【字克恭泰宁人熈宁进士始学于刘彛元丰间乂从杨时游终宣城令有惠政民爱之】邹极【字通中宜黄人治平中举进士累迁至湖南漕时掌盐法者争以羡余希进极条其不便遂罢归后擢度支贠外郎见执政议不合丏外除江西宪亲丧服除曰吾读书丏禄以娯亲耳今既孤可复仕乎力请致仕】
　　邹余【字损道临川人元丰进士调通城令邑多豪猾余至乃服化哲宗时为侍御史所陈十余事皆
　　切大体其一辨析元祐党人大臣不乐其言遂奉祠归】
　　邹浩【字志完晋陵人以行义着举进士为右正言上章极言章惇之罪哲宗废孟后而立邹氏复上章乞追停册礼惇诋其狂妄削官羁管新州徽宗立召为中书舎人蔡京忌浩再谪衡州别驾寻窜韶州卒赐諡曰忠子柄从学杨时以荐编修累官知台州】
　　邹异【字士竒长乐人有孝行亲殁于西山庐墓六年有甘露芝艸之应元祐三年举经明行修有
　　司因改其里曰賔贤坊曰文行】
　　邹括【字仲发棐之弟元祐进士知宁化县以恩信怀民知庆州适蔡京当国括以名节自重用退二
　　十余年李洞在朝以书劝其出亦谢之】
　　邹近仁【字季友官龙阳丞甞叩道于杨简一再语而顿觉性至孝或干以利介焉弗受人告之过
　　敛袵服所当为虽强御不畏所着有归轩集】
　　邹梦遇【字元祥杨简门人近仁从孙为人孝弟喜愠不形动容周旋庄肃简泰处事一于义而不茍简常曰心之精神是谓圣百姓日用而不知邹氏二子知之又曰二子庶几自知自信者】
　　邹柄【字徳夫绍兴中擢御史上曰直臣之子也使言事耸动四方亦足为国家之光】
　　邹定【字应可新兴人寓居于筠有诗名甞过杜工部祠赋诗云畴昔哦诗忆耒阳兹因捧檄过祠堂一生忠义孤吟里千载凄凉古道傍自是风霜侵病骨非千牛酒涴诗肠明朝解缆秋江上问讯先生一瓣香诚斋志其墓云诗句自徐师川上遡山谷以入少陵户牖官奉议郎】
　　邹輗【字行之平江人安贫乐道脱去时习人咸重之朱仲晦帅长沙道经平江輗谒之教以归取四书读之于立身宅心自有得輗归读论语即恍然有悟自谓独得朱子之传】
　　邹非熊【字宗望宜黄人淳熈十一年进士授乐昌尉亲获强盗耻受赏不言摄邑事修复石渠以溉民田诸司以才力奏辟曲江令非熊一意抚摩狱无滞囚平反死罪十有二人邑为刻石改知宜章值嵗歉盗相挺而起非熊先为备得不扰后除广东提刑未上而卒年七十自号竹岩】
　　邹应龙【字景初泰宁人庆元二年廷试第一累官至资政殿学士签书枢宻院事既归得游憇之
　　所理宗亲书南谷二字赐之卒赠少保諡文靖】
　　邹景初【衡之子也庆元丙辰以春秋擢伦魁开僖为起居舎人与韩侂胄议不合出知贑州】邹永年【字天锡为松滋宰山谷有寄邹松滋苦竹泉诗】
　　邹礼【字用和髙安人世以儒名家礼才识明敏博闻洽记尤练达条章当路嘉其才辟掾史执法平允活人多隂徳年三十四即归隠惟以养亲教子为乐姚云甞赞其影以马少游比之总管张公畴敬其为人荐诸集贤赐称徳逸处士】
　　邹斌【临川人博记敏识见陆九渊问平日何学以求放心对一语契合制置使赵方甞委经理三闗
　　形胜措置有方至决鱼湖讼平反汉阳狱皆当人心所着有南塘槀】
　　邹柄【字徳乆晋陵人浩子弱冠弃科举从山先生游靖康初以元枢李公荐布衣补承务郎除编修权给事中出守天台行其所学类多善政庄外敏中与人不茍合前后奏议论列天下伟之真能世其家者着伊川语录一卷文集二十卷】
　　邹元佐【精通五行有洪范福极兴防五巻】
　　邹至【字致之新昌人授诸子各一经号五经邹氏】
　　邹补之【字公袭开化人淳熈初举进士累官通判江宁府所着有兵书解宋朝职畧等书】邹【吉水人徙永丰少慷慨有大志从文天祥勤王为江西招谕副使聚兵宁都得数万复兴国永
　　丰二县进兵部侍郎后走潮州文天祥被执乃自杀】
　　【元】邹世闻【字闻达登州人貌魁伟有气节用世袭授管军百户戍杭海寜其地濒海军府嵗遣一百户之兵镇之濒海灶民多私鬻盐而禁甚重世闻分镇海宁民有犯者例与管民官共理管民官欲竟法世闻曰民私鬻盐以贫耳法虽重情可矜也卒不竟法民至称为邹父防张氏陷浙西见元官有从逆者世闻切齿骂不絶口后屏居峡石元亡不食而死其妻李氏以知礼闻】
　　邹伯顔【字从吉为建宁崇安县尹有惠政】
</div>
    <div class="pagination">
<a href="万姓统谱_page193.html">上一页</a><span>...</span><a href="万姓统谱_page189.html">189</a><a href="万姓统谱_page190.html">190</a><a href="万姓统谱_page191.html">191</a><a href="万姓统谱_page192.html">192</a><a href="万姓统谱_page193.html">193</a><span class="current-page">194</span><a href="万姓统谱_page195.html">195</a><a href="万姓统谱_page196.html">196</a><a href="万姓统谱_page197.html">197</a><a href="万姓统谱_page198.html">198</a><a href="万姓统谱_page199.html">199</a><span>...</span><a href="万姓统谱_page195.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
