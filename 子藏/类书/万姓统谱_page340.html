<!DOCTYPE html>
<html>
<head>
    <meta charset="UTF-8">
    <title>万姓统谱 - 第 340 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 340 页/共 403 页</h1>
    <div class="content">　　偰夀【哲笃子翰林编修至元进士】
　　偰朝吾【同知州事】
　　【明】偰斯【溧阳人吴元年以故官子徴起授尚宝司官尝两使髙丽国出知河间府累官戸礼二部尚书】偰顺【和州人宣徳中任知县】
　　偰云【云南姚州人正徳间湖州府学训导】
　　【嘉靖乙丑进士偰惟贤姚州人】
　　泄
　　【周】泄冶【陈人仕灵公时为大夫以谏而死】
　　泄驾【郑大夫】
　　泄柳【鲁穆公时人公就见之柳闭门而不内】
　　泄钧【平原君家臣】
　　【汉】泄公【中大夫问贯髙明王不反】
　　舌
　　【周】舌庸【越大夫见左传】
　　悦【望出昌黎亦作说说之后以名为氏】
　　【五代】悦绾【昌黎人左仆射】
　　悦夀【尚书】
　　悦真【清水侯】
　　渫
　　【上古】渫子【贤人见韩子】
　　【明】渫升【山西人成化举人任邓州知州】
　　蹀
　　【周】蹀错【卫臣】
　　蹶
　　【周】蹶由【王余祭之弟】
　　孑
　　【明】孑金【东昌人宣徳中任分宜县知县】
　　蘖【望出东莞姓苑云东莞蘖本姓薛避仇改焉】
　　结【见姓苑】
　　蘖【音业见直音】
　　洁【见姓苑】
　　【音业见直音】
　　哲【见姓苑】
　　设【见姓苑】
　　迭【见姓苑】
　　雪【见姓苑本朝洪武间吴江汾湖巡检雪斋山西人】蔑【鲁地名左传盟于蔑】
　　防【音泄见直音】



　　万姓统谱卷一百十八
<子部,类书类,万姓统谱>
　　钦定四库全书
　　万姓统谱卷一百十九　　明　淩迪知　撰入声
　　十药
　　郭【太原商音周文王季弟虢叔受封于虢或曰郭公因以为氏又望出华阴冯翊周】郭隗【燕人昭王卑辞厚币以招贤者隗曰王必欲致士先从隗始况贤于隗者岂逺千里哉昭王遂
　　改筑宫师事之未几乐毅邹衍剧辛之俦归燕遂并强齐隗之力也】
　　【汉】郭宪【字子横宋公人少师事东海王仲子时王莽专政召仲子宪谏曰不宜贱道畏贵及莽簒位拜宪郎中赐以衣服宪焚之而逃光武时徴拜博士迁光禄勳尝以谏诤不合伏地不拜帝曰尝闻闗东觥觥郭子横真不虚也】
　　郭躬【字仲叔阳翟人家世衣冠父习小杜律为决曹掾断狱无寃躬传父业讲授徒众尝数百人累官至廷尉决狱多从矜恕终河南尹子孙至公者一人廷尉七人侯三人刺史侍中二十余人御史至监平甚众】
　　郭镇【字桓钟躬之弟子少修家业初辟太尉府延光中为尚书顺帝初以定策功迁尚书令封定颍
　　侯官至廷尉卒諡昭武】
　　郭巨【隆虑人家贫养母尽孝每供馔母必分与孙巨谓妻曰儿分母馔贫不能供子可再有母不可再得乃埋其子掘地三尺得黄金一釡上有丹书曰天赐孝子郭巨官不得夺人不得取】
　　郭泰【字林宗介休人容貌魁伟博通坟籍居家教授弟子至数千人尝游洛见河南尹李膺膺竒之遂与为友行尝遇雨巾一角垫时争效之故折巾角其见慕如此及卒蔡邕为碑曰吾为碑铭多矣惟郭有道铭无愧耳】
　　郭解【轵人始以游侠睚眦杀人后折节为俭以徳报怨厚施而薄望救人之命不矜其功】郭贺【字乔卿雒阳人祖坚伯父游君竝修清节贺光武时尚书令晓习故事多所匡益拜荆州刺史
　　有殊政显宗赐以三公之服敕行部去襜惟使百姓见其荣服以彰有徳】
　　郭丹【字少卿穰县人从师长安叹曰不乗使者车终不出闗后仕更始为谏议大夫持节安集河南果乗髙车出闗建武中吴汉辟为并州牧有清平称迁左冯翊永平初拜司徒在朝廉直公正子字官至常山太守】
　　郭伋【字细侯茂陵人少有志行光武召拜雍州牧歴渔阳颍川太守后调并州牧过京师上言选补
　　众职当简天下贤俊帝纳之后为太中大夫】
　　郭昌【元封初以将军将兵临湏浈王降及靡莫等国悉平寻叛昌复平之】
　　郭晊【南阳太守明法律政有名迹】
　　郭钦【隃麋人哀帝时为丞相司直以廉直名王莽居摄钦耻事之以病免官归乡里遁迹汧阳之境
　　卧不出戸卒于家】
　　郭亮【字恒直朗陵人童年游洛阳时太尉李固以忤梁冀被诛冀告戒有敢收尸者加其罪亮以固弟子自提鈇钺诣阙上书乞收固尸不许因往临哭守丧不去太后闻而怜之乃听遂殓归葬由是显名】
　　郭玉【初有老父不知何出常渔钓于涪水因号涪翁乞食人间尝见有疾者时下针石辄应时而效
　　乃着针经诊脉法传于世】
　　【三国】郭淮【字伯济曲阳人举孝廉仕魏累立战功累迁征西将军都督雍凉诸军事终车骑将军】郭成【字元礼富春人夙着节义乗扁舟泛五湖以书劒自娱吴黄武中徴拜武义校尉迁黄门侍郎
　　后封永兴富春二县侯】
　　郭嘉【阳翟人少有逺量深通筹畧达于事情曹操召见论天下事曰使孤成大业者必此人也表为
　　司空祭酒屡从征伐有功及卒追諡贞侯】
　　郭宪【西平人建安中署郡功曹韩约失众从羌中还依宪众人多欲取约以邀功宪曰人穷来归我云何厄之后约病死田乐等就斩约头送之魏王操欲条疏宪名宪不肯操叹其忠义并与乐等赐爵闗内侯】
　　【晋】郭琦【字公伟晋阳人少方直善五行作天文志五行传注谷梁京氏易百卷赵王伦簒位欲用琦琦
　　曰我已为武帝吏岂容复为今世吏终身隐居】
　　郭诵【阳翟令阻水筑垒且耕且战石勒讨贼至设伏破之】
　　郭奕【字大业阳曲人少负重名山涛称其髙简有雅量初为野王令太康中为尚书奕忠毅清直立
　　徳不渝諡曰简】
　　郭璞【字景纯闻喜人博学髙才工词赋时有郭公者精卜筮璞从之游得青囊中书由是洞知五行卜筮之术占验甚多撰洞林新林卜韵尔雅注数十篇又注三苍方言山海经楚辞诗赋数十万言避地过江元帝重之以为著作郎】
　　郭荷【字承休畧阳人六世祖整汉安顺之世公府八辟公车五徴皆不就自整及荷世以经学致位荷明究羣籍特善史书不应州郡之命张祚遣使者以安车束帛徴为博士祭酒使者廹而致之及至署太子友荷上疏乞还许之遣以安车蒲轮送还张掖东山年八十四卒諡曰徳先生】
　　郭文【字文举轵人少爱山水尚嘉遯恒着麋裘葛巾采竹叶木实贸盐以自给后随晋东迁王导迎
　　至西园一旦忽求还山未几苏峻叛人以为知机】
　　郭黙【字彦雅以屠沽为业骁勇拳捷能贯甲跳三丈堑人异之曰此儿必兴郭氏河内豪民陆允以
　　女妻之后事太守裴整为督将与刘曜拒敌授征虏将军】
　　郭象【字子河南人少有才理好老庄闲居以文论自娱永嘉中辟司徒掾稍迁至黄门侍郎着碑
　　论十二篇】
　　郭舒【字稚行顺阳人防请其母从师嵗余便归粗识大义乡人少府范晷宗人武陵太守郭景咸称
　　舒当为后来之秀终成国器仕至梁州刺史】
　　郭翻【字长翔武昌人庾亮尝荐之不至咸康末乗小舟过武昌省墓庾翼躬造强起之不从又以船
　　狭欲引就大舟不可翼俯屈入其舟中终日而去】
　　郭希林【翻曽孙髙志不仕徴召一无所就子蒙亦隐居不仕辟为主簿亦不屈】
　　郭翰【姿度秀美乗月夜卧庭中空中一少女冉冉而下明艶絶代曰吾织女也上帝命游人间寻择佳偶仰慕清风赖宿契经年一夕忽执翰手泣曰帝命有程便当有诀以七宝枕一枚留赠履空而去】
　　郭瑀【字元瑜仕魏为博士刘昞就之学瑀有女及笄欲求快壻特设一席曰谁坐此席者昞奋然坐
　　之遂以归昞】
　　郭澄之【字仲静少有才思机敏兼人仕晋调补尚书郎出为南康相刘裕引为右相叅军从裕北
　　伐】
　　【南北】郭文恭【太原平遥人仕为太平县令年逾七十父母丧亡文恭孝慕罔极乃居祖父墓次晨夕拜跪跣足负土培祖父二墓寒暑竭力积年不已见者莫不哀叹上书闻奏表其门闾】
　　郭彦【阳曲人少知名文帝临雍州辟为西曹书佐累迁虞部郎中恭帝元年除兵部从柱国于谨南伐江陵进骠骑大将军开府仪同三司进爵为伯孝闵帝践祚出为澧州刺史蛮夷生梗不营农业彦劝以耕稼人皆务本亾命之徒咸从赋役齐南安城主冯显密遣使归降其众未之知也彦率兵应接显因得自拔其众果拒战彦纵兵奋击并虏获之以南安无备即引军掩袭遂有其城晋公防嘉之进爵懐徳县公】
　　郭世通【防稽人年十四丧父至哀家贫佣力以养继母母亡负土成坟服除后思慕终身尝与人共于山阴市货物误得一千钱追还本主主惊叹以半与之世通委之而去元嘉四年散骑常侍袁愉表其淳行文帝嘉之敕榜门闾改所居独枫里为孝行里】
　　郭原平【字长恭世通子也天性至孝养亲必以已力佣赁以给父笃疾弥年原平衣不解带父亡哭踊恸絶数日方苏髙阳许瑶之罢建安郡丞还家以绵遗之不受瑶之往谓曰今嵗过寒而建安绵好以此奉若母耳原平乃拜而受之及母终毁疗弥甚既葬墓前有田数十畆不属原平每至农月见耕者裸袒防其墓坟原平辄往哭之乃贸家资贵买其田宅常种竹夜有盗其笋者原平遇见之盗者奔走坠沟原平乃于所植竹处沟上立小桥令通又采笋置篱外隣里惭愧无复取者】
　　郭祖深【襄阳人梁武帝溺情内教朝政废弛祖深舆榇诣阙上封事上嘉其正直擢钟陵令改南州云骑将军至州公严清刻搜检奸恶所领皆精兵令行禁止威振逺近长江肃清】
　　郭祚【魏晋阳人少孤贫姿貌不伟凡人莫之识有女巫相祚后当贵祚涉经史尺牍文章并称于世
　　后果为吏部尚书】
　　郭衍【字彦文从武帝并州以功封强国公开皇五年知瀛州赈饥民上大善之授朔州总管】
</div>
    <div class="pagination">
<a href="万姓统谱_page339.html">上一页</a><span>...</span><a href="万姓统谱_page335.html">335</a><a href="万姓统谱_page336.html">336</a><a href="万姓统谱_page337.html">337</a><a href="万姓统谱_page338.html">338</a><a href="万姓统谱_page339.html">339</a><span class="current-page">340</span><a href="万姓统谱_page341.html">341</a><a href="万姓统谱_page342.html">342</a><a href="万姓统谱_page343.html">343</a><a href="万姓统谱_page344.html">344</a><a href="万姓统谱_page345.html">345</a><span>...</span><a href="万姓统谱_page341.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
