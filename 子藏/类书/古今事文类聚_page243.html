<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 243 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 243 页/共 485 页</h1>
    <div class="content">　　荷蓧丈人止子路宿杀鸡为黍而食之
　　裹饭徃食
　　子舆与子桑为友霖雨十日子舆曰子桑殆病矣裹饭往食之【庄子】
　　与之箪食
　　赵宣子见翳桑饿人与之箪食灵輙也【详见报徳门】
　　戒二子食
　　卫献公戒孙文子寗惠子食皆服而朝日旰不召而射鸿于圃二子従之不释皮冠而与之言二子怒【左】
　　不食嗟来
　　齐大饥黔敖为粥于路以待饿者而食之有饿者辑屦贸贸然来黔敖左奉食右执饮曰嗟来食其目而视之曰予唯不食嗟来之食以至于斯也従而谢焉终不食而死曽子闻之曰微与其嗟也可去其谢也可食
　　食脱粟饭
　　晏子相齐食脱粟饭【晏子春秋】公孙为丞相食一肉脱粟之饭
　　食粟而已
　　曹交九尺四寸以长食粟而已【孟子】
　　遗粟而辞
　　子列子穷容貌有饥色客有言之郑子阳者曰列御冦盖有道之士也子阳遗之粟子列子再拜而辞【列子】
　　班荆而食
　　楚伍举将奔晋声子将如晋遇之于郑郊班荆相与食【左】
　　吹竽乞食
　　伍子胥夜行昼伏吹竽乞食于吴市
　　粝饭菜羮
　　孙叔敖为令尹粝饭菜羮
　　疑饭异等
　　孟尝君待客夜食有人蔽火光客怒以为饭不等辍食辞去孟尝君起自持其饭比之客慙自刎
　　令马食之
　　范雎坐须贾堂下令两黥徒夹而马食之
　　食贵于玉
　　苏秦之楚三日乃得见王辞去王曰曾不少留对曰楚国食贵于玉薪贵于桂谒者难得见如鬼王难得见如天令臣食玉炊桂因鬼见帝王曰闻命矣【战国防】
　　漂母饭信
　　韩信常数従其下乡南昌亭长寄食数月亭长患之乃晨炊蓐食信食时往不为具食信亦知其意怒竟絶乃钓城下诸母漂有一母见信饥为设食信谓漂母曰吾必有以重报母母怒曰丈夫不能自食吾哀王孙而进食岂望报乎
　　老尚善饭【见老门】
　　不食盗食
　　东方有士曰爰旌目将有适而饿于道狐父之盗人丘也见而下壶餐以餔之爰旌目三餔而后能视曰子何为者也曰我狐父之人丘也爰旌目曰嘻汝非盗耶胡为而食我两手据地而呕之不出喀喀然遂伏而死【新序】
　　俱过一饭
　　薛宣守左冯翊髙陵令杨湛栎阳令谢防皆贪猾不逊持郡短长及宣视事诣府谒宣设酒饭与相对接待甚备已而隂求其罪賍具得所受取宻以手书晓之湛即时觧印去防以大儒轻宣宣移书显责之防得檄亦觧印绶去
　　进麦饭
　　王郎起光武至南宫遇大风雨引车入道傍空舎冯异抱薪邓禹爇火光武对灶燎衣异进麦饭兎肩
　　饭各有异
　　左雄为兾州刺史常食干饭　司马苞为太尉常食漉饭　李固为太尉常食麦饭【出汉书】
　　珍馔供母【见母子门】
　　有时絶粒
　　范丹所居单陋有时絶粒闾里歌之曰甑中生尘范史云釡中生鱼范莱芜
　　与语忘食
　　尹敏与班彪相厚毎相与谈常晏暮不食昼即至暝夜彻旦【东观汉记】孙安国往殷中军许共论往反精苦賔主遂至暮忘食【世说】
　　留饭礼薄
　　歩隲避乱江东与广陵卫旌相善俱以种自给防稽焦征羗郡之豪族隲与旌寄食其地惧为所侵乃共脩刺奉以献征羗方内卧驻之移时旌欲去隲止之曰夲所以来畏其强也今舎去欲以为髙秪怨耳良乆征羗开牖见之隠几坐帐中设席致地坐隲旌牖外旌愈耻之隲辞色自若征羗身自享大案殽膳重沓而小盘饭与隲旌惟菜茹而已旌不能食隲极飡致饱乃辞出旌怒隲曰能忍此乎隲曰吾等贫贱是以主人以贫贱遇之固其宜也当何所耻【吴志】
　　食折米饭
　　王朗防稽败太祖盛防啁之曰不能效君昔在防稽折粳米饭朗曰宜适难值如朗者未可折而折眀公可折而不折也【魏畧】
　　饭化为螺
　　石崇家稻米饭在地经宿皆化为螺时人以为族灭之应
　　拾饭粒防
　　殷仲堪在荆州连年饥馑仲堪食常五椀盘余肴馔饭粒落席间辄拾以防之虽欲率物亦缘其性真素也【晋书】
　　含饭哺儿
　　郄鍳遭永嘉防乱穷饿乡人共饴之鍳常携兄子外甥周翼二小儿防食乡人曰各自穷馁以君之贤共欲存君耳恐不能兼饴鍳于是独往饭着两颊还吐与二儿飡
　　精饭食客
　　谢安尝欲诣陆纳纳兄子俶宻作食供之纳设茶果而已俶下精饭食客纳大怒杖四十曰不能光我叔父而乃秽我素风
　　食冷复暖
　　孙盛尝诣殷浩谈论对食奋掷麈尾毛悉落饭中食冷而复暖者数四至暮忘冷理竟不定由是知名【夲传】
　　食鎗底饭
　　宋陈遗少为县吏母好食鎗底饭遗在役恒带一嚢每煑食辄録其焦贻母
　　母为设食
　　湘州刺史王僧防引乐頥之为主簿以同僚非人弃官去吏部郎庾景之尝往頥之为设食唯枯鱼菜葅景之曰我不能食母闻之自出常膳鱼羮数种景曰卿过于茅季伟我非郭林宗
　　不过兄饭
　　第五伦字伯鱼脩行清白尝召见上曰闻卿为吏不过従兄饭寜有之耶对曰臣生遭饥馑米石万钱不敢妄过人饭
　　道上共食
　　阳城为道州日炊米二斛鱼一大置杯杓道上共食之【六帖】
　　不暇择美食
　　唐干符中有豪士承借勲防锦衣玉食极口腹之欲尝谓门僧圣刚曰凡以炭炊饭先烧令熟谓之錬火方可入防不然犹有烟气难餐及大冦先防瀍洛财产剽尽昆仲数人与圣刚同窜潜伏山草不食者三日贼锋稍退徒歩往河桥道中小店买脱粟饭于土杯同食美于梁肉僧笑曰此非錬炭所炊但慙腼无对【康骈剧谈録】
　　衣冠而食
　　张文定公安道平生未尝不衣冠而食尝暑月与其壻王巩同饭命巩裭带而已衫防自如巩不敢公曰吾自布衣诸生遭遇至此一饭皆君赐也享君之赐敢不敬乎子自食某之食虽衣无害也
　　饭后不拜
　　章惇少善养生尝云遇饥虽不相识处亦须索饭若食饱时见爷亦不拜【东轩笔録】
　　食饱即寝
　　杜邠饮食洪博既饱即寝人有諌非摄生之理公曰君不见布袋盛米放倒即慢【南部新书】
　　饮啖兼人
　　韩玉汝平生喜餙厨传一饮啖可兼数人出帅长安钱穆甫行词云喜防颇之能饭玉汝不恱【闻见録】
　　啜粥声闻【以下系粥】
　　尹吉甫仕至上卿其家大富食口数百人时嵗大饥曽鼎镬作粥啜声闻数里食讫失三十人乃在镬中龁取燋粥而已【録异】
　　为粥待饿【见饭门】
　　田足供粥
　　顔回有负郭之田五十亩足以供饘粥
　　进豆粥
　　光武自蓟东南驰至饶阳芜蒌亭天寒众皆饥疲冯异上豆粥眀旦光武曰昨得公孙豆粥饥寒俱觧
　　炊饭成糜
　　有客诣陈太丘谈锋甚敏太丘乃令元方季方炊饭太丘问炊何迟留元方长跪曰君与客语乃共窃听炊忘着箄今皆成糜太丘曰尔颇有所识否二子长跪俱说言无遗失太丘曰如此俱成糜自可何必饭耶【世说】
　　进粥三呵
　　郭林宗尝止陈国问学见童子魏徳公知其有异徳公求近其房止供给洒扫林宗尝不佳夜中命作粥林宗一啜怒而诃之曰髙眀为长者作粥使沙不可食以杯擿地徳公更进粥三进三呵徳公无变容顔色殊恱林宗曰始见子之面今乃知子之心遂友善之卒为佳士【夲传】
　　肉糜
　　晋惠帝时天下荒乱百姓饿死帝曰何不食肉糜
　　咄嗟办粥
　　石崇作豆粥咄嗟便办毎冬得韭萍虀王恺宻问其帐下云豆至难熟豫作熟豆客来但作白粥投之韭萍虀是韭根杂以麦苖耳
　　暑着衣食粥
　　防嘉賔三伏之月诣谢公炎暑重赫虽当风交扇犹沾汗流离谢着故衣食热白粥郄谓谢曰自非君体防不堪此【世说】
　　嵗荒散粥
　　梁任昉为义兴太守嵗荒散私俸以米豆为粥活三千余人
　　斟雉羮【以下系羮】
　　楚辞云彭铿斟雉帝何飨王逸注曰彭彭祖也好和滋味盖斟雉羮事帝尧
　　熊羮不熟
　　纣王怒熊羮不熟而杀庖人【刘向新序】
　　烹子遗羮
　　文王长子伯邑考纣烹以为羮以赐文王曰圣人不食其子羮文王得而食之曰谁谓西伯圣者与食其子羮而不知【世纪】
</div>
    <div class="pagination">
<a href="古今事文类聚_page242.html">上一页</a><span>...</span><a href="古今事文类聚_page238.html">238</a><a href="古今事文类聚_page239.html">239</a><a href="古今事文类聚_page240.html">240</a><a href="古今事文类聚_page241.html">241</a><a href="古今事文类聚_page242.html">242</a><span class="current-page">243</span><a href="古今事文类聚_page244.html">244</a><a href="古今事文类聚_page245.html">245</a><a href="古今事文类聚_page246.html">246</a><a href="古今事文类聚_page247.html">247</a><a href="古今事文类聚_page248.html">248</a><span>...</span><a href="古今事文类聚_page244.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
