<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 11 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 11 页/共 1019 页
  </h1>
  <div class="content">
   天区【宋书符瑞志洽恵和于地络烛皇明于丨丨　齐书乐志钟鼔震丨丨礼容塞皇闱　魏书邢峦传陛下纂武文之业当必世之期跨中州之饶兼甲兵之盛清荡丨丨在于今矣　韩愈请上尊号表地弥丨丨界轶海外】
　　天宇【晋书后妃传母仪丨丨助宣王化　宋书乐志泽霑地境化充丨丨　又傅亮传高祖以其久直勤劳欲以为东阳郡亮即驰见高祖曰伏闻恩防赐拟东阳家贫忝禄私计为幸但凭廕之愿实结本心乞归丨丨不乐外出高祖笑曰谓卿之须禄耳若能如此甚协所望　宋史礼志前祀之夕隂雺风劲不可以烛及行事风顿止丨丨澄霁烛焰凝然封防讫紫气坛黄光如帛绕天书匣　又乐志日将旦隂曀潜消丨丨扇祥飇　雨航杂録屈原之骚庄生之书司马子长之史相如之赋李杜之诗韩苏之序记驰骋纵逸丨丨不能限其思雄矣哉　蔡邕太傅胡公碑亘地区充丨丨　徐陵陈文帝哀策文列赗丨丨崩号帝阍　李程众星拱北赋当其丨丨廓淸纬交映若万物之调玉烛犹圣人之握金镜　韦琮月明星稀赋丨丨无云意姮娥之可覩金波出海觉婺女之迷明　苏轼飓风赋湛丨丨之苍苍流孤月之荧荧　陶潜赴假还江陵夜行涂口诗昭昭丨丨阔皛皛川上平　谢灵运拟魏太子邺中集应玚诗晚莭值众贤防同庇丨丨　张九龄西江夜月诗悠悠丨丨旷切切故乡情　杜甫九日杨奉先防白水崔明府诗丨丨清霜净公堂宿雾披　又晦日寻崔戢李封诗起行视丨丨春气渐和柔　韦应物拟古诗寒月野无緑寥寥丨丨空　韩愈南山诗丨丨浮修眉浓緑画新就　又玩月喜张十八员外以王六秘书至诗浮云散白石丨丨开青池　李商隠燕台诗月浪冲天丨丨湿凉蟾落尽疎星入　广宣驾幸普济寺应制诗寺压山河丨丨静楼悬日月镜光新　皎然翔隼歌独立高标望霜翮应防丨丨如咫尺　朱子黄云观诗仰视丨丨阔俯瞰江流长　陆游晚凉登山亭诗凭高望稽山秀色溢丨丨】
　　天居【宋书臧质传夫革道应运基命之洪符嗣业兴邦绍厯之明算自非瑞积神衷徳充民极孰能升临寳位景属丨丨　南史戴法兴等传论制局小司専典兵力云陛丨丨亘设兰锜羽林精卒重屯广卫　唐书苏颋传陛下拨定祸乱方当深视高居制礼作乐禅梁父登空同何至厌丨丨衽金革为一日之敌　徐陵太极殿铭序丨丨爽垲大寝尊严　李益入华山访隠者诗前惊羽人防白日丨丨肃　又宋书顾觊之传乔松之侣云飞丨丨夷列之徒风行水息】


　　御定骈字类编卷三
　　钦定四库全书
　　御定骈字类编卷四
　　天地门四
　　天
　　天皇【史记三皇纪一说三皇谓丨丨地皇人皇为三皇既是开辟之初君臣之始图纬所载不可全弃故兼叙之天地初立有丨丨氏十二头澹泊无所施为而俗自化木徳王岁起摄提兄弟十二人立各一万八千岁　又秦始皇纪丞相绾御史大夫劫廷尉斯等皆曰臣等谨与博士议曰古有丨丨有地皇有泰皇泰皇最贵臣等昧死上尊号王为泰皇　晋书安平献王孚传议者欲书魏者此以为丨丨之尊同于徃古列国之君也或欲书姓者此以为丨丨之后同于徃古之夫人也周书宣帝纪大象元年秋七月丙申纳大后丞司马消难女为正阳宫皇后尊天元帝太后李氏为丨丨太后　越絶书夫越王句践虽东僻亦得系于丨丨之位无罪而王恒使其刍茎秩马此非大过者四乎　徐整长厯溟涬始牙蒙鸿滋萌岁起摄提元气肇啓有神灵人十三头号曰丨丨　云笈七籖丨丨氏始兴时老君降三元空天宫以丨丨内经十四篇授与丨丨以治天下三十六万岁　元稹东西道诗丨丨开四极便有东西道　皮日休酒乡诗何人置此乡杳在丨丨外　又礼记曲礼大上贵徳注太上帝皇之世疏熊氏云三皇称皇者皆行合丨丨之星故诗纬含神雾宋均注云北极丨丨大帝其精生人然则称皇者皆得丨丨之气也晋书天文志文昌北六星曰内阶丨丨之阶也　星经丨丨大帝一星在钩陈中央也不记数皆是一星在五帝前坐万神辅录图也其神曰耀魄寳主御羣灵也汪克寛紫微垣赋紫微之垣丨丨之庭髙髙而在上遥遥而莫登　又后汉书张衡传思赋叫帝阍使辟】
　　【扉兮觌丨丨于琼宫注丨丨天帝也　神异经中央有宫以金为墙门有金榜以银镂题曰丨丨之宫　又歴代名画记江陵丨丨寺明帝置内有柏堂张僧繇画卢舎那佛像及仲尼十哲帝怪问释门如何画孔圣僧繇曰后当赖此耳及后周灭佛法焚天下寺塔独此殿有宣尼像乃不令毁折　杜甫久居夔府将适江陵诗喜近丨丨寺先披古画图　遁甲开山图丨丨被迹在柱州昆仑山下】
　　天帝【诗胡然而丨也胡然而丨也笺何由然女见尊敬如丨丨乎非由衣服之盛顔色之庄与反为淫昏之行　又以赫厥灵上帝不寜笺康宁皆安也姜嫄以赫然显著之征其有神灵审矣此乃丨丨之气也　战国策虎求百兽而食之得狐狐曰子无敢食我也丨丨使我长百兽今子食我是逆丨丨命也吾为子先行子随我后观百兽之见我而敢不走乎虎遂与之行兽见之皆走虎不知兽畏己而走也以为畏狐也　汉书王莽传是时争为符命封侯其不为者相戏曰我独无丨丨除书乎　后汉书王乔传显宗世为叶令后天下玉棺于堂前吏人推排终不揺动乔曰丨丨独召我耶乃沐浴服饰寝其中盖便立覆　齐书礼志袁孝尼云明堂法天之宫本祭丨丨而以文王配配其父于天位则可牵丨丨而就人鬼则非义也　南史贺玚传玚伯祖道养工卜筮经遇工歌女人病死为筮之曰此非死也丨丨召之歌耳乃以土块加其心上俄顷而苏　唐书礼乐志武徳中上辛祈谷祀感帝于南郊季秋祀五方丨丨于明堂以元帝配　越絶书当造此劒之时赤堇之山破而出锡若邪之溪涸而出铜雨师扫洒雷公击槖蛟龙捧鑪丨丨装炭太一下观天精下之欧冶乃因天之精神悉伎巧造为大刑三小刑二一曰湛卢二曰纯钩三曰胜邪四曰鱼肠五曰巨阙　说苑昔白龙下清泠之渊化为鱼渔者豫且射中其目白龙上诉丨丨天帝曰当是之时若安置而形白龙对曰我下清泠之渊化为鱼丨丨曰鱼固人之所射也若是豫且何罪夫白龙丨丨贵畜也豫且宋之贱臣也白龙不化豫且不射　神异经北方有兽焉其状如狮子食人吹人则病名曰防恒近人邨里入人居室百姓患苦丨丨徙之北方荒中　三辅黄图成帝绥和二年郑通里人王褒绛衣小冠劒入北司马门殿东门上前殿至非常室中觧帷组结佩之名前殿署长业等曰丨丨令我居此业等收考问乃故公车大谁卒病狂易不自知入宫下狱死　虞喜志林喭曰丨丨醉秦暴金误陨石坠　云笈七籖九天真人呼风为浮金房在眀霞之上九戸在琼阙之内此皆太微之所馆丨丨之玉宇也　又吴王出逰观震湖龙威丈人山隠居北上包山入灵墟乃入洞庭窃禹书丨丨大文不可舒此文长传百六初若强取出丧国卢　韩愈黄陵庙碑山海经曰洞庭之山帝之二女居之郭璞疑二女者帝舜之后不当降小水为其夫人因以二女为丨丨之女　张渊观象赋既觌勾陈中禁复覩丨丨休息　李华含元殿赋上取法于丨丨乃圗正殿之逌居　郑愔奉和幸大荐福寺诗国防人王法宫还丨丨逰】
　　天王【春秋隠公元年丨丨使宰咺来归公仲子之赗疏丨丨平王也　又僖公二十八年冬丨丨守于河阳谷梁传全丨丨之行也为若将守而遇诸侯之朝也为丨丨讳也　谷梁传尊王世子于首戴乃所以尊丨丨之命也世子含王命防齐桓亦所以尊丨丨之命也　吴语越王命诸稽郢行成于吴曰昔者越国见祸得罪于丨丨天王亲趋玉趾以心孤勾践而又宥赦之君王之于越也翳起死人而肉白骨也孤不敢忘天灾其敢忘君王之大赐乎　史记文帝纪丞相陈平太尉周勃等使人迎代王代王报太后计之犹与未决卜之卦兆得大横占曰大横庚庚余为丨丨夏啓以光代王曰寡人固以为王矣又何王卜人曰所谓丨丨者乃天子于是代王乃遣太后弟薄昭徃见绛侯　汉书梅福传髙祖弃陈平之过而防其谋晋文召丨丨齐桓用其讐亡益于时不顾逆顺此所谓伯道者也　后汉书皇后纪论后正位宫闱同体丨丨　晋书安平献王孚传八月庚辰宋公和卒书国称名所以异乎丨丨也齐书郁林王纪昭业谓豫章王妃庾氏曰阿婆佛法言有福徳生帝王家今日见作丨丨便是大罪左右主帅动见拘执不如作市邉屠酤富儿百倍矣　汲冡周书元年春正月辛丑即丨丨位柴燎告天朝百官于路门庄子昔者舜问于尧曰丨丨之用心何如尧曰吾不敖无告不废穷民苦死者嘉孺子而哀妇人此吾所以用心已　易林丨丨执政岁熟民富国家丰有王者以表　独断丨丨诸夏之所称天下之所归徃故称丨丨前秦录苻健皇始元年正月僭即丨丨位于南郊大赦改晋永和七年为皇始元年追尊父洪为太祖武惠皇帝缮宗庙社稷于长安立妾强氏为丨丨皇后子长为丨丨太子　水经注祝良字石卿为洛阳令岁时亢旱天子祈雨不得良乃暴身阶庭告诚引罪自晨至午紫云水起甘雨登降人为歌曰天久不雨烝人失所丨丨自出祝令特苦精符感应滂沲下雨　王十朋民事堂赋兹畆之惓惓兮愿入告于丨丨　杜甫诸将诗炎风朔雪丨丨地只在忠良翊圣朝　李华咏史诗三老与五更丨丨亲割牲　苏轼江上值雪效欧阳体次子由韵丨丨临轩喜有麦宰相献夀及嘉时　又公羊传注房心天子眀堂布政之宫也疏文耀钩云房心为中央火星丨丨位若相对言之则房为明堂心为丨丨矣既有丨丨复有明堂布政之象也　史记天官书东宫苍龙房心心为眀堂大星丨丨前后星子属不欲直直则丨丨失计注索隠曰鸿范五行传曰心之大星丨丨也　后汉书襄楷传闰月庚辰太白入房犯心小星震动中耀中耀丨丨也傍小星者丨丨子也　晋书天文志心三星丨丨正位也　又大角在摄提间大角者丨丨座也　张衡天象赋粤若大火赫然丨丨钩钤俨于凤阙积卒穆于龙骧　又史记韩安国传单于入汉长城武州塞未至马邑百余里行掠卤徒见畜牧于野不见一人单于怪之攻烽燧得武州尉史欲刺问尉史尉史曰汉兵数十万伏马邑下单于顾谓左右曰几为汉所卖乃引兵还出塞曰吾得尉史乃天也命尉史为丨丨　又元史舆服志东丨丨旗青火脚绘神人武士冠衣金甲绯裲裆右手执防左手捧塔履石　李商隠韩碑诗腰悬相印作都统隂风惨澹丨丨旗　又道教三洞宗元赤精开皇元年七月七日丙午中时登琳琅之都月之上馆受符于元始丨丨开金阳玉匮元和玉女口命出皇民录谱　又太平广记长安持国寺门前有槐树数株金监买一株觧之每片一丨丨塔防成就焉　全唐诗话常乐坊赵景公寺门南吴道画龙及刷丨丨须笔迹如铁　名画録赵公祐长安人也寳厯中寓居蜀城工画人物尤善佛像丨丨人鬼　又陈皓彭坚者不知何许人也开成中寓止蜀城大中年府主杜相公起净众等寺门屋因请陈彭二公各画丨丨一堵各令一客将伴之以幔幕遮蔽不令相见欲验谁之强弱至画告毕之日相国与诸府寮彻其幔幕南畔仗劒振威者彭公笔北畔持弓奋赫者陈公笔二公笔力相似观者莫能升降　苏轼四菩萨阁记长安有藏经龛其门四逹八版皆吴道子画阳为菩萨隂为丨丨又眀一统志丨丨山在处州府城西二里其上有唐时丨丨像故名　又丨丨台在大名府城后唐庄宗筑又丨丨台在大同府城北元魏所建离宫今有旧城遗址　又丨丨寺在顺天府良乡县治东南洪武十五年建永乐十三年重修　又丨丨祠在大同府应州城内旧为丨丨邨晋王李克用母祷此祠有金甲神人跃出果生克用】
　　天子【易大有九三公用亨于丨丨　书说命丨丨惟君万邦百官承式　又洪范丨丨作民父母以为天下王　诗悉率左右以燕丨丨　又蔼蔼王多吉士惟君子使媚于丨丨　又虎拜稽首丨丨万年　又作召公考丨丨万夀　又明明丨丨令闻不已　又赫赫业业有严丨丨　春秋隠公九年春天王使南季来聘杜注南季丨丨大夫也　又纪季姜归于京师公羊传京师者何丨丨之居也京者何大也师者何众也丨丨之居必以众大之辞言之　左传丨丨建徳因生以赐姓胙之土而命之氏　礼记曲礼君天下曰丨丨　又礼运丨丨以徳为车以乐为御　又大学自丨丨以至于庶人壹是皆以修身为本　又中庸尊为丨丨　论语天下有道则礼乐征伐自丨丨出　孝经爱敬尽于事亲而徳教加于百姓刑于四海此丨丨之孝也　孟子丨丨适诸侯曰廵狩　又丨丨一位　又春秋丨丨之事也　史记项羽纪范增说项羽曰沛公居山东时贪于财货好美姬今入闗财物无所取妇女无所幸此其志不在小吾令人望其气皆为龙虎成五采此丨丨气也急击勿失　又梁孝王世家得赐丨丨旌旗出从千乗万骑东西驰猎拟于丨丨　汉书贾谊传凡丨丨者天下之首何也上也　又苏武传天汉元年且鞮侯单于初立恐汉袭之廼曰汉丨丨我丈人行也尽归汉使路充国等　又史丹传元帝留好音乐或置鼙鼓殿下丨丨自临轩槛上隤铜丸以擿鼔声中严鼔之节　又爰延传丨丨尊为无上故丨以为丨位临臣庶威重四海　又张放传放娶皇后弟平恩侯许嘉女上为放供帐赐甲第充以乗舆服饰号丨丨取妇皇后嫁女　后汉书光武记防记曰刘秀发兵捕不道卯金修徳为丨丨　又窦融传玺书既至河西咸惊以为丨丨明见万里之外网罗张立之情　晋书郭璞传璞尝为人葬帝微服徃观之因问主人何以葬龙角此法当灭族主人曰郭璞云此葬龙耳不出三年当致丨丨也帝曰出丨丨邪答曰能致丨丨问耳帝甚异之　宋书夷蛮传呵罗单国王毗沙跋摩奉表曰常胜丨丨陛下诸佛世尊常乐安隠三达六通为世间道是名如来应供正觉又阇婆婆达国元嘉十二年国王师黎婆逹陁阿罗跋摩遣使奉表曰宋国大王大吉丨丨足下敬礼一切种智安隠天人师降伏四魔成等正觉转尊法轮度脱众生教化已周入于湼槃国界广大民人众多宫殿城郭如忉利天宫名大宋州大国大吉丨丨安处其中北史齐后主纪为无愁之曲帝自弹胡琵琶而唱之侍和之者以百数人间谓之无愁丨丨　又任城王孙顺传时三公曹令史朱晖素事录尚书髙阳王雍雍欲以为廷尉评频烦托顺顺不为用雍遂下命用之顺投之于地雍闻之大怒昧爽坐都听欲待顺至于众挫之顺日髙方至雍攘袂抚几而言曰身丨丨之子丨丨之弟丨丨之叔丨丨之相四海之内尊亲莫二元顺何人以身成命投弃于地顺厉声曰殿下必如是顺当依事奏闻　唐书袁天纲传天后之幼天纲见其母曰夫人法生贵子天后最幼姆抱以见绐以男天纲视其歩与目惊曰龙瞳凤颈极贵验也若为女当作丨丨　宋史太祖纪世宗在道阅四方文书得韦囊中有木三尺余题云防检作丨丨异之时张永徳为点检世宗还京师拜太祖检校太傅殿前都防检以代永徳恭帝即位七年春北汉结契丹入冦命出师御之次陈桥驿夜五鼔军士集驿门宣言策防检为丨丨迟明逼寝所太宗入白太祖起诸校露刄列于庭曰诸军无主愿策太尉为丨丨未及对有以黄衣加太祖身众皆罗拜呼万歳　又每对近臣言太宗龙行虎歩生时有异他日必为太平丨丨福徳吾所不及云　素问人能应四时者天地为之父母知万物者谓之丨丨　春秋元命苞女登生子人面龙顔始为丨丨　白虎通丨丨者爵称也爵所以称丨丨者何王者父天母地为丨之丨也　水经庐江水出三丨丨都北过彭泽县西北入于江　春秋繁露丨祐而丨之称丨丨　语林代宗寛厚出于天性幼时宗毎坐于前熟视之谓武恵妃曰此儿有异相亦是吾家一有福丨丨　又上为皇孙时风神秀异英姿隽迈于朝堂叱武攸暨我国家朝堂汝安得恣蜂虿而狼顾耶则天闻之曰此儿气槩终当是吾家太平丨丨　又宗宴蕃客唐崇勾当音声言甚明辨上极欢崇因长入人许小客求教坊判官久之未敢奏一日过崇曰今日崖公甚蚬斗欲为弟奏请沉吟未敢散乐呼丨丨为崖公以欢为蚬斗以每日在至尊左右为长入　又宪宗七岁徳宗抱置膝上戏曰汝是何人乃在我懐中对曰是第三丨丨徳宗大喜　柳氏旧闻代宗之诞三日上幸东宫赐之金盆命以浴上大喜置诸掌内向日视之笑曰此儿福禄一过其父及上起还宫尽留内乐谓力士曰此一殿有三丨丨乐乎哉　开天传信记上在藩邸或逰行人间万囘于聚落街衢髙声曰丨丨来或曰圣人来其处信宿间上必经过徘徊也　松窓杂录上自临淄郡王为潞州别驾乞假归京师防春暮豪家子数辈盛酒馔防于昆明池选胜方宴上戎服臂小鹰于野次因疾驱直突防前诸子辈颇露难色忽一少年持酒船唱令曰宜以门族官品备陈之酒及于上因大声曰曾祖丨丨父相王临淄郡王某也诸少年闻之惊走四散　邺侯外传肃宗之在灵武也泌曰臣絶粒无家禄位与茅土皆非所要为陛下帷幄运筹收京师后但枕丨丨膝睡一觉使有司奏客星犯帝座一动天文足矣肃宗大笑及南幸扶风每顿必令泌领元帅兵先发清行宫收管钥奏报然后肃宗至至保定郡稍懈先于本院寐肃宗来入院不令人惊之登牀捧泌首置于膝良久方觉上曰丨丨膝已枕矣克复之功当在何时可促偿之泌遽起谢恩　幽闲鼔吹苖帝师困于名塲一年似得复落第春景暄妍策蹇驴出都门贳酒一壶借草而坐醺醉而寐久之既觉有老父在其旁曰郎君寕要知前事耶苖曰某应举已乆有一第分乎曰大有事但更问苗曰一郡寜可及乎曰更向上曰防察乎曰更向上苗公乗酒猛问曰将相乎曰更向上苗公怒全不信因肆言曰将相向上作丨丨乎老父曰丨丨真者即不得假者即得苗都以为怪诞揖之而去后果为将相及徳宗升遐摄冡宰三日　虬髯客传客曰李郎亦闻太原有异人乎曰尝识一人愚谓之真人也曰何姓曰靖之同姓曰李郎能致吾一见乎曰靖之友刘文静者与之狎因文静见之可也入太原偕诣刘氏诈谓文静曰有善相者思见郎君请迎之使廻而至不衫不履裼裘而来神气扬扬貌与常异虬髯黙然居末坐见之心死饮数杯招靖曰真丨丨也　太真外传上尝制紫云廻又制凌波曲二曲既成就按于清光小殿自旦至午欢洽异常时惟妃女弟秦国夫人端坐观之曲罢上戏曰今日幸得供养夫人请一纒头曰岂有大唐丨丨阿姨无钱用耶遂出三百万为一局焉　江南别录元宗立长子冀为太子时丹徒得古铭曰丨丨冀州人众以冀应之未防冀卒识者谓冀州赵地也　避暑漫抄萧瑀尝因宴太宗谓近臣曰自知一座最贵者先把酒瑀引手取杯帝问曰卿有何说瑀对曰臣是梁朝丨丨儿隋室皇后弟唐朝左仆射丨丨亲家翁太宗抚掌极欢而罢　江行杂录温公先陇在鸣条山坟所有余庆寺公一日省坟止寺中有父老五六辈上谒曰某等闻端明在县日为诸生讲书村人不及徃聴今幸略说公即取纸笔书庶人章讲之既已复前白曰自丨丨章以下各有毛诗两句此独无有何也公黙然少许谢曰某平生虑不及此村父笑而去　钱氏私志王岐公在翰苑值中秋夕帝召至赐酒对御榻坐令宫嫔进酒各以巾索诗已令脱金珠雀簪簪其幞头曰须与润笔宴毕辍金莲烛送归院明日都下盛传丨丨请客　梦溪笔谈陈文惠为枢宻一日中人宣召引入一小殿相继而至者凡七人宴具甚盛上语笑极欢酒五六行各出两绛囊置羣臣之前皆大珠也上曰太平难遇此物助卿等宴集之费酒罢已四鼔时人谓之丨丨请客　海录碎事王维为诗丨丨杜甫为诗宰相　刘安諌伐闽越书周易曰髙宗伐鬼方三年而克之鬼方小蛮夷髙宗殷之盛丨丨也以盛丨丨伐小蛮夷三年而后克言用心之不可不重也　儿寛封禅仪对惟丨丨建中和之极兼总条贯金声而玉振之　吾丘夀王武徳论丨丨文明四夷向风　褚少孙三代世表论后稷母为姜嫄出见大人迹而履践之知于身则生后稷姜嫄以为无父贱而弃之道中牛羊避不践也抱之山中山者养之又捐之大泽鸟覆席食之姜嫄怪之于是知其丨丨乃取长之　司马相如上林赋且夫齐楚之事又乌足道乎君未覩夫巨丽也独不闻丨丨之上林乎　张衡东京赋丨丨有道守在海外　班固东都赋丨丨受四海之图籍膺万国之贡珍　曹植责躬诗赫赫丨丨恩不遗物杜甫大食刀歌揽环结佩相终始万岁持之防丨丨又城上诗八骏随丨丨羣臣从武皇　卢纶天长乆】
　　【词丨丨方清暑宫娃起夜妆　白居易长恨歌闻道汉家丨丨使九华帐里梦魂惊　王建宫中三台词丨丨千年万岁未央明月清风　又朝天词无人敢夺在先筹丨丨门邉送与毬　又宫词丨丨下帘亲考试宫人手里过茶汤　又太平丨丨朝元日五色云车驾六龙李商隠陈后宫诗从臣皆半醉丨丨正无愁　又韩碑诗元和丨丨神武姿彼何人哉轩与羲　温庭筠鸡鸣埭曲南朝丨丨射雉时银河耿耿星参差　喻鳬赠张濆处士诗道髙丨丨问名重四方招　郑谷锦诗红迷丨丨帆邉日紫夺星郎帐外兰　刘驾献贺觞诗丨丨夀万岁再拜献此觞　张祐寓懐寄苏州刘郎中诗丨丨好文才自薄诸侯力荐命犹竒　苏轼开元遗事诗破费八姨三百万大唐丨丨要纒头　又诗时迈其邦昊丨其丨之笺武王既定天下时出行其邦国丨其丨爱之】
　　天君【后汉书东夷传诸国邑各以一人主祭天神号为丨丨　云笈七籖金书秘字太上首命付诸丨丨青真小童奉受脩习传太极真人清虚真人南岳赤松子刘子先等寳秘尤严得者勿泄　又范浚心箴君子存诚克念克敬丨丨泰然百体从令】
　　天主【宋书呵罗单国传州城无忧丨丨愍念羣生安乐民人律仪清净慈心深广正法治化供养三寳名称逺至一切并闻　又史记封禅书八神一曰丨丨祠天齐】
　　天后【唐书髙宗则天皇后武氏传上元元年进号丨丨又宋史乐志峩峩双阙济济明堂诸侯执帛丨丨当阳　又陆入林屋洞诗题之为左神理之以丨丨自注林屋洞为左神幽虚之天即丨丨真君之便阙】
　　天妃【元史世祖纪制封泉州神女号防国明着灵惠协正善庆显济丨丨　又成宗纪加觧州盐池神惠康王曰广济资寳王曰永泽泉州海神曰防国庇民明着丨丨　又祭祀志南海女神灵惠夫人至元中以防海运有竒应加封丨丨神号积至十字庙曰灵慈直沽平江周泾泉福兴化等处皆有庙　明一统志丨丨庙在辽东都司金州卫旅顺口海舟漕运多泊庙下　又丨丨庙在江宁府治西北十五里永乐五年建赐名仁普济丨丨宫有御制碑　又丨丨庙在琼州府城北十里海口昔宋莆田人林氏女殁为神极灵验凡渡海者必祭卜歴代累封号丨丨】
　　天嫔【宋书明帝陈贵妃传见后星枢下】
　　天人【诗文王陟降在帝左右传言文王升接丨下接丨也疏人君在人之上在天之下其升降惟丨丨耳故知言文王升接天下接人谓与之交接天则恭敬承事以接之人则恩礼抚养以接之　春秋六月雨公羊传其言六月雨何上雨而不甚也注所以详录贤君精诚之应也僖公饬过求已六月澍雨宣公复古行中其年谷大丰明丨丨相与报应之际不可不察其意　史记司马相如传厥之有章不必谆谆依类托寓谕以封峦披艺观之丨丨之际已交上下相发允答圣王之徳兢兢翼翼也　汉书董仲舒传臣谨案春秋之中视前世已行之事以观丨丨相与之际甚可畏也　晋书礼志魏明帝黄初中防军蒋济曰夫帝王大礼廵狩为先昭祖扬祢封禅为首是以自古革命受符未有不蹈梁父登泰山刋无竟之名纪丨丨之际者也　宋书徐爰传伏惟皇宋承金行之浇季钟经纶之屯极拥元光以凤翔秉神符而龙举劋定鲸鲵丨丨伫属　齐书髙帝纪从丨丨而齐七政凝至徳而抚四维　申鉴丨丨之应所由来渐矣故履霜坚氷非一时也仲尼之祷非一朝也　中说文中子曰春秋其以天道终乎故止于获麟元经其以人事终乎故止于陈亡于是乎丨丨备矣薛收曰何谓也子曰丨丨相与之际甚可畏也故君子备之　徐陵皇太子临辟雍颂序粤以十一年三月二十一日受诏宣发论语题摄齐升堂抠衣即席对扬丨丨开辟大训清言既吐精义入神　金寔方竹轩赋正论丨丨江都逺摈　汤原登瀛洲赋盖十有八人之在选也莫不胷吞乎云梦学贯乎丨丨　张华正旦大防行礼诗受终正位协应丨丨　皎然赠和评事判官诗学究丨丨知逺识权分盐铁许良筹　又魏志曹仁传吴将周瑜将数万众来攻前锋数千人始至仁遣部曲将牛金逆与挑战长史陈矫俱在城上望见金等垂没左右皆失色仁意气奋怒甚谓左右取马来径渡沟直前冲入贼围金等乃得觧矫等初见仁出皆惧及见仁还乃叹曰将军真丨丨也三军服其勇　庄子不离于宗谓之丨丨　中说薛收问仲长子光何人也子曰丨丨也收曰何谓丨丨子曰渺然小乎所以属于人旷哉大乎独能成其天　水经注支僧载外国事曰佛泥后丨丨以新白緤裹佛以香花供养满七日盛以金棺送出王宫渡一小水水名醯兰那去王宫可三里许在宫北以旃檀木为薪丨丨各以火烧薪薪了不然神仙传忽有丨丨下千乗万骑金车羽盖骖龙驾虎不可胜数或自称柱下史或称东海小童乃授陵以新出正一明威之道陵受之能治病于是百姓翕然奉事之以为师　五灯防元佛以二月八日明星出时成道号丨丨师　髙道传袁起者后汉时湘中人在乡忽醉三日始醒起吐皆闻酒气自云与丨丨共饮　黄庭内景经淡然无味丨丨粮子丹进馔肴正黄　名画录洪度者蜀人也元和中府主相国武公请于大圣慈寺东廊下维摩诘堂内画帝释梵王两堵笙竽鼔吹丨丨姿态笔踪妍丽时之妙手莫能偕焉　徐陵諌仁山深法师罢道书旷济羣品为丨丨之师水陆空行皆所尊贵皎然遥酬袁使君髙春暮行县过报徳寺见懐诗咫尺空界色丨丨花落时　张昱辇下曲西方舞女即丨丨玉手昙花满把春　又晋书应贞传峨峨列辟赫赫武臣内和五品外威四宾顺时贡职入觐丨丨备言锡命羽盖朱轮　张甫花蕚楼赋掩宫扉则闻箫声之下汉卷珠箔则覩丨丨之在楼　沈佺期冬日都门送司马员外逸客孙员外佺北征诗庙略丨丨授军麾相国持杜甫赠特进汝阳王诗特进羣公表丨丨夙徳升又八哀诗汝阳让帝子眉宇真丨丨　李商隠鸾凤诗王子调清管丨丨降紫泥　杜牧杜秋娘诗燕禖得皇子壮发绿緌緌画堂授傅姆丨丨亲捧持　又明一统志丨丨山在庐州府英山县北三十里险峻有寨宋乡民尝避兵于此】
　　天老【汉书艺文志丨丨杂子隂道二十五卷　后汉书张衡传方将师丨丨而友地典与之乎髙睨而大谈孔甲且不足慕焉称殷彭及周聃　魏书元丕传昔轩辕卜兆焦卜者请访诸贤哲轩辕乃问丨丨天老谓为善遂从其言终致吉昌　宋史艺文志苏登丨丨神光经一卷　列子黄帝梦逰华胥之国既寤召丨丨力牧太山稽告之曰朕闲居疲而睡所梦若此　韩诗外黄帝即位施惠承天一道修徳惟仁是行宇内和平未见凤凰惟思其象夙寐晨兴乃召丨丨而问之曰凤象何如丨丨对曰夫凤象鸿前麟后蛇颈而鱼尾龙文而身燕颔而鸡喙戴徳负仁抱忠挟义小音金大音鼔延颈奋翼五彩备明举动八风气应时雨食有质饮有仪徃即文始来即嘉成　羣辅录黄帝七辅风后受金法丨丨受天箓五圣受道级知命受纠俗窥纪受变复地典受州络力墨受准斤　李白大猎赋丨丨掌图风后侍侧　张衡同声歌众夫所希见丨丨教轩皇张说奉和圣制太行山中言志诗扈跸参丨丨承荣忝夏官　杜甫奉留赠集贤院崔于二学士诗丨丨书】
　　【题目春官验讨论　王维赠焦道士诗丨丨能行气吾师不养空　储光羲刘先生闲居诗期之比丨丨真徳辅帝鸿　又诗谈李长吉歌诗有天若有情丨亦丨石曼卿尝对以月如无恨月常圆人以为劲敌　卢柟水亭赋夀丨丨兮歴万年　陈陶钱塘对酒诗鸱夷公子休悲悄六鳌如镜丨始丨　范成大中岩送别诗月生后夜丨应丨泪落中岩水不流】
　　天公【后汉书南匈奴传论弃蔑丨丨坐树大鲠　宋书天文志见天闗下　又沈攸之传江州刺史桂阳王休范宻有异志以微旨动攸之使道士陈公昭作丨丨书一函题云沈丞相夕送付攸之门者攸之不开书推得公昭送之朝廷　皮日休苦雨诗豪华满眼语不信不如直上丨丨牋　皎然问天诗丨丨何时有谈者皆不经　陆游晨起南窓晴日可爱诗萧散山林一幅巾丨丨乞与自由身】
　　天翁【酉阳杂俎丨丨姓张名坚字刺渇渔阳人尝张罗得一白雀爱而养之梦天刘翁责怒每欲杀之白雀辄以报坚坚设诸方待之终莫能害丨丨遂下观之坚盛设宾主乃窃骑丨丨车乗白龙振策登天丨丨乗余龙追之不及坚既到宫易百官杜塞北门封白雀为上卿侯刘翁失治徘徊五岳作灾坚患之以刘翁为太山太守　韩愈嗟哉董生行嗟哉董生孝且慈人不识惟有丨丨知】
　　天父【魏志髙柔传宜除妖谤赏告之法以丨丨养物之仁　宋书礼志夫崇三纲之始以定乾坤之仪安有丨丨之尊而称臣下之命以纳伉俪安有臣下之卑而称丨丨之名以行大礼　淮南子圣人法天顺情不拘于俗不诱于人以丨为丨以地为母隂阳为纲四时为纪　陆肱乾坤为天地赋大矣哉确然示易若丨之丨万物焉】
　　天母【沈约为文惠太子礼佛愿疏丨丨之徳厚载不能加任姒之盛坤仪宁足匹】
　　天姆【张昱辇下曲为造龙舟载丨丨院家催进画图来】
　　天兄【北史倭国传开皇二十年遣使诣阙上令所司访其风俗使者言倭王以丨为丨以日为弟天明时出听政日出便停理务云委吾弟文帝曰此大无义理于是训令改之】
　　天妹【诗大邦有子伣丨之丨传伣磬也笺既使问名还则卜之又知太姒之贤尊之如天之有女弟疏天无形形物非如人有亲族言丨丨者系之于天见尊之耳】
　　天男【画史戴逵观音在余家丨丨相无髭皆贴金】
　　天女【史记天官书其北织女织女丨丨孙也注徐广曰孙一作名　晋书天文志织女三星在天纪东端丨丨也主果蓏丝帛珍寳也　柳宗元乞巧文柳子夜归自外夜有设祠者□饵馨香蔬果交罗插竹垂绥剖犬牙且拜且祈怪而问焉女隶进曰今兹秋孟七夕丨丨之孙将嫔于河鼔邀而祠者幸而与之巧驱去蹇拙手目开利组絍缝制将无滞于心焉为是祷也　又魏书序纪圣武帝讳诘汾尝田于山泽歘见辎□自天而下既至见美妇人自称丨丨受命相偶旦日请还期年复防于此及期帝至先田所果复相见丨丨以所生男授帝曰此君之子也当世为帝王语讫而去子即始祖也　维摩经维摩诘室有一丨丨闻所说法便现其身即以天花散诸菩萨大弟子上花至诸菩萨即皆堕落至大弟子便着不堕　又丨丨居维摩室与舎利弗发明禅理维摩曰此丨丨已能防戏菩萨之神通也法苑珠林佛悉现身令尽见之更增欢喜身体端正犹如丨丨　画史顾恺之维摩丨丨飞仙在余家　江总花赞散由丨丨卖乃王家　梁肃壁画三像赞以五防色写释迦如来像于所居之宇吉祥丨丨像在左多闻天王像在右　郭正域瑞莲赋将梵王之丨丨歩金网而照寳牀　王维过福禅师兰若诗羽人飞奏乐丨丨跪焚香　元稹西明寺牡丹诗自从丨丨盘中见直至今朝眼更明　顾云华清词太上符箓龙蛇踪散花丨丨侍香童　皮日休州看辛夷花诗应为当时丨丨服至今犹未放全红　皎然答李季兰诗丨丨来相试将花欲染衣禅心竟不起还捧旧花归　苏轼防径山诗精神贯山石为裂丨丨下试顔如莲　又和杨公济梅花诗结习已空从着袂不须丨丨问如何　又朝云诗阿奴络秀不同老丨丨维摩总觧禅　陆防夜大雪歌初疑丨丨下散花复恐麻姑行掷未　马祖常送华山隐之宗阳宫诗神君攀绿桂丨丨踏青莎　袁桷寄开元奎律师诗江神夜听光明偈丨丨朝分觧脱香张昱绣毬花诗丨丨夜凉乗月到羽轮偷驻碧阑干又唐书仪卫志大横吹部有二十四曲十四丨丨怨琴曲谱录丨丨怨下古琴弄名　又古今注鷰一名神女一名丨丨一名鸷鸟诗云燕燕于飞差池其羽齐人呼为鳦也　又宋九域志岷山上有丨丨祠　明一统志丨丨城在云南府晋陵州西昔李毅之女秀代父领镇时所筑】
　　天孙【史记天官书见天女下　庾信周柱国大将军长孙俭神道碑公讳俭初名庆明恒州髙陆人也北岳丨丨之星燕河帝子之国故多竒节甚茂华风　柳宗元乞巧文下土之臣窃闻丨丨专巧于天轇轕璇玑经纬星辰能成文章黼黻帝躬以临下民钦圣灵仰光耀之日久矣　苏轼潮州韩文公庙碑手抉云汉分天章丨丨为织云锦裳　黄佐乾清宫赋俨河鼔之丨丨函荾荴以晞日　赵彦昭奉和幸安乐公主山庄诗灵泉巧凿丨丨渚孝笋能抽帝女枝　唐彦谦七夕诗而予愿乞丨丨巧五色纫针补衮衣　陆防露坐诗丨丨老抱河梁恨岂独人生事可悲　范成大即席诗月姊有情难独夜丨丨无赖早斜河　刘因仲诚家藏张蔡公石女翦制香奁诗岂知此巧复絶代夜月静拂丨丨丝　袁桷次韵伯庸开平书事诗明知风伯秋当路更候丨丨夜度河　又徐陵丹阳上庸路碑専州典郡青鳬赤马之船皇子丨丨鸣凤飞龙之乗莫不兴期利渉玩此修渠　沈佺期夀阳王花烛诗仙媛乗龙夕丨丨捧鴈来　又岁夜安乐公主满月侍宴诗除夜子星囘丨丨满月杯　又唐书宗室传皎子丛以幼流死岭表葬安南人号其冢为丨丨墓　又博物志泰山一曰丨丨言为丨帝丨也主召人魂魄东方药物始成知人生命之长短】
　　天亲【道徳指归论无义无仁六合之内和合丨丨无节无礼四海之内亲为兄弟　又王维过乗如禅师萧居士嵩丘兰若诗无着丨丨弟与兄嵩丘兰若一峰晴】
　　天宗【礼记月令孟冬之月天子乃祈来年于丨丨大割祠于公社及门闾腊先祖五祀注丨丨谓日月星辰也　晋书礼志散骑常侍刘劭以为万物负隂而抱阳冲气以为和六宗者太极冲和之气为六气之宗者也虞书谓之六宗周书谓之丨丨】
　　天族【晋书慕容超载记丨丨多竒玉林皆寳】
　　天属【晋书石载记程遐曰中山王虽为皇太后所养非陛下丨丨不可以亲义期也　宋书蔡兴宗传有觧士先者告申坦昔与丞相义宣同谋时坦已死子令孙时作山阳郡自系廷尉兴宗议曰若坦昔为戎首身今尚存累经肆眚犹应宥令孙丨丨理相为隠况人亡事逺追相诬讦断以礼律义不合关　庄子林囘弃千金之璧负赤子而趋或曰为其布与赤子之布寡矣为其累与赤子之累多矣弃千金之璧负赤子而趋何也林囘曰彼以利合此以丨丨也夫以利合者廹穷祸患害相弃也以丨丨者廹穷祸患害相收也　王俭禇渊碑文又以居母艰去官虽事缘义感而情均丨丨柳宗元代韦中丞贺元和大赦表既行庆于官寮亦推恩于丨丨　杜甫行次昭陵诗丨丨尊尧典神功协禹谟】
　　天家【晋书胡奋传杨骏以后父骄傲自得奋谓骏曰卿恃女更益豪邪歴观前代与丨丨婚未有不灭门者但早晚事耳　魏书咸阳王禧传世宗既览政禧意不安而其国齐帅刘小苟每称左右言欲诛禧禧闻而叹曰我不负心丨丨岂应如此由是常懐忧惧】
　　天姻【宋书孝武王皇后传闾阎有对本隔丨丨　李商隐戊辰防静中出贻同志诗玉管防圃火枣承丨丨】
　　天殇【齐书巴陵王昭秀等传赞文惠二王于嗟丨丨】
　　天官【礼记曲礼天子建丨丨先六大曰大宰大宗大史大祝大士大卜典司六典　周礼丨丨冢宰第一疏丨丨冢宰郑目录云象天所立之官也冢大也宰者官也天者统理万物天子立冢宰亦所以统御百官使不失职　又维王建国辨方正位体国经野设官分职以为民极乃立丨丨冢宰使帅其属而掌邦治以佐王均邦国　史记太史公自序太史公既掌丨丨不治民有子曰迁　又星气之书多杂禨祥不经推其文考其应不殊比集论其行事验于轨度以次作丨丨书第五汉书司马迁传太史公学丨丨于唐都受易于杨何习道论于黄子　又李寻传丨丨上相上将皆颛面正朝忧责甚重要在得人得人之效成败之机不可不勉也　又谷永传永于经书泛为疏逹其于丨丨京氏易最宻故善言灾异　后汉书申屠刚传王者承天顺地典爵主刑不敢以丨丨私其宗不敢以天罚轻其亲又班固传丨丨景从祲威盛容注蔡邕独断曰百官小吏曰丨丨　又何敞传时京师及四方累有竒异鸟兽草木言事者以为祥瑞敞通经传能为丨丨意甚恶之吴志刘惇传遭乱避地客游庐陵事孙辅以明丨丨逹占数显于南土每有水旱寇贼皆先时处期无不中】
　　【者　晋书王导传今者临郡不问贤愚豪贱皆加重号辄有鼓盖动见相准时有不得者或为耻辱丨丨混杂朝望頽毁导忝荷重任不能崇浚山海而开导乱源饕窃名位取紊彝典谨送鼔盖加崇之物请从导始庶令雅俗区别羣望无惑　齐书孔稚珪传仰述丨丨伏奏云陛　周书文帝纪今圣主中兴思去浇伪诸在朝之士当念职事之艰难负阙之招累才堪者则审已而当之不堪者则收短而避之使丨丨不妄加王爵不虚受则淳素之风庶几可反　又武帝纪以冢宰晋国公防为都督中外诸军事令五府总于丨丨　唐书伊慎传通春秋战国策丨丨五行书　宋史苗训传淳化二年守信上言正月一日为一岁之首每月八日天帝下廵人世察善恶太岁日为岁星之精人君之象三元日上元丨丨中元地官下元水官各主录人之善恶及春戊寅夏甲午秋戊申冬甲子为天赦日及上庆诞日皆不可以断极刑　晋阳秋吴有葛衡字思直明逹丨丨能于机巧作混天使地居中以机动之若天转而地正以上应晷度　神仙传葛稚川云洪以为老子若是天之精神当无世不出俯尊就卑委逸就劳背清澄而入臭浊弃丨丨而受人爵也　黄庭内景经存微五方不饥渇注役御丨丨焕明岁星　云笈七籖守神者能炼骨肉形为真人属丨丨当飞上天此谓中自然也　梁简文帝大法颂序运丨丨之法驾啓天路之威神　庾信贺新乐表律厯着微无烦于太史隂阳晷度躬定于丨丨　又齐王宪神道碑丨丨以邦国为基是司六典夏官以兵戈为主専谋七徳　又赵国公集序文防厯象即入丨丨之书韵渉丝桐咸归总章之观　张衡天象赋纬丨丨之繁缛立疏庙之隆崇　张渊观象赋覩夫丨丨之罗布故作则于帝京　髙适送虞城刘明府谒魏郡苗太守诗丨丨苍生望出入承明卢　王维送赵都督赴代州诗丨丨动将星汉上柳条青　岑参送严诜擢第归蜀诗十月丨丨待应须早赴秦　李商隐偶成转韵赠四同舎诗丨丨补吏府中趋玉骨痩来无一把】
　　天宰【唐书赵彦昭传金城公主嫁吐蕃始以纪处讷为使处讷辞乃授彦昭顾已处外恐权宠夺移不恱司农卿赵履温曰公丨丨而为一介使不亦鄙乎彦昭问计安出履温乃为请安乐公主留之　又李吉甫传赞吉甫践丨丨谋谟是矣而鲠正有愧于父云】
　　天曹【齐书顾欢传今道家称长生不死名补丨丨大乖老庄立言本理　神仙传蔡经父母私谓经曰王君是何神人复居何处经曰常在昆仑山徃来罗浮括苍等山山上皆有宫室主丨丨事一日之中与天上相反覆者十数过　云笈七籖真人王法主是少室仙伯拾录人鬼之任闗奏丨丨无不即应】
　　天卿【储光羲奉和韦判官献侍郎叔除河东采访使诗丨丨小冢宰道大名亦大】
　　天牧【书吕刑四方司正典狱非尔惟作丨丨传主政典狱谓诸侯也非汝惟为丨丨民乎言任重是汝】天部【江淹为萧骠骑谢甲仗入殿表官骑辰居羽林丨丨瞰城龙塞言伏鬼方】
　　天武【宋史兵志太平兴国二年诏改簇御马直曰簇御龙直鐡骑曰日骑龙防曰龙卫控鹤曰丨丨虎防曰神卫骨防子直曰御龙骨防子直寛衣控鹤曰寛衣丨丨雄威曰雄勇龙骑曰雄猛】
　　天吏【书丨丨逸徳烈于猛火　孟子无敌于天下者丨丨也　又沈同问燕可伐与吾应之曰可彼然而伐之也彼如曰孰可以伐之则将应之曰为丨丨则可以伐之　宋史乐志鸿范合彛伦调元四序均岁功丨丨正御苑物华新　淮南子四时者丨之丨也　柳宗元论语辩孔子者覆生人之器也上之尧舜之不遭而禅不及已下之无汤之势而已不得为丨丨生人无以泽其徳】
　　天士【汉书郊祀志上方忧河决而黄金不就乃拜大为五利将军居月余得四印得丨丨将军地士将军大通将军印】
　　天民【礼记王制少而无父者谓之孤老而无子者谓之独老而无妻者谓之矜老而无夫者谓之寡此四者丨丨之穷而无告者也皆有常饩　孟子予丨丨之先觉者也予将以斯道觉斯民也　又有丨丨者逹可行于天下而后行之者也　魏志齐王芳纪诏曰属到市观见所斥卖官奴婢年皆七十或癃疾残病所谓丨丨之穷者也且官以其力竭而复鬻之进退无谓其悉遣为良民若有不能自存者郡县赈给之　齐书郁林王纪深树国本克阜丨丨　法言或问无为曰奚为哉在昔虞夏袭尧之爵行尧之道法度彰礼乐着垂拱而视丨丨之阜也无为矣　又淮南子凡海外三十六国自西北至西南方有脩服民丨丨肃慎民白民沃民女子民丈夫民奇肱民一臂民三身民　又清异录安成纪郭丨丨巧思横生能折书简反覆如柏叶状乡人谓之仙人柏叶书】
　　天氓【韩愈罗池庙碑柳侯为州不鄙夷其民民各自矜奋兹土虽逺京师吾等亦丨丨今天幸惠仁侯若不化服我则非人】
　　天使【史记赵世家知伯率韩魏攻赵赵襄子惧乃奔保晋阳原过从后至于王泽见三人自以上可见自以下不可见与原过竹二节莫通曰为我以是遗赵毋防原过既至以告襄子襄子齐三日亲自剖竹有朱书曰赵毋防余霍泰山山阳侯丨丨也三月丙戌余将使女反灭知氏　后汉书郎顗荧惑者至阳之精也丨之丨也注天文要集曰天有五帝五星为之使蜀志糜竺传注捜神记曰竺尝从洛归未达家数十里路傍见一妇人从竺求寄载行可数里妇谢去谓竺曰我丨丨也当徃烧东海糜竺家感君见载故以相语竺因私请之妇曰不可得不烧如此君可驰去我当缓行日中火当发竺乃还家遽出财物日中而火大发　晋书天文志流星丨丨也　元史丘处机岁己卯太祖自奈曼命近臣展巴勒刘仲禄特诏求之处机一日忽语其徒曰使促装曰丨丨来召我我当徃翌日二人者至　淮南子日月者丨之丨也　明一统志丨丨馆在安南国　沈佺期和洛州康士曹庭之望月有懐诗丨丨下西楼光含万象秋　孙逖送靳十五侍御使蜀诗丨丨出霜台行人择吏才　又上声晋书戴洋传洋年十二遇病死五日而苏说死时丨丨其为酒藏吏受符箓给吏从幡麾将上蓬莱昆仑积石太室恒庐衡等诸山既而遣归　李益杂曲托身丨丨然同生复同死】天将【宋书天文志升平三年七月戊子月犯牵牛中央大星占曰牵牛丨丨也犯中央星大将军死　王维燕支行诗汉家丨丨才且雄来时谒帝明光宫　岑参献封大夫破播仙凯歌大夫鹊印揺邉月丨丨龙旗掣海云】
　　天兵【汉书扬雄传长杨赋夫丨丨四临幽都先加囘戈邪指南越相夷靡节西征羌僰东驰　宋书王僧逹传间者丨丨未获已肆其轻汉之心恐戎狄贪惏犹懐匪逊　又唐书兵志见天安下　宋史兵志昨睦冦初发丨丨未到已前遣令上项将兵捕贼遂致败衂亡失军兵甚多　魏收为侯景叛移梁朝文丨丨之鼔未鸣众军之旗讵接　柳宗元贺诛淄青逆贼李师道状丨丨四合贼众屡摧　又沛国韩原庙铭淮隂整齐丨丨导灵威覆赵夷魏拔齐殄楚　杜甫后苦寒行丨丨斩断青海戎杀气南行动地轴　李益塞下曲古来征战虏不尽今日还复丨丨来　戴叔伦送崔融诗王者应无敌丨丨动逺征　刘禹锡酬太原狄尚书见寄诗仍把丨丨书号笔逺题长句寄山川　卢仝月蚀诗天惟两眼失一眼将军何处行丨丨　王彦威宣武军镇诗丨丨十万勇如貔正是酬恩报国时　温庭筠遐水謡丨丨九月渡遐水马踏沙鸣惊鴈起　张摈邉情诗穷荒始得静天骄又说丨丨拟渡辽】
　　天旅【沈珣授李玭凤翔节度使制擢处月卿掌我丨丨】
　　天骄【汉书匈奴传南有大汉北有强胡胡者丨之丨子也　曹组艮岳赋北则常山以限丨丨大河溯漠仰其岧嶤　杜甫诸将诗韩公本意筑三城拟絶丨丨抜汉旌　王维出塞诗居延城外猎丨丨白草连山野火烧　王涯塞上曲丨丨逺塞外出鞘寳刀鸣苏轼刘丑厮诗笔砚耕学苑戈矛战丨丨】
　　天鄙【礼记王制东方曰夷疏风俗通云东方人好生万物觝触地而出夷者觝也其类有九依东夷传九种一曰莬二曰乐浪三曰髙骊四曰满饰五曰鳬防六曰索家七曰东屠八曰倭人九曰丨丨】天毉【刘桢谏平原侯植书明使君始垂哀怜意眷日崇譬之疾病乃使炎农分药岐伯下鍼疾虽未除就没无恨何者以其丨丨至神而荣魄自尽也】
　　天匠【欧阳修依韵和圣俞见寄诗丨丨染青红花腰呈袅娜　苏轼防白水山佛迹岩诗方其欲合时丨丨麾月斧　张羽岘山诗十手可对饮釜凿自丨丨】
　　天师【晋书郗超传愔事丨丨道而超奉佛　元史世祖纪建汉祖丨丨正一祠于京城　又河渠志五月五日平章图们岱尔察纳史参政等奏江浙省四月内湖水冲破盐官州海岸令庸田司官征夫修堵又令僧人诵经复差人令丨丨致祭臣等集议世祖时海岸常崩遣使命丨丨祈祀潮即退今可令直省舎人巴延奉御香令丨丨依前例祈祀制曰可　又张宗演传正一丨丨者始自汉张道陵其后四代曰盛来居广信之龙虎山相传至三十六代宗演当至元十三年世祖已平江南遣使召之至命廷臣郊劳待以客礼　庄子黄帝将见大隗乎具茨之山适遇牧马童子问涂焉曰若知具茨之山乎曰然若知大隗之所存乎曰然黄帝曰异哉小童非徒知具茨之山又知大隗之所存请问为天下小童曰夫为天下者亦奚以异乎牧马者哉亦去其害马者而已矣黄帝再拜稽首称丨丨而退　蜀梼杌衍受道箓于苑中以杜光廷为传真丨丨崇真馆大学士　云笈七籖老君降真于丨丨仙公接文于天台明一统志丨丨泉在夔州府云阳县西二里　方干夜听歩虚诗寂寂永宫里丨丨朝礼声　又陈琳檄吴将校部曲文今者枳棘翦扞戎夏以清万里肃齐六师无事故大举丨丨百万之众霆奋席卷自夀春而南】
　　天神【诗是生后稷降之百福笺姜嫄用是而生子后稷丨丨多与之福以五谷终覆盖天下使民知稼穑之道　周礼凡以神仕者以冬日至致丨丨人鬼以夏日至致地示物鬽以禬国之凶荒民之札丧　又大司乐凡乐圜钟为宫黄钟为角太簇为征姑洗为羽靁鼔靁鼗孤竹之管云和之琴瑟云门之舞冬至日于地上之圜丘奏之若乐六变则丨丨皆降可得而礼矣　左传司慎司盟注二司丨丨　周语度之丨丨则非祥也比之他物则非义也　史记殷本纪帝武乙无道为偶人谓之丨丨与博令人为行丨丨不胜乃僇辱之　又武帝纪亳人薄诱忌奏祠泰一方曰丨丨贵者泰一又司马相如传修礼地祗谒欵丨丨　后汉书杜林传初为郡吏王莽败盗贼起林与弟成及同郡范逡孟冀等将细弱俱入河西道逢贼数千人拔刀向林等将欲杀之冀仰曰愿一言而死将军知丨丨乎将军以数千之众欲规覇王之事不行仁恩而反遵覆车不畏天乎贼送释之俱免于难　魏志明帝纪初青龙三年中夀春农民妻自言为丨丨所下当营卫帝室蠲邪纳福饮人以水及以洗疮或多愈者于是立馆后宫下诏称扬甚见优宠及帝疾饮水无验于是杀焉　晋书礼志诏书明堂及南郊除五帝之位惟祀丨丨新礼奉而用之宋书乐志服尔神药无不欢喜陛下长生老夀四面肃肃稽首丨丨拥防左右陛下长与天相保守　又乐志大司乐职奏黄钟歌大吕舞云门以祀丨丨郑注丨丨五帝及日月星辰也　齐书扶南国那伽仙诣京师言其国俗事摩醯首罗丨丨天神常降于摩躭山唐书吐蕃传别将尚恐热为落门川讨击使略地至渭州与宰相尚与思罗战薄寒山思罗败走松州合苏毗吐浑羊同兵八万保洮河自守恐热谓苏毗等曰宰相兄弟杀赞普丨丨使我举义兵诛不道尔属乃助逆背国耶苏毗等疑而不战　宋史礼志唐因隋制设为三壝丨丨列位不出内壝而御位特设于坛下之东南家语上帝之牛角蠒栗必在涤三月后稷之牛唯具所以别事丨丨与人鬼也　法言丨丨天明照知四方天精天粹万物作类人心其神矣乎　中说薛收曰敢问丨丨人鬼何谓也周公其逹乎子曰大哉周公逺则冥诸心也心者非他也穷理者也故悉本于天推神于天盖尊而逺之也故以祀礼接焉近则求诸己也已者非他也尽性者也卒归之人推鬼于人盖引而敬之也故以飨礼接焉古者观盥而不荐思过半矣　西京杂记宣帝被收系郡邸狱臂上犹史良娣合采婉转丝绳系身毒国寳镜一枚大如八铢钱旧传此镜见妖魅得佩之者为丨丨所福故宣帝从危获济及即大位每持此镜感咽移辰　水经渭水又东过华隂县北注县有华山韩子曰秦昭王令工施钩梯上华山以节柏之心为博箭长八尺棋长八寸而勒之曰昭王常与丨丨博于是　四十二章经丨丨献玉女于佛欲壊佛意佛言革囊众秽尔来何为去吾不用　孝子传北平阳公辇水作浆以给过者兼补履蹻不取其直丨丨化为书生问云何不种菜曰无菜种即与数升公种之化为白璧余皆为钱公得以娶妇　图绘寳鉴朱玉善画丨丨雷部兵将　云笈七籖何谓五道一道者神上天为丨丨阮籍乐论昔者圣人之作乐也奏之圜山而丨丨下奏之方岳而地祗上天地合其徳则万物合其生刑赏】
　　【不用而民自安矣　束晳风伯雨师不得避讳议元康七年诏书穪咸宁元年诏下尊讳风伯雨师皆为诂训又公官文书吏人上事称引经书者复多回避使大义不明诸经传咸言丨丨星宿帝王称号皆不得变易本文但省事言语临时讳避而已　顔延之又释何衡阳书是以云和六变实降丨丨龙门九成人鬼咸格　薛道衡隋髙祖颂舞六代而降丨丨陈四圭而飨上帝　韩愈原道郊焉而丨丨格庙焉而人鬼飨】天尊【宋书乐志穆穆丨丨降礼动容　周书宣帝纪大象元年冬十月壬戌岁星犯轩辕大星是日帝幸道防苑大醮以髙祖武皇帝配醮讫论议于行殿是岁初复佛像及丨丨像至是帝与二像俱南面而坐大陈杂戏令京城士民纵观　宋史礼志帝于大中祥符五年十月语辅臣曰朕梦先降神人传玉皇之命云先令汝祖赵某授汝天书令再见汝翼日复梦神人传丨丨言吾坐西斜设六位以候　又杨砺传世宗入朝砺处僧舎梦古衣冠者曰汝能从乎砺随徃覩宫卫若非人间殿上王者秉圭南向总三十余砺升谒之最上者前有按置簿录人姓名砺见己名居首因请示休咎王者曰我非汝师指一人曰此来和丨丨异日汝主也当问之其人笑曰此去四十年汝功成予名亦显砺再拜寤而志之砺初名励以籍作砺遂改之至是受命谒见藩府归谓子曰吾今见襄王仪貌即所梦来和丨丨也元史世祖纪勅江南毁诸道观圣祖丨丨祠　武帝内传阿母迂丨丨之重下降于蟪蛄之窟睿虚之灵而诣狐鸟之俎　云笈七籖三代丨丨者过去元始丨丨见在太上玉皇丨丨未来金阙玉晨丨丨　明一统志丨丨观在徽州府黟县治北　徐陵双林寺傅大士碑铭敬礼珍塔归依灵像未若丨丨躬临方丈慧炬常照慈灯斯朗　又易系辞丨丨地卑乾坤定矣　礼记乐记丨丨地卑君臣定矣　宋书乐志凡上帝之言无非天也丨丨不可以一称故或谓昊天或谓上帝或谓昊天上帝不得以天有数称便谓上帝非天　庄子丨丨地卑神明之位也】
　　天仙【宋史艺文志丨丨八卦真妙诀一卷　武帝内传王母乗紫云之辇驾九色斑龙别有五十丨丨侧近鸾舆皆长丈余同执防旄之节佩金刚灵玺戴天真之冠咸住殿下　金丹曲肱诗做到丨丨地位时三遭天谴落天墀　云笈七籖其九仙者第一上仙二髙仙三大仙四元仙五丨丨六真仙七神仙八灵仙九玉仙梁元帝梁安寺刹下铭挺兹灵觉时惟丨丨　徐陵双林寺傅大士碑铭梵释丨丨晨昏来徃　又玉台新】
　　【咏序宠闻长乐陈后知而不平画出丨丨阏氏覧而遥妬　沈佺期同工部李侍郎适访司马子微诗紫微降丨丨丹地投云藻　髙适玉真公主歌仙宫仙府有真仙天寳丨丨秘莫传　薛能孔雀诗丨丨黼黻毛应是宫后屏帏尾忽开　又益部方物记丨丨果树髙八九尺无花其叶似荔枝而小子如樱桃累累缀枝间六七月熟味至甘　又炖煌新录虏苏割剌在答鲁之右大泽中髙百寻然无草木石皆赭色山产椒椒大如弹丸燃之香彻数十里每燃椒则有鸟自云际蹁蹮五色名赭尔鸟盖凤凰种也时汉武帝遣将军赵破奴逐匈奴得其椒不能觧以问东方朔朔曰此丨丨椒也塞外千里有之能致凤武帝植之太液池至元帝时椒生果有异鸟翔集　又明一统志丨丨湖在嘉兴府海盐县西九里与贲横诸湖相通　又丨丨池在饶州府乐平县东北丨丨观前相传唐贞元中月夜有二羽衣对语桥上久之各驾鹤上升】
　　天真【武帝内传见天仙下　云笈七籖夫人得还生于人道濯形太阳惊天骇地贵亦难胜丨丨地神三界齐临亦不轻也　又今传灵寳经者则是丨丨皇人于峨嵋山授于轩辕黄帝又丨丨皇人授帝喾于牧徳之台　又丨丨之言理奥难寻或名同而事异或理合而字乖灵秘相隐不与世合　明一统志丨丨观在懐庆府城内西南　又丨丨万夀宫在平阳襄陵县治西南　又魏志胡昭传农太守何桢等逓荐昭曰丨丨髙洁老而弥笃元虚静素有夷皓之节宜蒙征命以厉风俗　晋书庾阐传髙明倬茂独发竒秀道率丨丨不议世疚　齐书豫章王嶷传丞相冲粹表于丨丨渊照殆乎机象经邦纬民之范体国成务之规故以业茂惟贤功髙则哲　席夔冬日可爱赋照临遵夫和气偃曝得夫丨丨　杜甫寄李十二白诗剧谈怜野逸嗜酒见丨丨　又促织诗悲丝与急管感激异丨丨　戴叔伦暮春感懐诗四十无闻嬾慢身放情丘壑任丨丨　独孤绶投珠于泉诗丨丨来照乗成性却沈泉　杜牧贻友人诗傥无迁谷分归去养丨丨　杜荀鹤晚春寄同年张曙先辈诗莫将时态破丨丨只合髙歌醉遇春陆游家酿颇劲戏作诗试问浩歌遗世事何如酣枕养丨丨】
　　天灵【宋书乐志董永遭家贫父老财无遗举假以供养佣作致甘肥贵家填门至不知何用归丨丨感至徳神女为秉机　旧唐书巴哩珠阿勒坦徳济传唐以金莲公主妻格哷勒徳济格哷勒徳济居和林博哩博哩特言妇所居山也又有山曰滕格哩哈达台言丨丨山也南有石山曰和哩达噶言福山也唐使与相地者至其国曰和林之盛彊以有此山也盍壊其山以弱其国乃告诸徳济曰福山之石于上国无所用而唐人愿见徳济遂与之石大不能动唐人以烈火焚之沃以醲醋其石碎乃辇而去国中鸟兽为之悲号】
　　天虞【山海经大荒荒中名曰日月山天枢也有人反臂名曰丨丨】
　　天愚【山海经堵山神丨丨居之是多怪风雨】
　　天魔【宋书天竺迦毗黎国传山海遐隔无由朝觐宗仰之至遣使下承使主父名丨丨悉逹使主名尼陁逹此人由来良善忠信是故今遣奉使表诚　元史顺帝纪以宫女三圣奴妙乐奴文殊奴一十六人按舞名为十六丨丨首垂髪数瓣戴象牙佛冠身被缨络大红绡金长短裙金杂袄云肩合袖天衣绶鞋韈各执噶布喇盌之器内一人执铃杵奏乐　法苑珠林习近五尘流转三界黏外道之黐贯丨丨之杖　云笈七籖微旨幽防妙趣难详皆署丨丨隐讳或标百神内名　陆防新春感事诗乌藤即是碧油幢百万丨丨指顾降又宴坐诗鼔乐歌万二千丨丨欲破幽禅　张昱辇下曲舞罢丨丨供奉曲君王常在月宫聴　杨维桢王左辖席上夜宴诗南国遗音夸北士西蛮小队舞丨丨】
　　天妖【晋书孝武帝纪赞倡临帝席酒劝丨丨金风不竞人事先雕　又刘琨等传赞丨丨是征国耻奚雪吕览晋太史屠黍见晋之乱也见晋公之骄而无徳义也以其图法归周周威公见而问焉曰天下之国孰】
　　【先亡对曰晋先亡威公问其故对曰臣比在晋也不敢直言示晋公以丨丨日月星辰之行多以不当曰是何能为又示以人事多不义百姓皆郁怨曰是何能伤又示以邻国不服贤良不举曰是何能害如是是不知所以亡也故臣曰晋先亡也说苑勿谓莫闻丨丨伺人】
　　天贼【后汉书王符传古者惟始受命之君承大乱之极寇贼奸轨难为法禁故不得不有一赦与之更新颐育万物以成大化非以养奸活罪放纵丨丨也】
　　天吴【山海经朝阳之谷有神曰丨丨是为水伯其为兽也人面八首八足八尾皆青黄　又盖余之国有神人虎身十尾名曰丨丨　柳宗元招海贾文奔螭出抃兮翔鹏振舞丨丨九首兮更笑迭怒垂涎闪舌兮挥霍旁午　王十朋民事堂赋丨丨怒而江涛沸溢兮漂庐舍而壊隄防　夏侯嘉正洞庭赋其余海若丨丨阳侯神胥龊龊而逰曾不我俦　沈佺期夜泊越州逢北使诗防防萦海若霹雳耿丨丨　杜甫北征诗丨丨及紫凤顚倒在裋褐　髙适和贺兰判官诗风行越裳贡水遏丨丨灾　储光羲秋日游昆明池思古诗江伯方翺翔丨丨亟徃来　韦应物汉武帝杂歌鼔鼙余响数日在丨丨深入鱼鼈惊　刘禹锡武陵观火诗吹焚照水府炙浪愁丨丨　元稹春分投简阳明洞天诗地侯鞭社伯海若跨丨丨　鲍溶采珠行河伯空忧水府贫丨丨不敢相惊动　陆防醉歌何似即今云海上千钧强弩射丨丨　法振送褚先生海上寻封链师诗潮落风初定丨丨避客舟】
　　天丁【云笈七籖虎符朱书白素盛以紫锦囊佩之头上以行玉华执巾丨丨卫躯山岳稽精加勅威神之祝玉清之章便得斩馘九魔千妖灭形矣　金丹曲肱诗当时不合擡头看忽见丨丨叱火铃】
　　天轶【嫏嬛记膏神曰鴈娘黛神曰丨丨】
　　天侯【云笈七籖第九神仙常思心中有华盖下有人赤帻大冠绛章单衣名曰丨丨】
　　天齐【史记封禅书始皇东逰海上行礼祠名山大川及八神求仙人羡门之属八神将自古而有之或曰太公以来作之齐所以为齐以丨丨也其纪絶莫知起时八神一曰天主祠丨丨天齐渊水居临菑南郊山下者　觧道彪齐记临淄城南有丨丨泉五泉并出有异于常　水经注淄水又东迳临淄县故城南东得丨丨水口水出南郊山下谓之丨丨渊五泉并出水在齐八祠中齐之为名起于此矣　明一统志丨丨渊在青州府临淄县东十五里平地出泉广可半畆土人名曰龙池　庾信纥干神道碑铭丨丨水合日观山连兵强东楚地近西燕　薛道衡老氏碑丨丨地轴之所蛇食鲸吞铜陵玉垒之区狼顾鸱跱　又河图括地象武闗山为地门上为丨丨　又书丨丨于民疏丨整丨于下民者欲使顺道依理以性命自终也　又宋史乐志君王愉乐龢气溢瑶巵夀丨丨长拥神基】
　　天宦【灵枢黄帝曰士人有伤于隂隂气絶而不起隂不用然其须不去其故何也宦者独去何也愿闻其故岐伯曰宦者去其宗筋伤其冲脉血写不复皮肤内结唇口不荣故须不生黄帝曰其有丨丨者未尝被伤不脱于血然其须不生其故何也岐伯曰此天之所以不足也其任冲不盛宗筋不成有气无血唇口不荣故须不生】
　　天隐【文中子圣人丨丨其次地隐其次名隐　又或问严光樊英名隐子曰古之避言人也问东方朔子曰人隐者也子曰自太伯虞仲以来天下鲜避地者也仲长子光丨丨者也无徃而不适矣　陆南阳广文欲于荆襄卜居袭美有赠代之酬次韵不知丨丨在何乡且欲烟霞迹暂双　又文献通考丨丨子一卷唐司马子微为之序丨丨子不知何许人著书八篇　又唐书韦夏卿传夏卿性通简好古有逺韵谈说多闻晚岁将罢归署其居曰丨丨洞】
　　天逸【后汉书孔融传赞北海丨丨音情顿挫越俗易惊孤音少和　陆机晋平西将军孝侯周处碑英情丨丨逺性霞骞　法苑珠林习凿齿锋辨丨丨笼罩当时】
　　天秀【宋书始平王子鸾传中云枝之丨丨寓坎泉之曾岑　齐书郁林王纪中军将军新安王体自文皇睿哲丨丨宜入嗣鸿业永宁四海】
　　天哲【班固典引图书亮章丨丨也注言河图洛书至信至明而出天赐之使视而行之】
　　天邻【姚鹄塞外寄张侍御诗却思陪宴处廻望与丨丨王令再寄满子权诗尝闻太山髙髙处丨为丨】天类【埤雅龙丨丨也】
　　天戏【茅元仪度碧霞闗寄吴令公诗石竒丨偶丨山绛日常明】
　　天兽【黄庭内景经摄魂还魄永无倾注素气九囘制魄邪奸丨丨守门娇女执闗】
　　天麟【南史徐陵传陵年数岁释寳志摩其顶曰丨上石麒丨也　陆防示元用诗老子已应如枥骥此郎端恐是丨丨】
　　天虎【国史补虎四指者丨丨也五指者人虎也】
　　天犀【温庭筠醉歌丨丨压断朱鼹防瑞锦惊飞金凤凰】
　　天牛【尔雅壤齧桑注似丨丨长角体有白防喜齧桑树作孔入其中江东呼为齧髪　又南越记丨丨鱼方员三丈眼大如斗口在脇下露齿无唇两肉角如臂两翼长六尺尾五尺】
　　天骊【梁武帝谢马啓武愧仲都遂蒙丨丨之锡儒谢春卿空颁名马之赉】
　　天驹【大戴礼于时龙至不闭凤降忘翼鸷兽忘攫爪鸟忘距蜂虿不螫婴儿蟁防不食丨丨雒出服河出图】
　　天骥【晋书庾阐传莫邪挺锷丨丨汗血　又张协传七命丨丨之骏逸态超越禀气灵川受精皎月　刘梦龙金马门赋繄汉武之御极挺英睿之圣姿慕龙驹之超逸想丨丨之权竒　王仲言慈宁殿赋华盖效杠丨丨骖騑　元稹三叹诗丨丨失龙偶三年常夜嘶罗虬比红儿诗莫言一匹追风马丨丨牵来也不看】天鹿【宋书符瑞志丨丨者纯灵之兽也五色光耀洞明王者道备则至　十洲记聚窟洲在西海中申未之地有狮子辟邪凿齿丨丨长牙铜头鐡额之兽　庾信春赋艳锦安丨丨新绫织凤凰　卞兰许昌宫赋丨丨轩翥以怒师子郁拂而负桢】
　　天狐【中记狐千岁即与天通为丨丨　六帖丨丨九尾金色役于日月宫洞逹隂阳】
　　天犬【山海经金门之山有赤犬名曰丨丨其所下者有兵】
　　天防【唐书吐蕃传其兽犛牛名马犬羊彘丨丨之皮可为裘　广志丨丨以皮为裘今名其裘为天鹿裘王羲之十七帖丨丨膏治耳聋有验不有验者乃是要药】
　　天鸟【储光羲述降圣观诗道花飞羽卫丨丨逰云空】
　　天禽【唐防要黄帝九宫经天符星为丨丨　云笈七籖丨丨罗阵皆在我傍　庾肩吾春夜应令诗丨丨下北阁织女入西楼】
　　天翰【易林晨风丨丨大举就温】
　　天鸙【尔雅鹨丨丨注大如鷃雀色似鹑好髙飞作声今江东名之曰天鹨】
　　天鹨【尔雅注见上】
　　天鳦【何宗彦东宫储学赋丨丨既至仓庚载鸣】
  </div>
  <div class="pagination">
   <a href="御定骈字类编_page10.html">
    上一页
   </a>
   <span>
    ...
   </span>
   <a href="御定骈字类编_page6.html">
    6
   </a>
   <a href="御定骈字类编_page7.html">
    7
   </a>
   <a href="御定骈字类编_page8.html">
    8
   </a>
   <a href="御定骈字类编_page9.html">
    9
   </a>
   <a href="御定骈字类编_page10.html">
    10
   </a>
   <span class="current-page">
    11
   </span>
   <a href="御定骈字类编_page12.html">
    12
   </a>
   <a href="御定骈字类编_page13.html">
    13
   </a>
   <a href="御定骈字类编_page14.html">
    14
   </a>
   <a href="御定骈字类编_page15.html">
    15
   </a>
   <a href="御定骈字类编_page16.html">
    16
   </a>
   <span>
    ...
   </span>
   <a href="御定骈字类编_page12.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
