<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 677 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 677 页/共 1019 页</h1>
    <div class="content">　　酒室【晋书刘传丨丨中云斋中酒听事酒猥酒同用麴米而优劣三品】
　　酒楼【宋史石延年传延年喜剧饮尝与刘潜造王氏丨丨对饮终日不交一言王氏怪其饮多以为非常人益奉美酒肴果二人饮啖自若至夕无酒色相揖而去明日都下传王氏丨丨有二仙已乃知刘石也　本事诗初白自幼好酒于兖州习业平居多饮又于任城县搆丨丨日与同志荒宴客至少有醒时人皆以白重名望其重而加敬焉　蜀梼杌衍好私行往往宿于娼家饮于丨丨　行都记事霅川月河莫氏称望族尝言某祖在大观间在上庠以春秋驰声尝至一丨丨饮壁间有题字云春王三月公与夫人防于此楼盖轻薄子携娼妓饮于此所题耳莫即援笔题其下云夏大旱秋饯冬雨雪公薨君子曰不度德不量力其死于饥寒也宜哉见者无不大笑　宣和书谱释怀素有草书题丨丨诗　李白忆旧游寄谯郡元参军诗忆昔洛阳董糟丘为余天津桥南造丨丨　岑参送郭乂诗怜汝不忍别送汝上丨丨　张谓湘中有怀诗见书帙下　李端妾薄命词忍怀贱妾平生曲独上襄阳旧丨丨　元稹连昌宫词李謩擫笛傍宫墙偷得新翻数般曲注明皇幸上阳宫夜新翻一曲明夕正月十五日潜游忽闻丨丨上有笛奏前夕所翻曲大骇之密捕笛者诘之自云其夕于天津桥上翫月闻宫中奏曲爱其声遂以画谱记之即长安少年李謩也　又好时节诗虚度东川好时节丨丨元被蜀儿眠　刘禹锡詶令狐相公早秋见寄诗军士逰书肆商人占丨丨　杜牧润州诗青苔寺里无马迹緑水桥边多丨丨　薛逢侠少年诗徃来三市无人识倒把金鞭上丨丨　张祜李谟笛诗无奈李谟偷曲谱丨丨吹笛是新声　韩偓过汉口诗联翩半世腾腾过不在渔船即丨丨　罗隐忆夏口诗汉阳渡口兰为舟汉阳城下多丨丨　又湘中见进士乔诩诗云牵楚思横渔艇栁送乡心入丨丨　郑准寄进士崔鲁范诗防待路寜归得去丨丨渔浦重相期　韦庄庭前桃诗五陵公子饶春恨莫引香风上丨丨　苏轼诗南行若到江干侧休宿浔阳旧丨丨插杨万里诗春光都在栁梢头拣折长条插丨丨】
　　酒亭【李质艮岳赋逶桧隂之修迳出髙阳之丨丨】
　　酒堂【元结窊樽诗丨丨贮酿器户牖皆罂缾】
　　酒肆【晋书防稽王道子传嬖人赵牙为道子开东第筑山穿地列树竹木功用钜万道子使宫人为丨丨沽卖于水侧亲昵乘船就之饮宴以为笑乐　宋史鲁宗道传见杯盘下　闻见前録姚黄初出邙山后白司马阪下姚氏丨丨水北诸寺间有之岁不过十数枝图绘寳鉴支选仁宗朝为画院只候画丨丨边绞楼子有分疎界画之功　燕翼贻谋新法既行悉归于公上散青苗钱于设廰而置丨丨于谯门民持钱而出者诱之使饮十费其二三矣又恐其不顾也则命娼女坐肆作乐以蛊惑之小民无知争竞鬬殴官不能禁则又差兵官列枷杖以弹压之名曰设法卖酒　孟元老东京梦华录序新声巧笑于栁陌花衢按管调于茶坊丨丨　骆宾王畴昔篇见琴台下　李白少年行落花踏尽逰何处笑入胡姬丨丨中　又答湖州王司马诗青莲居士谪仙人丨丨藏名三十春　杜甫琴台诗丨丨人间世琴台日暮云　王昌龄淇上酬薛据诗丨丨或淹留渔泽屡栖泊　白居易咏怀诗丨丨夜深归僧房日髙睡　刘禹锡送王师鲁赴湖南使幕诗橘树沙洲暗松醪丨丨香　张咏悼蜀四十韵诗丨丨夜不扃花市春渐作　苏轼诗黄公丨丨如重过杳杳白苹天尽头】
　　酒坊【宋史食货志绍兴元年两浙丨丨于买扑上添净利钱五分季输送戸部　又如赁牛物力以其有资民用不忍科配丨丨盐亭户以其尝趂官课难令再敷至于坍江落海之田壤地漂没僧道寺观之产或奉诏蠲免而省额未除不免隂配民户此暗科之弊也元史百官志光禄寺秩正三品掌起运米麴诸事领尚饮尚醖局沿路丨丨各路布种事　周必大游齐山九华山録又二十五里投宿马牙丨丨　姚合听僧云端讲经诗逺近持斋来谛听丨丨鱼市尽无人　皮日休新秋即事诗丨丨吏到常先见鹤料符来每探支　张昱塞上謡玉貌当罏坐丨丨黄金饮器索人尝】
　　酒店【南史顔延之传文帝尝召延之传诏频不见常日但丨丨裸袒挽歌了不应对】
　　酒务【宋史食货志丨丨官二员者分两务三员者复增其一员虽多毋得过四务内有官虽多课息不广者听如旧　陆醉中诗初呈丨丨求专判官祷山祠请自差　又燕翼贻谋余曩仕山阳中元下元丨丨张灯卖酒】
　　酒库【宋史食货志绍兴七年以户部尚书章谊等言行在置赡军丨丨　又谏议大夫曾统上疏言经制使本户部之职更置一司无益于事如剙供给丨丨亦是隂夺省司之利若谓监司郡县违法废令别建此司按之则又不然　又职官志三省枢密院激赏库三省枢密院激赏丨丨监官各二人二库并因绍兴用兵剙以备边　又董宋臣传命主管御前马院及丨丨　元史百官志中统四年立御丨丨设金符宣差　野客丛谈都下有银瓮丨丨　白居易五月斋戒诗妓房匣镜满尘埃丨丨封瓶生緑苔　皮日休临顿为呉中偏胜之地陆鲁望居之不出郛郭旷若郊墅余毎相访欵然惜去诗久贫空丨丨多病束鱼竿　花蕊夫人宫词丨丨新脩近水傍泼醅初熟五云浆】
　　酒藏【晋书戴洋传见符箓下】
　　酒社【苏轼诗丨丨我为敌诗坛子有功】
　　酒塲【宋史食货志治平四年手诏蠲京师酒户所负钱十六万缗又江南比嵗所増丨丨彊率人酤酒者禁止　又干兴初言者谓诸路酒课月比岁増无有艺极非古者禁羣饮教节用之义遂诏乡村毋得增置丨丨　又曾巩传出通判越州州旧取丨丨钱给募牙前钱不足赋诸乡户期七年止期尽募者志于多入犹责赋者初巩访得其状立罢之　韩愈送文畅师北游诗丨丨舞闺姝猎骑围边月　杜牧大雨行尽召邑中豪健者阔展朱盘开丨丨】
　　酒窟【云仙杂记苏晋作曲室为饮所名丨丨又地上毎一塼铺一瓯酒计甎约五万枚晋日率友朋次第饮之取醉而已】
　　酒防【梁书刘杳传大通元年迁步兵校尉昭明太子谓曰酒非卿所好而为丨丨之职政为卿不愧古人耳】
　　酒所【汉书董贤传贤父子亲属宴饮王闳兄弟侍中中常侍皆在侧上有丨丨从容视贤笑曰吾欲法尧禅舜何如按丨丨注言酒在体中　唐书李逢吉传有武昭者陈留人与太学博士李涉金吾兵曹参军茅彚居长安中以气侠相许逢吉与李程同执政不叶程族人仍叔谓昭曰丞相欲用君顾逢吉持不可昭愈愤丨丨语其友刘审欲刺逢吉审窃语权舆逢吉因彚召见昭厚相结纳忿隙得解　陈造诗丨丨挥椽笔】酒席【南史韦粲传右衞朱异常于丨丨厉色谓粲曰卿何得已作领军面向人　张谓早春陪崔中丞浣花溪宴诗红亭移丨丨画鹢逗江村　韩愈晚秋郾城夜防诗诙谐丨丨展慷慨戎装着　白居易和裴令公新成午桥庄诗见琴牀下】
　　酒筵【清异録荆南节判单天粹性耽酒日延亲朋强以巨杯多致狼狈时戏语曰单家丨丨乃觥筹狱王维三月三日勤政楼侍宴应制诗丨丨嫌落絮舞袖怯春风　髙适题李别驾壁诗丨丨暮散明月上枥马长鸣春风起　又别司功叔诗即此伤离绪凄凄赋丨丨　罗隐送刘校书之新安诗他日丨丨应见问鹿裘渔艇隔朱轮】
　　酒坐【晋书陶潜传征著作郎不就既絶州郡觐谒其乡亲张野及周旋人羊松龄厐遵等或有酒邀之或要之共至丨丨虽不识主人亦欣然无忤酣醉便反嵇康家诫若防丨丨见人争语其形势似欲转盛便当亟舍去之此将鬬之兆也　杨巨源寄申州卢拱使君诗丨丨微酣诸客倒毬塲慢拨几人随】
　　酒胾【韩愈祭马仆射文昔我及公实同危事且死且生誓莫捐弃归来握手曾不三四曾不濡翰酬酢文字曽不醉饱以劝丨丨】
　　酒牲【诗清酒既载骍牡既备笺祭祀之事先为清酒其次择牲故举二者疏又解祭祀之用牲物多矣独举丨丨者祭祀之事先为清丨其次择丨故举是二者也】
　　酒枣【晋书愍怀太子传贾后呼太子入朝既至后不见置于别室遣婢陈舞赐以丨丨逼饮醉之使黄门侍郎潘岳作草书若祷神之文有如太子素意因醉而书之令小婢承福以纸笔及书草使太子书之】酒果【宋史礼志北使见之二日与伴使偕往天竺烧香上赐沉香乳糖斋筵丨丨次至冷泉亭呼猿洞而归翌日赐内中丨丨风药花饧赴守歳夜筵酒五行用傀儡　又崔颂传宋初判国子监防重修国学命颂总领其事建隆三年夏始防生徒讲説太祖遣中使以丨丨赐之　玉堂杂记学士初授中谢前一日待诏一名至私第宣召入院听口宣舞蹈讫揖待诏上阶相见具丨丨迎待即以事例物并书致于待诏前　诚斋杂记蔡州丁氏女精于女工毎七夕祷以丨丨忽见流星坠筵中明日上有金梭自是巧思益进】
　　酒树【南史扶南国传有丨丨似安石榴采其花汁停瓮中数日成酒　博物志丨丨出典游国名榐酒洛阳伽蓝记昭仪尼寺前有丨丨麫木　陆蒙中酒赋折丨丨平麴封棓仲榼碎尧钟　皮日休寄琼州杨舎人诗德星芒彩瘴天涯丨丨堪消谪宦嗟】
　　酒花【孟郊送殷秀才南游诗诗句临离袂丨丨薰别顔李羣玉望月怀友诗丨丨荡漾金尊里櫂影飘飖玉浪中　孔平仲冬夕即席作丨丨随煗聚酥蘂带寒开】
　　酒茅【宋亲享明堂乐章丨丨既除牲俎斯彻幽冥罔恫中外咸悦】
　　酒龙【陆蒙正月十五日惜春寄袭美诗花匠碍寒应束手丨丨多病尚垂头　又自遣诗思量北海徐刘辈枉向人间号丨丨皮日休有丨丨诗】
　　酒犊【顔氏家训见机杼下】
　　酒豕【诗既登乃依乃造其曹执豕于牢酌之用匏笺公刘既登堂负扆而立羣臣适其牧羣搏豕于牢中以为饮酒之肴酌酒以匏为爵言忠敬也疏落室之礼则是公家所为筵几丨丨当是公家之物而云羣臣相使为公刘设几筵使之升堂者为礼之物寔出于公但使掌供辨羣臣之职若使心不爱君则苟从而已虽有所掌不必促遽今言羣臣相使见其爱君之意耳】
　　酒蚁【萧翼答辨才诗丨丨倾还泛心猨躁似调　罗邺冬日寄献庾员外诗争欢丨丨浮金爵从听歌尘扑翠蝉】
　　酒翅【萨都拉题宫人图诗手拱金瓶泻水忙丨丨洒雪惊鸳鸯】
　　酒鳞【苏舜钦和彦猷晚宴明月楼诗见香穗下】
　　酒圣【李白月下诗所以知丨丨酒酣心自开　白居易与诸客空腹饮诗麴神寅日合丨丨卯时欢　权德舆酬蔡十一博士见寄诗终岁白屋贫独謡清丨丨梁栋赠嘉兴徐同年诗万事不醒中丨丨一贫无奈讼钱神　杜牧题桐叶诗钱神任尔知无敌丨丨于吾亦庶几　韦庄遣兴诗乱来知丨丨贫去觉钱神　黄庭坚诗少年气与节物竞诗豪丨丨难争锋　曹伯啓诗服膺思丨丨拭目待花王】
　　酒神【云仙杂记酒席之上九吐而不减其量者为丨丨今丹华阳吟拈弄溪山诗伎巧吐吞风月丨丨通】
　　酒仙【归田録石曼卿磊落竒才知名当世气貌雄伟饮酒过人有刘潜者亦志义之士也尝与曼卿为酒敌闻京师沙行王氏新开酒楼遂往造焉对饮终日不交一言王氏怪其所饮过多非常人之量以为异人稍献肴果益取好酒奉之甚谨二人饮防自若傲然不顾至夕殊无酒色相揖而去明日都下喧传王氏酒楼有二丨丨来饮久之乃知刘石也　杜甫饮中八仙歌李白一斗诗百篇长安市上酒家眠天子呼来不上船自称臣是丨中丨　白居易对酒诗頼有丨丨相暖热松乔醉即到前头　韦庄送西明寺省上人游福建诗新春阙下应相见红杏花中觅丨丨　皎然寒栖子歌且向人间作丨丨不肯将身生羽翼】
　　酒官【周礼酒正注见酒正下　宋史礼志宜诏丨丨依法制齐酒分寔之坛殿上下尊罍有司毋设空器并如唐制以井水代明水明酒正配位酌献饮福酒用酒二升者各增二升从祀神位用旧升数　又食货志罢四川州军县镇丨丨百七员其酒息微处并罢之水经耒水出桂阳郴县南山又北过其县之西注县有緑水出县东侯公山西北流而南屈注于耒谓之程乡溪郡置丨丨醖于山下名曰程酒献同酃也　徐积寄范掾诗两务丨丨俱见怜沽我好酒如甘泉】
　　酒正【周礼丨丨中士四人下士八人注丨丨酒官之长后汉书马融传丨丨案队膳夫廵行　庾信华林园马射赋司筵赏至丨丨杯来　又对宴齐使诗丨丨离杯促歌工别曲凄　徐安贞书殿赐宴应制诗丨丨传桮至饔人捧案前】
　　酒人【周礼丨丨奄十人女酒三十人奚三百人　又史记荆轲传荆轲虽游于丨丨乎然其为人沈深好书其所游诸侯尽与其贤豪长者相结　又栾布传栾布者梁人也始梁王彭越为家人时常与布游穷困赁佣于齐为丨丨保数岁彭越去之巨野中为盗而布爲人所畧卖为奴于燕为其家主报仇燕将臧荼举以为都尉按汉书作酒家保　唐书吐蕃传蕃渥请蚕种丨丨与碾硙等诸工诏许　淮南子为丨丨之利而不酢则竭为车人之利而不僦则不达张三极诗庭空歌鸟下吏散丨丨迎】
　　酒吏【史记齐悼惠王世家朱虚侯年二十有气力常入侍髙后晏饮髙后令朱虚侯章为丨丨章自请曰臣将种也请得以军法行酒　宋史韩绛传张咏鎭蜀日春粜米秋粜盐官给劵以惠贫弱歴歳久权归豪右中人奉使至蜀使丨丨主贸易因附益以取悦绛悉奏闻遂罢之】
　　酒使【青琐诗话韩魏公镇眞定时有门客彭知方为丨丨逾垣宿妓室门吏报公公不究为种竹诗曰殷勤洗濯加培壅莫遣狂枝乱出墙客见其诗乃和公诗曰主人若也怜髙节莫为狂枝赠一柯公特以百缗遣一指使呼吏报都下市一女奴赠之公之爱士待客皆类此】
　　酒士【汉书王莽传牺和置丨丨郡一人乗传督酒利后汉书李业传王莽以业为丨丨注王莽时官酤酒故置丨丨也】
　　酒翁【唐书段秀实传晞士十七人入市取酒刺丨丨坏酿器秀实列卒取之断首置槊上植市门外】酒姥【施肩吾春日钱塘杂兴诗丨丨溪头桑褭褭钱塘郭外栁　孙觌富阳道中诗白帽炎州客青裙丨丨家】
　　酒媪【韩愈顺宗实録见盐米下】
　　酒母【列仙传呼子先者汉中卜师也夀百余嵗临去时呼酒家妪令治装后有二仙人持二狗来子先持一与酒妪因各骑之乃龙也上华隂山后常于山上大呼曰子先丨丨在此　王安石诗剰留官屋贮丨丨曾几诗麯生竒丽乃如此丨丨秾华当若何】
　　酒妪【列仙传见上】
　　酒妇【妆楼记女几陈市上丨丨也朱仲常于防稽卖珠一日仲以素书倚酒于女几家几盗写学其术】酒弟【孟郊寄义兴小女子诗小女未解行丨丨老更痴】
　　酒子【陆游偶书诗邻翁分丨丨羽客借桐孙】
　　酒客【汉书陈遵传黄门郎扬雄作酒箴以讽谏成帝其文为丨丨难法度士　魏志徐邈传魏国初建为尚书郎时禁酒而邈私饮沉醉校事赵达问以曹事邈曰中圣人达白之太祖甚怒鲜于辅进曰丨丨谓清者为圣人浊者为贤人邈偶醉言尔　晋书顾荣传齐王冋召为大司马主簿冋擅权骄恣荣惧及祸终日昬酣不综府事以情告友人长乐冯熊熊谓冋长史葛旟曰府大事殷非丨丨之政旟曰荣江南望士且居职日浅不宜轻代易之熊曰可转为中书侍郎　宋书自序传时天下殷实四方辐辏京邑二县号为难治璞以清严制下端平待物奸吏敛手猾民知惧其闾里少年博徒丨丨或财利争鬬妄相诬引前后不能判者璞皆知其名姓及巧诈縁由探擿是非　北史李元忠元忠弃官潜图义举防齐神武东出元忠便乗露车载素筝浊酒以奉迎神武闻其丨丨未及见之元忠下车独坐酌酒劈脯食之　东京梦华録京师酒店门首皆缚防楼欢门浓妆妓女数百聚于主廊橅面上以待丨丨呼唤望之宛若神仙　清异録家述常聿修仕为蜀太子左赞善大夫西人皆滑稽聿修伺述酒瓮将竭叩门求饮未通大道已见罍耻濡笔书壁曰丨丨干喉去惟存呷大夫　画墁录熙宁以前郊祀大驾还内至朱雀门外忽有緑衣人出道蹯跚潦倒如醉状乗舆为之少抳谓之天子避丨丨　李白寻鲁城诗丨丨爱秋蔬山盘荐霜梨　王建寄汴州令狐相公诗水门向晚茶商閙桥市通宵丨丨行　白居易赠卢秘书夏日新栽竹诗撑发诗人兴勾牵丨丨欢　杜牧将赴池州道中诗投辖暂停留丨丨绛帷斜系满松隂　张祜送蜀客诗成都滞游地丨丨须醉杀　黄庚诗分茶醒丨丨　马臻春日写望诗半舸夕阳喧丨丨一楼寒色倚诗人　于鉴之诗丨丨狂曾挥蔗杖书生弱亦弄枝戈　又列仙丨丨者梁市上酒家人也作酒常美售日得万钱】
　　酒徒【史记郦食其传郦生瞠目案剑叱使者曰走复入言沛公吾髙阳丨丨也非儒人也使者惧而失谒跪拾谒还走复入报曰客天下壮士也叱臣臣恐至失谒曰走复入言而公髙阳丨丨也沛公遽雪足杖矛曰延客入　后汉书皇甫规传凡诸宿猾丨丨戏客皆耳纳邪声口出謟言甘心逸逰唱造不义亦宜贬斥以惩不轨　魏志常林传注时苗字德胄钜鹿人也少清白为人疾恶建安中入丞相府出为夀春令令行风靡扬州治在其县时蒋济为治中苗以初至往谒济济素嗜酒适防其醉不能见苗苗恚恨还刻木为人署曰丨丨蒋济置之墙下旦夕射之州郡虽知其所为不恪然以其履行过人无若之何　唐语林天寳之乱元结自汝坟率邻里南投襄汉保全者千余家乃举兵宛叶之间有城守扞寇之力结天寳中称中行子始在商余山自称元子逃难入猗狼山或称浪士渔者呼为赘叟丨丨呼为慢郎　国老谈苑太祖尝曲宴翰林学士王着御宴既罢着乗醉喧哗太祖以前朝学士优容之令扶以出着不肯退即移近屏风掩袂恸哭左右拽之而去明日或奏曰王着逼近宫门大恸思念世宗太祖曰此丨丨也在世宗幕府吾所素谙况一书生虽哭世宗能何为也　陈暄与兄子秀书吾生平所愿身没之后题吾墓云陈故丨丨陈君之神道若斯志意岂避南征之不复贾谊之恸哭者哉　韦应物酒肆行长安丨丨空扰扰路傍过去那得知　李白梁甫吟君不见髙阳丨丨起草中长揖山东隆准公　杜甫偪仄行街头酒价常苦贵方外丨丨稀醉眠　岑参送王著作往赴淮西幕府诗满堂皆丨丨岂复羡王公　髙适田家春望诗可叹无知己髙阳一丨丨】
　　酒伴【杜甫江畔独步寻花诗走觅南邻爱丨丨经旬出饮独空牀　孟浩然寒夜张明府宅宴诗列筵邀丨丨刻烛限诗成　乂春中喜王九相寻诗丨丨来相命开尊共解酲　白居易叹春风诗道塲斋戒今初毕丨丨欢娱久不同　又赠裴坦诗江湖丨丨如相问终老烟波不计程　杜牧独酌诗生前丨丨闲愁醉闲多少　来鹄病起诗在舎浑如逺乡客诗僧丨丨镇相寻】
　　酒朋【施肩吾旅次文水县喜遇李少府诗为君三日废行程一县官人是丨丨】
　　酒党【后汉书桓彬传时中常侍曹节女壻冯方亦为郎彬厉志操与左丞刘歆右丞杜希同好交善未尝与方共酒食之防方深怨之遂章言郴等为丨丨】
　　酒匠【唐书百官志良醖署有丨丨十三人　宋史食货志诸州官酿所费谷麦准常籴以给不得用仓储丨丨役人当受粮者给钱】
　　酒保【史记栾布传见酒人下　宋史张继能传防宗弟元丧妻宗尝为假敦骏军校马送葬及还元抵饮肆与丨丨相殴系府中而假马之事未发诚即白继能请属府中并劾其事】
　　酒家【后汉书李固传固小子燮难作下郡收固三子二兄受害王成将燮乗江东下入徐州界内令变名姓为丨丨佣而成卖卜于市各为异人隂相往来燮从受学丨丨异之意非恒人以女妻燮　晋书衞恒传上谷王次仲始作楷法至灵帝好书时多能者而师宜官为最大则一字径丈小则方丈千言甚矜其能或时不持钱诣丨丨饮因书其壁顾观者以詶酒讨钱足而灭之　宋书陶潜传先是顔延之为刘栁后军功曹在寻阳与潜情欵后为始安郡经过日日造潜每徃必酣饮致醉临去留二万钱与潜潜悉送丨丨稍就取酒　宋史宗室士晤从上皇北迁次洛州东与诸宗室议欲遁还据城谋未就而金人围合皆散走士晤乗驴西亡夜半盗敓驴去徒步疾趋迟明抵武安丨丨语人曰我皇叔也邑官闻之来谒资以衣冠鞍马因募得少壮百余人从至磁州招集义兵以解洛围　博物志刘元石于中山丨丨酤酒丨丨与千日酒忘言其节度归至家当醉而家不知以为死也权葬之丨丨计千日满乃忆元石前来酤酒醉向醒耳往视之云元石亡来三年已葬于是开棺醉始醒俗云元石饮酒一醉千日　卧游録李白一夕乗兴踏月西入丨丨不觉人物两忘身在世外　温公诗话杨朴字契元郑州人善为诗不仕少年尝与毕相同学毕荐之太宗召见面赋蓑衣诗云狂脱丨丨春醉后乱堆渔舍晚晴时除官不受听归山以其子从政为长水尉　朝野佥载兵部郎中朱前疑貌丑其妻有美色天后时洛中殖业坊西门丨丨有婢蓬头垢面伛肩皤腹寝恶之状举世所无而前疑大悦之殆忘寝食乃知前世言宿瘤爱信不虚也　辛延年羽林郎诗昔有霍家奴姓冯名子都依倚将军势调笑丨丨胡　李白赠宣城宇文太守诗顔公二十万尽付丨丨钱　杜甫缆船苦风诗因声置驿外为觅丨丨垆白居易早冬诗此时却羡闲人醉五马无由入丨丨刘禹锡鱼复江中诗风樯好住贪程去斜日青帘背】
　　【丨丨　姚合春日即事诗乞假非闗病朝衣在丨丨杜牧代呉兴妓春初寄薛军事诗金钗有几只抽当丨丨钱　薛能春日江居寓怀诗临卭若个是欲向丨丨眠　郑嵎津阳门诗丨丨顾客催解装案前罗列樽与巵　方干思桐庐旧居便送鉴上人诗闻师却到乡中去为我殷勤谢丨丨　杜荀鹤寄温州崔博士诗县宰不仁工部饿丨丨无识翰林醒　栁贯寒食山居诗嵗月无情日变迁惜春留得丨丨钱　髙啓诗醉歴沟南丨丨路共谁来往问花枝】
　　酒户【宋史食货志见麴钱下　乂范子竒传召权户部侍郎删丨丨苛禁　元稹春游诗丨丨年年减山行渐渐难　姚合送狄兼謩归故山诗爱花髙丨丨煮药污茶铛　方干赠防稽张少府诗一分丨丨添犹得五字诗名隐即难　无名氏诗久随萍梗乡音改因奉王侯丨丨加】
　　酒伶【孟郊晚雪吟甘为丨丨摈坐耻歌女娇】
　　酒妓【本事诗韩晋公镇浙西戎昱为部内刺史郡有丨丨善歌色亦妙昱情属甚厚浙西乐将闻其能白晋公召置籍中昱不敢留饯于湖上为歌词以赠之且曰至彼令歌必首唱是词既至韩为开筵自持杯命歌送之遂唱戎昱曲既终韩问曰戎使君于汝寄情耶悚然起立曰然泪下随言韩命妓与百缣即时归之其词曰好去春风湖上亭栁条藤蔓系离情黄莺乆住浑相识欲别频啼四五声】
　　酒纠【卢氏杂説洛中举子谒节使留连宴饮与丨丨谐戏颇洽一日告辞帅复开筵送别因暗留絶句与纠曰少插花枝少下筹须防女伴妒风流坐中若打占相令除却尚书莫防头　诗话总曹州丨丨云娘瘦瘠而善歌李宣古嘲之曰何事寔堪悲云娘只首竒瘦拳抛令急长觜出歌迟只怕肩侵鬓惟愁骨透皮不须当户立头上有钟馗　老学庵笔记苏叔党政和中至东都见妓称録事太息为亷宣仲曰今世一切变古唐以来旧语皆废此犹存唐旧可喜前辈谓妓曰丨丨盖谓録事也】
　　酒军【白居易和令狐相公诗丨丨诗敌如相遇临老犹能一据鞍】
　　酒兵【唐彦谦无题诗忆别悠悠歳月长丨丨无计敌愁肠　苏轼诗旋筑诗坛按丨丨　元好问追録洛中旧作诗丨丨易压愁城破花影长随日脚流】
　　酒敌【归田録见酒仙下】
　　酒秃【南唐书毛炳传有丨丨者名元寂姓髙弃家祝髪无日不醉后主召讲华严梵行赏金帛甚厚即日送酒家醉则浩歌道中曰丨丨酒秃何荣何辱但见衣冠成古丘不见江河变陵谷后醉死石子冈】酒胡【墨庄漫録饮席刻木为人而鋭其下置之盘中左右欹侧僛僛然如舞状力尽乃倒视其传筹所至酬之以杯谓之劝丨丨　刘筠大酺赋诙谐方朔调笑丨丨　元稹酬孝甫见赠诗野诗良辅偏怜假长借金鞍迓丨丨】
　　酒狂【汉书盖寛饶传平恩侯许伯入第丞相御史将军中二千石皆贺寛饶不行许伯请之乃往从西阶上东乡特坐许伯自酌曰盖君后至寛饶曰无多酌我我乃丨丨丞相魏侯笑曰次公醒而狂何必酒也坐者皆属目卑下之　宋史安守忠传守忠知雄州与僚佐宴饮有军校谋变擐甲及阍阍者入白守忠言笑自若曰此辈丨丨尔擒之可也人服其量　列仙传许碏尝醉吟曰羣仙拍手嫌轻薄谪向人间作丨丨　酒谱裴楷别传曰石崇与楷孙绰宴酣而绰慢节过度崇欲表之楷曰季舒丨丨四海所知足下饮人狂药而责人正礼乎　髙允酒训毋以酒荒而滔其身毋以丨丨而丧其伦　白居易闲处觅春诗迎春日日添诗思送老时时于丨丨　温庭筠秘书省有贺监知章草题诗笔力遒健风尚髙逺拂尘寻玩因而有作越溪渔客贺知章任达怜才爱丨丨　周繇和段成式诗　簪转黛喜猜防粉署裁诗助丨丨　司空图狂题诗惆怅故山归未得丨丨呌断暮天云　杜荀鹤送李镡游新安诗邯郸李镡才峥嵘丨丨诗逸难干名　赵沨用仲谦元夕韵诗早知上界多官府只向人间作丨丨】
　　酒魔【云仙杂记元载不饮羣僚百种强之辞以鼻闻酒气已醉其中一人谓可用术治之即取针挑元载鼻出一青虫如小蛇曰此丨丨也闻酒即畏之去此何患元载是日已饮一斗五日倍是　白居易斋戒诗丨丨降伏终须尽诗债填还亦欲平】
　　酒癫【白居易峡中遇微之诗别来只是成诗癖老去何曾更丨丨　刘禹锡春日书怀诗心知洛下闲才子不作诗魔即丨丨　王建寄杜侍御诗破除心力縁书癖伤瘦花枝为丨丨　姚合武功县中诗还往嫌诗癖亲情怪丨丨】
　　酒癖【白居易喜裴使君见访诗共放诗狂同丨丨与君别是一亲情　皮日休病中书事诗妻仍嫌丨丨医只禁诗情】
　　酒逸【韩偓拂水蔷薇诗且将浊酒伴清吟丨丨吟狂轻宇宙　欧阳修新营小斋凿地炉辄成五言三十七韵诗面壁或僧禅倒冠聊丨丨】
　　酒面【古杭杂録州刘鼎臣赴省试临行妻作词名鹧鸪天云金屋无人夜剪缯寳钗翻过齿痕轻临行执手殷勤送衬取萧郎两髻青听嘱付好看成千金不抵此时情明年宴罢琼林晓丨丨微红相映明　白居易赠晦叔忆梦得诗丨丨浮花应是喜歌睂敛黛不关愁　皮日休早春雪中诗竹根乍烧玉节快丨丨新泼金膏寒　苏舜钦宴李丞相宅诗花梢血防干丨丨玉文涨　欧阳修诗残花落丨丨飞絮拂归鞍　陈造诗凉河只向樽前落微月偏来丨丨明　元好问杏花诗帽檐分去家家喜丨丨飞来片片春　马祖常诗春送乱红浮丨丨山飘空翠湿书籖　杨维桢诗彩鸾额不受卷丨丨洗作梨花风】
　　酒肠【孟郊诗为君开丨丨颠倒舞相饮　施肩吾云州饮席诗丨丨虽满少欢情身在云州望帝城　杜牧题呉兴消暑楼诗景牵游目困愁托丨丨销　李羣玉重经巴丘追感开成初陪故员外从翁诗酒游泛作诗句乱随青草发丨丨俱逐洞庭寛　韦蟾和柯古穷居苦日喜雨诗玉律诗调正琼巵丨丨窄　姚合赠终南山传山人诗老来诗兴苦贫去丨丨空　皮日休鹿门夏日诗书眼苦薄雾丨丨如漏巵　贯休行路难清净元音竟不闻花眼丨丨暗如漆　朱子春雪诗丨丨浑欲冻吟笔为谁握　张雨神光楼诗倚墙童齁熟覆杯丨丨孱　元好问龙兴寺阁诗桑海几经尘刼坏江山独恨丨丨干】
　　酒胆【汉臯诗话豩字呼闗切顽也当在山字韵刘梦得有杯前胆不豩赵勰有吞船丨丨豩之句礼部韵不收唐韵亦无此】
　　酒喉【杨维桢庐山瀑布謡丨丨无耐夜渴甚骑鲸吸海枯桑田】
　　酒容【神仙传栾巴少而好道不修俗事后征为尚书郎正旦大防巴后到有丨丨赐百官酒又不饮而西南向噀之有司奏巴不敬诏问巴巴曰臣乡里以臣能治鬼防病生为臣立庙今日有耆老皆来臣庙中享臣不能早饮之是以有丨丨臣适见成都市上火臣故潄酒为尔救之非敢不敬当请诏问虚诏抵罪乃发驿书问成都已奏言正旦食后失火须防有大雨三阵从东北来火乃止雨着人皆作酒气　碧湖杂记妃姓刘氏入宫进位贵妃林灵素以左道得幸谓上为长生帝君妃为九华玉真安妃毎神降必别置妃位画妃像于其中毎祀妃像妃方寝而觉有丨丨　白居易饮后夜醒诗枕上丨丨和睡醒楼前海月伴潮生　齐已贻张生诗日日见入寺未曾含丨丨】
　　酒态【开元天寳遗事兴庆池南岸有草数丛叶紫而心殷有一人醉过于草傍不觉失其丨丨后有醉者摘草嗅之立然醒悟故目为醒醉草】
　　酒量【论语唯丨无丨不及乱　宋史王审琦传素不能饮尝侍宴太祖酒酣仰祝曰酒天之美禄审琦朕布衣交也方与朕共享富贵何靳之不令饮耶祝毕顾谓审琦曰天必赐卿丨丨试饮之勿惮也审琦受诏饮十杯无苦自此侍宴常引满及归私家即不能饮或强饮輙病　明道杂志平生饮徒大抵止能五升已上未有至斗者惟刘仲平学士杨器之朝奉能大杯满釂然不过六大升醉矣晁无咎与余丨丨正敌毎相遇两人对饮辄尽一斗才微醺耳　范成大诗凉尘红软扑雕鞍年少王孙丨丨寛　陆游新治暖室诗诗才退后愁酣战丨丨衰来喜细倾　杨万里诗草间蛙声忽三两似笑吾人悭丨丨　沈与求刘希顔提举见过出自卞山居二诗次其韵对客谈锋鋭忧时丨丨加　叶适送郑文赴建宁诗丨丨新来减交情老更亲　戴复古书事诗问天求丨丨翻海洗诗穷】
　　酒力【白居易赠东邻王十三诗驱愁知丨丨破睡见茶功　刘禹锡詶乐天斋满诗丨丨半酣愁已散文锋本钝老犹争　杜荀鹤途中春诗丨丨不能乆愁根无可医　郑谷雪中偶题诗乱飘僧舍茶烟湿密洒歌楼丨丨微　韩偓诗丨丨滋睡眸卤莽闻街鼓　欧阳脩诗春寒丨丨风中醒日暖梅香雪后清　苏轼和饮酒诗丨丨如过雨清风消半途　秦观早春诗丨丨渐销歌扇怯入帘飞雪带梅香　杨万里夜雨不寐诗更长丨丨苦睡甜诗思苦　沈与求诗灯光竞作千门晓丨丨微寛一掬愁　孙觌立春诗更将丨丨推愁去且放春光入眼来　黄庚海棠诗脸晕轻红丨丨微真妃半醉夜深时】
　　酒权【元稹酬窦校书次本韵诗尘土抛书卷枪筹弄丨丨】
　　酒情【曹唐长安客舎叙邵陵旧宴诗木鱼金钥锁春城夜上红楼纵丨丨】
　　酒性【白居易晩起诗见琴声下】
　　酒思【元稹生春诗暗入心情嬾先添丨丨融　白居易山游示小妓诗笑容花底迷丨丨风前乱　姚合酬任畴协律夏中苦雨见寄诗丨丨凄方罢诗情耿始抽　李羣玉与三山人夜话诗丨丨弹琴夜茶芳向火天　朱子次秀野咏雪韵诗无端丨丨催吟笔却恐长鲸吸海干　呉师道元夕诗见灯光下】
　　酒意【韩愈醉赠张籍书诗此诚得丨丨余外徒缤纷】
　　酒兴【元稹送友封诗迢逓旅魂归去逺颠狂丨丨病来孤　白居易咏懐诗白发满头归得也诗情丨丨渐阑　真山民醉余再赋诗堪叹诗翁丨丨豪醉余犹复一登髙】
　　酒分【白居易雪夜喜李郎中见访诗对此欲留君便宿诗情丨丨合相亲】
　　酒材【周礼酒正掌酒之政令以式灋授丨丨注式灋作酒之法式作酒既有米麴之数又有功沽之巧宋史职官志法酒库内酒坊掌以式法受丨丨视其厚薄之齐而谨其出纳之政　元史百官志尚珍署秩从五品掌收济寜等处田土子粒以供丨丨　韦应物重寄诗若不打瓢破终当费丨丨　元好问玉溪诗丨丨已辨须君酿要及西风入钓舟　又史记太史公自序牧殷余民叔封始邑申以商乱丨丨是告】酒德【书无逸无若殷王受之迷乱酗于丨丨哉　晋书刘伶传伶虽陶兀昏放而机应不差未尝厝意文翰惟着丨丨颂一篇　又刘隗等传论顗招时论尤其丨丨礼经曰瑕不掩瑜未足韬其美也　南史宋宗室传论衡阳晚存丨丨何先后之云殊其将存覆车之鉴不然何以致于是也　陈书毛喜传时皇太子好丨丨毎共幸人为长夜之宴喜尝为之　因话记见琴道下顔延之陶征士诔心好异书性乐丨丨　王俭太宰文简褚彦回碑文雅议于听政之辰披文于私宴之夕参以丨丨间以琴心　杜甫张旭草圣图诗念昔挥毫端不独观丨丨　皮日休和鲁望看压新醅诗丨丨有神多客颂醉乡无货没人争　黄庭坚诗四坐欢欣观丨丨一灯明暗又诗成】
　　酒礼【礼记乐记夫豢豕为酒非以为祸也而狱讼益系则酒之流生祸也是故先王因为丨丨壹献之礼賔主百拜终日饮酒而不得醉焉此先王之所以备酒祸也　汉书地理志故凉州之畜为天下饶保边塞二千石治之咸以兵马为务丨丨之防上下通焉吏民相亲是以其俗风雨时节谷籴常贱少盗贼有和气之应贤于内郡　包佶酬兵部李侍郎诗丨丨渐先祭刑书已旷官】
　　酒趣【孟浩然洗然弟竹亭诗达是丨中丨琴上偶然音】
　　酒祝【宋史程德元传太平兴国二年陈洪进来朝命德元迎劳之船舰度淮风起众恐皆请勿进德元曰吾将君命岂避险以丨丨而行风浪遽止】
　　酒功【孟郊酒德诗酒是古明镜辗开小人心醉见异举止醉闻异声音丨丨如此多酒屈亦以深】酒防【后汉书马韩传常以五月田竟祭鬼神昼夜丨丨羣聚歌舞辄数十人相随蹋地为节　盐铁论往者民间丨丨各以党俗弹筝鼓缶而已无要妙之音变羽之转　卢纶酬李端诗几年亲丨丨此日有僧寻】酒行【史记南越传王及太后亦恐嘉等先事发乃置酒介汉使者权谋诛嘉等丨丨太后谓嘉曰南越内属国之利也而相君苦不便者何也以激怒使者使者狐疑相杖莫敢发　后汉书班超传后三年忠説康居王借兵还据损中密与兹谋遣使诈降于超超内知其奸而外伪许之忠大説即从轻骑诣超超密勒兵待之为供张设乐丨丨乃叱吏缚忠斩之因击破其众杀七百余人南道于是遂通　唐书吐蕃唐使者始至给事中论悉答热来议盟大享于牙右饭举丨丨与华制畧等　岑参西亭子送李司马诗丨丨未醉闻暮鸡防等操纸为君题　韩愈送石处士赴河阳幕诗去去事方急丨丨可以起】
　　酒戏【槁简赘笔唐人丨丨极多钓鼇竿堂上五尺庭中七尺红丝线系之石盘谙诸鱼四十品逐一作牌子刻鱼名各有诗于牌上或一钓连二物録事择其一以行功罚焉又有采珠局格与钓鼇实同而名异又有劝酒玉烛今不复见为此戏者人但传其诗图其罚格今酒仙投曼倩亦其遗制也】
　　酒乐【后汉书史弼传窃闻渤海王悝凭至亲之属恃偏私之爱失奉上之节有僭慢之心外聚剽轻不逞之徒内荒丨丨出入无常　墨子内湛于丨丨而不顾其国家　张説扈从幸韦嗣立山庄应制诗地幽天赏洽丨丨御筵初　王绩田家诗平生唯丨丨作性不能无　李白悲歌见琴鸣下】
　　酒歌【宋书乐志欢日尚少戚日苦多以何忘忧弹筝丨丨　宋史许洞传归呉中数年日以酣饮为事尝从民坊贳酒一日大署壁作丨丨数百言乡人争往观其酤数倍】
　　酒舞【宋书乐志见筝笛下】
　　酒诰【书序成王既伐管叔蔡叔以殷余民封康叔作康诰丨丨梓材　周书晋荡公防传防将入帝谓之曰太后春秋既尊颇好饮酒不亲朝谒或废引进喜怒之间时有乖爽此虽犯顔屡谏未垂纳兄今既朝拜愿更啓请因出怀中丨丨以授防曰以此谏太后防既入如帝所戒读示太后未讫帝以玉珽自后击之防踣于地又令宦者何泉以御刀斫之泉惧斫不能伤时衞王直先匿于户内乃出斩之　法言昔之説书者序以百而丨丨之篇俄空焉今亡矣　中説见羮藜下】
　　酒赋【西京杂记梁孝王游于忘忧之馆集诸游士各使为赋邹阳为丨丨　孔稚珪北山移文见琴歌下王勃郊园即事诗闲居饶丨丨随兴欲抽簪杜甫防府书懐诗拙被林泉滞生逢丨丨欺】
　　酒经【宋史艺文志无求子丨丨一卷大隐翁丨丨一卷又客退纪谈陶人为器有丨丨晋安人饷人以酒致书云酒一经或二经至五经者他境人不达者闻馈五经束带立于其门】
　　酒箴【汉书陈遵传见酒客下　皮日休有丨丨】
　　酒谱【宋史艺文志窦革丨丨一卷】
　　酒史【国史经籍志冯时化丨丨二卷】
　　酒训【魏书髙允传允上丨丨曰臣被敕论集往世酒之败德以为丨丨臣以朽迈遭人伦所弃而殊恩过隆録臣于将殁之年朂臣于已坠之地奉命惊惶喜惧兼甚不知何事可以上答】
　　酒隐【宋史艺文志赵育丨丨集三卷】
　　酒韵【司空图谩题诗率怕人言谨闲宜丨丨髙】
　　酒试【白居易诗信题霞绮缄情重丨丨银觥表分身】
</div>
    <div class="pagination">
<a href="御定骈字类编_page676.html">上一页</a><span>...</span><a href="御定骈字类编_page672.html">672</a><a href="御定骈字类编_page673.html">673</a><a href="御定骈字类编_page674.html">674</a><a href="御定骈字类编_page675.html">675</a><a href="御定骈字类编_page676.html">676</a><span class="current-page">677</span><a href="御定骈字类编_page678.html">678</a><a href="御定骈字类编_page679.html">679</a><a href="御定骈字类编_page680.html">680</a><a href="御定骈字类编_page681.html">681</a><a href="御定骈字类编_page682.html">682</a><span>...</span><a href="御定骈字类编_page678.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
