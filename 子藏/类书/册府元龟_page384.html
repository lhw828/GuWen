<!DOCTYPE html>
<html>
<head>
    <meta charset="UTF-8">
    <title>册府元龟 - 第 384 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 384 页/共 736 页</h1>
    <div class="content">    贞元元年正月诏诸州府不得辄有闭籴。
    二年十月度支奏京兆河南河中同华陕虢晋纟坊丹延等州府秋夏两税青苗等钱物悉折籴粟麦所在储积以备军食京兆府兼给钱收籴每斗於时价外更加十钱纳於大仓诏可其奏自是每岁行之以赡军国。
    十一月度支奏请於京兆府明年夏秋税二十二万四千贯文。又请度支给钱添成四十万贯令京兆府今年内收籴粟麦五十万石以备军食诏从之。
    三年闰五月度支奏河南河中府及同华晋纟陕虢坊丹延等州今年夏税各送上都及留州留都府钱八十一万贯请量取三十万贯折籴豆麦等贮纳仍委和籴使兵部郎中姚南仲勾当从之。
    四年九月诏京兆府於时价外加和籴差清强官先给价直然後贮纳续令所司自搬载送大仓并差御史访察有违敕文当重科贬先是多被折物或估逾时价或先敛而不训追集停拥割敛运纳远近怨苦故有是诏。
    八年十月以西北边贱诏令度支增价和籴以实边储凡积米三十三万斛。
    九年正月诏曰：分灾救患法有常规通商惠人国之令典自今宜令州府不得辄有闭籴仍委盐铁使及观察使访察闻奏。
    十六年十月敕京兆府今年和籴粟一百万数内宜减三十万。
    宪宗元和七年七月户部侍郎判度支卢坦奏今年冬诸州和籴贮粟泽潞四十万石郑滑易定各一十五万石夏州八万石河阳一十万石太原二十万石灵武七万石振武丰州盐州各五万石凡一百六十万以今秋丰稔必资蓄备其泽潞石易定郑滑河阳委本道差判官和籴各於时价每<豆斗>加十文所冀人知劝农国有常备从之。
    八年九月癸丑权判度支兵部尚书王绍奏请折籴粟京兆府二十五万石同州五万石华州三万石陕州五万石虢州三万石河中府三万石纟州二万石河南府六万石河阳节度管内十万石准旧仍各於本州处中旬时估每<豆斗>加饶五之一京兆府量加五之二以当府秋税青苗钱折纳仍委户部以不折估疋据数俱还从之。
    穆宗长庆元年三月敕春农方兴种植是切其京西京北和籴使宜勒停先是度支以边储无备请置和籴使经年无序徒扰边人故罢之。
    七月十八日大赦制近边所置和籴皆给实价如闻顷来积弊颇甚美利盖归於主掌善价不及於村闾或虚招以奉於强家或广僦用盗於游客。若不严约弊何可除宜委度支精择京西京北应供军粮并和籴院官并营田水陆转运切加访察仍作条流捡括速具奏闻。
    四年七月乙丑丁卯敕近日访闻京城米价稍贵须有通变以便公私宜令户部应给百官俸料其中一半合给疋段者回给官中所籴粟每<豆斗>折钱五十文其疋段委别收贮至冬籴粟填纳大仓时人以为甚便。
    八月诏於关内及关东折籴粟一百五十万石用备饥歉其和籴价以户部钱充收贮毕日仍委户部管系寻常不得支用。
    敬宗宝历元年八月敕度支於两畿及凤州泾坊同华河中陕州河阳等道共和籴折籴聚二百万斛命祠部郎中崔忠信等分道主之以是岁大稔故也。
    十二月戊辰敕如闻河东振武今年熟令博籴米十万斛搬送灵武收贮其价以户部钱充。
    文宗太和三年九月诏以河南河北诸道频年水旱重以兵役而徐汴管内遭水潦如闻江淮诸郡所在丰稔困於甚贱不免伤农州县长吏苟思自便条约不令出界虽无严榜以避诏条而商旅不通米价悬异致令水旱之处种食无资昔春秋之时列国异政分灾救患犹载册书况今朝典大行远近一统禁钱闭籴具在赦文宜令御史台谏御史一人於河南巡捡但每道每州界首物价不等米商不行即时潜有约勒不必更待文榜为验便具事状及本贯刺史县令察判名闻如河南通商旅之後淮南诸郡米价渐起展转连接之处直至江西湖南荆襄已来并须约勒依此举勘闻奏仍各令观察使审详前後赦条与御史切加访察不得容蔽。
    四年七月甲子内出绫绢三十万疋付户部充和籴八年八月戊申诏曰：岁有歉穰有贵贱权其轻重须使通流非止救灾亦为利物同州诸县至河中晋纟京西北丰熟之处宜令近京诸道许商兴贩往来不得止遏。
    开成元年闰五月己卯帝御紫宸殿谓宰臣曰：京兆府请开场收麦何如李固言曰：但优饶百姓则易籴今年百姓虽放两税亦须听其收贮自为岁计但情愿出籴即加於时价收之郑覃曰：不强其所不欲加价收籴人自乐输。
    十月户部请和籴粟一百万石。
    三年九月丙辰朔中书门下奏请配诸道收籴粟一百万石以备凶年甲申诏令户部差官京西东都河中共籴粟六十万石各於当处收贮以备水旱。
    宣宗大中六年五月敕自收关陇便讨党项边境生人皆失活业连属艰食遂不宁居兼军储未得殷丰切在多赡助今年京畿及西北边稍似时熟即京畿人家竞搬运斛斗入城收为蓄积致使边塞粟麦依前踊贵兼省司和籴亦颇艰难其弊至深须有革其京西北今年夏秋斛斗一切禁断不得令入京畿两界其年六月敕近断京兆北斛斗入京如闻百姓多端以面造麴入城贸易所费亦多切宜所在严加觉察不得容许。
    懿宗咸通七年八月户部奏请开和籴敕曰：自数年江淮颇为饥歉今年稼穑稍似丰穰国家比为伤农是开和籴如闻积弊继有多端善价不及乡闾美利皆归司局徒为名目不益公私委户部自此择人深须峻法稍循前弊必罪所司史官曰：和籴之文累朝承弊。
    大和中华州刺史宇文鼎户部员外郎卢允中右司员外判户部姚康以分使和籴钱八万贯其巡司李孚杨洵美各杖一百允中等悉配边盖此法未得中也。惟白居易元和时为右拾遗上疏论和籴事其理最当辞云：臣伏见有司以今年丰熟请令畿内及诸州和籴将收钱当利农夫以臣所观有害无利何者凡曰：和籴是官出钱人出两和商量然後交易也。比来和籴事殊不然但令府县之官散配人户促力程限严加徵催苟有稽迟即被捉搦迫蹙鞭挞甚於赋税和籴之名乃为虚设。故曰：有害无利也。今。若有司出钱开场自籴比於时价稍校饶利诱人人。若见利自然远近争来利害之间可以比辨苟除前之弊行此之宜是真得和籴利人之道也。二端取舍伏惟圣旨裁之必不得已即不如折籴者折青苗税钱使直纳斛<豆斗>免令贱籴别纳见钱在农人亦甚为利况度支和籴多是杂色疋帛百姓多须转卖然将纳税钱至於给付不免侵牟贸易不免损折所失过半其弊可知今。若量折税钱纳斛<豆斗>既无贱籴粟米之费。又无转卖疋段之劳利归於人美归於上则折籴之便，岂不昭然繇是而论则配户不如开场和籴不如折籴亦甚明矣。臣久处村闾曾为和籴之户亲被蹙迫实不堪命臣近为畿尉曾领和籴之司亲自鞭挞所不忍睹臣顷者常疏此人病闻於天聪疏远贱微无因上达今幸居禁职列在谏官苟有他闻犹合谏献况备谙此事深知此弊臣。若缄默隐而不言不惟上辜圣恩实亦下负夙愿犹虑愚诚不至圣鉴未回即望令左右可亲信者一人潜问乡园百姓和籴之与折籴孰利而与孰害乎！则知臣言不敢苟耳或陛下以敕命已行难於移改以臣愚恳则。又不然夫圣人之举事也。唯务便人唯求利物。若损益相半则不必迁移。若利害相悬则事须追改不独於此其他亦然。
    十月二十三日御史台奏今後如有所在闭籴者长吏必加贬降本判官录事参军并停见任书下考仍勒所在州县各於版榜写录此条悬示百姓每道委观察判官每州府委录事参军勾当逐月具不闭籴事繇申台从之。
    後唐庄宗同光三年闰十二月十九日敕今岁自京已东水潦为患物价腾踊人户多於西京收籴斛<豆斗>近闻京西诸道州府逐<豆斗>皆有税钱遂不通行乃同闭籴宜令各下京西诸道州府凡闭籴斛<豆斗>不得辄有税索及经过水陆关坊镇县妄有邀诘。
    四年正月壬戌诏曰：辇毂之中郊甸之内时物踊贵人户饥穷访闻自陕已西遐及凤积年时熟百价和纵未能别备於贡输亦宜广通於和籴近闻辄有税索已曾降敕指挥尚恐关镇阻滞行涂增长物价仰所在长吏切加捡御以济往来推救灾┰患之心明奉国忧人之道。又京圻之内自张全义制置已数十年每闻开垦荒芜劝课稼穑曾无歉岁甚有馀粮公私贮蓄及多收藏未肯出籴更俟厚价颇失众情宜令中书门下条流应在京及诸县有贮斛<豆斗>并令减价出籴以济公私如不遵行即仰闻奏别具捡括仍委河南府切详敕命处分。
    明宗天成二年八月乙酉中书舍人张文宝上言今岁时雨不秋苗倍熟应大熟处望下敕收籴以备歉岁。
    末帝清泰元年七月诏凤州禁籴出外界。
    晋高祖天福二年十一月大理少卿路阮上言臣闻却敌者兵强兵者食兵不强无以驱除祸乱食不足无以赡济国家方今海内未平寰中多事制叛则必攻必讨壮国在足食足兵臣伏见天下诸州府尚贱新。又登既渐丰饶例难籴货臣请国家每隆大计须作预防时当小稔之年可设无穷之备伏请取天下州府钱帛数逐年支计外委逐处长吏於津要处差清白官收籴粟一色别廒积贮以备荒年。若在丰穰之日未见优长如逢饥馑之时方明利济疏奏不纳时辇下养兵数广於前衣食。又倍之犹是合诸藩上供不足以充费间以亩税并折徵缣帛仓廪曾无兼年之蓄至废帝嗣位大蝗起率百姓口食天下一空俄致戎人南牧幸其国虚故也。
    周太祖广顺元年四月敕天灾流行分野代有苟或闭籴岂是爱人宜令氵公淮渡口镇铺不得止淮南人籴易。
    三年七月敕氵公淮诸州点捡淮南人所籴粮食如是以驴骡为驮及人负担即仰放过不得以舟车辇运过淮（先是淮南大旱井泉涸竭太祖愍之命许博籴至是吴人收籴入官以备军食遂诏止辇运过淮）。
    ○邦计部　常平夫岁有凶穰故有贵贱令有缓急则物有重轻始自列国李悝起平籴之法至於汉世寿昌建常平之制裁之得宜驭之有道虽复天灾流行水旱作而有常价民无饥色其後迫於群议乃从中辍永平之岁遵用旧典市籴益贱廪庾充积既而罢焉晋氏之後南北更主或建置有初或评论靡决名称之际因革或殊经制之方损益小异汔于隋室复有义仓社仓之名唐祚延久条式咸著朱梁五代干戈未息杨雄奏议亦颇及之原其立法之意诚以均节货币之高下防虞稼穑之丰歉调盈虚而御国用谨聚散而济民命。《管子》所谓多则贱寡则贵散则轻聚则重真得治财之术哉！夫为邦者不可以不务也。
    汉宣帝五凤中大司农中丞耿寿昌奏言故事岁漕关东四百万斛以给京师用卒六万人宜籴三辅弘农河东上党太原郡足供京师可以省漕卒过半帝从之寿昌遂白令边郡皆平仓以贱时增其价而籴以利农贵时减价而籴名曰：常平仓以给北边民便之帝乃下诏赐寿昌爵关内侯。
    元帝即位天下大水关束尤甚二年齐地饥民多饿死诸儒多言常平仓可罢帝从其议。
    後汉明帝即位天下安宁民无横徭岁比登稔永平五年作常平仓立粟市於城东粟斛直钱三十府廪还积（一云：永平十一年明帝欲置常平仓公卿议者多以为便屯骑校尉刘般对以常平仓外有利民之名而内实侵刻百姓豪右因缘为奸小民不能得其平置之不便帝乃止）。
    晋武帝泰始四年立常平仓丰则籴俭则卖以利百姓。
    咸宁二年起大仓於城东常平仓於东西市宋沈昙庆为右丞时岁有水旱昙庆议立常平仓以救民急太祖纳其言而事不行。
    南齐永明中天下米布帛贱武帝欲置常平仓市积为储六年下诏兼尚书右丞李之等参议出上库钱五千万於京师市米买丝绵绫绢布扬州出钱千九百一十万南徐州三百万各於郡所市籴南豫州二百万市丝绵绫绢布米菽麦江州五百万市米胡麻荆州五百万郢州三百万皆市绢绵布米大小豆大麦胡麻荆州米兼粳粟湖州二百万市米布蜡同州二百五十万西豫州二百五十万南兖州二百五十万雍州五百万皆市绢绵布米南兖州兼大麦大豆使台传并於所在市易。
    後魏孝文太和十二年诏群臣求安民之术有司上言请折州郡常调九分之二京都度支岁用之馀各立官司丰年籴贮於仓时俭则私之粜之於民如此民必相力田以买官绢贮钱以取官粟年登则常积岁歉则直给帝览而善之寻施行焉自此公私丰赡虽时有水旱不为患也。
    二十年十二月置常平仓。
    东魏孝静天平中常调之外随丰稔各处折绢籴粟以充国储於本州缘河津济皆官仓贮积以拟漕运自是之後仓廪之实虽有水旱凶饥之处皆仰开仓以振元元之众。
    北齐武成河清三年定令诸州郡常别置富人仓初立之日准所领中下户口数得支一年之粮逐当州价贱时斟量割当年义租充入贵下价籴之贱则还用所籴之物依价籴贮。
    後周太祖初为魏相创制司仓掌辨九觳之物以量国用国用足蓄其馀以待凶荒不足则止馀用用足则以粟贷人春颁之秋敛之。
    隋开皇三年陕州置常平仓京师置常平监。
    五年五月诏置义仓时度支尚书长孙平见天下州县多罹水旱百姓不给奏令民间每秋家出粟麦一石以下贫富为差等储之闾里以备凶年名曰：义仓因上。《书》曰：臣闻国以民为本民以食为命劝农重先王令轨古者三年耕而馀一年之积九年作而有三年之储虽水旱为灾而民无菜色皆繇劝导有方蓄积先备者也。去年亢阳关右饥馁陛下运山东之粟置常平之官开发仓廪普加赈赐大德鸿恩可谓至矣。然经国之道义资远算请敕诸州刺史县令以劝农积为务帝深嘉纳自是州里丰衍民赖焉（一云：长孙平请令诸州百姓及军人劝课当社共立义仓收获之日随其所得劝课出粟及麦於当社造仓窖贮之即委社司执帐简会每年收积勿使损败。若时，或不熟当社有饥馑者即以此给）。
    十五年以义仓贮在人间多有费损下诏曰：本置义仓止防水旱百姓之徒不思久计轻尔费损於後乏绝。又北境诸州异於馀处朔夏绥灵盐简丰邺凉甘瓜等州所有义仓杂种并纳本州。若人有旱歉少粮先给杂种及远年粟。
    十六年正月诏秦叠成康武文芳宕旭洮岷渭纪河廓豳陇泾宁原敷丹延绥银扶等州社仓并於当县安置。
    二年。又诏社仓准上中下三等税上户不过一石中户不过七斗下户不过四斗仁寿二年九月置常平官。
    唐高祖武德元年九月四日令州县始置社仓是年九月二十二日诏曰：朕祗膺灵命抚字黎民方缉隆平跻之仁寿田亩之赋一切蠲除锱铢之律悉皆停断是以特建农圃用督耕耘思俾齐民既庶。且富锺庾之量┆同水火宜置常平监官以均天下之货市肆腾踊则减价而出田啬丰羡则增价而收触类长之去甚去泰庶使公私俱济家给人足抑止并兼宣通壅滞。
    五年十二月废常平监官。
    太宗贞观二年四月制天下州县并置义仓先是每岁水旱皆以正仓出给无仓之处就食他州百姓流移或致穷困左丞戴胄上言水旱凶灾前圣之所不免国无九年之储蓄礼经之所明诫今丧乱以後户口凋残每岁纳租未实仓廪随即出给才供当年。若有凶灾将何赈恤故隋开皇立制天下之人节级输粟名为社仓终於文皇得无饥馑及大业中年国用不足并取社仓之物以充官费故至末途无以支给请自王公以下爰及众庶计所垦田稼穑顷亩每至秋熟准其见苗以理劝课尽令出粟稻麦之乡亦同此税各纳所在为立义仓。若年凶不登百姓饥馑所在州县随便取给太宗曰：既为百姓预作储贮官为举掌以备凶年朕非所须横生赋敛利民之事深是可行宜下所司议立条制至是户部尚书韩仲良奏王公已下垦地亩纳二升其粟麦亢稻之属各依土地贮之州县以备凶年制可之自是仓储衍溢亿兆赖焉。
    十三年十二月十四日诏於雒相幽徐齐并秦蒲等州置常平仓。
    高宗永徽二年闰九月初六日敕义仓据地税子实是劳烦宜令众户出粟率上上户五石馀各有差。
    六年八月京西二市初置常平仓（以大雨道路不通京师米贵）显庆二年十二月三日京西常平仓置平署官员（自太宗以至高宗则天数十年间义仓不许杂用其後公私穷迫渐贷义仓支用自中宗神龙之後天下义仓费用殆尽至高宗则天数十年间义仓不许杂用其後公私穷迫渐贷义仓支用自中宗神龙之後天下义仓费用殆尽）。
    玄宗开元二年九月诏曰：天下诸州今年稍熟价全贱或虑伤农常平之法行自往古苟绝欺隐利益实多宜令诸州加时价三两钱籴不得也。仍交相付领勿许悬欠蚕麦时熟米必贵即令减价出籴豆等堪贮者熟亦宜准此以时出入务在利人江岭淮浙剑南地皆下湿不堪贮积不在此例其常平所须钱物宜令所司支料奏闻并委长官专知改任日递相付受。且以天灾流行国家代有。若无粮储之备必致饥馑之忧县令亲人风俗所系随当处丰约劝课百姓未办三载之粮。且贮一年之食每家别为仓窖非蚕忙农要之时勿许破用仍委刺史及按察使简校觉察不得容其矫妄。
    四年五月敕曰：天下百姓皆有正条正租州县义仓本备饥年赈给。若缘官事便用还以正仓却填近年已来每三年一度以百姓义仓造米远送交纳仍勒百姓私出脚钱即并正租一年两度打脚雇男鬻女折舍卖田力极计穷遂即逃窜势不获已情实可矜自今已後更不得以义仓回造已上道者不在停限以後。若不熟之少者任所司临时具奏听进止其脚并以官物充。
    六年三月诏曰：德惟善政政在养人必将厚生阜俗利物弘义朕奉。若天命副膺王业思一物失所以百姓为心间者河北河南颇非善熟之人粮食固应乏少顷虽分遣使臣已领巡问犹虑鳏独不能自存凡立义仓用为岁备今旧向没新麦未登蚕月务困田家作苦不有惠恤其何以安宜问彼储时令贷给况京坻转积岁月滋坏因而变造为利弘多将以散滞收赢理财均施所司明作条件俾便公私。
    七年六月敕关内陇右河东河北五道及荆扬襄河南夔绵益彭蜀资汉剑茂等州并置常平仓其本上州三千贯中州二千贯下州一千贯每籴具本利与正仓帐同申。
    十六年十月敕自今岁普熟价至贱必恐伤农加钱收籴以实仓廪纵逢水旱不虑阻饥公私之间或亦为便宜令所在以常本钱及当处物各於价上量加三钱百姓有籴平易者收籴事须两和不得限数配籴讫具所用钱物及所籴得物数具申所司仍令上佐一人专勾当。
    二十九年制曰：本制仓储用防水旱朕每念黎庶常忧匮乏承前有遭损之州皆待奏报然始赈给近年亦分命使臣与州县相知处置尚虑道路应远往复淹滞以此恤人何救悬绝自今已後。若有损处应须赈给宜令州县长官与采访使勘会量事给讫奏闻朕当重遣使臣宣慰按覆。
    天宝四载五月诏曰：如闻今载收麦倍胜常岁稍至丰贱即虑伤农处置之间事资通济宜令河南河北诸郡长官取当处常平钱於时价外<豆斗>别加三五钱量事收籴大麦贮掌其义仓亦宜准此仍委采访使勾当便勘覆具数一时录奏诸道有粮储少处各随土宜如堪贮积亦准此处分。
    六载三月二十二日太府少卿张奏准四载五月八日并五载三月十六日敕节文至贵时贱价出粜贱时加价收籴。若百姓未办钱物者任准开元二十八年七月九日敕量事赊籴至粟麦熟时徵纳臣使司商量。且粜旧籴新不同别用其赊粜者至纳钱日。若粟麦杂种等时价甚贱恐更回易艰辛请加价便与折纳。
    代宗广德二年正月诸道转运使专判度支户部侍郎第五琦奏天下诸州望置常平仓及库使司商量置本钱随当处米物时价贱则加价收籴贵则减价粜卖。
    德宗建中元年七月敕夫常平者常使价如一大丰不为之减大俭不为之加虽遇灾荒人无菜色自今已後忽米价贵时宜量出官米十万石麦十万石每日量付两市行人下价粜货。
    三年九月户部侍郎赵赞上言曰：伏以旧制置仓储粟名曰：常平军兴已来此事浸废因循未举垂三十年其间或因凶荒流散馁死相食者不可胜纪古者平准之法使万室之邑必有万锺之藏千室之邑必有千锺之藏春以奉耕夏以奉耘虽有大贾富家不得豪夺吾人者盖谓能行轻重之法也。自陛下登极来许京城两市置常平官籴盐米虽轻频年少雨米价不复腾贵此乃即日明验实要推而广之当军兴之时与承平或异事须兼储布帛以备时须臣今商量请於两郡并江陵成都扬汴苏洪等州府各置常平轻重本钱上至百万贯下至十万贯随其所宜量定多少唯贮斛<豆斗>疋段丝麻等常候物贵则下价出卖物贱则加价收籴权轻重以利疲人从之赞，於是条奏诸道津要都会之所皆置吏阅商人财货计钱每贯税二十文天下所出竹木茶漆皆十一税之以充常平本时军用稍广常赋不足所税亦随得而尽终不能为常平。
    宪宗元和元年正月制岁时有丰歉价有重轻将备水旱之虞在权聚敛之术应天下州府每年所税地子数内宜十分取二分均充常平仓及义仓仍各逐稳便收贮以时籴粜务在救人赈贷所宜速须闻奏。
    六年二月制如闻京畿之内旧已尽宿麦未登宜以常平义仓粟二十四万石贷借百姓诸道州府有乏少粮种处亦委所在官长用常平义仓米借贷淮南浙西宣歙等道元和二年四月赈贷并宜停徵容至丰年然後填纳。
    十三年正月户部侍郎孟简奏应天下州府常平义仓等斛<豆斗>请准旧例减估出粜但以名数奏申有司更不收管州县得专达以利百姓从之。
    穆宗长庆二年十月诏江淮诸州旱损颇多所在米价不免踊贵宜委淮南浙西浙东宣歙江西福建等道观察使各於本道有水旱处取常平义仓斛<豆斗>据时估减半价出粜以惠贫民。
    四年三月制曰：义仓之制其来日久近岁所在盗用没入致使小有水旱生人坐委沟壑永言其弊职此之繇宜令诸州录事参军专勾当苟为长吏迫制即许驿表上闻考满之日户部差官交割如有欠负与减一选如欠少者量加一选欠数过多户部奏闻节级科处文宗太和七年八月诏曰：如闻今岁所在丰稔其义仓斛<豆斗>先有借用处委户部勾当并须及时填足。
    八年九月诏淮江浙西等道仍岁水潦遣殿中侍御史任畹驰往慰劳以比年赈贷多为奸吏所欺徒有其名惠不及下宜委所在长吏以军州自贮官仓米减一半价出粜务及贫弱如无贮蓄处即以常平义仓米粜田苗全损处全放其年青苗钱馀亦量议蠲减。
    九年二月中书门下奏常平义仓本虞水旱以时赈┰州府不详文理或申省取裁或奏候进止自今已後应遭水旱处先据贫下户及鳏寡独不济者便开仓准元敕作等第赈贷讫具数申报有司如或水旱尤甚米麦翔贵亦任准元年敕或减价出粜熟时籴填委诸道观察使各下诸州重令知悉。
    三月制曰：朕以寡德於兆人之上虽兢兢业业思理不怠而政道多阙和气用伤仍岁水旱黎民艰食为之父母斯心郁陶如闻魏博六州阻饥尤甚野无青草道堇相望及山南东道陈许郓曹濮淮南浙西等道皆困於饥疫虑乏锺饷其魏博宜赐粟五万石山南东道陈许郓曹濮等三道各赐糙米二万石充赈给委度支逐便遣淮南浙西两道委长吏以常平义仓粟赈赐应诸道有饥疫处军粮积蓄之外其属度支户部杂觳并令减价出粜以济贫人其有宰牧非才贪残为害及承前积弊须有条流或冤狱留滞速宜疏决者并委观察使纠察详访具状闻奏用弭天眚以副朕焦劳之虑。
    开成元年八月户部奏应诸州府所置常平义仓伏请起今後通公私田亩别纳粟一升逐年添贮义仓敛之至轻事必通济岁月稍久自致充盈纵逢水旱之灾永绝流亡之虑敕从之。
    十一月陈许观察使杜奏陈许蔡三州常平义仓斛<豆斗>除元数外当使添置粟一十万石分贮三州以备水旱。
    十二月盐铁转运使奏据江淮留後卢钢以江淮诸州人将阻饥请於来年运米数内量留收贮至春夏百姓饥乏之际减价出粜收其直待熟偿之无损于官有利于人帝嘉之诏留常运米三十万石。
    宣宗以会昌六年即位五月赦节年常平义仓斛斗已出百姓太和中。又於常数外每亩配率一升称防灾其所徵常平义仓正数都无商量如闻此色在诸州县皆两徵已困之人何堪重敛自今已後宜停徵太和中每亩率配之数仍令所在长吏分明晓示以绝奸欺。
    大中六年四月户部奏天下州府收管常平义仓斛<豆斗>今日已後如诸道应遭灾荒水旱便委长吏清强官审勘如实是水旱处便任开仓先贫下不济户给贷讫具数分析申奏并报臣本司切不得妄给与富豪人户其所使斛斗仍仰录事参军至当年秋熟後专勾当据数追收填纳不令违欠如州府无水旱妄有给使。又不及时填贮其录事参军本判官重加殿罚其长吏具衔奏听进止所兽得济疲民兼免欠阙从之後唐明宗天成二年六月中书舍人张文宝请复常平仓。
    四年九月左补阙张昭远奏切见今秋物价绝贱百姓随地亩细配钱物名目多般皆贱籴供输极伤农业既未能减放贮请加估折纳斛斗稍便於民。又国朝已来备凶年之法州府置常平仓饥岁以赈贫民请於天下最丰熟处折纳斛斗以仓贮之依常平法出纳则国家常有粟而民不匮也。疏奏不报。
    长兴元年五月右司郎中卢导奏请置常平义仓以备凶年汉隐帝乾二年太子詹事曹允上言国以民为本民以食为天时或水旱为灾虫蝗害稼既无九年之蓄宁救万姓之饥天灾流行古今代有而前代纵逢灾歉免至流亡盖以分灾恤民素有储备臣请依古法置常平仓请於天下京都州府租赋五斛斗上每斗别纳一升别仓贮积。若凶灾之处出贷贫民丰年即纳本数，庶几生聚永洽绥怀。
    ●卷五百三
    ○邦计部　屯田
    夫千里饣鬼粮士有饥色樵苏後爨师不宿饱屯田之利繇是兴矣。自汉武创制置吏卒五六万人充国上状条便宜十有二事新莽伪政则立田禾将军东汉永平亦命宜禾都尉魏晋而下无代无之是皆因戍营田因田积兼兵民之力省飞免之劳比夫负海转输率三十锺而致一石者其利，岂不博哉！然而轮台之耕龟兹曰：来迫吾国车师之垦匈奴曰：必争此地或攻扰田畴或荡摇边戍募民敢徙徒垂空言调吏而行复致胥怨。若乃任峻为典农之官所在积粟邓艾著济河之论资食有储斯皆不越中区近在宇下厥功易就人靡告劳故魏氏之致富饶晋人之能克敌者用此道也。
    汉武帝太初末贰师将军李广利伐大宛之後西域震惧多遣使来贡献汉使西域者益得职（谓得拜职也。），於是自敦煌西至盐泽往往起亭而轮台渠犁皆有田卒数百人置使者校尉领护（言统领保护营田之事）以给使外国者（谓收其所种五以供之）及匈奴昆邪王降後度河自朔方以西至令居（令音零）往往通渠置田官吏卒五六万人稍蚕食地接匈奴以北（其地相接不绝）是时军旅连出师行十二年海内虚耗征和中贰师将军李广利以军降匈奴帝既悔远征伐而搜粟都尉桑弘羊与丞相御史奏言故轮台东台枝渠犁皆故国地广饶水草有溉田五千顷以上处温和田美可益通沟渠种五与中国同时熟其旁国少锥刀贵黄金采缯可以易食宜给足不可乏（言以锥刀及黄金采缯与此旁国易食可以给田卒不忧乏粮）臣愚以为可遣屯田卒诣故轮台以东置校尉三人分护各举图地形通利沟渠务使以时益种五张掖酒泉遣骑假司马斥候属校尉事有便宜因骑置以闻（骑置今之驿马也。）田一岁有积募民壮健有累重敢徙者诣田所（累谓妻子家属）就畜积为本业（畜读曰蓄）益垦溉田稍筑列亭连城而西以威西国辅乌孙为使臣谨遣徵事臣昌分部行边严敕太守都尉明{逢火}火选士马谨斥候蓄茭草愿陛下遣使使西国以安其意臣末死请帝乃下诏深陈既往之悔不复出军。
    昭帝即位初用桑弘羊前议以杆弥太子赖丹为校尉将军田轮台与渠犁地皆相连龟兹贵人姑翼（龟兹读曰邱慈）谓其王曰：赖丹本臣属吾国今佩汉印绶来迫吾国而田必为害王即杀赖丹而上书谢汉。
    始元二年八月调故吏将屯田张掖郡（调调发也。故吏前为官职者令其部率习射战士于张掖为屯田也。）。
    元凤四年平乐监傅介子既杀楼兰王汉乃立尉屠耆为王（尉屠耆楼兰王弟先为质於）更名其国为鄯善王自请天子曰：身在汉久今归单弱而前王有子在恐为所杀国中有伊循城其地肥美愿汉遣一将屯田积令臣得依其威重，於是汉遣司马一人吏士四十人田伊循以填抚之（汉填音竹刃切）其後更置都尉。
    宣帝地节二年诏遣侍郎郑吉及校尉司马（许吏切）将免刑罪人田渠犁积欲以攻车师至秋收吉发城郭诸国兵万馀人自与所将田士千五百人共击车师攻交河城破之王尚在其北石城中未得会军食尽吉等。且罢兵归田渠犁收秋毕复发兵攻车师王轻骑奔乌孙吉即迎其妻子置渠犁车师东奏事至酒泉有诏还田渠犁及车师益积以安西国侵匈奴吉始使吏卒三百人别田车师得降者言单于大臣皆曰：车师地肥美近匈奴使汉得之多田积必害人国不可不争也。果遣骑来击田者吉乃与校尉尽将渠犁田士千五百人往田匈奴复益遣骑来汉田卒少不能当保车师城中匈奴将即其城下谓吉曰：单于必争此地不可田也。围城数日乃解後常数千骑往来守车师去渠犁千馀里间以山河北近匈奴汉兵在渠犁者孰能相救愿益田卒公卿议以为道远烦费可。且罢车师田者诏遣长罗侯（尝惠也。）将张掖酒泉骑出车师北千馀里杨威武车师旁胡骑引兵去乃得出归渠犁凡三校尉屯田（匈奴传云：宣帝时西域共击匈奴取车师国匈奴收其馀东不敢居故地而汉益遣屯士分田车师地以实之）其後匈奴遣左右奥各六千骑（奥音郁音居言切）与左人将再击汉之田车师城者不能下。
    神爵三年日逐王畔单于将众来降护鄯善以西使者郑吉迎之既至汉封日逐王为归德侯使吉并护北道故号都护（都护之起自吉置也。）匈奴益弱不得近西域于是徙屯田田于北胥（地名）枝莎车之地（枝分也。）屯田校尉始属都护都护治乌孙垒城去阳关二千七百三十八里与渠犁田官相近土地肥饶于西域为中都护治焉。
    赵充国为後将军讨叛羌度其必坏欲罢骑兵屯田以待其弊上奏曰：臣闻兵者所以明德除害也。故举德於外则福生於内不可不慎臣所将吏士马牛食月用粮十九万九千六百三十斛盐千六百九十三斛茭二十五万二百八十六石（茭乾刍也。禾杆也。石百二十斤）难久不解繇役不息。又恐它夷卒有不虞之（卒读曰ヘ）变相因并起为明主忧诚非素定庙胜之策。且羌人易以计破难用兵碎也。故臣愚心以为击之不便计度临羌东至浩羌虏故田及公田民所未垦可二千顷以上其间邮亭多坏败者臣前部士入山伐材木大小六万馀枝皆在水次愿罢骑兵留弛刑应募及淮阳汝南步兵与吏士私从者合堕万二百八十一人用月二万七千三百六十三斛盐二百八斛分屯要害处冰解漕下缮乡亭浚沟渠（缮补也。浚深治也。）治湟以西道桥七十所令可至鲜水左右田事出赋人二十每（田事出谓至春人出营田也。赋谓班与之也。每古亩字也。）至四月草生发郡骑及属国军骑伉健各千ヘ马什二就草（ヘ副也。什二者千骑则与副马二百匹也。伉音口浪切）为田者游兵以充入金城郡益积畜省大费（畜读曰蓄）今大司农所转至者足支万人一岁食谨上田处及器用簿唯陛下裁许帝报曰：皇帝问後将军言欲罢骑兵万人留田即如将军之计敌当何时伏诛兵当何时得决熟计其便复奏充国上状曰：臣闻帝王之兵以全取胜是以贵谋而贱战战而百胜非善之善者也。故先为不可胜以待敌之可胜蛮夷习俗虽殊於礼义之国然其欲避害就利爱亲戚畏死亡一也。今敌亡其美地荐草（荐稠草）愁於寄远Т骨肉心离人有畔志而明主般师罢兵（般音班还也。）万人留田顺天时因地利以待可胜之敌虽未即伏辜兵决可期月而望羌人瓦解前後降者万七百馀人及受言去者凡七十辈此坐支解羌人之具也。臣谨条不出兵留田便宜十二事步兵九校吏士万人留屯以为武备因田致威德并行一也。又因排折羌人令不得归肥饶之[A123]（古地字）贫破其众以成羌人相畔之渐二也。居民得并田作不失农业三也。军马一月之食度支田士一岁罢骑兵以省大费四也。至春省甲士卒循河湟漕至临羌以<贝示>羌虏（<贝示>亦示字）杨威武传世折冲之具五也。以暇时下所伐材（读曰闲）缮治邮亭充入金城六也。兵出乘危徼幸不出令反畔之敌窜於风寒之地离霜露疾疫瘃堕之患（离遭也。堕谓因寒疾而指者也。）坐得必胜之道七也。亡经阻远追死伤之害八也。内不损威武之重外不令敌得乘间之九也。又亡惊动河南大开小开（皆羌种在河西之河南也。）使生它变之忧十也。治湟中道桥令可至鲜水以制西域信威千里（信读曰申）从枕席上过师十一也。（桥成军行安易。若於枕席上过也。）大费既省繇役豫息以戒不虞十二也。留屯田得十二便出兵失十二利臣充国材下犬马齿衰不识长册唯明诏博详公卿议臣采择帝复赐报曰：皇帝问後将军言十二便闻之敌虽未伏诛兵决可期月而望期月而望者谓今冬邪谓何时也。将军独不计敌闻兵颇罢。且丁壮相聚攻扰田者及道上屯兵复杀略人民将何以止之。又大开小开前言曰：我告汉军先零所在兵不往击久留得亡效五年时不分别人而并击我（此谓本始五年伐先零不分别大小开本意是以大小开有此言也。）其意常恐今兵不出得亡变生与先零为一将军孰计复奏充国奏曰：臣闻兵以计为本故多算胜少算先零羌精兵今馀不过七八千人失地远客分饥冻开莫须。又颇暴略其羸弱畜产畔还者不绝皆闻天子明令相捕斩之赏臣愚以为敌破坏可日月冀远在来春。故曰：兵决可期月而望窃见北边自敦煌至辽东万一千五百馀里乘塞列隧有吏卒数千人敌数大众攻之而不能害今留步士万人屯田地平易多高山远望之便部曲相保为堑垒木樵（樵与谯同谓为高楼以望敌也。）校联不绝（此校谓用木自相贯穿以为固者亦犹。《周易》荷校灭耳也。《周礼》校人掌王马之政六厩成校盖用关械阑养马也。《说文》解字云：校木因也。亦谓以木相贯遮阑禽兽也。）便兵弩饬斗具{逢火}火幸通执及并力以逸待劳兵之利者也。臣愚以为屯田内有亡费之利外有守御之备骑兵虽罢敌见万人留田为必禽之具其土崩归德宜不久矣。从今尽三月敌马羸瘦必不敢捐其妻子於它种中远涉河山而来为寇。又见屯田之士精兵万人终不敢复将其累重还归故地（累重谓妻子也。累音力瑞切重音直用切）是臣之愚计所以度敌。且必瓦解其处不战而自破之策也。至于敌小寇盗时杀人民其原未可卒禁臣闻战不必胜不苟接刃攻不必取不苟劳众诚令兵出虽不能灭先零能令敌绝不为小寇（读曰但）则出兵可也。即今同是而释坐胜之道从乘危之往终不见利空内自罢敝（罢读曰疲敝与弊同）贬重而自损非所以视蛮夷也。又大兵一出还不可复留湟中亦末可空如是繇役复发也。且匈奴不可不备乌桓不可不忧今久转运烦费倾我不虞之用以澹一隅（澹古赡字赡给也。）臣愚以为不便校尉临众幸得承威德奉厚币拊循众羌谕以明诏宜皆乡风（乡读曰乡）虽其前辞尝曰：得亡效五年宜亡它心不足以故出兵臣窃自惟念奉诏出塞引军远击穷天子之精兵散车甲於山野虽亡尺寸之功俞得避慊之便（俞苟。且也。慊亦嫌字）而亡後咎馀责此人臣不忠之利非明主社稷之福也。臣幸得奋精兵讨不义久留天诛罪当万死陛下宽仁未忍加诛令臣数得熟计愚臣伏计熟甚不敢避斧钺之诛昧死陈愚惟陛下省察充国奏每上辄下公卿议臣初是充国计者什三中什五最後什八有诏诘前言不便者皆顿首服丞相魏相曰：臣愚不习兵事利害後将军数画军册其言常是臣任其计可必用也。帝，於是报充国曰：皇帝问後将军上书言羌人可胜之道今听将军将军计善其上留屯田及当罢者人马数将军强食慎兵事自爱帝以破羌强弩将军数言当击。又用充国屯田处离恐敌犯之，於是两从其计诏两将军与中郎将邛出击强弩出降四千馀人破羌斩首二千级中郎将邛斩首降者亦二千馀级而充国所降复得五千馀人诏罢兵独充国留屯田。
    元帝时置戊巳校尉屯田车师前王庭（戊巳中央镇覆四方。又开渠播种以为职故称戊巳时车师有前王後王国也。）。
    王莽遣尚书大夫赵并使劳北边还言五原北假膏壤殖（北假地名也。膏壤言其土肥美也。殖生也。）异时常置田官乃以并为田禾将军发戍卒屯田北假以助军。
    後汉光武建武五年马援家属随隗嚣质子恂归雒阳居数月而无它职任援以三辅地旷土沃而所将宾客猥多乃上书求屯田上林中帝许之。
    六年讨敌将军王霸屯田新安（时太中大夫张纯将兵屯田南阳）。
    七年诏骠骑大将军杜茂引兵北屯田晋阳广武以备敌寇（广武县名属太原郡）。
    明帝永平十六年北征匈奴取伊吾卢地（今伊州）置宜禾都尉以屯田遂通西域于阗诸国。
    章帝建初二年复罢屯田伊吾卢。
    顺帝永建元年复朔方西河上郡既而激河浚渠为屯田省内郡费岁一亿计遂令安定北地上郡及陇西金城常储粟令周数年内右扶风韩皓代马贤为校尉明年犀苦诣皓自言求归故地皓复不遣因转湟中屯田置两河间以逼群羌皓後坐徵张掖太守马续代为校尉两河间羌以屯田近之恐必见图乃解仇诅盟各自警备续欲先示恩信乃上移屯田还湟中羌意乃安。
    六年以伊吾卢膏腴之地傍近西域匈奴资之以为钞暴复令开设屯田如永元时事置伊吾司马一人阳嘉元年以湟中地广更增置屯田五部复为十部复置玄菟郡屯田六部。
</div>
    <div class="pagination">
<a href="册府元龟_page383.html">上一页</a><span>...</span><a href="册府元龟_page379.html">379</a><a href="册府元龟_page380.html">380</a><a href="册府元龟_page381.html">381</a><a href="册府元龟_page382.html">382</a><a href="册府元龟_page383.html">383</a><span class="current-page">384</span><a href="册府元龟_page385.html">385</a><a href="册府元龟_page386.html">386</a><a href="册府元龟_page387.html">387</a><a href="册府元龟_page388.html">388</a><a href="册府元龟_page389.html">389</a><span>...</span><a href="册府元龟_page385.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
