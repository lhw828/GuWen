<!DOCTYPE html>
<html>
<head>
    <meta charset="UTF-8">
    <title>天中记 - 第 175 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 175 页/共 201 页</h1>
    <div class="content">　　龙刍东海岛龙驹川穆天子养八骏处岛中有草名龙刍马食之日行千里古语云一株龙刍化为龙驹【述异记】虹草山戎之北有草茎长一丈叶如车轮根大如毂花如朝虹之色齐桓时山戎献其种乃植于庭以表霸者之瑞【拾遗记】
　　茂枯邻人谓展禽曰鲁聘夫子夫子三黜无忧何也禽曰春风鼔百草敷蔚吾不知其茂秋霜降百草零落吾不知其枯【符子】
　　不生刺草鲁城北孔子茔中不生刺人草木【金楼子】不死祖洲上有不死之草人已死三日者以草覆之即活服之令人长生昔秦始皇大中多枉死者横道有鸟如乌状衔此草覆死人面当时起坐而自活也有司闻奏始皇遣使者赍草以问北郭鬼谷先生鬼谷先生云此草是东海祖洲上有不死之草生琼田中或名为养神芝其叶似菰苗丛生一株可活一人始皇乃使使者徐福发童男童女入海采之【十洲记】
　　精秀夫草之精秀者为英兽之特羣者为雄故人之文武茂异取名于此是谓聪明秀出谓之英胆力过人谓之雄聪能谋始明能见机胆能决之然后可以为英张良是也气力过人勇能行之智足断事乃可以为雄韩信是也【人物志】
　　梦草有梦草似蒲色红昼缩入地夜则出亦名懐草懐其叶则知梦之吉凶立验也帝思李夫人之容不可得朔乃献一枝帝懐之夜果梦夫人因改曰懐梦草【洞防记】却睡有五味草初生味甘花时味酸食之使人不眠名曰却睡草武帝时多末国献此草【上】桂林有睡草见之则令人睡一名醉草亦呼懒妇箴出南海也【述异记】宵明宣帝时背明国贡宵明草夜视如列烛昼则无光自消灭也有黄渠草映日如火其坚靭若金食者焚身不热有闻遐草服者耳聪香如桂茎如兰【拾遗记】
　　书带郑司农常居不其城南山中敎授黄巾乱乃避遣生徒崔琰王经诸贤于此挥涕而散所居山下草如薤叶长尺余坚靭异常土人呼为康成书带草【三齐畧记】神草魏明时中有合欢草状如蓍一株百茎昼则众条扶疎夜则合为一茎万不遗一谓之神草【拾遗记】吉利吉利草其茎如金钗股形类石斛根类芍药交广俚俗多蓄蛊毒惟此草解之极验吴黄武中江夏李俣以罪徙合浦始入境遇毒其奴吉利者偶得是草与俱服遂解吉利即遁去不知所之俣因此济人不知其数遂以吉利为名【草木状】
　　救穷武当县石堦山西北角有大松树树下生草名救穷冬夏不枯日食三寸絶谷不饥登之度世陶先生谓之西岳佐命是也【福地记】
　　醒醉兴庆池南岸有草数丛叶紫而心殷有一人醉过于草傍不觉失其酒态后有醉者摘草嗅之立然醒悟故目为醒醉草【天宝遗事】
　　芝
　　神草芝神草也芝为瑞服之神仙故曰神草【説文】芝生于土土气和故芝草生【论衡】王者慈仁则芝生采食之则延年不终与真人同【古瑞命记】
　　三秀芝一嵗三华瑞草一名菌【尔雅】采三秀兮于山间【九歌】冀一年之三秀【思赋】煌煌灵芝一年三秀【嵇叔夜诗】
　　圣王休祥山川云雨五行四时隂阳昼夜之精以生五色神芝皆为圣王休祥焉【神农芝论】饮六醴之清液兮食五芝之茂英【冯涓志赋】五芝含秀而晨敷【天台赋】青芝曰龙芝赤芝曰丹芝黄芝曰金芝白芝曰玉芝黒芝曰芝紫芝曰木芝【本草】赤者如瑚白者如截肪黒者如泽漆青者如翠羽黄者如紫金而皆光明洞彻如坚氷也晦夜去之二三百步便望见其光矣【抱朴子】
　　九茎金色元封二年甘泉宫产芝有九茎金色六叶朱实夜有光乃作芝房之歌神爵元年金芝九茎产于函徳殿铜池中铜池承霤也【汉旧仪】甘泉歌美函徳书竒大真红芝西王母云仙之上药有大真红芝草【汉武内传】紫芝建初三年零陵泉陵女子宁宅土中忽生芝草五本长者尺四五寸短者七八寸茎叶紫色葢紫芝也太守沈酆遣门下掾衍盛奉献皇帝悦怿赐钱衣食诏以芝告示天下【论衡】
　　如冠章帝元和二年芝生沛如人冠又生章武如人抱三子状建初五年芝出颍川常以六月中生一叶五嵗五重春青夏紫秋白冬黒色十月后黄气出上尺五寸【古今注】
　　似瑚魏青龙元年神芝生长平芝习阳其色紫肜上别为三干分为九枝散为三十六茎有似瑚之形缪袭賛曰煌煌紫芝吐葩荣曩披其图今握其形【艺文】锄芝蔡诞求仙三年饥冻还家欺家云吾为老君守视班龙与诸仙博戏忽输此龙为此罪见责送吾付昆仑山下芸锄芝草三四顷并皆生细石中多荒秽治之勤苦不可论法当十年乃得原防偓佺子王乔诸仙来按行吾守请之并为吾作力且自放归当更自修理求去【抱朴子】
　　孝感崔希乔以孝友称丁内忧哀毁过礼为郑县丞芝草生所居堂一宿而葩盖盈尺【唐新语】
　　三花肃宗上元二年七月甲辰延英殿御座梁上生玉芝一茎三花亲制玉灵芝诗三章章八句曰玉殿肃肃灵芝煌煌重英发秀连夜分房紫防间采白蕣呈色载啓瑞图庶符皇极放此灵质贲其王猷神惟不爱永荷天休【防要】汉甘泉宫九茎效异唐延英殿三花吐秀榻下生仁宗降诞章懿后榻下生灵芝一本四十二叶以应享国四十二年之瑞云【邵氏闻见后録】
　　兆祸政和中宗室士顿所居钝轩忽生白芝数本于梁栋上因赐名芝轩賔客咏歌以为和气次年士顿死王黼赐第有白芝生于正寝附卧榻后屏风而出又一本在防事照壁上隔六年而黼诛【宣政杂録】
　　梁生宣和间王将明赐第既而以梁生芝草为奏车驾临幸适乆雨梅润芝坠地京师无名子有为十七字诗曰相公新赐第梁上生芝草为甚脱下来胶少【古今诗话】神芝名山生神芝不死之草上芝为车马形中芝为人形下芝为六畜形【博物志】
　　芝圃仙都有芝圃悉种灵芝或如车骑或如华盖或如楼阁或如飞鸟五色【广异记】
　　芝田昆仑山九层有芝田蕙圃羣仙种耨焉【拾遗记】
　　菖蒲
　　菖叶耕获冬至五旬七日菖始生菖者草之先生者也于是始耕【吕览】
　　玉衡散玉衡星散为菖蒲逺雅颂着倡优则玉衡不明菖蒲冠环【运斗枢】
　　昌本醢人朝事之豆其实有昌本麋臡郑云昌本昌蒲根切之四寸为菹【周礼】
　　兰荪菖蒲一名尧韭一名昌阳【吴氏本草】世又谓之兰荪【衍义】益聪菖蒲益聪【援神契】菖蒲放花人得食之长年【风俗通】菖蒲圣功济天下者尧也天降精于庭为薤感百隂为菖蒲焉【典术】
　　嗜屈到嗜芰文王嗜菖蒲非正味也【韩十六】
　　飨有菖歜王使周公阅来聘飨有菖歜【左】
　　服韩众服菖蒲十三年身上生毛日视书万言皆诵之冬袒不寒【抱朴子】
　　九节汉武帝上嵩山忽见仙人长可二丈问之曰吾九嶷山人也闻中岳有石上菖蒲一寸九节食之长生故来采之忽然不见【内传】
　　忘老熙安县东北有菖蒲涧盘石上水从上过味甘冷异于常流【广州记】涧昔交州刺史陆之所开也至今重之毎旦辄倾州连汲以充日用虽有井泉不足食大元中襄阳罗友累石涧侧容百许人坐游之者以为洗心之域咸安中姚成甫尝采菊涧侧遇一丈夫谓成甫曰此涧菖蒲昔安期生所饵可以忘老于是徊翔俯仰倐然不知所终葢仙者焉【南越志】
　　生花兆祸永元中御刀黄文济家斋前种菖蒲忽生花光影照壁成五采其儿见之余人不见也少时文济被杀【南齐志】
　　见花富贵梁太祖后张氏尝于室内忽见庭前菖蒲生花光彩照灼非世中所有后惊视谓侍者曰汝见不曰不见后曰尝闻见者当富贵因遽取吞之是月产武帝见花建寺孝文帝南巡至新野临潭水而见菖蒲花乃歌曰两菖蒲新野乐遂为建两菖蒲寺以美之【后魏典畧】瑞蒲吴兴徳清有沈姓者其宅傍有潭水涯忽产蒲叶长几寻仞俗以为异遇重午争来斩其叶以辟瘟腊其根以入药遂表蒲以为瑞因名潭为瑞蒲潭【西吴记】
　　苔
　　緑钱苔藓空室无人行则生或紫或青一名贠藓一名緑钱一名緑藓一名緑苔【古今注】苔钱亦谓之泽葵又名连钱草亦呼为员藓南人呼为垢草【述异记】
　　垣衣一名昔邪一名乌韭一名垣嬴一名天韭一名鼠韭在屋曰屋游瓦苔在石上谓之乌韭在地上谓之地衣在井中谓之井中苔在墙垣则谓之垣衣土马騣泽中石上谓之陟厘浮水中者名苔【本草】藫石衣也【尔雅】苔水衣也【説文】石发石衣也【广雅】石发水衣也青緑色皆生于石也【风土记】海藻一名海苔或曰海罗【南越志】
　　蔓金苔晋梁国献蔓金苔色如金若萤火之聚大如鸡卵投之水中蔓延波澜之上光出照日皆如火生水上也乃于宫中穿池广百步时时观此苔以乐宫人宫人有幸者则以金苔赐之以置漆椀中照耀满室名曰夜明苔着衣襟则如火光矣【拾遗记】
　　菭华殿尘兮玉阶菭菭水气所生也【汉婕妤赋】
　　萍
　　水帘萍一名防大者名苹江东谓之薸一名水花一名水白一名水藓一名水帘一名芣菜【本草】世説杨花入水化为浮萍
　　昆仑菜之美者昆仑之萍焉【吕览】
　　水网藻汉武昆明池中有水网藻枝横侧水上长八九尺有似网目鳬鸭入此草中皆不得出因名之【酉阳】萍实宋文帝为宜都王临川人献王萍实六子大者如升小者如鹤卵圎而赤初莫有识者以问长史王华曰此萍实也宣尼所谓王者之应宋祚当卜年六百顷之宜都王即位祚终于六十矣【渚宫故事】
　　杂草
　　草少陉之山有草焉名曰草叶状如葵而赤茎白华实如蘡薁食之不愚【山经】
　　薲草昆仑之丘有草焉名曰薲草其状如葵其味如葱食之已劳【上】
　　玉红尸子赤县洲为昆仑之墟其东则□水岛山左右玉红之草生焉食其一实醉卧三百嵗【文枢镜要】
　　夀荣夀荣草出少室金山丘下服之令人不老取叶服之可通百神【典】
　　通天饵玉长生草一名通天价值千金隂干方寸七日再服之令人得仙【上】
　　薰草君子国民带劒使两文虎衣野丝土方千里多薰华之草好让故为君子国薫草朝生夕死大极山西有采华之草服之乃通万里之言【括地图】
　　香茅永州之野有香茅芬馥数里贡以缩酒盖禹贡荆州所贡而楚包茅不入即此也【山川记】
　　芒茅芒茅枯时瘴疫大作交广皆尔也土人呼曰黄茅瘴又曰黄芒瘴【草木状】
　　防门常山北草名护门寘诸门上夜有人过辄叱之十里回广州草有大千金小千金守房郎千里回万里忆【寰宇记】
　　媚草鹤子草蔓生也其花麴尘色浅紫蔕叶如栁而短当夏开花南人云是媚草甚神可比懐草梦芝采之曝干以代面黛形如飞鹤状翅嘴距无不毕备【北户録】南丹山中产相怜草媚药也或有所瞩密以草少许掷之草必着其身不脱彼必将从而不舍尝得试辄验【癸辛杂志】












　　天中记卷五十三
<子部,类书类,天中记>
　　钦定四库全书
　　天中记卷五十四
　　明　陈耀文　撰
　　鹿
　　异名鹿牡麚牝麀其子麛其迹速絶有力【尔雅】麚牡鹿也夏至解角麟大牡鹿也鹿也鹿迹也麠大鹿也【説文】
　　律主四九三十六六主律律主鹿鹿故六月而生【家语】不触鹿有角而不能触麞有牙而不能噬【崔豹古今注】瑶光星瑶光散而为鹿江淮不祠则瑶光不明彘生鹿【春秋运斗枢】
　　纯善夫鹿者纯善之兽也道术得则白鹿见王者明惠及下则见【瑞应图】
　　仁兽白鹿仁兽也色若霜雪不与他鹿为羣【晋征祥説】殷仲堪上白鹿表曰白者正色鹿者景福嘉义【中兴书】
　　乘鹿献环黄帝时西王母使使乘白鹿戏环白之休符有金方也
　　神鹿夏禹之时神鹿行于河水【金楼子】
　　迎乘天子征于菹台猎菹之兽于是有白鹿一迕乘而逆天子乘蕖黄之乘驰焉【穆天子】
　　驾鹿天子西升于黎丘之阳过并公乃驾鹿游乎山上
　　买鹿桓公问管子楚之强国举兵伐之恐力不能过奈何对曰公贵买其鹿公即为百里之城使人载钱二千万求鹿于楚人楚人释其农而田鹿管子告楚人贾曰为致生鹿赐子金百斤什至金千斤【管子】
　　死不择音晋侯不见郑伯以为二于楚郑子家使执讯告子宣子曰鹿死不择音小国之事大国也徳则其人也不徳则其鹿也铤而走险急何能择【左】
　　犄角范宣子执戎子驹支亲数诸朝今诸侯之事我寡君不如昔者葢言语漏泄则职女之由戎子驹支曰昔文公与秦代郑秦人窃与郑盟于是乎有殽之师晋御其上戎亢其下譬如捕鹿晋人角之诸戎犄之与晋踣之戎何以不免【襄十四】
　　放鹿儿孟孙猎得麑使秦西巴载之持归其母随之而归秦西巴弗忍而与之孟孙大恕逐之居三月复召以为子傅曰夫不忍于麑又且忍吾子乎
　　采薇得鹿昔有女子采薇菜有所惊而走因防得鹿其家遂昌炽故屈子天问云惊女采薇鹿何祐
　　指鹿为马秦二世之时赵髙驾鹿而从行王曰丞相何为驾鹿髙曰马也王曰丞相误耶以鹿为马髙曰乃马也陞下以臣之言为不然愿问羣臣羣臣半言马半言鹿当此之时秦王不敢信其目而从邪臣之言鹿与马之异形乃众人之所知也然而不能别其是非况于闇昧之是乎【陆贾新语】
　　鹿王楚王畋于震泽遇羣鹿约千余王令诸军张两翼駈羣鹿入一大谷中谷无他道王将令弓弩并发期尽殪之忽一大鹿突围而走至王前跪而人言曰我鹿王也今者与其族类尽困于此谷中大王如尽取之则我之族灭絶无有遗类矣我愿大王悯而释之愿自今日日献一鹿则大王可长享而我等不至歼絶也王异之遂命诸将开道纵之大鹿遂跳跃而徃鸣以呼其羣整行而出入大山去自是日有一死鹿置王所猎处仅三年王崩遂止山傍人竒其事为立庙因为鹿王庙【震泽事】楚元王在欝林大猎于云梦之泽【云云】后吴侵楚万鹿乘月黒驰绕吴军若万马奔声吴军惊遁楚王明日达呉营见鹿迹无数环之一大白鹿见王叙其报恩曲折楚王乃为立庙以旌其徳仍名其山曰仁鹿山谷曰仁鹿谷庙曰仁鹿庙【地理志青琐髙议】
　　杀鹿武帝时有杀上林鹿者下有司收杀之朔时在傍曰是故当死者三使陛下以鹿杀人一当死天下闻陛下重鹿贱人二当死匈奴有急以鹿触之三当死上黙然赦之【东方朔别】
　　为币古者皮币诸侯以聘享武帝乃以白鹿皮方尺縁以藻缋为币直四十万王侯朝觐享聘必为荐璧然后得行【史记】
　　鹿鹿千年为苍鹿又五百年为白鹿又五百年化为鹿成帝时中山人得鹿烹而视其骨皆黒色仙者説鹿为脯食之夀二千嵗余干县有白鹿土人传千嵗矣晋成帝遣人捕得其铜牌刻字在角后云寳鼎二年临江所献【述异记】
　　雨鹿成帝时宫中雨一苍鹿杀而食之味甚美
　　三角明帝永平中三角鹿出江陵孝和帝永元中豫章余干得白鹿髙丈九寸【古今注】
　　随车郑为淮隂太守行春大旱随车致雨白鹿方道侠毂而行怪问主簿黄国曰鹿为吉为凶国拜贺曰闻三公车轓画作鹿明府必为宰相后果为太尉【谢承书】刘攽云淮隂当作淮阳
　　白鹿甚驯辛缮字公文少治春秋诗易隠居农华隂弟子受业者六百余人所居旁有白鹿甚驯不畏人【三辅决録】乌驯丹羽巢叔和之室鹿呈白毳扰功文之庐【晋孝友传序】
　　射子母鹿初明帝为平原王王母甄后妬文帝杀之故不立为太子尝从帝猎见鹿子母帝射杀鹿母语明帝射其子对曰陛下既已杀其母臣不忍复杀其子因涕泣帝放弓矢叹曰此语一何痛哉由是帝立太子意定矣【魏末】
　　禁鹿髙堂隆集曰近日有司宣令杀禁地鹿者身死财产没官有能先觉白者赏赐之此为重禽兽而贱人也镜视鹿怪昔张盍蹹及孺成二人竝精思于蜀云台山石室中忽有一人着黄练单衣葛巾到其前曰劳乎道士乃辛苦幽深于是二人顾视于镜乃见是鹿也因问曰汝是草中老鹿也敢诈为人形也言絶即逐其鹿而走去【抱朴子】
　　逐鹿免难石勒尝佣于临水为游军所囚防有羣鹿傍过军人竞逐之勒乃防免俄而又见一老父谓勒曰向羣鹿者我也君应为中州故相救耳
　　鹿怪谢鲲避地于豫章尝行经空亭中夜宿此亭旧毎杀人将晓有黄衣人呼鲲字令开户鲲澹然无惧色便于窓中度手牵之髀断视之鹿也寻血防焉尔后此亭无复妖怪
　　化鹿鄱阳乐安有人姓彭世以猎射为业每入山与子俱行后忽蹷然而倒化成白鹿儿悲号鹿超然逺游遂失所在其子终身不复弋猎至孙复学射忽得一白鹿乃于两角间得道家七星符并有其祖姓名及乡居年月焉覩之悔懊乃烧去弓矢永断射猎【异】列异不云晋咸寜中
　　白鹿就人晋咸和四年七月壬寅长沙郡逻吏黄光于南郡道遇白鹿驱之不去直来就光追寻光二百余步光遂抱取遣吏李坚奉献【宋书】
　　白鹿子陶淡侃之孙雅好导养年十五六便服食絶谷于野得白鹿子驯而养之恒与之俱徃还后遂不复还家【晋中兴书】
</div>
    <div class="pagination">
<a href="天中记_page174.html">上一页</a><span>...</span><a href="天中记_page170.html">170</a><a href="天中记_page171.html">171</a><a href="天中记_page172.html">172</a><a href="天中记_page173.html">173</a><a href="天中记_page174.html">174</a><span class="current-page">175</span><a href="天中记_page176.html">176</a><a href="天中记_page177.html">177</a><a href="天中记_page178.html">178</a><a href="天中记_page179.html">179</a><a href="天中记_page180.html">180</a><span>...</span><a href="天中记_page176.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
