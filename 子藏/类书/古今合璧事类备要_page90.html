<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 90 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 90 页/共 111 页</h1>
    <div class="content">　　宋　谢维新　撰
　　走兽门
　　獬廌
　　格物总论【獬廌神竒之兽也生于东北荒状如羊而一角青色四足性忠直遇有不正者则触之一名任法兽广雅字作字林作觧廌陆作獬豸同】
　　事类狱依所在【獬廌性忠而邪则触之困则未止故立丨皆东北丨丨丨也东北荒之兽也神异经】冠象触邪【解豸之性触而瑰饰獬豸丨足以丨丨丨牛僧孺象化解】帝问何食【解廌伏如牛古者决讼命之以触不直黄帝时有遗者丨丨丨丨何处曰食廌夏处山泽冬处松栢説文】尧缉其毛【丨时有獬廌丨丨丨为帝帐田求子】獬廌能触【丨丨或曰似熊丨知曲直性识有罪狱者令羊丨之臯陶敬羊跪坐事也论衡】獬廌不学【侯思止髙元礼密教曰上不次用人如问君不识字宜对丨丨丨丨而能触邪陛下用人安事识字无何后问思止以对后大悦本传】富平神羊【宗时丨丨县产一丨丨肉角当顶白毛上捧议者以为獬豸杂俎】魏文正公笏铭【灵豸荐角比干献骨合以愤烈在公为笏云云】
　　诗集冠豸【丨丨犹屈蠖】
　　师子
　　格物总论【师子狻猊也一名白泽一名　形似虎正黄色有髯耏尾端茸毛大如斗铜头铁额钩爪锯牙弭目跪足目光如电声吼如雷能食虎豹外国之产毛君之长也】
　　事类食虎【狻防如虥猫丨丨豹尔雅】服狸【见后注】若虥【毛浅丨丨尔雅注】似麟【见后注】白泽出【黄帝巡于东海丨丨丨能言语贤君德及幽逺则出孙氏瑞应图】狻猊走【穆天子巡行天下云云丨丨日丨百里穆天子传】安息献【汉章元年丨丨国丨师子形似麟而无角】月支献【后汉章帝章和元年丨丨国使丨扶拔师子】疏勒献【孝顺帝阳和四年夏丨丨国丨牦牛师子并本纪】狸伏师子【魏武伐冒顿经白狼山逢师子使格之见一物从林中出如丨上帝车轨上师子将至便跳上师子头师子伏不敢起遂杀之得狮子还至四十里鸡犬皆无鸣吠博物志】象畏师子【宋宗悫讨林邑王范阳迈倾国来逆以具装被象前后无际悫以为外国有师子威服百兽乃制其形与象相御丨果惊奔因此溃乱遂克林邑　又梁伯玉説沙门释僧告云尝从天竺欲向大秦其间忽闻数千里外哮哮噉噉惊天怖地顷之但见百兽率走跄地至絶既而四巨象虓马而至以鼻巻泥数数喷鼻偶立俄有师子三头崩石折木直搏四象以殪血若溢泉巨树草偃宋炳击象图】梦骑师子【王敬则丨丨五色丨丨位至太尉齐书】诏停师子【姚璹大食使者献师子璹曰是兽非肉不食自碎业至都所费广矣陛下鹰犬且不畜而厚资养猛兽哉有丨大食丨献】天竺师子【丨丨滨海出丨丨】诃毗师子【总章间丨丨施主捺塞献丨丨】康居使献【西域丨丨遣丨丨师子兽帝珍其逺命秘书少监虞世南作赋】西域驯养【丨丨师子能丨丨师子因以名国】太常乐舞【赵宗儒守丨丨卿太常有五坊师子丨非大朝会不作帝嗜声色宦官领教坊者乃移书取之宗儒不敢违】慈恩名画【西明丨丨多丨丨塔前璧湿耳师子时所重也南部新书】师子尾拂【集贤校理张希复言旧有丨丨丨丨夏月蝇蚋不敢集其上杂俎】师子筋【释氏书言丨丨丨为丨鼔之众皆絶同上】近井哮吼【开元　西国献师子至安西道中系于驿树丨丨丨丨若不自安俄顷风雨大至有龙出井而去鸡跖集】虞世南师子赋【时西域康居献师子帝其逺命世南作赋　惟皇风于海外通凤穴以文轨袭龙庭以冠带舍夷言于藁街陈方物于王会地角悠悠嶂表有絶域之神兽因重译而来扰其为状也筋骨纠纒殊姿异制阔修尾劲毫柔毳钩爪锯牙藏锋蓄鋭弭耳宛足伺间借势暨乎奋鬛防唇倐来怱往瞠目电曜发声雷响拉虎吞貔裂犀分象碎隋兕于龈腭屈巴蛇于指掌践借则林麓摧残哮呼则江河震荡服猜心与猛气遂感德以依仁同百兽之率舞共六扰而来驯斯则物无定性从化如神譬鳞羽变质于淮海金锡成器于陶钧当是时也兆庶欣瞻百寮加叹悦声教之遐宣属光华之在旦臣载笔以叨幸得寓目于竒玩顺文德以呈祥乃编之于东观】张九龄师子賛序【夫德之所感者深物之所怀者逺中国有圣占而自来四夷不王征伐而难致故絶域有来贡没羽诸侯有不入包茅举其大凡不在遐迩顷至自南海厥繇西极献其方物而狮子在焉尔雅所谓狻猊如虥猫食虎豹今之所见信然絶猛者也其天骨雄诡材力杰异得金精之刚为毛羣之特屹立不动而九牛相去耽视目瞠则百兽皆伏所以肉视犀象孩抚熊罴其余细不置牙齿我天子示柔逺之义固无不庭有服猛之威物无难致故其受羁絏伏闲皂而为用锋莫敢当然吾君所存义不谓此盖蛮夷君长岁时贡献或珠琛絶赉实于内府或异兽竒禽扰于外囿皆其觐礼若中国之贽币所不辞让明异方之臣妾此则非有利之之心充耳目之玩好以为怀之之道示天地之舍容不其然欤故无得而称也义异大犬岂劳召公之训美同赤豹何关韩侯之诗凡我侍臣咸为之賛】髙适樊少府防賛序【百兽至猛莫如师子绀眼星悬赤毛熖起铜爪铁甲锯牙鉴齿顾犀象则百队山跧看熊罴则千羣野死以此言威威可知矣仙尉樊公写象图中昆仑却捽而屋壁欲动虎豹瞻慑而讼庭已空棱棱兮隔帘飞霜飒飒兮满院生风于是乎师子为百兽之长遂识樊公为百夫之雄】苏子瞻屏风賛并序【润州甘露寺有唐李卫所留陆探微画师子板余自钱塘守胶西过而观焉使工人摹之置公堂中且賛之曰圆其目仰其鼻奋髯吐舌威见齿舞其足前其耳左顾右盻喜见尾虽猛而和盖其戏嵓嵓髙堂防燕几啼呼颠沛走百鬼呜呼妙哉古陆子】
　　象
　　格物总论【象大兽外国所产身长丈余髙称之大六尺余长鼻牙耳鼻俱垂牙亦长丈许鼻端有爪猪目睛黒三年一乳形体特诡鼻为口使望头如尾驯良承教听言则跪服重致逺行如丘徙有白者有灰色者肉兼十牛六十嵗骨方足古者典廐象一给二丁日给藁六围稻菽各三斗盐一升非此不足饱其欲然象妬恶犬声猎者褁粮登髙树创熊巢伺之有羣过则为犬声悉举鼻吼叫循守不复去或经五六日困倒其下因潜杀之又脱其牙则藏之削木以代可得不尔则穷其土得之即噬也或以为象虽魁梧而蚺蛇能吞之三嵗而出其骨则其又有大于此者】
　　事类焚躯【象有齿以丨其丨左】擢齿【丨象之丨舒元舆】哀雌【南方有象各有雌雄其一雌死百有余日泥土著身独不饮食长吏问其所以辄流涕若有哀之情状博物志】泣子【象见子皮无逺近而泣庄子】揺光精【丨丨散而为象运斗枢】南山美【丨丨之丨者有犀象焉白帖】为之耕【舜葬苍梧下有羣象常丨丨丨皇甫谥帝王世纪】驱而逺【周公相武王灭国者五十丨虎豹犀象丨丨之孟滕文公】来献象齿【憬彼淮夷丨丨其琛元丨丨大赂南金诗泮水】使执象尾【呉伐楚王丨丨燧丨以奔呉师注烧燧火以系象丨使惊奔呉师左】南海献象【武帝时丨丨丨驯丨注能拜随人意】林邑献象【成帝时丨丨王丨丨一能拜跪】驱象以助【王莽与世祖战昆阳丨虎豹犀象丨丨威武】乗象以战【大宛身毒国其人丨丨丨丨并汉书】张茂梦象【后汉丨丨丨大丨问万推推曰象者兽也兽者守也君当为郡然不能善象有齿以焚身后皆如其言】苍舒秤象【魏太祖欲知象轻重而不可秤少子苍舒曰置象以舟刻其水痕而以土实则知其数也帝悦之】行则导引【晋时南越献驯象驾车丨丨以丨丨以试桥梁后象以鼻害人有司怪之欲杀象象垂鼻而泣血流地不敢动自后朝议以象无益于事悉送还越】战果惊奔【宗悫事见师子门注】祖道率舞【呉贺齐为新都太守孙权出丨丨作乐舞象权谓齐曰今定天下都中国使殊俗贡珍百兽丨丨非君而谁】异类不拜【明皇所教舞象天寳之乱禄山大宴胡酋出象绐之曰此自南海奔至以吾有天命虽丨丨必拜舞左右教之象皆努目不动终丨肯丨禄山怒尽杀之南楚新闻】动合音律【明皇每赐酺御楼引大象犀牛或拜或舞丨丨丨丨杂录】皆合节奏【蛮王迎汉使于百花楼前设舞象曲动乐即倡优引入一象以金羇络首锦襜垂身随拍滕踏动掉头揺尾丨丨丨丨岭表录异】诏还詹毗【魏謩詹毗国献象谟以为非土性不可畜请还其献诏可孔帖】悉放荆山【真腊德宗初即位蛮夷所献驯象畜苑中元会充庭者凡三十二丨丨丨丨之阳同上】郭璞象賛【象之为兽形骸特诡身倍数牛目不逾狶鼻为口使望头若尾驯良承教听言则跪素牙玉洁载籍所美服重致逺行如丘徙】范至能虞衡志【象出交趾山谷惟雄者有两长牙佛书云白象又云六牙今无有象头不可俯颈不可回口于颐去地尚逺运动以鼻为用一躯之力皆在鼻将行先以鼻拄地乃移足知其足力劣于鼻也鼻端甚深可以开阖取物中有小肉夹虽芥子亦可拾每以鼻取食即就爪甲击去泥垢而后卷以入口饮水亦以鼻吸而卷之足如柱无指而有爪甲五枚形如大栗登髙山下峻坂涉深水形拥肿而甚捷交趾出象处曰象山嵗一捕之山有石室惟通一路周围皆石壁先置蒭豆于中驱一驯雌入焉布甘蔗于道以诱野象象来食蔗则纵驯雌入野象羣诱以归石室随以巨石窒门象饥人缘石室饲驯雌野象见雌得食亦狎而来求饲益狎则鞭之少驯则骑而制之久则渐解人意又为立名字呼之则应牧者谓之象奴又名象公凡制象必以钩象奴正跨其颈以铁钩钩其头欲其左钩头之右欲右钩左欲却钩额欲前不钩欲其跪伏以钩正案其脑案之痛则号鸣人谓象能声诺者此也其行列之齐皆有钩以前却左右之其形虽大而不胜痛故人得以数寸之钩驯焉驯之久者象奴来则低头跪前左膝人踏之以登则奋而起行蛮酋出入多乗象其贡中国者背施鞍架御座号罗我象额编金铃千数枚行则琅琅然交人有犯恶逆者卧之地使象蹴杀之二广亦有野象村落小民酒熟则寻香而来破壁入饮人甚苦之所过亦害禾稼象日细畏火不畏人仓卒遇之以长竹系火逐之辄退羣象虽多不足畏惟独象最可畏盖其强悍不容于羣独行无所忌遇其肆毒以鼻卷人掷杀蹴其血流吸饮之钦州人能捕象象行触机则刅下系之中其要害必死将死以牙触石折之以牙为身灾也非要害则负刅而行肉溃则刅脱伤其鼻亦死鼻伤之疮不可合故亦致死杀一象材众饱其肉鼻肉最美熟而加糟糟透脔而食之象皮可以为甲或条截之硾之至干治以为杖甚坚】
　　诗集添迹【山腹雨余丨象丨栁宗元岭南江行】埋牙【野象丨丨斸石矶元稹送崔侍御】竒毛覩【丨丨丨象犀韩愈同宿聨句】赤手缚【丨丨丨象犀王荆公】
　　犀　附　兕
　　格物总论【犀状如水牛猪头大腹痹脚三蹄黒色皮一孔三毛行于江海水为之开冒雾露不湿二角一在鼻一在额鼻上角长额上角短鼻上食角也或曰奴鱼或又云二角一在额上为兕犀一在鼻上差小为胡帽犀牡犀亦有二角皆为毛犀而今人多传一角之説然此数种俱有粟文以文之麄细为贵贱角之贵者有通天花文犀有此文必自恶其影常饮浊水不欲照见也其文理絶好者则有百物之形或又云犀之通天者是其病理不可知也又有倒挿者有正挿者有腰鼔挿者倒挿者一半以下通正挿者一半以上通腰鼓挿者中断不通其类极多足为竒异犀中最大者为堕罗犀一株有重七八斤者此牯犀额角也其花多作撒豆班色深者堪带佩班散而色浅者但可作器皿耳海人取之之法先于山路多植木如猪羊栈其犀以前脚直常依木而息多年植木烂犀或倚之即木折犀倒久不能起因格杀而取其角又云犀每自退角必培土埋之海人知处即潜作木寓角而易之再三不离其处时复有得者若直取之则犀去于别山退藏不可寻也未知的然否或又以为鸩饮水处有犀牛若不自濯其角必为水物食之而死盖鸩食蛇毒在焉故也兕或以为雄犀如野牛青皮坚厚可以为铠嶓冡山多或以为兕似牛而一角犀似猪而三角必有能辨之者】
　　事类和罗【堕丨丨多美犀世谓堕丨丨犀孔帖】占城【丨丨兽之竒犀五代史】乌弋【驰丨丨之名】黄支【标丨丨之美】巴浦【丨丨之犀其可遇乎并孔帖】梁山【南方有丨丨犀象出焉尔雅】得以献【太公使南宫适至义渠丨骇鸡犀丨丨于纣韩诗外传】驱而逺【周公丨犀象丨丨之天下大悦孟滕文】照水怪【晋温峤过牛渚矶水深不可测世云其下多怪物峤遂燃犀角而丨之须防见丨族覆火竒形异状或乗车马着赤衣者峤其夜梦人谓己曰与君幽明自别何意相照也意甚恶之未旬而卒本传】厌水精【水为害蜀守李氷作石犀五枚沈于江中以丨丨丨蜀记】屏风为匣【唐太真虹霓丨丨以玳瑁丨丨太真外传】白玉方响【宫人沈阿翘自言呉元济之女进丨丨丨丨言其捶则响犀也凡物有声乃响杜杨编】暖气袭人【开元元年冬至交趾国进犀角一枚色如金使者请以金盘置于殿中温然丨丨丨丨上问其故使者对曰此辟寒犀也开元遗事】夜明如昼【敬宗寳厯元年南昌国进丨丨犀其状类通天夜则光明可照百步覆缯十重终不能掩其辉焕上令解为腰带每游猎夜则不施其蜡炬有如丨日杜阳编】赐辟暑犀【文宗延学士于内庭李训讲周易时方盛夏上命取辟暑犀以赐孔帖】带蠲忿犀【同昌公主丨丨丨丨形如弹入土不杇丨之令人丨去丨怒】为母为簟【张易之丨丨丨犀丨唐五行志】搜家所珍【李勉岭南节度使被召至石门尽丨丨人丨蓄丨犀投江中孔帖】贡双龙犀【大中初女蛮丨丨丨丨有二龙鳞鬛爪甲悉备】乃卧鱼犀【杨收女适裴坦长子嫁资丰厚坦尚俭闻之不乐一日与夫人至新妇院台上视果楪丨丨丨丨遽拂袖出北梦鎻言】为簪辟尘【辟尘犀丨妇人丨梳尘不着发岭表录异】服带辟尘【李司封宗易尝言石驸马保吉知陈州其州廨一皆新之每毁旧屋则坐于下风尘自分去人皆惊怪盖其所丨丨丨丨犀也本草】郭璞犀赞【犀之为状形兼牛豕刀无不倾吻无不靡以贿婴灾因乎角犄】兕出狎【虎兕丨于丨语】投角【善摄生者无所丨其丨老】不遇【陆行丨丨虎兕同上】不避【陆行丨丨兕虎猎夫之勇庄】大兕【既张我弓殪此丨丨诗周宣王时】狂兕【丨丨触蹷西都赋】水兕【占城丨丨五代史】白兕【丨丨为上瑞唐六典礼部】卢肇海潮赋【驱貔虎与兕象呀偃蹇而矍铄忽划砾而齹注□此何反□意宜反齿露不齐状】李白大猎赋【施犇兕以却走】皮日休鹿门书【披林逐虎兕遇其患是人不为天幸也非天也】
　　诗集期剸【匣龙丨丨犀孟郊】岁贡【贞元之丨丨驯犀上林置圏官司养玉盆金盏非不珍虎啖狴牢鱼食网元稹】毛覩象【丨竒丨丨犀韩诗】角骇鸡【驯犀驯犀通天犀躯貌骇人丨丨丨海蛮闻有明天子驱犀乗传来万里一朝得谒大明宫欢呼拜舞自论功五年驯养始堪献六译语言方得通上嘉人兽俱来逺蛮馆四方犀入苑防以瑶蒭烁以金故乡迢逓君门深海鸟不知钟皷乐池鱼空结江湖心驯犀生处南方热秋无白露冬无雪一入上林三四年又逢今嵗苦寒月饮氷卧霰苦踡局角骨冻伤鳞甲缩驯犀死蛮儿啼向阙再三顔色低奏乞生归本国去恐身冻死似驯犀君不见建中初驯象生还放林邑君不见贞元末驯犀冻死蛮儿泣所嗟建中异贞元象生犀死何足言白居易】犀镇帷【金盘丨丨丨杜牧杜秋娘】犀入苑【见前】入海求【何但丨丨丨灵犀欧】
　　兕兕吼【云雾埋山苍丨丨杜】兕呌【山寒青丨丨】兕啼【松风涧水声合时青丨黄熊丨向我】幕前致【丨丨生丨九青兕】东南有【丨丨丨狂兕猎者西北矢利尘白冥冥独此清夜止陆蒙】
　　槖駞
　　格物总论【槖駞大于水牯紫色耳垂脊上有一封若封土有灵性能知水脉识泉源风将发即引项而鸣然负重致逺力可千斤日行三百里古者典廐駞牛骡各四给一丁日给藁一围盐三合易驯养也亦曰骆駞云】
　　事类阳光【丨丨之山其兽多槖駞若流沙日行二百里力负千斤山海经】泉渠【槖駞本出丨丨白帖】知水脉【炖煌西渡流沙往外国千余里中无水时有伏流处人不能知槖駞丨丨丨过其处辄停不行以足踏地人掘之辄得水博物志】知风【流沙数百里夏日多热风为行旅之患其风欲至唯老駞知之即预鸣而避之埋其口于沙中人以为即以氊拥其鼻口其风迅速须防即过不尔则至危毙后周四夷传】实内廐【苏秦説楚成王王诚能用臣愚计则燕代槖駞良马必丨丨丨也史】鄯善多【汉丨丨丨槖駞白帖】龙祠鬪【单于于丨丨丨槖駞为乐东观汉记】駞助军【田缙拜夏绥银节度使王师伐蔡缙上槖丨牛马丨丨】駞给行【回纥大厯三年光亲可敦卒以兵部侍郎李涵持节拜可敦是时财用屈税公卿羸槖丨丨丨并孔帖】飞龙駞【贞元初关辅宿兵以丨丨丨负永丰仓米给禁军唐食货志】独峯駞【吐蕃赞普其兽丨丨丨日行千里孔帖】名牛豹【南蛮寳利佛逝有槖駞豹文而犀角以耒且耕丨丨駞丨同上】曰山精【刘秉仁为江州刺史自京将槖駞至郡放之山下野人见之大惊共射之乃以状白州丨获庐丨丨于某处刘命致之乃所放駞耳三水小牍】如马鞍【槖駞脊丨丨丨邺中记】若丘阜【史思明贼之陷两京尝以槖駞载禁府珍寳贮范阳丨丨丨然孔氏帖】卧漏明【明駞千里脚明当作鸣谓駞丨屈足腹不着地而丨丨者最能行逺杂俎】疾如风【于阗有风脚駞日行七百里其丨丨丨洽闻记】石骆駞【西南夷国山上有丨丨丨腹下出水饮之令人身白净异域志】金骆駞【神龙以后民謡曰山南乌鹊窠山北丨丨丨鎌柯不凿孔斧子不施柯山南唐也乌鹊窠者人居寡也山北胡也丨丨丨虏获而重载也五行志】收数十【张光晟勒兵尽教回纥羣胡丨槖駞丨丨孔帖】羣七十【駞之丨以七十唐百官志典廐】吉槖駞【天官侍郎吉顼长大好昻头行视髙而望逺郎中张元一目之为望栁丨丨朝野佥载】郭槖駞【丨丨丨未知始何名病伛偻隆然伏行有类槖駞者故乡人号之曰駞駞闻之曰甚哉名我固当因舍其名亦自谓槖駞云栁文】王槖駞【五代蜀龙州军事判官王延镐颀然而长书扎饮博触事不能时号丨丨丨北梦言】郭璞槖駞赞【駞为竒畜肉鞍是被迅惊流沙显功絶地潜识泉源微乎其智】
　　诗集駞呼【载实丨丨丨注乙辖反韩文聨句】槖垂铃【丨丨丨栈駞名王荆公】峯出翠釡【紫駞之丨丨丨丨杜丽人行】封防锦帕【鸣駞出西域衘尾自连连汉驿凌云去胡人踏雪牵当时识风过碛辨沙泉老觉肉丨侧犹丨丨丨鲜梅圣俞】紫駞之峯【丨丨丨丨熊掌陆云居】













　　古今合璧事类备要别集巻七十六
　　钦定四库全书
　　古今合璧事类备要别集巻七十七
　　宋　谢维新　撰
　　走兽门
　　虎　附　彪　豹　貘【音貊】
　　格物总论【虎山兽之君属阳状如猫而大如黄牛黒章钩爪锯牙舌不大于掌生倒刺须硬尖而光夜视一目放光一目看物猎人候而射之光坠于地成白石两胁闲及尾端皆有骨如乙字长一二寸许者即其威也破肉取之可得能令人有威带之临官佳若无官者带之必为人所憎横行而妥尾其怒而吼也声如雷百兽为之震恐而风从之生矣彪特似虎而非真虎豹肉毛赤黄其纹黒如钱而中空比比相次又有土豹其形小毛更无纹色亦不赤又一种豹其猛徤皆不减于虎而甚稀有貘似熊小头痹脚黒白驳文能防食铜铁及竹骨节强直中实少髓或亦云豹之白者】
　　事类履尾【丨虎丨不咥人亨易】蹈尾【心之忧危若丨虎丨书】羊质【或问质曰丨丨而虎皮见草而悦见豺而战忘其皮之虎也杨子】狐威【江乙言于楚庄王曰丨假虎丨国语】豹变【丨丨则虎杨子】鼍为【丨之丨虎抱朴子】驱而逺【周公丨虎豹犀象丨丨之孟】阚如虓【丨丨丨虎诗江汉】臯北【齐宋师次于郎公子偃自雩门窃出丨丨丨而先犯之大败宋师左庄十】谓于莵【令尹子文初生弃于梦泽虎乳之楚人谓乳谷虎丨丨命之曰鬬谷于莵左宣四】大叔暴虎【丨丨段袒裼丨丨献于公所云云】冯妇搏虎【昔人有丨丨者善丨丨则之野有众逐虎虎负嵎莫之敢撄望见冯妇趋而迎之丨丨攘臂下车众皆悦之孟】苛猛于虎【孔子过泰山见一女人哭问之曰吾舅死于虎吾夫死于虎今吾子又死焉子曰何为不去曰无苛政孔子曰苛政丨丨丨也记檀弓】争获两虎【卞庄子刺虎管坚子止之曰两虎方共食一牛牛甘而必丨闘闘则大者伤小者亡从而刺之一举必两获从之果丨丨丨史记】走料虎头【孔子遇栁下季季曰今者阙然数日不见车马有行色得微徃见跖邪孔子仰天而叹曰然栁下季曰跖得无逆汝意若前乎孔子曰然丘所谓无病而自灸也疾丨丨丨丨编虎须防不脱虎口哉庄盗跖】辩劘虎牙【或问茅焦歴井干而死使始皇奉虚左之乘云云曰焦逆讦而顺守之虽丨丨丨丨矣杨子】言市有虎【厐共与太子质于邯郸谓魏王曰今一人丨丨丨丨王信乎曰否二人言王信乎曰否三人言王信乎曰寡人信之厐共曰夫市无虎明矣而三人言成市虎愿王察之韩子】刻玉为虎【始皇三年画工名列裔丨两白丨虎其毛如生不防尔目始皇使余工夜徃之化成虎去明年南郡献白虎二视之乃玉虎也拾遗记】射石为虎【李广为右北平太守甞出猎见草中石以为虎而射之中没矢视之石也他日射之终不能入矣本传】因病化虎【牛哀病七日化而为虎其兄啓户而入虎搏而杀之方其为虎不知其尝为人也方其为人不知其且为虎也淮南子】瞠目视虎【秦召公子无忌不行使朱亥奉璧一双秦王大怒将朱亥着虎圏中亥丨丨丨丨眦裂血出溅虎终不敢动本传】为虎所食【东海人黄公少时能幻制蛇御虎常佩赤金刀及衰老饮酒过度有白虎见于东海黄公以赤刀徃厌之术不行遂丨丨丨丨西京杂记】为虎所齧【杨丰丨丨丨丨有女年十四手无刀刃直搤虎头免父难异苑】相与渡江【宋均迁九江太守事】负子渡河【刘昆为农太守事并见太守门】斩虎除害【周处丨南山白额丨以丨丨】搏虎免害【杨香其父为虎噬忿愤丨之父免害孝子传】张口求活【晋郭文尝有虎怱丨丨向文文视其口有横骨乃以手探去之虎至明日乃献一鹿于堂前白氏帖】垂头伏罪【童恢者字汉宗为太守有虎害人槛捕生得二虎恢祝曰杀人者当丨丨丨丨非者当号吼称寃于是一虎丨丨】攀栏而吼【魏明帝于宣武塲上断虎爪纵百姓观之时王戎方十岁亦看虎虎乘间丨丨丨丨其声震地观者无不辟易颠仆戎湛然无恐色】据地大吼【斐旻守北平善射一日得虎三十一父老曰此彪也稍北有真虎必败旻怒马趋之有虎小而猛丨丨丨丨旻马辟易弓矢堕自是不复射】遇虎与鬬【唐钟传少醉丨丨丨丨搏其肩传亦持虎不置会人斩虎得免既贵悔之戒诸子曰士尚智与谋勿效吾暴虎也】格虎自赎【元德秀为鲁山令事见县令门】入元载庙【大厯四年虎丨京师长夀坊宰臣丨丨家丨射死之唐五行志】到石人前【寻阳山上有石人髙丈余虎至此辄丨丨丨丨酉阳杂爼】蹲龙瑞宫【王以锦城兵冦命闾丘方逺建下元金箓斋于东府龙瑞宫有黒虎一丨宫前醮罢失之吴越备史】入仙鹤观【天宝中河南缑氏县仙鹤观每年九月二日夜有一道士得仙其夜皆不扃户以求上升之应后张竭忠摄令疑之至时乃令二勇者以兵器濳觇之至三更后见一黒虎丨丨丨丨衔一道士出二人射之不中弃而徃竭忠申府请弓矢大猎于大子陵东石穴中格杀数虎有金箓玉简及冠帔人髪甚多传异志】目为白虎【李克用年十五从征摧锋陷阵出诸将之右军中丨丨飞丨丨白帖】号为羣虎【五代郑元弼父昌士博学有子八人皆以词学丨丨郑家丨丨】谓之虎子【五代吴越林建徽棱子也治军严整累从征伐未尝介甲所至輙有功军中丨丨丨丨并孔帖】名以虎子【五代吴周本少倜傥有猛虎为暴本与二兄徃视之遇于篁竹间奋跃前搤虎喉二兄同击之虎败死于穴由是知名初仕宣州赵锽常衣绯衫裈持剑出入行阵军中壮之后与杨行宻战被执行宻曰吾闻周虎子之丨恨见之晚释缚以为裨将十国纪年】李贺猛虎行【长戈莫舂强弩莫抨乳孙哺子教得生狞举头为城掉尾为旌东海黄公愁见夜行道逢独虎牛哀不平何用尺刀壁上雷鸣泰山之下妇人哭声官家有程吏不敢听】符载畋获虎颂【六年冬十二月腊日甲辰莭度使御史大夫樊公畋于郢城修军礼先是里人之讼乳虎为暴肆毒贪婪白昼族行圏皁无豕牛材麓絶樵苏老幼愁恐极于兵冦既卜其穴乃大搜而取之爽气凌厉士拗余怒思与鬬死莫有异虑敲扣拍扑芟杀防防洞篁篠之防宻划蔓之累络势穷则搏鬬于莾下观其怒气之所狡愤迅躯之所腾跱踞牙之所噉齚钩爪之所拏攫杰作人立呀若箕张声吼暴雷目烁燃炬有一人乌获之伦威郁乔杰标狡犷决凭髯奋怒毛竪眦裂鐏长防以撑拒乃匐身而掩刃势倾力絶四偃在地穿喉贯背有余搏于是腾气射虹霓酣噪破山林耋老庆童稚抃淋漓赑屃献于公所于是囘镳返斾校能计获发府库行饮劳赏功也因知公之师可以振文经可以翊皇威可以截不庭可以摄四夷岂独躏荒山殪猛兽驰骋触蹷左旋右抽而已哉载目覩盛烈敢爱文字使其闇然而不章乎乃作颂曰　隂凝兮杀气厉扬三军兮頥时杀鋋防罗兮山谷隘飞走殚兮林莾坏有虎勃起兮万夫骇阚呀夭蹻兮雷霆喝纡沉虑兮振明戒干一奋兮倾五害旋胜军兮翻大斾空臯数兮乐防艾勇毅之师无与对可诛不王截海外】李翺裴射虎图賛【世称裴将军射虎而不及见驾部郎中兼侍御史荣阳郑公博物好古旌能尚艺于裴氏子得其先人射虎图传以示予壮哉古今之未有伦也夫弧矢之用所以服猛除暴而威夷狄彼彀弓鸟下拾矢猿号工则工矣是射之末节开元中山戎冦边宗命将军守北平州以捍蓟之北门公尝率偏车横絶汉策匹马陷重围揺辘轳而百万洞开驱槖駞而沙塲一扫威棱大矣而北平连山广野地实多虎择肉于人如有飞翼荐食边鄙甚于戎狄公于是屏车徒去矛镞驰单骑彀白羽挑之使来翼之而廻从容反视咫尺旋翫心即其度手张其机左射右拂荣之叠四中皆没羽倒必应毛分血洒腋洞心穿或叱之而弭伏或棰之而却走将威有所胜气有所全情专于中志正于内故能以一人之力战羣虎之命虽有矫牙冠羣亦垂头尾应镝而毙如此者凡三十有一矣其余窜匿不敢复出大汉之南鸟兽咸若胡人畏威不敢南牧兹所谓刚徤除暴而戎狄格昔汉飞将军亦为北平守击胡有困辱之事射虎有腾伤之患其与将军神勇非为侔矣郑公既写其图俾余賛之词曰　慢彼山戎噬我封略有羣者虎载肆腾搏边毗凛凛若崩厥角将军出塞屏出车骑进马前当挺身以饵威有所服精有所聚气全以难力果而取震惊矍矍虎反如防威武桓桓人反如虎劲弓雷霹长矢电激中口穿胷贯心洞腋视如空皮划若破的应发连毙纷纭枕籍据鞍遥叱挥棰逆击闭目沉防丧精辟易三军骇呼万灵动魄海波为腾塞草皆赤卞庄俟□方闻两获汉将如飞防为所扼将军神勇冠世超昔猿号未工饮羽非敌弧矢之设以威四方羣虎既夷狄人来降收闼罢扃山川以寜至今北荒犹畏其灵】
　　彪此彪【斐旻守北平善射一日得虎三十一父老曰丨丨也详见前据地大吼注】
　　豹谷山多【幽都即丨丨上丨豹瑞应】西方美【丨丨之丨有文蔚之皮焉尔雅】穽中食【虎豹在槛丨之丨揺尾而求丨】管中窥【此即管中窥豹见其一班晋书王羲之传】千钟得【武王侈靡命貂檐豹裘方得入庙故豹皮曰千金功臣之家以丨丨米丨一豹皮管子】百蛮献【溥彼韩城燕师所完以先祖受命因时丨丨王锡韩侯其追其貊奄受北国因以其伯实墉实壑实畆实籍丨其貔皮赤豹黄罴诗韩奕】皮为罪【狄人献豹皮于秦秦文公受皮而叹之曰以丨之美自以丨丨也韩子】毛成文【陶大夫妻曰闻南山有豹雾雨七日不下食欲以泽其丨衣而丨其丨章列女传】后妹辟邪【韦丨丨尝为豹枕以丨丨五行志】三豹御史【王旭时为监察御史李嵩李全交皆为所取名与旭埒京师号丨丨嵩为赤全交为白旭为黒里闾相诅曰若违教值三豹孔氏六帖】五豹将军【出唐宣室志】豹死留皮【五代王彦章尝谓人曰丨丨丨丨人死留名】韩退之守戒【鹿之为豹非不巍然大矣然而卒为之禽者爪牙之材不同猛怯之质殊也】栁宗元囚山赋【攅林麓以为丛棘兮虎豹咆阚】
　　貘赐貘皮【薛万均卒后尝丨羣臣丨丨及万彻而误呼万均怆然曰万均朕勲旧忽口其名岂死者有知冀此赐乎因命取焚之孔帖】画貘屏【唐世多丨丨作丨】诳俚俗【貘齿骨极坚以刀斧槌鍜鐡皆碎落火亦不能烧人得之诈为佛牙佛骨以丨丨丨并本草】白居易貘屏賛【貘者象鼻犀目牛尾虎足生南方山谷中寝其皮辟温图其形辟邪予旧病头风每寝息常以小屏卫其首适遇画工合写之按山海经此兽食鐡与铜不食他物因有所感遂为賛云　邈哉竒兽生于南国其名曰貘非铁不食昔在上古人心忠质征伐教令自天子出劒防省用铜鐡羡溢貘当是时饱食终日三代以降王法不一铄鐡为兵范铜为佛佛像日益兵刃日滋何山不刬何谷不隳铢铜寸鐡罔有孑遗悲哉彼貘毋乃馁而呜呼匪貘之悲惟时之悲】
　　诗集响穷山【咆虎丨丨丨】啸深谷【虎啸丨丨丨底】慿林啸【猛虎丨丨丨并选】当谷眠【猛虎虽云恶亦各有匹俦羣行深谷间百兽望风低身食黄熊父子食赤豹麛择肉于熊罴肯视兎与貍正昼丨丨丨眼有百步威自矜无当对气性纵以乖朝怒杀其子暮还食其妃匹侪四散走猛兽还孤栖狐鸣门四旁出逐猴入居乌鹊从噪之虎不知所归谁云猛虎恶中路正悲啼豹来衘其尾熊来攫其頥猛虎死不辞但慙前所为虎兕无助死况知汝细微故当结以信亲当结以私亲故且不保人谁信汝为韩愈猛虎行赠李宗闵宗闵初为裴度所引后度荐德裕相宗闵怨之故作】绕村行【南山北山树防防猛虎白日丨丨丨向晓一身当道食此中麋鹿尽无声年年养子在深谷雌雄上下常相逐谷中近窟有山村长向林中取黄犊五陵年少不敢射空来林下看行迹张籍猛虎行】妥尾不畏逐【壮哉非熊亦非防目光夹镜当坐隅横行丨丨丨丨丨顾盻欲去仍踌躇卒然一见心为动熟视稍稍摩其须固知画者巧为此此物安肯来庭除想当防礴欲画时睥睨众史如庸奴神闲意定始一扫功与造化论锱铢悲风飒飒吹黄芦上有黄雀惊相呼槎枒死树鸣老乌向之俛噣如哺雏山墙野壁黄昏后冯妇遥看亦下车王荆公虎图行韩魏公知杨州王为佥判以魏公非知我者每曰韩公但形相好耳作此讥之】垂头若微顾【平生射虎裴将军马狞如龙弓百钧手撚白羽傍无人注虎使虎不敢奔须丛薄斓斑出人马不知俱辟易矢如蓬蒿弓减力将军得归防败绩徐行爪牙无不露耽耽丨丨丨丨丨尾剪霜风林叶飞倐忽山头日光暮包家画出真于莵我尚不敢编其须昔人作诗讥画图吁嗟画图今亦无游子明画虎图】
　　豹学豹【且丨南山丨李白赠崔宣城】煮豹【归来丨丨胎杜牧】愁【豹隐深丨丨杜甫】泽雾【壮哉南山豹不畏白额虎丨丨毛虽杂鼮防朝捋其须暮饮乳文章子云乆已诈还笑大夫费五羖天子仗中仪物举尾与斾常愿看取梅圣俞文豹篇赠黄介夫】
　　熊　附　罴
　　格物总论【熊大似豕而性轻徤山居能攀縁上高树见人则颠倒投地而下行数千里悉有跧伏之所亦不迷失道路冬多入穴而藏蛰始春而出掌至为珍味罴似熊长白纹长头髙脚亦猛憨而多力也】
　　事类蛰兽【丨丨熊罴之属周礼】逸才【丨丨之兽相如谏猎】鲧化【昔尧殛丨于羽山其神丨为黄熊以入于羽渊实为夏郊三代祀之左】禹化【丨治水通轘辕山丨为熊谓涂山氏曰欲饷必闻鼓声乃来禹排石误中皷涂山氏徃见禹方卧熊慙而去武帝纪注】非熊【见前龙注】维熊【斯干宣王考室也云云乃寝乃兴乃占我梦其梦维何丨丨维罴云云男子之祥毛诗】曰何厉【晋侯梦黄熊入寝门子产丨其丨丨也详见前鲧化】欲攫我【赵简子病五日及寤曰我之帝所见一熊丨丨丨帝令射之中熊罴死灭二卿之象史记】食熊蹯【楚太子以宫甲围成王王请丨丨丨而死不听乃缢死　熊蹯难熟兾外救也】胹熊蹯【昔晋灵公使宰夫丨丨丨不熟杀之寘诸畚遂使妇人载以过朝并左】越椒之状【楚司马子丨丨熊虎丨丨左】孟轲所欲【孟子曰鱼我所欲也熊掌亦我所欲也二者不可得兼舍鱼而取熊掌也孟子】当熊而立【前汉元帝冯昭仪拜婕妤上幸虎圏鬬兽后宫皆坐熊佚出圏攀槛欲上殿婕妤直前丨丨丨丨上问何故前当熊对曰妾恐熊至御座故以身当之上嗟叹倍敬重焉汉史】抱熊以出【晋升平中有人入山射鹿忽堕一坎内有数头熊子须有大熊来入瞪视此入人谓必害己良乆出藏果分与诸子末后作一分着此人此人饥乆于是冐死取噉之既转相狎习熊母每旦觅食还輙分果此人赖以支命后熊子大其母一一负将出子既尽人分死坎中穷无出路熊母寻复还入座人边人解意便丨丨之足于是丨丨遂得无他续捜神记】和熊胆丸【栁仲郢母韩善训子故仲郢幼嗜学尝丨丨丨丨使夜咀咽以助勤孔氏帖】戴熊皮冠【南蛮东谢蛮贞观三年其酋元深入朝冠乌熊皮同上】六雄将军【张鋋归蜀次己西有人拜曰巴西侯奉邀既见置酒邀丨丨丨丨至有六人皆黒衣赑然其状天将晓鋋悸寤见巨熊卧于前者所谓丨丨丨丨也张续宣室志】灵光殿赋【熊蚺防龂龂却负戴而蹲齐首目以瞪盻徒腋腋而猕猕】招北客文【寒熊孔顾登树自掷见人则擘】
　　罴公侯兆【文王事见前龙注】男子祥【见前维熊注】当道卧【齐神武遣韩軓司马子如从河东宵济华州袭王罴罴不觉比晓防众已乘梯入城罴尚卧未起闻□外汹汹有声但袒身露髻徒跣持一白挺大呼而诟曰老罴丨丨丨貛子那敢过敌见惊退北史】陈无己罴说【晋人以大猎以五犬逐一罴罴鸷而力长于用大所与敌者皆天下强有力也犬弱而徤巧于用小顾左而右逐前而后罴不能搏也行不数十里罴败而犬伏更前而杀之兽之鸷者爪莫如虎齿莫如象而罴食之故称勇力必曰罴罴而受制于犬者遇非其敌困于羣也诗云忧心悄悄愠于羣小罴之谓矣】
　　诗集咆深林【熊罴丨丨丨】守翠微【熊罴丨丨丨】向我啼【青兕黄熊丨丨丨】深丛见【丨丨丨孤罴并杜】











　　古今合璧事类备要别集巻七十七
　　钦定四库全书
　　古今合璧事类备要别集巻七十八
　　宋　谢维新　撰
　　走兽门
　　鹿　附　【麋　麞麕　麂】
　　格物总论【鹿黄质斑斑然白防性多惊烈能别良草常食名物诸毒不食处必山岗他兽多属十二辰及八卦惟鹿不然防牡也麀牝也麛其子也至于所谓麋又鹿之絶有力者然鹿一千年为苍鹿又百年化为白鹿又五百年化为鹿其属有麃有麋有麞有麂有麠麠二角似麋牛尾麂大麕旌尾狗足麞即麕也麋冬至角解鹿夏至角解此为差异麃又鹿之大者又麂小于獐但口两边有长牙好鬬则用其牙皮为第一无出其右者然多牙伤痕四方皆有山深处则多其声如击破钹】
　　事类牲牲【瞻彼中林丨丨其鹿诗桑柔】麌麌【麀鹿丨丨诗吉日】无虞【即鹿丨丨惟入于林中易】斯奔【鹿丨之奔维足伎伎诗小弁】乗鹿【黄帝时西王母使丨白丨献白环瑞图】与鹿【舜居深山之中丨丨豕游孟子】鹿伏【灵台文王德及鸟兽昆虫王在灵囿麀丨攸丨麀鹿濯濯诗】鹿鸣【鹿鸣燕羣臣嘉賔也呦呦丨丨食野之苹诗】铤走【文十七年晋侯会诸侯于扈不见郑伯郑子家使执讯而与之书以告赵宣子曰云云今大国曰尔未逞吾志敝邑有亡无以加焉古人有言曰鹿死不择音小国之事大国也德则其人也不德则其鹿也丨而丨险急何能择左】角掎【戎子驹支对晋范宣子曰昔文公与秦伐郑秦人窃与郑盟而舍戍焉于是乎有殽之师晋御其上戎亢其下秦师不复我诸戎实然譬如捕鹿晋人角之诸戎掎之与晋踣之戎何以不免左襄十四】游姑苏【伍子胥谏吴王不用廼曰臣今见麋鹿丨丨丨之台也汉伍被传】逐畆丘【齐景公丨白鹿至丨丨见封人曰使吾君夀金玉是贱百姓是宝公曰善韩诗外传】遇骇鹿【郑人有薪于野者丨丨丨而毙之恐人见之也遽而藏诸隍中覆之以蕉不胜其喜俄而遗其所藏之处遂以为梦列子详见梦门】致生鹿【管子告楚人曰为我丨丨丨与子致百斤金】鹿为马【赵髙指鹿示二世曰马二世曰丞相误取丨丨丨】鹿乃龙【蘓耽常乘丨过絶崄之地皆能超越丨丨也白氏帖】老子乘【丨丨丨白鹿下托于李母崔山李母碑】女子获【昔有丨丨采薇菜有所惊而走因丨得鹿其家遂昌炽后屈子天问曰惊女采薇鹿何祐】鹿随子【孟孙猎得麑使秦西巴载之持归其母随之而归秦西巴弗忍而与之孟孙大怒逐之居三月复召以为子传曰夫不忍于麑又且忍吾子乎】鹿爱子【吴唐春日将儿出射猎遇麀鹿将麑唐射麑即死鹿母惊还悲鸣唐伏于草中致麑浄地鹿母复来唐又射其母应弦而倒至前塲又逢一鹿上弩将射忽箭发反激其子唐掷弩抱儿抚膺而哭闻空中呼曰吴唐丨之丨丨与汝何异唐惊听不知所在宣騐记】鹿为币【古者皮币诸矦以聘享乃以白丨皮尺缘以藻缋丨丨直四十万王侯朝觐享聘必以荐璧然后得行史】鹿随车【郑为临淮太守行春有雨白丨驯而丨丨本传】七星符【汉明帝永平九年七星鹿出江陵两角间有道家丨丨丨其祖名字乡里年月存焉遂断射猎不为古今注】二女紫襭【淮南朱氏于田种豆忽见丨丨姿容甚美着丨丨襦衣裾天雨而衣不濡其臂先挂一铜镜镜中见二鹿以刃斫之搜神记】一人黄衣【陈郡谢鲲尝在一亭中宿此亭从来杀人四更丨丨丨丨丨呼于门外鲲因令申臂于中于是鲲即极力掣之臂脱而去明日看乃鹿膊也寻血得鹿焉刘义幽明録】驯游墓侧【丁茂至孝有白鹿来丨丨于丨丨】驯扰墓侧【罗威字德仁南海畨隅人母没尽哀墓侧白鹿乃丨丨其侧也皇甫逸士传】不取死鹿【晋郭文有猛兽杀大鹿于文庵侧文以语人人取卖之分钱于文文曰若须自当卖之所以相语正不尔闻者皆叹白帖】不食馈鹿【裴休有馈鹿者诸生共荐之休丨丨曰蔬食犹不足今一啖肉后何以继孔帖】遇鹿临涧【陆绍弟为卢氏县尉常观猎忽丨丨五六头丨丨见人不惊毛斑如画猎者言此仙鹿也射之不能伤且复不利孔帖】梦鹿渡水【史思明夜惊据床叱咤优问故荅曰我丨羣丨丨丨鹿死而水干云何俄而优共相谓曰胡命尽乎】去鹿之河【安禄山至钜鹿欲止惊曰鹿吾名去之沙河我言如汉髙祖不宿阙人以佞贼】悬膓注酒【虢国夫人就屋梁丨鹿丨于半空筵宴使人于梁上丨丨于膓中结其端欲饮则解开流于盏中名洞天圣酒将军酒中】须肉为羮【魏文忠武后曰卿累负谤铄何邪对曰臣犹鹿也丨臣丨丨之丨尔彼欲诬臣以求进臣顾何辜本传】鹿若牛马【囘鹘斛薛处人豢丨丨丨丨惟食苔用以驾车】鹿随驺虞【见驺虞门注】蹄下铜镮【胡垧为号州时猎人杀得鹿重一百八十斤丨丨贯丨丨上有篆字博物者不能识杂爼】毛中铜牌【上尝于芙蓉园中获白鹿惟王阙　识之曰晋时鹿也上异之令左右周视乃于角际雪丨丨得丨丨刻之曰宜春苑中白鹿上愈爱之津阳门诗】因鹿名洞【李渤与兄涉俱隐庐山尝养一白鹿丨名其山曰白丨洞南唐升元中建学馆以李道为洞主掌其教】以鹿为饷【裴寛刺史韦诜沐日登楼见人于后圃有所瘗藏访诸吏曰参军裴寛居也问状答曰寛恐人以苞苴汚家适有人丨丨丨丨者其人去不敢自欺故瘗之诜嗟异孔帖】吕温由鹿赋【贞元阙　岁予南出穰樊之间遇野人絷鹿而至者问之答曰此为由鹿以此鹿以诱致羣鹿也备言其状且曰此鹿每有所至輙鸣嘷不食者累日余喟然叹曰虞之即鹿也必以其类致之人之即人也亦必以其友致之实繁有徒古之然矣嗟乎鹿无情而犹知痛伤人之与谋实安残酷者彼何人斯彼何人斯物防感深遂作赋曰　鹿之生兮亦禀亭毒备齿角而自牧姑有昧于行止尚焉知乎倚伏舍尔崇林轻游近麓偶巧网之生致主人之全育饮以深井饲于芳庭寝卧荃柔腾踔兰馨露徃霜来日安月宁虽矫性之非乐终感恩而不惊曽不知养非玩物用有深意命之曰由彼防其类凉秋八月爽景清气覊致山阿縻于蹊设伏以待翳丛而伺同气相求诱之孔易将必慕侣岂云贪饵呦呦和鸣麌麌狎至彼泯虑于猜信此无情于诚伪用是仓卒祸生所忽毒镝歘以星贯潜机划其电发或洞胷而透腋或折足而碎骨望林峦而非逺顾町畽兮未灭风嘷泽而东至日掩山而西没走骇侣于岩烟呌饥麛于防月茍行路之或闻孰不心摧而思絶想尔由矣野心而仁望纯束而惊顾随猎车兮逡廵视鼎中之销烂观机上之剖分忽哀鸣而感类若痌瘝之在身虽复处之宻迩享以丰珍北槛猿之踆跃同海鸟之愁辛敢择荫而知止思走险以何因痛无知以相陷含怨毒而莫伸客有感而言曰物诚有诸人亦宜乎摭事或比原心则异借如淮阴构祸寃在神理通说且拒狶谋宁起堂堂萧公实称知己绐致钟室胡宁忍此禄产之难谁非汉臣交则不义卖则不仁彼美郦生既为交亲诱袭军印岂无他人于戏防兽伤类如不自容伊人卖友而享其功灭交道兮坠义风曽麋鹿之不若何仁信之可宗己焉哉谅此世之茫茫吾未见其始终】虞世南白鹿赋【有金方之瑞兽乃矅质于名都既驯洽于郊甸亦腾倚于山隅素毳呈彩霜毛应图实佳賔于雅什偶仙客于天衢】
　　麋乐伯射【晋鲍癸逐楚丨丨乐伯丨麋鹿以献癸乃止本传】魏锜射【迹人党逐晋丨丨见六麋锜丨麋顾献党乃不逐国语】乞麋角【北齐河间守崔谋恃弟暹势从李绘丨丨丨翎羽答书曰翎有六羽飞则冲天丨有四足走则入泽某官手足迟钝不能追飞捉走以事佞人孔氏帖】
　　麞逐麞忘死【曹景宗曰我昔在乡里骑快马如龙与少年数十骑平泽中丨丨数肋射之此乐使人丨丨南史】许麞为脯【李卫公说道书中言麞鹿无魂故可食陶隐居云丨鹿非辰属又八卦无主即生死无由故道家许听为脯牛羊鸡犬虽补益充肌肤于亡魂皆为愆责并不足噉道书】
　　诗集角苍【麑斑始力直麛丨已丨然野性本难畜翫习亦逾年仰首嚼园栁俯身饮清泉见人若闲暇蹷起若低骞兹兽有髙貌凡类岂比肩不得游山泽局促诚可怜韦应物述园鹿】尾促【鹿角芟芟丨丨促张籍山头鹿】号山【丨丨无定鹿杜】饮泉【条峰五老势相连此鹿来从若个边别有野麋人不见一生长丨白云泉贾浪仙】雪色【射杀林中丨丨鹿前者坐皮因问毛杜】铜牌【长生鹿瘦丨丨垂津阳门诗】囓草【朝渴饮清池暮饱卧深栅慙愧主人恩自非杀身难报德主人施恩不恃报哀尔胡为罗网获南山蔼蔼动春阳吾欲纵尔山之傍岩崖雪尽飞泉溜涧谷风吹百草香饮泉丨丨当逺去山后山前射生户欧阳永叔驯鹿】
　　麋尔为羣【荆扉对麋鹿应共丨丨丨杜】人不见【见前鹿门】何事惊【机心忘已乆丨丨丨麋鹿杜】
　　麞山中吏【纷纷骑马尘及腹名利之窟争驰逐眼明见此丨丨丨怪底吾庐有林谷雌雄相对目烱烱意闲不受荣与辱掇皮皆真岂自知坐令猫犬羞奴仆我不是李卫公欺尔无魂规尔肉又不是曹将军数肋射尔不遗镞明窻无尘有香与尔共此春日长戯弄竹枝聊卒岁不羡晋宫车下羊陈去非题元吉画麞】麏【即麞也】触祸机【何处惊麏丨丨丨烦君遣骑割轻肥秋来多病新开肉粝饭寒葅得解围黄鲁直谢荣绪割麞见贻】
　　及祸枢【永与清溪别防将玉馔俱无才逐仙隐不敢恨庖厨乱世轻全物机声丨丨丨衣冠兼盗贼饕餮用斯须杜】
　　狼　附　豺
　　格物总论【狼大如犬苍色锐头而白颊高前广后鸣声诸孔皆沸豺之属也粪烟烽火用之烟直上也牡貛牝狼子獥音呌】
　　事类衘钩【汤时有白狼丨丨入朝以为祥瑞白氏帖】防胡【狼防美周公也狼丨其丨载疐其尾诗】得白狼【宣王丨丨丨而戎狄賔选】从两狼【齐哀公好田猎并驱丨丨丨兮诗】越椒声【楚子良尘子丨丨子文曰豺狼之丨不杀必灭若敖之宗谚曰狼子野心其可蓄乎左文十七】伯石声【丨丨始生姑视之及堂闻其声而还曰是豺狼之丨也狼子野心非是莫丧羊舌氏矣遂弗视左】纵狼为乐【江都易王非卒子建立宫人有过丨丨啮杀之观以丨丨汉本传】随狼得济【宋王懿宗军德义兵窘廹暴雨洪潦不知津梁有一白狼至前仰天而号讫衘王懿衣因渡丨丨丨丨也白帖】一人苍衣【张鋋巴侯置酒邀沧浪君至丨丨丨丨其质魁岸天将晓鋋悸寤见一狼卧于前盖所谓沧浪君也张续宣室记】一人黄褐【晋州神山民黄张妻忽梦丨黄褐丨腰腹甚细留淫之两接而去遂姙娠好食生肉防唇咬齿而性狼戾生二狼生即走其夫击杀之稽神録】王鉷狼噬【丨丨林甫方兴大狱憾东宫诛不附己者以鉷险刻可动以利故倚之使鸷击狼啮本传】余庆狼彪【龙朔中杨思恃外戚典选多排斥选士为选人夏彪讼之中丞郎丨丨丨丨免官许南阳曰故知杨吏部之败或问之许曰一彪一狼共看一羊不败何待南部新书】狼乳乌孙【乌孙王昆莫初生弃于野丨徃丨之大宛传】狼生突厥【突厥之先为匈奴所破其族有一小儿弃草泽中有牝丨以肉饲之及长与狼交合遂有孕生十男后周四夷书】
　　诗集将四子【一狼丨丨丨一岭走千羊意得无前敌时乖阙及防宁知射生手已发弩机张防使乌鸢饱空令豺虎伤陈无己捕狼】
　　獭
　　格物总论【獭水狗形类犬头如马身如蝙蝠鼻尖尾大四足俱短头与身尾俱褊毛色若故紫帛大者身与尾长三尺余食鱼居水中出水亦不死亦能休于大木上世谓之木獭尝有縻置大水瓮中于其间旋转如风水为之成旋垅起四面髙中心凹下观者骇目海獭大如狗脚下有皮如人胼拇毛着水不濡海人亦食其肉皆防之属也】
　　事类皮饰毳【獭丨西戎以丨丨服领袖问之云垢不着如风霾翳目即就袖口拭目中即出本草衍义】胆分杯【獭丨丨丨尝试云不验惟涂于盏唇但使酒稍髙于盏面分杯之事亦古今传误言也叙例】少女乘船【东平吕球事详见菱门注】大毉和膏【吴孙和宠邓夫人尝醉舞如意误伤邓颊血流哀怨弥苦命吴丨丨合药曰得白獭髓杂玉与琥珀屑当灭此痕和以百金搆得白獭丨丨琥珀大多及瘥不减左颊赤防如痣酉阳杂爼】
　　诗集獭祭鱼【沙暄丨丨丨杜】獭捧鳞【有丨得嘉鱼自谓天见怜先祭不敢食丨丨望清人立寒沙上心专脰肩肩渔翁以为妖举块投其咽呼儿贯鱼归与獭同烹煎云云何地无江湖何水无鲔鳣天意不宰割菲祭徒拳拳空余知礼重载在淹中篇刘禹钖有獭吟】
　　狐　附　【貍　貒貉】
　　格物总论【狐形似黄狗鼻尖尾大性多疑审听捕之者多用罝陶隐居云江东无狐出北方及益州今江南亦时有京洛尤多狸似虎斑亦有似猫斑者又一种香狸微有射气又一种似兎而短多栖息髙木风吹之而过他木谓之风狸又一种面白而尾似牛故名玉面又名牛尾专食百菓人多噉食之或又言狸形似猫其文有二一如连钱者一如虎纹者肉味与狐不相逺皆可作羮臛貒肥矮毛防灰色头连脊毛一道黑觜尖黒尾短濶蒸食之极美貉形如小狐毛黄褐色皆狐之类】
　　事类雄狐【丨丨绥绥诗】封狐【丨丨千里大狐徤走千里楚辞】妖狐【丨丨兽也鬼所乗也说文】濡尾【小狐汔济丨其丨易】正首【狐死丨丘丨乐其所生丨丘丨言不忘本也记檀弓】有芁【丨丨者狐率彼幽草注芁小貌诗】多疑【狐性丨丨水经注】妖兽【狐丨丨三徳者其色中和小前大后死则丘首谓之三徳说文】神兽【狐丨丨出于青丘山音如婴儿食之不蛊】淫妇【狐者古之丨丨其名紫紫化而为狐故其姓自称阿紫名山记又见下】美女【千岁之狐为淫妇百岁之狐为丨丨郭氏中记】狐死【见正首注】狐寿【丨丨八百岁三百岁即解变为人抱朴子】赤狐【莫丨匪丨诗】狐【武都山有丨丨葺首山海经】九尾【青丘之狐丨丨同上】三徳【见前注】听氷【河氷合须狐丨而行述征记】啸雨【风嘷雨丨昏见晨趋白帖】白狐【禹年三十未娶曰吾娶必有应后乃有丨丨九尾而应之又文王拘羑里散宜生至西海之濵取丨丨献纣以免文王】黑狐【丨丨周成王见之并同上】假威【楚宣王问羣臣曰吾闻北方之民畏昭奚恤亦诚何如江乙对曰虎求百兽而食之得狐狐曰子无噉我天帝令我长百兽子若食我是逆天帝之命子以我为不信我为子先子随我后观百兽见我能无走乎虎以为然随狐而行百兽见皆走虎不知兽之畏己反以为畏狐也今王地方五千里带甲百万而任之于昭奚恤然北方非畏奚恤实畏王之甲兵春秋后语】诈鸣【陈胜闻令吴广于所次旁丛祠中夜构火狐呜呼曰大楚与陈胜王卒皆夜恐】化男子【燕昭王墓有老狐丨丨丨听张华讲说华怪之谓雷孔章曰今有男子少美髙论孔章曰当是老精闻燕昭王墓有华表柱向千年可取照之当见如言化为狐搜神记】奸人女【吴郡顾旃至一冈忽闻人语声云咄咄今年衰乃与众寻觅冈顶有一穽是古时冡见一老狐蹲冡中前有一巻簿书老狐对书屈指有所计较犬咋杀之取视簿书悉是丨丨丨名已经奸者朱钩头如疏名有百数旃女在簿次搜神记】手持火【有一小物如兽丨丨丨以口吹之书生举刀斫斫断视之狐也自此无火灾管辂传】尾出火【野狐名紫夜击丨丨丨将成怪必戴髑髅拜北斗髑髅不坠则化为人矣杂爼】丘尉【张鋋夜行逢巴西侯置酒邀丨丨校丨至一人衣黑衣天将晓鋋悸寤乃一狐卧于床张续宣室志】广陵人【胡道拾自云丨丨丨好音乐医术之事体有臊气恒以名香自防唯恐猛犬自审死日戒弟子曰气絶勿令狗见我尸也死于山阳敛毕觉棺空即开不见其尸体时人咸谓狐也异苑】鸣于旁【李宻及即位狐丨丨丨恶之孔氏帖】噪于庭【李揆夏夜宿堂之前轩有巨狐鸣丨丨丨乃人立而跳月光逆射久逾垣而去揆甚恶之及将晓入朝其日正拜集异记】两脚狐【杨再思张昌宗坐事桓彦范劾也其官再思曰昌宗为陛下治丹此为有功后悦昌宗还官自是天下贵彦范贱再思戴令言赋丨丨丨以讥之孔氏帖】通天狐【长庆中举人歌曰欲入举塲先问苏张苏张犹可三杨杀我故辇下谓三杨为丨丨丨牛羊日歴】自穴而出【汉平陵王墓多狐丨丨丨丨者毛皆坌灰杂爼】登木而坠【晋天福甲辰岁公安沧渚民家犬遂一妇丨丨丨丨为犬咬死乃老狐也尾长七八尺南部新书】李华鹗执狐记【某尝日异鸟击丰狐于中野双睛矅宿六翮垂云迅若电驰厉若霜杀吻决肝脑爪刳肾肠昻藏自雄倐歘而逝问名与耕者对曰此黄金鹗也其何快哉因让之曰仁人秉心哀矜不暇何乐之有曰是狐也为患大矣震惊我族姻挠乱我闾里喜逃徐子之庐不畏申生之矢皇祗或以其恶贯盈而以鹗诛之予非斯禽之快也而谁为悲夫位髙疾偾厚味醋毒遵道致盛或罹诸殃况假威为孽能不速祸在位者当洒濯其心袚除凶意恶是务去福其大来不然有甚于狐之害人庸忸于鹗之能迩】
　　貍玉貍【见前广雅】文貍【乘赤貍而从丨丨宋王文】掘貍去怪【乐广为河南尹先是河南官舍多妖怪前尹皆不敢处正寝广居之不疑尝外户自闭左右皆惊广独囘顾见有墙孔丨墙得丨而杀之其怪亦絶本传】捕貍为乐【帝尝夜艾自丨狐丨丨丨谓之打夜狐刘克明传】杨防蓄貍说【敬亭叟之家毒于防暴穿桷穴墉室无全宇咋囓筐篚帑无完物乃赂于捕野者俚求貍之子必锐于家畜数日而获诸汴饰茵以栖给鳞以茹抚育之厚如字诸子其攫尘飞举无不防防摄而殄影暴腥露膻纵横莫犯矣然其野心常思逸于外罔以子育为怀一旦怠其绁逾垣越宇倐不知其所逝叟惋且惜涉旬不弭农子闻之曰野性匪驯育而靡恩非独貍然人亦有旃梁武于侯景宠非不深矣刘琨于匹防情非不至矣既负其城复返厥噬呜呼非所蓄而蓄孰有不叛哉】舒元舆养貍述【野禽兽可驯养而有禆于人者吾得之于貍貍之性憎防余爱其能息防切近乎正且勇尝观虞人有生致者因得请归致新丰里客舍舍之初未为某居时曽为富家廪墉堵地面甚足防窍穴之口光滑日有防络绎然某既居果遭其暴耗常白日为羣虽敲拍叱吓略不畏忌或暂僶俛跧缩须防复来日数十度其穿申孔箱之患继晷而有昼或出游及归其什器服物悉已破碎若夜时长留缸续晨与役夫更吻驱诃甚扰神抱有时或缺死脻交黑暗中又遭其縁塌过面汩汩上下则不可奈何或知之借椟以收拾衣服未顷刻椟又孔矣予心深闷当时意欲掘地诛剪始二三十日间未果颇患之若抱痒疾自获此貍常阖□实窦纵于室中潜伺之见轩首引鼻以得防气则凝蹲不动斯须果有防数十辈接尾而出貍或跃起竪朣迸金文毛磔斑张爪呀牙划泄怒声防党帖伏不敢窜貍遂抟击或目抉牙截尾掉首摆瞬视间羣防肝脑涂地迨夜始背缸潜窥室内酒然予以是益宝貍矣常自驯饲之到今仅半年貍不复杀防防不复出穴穴有土虫丝封闭欲合向之韫椟服物皆纵横排掷无所损害噫微貍防不独耗吾物亦将咬啮吾身矣是以知吾得高枕坦卧絶疮痏之忧皆斯貍之功异乎防本统乎阴虫其用合昼伏夕动常怯怕人者也向之暴耗非有大胆壮力能凌侮于人以其人无御之之术故得恣横若此今人之家茍无貍之用则红墉皓璧固为防室宅矣甘浓鲜肥又资防口腹矣虽乏人智其奈之何呜呼覆帱之间首圆足方窃盗圣人之教甚于防者有之矣若时不容端人则白日之下得聘于阴私故桀朝防多而关龙逢斩纣朝防多而王子比干剖鲁国防多而仲尼去楚国防多而屈原沉以此推之小人道长而不知用君子以正之犹向之防窃而不知用貍而止遏纵其暴横则五行七曜亦必返常于天矣岂直流患于人闲耶某因养貍而得其道故备録始末贮诸箧内异日持谕于在位之君子】
　　貉逾汶则死【貉丨丨丨丨地气使然也礼考工记】
　　诗集为婴儿嗁【老狐宅城隅涵养体丰大不知窟穴处草木但掩霭秋食承露禾夏饮灌园派暮夜出旁舍鸡畜遭横害晚登埤堄坞呼吸召百怪或丨丨丨丨或变艶妇态不知防千年出处颇安泰古语比社防盖亦有恃赖邑中少年儿耽猎苦沈瘵逺郊尽雉兎近水纎鳞介养犬号青鹘逐兽驰不再勇闻比老狐取必将自快纵犬索幽邃张人作疆界兹时颇窘急迸出赤电骇羣小助嘑嘷奔驰数颠沛所向不能入有类狼失狈钩牙咋巨颡髓血相濡沫喘呌遂死矣争观若期防何暇正首丘腥臊满蒿艾数穴相穿通城堞防隳坏久矣纵凶妖一旦果祸败皮为榻上借肉作盘中脍观此为之吟书以为警戒蘓子美猎狐篇】为妇人妆【古冢狐狸妖且老化丨丨丨顔色好头变云鬟面变丨大尾曵作长红裳徐徐行傍荒村路日欲暮时人静处或歌或舞或悲啼翠眉不举花顔低忽见一笑千万态见者十人八九迷假色迷人犹若是真色迷人应过此彼真此假俱迷人人心恶假更重真狐假女妖害犹浅一朝一夕迷人眼女为狐媚害即深日长月长溺人心何况褒妲色蛊惑能丧人家覆人国试看为害浅深间岂将假色同真色白居易古塜狐】橘柚浆【首如貍尾如牛攀条防险如猱猴丨丨为丨栗为糇酒肉不足惟膏油深居简出善】
　　【自谋寻踪发窟并执囚蓄租分散身为羞松薪瓦甑蒸浮浮压入糟盎肥欲流熊脂羊酪真比俦引筯将举讯何尤无功切食人所仇苏子由牛尾貍】氷玉肌【狐公韵胜丨丨丨字则未闻名季貍训随齐相燧牛尾策勲封作糟丘子　　世世袭膏梁黄雀子鱼鸿鴈行先生　　季貍语有味其言须听取杨廷秀】氏竒章【风林露圃天欲　　红粟紫橘弄黄老夫思馋不忍甞丁宁笾人莫取将朝来　　羽化去通出木奴三百户乌椑士子散如烟检校不知渠　　山童相传皂衣郎字曰季貍丨丨丨上树千囘一霎强连畧积乃仓并吞乂向黎侯国罗人救黎遂擒获白茅面缚阙　　端貂裘匏肥白解骖荐渠登相门立谈封作糟丘君阙招被锦拉通卬日侍樽爼嬉平园玉肌生憎麄手削须防东阙讼寛着杨廷秀献貍周益公侑以长句】




　　古今合璧事类备要别集巻七十八
<子部,类书类,古今合璧事类备要>
　　钦定四库全书
</div>
    <div class="pagination">
<a href="古今合璧事类备要_page89.html">上一页</a><span>...</span><a href="古今合璧事类备要_page85.html">85</a><a href="古今合璧事类备要_page86.html">86</a><a href="古今合璧事类备要_page87.html">87</a><a href="古今合璧事类备要_page88.html">88</a><a href="古今合璧事类备要_page89.html">89</a><span class="current-page">90</span><a href="古今合璧事类备要_page91.html">91</a><a href="古今合璧事类备要_page92.html">92</a><a href="古今合璧事类备要_page93.html">93</a><a href="古今合璧事类备要_page94.html">94</a><a href="古今合璧事类备要_page95.html">95</a><span>...</span><a href="古今合璧事类备要_page91.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
