<!DOCTYPE html>
<html>
<head>
    <meta charset="UTF-8">
    <title>万姓统谱 - 第 203 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 203 页/共 403 页</h1>
    <div class="content">　　林大辂【字以乗莆田人正徳甲戌进士歴都御史】
　　林炫【字贞孚闽县人正徳甲戌进士歴通政】
　　林希元【字茂贞同安人正徳丁丑进士歴大理寺丞】
　　林富【字守仁莆田人以进士拜南京大理评事正徳七年擢守寜波治事缜宻纎悉务中于程然雅不乐为苛棘可喜之事性尤恺弟孜孜察民隠而拯卹之时广徳湖田科额繁重民不堪命儒士杨钦累奏湖田五隅定减额赋七万八千余顷乞如花屿湖全折之例未有别命富至力主斯议卒得所请五隅之民为立生祠祀焉富加意庠序于士类多所识防衡鉴不爽后官至总制两广军务右都御史】
　　林春【字子仁泰州千户所人天性温醇少孤贫好学闻安丰场逸士王艮讲学慨然师之自是一意着已用功为文不事竒博率发挥所自得壬辰防试第一主司诘之曰君所养何若是粹邪稍迁司封员外郎寻以母病乞归养家居三载未尝干州郡餽遗非礼者辄却弗受陇亩所入犹不赡口食而好赒予与乡人处恂恂类布衣时尤乐与人为善起补文选郎中忧勤致疾赍志而殁佥谓天丧善人】
　　林应标【字君仪莆田人嘉靖癸未进士歴户部侍郎】
　　林云同【字汝雨莆田人嘉靖丙戌进士歴南京刑部尚书諡简肃】
　　林应亮【字熈载侯官人嘉靖壬辰进士歴户部侍郎】
　　林廷机【字利仁翰次子嘉靖乙未进士厯南京兵部尚书子燫丁未进士南京吏部尚书祖父孙
　　三世翰林尚书】
　　林润【字若雨莆田人嘉靖丙辰进士任南京监察御史毅直敢言劾严世蕃戮死西市人共快之厯
　　巡抚应天都御史卒于官所着有奏议稿行世】










　　万姓统谱卷六十四
　　钦定四库全书
　　万姓统谱卷六十五　　　明　凌迪知　撰下平声
　　十二侵
　　任【东安宫音黄帝十二子各以徳为姓第一子任为任氏文王母太任正义云谢章薛舒吕祝终泉毕过此十国皆任姓】
　　【周】任鄙【力士也秦武王好力鄙叩闗自鬻】
　　任不齐【孔子弟子】
　　任嚣【秦始皇将拜南海郡尉定扬粤之乱秦亡筑闗隘以遏冦南海晏然人避兵革】
　　任座【魏文侯问士大夫曰寡人何如君也羣臣皆曰仁君翟璜曰君非仁君文侯怒而逐璜至任座曰君仁君也曰子何以言之对曰臣闻其君仁者其臣直翟璜之言直是以知君仁君也文侯曰善复召璜入拜为上卿】
　　任章【智伯索地于魏桓子桓子弗予任章曰何故弗予桓子曰无故索地故弗予任章曰无故索地邻国必恐重欲无厌天下必惧君予之地智伯必骄骄而轻敌邻国惧而相亲以相亲之兵待轻敌之国智氏之命不长矣】
　　任宣曲【其先为督道仓吏秦之败豪杰争取金玉任氏独窖仓粟楚汉相距荥阳民不得耕稼米
　　石至万钱豪杰金玉尽归任氏以此起富】
　　【汉】任安【字定祖荥阳人尝为大将军卫青门客后青日衰故客多归霍去病安独不肯故人司马迁为
　　中书令尊宠用事安遗之书责以进贤之义】
　　任旐【字子旟博昌人黄巾贼到博昌闻旐姓名曰夙闻任子旟天下贤士那可入其乡】任光【字伯卿宛人少忠厚为乡里所爱为信都太守光武自蓟还不知所向闻光坚守信都即驰赴之以为左将军将兵以従旬日间兵众大盛遂屠邯郸建武初定封阿陵侯】
　　任隗【字仲和光子义行内修肃宗朝累官司空持重处正鲠直无回称贤相】
　　任延【字长孙宛人年十二明诗易春秋显名太学号任圣童更始拜防稽都尉建武初徴为九真太守教民嫁娶于是徼外蛮夷慕义保塞寻拜武威太守帝戒曰善事上官延对曰履正奉公臣子之节善事上官臣不敢奉诏既至威行境内后又歴颍川河内子恺官至太常】
　　任棠【上邽人隠居教授有竒节太守厐参初到先之棠不与言但以薤一大本水一盂置户屛前自抱儿孙伏户下参思其微意良久曰水者欲吾清也拔大本薤者欲吾击强宗也抱儿当户欲吾开门恤孤也叹息而还】
　　任奕【句章人御史中丞朱育称其为文章之士立言灿盛晔若春荣尝着任子十卷】
　　任昉【成都人为尚书令清身检下大将军梁冀惮之出为平原守冀诛复为尚书令司校尉大司
　　农】
　　任末【新繁人少习齐诗游京师教授十余年友人黄奉徳病死洛阳末躬推鹿车载丧致其墓所后奔师丧于道物故临命勑兄子造曰必致吾尸于师门使死而有知魂灵不慙如其无知得土而已】
　　任永【犍为僰道人公孙述累徴皆托以青盲避不出述败乃盥洗更视曰世适平目即清光武召之
　　防疾卒】
　　任文公【阆中人善天文王莽簒汉乃携妻子奔于公山后武担石折文公叹曰西川智士死吾当
　　之后三年卒益部语曰任文公智无双】
　　任蕃【字宪相察孝亷由新都令任涪陵太守涪民懐其徳】
　　任立政【霍光上官桀与李陵善陇西人任立政至匈奴招陵还陵曰吾已胡服矣恐再辱奈何卒
　　不应】
　　任敖【上党太守陈豨反敖城守有功赐爵广阿侯】
　　任峻【字伯达中牟人従曹操为典农中郎将募民屯田许下军国之饶起于枣只成于任峻諡成侯
　　次子览关内侯】
　　【三国】任虾【字昭先比居者擅耕虾地数十亩种之人以语虾虾曰自以借之耳耕者闻之慙谢还地及邑中争讼皆诣虾质之然后意厌其子弟有不顺者父兄窃数之曰汝所行岂可令任君知耶其礼敎所化率皆如此文帝时为黄门侍郎】
　　任恺【字元褒魏人性豪侈一食万钱犹云无下筯处子罕字子伦有贤行时称为清平佳士晋为大
　　鸿胪】
　　【晋】任兰【安帝时为金城太守义熈中乞伏干归以众叛攻陷金城执兰兰厉色责干归以背恩违义干
　　归怒而囚之兰遂不食而死】
　　【南北】任忠【字奉诚汝隂人为陈领军将军初陈主以萧岩萧瓛梁之宗室拥众来奔心忌之故逺散其众
　　以岩为东扬州刺史瓛为吴州刺史使忠出守吴兴郡以襟带二州】
　　任祥【字延敬广宁人仕北齐神武拜侍中迁徐州刺史】
　　任遐【字景逺乐安博昌人父遥齐中散大夫遐少敦学业家行甚谨位御史中丞金紫光禄大夫遐
　　以罪将徙荒裔遥懐名请诉言泪交下齐武帝闻而哀之竟得免】
　　任昉【字彦升遐之弟八嵗能属文初仕齐为太学博士王俭沈约皆推譲其文梁武帝时歴黄门侍
　　郎出为义兴新安太守为政清省吏民便之所着文章数十万言】
　　任瓌【合肥人年十九仕陈为衡州司马陈亡瓌弃官去后谒唐髙祖于汾晋承制署东县户曹寻擢
　　招讨使数立战功累官至徐州大总管陕州都督封管国公】
　　【唐】任涛【髙安人累举不第而工于诗李隲亷察江西特免郡役涛诗清婉人多博诵有援例讼者隲判
　　曰为诗友者即兴免役】
　　任瞻【字育长少有令名王安丰选女壻得四人任在其中任童少时神明可爱时人谓育长影也好】任迪简【李景略表为判官甚得士卒心后授丰州刺史天徳军使景略宴僚佐行酒者误以醯迪简恐行酒者获罪强饮之归而呕血军士闻之泣下景略卒奉以为帅诏従之】
　　任翻【艺文志云唐末人诗人刘后村诗话作任蕃】
　　任侗【贞元中为明州刺史郡有广徳湖嵗久湮塞侗为之浚筑溉田四百余顷当时之民頼之】任敬臣【字希古隶州人五嵗丧母哀毁过制问其父曰若何可以报母父曰惟扬名显耳乃刻志
　　读书举孝亷累官文馆学士终太子舍人】
　　任晦【吴人仕为泾县尉退居里中有深秋曲沼危亭幽砌池中又为岛屿修篁嘉木掩映隈隩晦资
　　髙放寡合好竒乐易喜文学名理之士】
　　【五代】任圜【韦说罢相安重诲议用崔协任圜曰重诲未谙朝廷人物为人所卖天下皆知崔协不识文字而虚有仪表号为没字碑臣以陛下误加采擢无功幸进此不知书以臣一人取笑足矣相位有几岂容更益笑端】
　　【宋】任中正【字庆之济隂人父载右拾遗中正举进士尝代张咏知益州遵咏条教蜀人便之累官叅
　　知政事仁宗时加至礼部尚书卒諡康懿】
　　任中师【字祖圣中正弟举进士累官知益州康定中召为枢宻副使寻以资政殿学士知永丰军后以太子太傅致仕卒諡安惠中师性乐易自奉俭约晩知养生术号大块翁】
　　任颛【字诚之夀光人举进士擢盐铁判官累迁龙图阁直学士以太子賔客致仕颛刚毅不回临政
　　屡有显绩仁宗尝赐玺书旌之以太子太保致仕】
　　任福【开封人累官环庆路总管知庆州以破元昊功拜神龙卫四厢都指挥使元昊复入寇福力战身被十余矢有小校刘进者劝福自免福曰吾为大将兵败以死报国耳遂挺身决战而死子懐亮亦死之】
　　任布【字应之河南人力学家贫尝从人借书以读庆厯中进士及第累官至枢宻副使以太子少保
　　致仕始布归洛中作五知堂谓知恩知命知道知足知幸也卒諡恭惠】
　　任孜【字道圣眉山人以问学气节推重乡里与蘓洵埓累官至光禄寺丞与弟伋知名于蜀东坡时称为大任小任诗曰大任刚烈世无有疾恶如风朱伯厚小任温毅老更文寛柔惠爱小冯君】
　　任伋【字师中东坡谓之小任通判黄州郡人为作师中庵任公亭蘓辙作师中庵记伋知泸州不主
　　开边之议东坡诗云任公镇西南尝赠绕朝策当时若尽鬬善阵无赫赫】
　　任伯雨【字徳翁孜子防经史力雄健中进士仕为右正言上疏言章惇蔡京过恶入元祐籍伯雨居谏省仅半嵗所上一百八疏皆系天下治乱长子象先登世科又中词学兼茂举秦州户曹掾闻父谪弃官归养次子申先官至中书舍人曾孙希夷学従朱文公学笃信力行累官端明殿学士徙家邵武】
　　任献夫【字安世蒲圻人政和进士及第温厚纯雅立志逺大为文冲澹平易理致精宻人不能及
　　厯荆门刑曹着有异绩民懐之】
　　任宗谊【字仲宜博平人以父任为太庙斋郎调陇安县尉累荐监真州转般仓转奉议郎赐绯鱼袋通判泰州不赴除知淄州借紫加勲骑都尉宗谊濶达好义有气略明吏事所临多有可纪凡民诉久不竟若寃不能自直者摘其要害躬为镌谕无不厌服处讼立决廷无留事其在真州仓屋七百区费大莫敢任葺事嵗霖雨壊米至万计吏夜徙弃水中以灭迹宗谊大撤而新之计司吝费宗谊曰仓虽在真本漕六路聚米以供京师则费宜均赋之六路众是其议上之朝廷遂着为令】
　　任尽言【字元受华亭人与兄质言同举进士居下僚论事慷慨秦桧死朝廷召汤鹏举为台官尽言投啓贺之云每愧朱云之请剑未闻林甫之斲棺上闻始黜桧朋党释赵鼎子汾罪】
　　任谅【眉山人徙汝阳幼孤力学举进士累官龙图阁直学士知京兆府谅孝足以回母欲夺之志知足以知药师必反之状再为京兆卒尝为懐州教授作新学碑徽宗见之叹曰文士也】
　　任忠厚【郪人有文名一时英俊愿交举进士朝贵争相汲引官至二千石】
　　任文荐【闽县人绍兴间举进士厯监察御史江西提学太常少卿浙江提刑本路都转运使王十
　　朋尝称其直道立朝卒祠于学所着有六经章句】
　　任玠【成都人通五经虽纬音律琴棊绘画皆得其妙真宗令试学士院玠撰诗一千二百韵以进
　　赐进士授汝州团练推官玠娱野服捧告身诣登闻院陈纳】
　　任山【平晋人有大志不仕法春秋作通记拟井田作中田图尝应诏言事富弼厚遇之所着有晋溪
</div>
    <div class="pagination">
<a href="万姓统谱_page202.html">上一页</a><span>...</span><a href="万姓统谱_page198.html">198</a><a href="万姓统谱_page199.html">199</a><a href="万姓统谱_page200.html">200</a><a href="万姓统谱_page201.html">201</a><a href="万姓统谱_page202.html">202</a><span class="current-page">203</span><a href="万姓统谱_page204.html">204</a><a href="万姓统谱_page205.html">205</a><a href="万姓统谱_page206.html">206</a><a href="万姓统谱_page207.html">207</a><a href="万姓统谱_page208.html">208</a><span>...</span><a href="万姓统谱_page204.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
