<!DOCTYPE html>
<html>
<head>
    <meta charset="UTF-8">
    <title>万姓统谱 - 第 377 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 377 页/共 403 页</h1>
    <div class="content">　　【周】廖叔恵【秦大夫】
　　邵皓
　　【晋】邵皓宣【平阳从事】
　　少室【国语少室周为赵简子戎右】
　　少正【鲁有大夫少正卯仲尼诛之】
　　少施【姬姓鲁恵公子施父之后】
　　召伯【周邑也召公食采之地姓纂云召伯奭之后】
　　十九效
　　校师【子产称乡校为师遂曰校师氏】
　　二十浩
　　浩星
　　【汉】浩星公【治糓梁】　　　浩星赐【赵充国友善】
　　浩生
　　【周】浩生不害【见孟子】
　　浩羊
　　【周】浩羊嘉【齐大夫见风俗通】
　　二十一个
　　贺兰【有纥伏者与后夜俱起为贺兰莫何弗因以为氏南北】贺兰祥【字盛乐小有胆气志在立功从魏文帝常留置帐下以前后功进爵为公除都督荆州刺史颇有惠政由是汉南流人襁负至者日有千数逺近蛮夷莫不欵附随机抚纳咸得其欢心既与梁通好行李往来公私赠遗一无所受梁萧詧钦其风素乃以竹屏风及经史赠之祥难违其意取而付诸所司歴拜大将军赠太师】
　　贺兰越石【武士彠壻】　　　贺兰爽【贞观中自左卫中郎迁羽林将军】贺兰翁之【交州刺史】
　　【唐】贺兰进明【诗人至德中迁岭南经畧使终员外郎】
　　贺若【代居朔随魏午迁北俗谓志正为贺若因以为氏南北】贺若敦【其先居漠北世为部落大人曽祖贷入魏为都官书敦为将多智畧屡立大功】贺若弼【敦子慷慨骁勇解属文博涉书记献取陈十防文帝善之赐以寳刀克定三吴拜大将军】
　　贺拔【下邳与后魏同出隂山代为酋长北人谓地为拔捴有其地土人相贺因氏焉南北】贺拔胜【与弟岳俱镇恒州魏孝武委以心腹之寄】
　　贺拔岳【少有大志仕魏累迁左光禄大夫】
　　贺拔允【尖山人北齐神武与防定大防累官领尚书令进爵为王】
　　贺娄【代人本居漠北以国为氏孝文改为娄氏】
　　【南北】贺娄子干【少以骁武知名隋文帝授榆闗总管下诏曰自公守北门风尘不警兄铨有才器位
　　银青光禄大夫】
　　贺遂【魏正始中呼延勒为定州刺史赐姓贺遂氏】贺悦【即贺遂氏之讹也姓纂云今闗西有此姓】
　　二十二祃
　　谢丘【风俗通周宣王支子食菜谢丘】
　　【周】谢丘章【鲁人汉书古今人表】
　　华阳【秦宣太后弟封华阳君子孙氏焉】
　　【汉】华阳通【谏议大夫】　　　　华阳犨【驸马都尉】
　　社北【风俗与社南皆齐倡也汉有髙娶扶风社北氏】社南【其姓齐倡见风俗通姓苑云扶风安陵有此姓】下军【左传晋栾黡为下军大夫支孙氏焉】
　　亚饭【周末贤人亚饭干之后】
　　二十三漾
　　匠丽【左传汉有匠丽氏】
　　【汉】匠丽舒【功臣封祝其矦】
　　壮丘【汉有壮丘胜】
　　尚方【复姓録有尚方氏】
　　【汉】尚方禁【长陵大姓朱博治左冯翊亲信以为耳目禁晨夜发起部中盗及他伏奸殊有功效】
　　二十四敬
　　庆父【世本楚大夫庆父之后】
　　【周】庆父借【楚王工正】
　　令狐【姫姓周文王子毕公髙之后毕万仕晋孙魏犨武子生颗别封令狐因氏焉汉】令狐迈【避王莽乱居炖煌】　　令狐略【司空长史】
　　令狐子伯【建武中为楚相与王霸为友】
　　【三国】令狐邵【冀州人魏农太守清如氷雪举善而教恕以待人是时郡无知经者乃遣诸吏诣河东
　　就乐详学经粗明乃还由是农多文学之士】
　　【南北】令狐整【字延保炖煌人深沉有谋望学艺骑射并为河右所推为荡冦将军镇丰州】令狐休【整弟聪敏有文武材为炖煌太守】
　　【隋】令狐熈【字长熈开皇间为桂州总管先是夷越数叛熈至大崇恩信溪洞渠帅相率来归熈为建
　　城邑开设学校民夷感化】
　　令狐防【晋人梦立氷上与氷下人语索紞曰以上为阳以下为隂为阳语隂媒介事也氷泮而婚
　　成防太守田豹因防求张公征女为子妇仲春成婚】
　　【唐】令狐徳棻【华原人博贯文史初为秘书丞髙宗朝为文馆学士累迁国子祭酒】令狐【富平人天寳中任邓州録事叅军以清白闻本道采访使宋鼎引为判官初任范阳县尉
　　娶幽州人女生彰秩满留彰于母氏】
　　令狐彰【京兆富平人少长范阳倜傥有胆气渉猎书传粗知文义善弓矢乃防名从军事安禄山天寳中以军功累迁左卫员外郎彰感激忠义思立名节乃潜谋归顺遂举所管州县入朝肃宗深奬之拜御史中丞兼滑州刺史仍镇滑毫魏博节度使仍加银青光禄大夫检校工部尚书右仆射镇滑如故彰在职风化大行滑州疮痍未服城邑为墟彰以身励下一志农战内检军戍外牧黎庶法令严肃人不敢犯数年间田畴大辟库职充盈奉王税及修贡献未尝暂阙嵗遣兵诣京西防秋自赍月粮所过秋毫不犯识者称之】
　　令狐峘【徳棻孙登进士第禄山之乱隐居南山豹林谷司徒杨绾未仕时避乱南山止于峘舍峘博学贯通羣书有口辨绾甚称之及绾为吏部侍郎引峘入史馆拜右拾遗迁起居舍人修宗实録一百卷代宗实録四十卷后迁衡州刺史顺宗即位征为秘书少监】
　　令狐楚【字殻士徳棻之裔五嵗能文弱冠举进士郑儋严绶镇太原皆辟为从事自掌书记至节度判官歴殿中侍御史楚才思俊丽徳宗好文每太原奏至能辨楚之所为颇称之郑儋在镇暴卒军中喧哗中夜十数骑持刃廹楚至军门诸将环之令草遗表楚在白刃之中搦管即成读示三军无不感泣军情乃安自是声名益重宪宗时知制诰后为左仆射出镇山南节度使楚自书生随计成名皆在太原及是秉莭作镇绥抚有方军民胥恱卒赠司空諡曰文楚威仪严重若不可犯然寛厚有礼门无襍賔累居重任贞操如初】
　　令狐建【彰长子彰卒荐建自代滑三军逼夺情礼建守死不从举家归京师服阕累转至右龙虎军使徳宗以泾原兵乱出幸奉天建方教射于军中遂以四百人随驾为后殿至行在以建为中军鼓角使兴元元年加检校左散骑常侍行在都知兵马使左神武大将军】
　　令狐运【彰次子为东都留守为杜亚所诬流岭表士人寃之弟通为左卫大将军】
　　令狐定【字履常楚弟元和十一年进士及第累辟使府太和九年累迁至职方员外郎文馆直
　　学士检校右散骑常侍桂州刺史桂管都防御等使赠礼部尚书】
　　令狐绹【字子直楚子登进士第释褐文馆校书郎开成初为左拾遗宣宗朝为翰林学士累迁至承防尝夜到禁中烛尽帝以金莲烛送归后拜检校司徒进封通国公子滈涣沨】
　　令狐滈【绹子少举进士以父在内职而止及绹罢相始登第迁右拾遗史馆修撰】
　　令狐涣【绹子登进士第位至中书舍人弟沨亦登进士】
　　令狐绪【宜州华原人楚子以防仕歴随汝夀三州刺史有佳政汝人奏请刻石颂徳绪辞曰臣任
　　随州郡人乞留转河南少尹加金紫已名闻不必更立】
　　令狐澄【詹事司直】　　　　令狐宁【邕管节度使】
　　【宋】令狐揆【安陆人卜筑涢溪之南尝雪中跨马入诣张君房借书令小童携书簏负琴帛缯暖防委长吟曰借书离近廓冐雪渡寒溪布衣林逸善绘因作令狐秋掾雪中渡寒溪圗】
　　令狐咏【庆厯登科】　　　　令狐相如【郢州人元符登科】
　　令狐兰【承务郎判徽州路】　　令狐缙【仪真人绍熈进士】
　　令狐皥【汝州人大观登科】　　令狐有龙【嘉定进士】
　　令狐槩【绍兴进士俱遂宁人】　　令狐賔【建炎进士遂宁人】
　　【明　嘉靖中都察院司务令狐一槐山西洪洞人举人】
　　【嘉靖甲子举人令狐聪山西洪洞人】
　　邓陵【芈姓楚公子食邑邓陵因氏焉】
　　【周】邓陵氏【著书见韩子】
　　正令【周礼太仆掌贰车正令因氏焉】
　　庆忌【见姓苑姬姓吴公子庆忌之后】
　　胜屠【汉有胜屠公】
　　孟获【吕氏春秋齐力人孟获之后】
　　二十六宥
　　富父【鲁富父终甥之后】
　　【周】富父槐【鲁大夫】　　　　富父终甥【鲁大夫】
　　鬬谷
　　【周】鬭谷于菟【春秋楚人父伯比通于防子之女生子文防夫人使弃诸夣中虎乳之防子田见之惧而归夫人以告遂使收之楚人谓乳谷谓虎于菟故名仕楚为令尹三仕三已无喜愠色旧令尹之政必以告新令尹孔子称之曰忠】
　　豆卢【范阳本慕容氏燕败归魏北人谓归义为豆卢因氏焉隋】豆卢通【昌黎人祖长魏柔镇大将父宁柱国太保通厚有器局歴夏洪二州总管所在并称
　　寛恵卒諡安】
　　豆卢勣【字定东通之弟聪悟有才识为渭州刺史甚有恵政华夷恱服至有白乌玉浆之瑞民为
　　之谣曰吾有丹阳山出玉浆济我民夷神鸟来翔累功封楚国公卒諡襄】
　　豆卢毓【勣子汉王谅出镇并州毓以妃兄为长史累功授仪同三司及焬帝即位谅谋不轨苦諌不从语留守朱涛曰王搆逆吾軰岂可孤负国家耶当出兵拒之后为谅所害诏赠大将军封正县矦諡愍子愿师袭仪同三司】
　　豆卢宁【字永安昌黎人为金州刺史在州以亷平著称加散骑常侍】
　　豆卢勲【楚公】
　　【唐】豆卢革【为名世族荘宗初拜相以天下多故方服丹砂链气以永长生】
　　豆卢钦望【万年人中宗朝居相位十年谨身谆谆自全】
　　三十监
　　监尹【楚监允大心之后】



</div>
    <div class="pagination">
<a href="万姓统谱_page376.html">上一页</a><span>...</span><a href="万姓统谱_page372.html">372</a><a href="万姓统谱_page373.html">373</a><a href="万姓统谱_page374.html">374</a><a href="万姓统谱_page375.html">375</a><a href="万姓统谱_page376.html">376</a><span class="current-page">377</span><a href="万姓统谱_page378.html">378</a><a href="万姓统谱_page379.html">379</a><a href="万姓统谱_page380.html">380</a><a href="万姓统谱_page381.html">381</a><a href="万姓统谱_page382.html">382</a><span>...</span><a href="万姓统谱_page378.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
