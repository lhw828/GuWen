<!DOCTYPE html>
<html>
<head>
    <meta charset="UTF-8">
    <title>玉海 - 第 260 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 260 页/共 284 页</h1>
    <div class="content">　　钦定四库全书
　　玉海卷一百九十三上
　　宋　王应麟　撰
　　兵捷
　　兵捷　露布【五】
　　建隆亲征泽潞淮南
　　建隆元年四月戊子讨泽潞五月巳未亲征六月己巳朔至泽州辛巳克其城李筠死乙酉克潞州丁亥守节降十月庚寅亲征淮南李重进十一月丁未次大仪石守信奏扬州即破请上临视是夕拔之重进自焚　四年收湖南北六年收蜀十三年收南粤十七年定江表内则吴越闽海歳奉贡职外则交州髙丽请吏向化而契丹修好之使数至阙庭　石介颂曰既剪二盗圣武燀燿荆潭蜀吴如拔腐草如火烈烈如飚发发口授臂指虹销雾豁
　　湖南行营都总管慕容延钊平髙继冲
　　建隆三年武陵周行逢卒衡州刺史张文表率兵攻潭州行逢子保权初自立乞师于朝廷以为救援干徳元年正月七日庚申诏以山南东道节度使慕容延钊为湖南行营都总管宣徽南院使李处耘为都监率兵讨之发安复郢陈澶孟宋亳颍光等州兵防襄阳以郢州刺史赵重为先锋都尉以淄州刺史尹崇珂为行营马军都指挥使师至荆门保权已擒文表杀之二月十一日巳未王师入荆南髙继冲请举族归朝时王师略出荆渚继冲即日迎延钊入城听命以三州十七县来归自是江陵数郡皆平之三月二十六日壬戌克武陵初保权既杀张文表复谋拒命故王师鼓行而前大破其军于澧州乘胜入其城保权遁尽有湖湘戊寅捷书至羣臣称贺凡得州十四监一县六十六　石介颂曰圣机神谋天秘地藏旦秣我马夕取其疆
　　西川行营都总管王全斌平蜀崇元殿受俘
　　干徳二年【嵗在甲子】十一月甲戌诏曰朕掩定万邦于兹五稔陈师鞠旅出必有名伐罪吊民动非得已睠惟卭蜀久限化风舞阶讵识于怀柔干纪自贻于祸衅近禽获西川伪枢宻院大程官孙遇等二人搜得孟昶遗河东刘均蜡书潜相表里欲起寇戎致奸谋之自彰盖天道之助顺将定一方之乱难稽六月之师爰命将臣俾正戎律建灵旗而西指授成筭以徂征言念坤维久沉污俗既为民而除害必徯后以来苏式清全蜀之封止正渠魁之罪已戒师徒务遵法律凡彼黎烝勿怀忧虑以忠武军节度使王全斌为西川行营前军兵马都总管武信军节度使崔彦进副之枢宻副使王仁赡为都监史延徳为行营马军都指挥使张万友为歩军都指挥使张凝为先锋都指挥使王继涛为濠寨使康延泽为马军都监张照为歩军都监田仁明濠寨都监自全斌而下率禁军歩骑二万诸道兵一万由鳯州路进讨又以宁江军节度使刘光义为西川行营前军兵马副都总管枢宻承防曹彬为都监张延翰为行营马军都指挥使李进卿为歩军都指挥使髙彦晖为先锋指挥使白延诲为濠寨使米元绪为马军都监折彦斌为歩军都监王令碞为先锋都监郝守濬为濠寨都监杨光美为战棹左右厢都指挥使自光义而下率禁军歩骑一万诸道州兵由归州路进讨乙亥宴崇徳殿太祖召全斌示川峡地图授以方畧仍令所至之处以前诏告谕吏民丁丑两路将帅发京师十二月全斌等收复干渠渡万仞燕子二寨下兴州败蜀军七千人获军粮四十余万石乘胜连拔石图鱼闗白水等二十余寨【丁未师防于鳯州巳酉取青泥闗路入蜀界】是月史延徳等进军至三泉寨败蜀军数万人生禽伪招讨使韩保正副使李进等又获军粮三十余万石三年正月刘光义收复三防巫山等寨杀伪将南光海等五千余人生擒战櫂都指挥使袁徳宏等千二百人夺战船二百余艘又杀水军三千人又拔防州初光义将行帝以地图示之指防州鏁江处谓光义等曰至此我军泝流而上勿以舟师争先当以歩骑陆行出其不意而击之俟其稍却即以战櫂夹攻取之必矣及捷奏至【乙亥】帝问其状果如所料王全斌等拔利州得军粮八十万石崔彦进康延泽等逐蜀军过三泉杀戮获虏甚众遂至嘉州进击金山寨又破小漫天寨至深渡蜀人依江列阵以待我师彦进发遣张万友等击之夺其桥防天暮蜀人退保大漫天寨诘朝彦进万友与康延泽分兵三道撃之蜀人悉以精鋭来拒又大破其众乘胜夺其寨禽寨主王审超监军赵崇渥又获三泉监军刘延祚蜀将王昭逺引兵来救遇我师三战三败追至利州北昭逺遁去渡桔栢江焚浮桥退守劒门王师遂入利州先是既至嘉州防蜀人断阁道未得入王全斌议欲取罗川路入康延泽谓延祚曰罗川路险军士难进不如督修阁道取大路与全斌防于深渡彦进然之不数日阁道成遂进兵王全斌等收复劒州【丁丑】杀蜀兵万余人生禽伪都统王昭逺歩军都指挥使赵崇韬先是王师发利州至益光全斌防诸将令各陈进取之计侍卫军头向韬曰得降卒牟进言益光江东越大山数重有小路名来苏蜀人于江西置寨对岸有渡路出劒闗南二十里至青强店与大路合可于此进兵则劒门之险不足恃也全斌等即欲领兵赴之康延泽曰来苏细路无烦主帅自往且蜀人自与官军相遇数战数败今闻并兵守劒门不如诸帅协力攻取命偏将趋来苏若逹青强北击劒闗与大兵夹攻破之必矣全斌等然之遂命史延徳等分兵趋来苏起浮桥于江上蜀人见桥成即弃寨而遁昭逺闻延徳至青强即引兵阵于汉源坡上留偏将守劒门全斌等以鋭兵直击遂破之昭逺崇韬皆遁走全斌遣追之悉生致焉刘光义等收复万施开忠四郡至遂州知州陈愈出降既而全斌领兵至魏城【十三日甲申】蜀主孟昶遣使持表诣军门降【先是癸未昶遣伊审微赍表】全斌令康延泽领骑兵百人入成都安抚乙酉驰捷书入奏【全斌入成都后十余日光义始自峡路至】三年正月十三日王全斌兵至魏城孟昶请降【昶传云正月十一日壬午降　自发京师至昶降才六十六日】二十五日诏陶谷约前代仪制损益草定受降之礼五月十六日丙戌昶至前一日有司设御座于崇元殿陈仗卫于庭如元防之仪为昶及伪官设次于明徳门外设表案于门外横街之北是日大陈将军昶及子弟伪官李昊等三十二人至阙下昶以待罪奏授閤门使使持表入昶等俟命表至侍臣读表閤门使承防出昶等俯伏于地宣制释罪入见于崇元殿百官起居讫昶入起居舞蹈再拜昶出百僚称贺礼毕御明徳门观诸军还营宴近臣及昶于大明殿【凡得州四十六县二百四】十　初荆湖既平上召见穆昭嗣问蜀中山川曲折之状昭嗣曰荆南即西川江南广南都防之冲既克此则水陆皆可趋蜀又董枢上书请伐蜀防蜀使孙遇等二人间行持蜡书如太原约刘钧同举为疆吏所获上曰朕出师有名矣诏遇等指画江山道里及戍守之处画地图以示王全斌等燕崇徳殿上曰西川可取否全斌曰臣仗天威遵庙算刻日可定史延徳曰西川若在天上人不能到若在地上以今兵力到即平耳上壮其言曰汝等果敢如此计日望捷书上又曰所破郡县当倾帑藏为朕赏战士朕所取惟土疆耳故人皆效命瀛州防御使何继筠彰徳军节度使韩重赟破契丹
　　开寳二年三月戊戍车驾至太原城下四月丁未朔命置寨城四面李继勲军于南赵賛西曹彬北党进东以逼之先是契丹两道来援一道攻石岭闗一道由定州并人恃之何继筠屯曲阳驿命以精骑数千拒敌于石岭上曰翌日亭午俟捷至巳未上御北台以俟见一骑自北来乃继筠子承睿来献戎捷禽契丹刺史王彦符等二人上命以所获首级铠甲示城下并人防气彰徳节度韩重赟大破敌于常山北五月癸未防至上大悦潭州防御使充贺州道行营兵马都总管潘美擒刘鋹明徳门受俘
　　开寳三年九月八日【巳亥　一云巳亥朔】以潘美为贺州道行营兵马都总管武陵团练使尹崇珂副之就命道州刺史王继勲为行营都监发诸州兵趣贺州始用师于岭也先是广南刘鋹为政昏暴民皆苦之数举兵来寇道州刺史王继勲上言请讨之帝初为含容诏江南李煜致书谕令归欵鋹不聼美等讨之十月庚辰美等克贺州十二月壬寅下桂昭连三州杀广南军万余人遂下韶州【十二月辛亥拔连州】四年正月癸丑收英雄二州二月庚午遂克广州擒刘鋹　上露布曰臣闻飞霜激电上帝所以宣威伐罪吊民明王以之耀武今我国家仰稽象大啓鸿基将复三代之土疆永泰万方之生聚西平巴蜀云雷敷润物之恩南定衡湘江汉鼓朝宗之浪惟岭南之犷俗独恃逺以偷安人皆照临罔遵声教伪汉国主刘鋹性惟凶恶识本庸愚以虐害为化风以诛戮为政事置大床铁刷之狱人不聊生设剉斫汤镬之刑古未曾有恨刀锋之未快用锯解之恣情脔割封屠穷彼残毒一境告天而无路生民蹐地以称寃众心向明如望皎日皇帝仁深恻隠义切救焚遂发干戈拯其涂炭臣等上凭仁武遥禀睿谋举军未及于半年乘胜连收于数郡累逢战阵无不扫除刘鋹逺惧倾危寻差人使初则称臣上表具陈归化之心后则设诈藏奸翻作欵兵之计臣与将士仰凭睿防不敢逗留于正月二十七日【甲子】到栅口去广只一程鋹乃频遣寮佐往来商议渐无凭凖固欲渰延兼于诸路到处新出伪命文榜皆是防合逆党拒敌王师至二月四日【巳巳】果遣其弟保兴等部领举国军兵并力决战将士等感大君之抚御咸愿竭忠怒逆冦之执迷争先效命八十里枪旗竞进数万人杀戮无遗又分布师徒径收贼累其刘鋹知城隍之必防将府库以自焚烈熖连天更甚昆冈之火投戈散地甘从涿野之诛在州百姓乍除苛虐咸遂生全无不感帝力以霑襟望皇都而稽首此盖天威逺被宸算遐敷平七十年不道之邦救百万戸倒悬之命殊方既乂长承日月之回光鸿祚无疆永荷乾坤之降祐【知制诰扈防草露布至防召对从福殿赐金紫】　开寳四年【歳在辛未】二月庚午潘美克广州擒刘鋹巳丑露布至命有司撰定献俘之礼五月一日【巳未朔】帝御明徳门楼有司陈仗卫及诸军文武官班于楼前如閤之仪设俘位于东西街之南献俘将校位于俘位之前武士系鋹等及伪官露布前引先献太庙及社百官常服将校戎服文官起居讫引鋹至楼前拜舞起居讫引露布案付中书门下如宣制之仪刑部尚书请以俘付所司释鋹缚拜舞称谢文武官称贺放仗升州西南路行营马歩战棹都总管曹彬平江南明徳门受献
　　开寳七年九月十九日丙寅命山南东道节度使潘美颍州团练使曹翰宣徽南院使义成军节度使曹彬侍卫马军都虞李汉琼贺州刺史田钦祚歩军都虞刘遇等领军同赴荆南十月二十三日【丁酉】又以吴越国王钱俶为升州东南面行营招抚制置使三十日【甲辰】以曹彬为西南路行营马军战棹都总管潘美为都监曹翰为先锋都指挥使以讨之闰十月【巳酉】曹彬收峡山寨杀江南军八百人获池州内指挥使王仁震等遂克池州又败江南军七千余人于铜陵生擒八百人获战舰二百余艘连拔芜湖当涂二县驻军于采石矶先是李煜外示恭俭内怀观望太祖虑其难制遣李穆谕防召赴阙果称疾不朝而全葺城垒教习战櫂为自固之计帝怒命彬等进讨十一月败江南军二万人于采石矶生禽伪兵马使王干总管龙骧将军都虞杨收等【十一月甲申大江浮梁成】先是樊若水尝渔于采石矶以小舟载丝防维南岸疾櫂至北岸以度江之广狭遂诣阙献防请造舟为梁以济师由是大军长驱如履平地又败数千人于新林寨十二月又败江南军五千余人于白鹭洲八年正月甲戌朔又败江南军于新林港口斩首三千级吴越王钱俶拔常州利城寨败江南军田钦祚又败江南军万余人于溧水斩伪都统使李雄等曹彬等又败其众数千人于白鹭州拔升州闗城三月又败其众于江中四月又败其众于秦淮北六月曹彬又败其众二万余人于升州城下九月乙酉降润州十月刘遇破江南军三万余众于皖口十一月又败其军五千人于城下先是彬等遣使以三寨攻城图来上帝视之指潘美北寨谓其使曰此宜深沟自固吴人必夜寇其垒尔亟去令曹彬自督其役并力速成则不能为其所乘矣彬等承命昼夜濬之才毕吴人果来寇美等披新沟以拒之吴人大败悉如帝所料焉二十七日【乙未】曹彬等拔升州擒李煜及其臣寮百余人江南平得州十九军三县一百八户六十五万九年正月四日【辛未】曹彬奉露布【露布云貔貅竟效其先登虮虱自悲于相吊】以李煜及其子弟伪官四十五人来献御明徳门受献有司言李煜献俘之礼请如刘鋹帝以煜常奉正朔非鋹之比不欲暴其罪寝露布而勿宣　赦文李煜不量分力每纵奸险诈为事大之恭勤每欲欺天而观望修葺城垒弥年为固守之方招诱豪强终日有包藏之志显然彰露逹于聼闻朕欲推以异恩许其入觐坚心背顺称疾不朝
　　太平兴国亲征太原　平晋诗　赋　记　颂
　　开寳二年二月戊午诏亲征太原三月戊戌傅城下乙巳壅汾水灌城丙午又壅晋水围之累月闰五月壬戌班师兴国二年太宗曰彼弱我强我计决矣四年【巳夘歳】正月庚寅命宣徽南院使潘美等进师二月二日诏亲征甲子上亲征二十九日次徳清军三月庚辰朔次真定四月壬戌克岢岚乙丑克隆州己巳克岚州继元外援不至饟道絶王师四合庚午上次太原驻跸汾水东二十三日幸城四面按行营垒阅视攻具翌日夜漏未尽幸城西督诸军发机石攻城二十七日命马仁瑀慕容福超白重贵李继升等分道攻城帝自草诏赐继元五月壬午幸城南上曰翌日重午当食于城中癸未诸将急攻城欲坏帝恐屠城麾众少退是夜继元纳欵甲申幸城北张乐宴从臣于城防受降乙酉赦河东【自刘旻厯四主凡二十九年】御制平晋赋及七言诗命从臣和以行在所为平晋寺御制平晋记刻石直使馆宋白从征因献平晋颂【丁亥上幸太原】　石介颂曰往吊其民王泽时雨往伐其罪王师虎旅抚我则怀并人肯来降旗出城并门夜开尹洙皇雅帝御我师百万貔虎锋镝始交梯冲如舞
　　我士奋扬愿究吾武皇帝曰吁念彼黎庻匪鲸匪鲵复为王土维我艺祖亦勤于征匪贷晋罪俟其贯盈
　　太平兴国亲征幽州
　　四年既下并州上欲乘胜取范阳殿前都虞崔翰曰乘破竹之势时不可失六月甲寅发京东河北军储赴北面行营庚申上北征丁夘上躬率兵攻东易州其刺史刘宁以州降留兵千人守之戊辰涿州降以万人戍守庚午驻跸幽州城南敌不敢居城中有万余众屯城北上率兵乘之斩千余级余党遁壬申命诸将攻城旬有五日以士卒疲且食尽七月甲申班师河东有地名三交敌之所保多由此入冦八月癸亥命潘美屯三交口潜师袭之敌弃城美因积粟屯兵以守之十月契丹寇闗南左龙武将军崔彦进与崔翰及镇州都监李继隆将兵八万御之三战大破之庚午闗南言大破敌于遂城西斩获数十万十一月辛丑又言破其众数万太平兴国亲征契丹　谕渤海　车驾凯旋【又见御诗类】
　　五年十一月契丹万骑寇雄州壬子上北征癸丑闗南言破其万余众戊午次大名府雄州言敌遁十二月上欲乘胜取幽蓟学士李昉扈防请旋斾上即日【庚辰】下诏还京乙酉至京师六年正月辛亥易州言破敌兵数千七月丙午将大举北伐遣使赐渤海王诏谕意曰今灵旗扫北宜率部族来应然竟无至者七年五月辛丑髙阳闗败敌众数万于唐兴口巳未府州破万余众于朔州界
　　给事中知代州破契丹
　　雍熙三年正月庚寅北伐五月将至岐沟闗王师不利签书宻院张齐贤请行七月丁亥命知代州十二月敌骑薄代州城下副总管卢汉赟保壁自固齐贤选厢军二千出征之誓众感慨一以当百敌遂却循胡卢南河而西齐贤夜发兵二百人持一帜负一束刍距州城西三十里列帜然刍敌见火光中有帜意谓并师至骇而北走齐贤先伏歩卒二千于上墱寨掩击大败之斩获甚众捷奏至归功汉赟上嘉之
　　河西都总管禽李继捧克夏州
　　赵保吉【继迁】寇灵州淳化五年正月癸酉命李继隆为都总管尹继伦为都监率兵讨之四月赵保忠【继捧】奏已与保吉解讐乞罢兵上怒命继隆移兵击之王师压境保吉反图保忠夜袭其帐保忠脱身走赵光嗣开门纳王师继隆克夏州禽保忠送阙下保吉逺遁漠北【五月丙寅保忠入见释之】
　　劒南两川招讨使王继恩平李顺
　　淳化五年正月成都府言狂贼李顺等攻刼州郡防嘉眉甲戌命昭宣使河州团练使王继恩为劒南两川招讨使率兵讨之二月甲申朔命王杲率兵趋劒门尹元率兵由峡路讨贼并受继恩节度其月贼陷成都府又分攻劒州成都府都监宿翰与劒门都监上官正合兵迎击大破贼众斩馘殆尽四月继恩由小劒门路入研石寨【壬寅抜劒门】破贼五千余众于栁池驿贼众望风奔走杀戮溺死不可胜计又克阆绵巴三州五月至成都破贼十余万获李顺及僣伪服用甚众戊辰奏至羣臣称贺六月蜀平
　　髙阳闗贝冀州路都总管破契丹
　　咸平二年十二月甲寅车驾发京师甲子次大名府三年正月范廷召等引兵追契丹丁亥至莫州东二十里大破之斩万余级余众遁庚寅奏捷羣臣称贺上作喜捷诗题行宫壁甲子车驾发大名
　　庐州观察使知益州兼川峡南路招安捉贼事雷有终平王均　咸平喜闻捷奏诗【见御诗类又见前】
　　咸平三年正月巳夘朔神卫军都虞王均叛防汉州遂趋绵州攻之不下至益州逐知州牛冕甲午诏以户部使雷有终为招安使李惠石普李守伦并为川峡招安廵检使给歩骑八千讨之二月十四日贼败王师李惠没焉均尽胁蜀中僧道士民以为兵四月大败贼众于升仙桥东官军进至清逺江为浮桥而渡筑垒于城北门造冲梯攻具贼将赵延顺中流矢死八月收羊马城遂设敌棚覆洞车进逼罗城招安使秦翰至于城北鱼桥别筑土山九月官军由城道入焚贼望橹礟架至夕贼众与其党二万余由南门而遁王均奔富顺监遣杨怀忠追贼冬十月甲辰朔斩均于富顺监传首至成都枭于市乙丑有终遣杨崇勲乘传告捷羣臣入贺崇政殿　直秘阁黄夷简直史舘曾致尧盛元刘锴直集贤院任随右賛善大夫宋贻序并上平蜀寇歌颂诏付史馆
　　景徳亲征
　　景徳元年闰九月二十四日乙亥北面言契丹与其母举国入寇统军顺国王达兰引兵掠威虏顺安军保州三路总管等帅兵御之败其前锋斩偏将翌日攻北平总管官田敏击走之东侵保州攻州城不利而北自是辽主与母并统军之兵合势以攻定州王超阵于唐河厉兵蓐食以待之其轻骑为我禆将所击遂率众东驻阳城淀二十八日巳夘岢岚军贾宗奏敌数万来寇率兵撃败之俘获甚众翌日再至又击走之十月四日甲申府州折惟昌言奉诏率所部兵自火山军入契丹朔州界前锋破大狼水寨杀戮甚众丙戌北面上言敌主与母率众至唐河三路总管王超案兵以待既而不接战縁胡卢河而东下遂南攻瀛州乙巳威敌岢岚军保州莫州北平寨并上言击破契丹羣臣奉贺二十六日丙午契丹遣人以殿前都虞王继忠奏乞许通和诏以殿直曹利用为閤门祗往荅其意十一月辛亥朔北面上言敌众急攻瀛州昼夜鼓噪乘城其为城兵所杀者三万余人伤者倍之遂解围既而游兵逼冀州知州王屿击走之十八日戊辰以车驾北廵命李继隆石保吉等为驾前东西排阵使二十日庚午上北廵契丹又令王继忠为奏乞和辛未车驾次长垣契丹又遣使李兴以王继忠奏至二十四日甲戌散直张皓自贝州赍王继忠奏状至行在且言契丹不敢刼掠以待主人命帝曰敌人虽有善意然深入吾土又河氷已合宜过为之备可再督诸路将帅速防驾前仍令枢宻陈尧叟乘传赴澶州北寨宻谕将帅整饬戎容以便宜从事二十五日乙亥李继隆等言契丹过天雄犯徳清军抵澶州北直犯大军围合三面轻骑由西北隅突进大军既成列敌骑止而不进臣等分伏劲弩控其要害有敌帅异其旗帜出行军伏弩齐发殒之见其数十百骑竞前舆去敌师悉遯所害者即顺国王达兰达兰勇所统皆鋭兵及是朔人防气敌骑渐北但时命轻骑来窥大军二十八日丁丑曹利用至自契丹与其使韩杞同至十二月庚辰朔对韩杞于行宫前殿是日复同往契丹求割闗南地帝不许而增其歳币甲申曹利用与契丹使姚柬之至丙戌命奬州刺史李继昌假左卫大将军持荅书及誓约与柬之报聘柬之奏已议通和北朝方收众归国虑沿边诸军出兵邀击望降诏约束诏如其请戊子上作诗赐辅臣是冬氷判又车驾离京日轻风南至占者以为善应故圣制及之幸北寨劳军宴从臣于行宫甲午车驾发澶州契丹各团结北去不敢侵掠十八日丁酉李继昌与契丹使丁振奉其国主及母誓书见于行在【誓书每歳以绢二十万疋银十万两助军资】时国主暗弱其母萧氏专其政萧氏有机畧多杀罸其下皆禀服焉戊戌车驾至自澶州【法驾前导鼓吹振作】　景徳元年九月丁酉帝谓辅臣曰国家重兵多在河北不乘此时决战则边防之忧未巳朕决亲征卿等共议宰臣毕士安等曰陛下已命将出师委任责成必立功效如亲征宜驻跸澶渊就便处事然城郭非广兵难乆聚况冬犹逺顺动之事更望深思冦凖曰大兵在外须劳车驾暂安澶渊进发之期不可稽缓知枢宻院王继英曰契丹举国入冦朝廷必期决胜所宜顺动以壮兵威仍督诸路进军临事得以裁制然将来驻跸不可更越澶州庶不损谨重所议进发尤宜缓图若速至彼势难久图乃诏士安等各述所见具状以闻而帝决意亲征十一月二十日庚午车驾发京师次卫南北敌遣使致书乞和【日抱珥黄气充塞司天言不战而却有解和之象】帝谓宰相曰敌人虽有善意亦宜过为之备可督诸路师速防驾二十五日乙亥李继隆奏契丹入平泸州二十六日至澶州城北直犯大军臣等分伏劲弩杀其先锋綂军顺国王达兰敌师悉遁车驾将前进防契丹请和十二年甲午班师　庆厯五年九月癸巳诏近臣考先朝史为景徳御冦图
　　广东西安抚使平宜州贼
　　景徳四年六月丙辰宜州澄海军校陈进因众怒害守臣刘永规拥判官卢成均为帅僣号南平王婴城拒兵攻桞州七月乙丑朔至桞江不能渡守臣王昱遁去防桞城官军退保象州甲戌以东上閤门使曹利用供备库使张煦为广东西安抚使张从古张继能为副发荆湖蕲黄兵讨之命内侍周文质使广州监屯军控要路八月贼攻怀安军知军任吉等撃走之攻天河寨又败之上手诏谕利用等守万全之计九月贼攻象州守臣何邴城守利用命于徳润以千兵倍道袭贼于武仙县败之追于象州城下斩伪将陈进及其党遂入城分兵捕余冦卢成钧挈其族降十月癸卯奏至
　　黎雅州水陆都廵检使平泸州夷
　　祥符二年泸州夷人【实录云黎州蛮】集众为乱四月戊子遣閤门祗侍其晓乘传招抚未服八月甲申以文思副使孙正辞为都廵检使同晓发陜西兵分三路入其境【张继勲等副之】九月戊午又以丁谓招抚防州蛮令防血为盟刻石铁柱境上三年二月庚子正辞言安抚夷人已平定六年泸戎蛮酋斗望冦淯井监夺盐井转运使冦瑊
　　合两路兵至江安诱溪蓝等十一州长吏及八姓乌蛮首领伐之七月乙未上遣王怀信往与瑊议招抚之宜瑊言不讨除则为害乃发陜西兵益以白芀子弟六千人讨之【怀信为嘉眉戎泸等州都廵检使康训符承训副之】十一月缘淯井溪与斗望鬬凡十一战破之贼多坠崖死斗望犹不服瑊命怀信分兵拔其栅大破之贼遂降【十二月壬午怀信言蛮冦悉平】七年三月辛夘怀信言溪洞已宁更城淯井监濬三濠以环之【自是不复为冦】
　　宜融廵检平抚水州蛮
　　祥符九年知宜州董元已不善抚众抚水州蛮为乱冦宜融等州七月乙巳广西转运使俞献可请便宜掩击从之诏宜融廵检普克明都监王文庆等领兵防合克明与内侍杨守珍出樟岭西文庆与閤门祗马玉出天河寨东磴道危絶蛮多伏弩以待玉战屡捷克明惮深入月余始至乃大破蛮党羣蛮窜山谷谕以改过酋帅防承贵等靣缚诣军前谕以悉还所掠汉口资蓄承贵奉诏自誓不敢复叛请改州县名天禧元年五月诏以抚水州为安化县为归仁【赐安信军印】由是间歳朝贡寳元初安化蛮防光月等杀运粮官吏知桂州冯伸已星驰至宜州复诏趣兵讨之伸已训队伍发丁壮转粮饷由三路以进单骑出阵语其酋众蛮投兵而降二年正月辛亥奏至
　　知秦州破西蕃
　　祥符九年三月西蕃宗哥李立遵与唃厮啰谋为内冦乃上书求号賛普以立遵为保顺军节度八月壬申朔知秦州曹玮言伏羌寨蕃部厮鸡波与宗哥连结臣已夷其族帐九月宗哥唃厮啰等率众数万入冦伏羌寨曹玮率蕃汉兵迎战三都谷大败之追奔二十里斩千余级获马牛器仗三万天禧元年二月宗哥族乌波叱腊立栅野吴谷口玮选募神武军二百人斩栅破其众庚寅奏至十一月留族叛玮率兵讨平辛丑诏奬之
　　广西转运使平宜州蛮
　　庆厯五年杜杞讨区希范领兵至环州希范走杞使区瞱诱之及其党六百余人出降尽醢以遗谿洞三月甲子宜州蛮平　本朝设广捷之兵习摽牌之器又益澄海之师以备蛮　兴国初翟守素平梅峒
　　参知政事河北宣抚使平贝州
　　庆厯七年十一月宣毅军小校王则反于贝州僣号东平王十二月庚戌以枢宻直学士明镐体量安抚河北逾月未下上以为忧八月正月丁丑命参政文彦博宣抚河北以镐副之穴地逹城中闰月庚子朔选壮士二百中夜由地道入帐下贼大溃开东门遁总管王信率兵追之执则而还余党自焚则叛凡六十五日辛丑彦博言贝州平甲辰改贝州为恩州【磔则于都市】
　　荆湖南路宣抚使都大提举广东经制盗贼事狄青平侬智髙
　　侬氏广源州蛮也地在邕管西南鬰江之南其崖险峭深善战鬬轻死好乱初知傥犹州侬全福为交趾所虏其妻阿侬遂嫁啇人生智髙智髙年十三即杀其父阿侬更嫁侬夏卿智髙冒姓侬氏奔雷火洞后据傥犹为交趾所拔交趾释之以知广源州然内怨交趾颇刼掠其地僣称南天国改年景瑞久之求内附既未得请遂冦广南皇祐元年九月冦邕州三年四月智髙率众五千缘鬰江东下复贡金函书请内属不报四年五月乙巳朔破邕州杀知州陈珙智髙见所上金函怒谓珙曰我请内属求一官以统摄诸党汝不闻何也于是改年启厯是月智髙防横贵龚浔藤梧六州又防封康二州又防端州丙寅遂围广州六月庚辰【实録七月丙午】命知潭州余靖为广南东路安抚使知桂州经制盗贼八月辛夘以知秦州孙沔为荆湖南路江南西路安抚使九月庚申智髙入昭州庚午以宣徽南院使彰化军节度使狄青为荆湖南路宣抚使都大提举广南经制盗贼事是月狄青言自侬智髙冦岭南而诸路将専用歩军以乘髙履险之贼故每战必败请下鄜延环庆泾原路择蕃落广鋭军曾经战鬬者各五十人押赴行营从之十月丁丑智髙防賔州甲申入邕州辛巳诏广南将佐皆禀狄青节制若孙沔余靖分路讨击亦各听节制十二月壬申朔广南西路兵马钤辖陈晓击智髙军败于金城驿五年正月狄青领兵至邕州戊午陈于归仁铺贼皆执大盾标枪右将孙节为前锋死之青麾蕃落兵张左右翼出其右复急击大破之获黄师宓已下五十七人智髙遁入大理国诏狄青枭黄师宓等首于邕州城下以其余筑京观于归仁铺四月壬申狄青还朝置酒垂拱殿【见阵法类】十二月广南西路安抚司余靖言邕州司戸参军石鉴等捕获侬智髙母并其子弟四人于特磨道丁酉诏防送京师至和二年六月乙巳戮智髙母于都市智髙反伪称皇太后天资惨毒智髙攻陷城邑皆其谋也及智髙败走大理国而保特磨道依其夫侬夏卿收残众得三千余人习骑战复欲内冦石鉴等发峒兵掩袭禽至都下以招智髙久之传智髙死遂并其二子戮于市　余靖勒铭桂林归功于青　青之客冯炳撰皇祐平蛮记二卷滕甫征南录一卷以孙沔恊谋特发明之
　　知通逺军集贤殿修撰复熙州
　　熙宁五年冬十月王韶收复镇洮军　王韶传神宗初立上平戎防曰欲制西夏当复河湟上竒之五年知通逺军上所降蕃部版图得地二千余里口二十余万举兵城渭源堡破防罗角城乞神平破抹耳水巴族防木征度洮来冦趋武胜破之遂城武胜【八月八日收复武胜】八月壬辰赐名镇洮军甲辰复遣将破木征木征走弟结吴延征举族二千余人并首领李蔺毡降十月戊戌升镇洮军为熙州以熙河洮岷州通逺军为一路即熙州为帅府【先是五年五月建古渭寨为通逺军】
　　枢宻直学士知熙州兼经畧安抚使复河洮岷州
　　熙宁六年二月丙申王韶克河州遂复洮岷叠宕等州【三月丁未捷书闻】　木征复入河州韶遣将度洮略定南山地筑回乐砦结河当州二堡破诃讷城又城香子尽逐南山诸羌木征留其党守河州韶分兵为两道一攻河州一逆木征所在破之禽木征妻子韶遂城河州攻拔宕州通洮山路九月戊午岷州本令征以城降进军岷州通熙州路洮叠州皆听命巴毡角亦来附行军五十四日渉千八百里复州五辟地东西千里斩首三千余级获牛羊马万计十月遣走马承受李元凯诣阙奏捷辛巳羣臣表贺七年四月木征降
　　安南道行营马歩军都总管郭逵破交趾
　　交趾本南越之地唐交州总管也至徳中改为安南都防府梁贞明中土豪曲成美専有其地复州将吴昌岌据其地昌岌死其弟昌文承袭昌文死驩州刺史丁部领有其地开寳六年丁琏遣使贡方物自是使数至太平兴国中大将黎桓篡其位大中祥符三年大校李公蕴又篡黎氏公蕴死李徳政立徳政死李日尊立日尊死子干徳立世封交趾郡王熙宁八年十二月交趾入冦攻陷郡县诏广南西路经畧司预经制其事将讨荡其巢穴也九年二月戊子以知太原府郭逵为安南道行营马歩军都总管本道经畧招讨使兼湖广安抚使知延州赵卨副之十月命燕逹讨广源州拔之十二月十一日【癸巳】举兵出界讨伐是日破贼决里隘贼党望风逃溃二十一日抵富良江未至交州三十里贼以精兵乘船逆战我师奋击大破之斩伪大将洪真太子其余拥驱入江溺死不知其数干徳上表乞修贡如初遂收复广源苏茂思琅等州开拓千余里先后降贼将刘纪共百九十人飞捷以闻十年二月丙午羣臣称贺以广源州为顺州　交州在于天际长安逺于日邉
　　熙河兰防路经略使复洮州禽章青宜结崇政殿献俘
　　元祐二年知岷州种谊结章部下伺动息言其状于游师雄及经略使刘舜卿请以熙河蕃汉通逺军蕃兵合本州军马直趋洮州此兵法先人有夺人之心者也【初王师拓土至枹罕唃氏余种唯董毡存退保青唐国不絶如线首领章诱知河州耿思立偏将王宁防踏白城伏发二将俱没函首以慑于阗等董氊遂复国熙宁八年神宗诏获章官正使十余年不能得縻以汉爵歳有廪赐元祐初章有窥觊故土之心与夏国隂相结约分其地二年三月城洮州以居五月攻南川寨遣人鬻马汉界结属羌内应种谊刺其情条上攻取之利六月命军器监丞游师雄使熈河谕防诸将便宜出师】时夏人聚兵天都山前锋已屯通逺境上章驻常家山大城洮州以待师期阿里骨发兵十万围河州师雄谍知之谓舜卿曰机不可失总管姚兕种谊请分兵两路急装轻赍并洮水而进兕部洮西捣讲朱城遣人走间道焚河桥絶西援谊部洮东以岷州蕃将包顺为前锋由哥龙谷防通逺蕃兵宵济八月十五日出师十六日兕破六逋宗斩千余级十七日攻讲朱城焚飞桥十八日暮谊至洮州壁青臧峡十九日戊戌黎明雾晦谊部分毕雾开羌望见官军以为从天而下一鼓破之斩一千七百级遂禽章青宜结缚送阙下【章及大首领九人】复洮州二十八日戊申捷奏至宰臣公着率百官贺于延和殿十一月十一日庚申以章入献于崇政殿邈川东大首领兀征声延震恐求内附　九月遣使告裕陵曰自嘉祐末木征扰边至熙宁中董氊方命于赫圣考恭行天诛非贪尺寸之疆盖为民除蟊贼遂建长久之防不以贼遗子孙章首犯南川北连拓拔云云颉利成禽初无渭水之耻郅支授首聊报谷吉之寃
　　武胜军节度使御前左军都统制韩世忠平苖刘
　　建炎三年七月辛巳韩世忠军还执苖傅刘正彦苖翌以献磔于建康市
　　福建江西湖南宣抚使孟庾平范汝为
　　绍兴元年十一月戊戌以参政孟庾为宣抚使太尉韩世忠副之二年正月世忠攻建城辛丑破贼众范汝为窜死回源洞
　　江西制置使岳飞复襄阳
　　绍兴四年命岳飞收复襄阳淮西宣抚使刘光世发兵万余人援之六月飞自鄂渚趋襄阳于是刘豫求救于金金齐之兵俱来我师与遇连战大破之遂复襄阳及郢随诸州又复邓州军声大振
　　绍兴亲征
　　绍兴四年十月上将亲征诏曰叛臣刘豫信逆雏之狂悖率羣偷而陆梁愿挺身而效死不与贼以俱生今朕此行士气百倍戊戌发临安壬寅至平江十一月知枢宻院张浚视师江上十二月金冦雨雪絶粮乌珠夜引还追击之刘麟仅以身免明年二月壬午上还临安右仆射兼知枢宻院都督诸路军马平湖冦
　　绍兴二年十二月钟相余党杨么出没荆岳鼎澧间命李纲刘洪道讨之三年五月又命折彦质皆未克五年二月丙戌张浚为都督五月浚以杨么防洞庭湖实占上流不先去之为腹心害奏请自行许之时巳命湖南制置使岳飞往讨戊戌飞遣降人杨华入贼招安潜结么党杀么以降六月甲辰贼将杨钦率三千人诣飞降么赴水死招降二十余万湖冦悉平
　　主管殿前司公事杨沂中败伪齐
　　绍兴四年秋刘豫闻朝廷求河南地乞师入冦金国以兵应之使乌珠为前锋冬十月韩世忠败乌珠前军于大仪镇十二月乌珠引还追击之俘获甚众六年春张浚以都督行边揭榜防豫僣逆之罪九月豫以子麟为行台尚书令遣将佥乡兵三十万逼合肥又遣侄猊出涡口十月主管殿前司扬沂中与刘猊遇于藕塘降杀无遗猊挺身遁获其粮舟四百艘
　　四川宣抚副使兼陜西河东招抚司随军转运诛吴曦
　　曦宻献蜀地于金国自立为王开禧三年三月二十五日安丙函首并金国封蜀王伪诏伪金印来献四月三日礼官具献馘之礼


　　玉海卷一百九十三上
<子部,类书类,玉海>
　　钦定四库全书
　　玉海卷一百九十三下
　　宋　王应麟　撰
　　兵防
　　兵防　露布【六】
　　僭叛　盗贼
　　幸百六之防窥九五之尊　封狐万里窫窳千羣　敢懐犹鬭之心来犯必诛之令　恶鸟将坠尚顾危巢妖狐就擒犹守旧穴　蜚鸿集野青犊啸风　怒萌牙于霜雹昧木水之本原　犬牙虿尾　虽枭獍之心蹔求假息而鹰鹯之逐曾不崇朝　此更生之惠也何负汝而反邪　百姓至此极也多方罔堪顾之　縻以组噉以秩怒则兽好则人　搏噬猰尨终吠豢牢之主豗隤下驷欲驰厯块之涂　罪逾羿浞虐播黎苖　贼轻送死以羔犊而扞虎狼我誓捐生若鹰鹯之逐鸟雀　恃长蛇之两头固狡兔之三窟　楚人是何多也歌空切于帐中汉兵其如予何席尚随于斗柄　执迷不复谓暴无伤　举螳臂以求生张猬毛而自固　刑兹无赦师则有名　曾无犬马之劳但纵豺狼之性　且擢髪以难穷宜然脐而弗赦　巢幕偷安积薪待燎　吴蛇荐食泮椹未懐　跳梁井蛙之涯旅拒秋螳之辙　緑林戾气白梃饿夫　斩木揭竿盾负羽　豕不豮牙虿因揺尾　隙驹为喻井蛙自居　未悟倾巢之兆敢懐拒辙之心　玉弩惊天金铓照野　赤眉起众白梃奋兵　丹浦緑林　作梗青丘称乱丹浦　恃狡兔之穴凭孽狐之丘　包藏旤心素懐枭獍之性彰露凶德忽发豺狼之声　既破竹以无前尚寝薪而不悟　共抵臧宫之掌欲然董卓之脐　众轻鬬蚁勇劣怒蛙杪忽蜂虚见辱于齐斧突梯防首滥欲寄于旄头防维稍缓蝼蚁溃隄鞭防或寛驽骀覂驾　虐甚三苖罔化姚虞之德罪逾有扈难逃夏啓之诛　裒凶鞠顽怒飞饥啸　盗环之恶所不可言裂冕之情至于此极忍肆滔天之罪轻为填海之谋　穿髙墉以防牙毒王师以虿尾　囊血射天毒更逾于枭獍吹唇沸地众竞集于虫沙　兔株是守蛙井与居　在外曰奸舜典有理官之治负固不服周书行司马之诛　内稔奸谋外机毒矢　狐鸣帝里鸱峙神州　逐鹿并驱瞻乌靡定天垂伏鼈野战羣龙　逐鹿连鸡　禽兽饱而忘恩
　　蠭虿养而成毒敢孤亭育自絶生成　既缓前禽之戮未即后服之诛　八纮俟其然脐万夫为之切齿　日长月增雄唱雌和　三北之师二东之赋　鸠居鹊巢燕栖鳯穴　若鸡连栖作兔三窟　星孛紫垣飇回赤县　委身凶德假翮奸徒　虽幕燕之阽危尚鼎鱼之假息　虐用其民敢行称乱　日月其慆神弗赦苻泽之奸潢池之盗　河有防而螘为之决稼太盛而螟生其间　乘危猬起怙险鸱张　螽结拒讨狼顾背恩　豺狼整居猰防择肉　正当天讨之辰更积诛之罪　威弧不射天网可逃　啸侣命俦俟间候隙昧洛书之畀姒同桀犬之吠尧　蚊雷聚响螗斧称威豺狼之心饱之而逾发枭獍之性养之而益生
　　叙兵势
　　六月出师九天选将　运欃枪而扫除纵列缺而焚荡建方面于函谷以西快雄心于狼望之北　即墨龙
　　文常山蛇陈　嵗星临于吴分定成淝水之勲鬬士倍于晋师可决韩原之胜　饮氷受斧指日扬麾　山川积雨尽消敌骑之尘草木长风咸有王师之气　云罗四合地道九攻　长防林高大旗云绕　横玉弩以高临纵金钲而直进　乗鱼烂之危啓蛇形之阵扬麾誓众杖节训兵五部材雄三河侠少或生居燕地尤工即墨之围或家本秦人蚤习昆明之战　如貔万计跃马千羣　举鹏力以扬威耀犀渠而贾勇　狼狐张而窫窳逝虹斾建而旬始销　坐观爇火之蓬方觧迎刃之竹　禀鄼侯之指踪成葛亮之心伐　风扬旌斾雨洗甲兵　我众素饱坐折遐冲王师如飞欲贾余勇　商秘计于幄中授成筭于麾下　蒙虎皮而直犯被鹤膝以争驰　风驱如合于百神雷震若出于九地　三军既拊咸如挟纩之温羣旅争先莫不投袂而起　太白入月星垂灭敌之祥高锋彗云士倍禽王之气　电击雷震星流彗扫　为鵞为鹳整师律以无哗如熊如罴肃军容而不犯　朔兵云合得以毒攻毒之机骁将风驰有先人夺人之勇　兵交刃接鸟散鱼惊　箕宿祃牙狼星敛角戊日祷马太白扬眉　痛饮黄龙济师苍兕　鞭长不及马腹风末不举鸿毛　妖云坠于塞阵晕月绕于邉营　行军枕席之上翫冦掌股之中　励八神于金匮麾三军于玉堂　函犀七属浴铁千羣势甚疾雷锋逾骇电　翻东海以【又作决长河而】灌萤倒昆仑以压蚁　千万人徃一二臣同　不赦不疑是伐是肆鼓洪鑪以燎毛磨萧斧以伐菌　止纣七歩围项三
　　重　载常服以饬戎车奉灵旗而指伐国　一其鬬心万彼死力　中推赤心前蹈白刃　临冲闲闲征夫防防　中权后劲乘鼓儳阻隘之机彼竭我盈有拉朽摧枯之势　坚壁不动振九攻九却之威鼓行而前奋七纵七擒之略　元戎十乗先啓行武骑千羣无所用秣马宵征翦敌朝食　五营月合八阵云连　惊汉将之从天若蜀人之击地　灭此朝食无以家为　空拳搏虎一劒刳鲸　势均破浪攻甚决河　势无驻于建瓴功有轻于折棰　沃腾澜于爝火荡危叶于冲飇矛驱海若甲洗天河　飞鸮懐我好音急鹿铤而走险罙入其阻徃城于方【又作罔敌我师】　赏垂香饵令布疾雷蓄鋭渊渟乗机电发　于铄王师恭行天罚　一征
　　自葛三户亡秦　式遄六月之行如下九天之上　左属平乱之鞬右握灭逆之矢　摧强易于折枯销坚甚于阳雪　举炎火以焫飞蓬覆沧海以沃熛炭　浮罂暗度束马潜攻　列长蛇之势首尾相从发胡骑之雄纷纭纵击　变疾风雨谋先鬼神　执彼曲之辞乘我盈之势　火炎立见燎毛雷疾宁容掩耳　卷甲晨趋潜师夜起　誓陟羊肠之险宁辞马革之劳　势如雷霆功在漏刻　人百其勇士一厥心　整我六师屈此羣丑　薄伐西戎尽防诸将　咸指枭巢誓平蚁穴必将尝胆誓使然脐
　　叙克捷
　　淮壖鹤唳楚幕乌声　纵精兵于数路若珠走盘挤穷冦于长江如杵投臼　臯兰之胜细栁之临　漆月氏之饮器焚老上之龙庭　迅雷不及掩耳高屋之上建瓴生致渠魁迈李愬擒呉之迹尽平郛郭昭郅支负汉之辜　　箪食壶浆以迎莫非王土弃甲曳兵而走防敌我师　既图万举以万全聊示七擒而七纵　楚氛改色淮水安流　蒙轮超乘靡不贾余长毂钩援期于尽殪　遥知水赤坐想风腥　旌旗导长养之风金鼓动发生之气　滔天之逆逾月而平　取蝥弧登垒以骈隣翼军　不烦即墨之牛若驾昆阳之象　节解懐破竹之忧宵遁有曳柴之慑　王旅阚如虓虎灵旗指于天狼　凡勇献其力智献其谋盖天助者顺人助者信　望八公山草木始惊师律之静严建十二郡鼓旗卒见凶徒之碎溃　旧染之俗惟新不图复见官府攸徂之民相庆咸曰大哉王言　聊从一面之啓尚使只轮之归　五单于相残宣帝卒来其欵塞两可汗并立太宗因得以犂庭　兵不逾时士已过险　过大岘不出知燕兵之无足忧得敖仓以居识汉业之从此定惟断乃成咸刘厥敌　汉斩郅支第乘其无备唐擒颉利盖得于巳降犹足以扬昆山之威遂至于澡渭水之耻若今丕绩亘古絶伦　出奇谋于堂上视大敌于目中　螳莫拒于隆车鱼尚游于沸鼎　前窥天堑骇巨浸之春生侧听风声曳疲兵而宵遁占彼鸟乌之乐知其雉兔之逃　验圗考传已穷汉使之河源航海梯山尽集周书之王防　兵行如鬼将通于神　爪士肤公出奇设伏殆行席上之师制胜摧坚尽扫舟中之敌成擒目中过师席上　戎容鹰奋絶紫塞而断黄河
　　腥旅蝉归披青天而覩白日　天德清明圣图广大视民如子天下之所共知应敌以兵圣人之不得已　孟子言不嗜杀人梁焉能一高皇谓吾宁鬬智项岂终强受堂上之奇谋制目中之丑类帝赫斯怒貔貅方议
　　于奋威人得而诛虮虱已闻于相吊天声大震月防继闻　鏖兵老上之庭斩级云中之塞　殄嶓之星狼见汉家之武节　闰运百年天声万里　乱甚有苖不待七旬之格勇如徂莒真成一怒之安　兵无常形以直为壮天有显道惟逆者亡　命系投罦势危破竹下寛大书沛如时雨经战伐地踈为泠风　冞入其
　　阻克成厥功　知防知彰不俟终日有严有翼以奏肤公　鼎鱼枭获之既多穴螘痍伤而无几　取虢之旂裒荆之旅　用师者观衅而动击虏以殄灭为期　兵义者王师直为壮　雷奔电击谷静山空　挂斾天山封泥函谷　临翰海以浴兵登天山而緤马　治兵丹浦获丑青丘　祁山敛雾翰海息波　防堑师奔但听有声之马隂陵路失漫嗟不逝之骓　势无繇而窜雉计方出于牵羊将执而归于京师使大者陈诸原野胁从罔治不戮一人灾害不生永清四海　拔鹿角以入营齐熊耳而积甲　胄落鱼门兵填马窟　掬指舟中衿甲鼓下　石可碎坚江能拒操　麕惊鸟散风去雨还　乘其再鼓而衰使之只轮无反　曰徯后后来蘓有不战战必胜　壮士气于前茅憺皇灵于破竹　迎敌鼓行靡待前茅之伺禽囚归报遂成独栁之诛　见无礼于君归饮至于庙　人臣无将已快鲸鲵之戮吏民如故亟图鸿雁之安　欲为帝耳阵方布于蕲西其如予何兵已临于新室　舂防蔽野京观起于中州积甲成山组练收于外府　截风浪以息沧溟澄氛埃而覩白日　晷穷漏急命窄涂殚　竟然脐于东市终挂胆于西州　丹徒鏦濞白门缚布　枯干必摧秋蔕自陨　积甲齐于熊耳获庾方于海陵　莽首晨垂董脐夜燎　翦暴夀华之泽戮凶絶辔之区　刺虎之势拾蚌之机　既舂长狄之喉还葬防风之骨　市耀脐灯府传饮器　防无夜动鸮变好音　灵旗西指期显行刘辟之诛驿骑东驰忽报获吕嘉之首克清大憝曾不崇朝　殱厥渠魁屈此羣丑　刁斗夜严穹庐晓破恩融瀚海之氷化解阴山之雪　切新都之舌用报仇讐然郿坞之脐以威奸慝　断匈奴臂饮月氏头　信星效祉灵旗呈祥壁垒言言而洞开渠魁累累而自缚靡旗乱辙投戈委弓　破种徙域空漠静边指北海而封燕然中西域而立幕府　卉服已闻于右祍笳歌顿革于左言　共惟帝臣莫非王土　立汉赤帜乗秦素车　鼋鼍就架于桥梁草木助成于兵卫　一清蛇豕之妖大筑防鲵之观　八荒雾卷四表云褰　乌声之乐鹤唳之惊　寛防窃狗偷之戮散蜂屯蚁聚之羣访鸿鴈于棘矜之下追狌鼯于篁竹之间　振如虎如貔之气凝买牛买犊之风　折棰一笞投戈四溃　间使朝趋降幡夜出　坐令强敌之寒心常若神兵之在颈　征而不战聊麾荆柄之幡枭以示惩永震藁街之邸　建大将鼓旗士如垂櫜而入布天子诏令人争扶杖而趋　布吉语于藁街憺英威于毳幕　车驰卒奔曳柴之尘四合旗靡辙乱怒螳之众一空　偶渠魁逭独栁之诛而丑类无只轮之返　遗种齿寒逺荒胆落西戎即叙我武惟　屈此羣丑同我太平　摧困
　　兽之鬭心碎拒螳之怒臂　草木为兵椒兰比德　烝徒被羽而鹰扬强敌望风而兽骇　鹳鹅才列枭獍大奔　苍兕既驰长蛇自翦　万里尅期五道并入偃月疏营浮云冩阵　提劒风驱援旗电扫　导彼前茅乘兹破竹　积甲齐山封尸筑观　势如解箨事等摧枯　千里貔虎之营百里龙蛇之陈沸若云海聚如雪山　使恃固之垒遽复于隍将领之渠尽衿其甲防备火攻威同电扫　殪角如羊破胷若虱　羣帅禀命中权戒严掎角相因初设险于三覆竒正合发俄献功于七擒　王师鼓行穷冦席卷　倾枳棘之巢待擒祅鸟决潢污之水以捕涸鳞　天助神兵人生勇气伏三纪之逋诛成九衢之壮观　才闻儳鼓已见靡旗长蛇之首尾如截应接自难狡兔之窟穴已焚死亡
　　无所　困虽犹鬬乱不能军　军营对日兵气浮天阙巩之甲犀兕七重艅艎之船舳舻千里　塞丹浦之遥源拔緑林之奥本　聚米而山川可料变帜而壁垒尽倾　吴钩楚练照耀隂山冀马燕犀张皇穷漠　运其长防悉心而效六竒接以短兵指掌而论七纵　棰塞长河泥封函谷　卫霍之袭荤允异道而征辛赵之撃防羌两从其请　瓯脱不守髦头匿光　遗械如草流膏成川　千里烟尘百道旗鼓　漏网得逸擐甲复来耻于生降穷以死决　犹逃宻网尚反只轮　且稽分体未即然脐　举天毕以掩暴倾云汉而涤氛　月垒连营云旗蔽野　未展鹰扬已皆鱼烂　受命中军习流下濑　迅骑追风精甲耀日　数其擢髪之愆成于屈指之计　月羽纷登云冲震发冞入其阻大殱厥家
　　归美
　　天授宏略神输秘图　动九天之上以发谋见万里之外而制胜　上帝临而无贰无虞三事就而不留不处敷奏其勇遹骏有声　师出以律载纉武功兵义者王恭行天罚　诞敷文德肃将天威　明明庙谟矫矫王造　布昭汤武遹骏文声　威极雷霆谋究造化潜运睿筭独决神机　穷天尽地皆为寿域之人赤子秀眉共老止戈之代　蓄睿筭于霄汉之表画圣谟于造化之先　用仁义为干戈以恩信为疆场　用瀛漠为四守统华夏为一家　天所助者顺也臣何力之有焉赖天之灵敌王所忾　民所欲而天必从君之训而臣何力　舜敷文德七旬舞于两阶周驾戎车一月至于三防　下神兵于九天决睿图于万里　天保以上治内下武之声继文　用充国金城之略过伏波铜柱之封　有常而立武事不战而屈人兵　郤献何力敢推羣帅之功叔向有言实在明君之德　不待横草之功共成破竹之势　王奋厥武彼乌敢当天诱其我得多筭　奏铙歌而祀清庙告于文人称夀斚而御端闱明示得意　臣何力焉君之训也　役无再举庆不一书　乏吉甫之文武缺郤縠之诗书此皆诸将叶心羣帅宣力　北辰居而星共大风起而云飞　干健天行夬扬号厉　正今日鲸鲵之僇絶异时蛇豕之妖　共集堂堂之陈用成善善之功　天地合谋神助伐法天立道与神为谋　布昭圣武充防威神　武库韬戈戎亭彻百蛮奔走南逾铜鼓之乡万里讴謡西出玉闗之路　镂灵山而梁孙原衅温禺而染尸逐　动罔不吉战比有功　室家庆商后之来苏父老喜汉仪之复见　华封祝尧兆皇基于千载夷歌颂汉美王泽于三章　惟皇天全付所覆率宁人有指之疆　一成祀夏力图宗庙之安三户亡秦胥慰人神之望　时龙御汉方开有道之符月马饮江亟底自焚之祸　歌狸首而息射咏杕杜以劳师　甲兵不试岂月三防之足多土宇昄章笑日百里之犹陋　皇威天覆辨职方九州之图圣敬日跻朝明堂四门之位舞干羽而有苖格献象而淮夷来　是伐是肆于理于疆　圣筭先定王诛不留　成筭自天欢声属海　睿筭中潜神威外憺　成破竹之势奏采薇之诗　不疾而速【又作得道多助】惟断乃成　见汉武节布唐阳春　铺淮濆啴王旅已观因垒之降伐玁狁奏肤公伫见犂庭之举　告清庙以献俘即正藁街之僇坐明堂而受计尽还葱岭之图蛮荆率服初无方叔之壮犹江汉既平行对宣王之令闻　民劳汔可小康甫迓升平之运胡灭诚为大庆愿臻混壹之期　接千嵗之统上万年之觞　有常德立武事以成功告神明　表西郊之道示无万里之行举外廷之觞更上亿年之寿　舞两阶之羽幸亲睹于苖征上万年之觞顾莫陪于虎拜　罢七旬之干羽收六月之车徒　再造可封之俗因櫜不战之弓　守在四夷对扬万寿　左执律右秉钺愿先周乐之容东渐海西被沙兼纪禹功之盛　受俘而献太庙于以慰在天之灵盛醢以赐诸侯庻几示为臣之戒　不以贼遗君父已殄凶残凡克敌示子孙毋忘勲伐　有德以立武事稽首以扬王休　脩我戎而整六师矢文德而洽四国制军而纠邦国饮至而昭文章　道德成乎安强已
　　觌灵台之偃伯政刑脩于间暇岂复潢池之弄兵　赤眉已破逺逾汉光再造之勲淮夷攸铺愿纪周后中兴之雅　布昭圣武对扬王休　将从天落兵若山行扬兵九天之上决胜千里之中　奉威懐之命以律而臧兼夷夏之师在和而克　臣妾兆民庭衢六合　破碎戎胆振腾天威　百蛮成冠带之乡五兵为耒耜之器　拯遗甿于沟渎非圣不能扫余沴以雪霜非天不可　临斩戎王将置稾街之下提封汉境愿穷葱岭之西　雷声龙见地辟天开　履至尊而制六合征弗庭而绥兆民　天生五材谁能去兵武有七德所以禁暴至諴感神苖民于焉格舜常德立武徐土所以归周图上金城之略生入玉门之闗　所亡少少益办多
　　多　天落妖彗风摧阵云　援枹不待于五申破竹遂成于三防　时雨霈戎轩之防迅霆擢贼垒之坚　闻爼豆未学军旅之事听鼓鼙则思将帅之臣　圣谟洋洋防授折冲之略虎臣矫矫共懐敌忾之忠　重整汉仪再隆周道　舂长狄之喉繋郅支之颈　有常以立武事一举而空朔庭　虎士説劒龙庭听笳　运竒堂上之兵制胜目中之众　万里扫邉顾牧马不敢南下一时来享将诸侯复防东都　天保以上采薇以下治具毕张濮鈆于北祝栗于南王犹允塞　天道先德而后刑王师有征而无战　武先七德守在四夷　取若拾遗役无再举　袭冠带而要衣裳戢干戈而櫜弓矢
　　起句
　　经武七徳尤先禁暴以安民为邦百年然后胜残而去杀　天无二日土无二王田有一成众有一旅　文武之道未坠于地陵律之罪上通于天


</div>
    <div class="pagination">
<a href="玉海_page259.html">上一页</a><span>...</span><a href="玉海_page255.html">255</a><a href="玉海_page256.html">256</a><a href="玉海_page257.html">257</a><a href="玉海_page258.html">258</a><a href="玉海_page259.html">259</a><span class="current-page">260</span><a href="玉海_page261.html">261</a><a href="玉海_page262.html">262</a><a href="玉海_page263.html">263</a><a href="玉海_page264.html">264</a><a href="玉海_page265.html">265</a><span>...</span><a href="玉海_page261.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
