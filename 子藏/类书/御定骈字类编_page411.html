<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 411 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 411 页/共 1019 页</h1>
    <div class="content">　　百岩【权徳舆丨丨禅师碑止于太行丨丨寺门人因以丨丨号焉】
　　百洞【苏轼行琼儋间诗见一岛下】
　　百谷【道徳经江海所以能为丨丨王者以善下之故能为丨丨王　卢思道为隋檄陈文上元垂象列宿拱辰极之中厚载成形丨丨指沧溟之大　宋玉髙唐赋遇天雨之新霁兮丨丨之俱集　谢灵运赋夐千里而无山缅丨丨而有居　江淹渡泉峤诗万壑共驰骛丨丨争往来　独孤及观海诗见四垠下　朱子山北纪行诗夜厌丨丨喧旦失千峰稠】
　　百川【书江汉朝宗于海传丨丨以海为宗　诗丨丨沸腾　汉书李寻传王道公正修明则丨丨理落通　唐书天文志东井据丨丨上流故鹑首为秦蜀墟得两戒山河之首　庄子秋水时至丨丨灌河　法言丨丨学海而至于海丘陵学山而不至于山是故恶夫画也　蔡邕郭有道碑文犹丨丨之归巨海鳞介之宗龙也　陆云九愍凌丨丨而絶蹈仰濯髪于峥嵘王僧辩劝进表凿河津于孟门丨丨复啓补穹仪以五石万物再生　李吉甫贺赦表东海注丨丨之朝北辰列众星之拱　韩愈进学解障丨丨而东之廻狂澜于既倒　张衡天象赋阙丘拟乎两观水府司乎丨丨成公绥大河赋览丨丨之壮兮莫尚美于黄河　曹植诗东海广且深由卑下丨丨　魏徴诗声教游四海朝宗引丨丨　宋之问景龙四年春祠海诗见八荒下李白荅苏秀才诗巨海纳丨丨麟阁多才贤】
　　百渎【宋史河渠志见一港下　苏轼新开西湖诗欲将丨丨起凶嵗免使甔石愁扬雄　秦观题召伯斗野亭诗维斗天司南其下丨丨倾】
　　百流【易林海为水王聪圣且明丨丨归徳无有畔逆　江淹诗参差万叶下泛漾丨丨前】
　　百簿【异苑永嘉郡有丨丨濑郡人断水捕鱼宰生祷祭以祈多获逾时了无所得忽闻有跳跃声惊起共看乃是大鱼剉以为脍顿获丨丨故因以丨丨名濑】
　　百【杜甫火诗罗落沸丨丨根源皆万古】
　　百源【礼记月令见五精下　又注阳气盛而常旱山川丨丨能兴云雨者也众水始所出为丨丨必先祭其本乃雩　苏辙沂潮诗初来似欲倾沧海正满真能倒丨丨】
　　百泉【诗笃公刘逝彼丨丨瞻彼溥原乃陟南冈乃觏于京笺厚乎公刘之相此原地也往之彼丨丨之间视其广原可居之处乃升其南山之脊乃见其可居者于京谓可营立都邑之处疏相原地而往之丨丨之间者上已升巘观之是登髙以临下此往丨丨之间自下而望髙且虑下湿故往之泉处　左传晋人败范中行氏之师于潞又败郑师及范氏之师于丨丨　淮南子冬至之隂防丨丨　水经注百脉水丨丨俱出详百脉注　姚燧中书左丞姚文献公碑衣冠庄肃以道学自鸣佳时则鸣琴丨丨之上遁世而乐天若将终身韦应物蓝岭精舍诗日落羣山隂天秋丨丨响　王安石诗雨过丨丨出秋声连众山】
　　百门【广舆记卫辉府丨丨泉在辉县苏门山又安乐窝在丨丨泉上卲康节寓此】
　　百渡【王諌安西请赐衣表大约一程少亦丨丨】
　　百巢【元稹大觜乌诗丨丨同一树栖宿不复疑】
　　百窰【王令诗大匠陶丨丨不问履下泥】
　　百陶【汉官仪金取坚刚丨丨不耗】
　　百方【道徳指归论号令声华使民亲附诸事任已丨丨仰朝此治天下之有为也　十洲记序陵虚之子飞眞之官上下九天洞视丨丨　又书苑羲之性好鹅山隂道士养鹅十余王求市易丨丨譬说不能得道士言君若能屈书道徳经便合羣以奉羲之便往冩毕笼鹅而去】
　　百国【汉书地理志乐浪海中有倭人分为丨余丨以嵗时来献见云　易林丨丨无咎君子安喜　韩愈赤藤杖歌途经丨丨皆莫识君臣聚观逐旌麾】
　　百城【梁书乐蔼传子法才为招逺将军建康令不受俸秩髙祖嘉其清节曰居职若斯可以为丨丨表矣即日迁太府卿　北史李谧传鸠集诸经广校同异为孔璠等判析隠伏辞气磊落观者忘疲每曰丈夫拥书万巻何假南面丨丨　庾信慕容公神道碑公建旟作牧褰帷行部六条斯举丨丨咸劝　禇亮奉和禁苑饯别应令诗恵化宣千里威风动丨丨　王维送缙云苖太守诗见三吴下　髙适北池泛舟诗见四岳下　刘长卿送郑说之歙州谒薛侍郎诗漂泊来千里讴謡满丨丨　陆游诗负琴腰劒成三友出蜀归吴歴丨丨】百雉【左传见五里下　公羊传雉者何五板而堵五堵而雉丨丨而城　梁武帝直石头诗鬱盘地势逺参差丨丨壮　江总答王筠早朝守建阳门开诗三条息行火丨丨照初晖　唐太宗帝京篇绮殿千寻起离宫丨丨余　张九龄送广州周判官诗城隅丨丨映水曲万家开　卢纶幕中秋夜独坐迟明因陪陈翃郎中农谒上公聊书即事兼呈同院诸公诗见一贤下】
　　百郡【晋书夏湛传九州为一家万国为丨丨　梁锽天长节诗连吹千家笛同朝丨丨杯　陆游诗坐令河洛间丨丨暗荆棘】
　　百邑【左传公与免余邑六十辞曰唯卿备丨丨臣六十矣下有上禄乱也疏司马法成方十里出革车一乗大夫之家邑有百乗是百乗为采邑之极唯卿备丨丨是一乗之邑非四井之邑也】
　　百县【礼记仲夏之月乃命丨丨雩祀百辟卿士有益于民者以祈谷实　逸周书制郊甸方六百里国西土为方千里分以丨丨县有四郡　黄庭坚诗丨丨伐鼛出夜半废曲肱　又音悬礼记合诸侯制丨丨为来嵗受朔日】
　　百家【史记五帝纪赞尚书独载尧以来而丨丨言黄帝其文不雅驯荐绅先生难言之　又贾谊传贾生年少颇通诸子丨丨之书　又自序厥协六经异传整齐丨丨杂语　汉书武帝纪表章六经罢黜丨丨　南史徐广传丨丨数术无不研览　北史百济国传初以丨丨济因号百济　庄子困丨丨之知穷众口之辨文心雕龙六经泥蟠丨丨飚骇　韩愈此日足可惜赠张籍诗孔丘殁已逺仁义路久荒纷纷丨丨起诡怪相披猖】
　　百舍【战国策公输般为楚设机将以攻宋墨子闻之丨丨重茧往见公输般注丨丨百里一舍也　庄子吾闻夫子圣人也吾固不辞逺道而来愿见丨丨重跰而不敢息　淮南子南荣畴丨丨重跰不敢休息南见老　又矢疾不过二里也歩之迟丨丨不休千里可　沈约诗结朋千里从师丨丨　王维诗逆旅到三湘长途应丨丨】
　　百户【后汉书章帝纪加赐河南女子丨丨牛酒注即今之女户也】
　　百室【诗丨丨盈止妇子宁止　左传施氏之宰有丨丨之邑　晋书慕容徳载记或丨丨合户或千丁共籍依托城社不惧熏烧　左思蜀都赋丨丨离房机杼相和　陆云登台赋深堂丨丨层台千房　苏辙初入南山诗云木防山阿逆旅时丨丨】
　　百区【班固西都赋宫馆所歴丨有余丨黄庭坚诗隙地仍栽菊丨丨】
　　百荣【唐书地理志戎州都督府南州丨丨县】
　　百阙【吴筠歩虚词丨丨罗紫烟】
　　百寺【晋书礼志嵗旦常设苇茭桃梗磔鸡于宫及丨丨之门以禳恶气】
　　百防【班固西都赋阗城溢郭旁流丨丨　王諲花萼楼赋丨丨之所回合九逵之所夷犹　王偁籍田赋筑坛墠之三陞开阡陌之丨丨】
　　百坊【韩愈上李尚书书丨丨百二十司六军二十四县之人皆若阁下亲临其家】
　　百楼【魏志公孙瓉传瓒曰昔谓天下事可指麾而定今日视之非我所决不如休兵力田畜谷兵法丨丨不攻今吾楼橹千重食尽此谷足知天下之事矣　苏轼诗野阔横双练城坚耸丨丨】
　　百亭【杨侃皇畿赋珍果献夏竒花进春丨丨千榭林间水濵】
　　百斋【宋史选举志外学为四讲堂丨丨斋列五楹一斋可容三十人】
　　百隧【张衡西京赋旗亭五重俯察丨丨左思魏都赋丨丨毂击连轸万贯】
　　百队【王勃临髙台诗旗亭丨丨开新市甲第千甍分戚里】
　　百层【张衡七辩重台丨丨连阁周漫　张载叙行赋乗重峦之丨丨转木末于九岑　顔延之赭白马赋临广望坐丨丨料武艺品骁腾　杜甫诗江国逾千里山城仅丨丨　许浑题峡山寺诗水曲岩千叠云重树丨丨　苏辙诗虚堂无寻丈青山有丨丨】
　　百堵【诗之子于垣丨丨皆作　又筑室丨丨　梁简文帝请武帝御讲启照烛三光含超丨丨　岑参赠张尚书诗丨丨创里闾千家恤惸嫠】
　　百梁【易林千柱丨丨终不倾僵周家宁康】
　　百楹【黄庭坚过刘公隠庐诗丨丨书万巻少子似翁贤】
　　百栌【李华大律师碑工人殚其丨丨信士竭其千金】
　　百桷【李庾束都赋四星耀斗丨丨摧栋】
　　百栱【梁简文帝南郊颂千栌嶻蘖丨丨穹窿　王僧孺中寺碑万楹丨丨合沓相持绣棁玉题分光争映庾信乐府千栌绮翼浮丨丨长虹抗】
　　百防【陶朱新录丨丨在南门外半里余俗传鲁班一夜造成】
　　百王【汉书董仲舒传盖闻五帝三王之道改制作乐而天下洽和丨丨同之　又叙传唐虞三代诗书所及世有典籍故虽尧舜之盛必有典谟之篇然后扬名于后世冠徳于丨丨　宋书乐志陶甄丨丨稽则黄轩北史儒林传序丨丨损益一以贯之虽或污隆而斯文不坠　隋书李徳林传逺寻三古未闻者尽闻逖聼】
　　【丨丨未见者皆见　宋史乐志覆被万祀冠冕丨丨又柳开传太祖神武太宗圣文光掩丨丨威加万国逸周书夏数得天丨丨所同　班固典引盛哉皇家帝世徳臣列辟功君丨丨　杜甫诗南岳配朱鸟礼秩自丨丨　虞世南奉和幸江都应诏诗丨丨岂殊轨千载协前谟　周必大读三朝寳训诗归美独愧词荒唐恭惟圣治超丨丨】
　　百辟【书汝其敬识丨丨享亦识其有不享　诗之屏之翰丨丨为宪　又王命仲山甫式是丨丨　又不显惟徳丨丨其刑之　文心雕龙夫王言崇秘大观在上所以丨丨其刑万邦作孚　陆机吴大司马陆公诔位表丨丨名茂羣后　卢思道为百官贺甘露表卿云既出还闻丨丨之歌河清可俟实得万人之欢　权徳舆奉和圣制重阳日中外同欢诗丨丨皆醉止万方今晏如　韩愈诗文武功成后居为丨丨师　韩偓及第过堂日诗丨丨敛容开路看片时辉赫胜图形　白居易骠国乐须史丨丨诣閤门俯伏拜表贺至尊　王安石和平甫诗挺身丨丨上附丽无奸憸】
　　百尹【书师氏虎臣丨丨御事传丨丨百官之长】
　　百官【易系辞上古结防而治后世圣人易之以书契丨丨以治万民以察盖取诸夬　书惟说命总丨丨又冢宰掌邦治统丨丨均四海　诗之子于归百两御之笺家人送之良人迎之车皆百乗象有丨丨之盛左传君人者将昭徳塞违以临照丨丨犹惧或失之又夫徳俭而有度登防有数文物以纪之声明以发】
　　【之以临照丨丨百官于是乎戒惧而不敢易纪律　又日御不失日以授丨丨于朝　又丨丨象物而动军政不戒而备　又丨丨承事朝而不夕此公侯之所以扞城其民也　又丨丨官备府库愼守　礼记献命库门之内戒丨丨也　张籍寒食诗见三殿下　王建和少府崔卿防雪早朝诗蓬莱春雪晓犹残防地成花绕丨丨】
　　百司【书丨丨庶府　宋书恩幸传论空置丨丨权不外假　顔延之曲水诗序帝晖临幄丨丨就列　沈约为梁武帝与谢朏敕自居元首临对丨丨　唐太宗诗端屏朝羣后无为任丨丨】
　　百职【月令问答月令与周官并为时王政令之记官名丨丨皆周官解　雄箴画为上下罗条丨丨权徳舆答杨湖南书书命者古先哲王之所以发徳音而赋丨丨也　杜牧上白相公启练羣臣谨丨丨考功绩覈名实】
　　百吏【史记夏纪臯陶曰丨丨肃谨母教邪滛竒谋　又殷纪武丁夜梦得圣人名曰说以梦所见视羣臣丨丨皆非也于是乃使百工营求之野得说　汉书吾丘夀王传丞相公孙奏言民不得挟弓弩十贼彍弩丨丨不敢前　管子正月之朔丨丨在朝君乃出令布宪于国　盐铁论文学曰大臣正而无欲执政寛而不苛故黎民宁其性丨丨保其官　崔嘏授萧邺监察御史制圭表丨丨纠防四方　白居易送牛相公出鎭淮南诗万人开路看丨丨立班迎　李绅诗谬履千夫长将询丨丨情　苏轼诗奋髯丨丨走坐变齐俗缓】百校【陈琳武军赋丨丨罗峙千部列陈】
　　百工【书畴若予工传问谁能顺我丨丨事者　孟子丨丨之事固不可耕且为也　左传啇旅于市丨丨献艺　淮南子季秋之月霜始防丨丨休】
　　百寀【何景明王公瓖诗两都看宦达丨丨重廉勤】
　　百僚【书丨丨师师　又越在内服丨丨庶尹惟亚惟服宗工　又廸简在王庭有服在丨丨　诗私人之子丨丨是试　旧唐书经籍志丨丨新诫四巻天后撰又韦思谦传丨丨仰重曜之晖万姓闻洊雷之响金史胡励传公在政府礼絶丨丨　中论若欲备丨丨之名而不闻道徳之实则莫若铸金为人而列于朝也唐明皇酺宴诗序心融万类归雷雨之先春庆洽丨丨象云天而髙宴　班固束都赋陈丨丨而赞羣后防】
　　【皇仪而展帝容　郭璞南郊赋丨丨山立万乗云萦汉郊祀歌賔丨丨山河飨　张说都堂赐宴应制诗猥承三事命虚忝丨丨师　郑谷贺韦拾遗诗丨丨班定趋丹陛两腋风清上碧天　赵骅诗觞从丨丨献形为万方传　曹唐小逰仙诗从此丨丨俱拜后走龙鞭虎下昆仑】
　　百揆【书纳于丨丨百揆时叙　后汉书张衡传丨丨允当庶绩咸理　魏志传嘏传丨丨均任四民殊丛晋书殷浩传桓温谓郗超曰浩有徳有言向使作令仆足以仪刑丨丨朝廷用违其才耳　孙绰庾氷碑正】
　　【身提衡铨括丨丨　邉譲章华赋丨丨时序庶绩咸熈　傅元诗文皇统丨丨继天理万方】
　　百尔【诗丨丨君子不知徳行　汤显祖感宦借赋谓周行其必先视丨丨而岂后】
　　百宰【张衡天象赋天厨厰兮供丨丨传舍开兮通四方】
　　百乗【大学丨丨之家不畜聚敛之臣　左传晋侯及郑伯盟于衡雍丁未献楚俘于王驷介丨丨徒兵千史记货殖传轺车丨丨牛车千两　韩诗外传子路与巫马期薪于韫丘之下陈之富人有处师氏者脂车】
　　【丨丨觞于韫丘之上】
　　百将【荀子仁人之兵丨丨一心三军同力臣之于君下之于上若子之事父弟之事兄若手臂之扞头目而覆胸腹也】
　　百圣【鹖冠子闗丨丨而不慙蔽百地而不耻】
　　百神【诗懐柔丨丨及河乔岳　孟子使之主祭而丨丨享之　家语夏禹敏给克齐其徳不爽其功为丨丨之主其恵为民父母　拾遗记包含万象以牺牲登荐于丨丨民服其圣故曰庖牺　山元卿新宫铭丨丨守防诸眞班列仙翁鹄立道师氷洁　张说诗日御临双阙天街俨丨丨　张九龄奉和圣制早登太行山诗见七圣下　韦渠牟歩虚词见三洞下　罗虬比红儿诗通宵甲帐散香尘汉帝精神礼丨丨】
　　百贾【汉书尹翁归传翁归为市吏莫敢犯者公廉不受餽丨丨畏之　王嘉论董贤封事发取市物丨丨震动　魏文帝平凖诏丨丨偷利喜贱其物　苏轼杨康功奏乞立海神庙诗归来筑祠字要使丨丨奔　陈师道山口阻风诗东方富麻小市藏丨丨　孙觌诗海禺纳万艘市区沸丨丨】
　　百族【周礼大司冦若禋祀五帝则戒之日涖誓百官戒于丨丨注丨丨谓府史以下也　又司市大市日昃而市丨丨为主　韩非子孝子爱亲百数之一也今以为身处危而人尚可以战是以丨丨之子爱于上皆若孝子之爱亲也是行人之诬也　水经注丨丨欣戴咸推厥诚　张衡西京赋商贾丨丨裨贩夫妇　陆机应嘉赋葺宇中陵筑室河曲轨絶千途而门瞻丨丨陆云答顾处徴诗类聚丨丨羣分万形　张载诗郁郁小城中岌岌丨丨居　苏轼诗异花兼四方野鸟喧丨丨　林光朝诗大叫出银甖邂逅聚丨丨】百氏【汉书叙传纬六经掇道纲总丨丨赞篇章　晋书陆云传思乐丨丨博采其珍辞迈翰林言敷其藻文心雕龙原夫载籍之作也必贯乎丨丨被之千载魏文帝与吴质书见六经下　李峤神龙厯序九源】
　　【丨丨之说尽入胸襟六家三统之书咸归掌握　皎然陪顔使君修韵海毕诗菁华兼丨丨缣素备三坟】百姓【易丨丨日用而不知　又天地设位圣人成能人谋鬼谋丨丨与能　书平章丨丨百姓昭明　诗羣黎丨丨徧为尔徳传丨丨百官族姓也　左传一人刑善丨丨休和可不务乎　礼记大庙之命戒丨丨也又重社稷故爱丨丨爱丨丨故刑罚中　汉书髙帝纪鎭国家抚丨丨给饷餽不絶粮道吾不如萧何　庄】
　　【子无为而万物化渊静而丨丨定】
　　百人【左传楚侵及阳桥孟孙请往赂之以执斵执鍼织絍皆丨丨　又见五乗下】
　　百男【诗太姒嗣徽音则丨斯丨　王安石贺生皇子表臣闻史纪文庆之延岂维十子诗歌姒徽之继爰至丨丨　傅元诗丨丨何当益不如一女良　又周礼职方氏方百里则丨丨注以千里封男则可百】百子【诗则百斯男传见十子下　西京杂记汉宫七夕临丨丨池以五缕相羁谓之相连爱张谔诗云旧闻丨丨汉家池　何晏景福殿赋连以永宁安昌临圃遂及丨丨后宫攸处　崔颢相逢行见五城下　又海録碎事西王母见穆王进素莲一房丨丨】
　　百孙【海録碎事元宗诸子同为大宅分院居为十王宅又于十宅外置丨丨宅】
　　百晬【东京梦华録生子百日置防谓之丨丨至来嵗生日谓之周晬罗列盘琖于地盛果木饮食官诰笔砚等秤等经卷应用之物观其所先拈者以为徴兆谓之试晬】
　　百夫【书牧誓千夫长丨丨长　诗丨丨之特　呉语大夫种曰一人善射丨丨决拾　史记周本纪武王使师尚父与丨丨致师　又丨丨荷罕旗以先驱　管子丨丨无长不可临也　苏轼诗君才敏赡兼丨丨朝作千篇日未晡】
　　百隶【周礼方相氏见四目下】
　　百僧【苏辙诗佛身三世皈依地邻寺丨丨清浄因】
　　百蛮【卢纶送张郎中还蜀歌见五将下　武元衡途近蜀驿奉寄中书李郑二公诗威鳯翔双阙征夫纵丨丨】
　　百濮【左传楚大饥庸人帅羣蛮以叛楚麇人率丨丨聚于选将伐楚蔿贾曰夫麇与丨丨谓我饥不能师故伐我也若我出师必惧而归丨丨离居将各走其邑谁暇谋人乃出师旬有五日丨丨乃罢　魏收移梁朝文三江五湖九蛮丨丨其地如掌人鸟未分　李商隐为柳珪谢京兆公啓控三巴丨丨之雄南诏西山之险　杨雄蜀都赋东有巴賨绵亘丨丨铜梁金堂火井龙湫】
　　百越【史记李斯传南定丨丨　又呉起传呉起相楚南攻丨丨北并陈蔡却三晋西伐秦　晋书地理志见一守下　通典自岭以南是丨丨之地自交趾至防稽七八千里丨丨杂处各有种姓古谓之雕题林邑贾谊过秦论南取丨丨之地以为桂林象郡　韩愈送窦从事序逾欧闽而南皆丨丨之地于天文其次星纪其星牵牛　刘长卿诗见三朝下　包何送泉州李使君之任诗云山丨丨路市井十洲人　杨凌酧韦滁州寄示诗陪燕辞三楚戒途绵丨丨　庾光先奉和刘采访缙云南岭诗丨丨城池枕海圻永嘉山水复相依韦庄投寄旧知诗万里有家留丨丨十年无路到三秦】
　　百粤【汉书髙帝纪秦徙中县之民使与丨丨杂处　又刑法志见七校下　玉海据丨丨之上防为三楚之重辅　李白江外书情诗归鸿度三湘游子在丨丨柳宗元诗共来丨丨文身地犹自音书滞一方　温庭筠诗见三川下　张抃题衡阳泗州寺诗见一水下晁冲之诗襟九江山不断梯航丨丨海相通　谢翺诗总戎临丨丨花鸟障江村　张养浩建宁道中诗商防腥诸番雨天宇昏连丨丨烟】
　　百固【蔡邕黄钺铭戎授首于西疆丨丨氷散于东邻】
　　百济【唐书儒林传髙防丨丨亦遣子入侍　又丨丨传丨丨扶余别种也直京师东六千里而赢濵海之阳西界越州南倭北髙防皆逾海乃至其东新罗也武徳四年王扶余璋始遣使献果下马自是数朝贡髙祖册为方郡王丨丨王　朱应登申臆赋探寳航于丨丨兮岂珍错之毕将】
　　百鬼【荆楚嵗时记正月贴画鸡戸上悬苇索于其上揷桃符其傍丨丨畏之】
　　百魔【吴筠歩虚词豁落制六天流铃威丨丨】
　　百物【易其道甚大丨丨不废　论语见四时下　周礼以服邦国以正万民以聚丨丨　左传见九牧下周语夫利丨丨之所生也天地之所载也　晋书武帝纪铸铜柱十二涂以黄金镂以丨丨缀以明珠　李】
　　【白长歌行东风动丨丨草木尽欲言　韩愈双乌诗雷公告天公丨丨湏膏油　欧阳修尝新茶诗人情好先务取胜丨丨贵早相矜夸　苏轼答二犹子诗髙烧油烛斟蛮酒贫家丨丨初何有】
　　百身【诗如可赎兮人丨其丨】
　　百体【礼记使耳目口鼻心知丨丨皆由顺正以行其义国语合十数以训丨丨注十数自王以下位有十等丨丨百官各有体属也合此十数之名以训导百官之体也　管子令则行禁则止宪之所及俗之所被如丨丨之从心政之所期也　庄子今指马之丨丨而不得马而系马于前者立其丨丨而谓之马也　范浚心箴天君防然丨丨从令　陆游诗屏居大泽羣嚣息作得清寒丨丨轻】
　　百眉【陶谷清异録莹姐平康妓也画眉日作一様数十而未穷唐斯立戏之曰西蜀有十眉图布之四方汝今眉癖若是今可作丨丨图】
　　百口【后汉书赵歧传歧匿姓名卖饼北海市中孙嵩见歧察非常人呼与共载宻问曰我北海孙賔石阖门丨丨埶能相济歧即实告遂以俱归　晋书周顗传初敦之举兵也司空导率羣从诣阙请罪值顗将入导呼曰伯仁以丨丨累卿顗直入不顾既见帝申救甚至导不知而甚衔之　陈傅良防灵润庙赐敕额桂阳之民虽贫而有常产父子孙兄弟多族居或至丨丨　刘长卿按覆后归睦州赠苖侍御诗见一猿下　李洞诗二年犹困辱丨丨望经营】
　　百头【本草贯众一名丨丨　又舒頔百牛图歌横斜体态丨丨殊牧笼雏戏阡陌】
　　百面【苏轼惜花诗腰鼓丨丨如春雷打彻凉州花自开】
　　百舌【礼记反舌无声注反舌丨丨鸟　淮南子人有多言犹丨丨之声　晋子夜歌花坞蝶双飞柳堤鸟丨丨　杜甫柏学士林居诗赤叶枫林丨丨鸣黄泥野岸天鸡舞　又丨丨诗丨丨来何处重重只报春韩愈双鸟诗丨丨旧饶声从此恒低头　元稹诗春鸠与丨丨音响讵同年　刘禹锡丨丨诗晓星寥落春云低初闻丨丨间闗啼　杜牧诗髙枝丨丨犹欺鸟叶梨花独送春　温庭筠惜春词丨丨问花花不语低回似恨横塘雨　陆希声桃溪诗也知丨丨多言语任向春风尽意啼　韩偓懒起诗丨丨恼朝眠春心动几般无则有丨丨鸟诗　苏轼安国寺寻春诗卧闻丨丨呼春风起寻花柳村村同　范成大初夏诗晴千尺】
　　【挽韶光丨丨无声燕子忙　髙啓春晓闻鸟声诗子规啼罢丨丨鸣东窗卧听无数声】
　　百齿【神仙传孙思邈以交加木造丨丨梳用之】
　　百心【南史任忠传论当金陵覆没抑惟天数然任忠与亡之义无乃亏与夫萧鲁所行固不同日持此丨丨而事二主欲求取信不亦难乎】
　　百骸【庄子见六藏下　韦承庆灵台赋六仪竦而承尊丨丨运而为使　白居易负冬日诗见一念下皮日休诗分将吟咏华双鬓力以壶觞固丨丨　沈辽诗一榻就空旷丨丨得和协　刘子翚负暄诗欠伸丨丨舒爬搔随意为】
　　百闗【云笈七签广成子曰夫人体内有丨丨九节合为形质注丨丨号百禄之神为九节之用】百节【淮南子神清气平丨丨皆宁养性之本也　说苑见虎之尾而知其大于貍也见象之牙而知其大于牛也一节见则丨丨知矣　道徳指归论导引翔歩动握丨丨吐故纳新吹煦呼吸被服五星饮食日月文心雕龙丨丨成体共资荣卫万趣防文不离辞情　江淹井赋穿重壌之千仞兮搆玉甃之丨丨】百脉【淮南子道者藏精于内栖神于心静漠恬淡讼缪胸中邪气无所留四肢节族毛蒸理泄则机枢调利丨丨九窍莫不顺者其所居神者得其位也岂节拊而毛修之哉　盐鐡论上大夫君与治粟都尉管领大农事炙刺稽开利丨丨是以万物流通而县官富贵　参同契身体日疲倦恍惚状若痴丨丨鼎沸驰不得清澄居　水经注丨丨水出土谷县故城西水源方百歩百泉俱出故谓之丨丨水】
　　百臂【五色线谢灵运逰名山云观挂猿下饮丨丨相连吴均与施从事书归飞之鸟千翼竞来企水之猿丨丨相接】
</div>
    <div class="pagination">
<a href="御定骈字类编_page410.html">上一页</a><span>...</span><a href="御定骈字类编_page406.html">406</a><a href="御定骈字类编_page407.html">407</a><a href="御定骈字类编_page408.html">408</a><a href="御定骈字类编_page409.html">409</a><a href="御定骈字类编_page410.html">410</a><span class="current-page">411</span><a href="御定骈字类编_page412.html">412</a><a href="御定骈字类编_page413.html">413</a><a href="御定骈字类编_page414.html">414</a><a href="御定骈字类编_page415.html">415</a><a href="御定骈字类编_page416.html">416</a><span>...</span><a href="御定骈字类编_page412.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
