<!DOCTYPE html>
<html>
<head>
    <meta charset="UTF-8">
    <title>山堂肆考 - 第 555 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 555 页/共 632 页</h1>
    <div class="content">　　埤雅麋喜音声麞喜文彩今猎户以彩服舞麞鹿麞即麕也齐人谓麕为麞
　　善聚散
　　埤雅麕性善聚善散故从囷囷聚也亦散也又曰麕鹿皆徤骇而麕性胆尤怯饮水见影輙奔故道书云麞鹿句胆善怖
　　道家可食
　　李卫公说道书中云麞鹿无魂故可食陶隠居云麞鹿非辰属又八卦无主即生死无尤故道家许听为脯牛羊鸡犬虽补益充肌肤于亡魂皆为愆责竝不足噉清异録道家言麞鹿麂是玉署三牲神仙所享故奉道者不忌宋陈去非有题元吉画麞诗
　　将军忘死
　　南史将军曹景宗曰我昔在郷里骑快马如龙与少年数十骑平泽中逐麞数十射之此乐使人忘死




　　山堂肆考卷二百十八
　　钦定四库全书
　　山堂肆考卷二百十九　　明　彭大翼　撰毛虫
　　狐【附貍】
　　格物论狐形似黄狗鼻尖尾大性多疑审听陶隠居曰江东无狐皆出北方形似貍而黄善为魅貍似虎斑亦有似猫斑者又一种香貍有麝气一种似兎而短多栖髙木风吹而过他木谓之风貍风貍如狙眉长好羞见人輙低头一种面白而尾似牛名玉面貍又名牛尾貍専食百果又有昼伏夜出金眼长尾黒质白章尾文九节名九节貍性狡而防好捕鼠濡尾
　　易未济小狐汔济濡其尾埤雅谓小者材不足也狐者志不果也材不足志不果是以几济而有濡尾之难
　　假威
　　见虎
　　正首丘
　　礼檀弓古人有言狐死正首丘仁也白虎通正首丘不忘本也注云正首丘谓正其首以向丘也
　　潜上伏
　　类从燕识戊己不衔泥狐潜上伏不越度阡陌
　　丘尉
　　张续宣室志张鋋夜行逢巴西侯置酒邀丘校尉至一人衣黒衣天将晓鋋悸寤乃一狐卧于侧盖所谓丘校尉也
　　广陵人
　　异苑胡道拾自云广陵人好音乐医术之事体有臊气恒以名香自防唯恐猛犬所噬自审死日戒弟子曰气絶勿令狗见我尸也死于山阳敛毕觉棺空开之不见尸时人咸谓狐也
　　应隂阳
　　管子曰狐白应隂阳之变六月而一见
　　知虗实
　　类从狐狼知虗实虎豹识冲破
　　三徳
　　埤雅狐妖兽也鬼所乗之有三徳其色中和小前大后死则丘首
　　九尾
　　山海经青丘之国有九尾狐白虎通徳至鸟兽则九尾狐见名山记狐神兽出青丘山音如婴儿食之不蛊
　　听冰
　　见冰
　　吹火
　　管辂有一小物如兽手持火以口吹之书生举刀斫断腰视之乃狐也自此无火灾
　　礼斗
　　旧説狐有媚珠又曰狐礼北斗而灵善变化
　　通天
　　郭氏中记狐千岁为淫妇百岁为美女为神巫为丈夫与女子交接能知千里外事即与天通是为通天狐名山记狐者古之滛妇其名紫紫化而为狐故自称阿紫牛羊日厯唐长庆中举人歌曰欲入举塲先问苏张苏张犹可三杨杀我故辇下谓三杨为通天狐
　　见周
　　周成王时黒狐见
　　应禹
　　赵晔吴越春秋禹三十未娶行涂山恐时暮失嗣曰吾娶必有应矣后有白狐九尾而造于禹曰白者吾服也九尾者王证也于是涂山人歌曰绥绥白狐九尾厐厐成于家室我都攸昌禹乃娶涂山女
　　听讲说
　　搜神记燕昭王墓有老狐化男子听张华讲説华怪之谓雷孔璋曰今有一男子少美髙谈孔璋曰当是老精闻昭王墓有华表柱已千年可取照之当自见华如其言乃化为狐襍爼汉平陵王墓多狐自穴而出者毛皆坌灰
　　戴髑髅
　　襍爼野狐名紫夜击尾出火将有怪必戴髑髅拜北斗髑髅不坠则化为人矣
　　蹲塜
　　搜神记吴郡顾旃至一冈忽闻人语声云咄咄今年衰乃与众寻覔冈顶有一穽是古时冢见一老狐蹲冢中前有簿书一卷老狐对书屈指有所计较犬咋杀之取视簿书悉是奸人女名已经奸者朱钩头所防名有百数而旃女亦在簿次
　　凭城
　　容斋随笔城狐不灌社防不熏谓其所栖穴者得所凭依此古语也故议论者卒指人君左右近习为城狐社鼠
　　犬逐
　　南部新书晋天福甲辰岁公安沧渚民家犬逐一妇人登木而坠为犬咬死乃老狐也尾长八九尺
　　鹗诛
　　李华鹗执狐记某甞目异鸟击丰狐于中野问名于耕者对曰此金鹗也其何快防因让之曰仁人秉心哀矜不暇何乐之有曰是狐也震惊我姻族挠乱我闾里喜逃徐子之庐不畏申生之矢皇祗或者其恶贯盈而以鹗诛之予非斯禽之快而谁为
　　为妇人妆
　　白居易古塜狐歌古塜狐妖且老化为妇人顔色好头变云鬟靣变妆大尾曵作长红裳徐徐行傍荒村路日欲暮时人静处或歌或舞或悲啼翠眉不举花顔低忽然一笑千万态见者十人八九迷
　　为婴儿啼
　　苏子美猎狐篇秋食承露禾夏饮灌园派暮夜出傍舍鸡畜遭横害晚登睥睨鸣呼吸召百怪或为婴儿啼或变艳妇态不知几千年出处颇安泰
　　噪庭
　　集异记李揆夏夜宿堂之前轩有巨狐鸣噪于庭乃人立而跳月光逆射久之逾垣而去揆甚恶之及将晓入朝其日正拜
　　升榻
　　宋徽宗宣和七年九月有狐升御榻而坐此金人窃据中原之兆
　　河南官舍【已下貍】
　　晋乐广为河南尹先是河南官舍多妖怪前尹皆不敢处正寝广居之不疑尝外户自闭左右皆惊广独回顾见墙下有孔掘墙得貍杀之其怪遂絶
　　新丰客舍
　　唐舒元舆养貍野禽兽可驯养而有禆于人者吾得之貍余爱其能息防窃近乎正且勇尝观虞人有生致者因得请归置新丰里客舍常阖关实窦纵于室中潜伺之见轩首引鼻似得防气则凝蹲不动斯须果有防数十軰接尾而出貍忽跃起竪瞳迸金文毛磔斑张爪呀牙划泄怒声防党帖伏不敢窜瞬视间羣防肝脑涂地迨夜背缸潜窥室内洒然而吾得髙枕坦卧絶疮疳之忧皆斯貍之妙乎
　　樱生飞
　　杨防蓄貍说敬亭叟之家毒于防穿桷穴墉室无全宇咋齿筐篚帑无完物乃赂于捕野者俾求貍子畜于家饰茵以栖给鳞以茹抚育之厚如字诸子其撄生搏飞举无不防防慑而殄影暴腥露膻纵横莫犯矣然其野心常思逸于外罔以子育为懐一旦怠其绁逾垣越宇倐不知其所逝叟惋且惜渉旬不弭农子闻之曰野性匪驯育而靡恩非独狸然人亦有旃梁武于侯景宠非不深矣刘琨于匹防情非不至矣既负其诚复返厥噬呜呼非所蓄而蓄孰有不叛者防
　　深居简出
　　苏子由牛尾貍诗首如貍尾如牛攀条防险如猱猴橘柚为浆栗为糇筋肉不足惟膏油深居简出善自谋寻踪发窟并执囚蓄租分散身为羞松薪瓦甑蒸浮浮压入糟盎肥欲流熊脂羊酪真比俦引筯将举讯何尤无功窃食人所仇
　　糟丘子
　　杨廷秀诗序偶野人有为予生得牛尾貍者献诸丞相周益公侑以长句狐公韵胜氷玉肌字则未闻名季貍误随齐相燧牛尾防勲封作糟丘子子孙世世袭膏黄雀子鱼鸿鴈行先生试与季貍语有味其言须听取
　　皂衣郎
　　杨廷秀诗朝来栗姬羽化去逋出木奴三百户乌椑士子散如烟检校不知渠去处山僮报道黒衣郎字曰季貍氏竒章上树千回一霎强连夜剽畧积廼仓
　　狼【附豺】
　　说文狼似狗锐头白颊髙前广后埤雅狼大如狗青色作声诸窍皆沸性贪暴争食以养口体而甞以害其身里语狼将逺逐食必先倒立以卜所向故今猎师遇狼则喜盖狼之所向兽之所在也或云狼起卧游戏多借其草而草皆秽乱故里语云狼藉又曰狼扈豺亦狼属狗声能食兽
　　跋胡防尾
　　诗豳风狼跋其胡载防其尾毛诗草虫经狼项下有袋求食满腹向前行乃触之退后又自踏践上防其尾进退有患故诗以况跋前防后袋胡也诗注所谓颔下悬肉即此
　　骈胁直肠
　　埤雅古之烽火用狼粪取其烟直而聚虽风吹不斜或曰狼骈胁直肠其粪烟直为是故也内则曰狼去肠岂以此欤
　　衔钩
　　白帖汤时有白狼衔钩入朝以为祥瑞周宣王得白狼而戎狄賔周穆王征犬戎得白狼四白鹿一而荒服不至
　　衔衣
　　白帖宋王懿宗军徳义兵窘廹而值暴雨洪潦不知津梁有一白狼至前仰天而号讫衔王衣因随狼以济
　　筋大
　　草木子狼尾一孔三毛防中筋大如鸭卵
　　膏温
　　周官兽人冬献狼注云狼膏温故冬献之
　　苍衣
　　张续宣室志张鋋罢秩归蜀夜次巴西有人道左拜曰巴西侯奉邀既见置酒邀沧浪君至一人苍衣其质魁岸夜半鋋亦假寐天将晓鋋悸而寤见一狼卧于前盖所谓沧浪君也
　　黄褐
　　稽神録晋州神山民黄张妻忽梦一黄褐人腰腹甚细留淫之两接而去遂懐妊好食生肉防唇咬齿而性狼戾后生二狼生即走其夫击杀之
　　乳乌孙
　　大宛乌孙王昆莫初生弃于野狼徃乳之
　　生突厥
</div>
    <div class="pagination">
<a href="山堂肆考_page554.html">上一页</a><span>...</span><a href="山堂肆考_page550.html">550</a><a href="山堂肆考_page551.html">551</a><a href="山堂肆考_page552.html">552</a><a href="山堂肆考_page553.html">553</a><a href="山堂肆考_page554.html">554</a><span class="current-page">555</span><a href="山堂肆考_page556.html">556</a><a href="山堂肆考_page557.html">557</a><a href="山堂肆考_page558.html">558</a><a href="山堂肆考_page559.html">559</a><a href="山堂肆考_page560.html">560</a><span>...</span><a href="山堂肆考_page556.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
