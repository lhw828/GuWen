<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 733 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 733 页/共 1019 页</h1>
    <div class="content">　　莲州【元好问送樊顺之诗弓刀十驿岳丨丨渭水秦山得意秋】
　　莲城【宋史地理志汀州县五南渡后増县一丨丨本长汀丨丨堡绍兴二年升县　元史地理志汀州路丨丨　明一统志丨丨堂在处州府治南园宋乾道中范成大建　薛应旂丽水山川志见茭山下　楼钥王成之给事囿山堂诗丨丨山固多此地要称最】
　　莲水【晋冬歌朔风洒霰雨緑池丨丨结】
　　莲河【梁元帝荆州长沙寺阿育王像碑才度丨丨即处天冠之寺始游罗卫便居坚固之林】莲湖【水经注淮水又东与申陂水合水上承申陂于新息县北东南流分为二水一水迳深丘西又屈迳其南南派为丨丨水南流注于淮淮水又左迆流结两湖谓之东西丨丨矣　明一统志丨丨桥在广信府弋阳县西】
　　莲浦【庾信入彭城馆诗槐庭垂緑穗丨丨落红衣　范成大送吴智叔检详直中秘使闽诗见茶溪下】莲渚【李东阳对鸥阁赋北渡南塘莼湖丨丨】
　　莲溪【庾信诗香泉酌冷涧小艇钓丨丨】
　　莲潭【王勃七夕赋视丨丨之变彩见松院之生凉】
　　莲洲【萧大圜竹花赋倾翠盖之踟蹰泛丨丨之容与张说新都南亭送郭元振卢崇道诗竹径女萝蹊丨丨文石隄】
　　莲荡【明一统志丨丨池在临洮府兰州西七里周围数十里　杨万里过临平丨丨诗丨丨中央劣露沙上头更着野人家】
　　莲塘【唐书辛谠传厐勋攻杜滔于泗州杜审权遣将赴援壁丨丨　树萱録员半千庄在焦戴川北枕白鹿原丨丨竹径酴醿架海棠洞防景堂花坞药畦碾磨麻稻里谚曰上有天堂下有员庄　画苑刘益作丨丨背风荷叶百余独一红莲花半开其中创意可喜　明一统志丨丨浦在扬州府兴化县东接得胜湖　又丨丨井在琼州府治西南其味甘冽环城人皆汲之　白行简滤水罗赋临桐井之银牀近丨丨之玉甃　羊士谔南池晨望诗铃阁人何事丨丨晓独行　温庭筠晚归曲丨丨艇子归不归栁暗桑秾闻布谷　刘兼初至郡界诗丨丨小饮香随艇月榭髙吟水压天　方干送镜空上人游江南诗细雨丨丨晚疎蝉橘岸秋　李中咏泉诗泛花穿石坞防月下丨丨　杨亿秋夕池上诗丨丨带弋林清吹涤烦襟　黄庭坚游灵源庙诗见稻畦下　杨万里李简之莲池集句丨丨十里花如锦有厎忙时不肯来　刘从益赠南庵老人诗花圃丨丨闲打景粥盂斋鉢老堕縁　郦权裴公亭诗十里丨丨际碧山入潭无数竹根泉】
　　莲池【明一统志丨丨在镇江府金坛县云阳驿中　又丨丨在南阳府舞阳县北有东西二池　列朝诗小传丨丨律师袾宏字佛慧别号丨丨俗姓仁和沈氏年十七为诸生三十二岁辞家祝髪徧参诸方从叅究念佛得力至是乃归并净土一门普摄三根乞食梵村见云栖山水幽寂遂有终焉之志结茅三楹絶粮七日倚壁危坐而已住山三十余年以乙卯七月别众示寂鲍照代春日行入丨丨折桂枝芳袖动芬叶披　任昉咏池边桃诗聊逢赏者爱栖趾傍丨丨　崔鹏奉和圣制自生藤诗余芳连桂树积润傍丨丨　元稹寻西明寺僧不在诗丨丨旧是无波水莫逐狂风起浪心许浑秋晚云阳驿西亭池莲诗心忆丨丨秉烛游叶残花败尚维舟　杨万里早炊董家店诗行到前头杨柳径平分红白两丨丨　袁桷寄开元奎律师诗白业浑消尽丨丨任意香】
　　莲沼【图画见闻志滕昌祐画鹅得名有群鹅泛丨丨等图传于世　李商隠代张评事谢辟啓府称丨丨惭无骑马之能地号云门窃有化龙之势　髙正臣晦日重宴诗水叶分丨丨风花落柳枝　李郢奉陪裴相公重阳日游安乐池亭诗见菊篱下　李建勲道林寺诗丨丨水从双涧入客堂僧自九华还　苏轼赠杜介诗时从佛顶岩驰下双丨丨】
　　莲井【何逊七召燕飞丨丨日照杏梁阳乌骞其将动云凤矫而欲翔　王勃赋丨丨雕梁之彩错　庾肩吾咏同泰寺浮图诗云甍犹带雨丨丨不生桐　庾信登州中新阁诗花梁反披叶丨丨倒垂房　徐陵梅花落诗燕拾还丨丨风吹上镜台】
　　莲阙【许浑天街晓望诗明星低未央丨丨迥苍苍】
　　莲宫【葛澧钱塘赋丨丨纷置五百三十有二祠庙建立一百七十有三　皇甫冉詶杨侍御寺中见招诗贫居依柳市闲步在丨丨　李绅守滁阳深秋忆登郡城望琅琊诗见薜萝下　崔涂题兴善寺隋松院诗青青伊涧松移植在丨丨　李中送圎上人归庐山诗丨丨旧隠尘埃外防杖临风拂袖还　马祖常絶句吴王丨丨夜张乐急管哀丝翠帘幕】
　　莲台【华严经尔时如来性起妙德菩萨于莲华座起偏袒右肩右膝着丨华丨上一心合掌正向如来不空羂索神变真言经开敷丨华丨上一切诸印上烧火光焰　又口出莲荷华叶蒲萄朶叶四角丨丨十字金刚杵印烧上火焰内外院地纯白色地金刚标帜置不空羂索观世音像　法珠林时王国中有一池水生一丨华其华丨中有一童子结跏趺坐　段成巳雨后漫成诗瘿杓天然不用裁日倾新醖剥丨丨】莲宇【史九韶潇湘八景图记暝入松门阴生丨丨杖锡之僧将归林莽蒲牢一声猿惊鹤举幽谷云藏东山月吐此烟寺之晚钟也　陈子昂詶晖上人夏日林泉诗闻道白云居窈窕青丨丨】
　　莲府【卢纶送从叔程归西川幕诗群鹤栖丨丨诸戎拜柳营　刘禹送国子令博士赴兴元觐省诗见柳营下　李频初离黔中诗更蒙丨丨辟兼脱布衣归　封彦卿和李尚书命妓饯崔侍御诗丨丨才为緑水賔忽乗骢马入咸秦　薛逢重送徐州李从事商隠诗丨丨望髙秦御史柳营官重汉尚书】
　　莲亭【朱景元有丨丨诗】
　　莲庄【吴兴园林记赵氏菊坡园新安郡王之园也昔为赵氏丨丨分其半为之其中亭宇甚多中岛植菊至百种为菊坡　欧阳修有过钱文僖公白丨丨诗】
　　莲巢【明一统志丨丨亭在浔州府贵县治莲池之北有苏轼书帖石刻　范成大李翚知县作亭西湖上余用东坡语名之曰饮緑遂为胜槩诗见芷葺下】
　　莲础【宋之问为东都僧请留驾表丨丨未施为停风雨梅梁郁起若有神明】
　　莲径【朱庆余赠律师院诗粉壁通丨丨扁舟到不迷】
　　莲龛【云仙杂记乐天语人曰吾已脱去利名枷锁开清髙门戸但丨丨子母丹不知何时可成　盛时防诗香筵宝座初开梵塔院丨丨正试灯】
　　莲座【元史舆服志顿地队象六饰以金装丨丨香宝鞍韂秋辔罽勒犛牛尾拂跋尘铰具　华严经一切诸佛世界悉见如来坐丨华宝师子之丨　大宝积经是山王项生于大妙宝丨华丨无降伏宝帝青金刚以为其茎大吠瑠璃为诸宝铎赡部檀金为广浄业顺时清净栴檀为台玛瑙宝玉以为其防　大自在天子因地经佛从天上与无数百千俱胝那庾多释梵人天凡圣之众随从围绕其佛安处金丨之丨身着红衣面如满月放吉祥光青黄赤白降临大地照诸有情令心清浄　不空羂索神变真言经是大奋怒王真言曼拏罗三昧耶纵广五肘如法图饰标郭界院开廓四门彩色笔盏皆尽新好画匠画时出入浄浴着浄衣服内院当中画大金轮当轮心上宝丨华丨上释迦牟尼如来作说法相面西而坐右大奋怒王观世音菩萨左执金刚秘密主菩萨大奋怒王观世音座后侨俚菩萨手执莲华次半拏罗婆徙你白衣观世音菩萨手执莲华次摩诃湿废多白身观世音菩萨一手执如意宝杖一手执澡罐是诸菩萨而坐丨丨　颂古聨珠通集善财诣佛防中参普贤菩萨见乗白象王处红丨丨一心亲近咨问法要　薛道衡展敬上凤林寺诗珠桂浮明月丨丨吐芙蓉　王勃观佛迹寺诗丨丨神容俨松崖圣迹余萨都剌登乌石山仁王寺横山阁诗千尺青丨丨烟霞拥地灵】
　　莲社【丨丨髙贤传慧逺居庐山慧永慧持道生昙顺僧叡昙恒道昺昙诜道敬佛驮邪舍佛驮跋陀罗名儒刘程之张野周续之张诠宗炳雷次宗等结社念佛世号十八贤　又逺法师与诸贤结丨丨以书招渊明渊明曰若许饮则往许之遂造焉忽攅眉而去　又谢灵运至庐山一见逺公肃然心伏乃即寺筑台翻涅槃经凿池植白莲时逺公诸贤同修浄土之业因号白丨丨　槁简赘笔逺法师在庐山初修浄土之社凡百有二十三人谢康乐为凿东西二池种白莲求入净社故号白丨丨然逺公以灵运心杂止之李伯时画丨丨图陶渊明乘篮舆谢康乐乘马张曲笠二公虽不入浄社常往来山中僧齐己逺公影堂诗云陶令醉多招不得谢公心乱入无方是也　晁补之白丨丨图记庐山白丨丨十八贤者始晋太元中雁门正觉法师慧逺爱此山卜居之而河内觉寂大师慧永先居西林故法师所居号东林云法师神明英越初从太行释道安落髪道安知其能使道流东国者也时诸方名德闻风而至与同修浄土之社者甚众而十八贤者社中之杰也曰佛驮耶舍佛驮跋陁罗竺道生慧持慧叡昙恒道禺道敬昙诜内有士人刘遗民雷次宗周续之宗炳张野张诠合十八人而佛驮二尊者賔人皆神僧也余各有异迹又法师最善陶渊明陆修静两人髙蹈不肯入社王祎自建昌还经行庐山下记又数里为简寂观观亦废简寂者陆修静谥慧逺法师之结白丨丨也同社者十八人陶靖节陆修静皆与焉　戴叔伦赴抚州对詶崔法曹夜雨滴空堦诗髙防枣树宅清言丨丨僧　裴说寄贯休诗他年白丨丨犹许重相期　温庭筠寄清凉寺僧诗白丨丨里如相问说与游人是姓雷　伍乔题西林寺水阁诗不知来往留题客谁约重寻丨丨踪史肃放言诗丨丨从来说陶逺竹林今不数山王王特起漫作诗竹林留得巨源在丨丨招入渊明来萧国宝寄梵天方丈古岩诗见菊篱下　元好问追懐曹征君诗空劳结伴归丨丨无复题诗寄草堂　又夜宿秋香亭有懐木庵英上人诗见藤溪下　又追用坐主闲闲公韵上致冯内翰诗巨源不入竹林选元亮偶成丨丨图　方澜渊明诗见秫田下　张翥闻云海寛宝林同二师寂音诗见葛川下】
　　莲漏【宋史乐志严夜警铜丨丨迟迟清禁肃森陛防羽衞俨皇闱　又燕肃传性精巧甞造指南记里鼔二车以献又上丨华丨法诏司天台考于钟鼓楼下金史厯志见莲华下　翻译名义集逺公之门有僧慧要患山中无刻漏乃于水上立十二叶芙蓉因波而轮以定十二时晷景无差今曰逺公丨华丨是也　苏轼有徐州丨华丨铭　郑谷岑上人诗我来能永日丨丨滴堦前】
　　莲筹【张宪夜坐吟玉壶氷动漏声干夜冷丨丨三十刻】
　　莲舟【元氏掖庭记己酉仲秋之夜武宗与诸妃嫔泛月于禁苑太液池中月色射波池光映天緑荷含香芳藻吐秀游鱼浮鸟竞戏群集于是画鹢中流丨丨夹侍舟上各设女军居左者冠赤羽冠服斑文甲建凤尾旗执泥金画防号曰凤队居右者冠漆朱帽衣雪氅裘建鹤翼旗执沥粉雕戈号曰鹤团　刘清止水赋紫闗之鸿雁飞来緑浦之丨丨风送　梁简文帝卦名诗丨丨虽未济分密已同人　梁元帝赴荆州泊三江口诗丨丨夹鹤氅画舸覆缇油　萧子范东亭极望诗水鸟衔鱼上丨丨拂芰归　陈后主三妇艶词大妇上髙楼中妇荡丨丨小妇独无事拨帐掩娇羞　沈君攸采莲曲平川映晓霞丨丨泛浪华　张正见诗金堤分锦防白马渡丨丨　宋之问使过襄阳登凤林寺阁诗见苔石下　张潮采莲词赖逢邻女曽相识并看丨丨不畏风　王昌龄采莲曲吴姬越艶楚王妃争弄丨丨水湿衣　崔颢长干曲下渚多风浪丨丨渐觉稀】莲船【熙朝乐事防糚傀儡丨丨战马饧笙鼗鼔琐碎戏具以诱悦童曹者在在成市　庾信咏画屏风诗跂石多时望丨丨始复归　李贺莫愁曲白鱼驾丨丨夜作十里游　韩偓效崔国辅体诗南湖夜来雨应湿采丨丨　李中诗风弄青帘沽酒市月明红袖采丨丨】
　　莲艇【元氏掖庭记菱舟进鲜紫角玉心之竒山耸而至丨丨奉实绛房金的之异陵叠而来】莲灯【谢宗可有丨丨诗】
　　莲烛【刘筠灯夕寄献内翰虢略公诗帘卷交疏丨丨密通中枕上独闻铃　欧阳修内直对月寄子华舍人持国廷评诗见蕙炉下　李献能从猎口号丨丨金纱簇簇齐宫槐笼晓尚凄迷　周昂即事诗南霓旌动缭墙天街丨丨照修廊】
　　莲炬【翰苑新书唐令绹为翰林学士夜对禁中时烛尽上勅以金丨华丨送绹还院　欧阳朝玉烛赋信玉非圃昆仑之宝兮烛非兰膏丨丨之珍　髙道素上元赋兰釭吐耀丨丨映赩　张东之大堤曲玉牀翠羽帐宝袜丨华丨　杨万里姑苏馆上元前一夕诗节物催人又一年银花丨丨照金尊　马祖常都门一百韵用韩文公防合聨句韵诗英名袭丨丨贵籍谢鱼钥　萨都剌层楼晚眺诗光揺翠幕金丨丨梦断凉云碧玉箫】
　　莲焰【梅尧臣登尚书省东楼诗轣辘车声碾明月参差丨丨竞红顔】
　　莲锷【白行简金跃求为镆防赋丨丨尚融若踊决云之刃云锋未铸如呈切玉之姿　张咏悼蜀诗火气烘寒空雪彩挥丨丨】
　　莲剑【唐太宗诗霜野韬丨丨闗城罢月弓】
　　莲椀【李洞叙旧游寄栖白诗晓炙冻盂原日气夜桃丨丨禁灯红】
　　莲杯【东轩笔録王永年甞置酒延窦卞杨绘出其妻问坐以左右手掬酒以饮卞绘谓之白玉丨花丨杨旡咎白玉词明月堂深丨花丨輭】
　　莲盆【唐彦谦西明寺威公盆池新稻诗丨丨积润分畦小藻井垂阴擢秀稀】
　　莲瓮【吕光洵皆可薗记阁之前循除为藩中为丨丨为兰缶左右为菊砌又前为竹屿萆竹为亭清阴环映曰可君】
　　莲索【不空羂索真言经世尊丨华羂丨三昧邪白银为叶青瑠璃台真珠子蕊黄金防茎其华大小象生丨华羂丨等分取莲荷茎丝蚕丝清浄治练如法作坛作法加持标郭门道莲华台上严宝彩座盘置羂索中置莲华曼拏罗东置不空羂索观世音菩萨像以诸香华香水三白饮食香水阏伽如法献供每日面东烧灼香王舞印而坐结数珠印依法观虑诵母陀罗尼真言秘宻心真言先持丨华羂丨初夜后夜真言白芥子先打丨华羂丨三十六旬精进持法无间时日其丨华羂丨观世音像一时放光空中讃声善哉善哉精进者闻已熙怡静念不动瞻菩萨面跪坐结印诵母陀罗尼真言秘密心真言二三七遍摄持光住左手持丨右手执丨顶戴受已诵母陀罗尼真言秘宻心真言】
　　莲锦【梁简文帝三月三日诗兰馨起縠袖丨丨束琼腰】
　　莲帽【梁书萧詧传担舆者冬月必须裹头夏月则加丨华丨　书史见贴下】
　　莲服【王勃九成宫东台山池赋被兰丘而结佩照丨丨而披冠】
　　莲幕【王十朋蓬莱阁赋王子游防稽客丨丨登卧龙之山蹑巨鼇之阁　白居易水堂醉卧诗那似此堂丨丨厎连朝连夜碧潺湲　李商隠自桂林奉使江陵途中感懐诗下客依丨丨明公念竹林　许浑中秋夕寄大梁刘尚书诗栁营出号风生纛丨丨题诗月上楼黄滔题王侍御宅内亭子诗俗间尘外境郭内宅中亭或有人家创还无丨丨馨　李俊民用赵之美留别韵诗遥指东山去恨迟争如丨丨早来依　袁士元上陈达卿架阁诗金猊香透小窗纱丨丨归来日未斜陈基送庸田司寳惟善经歴诗礼从丨丨重诗到水曹清】
　　莲帐【庾信对烛赋丨丨寒擎窗拂曙筠笼熏火香盈絮王褒日出东南隅行阳窗临玉女丨丨照金铺】莲汤【太真外传华清有丨花丨即贵妃澡沐之室元好问诗阳龙暗滋瑶草活礜石自与丨丨温】莲诞【清间供六月初伏荐麦中伏碧筒劝竹篠饮二十四日丨丨】
　　莲婢【瓶史丨花以山矾玉簪为丨】
　　莲女【陆贽月临镜湖赋皓质未判空闻田鹤之唳香风乍度暗传丨丨之歌　王十朋防稽风俗赋有菱歌兮声峭有丨丨兮貌都】
　　莲侬【读曲歌作生隐藕叶丨丨在何处】
　　莲孩【周必大答胡贤叔诗况是上元佳节近华灯万防看丨丨】
　　莲娃【王炎林霏赋衞以竹君之萧森绚以丨丨之温淑栁永望海潮词重湖叠巘清佳有三秋桂子十里荷花羌笛弄晴菱歌泛夜嬉嬉钓叟丨丨】
　　莲唱【武元衡送冦侍御诗丨丨葡萄熟人烟橘柚香】
　　莲糚【周邦彦夏景侧犯词暮霞霁雨小丨出水红丨靓】
　　莲舞【柘枝谱丨丨如秋药被风幽韵雅絶】
　　莲步【孔平仲观舞诗云鬟应节低丨丨随歌转　马祖常诗绣丝系襦丨曳丨　赵师使词淩波穏称金丨丨】
　　莲额【陆辅之词防珠蹙花舆翠翻丨丨】
　　莲眸【梁简文帝千佛愿文虽复无上无为极相难辨非空非有妙智难观而绀发日光丨丨月面庶可长表诚敬永寄心期】
　　莲脸【薛道衡昭君辞自知丨丨歇羞看菱镜明　李华咏史诗见蕙心下　元稹感石榴诗宿露低丨丨朝光借绮霞　又蔷薇架诗风蔓罗帬露英丨丨泪罗隠秋斋后诗渚丨丹丨恨堤栁翠眉嚬　韩偓频访卢秀才诗见药诀下　唐昭宗巫山一段云词翠鬓晓妆烟重寂寂阳台一梦氷眸丨丨见长新巫峡又何人】
　　莲腮【苏轼宿余杭法喜寺后緑野堂望吴兴诸山诗荷背风翻白丨丨雨退红　范成大进修堂荷池诗方池留水胜埋盆露入丨丨沁粉痕】
　　莲舌【王毂玉树曲壁月夜满楼风轻丨丨冷冷词调新】
　　莲经【酉阳杂俎大兴善寺素和尚不出院转法华经三万七千部有僧题诗警句曰三万丨丨三十春半生不踏院门尘　传灯录端师子常诵法华有功好歌渔父词初开堂俞秀老作疏序其事云七轴之丨丨未诵一声之渔父先闻　贾岛送僧诗晓了丨丨义堪任宝盖迎　李中赠念法华经绶上人诗念彻丨丨谁得见千峰岩外晓苍苍　齐己赠持法华经僧诗丨丨七轴六万九千字日日夜夜终复始　完顔璹如庵乐事诗七卷丨丨爇沈水一杯汤饼泼油葱】
　　莲像【冯有经大圎通寺诗丨丨留唐代苔碑识汉官】
　　莲红【卢照邻驸马都尉乔君集序丨丨水碧堪钓叟之淹留桂白山青宜王孙之攀折　刘禹刘驸马水亭避暑诗千竿竹翠数丨丨水阁虚凉玉簟空】
　　莲媚【温庭筠诗水清丨丨两相向镜里见愁愁更红】
　　莲肥【王勃秋日游莲池序平郊树直曲浦丨丨隐士泥清仙人水绿】
　　莲出【颂古聨珠通集玉在池中丨丨水汚染不能絶方比大家如是若承当洞庭一夜秋风起】莲生【梁元帝东宫后堂仙室山铭太华削成本擅奇声峯如雪委岭若丨丨　宋之问奉和荐福寺应制诗丨丨新步叶桂长昔攀枝　黄庭坚贑上食莲诗丨丨淤泥中不与泥同调】
　　莲开【白居易五亭记每至汀风溪月花繁鸟啼丨丨水香賔友集歌吹作舟棹徐动觞咏半酣不知方外也人间也　隋炀帝夏日临江诗鹭飞林外白丨丨水上红　钱起陪考功王员外城东池亭宴诗鹤静疎群羽丨丨失众芳　陈造元夕遣懐诗陆海丨丨夜色鲜短檠灯下掩陈编　丁鹤年采莲曲丨丨花覆水莲谢藕在泥不学青萍叶随波东复西】
　　莲舒【李君房海人献文锦赋离披耀彩临玉砌以丨丨灿烂生姿映金门而霞起】
　　莲多【梁简文帝采莲曲风起湖难度丨丨摘未稀　张羽送莲社陆道师归镜湖别业诗庭栽竹少堪容鹤池种丨丨不碍鱼】
　　莲照【王棨曲江池赋恨良时之共隔惜幽致以谁同孰见其氷连岸白丨丨沙红】
　　莲揺【庾信咏画屏风诗竹动蝉争散丨丨鱼暂飞张正见钓竿篇丨丨见鱼近纶尽觉潭深】莲绕【李咸用诗丨丨闲亭栁绕池】
　　莲合【庾信奉和同泰寺浮图诗凤飞如始泊丨丨似初生】
　　莲抽【梁简文帝大法颂序虹拖蜿垂承甍绕□丨丨井倒冒宇临窗】
　　莲疎【梁简文帝采莲曲丨丨藕折香风起】
　　莲小【刘筠诗丨丨才承步梅新竞试妆】
　　莲败【元稹景申秋诗竹垂哀折节丨丨惜空房】
　　莲植【杨炯孔子庙堂碑夏井丨丨秋窗桂芳】
　　莲浮【西溪丛话见莲子下】
　　莲沈【西溪丛话见莲子下】
　　莲迥【刘禹詶乐天感秋凉见寄诗槿衰犹强笑丨丨却多情】
　　莲少【温庭筠京兆公池上作丨丨舟行逺萍多钓下迟】
　　莲破【元稹代九九诗回脸丨初丨低蛾栁并垂】
　　莲折【朱超咏同心芙蓉诗鱼惊畏丨丨龟上碍荷长】
　　莲披【刘兼郡楼闲望舒懐诗丨丨浄沼群香散鹭防寒烟玉片新】
　　莲散【谢朓拟宋玉风赋下鸿池而丨丨上雀台而云生】
　　莲堕【髙启溪上诗萍开天倒景丨丨水流香】
　　莲度【王筠钓竿篇丨丨江南手衣渝京兆眉】
　　莲谢【司空曙立秋日诗见花酣下　李洞春日隠居官舍感懐诗入戸竹生牀下叶隔窗丨丨镜中花】莲勺【涌幢小品地名栎阳读作药阳丨丨作辇勺隆虑作林卢荡阴作汤阴不羮作不郎平舆作平预宛句为冤劬沙羡为沙夷不其为不基太末为闼末番和为盘和乌氐为乌支龟兹为丘慈番禺为潘禺荔浦为肄浦阳夏为阳贾如此类甚多此必有义未能详考也明一统志丨丨废县在西安府渭南县北七十里】
　　荷
　　荷华【诗山有扶苏隰有丨丨传丨丨扶渠也其华菡萏笺丨丨生于隰喻忽置有美德者于下位　又花同宋史五行志太平兴国二年九月真定府行宫殿梁生芝如丨丨知府赵贤进以图来上　拾遗记周穆王三十六年王东廵大骑之谷指春宵宫集诸方士仙术之要有氷丨者出氷壑之中取此丨以覆灯不欲使光明逺也　国史补苏州进藕其最上者名伤荷藕或云叶甘为虫所伤近多重台丨丨花上复生一花藕乃实中亦异也　物类相感志丨丨梗塞防穴自去　又养丨丨用温汤入瓶中以纸蒙了以花削尖簪则花开且久　又丨丨蔕煮肉精者浮肥者沉　欧阳修于役志甲戌知州陈亚小饮魏公亭看丨丨与者隠甫诸公绰晚移舟楚望亭　干淳起居注时丨丨盛开太上指池心云此种五花同榦近伯圭自湖州进来前此未见也避暑录话欧阳文忠公在扬州作平山堂壮丽为淮南第一公每暑时輙凌晨携客往游遣人走邵伯取丨】
　　【丨千余朶以画盆分插百许盆与客相间遇酒行即遣妓取一花传客以次摘其叶尽处则饮酒往往侵夜载月而归　三余赘笔曽端伯以丨丨为浮友　花史宋孝宗于池中种红白丨丨万柄以瓦盆别种分列水厎时易新者以为美观　又自百里芳至平阳峙一百里皆丨丨王羲之自南门发舟赏丨丨即此地也　湖山胜槩裴园裴禧园诚斋诗云岸岸园亭傍水濵裴园飞入水心横傍人莫问游何处只拣丨丨开处行　画禅希白白描丨丨　图绘宝鉴于青年毗陵人嘉定间专画丨丨草虫世号于荷　又僧希白善白描丨丨　辍耕录至正庾子秋七月九日饮松江泗濵夏氏清樾堂上酒半折正开丨丨置小金巵于其中命歌姬捧以行酒客就姬取花左手执枝右手分开花瓣以口就饮其风致过碧筒逺甚余因名为解语杯　又京师城外万栁堂亦一宴游处也野云廉公一日于中置酒招疏斋卢公松雪赵公同饮时歌儿刘氏名解语花者左手折丨丨右手执杯歌小圣乐赵公喜即席赋诗曰万栁堂前数亩池平铺云锦盖涟漪主人自有沧洲趣游女仍歌白雪词手把丨丨来劝酒步随芳草去寻诗谁知咫尺京城外便有无穷万里思小圣乐乃小石调曲元遗山先生所制俗以为骤雨打新荷者是也　真腊风土记草花甚多且香而艶更有多品其中正月亦有丨丨明一统志丨丨池在云南府学后一名九龙池　杨慎云南山川志易罗池在龙泉门外瞰九隆山麓泉由】
　　【地喷者九窦滚滚沸出不舍昼夜郡人神之名曰九龙池周遭甃以砖石内有丨丨夏月盛开西岸有二亭泉石澄清游人络绎足为一方形胜　王鉴赏心乐事七月西湖丨丨　郑东白游绣山湖记方春风物烂然盛夏丨丨极目歌艎酒舫四时不絶　沈约休沐寄懐诗见艾叶下　杜公瞻咏同心芙蓉诗灼灼丨丨瑞亭亭出水中　吴均采莲曲愿君早旋返及此丨丨鲜　李白采莲曲若耶溪傍采莲女笑隔丨丨共人语　又别储邕之剡中诗竹色溪下緑丨丨镜里香　又过汪氏别业诗数枝石榴发一丈丨丨开　王维詶诸公见过诗泛泛登陂折彼丨丨　杜甫渼陂行沉竿续缦深莫测菱叶丨丨浄如拭　韦应物陪王卿郎中游南池诗露浥丨丨气风散栁园秋　又余杭形胜诗绕郭丨丨三十里拂城松树一千株　孟郊戏赠陆大夫诗见莲子下　李商隠韩翃舍人即事诗萱草含丹粉丨丨抱绿房　无可夏晚陪姚合员外游金州南池诗洲岛秋应没丨丨晚尽寒　王安石独归诗于时丨丨拥翠盖细浪嬲雪千娉婷　苏轼送钱穆父出守越州诗若耶溪水云门寺贺监丨丨空自开　又泛舟城南诗绕郭丨丨一千顷谁知六月下塘春　又和蔡准郎中见邀游西湖诗相携烧笋苦竹寺郤下踏藕丨丨洲　程俱戏赠江仲嘉司兵诗美哉洋洋霅溪水秋塘百里丨丨绕当年钓徒放浪处醉目悠然送归鸟　杨万里过临平莲荡诗想得薫风端午后丨丨世界栁丝乡　又荔枝堂画憩诗落残数柄丨丨蕊浸得一瓶泉水香　范成大题未元晖吴兴山水横卷诗只欠丨丨三十里橛头船上把渔竿　徐玑寄赵端行诗丨丨时带粉蒲叶晓凝珠　又夏日懐诗友诗逺忆丨丨浦谁吟杜若洲刘克庄为圃诗因存橘树斜通径怕碍丨丨小着桥又送陶仁父诗南浦不堪看草色西湖尚可及丨丨黄公度暮春宴东园诗颠狂栁絮将春去排比丨丨刺水开　谢翺望仙都山诗山下人居五六月天风吹】
　　【雨碧丨丨　完顔璹渔父词杨栁风前白板扉丨丨雨里緑蓑衣　赵秉文袭香亭诗小桥虹影截波光面面丨丨镜里糚　元好问绣江泛舟诗丨丨如锦水如天狼籍秋香拥画船　又泛舟大明湖诗长白山前绣江水展放丨丨三十里　郝经同阚彦举南湖晚步诗丨丨临水殿绮月转帘腰　又使宋过济南宴北渚亭诗今年持节又来宴菱叶丨丨香半城　赵孟頫海子上即事诗小姬劝客倒金壶家近丨丨似镜湖　戴表元苕溪诗渔罾挂椶树酒舫出丨丨　萨都拉余与观志能俱以公事赴北舟至梁山泊时丨丨盛开风雨大至舟不相接遂泊芦苇中余折芦一叶题诗其上寄志能诗满浦丨丨开欲遍客程五月过梁山　虞集竹杏沙头鸂鶒诗丨丨题鸟银瓶暖卧看窗间吐碧茸　宋旡罗唝曲玉井丨丨碧中藏偶意深　周伯琦宫词见芍药下　又夏日阁中入直诗画舸径从圜殿过凤麟洲上数丨丨　吴莱昭灵仙迹诗长歌为问西王母却把丨丨与送迎　杨维桢玉蹄騧诗窗开桃叶渡小艇在丨丨　顾瑛西湖诗湖山堂上看丨丨乱舞红妆万髻丫　又金粟影诗西风阵阵廉纎雨荷叶丨丨不奈凉栁永望海潮词见莲娃下　辛弃疾南歌子词白露收残月清风散晓霞緑杨堤畔閙丨丨记得年时沽酒那人家】
　　荷叶【诗二矛重乔传重乔累荷也小注刻矛头为丨丨相重累也　陈书孔奂传除奂为贞威将军建康令时累岁兵荒戸口流散勍敌忽至征求无所髙祖尅日决战乃令奂多营麦饭以丨丨裹之一宿之间得数万裹军人旦食讫弃其余因而决战遂大破贼　北史何妥传妥少机警八岁游国子学助敎顾良戏之曰汝姓何是丨丨之荷为河水之河妥应声答曰先生姓顾是眷顾之顾为新故之故众咸异之　干淳岁时记七夕小儿女多衣丨丨半臂手持丨丨效颦摩防罗大抵皆原旧俗也　不空羂索真言经阿窒理真言明僊苾理俣真言明僊你罗縒真言明僊手各执华于丨丨上长跪而坐瞻仰供养不空羂索观世音座下　端溪砚谱砚之形制曰丨丨　本草丨丨释名嫩者荷钱贴水者藕荷出水者芰荷蔕曰荷鼻　楚辞芳草记见芰叶下　李翺来南录己亥直渡担石湖辛丑至洪州遇岭南使游徐孺亭看丨丨　王勃夏日登韩城楼序丨丨滋而晓露繁竹院静而炎气息　梁元帝采莲赋见莲花下　江淹赤虹赋孟夏氤氲兮丨丨承莲　王勃七夕赋丨丨赪鲛芙蓉青雀　阎朝隠三日曲水侍宴应制诗丨丨珠盘浄莲花宝盖新　张九龄诗丨丨生幽渚芳华信在兹　王维戏题示萧氏甥诗芦笋穿丨丨菱花罥雁儿　杜甫陪郑广文游何将军山林诗醉把青丨丨狂遗白接防　王昌龄采莲曲丨丨罗裙一色裁芙蓉向脸两边开　李颀赠张旭诗丨丨裹江鱼白瓯贮香秔　髙适渔父歌笋皮笠子丨丨衣心无所营守钓矶　岑参水亭送华阴王少府还县诗丨丨藏渔艇藤花罥客簪　李嘉祐白田西忆楚州使君弟诗鱼网平铺丨丨鹭鸶闲步稻苗　李端病后游青龙寺诗芭蕉髙自折丨丨大先沈　权德舆田家即事诗漠漠稻花资旅食青青丨丨制儒衣　元稹夜池诗丨丨团团茎削削緑萍面上红衣落　白居易酒熟诗疎索栁花盌寂寥丨丨杯　孟郊凭周况先辈于朝贤乞茶诗蒙茗玉花尽越瓯丨丨空　贾岛光州王建使君水亭诗栁根连岸尽丨丨出萍初　张万顷东溪待苏戸曹不至诗台上栁枝临岸低门前丨丨与桥齐　李商隠暮秋独游曲江诗丨丨生时春恨生丨丨枯时秋恨成温庭筠溪上行风翻丨丨一向白雨湿蓼花千穗红又送人游淮海诗半夜竹窗雨满池丨丨声　李郢】
　　【江亭晚望诗见豆花下　来鹄病起诗藕穿平地生丨丨笋过东家作竹林　许宣平诗一池丨丨衣无尽两岸黄精食有余　成彦雄露诗疑是鲛人曽泣处满池丨丨捧真珠　皮日休诗杯杓悉杉瘤盘筵尽丨丨王安石长干寺诗栁条不动千丝直丨丨相依万盖阴又别孙莘老诗想见丨丨尽北风卷寒漪　苏轼泛舟城南诗便应筑室苕溪上丨丨遮门水浸堦　又别子由诗风里丨丨虽未定雨中丨丨终不湿　又道者院池上诗清风乱丨丨细雨出鱼儿　孔武仲食氷诗休论中使押氷盘丨丨裹来深宫里　杨万里秋热追凉池上诗萍根微着水丨丨欲穿桥　又秋雨叹见蕉叶下　徐玑酒诗凉从丨丨风邉起暖向梅花月里生又春晚诗见酴醿下　赵师秀徐孺子宅诗草长过丨丨藤深失树身　又小舟诗野草如丨丨轻鸥似逸】
　　【人　戴复古松江舟中诗好向上塘行莫过丨丨浦王阮泛舟诗霅川丨丨浦彭蠡石榴头　完顔璹池莲诗数防飞来丨丨雨莫香分得小江天　黄沨秋郊晚望诗池丨能几丨篱菊不多花　厐铸喜夏诗鸟语竹阴密雨声丨丨香　虞集代众仲作池鸭穿丨丨溪鱼上栁条　贡师泰采菱女诗风吹丨丨低忽见红粉籹胡天游观莲诗清池莹人心俯见丨丨背　郑元祐初度有感诗三十六陂空似昔荷花丨丨待谁看　叶】
　　【颙采莲歌往来丨丨浦荡漾木兰舟　张昱退居湖上投赠杨左丞诗白鸥共戏丨丨小黄鸟乱嗁杨栁青髙啓小长干曲郎采菱叶尖妾采丨丨圆石城愁日暮各自拨归船　徐贲过丨丨浦诗粼粼水溶春淡淡烟销午不见唱歌人空来丨丨浦】
　　荷梗【物类相感志荷花叶煎汤洗镴器或用丨丨唐彦谦夏日访友诗丨丨白玉香荇菜青丝脆】荷丝【梁简文帝采莲曲丨丨傍绕腕菱角逺牵衣　崔国辅杭州北郭戴氏荷池送侯愉诗折花赠归客离绪断丨丨　李贺谢秀才妾缟练诗丨丨制机练竹实剪花裙】
　　荷钱【本草释名见荷叶下　杜甫絶句漫兴诗糁径杨花铺白毡防溪丨叶叠青丨　元稹过襄阳楼呈上府主严司空诗襄阳楼下树阴成丨叶如丨水面平】
　　荷盖【本草集解时珍曰虎耳生阴湿处茎髙五六寸有细毛一茎一叶如丨丨状人呼为石荷叶　屈原九歌见荪壁下　王勃九成宫东台山池赋丨抽水丨薜引山茵　徐魁闲游赋歌响既毕月已沉乃拥丨丨命汉舟越兰渚泛沧流　杨万里雪巢赋兰橑椒其芬芳丨丨岌其不动　刘垍诗蒲新节尚短丨小丨犹低陆游凭栏诗露重倾丨丨风尖蹙芡盘　赵秉文中秋日郊外遇雨诗斜风吹雨生水寒丨丨倾珠下芡盘张翥寄题顾仲瑛玉山诗见蕙纕下】
　　荷扇【陆龟蒙射鱼诗抨断丨丨溅血殷菱蕊白居易南塘暝诗风丨揺破丨波月动连珠】荷钿【蔡珪诗丨丨小小半溪香】
　　荷实【诗有蒲与蕳笺蕳当作莲莲芙蕖实也莲以喻女之言信疏以上下皆言蒲荷则此章亦当为荷不宜别据他草且兰芝是陆草非泽中之物故知蕳当作莲莲是丨丨故喻女言信实】
</div>
    <div class="pagination">
<a href="御定骈字类编_page732.html">上一页</a><span>...</span><a href="御定骈字类编_page728.html">728</a><a href="御定骈字类编_page729.html">729</a><a href="御定骈字类编_page730.html">730</a><a href="御定骈字类编_page731.html">731</a><a href="御定骈字类编_page732.html">732</a><span class="current-page">733</span><a href="御定骈字类编_page734.html">734</a><a href="御定骈字类编_page735.html">735</a><a href="御定骈字类编_page736.html">736</a><a href="御定骈字类编_page737.html">737</a><a href="御定骈字类编_page738.html">738</a><span>...</span><a href="御定骈字类编_page734.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
