<!DOCTYPE html>
<html>
<head>
    <meta charset="UTF-8">
    <title>山堂肆考 - 第 313 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 313 页/共 632 页</h1>
    <div class="content">　　世说有问秀才呉旧姓何如答曰呉府君圣王之老成明时之儁乂朱永长理物之至徳清选之高望严仲弼九臯之鸣鹤空谷之白驹顔彦先八音之琴瑟五色之龙章张威伯嵗寒之茂松幽夜之逸光陆士衡士龙鸿鹄之裴囘悬鼔之待槌凡此诸君以洪笔为鉏耒以纸札为良田以黙为稼穑以义理为丰年以谭笑为英华以忠信为珍寳着文章为锦绣蕴五经为缯帛坐谦虚为席荐张义譲为帷幙行仁义为室宇修道徳为广宅按秀才蔡洪也呉府君呉展也永长朱诞字仲弼严隐字威伯张畅字
　　雕虫
　　或问扬雄曰吾子少而好赋曰然此童子雕虫篆刻壮夫不为也
　　骋骥
　　魏文帝典论斯七子者于学无所遗于辞无所假咸自骋騄骥于千里仰齐足而并驰七子见名士
　　画脂镂氷
　　汉桓寛盐鐡论内无其质而外学其文若画脂镂氷费日损功
　　握珠抱玉
　　曹植与杨修书当此之时人人自谓握灵蛇之珠家家自谓抱荆山之玉
　　字挟风霜
　　西京杂记淮南王刘安撰鸿烈二十一篇自云字中皆挟风霜之气扬子云以为一出一入字直千金又黄叔度弟子无闾生李曰淮南王读书三壁文如贯虹
　　篇连月露
　　隋李谔上书连篇累牍不出月露之形积案盈箱尽是风云之状
　　马迁竒气
　　苏子由曰太史公周览天下名山大川与燕赵间豪杰交游故其文疏宕颇有竒气
　　道衡沉思
　　隋薛道衡每至搆文必隐空斋蹋壁而卧闻户外有人便怒其沉思如此
　　子云好竒
　　陈后山诗话扬子云之文好竒而卒不能竒故思苦而辞艰善为文者因事以出竒如江河之行顺下而已至于触山赴谷风抟物激然后尽天下之变子云唯好竒故不能竒也
　　徐陵藏拙
　　梁徐陵聘齐齐録魏收文字遗之陵过江沉之曰与魏公藏拙
　　渐趋对偶
　　朱子曰汉初贾谊之文质实晁错说利害处好答制防处便乱道董仲舒之文缓弱不答所问切要处至无要处又累数百言东汉文章尤更不如渐渐趋于对偶如杨震軰皆尚防纬张平子非之然平子之意又却理风角鸟占何愈于防纬陵夷至于三国两晋则文气日卑矣
　　无愧风雅
　　或诵韩退之圣徳颂至婉婉弱子赤立伛偻牵头曳足先断腰膂处梁世荣举子由之说曰此李斯诵秦所不忍言而退之自谓无愧风雅何其陋也此说如何南轩张氏曰退之所以为此言者必有说盖欲使藩镇闻之畏罪惧祸不敢叛耳今人读之至此犹且寒心况当时藩镇乎此正是合于风雅处
　　王赋阮章
　　魏文典论王粲长于词赋陈琳阮瑀长于章表书记今之俊也
　　孔书陆议
　　翰林论或问如何斯可谓之文答曰孔文举之书陆士衡之议斯可谓成文也或又谓机文喻海潘藻如江谓士衡与潘岳也
　　凿心
　　唐尹知章少好学梦人持巨凿破其心惊寤志思开彻徧明六经仕为国子博士又金楼子云扬雄作赋有梦膓之谭曹植为文有反胃之论言劳神也
　　浣肠
　　五代周王仁裕字徳辇天水人少不羁年二十五始就学尝梦剖其肠胃引西江之水浣之顾见江中沙石皆成篆籕由是文思日进平生作诗万余首集为百卷号西江集
　　梦吞色鸟
　　六帖晋罗含字君章梦吞五色鸟自后文章日进
　　梦吞金龟
　　牧竖闲谭五代刘賛文思迟钝乃祷乾象乞文才一夕梦吞小金龟自后大有文思
　　积玉
　　晋葛洪字稚川称陆机文犹圃之积玉五河之吐流泉源如一焉
　　碎金
　　晋桓温见谢安石作简文諡议看毕掷与坐上诸客曰此安石碎金
　　相如类俳
　　宋吕与叔待问诗学如元凯方成癖文似相如始类俳独立孔门无一事只输顔子得心斋
　　邢邵作贼
　　北齐魏收每陋邢邵文邵云江西任昉文体本疎魏收非直模拟亦大偷窃收闻之曰伊尝于沈约集中作贼何意道我偷任时任沈俱有重名邢魏各有所好顔之推以二公意问祖珽珽曰观邢魏之臧否即是任沈之优劣
　　举笔便成
　　魏志王粲善属文举笔便成无所窜定人以为宿搆
　　下笔立就
　　南史梁范云字彦龙善属文下笔立就人以为宿搆
　　文思敏速
　　唐李峤字巨山干符中以刀笔从王重荣为书记时车驾在蜀贼防京师军书奏请堆积峤文思敏速翰动如飞又晏殊类要淮南崇朝而赋骚枚臯应诏而成赋子建如口诵仲宣如宿成阮瑀防案而制书祢衡当食而草奏
　　文思迟钝
　　文心雕龙相如濡笔而腐毫扬雄辍翰而惊梦桓谭疾感于苦思王充气竭于沉虑张衡研京十年左思练都一纪
　　伏鸾隐鹄
　　玉箱杂记曹子建文如绣虎王仲宣泥下潜蛙邓艾伏鸾陆云隐鹄
　　野鹤闲鸥
　　陶渊明归去来辞如野鹤任风闲鸥立海欧公云晋无文章惟渊明归去来辞唐无文章惟韩愈送李愿归盘谷序
　　自出机杼
　　元魏祖莹尝语人曰文章须自出机杼成一家风骨何能共人生活也
　　欲焚笔砚
　　陆云与兄机书君苗见兄文欲焚笔砚
　　覆瓿
　　扬雄作太刘歆见之曰吾恐后人用覆醤瓿也
　　扛鼎
　　邵氏后録文章日娯戏金石相击撞龙文百斛鼎笔力尚可扛
　　文苑羽仪
　　晋潘岳才名冠世人称为文苑羽仪诗人鉴为众所嫉栖迟十年出为河阳令
　　文阵雄帅
　　天寳遗事张九龄尝览苏颋文卷谓同僚曰苏生之俊赡无敌真文阵之雄帅也又明皇尝谓侍臣曰张九龄文章自有唐名公皆弗如也朕终身师之不得其一二此人真文场之元帅也
　　枯枝流芥
　　抱朴子曰王充所着文时有小疵犹邓林枯枝沧海流芥未易贬也
　　绳枢草舍
　　谭苑韩浦韩洎兄弟皆有文辞洎常轻浦语人曰吾兄为文譬如绳枢草舍聊蔽风雨予之为文是造五鳯楼手浦闻之因亲知寄蜀牋题诗赠洎曰十様鸾牋出蜀州寄来新自浣溪头老兄得此全无用助尔添修五鳯楼
　　下马作版
　　后魏高祖曰上马击贼下马作露版唯孔脩之耳
　　立马挥制
　　见博学
　　当归阿士
　　齐刘孝绰小字阿士七嵗能属文舅王融曰天下文若无我当归阿士又孝绰每作一篇好事者竞相传冩流闻河朔亭苑柱壁莫不题之
　　当避此人
　　欧阳脩与梅圣俞书读苏轼文不觉汗出快哉快哉老夫当避此人放出一头地也
　　倚马才
　　晋桓温征鲜卑唤袁宏作露布文倚马俄成七纸又李白尝曰请日试万言倚马可待此倚马字从袁宏来后魏每战克欲天下闻知乃书帛于漆竿上名曰露布
　　回牛笔
　　宋黄庭坚与秦少游诗东南淮海维扬州国士无双秦少游欲攀天阍无九虎但有笔力囘万牛
　　梦授青管
　　青箱杂记梁纪少瑜字幼玚尝梦陆倕以一束青镂管笔授之曰卿自择其善者其文因此大进晋王珣为桓温掾尝梦人以大笔如椽与之既觉曰此当有大手笔事俄而武帝崩哀册諡议皆珣所草天寳遗事李白少时梦笔头生花自是才思赡逸名闻天下五代和凝梦人以五色笔一束与之自是才思敏捷年十九遂登第
　　梦吞丹篆
　　异人传韩文公少时梦人与丹篆一卷强吞之傍一人拊掌而笑觉后胸中如有物噎后见孟郊乃梦中笑者
　　梦还疋锦
　　南史江淹字文通自宣城罢归寓禅灵寺夜梦一人称张景阳曰前以一疋锦相寄今可见还淹探怀中数尺与之其人恚曰那得割截都尽顾见丘迟谓曰余此数尺以遗君自此淹文章踬矣又淹梦人授五色笔由是文藻日新后梦郭璞曰吾有笔在君处可见还淹乃探囊中笔还之尔后絶无美句
　　梦遗丸墨
　　杂爼王勃字子安梦人遗以丸墨盈袖自是文章日进
　　高文大册
　　西京杂记枚臯文章敏速长卿制作淹迟皆尽一时之誉而长卿温丽枚臯有累句故知疾行无善迹矣又杨子曰军旅之际戎马之间飞书驰檄用枚臯廊庙之中朝廷之上高文大册用相如
　　短篇大章
　　韩愈作权公文集序权公之文引物连类穷情尽变宫商相宣金石谐和寂寥乎短篇舂容乎大章如是者阅之累日而无穷焉
　　独得八斗
　　南宋谢灵运言天下文章一石曹子建独得八斗我得一斗自古及今共用一斗
　　只有四篇
</div>
    <div class="pagination">
<a href="山堂肆考_page312.html">上一页</a><span>...</span><a href="山堂肆考_page308.html">308</a><a href="山堂肆考_page309.html">309</a><a href="山堂肆考_page310.html">310</a><a href="山堂肆考_page311.html">311</a><a href="山堂肆考_page312.html">312</a><span class="current-page">313</span><a href="山堂肆考_page314.html">314</a><a href="山堂肆考_page315.html">315</a><a href="山堂肆考_page316.html">316</a><a href="山堂肆考_page317.html">317</a><a href="山堂肆考_page318.html">318</a><span>...</span><a href="山堂肆考_page314.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
