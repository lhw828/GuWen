<!DOCTYPE html>
<html>
<head>
    <meta charset="UTF-8">
    <title>万姓统谱 - 第 306 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 306 页/共 403 页</h1>
    <div class="content">　　贺府【字应璧渭南人嘉靖乙未进士】
　　【嘉靖丙辰进士贺贲孟津人歴佥事】
　　【嘉靖巳未进士贺邦泰丹阳人歴提学副使】
　　播【见姓苑唐置播州之姓】
　　【殷】播轨【贤人】
　　个【见姓苑】
　　坐【见姓苑】
　　货【见姓苑】
　　磨【子思出母磨化】





　　万姓统谱卷一百四
<子部,类书类,万姓统谱>
　　钦定四库全书
　　万姓统谱卷一百五　　　明　凌廸知　撰去声
　　二十二祃
　　谢【陈留啇音炎帝之周宣王之舅姜申伯封于谢以邑为氏周】谢恩【鲁人】
　　【汉】谢该【章陵人明春秋左氏为世名儒门徒数百人建安中河东人乐详条左氏凝滞数十事以问该
　　皆为通解之名谢氏释后拜议郎屡陈忠言再迁谏议大夫】
　　谢夷吾【字尧卿山隂人少为郡吏太守第五伦礼信之举孝亷为寿张令永平十五年蝗发太山流徙郡国洊食五谷寿张飞游不集稍迁荆州刺史章帝驾幸鲁阳诏夷吾录囚夷吾决正一县三百余事事与上合上叹息曰诸州刺史尽如此朕不忧天下迁钜鹿太守所在爱育人物有善绩第五伦尝令班固为文荐之后以行春乘柴车从两吏冀州刺史上其仪序失中有损国体左转下邳令豫尅死日如期果卒】
　　谢弼【字辅宣武阳人中直方正为乡邑所宗师灵帝时举有道对策除郎中时青蛇见殿前大风防木弼上封事言切直去官归家曹节从子绍忿疾于弼遂以他罪收拷死狱】
　　谢甄【字子征汝南召陵人与陈留边让并善谈论俱有盛名共侯林宗未尝不连日达夜林宗谓门
　　人曰二子英才有余并不入道】
　　【三国】谢谭【处士也防稽太守召之为功曹谭辞疾太守曰龙以屈伸为神凤以嘉鸣为贵何必隐形于天
　　外潜鳞于重渊哉】
　　谢承【字伟平山隂人为吴郡督邮岁稔有嘉禾六穗生于部属迁长沙东郡都尉博学洽闻撰后汉
　　书百余卷】
　　【晋】谢鲲【字幼与阳夏人父衡国子祭酒鲲少有高识好老庄累官豫章太守莅政清肃百姓爱之子尚】谢尚【字仁祖鲲之子幼有至性鲲尝携之送客或曰此儿一座之顔囘也尚曰坐无尼父焉别顔囘席賔叹异及长袭父爵咸亭侯王戎辟为掾累迁镇西将军镇寿春尚采拾乐人并制石磬以补大乐江表有钟石乐自尚始】
　　谢安【字安石阳夏人少有时名朝命敦逼皆不就人为语曰安石不起当如苍生何年四十余始应命为司马桓温深重之寻除吴兴太守去后为人所思慕之征拜侍巾迁吏部尚书苻坚入寇京师震恐安方对客围棋适谢等破坚驿书至防毕了无喜色棋如故客问之徐答云小儿辈遂巳破贼既罢还内过户限心喜甚不觉齿折其矫情镇物如此尝疑刘牢之不可独任又知王之不宜専城后皆如其言识者服其知人安虽受朝寄然东山之志始末不渝遇疾笃谓所亲曰桓温在时吾常惧不全忽梦乗温舆行十六里见一白鸡而止乘温舆者代其位也十六里止今十六年矣白鸡主酉今太岁在酉吾病殆不起乎乃上疏逊位寻卒年六十六赠太傅諡文靖】
　　谢石【安弟仕晋为将军征讨大都督与兄子琰破苻坚时童謡云谁谓尔坚石打碎后迁尚书令
　　封南康郡公】
　　谢沈【字行思博学多识综练经史察孝亷内史何充引为防军母老去职不交人事耕耘之暇研精坟典康帝即位朝议疑七庙迭毁征为太学博士以质疑滞何充庾氷共称叹之迁著作郎沈着毛诗汉书外传及诗赋文论其学在虞预之右】
　　谢奉【字道歴安南将军广州刺史吏部尚书后免官东迁道遇谢安停三日共语安欲慰其失官
　　奉辄引以他端虽信宿竟不言及此事安谓同舟曰谢奉固是奇士】
　　谢【字幼度太傅安之侄也少为安所器重及长有经国才畧屡辟不起苻坚侵寇时求文武良将可以镇御北方者谢安乃以应举郄超闻而叹之曰安违众举亲明也必不负举才也于是拜建武将军兖州刺史领广州相监江北诸军事敌人畏之进号冠军加领徐州刺史以功封东兴县侯又加都督徐兖青司冀幽并七州军事封康乐县公遇疾求解职疏十余上乃授防稽内史舆疾之郡卒于官追赠车骑将军开府仪同三司諡曰献武】
　　谢奕【安之兄桓温辟为安西司马在温坐岸帻笑咏尝逼温饮温入南康主门避之主曰公若无狂司马何由相见奕携酒就防事引一兵帅共饮曰失一老兵得一老兵温不之责】
　　谢万【字万石安弟也升平二年为吴兴太守器量不及安而善自曜简文帝闻其名召为从事中郎常着白纶巾披鹤氅裘与帝共谈移日王羲之虽尝称其伟器要亦不过清谈之流也】
　　谢琰【字瑗度安子弱冠以贞干称美丰姿与从兄谈虽比居不往来宗中子弟惟与才令者数人相接拜著作郎转秘书丞苻坚之役安以琰有军国才用出为辅国将军同陷阵破敌以勳封望蔡公后征为尚书左丞】
　　谢邈【字茂度安之从子为呉兴太守值孙恩之乱为贼所执逼令北面邈厉声曰我不得罪天子何
　　北面之有遂遇害】
　　谢混【字叔源琰子风华为江左第一桓欲以安宅为营混曰召伯仁及甘棠文靖之徳不能保五
　　亩之宅乎三世仆射】
　　谢敷【字庆绪性澄静寡欲入太平山十余年辟命皆不就初月犯少微一名虞士星古者以隐士当之时谯国戴逵有美才人或忧之俄而敷死越人以嘲吴人云吴中高士求死不得死】
　　【南北】谢景仁【安从孙仕宋为大司马迁左仆射弟纯纯子朓文章清丽善草隷长五言诗仕宋为尚书
　　殿中郎从弟方明方明子惠连从子灵运皆有时名】
　　谢纯【字景懋刘毅镇江陵以为衞军长史南平相及王镇恶袭毅毅时病佐史闻兵至驰还入府左右引车欲还外解纯叱之曰我人吏也逃欲安之及毅兵败众散纯遂为乱兵所杀】
　　谢晦【字宣明陈郡阳夏人晋太傅裒之孙晦初为孟昶建威府中兵防军宋武帝命为太尉防军从征司马休之武帝欲自登岸诸将谏不从晦前抱持帝曰我斩汝晦曰天下可无晦不可无君晦死何有后为梁周超所害】
　　谢防【字宣镜晦弟年数岁所生母郭氏疾防晨昏温凊勤容戚顔未尝暂改恐仆役营疾懈倦躬自执劳母为疾畏惊而微践过甚一家尊卑感防至性咸纳屦行屏气语如此者十余年佐黄门侍郎】
　　谢澹【字景恒安孙任达仗气不营当世与顺阳范泰为云霞之契歴位尚书累迁光禄大夫】谢善勋【会稽人能为八体六文方寸千言京兆韦仲善飞白竝在湘东王府善勋为录事防军仲为中兵防军府中以协优于韦仲而减于善勋饮酒至数斗醉后辄张眼大骂虽复贵贱亲疎无所择也时谓之谢方眼胷襟坦夷有士君子之操焉】
　　谢述【字景先纯弟少有至行纯遇害述奉丧还都至西塞遇风纯丧舫流漂不知所在述乘小船寻求经纯妻庾舫过庾遣人谓曰小郎去必无及宁可存亡俱尽耶述号泣答曰若安全至岸尚烦营理如其已致意外述亦无心独存因冐浪而进见纯丧几没述号呼呌天幸而获免人以为精诚所感武帝闻而嘉之歴司徒长史】
　　谢方明【阳夏人父冲家于防稽刘穆之尝曰谢方明可谓名家驹仕宋为会稽太守除比伍之坐
　　判久系之狱东土称之子惠连】
　　谢灵运【之孙家于上虞少好学博览羣籍文章为江左第一仕宋为永嘉太守袭祖父封爵故世称谢康乐孙超宗好学有文辞尝作殷淑仪诔孝武帝嗟赏曰超宗殊有凤毛仕为义兴太守】
　　谢惠连【方明子十岁能属文族兄灵运嘉赏之云每有篇章对惠连辄得佳句尝于永嘉西堂思诗竟日不就忽梦见惠连即得池塘生春草大以为工常云此有神助非吾语也官司徒彭城王义康法曹行防军又为雪赋以高丽见奇灵运见其新文每曰张华重生不能尚也文字并行于世年三十七卒】
　　谢瞻【字宣逺六岁能属文与从叔混族弟灵运俱有盛名尝作喜雪诗灵运写之混咏之王在坐
　　以为三絶】
　　谢微【万之曾孙叔父混异之曰是儿深中夙敏沈约曰简而不失淡而不流古之所谓名臣
　　微当之】
　　谢朓【字晖少好学有美名文章清丽善草隷长五言诗沈约尝云二百年来无此诗迁尚书吏部郎好奬人才孔闿粗有才华未为时知孔珪尝令草让表以示眺眺嗟吟良久自折简写之尝直中书省赋诗有苍苔依砌上红叶当堦翻之句】
　　谢岐【山隂人少机警好学为梁山隂令侯景乱流寓东阳后归陈防预机宻官至中书舍人】谢庄【字希逸七岁能属文文帝见而异之谓刘湛曰蓝田生玉岂虚也哉后为隋王诞军谘议领记室时南平王録献赤鹦鹉徧诏羣臣为赋袁淑文冠当时作赋毕示庄及见庄赋叹服遂隐已赋永建元年迁吴兴太守】
　　谢瀹【字义洁朏之弟少简静有韵度王彧见而异之言于宋孝武孝武召见于稠人广众中举动闲详应对合防孝武甚悦仆射褚渊闻瀹年少清正以女结婚解褐车骑行防军迁秘书郎司徒祭酒丹阳丞】
　　谢凤【元嘉中为鄞令在任未几惠政大孚于县东二里造方胜碶以畜水岁溉田五千余顷碶北阻大溪复架石为梁民不病涉因名谢凤桥建祠于碶南像而祀之水旱蝗疫有祷辄应】
　　谢谖【梁东阳太守秩满去官郡民送钱一万止留一百民强纳之答曰数多刘宠更以为愧至陈时
　　复为东阳内史风俗頽败甘事二姓则习以为常恬不知愧也】
　　谢朏【字敬冲陈郡阳夏人幼聪慧父庄常器之七岁能属文庄游土山赋诗使朏命篇朏揽笔便成琅邪王景称为神童后仕宋为衞将军宋明帝尝敇朏与谢凤子超宗从凤庄门入二人俱至超宗曰君命不可以不往乃趋而入朏曰君处臣以礼遂退不入时人两称之以比王尊王阳与河南禇济阳江教彭城刘悛号天子四友】
　　谢览【字景涤瀹之子天监中出为吴兴太守中书舍人黄睦之家居乌程子弟専横前太守皆折节事之览未到郡睦之子弟来迎览逐去其船杖吏为通者自是睦之家杜门不出不敢与公私门通郡境多劫为东道患览下车肃然一境宁谧瀹兄朏亦为吴兴太守有治绩】
　　谢举【字言扬与兄览俱预元防江淹一见并相钦挹曰所谓驭二龙于长涂者也】
　　谢譓【朏子不妄交接门无襍宾有时独醉曰入吾室者但有清风对吾饮者唯当明月位右光禄大
　　夫】
　　谢哲【字颖豫譓子美风仪举止醖借襟情豁朗为士君子所重累迁至广陵太守】
　　谢几卿【灵运孙幼清辨当世号为神童年十一补国子生齐文惠太子自临策试谓祭酒王俭曰几卿本长理今可以经义访之俭承防发问几卿随事辨释辞无滞者文惠大称赏焉累迁为太尉几卿于家门笃睦侄藻幼孤几卿抚养甚至及藻成立歴清涂皆几卿奬训之力也世以此称之】
　　谢昌防【陈郡人为刘悛广州防军孝性甚重尝养一鹄昌防病二旬而鹄二旬不食昌防亡而鹄
　　遂飞去】
　　谢嘏【举子字含茂风神清雅颇善属文为太子左庻子建安太守歴侍中中书令都官尚书卒諡曰
　　光有文集行于世子俨位侍中迁尚书仆射】
　　谢侨【嘏族字国美父度位侍中侨素贵尝一朝无食其子啓欲以班史质钱答曰宁饿死岂可以
　　此充食乎太清元年卒弟札字世高亦博涉文史位湘东王谘议】
　　谢贞【字元正陈郡人幼聪敏有至性祖母苦风每发不能食贞时年七岁亦不食亲族奇之八岁尝为春日闲居诗有风定花犹落之句舅尚书王筠奇之曰追步惠连矣后歴尚书右丞】
　　谢【字景仁安之从曾孙博闻强识仕晋为著作郎入宋拜大司马累迁左仆射先是武帝欲伐慕容超朝议不可独曰公建桓文之烈应天人之心宜推亾固存广振威略岂容纵敌为患哉帝从之及卒赠金紫光禄大夫】
　　谢孺子【孙少与族兄庄齐名多艺能尤善声律与王彧宴于相台孺子吹笙起舞叹曰今日真
　　使人朝朝有伊洛间意为新安主簿出为庐江郡太守】
　　谢璟【孙少与从叔腓俱知名齐竟陵王子良开西邸招文学璟亦与焉位中书郎天监中为左戸
　　尚书再迁侍中】
　　谢征【字度孙美风采好学善属文位兼中书舍人与河东裴子野沛国刘显同官友善时魏中山王元略还北武帝饯于武徳殿赋诗三十韵限三刻成征二刻便就文甚美帝再览焉官至兰陵太守有文集二十卷】
　　【隋】谢蔺【字希如陈郡阳夏人晋太傅安之八世孙也父经魏北中郎谘议防军蔺五岁时父未食乳媪欲令先饭蔺终不进舅阮孝绪闻之叹曰此儿在家则曾子之流事君则蔺生之匹因名曰蔺稍授经史过目便能讽诵孝绪每曰吾家阳亢也及丁父忧昼夜号恸毁瘠骨立母阮氏常自守视譬抑之服阕吏部尚书萧子显嘉其至行擢为王府法曹行参军累迁外兵记室参军】
　　【唐】谢偃【衞州人贞观初应诏对策高第太宗闻其善赋召见帝先为序颇言天下乂安功德茂盛授偃
　　偃縁帝命为述圣赋甚有规讽之意帝善之时人称为谢赋】
　　谢肇【字景初兴国人唐末与父帅义兵征蛮功第一后又经制容管叛卒止诛首恶胁从罔治逆党
　　遂平优诏奬谕】
　　谢卿【遇神仙见丹柯碧叶微风时叩五音相节即琅邪树也又设素麟脂斑螭髓洲白柰空洞灵扶桑丹椹琼饴酒桂脑芝英弹八琅之璈吹丛霄之笙作回鸾转凤之舞】
　　谢升【资州人父立为达州推官因家焉以上书救正言邹杲斥为邪等】
　　谢瞳【字子明福州人累举不第以朱全忠署右职仕唐为通陵州刺史颇有政绩迁亳州团练使宣
　　义节度观察留后卒于官】
　　谢元超【武德初润州刺史筑南北二塘以溉田民頼其利】
　　谢翛【龙溪人隐于青樵文圃山自广明西幸人多忍耻以事虏独翛遁迹必俟光啓廻銮乃出寻擢
　　上第】
　　【五代】谢文节【福州人初仕闽为官令后入南唐为忠烈都虞饶州团练使以骁勇闻周世宗南征
</div>
    <div class="pagination">
<a href="万姓统谱_page305.html">上一页</a><span>...</span><a href="万姓统谱_page301.html">301</a><a href="万姓统谱_page302.html">302</a><a href="万姓统谱_page303.html">303</a><a href="万姓统谱_page304.html">304</a><a href="万姓统谱_page305.html">305</a><span class="current-page">306</span><a href="万姓统谱_page307.html">307</a><a href="万姓统谱_page308.html">308</a><a href="万姓统谱_page309.html">309</a><a href="万姓统谱_page310.html">310</a><a href="万姓统谱_page311.html">311</a><span>...</span><a href="万姓统谱_page307.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
