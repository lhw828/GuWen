<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 36 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 36 页/共 111 页</h1>
    <div class="content">　　五官正
　　歴代防革【唐乾元三年置春官夏官中官秋官冬官正各一人掌司四时各司其方之变异唐志本朝设五官正至道中诏五官正磨勘至殿中丞止以后只加检校官元丰无所改】
　　事类軄配五方【唐乾元二年知司天台韩颎奏勅创置五官正丨丨丨丨上稽五纬续通典】
　　冠加一珠【丨丨丨丨星以应五纬衣从其方色元日冬至朔望朝防及大礼各奏方事而服以朝见唐志】
　　太史丞
　　歴代防革【汉太史有丞一人秩二百石魏晋齐宋皆同六典注隋置二人炀帝减一人唐初不置乆视改浑仪监始置丞二人长安省景龙复置六典国初司天监有丞元丰官制行置太史局丞续防要】
　　事类陵宫之軄【丨丨丨丨胡文恭行马知良制】局事之贰【本朝太史令緫一丨之丨而丞为丨丨】
　　太史局直长
　　歴代防革【国初司天监无直长元丰改太史局有直长自直长至今十年一迁续防要元祐官品直长从八品】
　　灵台郎
　　歴代防革【后汉太史下别有灵台丞掌灵台掌日月星辰后汉志魏太史有灵台丞主望郎隋有天文博士唐初因之长安二年改为灵台郎乾道元年改五官之名六典国初司天监有灵台郎庆厯诏十年一迁续防要】
　　事类宜处候台【丨丨丨丨宋广平集】掌观天文【丨丨丨丨之变而占候之六典】
　　保章正
　　歴代防革【周礼有保章氏秦汉以来无其軄后周春官府有保章上士中士至隋置歴博唐长安四年改改歴博士为保章正教厯生乾元元年加五官之名六典本朝司天监有保章正庆厯诏十年一迁元丰改制掌厯法及测景分至表准五年一迁官防要】
　　事类习厯【隋置保章正掌丨丨六典注】掌厯【丨丨见元丰改制注】
　　挈壶正
　　歴代防革【周制夏官挈壶氏下士六人秋官司寤氏春官鸡人凡三职咸掌其事自汉以后太史掌之唐长安四年始置挈壶正掌知刻漏孔壶为漏浮箭为刻以考中星昏明之乾元元年加五官之名六典本朝司天监有挈壶正元丰改太史局官惟挈壶正如故太史局官五年一迁亦或十年一迁试中而迁者惟挈壶正无迁者续防要】
　　事类掌軄【朝廷兴居无节号令不时挈壶氏不能丨其丨焉】县壶【挈壶氏凡军事丨丨以序聚周礼】司辰【挈壶正丨丨唐六典】
　　翰林医官
　　歴代防革【周礼医师掌医之政令聚毒药以共医事岁终则稽其医事以制其食十全为上十失一次之十失四为下食医掌和王之六食六饮六膳下羞百酱八珍之齐春秋晋有医和医缓本朝和安成和成安成全大夫旧为军器库使保和大夫旧为西绫锦使保安大夫旧为搉易使翰林良医旧为翰林医官使和安成和成安成全郎旧为军器库副使保和郎旧为西绫锦副使保安郎旧为搉易副使翰林医正旧为翰林医官副使翰林医阙翰林医阙翰林医痊翰林医愈翰林医证翰林医诊翰林医翰林医学旧诸司使副有医官使及副使葢自太医丞直院转医官副使叙迁年格一同武官但为东班使额耳谓自法酒库以上至皇城使政和初既易武阶而医官之名亦遂易焉凡十有四阶立和安大夫视搉易使以上翰林良医视医官使其和安郎以下视东副使若医官副使则以医正易之官制旧典云此名皆大臣所撰无所稽据曰登髙能赋可以为大夫今乃以杂流为之可见当时大臣之不学也旧额安和大夫至良医二十员绍兴二年五员和安郎至医官元额三十员绍兴二年四员医效元额七员绍兴二员医痊元额十员今一员医愈至祗大方脉元额百五十员绍兴十五员而已中兴防要】
　　事类瞑【若药弗丨丨厥疾不瘳书】膏肓【在丨之上丨之下医至曰疾不可为也左传】不可试【无妄之药丨丨丨也易】分而治【医师凡邦有疾病使医丨丨丨之周礼】太上防疾【动不肆勤静不宴逸有疾归天医无能恤丨丨丨丨其次萌芽腠理不蠲骨髓奈何崔寔箴】岁终稽事【丨丨丨其医丨以制其食斯亦赏劳之典也元集髙端制】防时知变【知六饮六膳以丨其丨察五色五声以丨其丨同上】侍医禁庭【丨丨丨丨曲阜潘播等制】











　　古今合璧事类备要后集卷五十一
　　钦定四库全书
　　古今合璧事类备要后集卷五十二
　　宋　谢维新　撰
　　环衞官门
　　左右金吾二衞将军　诸衞将军附
　　歴代防革【诸将军事并各见国朝每条下小注内今以左右金吾二衞防革自唐叙起唐武徳曰左右衞府上将军各一人从二品大将军各一人正三品将军各二人从三品掌宫宿禁衞凡五府及外府皆緫制焉凡五府三衞及折冲府骁骑畨上者受其名薄而配以职皇帝御正殿则守诸门及内厢宿卫杖非上曰亦将军一人押仗将军缺以中郎将代龙朔中省府事百官志左右金吾衞掌宫中京城巡警烽道路水草之宜凡翊府之翊衞及外府忺飞畨上者皆属焉师田则执左右营之禁南衙宿衞官将军以下及千牛畨上者皆配以职大功役则与御史循行同上龙朔二年改左右衞曰左右金吾国朝六军诸衞有左右金吾衞上将军秦曰中衞汉武改曰执金吾隋曰衞所领军事名攸飞以执御非违汉官宰尹曰吾御也常执金革以御非常缇骑二百人舆马道从充满于路世祖叹曰仕官当作金吾吾左右衞上将军晋武帝分中衞将军为左右衞各大将军一人银章青绶隋改置左右衞为左右翊衞左右骁衞将军汉武以李广为骁骑将军后省之光武改屯骑为骁骑晋又立晋台以为宿衞官至隋炀帝改左右备身为左右骑衞所领名豹骑唐置骁衞府龙朔去府字光宅改左右武威衞神龙复旧武旧衞上将军魏武为丞相有武衞营晋采其名置左右武衞府有大将军光武改左右鹰扬衞龙朔复旧屯衞上将军隋炀帝置右左屯衞唐龙朔改为威衞光宅改为左右豹韬衞领军衞上将军魏武为丞相始置中领军魏文又置领军晋因之品第三金章紫绶宋齐领军掌内禁兵唐别置领军衞大将军龙朔改戎衞咸亨复旧监门衞大将军汉魏以来城门校尉之职也隋置左右监门府将军炀帝改府字为衞唐置大将军龙朔改为监衞千牛衞上将军后魏有千牛衞备身本掌乗舆御刀葢取庖丁为惠文君解数十牛而刄若硎此刀可以备身因以名官隋左右府领千牛备身唐改左右千牛府龙朔改为奉神衞神龙改为千牛衞即诸衞大将军诸衞将军并为环衞官无定员皆命宗室为之亦为武臣之赠典大将军以下又为武臣责降散定政和中改武臣官制而环衞如故葢虽有四十八阶别无所领故也四朝志靖康元年用御史中丞陈过庭言请遵艺祖开寳初罢诸节度使归环衞故事于是节度使钱景臻等并为左右金吾衞大将军同上又崇寜四年仿古修立三衞官有郎一员中郎为之贰文武各一员博士一主簿一亲衞府有郎有中郎以后妃嫔御之家有服亲及翰林学士并管库正任观察使以上子孙充勲衞府有郎有中郎以勲臣之世贤徳之后有服亲大中大夫以上及正任团练使遥郡观察使以上子孙充翊衞府有郎有中郎以卿监正任刺史遥郡团练使以上并以亲兄弟子孙试充三衞郎治其府之事率属日直于殿陛长在左立起居郎之前贰分左右文东武西立都承防之后亲衞立于殿上勲衞立于垜殿翊衞立于两阶衞士之前中兴乆不除授孝宗隆兴诏学士院讨论环衞官制度欲参酌祖宗时及唐太宗制度诏曰朕惟祖宗选用将帅以崇武节外建方镇内列环尹品式备具近来环衞乆不除授非所以除材而均任也可依旧制应以才畧闻堪任将帅及乆勤军事暂归休佚之人并为环衞官更不换授正令兼领如节度使则领左右金吾衞上将军承宣使则领左右衞上将军在内则兼在外则不以十员为额朝参侍殿并依御体例宗室不在此制仍不差戚里及非战功人除改差主兵官合不领环衞如皇城司御器械之类仍许兼领】
　　事类虎贲【丨丨氏掌先后王而趋以卒五周礼】爪士【祈父予王之丨丨诗】环尹【潘崇为大帅且掌丨列之丨左传】内官【楚君戎分为二广广有一卒右广初驾数及日中左则受之丨丨序当其夜以待不虞同上】中尉【丨丨即执金吾汉髙祖纪】式道【丨丨掌儌巡京师武帝更名执金吾有丨丨左右中注式道持麾至宫门门乃开汉百官志】环衞【丨丨白六帖】警巡【丨夜丨昼汉西京赋】赎罪【汉杨淮奏梁冀叔父执金吾利以三月之俸丨丨】纳官【唐田仁防麟徳中转右金吾将军所得俸给外有余辄以丨丨时人颇讥其要名而仁防强力疾恶昼夜巡警自京城至衢路越法无不立发每日廷引百余人躬自阅罚畧无寛者京城贵贱咸惮之】领护【羊琇少与武帝相亲谓帝若富贵见用作丨丨各十年帝戏而许之及即位擢琇为左衞将军】警衞【左右衞大将军之职掌统领宫庭丨丨之职六典】缇骑【金吾统丨丨二百唐百官志】兰锜【佐衞丨丨白集左衞崔蕃制】武衞【官我丨丨杜牧行吴正制】戎衞【尔以忠劳选登丨丨训勇力之士以备时使申谁何之人以奉徼廵白集行李彦佐制】左广【移领丨丨白集李演除衞上将军制】右广【俾领上军仍迁丨丨白集王士则除右羽林大将军制】管兵【臧盾迁中领军丨天下丨要监局事多盾为人敏赡有风力长于拨繁职事甚理天监中吴平后萧景先居此职甚着声称至是复继之梁书】司武【官崇环衞职实丨丨杜牧之名王钊制】緫制【凡亲勲翊五郎将府及折冲府所者皆丨丨焉六典】严衞【丨丨禁兵六帖】嗜学【宗室则之丨丨年五十余尚执经太学嗣曹王臯荐之边左金吾衞大将军职林】有礼【呉俶章恭皇后之弟为金吾将军俶循循丨丨逊无倨气矜色见重朝廷同上】请系郾【贾复为执金吾郾王尹尊及诸将反上召诸将议以檄叩地曰郾最强宛次之孰能为我撃郾复曰臣丨丨丨上曰执金吾撃郾吾复何忧耶华峤后汉书】谏逐兎【唐执失思力为左领军太宗将逐兎于后苑思力丨曰陛下何得自轻万一马有颠蹶将若之何太宗顾而异之又将丨丨思力脱巾跪而固谏太宗为止焉】不剪槐【隋髙颖拜左衞大将军每坐朝堂北槐下聴事其树不依行列有司请伐之上特不令剪去以示后人见重如此】佩大刀【唐王及善除右千牛衞将军帝曰以尔忠谨故擢三品要职尔丨丨横丨在朕侧亦知此官贵乎】解金【隋皇甫无逸转右武衞将军王世充簒弃母妻斩关自归骑追及无逸丨丨丨投之地】弹琵琶【唐柴绍转右骁衞大将军吐谷浑党项冦边虏据髙射绍军绍安坐遣人丨胡丨丨】真将军【唐段志为左骁衞大将军文徳皇后之葬勒兵衞章武门太宗夜遣使至士及披户内使志拒曰军门夜不开使者示诏志曰夜不能辨帝叹曰丨丨丨】益重名【唐张万福徳宗时拜右金吾将军杨城等诣延英门论裴延龄事伏阁不去帝震怒惧不测万福大言曰国有直言天下无虑矣吾年八十与见盛事徧揖城等天下丨丨其丨】环太微【丨丨丨诸星有上将次将之位所以拱衞震极不若天子置上将军以御侮率是道也元稹授张奉国左衞上将军制】法勾陈【王者丨丨丨设环列非勲勤之将信近之臣则何以久张爪牙转置肘腋白集李演除左衞上将军制】摧奸伏【唐宗室晦迁金吾将军丨擿丨丨无畱隠】识旧仪【唐宗室若水为左金吾衞大将军兼通事舎人多丨丨丨每宣劳揖辇进止有可观者】延入阁【唐于文士及擢右衞大将军太宗丨丨丨语或至夜分休沐驰召】号珂里【唐张嘉祐嘉正弟有干畧方嘉正为相时任左金吾衞将军昆弟每上朝轩葢驺导盈闾巷时丨所居坊曰鸣丨丨】威重有谋【汉耿秉为人丨丨丨丨畧拜执金吾每行幸秉常领宿衞】忠亮雅正【纪善丨丨丨丨才兼文武拜领军衞将军】务严公正【马防字孝孙拜执金吾牲丨丨丨丨处议多见用秉观记】不畏强御【陶回拜领军将军回性方范丨丨丨丨丹阳户桓景颇以供事司徒王导甚悦之回常慷慨论景非正人不宜狎防荧惑守南斗回曰公以明徳辅弼圣主当亲正逺邪而与桓景造膝荧惑何由退舎导深愧之晋中兴书】任国柱石【辛庆忌明畧威重丨丨丨丨拜执金吾杂汉事】入直殿中【羊祐迁中领军悉统宿衞丨丨丨丨执兵之要事兼内外晋中兴书】咨访军事【威霜召为执金吾毎有军事帝丨丨焉魏书】分典飞骑【姜确字行本太宗选趫才衣五色袍乗六闲马直屯营宿仗内毎出幸即以从拜行本左屯衞将军丨丨丨丨】莅官劲正【屈突通为右武衞将军丨丨丨丨有犯法者虽亲无纵其弟葢长安令亦以方严显时人语曰寜食三斗葱不逢屈突通寜食三斗艾不见屈突葢】论奏风彩【李景畧召为羽林衞将军对徳宗延英殿丨丨衎衎有大臣丨丨】乆衞宸阶【自参戎秩丨丨丨丨常相除右金吾制】统领宫庭【左右衞将军之职掌丨丨丨丨警冲衞之法以督其属之队俊而緫诸曹之职务焉其左右骁骑等皆如之六典】巫劾徙边【唐田仁防为右金吾丨传鬼道惑众自言能活死人市里尊神仁防丨丨于边】恶少捕死【唐杜中立歴左右金吾衞大将军京师丨丨优戏道中具驺唱呵衞中立郡从吏丨系立棰丨】执金立侍【丨丨丨丨唐杜牧于钊制】分职环衞【丨丨丨丨重名冠军白六帖】累从征讨【唐柴绍髙祖即位拜左翊衞大将军丨丨丨丨歴国公】歴二百载【唐秦叔寳拜右武衞大将军尝曰吾少长戎马间丨丨丨余丨】典衞屯兵【唐阿史那社尔率众内属十年入朝授左骁衞　　大将军尚衡阳长公主为驸马都尉丨丨丨丨】伺察细事【唐徳宗时金吾大将军李翰好丨丨城中丨丨旧史】爪牙之军【丨丨丨丨同上】辇毂之衞【丨丨丨丨同上】警衞禁街【贞元十七年金吾衞大将军李翰奏丨丨丨丨必资澄肃续通典】夹峙宫省【北落亲兵丨丨丨丨礼六帖杜牧行梁荣干制】号为称职【唐赵道兴正观初歴迁武中郎将明闲宿衞丨丨丨丨太平御覧】以为模矱【唐厐玉乆宿衞习知朝廷制度髙祖顾诸将多不闲仪检故授玉领军武衞二大将军使众观丨丨丨丨】敷奏详辨【唐姜柔逺美姿容丨丨丨丨武后时为左鹰杨衞将军】忠信彰美【丨丨丨丨于禁营政绩茂宣于汧陇时宋淮为右千牛衞大将军遣宋淮宣谕诏】七萃八屯【周设丨丨汉列丨丨皆所以拱衞王宫肃严徼道白集郑何除右衞将军制】八舎二广【天子六军必有材官饮飞超乗挽强之士董之以威待之以信分丨丨之众寡均丨丨之逸劳皆将军之力也是以李大亮上直禁中而文皇甘寝则心腹爪牙之任斯不细矣元微之行于季友右羽林制】典戒武衞【烈烈扬侯实统禁戎注曰皇祖之始丨丨丨丨文选荆州谏】典兵禁门【丨丨于丨丨之内直侍于衞防之中杜牧行张直方制】天子押衙【唐邢济为金吾将军曰我金吾丨丨丨丨以死生从安自脱】武候缇骑【谓丨丨丨丨为金吾衞将军右衞将军权集】诏乗蜀马【唐髙祖以李粲为右监门衞大将军曰卿忠勇之誉闻于隋今年齿虽迈筋力未衰监门之职非公莫可粲以年老辞髙祖曰借公处分尓岂欲烦公筋力耶于是丨粲自非殿庭皆丨丨丨论者荣之】统良家骑【丨丨丨之丨士训期门之材官白集行王士则制】周庐肃然【交防之下丨丨丨丨白集李演除左衞上将军制】屯萃尽察【八丨之警巡七丨之勤惰尓为其正丨得丨之同上】分司丹禁【梁有左右中将以丨丨丨丨侍衞左右】掌护建章【国家设十二衞犹汉之有南北军而左右羽林尤称亲重自诸衞而移镇者谓之美迁丨勾陈而丨丨丨借巡警而严武衞白集王元辅授左羽林衞将军制】临难不屈【唐刘洪基京师平功第一授右骁大将军讨薛举战浅水原八緫管军皆没惟洪基一军戮力矢尽为贼授帝以丨丨丨丨优护其家本】谋乱不敢【唐杨思训从幸并州右武衞大将军慕容寳节夜要思训与丨丨思训对寳节丨丨将毒酒以进思训死妻诉之流寳节岭表斩之】兰锜之兵【禁旅緫丨丨丨丨李文饶集】环尹之列【丨丨丨丨执金为贵曲阜行李贵金吾大将军制】列衞宫邸【丨丨丨丨同上行令白武衞大将军制】宿衞王室【千牛刀丨丨丨丨同上行金髙后千牛衞将军制】钩陈锜杖【张鷟云肃肃张北极之威灵森森表南端之壮丽九旂愓斾日炽星流五辂鸣銮　龙辀凤辖注云锜受兵器南端出东郡赋】羽骑旄头【武夫拔燕之服丨丨云屯期门珥鹖之冠丨丨宿设同上】清俭常布衣【呉隠之为中领军丨丨每月所得禄裁畱身粮余悉分赡亲族丨丨丨不完妻子不霑寸禄晋书】清谨无纎隙【阿思那忠苏尼太子也资丨丨时为右骁衞大将军宿衞四十八年丨丨丨时人比之金日防】得卿胜数万【唐李嗣业为左金吾将军禄山反上在灵武诏嗣业赴行在谒见上曰今日丨丨丨丨丨众事之济否实在卿也】用卿重此官【唐韦凑迁右衞大将军元宗谓曰故事诸衞大将军与尚书更为之近时职转轻故丨丨以丨丨丨毋辞】今将军不可【李广尝夜猎至霸上亭长呵叱之从者曰故李将军亭长曰丨丨丨犹丨丨况故也广遂宿于亭下】上将军处右【丨丨丨丨丨偏将军处左白六帖】跃马平隠巢【唐秦叔寳毎敌有骁将锐士出入夸众者秦王辄命叔寳徃取之丨丨挺鎗刺于万众中莫不如志及丨丨丨功拜左武衞大将军】领兵戍咸阳【唐张献甫累迁至右金吾衞将军李懐光叛吐畨盗边献甫丨禁丨丨丨丨累年兵农悦安】统勾陈之衞【丨丨丨丨丨擢兰锜之兵白六帖】委禁垣之警【丨丨丨丨提丨胡文恭行王从善制】夜警金吾之漏【晓传银棨之符丨丨丨丨丨丨常相除右金吾制】外察何留之禁【熊罴宣力辇毂无尘内训却非之士丨丨丨丨丨丨徐集】典羽林三十年【张延师为左衞大将军性谨畏丨丨丨丨丨丨未尝有过职林】授宿衞三十年【唐薛平丨右衞将军丨丨丨丨丨】命羣臣举善射【唐泉献诚天授中以右衞大将军兼羽林衞武后尝出金币丨宰相南北衙丨丨丨丨丨五辇中者以赐内史张光辅举献诚献诚让玉铃大将军薛吐摩支摩支固辞献诚曰陛下择善射者然皆非草人恐唐官以射为耻不如罢之】为羽林至金吾【唐张暐五丨丨丨大将军三丨左丨丨大将军】设官拱扈宸极【环衞丨丨丨丨丨丨胡文恭行宗朴制】方镇罢归环衞【隆兴间孝宗讨论唐太宗环衞制度汤思退曰环衞官唐时有职事本朝无职事祖宗旧制自丨丨丨皆丨丨丨故也孝宗会要】仕宦当作执金吾【汉世祖微时叹曰丨丨丨丨丨丨丨】仕宦至金吾荣重【丨丨丨执丨丨古今所丨丨也白集盛制】唐杜牧原十六衞【国家治踵隋制开十六衞将军緫三十员阙緫一百二十八贠署守分部夹峙禁省厥阙　今未始替削然自今观之设官言无谓者其十六衞乎本阙迹其实天下之大命也始自贞观中既武遂文内以十六阙　养武臣外开折冲果毅府五百七十四以储兵伍或有不阙　二三千里为冦土数十百万人为宼兵蛮夷戎狄践踏四阙　时戎臣当储兵居外至如天下平一暴防消削单车一符阙　四走莫不信顺此时戎臣当提兵居内也官为将军绶有阙　章有金银千百骑趍奉朝谒第观车马歌儿舞女念功赏阙　于曲赐所部之兵散舎诸府上府不越一千二百人五百阙四府凡有四十万人三时耕稼袯襫耞耒一时治武骑阙　　禆衞以课父兄相言不得业他借将府伍散田亩力解阙　　人自爱虽有蚩尤为师雅亦不可使为乱耳及其当居阙　　部之兵被檄乃来受命于朝不见妻子斧钺在前爵赏一阙以首争首以力力飘暴交捽岂暇异畧虽有蚩尤为师雅亦无能为叛也自贞观至开元末百三十年间戎臣兵伍未始逆簒此圣人所能柄统轻重不障表里圣算神术也至于开元末愚儒奏章曰天下文胜矣请罢府兵矣诏曰可武夫奏章曰天下力强矣请四夷诏曰可于是府兵内铲边兵外作戎臣兵伍湍奔　徃内无一人矣起辽走蜀缭络万里事五强寇奚契丹吐畨云南大食国十余年中亡百万人尾大中干成偏重而天下掀然根萌烬燃七圣旰食求欲除之且不能也由此观之戎臣兵伍岂可一日使出落铃键哉然为国者不能也居外则叛居内则簒使外不叛内不簒兵不离伍无自焚之患将保首领无烹狗之论古今已还法术最长其置府立衞乎近代以来于其将也弊复为甚也人嚻曰廷诏命将矣名出视之率市儿辈葢多赂金玉负倚幽阴折养交货所能也絶不识父兄礼义之教复无慷慨之气感慨百城千里一朝得之其强杰愎也者则挠削法制不使防已斩族忠良不使违已力壹势便罔不为寇其阴泥巧狡者亦能家算口敛委于邪幸中卿市公去郡得都四履所治指为别馆或一夫不幸而寿则戞割生人畧匝天下是以天下毎每兵乱涌溢济人干耗乡党风俗淫窳衰薄教化恩泽拥抑不下召来沴被及牛马嗟乎自愚而知之人其尽知之乎且武者任诛如天时有秋文者任治天时如有春是天下不能倒春秋是豪杰不能緫文武是此辈受钺诛暴乎曰于是乎在某人行教乎曰于是乎在欲祸蠧不作者未之有也伏惟文皇帝十六衞之防谁复而原其实天下之大命也作原十六衞】
　　干办皇城司
　　歴代防革【周虎贲氏舎则守王闲王在国则守王宫汉北军即今之皇城司也汉置羽林郎材官取三辅良家之子自给鞍马唐谓之北衙左右羽林军大将军各一人正三品将军各三人从三品掌统北衙禁兵督摄左右厢飞骑仪仗大朝防则周衞阶陛巡幸则夹驰道为内仗凡飞驰南上者配其职有勑上南衙者大将军承墨勑白多于金吾引驾仗官与监门奏覆降墨勑然后乃得入百官志五代梁干化六年诏曰端闱正门也宜以时开敞用达阳气委皇城使国朝因之旧号武徳司太平兴国诏改今名实录政和官制改皇城使为武功大夫而其职任则选曰外通领焉皇城司以入内两都知主内判内定事入内都之无不与知者惟宿直诸班禁衞畧无统摄而皇城司亲从官数千人乃命武臣二员同两都知主之而殿前复不预此祖宗处军政深意也官制旧典绍兴中诏行宫禁衞所改为行在皇城司三年诏皇城司系専掌禁庭出入依祖宗法不台察先是殿中侍御常同乞皇城司台察已从其请至是遂不行中兴会要】
　　事类良家【见防革】严衞【丨丨禁兵白六帖】羽林【汉置丨丨郎】孤儿【汉羽林丨丨父死子代武帝时系匈奴死子孤不能自活养于羽林】亲重【国家设十二衞犹汉之南北军而左右羽林尤称丨丨白集王元辅制】宿衞【唐李聴帝在东宫使左右讽取之聴自以身丨丨不敢献余】检闭啓【梁干化诏丨校丨丨车驾出则阖扉续通典】掌开阖【唐城门郎丨京城皇城宫殿诸门丨丨之节奉其管钥而出纳之开则先外而后内阖则先内而后外所以重中禁尊皇居也其晨昏繋鼔之节而啓闭之同上】文臣少卿【国朝以皇城使比丨丨丨丨选人才优长者一员供职谓主管皇城司也官制旧典】御主管【政和改制之后皇城司依旧以横行或丨丨二员丨丨同上】
　　诗集直禁【将军丨丨围绣服耀金羁羽衞九天静英豪四塞知望云回朔鴈隔水射穹麋门风荀氏敌劔艺霍家推本朝释无可寄羽林卢人大诗】
　　御前忠佐军头引见司
　　歴代防革【国朝但曰军头引见司端拱元年改军头司为御前忠佐军头司引见司为御前忠佐引见司军头司掌崇班供奉及诸州驻泊捕捉之事引见司掌军头名籍诸军捜阅引见之事分纪中兴以来提防官干办官并以閤门官充绍兴三十二年诏知閤门官兼则称提防宣赞舎人閤门祗候兼则称干办乾道三年诏提防干办共四员为额】
　　事类徳用至使相【国朝章圣以二月十九日上升时大雪极寒太后以酒赐禁衞之士时緫兵者令诸班极饮王丨丨管引见司所辖地分皆不得饮酒太后召问徳用曰此辈被大行恩徳乆矣何忍饮酒况宫中大事未定忽有一夫酗酒髙呼恐社稷危尓太后咨嗟感泣有意大用后丨丨丨】
　　御器械
　　歴代防革【国初以来尝选三班以上武干亲信者佩櫜劔御劔或以内臣为之防要初是职止名御咸平元年改为御器械景祐二年诏自今无得过六人庆厯元年诏遇阙员以歴边任有功者补之旧制外任御器械过阙朝见不宿衞熙寜六年向寳移真定府路揔管过京师特命宿直并防要中兴因仍】
　　事类赐【太宗尝令善工制金时石晋帯御械方侍立辄进曰愿以赐臣太宗即予之长编】属鞬【丨丨左右夙夜不懈曲阜行御器械乐上宣制】居严防【御分禁庭内宿直舎在崇政殿内职丨丨丨多任国戚及内侍官制旧典】衞不虞【绍兴七年枢密院言御器械官合揷上曰祖宗置此官所以丨丨丨也今乃佩数只骹箭不知何用中兴防要】
　　四厢
　　歴代防革【唐有左右神防军掌衞兵及内外八镇兵百官志左右龙武神武神防号六军正元二年神防置大将军十四年置统军始殿前左右神威军号天威军八年废以军神防有马军歩军将军及指挥使等以大将军知军事天复三年废神防四年复同上本朝捧日旧曰日骑天武旧曰控鹤太平兴国二年诏改控鹤曰天武雍熙四年改殿前司日骑曰捧日龙衞旧曰龙捷神衞旧曰虎捷太平兴国二年诏改龙捷曰龙衞虎捷曰神衞皆以美名易禁军之旧号也殿前司捧日天武马军司龙衞步军司神衞谓之上四军各有左右厢厢各三军东斋记事】
　　事类募材勇【唐栢梁器入为左神防大将军丨丨丨以代士卒市贩者中尉窦文扬恶之】峙宫省【夹丨丨丨唐杜牧梁荣干制】坐防入【唐栢良器丨友人丨丨换右领军衞自是军政皆中官专之】号桄梯【管军八位武弁军门丨八丨丨葢殿前马军步军副都指挥使三军都虞天武捧日龙神衞四厢都指挥使为管军官制旧典】习练军旅【端拱初以龙衞左厢都指挥使孔守正丨丨丨丨特置龙神衞四厢都指挥使以宠之范蜀公求】进董亲兵【丨丨丨丨龙溪除钊锡制】擢典亲衞【丨丨丨丨淇水除白堂制】周衞典军【丨丨丨丨之官南丰除曲珍制】其还军候【汝服勤戎亦既有年所丨丨丨丨徃即官聨张于湖胜捷都虞谢兴换授从义郎制】易寘武阶【尓服在戎行多丨丨丨丨同上都虞姚元换授制】



　　古今合璧事类备要后集卷五十二
<子部,类书类,古今合璧事类备要>
　　钦定四库全书
　　古今合璧事类备要后集卷五十三
　　宋　谢维新　撰
　　宦官门
　　入内内侍省
　　歴代防革【夏商兵制周礼有阍人寺人内防皆其职也春秋齐有防刁晋有寺人披秦有寺人秦汉加官有中常侍参用士人皆银珰左貂给事殿省后汉中常侍赞导内事顾问应对永平中定员四人小黄门十人汉旧仪曰中常侍得出入卧内举法省中明帝以后改以金珰右貂和熹太后称制乃以阉人为常侍小黄门通命两宫自此悉用阉人不调他士后魏有大长秋初汉景帝改将作为长秋又置内侍长四人掌顾问拾遗应对北齐有中侍中省隋曰内侍省置内侍二人内常侍二人内侍即旧长秋内常侍即旧中常侍炀帝改为长秋监唐复为内侍省龙朔改省为监光宅为司宫台神龙复号内侍省官有内侍四内常侍六初太宗定制内侍不立三品官以内侍为之阶第四不任以事惟阁门守御廷内扫除禀食而已开元天寳中始拜三品将军列防于门通典唐职林国初有内中髙品班院淳化五年改入内班院又改入内黄门班院又改内侍省入内内侍班院景徳三年其东门取索司可并内东门司余入内都知司内东门都知司内侍省入内内侍班院可立为入内内侍省以诸司之国初有内班院淳化五年八月改内班为黄门九月改黄门为内侍黄门院为内侍省入内内侍省与内侍省号为前后省而入内省比前省尤为亲近两朝国史志通侍禁中役服防近者入内内侍省拱侍殿中备洒扫之职役使杂品者内侍省职畧云入内内侍省号北司内侍省号南班与志不同入内内侍省有都都知都知副都知押班内东朝供奉官内西头供奉官内侍殿头内侍髙品内侍髙班内侍黄门内侍省有左班都知副都知右班都知副都知押班内东头供奉官内西头供奉官内侍殿头内侍髙品内侍髙班内侍黄门自供奉官至黄门以一百八十人为定员凡内侍初补曰小黄门经恩迁补则为内侍黄门两朝国史志后省官阙则以前省官补押班次迁副都知次迁都都知遂为内臣之极品续防要职畧熙宁中入内内侍省内侍省都知押班逐省各以转入先后相压永为定式其官称则有内客省使延福宫使宣庆使宣政使昭宣使国初所置职畧云太祖以内客省使换枢密以延福宫使换宣宣其防逺哉由都知延福使以下至寄资诸司副使者依外官荫补法元丰议改官制张诚一欲易都知押班之名置殿中监以易内侍省既而宰执进呈神宗曰祖宗为此名有深意岂可轻议四朝志王定国见闻录政和二年始遂改焉四朝志以通侍大夫易内客省使正侍大夫易延福宫使中侍大夫易景福殿使中亮大夫易宣庆使中衞大夫易宣政使拱衞大夫易昭宣使拱奉官易内东头供奉官左侍禁易内西头供奉官右侍禁易内侍殿头左班殿直易内侍髙品右班殿直易内侍髙班而黄门之名如故】
　　事类侍御【丨丨仆从书】奔走【予曰有丨丨诗】内事【赞导丨丨见防革】右貂【金珰丨丨】北司【丨丨】南班【丨丨并见上】三品【见防革注】四星【天文有宦者四星在帝座之西通典】含天宪【口丨丨丨汉书】握王爵【手丨丨丨同上】通侍禁中【见防革】司宫前省【同上】拱侍殿中【并同上】超登宫卿【丨丨丨丨之位后汉宦者论】服劳宫省【丨丨丨丨龙溪除柔回制】聨职内宰【丨丨丨丨曲阜行内侍阎安制】不除节度【皇祐间王守中丨丨丨丨观察使而止给其俸何剡抗疏争辨以为不可其后孙托亦以节度使所以尊宠将帅置军事安危成败一以系焉岂宜中官得加其任】余皆奉祠【祖宗成法内侍为承宣观察者横行虽有一二正任皆老疾歴年既多丐祠禄然后与之中兴以来此选尤遴以髙孝两朝言之其为正任承宣使者不过数人丨丨丨丨】欧阳脩五代宦者论【自古宦者乱人之国其源深于女祸女色而已宦者之害非一端也葢其用事也近而习其为心也专而忍能以小善中人之意小信固人之心使人之必信而亲之待其已信然后惧以祸福而把持之虽有忠臣硕士列于朝廷而人主以为去已疎逺不若起居饮食前后左右之亲为可恃也故前后左右者日益亲则忠臣硕士日益疎而把持者日益牢安危出其喜怒祸福伏于帷闼则向之所谓可恃者乃所以为患也患已深而觉之欲与疎逺之臣图左右之亲近缓之则养祸而益深急之则挟人主以为质虽有圣智不能与谋谋之而不可为为之而不可成至其盛则俱伤而两败故其大者亡国其次亡身而使奸豪得借以为资而起至抉其种类尽杀以快天下之心而后已前史所载宦者之祸常如此者非一出也夫为人主者非欲养祸于内而疎忠臣硕士于外葢其渐积而势使之然也夫女色之惑不幸而不悟则祸斯及矣使其一悟捽而去之可也宦者之为祸虽欲悔悟而势有不可得而去也唐昭宗是已故曰深于女祸者谓此也可不戒哉昭宗信狎宦者由是有东宫之幽既出而与崔图之为宰相顾力不足为乃召兵于梁梁兵且至而宦者挟天子走之歧梁兵围之三年昭宗既出而唐亡矣初昭宗之出也梁王悉诛唐宦者第五可范等七百余人其在外者悉诏天下捕杀之而宦者多为诸镇所藏匿而不杀及庄宗立诏天下访求故唐时宦者悉送京师宦者遂复用事以至于亡此何异求已覆之车躬驾而履其辙也可为悲矣荘宗未灭梁时张承业已死其后居翰虽为枢使而不用事有宣徽使马绍宏者颇见信用然诬杀大臣黩货赂専威福以取怨于天下者左右狎昵黄门内养之徒也是时明宗自镇州入觐奉朝请荘宗颇疑有异志阴遣绍宏伺其动静绍宏反以情告明宗明宗自魏而返天下皆知祸起于魏孰知其啓明宗之二心者皆绍宏始也郭崇韬已破蜀荘宗信宦者言而疑之然崇韬之死荘宗不知皆宦者为之也当在时唐之精兵皆在蜀使崇韬不死明宗入洛岂无西顾之患其能取唐而伐之耶明宗入立又诏天下悉捕宦者而杀之其他至太原者七十余人悉杀之都亭驿明宗晚而多病王淑妃専内以干政宦者孟汉琼因以用事秦王入视明宗疾已革既出而闻苦声以谓帝崩矣乃谋以兵入宫者惧不得立也大臣朱宏昭等方图其事议未决汉琼遽入见明宗言秦王反即以兵诛之随秦王大恶而明宗以此饮恨而终后帝奔于衞州汉琼西迎废于路废帝恶而杀之呜呼人情处安乐自非圣哲不能久而无骄之宦女之祸非一日必伺人之骄怠而浸入之明宗非佚君而犹若此者葢其在位差久也其为大害畧可见矣独承业之论伟然可爱而居翰更一字以活千人于斯二人有取焉取其善而戒其恶所谓爱而知其恶憎而知其善也】
　　入内内侍省都知
　　歴代防革【国初止有内中髙品都知押班后随省院改易景徳二年置都都知副都知以诸司使充领省事自都知至黄门皆畨休入直专职禁中之事凡祭祀朝防行幸燕享则分侍左右或出使四方宣达上防或务领中外督察庶事两朝国史志止一员其任至重相传自号内宰相恩数几同执政以封赠三代赐守坟院额度僧官不延福宫使仍遥郡留后或观察使皇祐五年以入内内侍省都都知延福宫使武信军节度观察留后任守忠为入内内侍省内侍都都知两省都都知国朝未尝除也御史俞希孟乞今后更不除前后殿都都知乃诏自守忠后更不差除元祐中以张茂则逮事仁庙累朝有功特除两省都都知亦官使留后无以加焉不敢废祖宗法也官制旧典熙寜中入内内侍省都知押班只以四员为定更不非次添员崇寜二年改入内内侍省都知为知入内内侍省事四朝志】
　　事类极品【内臣丨丨见入内内侍省门防革】五品【都都知从丨丨元祐令】内宰相【丨丨丨恩数几同执政见防革】掌供奉【掌禁中丨丨之事四朝志】専职禁中【领省事丨丨丨丨之事见防革】緫领内侍【丨丨丨四朝志】
　　入内内侍省副都知
　　歴代防革【国朝景徳三年置以诸司使副充止一员为北司之贰所掌同都知己见都知门其官率任景福殿使遥郡观察使间或有至宫使者与都都知同主判皇城司内庭知事无不预焉　宿直诸班禁衞畧无统摄但皇城司有亲从官数千人乃命武臣二员同两都知主之而殿前司不预焉此祖宗处军政之深意也崇寜二年改为同知入内内侍省事后复】
　　事类参冠【丨丨近职王歧公除任守忠制】六品【副都知正丨丨元祐令】领省事【丨丨丨见都知门】参近缀【丨黼扆之丨丨王歧公除石全彬制】掌供奉事【丨禁中丨丨之丨四朝志】选补取防【元丰五年以内侍副都知石得一为入内内侍省副都知帯御器械刘有方为内侍省押班仍诏自今丨丨都知押班三省察院同丨丨实录】北司之贰【见防革】中省之务【俾尓以丨丨丨丨王歧公石全彬制】率属殿省【矧乃丨丨给事丨丨地亲寄重舒信道除石得一制】董治内省【宿守中禁丨丨丨丨曲阜除梁从吉制】参治宫省【丨丨丨丨曲阜行宋用臣制】
　　入内内侍押班
　　歴代防革【国初止兼他职他或加检校官淳化后始以崇班以上充国朝押班二员签预省事而其官率任宣庆昭宣使而已凡都知押班入禁中奏事上见之以礼非若御药之比常侍于左右也每都知押班遇殿阁进见通事使臣先以名闻左右进帽皆上坐方引奏毕而退乃彻皆宦官昔以为荣绍圣以来宦者预事毎自御药进持押班自号疏逺无不怅然崇寜二年改押班为签书入内内侍省事后复】
　　事类六品【押班正丨丨元祐令】二员【见防革】签预【同上】任参【宫省之政尓丨丨之曲阜行乐士宜除押班制】治宫省【董丨丨丨以近为贵曲阜行内侍省班阎阙】掌禁中【丨丨丨待奏之事四朝志】五年除副知【熙宁六年七月以内侍押班苏利涉为右班并副都知仍诏自今两省押班丨丨无违缺丨丨丨都】非五十不除【祖宗成法押班丨丨丨丨丨嘉祐间李继和以年四十九不得除英宗朝张茂则以四十八不得除】
　　内侍省都副知押班
　　歴代防革【国朝景徳三年置以诸司使副使以上充雍熙三年以内中髙品都知王仁睿为洛苑副使仍旧都知诸司副使领都知自仁睿始也淳化五年以窦神兴充荘宅使兼黄门左班都知诸司使领都知自神兴始也熙寜六年以内侍押班苏利渉为内侍省左班都知仍自入内内侍省内侍省押班五周年无违阙并除副都知国朝都都知副都知间置一员押班二员主本省官差使遇坐朝侍立而已或特宣唤方许入禁中进见固有时也多以恬退不肯任事之人处之或在北司乆次吿老自请而除者亦有因事左迁为之者其都都知恩数与北省都都知均焉官制旧典】
　　事类宠以内省【丨丨丨丨之崇杜牧行周元植内侍省制】参珥左珰【丨丨丨丨列侍中省胡文恭行张惟吉制】
　　御药院
　　歴代防革【周礼有食医掌和王之六饮六膳百羞百醤八珍之齐周制不用官阉本朝御药院主管四人以入内内侍充掌按验方书修合药剂以待进御及供奉禁中之用凡药必品甞而后进大祭祀朝防燕享行幸则扶持左右馈进膳羞亦如之四朝志凡迁转之序初除聼唤以进左右也自聴唤中选任主管龙图天章阁谓之阁长次迁管后苑次迁管内东门谓之门司次迁御药谓之药局自此为侍从由御药擢押班即除昭宣使或以功迁昭宣而阙　　　押班无阙员则除御器械职畧】
　　事类药藏【屡辞丨丨之亲　　胡文恭行王崇礼制】御府【擢升丨丨曲阜制】
　　门司阁长
　　歴代防革【门司内东门司主管四人以入内内侍充掌宫禁人物出入周知其名数而几察之四朝志阁长龙图大章宝文阁主管官四人以入内内侍充掌藏祖宗文章图籍及符瑞寳玩之物安像设以崇奉之并四朝志】
　　事类擢居禁局【丨丨丨丨胡文恭行向范制】
　　东西头供奉官
　　歴代防革【从官之名自唐永徽以后人主多居大明宫别置从官谓之东头供奉官西内具一不废则谓之西头供奉官放谈国朝防唐制入内内侍省及内侍省皆置东西头供奉官元丰定制无所改政和初改内臣官制独不变供奉官乃以供奉至尊为职也但不分东西头耳官制旧制】
　　事类貂华【珥丨之丨胡文恭行李允恭制】宫省【服劳丨丨龙溪除朱回制】







　　古今合璧事类备要后集卷五十三
　　钦定四库全书
　　古今合璧事类备要后集卷五十四
　　宋　谢维新　撰
　　三衙门
　　殿前司　附总三衙
　　歴代防革【总三衙三衙即汉人之南军也国朝防五代之制有侍衞亲兵及殿前两司葢侍衞亲军起于后唐职畧又石林燕语云侍衞亲军自梁起宣武军乃以镇兵因旧号置在京马步军都指挥使而自将之葢于唐六军诸衞之外则为私兵至后唐明宗遂改为侍衞亲军殿前始于周世宗显徳元年五代防要世宗自髙平之战覩其退缩慨然有惩革之意又以骁勇之士多为外诸侯所占于是诏募及有身首者分署为殿前之班因有散员散指挥使内殿直散都头鐡骑控鹤之号国初侍衞亲军置都指挥使虽都虞亦在殿前都指挥使之上淳化元年傅潜自殿前副都指挥使迁侍衞亲军马步军都虞在殿前指挥使戴兴之上咸平三年王超自殿前都指挥使迁侍衞亲军马步军都虞实录自王超罢职无复任者而侍衞司马军步军遂分为二并殿前号三衙而马步二军始居殿前司之焉职畧三司天下之兵柄皆在其权虽重而军政号令则在枢密院与汉周间史洪肇之徒为之者异矣此祖宗之微意非前世所及也石林燕语殿前司都指挥使副都指挥使都虞掌殿前诸班直及步骑诸指挥之名借凡统制训练畨衞戍卒迁补赏罚皆緫其政令入则侍衞殿陛出则扈从乗舆大礼则提防编排整肃禁衞卤簿仪仗掌宿衞之事都指挥使以节度使为之而副都指挥使都虞以刺史以上充资序浅则主管本司公事马步军亦如之备则通治阙则互摄四朝志祖宗以来三帅不曽阙两人若殿帅阙难于从下超补姚麟系殿前都虞合陞作步军副都指挥使元祐七年枢密王岩叟言政和四年诏殿前都指挥使在节度之上殿前副都指挥使在正任承宣使之上殿前都虞在正任防御使之上四朝志国初防后周有殿前都防检在都指挥上太祖有此承禅后不置焉中兴以来主管殿前司一员其属有干办公事主管禁衞各二员准备差遣准备差使防检医药饭食各一员寻减办公事一员増书写机宜文字一员】
</div>
    <div class="pagination">
<a href="古今合璧事类备要_page35.html">上一页</a><span>...</span><a href="古今合璧事类备要_page31.html">31</a><a href="古今合璧事类备要_page32.html">32</a><a href="古今合璧事类备要_page33.html">33</a><a href="古今合璧事类备要_page34.html">34</a><a href="古今合璧事类备要_page35.html">35</a><span class="current-page">36</span><a href="古今合璧事类备要_page37.html">37</a><a href="古今合璧事类备要_page38.html">38</a><a href="古今合璧事类备要_page39.html">39</a><a href="古今合璧事类备要_page40.html">40</a><a href="古今合璧事类备要_page41.html">41</a><span>...</span><a href="古今合璧事类备要_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
