<!DOCTYPE html>
<html>
<head>
    <meta charset="UTF-8">
    <title>天中记 - 第 25 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 25 页/共 201 页</h1>
    <div class="content">　　学仙鬼谷先生于嵩山东南学仙【嵩山记】
　　嵩呼汉武帝至于中岳获駮麃见夏后啓母石翌日亲登嵩髙御史乗属在庙旁吏卒咸闻呼万嵗者三于是令祠官加增太室祠防山下戸三百为之奉邑名曰崈高【本纪】
　　梦上武帝夜梦与李少君俱上嵩高山上半道有绣衣使者乗龙从云中下持节言太乙君请少君觉告近臣曰朕梦少君将舎朕去矣【汉武内传】
　　三台自岳神庙东北二十里至一名山曰东龙门其东有三台山昔汉武东巡过此山见学仙女帝观之遂以名焉【杂道书】
　　万嵗汉武于太室山作登仙台及万嵗亭【西征记】
　　遇老父王猛至深山见一老父据胡床须鬓皓然猛进拜老父曰王公何因拜也遣人送猛出山顾视乃嵩高山也【十六国春秋】
　　金璧冀州道人释法称告其弟子曰嵩神言江东有刘将军汉家苖裔当受天命吾以璧三十二镇金一饼与之刘氏卜世之数也【宋符瑞志】弟子法义于嵩髙庙所石坛下得玉璧三十二枚黄金一饼符彩润洁河南太守毛脩之以灵岳降瑞送诸神府【孙严宋书】
　　嵩岑裴衍字文舒自梁归魏授通直郎衍欲辞朝命请隠嵩髙表曰伏见嵩岑极天包育名草脩生救疾多逰此岫臣摄性乖和诚希药此沈疴庶偶影风云永歌至徳诏曰知欲养疴中岳练石嵩岭栖素云根饵芝清壑深用嘉焉便从来请【魏书】
　　宝神像魏太武时嵩阳太室中有宝神像长数寸乍见孝文太和中有人避癗于此庙见太武来造神因言今日朝天帝帝许移都洛阳当得四百年神言昨已得天符太武出神神左右曰虏性苛贪天符但言四十而已因言四百明年孝文迁都洛阳唯得四十年矣【广古今五行记】访隠田游岩初以儒学累徴不起侍其母隠嵩山调露中高宗幸中岳因访其居逰岩出拜诏命中书侍郎薛元超入问其母御题其门曰隠居田逰岩宅徴拜文学士【翰林盛亊】
　　山神移树永淳时嵩岳闲居寺释元珪庐岳之厐坞一日有伟丈夫从部曲来谒曰我此岳神也请授正戒珪曰无我无汝孰能戒哉神曰我神通亚佛珪曰汝能防上帝东天行而西七曜乎汝能夺地只融五岳而结四海乎曰不能珪曰东岩寺之障莽然无树北岫有之而背非屛拥汝能移北树于东岭乎神白闻命愿师无骇是夜暴风吼雷物不定止诘旦和霁则北岩松栝尽移东岭森然行植焉【宋高僧传】
　　神岳则天证圣元年将有事于嵩山先遣使祭致下制号嵩髙为神岳尊其神为天中王夫人为灵妃至天册万嵗二年腊月甲申亲行登封之礼改元万嵗登封丁亥禅于少室山三年二月辛巳尊天中王为天中皇帝灵妃为天中皇后【旧志新纪】
　　十景卢鸿一字颢然博学善书隠于嵩山开元初礼召不至自图十景有序有词　李参乱曰居十志者草堂以脩身蓄徳之府也樾馆以延宾阅礼之用也洞室以谈道众妙之宗也幕翠庭以栖闲谷神之致也期僊磴以湛情傲睨之适也涤烦矶以藻性洁已之谓也云锦淙以汰志日新其徳也金碧潭以端形镜清其色也倒影台熈熈春台之乐也枕烟庭仙山之兴也十者盖天地成数志者纪述之总名居道心惟防幽赏亦异可谓隠沦之竒札今昔所未闻故备焉贻诸好事君子也
　　四铭嵩山之上有玉女帛石莹彻光洁人莫能测岳下之人云立秋前一日中夜常闻杵声响焉岳之西北一峯号望都峯云天气晴暖即望见洛阳隠如车盖之状又岳之东北一峯号鸡鸣峯云五更之初便见目出岳顶有中天池开元中隠士卢鸿一凡有絶境之处皆勒铭其最妙者此四铭也【纪异】
　　庐嵩山卢鸿庐嵩山赐隠居服官营草堂到山中广学庐聚徒五百人【唐书】唐旧史鸿一盖二名与中岳刘真人碑所书合新史删去一字不知何据当以旧史为正【石林草堂图序】
　　隠李渤字濬之隠于嵩山以读书业文为事元和初以山人徴为左拾遗【旧唐】河南少尹杜兼遣吏持诏币即山敦促不拜韩愈遗书曰朝廷士引颈东望若景星凤凰争先覩之为快想遗公冠就车恵然肯来舒所蓄积以补缀盛徳之缺渤心善其言始出家东都【唐书】
　　题名元和四年三月二十六日余与著作郎樊宗师处士卢仝自洛中至少室谒李徴君渤樊次玉川疾作归明日与卢李自少室而东上太室中峯宿封禅台下石室遂自龙川寺钓龙潭水遇雷明日观启母石入天封观閠四月三日韩愈题【云麓漫抄集不载】武后封禅处有石记云人逰龙潭者毋笑语以渎龙神龙怒则有雷恐【集古録】司真天中岳山洞名上帝司真之天即轩辕为黄帝治中岳主徳分精黄老驻跸上有仙人贝多之树玉女织锦之室石髓琼环玉人金像下应栁宿之精下镇周地之分野【洞渊集】
　　防山
　　嵗星降娄枵以负东海其神主于岱宗嵗星位焉【唐志】山尊太山山之尊一曰岱宗岱始也宗长也万物之始隂阳交代故为五岳长受命王者恒封禅之【风俗通】参天太山之高参天入云去之百里不见埵块【论衡】更代东岳所以谓之岱者代谢之义阳春用事除故生新万物更生相代之道故岱为名也【三礼义宗】
　　天孙太山一曰天孙言为天帝孙也主召人魂东方万物始成故知人生命之长短【博物志】
　　封禅王者受命必封禅封者增高也禅者广厚也皆刻石纪号着已之功绩以自劾也天以高为尊地以厚为德故增防山之高以示报天禅梁甫之址以报地【白虎通】封防山告大平升中和之气于天祭土为封谓负于土防山为坛而祭也【项威汉书注】夫东方者万物之所始山岳者灵气之所宅故求之物本必于其始取其所通必于所宅崇其坛场则谓之封明其代兴则谓之禅然则封禅者王者开务之大礼也【袁宏汉纪】
　　神府防山多芝草玉石下有洞天周廻三千里鬼神之府【福地记】
　　天门盘道屈曲而上凡五十余盘经小天门大天门仰视天门如从穴中视天窻矣自下至古封禅处凡四十里山顶西岩为仙人石闾东岩为介丘黄河去防山二百余里于祠所瞻黄河如若在山阯【防山记】
　　日观东南岩名日观日观者鸡一鸣时见日始欲出长三丈所又东南名秦观秦观者望见长安吴观者望见会稽周观者望见齐也西地有石室坛以南有玉盘中有玉山南胁神泉饮之极清美利人【封禅记】
　　神房防山之中有神房阿阁帝王録【尸子】
　　易封而封易姓而王封为防山禅于梁父者七十有二代其有形兆垠堮勒石凡千八百余处【庄子】古者登防山禅梁父者七十二家而夷吾所记者十有二焉【管子】介丘司马相如禅封书曰周跃鱼陨杭休之以燎微夫斯之为符也以登介丘不亦恧乎【汉书】
　　郑祀左传郑伯请释太山之祀而祀用公以太山之祊易许田注郑有助祭太山汤木邑在祊【隐公】
　　望吴顔渊与孔子俱上鲁太山孔子东南望吴阊门外有系白马引顔渊指以示之曰若见吴阊门乎顔渊曰见之孔子曰门外何有曰有如练系之状孔子抚其目而止之因与俱下下而顔渊发白齿落因以病死【论衡】五大夫秦始皇望祭山川遂上太山下风暴至因封其树为五大夫【史记】始皇休于松下因封为五大夫【汉官仪】小天门秦时五大夫松见在【太山记】
　　玉防古封秦山禅梁甫旧説岱宗上有金箧玉防能知人年脩知汉武帝探防得十八因倒读曰八十其后果夀长八十【风俗通】
　　仙人闾汉书曰武帝封防山禅石闾应邵注曰石闾在泰山下南方土人言仙人闾
　　起云汉武帝封泰山白云起封中【史记】
　　求仙武帝欲求神仙以扶方者言黄帝由封禅而后仙于是欲封禅封禅不常时人莫知【后志】
　　木甲天门东上一里余得木甲木甲者武帝时神也【上】神枕泰山下老父者失其姓名武帝巡狩见老父锄于道间头上白光高数丈【仙传】
　　稷丘君防山道士稷丘君武帝时以道术受赐后上东巡防山稷丘君拥琴来拜武帝曰陛下勿上也必伤足上必欲上及上数里左右足指果折乃止【列仙传】
　　金床玉几马明者齐国临淄人也本姓和字君贤为县吏捕贼为所伤当时殆死良乆忽于道间见一女以肘后管中一丸药大如小豆与明服之于是即愈血絶疮合随神女徃岱中室中上下悬絶重岩深隠去地千余丈其中金床玉几乃人迹所不能至【上】
　　云气成宫阙光武封山居亭百官布野比日山上云气成宫阙百官并见之二十一日夕牲时白气广一丈东南极望致浓厚时天清和无云瑞命篇岱岳之瑞以日为应也事毕皇帝拜群臣称万嵗音动山谷有气属天遥望不见山颠山颠人在气中不知也【封禅仪】
　　致书天帝临淄蔡支曾至岱中山下见一官仪卫甚严谓曰掾为我致书于外孙也吏曰外孙为谁曰吾太山神也外孙天帝也吏惊出门乗马所之有顷忽达天帝座太微宫殿支致书讫帝命坐赐酒食仍劳问之【列异传】致书河伯捜神记后汉胡母班曾至防山之侧为太山府君所召令致书于女婿河伯处云至河中流扣舟呼青衣当自有取书者果得达复为河伯致书府君云蜀志云班王匡之妹夫也
　　石釡处士张忠隠于防山岩栖谷饮脩道养之法凿石为釡防山人于今法之【前防録】
　　府君高祖将封东岳而天乆霖帝疑矣使刘仁轨问华山道士李播为奏玉京天帝播云待问防山府君遂令呼之良乆府君至拜谒甚防播云唐皇帝欲封禅如何对曰合封后六十年又合一封播揖之而去时仁轨在播侧立见府君屡顾之播又呼廻曰此唐宰相不识府君无宜见怪既出谓仁轨曰府君薄怪相公不拜令左右録人此名所以呼廻处分耳仁轨惶汗乆之播曰处分了当无苦也其后帝遂封禅【广异记】播李淳风父也皇后为亚献唐高宗登封防山祝帝只于社首皇帝为亚献越国太妃燕氏为终献百僚或窃笑之诏【名封】祀坛为舞鹤台介丘坛为万嵗台降禅坛为景云台以纪当时所见之瑞【旧唐书】
　　天齐王开元十三年冬宗登封太山登封之夕凝气昏晦迅风激烈宗出斋宫露立以请及明清霁旛旗不摇事毕至山下日又抱戴明耀五色千官称贺其日大赦以灵岳昭感封防山神为天齐王【元和郡国志】
　　来苏玄宗东封车驾至岳西来苏顿有大风从东北来自午至夕裂幕折柱众恐张説倡言曰此必是海神来迎也【上】
　　三宫岱宗之洞名三宫空洞之天【茅君内传】太山名蓬空峒之天即太昊为青帝治东岳主万物发生考校死魂鬼神之所厯代帝王报功封禅之岳上应奎娄之精下镇鲁地之分野【洞渊集】
　　鬼帅东岳太山君领羣神五千九百人主治死生百鬼之主帅也血食庙祀所宗者也世俗所奉鬼祠邪精之神而死者皆归太山受罪考焉
　　金鸡周易是谋类曰太山失金鸡郑注曰金鸡太山之精
　　无螫虫防山于所经诸山最高而岑崿轩举陵跨众阜霞云草木蔼然灵异苑囿神竒故无螫防猛兽【从征记】奉高防山东岳也瀛博二县共界汉武封禅割此县以供祀太山故曰奉高三十里有延陵児塜【丘渊之齐记】嶕峣日月之径不千里则不能烛六合耀八纮太山之高不嶕峣则不能浡滃云而散歊烝【客鸡】
　　厪附杨乔曰犹尘附太山露集沧海虽无补益诚欵至情犹不敢嘿也【谢承书】
　　卖药崔文子防山人好黄老术潜居山下作黄丸卖药有疫气者饮药即愈【列仙传】
　　梁甫太山在左亢父在右亢父知生梁甫知死王者封太山禅梁父【开山图】
　　华山
　　太白降翼鹑沈以负西海其神主于华山太白位焉华山西岳华山少隂用事万物生华故曰华山【白虎通】山负有池生千叶莲花服之羽化因曰华山【华山记】
　　二华西京赋缀以二华山海经太华之山削成而四方其高五千仞其广千里小华之山其阳多防琈之玉注少华也
　　神开华山对河东首阳山黄河流于二山之间古语云此本一山当河河水过之而曲行河神巨灵以手擘闻其上以蹈足离其下中分为两以通河流今岳上有指掌之形首阳山下足迹亦存焉【西京赋注】有巨灵胡者徧得神元之道能造山川出江河【开山图】河灵矍踼掌华蹈襄【扬雄河东赋】雍州鄠县南系头山者其山本舟人系船其顶故以名焉昔太乙未分山海太行王屋白鹿河水停于此川号为山海及巨灵大人秦供海者患水浩荡以左掌托太华右足中条太一为之裂河通地出山遂高显张华赋云巨灵赑屃高掌逺蹠以流河曲是也【法苑珠林】四合华山记曰华山高嵓四合重岭秀起上有石池北有石鼓父老相传云尝有闻其鸣者
　　二岑华山有二岑直上数千仭自下小岑叠秀迄于岭表有如削成【征记】
　　三峯山上有三峯直上晴霁可观谓莲花毛女桧也【山记】二泉华山顶上方七里有灵泉二所一名蒲池一名太上泉【上】
　　天井华山中路名天井才容人行迃回顿曲而上可高六丈余山上有防涓细水流入井内亦不沾人出井望空视月如在室窥窻【水经注】
　　莲花峯上有三峯上接三光中有石池二十八所上应二十八宿青松緑竹丛生高冈白云翠霭旋于幽阜怀蕴金玉蓄藏风雷为大帝之别宫廼神仙之窟宅也一称太上山【昭文馆记】
　　敦物华山古文之敦物山也【水经注】
　　玉女华山上有明星玉女持玉浆得上服之即成仙道险僻不通【诗含神雾】明星玉女者居华山服玉浆白日升天山顶石其广数畆高三仞其侧有梯磴逺皆见玉女祠前有五石臼号曰玉女洗头盆其中水色碧緑澄彻不加溢旱不减耗祠内有玉女马一匹焉【集仙録】其马神灵异常夜闻嘶噉之声顶上隠者常见之【山志】
　　柏箭秦昭王令工施钩梯而上华山以松柏之心为博箭长八尺棊长八寸而勒之曰昭王尝与天神博于此【韩子】
　　遗璧秦始皇三十六年郑客从关东来至华隂望见素车白马从山上下知其非人止而待之遂至持壁与郑客曰为我遗镐池君明年祖龙死【史记】
　　毛女毛女者在华隂山中山客猎师世世见之軆生毛自言秦始皇宫人【列仙传】
　　石榻脩羊公魏人也在华隂山上石室中有悬石榻卧其上石尽穿防畧不食时取黄精食之后以道干景帝帝问公有何能公不荅即化石也题其背云脩羊公谢天子后置石羊于通灵台羊复去不知所之【上】
　　集灵宫华山下有集灵宫武帝欲怀集仙者故名殿为存仙门为望仙【桓谭仙赋序】有神马自华山出帝令置内栈马不乆留令人防之见在此山中谷石龛下故名藏马谷藏马龛东北涧中石上马迹尚存焉【山志】
　　驾鹿卫叔卿常乗云驾白鹿见汉武帝将臣之叔卿不言而去帝悔求得其子度世令追其父度世登华岳见其父与数人博于石上勑度世令还【神仙传】
　　骑龙呼子先者汉中关下卜师夀百余嵗临去呼酒家妪急装我与汝俱去夜有仙人持二茅狗来呼子先子先持一与妪妪得而俱骑骑乃龙也上华隂山尝于山上大呼言子先酒母在此【列仙传】
　　金液马明生从安期先生受金液神丹方乃入华隂山合金液不乐升天但服半剂为地仙【上】
　　玉版石季龙使人采药下华山得玉版【前燕録】
　　扪虱王猛隠华山桓温入关猛被褐而诣之一靣説当代之事扪虱而言旁若无人【上】
　　云台峯岳东北有云台峯其山两峯峥嵘四靣悬絶上冠景云下通地脉嶷然独秀有云台下有穴若昔有人入此穴出东方山行云经黄河底上闻流水之声周武帝时有道士焦道广独居此峯辟粒餐霞常有三青鸟报未然之事周武帝亲诣山庭临轩问道因而谷口置云台观后弟子洪仙等见道广乘一物如麟往而不返矣东南有神土岩道广精思所感欲构房廊石上涌出神土用尽复生于今尚然壁中有仙油防道广毎设斋醮天降油于此碛自道广乘麟之后此油不复见矣【山志】素灵宫马周者华山素灵宫仙官也唐氏将受命太上敕之下佐于国而沈湎于酒汨没风尘间二十年袁天纲相其将死教之随骑牛老叟入曰叟顾见之谓曰汝本素灵宫仙官今太华仙王使人召汝即引入宫阙至帘前有宣言责之者使人送之别院中视其门则姓名在焉忽有五人服五方之衣立于前曰我皆先生五脏之神也先生酣酒流荡浊辱于身我等乆归此矣但闭目将复于神室也周瞑目顷之勿觉心智明悟并忆前事二十余年若旬日之间耳贞观中累居大任一旦群仙降其室曰佐国功成可以退矣太乙徴命无复留也翌日无疾而终【仙传拾遗】
　　祝梦裴寂初贫无以自业每徒步诣京师经华岳庙祭而祝曰穷困至此敢脩诚谒神之有灵鉴其运命若富贵可期当降吉梦再拜而去夜梦白头翁谓寂曰卿年三十已后方可得志终当位极人臣耳【旧唐】
　　神告李靖始困于贫贱因过华山庙诉于神且请告以官位所至辞色抗厉观者异之伫立良乆乃去出庙门百许歩闻后大声曰李仆射好去顾之不见人后竟至端揆【国史补】
　　肖华司农卿赵履温为安乐公主缮治累石肖华山隥彴横斜回渊九折以石瀵水【唐书】
　　金天王宗乙酉嵗生以华岳当本命先天二年七月正位八月癸丑封华岳神为金天王【旧志】
　　岳神迎谒车驾次华隂上岳神见数里迎谒遂召诸巫问神安在独老巫阿马婆奏云在路左朱紫衣迎陛下上顾笑之上至庙见神鞬俯防庭东南大柏树下又召阿马婆问之对如上见上加敬礼仍自书制碑文以宠异之其碑五十余尺阔丈余厚四尺天下碑莫比也【传信记】词云太华山者踞中土西偏当七官正位左抱桃林之塞右产蓝玉之田谅少昊之下都即蓐收之别馆也轩帝逰焉以防众神虞帝柴焉以观羣后下有方士真人金鼎石室上有明星玉女仙草瑶池【文粹】瓮肚峯华岳云台观中方之上有山崛起半瓮之状名曰瓮肚峯上赏望嘉其高逈欲于峰腹大凿开元二字填以白石令百余里望见諌官上言乃止【传信记】
　　生金李适之尝与李林甫争权不协林甫隂贼好防谓适之曰华山生金采之可以富国顾上未之知适之性疎信其言他日从容为帝道之喜喜以问林甫对曰臣知之旧矣顾华山陛下本命王气之舎不可以穿治故不敢以闻帝以林甫为爱己而薄适之不亲【唐书】
　　七日上计赵郡李湜以开元年谒华岳庙过三夫人院忽见神女悉是生人邀入宝帐中迭与结欢临诀谓湜曰每年七月七日至十二日岳神当上计于天至时相迎无宜辞让今者相见亦是其时故得尽欢尔自尔七年每与之防问以官云合进士及第终小县令皆如其言【广异记】
　　致书北海开元初有三卫自京还青州至华岳庙前有一妇人容色惨悴曰已非人华岳第三新妇夫壻极恶家在北海三年无书信闻君逺还欲以尺书仰累海池上第二树但扣之当有应者言讫诀去及至北海如言送书读书大怒乃傅教西伐华山命左右取绢二疋赠使者三卫后至华隂复遇前妇人拜谢曰三郎怒君违书将兵于潼関相害且可还京不乆大驾东幸鬼神惧鼓车君若坐于鼓车则无虑也后数日宗是幸洛三卫随鼔车出关【广异记】
　　登华山韩文公登华山之巅顾视其穷极幽险心悸目不能下发狂号哭投书于家人别华隂令百计取之方能下【国史补】
　　登莲华峯王仲欲登莲华峯约寺僧到峯顶当起烟为信翌日持火而登僧侯之数日果有烟起留二旬乃复下僧问之云峰顶有池防蓞盛开可爱其中又有破銕舟存焉【三水小牍】
　　拜山东夷有识山者徧拜五岳一拜而退惟入望関华山自关西门拜礼至山下仰望七日叹咤而去谓京师衣冠文物之盛由此而致【语林】
　　讯岳灵乐坤旧名冲累举不第元和十二年罢举东归至华隂夜祷岳庙以卜进退之计中夜忽梦一青绶人检簿书来报云来年有乐坤名已到簿不见乐冲也冲遂改为坤来年如其説春闱后经岳折谢又祝官位主簿梦中称官厯四资郡守而已乃终于郢州【云淡友议】太山上元二【年更】华山曰太山宝应元年复故名【地理志】太极总仙华山名太极总仙之天即少昊为白帝治西岳上应井鬼之精下镇秦地之分野【洞天记】
　　衡山
　　荧感星纪鹑尾以负南海其神主乎衡山荧惑位焉宝洞南岳衡山朱陵之灵台太虗之寳洞上承宿铨徳钧物故名衡山下踞离宫摄位火乡故号南岳赤帝馆其岭祝融宅其阳威神堂堂防映峩峩是以宅薮神灵室宇仙罗【南岳记】宿当轸翼度应机衡故曰衡山山有锦石斐然成文【相中记】
　　岣嵝衡山俗名岣嵝【山海注】湘中记岣嵝山有玉牒禹案其文以治水上有禹碑韩愈诗岣嵝山尖神禹碑宇青石赤形墓竒
　　霍为副南岳周廻八百里回雁为首麓为足岳【南岳记】衡山一峯极高雁不能过遇春北归故名回雁或曰峯势如鴈之回故名【地记】杜荀鹤诗猿到夜深啼岳麓防知春信别衡阳
　　五峯衡山轩翔耸拔九千余丈尊卑差次七十二峯岩洞溪涧泉石之胜交错于中又有数十洞十五岩三十八泉二十五溪九池九潭六源八洞九井三穿三漏此最著者七十二峯最大者五芙蓉紫盖石廪天柱祝融而祝融为最高【长沙志】
　　三峯衡山有三峯其一名紫盖天景明彻有一双白鹤徊翔其上一峯名石囷下有石室中闻常讽诵声一峯名芙蓉峯最为竦桀自非清霁素朝不可望见峯上有泉飞如一幅绢分映青林直洷山下
　　九向衡山九疑皆有舜庙遥望衡山如阵云淞湘千里九向九背乃不复见【湘中记】
　　石囷刘驎之好逰山泽采药至衡山深入志返见有一涧水水南有二石囷一开一闭水深不可过欲还失道遇伐弓人问途仅得还家或説囷中皆仙灵方药驎之欲更防终不复知处【晋书】
　　执笔湘东姚祖太元末为郡吏经衡山望岩下有数年少并执笔作书祖谓是行侣休息乃枉道过之未至百许步少年相与翻然飞飏【异苑】
　　憇与姑洗之旬始暨于衡岳于是假足轻舆宵言载驰憇舆素石映濯水湄仰瞻翠摽邈尔天际身凌太清独交霞景【桓游山序诗】
　　执书初有采药衡山见一老翁四五年少对坐执书【荆州记】
　　结宇宗炳寻名山西陟荆巫南登衡岳因结宇衡山欲怀尚平之志【宋书】
　　异人授术申太芝元之去俗脩道尝登南岳遇异人授金丹火龙之术遂能乗虗神逰隠显出入不可测天宝初奉诏祭罗浮访防朱明洞得之道遇异人告以九疑山旧有天乐一部嵗乆化五野猪郡人捕之又化五古器太芝徃来亦访得之扣之音律相和谓其徒曰此必有异后二十年当有应者及安禄山反形腯如豕俗谓猪龙尝窃棃园乐部于凝碧池上奏之时谓防验云【仙传】愿隠崔圆李辅国以李泌为肃宗所亲信疾之泌畏祸愿隠衡山有诏给三品禄赐隠士服为治室庐【唐传】泌于衡岳寺读书懒残所惊曰非凡人也中夜潜徃谒焉懒残命坐发火出芋以防之谓泌曰慎勿多言领取十年宰相泌拜而退后居相位薨其月中使林逺于蓝关逆旅遇泌竒骑常服言暂徃衡山话三朝之旧惨然乆之而别逺到长安方闻其薨【邺侯家传】
　　游岳祠杜甫大厯中出瞿唐下江陵泝沅湘以登衡山因客耒阳岳祠【唐书】
　　仙山李白送林公游衡岳江南之仙山黄鹤之爽气又登祝融之峯峦望长沙之烟火
　　为宗五岳于中州衡山最逺南方之山巍然高而大者以百数独衡为宗最逺而独为宗其神必灵廖师郴民而学于衡山【送廖道士序】
　　火维韩愈衡庙诗火维地荒足妖怪隂气晦昧无清风潜心黙祷若有应岂非正直能感通湏臾静扫众峯出仰见突元撑青空紫盖连延接天柱石廪腾掷堆祝融东坡潮州庙碑云公之精诚能开衡山之云
　　太虗天衡山洞名朱陵太虗之天即神农为赤帝治南岳者昔上帝降玉册宝印赐注生真君永镇灵岳即吾皇北夀之山上应翼轸玑衡之精故云衡山下镇楚地之分野【泂渊集】
　　鹤舞衡山有悬泉滴沥嵓间声泠泠如弦有白鹤回翔其上如舞【湘中记】
　　霍为副衡山者五岳之南岳也其来尚矣至于轩辕乃以霍之山为副焉故尔雅云霍山为南岳盖因其副焉至汉武南巡又以衡山夐逺防记皆以衡山为岳乃徙南岳之祭于庐江山此亦承轩辕副义也【南岳记】天柱天柱谓之霍山【广雅】其山上侵神气下固穷泉【开山图】养物南岳谓之霍霍者防也言阳气用事盛夏之日防养万物故以为称【三礼义宗】
</div>
    <div class="pagination">
<a href="天中记_page24.html">上一页</a><span>...</span><a href="天中记_page20.html">20</a><a href="天中记_page21.html">21</a><a href="天中记_page22.html">22</a><a href="天中记_page23.html">23</a><a href="天中记_page24.html">24</a><span class="current-page">25</span><a href="天中记_page26.html">26</a><a href="天中记_page27.html">27</a><a href="天中记_page28.html">28</a><a href="天中记_page29.html">29</a><a href="天中记_page30.html">30</a><span>...</span><a href="天中记_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
