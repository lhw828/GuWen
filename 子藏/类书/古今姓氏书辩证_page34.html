<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 34 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 34 页/共 54 页</h1>
    <div class="content">　　三十二皓
　　皥
　　蜀録有皥氏出武落钟离山黑穴中
　　浩
　　出自六国时浩生不害之后
　　抱
　　汉末有枹羌避董卓乱改姓抱北史有抱嶷抱老夀皆其后姓纂以抱为把未知孰是
　　老
　　左氏注云老佐戴公之子误矣佐去戴公甚久非其子也
　　道
　　左传楚大夫道朔其先以国为氏谨按春秋齐桓公行覇有江黄道柏四国附之汉地理志有安阳县应劭曰道国也今道亭是又顔师古注汉地理志汝南郡应劭曰阳安县道国也弋阳黄国也今黄城是西平柏子国也今柏亭是安阳故江国也今江亭是
　　稻
　　谨按周官稻人掌稼下地者必以官氏
　　考
　　名世曰今汴都开封人有此姓
　　
　　晋幽州刺史王浚壻枣嵩人呼为枣郎唐艺文志有枣据集二卷枣嵩集二巻枣腆集二卷
　　
　　音好未详【案乃古文好字广韵集韵俱不言人姓正字通曰侴字变体为侴姓虽有表见者然一音丑一音好声亦不类今案字典有妞字女久切音纽姓也髙丽人有之疑即妞氏之讹然广韵载而无妞今仍其旧云】
　　昊英
　　古天子昊英氏之后
　　浩生
　　元和姓纂曰以浩生不害为复姓浩生氏
　　浩羊
　　风俗通齐大夫浩羊氏名嘉
　　考城
　　元和姓纂曰老城氏或为考城氏今详济阳考城得非以城为氏者或去土为成乎
　　老阳
　　周大夫老阳子之后
　　老莱
　　元和姓纂曰老莱子古贤人著书
　　三十三哿
　　我
　　汉艺文志有我子一篇刘向云为墨子之学
　　可
　　河南可氏后魏阿伏干可地干氏并改为可氏北史可悉陵年十七从太武猎空手搏猛兽以献后封暨阳子
　　娿
　　姓书皆音乌可切姓纂无此氏谨按荘子有娿荷世乃寓言非人姓姓纂削之是也
　　左
　　后汉邓禹以左于爲军师又左雄南阳温人晋罗尚牙门将左汜后秦征东府寮左雅
　　可单
　　后魏可单氏后改为河南单氏音箪
　　可频
　　后周书王雄之太原人或曰代人泾州总管庸国公西魏赐姓可频氏生谏【案后周书王雄本传雄单名无之字生子谦此作谏亦悮】周益州总管唐建中时有蓝田尉可频瑜
　　可达
　　世为武昌人随魏南徙后魏司徒可达安
　　可悉
　　后魏都幢将暨阳子可悉陵
　　左丘
　　临川季瑞卿言蜀人有卖卜者左丘氏自云左丘明之后又尝见御史姓左者问其先丘明家乎御史曰左与左丘本自两氏因知蜀卜者果不妄姓书未有此氏今增入
　　左师
　　出自子姓宋公子鱼世为左师以官为氏
　　左史
　　元和姓纂曰古者左史记言因氏焉楚有左史倚相后以官为氏
　　左行
　　春秋晋文公时先蔑将左行后以为氏汉有御史左行恢
　　左公
　　邵氏姓解曰左氏卫左公子误矣左公子卫官泄其名后世或有左公氏亦非必泄后也
　　可地延
　　后魏可地延氏后改为河南延氏
　　可朱浑
　　后魏并州刺史可朱浑买奴孝文时改为朱氏望出河南
　　可足浑
　　后燕以新平公可足浑潭为车骑大将军尚书令
　　三十四果
　　琐
　　唐史奚传云开元二十年奚酋长李诗琐髙等以部落五千人降史思明传云思明初走奚诡称使者将还奚王令百人从入朝奚有部落瓉髙者名闻国中思欲禽以赎罪訹王曰从我者虽多无足与见天子者唯髙材可与至中国王恱命将帐下三百与俱既至平卢杀其兵囚髙以献今详琐乃髙之氏合増入
　　火防
　　唐哥舒翰守潼关蕃将火拔归仁以本军麾下及潼关失守归仁执翰以降贼
　　火寻
　　唐西域传康居九姓一曰火寻
　　颇超
　　唐时党项以姓别为部有颇超氏事具去声六至利字
　　三十五马
　　马
　　出自嬴姓伯益之后赵王子赵奢为恵文王将有功赐爵为马服君马服者言能服驭马也奢生牧亦为赵将子孙以马服为氏世居邯郸秦灭赵牧子兴徙咸阳秦封武安侯三子珪琛嵩嵩生述字正恵汉太子傅平通侯生权为宁东将军三子何罗通伦通字达黄门侍郎重合侯坐何罗反徙扶风茂陵成懽里生賔议郎绣衣使者三子庆昌襄昌生仲元武司马四子况余援员援伏波将军也余字圣栁中垒校尉州牧二子严敷严后汉将作大匠七子固伉歆鱄融留续融字季长二女论芝皆有才艺歆十一世孙黙生岫黙后魏雍州侍中生思欢岫字子岳生乔卿梁襄州主簿乔卿生君才右武卫大将军南阳公生万嵗令珉均州刺史懿珉生季龙岚州刺史大同使三子炬炫燧燧字洵美相唐德宗位司徒生太仆少卿彚少府监畅彚生赦敭皆参军畅生继祖殿中少监扶风马氏唐有曛生植字存之相宣宗生郁郁生
　　俦字后已　博州茌平马氏齐有茌平令暹因官居焉暹生周相太宗生恂载尚书左丞吏部侍郎生观觊觊吏部郎中生元振元极恂河南尹丹州刺史又后汉骑都尉贤撃零昌有功封都乡侯贤孙光以贤及二子死羌兵封舞阳亭侯又张掖太守续领防羌校尉又防羌从事元后蜀李夀以马当为股肱坐劝立太弟夷三族后凉吕光有中田校尉马又门下侍郎马权以谗被诛南凉马辅为中州之令族北燕有吏部尚书广宗公马弗勤
　　贾
　　出自姬姓晋唐叔虞少子公明周康王封之于贾为附庸谓之贾伯河东临汾县贾乡即其地也曲沃武公取晋并贾国以其子孙为大夫其族仕诸侯者陈有贾获齐有贾寅至汉长沙王太傅贾谊洛阳人生璠尚书中兵郎二子嘉恽嘉宜春太守最好学有名生敻防击将军五子洪润汭湘注汭轻骑将军生下邳太守二子氷渊氷辽东太守三子纳邠丕丕生沂【案唐世系表沂作昕】秘书监二子廷玉秀玉秀玉武威太守肃侯生机驸马都尉关内侯【案唐世系表秀玉武威太守生衍兖州刺史衍生龚轻骑将军徙居武威二子防诩诩后魏太尉肃侯生玑驸马都尉此作秀玉生机中有脱误】又徙长乐二子通延通车骑大将军三子仲安仲谋仲逺仲逺颖川太守生疋字彦度轻车将军雍州刺史酒泉郡公二子乂康康秘书监二子锴钧钧生弼防骑侍郎二子躬之匪之躬之四子希鉴希逺希逸希叟希鉴生税义兴太守税生执梁太府卿精世谱学撰姓氏英贤传二子暹肇肇二子寰宏宏后梁中军长史生勰北齐青兖二州刺史河东公二子皥巘巘殿中少监三子懿慤宪宪字元楷后周秘书监葛荣之难避地浮阳生处静处澄处静生敬言滑州刺史敬言生令思礼部员外郎令思曾孙耽字敦诗相唐德宗【案唐世系表敬言子逺则逺则生知义知义生元琰元琰生耽相德宗据此则耽乃敬言之元孙逺则之曽孙此作令思曾孙与唐表不合】子孙居乐陵又乐陵贾氏有至曾父子世掌诰命至在先天时草睿宗传位诏曾又草明皇册肃宗诏天子美之曾为黄门侍郎平阳公至为黄门侍郎晋国公至生系衡州刺史系生穜司门员外郎穜生昶太子司议郎昶生琛河南宻令琛生翃常州刺史兼盐铁使江淮留后翃生潭字孟泽南唐检校司徒泰州刺史洛阳宣子三子彬穆修彬为朝散大夫大理司直穆为泰州司仓参军　河南贾氏世居姑臧胄生宁宁生餗字子美相文宗后汉侍御史贾昌使日南北地太守贾福撃羌不利西京杂记戚夫人侍儿贾佩兰言宫中事甚详晋东夷防督贾沈迎立扶余王子卒复其国后凉吕光讨西域以武威太守贾防为军佐后燕慕容永将贾韬后秦章武太守贾坚
　　夏
　　姓书皆曰姒姓夏王之后误矣夏非国氏与齐秦正同谨按春秋出自嬀姓陈宣公庶子西字子夏别其族为少西氏生御叔御叔娶郑宣公子貉之妹生征舒字子南始以王父字为夏氏而其母谓之夏姬鲁宣公九年征舒弑灵公十一年楚荘王讨夏氏乱轘征舒于栗门因灭陈为县感申叔时谏乃复封之乡取一人以归谓之夏州而征舒三世孙夏齧四世孙夏区夫皆仕陈为大夫裔孙夏之御冦亦仕齐为大夫汉有司徒夏勤后汉交阯太守夏方九江人降蛮有功晋有防稽人夏统字仲御唐大厯中有太常博士夏珏堂后官嘉州长史夏德崇
　　堵
　　出自郑大夫食邑于堵因以为氏郑文公时有堵叔为政谓之三良又有堵俞弥堵女父堵狗皆为郑臣春秋音义音者正合入此韵
　　冶
　　其先周官冶氏掌为兵器以世官为氏卫大夫冶厪鲁大夫冶区夫
　　假
　　见姓苑汉有陈留假仓字子骄治尚书受学于平陵张山拊官至胶东相骑都尉尚书有假氏学
　　乜
　　蕃姓今秦陇间有之望出赵郡
　　马适
　　汉功臣表有毕侯马适育又昭纪元鳯元年武都氐人反遣执金吾马适建击之注云姓马适名建然则建必育之后也
　　马矢
　　后汉二十八将有马宫本姓马矢氏后改为马氏
　　马服
　　出自赵奢封马服君子孙氏焉后汉注曰马服者言能服驭马也
　　马师
　　出自姬姓郑穆公曾孙羽颉为郑马师始以官氏谓之马师颉
　　野利
　　唐党项传庆州有破丑氏族三野利氏族五把利氏族一与吐蕃姻援扰邉十年代宗用郭子仪计遣使招慰于是破丑野利把利三部皆入朝芳池州野利部并徙绥延州大厯末野利秃罗都与吐蕃叛子仪击斩之而野利景庭野利刚以其部入附鸡子川又有六州部落曰野利越诗其后世事夏国李元昊将野利遇乞善用兵元昊分山界战士之半付之中国尤苦邉患庆厯中种世衡用间杀遇乞元昊遂衰
　　野诗
</div>
    <div class="pagination">
<a href="古今姓氏书辩证_page33.html">上一页</a><span>...</span><a href="古今姓氏书辩证_page29.html">29</a><a href="古今姓氏书辩证_page30.html">30</a><a href="古今姓氏书辩证_page31.html">31</a><a href="古今姓氏书辩证_page32.html">32</a><a href="古今姓氏书辩证_page33.html">33</a><span class="current-page">34</span><a href="古今姓氏书辩证_page35.html">35</a><a href="古今姓氏书辩证_page36.html">36</a><a href="古今姓氏书辩证_page37.html">37</a><a href="古今姓氏书辩证_page38.html">38</a><a href="古今姓氏书辩证_page39.html">39</a><span>...</span><a href="古今姓氏书辩证_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
