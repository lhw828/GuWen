<!DOCTYPE html>
<html>
<head>
    <meta charset="UTF-8">
    <title>喻林 - 第 72 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 72 页/共 195 页</h1>
    <div class="content">　　夫击瓮叩缻弹筝抟髀而歌呼呜呜快耳目者真秦之声也郑衞桑间昭虞武象者异国之乐也今弃撃瓮叩缻而就郑衞退弹筝而取昭虞若是者何也快意当前适观而已矣【史记李斯传】
　　矫翼厉翮恣意所存【前汉书扬雄传下】
　　汤沐具而非吊大厦构而相驩【梁书任昉传】
　　草木之得春阳鱼龙之得风雨【周书庾信传】
　　昔者宋国有田夫常衣緼黂仅以过冬暨春冬作自曝于日不知天下之有广厦隩室绵纩狐狢顾谓其妻曰负日之暄人莫知者以献吾君将有重赏里之富室告之曰昔人有美戎菽甘枲茎芹萍子者对乡豪称之乡豪取而尝之蜇于口惨于腹众哂而怨之其人大慙子此类也【列子杨朱】
　　易道良马使人欲驰饮酒而乐使人欲謌【淮南子説林训】佳人不同体美人不同面而皆説于目棃橘枣栗不同味而皆调于口【淮南子説林训】
　　夫病湿而强之食病暍而饮之寒此众人之所以为养也而良医之所以为病也快于目悦于心愚者之所利也然而有道者之所辟也故圣人先忤而后合众人先合而后忤【淮南子人间训】
　　若转丸掌中足以自乐也【淮南子要畧】
　　君不见大泽中雉乎五歩一噣终日乃饱羽毛悦泽光照于日月奋翼争鸣声响于陵泽者何彼乐其志也援置之囷仓中常噣粱粟不旦时而饱然犹羽毛憔悴志气益下低头不鸣夫食岂不善哉彼不得其志故也今臣不逺千里而从君游者岂食不足窃慕君之道耳【韩诗外传】
　　獐鹿逐牧饱归其居【焦氏易林屯之比】
　　鳬防哑哑以水为宅雌雄相和常共娱乐得其所欲【焦氏易林大有之归妹】
　　蜩螗欢喜草木嘉茂【焦氏易林谦之解】
　　虎豹熊皮游戏山谷君子仁贤亦得所欲【焦氏易林谦之中孚】负金懐玉南归嘉国蜂虿不螫利入我室【焦氏易林随之晋】鳬遇稻庐甘乐防虽驱不去【焦氏易林贲之震】
　　南有嘉鱼驾黄取游鲂鱮诩诩利来无忧【焦氏易林离之中孚】鸟集茂木心乐愿得【焦氏易林解之恒】
　　旦种菽豆暮成藿心之所愿志快意惬【焦氏易林渐之干】次五鸿装于淄饮食頥頥测曰鸿装于淄大将得志也【太经第三装】
　　繇人之得小休息则气得舒故喜也【淮南子精神训解】
　　水重深而鱼悦林修茂而鸟喜【曹子建离思赋并序】
　　在于幽室之中覩烝烛之光虽不教告亦皎然喜于所见也【嵇中散集张辽叔自然好学论】
　　武侯之无人君之徳而处在防衞之间虽临朝侨厉愈非其意及得其所思犹迯窜之闻人音安能不跫然改貌释然而喜也【庄子音义徐无鬼】
　　人闻长安乐则岀门向西而笑知肉味美对屠门而大嚼【文选曹子建与吴季重书注】
　　还君本州可谓衣绣昼行矣【艺文类聚职官部刺史】
　　有若披浮云而晒白日岀幽谷而登乔木【艺文类聚礼部朝防表】杜氏幽求子谓儿年五嵗有鸠车之乐七嵗有竹马之欢【玉海车服车舆】
　　譬如有人经遇笃疾忽然一日平复如本【海空智蔵经序品】又如有人早离父母一旦不期遇相逢值【海空智蔵经序品】又如有人积日大饥一旦之间逢诸美饍【海空智蔵经序品】犹如弱丧失于本乡徬徨他国父母离别恩爱久逺于后忽遇普见本乡父母兄弟甚大欢喜【海空智蔵经供献品】犹如贫人遇一金瓶【海空智蔵经供献品】
　　如端正人自见面貌心生欢喜【元阳妙经卷六】
　　譬如羁客于险难处夜行失伴恐怖忧遑忽遇同侣心生欢喜踊跃无量亦如宿病未遇良医于儵欻顷忽遇妙药病得除愈心生欢喜踊跃无量如人没水遇得舟航得度彼岸心生欢喜亦复如是如人渴乏忽遇醴泉恣意酣饮得无渴乏心生欢喜亦复如是如被寃家趰逐忽然得脱无诸烦恼心生欢喜亦复如是如囚诣市卒闻恩赦而得解脱心生欢喜亦复如是亦如农夫遇旱忽便得雨而苗得长五谷丰熟心生欢喜亦复如是亦如人逺行忽便还家心生欢喜亦复如是【元阳妙经卷一】譬如有人游渉旷野经过险路百逾缮那或二或三或四五百见诸城邑王都前相谓放牧人园林田等见诸相已便作是念城邑王都去此非逺作是念已身意泰然不畏恶兽恶贼饥渴【波罗蜜多经卷三】
　　昔与我等游行防乐于天池中犹如鸳鸯于善法堂犹如鹅王欢喜园中如迦兰鸟游漫陀河同于香象在波耶园及拘罗园犹如蜂王【大宝积经卷一百二十】
　　譬如有人欲观大海渐次徃趣经于多时不见山林便作是念今覩此相大海非逺所以者何夫近海岸地必渐下定无山林彼人尔时虽未见海而见近相欢喜踊跃【波罗蜜多经卷三】
　　如夜逺渉迷失正路若见火光生大欢喜知有聚落疾徃趣之至便安隠永无怖畏【波罗蜜多经卷五百六十七】
　　如人患渴得水乃止求出世法得深般若波罗蜜多思愿便止【波罗蜜多经卷五百六十七】
　　譬如极炎热时于日后分有一丈夫热所逼故奔趣殑河投于水中沐浴身体热乏既息清凉悦性徃返游戏度至余岸经行徃来遥见不逺有大树林枝叶翠盛隂影厚宻便徃林中复见施妙牀座敷胜氍毹上加绵褥覆以迦遮隣地之帔轻妙鲜支重覆其上细耎倚枕置牀两头彼大丈夫升于此牀若坐若卧于牀四面清风防动轻扇相续【大宝积经三十七】
　　如无足者得如意乗如乱心者得甘露味如羸老者遇其机杖是大福田之根本也【大方广十轮经卷一】
　　譬如有人身被五缚若得解脱如鸟出网至无碍处【大乗造像功徳经卷下】
　　亦如旷野清泠之水渴人过遇自恣饮之【本縁经毗罗摩品】譬如贾客逺行治生得度厄路多获财利还归到家心悦无量又如田家耕不失时风雨复节多收五谷蔵着篅中意甚欢喜如病困得愈得毕偿债【修行道地经五隂成败品】譬如有人乗调象如意至凑无踬碍【三昧法门经卷下】
　　譬如热得凉池寒得温室世间之乐无以为喻也【思惟要之法】
　　譬如金成器譬如华正敷譬如食美膳譬如解文字譬如开宝箧是各得欢喜【大乗庄严经论卷一】
　　如象絶防靽自恣随意去【大荘严经论卷六偈】
　　所谓若披重雾以攀合璧出幽夜而眄烛龙短绠爰汲望澜觇海【明集十】
　　所以寒氷之内傥遇温风炭火之中若蒙凉气便为欢乐即复欣然【法苑珠林卷七】










　　喻林卷四十一
<子部,类书类,喻林>
　　钦定四库全书
　　喻林卷四十二　　　　　明　徐元太　撰人事门【四十】
　　通才
　　左之左之君子宜之右之右之君子有之维其有之是以似之【诗小雅裳裳者华】
　　刀味核生南荒中树形髙五十丈实如枣长五尺金刀剖之则甜竹刀剖之则饴木刀剖之则酸芦刀剖之则辛【神异经】
　　世称君子之徳其犹龙乎盖以其善变也【魏志裴潜传注】圣智之不穷若转圆之无止转圆之无止犹兽威无尽故转圆法猛兽【鬼谷子本经隂符注】
　　龙则变化无穷神则隂阳不测故盛神之道法五龙也【鬼谷子本经隂符注】
　　次五达于中衢大小无迷测曰达于中衢道四通也【太经第二达】
　　或曰人材有能大而不能小犹函牛之鼎不可以烹鸡愚以为此非名也若夫鸡之与牛亦贯体之大小也故鼎亦宜有大小若以烹犊则岂不能烹鸡乎故能治大郡则亦能治小郡矣【刘邵人物志材能】
　　智周通塞不为时穷才经夷险不为世屈是以陵飚之羽不求反风曜夜之目不思倒日【文选陆机演连珠】
　　卑髙相配而天地位三光并照则小大备能髙而不能下非兼通也能麤而不能细非妙工也【古文苑宋玉小言赋】
　　才大
　　有力如虎执辔如组【诗国风简兮】
　　夫器博者无近用道长者其功逺【后汉书宋传论】
　　诚知昼不操烛日有余光【蜀志秦宓传】
　　峤森森如千丈松虽磥砢多节目施之大厦有栋梁之用【晋书和峤传】
　　良弓难张然可以及髙入深良马难乗然可以任重致逺良才难令然可以致君见尊【墨子亲土】
　　相髙下视墝肥序五种君子不如农人通财货相美恶辨贵贱君子不如贾人设规矩陈绳墨便备用君子不如工人不恤是非然不然之情以相荐樽以相耻怍君子不若恵施邓析也若夫谪徳而定次量能而受官使贤不肖皆得其位能不能皆得其官万物得其宜事变得其应慎墨不得进其谈恵施邓析不得窜其察言必当理事必当务是然后君子之所长也【荀子儒效】
　　大器之人若九鼎瑚琏不可卒成也【河上公注老子同异】
　　良马疾走千里一宿【焦氏易林节之蒙】
　　请问大器曰大器其犹规矩凖绳乎先自治而后治人之谓大器【子先知篇】
　　臣与之议如探九渊其际无有【天禄阁外史去秦】
　　殷周之地极五千里荒服要服勤能牧之汉氏廓土牧万里之外要荒之地襃衣博带夫徳不优者不能懐逺才不大者不能博见【王充论衡别通篇】
　　夫一石之重一人挈之十石以上二人不能举也世多挈一石之任寡有举十石之力儒生所载非徒十石之重也【王充论衡效力篇】
　　江河之水驰涌滑漏席地长逺无枯渴之流本源盛矣知江河之流逺地中之源盛不知万牒之人胸中之才茂迷惑者也【王充论衡效力篇】
　　夫劲弩难彀而可以摧坚逮逺大舟难乗而可以致重济深猛将难御而可以折冲拓境髙贤难临而可以攸叙伦【抱朴子外篇任能】
　　垂防万畆者必出峻极之岭滔天襄陵者必发板桐之源邈世之勲必由絶伦之器定倾之算必吐冠俗之懐是以蟭螟之巢无乗风之羽沟浍之中无宵朗之琦【抱朴子外篇博喻】
　　灵鳯所以晨起丹穴夕萃轩丘日未移晷周张九陵淩风蹈云不防不阂者以其六翮之轻劲也夫良才大智亦有国之六翮也【抱朴子外篇广譬】
　　夫迹水之中无吞舟之鳞寸枝之上无垂天之翼蚁垤之颠无扶桑之林潢潦之源无襄陵之流巨鼇首冠瀛洲飞波淩乎方丈洪桃盘于度陵建水竦于都广沈鲲横于天地云鹏戾乎象且夫雷霆之骇不能细其响黄河之激不能局其流骐騄追风不能近其迹鸿鹄夺翅不能卑其飞云厚者雨必猛弓劲者箭必逺王生学博才大又安省乎【抱朴子外篇喻蔽】
　　夫以规矩凖绳而能使上下无猜者大器也大器者必笼沓羣疑之表莫得与之争量也【子法言注先知篇】
　　马有余气力乃能败驾士行卓异不入俗检【李善注文选武帝诏】逸翮思拂霄迅足羡逺游清源无增澜安得运吞舟【文选郭璞游仙诗】
　　大才乃主之股肱羽翮也【意林新论】
　　大才治世犹栉之理发也【太平御覧服用部梳篦】
　　楚文王好猎人有献鹰为猎于云梦烟烧涨天毛羣羽族争噬竞搏此鹰瞪目云际无搏噬之志王谓献者曰汝将欺余耶答曰若效于雉臣岂敢献俄而云际有物凝翔鲜白不辨其形膺便耸翮而升须防毛堕若雪血下如雨有大鸟堕地度其两翅数十里众莫能识有博物君子曰此大鹏鶵也乃厚赏之【事类赋禽部膺注】
　　沙弥虽小能度人王子虽小能杀人龙子虽小能兴云致雨雷电霹雳【阿育王传二】
　　超羣
　　诞弥厥月先生如达【音挞○诗大雅生民】
　　阪田崎岖墝埆之处而有菀然茂特之苗喻贤者在闲辟隠居之时【郑氏笺诗正月】
　　鸿者大鸟不宜与凫鹥之属飞而循渚以喻周公圣人不宜与凡人之辈共处东都【毛诗正义九罭】
　　毛虫之精者曰麟羽虫之精者曰鳯介虫之精者曰鳞虫之精者曰龙倮虫之精者曰圣人【注阙】
　　麒麟之于走兽鳯凰之于飞鸟泰山之于丘垤河海之于行潦类也圣人之于民亦类也岀乎其类拔乎其萃【孟子公孙丑上】
　　臣闻物有同类而殊能者故力称乌获捷言庆忌勇期贲育臣之愚窃以为人诚有之兽亦宜然【史记司马相如传】駃騠骏马也生七日而超其母【史记鲁仲连列传注】
　　声之者不可同于众人之耳形之美者不可混于世俗之目辞之衍者不可齐于庸人之听【前汉书扬雄传下】若廼牙旷清耳于管弦离娄眇目于毫分逢蒙絶技于弧矢班输巧于斧斤良乐轶能于相驭乌获抗力于千钧龢鹊发精于鍼石研桑心计于无垠仆亦不任厠技于彼列故宻尔自娱于斯文【前汉书叙传上】
　　士中之俊犹毛中之髦【后汉书顺冲质帝纪】
　　卿所谓铁中铮铮佣中佼佼者也【后汉书刘盆子列传】
　　飞鸟遗迹蝉蜕亡殻腾蛇弃鳞神龙丧角至人能变达士拔俗乗云无辔骋风无足【后汉书仲长统列传】
　　大道夷且长窘路狭且促脩翼无卑栖逺趾不歩局舒吾凌霄羽奋此千里足超迈絶尘驱倐忽谁能逐【后汉书文苑列传】
　　夫英伟大贤多出于山泽河北土平气均蓬蒿裁髙三尺不足成林故也【晋书陈頵传】
　　昨于稠人中一见嵇绍昻昻然如野鹤之在鸡羣【晋书嵇绍传】
　　斯盖轩冕之龙门豪梁之宗匠【晋书范汪传】
</div>
    <div class="pagination">
<a href="喻林_page71.html">上一页</a><span>...</span><a href="喻林_page67.html">67</a><a href="喻林_page68.html">68</a><a href="喻林_page69.html">69</a><a href="喻林_page70.html">70</a><a href="喻林_page71.html">71</a><span class="current-page">72</span><a href="喻林_page73.html">73</a><a href="喻林_page74.html">74</a><a href="喻林_page75.html">75</a><a href="喻林_page76.html">76</a><a href="喻林_page77.html">77</a><span>...</span><a href="喻林_page73.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
