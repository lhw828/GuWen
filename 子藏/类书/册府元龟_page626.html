<!DOCTYPE html>
<html>
<head>
    <meta charset="UTF-8">
    <title>册府元龟 - 第 626 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 626 页/共 736 页</h1>
    <div class="content">    孙逖幼而英俊文思敏速始年十五谒雍州长史崔日用日用小之令为土火炉赋握翰即成辞理典赡日用览之骇然遂为忘年之交後为中书舍人。
    韩皋字仲闻父检校左仆射平章事皋为考功员外郎丁父艰德宗遣中人就第慰问仍宣令论讠巽之事业皋号泣承命立草数千言德宗嘉之。
    张涉河中人早以经学为儒官尝日试万言故人呼为张万言後至散骑常侍。
    ●卷八百五十一
    ○总录部　友悌
    《诗》曰：因心则友。《传》曰：兄良弟悌史佚有致美之论小雅形莫如之叹盖孝友之德通於神明而为民极矣。中古已降遗文可觌乃有临难而争死佣耕以给养割天性之爱全犹子之单绪衔死丧之戚弃仕籍而长往分财让爵正家睦族远迹兆宠推致於天伦克己纾祸全度於世难至乃字育孤幼养治疴瘵恭顺兼极劳苦无惮脊令急难之义以之而彰埙篪和乐之美，於是乎！在孔子曰：孝悌也。者其为人之本与信君子之所务也。巳。
    卫公子寿宣公之子太子之异母弟而子朔之兄也。宣公欲废太子而立子朔乃使太子於齐而令盗遮界上杀之与太子白旄而告界盗见持白旄者杀之。且行寿知朔之恶太子而君欲杀之乃谓太子曰：界盗见太子白旄即杀太子可毋行太子曰：逆父命求生不可遂行寿见太子不止乃盗白旄而先驰至界盗见其验即杀之寿已死而太子。又至谓盗曰：所当杀乃我也。盗并杀太子卫人伤而作二子乘舟之诗。
    仲由字子路有姊之丧可以除之矣。而弗除也。孔子曰：何弗除也。子路曰：吾寡兄弟而弗忍也。孔子曰：先王制礼行道之人皆弗忍也。子路闻之遂除之。
    赵旃为晋大夫晋楚战於必阝晋师败旃以其良马二济其兄与叔父以他马反遇敌不能去弃车而走林中。
    赵盾父衰娶狄女叔隗之所生也。文公妻衰生原同屏括楼婴（原屏楼三子之邑）赵姬以盾为贤请於公以为嫡子後盾为卿请以括为公族（括赵盾异母弟赵姬之中子屏季也。）曰：姬氏之爱子也。（赵姬文公女成公姊也。）微君姬氏则臣狄人也。成公许之（盾狄外孙也。姬氏逆之以为嫡）赵盾为旄车之族（旄车当为公行之官盾本卿其于公族辟屏季故更掌旄车）使屏季以其故旄为公族大夫汉陈伯有田三十亩与弟平居伯常耕田纵平使游学为人长大美色人，或谓平贫何食而肥。若是其嫂疾平之不亲家生产曰：亦食糠耳（麦糠中不破者京师人谓粗屑为纥顿）有叔如此不如无有伯闻之遂弃其妇（伯平之兄也。史不载官位）。
    卜式河南人以田畜为事有少弟弟壮式脱身出（脱身谓引身出也。）独取畜羊百馀田宅财物尽与弟式入山牧十馀年羊致千馀头买田宅而弟尽破其产式辄复分与弟者数矣。後代石庆为御史大夫。
    王商涿郡人商父封平昌侯商少为太子中庶子以肃敬敦厚称父薨商嗣为侯推财以分异母诸弟身无所受。
    金敞成帝时为卫尉病甚使使者问所欲以弟岑为托帝召岑拜为使主客（官名属鸿胪主胡客也。）。
    後汉杜林王莽末客河西弟成物故隗嚣听林持丧东归既遣而悔追令刺客杨贤於陇坻遮杀之贤见林身推鹿车载致弟丧乃叹曰：当今之世谁能行义我虽小人何忍杀义士因亡去建武中为光禄代朱浮为大司空。
    淳于恭王莽末岁饥兵起恭兄崇将为盗所烹恭请代得俱免後崇卒恭养孤幼教诲学问有不如法辄反用杖自以感悟之儿惭而改过迁侍中骑都尉马援兄况卒援行服期年不离墓所敬事寡嫂不冠不入庐位伏波将军。
    虞延王莽末天下大乱延尝婴甲胄拥卫亲族御钞盗赖其全者甚众延从女弟年在孩乳其母不能活之弃於沟中延闻其号声哀而收之养至成人以妻同县人王氏建武初除细阳令。
    郭昌光武郭后之父让田宅财产数百万与异母弟国人异之昌追封阳安侯。
    赵孝字长平沛国人及天下乱人相食孝弟礼为饿贼所得孝闻之即自缵诣贼曰：礼久饿羸瘦不如孝肥饱贼大惊并放之後孝徵拜谏议大夫礼徵为御史中丞。
    刘平本名旷楚郡人更始时天下乱平弟仲为贼所杀其後贼复忽然而至平援侍其母奔走逃难仲遗腹女始一岁平抱仲女而弃其子母还取之平不听曰：力不能两活仲不可绝类遂去不顾後迁侍中拜宗正。
    王琳汝南人年十馀岁丧父母因遭大乱弟季出遇赤眉将为所脯琳自缵请先季死贼矜而放遣繇是显名乡邑後司徒府荐士而退。
    儿萌字子明齐国人车成字子威梁郡人二人兄弟并见执於赤眉将食萌成叩头乞以身代贼亦哀而两释焉史不载官位。
    缪彤汝南召陵人少孤兄弟四人皆同财业及各娶妻诸妇遂求分异。又数有争斗之言彤深怀忿叹乃掩户自挝曰：缪彤汝修身谨行学圣人之法将以齐整风俗奈何不能正其家乎！弟及诸妇闻之悉叩头谢罪遂更为敦睦之行卒中牟令。
    魏霸世有礼义霸少丧亲兄弟同居州里慕其雍和为光禄大夫卒於官。
    鲁恭与弟丕俱居太学恭怜丕少欲先就其名托疾不仕郡数以礼请谢不肯应母强遣之恭不得已而西因留新丰教授建初中丕举方正恭乃初始为郡吏。
    薛包父母死弟子求财异居包不能止乃中分其财奴婢引其老者曰：与我共事久。若不能使也。田庐取其荒顿者曰：吾少时所理意所恋也。器物取朽败者曰：我素所服食身口所安也。弟子数破其产辄复赈给建光中公车徵至拜侍中。
    杨厚母初与前妻子搏不相安厚年九岁思令和亲乃疾不言不食母知其旨瞿然改意恩养加笃安帝永初二年除中郎。
    孔奋扶风人为武都太守弟奇游学雒阳奋以奇经明当仕上病去官守约乡闾。
    樊梵字文高长罗侯宏之孙为郎二十馀年三署服其重慎有孙悉推财物二千馀万与孤兄子。
    樊准宏之族曾孙少励志行修儒术以先父产业数百万让孤兄子为光禄勋卒於官。
    阴兴子庆封同阳侯推田宅财物悉与弟员丹明帝以庆义让擢为黄门侍郎。
    李充字太逊陈留人也。家贫兄弟六人同衣共食妻窃谓充曰：今贫居如此难以久安妾有私财愿思分异充伪酬之曰：如欲别居当酿酒具会请呼乡里内外共议其事妇从充置酒宴客充於坐中前跪白母曰：此妇人无状而教充离间母兄罪合遣斥便呵叱其妇逐令出门妇衔涕而去坐中惊肃因遂罢散後迁左中郎将。
    韩棱四岁而孤养母弟以孝友称及壮推先父馀财数百万与从昆弟乡里高之後至司空。
    张堪字君游南阳宛人为郡族姓堪早孤让先父馀财数百万与兄子後至渔阳太守。
    封观有志节当举孝廉以兄名位未显耻先受之遂称风疾喑不能言火起观屋徐出避之忍而不告後数年兄得举观乃称推而仕郡焉。
    许武会稽阳羡人也。太守第五伦举为孝廉武以二弟晏普未显欲令成名乃请之曰：礼有分异之义家有别居之道，於是共割财产以为二分武自取肥田广宅奴婢强者二弟所得并悉劣少乡人皆称弟克让而鄙武贪婪晏等以此并得选举武乃会宗亲泣曰：吾为兄不肖盗声窃位二弟年长未豫荣禄所以求得分财自取大讥今理产所增三倍於前悉以推二弟一无所留，於是郡中翕然远近称之位至长乐少府。
    许荆武孙也。少为郡吏兄子世尝报雠杀人怨者操兵攻之荆闻乃出门逆怨者跪而言曰：世前无状相犯咎皆在荆不能训导兄既早没一子为嗣如何令死者伤其灭绝愿杀身代之怨家扶荆起曰：许掾郡中称贤吾何敢相侵因遂委去荆名誉益著卒谏议大夫。
    姜肱字伯淮彭城广戚人也。家世名族肱与二弟仲海季江俱以孝行著闻其友爱天至尝共卧起及各娶妻兄弟相恋不能别寝以系嗣当立乃遽往就室尝季江谒郡夜於道遇盗欲杀之肱兄弟更相争死贼遂两释焉（谢承。《书》曰：肱与季江俱乘车行野庐为贼所劫取其衣物欲杀其兄弟肱谓盗曰：弟年幼父母所怜愍。又未娶愿自杀身济弟季江言兄年德在前家之珍宝国之英俊乞自戮以代兄命盗贼乃曰：二君所谓贤人吾等不良妄相侵犯弃物而走）即拜大中大夫伏窜青州。
    锺皓颍川人少以笃行称公府连辟为二兄未仕避隐密山（密县山也。）後辟司徒府自劾去。
    第五访伦之族孙也。少孤贫尝佣耕以养兄嫂有暇则以学文拜护羌太尉卒於官。
    崔る家贫兄弟同居数十年乡邑化之後至长岑长孔融鲁国人也。山阳郡东部督邮张俭以忠正为中常侍侯览所忿疾览为刊章下州郡捕俭俭与融兄裒有旧亡投裒时值裒出融年十六俭以其少不告也。融知俭长者有窘迫色谓曰：吾独不能为君主邪因留舍藏之後事泄国相以下密就掩捕俭得脱走登时收融及裒送狱融曰：保纳藏舍者融当坐之裒曰：彼来求我罪我之繇非弟之过我当坐之兄弟争死郡县疑不能决乃上谳诏书令裒坐焉融繇是名震远近後至中大夫。
    童恢弟翊字汉文名高於恢宰府元辟之翊阳喑不肯仕及恢被命乃就孝廉。
    陈重为细阳令政有异化举尤异尝迁为会稽太守遭姊忧去官。
    谯会迁大常以弟服去职。
    魏张范之子陵及弟承子戬为山东贼所得范直诣贼请二子贼以陵还范范谢曰：诸君相还儿厚矣。夫人情虽爱其子然吾怜戬之小请以陵易之贼义其言悉以还范初为议郎参丞相军事。
    韩珩字子佩代郡人清粹有雅量少丧父母奉养兄姊宗族称孝悌焉为袁谭别驾。
    吴孙贲字伯阳父羌字圣壹坚同产兄也。贲早失二亲弟甫婴孩贲自赡育友爱甚笃为郡督邮。
    舒仲膺兄伯膺亲友为人所杀仲膺为报怨事觉兄弟争死皆得免。
    晋王览字通玄与兄祥异生览母朱氏遇祥无道览年数岁见祥被楚挞辄涕泣抱持至於成童每谏其母少止凶虐朱屡以非理使祥览与祥俱。又虐使祥妻览妻亦趋而共之朱患之乃止祥丧父之後渐有时誉朱深疾之密使祥览知之径起取酒祥疑其有毒争而不与朱遽夺反之自後朱赐祥馔览辄先尝朱惧览致毙遂止览孝友恭恪名亚於祥以大中大夫归老。
    高光字宣茂少习家业明练法理武帝时为廷尉其兄诞放率不伦而决烈过人与光异操谓光小节常轻侮之而光事诞愈谨。
    高崧字{艹伐}琰抚幼弟以友爱称累迁侍中。
    江字道载陈留圉人少孤与从弟灌共居甚相友悌繇是获当时之誉仕至太常。
    王徽之与献之俱病笃时有术人云：人命应终而有生人乐代者则死者可生徽之谓曰：吾才位不如弟请以馀年代之术者曰：代死者以巳年有馀尔今君与弟算俱尽何代也。未几献之卒徽之奔丧不哭直上灵床坐取献之琴弹之久而不调叹曰：呜呼子敬人琴俱亡因顿绝先有背疾遂溃裂月馀亦卒仕至黄门侍郎。
    吴隐之转征虏参军事兄坦之为袁真功曹真败将及祸隐之诣桓温及乞代兄命温矜而释之遂为温所知赏仕至光禄勋。
    庾衮叔褒咸宁中大疫二兄俱亡次兄毗复殆疠气方炽父母诸弟皆出次於外衮独留不去诸父兄强之乃曰：衮性不畏病遂亲自扶侍昼夜不眠其间复抚柩哀临不辍如此十有馀旬疫势既歇家人乃反毗病得瘥衮亦无恙父老咸曰：异哉！此子守人所不能行岁寒然後知松柏之後凋始疑疫疠不相染也。州郡交命察孝廉举秀才清白异行皆不降志世遂号为异行者也。
    孙晷兄尝笃疾经年晷躬自扶持侍药石甘苦必经心因跋涉山水祈求恳至州府辟并不就。
    颜含字弘都琅琊莘人汝阴太守点之子少有操行以孝闻兄畿咸宁中得疾就医自辽遂死於医家家人迎丧每绕树而不可解引丧者颠仆称畿言曰：我寿命未死但服药太多伤我五脏尔今当复活慎毋葬也。其父祝之曰：若尔有命复生，岂非骨肉所愿今但欲还家不尔葬也。乃还其妇梦之曰：吾当复生可急开棺妇颇说之其母及家人。又梦之即欲开棺而父不听含时尚少乃慷慨曰：非常之事古则有之今灵异至此开棺之痛孰与不开相负父母从之乃共发棺果有生验以手刮棺指爪尽伤然气息甚微存亡不分矣。饮哺将护累月犹不能语饮食所须托之以梦阖家营视顿废生业虽在母妻不能无倦矣。含乃绝弃人事躬亲侍养足不出户者十有三年石崇重含淳行赠以甘旨含谢而不受或问其故答曰：病者绵昧生理未全既不能取啖。又未识人惠。若当谬留岂施者之意也。畿竟不起含後至光禄勋年老逊位。
    李重字茂曾少好学有文辞早孤与群弟居以友爱著称。
    裴嶷为荥阳太守属天下乱嶷兄武先为玄太守嶷遂求为昌黎太守至郡久之武卒嶷被徵乃将武子开送丧俱南。
    祖约豫州刺史逖之弟初以孝廉为成皋令与逖甚相友爱。
    孔严为吴兴太守时武康有兄弟二人妻各有孕弟远行未反遇荒岁不能两全弃其子而活弟子。
    谢玄以功封康乐县公力请以先封东兴侯赐兄子玩诏听之更封玩豫宁伯。
    杜烈为衡阳太守闻兄轸亡因自表兄子幼弱求去官诏转犍为太守蜀士荣之。
    邓攸没于石勒勒过泗水攸乃研坏车以牛马负妻子而逃。又遇贼掠其牛马步走担其子而及其弟子馁甚度不能两全乃谓其妻曰：吾弟早亡惟有一息理不可绝止应自弃我儿尔幸而得存我後当有子妻泣而从之乃弃其子朝弃而暮及明日。又系之于树而去攸仕至尚书右仆射。
    周ダ少有重名ダ性宽裕而友爱过人从弟穆亦有美誉欲陵折ダダ陶然弗与之较。又弟嵩尝因酒目谓ダ曰：君才不及弟何乃横得重名以所然蜡烛投之ダ神色无忤徐曰：阿奴火攻固出下策尔後终尚书左仆射。
    徐苗性抗烈轻财贵义有知人之鉴弟患口雍脓溃苗为吮之其兄弟皆早亡抚养孤遗慈爱闻于州里田宅奴婢尽推与之郡察孝廉州辟从事治中别驾举异行公府五辟博士并不就。
    谢尚字仁祖豫章太守鲲之子幼有至性七岁丧兄哀恸过礼亲戚异之。
    宋檀道济少孤居丧备礼奉姊事兄以和谨致称位司空将军。
    张畅弟牧尝为犭制犬所伤医者云：食虾蟆脍可疗牧难之畅含笑先尝牧因此乃食繇是遂愈位侍中卒会稽太守。
    胡藩字道序州府辟召不就须二弟冠婚毕乃参郗恢征虏军事。
    谢述景仁之弟也。景仁爱其第三弟而憎述尝设馔请高祖命豫坐而高祖召述述知景仁夙意。又虑高祖命之请急不从高祖驰遣呼述须至乃叹及景仁有疾述尽心营视汤药饮食必尝而後进不解带不冠栉者累旬景仁深怀感愧元嘉二年徵拜中书侍郎。
    蔡廓为祠部尚书奉兄轨如父家事大小皆谘而後行公禄赏赐皆以入轨每有所资须悉就典者请焉从高祖在彭城妻郄氏书求夏服廓答书知须夏服计给事自应相供无容别寄时轨为给事中。
    杜骥为宁远将军青冀二州刺史徵左军将军弟坦代为刺史坦长子琬为散骑侍郎太祖尝有函诏敕坦琬辄开视信未发。又追取之敕函已发大相推简承都答云：诸郎开视帝遣王书诘责骥答曰：开函是臣弟四子季文伏待刑坐帝特原不问。
    将恭义兴临津人晋陵蒋崇平为劫见擒去与恭妻弟吴张为侣张先行不在本村遇水张妻及息告避水移寄恭家讨录张不获收恭及兄协治罪恭协并款住舍张家口而不知劫情恭列张妻息是妇之亲今有罪恭身甘分求遣兄协协曰：协是户主廷制所繇有罪之日关协而已求遣弟恭兄弟二人争求受罪郡县不能判依事上详州义之曰：礼让者以义为先自厚者以利为上末世俗薄靡不自私伏膺圣教犹，或不逮况在野夫未达诰训而能互发天伦之爱甘受莫测之罪。若斯情义实为殊特蔑尔恭协而能行之兹乃经古之所希盛世之嘉事二子乘舟无以过此岂宜拘执宪文加以罪戮。且张封筒远行他界为劫造[C260]自外赃不还家所寓村伍容，或不知亦不合罪勒县遣还复民伍除恭义成令协义怡令。
    谢弘微居身清约器服不华而饮食滋味尽其丰美兄曜卒弘微蔬食积时哀过礼服虽除犹不啖鱼肉沙门释慧琳诣弘微弘微与之共食犹独蔬素慧琳曰：檀越素既多疾顷者肌色微损即吉之後未复膳羞以无益伤生岂所望於得理弘微答曰：衣冠之变礼不可逾在心之哀实未能已遂废食感咽欷不自胜弘微少孤事兄如父兄弟友穆之至举世莫能及也。位至吏部尚书。
    江智渊兄子早孤养之如子。
    王徽弟僧谦有才誉为太子舍人遇疾徽躬自处治而僧谦服药失度遂卒徽深自咎恨发病不复自治僧谦卒後四旬徽终。
    沈雍之与兄攸之异生诸弟中性和谨尤见亲爱攸之性俭[A092]子弟不得妄用财物惟恣雍之所须辄取齐中服饣希分与亲旧以此为常终镇西将军荆州刺史。
    徐湛之年数岁与弟淳之共车行牛奔车坏左右人驰来赴之湛之先令取弟众咸叹其幼而有识终吏部尚书。
    庾彦达为益州刺史携姊之镇分禄秩之半以供赡西土称焉。
    刘秀之兄钦之为朱龄石右军参军随龄石败没秀之哀戚不欢宴者十年。
    关康之弟双之病卒迎哀因得虚劳病寝顿二十馀年时有间日辄卧论文义元嘉中诏徵不起。
    戴字仲。若谯郡钅至人与兄勃游桐庐名山因留居止勃疾患医药不给曰：随兄得非有心於语默兄今疾笃无可治疗当干禄以自济取乃求虞海令事垂行而勃卒乃止元嘉初累徵不就。
    张欣泰父兴世罢雍州在家还资见钱三十万苍梧王自领人劫之一夜垂尽兴世忧惧感病卒欣泰兄欣华时任安成郡欣泰悉封馀财以待之。
    江秉之字玄叔济阳考城人给事中纂之子少孤弟妹七人并皆幼稚抚育姻娶罄其心力累迁新安临海太守。
    王华为侍中有权宠以门户衰弱待从弟琨如亲数相亲荐为尚书议曹郎。
    王僧虔兄僧绰为元凶所害亲宾咸劝僧虔逃僧虔涕泣曰：吾兄奉国以忠贞抚我以慈爱今日之事。若不见及尔。若同归九泉犹羽化也。孝武初出为武陵太守兄子俭於中途得病僧虔为废寝食同行客慰喻之僧虔曰：昔马援处儿侄之间一情不异邓攸为弟子更逾所生吾实怀其心诚未异古亡兄之嗣不宜忽诸。若此儿不救便当回舟谢职无复游宦之心矣。
    崔怀慎泰始初以父陷於魏遂入北至桑乾寻父已卒丧毕以弟在南。又逃归而弟亦已亡怀慎孤贫独立宗党哀之不载官位。
    虞愿为中书郎领东观祭酒兄季为上虞令卒愿徙省步还家而待诏便归。
    孙棘彭城人也。世祖大明五年发三五丁弟萨应充行坐违期不至依制军法人身付狱未及结棘竟诣郡辞不忍令当一门之苦乞以身代萨萨。又辞列门户不逮罪应至此狂愚犯法实是萨身也。应依法受戮兄弟少孤萨三岁失父一生恃赖惟在长兄虽可垂愍有何心处世太守张岱疑其不实以棘萨各置一处语棘云：已为诏详听其相代棘颜色甚悦答云：得尔旦则为死。又语萨亦欣然曰：死自分耳但令兄免萨有何恨棘妻许。又寄语嘱棘君当门户，岂可委罪小郎。且大家临亡以小郎属君竟未妻娶家道不立君已有二儿死复何恨岱依事表上世祖诏曰：棘萨隶节行可甄特原罪州加辟命并赐帛二十疋袁察初名ê孙少好学有清才有欲与从兄ダ婚者伯父洵谓ダ父曰：ダ不堪可与ê孙婚尔时ê孙在坐流涕起出早以特立志行见知。
    孙谦少客居历阳躬耕以养弟妹乡里称其敦睦江夏王义恭闻之引为行参军。
    南齐刘兄夜隔壁呼共语不答方下床著衣然後立应问其久琏曰：向束带未竟其力操如此参大司马军事射声校尉卒官。
    辛普明侨居会稽少与兄共处一帐兄亡以帐施灵座夏月多蚊普明不以露寝见色豫章王辟为议曹从事。
    陶子锵字海育兄尚宋末为亻幸臣所怨被系子锵公私披诉流血稽颡行路嗟伤逢谢超宗下车相访回入县诣建康令劳彦远曰：岂忍见人昆季如此而不留心劳感之兄得释。
    公孙僧远以伯弟亡无以葬身贩贴与邻里供敛送之费躬负土种松柏兄姊未婚嫁乃自卖为之成礼太祖即遣兼散骑常侍。
    解仲恭雁门人侨居南郡家行敦睦得纤毫财利辄与兄弟平分史不载仕官。
    吴欣之晋陵利城人也。宋元嘉末弟周之为武进县戍随王诞起义太祖遣军主华钦讨之吏皆散周之独留见执将死欣之诣钦乞代弟命辞旨哀切兄弟皆见释史不载仕官。
    吴达之义兴人也。从祖弟敬伯夫妻荒年被略卖江北达之有田十亩货以赎之与之同财共宅郡命敬伯为主簿固以让兄。又让世业旧田与族弟弟不受田遂废史不载仕官。
    陆澄弟鲜得罪当死澄於路见舍人王道隆叩头流血以此见原转光禄大夫加散骑常侍未拜卒。
    胡谐之为太子中庶子兄谟之亡上表乞解所职诏不许。
    刘绘字士车太常悛之弟事悛恭谨与人语呼为使君隆昌中悛坐罪将见诛绘伏阙请代兄死高宗辅政救解之引为镇军长史及悛之亡朝议赠平北将军雍州刺史诏书已出绘请尚书令徐孝嗣改之。
</div>
    <div class="pagination">
<a href="册府元龟_page625.html">上一页</a><span>...</span><a href="册府元龟_page621.html">621</a><a href="册府元龟_page622.html">622</a><a href="册府元龟_page623.html">623</a><a href="册府元龟_page624.html">624</a><a href="册府元龟_page625.html">625</a><span class="current-page">626</span><a href="册府元龟_page627.html">627</a><a href="册府元龟_page628.html">628</a><a href="册府元龟_page629.html">629</a><a href="册府元龟_page630.html">630</a><a href="册府元龟_page631.html">631</a><span>...</span><a href="册府元龟_page627.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
