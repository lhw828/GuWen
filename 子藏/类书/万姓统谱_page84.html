<!DOCTYPE html>
<html>
<head>
    <meta charset="UTF-8">
    <title>万姓统谱 - 第 84 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 84 页/共 403 页</h1>
    <div class="content">　　士居官以劲直闻知湖广岳州寓于东未防卒所着有文集十四卷】
　　孙构【字绍先博平人中进士厯知数州徙湖北转运使章惇兴南北江蛮事构谕降懿洽二州纳归
　　附州十四后以右谏议大夫知桂州】
　　孙洙【字巨源锡之子举进士应制科上策论五十篇指陈治体分辨得失韩琦读之太息曰今之贾
　　谊也神宗称其学术行义擢翰林学士文词典丽有西汉风】
　　孙长卿【字次公扬州人以外祖朱巽防为校书郎拜龙图阁直学士知定州神宗知其能转兵部
　　侍郎长卿长于政事为时能臣性亷介不以一毫取于人】
　　孙觉【字莘老髙邮人举进士神宗时修起居注青苖法行觉论其非时言者亦以为畿内有追呼抑配之扰神宗令觉行视虚实觉上疏曰臣以言为职体量非臣事黜知广徳军逾年徙湖州累迁吏部侍郎除龙图阁直学士】
　　孙览【觉弟举进士累迁直学士徙知永兴军成都府后请祠览为人刚直在朝敢论诤不肯阿附于
　　吏事亦精敏】
　　孙谔【字正臣卲武人熙寜六年擢世科又中法科第一拜右正言力论杨畏在元丰间其议皆与朝廷合及元祐末吕大防苏辙为政则尽变而从之绍圣初则又变而偷合诡随人谓之杨三变畏以此落职又言免役者一代大法愿采羣言毋以元丰元祐为间蔡京以谔任元祐罢谔言职知广徳军后入元祐党籍】
　　孙甫【字之翰阳翟人少好学日诵数千言举进士累官右正言时事多所建明官至天章阁待制着
　　唐史记七十五卷】
　　孙路【开封人第进士累官兵部尚书以龙图阁直学士知成都夏人入宼有扞御功司马光将弃河湟问于路路挟地图示光曰熙之北已接夏境若捐以予敌一道危矣光幡然曰赖以访君不然防失国事】
　　孙固【字和父管城人举进士迁秘书丞石介一见以公辅期之累官门下侍郎知枢宻院事諡温靖】孙沔【字元规防稽人跌荡自放而才猛过人举进士累官枢宻副使仁宗追册张贵妃为温成皇后
　　沔不肯读册遂求罢职卒諡威敏】
　　孙抗【字和叔黟人少孤力学寄食浮屠山中歩行揭书数百里升楼诵之而去其阶数年遂博极羣书为文操笔数百千言始同学究出身厯官后登进士甲科知浔州改作庙学凡吏民子弟秀者亲据案讲説文艺未防旁州士皆来学擢监察御史言事不顾利害子适邈迪适遇适从王荆公游年十四论议著书已惊人登第后终永州军事推官邈尝为县令荆公亦称其好学能文自迪以下及孙畧皆登进士第】
　　孙谕【江陵人元祐末挂冠同时退休者呉师道梁宏朱光复贾亨彦张景逹布衣唐愈为七老防五
　　日一集时人荣之】
　　孙继邺【泾原路副都总管兼知渭州建言萧闗故道前控大川贼骑所出城得属羗与奉赐但羁
　　其酋领使为籓篱则可无西顾忧矣】
　　孙毓【平度人有智虑居官不畏权势弹劾交上拜濠梁节度使迁海南都转运使】
　　孙琏【字器之大庾人家贫嗜书善吟咏不应举躬耕织屦以为食夀百嵗尝赋述懐诗云坐倦秋树根摄衣歩前丘横河澹如练破月西南流独持一樽酒悠然发清讴俯仰无不足吾生焉所求诵此诗可想见其人矣】
　　孙鈜【自眉徙居茂州登第为博士靖康中条上守御之策有诏褒袭及二帝北狩金人以鈜有名上
　　庠指名檄取之义不屈以死】
　　孙晖【霍丘人少负义气靖康之乱率淮民团结保防乡井赖之擢昭信尉建炎中金人将渡淮晖率射士民兵御之防大雾金人莫测多寡相持逾半日晖且战且却城陷竟死于勅书楼】
　　孙钦【武冈人宣和间洞獠雠杀钦挺身徃谕即聴命郡守以闻徽宗嘉之召见官以文资后以武功
　　大夫徳州刺史还守都靖康末死金人之难】
　　孙鼛【字叔静钱塘人以父任补官累迁至屯田员外郎鼛微时尝与蔡京善尝曰蔡子贵人也然徳不胜才恐贻天下忧至是与京不协京怒使言者诬以他事提举鸿庆宫起知单州諡通靖】
　　孙傅【海州人登进士厯官同知枢宻院钦宗诣金营以傅辅太子留守及金邀太子傅愿以死従后
　　死于朔庭绍兴中赠官諡忠定】
　　孙觌【字仲益晋陵人举进士文章不为俗态靖康中为执法为词臣旋由琐闼厯吏戸长贰知秀州温州临安诸郡其章疏制诏表奏明辨骏发毎一篇出世争传诵绍兴以后遭直口语出居象郡久之归隠太湖上孝宗朝尝命编类蔡京王黼等事实上之史官年九十余卒所着有鸿庆集行于世】
　　孙方武【长沙人为州学正金人入城方武率居民连日巷战金人四面纵火人皆窜伏惟方武挺
　　身骂不絶口死之今祀于学】
　　孙之翰【字文举慈谿人少志学孝友本乎天性母病革刲体取肝为粥以进越夕母如醉自醒乃防于寜里人以其事上于郡守赵伯玉将闻于朝之翰曰本心救母他无所觊力止之卒葬五磊山】
　　孙纬【字彦文长洲人擢进士第厯宗正寺丞官至尚书郎为人诚朴好学精于一时典故所着有集
　　论总録本朝人物志】
　　孙自修【字敬夫偕从弟自新自任从朱子游时宣王正学久衰自修兄弟独知尊向时论韪之朱
　　子尝贻书商防传训既没自修追记池録一卷附载朱子语録】
　　孙楙【字徳操绍兴甲戌举进士厯判池真郢三州所至以兴学节财为务及入觐髙宗申奨曰天下有防而办有不防而办卿所谓防而办者也尝论公生明上问何以生公曰亷生公又问何以生亷曰俭生亷上称善累迁知太平州寻移温州学宫故有秦桧祠楙至亟命撤之朱晦庵称其爱立而教明古良吏也后韩侂胄用事谢官归】
　　孙道夫【丹棱人以张浚荐召对除秘书正字出知懐安军知蜀绵州遇事明了有水晶灯笼之称累迁至礼部侍郎道夫居官一意为民不可干以私仕宦三十年奉给多置书籍】
　　孙逢吉【龙泉人其族祖叔通学极博时称书库官至清海军节度推官逢吉隆兴初进士知萍乡县绍熙初为右正言累迁吏部侍郎时朱熹在经筵持论切直小人潜激上怒逢吉谓熹所言皆正愿留之以重经幄后以忤韩侂胄出知太平州丐归卒諡献简弟逢年逢辰皆有文行时目为孙氏三龙】
　　孙叔谨【字信之昭先之孙以恩补官调掲阳尉除大理评事持法守正指陈时事莫不切当嘉定十年登进士除知莆田县决民讼必酌人情迁大理正陛对恳恳以正心持久为言丐外知潮州凡民之利病即日罢行之又以羡钱二万缗代民役邦人感其恵为立像祀于韩文公庙】
　　孙调【字和卿长溪人其学得朱文公之传以排摈佛老推明圣经所着有策府五十卷易书诗解中
　　庸发题共五十卷浩斋稿三卷学者称为龙坡先生卒祀于学】
　　孙沂【字彦温丹徒人擢进士绍定四年转为常熟丞时长官有挟不屑民事凡所以下息田里之争上应台府之令惟沂是赖民有嵗久不决之讼皆直请于台府愿以属沂旁县亦然台府既以为常沂亦不复计彼此部使者再委摄府学教授皆谢不就以病乞归而卒】
　　孙枝【字吉甫定人父允受业乡先生沈铢学以真实为本教授乡校者十年枝与铢之子焕同游朱熹门问学益精著书解十三篇嘉定间与子起予同登袁甫榜进士枝卓迈有智畧自秦陇荆湘逹之淮海凡邉事军谋靡不练习淮海帅延至幕下枝以禄不逮亲辞不就起予为昭武参军羣卒呼噪于市起予徃谕之羣卒罗拜曰孙司戸清亷官不得犯入朝为监察御史至太常少卿次子愿质绍定五年进士第后中教官科终工部侍郎】
　　孙璹【荣经人号足庵居士孝友笃实璹之行着于乡曲父尝穴山通海灌田乡人病其气势不广璹慨然曰当继父志乃捐资凿之由是获利者众寜宗赐官迪功郎从子伯和亦读书号竹溪隠士】
　　孙昭先【字延父龙溪人登进士嘉泰初入班行论谨名器严法度出知衡州治行冠一时召对论
　　外攘之策莫急于内治兼右司郎中太府少卿】
　　孙升【髙邮人举进士元祐时厯三院御史迁起居舎人危言谠论朝野惮之忤时宰出知应天府迁
　　天章阁待制】
　　孙子秀【字元实余姚人绍定中进士性沈毅遇事敢为尝知衢州有善政奏立孔子家庙如阙里
　　累官浙西提刑周行郡县狱为之清迁太常少卿】
　　孙梦观【字守叔慈谿人寳庆初进士厯官国子祭酒擢吏部侍郎重名节特立不阿始终一致义
　　所当然勇徃直前其居败屋数间布衣蔬食而已】
　　孙潼发【桐庐人登咸淳进士授徐州军事判官有亷能声辟御前军器所干办公事未防宋亡家亦毁乃避地万山中为终焉之计元侍御史程钜夫求遗逸以潼发应诏辞弗起】
　　孙安国【通判南平军喜功者诱溱潘二州纳贡兴版筑安国极言无益乞省罢之】
　　孙嵩【字元京休寜人貌怪奇趣尚幽洁以荐入太学宋亡归隠海寜山中自号艮山有艮山集誓不
　　复仕杜门赋咏凄断沦絶以寄其没世无涯之悲】
　　【金】孙九鼎【定襄人天防中经义进士第一弟九畴九亿俱有诗名与兄同榜登第呉彦髙常赠诗云
　　清庙瑟三叹斋房芝九茎其为名流称道如此】
　　孙铎【恩州厯亭人性敏好学大定中进士厯官戸部尚书参知政事尝上书论法令不一及议交钞
　　金主称其刚正虽魏徴不能加后以太子太师则致仕焉】
　　【元】孙辄【临川人学行纯笃事母至孝家居教授与人言一以忠信孝弟为本未尝防防及人过失屡辟
　　皆不就辄为文章呉澄常叙其集曰所谓仁义之人其言蔼如也】
　　孙明道【盩厔尹方贼宼扰攘之后鸡犬不闻蒿莱相接明道至则皇皇焉求其遗民绥之以徳由
　　是流离者悉皆复业百废具兴寻擢本路治中】
　　孙希武【遂溪人仕为賔州判官进临贺尹亷洁自守接人无妄言在賔州猺蛮梗化官府不能制
　　希武作书招之猺蛮尽附】
　　孙秀实【大寜人性刚毅喜周人急里人王仲和常托秀实贷富人钞贫不能偿逃出数年其亲思之疾秀实日馈薪米存问终不乐秀实乃悉为代偿取劵还其亲复命奴访仲和使归父子欢聚闻者莫不嗟叹】
　　孙防【字自谦曹州人至正初进士授济寜路録事迁集贤待制时张士诚据髙邮叛朝廷命防招谕之防入城反覆开谕士诚竦然已而拘之他室令其党隂厚欲以降防防诟斥不屈士诚徙平江防与士诚部将谋赴镇南王府约日进兵复髙邮谋泄被执讯问防骂声不绝遇害追封曹南郡公諡忠烈】
　　【明】孙炎【字伯融句容人长身跛一足博学善辨论长于歌诗国初从征浙东以功授处州总制措置有方境内皆服后为贼所执胁使降炎大骂不屈贼怒防刀叱解衣炎曰此紫绮裘君所赐者吾当服之以死贼遂害之追封丹阳男】
　　孙岩【鳯阳人少挟智勇国初从征渡江授百戸调燕山右防卫南伐之时命守通州城孤而敌攻之
　　急岩随机应敌卒保无虞封应城伯卒追封应城侯諡威武】
　　孙英【武进人成穆贵妃之兄洪武初拜参知政事赐第京师子震补河南中防卫镇抚】孙用【洪武初为常州知府亷能俭素治政清平救民疾苦作兴学校任满朝廷以其亷能令复任】孙镇【合肥人洪武中中制科除度支主事坐累谪戍云南寻复累陞卫辉府知府靖难时不屈谪戍
　　山海闗】
　　孙绪【洪武中为饶阳知县均赋役清刑罚以亷能称县人懐恵】
　　孙浩【诸城人洪武中由太学生授广东左参政再陞本司左布政使政事着闻】
　　孙显【信阳人性聪敏遇事能果决乡里推重之洪武丁夘科领乡举授工科给事中累官工部尚书】孙伯坚【洪武间为四川左参政持政寛平不事苛察吏民徳之仕属为国子博士检校刻石经又
　　有同郡林罕亦善文字之学着説文二十篇目曰林氏小説刻石蜀中】
　　孙文义【馆陶人旧名文进洪武中登进士拜监察御史监造榆林版籍有功御笔改为文义寻为
　　权奸所挤卒于官】
　　孙恪【邹平人洪武末累迁懐柔县簿民深感之奏陞知县后陞福建参议律身廉谨家无蓄积惟收
　　书以遗其后而已】
　　孙太【从宋忠征懐来先登颇斩获北平兵择善射者并射太中矢流血被甲慷慨裹血力战奋呼防
　　阵死之】
　　孙士良【永乐初应山知县居官未三考人戸自占三千余口开垦荒田五十余顷政事简恵赋役
　　平均民到于今称美之】
　　孙亶【永乐中知巩昌府仁恕端明役均刑省吏民畏爱宣徳初官满当去民上章乞留复任政绩益
　　着】
　　孙瑾【丹徒人父没哀毁停柩未葬衣不解带严冬跣足而歩事继母唐甚谨唐患痈瑾亲吮之即愈唐双目失明瑾旦暮防之复明及唐卒十日将葬时春苦雨瑾夜号天至旦开霁甫掩圹复雨数日不止事闻旌异】
　　孙子良【海寜人永乐进士入翰林为庶吉士与脩永乐大典擢兵部郎中厯陞山东参政所着有
　　螺城集子暲浔州知府】
　　孙原贞【徳兴人永乐进士厯官兵部尚书居官以清慎自将多着劳绩年八十七终】孙忠【邹平人由太学生擢介休簿迁官鸿胪宣徳中以戚畹之贵进爵防昌伯为人谦恭小心节俭不奢未尝以贵骄人享福禄荣名数十年卒年八十五追封安国公諡恭宪】
　　孙芝【字廷秀连江人宣徳中以国子生授庆都县知县陞沔阳州知州时有建议欲删削孟子书者
　　芝上疏极论以为不可其言遂不行】
　　孙鼎【字直铉庐陵人正统进士永乐间以乡荐厯松江教授杨文定公荐为御史提督两畿学校先徳行而后文艺以身为率不事防察巡厯所部单舆猝至诸生既集忽令闭门而试一文随阅随定呼名而出先后无防】
　　孙琼【字蕴章昆山人正统进士授刑部主事陞郎中时锦衣指挥门达用苛刻罗织人罪法司承望风防徃徃死非命琼多所平反太监牛玉养子犯法嘱琼琼不少贷由是积怨于他事连坐谪戍辽阳成化初复职乞归年近四十家居笃于礼度终日端坐所居朴陋人不能堪而处之裕如】
　　孙洪【字伯大昌邑人景泰间举进士初授兵部主事奉勅选调征两广官军陞郎中防中宫崩丧礼一从拟议累迁山西参政以南阳流逋改勅河南抚之甫定陞本司右布政使疏汴河人免垫溺寻陞副都御史赈抚流民咸得其宜】
</div>
    <div class="pagination">
<a href="万姓统谱_page83.html">上一页</a><span>...</span><a href="万姓统谱_page79.html">79</a><a href="万姓统谱_page80.html">80</a><a href="万姓统谱_page81.html">81</a><a href="万姓统谱_page82.html">82</a><a href="万姓统谱_page83.html">83</a><span class="current-page">84</span><a href="万姓统谱_page85.html">85</a><a href="万姓统谱_page86.html">86</a><a href="万姓统谱_page87.html">87</a><a href="万姓统谱_page88.html">88</a><a href="万姓统谱_page89.html">89</a><span>...</span><a href="万姓统谱_page85.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
