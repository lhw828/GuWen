<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 300 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 300 页/共 331 页</h1>
    <div class="content">　　雁去一双远，花开三两株。从然不倾陷，不免走危途。
　　酉
　　青云非汝睹，生计多劳苦。前生一梦中，成身百事负。
　　雁飞江外遥，花傍篱边吐。若问可荣身，不敢轻相许。
　　亥云程万里君须去，必显当年出众才。
　　惊破高人青眼顾，安荣生计白眉开。
　　水波埋却鸳鸯队，田野分飞鸿雁哀。
　　空叹中间荣又谢，斯人何自汨麈埃。
　　女命《前定易数》：履丑前程自有荣华地，何不安心向绣帏。辛勤立计虽操略，作事机权莫惹非。贵客相寻通吉兆，佳期无阻遇良时。生平得意广缘定，不失天然享福基。卯一去家山问有谁，忖量测度意中危。中途忽遇擎鸾手，却问当初是我儿。怪讶去年娇态女，因何有子在途亏。元来出世相分定，今日夤缘自旧时。巳辛勤一世几时休，止恨辶屯辶不自由。必能施设千般巧，不遇风光几样愁。衣禄虽然随分后，反为便失走蛇猴。不如早早心修善，去近名贤免苦求。未几翻朗月缺还圆，处世情怀不肯宽。命里虽然无大害，心中不足受欺瞒。得逢富贵时时喜，乐处居游事事安。勤俭主施人世事，自然衣禄得骈骈。酉闺房秀丽几春秋，槛外风流惹我愁。娇容不改经年貌，粉面频垂香泪流。思感当时荣贵处，不知今日苦中求。六亲疏散留踪迹，欲托高人守白头。亥胆大心粗立纪纲，机谋操略胜儿郎。只缘漂泊情堪失，争奈孤疏意未长。幸得高人相举手，何虑他时命不昌。安心干运衣和食，鼠子来时福自强。《四字金》：丑松柏凌霜卯春日花开巳鸣凤栖竹未寒日印永酉空盘下箸亥花园排宴《郭璞数》阳局蛊能干堂能算。自立自造一新方好。性喜美奇伟禄，有禄，且守。孤刑，支撑刑克，激激涩涩。一人船中，支撑门风。历历涉涉，萦而不歇。田田田东皋南亩不如华叟。成败出，二山相随，名利无奇，钱塘风月，求名时节。几多刑克命中辶屯，几度风波去涉津。几遍无端烦恼恼，几回怨恨慢劳神。钱塘风月景难穷，权重名高路路通。可惜英雄心易老，林泉到底是家风。往往来来作不成，几番进退暗关心。平生历尽多磨折，万里风波水上萍。为人倜傥多机巧，作事轩昂不潦草，雁行两字鼎成形，独自向前权柄好。一枝花，好人家。一门中生木，安闲却有福。一人立重山，卓立费机关。睚过惊危数渐牢，声名嘻笑出蓬蒿，前程自有知音兆，万里风云着着高。树静风摇数烟波万顷海中船，燕集危巢事未圆。只为平生历难重，几回无事讨忧煎。身心未许偎摧坐，领袖兵权别有缘。点水紫衣人得力，看君平步上青天。流年三虫食皿有子干蛊。疮疥痈疖，无毁无誉。田土，田土两段，有时可换。事，是进亦忧，一则以喜，着甚东由，人财两利。今岁忧疑忌丙丁，堂前人醉未曾醒。闲非反覆相疑挠，谨慎平心免祸侵。猴见红袖舞，榴花雪里香，冬来还得意，好事又相将。此去滔滔利有余，有财有喜不须疑。年来红入桃花嫩，嘻笑绵绵得意归。一堆钱，一簿书。双山莫强做，做成反退步。四宫添喜稳借吹口虚。龙归深洞，箭中一鸡。阴局断与前戊甲同。戊丙《鬼谷分定经》：贲卦鸿雁失群格如今家富未为富，他日身贫未是贫。根脚浅来心地广，荣身好事未能成。雁飞天外空寻侣，里外三千烟水云。借问芳菲成几朵，满园留得一枝春。身计未能安，区区雁阵寒，利名须见马，方得贵人看。天牛天雍天空此星照命，如芝兰秀于山谷，松柏茂于岩崖。出处幽微，根苗固实。虽然祖父根基，独自能与保守。六亲无分，弟兄相疏，好个创业规模，却欠安闲之福。如甜瓜命，香从辛苦里来。述云：巳午年中成事业，桑榆晚景乐余年。《康节前定数》：明烛当风格诗与《分定经》同。中身自未能安，区区何曾闲。利名须见马，临水下钓竿。末历尽风霜始得安，云收雨散月登天。贵人相遇来助力，金波玉沼映芳莲。男命《前定易数》：贲子此身平地入青云，回首相逢天上人，历尽重山乡故远，将谐吉事福基新。孤鸿别队空相忆，花朵重枝插醉巾。跨鹿定应已个事，岁寒方见老灵木春。寅变化机权未遇时，年来好事又差池。蛇羊挈出千重网，遇鼠还应百事奇。天际雁行何寂寞，槛前花朵见离披。知君向后成身处，贵客相期到玉墀。辰堪恨生来多坎坷，较之命分不须忧。此身不作他家嗣，还好清闲作道流。月满花开空怅望，鸿飞雁去不堪留。琴中幸有知音听，流水高山一曲休。午贪名好进多无益，多志多能意不深。无限闲愁消未尽，中年财利喜相临。长天渺渺云浮雁，秋雨萧萧叶陨林。好把身心思进退，前程灾祸免相侵。申凡游巨海凭舟楫，缅想青云必有梯。惟恨前来常苦楚，焉知他日有提携。孤飞雁起沙汀远，零落桃花迳路迷。守得利名才入手，奈何天命不相齐。戌此身未许成身处，幽意常如不意中。生计空教图异趣，新交须见逆心哀。残花几朵哀阴雨，去雁一行悲暮风。始遇江南好行路，鹧鸪啼处水西东。女命《前定易数》：井三子生来寂苦费心机，却主多招是与非。若使无刑虽见寿，须防带疾免灾危。得在鸡羊荣贵地，必然亲眷定分飞。良人隔水传消息，且放心怀守几时。寅春兰秋菊正当时，何用劳心苦叹迟。空使神仙传妙术，难期贵客称心机。时来终有青云路，福至须当玉露滋。犬羊不敢轻相许，劳心还享晚钅兹基。
　　辰
　　性烈诚难测，心聪岂可欺，玉容能好恶，粉态足稀奇。
　　箕帚无违礼，温凉不失时。世间无此物，终遇八仙栖。午
　　时势真更变，英雄烈女持。作家宜历事，立计遇良时。
　　巧燕檐前影，娇莺槛外飞。前程终不失，勉力守雄儿。申
　　志气虽然烈，于心积善缘。中年衣禄缘，休论是非前。
　　鱼雁情尤净，鸳鸯意自坚。安身终有地，荣达福田连。戌
　　立计必艰难，斯人多苦煎。贵成当免立，时显恐灾缠。
　　蝶扰忧分散，花衰果不联。生平多坎坷，事业每亏圆。
　　《四字金》：子顺风卦帆寅瓮里鸣琴辰月下鸣琴
　　午衣锦夜行申炎天破扇戌石上燃膏《郭璞数》：阳局雁，足不足，刑骨肉财，上鼠立手头，耗不管冒。一人舟中。风波一叶舟，半生多劳碌。田土，辛辛苦苦，买田买土，刑，刑克命孤，鸳鸯分散，六亲难合，风吹孤雁。一叶扁舟浪里行，一身历涉几千般。一家骨肉相刑克，一段因缘分又悭。胸中磊落几多般，计智营谋省事端。跋涉几重山与水，艰难暗尽几辛酸。几谋费尽人心懒，事务茫然心怨叹。二亲无分不双全，飘零何异孤飞雁。琴调韵雅曲凄然，愁到菱花旧恨牵。好过两重山外去，吹口虚万里遇高贤。限交此去重增福，睚过此时心自足。荣华得处快图谋，更喜后庭秀兰玉。玉杯石盘数繁难历尽千千斛，春后碧桃花似绿。六亲无分命中招，骨肉之中生不足。重金重紫贵人提，尽中自有黄金屋。饶君富贵两皆全，石作盘兮杯作玉。流年添土成坟，睚，一悲一喜，闲事满耳。运，晦滞悲喜相半。运未至，莫呕气，流年气数涉忧疑。雨露生泥马步迟，喜未到时先惹祸，无谋无绪皱双眉。一客岭上，一官远望。一事如麻，一星自旺。旺气重重气象佳，看看喜色到君家。天涯身有青云路，只恐当年着脚差。只望身安却未安，年来悲喜两三翻。七颠八倒变愁事，秋雁一声方解颜。欣欣喜事到朱门，桃李芳菲发故园。一轴文书飞入宅，两重好事尽团圆。
　　阴局孤鹤山头悲月明，落花风雨暗伤心。多闲未得安闲处，覆去翻来自不禁。只伤逢否未逢泰，对酒当歌送娇态。炎凉历过世人情，骨肉温存防克败。跳出重山有路通，船轻浪静遇帆风。看看浪入桃源去，满眼荣华夕照中。有一喜，有一悲，有一病，有一疑。尤防风弄房中烛，冷看梅花笑阿谁。女流年云开天外有清辉，四时端正度清闺。一荣一喜添财禄，又见枯杨发旧枝。只疑门外白头惊，闺阁无情半损情。笋嫩风狂难久固，除非黄酒醉愁醒。
　　阴小
　　哭
　　惊
　　鹊亚
　　文书事
　　才刃
　　衣
　　从
　　喜
　　口戊丁《鬼谷分定经》：剥卦夜雨翻桃花格桃花夜雨春残落，柳绿莺声远树枝。寄我一身须绕祖，芦花深处雁南飞。真文必遂金门禄，晚赴舟墀莫叹迟。家住五湖明月夜，儿童相送步云梯。寒雁江天晚，昏铜再琢磨。箭从寅午发，牛鼠亦颜和。右辅天蓬积宝此星照命，气宇精神，胸襟洒落。成几处事，立几处家风。衮衮平生，区区名利，披星带月，惹是招非，高人见喜，小辈相欺。近处无缘，远传令德。只喜不犯官刑，仍主晚年秀气。述云：从前历遍崎岖道，若要心闲待晚年。《康节前定数》：清风明月格诗与《分定经》同中蹇滞为时发，昏铜再琢磨，命逢寅上达，猪见鼠相和。末平生好处屡蹉跎，才到成时挫折多。紫衣贵人重情处，此时鼓腹醉高歌。男命《前定易数》：剥丑芳菲半谢莺将老，声啭高林宿外枝。祖业定应财共破，人情中道可堪依。孤云雁过江山远，得意人逢景物奇。论着利名难久处，不如林下问绯衣。卯利名才足便言失，业计将成又复衰。亲眷凄凉肠更断，心怀疑恨事难期。双双旅雁随云去，朵朵鲜花带雨垂。只道伊家无会鲜，不言天数与天时。巳黄金盈室酒盈樽，不解平生意闷昏。蝶蝶忧煎空度日，纷纷活计尽眉颦。江天雁过群应失，池沼鸳鸯各自蹲。借问花残枝结果，环奇一子耀君门。
　　未
　　可惜双亲分不全，别离弦管画堂前。鸾台有恨尘生镜，土斧重修月又圆。猿度寒山数巍巍气宇特过人，造化如何不显明。雁叫西风侵碧汉，鹤鸣夜月照蓬瀛。移桃接李根重秀，浪蕊浮花果未成。点水紫衣人借力，梅花开向雪中荣。流年宅，一屋学人哄哄，三四月谋人动。有灾节，忄监人怀空自焦。喜，杜宇来，榴花开。忧不成，愁不是。意疑心懒两迟迟，作事辶屯辶未遇时。正欲经营无意就，闲非闲是皱双眉。万里平堤快着鞭，滔滔此去胜如前。名高利厚身荣贵，回首家山蹙翠钿。登山逢虎易无聊，户内人忙户外愁。嘻笑满堂人哄闹，杨花飞雪入高楼。一破财，一卷文书，梦中期约，醉里吟诗，一事跷蹊，一女歌笑，一人皱眉。喜不喜，居无语。白雪落春堂，落花逐流水。营谋不遂且宁心，睚过今年前面喜。阴局喽口罪伶俐更惺惺，口直心灵迥不群。可惜数中刑克重，六亲眷属总浮云。平生历尽艰难事，费尽心机事不侔。克陷滔滔星数恶，支撑得好福悠悠。多思多患几曾安，营运家庭不喜欢。翻去覆来心未已，到头云拥月光寒。一枝花秋芳，一枝兰秀发，一禄马趋庭，一菱花出匣。一人酌酒问春风，回首故园桃李月。女流年曲径推车凑断桥，鸟啼花落景萧条。血光血蛊毒中毒，鸳影俄然大恨愁。烧香布福保残年，呕气伤财子位言。白雪杨花妆户内，磨心磨腹气留连。才喜人秋忑，非忑门内，心惊枷锁。言公财失，大病，一人土。戊戊《鬼谷分定经》：艮卦独妇倚门格岩前风雨正依依，独倚柴门半掩扉。贞洁沉吟凝泪眼，儿夫别后未回归。天边雁阵空违侣，槛内无花借一枝。莫恨晚年成败事，休论昔日是和非。休夸得意深，莫怨彼无情。欲进独难进，别有好知音。天天说天文此星照命，外好看，内槎槎牙牙。叶茂花繁，秀而不实。密云不雨，忧中有喜，险处有救神。有于人意，无酷毒心，头绪多少记着，成而又破，破了又成。妻宫有克，子宜见迟。述云：君知欲问前程事，只好空心待丑蛇。《康节前定数》：孤燕呢喃格，诗与《分定经》同中虎啸山前响，龙吟水渐高。马头春色里，到此作英豪末头角峥嵘已出尘，车轮得就可安身。如今随在风雷化，便觉青云天上人。男命《前定易数》：艮子风月辉辉照玉扉，偶然贵客得相依。自兹更革忧成喜，莫使身心向是非。
　　分散鸳鸯何可奈，利名蛇鼠许荣归。当年飘泊江波外，老把丝竿下钓矶。寅几翻忧去又忧来，怀抱何时得好开。直把身心待羊鼠，自然生计脱尘埃。庭前摇落花无果，天外分飞雁不回。堪叹老时多役志，却将微福惹愁灾。辰孤子成身险又危，莫言名利众相离。奔移空使身多事，待望须还向晚时。沙雁分飞四五只，庭花须谢两三枝。柴门尽掩无尘事，好向其中立所为。午虎豹丛中应我居，许多艰险许多虞。挺身欲脱千般滞，立业须逢一轴书。秋雁横空群必失，春花摇落树应疏。只知我计长无患，争奈天时寿不殊。申衣冠荣处脱埃尘，举步悠扬上碧云。干禄定教膺厚福，为君终不丧斯文。鸳鸯池畔无双侣，鸿雁天边独自群。绕树花残春色老，枝头双果送东君。戌旧家台馆渐阑珊，再整生涯又未安。玉免才升身入喜，青猪相会事无难。庭花开处悭成果，群雁分飞侣不还。借问前程何路入，鳌头起处下长竿。女命《前定易数》：艮子萧条秋景险艰难，施心立计势如山。窗前燕语失群侣，花内梅无强自攀。风羌高松声历历，孤遗珠老水潺潺。孤遗到老成何事，不若留心看福缘。寅园林春到花争放，唯我枝头尚寂然。只为东君不为主，自将身占雪寒天。鱼队同游亲水跃，李花果缀一枝鲜。亲知骨肉应难分，果待贤君外处圆。辰华屋高堂风自凉，偶遇良君入贵乡。虽是前生缘已定，岂知今日福难量。燕飞墙上难留语，花放梢头不吐香。守已安然头自享，莫将玉貌乱施张。午立业疏亲不可言，祸去灾来事万千。欲向绣帏安守志，时来立计独持权。槛外鱼雁音难托，池畔鸳鸯颈自联。莫恨年乖太多事，福尽尤兼苦又煎。申处世艰难事不佳，良人何若怨无涯。多愁须向无愁日，无意翻成得意家。檐前燕自呢喃语，槛外一枝含笑花。基试问重山计，别立根源福更奢。
　　戌生平事业高天外，一半成真一半虚。立计须知马头转，成家终自欲如鱼。飞蝶双双群自失，残梅露落果应疏。报道前程何处立，不如早自改新居
　　《四字金》：子夏月凉风寅衰菊逢霜辰垂帘独酌
　　午采薪遇虎申大海入流戌扁舟下钓《郭璞数》：阳局甲丙生人主刑夭。一人立山上，骨肉飞花飞雨。一望，前程。双雁，要蹭蹬，好更新。覆载，感乾坤。钅兹基藉祖宗门庭重，改换整理旧家风。生意从容望外，江山收拾画图中。一过重山事却疑，一双鸿雁独高飞。一家孤处闲心事，一点圆明人莫欺。生来平稳好根基，莫道谋为遂意迟。眷属只伤刑克重，雁行未免有差池。雪满春堂萱砌白。寂寥茅舍三更月。半照人圆半不圆，芝兰叶嫩难禁雪。遇此崎岖险阻山，归来头白鬓毛斑。夕阳好景黄昏近，到底身心换不闲。好个晚年，打睚向前。终须结果，有分随缘。桃花间竹数阴德元来到祖宗，六亲孤克一场空。桃花不问开多少，竹外一枝青且红。深喜平生心性好，灵台一点自圆通。因前灾滞犹辶屯蹇，运气须交此阻中。流年凶先喜后。可笑可怪，为小失大。事莫担头，免得灾害。榴花笑，防阴小。疑疑闲挠事相连，路过双山君莫言。得意早时须退步，莫教好事爱成冤。春雪满屋，事磨心腹。憔悴多忧，足中不足。杜鹃啼处景萧条，燕子衔呢整旧巢。一事跷蹊人不足，且宜回避免生愁。一喜未圆，一闷相连。家人寂寞，四大当前。善缘早布，免得忧煎。烧香布福免灾危，祸去祥来脱是非。清净善缘宜预作，秋冬谋事却相宜。阴局平平稳稳好钅兹基，数到时来有福迟。为性玲珑多手段，把家卓立有成持。担辛负苦几多事，做个家风真不易。只防亲眷有刑伤，接物待人多喜气。因缘分定七宫排，还了平生心愿谐。永远双双为比翼。齐眉百岁称人怀。前程尽好，自然宜利，好段匹头，十分难处。甲乙年来时运至，壮观家山添喜气。女流年群羊逢虎路崎岖，过海船沉有险危。春事未忙人事乱，取财生祸又相疑。直待榴花菊绽金，断桥人过便逢舟。麻衣颠倒人何切，月在西山水去悠。远行古墓新坟祸门下铁符咀咒鬼行阻破财
　　官贵醮道佛神愿徒灾血财损病人戊己《鬼谷分定经》：剥卦击破连环格连环击破愁萦腹，松桧盘槎鹤必栖。雁过远山飞断目，鸳鸯雨打各分离。平生志气应难敌，争奈从来未遇时。借问晚年何处是，桃花林下好围棋天愁天皮锁眉此星照命，口能舌辩，出语不常。作事多疑，为人奸狡。生来有四迟回早：辛勤早，历仕早，卓立早，事业早。妻妾迟，子息迟，享福迟，安闲迟。若是离祖隔胞，庶出异三姓，最得地。不然则女迟子晚，遍历风霜。撰钱来如风雨，去若飞沙。正是花巧得，花巧破，财是更残漏尽灯。述云：从前是处却未是，只得桑榆可瞻身。《康节前定数》：花开值雨格，诗与《分定经》同中龙接羊生角，骑牛入凤城。
　　百年云雨会，天水送归程。末赋分平生易变闲，人情恩爱又为难。异日高人来托引，成身只在半时间。男命《前定易数》：剥丑弃亲家外立，毁誉本无非。莫道财难守，还应禄向迟。花枝双结果，鸿雁两头飞。争似云居好，闲吟昼掩扉。卯杂好无成就，多知恩义辜。刚心空有恨，操意谩多图。鸿雁群飞别，鸳鸯两意殊。逢春堪赏玩，台树已荒无。巳日出东方正显光，休疑云物有相妨。桃花遇浪应难测，桂蕊施香岂易量。得意莫忘归雁远，伤心再喜异花香。荣登好事人归去，卧对幽窗任短长。未性执心多事，区区老不知。花开空艳态，结果必秋期。鸿雁双双远，鸳鸯对对飞。中年家富足，得毂假牛犁。酉猜虑人情过不思，平生交结负心知。利名许有成还破，事业虽存吉且危。去雁横斜空里见，芳花开谢槛前时。君还要识荣归事，至老心安任所为。亥身世渐峥嵘，冲天丹凤翔。箪瓢君已弃，百里道何长。花落秋林静，雁飞南岭傍。白头心未足，生计又凄凉。女命《前定易数》：蒙丑生涯自有安荣处，分定相成不自由。马兔才来逢吉耗，鼠蛇相会免灾忧。空中积雪寒尤极，庭畔残花果不收。欲得成家坚固日，当思改貌遇公侯。卯天然分定不由人，石上栽花却遇春。衣食虽从艰险得，情怀舒展似劳神。群飞莺燕情难洽，交颈鸳鸯意未驯。莫使灾危困贤女，不须兴叹逐凡尘。巳性气才成立，营家福自来。鱼游春水绿，花向晚园开。有果终须结，逢危不见灾。开怀逐良客，稳步上高台。未
　　生平志虑全无定，一度欢来一度愁。常怀情性随佳客，才到时来禄自优。鼠犬相逢当显立，牛羊终是果全收。生前孤苦皆为吉，自整梳钗入凤楼。酉从前立业孤无倚，劳力劳心结是非。守节红帏今日事，开颜强笑少年机。梨花带雨情堪叹，紫燕随风各自飞。借问前程有舒畅，中天云月显光辉。亥倚门无语笑东风，百计千谋不见功。须待鼠头成立计，相逢贵客显家丰。江头紫燕声声远，闺内朱唇点点红。欲问平生荣显处，南柯拂拭梦魂中。
　　《四字金》：丑梅月自酌卯顺风流舟巳春园蝴蝶
　　未腐草化萤酉云开望月亥淡月秋蟾《郭璞数》：断男命，与前戊丁同。阴局日出东方不等闲，男儿当主上天关。阴爻伤破阳爻杂，女子逢之定惨颜。经营家事日多少，分外反争偏有挠。刑星入命莫容嗟，花暗月明空悄悄。可惜缘分不由人，做作威仪态度轻。夜静全琴三五弄。凄凄无计叫卿卿。前限防一跳，照顾云遮月。有分再图圆，只愁春去切。女流年进得牛田起库仓，一年如意脱灾殃。好信春蚕多喜气，一枝花发透春光。艾虎牛郎笑菊篱，门庭改过换威仪。七宫愁看五宫闷，磨腹磨心腊信期。戊庚《鬼谷分定经》：损卦岩前古桧格立志先须用琢磨，荒凉陆地起风波。孤飞雁度云霄远，乳燕飞来垒旧窠。花发园林存一果，从来事业也蹉跎。君还问我平生事，喜得连绵寿数多。独坐围棋为乐情，水东轩宇水西亭。如今箭在行人手，牛角乘龙上玉京天郝天忧天商此星照命，枯木未春，旱苗未雨。为人热心肠，赌事理，直口直发，出话招人相怪。是亲不亲，非亲却亲。外人如手足，兄弟不和睦。身在江东，心在江北。凶中有救，不犯官刑。生来只被天忧星所恼，欢喜未来愁先到，钱财聚处又成空。初中限驳杂，主方佳。述云：梅花还谢了，结实在枝头。《康节前定数》：仙鹤高飞格立器先须用琢磨，荒原平地起风波。孤飞雁影烟波碧，百岁身闲心绪多。远浦鸳鸯飞两只，江边渔父摘香荷。君家更问儿童理，带梢折得一枝柯。中独立溪边自乐情，水东驿舍水西亭。须知箭在行人手，牛虎逢龙上玉京。男命《前定易数》：损子天拥云高孤雁飞，动人无限事如丝。不愁浓雾淹延久，自有清风拂掠时。一树早芳迟结果，平生欢少意多疑。烟波去路一相会，满目黄金好展眉。
　　寅
　　晚节秋光胜却春，桂芬蟾满气清新。南枝必入高人手，北户将开老鹿驯。飞雁远看空有月，花枝垂折满簪巾。君还脱得中间事，一去安荣寿九旬。辰不图虚利立生涯，得意归来笑旧家。无个亲知休叹息，有余生计惜奢华。孤鸿只雁难寻侣，旧木枯枝又长花。老懒安闲眠坐兴，半轮残月照窗纱。午几多难险何时脱，百岁营谋散聚多。强笑强歌看未足，劳神劳力事如何。半途鸿雁分飞去，一树花枝折旧柯。弃得那边惊险地，迷头何事入天罗。申生涯随分向前程，平日心劳事不成。借问时来营计事，定应午后有虚名。天寒鸿雁皆远飞，沙暖鸳鸯各遂情。薤曲江头人旧恨，想知流水作哀声。戍忘机散志不胜休，独把身心向后求。运未何须劳早虑，年来方喜老无忧。飞鸿只只离沙去，花朵枝枝异果收。度得牛羊消息后，一般美事有谁俦。女命《前定易数》：蒙子良田万顷欲相随，不是钅兹基谩自施。但且安心登粉阁，何思立计守良时。前程自有人相顾，幽室宜当拥帚箕。青云有路从今始，莫问当初灾祸时。寅昔日真难说，时今自可知。满堂和气溢，立计再扬辉。雨洗犁花落，风轻燕子飞。不须思虑重，享福受耆颐。，辰桃李喜重开，秋回春后来。时荣宜立计，鼠马发枯菱。莺啭枝头雨，鱼惊沼内苔。万般皆变化，终久遇贤才。午云电相逢遇，甘雨在知时。枯根当再发，旧禄心改新基。情性当坚守，牛羊免别离。若能如此变，美貌保无亏。申锦帐风来卷，情怀不放间。未能心下定，终久事艰难。鱼尾沉秋水，君山隔故关。下堪云里月，回首落深山。戌梨花重洗娇容减，堤畔垂杨风自吟。佳人自觉情怀失，意里尤如困睡沉。冬景萧条增夜思，雁声嘹唳碎秋心。幽闺寂寞无人问，空对青山皓月临。《四字金》：子浮云蔽日寅黄菊满篱辰云头生月午旱田桔槔申昏帘风雨戌腊木待风《郭璞数》：阳局孤刑，一人撑舟，几度风波险，历尽始平康。梅花开雪月，春榜占春光。
　　事，事变。一鹿上福岁植立。一身历尽几艰难，一斧遗斤月影闲。一雁高飞分上下，一生弄克眷缘悭。根基植立也难为，莫遗闲愁上两眉。此去春风宜借便，一帆快稳莫生疑。识破炎凉几是非，平生心意只孤疑。余堂恨惜同人散，孤鹜残霞且共飞。三十六年容易过，富贵浮云眉尚锁。事去事来费心神，百里风波牢把拖。重山风景多如意，老圃黄花更奇异。他年龙化跃天池，那时方显男儿志。石壁拨萑数惺惺积累自成家，历尽风波涉岁华。基业做成眉自皱，亲情历尽脚生花。两年识破空闲懒，近世生涯事转加。蒲柳春花心未伏，紫芝眉宇有余遐。流年事非横州县心疑，一惊紧要，一场好笑。百事营谋福自然，才临身喜有成全。行年只虑三烟火，哄哄惊人醉里眠。春虑堂前老，梅兰空懊恼。门外事喧天，休把少年道。疑事未就，喜事未成。子规啼血，焰火烧心。哄过今年时运泰，前头好景自然新。阴局男儿此数为朝贵，女命逢之也非细。他年花诰早封来，天禄优游荣显处。家山早别恨悠悠，历尽艰辛几度秋。独自支吾门个事，夫妻立志向营谋。两颗明珠堂上圆，有弄有克寿难全。落花有意随流水，片片流来古道边。一局棋，有好着，子细为，莫教错。女流年那更芝兰叶叶生，可人清景近黄昏。静中星斗宜先布，免得临期惹怨声。小口血光愁不少，秋来冬去殃不走。白头门外入彷徨，堂上忧惊心悄悄。戊辛《鬼谷分定经》：大畜卦负薪登险格负薪涉险过长林，半路行来却遇金。休道资财前分定，也须回首谢知音。空中雁叫双双远，喜得年高却称心。为向桃花留几果，树头独有一枝春。莫怨荣身晚，枯木再逢春。见猪方得地，月到五更明天懒天晦天暗此星照命，心彝志巧，智广机深，从容出众，作事退悔，多学少成。早年不能奋迅，中年始可立成。天懒慵惰，天暗不明。移南就北，革故鼎新。亲是瓜皮搭柳树，兄弟恩犹如羊虎。商量一件事，管取闹一场。述云：生来磨难处，晚得贵人成。《康节前定数》：暗月云遮格负薪过险前村里，半路行逢忽遇金。拟待折腰乘宝马，犹疑乏力不堪任。
　　空中群雁双双影，及至年高始奋心。借问花残留几朵，晚来枯木再生荣。中莫恨从来未遂情，晚年荣茂胜前因。逢猪渐渐新足迹，月到更深展转明。末险阻艰难几经历，巧妙机关颠倒失。寅缘际会草门庭，自有贵人来助力。男命《前定易数》：大畜丑枯根虽则遇春阳，纵见花敷艳不芳。示汝荣枝易零落，拟还结果事非常。双鸳分散情应去，孤雁悲鸣事可伤。如要此生居止好，翠云深处锁云房。卯千里相逢天上人，满怀志气屈须伸。好把当年营计事，再须葺整旧成新。分飞鸿雁归云远，交颈鸳鸯卧水滨。牛足过时前路险，猪羊方见出埃尘。巳蛇猴有吉过猪边，更有牛时不必言。美酒正浓樽已竭，良驹足损步难前。落花飘趁东风远，去雁飞时紫塞联。借问玉瓶宫里事，颠狂一鼠自天然。未立身未定为鳏寡，名利成来有异功。独奋机权心役事，拟成吉事反成凶。双双过雁断云碧，朵朵飘花落雨红。欲要腾身翔物外，到头依旧入樊笼。酉萧湘一片清虚景，北去南来事未由。举手欲成生计事，寸心犹自未消愁。窗前带雨花枝瘦，塞外凌寒雁韵秋。借问扁舟何处去，萧萧风雨白苹洲。亥浑金璞玉内藏美，雕琢方圆巧匠心。侣镜鉴人言行失，为真别伪是非侵。枝花重结情何极，雁阵双飞意亦深。身势既成名利事，示君回首楚歌吟。女命《前定易数》：损丑独立危楼欲步梯，艰难方免意忧危。回头望看前山路，昂首低思不敢移。重重险峻如此苦，累累忧疑谁得知。若要心安并自在，直须蛇尾化龙儿。卯早脱家乡面外居，终途即见客同车。衣冠整整宜新样，中木郑频频得自如。进退方能身自陷，忧煎不觉意将舒。鼠年相保无疑虑，新水如同队队鱼。巳一条仙路绝埃尘，可吉成身福久新。忽遇大才终路引，便知昔日结良因。鸳鸯对对争欢洽，燕雀双双不离群。当问平生因此吉，重修美貌越精神。未美貌如桃色，红颜似杏匀。一身终自稳，晚福越精神。富贵从兹起，荣华近贵人。莫教春气盛，依旧果扶身。酉
　　堪笑平生事，东更北又来。身心如此蹇，情性与谁猜。孤失还成破，愁颜却自开。重重无遇处，终是困尘埃。亥福来宜作善尤佳，枯木逢春却有花。且得安和宜静守，施心庆善乐生涯。东君顾盼知机日，良马优游自立家，晚来红日后山坠，便得浓云来拥遮《四字金》：丑夜静观月卯冻鹊喧晴巳岩头走马
　　未瓮里鸣琴酉浪里扁舟亥旧镜生尘《郭璞数》：阳局三雁，一人立钱上，一云遮一月，一镜半明。计较不足心，道闲不闲，历尽关间。一轮孤月隐残霞，一半夕阳西已斜。一镜怕生尘半掩，一双鸿雁落平沙。一生自经历，一门事业积。一人看信通，一春飞桃李。也有百花江上开，浮云过尽秋空日。根基稳当好前程，只怕孤星一点明。日月半愁云雾锁，竹梅潇洒隔疏林。池塘露冷鸳鸯戏，骨肉相刑空叹气。从来凡事费心机，莫道年来不如意。山外重山景更佳，迢迢云路去程赊。生涯谋事宜加力，休叹家筵事若麻。石上松柏数石上栽松柏，根基立脚牢。宝财宜运用，杂事苦煎熬。阴小啾啾闹，门庭事若毛。西风荣贵子，有路抱银袍。流年出入主有疾。一钱一马一望，求谋有遂，蚕满屋，祸买木。一舟浪里事偏宜，荆棘迢迢马步泥。流水落花人似醉，夕阳好景又临西。堂前人忌雁声悲，杜宇声催客皱眉。口高口高家人嘻笑处，那知暗里忽生疑。望事美，君不喜，一事好，桃生李。谨慎今年秋与冬，少年人着白头翁。闲非多少伤心事，皮石人财有一凶。所为半喜，作事蹭蹬。睚过今年，看君一变。阴局闲把心肠弄几般，到头共饮话辛酸。少年早历家庭事，指望成家未得安。许多活计多翻覆，满眼亲姻多不足。雁儿江上看孤飞，笑折岭梅看幽独。春回寒谷变阳和，才得身闲事又多。四九八年人享福，几人来叫有钱婆。一愁旧去新欢至，看取儿孙福禄随。画堂戏采有余闲，细把黄花篱下醉。女流年有分因缘百岁齐，池边鸳鹭各齐飞。闺门整顿乾坤好，花锦争妍对落晖。一凤街书至，秋风生桂枝。一炉香篆袅，一喜叩门归。二宫佳起，坐上人喜。鹿眠山起，龙跃天池。
　　文书
　　横财醉中事外来凶孝服家才圆脱血财牛二尾病内戊壬《鬼谷分定经》：卦芳草芝兰格黄金非我终身宝，毕竟芝兰异芳草。家住萧湘东又西，身向山南山北老。枝头春色枝枝早，傍人称意知音少。百岁荣华不必忧，福禄双全还自好。暑往更寒来，终是有资财。马龙施一箭，莫与外人猜。
　　天禄天轰天福
　　娇容粉态自优游，缘分还迟不自由。料想屯身当在晚，莫将一日笑颜收。海天雁绝佳音至，庭院春归柳衮球。吉耗未回徒目兮目兮，方才有便步朱楼。申相逢贵客呼为侣，未剖行藏还此时。始知羊角方称室，更喜良驹也是奇。殷勤荣显图中画，款曲情怀意下思。试问此生荣显事，产成半失不为奇。戌身边消息期何晚，不用劳心苦向求。情性足招非与是，亲知却结义为仇。幽闺兀坐窗前月，守志相逢槛外秋。时来终有安身稳，生计还当向鼠牛。《四字金》：子晚晴谷雨寅芙蓉锦帐辰盆葵向日午浅水行舟申飞堂放光戌晴夜逢灯《郭璞数》：阳局重厚刚介，自言自大。一个书生，终无大败。缘，恶因缘，非偶然。雁，二雁别飞，骨肉东西。孤刑，孤一，行刑手足。祖坟，穴如无疑，别有新奇。地灵人杰，山朝水维。名，莫道模糊，自足欢娱。待时待时，卓立维持。兔欺老虎，龙困深池。乾坤天外白云飞，风散孤鸿去不归。别祖一重山色好，贵人相会自知几。一名书外贵，一功名显处，一禄早回来，一喜无由避。南枝消息看春风，莫待催花连夜雨。性巧为人磊落生，春风座上喜声喧。雁行分散双飞去，来到萧湘别一天。月老有书缘分早，鸳鸯离合方偕老。整顿门庭别一新，此去家风非草草。自家卓立自支吾，骨肉相刑命里孤。却喜五宫人有福，下梢富贵足欢娱。紫燕营巢数，造化从来蹇滞多，才成合处又蹉跎。身心未遂生烦恼，人事方安又不和。至爱亲情反成怨，成持小辈却成疴。而今只说安巢后，燕子衔泥始垒窠。流年谋忌惊，先败后成。蓦地撞着，真个恼人。几年未遇，今日称遂。扬鞭东去怕生泥，举力冲天气力微。心欲进时身又退，有谋难遂费心机。一事有头，一事无尾，一场烦恼，一场欢喜。东邻哄哄北邻疑，火顶川头对子规。堂上老忧堂下小，槛中花发怯风吹。鼠子拖钱走，胡僧指路行。一蛙鸣井里，一客醉堂前。进一拳喜，退一个丁。吁嗟不见洞房人，牛生二尾犬双口。门掩黄昏有一心。风波历尽几千重，往事浑如一梦中。且说旧年风景好，黄花时节听云鸿。阴局淡淡烟笼翠柳间，东风吹暖笑开颜。扶持自有前人力。稳当根基岁岁闲。惺惺怜俐更轻盈，不染东风陌上尘。好段因缘来作合，合谋同力起家人。一愁已去一喜来，好风吹散旧尘埃。荣华有分前程远，进口添田更旺财。女流年枯木逢春又一新，今年又胜去年春。添财进喜梨花月，琴瑟调和遇贵人。桔红菊绽好风光，牛女嘻嘻在洞房。更有明珠离蚌去，只愁江路野梅香。戊癸《鬼谷分定经》：艮卦沙里藏金格生涯不可谩咨嗟，石在玄精金在沙。去石真方显得，淘沙金块各无瑕。雁离衡阳无伴侣，鸳鸯戏沼隐莲花。须知禄向龙头得，财宝逢牛自有涯。未遂平生志，猪寻子上雄。春残花未落，一朵伴春风。天机天柱天败此星照命，为人机巧，有操持，审法度，知高下，别贤愚。小人无缘，高人见喜。依本分，利名头，风霜早，磨难早。几度吃颠扑，皆是天败星在命。只得天柱星，在命且得，凶中不凶。妻宫不得力，儿女主迟。述云：牛龙须遇贵，枯木再逢春《康节前定数》：社燕营巢格玉隐玄精金在沙，晚年高木入烟霞。去石碧玉方成琢，淘沙金出始荣华。雁过远山飞不反，鸳鸯戏水逐莲花。终须禄在龙蛇发，财宝逢牛自得涯。中山前凿石最英雄，背面鸳鸯触水中。绕树落花花又落，常留一叶伴春风。末休将望想太劳心，赋分夤缘夙昔寻。但将正已行公道，终许鸣琴遇知音。男命《前定易数》：艮丑好事多磨杂事煎，欲成基业兔龙前。信知名利来还去，又见亲疏义似冤。孤雁过飞群已失，芳花开处果双联。平生好似天边月，几度亏来几度圆。卯重山高处立君家，旧业堪时是落花。好向虎头施事业，休来猪口立生涯。鸳鸯两两飞寒浦，鸿雁双双立远沙。休道利名成我晚，映增光显寿应赊。巳一条云路上天门，争奈幽人意自昏。且向鼠蛇施事业，才逢鸡兔道难存。雁飞江上应孤只，花放庭前果不论。好向中年寻去计，利名兴处断人魂。未志气久磨营计业，年来终被是非缠。疏亲背祖知前定，遇贵因时必立权。两雁背飞乡故远，双枝花发果难鲜。自将微福求深福，翻取凶危莫怨天。酉论汝平生心事忙，利名成处反成殃。几多愁恼何时脱，有底机谋不可量。鸿雁过时空有侣，花枝开处果须伤。前程若问归身计，只好存心礼梵王。亥几年涵养还施设，终得仁人与举扬。名利自兹因赞立，钅兹基方觉变成祥。雁行去处空留影，花朵荣时色不芳。莫怪行云有遮障，中天依旧月辉光。女命《前定易数》：归妹
　　丑思量旧事好思为，今日知机已险危。西北有如行客举，东南还是祸无亏。幽窗兀兀孤灯冷，守节淹淹被雨斯。休叹始初成失事，不如早向九泉归。卯孤身困苦入蒿蓬，两处重成望远峰。月出云遮明未露，山高水落恨何穷。窗前多破斜晖月，幕内时嫌递冷风。得意君来相庇护，不妨兀守夜灯红。巳好事多磨折，无心望远山。生来多暗昧，去后不摧残。燕去无消息，愁心不解颜。欲知今日事，且待福来还。未天意岂无私，人心自不知。情怀多反复，家业谩盈亏。燕向深秋语，琴调雨外丝。何堪营立计，只被苦来催。酉谯鼓声声急，因缘已失时。有君当路问，何处好施机。外口相扶合，安家不足奇。前生多定分，今日特迟疑。亥命运未离，时人枉意勤。虎鸡归我后，衣禄自然新。身似天边月，心如户内尘。东君来着力，留意得殷勤。《四字金》：丑缺月重圆卯晚节黄花巳浪里行舟
　　未寒蝉泣柳酉寒月照窗亥登舟渡水《郭璞数》：断男命，与前戊戊同。阴局家在蓬莱紫府间，善缘清净忽思凡。谪来尘世生欢喜，长伴风花雪月闲。伶伶俐俐好精神，和气春风别一真。鸥鹭分飞刑克重，此生端的守闺门。女流年今岁忧消喜又圆，花芳依旧胜常年。洞房晓夜琴声雅，又见蟠桃两颗全。一蛇呈瑞，一雁衔书，一客弹琴，一花在亭。小小彷徨忧及愁，堂前川火闹啾啾。血光血毒并头脚，好把心香福早修。
永乐大典
卷之一万九千六百三十六
卷之一万九千六百三十六
　　一屋沐
　　汤　沐
　　【公羊传】
　　隐公八年三月，郑伯使宛来归邴。宛者何？郑之微者也。邴者何？郑汤沐之邑也。天子有事于泰山，诸侯皆从。泰山之下，诸侯皆有汤沐之邑焉。注：有事者，巡狩祭天告至之礼也。当沐浴洁斋以致其敬，故谓之汤沐邑也。
　　【三字蒙求】
　　《战国策》：秦王有爱女而美，质之金玉宝器，奉以上庸六县为汤沐。
　　【史记】
　　《高祖本纪》：高祖谓沛父兄曰：朕自沛公，以诛暴逆，遂有天下，其以沛为朕汤沐邑，复其民世世无有所与，师古曰：凡言汤沐邑者，谓以其赋税供汤沐之具也。《吕后本纪》：齐悼惠王来朝，舆惠帝燕饮太后前，惠帝以齐王兄置上坐。太后怒，酌雨卮，令齐王起为寿。齐王起，惠帝亦起，太后恐，自起泛孝惠卮。齐王犭羊醉去，问，知其．齐王恐，自以不得脱长安尤。齐内史士说王曰：太后独有孝惠与鲁元公主，今王有七十馀城，而公主乃食数城。王诚以一郡上太后，为公主汤沐邑，太后必喜，王必无尤上城阳郡，尊公主为王太后。吕后喜，许之。《平准书》：孝惠时自天子以至于封君，汤沐皆各为私奉养焉，不领於天下之经费。
　　【西汉书】
　　文帝三王传有司奏代王年幼淫乱，坐废为庶人，徙房陵，舆汤沐邑百户。
　　【陕西志】
　　西安府富平县，汉文帝母薄太后之汤沐邑。故殿遗址存。
　　【西汉书】
　　《昭帝纪》：武帝崩，戊辰，太子即皇帝位，谒高庙，帝姊鄂邑公主，益汤沐邑为长公主。注：师古曰：帝之姊妹。则称长公主，仪比诸王，又以供养天子，故益邑也。《平帝纪》：元始元年秋九月，赦天下，徒以中苦陉县，为中山孝王后汤沐邑。师古曰，陉音形。
　　【汉制丛隶】
　　太子食汤沐邑十县。
　　班彪传
　　【北史】
　　谯国夫人洗氏传，时番州总管赵讷贪虐，诸俚獠多有亡叛。夫人遣长史张融上封事，论安抚之。委夫人招慰亡叛。夫人亲载诏书谕诸蛮僚，所至皆降，丈帝赐夫人临振县汤沐邑千五百户。
　　【有官龟钅监】
　　丙申秋七月，忽睹虎以户口来上，议割裂诸州郡，分赐诸王贵族，以为汤沐邑。公曰：尾大不掉，易以生隙，不如多舆金帛，足以为恩。
　　【宋景文公笔录】
　　凡诸侯述职之礼，其在周典，则皆邑以具汤沐。
　　详邸
　　【太公六韬】
　　文王闻杀崇侯虎，归至邦，令具汤沐。
　　【准南子】
　　汤沐具而虮风相吊，大厦成而燕雀相贺。
　　栉沐
　　【稽神异苑】
　　北海任诩，字彦期，从军十年乃归，临还，携粟出。卜师云：非屋莫宿，非食时莫沐。诩结伴数十，暮遇雷，相庇於岩下窃忆非屋莫宿之戒，遂负檐栉沐。岩崩，压停者悉死。至家妻先舆外通情，谋兵杀之，请以湿发为识。妇宵则劝诩令沐。复忆非食时莫沐之忌，收发而止。妇惭，愧负作，乃自沐焉。散发同寝。通者夜来，不知妇也，斩首而去。
　　【南史】
　　《宋蔡廓传》：廓遭母尤，性至孝，三年不栉沐，殆不胜丧，
　　【北史】
　　《辛绍先传》：绍先，陇西狄道人。有至性。丁父尤，三年口不甘味。头不栉沐。发遂尽落。
　　【旧唐书】
　　《吐蕃传》：其俗不栉沐。
　　【五代史】
　　《梁家人传》：梁太祖母曰：丈惠皇后王氏，单州单父人也。其生三子，长曰广王全昱，次曰朗王存，其次太祖。后少寡，携其三子佣食萧县人刘崇家。太祖壮而无赖，县中皆厌，苦之。崇患太祖慵堕。不作业，数加笞责。独崇母怜之，时时自为栉沐。
　　【宋史】
　　《郑穆传》：穆，字闳中。福州候官人。性醇谨，好读书，至忌栉沐。进退容止必以礼门人千数，舆陈襄陈烈、周希孟友，号四先生。奉进士，四寇乡书，遂登第。
　　膏沐
　　【诗】
</div>
    <div class="pagination">
<a href="永乐大典残卷_page299.html">上一页</a><span>...</span><a href="永乐大典残卷_page295.html">295</a><a href="永乐大典残卷_page296.html">296</a><a href="永乐大典残卷_page297.html">297</a><a href="永乐大典残卷_page298.html">298</a><a href="永乐大典残卷_page299.html">299</a><span class="current-page">300</span><a href="永乐大典残卷_page301.html">301</a><a href="永乐大典残卷_page302.html">302</a><a href="永乐大典残卷_page303.html">303</a><a href="永乐大典残卷_page304.html">304</a><a href="永乐大典残卷_page305.html">305</a><span>...</span><a href="永乐大典残卷_page301.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
