<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 339 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 339 页/共 736 页
  </h1>
  <div class="content">
   西方邺为夔州节度使为政贪虐判官谭善达每谏其失邺忿之令左右告善达受人金下狱拷掠死於狱中。
    汉王继弘为神德军节度使节度判官张易每见继弘所为不法必切言之继弘含怒以为轻已乾中因事诬奏之。又奏观察推官张制削官牒逐之因以郭谨代竟令害制焉。
    ●卷四百四十一
    ○将帅部　败衄
    《易》曰：师出以律否臧凶《礼》曰：谋人之军师败则死之盖失律则凶寡谋则败者往典之明戒也。若夫受於社援χ而行临敌制宜先胜後战故能开扩封略式遏寇雠。若乃奉戎昭之寄任素厉之威忽弃远图忸忄犬小利以劳从逸以力制谋故鼓音未衰而勇气先竭以至靡乱旗辙亡失师属拔旆投衡奔溃不暇虽或忘身殉节下吏听议而於国之事已无及矣。於戏古者重诗礼之选审仁贤之用有繇哉！。
    屈瑕楚大夫莫敖也。鲁桓公十三年屈瑕伐罗使徇于师曰：谏者有刑（徇宣令也。）及鄢乱次以济（鄢水在襄阳宣城县入汉）遂无次。且不设备及罗罗与卢戎两军之（卢戎南蛮）大败之莫敖缢于荒谷。
    子玉楚大夫鲁僖公二十八年夏四月戊辰晋侯宋公齐国归父崔夭秦小子次于城濮（国归父崔夭齐大夫也。小子秦穆公子也。城濮卫地）子玉使斗勃请战（斗勃楚大夫）己巳晋师陈于莘北栾枝使舆曳柴而伪遁（曳柴起尘诈为众走）楚师驰之原轸溱以中军公族横击之（公族公所率之军）狐毛狐偃以上军夹攻子西楚左师溃楚师败绩。
    孟明秦大夫也。鲁僖公三十年秦伯使杞子逢孙杨孙戍郑三十二年冬杞子自郑使告于秦曰：郑人使我掌其北门之管（管也。）。若潜师以来国可得也。穆公访诸蹇叔蹇叔曰：劳师以袭远非所闻也。（蹇叔秦大夫）公辞焉（辞不受其言）召孟明西乞白乙使出师於东门之外（孟明百里孟明视西乞西乞术白乙白乙丙）蹇叔哭之曰：吾见师之出而不见其入也。明年夏四月辛巳晋败秦师于ゾ获百里孟明视西乞术白乙丙以归至鲁文公二年春孟明视帅师伐晋以报ゾ之役二月晋侯御之甲子及秦师战于彭衙秦师败绩。
    华元宋大夫鲁宣公二年春郑公子归生受命于楚伐宋华元乐吕御之二月壬子战于大棘宋师败绩囚华元获乐吕及甲车四百六十乘俘二百五十人馘百人（馘人首）狂狡辂郑人郑人入于井（狂狡宋大夫辂迎也。）倒戟而出之获狂狡。
    荀林父晋大夫鲁宣公十二年春楚子围郑夏六月晋师救郑荀林父将中军（代缺）先佐之（彘季代林父）士会将上军（河曲之役缺将上军宣八年代赵盾为政将中军士会代将上军）克佐之（缺之子代曳骈）赵朔将下军（代栾盾）栾书佐之（栾盾之子代赵朔）赵括赵婴齐为中军大夫（括婴齐皆盾异母弟）巩朔韩穿为上军大夫荀首赵同为下军大夫（苟首林父弟赵同赵婴兄）韩厥为司马（韩万玄孙）及河闻郑既及楚平桓子欲还曰：无及於郑而剿民焉用之（桓子林父剿劳也。）楚归而动不後（动兵伐郑）随武子曰：善（武子士会）彘子曰：不可（彘子先）以中军佐济（佐彘子所帅也。济渡河）韩献子谓桓子（献子韩厥）曰：彘子以偏师陷子罪大矣。子为元帅师不用命谁之罪也。失属亡师为罪已重不如进也。（令郑属楚。故曰：失属彘子以偏师陷。故曰：亡师）事之不捷恶有所分（捷成也。）与其专罪六人同之不犹愈乎！（三军皆败则六卿同罪不得独责元帅）师遂济楚子北师次於延阝（延阝郑北地）沈尹将中军（沈或作寝寝县也。今汝阴固始县）子重将左子反将右将饮马於河而归（子反公子侧）闻晋师既济王欲还嬖人伍参欲战（伍参奢之祖父）令尹孙叔敖弗欲曰：昔岁入陈今兹入郑不无事矣。战而不捷参之肉其足食乎！参曰：若事之捷孙叔为无谋矣。不捷参之肉将在晋军可得食乎！令尹南辕反旆（回车南乡旆军前大旗）士季使巩朔韩穿帅七覆于敖前（帅将七覆为伏兵七处）故上军不败赵婴齐使其徒先具舟于河故败而先济潘党既逐魏（言魏见逐而退）赵旃夜至於楚军（二人虽俱受命而行不相随赵旃在後至）席於军门之外使其徒入之（布席坐示无所畏也。）楚子为乘广三十乘分为左右右广鸡鸣而驾日中而说（说舍也。）左则受之日入而说许偃御右广养由基为右彭名御左广屈荡为右（楚王更迭载之故各有御名）乙卯王乘左广以逐赵旃赵旃弃车而走林屈荡搏之得其甲裳（下曰：裳）晋人惧二子之怒楚师也。使屯车逆之（屯车兵车名）潘党望其尘使骋而告曰：晋师至矣。楚人亦惧王之入晋军也。遂出陈孙叔曰：进之宁我薄人无人薄我诗云：元戎十乘以先启行先人也。（元戎戎车在前也。诗小雅言王者军行必有戎车十乘在前开道先人为备）军志曰：先人有夺人之心薄之也。遂疾进师车驰卒奔乘晋军桓子不知所为鼓於军中曰：先济者有赏中军下军争舟舟中之指可掬也。（两手曰：掬）晋师右移上军未动及昏楚师军於必阝晋之馀师不能军（不能成营也。）宵济亦终夜有声（言其兵众将不能用）。
    刘康公王季子也。鲁成公元年春晋侯使瑕嘉平戎于王（文公十七年阝垂之役詹嘉处瑕故谓之瑕嘉）单襄公如晋拜成（单襄公王卿士谢晋为平戎）刘康公徼戎将遂伐之（戎平还欲要其无备）叔服曰：背盟而欺大国此必败（叔服周内史）背盟不祥欺大国不义神人弗助将何以胜不听遂伐茅戎三月癸未败绩于徐吾氏（徐吾氏茅戎之别也。）。
    孙良夫卫大夫也。鲁成公二年夏四月卫侯使良夫石稷宁相向禽将侵齐与齐师遇（齐伐鲁还相遇於卫也。良夫孙林父之父石稷石昔四世孙宁相宁俞子）石子欲还孙子曰：不可以师伐人遇其师而还将谓君何（言无以答君）。若知不能则如无出今既遇矣。不如战也。良夫帅师及齐师战于新筑卫师败绩。
    邓廖楚大夫鲁襄公三年春楚子重伐吴为简之师克鸠兹至于衡山（鸠兹吴邑在丹阳芜湖县东今皋夷也。衡山在吴兴乌程县南）使邓廖帅组甲三百被练三千（组甲被练皆战备也。组甲漆甲成组文被练练袍也。）以侵吴吴人要而击之获邓廖其能免者组甲八十被练三百而已子重归既饮至三日吴人伐楚取驾驾良邑也。邓廖亦楚之良也。君子谓子重，於是役也。所获不如所亡。
    臧纥鲁大夫襄公四年冬十月邾人莒人伐曾阝臧纥救曾阝侵邾败於狐骀（臧纥武仲也。曾阝属鲁故救之狐骀邾地鲁国番县东南有目台亭）国人逆丧者皆ヮ鲁，於是乎！始ヮ（ヮ麻合结也。遭丧者多故不能备凶服ヮ而已）国人诵之曰：臧之狐裘败我於狐骀（臧纥时服狐裘）我君小子朱儒是使朱儒朱儒使我败於邾（襄公幼弱。故曰：小子臧纥短小。故曰：朱儒败不书鲁人讳之）。
    子荡楚令尹鲁昭公六年徐仪楚聘于楚（仪楚徐大夫）楚子执之逃归惧其叛也。使泄伐徐（泄楚大夫）吴人救之令尹子荡帅师伐吴师于豫章而次于乾（乾在谯国城父县南楚东境）吴人败其师於房锺（房锺吴地）获宫厩尹弃疾（斗韦龟之父）子荡归罪於泄而杀之（归罪於泄不以败告故不书）叔弓鲁大夫也。鲁昭公十三年春叔弓围费弗克败焉（为费人所败不书讳之也。）。
    公子光吴王诸樊子也。鲁昭公十七年冬子光伐楚阳モ为令尹卜战不吉（阳モ穆王曾孙令尹子瑕）司马子鱼曰：我得上流何故不吉（子鱼公子鲂也。顺江而下易用胜敌）。且楚故司马令龟我请改卜令曰：鲂也。以其属死之楚师继之尚大克之吉（得吉兆）战于长岸子鱼先死楚师继之大败吴师获其乘舟馀皇（馀皇舟名）。
    史皇楚大夫鲁定公四年史皇谓子常曰：楚人恶子而好司马（司马沈尹戍）。若司马毁吴舟于淮塞城口而入（城口三隘道之总名）是独克吴也。子必速战不然不免乃济汉而陈自小别至于大别（禹贡汉水至大别南入江。然则此二别在江夏界）三战子常知不可欲奔（知吴不可胜）史皇曰：安求其事（求知政事）难而逃之将何所入子必死之初罪必尽说（言致死以克吴可以免贪贿致寇之罪）十一月庚午二师陈于柏举阖庐之弟夫王晨请於阖庐以其属五千先击子常之卒子常之卒奔楚师乱吴师大败之。
    子姚子般郑大夫鲁哀公二年六月晋赵鞅纳卫太子于戚八月齐人输范氏粟子姚子般送之（子姚罕达子般驷弘）士吉射逆之赵鞅御之遇於戚阳虎曰：吾车少以兵车之旆与罕驷兵车先陈（旆先驱车也。以先驱车益其车以示众）罕驷自後随而从之彼见吾貌必有惧心（晋人先陈郑人随之不知其虚实见车多必惧），於是乎！会之（会合战）必大败之从之卜战龟焦（兆不成）乐丁曰：《诗》曰：爰始爰谋爰契我龟（乐丁晋大夫诗大雅言先人事後卜筮）谋协以故兆询可也。（询谘询也。故兆始纳卫太子卜得吉兆言今既谋同可不须更卜）简子誓曰：范氏中行氏反易天明（不事君也。）斩艾百姓欲擅晋国而灭其君寡君恃郑而保焉今郑为不道弃君助臣二三子顺天明从君命经德义除诟耻在此行也。克敌者上大夫受县下大夫受郡（《周书》作雒篇千里百县县有四郡）士田十万（十万亩也。）庶人工商遂（得遂进仕）人臣隶圉免（去厮役）志父无罪君实图之（志父赵简子之一名也。言己事济君当图其赏）。若其有罪绞缢以戮（绞所以缢人物）桐棺三寸不设属辟（属辟棺之重数王棺四重君再重大夫一重）素车朴马（以载柩）无入于兆（兆葬域）下卿之罚也。（为众设赏自设罚所以能克敌）甲戍将战邮无恤御简子卫太子为右（邮无恤王良也。）登铁上（铁丘名）望见郑师众太子惧自投于车下子良授太子绥而乘之曰：妇人也。（言其怯）简子巡列曰：毕万匹夫也。七战皆获有马百乘死於牖下（毕万晋献公卿也。皆获有功死於牖下言得寿终）群子勉之死不在寇（言有命）繁羽御赵罗宋勇为右（三子晋大夫）罗无勇麋之（麋束缚也。）吏诘之御对曰：┲作而伏（┲疟疾也。）卫太子祷曰：曾孙蒯聩敢昭告皇祖文王（周文王皇大也。）烈祖康叔（烈显也。）文祖襄公（继业守文。故曰：文祖蒯聩襄公之孙）郑胜乱从（胜郑声公名释君助臣为从於乱）晋午在难（午晋定公名）不能治乱使鞅讨之（鞅简子名）蒯聩不敢自佚备持矛焉（戎右持矛）敢告无绝筋无折骨无面伤以集大事无作三祖羞（集成也。）大命不敢请佩玉不敢爱（不敢爱故以祈祷）郑人击简子中肩毙于车中（毙踣也。）获其蜂旗（蜂旗旗名）太子救之以戈郑师北获温大夫赵罗（罗无勇故郑师虽北犹获罗）太子复伐之郑师大败获齐粟千车赵孟喜曰：可矣。（赵孟简子也。喜太子前怯今更勇）。
    武子郑大夫鲁哀公九年之嬖许瑕求邑无以与之（罕达也。瑕武子之属）请外取许之（瑕请取於它国）故围宋雍丘宋皇瑗围郑师（许瑕师）每日迁舍（作垒堑辄徙舍合其围）垒合郑师哭子姚救之大败（子姚武子也。）二月甲戌宋取郑师于雍丘使有能者无死（惜其能也。）以郏张与郑罗归（郑之有能者）徐承吴大夫鲁哀公十年会吴子邾子郯子伐齐南鄙师于息阝（息阝齐地邾郯不书兵并属吴不列於诸侯）徐承帅舟师将自海入齐齐人败之吴师乃还。
    国书齐大夫鲁哀公十一年春国书帅师伐我孟孺子泄帅右师冉求帅左师战于郊师获甲首八十（冉求所得）齐人不能师（不能整其师）宵谍曰：齐人遁（谍间也。）冉有请从之三季孙弗许夏为郊战故公会吴子伐齐（欲以报也。）五月克博壬申至于嬴（博嬴齐邑也。二县皆属泰山）中军从王（吴中军）胥门巢将上军王子姑曹将下军展如将右军（三将吴大夫）齐国书将中军高无丕将上军宗楼将下军陈僖子谓其弟书尔死我必得志（书子占也。欲获死事之功）宗子阳与闾丘明相厉也。（相劝厉致死子阳宗楼也。）桑掩胥御国子（国子国书）公孙夏曰：二子必死（亦劝勉也。）将战公孙夏命其徒歌虞殡（虞殡送葬歌曲示必死）陈子行命其徒具含玉（子行陈逆也。具含玉亦示必死）公孙挥命其徒曰：人寻约吴短（约绳也。八尺曰：寻吴短欲以绳贯其首）东郭《书》曰：三战必死於此三矣。（三战夷仪五氏与介）使问弦多以琴（弦多齐人也。六年奔鲁问遗也。）曰：吾不复见子矣。（言将死战）《陈书》曰：此行也。吾闻鼓而已不闻金矣。（鼓以进军金以退军不闻金言将死也。传言吴师强齐人皆自知败）甲戌战于艾陵展如败高子（齐上军败）国子败胥门巢（吴上军亦败）王卒助之大败齐师获国书公孙夏闾丘明《陈书》东郭书革车八百乘甲首三千以献于公（公以兵从故以劳公）。
    高无平齐大夫鲁哀公二十三年夏六月晋荀瑶伐齐（荀瑶荀跞之孙知伯襄子）高无平帅师御之知伯视齐师马骇遂驱之曰：齐人知余旗其谓余畏而反也。及垒而还将战长武子请卜（武子晋大夫）知伯曰：君告于天子而卜之以守龟於宗祧吉矣。吾。又何卜焉。且齐人取我英丘君命瑶非敢耀武也。治英丘也。（治齐取英丘）以辞伐罪足矣。何必卜壬辰战于犁丘（犁丘隰也。）齐师败绩知伯亲禽颜庚（颜庚齐大夫颜涿聚）。
    赵括代廉颇为赵将悉更约束易置军吏秦将白起闻之纵奇兵佯败走而绝其粮道分断其军为二士卒离心四十馀日军饿赵括出锐卒自搏战秦军射杀赵括括军败数十万之众遂降秦秦悉坑之赵前後所亡凡四十五万。
    公孙喜为韩将王三年使公孙喜率周魏攻秦败我二十四万虏喜伊阙。
    栗腹为燕相燕王喜用栗腹之计欲攻赵而问昌国君乐间乐间曰：赵四战之国也。其民习兵攻之不可燕王不听遂伐赵赵使廉颇击大破栗腹之军於高阝禽栗腹乐乘。
    李信秦将也。信年少壮勇尝以兵数千逐燕太子丹至於衍水中卒破得丹始皇以为贤勇，於是始皇问李信吾欲攻取荆於将军度用几何人而足李信曰：不过用二十万人始皇问王翦王翦曰：非六十万人不可始皇曰：王将军老矣。何怯也。李将军果势壮勇（势一作新）其言是也。遂使李信及蒙恬将二十万南伐荆王翦言不用因谢病归老于颍阳李信攻平与（音余）蒙恬攻寝（今固始寝丘）大破荆军信。又攻鄢郢破之，於是引兵而西与蒙恬会城父荆人因随之三日三夜不顿舍大破李信军入两壁杀七都尉秦军走。
    章邯为秦将二世末张耳陈馀立赵歇为赵王邯及王离击赵耳与赵王歇走入钜鹿城王离围之馀北收常山兵得数万人军钜鹿北章邯军钜鹿南棘原筑甬道属河（属联及也。音之欲切）饣襄王离（饣襄古饷字谓馈运其军粮也。）王离兵食多急攻钜鹿城中食尽陈馀使五千人令张陈泽先尝秦军至皆没当是时燕齐楚闻赵急皆来救张敖亦北收代兵得万馀人来皆壁馀旁项羽兵数绝章邯甬道王离军乏食项羽悉引兵渡河遂破章邯军诸侯军乃敢击秦军遂虏王离，於是赵王歇张耳乃得出。
    龙。且为楚将时韩信已定临遂东追齐王田广至高密西楚亦使龙。且将号称二十万救齐齐王广龙。且并军与信战未合人或说龙。且可无战而降也。龙。且曰：吾平生知韩信为人易与耳遂战与信夹氵维水陈（出东莞而东北流至北海都昌县入海）韩信乃夜令人为万馀囊满盛沙壅水上流引军半渡击龙。且佯不胜还走龙。且喜曰：固知信怯也。遂追信渡水信使人决壅囊水大至龙。且军大半不得渡即急击杀龙。且龙。且水东军散走。
    汉韩千秋故济北相也。武帝时南粤王兴嗣立其母中国人欲入朝相吕嘉不听有叛心遣千秋与王太后弟つ乐将二千人往入粤境嘉遂反而韩千秋兵之入也。破数小邑其後粤直开道给食未至番禺四十里粤以氵维水出琅邪北流至北经台昌县入海兵击千秋等灭之。
    杨仆为楼船将军荀彘为左将军彘与仆讨朝鲜王右渠右渠发兵距险左将军卒多率辽东士（辽东兵多也。）兵先纵败散多还走坐法斩楼船将齐兵七千人先至王险右渠城守窥知楼船军少即出击楼船楼船军败走将军仆失其众遁山中十馀日稍求收散卒复聚。
    李广为将军出雁门击匈奴匈奴兵多破广军生得广单于素闻广贤令曰：得李广必生致之胡骑得广广时伤置两马间络而盛之卧行十馀里广佯死睨其傍有一儿骑善马（睨邪视也。音王系切）暂腾而上胡儿马因抱儿鞭马南驰数十里得其馀军匈奴骑数百追之广行取儿弓射杀追骑以故得脱，於是至汉汉下广吏吏当广亡失多为虏所生得当斩赎为庶人。
    李陵为骑都尉将步卒五千人出居延北行三十日至浚稽山与单于相值骑可三万围陵陵军居两山间以大车为营千弩俱发击杀虏数千人明日复战斩首三多卒将名也。千馀级南行至山下因发连弩射单于单于下走是日捕得虏言单于曰：此汉精兵击之不能下日夜引吾南近塞得毋有伏兵乎！诸当户君长皆言单于自将数万骑击汉数千人不能灭後无以复使边臣令汉益轻匈奴复力战山谷间尚四五十里得平地不能破乃还是时陵军益急匈奴骑多战一日数十合复伤杀虏二千馀人虏不利欲去会陵军候管敢为校尉所辱亡降匈奴具言陵军无後救射矢。且尽独将军麾下及成安侯校各八百人为前行以黄与白为帜当使精骑射之即破矣。成安侯者颍川人父韩千秋故济北相奋击南越战死武帝封子延年为侯以校尉随陵单于得敢大喜使骑并攻汉军疾呼曰：李陵韩延年趣降遂遮道急攻陵陵居谷中虏在山上四面射矢如雨下汉军南行未至汗山一日五十万矢皆尽即弃车去士尚三千馀人徒斩车辐而持之（徒但也。）军吏持尺刀抵山入谷单于遮其後乘隅下垒石（放石以投人因山隅曲而下也。垒音卢对切）士卒多死不得行昏後陵便衣独步出营（便衣谓著短衣小袖也。）止左右无随我丈夫一取单于耳良久陵还太息曰：兵败死矣。军吏，或曰：将军威震匈奴天命不遂後求道径还归如浞野侯为虏所得後亡还天子客遇之况於将军乎！陵曰：公止吾不死非壮士也，於是尽斩旌旗及珍宝埋地中陵叹曰：复得数十矢足以脱矣。今无兵复战天明坐受纟专矣。各鸟兽散犹有得脱归报天子者令军士人持二升Я一半冰（半读曰判判大片也。）期至遮虏鄣者相待夜半时击鼓起士鼓不鸣陵与韩延年俱上马壮士从者十馀人虏骑数千追之韩延年战死陵曰：无面目报陛下遂降军人分散脱至塞者四百馀人陵败处去塞百馀里边塞以闻。
    後汉邓禹为大司徒征关中自冯反後禹威稍损。又乏食归附者离散而赤眉复还入长安禹与战败走至高陵军士饥饿者皆食枣菜光武乃徵禹还敕曰：赤眉无自当来东吾折笞之非诸将忧也。无得复妄进兵禹惭於受任而功不遂数以饥卒徼战辄不利三年春与车骑将军邓弘击赤眉遂为所败众皆死散。
    冯异为征西大将军会邓禹率车骑将军邓弘等引归与异相遇禹弘要异共攻赤眉异曰：异与贼相拒。且数十日虽屡获雄将馀众尚多可稍以恩信倾诱难卒用兵破也。上今使诸将屯黾池要其东而异击其西一举取之此万成计也。禹弘不从弘遂大战移日赤眉阳败弃辎重走车皆载土以豆覆其上兵士饥争取之赤眉引还击弘弘军溃乱异与禹合兵救之赤眉小异以士卒饥倦可。且休禹不听复战大为所败死伤者三千馀人禹得脱归宜阳异弃马弘走上回阪与麾下数人归营复坚壁。
    盖延为虎牙将军时董宪将贲休举兰陵城降宪闻之自郯围休时延及庞萌在楚请往救之光武敕曰：可直往捣郯则兰陵必自解延等以贲休城危遂先赴之宪逆战而阳败延等遂逐退因拔围入城明日宪大出兵回在雒州永宁县合围延等惧遽出突走因往攻郯帝让之曰：间欲先赴郯者以其不意故耳今既奔走贼计已立围，岂可解乎！延等至郯果不能克而董宪遂拔兰陵杀贲休延等往来要击宪别将於彭城郯邳之间战或日数合颇有克获帝以延轻敌深入数以书诫之及庞萌反攻杀楚郡太守引军袭败延延走北渡泗水破舟戢坏津梁仅而得免（又云：萌攻延延与战破之诏书劳延曰：庞萌一夜反畔相去不远营壁不坚殆令人齿欲相击而将军有不可动之节吾甚美之此传言仅而得免与彼不同）。
    吴汉为大司马从车驾上陇遂围隗嚣於西城帝敕汉曰：诸郡甲卒但坐费粮食。若有逃亡则沮败众心宜悉罢之汉等贪并力攻嚣遂不能遣粮食日少吏士疫没逃亡者多及公孙述救至汉遂退败。
    邓骘为车骑将军任尚为征西校尉安帝永初元年先零别种滇零与锺羌诸种大为寇掠断陇道时羌归附既久无复器甲或持竹竿木枝以代戈矛或负板案以为或执铜镜以象兵郡县畏懦不能制遣骘及征西校尉任尚将五营及三河三辅汝南南阳颍川太原上党兵合五万人屯汉阳明年春诸郡兵未及至锺羌数千人先击败骘军於冀西杀千馀人校尉侯霸坐众羌反叛徵免以西域都护禧代为校尉其冬骘使尚及从事中郎司马钧率诸郡兵与滇零等数万人战于平襄尚军大败死者八千馀人司马钧为左冯翊安帝元初二年零昌种众分兵寇益州乃使屯骑校尉班雄屯三辅遣钧行征西将军督右扶风仲光安定太守杜恢北地太守盛包京兆虎牙都尉耿溥右扶风都尉皇甫旗等合八千馀人。又庞参将羌胡兵七千馀人与钧分道并北击零昌参兵至勇士东为杜季贡所败，於是引退钧等独进攻拔丁奚城大克获杜季贡率众伪逃钧令光恢包等收羌禾稼光等违钧节度散兵深入羌乃设伏要击之钧在城中怒而不救光并没死者三千馀人钧乃遁还坐徵自杀参以失期军败抵罪以马贤代领校尉事。
    马贤建光元年为护羌校尉讨烧当羌於金城不利顺帝永和六年为征西将军与。且冻羌战于射姑山贤军败没。
    尹耀为扬州刺史顺帝末扬徐贼群起盘互连岁建康元年九江范容周生等相聚反乱屯据历阳为江淮巨患遣御史中丞冯绲将兵督耀及九江太守邓显讨之耀显军败为贼所杀。
    田晏为破鲜卑中郎将灵帝熹平六年八月遣晏出中使匈奴中郎将臧与南单于出雁门护乌桓校尉夏育出高柳并伐鲜卑三道出塞经二千里檀石槐率众逆击育等大败死者十七八。
    董卓为东中郎将中平元年持节代卢植击张角於下曲阳军败抵罪。
    孔融为北海相当黄巾贼冲融到郡收合士民起兵讲武贼张饶等群辈二十万众从冀州还融逆击为饶所败乃收败兵保朱虚县稍复鸠集吏民。
    魏王朗为会稽太守时孙策渡江略地朗功曹虞翻以为力不能拒不如避之朗自以身为汉吏宜保城邑遂举兵与策战败绩浮海至东冶策。又追击大破之朗乃诣策（策令使者语朗曰：问逆贼故会稽太守王朗朗受国恩当官云：何不惟报德而阻兵安忍大军征讨幸免枭夷不自扫屏复聚党众屯聚郡境远劳王诛卒不悟顺捕得云：降庶以欺诈用全首领得尔与不具以状对朗称擒虏对使者曰：朗以才误窃朝私受爵不让以遘罪网前见征讨畏死苟免因治人物寄命须曳。又迫大兵惶怖北引从者疾患死亡略尽独与老母共乘一丽流矢始交便弃丽就俘稽颡自首於征役之中朗惶惑不达自称降虏缘前迷谬被诘惭惧朗愚浅驽怯畏威自惊。又无良介不早自归於破亡之中然後委命下隶身轻罪重死有馀辜申ㄕ就鞅屯足入绊叱咤听声东西惟命策以其儒雅答辞逊让而不害）。
    曹休为大司马都督扬州明帝太和二年九月休率诸军至皖与吴将陆议战於石亭败绩。
    王昶为大将军齐王嘉平四年十一月诏昶及征东将军胡遵镇南将军丘俭等征吴十二月吴大将军诸葛恪拒战大破众军於东关不利而还时昶及俭闻东军败各烧屯走。
    王经为雍州刺史高贵乡公正元二年八月辛亥蜀大将军姜维攻狄道经战於洮西经大败还保狄道城。
    蜀冯习字休元随先主入蜀先主东征吴习为领军将军统诸军大败於犭虎亭（犭虎音呼）。
    马谡为诸葛亮参军後主建兴六年亮出军向祁山时有宿将魏延吴壹等论者皆言以为宜令为先锋而亮违众拔谡统大众在前与魏将张战于街亭为所破士卒离散亮进无所据退军还汉中谡下狱被诛。
    姜维为大将军後主延熙十九年整勒戎马与镇西大将军胡济期会上わ济失誓不至故维为魏大将邓艾所破於谷星散流离死者甚众众庶繇是怨ゥ而自陇以西亦骚动不宁维谢过引负求自贬削为後将军行大将军事。
    吴孙辅政迁大将军魏诸葛诞举寿春叛保城请降吴遣文钦唐咨全端全怿等帅三万人救之魏镇南将军王基围诞钦等突围入城魏悉中外军二十馀万增诞之围朱异帅三万人屯安丰城为文钦势魏兖州刺犭虎音鹗史州泰拒异於阳渊异败退为泰所追死伤二千人，於是大发卒出屯镬里复遣异率将军丁奉黎斐等五万人攻魏留辎重於都陆异屯黎浆遣将军任度张震等募勇敢六千人於屯西六里为浮桥夜渡筑偃月垒为魏监军石苞及州泰所破军却退就高异复作车箱围趣五木城苞泰攻异异败归而魏太山太守胡烈以奇兵五千诡道袭都陆尽焚异资粮授兵三万人使异死战异不从斩之於镬里而遣弟恩救会诞败引还既不能拔出诞而丧败士众自戮名将莫不怨之。
    刘俊为交州刺史後主宝鼎三年遣俊及前部督修则等入击交为晋将毛景等所破皆死兵散还合浦。
    张悌为丞相军师後主天纪末悌与护军孙震丹阳太守沈莹御晋军降成阳都尉张乔济江与晋讨吴护军张翰扬州刺史周浚成阵相对沈莹领丹阳锐卒刁五千号曰：青巾兵前後屡舀坚阵，於是以驰淮南军三冲不动退引乱晋薛胜蒋班因其乱而乘之吴军以次瓦解将帅不能止张乔。又出其後大败吴军於版桥获悌震莹等。
    ●卷四百四十二
    ○将帅部　败衄第二
    晋陆机成都王[A13C]表为平原内史惠帝太安中[A13C]假机後将军河北大都督讨长沙王列军自朝歌至於河桥鼓声闻数百里汉魏以来出师之盛未尝有也。与机战于鹿苑机军大败赴七里涧而死者如积焉水为之不流将军贾棱皆死之。
    新蔡王腾为车骑将军镇邺时公师藩与平阳人汲桑等为群盗起於清河俞阝县众千馀人寇顿丘以葬成都王[A13C]为辞载[A13C]主而行与张泓故将李丰等将攻邺腾曰：孤在并州七年胡围城不能克汲桑小贼何足忧也。及丰等至腾不能守率轻骑而走为丰所害四子虞矫绍确虞有勇力腾之被害虞逐丰丰投水而死是日虞及矫绍并钜鹿太守崔曼车骑长史羊桓从事中郎蔡充等。又为丰馀党所害及诸名家流移依邺者死亡并尽。
    刘琨为并州都督属石勒攻乐平太守韩据请救於琨而琨自以士众新合欲因其锐以威勒箕澹谏曰：此虽晋人久在荒裔未习恩信难以法御今内收鲜卑之馀外抄残胡之牛羊。且闭关守险务农息士既服化感义然後用之则功可立也。琨不从悉发其众命澹领步骑二万为前驱琨自为後继勒先据险要设伏以击澹大破之一军皆没。
    王堪为车骑将军怀帝永嘉三年三月刘元海寇黎阳遣堪击之王师败绩于延津死者三万馀人九月堪与平北将军曹武讨刘聪王师败绩堪奔还京师山简为征南将军永嘉四年九月雍州人王如举兵反於宛杀害令长自号大将军司雍二州牧大掠汉沔新平人庞冯翊人严嶷京兆人侯脱等各起兵应之简及荆州刺史王澄南中郎将杜蕤并遣兵援京师及如战於宛诸军皆大败王澄独以众进至汴口众溃而归。
    李矩为冠军将军时刘聪使刘曜舀长安愍帝出降赵固郭默攻河东至於纟邑右司隶部人盗牧马负妻子奔之者三万馀骑骑兵将军刘勋追讨之杀万馀人固默引归刘颉遮邀击之为固所败聪使子粲及刘雅等伐赵固次于小平津固扬言曰：要当生缚刘粲以赎天子聪闻而恶之李矩使郭默郭诵救赵固屯于雒遣耿陨张皮潜济袭粲贝丘王翼光自厘城觇之以告粲粲曰：征北南渡赵固望声逃窜彼方忧自固何暇来邪。且闻上身在此自当不敢北视况敢济乎！不须惊动将士也。是夜稚等袭败粲军粲奔据阳乡稚馆粲垒雅闻而驰还栅于垒外与稚相持聪闻粲败使太尉范隆率骑赴之稚等惧率众五千突围北山而南刘勋追之战于河阳稚师大败死者三千五百人投河死者千馀人。
    梁巨为冠军将军刘聪攻河内石勒率骑会之攻巨於武德怀帝遣兵救之勒留诸将守武德与王桑逆巨於长陵巨请降勒弗许巨逾城而遁军人执之勒驰如武德坑降卒万馀数巨罪而害之王师退还河北诸堡壁大震皆请降送任于勒。
    荀羡为建威将军攻慕容隽山茌（士甾切）拔之斩隽太山太守贾坚隽青州刺史慕容尘遣司马悦明救之羡师败绩复舀山茌诸葛攸。又率水陆二万讨隽入自石门屯于河渚攸部将匡超进据高敖萧馆屯于新栅。又遣督护徐ぁ率水军三千泛舟上下为东西声势隽遣慕容评傅颜等统步骑五万战于东阿王师败绩。
    毛宝为征虏将军庾亮谋北伐上疏解豫州请以授宝于是明帝诏以宝监扬州之江西诸军事豫州刺史将军如故与西阳太守樊峻以万人守邾城石季龙恶之乃遣其子鉴与其将夔安李菟等五万人来寇张犭各渡二万骑攻邾城宝求救於亮亮以城固不时遣军城遂舀宝峻等率左右突围出赴江死者六千人宝亦溺死。
    徐龛为征讨大将军褚裒督护裒遣龛伐沛获伪相支重郡中二千馀人归降鲁郡山有五百馀家亦建义请援裒遣龛领锐兵三千迎之龛违裒节度军次代陂为石遵将李菟所败死伤大半龛执节不挠为贼所害。
    尹奉为宁州刺史李雄据益州宁州李才庞遗起义兵攻雄将任亻回李谦等雄遣其将罗常费黑救之奉遣裨将姚昂朱提太守杨术援遗战于登台昂等败绩术死之。
    李钊为越隽太守时王逊为宁州刺史先是钊为李雄所执自蜀逃归逊复以钊为越隽太守李雄遣李让任亻回攻钊钊自南秦与汉嘉太守王载共拒之战于温水钊败绩载遂以二郡附雄。
    桓宣为平北将军都督司雍梁三州南阳襄阳新野南乡四郡军事梁州刺史庾翼迁镇襄阳令宣进伐石季龙将李罴军次丹水为贼所败翼怒贬宣为建威将军。
    谢尚为西中郎将督扬州之六郡诸军豫州刺史假节镇历阳大司马桓温欲有事中原使尚率众向寿春进号安西将军初苻健将张遇降尚尚不能绥怀之遇怒据许昌叛尚讨之为遇所败收付廷尉时康献皇后临朝即尚之甥也。特令降号为建威将军。
    桓温为大司马率众五万伐慕容前兖州刺史孙元起兵应之温部将檀玄攻胡陆执宁东慕容忠遣其将慕容厉与温战于黄墟厉师大败单马奔还高平太守徐翻以郡归顺温前锋朱序。又破将傅颜于林渚温军大振次於枋头惧谋奔和龙慕容垂曰：不然臣请击之。若战不捷走未晚也。乃以垂为使持节南讨大都督慕容德为征南将军率众五万拒温使其散骑侍郎乐嵩乞师於苻坚，坚遣将军苟池率众二万出自雒阳师于颍川外为赴援内实观隙有兼并之志矣。慕容德屯于石门绝温粮漕豫州刺史李那率州兵五千断温馈运温频战不利粮运复绝及闻坚师之至乃焚舟弃甲而退德率劲骑四千先温至襄邑东伏於涧中与垂前後夹击王师大败死者三万馀人苟池闻温班师邀击于谯温众。又败死者万计。
    桓豁迁征西大将军开府及苻坚舀仇池豁以新野太守吉挹行魏兴太守督护梁州五郡军事戍梁州坚舀涪城梁州刺史杨亮益州刺史周仲孙并委戍奔溃以威略不振所在覆败。又上疏陈谢固辞不拜开府。
    郗恢为秦州刺史督陇上军时魏氏强盛山陵危逼恢遣江夏相邓启方等以万人拒之与魏道武战于荥阳大败而还。
    刘牢之为龙骧将军时苻坚伐晋败归长安牢之屯鄄城讨诸未服河南城堡承风归顺者甚众时坚子丕据邺为慕容垂所逼请降牢之引兵救之垂闻军至出新兴城北走牢之与沛郡太守田次之追之行二百里至五桥泽中争趣辎重稍乱为垂所击牢之败绩士卒歼焉牢之策马跳五丈涧得脱会丕救至因入临漳集亡散兵复少振牢之以军败徵还。
    刘毅为冠军将军毅蹑桓玄死桓振桓谦复聚众拒毅於灵溪玄将冯该以兵会於振毅进击为振所败退次浔阳坐免官寻原之。又卢循反於广州以舟师二万发姑孰徐道覆闻毅将至建邺报卢循曰：刘毅兵重成败系此一战宜并力拒之循乃引兵发巴陵与道覆连旗而下毅次于桑落州与贼战败绩弃船以数百人步走馀众皆为贼所虏辎重盈积皆弃之毅走经涉蛮晋饥困死亡至者十二三参军羊邃竭力营护之仅而获免焉。
    鲁宗之为南阳太守时桓振既破江陵自为荆州刺史都督八州宗之自襄阳破振将温楷于柞溪进屯纪南振闻楷败留其将冯该守营自率众与宗之大战振勇冠三军众莫能御宗之败绩。
    宋桂阳王义真镇关中王修既死人情离异无相统一高祖遣将军朱龄石替义真镇关中使义真轻兵疾归诸将竞敛财货多载子女方轨徐行虏追骑。且至建威将军傅弘之曰：公处分亟进恐虏追击人也。今多将辎重一日行不过十里虏骑追至何以待之宜弃车轻行乃可以免不从贼追兵果至骑数万匹辅国将军蒯恩断後不能禁至青泥後军大败诸将及府功曹王赐悉被俘虏义真在前故得与数百人奔散日暮虏不复穷追义真与左右相失独逃草中中兵参军宏单骑追寻缘道叫义真识其声出就之曰：君非中兵邪身在此宏大喜负之而归义真谓宏曰：今日之事诚无崖略然丈夫不经此何以知艰难初高祖闻青泥败未得义真审问有前至者访之并云：ウ夜奔败无以知存亡高祖怒甚克日北伐谢晦谏不从及得宏启事知义真已免乃止。
    刘粹为征虏将军文帝元嘉三年讨谢晦遣粹弟车骑从事中郎道济龙骧将军沈敞之就粹自陆道向江陵粹以道济行竟陵内史与敞之及南阳太守沈道兴步骑至沙桥为晦司马周超所败士众伤死者过半降号宁朔将军。
    臧质为辅国将军时後魏太武侵徐豫率大众数十万遂向彭城以质为辅国将军假节置佐率万人北救始至盱眙太武已过淮冗从仆射胡崇之领质府司马崇之副太子左积弩将军臧澄之及毛熙祚亦受统於质盱眙城东有高山质虑魏据之使崇之澄之二军营於山上质营城南魏军攻崇之澄之二营崇之等力战不敌众散并为後魏所杀。又攻熙祚熙祚所领悉北府精兵幢主李灌率厉将士杀贼甚多队主周裔之外监杨方生。又率射贼贼垂退会熙祚被创死军遂散乱其日质案兵不敢救故三营一时覆没初仇池之平也。以崇之为龙骧将军北秦州刺史宋百顷行至浊水为索虏所攻举军败散崇之及将佐以下皆为後魏所执後得叛还至是。又为後魏所败焉熙祚司州刺史之兄子也。崇之熙祚并赠正员郎澄之三营既败其夕质军亦奔散弃辎重器甲率七百人投盱眙。
    张永以元嘉二十九年太祖令督冀州青州之济南乐安太原三郡诸军事扬威将军冀州刺史督王玄谟申坦等诸将经略河南攻高敖城累旬不能拔其年八月七日夜虏开门烧楼及攻车士卒烧死及为虏所杀甚众永即夜撤围退军不报告诸将众军惊扰为虏所乘死败涂地永及申坦并为统府抚军将军萧思话所收系於历城狱太祖以屡征无功诸将不可任责永等与思话诏曰：虏既乘利方向盛冬。若脱敢送死兄弟父子自共当之言及增愤可以示张永申坦。又与江夏王义恭《书》曰：早知诸将如此恨不以白刃驱之今者悔何所及後永为使持节都督南兖徐二州诸军事南兖州刺史常侍将军如故时薛安都据彭城请降而诚心不款明帝遣永与沈攸之以重兵迎之加督前锋诸军事进军彭城安都招引索虏之兵既至士卒离散永狼狈引军还为虏所追大败复值寒雪士卒离散永脚指断落仅以身免失其第四子。
    王玄谟元嘉中守高敖江夏王义恭为征讨都督以为高敖不可守召令还为魏军所追大破之流矢中臂还至历城义恭与玄谟《书》曰：闻因败为成臂上金疮得非金印之徵邪。
    田益之者弋阳西山蛮也。晋安王子勋反遣其将郭确守弋阳益之起义攻郭确於弋阳以益之为辅国将军督弋阳西山事辅国将军刘π赴寿阳筑长围始合田益之率蛮宗万馀人攻子勋将庞定光於义阳定光遣从兄文生拒之为益之所破见杀遂围其城定光求救於子勋子勋以定光父孟虬为司州刺史率精兵五千救义阳并解寿阳之围常珍奇。又自悬瓠率三千人援定光屯军了水益之不战望风奔散孟虬乘胜进军向寿阳。
    王蕴後废帝元徽初为东阳太守未之郡值桂阳王休范逼京邑蕴领兵朱雀门战败被创事平除侍中南齐李安民初仕宋为宁朔将军随吴喜沈攸之击虏达睢口战败还保宿豫淮北既没明帝敕留安民戍甬城。
    陈显达督平北将军崔慧景众军四万围南乡界马圈城去襄阳三百里攻之四十日虏食尽啖死人肉及树皮外围既急虏突走斩获千计官军竞取城中绢不复穷追显达入据其城遣军主庄丘黑进取南乡县故顺阳郡治也。後魏孝文自领十馀万骑奄至显达引军渡水西据鹰子山筑城人情沮败虏兵甚急军主崔恭祖胡松以乌布幔盛显达数人担之迳道从分碛山出均水口台军缘道奔退死者三万人左军将军张千战死追赠游击将军显达素有威声著於蛮虏至是大损丧焉。
    裴叔业明帝时为辅国将军领众围涡阳後魏广陵王率众拒战叔业等大败之斩获甚众魏主闻广陵王败遣伪都督王肃大将军杨大眼步骑十馀万救涡阳叔业见兵盛夜委军遁走明日官军奔溃虏追之伤杀不可胜数日暮乃止叔业还保涡口。
    胡谐之为卫尉永明八年率禁兵讨巴东王子响於江陵兼长史行事台军为子响所败有司奏免官权行军如故。
    王珍国为征虏将军时梁高祖兵至东昏石头军主朱僧勇率水军二千人归降东昏。又遣征虏将军王珍国帅军主胡虎牙列陈於航南大路悉配精手利器尚十馀万人阉人王伥子持白兽幡督帅诸军。又开航背水以绝归路王茂曹景宗犄角奔之将士皆殊死战无不一当百鼓噪震天地珍国之众一时瓦解投淮死者积尸与航等後至者乘之以济，於是朱雀诸军望之皆溃散义兵追至宣阳门李居士以新亭垒徐元瑜以东府城降石头白下诸军并宵溃梁马仙卑迁司州诸军事司州刺史魏豫州人白皂生杀其刺史琅邪王司马庆曾自号平北将军推乡人胡游为刺史以悬瓠来降高祖使仙卑赴之遣直阁将军武会超马广率众为援仙卑进顿楚王城遣副将齐苟儿以兵二千助守悬瓠魏中山王英率众十万攻悬瓠仙卑遣广会超等守三关英破悬瓠执齐苟儿遂进攻马广。又破广生擒之送雒阳仙卑不能救会超亦相次退散魏军遂进据三关仙卑坐徵还南康简王绩之子会理为平北将军武帝太清元年督众军北讨至彭城为魏师所败退归本镇。
    邵陵携王纶太清二年进位中卫将军侯景构逆加征讨大都督率众讨景将发高祖诫曰：侯景小竖颇习行阵未可以一战即殄当以岁月图之纶次锺离景已渡采石纶乃昼夜兼道旋军入赴济江中流风起人马溺者十二三遂率宁远将军西丰公大春新涂公大成等步骑三万发自京口将军赵伯超曰：若从黄城大道必与贼遇不如迳路直指锺山出其不意纶从之众军掩至贼徒大骇分为三道攻纶与战大破之斩首千馀级翌日贼。又来攻相持日晚贼稍引却南安侯骏以数十骑驰之贼回距骏骏部乱贼因逼大军遂溃纶至锺山众裁千人贼围之战。又败乃奔还京口三年春纶复与东阳州刺史大连等入援至于骠骑洲进位司空台城舀纶奔禹穴。
    羊鸦仁前为司州刺史太清三年三月鸦仁等率所部入援台城进军东府北与贼战大败。
    王质为假节宁远将军领东宫兵从贞阳侯北伐及贞阳败绩脱身逃还侯景於寿阳构逆质。又领舟师随众军拒之景军济江质便退走寻领步骑顿于宣阳门外景军至京师质不战而溃乃翦为桑门潜匿人间及柳仲礼等会援京邑军据南岸质。又收合馀众从之京城舀西奔荆州。
    萧明武帝兄子封贞阳侯豫州刺史武帝既纳侯景诏明率水陆诸军趋彭城大图进取。又命兖州刺史南康嗣王会理总驭群帅指授方略明渡淮未几官军破被擒尽俘其众魏帝升门楼观引见明及诸将帅释其禁送于晋阳。
    杨乾运为信武将军及达奚武围南郑武陵王纪遣乾运率兵援之为武所败。
    陈侯安都高祖时为镇北将军率众与周文育西讨王琳至武昌琳将樊猛弃城走文育亦自豫章至时两将俱行不相统摄因部下交争稍不平军至郢州琳将潘纯於城中遥射官军安都怒进军围之未能克而王琳至于沌口安都乃释郢州悉众往沌口以御之遇风不得进琳据东岸官军据西岸相持数日乃合战安都等败绩与周文育徐敬成并为琳所囚总以一长锁系之置于（音沓）下令所亲宦者王子晋掌视之琳下至湓城白水浦安都等甘言许厚赂子晋子晋乃伪以小船依而钓夜载安都文育敬成上岸入深草中步投官军还都自劾诏并赦之复其官爵。
    程灵洗为兰陵太守随周文育西讨王琳於沌口败绩为琳所拘明年与侯安都等逃归。
    吴明彻授都督南北兖青谯五州诸军事南兖州刺史会周氏灭齐高祖将事徐兖诏明彻进军北伐令世子戎昭将军员外散骑侍郎慧觉摄行州事明彻军至吕梁周徐州总管梁士彦率众拒战明彻频破之因退兵守城不复敢出明彻仍引清水以灌其城环列舟舰於城下攻之甚急周遣上大将军王轨将兵救之轨轻行自清水淮口横流竖木以铁贯直轮遏断船路诸将闻之甚恐议欲破堰拔军以舫载马马明戍裴子烈议曰：若决堰下船船必倾倒，岂可得乎！不如前遣马出於事为允会明彻苦背疾甚笃知事不济遂从之乃遣萧摩诃帅马军数千前还明彻乃自决其堰（音讴）乘水势而退军冀其获济及至清口水势渐微舟舰并不得渡众军皆溃明彻穷促乃就执寻以忧愤遘疾卒於长安。
    萧摩诃为侍中骠骑大将军会隋总管贺。若弼镇广陵窥觎江左後主委摩诃备御之任授徐州刺史祯明三年正月元会徵摩诃还朝贺。若弼乘虚济江袭京口摩诃请率兵逆战後主不许及弼进军锺山摩诃。又请曰：贺。若弼悬军深入声援犹远。且其垒堑未坚群情惶惧出兵掩袭必大克之後主谓摩诃曰：公可为我一决摩诃曰：从来行阵为国为身今日之事兼为妻子後主多出金帛颁赏诸军令中镇军鲁广达陈兵白土冈居众军之南偏镇东大将军任忠次之参军将军樊毅都官尚书孔范次之摩诃军最居北众军南北亘三十里首尾进退各不相知初未战时贺。若弼将轻骑登山观望形势及见众军因驰下置阵广达首率所部进薄弼军屡却俄而复振更分军趣北援诸将孔范出战兵交而走诸将支离阵尚未合骑卒溃散驻之弗止摩诃无所用力焉为隋军所执。
    南康嗣王方泰後主祯明初为侍中三年隋师济江方泰与忠武将军南豫州刺史樊猛左卫将军蒋元逊领水军於白下往来断遏江路隋遣行军元帅长史高领船舰溯流当之猛及元逊并降方泰所部将士离散乃弃船走及台城舀与後主俱入关吕肃为南康太守时隋来伐陈肃将兵据巫峡以五条铁锁横江肃竭其私财以充军用隋将杨素奋兵击之四十馀战争马鞍及磨刀涧守险隋军死者五千馀人陈人尽取其鼻以求功赏既而隋军屡捷获陈之士三纵之肃乃遁保延州别帅廖酉宠领大舫请降欲烧隋舰更决死一战，於是有五黄龙备众色各长十馀丈骧首连接顺流而东风浪大起雾晦宜陈人震骇不觉火自焚隋军乘高舰张大弩以射之陈军大败风浪应时顿息肃收馀众东走。
    後魏宿沓于为虎威将军道武天兴五年正月慕容熙遣将寇辽西于等拒战不利弃令支而还。
    刁雍为建义将军率众二万进屯固山雍从弟弥时亦率众入京口规共讨宋高祖宋高祖遣兵破之六月雍。又侵宋青州雍败乃收散卒保於马耳山。又为宋州军所逼遂入大乡山。
    奚斤为司空征赫连昌昌弟助兴先守长安闻昌败遂走入上わ斤追之不及而还诏斤班师斤上疏曰：赫连昌亡保上わ鸠合馀烬未有盘据之资今因其危灭之为易请益铠马平昌而还太武曰：昌亡国叛夫击之劳伤将士。且可息兵取之不晚斤抗表固执乃许之给斤万人遣将军刘拔送马三千匹与斤斤进讨安定昌退保平凉斤屯军安定以粮竭马死遂深垒自固监军侍御史安颉击昌擒之昌众复立昌弟定为主守平凉斤自以元帅而擒昌之功不在己深耻之乃舍辎重轻赍三日粮追定於平凉宗正娥清欲寻水而往斤不从自北道邀其走路定众将出会一小将有罪亡入贼具告其实定知斤军无粮乏水乃邀斤前後斤众大溃斤及娥清刘拔为定所擒士卒死者六七千人後太武克平凉斤与娥清等得归免为宰人使负酒食从驾还京师以辱之。
    丘堆为太仆太武世征赫连昌堆与常山王素督步兵三万人为後军昌战败南奔太武遣堆与宗正娥清率五千骑略地关右昌贰城守将坚守不下堆与清攻拔之诏堆班师而宜城王奚斤表留堆等进平昌许之堆斤合军与昌相拒击士马乏粮堆与义兵将军封礼督租於民间士卒暴掠为昌所袭败绩堆将数百骑还城（本纪神元年司空奚斤讨赫连定於平凉马髦岭为定所擒丘堆先守辎重在安定闻斤败弃甲东走长安帝闻大怒诏安颉斩堆）。
    卢渊为仪曹尚书孝文时南齐雍州刺史曹虎遣吏请降孝文以渊为使持节督前锋诸军迳赴樊邓渊至叶具知曹虎谲诈之问兼陈利害诏渊进取南阳渊以兵少粮乏表求先攻赭阳以近叶仓故也。孝文许焉乃进攻赭阳齐将垣历生来救渊素无将略为贼所败坐免官爵为民。
    李佐为安南将军副大司马咸阳王禧为殿中将军时孝文南讨佐寻被敕与征南将军城阳王鸾安南将军卢渊等攻赭阳各不相节度诸军皆坐甲城下欲以不战降贼佐独勒所部晨夜攻击属齐明帝遣其太子右卫率垣历生众来援咸以势弱不敌规欲班师佐乃简骑二千逆贼为贼所败坐徙瀛州为民萧宝夤齐明帝之子以梁武克建业杀其兄弟被害来奔宣武除为镇东将军及中山王英南伐宝夤。又表求征乃授使持节镇东将军别将以继英配羽林虎贲五百人与英频破梁军乘胜遂攻锺离淮水溢宝夤与英狼狈引退士卒死没者十四五有司奏宝夤守东桥不固军败繇之处以极法诏曰：宝夤因难投诚宜加矜贷可恕死免官削爵还第延昌四年迁抚军将军冀州刺史及大乘贼起宝夤遣军讨之频为贼破台军乃灭之後於孝昌中为司空公出师既久兵将疲弊是月大败还雍州仍停长安收聚离散有司处宝夤死罪诏恕为民。
    杨昱为安东将军萧宝夤等败於关中以昱兼七兵尚书持节假抚军将军都督防守雍州昱遇贼失利而反。
  </div>
  <div class="pagination">
   <a href="册府元龟_page338.html">
    上一页
   </a>
   <span>
    ...
   </span>
   <a href="册府元龟_page334.html">
    334
   </a>
   <a href="册府元龟_page335.html">
    335
   </a>
   <a href="册府元龟_page336.html">
    336
   </a>
   <a href="册府元龟_page337.html">
    337
   </a>
   <a href="册府元龟_page338.html">
    338
   </a>
   <span class="current-page">
    339
   </span>
   <a href="册府元龟_page340.html">
    340
   </a>
   <a href="册府元龟_page341.html">
    341
   </a>
   <a href="册府元龟_page342.html">
    342
   </a>
   <a href="册府元龟_page343.html">
    343
   </a>
   <a href="册府元龟_page344.html">
    344
   </a>
   <span>
    ...
   </span>
   <a href="册府元龟_page340.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
