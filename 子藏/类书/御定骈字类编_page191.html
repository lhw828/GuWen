<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 191 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 191 页/共 1019 页</h1>
    <div class="content">　　水淫【南史何佟之传性好洁一日之中洗涤者十余徧犹恨不足时人称为丨丨】
　　水因【传灯録我等于俗僧时忽悟丨丨既不洗尘亦不洗体中间安得无所有】
　　水誓【韩琮春愁诗见岭雁下】
　　水讼【宋史赵瞻传知永昌县筑六堰灌田嵗省科敛数十万丨丨咸息民以比召杜】
　　水宴【魏书李谐传座有清谈之客门交好事之车或林嬉于月夜或丨丨于景斜】
　　水乐【明一统志丨丨亭在金华府东阳县西南八里两山对峙有飞泉数丈界山而落泠然有声宋知县王防作亭涧上取元结丨丨之説为名　又丨丨台在平凉府城外郡人能水戏宋太守王素筑台观之　元好问诗漫翁丨丨无宫征自是云山韶濩音】
　　水嬉【史记司马相如传奄息葱极汜滥丨丨兮使灵娲鼓琴而舞冯夷　宋书礼志刘桢鲁都赋素秋二七天汉指隅人胥祓除国子丨丨又是用七月十四日也　述异记吴王夫差筑姑苏之台三年乃成周旋诘屈横亘五里崇饰土木殚耗人力宫妓数千人上别立春宵宫为长夜之饮造千石酒钟夫差作天池池中造青龙舟舟中盛陈妓乐日与西施为丨丨吴王于宫中作海灵馆馆娃阁铜沟玉构宫之楹槛珠玉饰之　韩愈汴州东西水门记贞元十四年正月戊子陇西公命作东西水门越三月辛巳朔水门成三日癸未大合乐设丨丨防监军军司马賔佐僚属将校熊罴之士肃四方之賔客以落之　张衡天象赋龟曵尾而波泳鱼张鳞而丨丨　鲍照芙蓉赋防春陂乎夕张搴芙蓉而丨丨　宋之问太平公主山池赋见山花下　李乂侍宴长宁公主东庄应制诗紫禁乗宵动青门访丨丨　储光羲望幸亭诗疎屏宜朝享方塘堪丨丨　刘禹锡三月三日与乐天及河南李尹奉陪裴令公泛洛禊饮各赋诗丨丨如鹭振歌响杂莺啼　白居易和裴晋公集贤林泉诗解缆始登泛山游仍丨丨　王禹偁谪居感事诗琼院观云稼金明阅丨丨】
　　水戏【蜀志郤正传注丨丨则舫龙舟建羽旗鼓镯乎不测之渊　马祖常都门诗见山搜下】水居【淮南子见山处下】
　　水处【淮南子见山处下】
　　水行【宋书厯志张苍虽是汉臣生与周接司秦柱下备覩图书且秦虽灭学不废术数则有周遗文虽不毕在据汉丨丨事非虚作　齐书髙帝纪论岂其天厌丨丨固已人希木徳　又易说卦坎为沟渎疏为沟渎取其丨丨无所不通也　韩偓诗空坡路细见骑过逺田人静闻丨丨　王阮瀑布诗云中雨降自应尔山上丨丨谁激之　又史记夏本纪陆行乗车丨丨乗船泥行乗橇山行乗　汉书枚乗传夫汉并二十四郡十七诸侯方输错出运行数千里不絶于道其珍怪不如东山之府转粟西乡陆行不絶丨丨满河不如海陵之仓　魏志倭人传倭人在带方东南大海之中依山岛为国邑旧百余国汉时有朝见者今使译所通三十国从郡至倭循海岸丨丨歴韩国乍南乍东到其北岸狗邪韩国七千余里　魏书张济传蛮贼互起丨丨甚难魏之军马已据滑台于此而还从北道东下乃更便直唐书食货志初江淮漕租米至东都输含嘉仓以车或防陆运至陜而丨丨来逺多风波覆没之患其失常十七八　宋史注辇国传自古不通中国丨丨至广州约四十一万一千四百里　庄子夫丨丨莫如用舟而陆行莫如用车以舟之可行于水也而求推之于陆则没世不行寻常古今非水陆与周鲁非舟车与今蕲行周于鲁是犹推舟于陆也　荀子丨丨者表深表不明则陥　越絶书见山处下　栁宗元袁家渇记由冉溪西南丨丨十里山水之可取者五莫若钴鉧潭由溪口而西陆行可取者八九莫若西山由朝阳岩东南丨丨至芜江可取者三莫若袁家渇　沈佺期初逹驩州诗丨丨儋耳国陆有雕题薮】
　　水征【沈与求钱塘赋水母诗江天八月霜叶鸣罟师得鰕供丨丨】
　　水涉【谢灵运诗溯溪终丨丨登岭始山行　又山行穷登顿丨丨尽洄防　梁元帝兽名诗丨丨黄牛浦山过白马津　戎昱诗孤舟大江上丨丨无昏曙　欧阳修诗丨丨愁蜮射林行忧虎猛】
　　水坐【崔泰之冬日述懐诗见山行下】
　　水泊【元史河渠志仁宗延祐元年八月河南等处行中书省言黄河涸露旧丨丨污池多为势家所据忽遇泛溢水无所归遂致为害由此观之非河犯人人自犯之】
　　水耕【宋史薛奎传知并州改秦州州宿重兵经费常不足奎务为俭约敎民丨丨谨商算嵗中积粟三百万征算余三千万　杜甫铜官渚守风诗丨丨先浸草春火更烧山　王阮诗丨丨荣菶菶陆种茂芊芊】水耨【史记平凖书江南火耕丨丨注烧草下水种稻草与稲并生髙七八寸因悉芟去复下水灌之草死独稲长所谓火耕而丨丨也　又货殖传总之楚越之地地广人稀饭稲羮鱼或火畊而丨丨果陏蠃蛤不待贾而足地势饶食无饥馑之患以故啙窳偷生无积聚而多贫　盐鐡论见陵阳下　杜预论水利疏诸欲修水田者皆以火耕丨丨为便非不尔也然此事施于新田草莱与百姓相絶离者耳往者东南草创人稀故得水田之利百顷户口日増而陂堨嵗决良田变生蒲苇人居沮泽之际水陆失宜放牧絶种树木立枯皆陂之害也　徐陵欧阳頠徳政碑公乃务是民天敦其分地火耕丨丨弥亘原野】
　　水种【魏书崔楷传髙下营田因于水陆丨丨秔稲陆艺桑麻必使室有久储门丰余积其实上叶御灾之方亦为中古井田之制　戴表元耕寛堂赋冰耕露劚丨丨火耘】
　　水饮【礼记丧大记大夫之丧主人室老子姓皆食粥众士疏食丨丨妻妾疏食丨丨亦如之　后汉书祭祀志注封禅仪曰百官以下露卧丨丨　宋书礼志陛下以万乗之尊履布衣之礼服粗席藁丨丨疏食慇忧内盈毁悴外表而躬勤万机坐而待旦降心接下仄不遑食　北史窦炽传为泾州刺史城北有泉炽常酌丨自丨曰吾在此州惟当饮水而已　唐书宗室涵传寳应初河朔平涵方母丧夺哀持节宣慰所至州县非公事未尝言蔬饭丨丨席地以瞑使还固请终制代宗见其癯毁许之　庄子见岩居下　孔丛子君若饮渴待贤纳用其谋虽蔬食丨丨伋亦愿在下风　癸辛杂识丙子北师自苏入杭道由东迁有道人结茅岸傍备丨丨以施行者】
　　水食【无用闲谈草食者多力而愚肉食者勇敢而悍丨丨者耐寒而浮土食者无心而惠气食者神明而夀谷食者智慧而夭】
　　水奠【皮日休包山祠诗村祭足茗粣丨丨多浆】
　　水数【书洪范一曰水二曰火疏数之所起起于隂阳隂阳往来在于日道十一月冬至日南极阳来而隂往冬水位也以一阳生为丨丨五月夏至日北极隂进而阳退夏火位也当以一隂生为火数但隂不名竒数必以偶故以六月二隂生为火数也　宋书五行志晋武帝太康六年南阳送两足虎此毛虫之孽也干寳曰虎者隂精而居阳金兽也南阳火名也金精入火而失其形王室乱之妖也六丨丨言丨丨既极火慝得作而金受其败也　齐书乐志明堂歌辞祠五帝汉郊祀歌皆四言宋孝武使谢庄造辞庄依五行数木数用三火数用七土数用五金数用九丨丨用六　黄庭内景经五行相推反归一注反归一者丨丨也】
　　水一【齐书乐志纳音数一言得土三言得火五言得水七言得金九言得木若依鸿范木数用三则应丨丨火二金四也若依月令金九水六则应木八火七也当以鸿范一二之数言不成文故有取舍而使两义并违未详以数立言为何依据也】
　　水六【齐书乐志见上】
　　水众【晋语公子亲筮之曰尚有晋国得贞屯悔豫皆八也司空季子曰吉震雷也车也坎劳也丨也丨也主雷与车而尚丨与丨车有震武也众而顺文也文武具厚之至也故曰屯坤母也震长男也母老子彊故曰豫是二者得国之卦也】
　　水緑【梁元帝纳凉诗池红早花落丨丨晩苔生　江淹采石上菖蒲诗电至烟流绮丨丨桂涵丹　何逊诗栁黄未吐叶丨丨半含苔　陈后主宴詹事陆缮省诗丨丨已浮苔花舒正含实　李白诗丨丨天青不起尘春光和暖胜三秦　韦应物诗钓台丨丨荷已生少姨庙寒花始徧　韩愈诗宋亭池丨丨莫忘蹋芳菲栁宗元诗烟消日出不见人款乃一声山丨丨　王建荆门诗见山青下　刘威晚春陪王员外东塘逰宴诗见山青下　李羣玉南荘春晚诗沅江寂寂春归尽丨丨苹香人自愁　李咸用水仙操始峩峩兮复洋洋但欠山青兼丨丨　李俊民逰济源诗防检图经叹禹迹山青丨丨无知音】
　　水碧【山海经耿山无草木多丨丨注亦水玉类　郭璞江赋珕珋璿瑰丨丨潜珉　吴浩石渠阁赋炯丨丨以静波鉴瑶琼于磐石　谢灵运入彭蠡湖口诗金膏灭明光丨丨缀流温　江淹拟郭农璞逰仙诗傲睍摘木芝陵波采丨丨　又郊外望秋答殷博士诗云精无永滞丨丨岂慙濡　卢鸿金碧潭词丨丨色兮石金光滟熠熠兮濙煌煌　栁宗元湘口馆潇湘二水所防诗天秋日正中丨丨无尘埃　刘禹锡洛中送韩七中丞之吴兴诗见山青下　韦庄桐庐县作见山青下朱子温汤诗丨丨复流温相思五湖里　陆游三峡歌蛮江丨丨瘴花红白舫黄旗无便风】
　　水白【庾信哀江南赋方塘丨丨钓渚池圆　王衡宿郊外晓作丨丨先分色霞暗未成红】
　　水赤【博物志江河丨丨名曰泣血道路涉骇于河以处也】
　　水黒【左传昭公十五年将禘于武公戒百官梓慎曰禘之日其有咎乎吾见赤黒之祲非祭祥也丧氛也疏见赤黒之祲以为丧氛则赤黒是丧象梓慎有以知之服防云丨丨火赤水火相遇　杜甫不寐诗瞿塘夜丨丨城内改更筹　李绅涉沅潇诗波白丨丨山隐见汨罗之上遥昏昏】
　　水翠【王融逰仙诗金色浮丨丨玉斝挹泉珠】
　　水色【左传发为五色疏五色五行之色也木色青火色赤土色黄金色白丨丨黒　林泉髙致丨丨春緑夏碧秋青冬黒天色春晃夏苍秋浄冬黯　画学秘诀逺岫与云容相接遥天共丨丨交光　梁简文帝饯别诗窗隂随影度丨丨带风移　王勃采莲赋去复去兮丨丨夕采复采兮荷华秋　杜甫瀼西寒望诗丨丨含羣动朝光切太虚　刘长卿花石潭诗丨丨淡如空山光复相映　李端逢王泌自东京至诗见山峰下　元稹和乐天早春见寄诗湖添丨丨消残雪江送潮头涌漫波　白居易履道春居诗暝助岚隂重春添丨丨深郑谷忍公小轩诗松溪丨丨緑于松每到松溪听暮钟　罗隐答宗人衮诗昆仑丨丨九般流饮即神仙憩】
　　【即休　皎然法华寺上方题江上人禅室诗路入松声逺更竒山光丨丨共参差　陈与义夏至日与太学同舍防葆真诗微风不动苹坐看丨丨移　赵孟頫见章得一诗因次其韵诗丨丨清涟日色黄棃花淡白栁花香　张昱晚归诗西湖丨丨春来好説道风光似谢家】
　　水气【诗倬彼云汉昭回于天笺云汉谓天河也昭光也倬然天河丨丨也精光转运于天时旱渇雨故宣王夜仰视天河望其焉　魏志管辂传注辂别传曰辂与倪清河相见既刻雨期倪犹未信辂曰夫造化之所以为神不疾而速不行而至十六日壬子直满毕星中已有丨丨水气之发动于卯辰此必至之应也　齐书五行志水北方冬藏万物气至隂也宗庙祭祀之象死者精神放越不反故为之庙以收其散为之貌以收其魂神而孝子得尽礼焉敬之至则神歆之此则至隂之气从则丨丨从沟渎而流去不为民害矣　南史王琳传齐令赴夀阳并许召募陈将吴明彻进兵围之堰肥水灌城而齐将皮景和等屯于淮西竟不赴救明彻昼夜攻击城内丨丨转侵人皆患肿死病相枕从七月至十月城防被执　唐书五行志于五行土实制水土功兴则丨丨壅阏　宋史艺文志宗简丨丨论三卷吕览代火者必将水天且先见丨丨胜丨丨胜故其色尚黒其事则水　淮南子积隂之寒气为水丨丨之精者为月　春秋繁露冬丨丨也荠甘味也乗于丨丨而美者甘胜寒也　博物志煎麻油丨丨尽无烟不复沸则还冷可内手搅之得水则焰起散卒不灭　韩愈太学生何蕃传天将雨丨丨上无择于川泽涧谿之髙下江淹杂词竹色兮拂户丨丨兮绕窗　沈君攸桂楫泛河中诗眇眇云根侵逺树苍苍丨丨合遥天　庾信初晴诗夕阳含丨丨反景照河堤　萧頴士舟中诗丨丨清晓隂滩声隐川雾　杜甫立秋雨院中有作树湿风凉进江喧丨丨浮　又送裴虬作尉永嘉诗孤屿亭何处天涯丨丨中　戴叔伦江干诗丨丨多为雨人烟逺是云　姚合送贾謩赴共城营田诗丨丨诗书软岚烟笔砚浓　罗隐衡阳泊木居士庙下诗南朝庾信无因赋牢落祠前丨丨腥　沈遘和王岩夫见寄诗九重宫阙天光逺千里江湖丨丨昏　袁桷题髙彦敬桑落洲望庐山图诗邉声已逐鼙鼔尽丨丨欲挟渔榔浮又史记仓公传所以知信病者切其脉时并隂脉法曰热病隂阳交者死切之不交并隂并隂者脉顺清而愈其热虽未尽犹活也肾气有时间浊在太隂脉口而希是丨丨也肾固主水故以此知之　汉书五行志凡听伤者病丨丨水气病则火沴之其极贫者顺之其福曰富　素问相火之下丨丨承之　中黄真经大极真宫住碧空注下界土地皆是丨丨横凝扶住故不得自在不得坚长不得平正】
　　水光【周髀算经日兆月注日者阳之精譬犹火光月者隂之精譬犹丨丨　江淹悼室人诗阶前丨丨裂树上雪花团　李颀裴尹东溪别业诗岸雪清城隂丨丨逺林首　楼頴东郊纳凉诗丨丨壁际动山影浪中摇　杜甫苦雨诗羣木丨丨下万象云气中　白居易小楼歌酒自娯诗日滟丨丨揺素壁风飘树影拂朱防李贺追赋画江潭苑诗丨丨兰泽叶带重剪刀钱李绅过吴门诗丨丨摇极浦草色辨长洲　陈标江南】
　　【行丨丨春色满江天苹叶风吹荷叶钱　李肱诗丨丨先见月露气早知秋　翁洮春日题航头桥诗云影晓将仙掌曙丨丨迷得武陵春　唐彦谦翡翠诗莎草江汀漫晚潮翠华香扑丨丨遥　无可中秋台看月诗丨丨笼草树练影挂楼台　苏轼李氏园诗丨丨兼竹净时有独立鹄　薛季瑄江行即事诗荡桨丨丨碎转山帆影斜　朱徳润题陈直卿一碧万顷诗丨丨浮四际云气接三州】
　　水影【晋书苻坚载记自坚之建元十七年四月长安有丨丨逺观若水视地则见人至是则止坚恶之南史宋文帝纪元嘉二十五年冬青州城南逺望见地中如丨有丨谓之地镜　唐书五行志神龙二年二月壬子洛阳城东七里地色如水树木车马歴歴见影渐移至都月余乃灭长安街中往往见丨丨　图绘寳鉴刘宗道作照盆孩儿以手指丨丨影亦相指形影自分司空图诗品絶竚灵素少廻清真如觅丨丨如写阳春　庾信春赋池中丨丨悬胜镜屋里衣香不如花又象戯赋丨丨揺日花光照林　刘因横翠楼赋云开山色雨沐秋容天光接塞丨丨横空　汪萃月赋见山光下　何逊夕望江桥诗风声动密竹丨丨漾长桥薛竒童和李起居诗丨丨入朱户萤光生緑苔　李白金陵江上诗丨丨弄月色清光奈愁何　陈羽西蜀送许中庸归秦赴举诗驿楼横丨丨乡路入花枝　白居易逢萧九彻话长安旧逰诗緑窗笼丨丨红壁背灯光曹唐小游仙诗树下星沈月欲髙前溪丨丨湿龙毛又八海风凉丨丨髙上卿敎制赤霜袍　法振程评】
　　【事西园诗檐前廻丨丨城上出花枝】
　　水痕【魏志邓哀王冲传孙权曽致巨象太祖欲知其斤重访之羣下咸莫能出其理冲曰置象大船之上而刻其丨丨所至称物以载之则校可知矣　画鉴李伯时摹李将军海岸图虽摹昭道法至于笔意丨丨林丛处不能脱其习此卷在京师人家　张九龄酬王履震游园林见贻诗旧迳稀人迹前池耗丨丨　岑参春寻河阳陶处士别业诗见山影下　李贺潞州张大宅病酒诗见石磴下　杜牧石池诗见山影下　皮日休临顿陆鲁望居相访惜去诗丨丨侵病竹蛛网上衰花陆游春隂溪上小轩诗风微仅足吹花片雨细才能见丨丨　赵孟頫出知济南暂还吴兴诗云影时移半山黒丨丨新涨一溪浑】
　　水文【西京杂记汉诸陵寝皆以竹为帘皆为丨丨及龙鳯之像昭阳殿织珠为帘风至则鸣如珩佩之声纹同水经注湟水又东迳允街县故城南县有龙泉出允街谷泉眼之中丨丨成蛟龙或试挠破之寻平成】
　　【龙畜生将饮者皆畏避而走谓之龙泉下入湟水　庾信刀铭丨丨千曲蛇鳞百重　陈樵八咏楼赋倒影在庭丨丨浮袂　梁简文帝开霁诗丨丨城上动城楼水中出　梁元帝晚景逰后园诗日移花色异风散丨丨长　庾信燕歌行渡辽夲自有将军寒风萧萧生丨丨许敬宗奉和秋日即目应制诗鹊度林光起鳬没丨丨圆　上官昭容游长宁公主流杯池诗石画妆苔色风梭织丨丨　张九龄与王履震广州津亭晚望诗丨丨天上碧日气海邉红　维翰咏帘诗钩衔门势曲节乱丨丨斜　李益冩情诗丨丨珍簟思悠悠千里佳期一夕休　张籍朱鹭曲避人引子入深壍动处丨丨开滟滟　刘禹锡晚嵗登武陵城诗霜轻菊秀晚石浅丨丨斜　又詶窦员外使君寒食日途次松滋渡先寄示诗草色连云人去住丨丨如縠燕差池　李商隐促漏诗南塘渐暖蒲堪结两两鸳鸯防丨丨　罗隐龙泉东下却寄孙员外诗见山色下　皎然题报恩寺性照上人房诗丨丨披菡蓞山翠动罘罳　方回清湖春早诗雨宜不骤风宜细闲倚阑干看丨丨　王逢登双鳯普福宫东楼诗楼殿岧嶤上赤霞丨丨蟠鳯卧灵槎】
　　水理【司空图诗品丨丨漩洑鹏风翺翔道不自器与之圆方】
　　水态【李暠春日山庄诗见山光下　苏颋兴庆池侍宴应制诗山光积翠遥疑逼丨丨含青近若空　元稹和乐天重题别东楼诗见山容下　杜牧齐安郡晚秋诗云容丨丨还堪赏啸志歌懐亦自如　皎然奉和陆中丞长源寒食诗见山容下】
　　水意【史记天官书五星色赤角犯我城黄角地之争白角哭泣之声青角有兵忧黒角则丨丨　孟郊与王员外涯游枋口栁溪诗丨丨酒易醒浪情事非迷】
　　水信【宋史五行志宣和元年五月水骤髙十余丈城中井皆浑宣和殿后井水溢盖丨丨也与北方寳鼎同占　又河渠志丨丨有常率以为凖】
　　水性【孟子今夫水搏而跃之可使过颡激而行之可使在山是岂丨之丨哉其势则然也　公羊传注温雅而广大者土之性也方正而好义者金之性也恻隐而好仁者木之性也整齐而好礼者火之性也乐养而好施者丨之丨也　汉书五行志十二月咸得其气则隂阳调而终始成如此则丨得其丨矣　后汉书苏竟传今年比卦部嵗坤主立冬坎主冬至丨丨灭火南方之兵受岁祸也　吕览夫丨之丨清土者抇之故不得清人之性夀物者抇之故不得夀　新论丨丨宜冷而有华阳温泉犹曰水冷冷者多也火性宜热而有萧丘寒炎犹曰火热热者多也　文心雕龙夫丨丨虗而沦漪结木体实而华蕚振文附质也　韦应物听嘉陵江水声诗丨丨自云静石中本无声　白居易玉水记方流诗凌乱波纹异萦廻丨丨柔】
　　水魂【温庭筠春江花月夜词千里涵空澄丨丨万枝破鼻飘香雪】
　　水魄【干凿度月坎也丨丨圣人画之二隂一阳内刚外柔　元稹詶白乐天寄蕲州簟诗丨丨轻涵黛琉璃薄带尘　皮日休孤圆寺诗钟梵在丨丨楼台入云肆　无可中秋夜君山脚下看月诗丨丨连空合霜辉压树干】
　　水体【礼记月令孟春之月其数八注五行自水始火次之木次之金次之土为后疏案尚书洪范一曰水二曰火三曰木四曰金五曰土故其次如是也所以一曰水者干贞于十一月子十一月一阳生故水数一也又天地之内丨丨最微故水为始也】
　　水形【灵枢经丨丨之人比于上羽似于黒帝】
　　水力【吕览禹通三江五湖决伊阙通沟陆注之东海因丨之丨也　论衡河发昆仑江起岷山丨丨盛多滂沛之流浸下益盛不得广岸低地不能通流入乎东海如岸狭地仰沟洫决泆散在丘墟矣　姚称摄生月令仲夏火气渐北丨丨衰弱宜补肾助肺调理胃气以助其时　枚乗七发将以八月之望与诸侯逺方交逰兄弟竝往观涛乎广陵之曲江至则未见涛之形也徒观丨丨之所到则防然足以骇矣　祝元膺诗雾纹斑似豹丨丨健如龙　苏轼诗要令丨丨供臼磨　苏辙诗船知丨丨故轩昻】
　　水势【周礼考工记匠人见水潄下　齐书垣崇祖传虏众由西道集堰南分军东路肉薄攻小城崇祖着白纱帽肩舆上城手自转式至日晡时决小史埭丨丨奔下虏攻城之众漂坠堑中人马溺死数千人众皆退走　魏书李崇传衍淮堰未破丨丨日増崇乃于硖石戍间编舟为桥北更立楼船十各髙三丈十步置一篱至两岸蕃板装治四箱解合贼至举用不战解下　淮南子夫丨丨胜火章华之台烧以升勺沃而救之虽涸井而竭池无禁之何也举壶榼盆盎而以灌之其灭可立而待也　李商隐自桂林奉使江陵途中感懐诗丨丨初知海天文始识参　子兰河梁晩望诗丨丨防防不可量渔舟容易泛沧浪】
　　水容【顔真卿赠僧皎然诗见峰翠下　韦应物南塘泛舟诗云淡丨丨夕雨微荷气凉　又月溪与幼遐君贶同游诗沈沈丨丨緑寂寂流莺歇　温庭筠江岸即事诗见峰影下　灵一送殷判官归上都诗丨丨愁暮急花影动春迟　皎然夏日题桐庐杨明府纳凉山斋诗见山影下　又陪卢中丞闲游山寺诗拥烛明山翠交麾动丨丨】
　　水质【石门题防东坡盖五祖戒禅师之后身以其理通故其文涣然如丨之丨漫衍浩荡则其波亦自然而成文盖非语言文字也】
　　水声【宋史魏汉津传尝过三山龙门闻丨丨谓人曰其下必有玉即脱衣没水抱石而出果玉也　庾信秦州天水郡麦积崖佛龛铭见山势下　栁宗元至小丘西小石潭记从小丘西行百二十步隔篁竹闻丨丨如鸣佩环心乐之伐竹取道下见小潭水尤清冽泉石以为底　又小石城山记其旁出堡坞有若门焉窥之正黒投以小石洞然有丨丨其响之激越良久乃已欧阳修醉翁亭记山行六七里渐闻丨丨潺潺而防出于两峰之间者酿泉也　王维敕借岐王九成宫避暑应敎诗林下丨丨喧语笑岩间树色隐房栊　刘长卿詶张夏雪夜赴州访别途中苦寒作诗丨丨氷下咽沙路雪中平　戴叔伦过友人隐居诗见石濑下　卢纶山中咏古木诗见山色下　孟郊汝州南潭陪陆中丞公防诗见山态下　刘禹锡奉和裴晋公凉风亭睡觉诗方寸莹然无一事丨丨来似玉琴声　白居易雨后游城南庄诗四山岚色重五月丨丨寒　刘得仁西园诗见山翠下　杜牧题宣州开元寺水阁诗鸟去鸟来山色里人歌人哭丨丨中　又除官归京睦州雨霁诗丨丨侵笑语岚翠扑衣裳　曹唐刘阮洞中遇仙子诗云窦满山无鸟雀丨丨沿涧有笙簧　韦庄题裴端公郊居诗见山色下　皎然送重钧上人游天台诗十里行松色千重过丨丨　无可游山寺诗见山影下　法照送无着禅师归新罗诗夜宿依云色晨斋就丨丨张耒涟水诗孤舟逆水上野静闻丨丨　孔平仲和常父见寄诗幽圃丨丨从地涌画桥山色逼人寒】
　　水音【晋书律厯志丨丨羽三分商去一以生其数四十八属水者以为最清物之象也　辍耕録五行之中惟金木有自然之音水火土必相假而后成音盖水假土火假水土假火故金音四九木音三八丨丨五十火音一六土音二七不易之论也】
　　水韵【张雨诗树暗莺声帘虚丨丨长】
　　水鸣【王僧孺从子永宁令诔丨丨秋鹤岸集寒乌　陈与义村景诗蚕上楼时桑叶少丨丨车处稲田多袁裒东湖聫句诗丨丨知櫂急岸走讶途迁】
　　水响【王禹偁诗风疏逺磬秋开讲丨丨寒车夜救田】
　　水照【宋史艺文志陶景真人丨丨十三卷　梁简文帝诗丨丨弄珠影云吐阳台色　钱起诗晩溪寒丨丨晴日暖风来　白居易诗蜃散云收破楼阁虹残丨丨断桥梁】
　　水映【庾肩吾春日诗丨丨寄生竹山横半死桐】
　　水燿【沈约绣像题赞丨丨金沙树罗琼实　宗钦赠髙允诗见山挺下】
　　水涵【杜荀鹤宿东林寺题愿公院诗檐底丨丨抄律烛窗间风引煮茶烟　王安石题留微之廨中清辉阁诗见山染下】
　　水浸【彦周诗话有李氏女者字少云夲士族尝适人夫死无子弃家着道士服往来江淮间仆顷年见之金陵其诗有云几多桞絮风翻雪无数花丨丨霞殊无脂泽气　隋炀帝望江南词丨丨寒光铺枕簟浪揺晴影走金蛇】
　　水澄【明一统志丨丨泉在安南卫城外东北二里　范静妻沈氏映水曲丨丨正落钗萍开理垂发　李嘉祐九日送人诗丨丨千室倒雾卷四山长】
　　水净【梁简文帝镜铭云开月见丨丨珠明　李濋华月照方池赋天开圎月丨丨方塘月则桂华初满水则苹风不扬　梁元帝和王僧辩从军诗山虚和铙管丨丨写楼船　骆賔王晩泊河曲诗丨丨千峰近星飞五老遥　又月夜有怀诗山灵响似应丨丨望如空刘禹锡奉送家兄归王屋山隐居诗丨丨苔莎色露香芝苗　又秋词山明丨丨夜来霜数树深红出浅黄陈师道和魏衍元夜同登黄楼诗丨丨纳竹影山空答修语】
　　水莹【王勃七夕赋霜凝碧宙丨丨丹霄岑安卿咏范氏池亭诗见山环下】
　　水洁【寇坦同皇甫兵曹天官寺浴室新成报友人赏防诗丨丨三空性幽沾四大身　欧阳修紫石屏歌月光丨丨石莹净感此隂魄来中潜】
　　水明【杜甫月诗四更山吐月残夜丨丨楼】
　　水秀【明一统志泗州形胜山明丨丨地僻林深　丁椿尊经阁赋见山明下】
　　水彩【王履贞氷池照寒月赋丨丨旁射蝉聮下映】
　　水融【元稹生春诗鸿雁惊沙暖鸳鸯爱丨丨】
　　水朗【姜公辅白云照春海赋孤屿丨丨长汀云净】
　　水滋【左传武城人或有因于吴竟田焉拘鄫人之沤菅者曰何故使吾丨丨及吴师至拘者道之以伐武城】
　　水润【晋书后妃传论阳烁隂凝万物假其陶铸火炎丨丨六气由其调理　韩偓诗鹤舞鹿眠春草逺山髙丨丨夕阳迟】
　　水滑【白居易长恨歌春寒赐浴华清池温泉丨丨洗凝脂　杜牧暝投云智寺溪不得却取沿江路诗沙虗留虎迹丨丨带龙涎　陈樵石溪歌小龙挟向云间过丨丨瓢欹误倾堕】
　　水腻【姚合穷邉词将军作镇古汧洲丨丨山春节气柔】
　　水湿【诗既微且尰尔勇伊何传骭疡为微肿足为尰疏孙炎曰皆丨丨之疾也　新语虫蝎不能穿丨丨不能伤】
　　水涩【宋史河渠志漕渠一带纲运于是经由使客于此往返每遇丨丨纲运便阻一入冬月津送使客作埧车水科役百姓不堪其扰　元史汪徳臣传甲寅春旱嘉陵漕舟丨丨议者欲弃去徳臣曰国家以蜀事托我有死而已奈何弃之　戴叔伦山行诗云迷栖鹤寺丨丨钓鱼矶】
　　水皱【张养浩山行诗花欹知雨力丨丨见风文】
　　水生【齐书王融传春草丨丨阻散马之适秋风木落絶驱禽之欢　淮南子金壮土老丨丨火囚木死又瓦以火成不可以得火竹以丨丨不可以得水　又夫雌雄相接隂阳相薄羽者为雏毛者为驹犊柔者为皮肉坚者为齿角人弗怪也丨丨蠬蜃山生金玉人弗怪也老槐生火久血为燐人弗怪也山出嘄阳丨丨罔象木生毕方井生坟羊人怪之闻见鲜而识物浅也水经注女水导川东北流甚有神焉化隆则丨丨政薄则津竭　杜甫入宅诗丨丨鱼复浦云暖麝香山又登白潭诗丨丨春缆没日出野航开　元稹遣春诗丨丨低岸没梅蹙小珠连　陆游梅市诗丨丨溪靣大鱼跃风定草头双蝶飞】
　　水起【水经洛水又东过洛阳县南注祝良字石卿为洛阳令嵗时亢旱天子祈雨不得良乃曝身阶庭告诚引罪自辰至午紫云丨丨甘雨登降　庾信禹渡江赞风飞鹢涌丨丨龙惊　又纥干神道碑天和二年被使南征带甲百万舳舻千里江源丨丨海若乗流】
　　水作【元史河渠志金沟牐提领周徳兴言毎嵗夏秋霖雨冲失牐隄必水落役夫采薪修治不下三两月方毕冬寒丨丨苦不胜言】
　　水发【傅元赠扶风马钧序其后人有上百戏者能设而不能动也帝以问先生可动否对曰可动帝曰其巧可益否对曰可益受诏作之以大木雕构使其形若轮平地施之潜以丨丨焉设为女乐舞象至令木人击鼓吹箫作山岳使木人跳丸掷剑縁絙倒立出入自在百官行署防磨闘鸡变巧百端】
　　水出【说苑夫丨丨于山而入于海稼生于田而藏于圣人见所生则知所归矣　新论譬诸金木金性苞水木性藏火故炼金则丨丨钻木而火生人能务学钻炼其性则才慧发之矣】
　　水至【易坎象丨洊丨习坎注重险悬故丨洊丨也　史记淮隂侯传见水东下　闗尹子观道者如观水以观沼为未足则之河之江之海曰丨丨也殊不知我之津液涎泪皆水　李白秦女卷衣诗丨丨亦不去熊来尚可当】
　　水到【朱长文送李司直归浙东幕诗人从北固山邉去丨丨西陵渡口分　周繇甘露寺东轩诗山从平地有丨丨逺天无】
　　水通【南史韦叡传进讨合肥先是右军司马胡景略至合肥久不能下叡案行山川曰吾闻汾水可以灌平阳即此是也乃堰肥水顷之堰成丨丨舟舰继至魏书尉元传若天雨既降或因丨丨运粮益众规为进取恐近淮民庶翻然改图青冀二州卒未可据　唐书食货志今汉隋漕路濒河仓廪遗迹可寻可于河口置武牢仓巩县置洛口仓使江南之舟不入黄河黄河之舟不入洛口而河阳柏崖太原永丰渭南诸仓节级转运丨丨则舟行水浅则寓于仓以待则舟无停留而物不耗失　新论人之通犹丨之丨也德如寒泉假有沙尘弗能汚也　又烟生于火而烟郁火氷出于水而冰遏水故烟防而火盛氷泮而丨丨　杜甫伤春诗天青风卷幔草碧丨丨池】
　　水防【诗鳬鹥在潨公尸来燕来宗传潨丨丨也宗尊也欧阳修泗州先春亭记泗天下之丨丨也嵗漕必廪于此于是治常丰仓西门二夹室一以视出纳曰某亭一以爲舟者之寓舍曰通漕亭　又真州东园记真为州当东南之丨丨故为江淮两浙荆湖发运使之治所　陆机赠潘尼诗丨丨于海云翔于天道之所混孰后孰先】
　　水带【江淹建平王赦五刑敎见山匝下　李贺昌谷诗溪湾转丨丨芭蕉倾蜀纸】
　　水襟【李东阳对鸥阁赋干藩坤篱山带丨丨】
　　水环【明一统志桂林府形胜丨丨湘桂山类蓬瀛】
　　水匝【文心雕龙山杳丨丨树杂云合目既往还心亦吐纳】
　　水围【宋史河渠志大观三年两浙监司言承诏案古迹导积水今请开淘吴松江复置十二牐其余浦牐沟港运河之类以次増修若田被丨丨劝民自行修治】
　　水绕【绕同经势如降龙丨丨云从爵禄三公　明一统志瑞州府形胜山环右城丨丨如带　庾信郑常墓志铭见山斜下　陆龟幽居赋梦去而云遮絶洞樵归而丨丨孤村　郑谷诗御沟春丨丨闲坊信马归来傍短墙　刘因杂诗丨丨千山合云藏数亩荒】
　　水萦【明一统志见山顾下】
　　水络【沈亚之夀州团练副使防壁记夀春其地堑丨四丨南有淠西遮淮颍东有肥下以北注激而廻焉西流环郛而濬入于淮此天与险于是也】
　　水抱【芮挺章诗地衔金作埒丨丨玉为沙　王安石酬朱叔昌诗山蟠直渎输淮口丨丨长干转石头陆游登拟岘台诗萦廻丨丨中和气平逺山如醖借人】
　　水吞【杨基岳阳楼诗见山接下】
　　水攅【李华含元殿赋见山丛下】
　　水结【封行髙冬日宴于庶子宅诗丨丨曲池冰日暖平亭色　韦庄对雪诗松装粉穗临窗亚丨丨氷锥簇溜悬】
　　水圜【汉书郊祀志初天子封泰山泰山东北阯古时有明堂处处险不敞上欲治明堂奉髙旁未晓其制度济南人公玉带上黄帝时明堂图明堂中有一殿四靣无壁以茅盖通水丨丨宫垣为复道上有楼从西南入名曰昆仑天子从之入以拜祀上帝焉】
</div>
    <div class="pagination">
<a href="御定骈字类编_page190.html">上一页</a><span>...</span><a href="御定骈字类编_page186.html">186</a><a href="御定骈字类编_page187.html">187</a><a href="御定骈字类编_page188.html">188</a><a href="御定骈字类编_page189.html">189</a><a href="御定骈字类编_page190.html">190</a><span class="current-page">191</span><a href="御定骈字类编_page192.html">192</a><a href="御定骈字类编_page193.html">193</a><a href="御定骈字类编_page194.html">194</a><a href="御定骈字类编_page195.html">195</a><a href="御定骈字类编_page196.html">196</a><span>...</span><a href="御定骈字类编_page192.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
