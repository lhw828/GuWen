<!DOCTYPE html>
<html>
<head>
    <meta charset="UTF-8">
    <title>万姓统谱 - 第 135 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 135 页/共 403 页</h1>
    <div class="content">　　重义利介然受知孝庙执法内台力振頽纲表正有位社稷臣也】
　　张凤【字子仪直安平人宣德丁未进士授刑部主事仕至兵部尚书立朝侃侃爲时名臣】张澯【字仲湜平南人幼颖悟十嵗能属文日记数千言年十七连登成化戊戌进士始冠授翰林庶吉士改编修歴侍讲进学士转国子祭酒南京吏部尚书寻改兵部尚书叅赞机务即条上时务八事悉皆允纳后三疏乞致仕澯刚正廉介遇内阁诸重臣未尝阿附以是竟不留用其诗文力追古人诗尤温厚防浑所着有全湘忆录泾川文集若干卷藏于家】
　　张海【字文渊德州人成化间进士由都给事中为顺天府丞时中要方用事海以公事徃见不屈出知云南鹤庆府累迁兵部侍郎防土鲁畨侵扰哈密上命海锡之玺书海因条上六事多见采纳于是土鲁畨始相畏服哈密渐得自立海径趋还言官论其不竢命谪山西右叅政逾年致仕卒】
　　张鼐【字用　歴城人成化间进士爲监察御史抗疏劾李孜省出爲郴州判官孝宗即位起爲河南佥事值黄河泛涨督治有功汴民立生祠祀之累陞都御史廵抚辽东修饬堡伍寻诏入掌院时刘瑾窃权有吏杀人赂瑾求免鼐不从遂改南京寻逮狱削职而归瑾败复官学者称爲柏山先生】
　　张鹏【字腾霄保定人景泰进士授御史仕至太子少保兵部尚书諡懿简】
　　张纶【字大经顺天人成化甲辰举进士授盐山令诛锄豪恶夺贵戚侵田擢监察御史巡通州仓故人有以苞苴来谒者不复与见尝按真定诸郡平乡令欲増淤田税百余顷檄报淤决不常不可遗民患陞光禄少卿歴大理寺卿兴襄二府争滩池连逮七十二家讼乆不决纶爲调停奏上之事遂决后改刑部左侍郎累官至右都御史致仕太子少保防子韩爲即墨知县干榦并领乡荐所着有出　录宪台奏槀棘台驳槀敬亭文槀藏于家】
　　张琦【字君玉鄞人自幼颖异年十二能属对作诗人语客有试者辄应声出辄竒中治己未第进
　　士授南大理寺评事陞寺副正虑囚多所平反有爲僞章者三人罪论死　　　　曰以竹布四边中画字成文非刻印也遂得从末减知兴化府事简易清静以儒饬吏兴学校正风俗有古良二千石风陞本司左叅政致仕归日惟以林泉云鸟爲乐作诗力去陈言务极逺虽一草一木必欲妙出象外乃已自成一家言谈者宗之有白斋集竹里斋读史撮择各若干卷行于世】
　　张吉【字克修余干人信古好义耻同流俗以名节自砥砺其爲学务穷理致知体之身而验之心直
　　欲着于事为初任主事劾左道李孜省妖僧晓出判景　　　　　治土官长及夷民咸信化之后知梧州歴广西左布政使所着有古城集贞　　防陆　　疑佛学论传行于世】
　　张芝【字廷毓歙县人治中授评事正德初论时政缺失欲正体统以收威福以保祖业言俱剀切通政司以犯权幸不敢进寻擢宪副风采凛然格奸正法悉有成绩及督学政恳恳导人自力】
　　张需【江西人守霸州置户簿以验勤惰民生理蕃滋又善捕蝗邻郡悉効其法尝治豪右之害民者
　　被譛于王振下狱杖几毙竟谪戍边】
　　张津【字广汉广州博罗人治进士为监察御史有声时内孽肆乱以直谏免官家居正德六年起守四明才识髙迈廉仁而公直诸务纷至不动声色而仓卒立办期年权贵敛戢奸黠用良时市舶中贵纵其左右颇怙势不检悉以髪绳束之不少贷假中贵人不能平卒亦无如之何津自奉俭簿其视民不啻其骨髓郡尝大旱斋戒祷神辄屏车盖曝赤日中汗蒸蒸出敝衣草履徒步行六十里比反雨随车如注　　霑足迁山东叅政未几擢　都御史提兵大江终户部侍郎四明父老立生祠祀之】
　　张琮【字廷宪江寜人文僖益之从孙治庚戌进士爲礼部仪制郎中晋藩有夺王封者时刘瑾受赂琮执不可瑾曰一郎中力能胜尚书耶出爲陜西叅议夺者即如请后谪琮爲济宁知州改监察御史巡按甘肃时安化余乱未息琮恤无辜而治有罪边氓以安瑾诛擢按察副使累官至南京都察院右都御史门可设雀罗乞致仕嵗给夫廪卒赐葬祭】
　　张廉【归安人永乐中由进士歴官都御史尝使封藩坚辞餽遗及副台宪遇事不避权贵时以刚介称】张罍【归安人成化丙戌进士廉介特立歴官州县民立生祠迁福建副使竟以强直贾祸系狱者七
　　年后释归】
　　张治道【陜西长安人由进士正德十年知长垣果毅有爲兴利除害动中肯綮吏不敢欺民不畏
　　吏百姓至今称之后擢刑部主事遂髙尚焉】
　　张渊【字子静号梦坡乌程人家贫博学工诗善书与呉门沈石田吴匏庵爲友一时名称籍籍所着
　　有梦坡集】
　　张润身【成安人登正徳进士第初知西安县事以贤能着闻选授户科给事中转兵科都给事中居谏垣前后十三年弹劾不避论巨珰之席势贪将之偾兵与夫指斥近侍之污秽停寝武弁之奏带谏疏数百篇皆切中时弊出守平阳比至郡问民疾苦状凡利所当兴弊所当革者悉次第行之百度斩斩居二载浩然有归志及抵家日唯以耕读课子睦族人敦乡约爲事后以疾卒乡士大夫咸称其文章政事多可纪述所着有四科奏议传世】
　　张澯【字景川顺德人祖善昭兵部司务超擢四川佥事以时忌左迁通判在临江尝雪寃狱疏练子宁之党得复其家者八十四人士论壮之澯生而聪敏登正德辛未进士令建平首谒忠臣王叔英墓捐俸修其祠裁刁豪以法爲所中当道直之转令广昌抑强扶弱民懐而畏尝疏故尚书何公乔新学行于朝得諡文肃爲梓行其所著书迁礼部主事员外郎卒】
　　张润【字汝霖临汾人治壬戌进士授给事中歴官南京吏部尚书諡恭简润丰采凝峻不肯诡随
　　卒能守典法均输财用诸不便己者辄龃龉公益持坚节不爲动揺】
　　张钦【字敬之通州人正德进士歴官右副都御史爲人慷慨刚毅爲御史绰有风力自居庸阻驾直
　　声闻于天下】
　　张英【京卫指挥使闻武宗南巡挟一刀囊土数升持諌疏当跸道跪哭谏不允即拔刀自刎血流满地侍卫人缚送诏狱问英囊土何爲曰恐汚帝廷洒土掩血耳殒命狱中无子嘉靖初怜其忠赠都指挥官英弟雄都指挥】
　　张习【字企翺吴县人爲郎礼部出按察岭外喜学问文章尔雅多取往闻佚遗者校而传之故古之
　　余多赖以存】
　　张璧【字崇象石首人正德进士歴太子太保礼部尚书兼东阁大学士諡文简璧公恂雅直不近流
　　俗喜文学所着多雅驯】
　　张芹【字文林治十五年进士筮仕福州推官有蘖声擢南台御史弹劾不避正德间逆瑾诛乃劾李东阳曰臣窃见国家大臣正直者多不容于刘瑾得志之时奸邪者多见黜于刘瑾伏诛之后李东阳一人始终无恙屹然而独存而又屡叨恩赏士大夫虽皆议其非而无一人公言于陛下臣不知其何善爲身谋如此也寻外补守徽州捐资置所属邑廉惠田官至浙江右布政使敛抑如诸生出入卒徒步年七十始乘肩舆所着有备遗录歉斋奏议数卷】
　　张含【字愈光永昌府人尝举乡荐不第遂不复仕以书史吟弄终其身素与杨升庵翰撰善其诗多
　　所评定君弟合尝司吏部父志淳爲南都戸侍父子发解云南】
　　张凤翔【字光世汉中洵阳人号伎阙生而异质殊才目羞日短视然暗处则反明灯月之下犹昼也故其书窻昼必遮蔽而后视字左手横书兴到笔飞瞬息满纸少与李空同同举于乡治己未举进士复与空同同官戸部及以疾卒京师空同公爲请于朝月给米赡其母妻盖异数卒年仅三十故有诗赋六卷】
　　张孚敬【初名璁字秉用永嘉人七试礼部正德辛巳始举进士嘉靖改元大礼未定上疏爲上言极言父子之伦不可夺众不悦授南京刑部主事嘉靖三年再上疏上召与众议竟如公説陞翰林学士六年陞礼部尚书兼文渊阁大学士入内阁赐银图书二忠良贞一绳愆弼违遂奏革镇守内官清勘皇亲庄田歴太傅吏部尚书大学士修祀典进郊祀议又请仿古立九嫔以广储嗣又正孔子祀典去王号以名与上名嫌请更名上改名孚敬字懋恭晋少师兼太子太师致仕卒諡文忠赠太师公天性孝友气度朗豁愽极羣书英伟迥特非时俗肤浅所能揆测及当事莅政执法以往刚崛不囘受知明主谢苞苴孤立行一意元侯中贵戢戢敛束要亦有以服其心矣】
　　张意【字诚之昆山人嘉靖己丑进士歴山东副使以谗放归雅志宏量不以放逐介情躭志艺文】张治【字文邦茶陵人少负隽才正德庚辰防试第一改翰林庶吉士授编修左赞善时议征交南选使往谕佥谓无以逾治进学士累迁吏部左侍郎署翰林院事陞南京吏部尚书入爲文渊阁大学士进太子太保预机务方是时世宗日在西内躬修典召诸辅臣入直撰科书治忽忽不乐辄形词色未几以病卒治性卞急而志意慷慨接人乐易喜奬进士类博洽有文词明习典章究辨时务语及治乱之故毅然以经济自许人亦以此期之卒赐祭葬諡文隠隆庆间改諡文肃】
　　张鳌山【敷华子正德进士改吉士歴南直提学御史知人好奬拔雅尚艺文兴起古学以鲠直
　　爲忌者所诬落职子秩嘉靖乙丑进士程隆庆戊辰进士改庶吉士】
　　张岳【字惟乔惠安人博学好古沈毅有大畧嘉靖庚戌爲都御史奉命征苗三省宁谧设立麻阳一
　　十三哨永固边防苗平卒于沅士民至今思之后防恩恤諡襄惠】
　　张珩【石州人正德间进士授监察御史巡盐两淮继按畿辅及陜西所至贞宪厘弊奬廉绌贪时称名御史歴太仆大理二寺少卿陞佥都御史巡抚延绥躬励将士恩威兼至及进副都御史巡抚宁夏经畧一如延绥时后陞兵部侍郎总督陜西斩获甚众防玺书褒奬珩居官以刚介着而经畧西陲之功最久且大卒赠工部尚书諡襄毅遣官祭葬】
　　张时彻【字惟静号东　鄞县人嘉靖癸未进士由武部改仪曹擢学宪累官南京兵部尚书以倭奴入冦当道勒归归家寄情文酒而不忘用世之志所着有芝园集五十六卷编皇明文范六十八卷】
　　张灵【本窭人子力作自给而灵生乃有爽气选爲博士弟子与诸俊少并游唐寅尤善之灵所爲诗能速成虽使迟之亦无复加也嗜酒贫无从得寅尝晨诣之卧未起呼之灵作色曰而公正酣遽醒之若岂能醉我者寅与之适他所见羣贾有被酒吟者谓灵曰爲若舞彼来奚若灵乃佯爲丐和其诗贾惊饮食之已而迹知二生乃大笑人以此汚之使者方志来恶爲古文词者斥焉生亦善图画能不逮寅】
　　张邦竒【字常甫鄞县人正德进士赋性耿介立志清苦以翰林检讨出爲湖广提学副使涵养端雅谋猷醇确明礼教崇行义劝督有程课试有常以身率士所奬拔者往往知名数年文体士习丕变然未尝大声色而潜移黙动有出于督率之外者歴官至礼部尚书諡文定】
　　张鳌【字济甫南昌人嘉靖丙戌进士歴南京兵部尚书】
　　张永明【字钟诚乌程人登嘉靖乙未进士授芜湖县令章圣皇太后梓宫南祔内竖蔑视官司明以身爲障事集而费不盈锭闻于朝旌有金币召拜南京刑科给事中晋右副都御史抚治河南薮萃逋亡宫宇服御僭拟日甚公三疏其隠而僭氛廓清陞刑部尚书改都察院左都御史秉公肃宪门无私谒请托不行持法惟峻不能媕阿近人情或毁非其故遂上疏乞归卒年六十八赠太子少保諡庄僖公爲人丰度修整议论英发临大事决大狱毅然有不可夺者】
　　张寰【字允清号石川昆山人正德辛巳进士仕至通政司叅议国制四品以上官自陈寰爲通叅遇天变爲当路勒令自陈斥之寰谓非制也常懐不平奋然有光复之志久而不遂乃发爲登山临水之兴吟风咏月之情终其身不少变云】
　　张【字补之江隂人正德进士歴官南太常卿国子祭酒】
　　张谦【慈谿人嘉靖间任大名府知府爲政严明知大体以廉驭吏每季终察举州邑吏有贪墨者辄廷挞之终公之治吏无敢受一钱者养马常课外复征余地钱百姓苦之公痌疚切肤体恳爲申豁又故事种马间十嵗一编孔滋甚公改编四年辄清审之积除刷殆尽其祛害兴利类此去郡】
　　张舜臣【字熙伯章邱人嘉靖癸未进士歴南京户部尚书】
　　张选【字舜举无钖人嘉靖己丑进士授给事中上疏论严相爲民隆庆改元赠光禄少卿】张濂【字子清仁和人嘉靖戊戌进士歴吏部文选司郎中都察院右佥都御史巡视易州厰】张景贤【字勉之眉州人嘉靖戊戌进士歴都察院右副都御史巡抚南畿】
　　张松【字汝乔洛阳人歴兵部右侍郎都察院右副都御史总督宣大】













　　万姓统谱卷四十
<子部,类书类,万姓统谱>
　　钦定四库全书
　　万姓统谱卷四十一　　　明　凌迪知　撰下平声
　　七阳
　　杨【农商音唐叔虞之后伯侨自晋归周封杨侯食于杨因氏一云周宣王曽孙封为晋所灭其后为氏焉周】杨朱【有邻亡羊请杨子坚追之子曰亡一羊何追之者众曰多岐路既反问羊获乎曰亡岐路之中
　　又岐焉不知其所之子曰大道以多岐亡羊】
　　杨端和【秦将军】
　　杨囘【居乡三逐事君三去赵简子用为相其国大治】
　　【汉】杨仆【福昌人武帝时为楼船将军伐南粤有功后封梁侯】
　　杨王孙【城固人治黄老术家业千金厚自奉养临终告其子曰我死躶葬以返吾真】杨敞【华隂人庄重谨畏昭帝时屡迁至御史大夫霍光张安世谋废昌邑王议定报敞敞惊惧不知
　　所言乆之始许诺帝即位月余卒】
　　杨宣【什邡人仕为太苍令上言宜封周公孔子诏从之荐龚胜等四人】
　　杨恽【字子幼敞子汉宣时为中郎将居殿中廉洁无私答孙防宗书云烹羊炰羔斗酒自劳酒后耳
　　热而呼乌人生行乐须富贵何时】
　　杨贤【杜林避难西州隗嚣不能屈弟成物故嚣乃听林持丧东归扶风既遣而悔追令刺客杨贤于陇坻遮杀之贤见林身推鹿车载致弟丧乃叹曰当今之世谁能行义我虽小人何忍杀义士因亡去】
　　杨益【南雄路总管为政安详务禁淫祀兴利剔蠧不受私谒吏民悦之】
　　杨终【字子山成都人习春秋为郡小吏诣京师受业显宗时召拜校书郎官至郎中尝受诏删太史
　　公书为十余万言又着春秋外传十二篇改定章句十五万言】
　　杨仁【阆中人学习韩诗举孝廉补北宫卫卜令条对时政称防明帝崩马氏诸子争入宫仁披甲执
　　防严勒行卫莫敢进者章帝立拜什邡令为政寛惠后辟司徒掾】
　　杨统【新都人习天文推步术建初中为彭城令岁大旱统推隂阳消伏县界泽太守使统为郡求
　　雨雨即大降自是朝廷灾异多访之】
　　杨政【字子行京兆人少从范升受梁邱易善说经书教授尝数百人京师语曰说经铿铿杨子行章
　　帝时官至左中郎将】
　　杨厚【字仲桓新都人统子厚少学父业顺帝徴至长安因陈汉三百五十年之戹宜蠲法改宪以削伏灾异累官侍中拜议郎后称病归教授门生三千余人卒年八十二乡人諡曰文父】
　　杨震【字伯起华隂人八世祖喜高帝时赤泉侯震明经博览诸儒语曰关西夫子杨伯起年五十始仕歴郡守安帝时拜太尉居官清白以四知却所馈金或劝殖产业震曰使后称清白吏子孙不亦可乎】
　　杨秉【震子桓帝时以侍中尚书拜太尉毎朝廷得失尽忠规谏多见纳用尝歴豫荆徐兖四州刺史
　　所至以纯白称子赐】
　　杨纶【字仲理东昬人少师事丁鸿习古文尚书请辟皆不就后拜侍中以上书直辞不逊免归后为
　　将军梁商长史谏诤不合出补常山王傅以疾自止坐稽王命免】
　　杨璇【字机平防稽人举孝廉灵帝时为零陵太守是时苍梧桂阳宼起吏人恐惧璇乃制马车数十乘又为兵车彀弓弩与战大破平之境内以宁荆州刺史凯诬璇冐功槛车徴逮乃噬臂血书诣阙上之诏原璇拜议郎三迁为渤海太守张温荐之迁尚书仆射】
　　杨匡【陈留人初为杜乔掾乔与李固坐党锢死匡卫其尸都官从事执诣梁太后太后义之因上书
</div>
    <div class="pagination">
<a href="万姓统谱_page134.html">上一页</a><span>...</span><a href="万姓统谱_page130.html">130</a><a href="万姓统谱_page131.html">131</a><a href="万姓统谱_page132.html">132</a><a href="万姓统谱_page133.html">133</a><a href="万姓统谱_page134.html">134</a><span class="current-page">135</span><a href="万姓统谱_page136.html">136</a><a href="万姓统谱_page137.html">137</a><a href="万姓统谱_page138.html">138</a><a href="万姓统谱_page139.html">139</a><a href="万姓统谱_page140.html">140</a><span>...</span><a href="万姓统谱_page136.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
