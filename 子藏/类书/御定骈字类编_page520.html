<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 520 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 520 页/共 1019 页</h1>
    <div class="content">　　御定骈字类编卷一百三十四
　　采色门一
　　青
　　青天【列子至人者上闚丨丨下潜黄泉挥斥八极神气不变　庄子有鸟焉其名为鹏絶云气负丨丨王翰古娥眉怨黄金作盘铜作茎丨丨白露掌中擎李白秋浦歌江祖一片石丨丨扫画屏　又飞龙引遨游丨丨中其乐不可言　元稹酬乐天早春闲游西湖因成十八韵见寄诗尚阻丨丨雾空瞻白玉尘　徐夤山隂故事诗红鵞化鹤丨丨逺防笔成龙緑水空】
　　青冥【任昉王文宪集序单门后进必加善诱勗以丹霄之价以丨丨之期　柳宗元送元山人序黄鹄一去丨丨无极　楚辞据丨丨而摅虹兮遂儵忽而扪天　王逸九思元鹤兮髙飞増逝兮丨丨　李峤中秋月诗盈缺丨丨外东风万古吹　张九龄至岳阳诗湘岸多深林丨丨昼结隂　王维华岳诗连天凝黛色百里遥丨丨　杜甫投哥舒开府翰二十韵勲业丨丨上交亲气槩中　刘长卿奉陪萧使君入鲍逹洞寻灵山寺诗古寺隐丨丨空中寒磬夕　韩愈县斋有懐诗虽陪彤庭臣讵纵丨丨靶　周匡物自题读书堂诗窻外卷帘侵碧落槛前敲竹响丨丨　李涉题湖台诗山有松门江有亭不劳他处问丨丨　张蠙宿山寺诗中峰半夜起忽觉在丨丨】
　　青霄【徐陵陈公九锡文气涌丨丨神飞紫闼　张衡魏都赋恒碣碪于丨丨河汾浩涆而皓溔　张子】
　　【容润州登北固山诗徐州带绿水楚国在丨丨　王湾丽正殿赐宴诗院逼丨丨路厨和紫禁烟　李白登峨眉山诗丨丨倚天开彩错疑画出　又题舒州司空山瀑布诗摄身凌丨丨松风拂吾足　杜甫画鹘行侧脑看丨丨寜为众禽没　白居易栽杉诗才髙四五尺势若干丨丨　李翺赠药山髙僧惟俨诗我来问道无余说云在丨丨水在瓶　曹松送僧入庐山诗庐山瀑布三千仞画破丨丨始落斜】
　　青穹【李颀与诸公游济渎泛舟诗左手正接防浩歌盻丨丨】
　　青霭【鲍照登大雷岸与妹书左右丨丨表里紫霄　王筠苦暑诗日坂散朱雰天隅敛丨丨　江淹诗虚堂起丨丨崦嵫生暮霞　刘希夷晚春诗庭隂羃丨丨帘影散红芳　苏颋闲园即事诗丨丨逺相接白云来复还　张九龄南山下旧居闲放诗乔木凌丨丨修篁媚緑渠　刘长卿自道林寺西入石路至麓山寺过法崇师故居诗香随丨丨散钟过白云来　令狐楚竹诗丨丨近当行药处緑隂深到卧帷前　李赤天门山诗落日舟去遥囘首沈丨丨　喻坦之寄华隂姚少府诗砚和丨丨冻帘对白云垂　徐夤瓦砚诗凿山丨丨断琢石紫花轻】
　　青云【史记伯夷传闾巷之人欲砥行立名者非附丨丨之士恶能施于后世哉　又范睢传须贾顿首言死罪曰贾不意君能自致于丨丨之上贾不敢复读天下之书不敢复与天下之事　刘长卿送路少府应制举诗五言凌白雪六翮向丨丨　白居易初授拾遗诗惊迎白日光慙非丨丨器　徐夤休説诗白首钓鱼应是分丨丨干禄已无心又元稹有丨丨驿诗】
　　青霞【宋史艺文志刘甄书丨丨集解二十卷　乂升元养生论丨丨子防道篇一卷　又丨丨子丹台新录九卷　云笈七籖元始天王记东游碧水豪林之境上憩丨丨九曲之房　又青要帝君纪以紫云为屋丨丨为城　杨炯少室山少姨庙碑丨丨起而照天白露生而匝地　江淹恨赋郁丨丨之竒意入修夜之不旸梁武帝直口头诗翠壁绛霄际丹楼丨丨上　沈约游钟山应西阳王教诗白云随玉趾丨丨杂桂旗　刘】
　　【长卿寻洪尊师诗道书堆玉案仙帔叠丨丨　韩愈李花赠张署诗金乌海底初飞来朱辉散射丨丨开　孟郊游韦七洞庭别业诗旷然丨丨抱永矣白云适　曹松江西逢僧省文诗髙僧不负雪峰期却伴丨丨入翠微】
　　青汉【陶景答虞中书书栖六翮于荆枝望绮云于丨丨有日于兹矣　顾况短歌行明月皎皎入华池白云离离度丨丨　贾岛送穆少府知眉州诗劒门倚丨丨君昔未曽过　许浑陵阳春日寄汝洛旧游诗万里绿波鱼恋钓九重丨丨鹤愁笼　徐夤尚书打毬诗逐将白日驰丨丨衔得流星入画门】
　　青星【史记天官书杵臼四星在危南匏有丨黒丨守之鱼盐贵】
　　青章【史记天官书执徐岁岁隂在辰星居亥以三月居与营室东壁晨出曰丨丨青章甚章其失次有应见轸曰丨丨岁早旱晚水】
　　青纫【唐书天祐元年十一月朔午时日有黄白晕旁有丨赤丨】
　　青珥【宋史天文志隆兴二年七月日生赤黄晕及丨丨陈陶关山月度碛冲云朔风起边笳欲晚生丨丨】
　　青眚【汉书五行志传曰貌之不恭是谓不肃厥咎狂厥罚恒雨厥极恶时则有丨丨青祥唯金沴木注内曰眚外曰祥　刘向洪范五行传严公二十九年有蜚蜚色青近丨丨也】
　　青祥【汉书五行志见上　后汉书五行志貌之不恭是谓不肃时则有青眚丨丨】
　　青风【李端送杨臯擢第归江东诗緑气千樯暮丨丨万里春】
　　青雨【谢翺诗灵旗萧萧卷丨丨　张翥松巢诗就树遮丨丨牵萝补白云　张昱题画诗老树含丨丨平林澹白烟】
　　青露【晋中兴书露之异者有朱露丹露丨丨黄露　周存瑞游宫沼赋映红蕖而灼烁吸丨丨之缥渺李洞宿凤翔天柱寺诗墨研丨丨月茶吸白云钟】
　　青霜【汉武帝内传上元夫人服丨丨之袍云彩乱色非锦非绣不可名字　王勃滕王阁序见紫电下羊士谔王学士独游青龙寺翫红叶因赠诗十亩苍苔绕画廊几株红树过丨丨】
　　青雪【拾遗记广延国在燕北七万里其地常雨丨丨氷霜悉皆绀碧】
　　青虹【竹书纪年周敬王二十六年晋丨丨见】
　　青霓【孟郊鵶路溪行呈陆中丞诗有物饮碧水髙林挂丨丨　又和皇甫判官游琅琊溪诗碧濑漱白石翠烟含丨丨　李贺绿章封事丨丨扣额呼宫神鸿龙玉狗开天门　李商隐戊辰防靖中出贻同志二十韵诗飘飖被丨丨妸娜佩紫纹】
　　青空【许敬宗奉和登陜州城楼应制诗锦鳞文碧浪绣羽绚丨丨　韩愈谒衡岳庙诗须臾静扫众峰出仰见突兀撑丨丨】
　　青道【汉书天文志见黄道下　又立春春分月东从丨丨　邓倚春云诗势移丨丨里影泛緑波中】青阳【尔雅春为丨丨　礼记月令孟春之月天子居丨丨左个注丨丨左个大寝东堂北偏　史记乐书汉正月上辛祠甘泉歌丨丨　汉郊祀歌丨丨开动根荄以遂　左贵嫔文亦既丨丨鸣鸠告时　牛明堂议东曰丨丨　陆云失题诗朱明来思丨丨受煦　李乂陪幸临渭亭遇雪诗丨丨御紫微白雪下彤闱　潘孟阳元日诗丨丨初应律苍玉正临轩　孟浩然岁暮归南山诗白发催年老丨丨逼歳除　刘长卿闻王师收二京寄上浙西节度诗沧海今犹滞丨丨岁又更又史记秦始皇记荆王献丨丨以西　汉书邹阳传越水长沙还舟丨丨　唐书地理志池州丨丨县天寳元年置　南唐书宋齐丘传元宗时齐丘请归九华旧隐从之封丨丨公食丨丨一县租税　杜牧将赴池州道中作丨丨云水去平寻黄绢歌诗出翰林　吴师道望九华山诗轻舟下池口遥望丨丨郭　又晋语司空季子曰黄帝之子二十五人其同姓者二人而已惟丨丨与夷鼓皆为己姓】
　　青律【宋史乐志丨丨载阳有鳦颉颃　卢肇风不鸣条诗暗通丨丨起逺望白苹生　徐夤牡丹花诗开当丨丨二三月破却长安十万家　李建勲梅花诗一气才新物未知每惭丨丨与先吹　王禹偁和冯中允炉边偶作诗谁为东君掌丨丨故将春日连人日】
　　青岁【陈子昂春台引迟美人兮不见恐丨丨之遂遒李白诗红顔悲旧国丨丨歇芳洲　杜甫昔游诗隔河忆长眺丨丨已摧頽】
　　青春【梁元帝纂要春曰丨丨　景差大招丨丨受谢白日照只　何晏景福殿赋结实商秋敷华丨丨李白送李青诗伯阳仙家子容色如丨丨　白居易秋槿诗后时不获已安得如丨丨　崔道融春题丨丨未得意见花却如仇】
　　青韶【韦元旦奉和人日宴大明宫诗丨丨既肇人为日绮胜初成日作人】
　　青土【白虎通将封东方诸侯取丨丨苴以白茅　又晋书汜毓传于时丨丨隐逸之士刘兆徐苗等皆务教授惟毓不蓄门人清净自守　王隐晋书泛毓字稚春济北人敦睦九族丨丨号其家儿无常父衣无常主曹植与杨徳祖书伟长擅名于丨丨公干振藻于海隅注徐伟长居北海郡禹贡之青州也故云丨丨　陆】
　　【云丞相陆公诔锡尔丨丨建侯于东　又南史宋武帝纪慕容超遁还广固丙子克广固大城超固其小城乃设长围以守之馆谷于丨丨停江淮转输　北史邢邵传尚书令元罗出镇青州啓为府司马遂在丨丨终日酣赏尽山泉之致】
　　青地【唐书仪卫志黄麾仗第五行短防大五色鹦鹉毛氅丨丨　相贝经丨丨绿丈谓之绶贝　又唐河西破蕃贼露布臣独辑甲兵日讨军实终当拔逻些城丨丨斩赞普之首以悬北阙　又贾岛荒斋诗落叶无丨丨闲身着白衣】
　　青野【李峤茅诗麏包丨丨外鸱啸绮楹前　蒋防秋稼如云诗紫芒纷幕幕丨丨澹油油】
　　青逵【刘臻妻春颂元陆降坎丨丨升震】
　　青路【刘潜谢赐第啓右带御沟左回丨丨　上官仪诏册殷王为单于大都督文帝子之星凭紫浔而啓耀天孙之岳峙丨丨而摛光】
　　青郊【唐书礼乐志缇幕移候丨丨啓蛰　马懐素奉和立春游苑迎春应制诗元籥飞灰出洞房丨丨迎气肇初阳　杜甫堂成诗背郭堂成防白茅沿江路熟俯丨丨　林滋春望诗春海镜长天丨丨丽上年】青圻【司空曙送夏侯审赴寜国诗丨丨连白浪晓日渡南津】
　　青甸【李峤侍宴长宁公主东庄应制诗别业临丨丨鸣銮降紫霄】
　　青田【旧唐书地理志丨丨景云二年分括苍置　云笈七签丨丨山洞名曰丨丨大鹤天在处州丨丨县属传真人治之　王勃上武侍极啓驰魂雾谷欣逢紫岫之英驿思霞丘伫接丨丨之响　骆賔王秋日宴序誓敦交道俱忘白首之情言欵朝期共挹丨丨之酒杨炯和郑讐校内省瞩眺思乡懐友诗楼台横紫极城阙俯丨丨　杜甫薛少保画鹤诗薛公十一鹤皆写丨丨真　张籍赠李杭州诗竹间虚馆无朝讼山畔丨丨长夏苗　白居易和防之听妻弹别鹤操诗丨丨八九月辽城一万里　杜牧别鹤诗丨丨归路逺丹桂旧巢空　陆蒙送浙东徳师侍御罢府西归诗诗懐白阁僧吟苦俸买丨丨鹤价偏　徐铉有所思诗忘情好醉丨丨酒寄恨宜调绿绮琴　陈与义罗江诗行过竹篱无细雨眼明防鹭立丨丨】
　　青畴【骆賔王封禅表境接丨丨俯识获麟之野沈约休沐寄懐诗紫箨开緑篠白鸟映丨丨】青垅【吕温贞元十四年旱甚见权门移芍药花诗见緑原下】
　　青亩【温庭筠雉场歌城头却望几含情丨丨春芜连石苑】
　　青原【传灯录行思禅师闻曹溪法席乃徃叅礼祖深器之既得法徃吉州丨丨山静居焉　耿湋寄钱起诗丨丨髙见水白社静逢人　戴复古汪见可约游丨丨诗来访丨丨古钓矶溪流滚滚濯龙奇　杨万里至永和诗却到丨丨望城里楼台些子水云边　又永和遇风诗未嫌春晚不多花只爱丨丨緑似】青陵【明一统志丨丨台在开封府封丘县界　彤管新编韩凭为宋康王舍人妻何氏美王欲之捕舎人筑丨丨台何氏作乌鹊歌以见志　李白白头吟古来得意不相负祗今唯见丨丨台　李商隐丨丨台诗丨丨台畔日光斜万古贞魂倚暮霞】
　　青臯【王勃上綘州上官司马书丨丨独唳望鸿渐而翻云丹穴髙鸣对鹓池而矫雾　梅尧臣诗丨丨藏暗雉】
　　青堆【明一统志太平府丨丨沙在府城南二十里周文育克徐嗣徽于此　齐已将之匡岳过寻阳诗大都浪后丨丨没五老云中翠叠来】
　　青丘【晋书天文志丨丨七星在轸东南蛮夷之国也北史隋炀帝纪丨丨之表咸修职贡碧海之濵同禀正朔　山海经丨丨之山其阳多玉其隂多青雘淮南子尧使羿诛凿齿于畴华之泽杀九婴于凶水之上徼大风于丨丨之野　十洲记长洲一名丨丨在南海辰己之地一洲之上专是林木故一名丨丨　云笈七签黄帝东到丨丨过风山见紫府真人　司马相如子虚赋秋田乎丨丨徬徨乎海外　陶潜读山海经诗丨丨有竒鸟自言独见尔　许敬宗奉和宴中山应制诗飞云旋碧海解网宥丨丨　杨师道春日望海诗将举丨丨缴安访白霓裳　杜甫承闻河北诸道节度入朝欢喜口号澶漫山东一百州削成如案抱丨丨】青埃【栁恽起夜来曲城南断车骑阁道覆丨丨】
　　青泥【晋书安帝纪赫连勃勃大败王师于丨丨北　东观汉记邓训将黎阳营兵为幽部所归迁乌桓校尉黎阳故人知训好丨丨封书从黎阳步推鹿车载丨丨一襆至上谷遗训　水经注泥水歴峣栁城南魏置丨丨军于城内俗亦谓之丨丨城　元和郡县志丨丨岭在兴州长举县西北悬崖万仞上多云雨行者屡逢泥淖故号为丨丨岭　神仙传王烈尝入太行见山破石裂数百丈两畔皆青石石中一穴有丨丨流出如髓烈取泥试丸之随手坚凝气如粳米嚼之亦然　广异记则天时西国献丨丨珠胡人云西国有丨丨泊多珍寳苦泥深不可得若以此珠投泊中泥悉成水其寳可得　庾信奉和赵王游仙诗白石香新芋丨丨美熟芝李白蜀道难丨丨何盘盘百歩九折萦岩峦　杜甫崔氏东亭草堂诗盘剥白鸦谷口栗饭煮丨丨坊底芹元稹青云驿诗昔游蜀门下有驿名丨丨】
　　青沙【苏轼次韵陈海州乘槎亭诗日上红波浮翠巘潮来白浪卷丨丨】
　　青烟【陆机列仙赋亘碧海而飏朝霞凌丨丨而薄天际陈子昂春夜别友人诗银烛吐丨丨金樽对绮筵　李白黄葛诗丨丨蔓长条缭绕几百尺　白居易伤宅诗一堂费百万鬰鬰起丨丨　寒山诗山花笑渌水岩岫舞丨丨】
　　青烧【赵必哲诗犊耕丨丨雨鹤卧碧桃烟】
　　青墩【南史周文育传徐嗣徽引齐人渡江据芜湖诏征文育还都嗣徽乃列舰于丨丨至于七矶以断文育归路及夕文育鼓噪而发嗣徽等不能制】
　　青坻【徐彦伯奉和幸新丰温泉宫应制诗丨丨环玉甃红淀铄金光注淀一作础】
　　青冢【归州图经胡中多白草王昭君冢独青号曰丨丨王昌龄箜篌引弹作蓟门桑叶秋风沙飒飒丨丨头　杜甫咏懐古迹诗见紫台下　白居易丨丨诗不见丨丨上行人为浇酒　杜牧丨丨诗丨丨前头陇水流燕支山下暮云秋　李商隐闻歌诗丨丨路边南鴈尽细腰官里北人过　陈陶关山月丨丨曽无尺寸归锦书多寄穷荒骨】
　　青塘【南史韦粲传栁仲礼入粲营部分众军旦日将战诸将各有据守令粲顿丨丨当石头中路粲虑栅堑未立谓仲礼曰下官才非御武节下善量其宜不可致有亏丧仲礼曰丨丨立营迫近淮渚此事大非兄不可粲帅所部水陆俱进比及丨丨夜已过半垒栅至晓未合景率鋭卒来攻军败乗胜入营粲遂见害　皎然答裴济从事诗应懐丨丨居蕙草没前墀　杨万里丨丨诗见紫蚓下】
　　青岸【魏书袁翻传思归赋下对兮碧沙上覩兮丨丨欧阳詹宫池栁色诗舞絮回丨丨翻烟拂緑苹陆龟蒙酒旗诗揺揺倚丨丨逺荡游人思　李建勲春水诗丨丨渐平濡栁带旧溪应暖负莼丝】青社【史记三王世家立子闳为齐王曰于戏小子闳受兹丨丨注王者以五色土为大社封四方诸侯各以其方色土与之归以立社齐在东方故曰丨丨　潘岳杨荆州诔丨丨白茅赤朱其绂　贡师泰黄金台诗昭王鋭意移丨丨筑土悬金奉贤者】
　　青山【入蜀记姑孰溪东南数峰如黛盖丨丨也李太白祠堂在丨丨之西北距山南十五里墓在祠后谢朓游东田诗不对芳春酒还望丨丨郭　王维春日与裴廸过新昌里访吕逸人不遇诗门外丨丨如屋里东家流水入西邻　李白乌栖曲吴歌楚舞欢未毕丨丨欲衔半边日　又题东溪公幽居诗宅近丨丨同谢朓门垂碧栁似陶潜　刘长卿秦系以家事获谤因出旧山感其流寓诗以赠之回首江南岸丨丨与旧恩徐夤旅次诗白髪随梳少丨丨入梦多】
　　青石【史记大夏传注耆阇崛山山是丨丨石头似鹫耆阇鹫也崛山石也山周四十里外周围水佛于此坐禅　唐书地理志遂州遂宁郡有丨丨县　神异经东方有宫丨丨为墙门有银牓以丨丨雕镂题曰天地长男之宫　又东方裔外有东明山以丨丨为墙　水经注人滩水南岸有丨丨夏没冬出其石嵚嵜数十歩中悉作人面形　又佛鉢在大月支国鉢是丨丨　庾信崔訦碑松槚深沈既封丨丨之墓丘陵标榜须勒黄金之字　白居易丨丨诗丨丨出自蓝田山兼车运载来长安　李贺黄家洞诗雀步蹙沙声促促四尺角弓丨丨镞　姚合松坛诗盘盘松上盖下覆丨丨坛薛能柏梯寺诗行径未曽丨丨断拂林终有白云残】青岳【张説侍宴蘘荷亭诗回銮丨丨观帐殿紫烟峰又九日进茱萸山诗黄花宜泛酒丨丨好登髙】青嵩【白居易分司诗行香拜表为公事碧洛丨丨当主人】
　　青居【元史宪宗纪八年次和溪口遣骁骑略丨丨山】
　　青岭【晋书慕容熙载记燕后苻氏好游田熙从之北登白鹿山东过丨丨南临沧海百姓苦之　金史世宗纪绍祖耀武至于丨丨白山顺者抚之不顺者伐之庾信豆卢公神道碑文名重赤山威髙丨丨　梁元帝元览赋异黄金于黑山非绿林于丨丨】
　　青崖【水经注绛水出绛山东至寒泉奋涌扬波北注悬流奔壑十一许丈丨丨若防黛素湍如委练望之极为竒观矣　云笈七签王子乔赞挥防丨丨假翰独往　吴均与施从事书故鄣县东三十五里有青山絶壁于天孤峰入汉緑嶂百重丨丨万转　张説华岳碑巉巉太华柱天直上丨丨白谷仰见仙掌　刘义庆山鸡赋临绿湍而映藻傍丨丨而妍飞　顔延之车驾幸京口三月三日侍宴曲阿后湖作藐盻觏丨丨衍漾观绿畴　卢鸿一羃翠庭诗丨丨隂兮月磵曲重幽叠邃兮隐沦躅　杜甫又雪诗南雪不到地丨丨霑未消张籍寻仙诗溪头一径入丨丨处处仙居隔杏花　李渉题鬼谷旧居诗翠壁开天地丨丨列云树　李洞题竹溪禅院诗爽极丨丨树平流绿峡滩】
　　青岑【张衡思赋饮丨丨之玉醴兮餐沆瀣以为粻注丨丨山名　沈佺期白莲花亭侍宴应制诗霜威变绿树云气落丨丨　杜甫课伐木诗秋光近丨丨季月当泛菊　又风疾舟中伏枕书懐三十六韵奉呈湖南亲友诗水乡霾白蜃枫岸叠丨丨　孟郊汝坟蒙从弟楚材见赠时郊入秦楚材适楚诗分泪洒白日离肠绕丨丨　李羣玉离澧浦置酒野屿奉懐沈正字昆仲三人联登髙第诗晴沙蹋兰菊隐几当丨丨　胡寅侯家诗防云按曲丨醴沈水薰衣白壁堂】
　　青峦【张协七命陵黄岑挂丨丨　谢惠连松赞迹絶玉除形寄丨丨　权徳舆赠天竺灵隐二寺寺主诗山僧半在中峰住共占丨丨与白云】
　　青崿【江淹赤虹赋序东南峤外爰有九合之山红壁十里丨丨百仞苔滑临水石险带溪自非巫咸采药羣帝上下者皆敛意焉】
　　青岩【李峤神龙歴序丨丨啓而六甲飞黄壤堙而五行缺　沈约赤松涧诗何时当来还延伫丨丨侧张説襄州景空寺题融上人兰若诗旧知丨丨意偏入杳冥心　孟浩然寻白鹤岩张子容隐居诗白鹤丨丨半幽人有隐居】
　　青峰【沈佺期陪幸韦嗣立山庄诗台阶好赤松别业对丨丨　李徳裕西岭望鸣臯山诗丨丨原上出晨兴采薇蕨】
　　青巘【刘永之登西峰烟云台诗结搆凌紫烟玲珑望丨丨】
　　青嶂【沈约游钟山诗郁嵂搆丹巘崚嶒起丨丨　沈佺期安乐公主山池诗紫岩妆阁透丨丨妓楼悬宋之问游法华寺诗薄云界丨丨皎日骞朱甍　张九龄晚霁登东阁诗连空丨丨合向晚白云生　储光羲终南幽居诗深山开一道丨丨成四邻　孟浩然陪独孤使君登万山亭诗万山丨丨曲千骑使君游　李嘉祐晚发江宁诗转曲随丨丨因髙见白波　徐夤咏泉山瀑布诗急恐划分丨丨骨久应防裂翠微腰　唐彦谦游阳明洞诗初晴鹤防丨边丨欲雨龙移黒处潭赵抃再登亭诗河源一水下丨丨人物两城如画屏苏轼防州八境图诗见碧溪下】
　　青冈【晋书苻坚载记苻融军败王师乗胜追击至于丨丨坚遁还闻风声鹤唳皆谓晋师之至　五代史康福传拜河西军节度使至丨丨峡遇雪福登山望见川谷中烟火有吐蕃数千帐不觉福之至福分其兵为三道出其不意袭之吐蕃大骇弃车帐而走】
　　青屿【曹松岳阳晚泊诗白波争起倒丨丨或浮沈】
　　青崦【纳新李老谷诗萦纡丨丨窄杳窱烟林迥】
　　青磴【谢朓侍宴华光殿曲水奉勅为皇太子作丨丨崛起丹楼间出　王勃游梵宇三觉寺诗见紫岑下欧阳衮神光寺诗香刹悬丨丨飞楼界碧空】
　　青谿【唐书地理志睦州有丨丨县　水经注沮水南迳临沮县西丨丨水注之水出县西青山山之东有滥泉即丨丨之源也其深不测泉甚灵洁至于炎阳有亢隂雨无时以秽物投之辄能暴雨其水导源东流以源出青山故以丨丨为名寻源浮谿竒为深峭　郭璞游仙诗丨丨千余仞中有一道士　白居易和朝回与王链师游南山下诗暮与一道士出寻丨丨居　又作磎卢鸿一樾馆诗紫岩隈兮丨丨侧云松烟茑兮千古色　又作溪南史刘瓛传住在檀桥瓦屋数间上有穿漏学徒敬慕不敢指斥呼为丨丨焉　明一统志丨丨有九曲连绵数十里以泄元武湖水接于秦淮　古今乐录神歌十一曲六曰丨丨小姑　异苑丨丨小姑蒋侯第三妹也　京都记京都鼎族多在丨丨以北有江总宅　刘长卿夜宴洛阳程九主簿宅送杨三山人往天台寻智者禅师隐居诗顷辞丨丨隐来访赤县仙施肩吾同张链师溪行诗丨丨道士紫霞巾洞里仙家旧是邻】
　　青阿【云笈七籖武城带神锋恬照吞丨丨】
　　青壁【晋书宋纤传纤少有逺操沉静不与世交隐居于酒泉南山太守马岌具威仪造焉纤距而不见岌铭诗于石壁曰丹崖百丈丨丨万寻奇木蓊郁蔚爲邓林其人如玉维国之琛室迩人遐实劳我心　隋书礼仪志三品已上通幰车则丨丨　王勃江曲孤鳬赋序丨丨絶地绿波澄天　栁宗元永州万石亭记其上丨丨斗絶枕于渊源莫究其极　李洞游庐山记登云锦阁西轩望瀑布瀑行丨丨间如长虹委蛇下沉邃渊左思呉都赋素华斐丹秀芳临丨丨系紫房　梁简文帝筝赋寄丹崖而茂采依丨丨而懐芳　陈子昂白帝城诗岩悬丨丨断地险碧流通　徐安贞送王判官诗城池丨丨里烟火绿林西　张九龄登临沮楼诗见绿萝下　岑参赴犍为经龙阁道诗侧径转丨丨危梁通沧波　李白望庐山瀑布诗空中乱潨射左右洗丨丨卢纶送夔州班使君诗白云随浪散丨丨与城连王邕懐素上人草书歌衡阳防峡插天峻丨丨巉巉万】
　　【余仞　韩愈古意诗我欲求之不惮逺丨丨无路难夤缘　方干自缙云赴郡溪流百里轻棹一发曽不崇朝叙事四韵寄献叚郎中诗仰瞻丨丨开天罅斗转寒湾避石棱　张乔送许棠游蜀诗马登丨丨瘦人宿翠微闲】
　　青坂【杜甫悲丨丨诗我军丨丨在东门天寒饮马太白窟】
　　青巅【孟郊游枋口诗太行丨丨髙枋口碧照浮】
　　青渌【姚合溪路诗路边何所有磊磊丨丨石】
　　青棱【白居易府西池北新葺小斋诗石叠丨丨玉波翻白片鸥】
　　青岚【吕温裴氏海昬集序竹洞花坞仙坛僧舎鸡犬钟梵相闻于丨丨白云中数百里不絶　白居易夏日新栽竹诗未夜丨丨入先秋白露团　陈陶竹诗丨丨箒亚思吾祖绿润偏多忆蔡邕】
　　青岛【喻鳬寄刘录事诗城西丨丨寺累夏漱寒泉张筠南楼诗楼形写北潭堞势凌丨丨】青海【唐书吐蕃传弄赞率羊同共击吐谷浑吐谷浑不能抗走丨丨之隂　又显庆三年诏凉州都督郑仁泰为丨丨道行军大总督率将军独孤卿等屯凉鄯又王君防率秦州都督张景顺约赍穷蹑出丨丨西方氷合师乗而渡　李适和送金城公主适西蕃诗绛河从逺聘丨丨赴和亲　刘长卿平蕃曲已教丨丨外自筑汉家城　许浑送岭南卢判官罢职归华隂山居诗还挂一帆丨丨上更开三迳碧莲中按海一作草令狐楚从军词暮雪连丨丨隂云覆白山吕温风诗丨丨风飞沙射面随惊蓬】
　　青江【谢朓辞隋王牋唯待丨丨可望候归艎于春渚陈子昂春晦饯陶七于江南同用风字诗黄鹤云去丨丨琴酒同　李白送祝八之江东赋得浣纱石诗君去西秦适东越碧山丨丨几超忽】
　　青弋【晋书钟雅传钱鳯作逆加广武将军率众屯丨丨　顾况有丨丨江诗】
　　青湖【翁承赞题故居诗一为鹅子二连花三望丨丨四石斜】
　　青汴【江淹北伐诏防淮长驱棱威丨丨】
　　青洛【齐已梓栗杖送人诗拄去客归丨丨逺采来僧入白云深】
　　青泖【杨维桢寄沈链师诗秋净防鳬丨丨曲夜寒一虎大茅西】
　　青浦【明一统志松江府丨丨县古由拳地　江淹谢光禄郊游诗翠山方蔼蔼丨丨正沉沉　张説侍宴浐水诗丨丨宸游至朱城紫气浓】
　　青波【史记陈渉世家黥布击秦左右校破之丨丨　庾信哀江南赋君在交河妾在丨丨石望夫而愈逺山望子而愈多　骆賔王赋地分元徼路接丨丨　徐彦伯登长城赋日入丨丨坚氷峩峩　又栁宗元闻黄鹂诗目极千里无山河麦芒涨天揺丨丨】
　　青泾【水经注卢龙东越丨丨至凡城二百许里】
　　青涧【宋史种世衡传签书同州鄜州判官事西边用兵守备不足世衡建言延安东北二百里有故寛州请因其废垒而兴之以当宼冲右可固延安之势左可致河东之粟北可图银夏之旧朝廷从之命董其役夏人屡出争世衡且战且城之然处险无泉议不可守凿地百五十尺始至于石石工辞不可穿世衡命屑石一畚酬百钱卒得泉城成赐名丨丨城　又王韶之神境记九疑山半其路皆苍松翠竹下夹丨丨涧中多黄色莲花秋夏时香气溢谷】
　　青津【酉阳杂俎仙药有丨丨碧荻圆丘紫奈】
　　青滩【胡曽七里滩诗七里丨丨映碧层九天星象感严陵】
　　青渚【崔灏川上女诗川上女晚妆鲜日落丨丨试轻檝汀长花满正回船】
　　青潭【徐彦伯兴庆池竞渡诗丨丨晓霭笼仙跸红屿晴花隔防旒】
　　青渠【李贺湖中曲燕钗玉股照丨丨越王娇郎小字书】
　　青灊【夏允彜太湖赋烂乎其朱荣紫茎覆重冈而依丨丨】
　　青沤【杨维桢五湖游诗桃花春水连天浮七十二黛吹落天外如丨丨】
　　青液【太清神仙众经要略青龙防之青气绕之丨丨调之　云笈七签青平帝以丨丨之醴盛以青玉椀】青池【李白晓晴诗鱼跃丨丨满莺吟绿树低韩愈翫月诗浮云散白石天宇开丨丨】
</div>
    <div class="pagination">
<a href="御定骈字类编_page519.html">上一页</a><span>...</span><a href="御定骈字类编_page515.html">515</a><a href="御定骈字类编_page516.html">516</a><a href="御定骈字类编_page517.html">517</a><a href="御定骈字类编_page518.html">518</a><a href="御定骈字类编_page519.html">519</a><span class="current-page">520</span><a href="御定骈字类编_page521.html">521</a><a href="御定骈字类编_page522.html">522</a><a href="御定骈字类编_page523.html">523</a><a href="御定骈字类编_page524.html">524</a><a href="御定骈字类编_page525.html">525</a><span>...</span><a href="御定骈字类编_page521.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
