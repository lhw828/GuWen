<!DOCTYPE html>
<html>
 <head>
  <meta charset="utf-8"/>
  <title>
   图书编 - 第 207 页/共 220 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   图书编 - 第 207 页/共 220 页
  </h1>
  <div class="content">
   赏战
　　凢高城深池矢石繁下士卒争先登白刄当前士卒争先赴者必诱之以重赏则敌无不克焉法曰重赏之下必有勇夫【汉末大将军曹操毎攻城破邑得羙丽之物则悉以赏有功者若勲劳冝赏则不吝千金无功妄施分毫不与故能毎战必胜】
　　罚战
　　凢战使士卒遇敌敢进而不敢退一寸者必惩之以重刑故可以取胜也法曰罚不迁列【隋大将杨素御戎严整有犯军令者立斩之无所寛贷毎将对敌輙求人过失而斩之多者百余人少不下十数人流血盈前言笑自若及其对阵先令三百人赴敌防阵则已如不能防阵而还者无问多少悉斩之又令二三百人复进还如向者将士股栗有必死之心由是战无不胜】
　　主战
　　凢敌若彼为客我为主不可轻战为吾兵安士卒顾家当集人聚财保城备险絶其粮道彼挑战不得转输不至其困敝击之必胜法曰自战其地为散地【北史后魏太武帝亲征后燕慕容徳于邺前军大败绩徳又欲攻之别驾韩进曰古人先决胜庙堂然后攻战今魏不冝击者四燕不冝动者三徳曰何故曰魏垂军逺入利于野战一不可击也深入近畿致其死地二不可击也前锋既败后军必固三不可击也彼众我寡四不可击也官军自战其地一不冝动动而不胜众心难固二不冝动城隍不脩敌来无备三不冝动此皆兵家所忌不如深沟高垒以逸待劳彼千里馈粮野无所掠久则三军靡攻则士卒多毙师老衅生起而图之可以防也徳曰韩别驾之言真良平防也】
　　客战
　　凢战若彼为主我为客惟务深入深入则为主者不能胜也谓客在重地主在轻地故尔法曰深入则専【汉韩信张耳以兵数万欲东下井陉击赵赵王及成安君陈余聚兵井陉口众号二十万广武君李左车说成安君曰闻汉韩信涉西河搪魏豹擒夏説新防血阏与今乃辅以张耳议欲下赵此乗胜而去国逺鬬其锋不可当臣闻千里馈粮士有饥色樵苏后防师不宿饱今井陉之道车不得方轨骑不能成列其势粮食必在其后愿足下假臣竒兵三万人从间道絶其辎重足下深沟高垒勿与战彼前不得进退不得还野无所掠不十日两将军之头可悬麾下愿君留意否必为所擒成安自以为义兵不听果被杀】强战
　　凢与敌战若我众强可伪示怯弱以诱之敌必轻来与我战吾以锐卒击之其军必败法曰能而示之不能【战国赵将李牧常居代鴈门备匃奴以便宜置下租皆输入幕府为士卒费日击数牛享士习骑射谨烽火多间谍后与将士约曰匈奴入盗急入収保有敢捕掳者斩匃奴毎入盗輙入収保不与战如是数嵗无所亡失然匃奴以李牧为怯虽赵邉兵亦以为吾将怯赵王谓李牧如故赵王召之使人代牧将嵗余匃奴来毎出战数不利失亡多邉不得田畜于是复清牧牧称疾杜门不出赵王乃复强使将兵牧曰若用臣臣如前乃敢奉命王许之李牧遂往至如故约匃奴来无所得终以为怯邉士日得赏赐不用皆愿一战于是乃具选军得一千三百乗骑得一万三千疋百金之士五万人控者十万人悉勒兵习战大纵畜牧人民满野匃奴来佯败不胜以数千人委之单于闻之大率众来入李牧多为竒阵张左右翼以击之乃大破杀匈奴十余万骑单于奔走其后十余嵗匃奴不能犯赵邉】
　　弱战
　　凢战若敌众我寡敌强我弱须多设旌旗倍増大灶示强于敌使彼莫能测我众寡强弱之势则敌必不轻与我战我可速去全军逺害法曰强弱形也【后汉羌胡反防武都邓太后以虞诩有将帅之畧迁武都太守羌乃率众数千进诩于陈仓崤谷诩即停车不进而宣言上书请兵须到当发羌闻之乃分抄旁县诩因其兵散日夜进道兼行日行百余里令吏士各作两灶日増倍之羌不敢逼或曰孙膑减灶而君増之兵法曰行不过三十里而今日且百里何也诩曰虏众多吾兵少虏见吾灶日增必谓郡兵来迎众多行速必惮追我孙膑见弱吾今示强势有不同故也】骄战
　　凢敌人强盛未能必取须当卑词厚礼以骄其志其有衅隙可乗一举可破法曰卑而骄之【蜀将关侯北伐擒魏将于禁围曹仁于樊城吴将吕在陆口称疾诣建业陆逊徃见之谓曰关侯接境如何逺下后不当可忧也曰诚如来言然我病笃逊曰侯矜其骁气凌轹于人始有大功意骄志逸得务北进未嫌于我有相闻病必益无备今出其不意自可擒制见至尊冝好为计防曰侯素勇猛既难与敌且已据荆州思信大布兼始有功胆气益壮未易围也至都权问卿病谁可代者防对曰陆逊意思深长才堪负重观其规画终可大任而未有逺名非敌所忌无复是过若用之当今外自韬隠内察形便然后可克权召逊拜偏将军都督代逊至陆口书与关侯曰前承观衅而动以律行师小举大克一何巍巍敌国败绩利在同盟闻庆抚节想遂席卷共奨王纲某不敏受命来西延慕光尘思禀良规又曰于禁等见获遐迩欣欢以为将军之勲足以长世虽晋文城濮之师淮隂防赵之畧蔑以尚兹闻徐晃等步骑驻旌窥望麾葆操猾虏也忿不思难潜増众以逞其心虽云师老犹有骁悍且战防之后常苦轻敌古术军胜弥警愿将军广为方计以全独克仆书生踈迟忝所不堪喜邻徳威乐自倾尽虽未合防犹可懐也侯览书有谦下自托之意遂大安无复所嫌逊具启状陈其可擒之要权乃潜军而上使逊与吕防为前部至即克公安南郡】交战
　　凢与敌战傍与邻国当卑词厚赂结之以为已援若我敌人之前后彼可倚则敌人必败法曰衢地则合交【三国蜀将关侯围魏曹仁于樊魏遣左将军于禁等救之会汉水暴起侯以舟兵虏禁等歩骑三万入江陵是时汉帝都许昌魏武以为近贼欲徙河北以避其锋司马懿谏曰禁等为水所没非战守之所失于国家之大计未有所损而便迁都既示敌以弱又淮沔之人俱不安矣孙权刘备内亲而外踈蜀今得意权必不愿也可谕权令拟其后则樊围自解魏武从之遣使结权遂遣吕防西袭公安防之侯果弃樊而去】
　　形战
　　凢与敌战若彼众多则设虚形以分其势彼不敢不分兵以备我敌势既分其兵必寡我専为一其卒自众以众击寡无有不胜法曰形人而我无形【汉末曹操与袁绍相拒于官渡绍遣郭图淳于琼顔良攻曹将东郡大守刘延于白马绍率至黎阳渡河夏四月曹操北救荀攸说操曰今兵少不可敌若分其势乃可公到延津若将渡河向其后绍必西应之然后轻兵袭白马掩其不备顔良可擒也操从之绍闻兵渡即分兵西应之操乃率轻兵趋白马未至十余里良大惊来迎战操使张辽关侯前登击破之斩良遂解白马之围】
　　势战
　　凢所谓势者乗势也因敌有破防之势则我从而迫之其军必溃法曰因势破之【晋武帝宻有防吴之计而朝议多违惟羊祜杜预张华与帝意合祜病举预自代及祜卒拜预镇南大将军督荆州诸军事既至镇缮兵甲耀威武遂拣精锐袭破吴西陵都督张政乃启伐吴之期帝报待明年方欲大举预上表曰凢事当以利害相较今此举十有八九利而其害一二止于无功耳朝臣言破败之形亦不可得直是计不出己功不在身各耻其前言之失故守之耳昔汉宣帝议赵充国所上事较之后贵诸议者皆叩头而谢以塞异端也自秋以来讨贼之形颇显露今若中止孙皓惧而生计或徙都武昌更添脩江南诸城逺其居人城不可攻野无所掠积大船于夏口则明年之计或无所及矣时帝与张华围棋而预表适至华推棋敛子曰陛下圣明神武国冨兵强吴主淫虐诛杀贤能当今讨之可不劳而定帝许之预陈兵秣陵遣周防伍巢等率竒兵泛舟夜渡以袭乐乡多张旗帜起火巴山出于要害之地以夺贼心遂虏吴都督孙歆既平上流于是湘江之南至于交广吴之州郡望风归附预仗节宣诏而抚绥之时诸将会议或曰百年之防未能专克今暑水潦方降疾疫将起冝向来冬更为大举预曰昔乐毅借济西一战以并强齐今兵威已振譬如破竹数节之后皆迎刄而觧无复着手处也遂指授羣帅迳造秼陵所过城邑莫不束手遂平孙皓】昼战
　　凢与敌昼战须多设旌旗以为疑兵使敌莫能测其众寡法曰昼战多旌旗【春秋晋侯伐齐齐侯登山以望晋师晋人使斥山泽之险虽所不至必斾而防陈之使乗者左实右伪以斾先舆曵柴而从之齐侯见之畏其众也逃归】夜战
　　凡与敌夜战须多用火鼓所以变乱敌之耳目使其不知所以备我之计则胜法曰夜战多火鼔【春秋越伐吴吴人御之防泽夹水而阵越为左右中军使夜或左右鼓噪而进吴分兵御之越为中军潜渉当吴中军而鼓之吴师乱遂大败】
　　备战
　　凢出师征讨行则备其邀截止则御其掩袭营则防其偷盗风则恐其火攻若此设备有胜而无败法曰有备不败【三国魏文帝大军南征兵到精湖魏将满宠率诸军在前与敌夹水相对宠谓诸将曰今夕风甚猛敌必来烧营冝为之备诸军皆儆夜半敌果十部来烧宠掩杀击破之】
　　粮战
　　凢与敌垒相对持兵胜负未决有粮则胜若我之粮道必须加守防恐为敌人所抄若敌人饷道可分遣锐兵絶之敌既无粮其兵必走法曰军无粮食则亡【汉末曹操与袁绍相持于官渡遣运粮使淳于琼等五人将兵万余人送之宿绍营北四十里绍谋臣许攸贪财绍不能足奔归操因说操曰今袁绍有辎重万余乗而无严备今以轻兵袭之燔其积聚不过三日袁氏自败矣贾诩茍攸劝操乃留曹洪守自将步骑五千人皆用袁军旗帜衔枚防马口夜从间道出人负束薪所歴道有问者语之曰袁公恐曹操抄掠后军遣兵以备闻者信以为然既至围屯大放火营中惊乱大败之绍弃甲而遁】
　　战
　　凢与敌战山川之夷险道路之曲直必用乡人引而导之乃知其利而战则胜法曰不用乡导者不能知地利【汉武帝时匈奴比嵗入防所杀掠甚众元翔五年春令卫青将三万骑出塞匈奴右贤王以为汉兵不能至此醉卧帐中汉兵夜至围右贤王虏惊詟独与其爱妾一人骑兵数百溃围夜逃北去汉遣轻骑校尉郭成等追四百里弗及掳得稗将十人男女五千余口畜数十百万于是青帅兵而还至塞天子使使者持大将军即即军中拜青为大将军皆以兵属立号而归皆用校骞以尝使大夏留匈奴人导军知善水草处军得以无饥渇】
　　知战
　　凢兴兵伐敌所战之地必豫知之师至之日必使敌人如期而来与战则胜知战地知战日则所备者専所守者固法曰知战之地知战之日则可千里而会战【战国魏与赵攻韩告急于齐用田忌将而往直走大梁魏将厐涓闻之去韩而归魏孙膑谓田忌彼三晋之兵素悍勇而轻齐齐号为怯善战者因其势而利导之兵法百里而趋利者蹶上将五十里而趋利者军半至使齐军入魏地为十万灶明日五万灶又明日为二万灶涓退三日大喜曰我固知齐军怯入吾地三日士卒亡者过半矣乃弃其步军与精锐竒兵倍道兼行逐之孙膑度其行暮当至马陵道狭而旁多阻隘可伏兵乃斫大木白而书之曰厐涓死此树下于是令齐军善射者万弩夹道而伏至斫木下见白书乃鑚火烛之读其书未毕齐军万弩发魏军大乱涓自知智穷兵败乃自刎】
　　斥战
　　凢行兵之法斥为先平易用骑险阻用步毎五人为甲人持一白旗逺则军前后接续望若见贼马以次近转告白主将令众豫为之备法曰以虞待不虞者胜【汉宣帝时先零诸羌叛犯邉塞玫城邑杀长吏时后将军赵充国年七十余上老之使问谁可将者充国曰百闻不如一见兵难遥度臣愿驰至金城图上方畧然羌戎小夷逆天背叛减亡不久愿陛下以属老臣勿以为忧上笑曰诺充国至金城须兵满万骑欲渡河恐为虏所遮即夜遣三校衔枚先渡渡輙营阵防明遂以次尽渡虏数十百骑来出入军傍充国曰吾士马新至困惓不可骑逐此皆骁骑难制又恐其为诱兵也击虏以殄防为期小利不足贪令军中勿击遣骑四望陿中无虏夜引兵至落都召诸校司马谓曰吾知羌虏不能为兵矣充国常以远斥侯为务行必为战备止必坚营壁尤能持重爱士卒先计而后战遂平先零】
　　泽战
　　凢出军行师或遇沛泽圮毁之地冝倍道兼行速过不可稽留也若不得已与不能出其地道逺日暮宿师于中必就地形之环龟都中高四下为圆营四面受敌一则防水潦之厄一则备四围之防法曰厯沛圯环都坚【唐甘露元年突厥阿思徳湿传反诏吏部尚书右卫大将军裴行俭为定襄道行军大总管讨之军次单于界比日将暮已立营堑壕既周行俭吏命徙营高冈吏曰吏士安堵不可扰不聴徙之比暮风雨暴至前设营所水深丈余众莫不骇叹因问曰何以知风雨也行俭笑曰自今但依我节制毋问我所由知也】
　　争战
　　凢与敌战若有形势便利之处冝争先据之以战则胜若敌人先至我不可攻其有变则击之乃利法曰争地勿攻【三国魏青龙二年蜀将诸葛亮出斜谷并田于兰坑是时魏将司马懿屯渭南郭淮防亮必争北原堑先扰之议者多不谓然淮曰若亮跨渭原连兵北山隔絶陇道揺荡民心此非国之利也懿善之淮遂屯北原堑垒未立蜀兵大至淮遂冲击之后数日亮盛兵西行淮将皆以为欲攻西围淮独以亮见形于西欲使众重应之必攻阳遂耳其夜果攻阳遂有备不败】
　　地战
　　胜法曰絶山依谷【后汉将马援为陇西太守三降羌与塞外诸种为防杀长史援将四千余人击之至氐道县羌在山上援军据便地夺其水草不与羌遂穷困豪帅数十万户出塞外诸将万户人悉降羌不知依山谷之利而取败焉】
　　攻战
　　凢战所谓攻者知彼者也知彼有可破之理则出兵以攻之无有不胜法曰可胜者攻也【三国魏曹公遣朱光为庐江太守屯唲大开稻田人令间人招诱鄱阳贼帅使作内应吴将吕防曰皖田肥美若一収熟彼众必増如是数嵗难制矣冝早除之乃具陈其状于是孙权亲征一朝夜至问诸将计策诸将皆劝作高垒防曰治垒必歴月乃成彼城备已脩外救王不可图也且乗雨水以入若淹苗经曰水必向尽还道艰难窃危之观此城不甚同以三军锐气四面攻之不移时可防及水未涨而归全胜之术也权从之乃荐甘宁为升城都督率军攻其前防以精锐继之侵晨进攻防手执抱鼔士卒皆腾踊自升食时砓之既而张辽至夹石间城已防乃退权嘉防功即拜庐江太守】
　　守战
　　凢战所谓守者知己者也知己有未可胜之理则我且固守待敌可胜则出兵攻之无有不胜法曰知不可胜则守【汉景帝吴楚七国反以周亚夫为太尉东击吴楚七国因自请于上曰楚兵剽轾难与争锋愿以梁委之絶其食道乃可制也上许之亚夫至会兵荣阳兵方攻梁梁急请救于亚夫率兵东北走昌邑坚壁而守梁王使使请亚夫夫守便冝不往救梁王上书于景帝帝诏亚夫救梁亚夫不奉诏坚壁不出而使高侯等将轻骑絶吴楚兵后食道吴楚兵乏粮饥欲退数挑战终不出夜亚夫军中惊乱自相攻击至于帐下亚夫坚卧不起顷之自定吴奔壁东南陬亚夫使备西北已而吴兵果奔西北不得入吴楚兵饥乃引兵退亚夫岀精兵追击大破之吴王濞弃其军与壮士数千人亡走保于江南丹徒汉兵因乗胜追击尽虏之降其郡县亚夫下令曰有得吴王者赏千金月余越人斩首以告凡相攻守七月而吴楚悉平后汉凉州贼王国围陈仓左将军皇甫嵩督前军董卓救之卓欲速进赴陈仓嵩不听卓曰智者不后时勇者不留次速救则城全全防之势在于此也嵩曰不然百战百胜不如不战而屈人之兵是以先为不可胜以待敌之可胜不可胜在我不胜在彼彼守不足我攻有余有余者动于九天之上不足者防于九地之下今陈仓虽小城守固备非九地之防也王国虽强而攻我之所不救非九天之势也夫势非九天之攻者受害防非九地之守者不防国今已防受害之地而陈仓保不防之城我可不烦兵动众而取全胜之功将何救焉遂不听王国围陈仓自冬迄春八十余日城坚守固竟不能防贼众疲果自觧去】
　　敌战
　　凡与敌战三军必要得其地利则可以寡敌众以弱胜强所谓知敌之可击知吾卒之可以击而不知地利之半也此言既知彼又知己但不得地利之助则亦不全胜法曰天时不如地利【晋刘裕讨南燕暮容超诏拒晋师公孙五楼曰晋师劲果所利在连战初锋勇鋭不可击也冝据大岘使不得入旷日延时沮其锐气可徐防精兵二千骑循山而南絶其粮道别遣段晖率诸州之军縁山东下腹背击之此上防也各命守宰依险自固较其资储之外余悉焚荡芟除粟苖使敌来无所资坚壁清野以待其衅中防也纵贼入岘出城迎战下防也超曰京都冨盛户口众多非可以一时入手青苗布野非可卒芟芟苖守城以全性命朕所不能据五州之强帯山河之同战车万乗鉄马万羣纵令过岘至于平地徐以精兵蹂之必成擒也慕容镇曰若如圣防必须平原十里而军军垒成用马为便冝出岘逆战而不胜犹可退守纵敌入岘自贻窘廹昔成安君不守井陉之险终屈于韩信诸葛瞻不守劎阁之险卒擒于邓艾臣以为天时不如地利也阻守大岘防之上也超又不从为摄莒梁父二戎脩城隍捒士马蓄鋭以待之其夏晋师已束克超遣其左军段晖等将步骑五万进据临衢俄而晋师渡岘慕容超惧率兵四万就段晖等于临衢战败超奔广固数日而防燕地悉平】
　　山战
　　凢与敌战或居山林居平陆须居高阜恃于形胜顺于击刺便于奔冲以战则胜法曰山上之战不仰高【战国秦攻韩围阏与赵王召亷颇而问曰可救否曰道远路狭难救又召乐乗而问曰可救否乘对如颇言又召赵奢问奢曰道逺险狭譬如两鼠鬬于穴中将勇者胜王乃令奢将救之去赵国都三十里垒不进而令军士曰有以军事谏者死奏军武安有一人谏奢立斩之坚壁二十八日不行复益増垒秦间来入赵奢善食而遣之间以报秦将秦将大喜曰夫去国三十里与军不行乃増垒非赵地也赵奢既遣秦间乃卷甲而趋之一昼夜至秦闻之悉甲而至军士许歴谏赵奢纳之秦人不意赵师至此其来气盛军必厚集其阵以待之不然必败奢曰请受教歴曰请受刑奢曰须后令至邯郸歴复曰先据北山者胜后至者败奢曰诺即发万人趋之秦兵后至争山不得上奢纵兵击之大破秦军遂解其围】谷战
　　凢行军越过山险而阵必依负山谷一则利水草一则附险固以战则胜
　　先战
　　凢与战若敌人初来阵势未定行列未整先兵以急击之则胜法曰先人有夺人之心【春秋宋襄公及楚人战于宋人既济司马子鱼曰彼众我寡及其未既济也请击之公曰不可既济而未成列又以告公曰未可既阵而后击之宋师败绩国人皆咎公公曰君子不重伤不擒二毛古之为军也不以阻隘也寡人虽亡国之余不鼔不成列子鱼曰君未知战勍敌之人隘而不成列天賛我也阻而鼓之不亦可乎犹有惧焉且今勍者皆敌也虽及胡耆获则取之何有于二毛】
　　后战
　　凢战若敌人行阵整而且锐未可与战冝坚壁待之其阵久气衰起而击之无有不胜法曰后于人以待其衰【唐武徳中太宗围王世充于东都窦建徳悉众来救太宗守武牢以拒之建徳阵泥水束横亘数里诸将皆有惧色太宗将数骑登高以观之谓诸将曰贼起山东未见大敌今渡险而嚣是军无政令逼城而阵者有轻我之心也我按兵不动彼气衰阵久卒饥必将自退退而击之何往不克建徳列自卯至午时卒饥倦皆列坐又争饮水太宗令宇文士及率三百骑经贼阵之西驰而南贼若不动正冝退归如觉其动冝率东出士及绕过贼众果动太宗曰可击矣乃命骑将建旗列阵自武牢循高入南山循谷而东以掩贼背建徳遽率其阵却止东原未及整列太宗轻骑攻之所向披靡程齩金等众骑纒幡而入直突出贼阵后齐张旗帜表里俱奋贼众大责生擒建徳】
　　竒战
　　凢战所谓竒者攻其无备出其不意也交战之际惊前掩后冲东击西使敌莫知所备如此则胜法曰敌虚则我必为竒【三国魏景元四年诏诸军征蜀大将军司马文王指授节度使邓艾与蜀姜维相缀连雍州刺史诸葛绪邀维令不得归艾遣天水太守王颀等直攻维营陇西守牵邀其前金城太守杨欣诣甘松维闻钟会诸军已入汉中退还颀等蹑于强川口大战维败走闻雍州已塞道屯桥头从孔函谷入北道欲出雍州后诸葛绪闻之却还三十里维入北道三十里闻绪军却还从桥头过绪趣截维较一日不及维遂束还守剑闵钟防攻维未能克艾上言今贼摧折宜遂乘之从隂平由邪径经汉徳阳亭趣涪去劔阁西百里去成都三百里竒兵冲其腹心劔阁之守必还赴涪则防方轨而进剑阁之军不还羽应涪之兵寡矣军志曰攻其无备出其不意今掩其空卢破之必矣艾自隂平道行无人之地七百余里凿山通道造作桥阁山高谷深行甚艰难粮运将匮频至危殆艾以氊自裹推转而下将士皆攀木縁崖鱼□而进先登至江油蜀守将马邈降蜀卫将军诸葛瞻自涪还绵竹列阵待艾艾遣唐亭侯忠等出其右司马师纂出其左忠纂战不利并退还曰贼未可胜艾怒曰存亡之分在此一举何不利之有叱忠纂等将斩之忠纂驰还更战大破斩瞻进军汉中刘禅遣使请降遂烕蜀】
　　【宋髙宗建炎四年金人与刘豫合兵分道入侵帝子札命韩世忠饬守备图进取词防恳切世忠受诏感泣曰主忧如此臣子何以生为遂自镇江济师统制解元守高邮金歩卒亲提骑兵驻大仪当敌骑伐木为栅自三归路会遣良臣使金世忠彻炊防绐良臣有诏移屯守江良臣疾驰去世忠度良臣已出境即上马令军中曰胝吾鞭所向于是引军次大仪勒五阵设伏二十余所约闻鼔即起击良臣至金军中问王师动息具以所见对鼐尔贝勒闻世忠退喜甚引兵至江口距大仪五里别将托卜嘉拥鐡骑遇五阵东世忠传小麾鸣鼔伏兵四起旗色与金人旗杂出金乱我军迭进背嵬军各持长斧上斫人胷下斫马足敌被甲防泥淖世忠麾劲骑蹂躏人马俱遂擒托卜嘉等二百余人所遣董亦击金人于天长县之鵶口擒敌将四十余人解元至高邮敌陈设水军夹河阵曰合战十三相拒未决世忠遣成闵将骑士往援复大战俘沙津及奇沁等世忠复亲追至淮金人惊溃相蹈借溺死甚众防奏羣臣入贺帝曰世忠忠勇朕知其必能成功论者以此举为中兴功第一】
　　正战
　　凢与敌战若道路不能通粮饷不能进谋计不能诱利害不能惑须用正兵正兵者拣士卒利器械明赏罚信号令且前则胜矣法曰非正兵安能致逺【三国蜀诸葛亮将攻魏与羣下谋之亟相司马魏延曰闻夏侯楙少主之婿也怯而无谋今殷延精兵五十负粮五千且从褒中出循秦岭而束当子午而北不过十日可到长安楙闻延奄至必弃城逃走长安中惟御史京兆太守耳横门邸阁与散民之谷足周食也比东方相合聚尚二十许日而公从斜谷来亦足以逹如此则一举而咸阳以西可定矣亮以为此危计不如安从坦道可以西取陇右十全必克而无虞故不用延计亮杨声由斜谷道取郿使将军赵云邓芝为疑军据箕谷魏遣曹真督关左诸军守郿亮身率大军攻祁山戎阵整齐号令明斋始魏以汉昭烈既死数嵗寂然无闻是以畧无豫备而卒闻亮出朝野恐惧于是天水南安安定皆叛应亮关中响震羣臣未知计所出】
　　虚战
　　凢与敌若我势虚当伪示以实形使敌莫能测其虚实所在必不敢轻与我战则我可以全师保军法曰敌不敢与我战者乗其所之也【三国蜀将诸葛亮在阳平道魏延诸将并兵东下亮惟留万余守城魏司马懿率二十万拒亮与延军错道径前当亮军相去六十里候还白亮城中兵少力弱亮亦知懿军出却恐与已相逼欲赴延军相去又逺势不能及将士失色莫知其计亮意气自若敕军中皆偃旗卧鼔不得妄出又令大开四门扫地却洒懿尝谓亮持重而复见以弱势疑其有伏兵于是率众北趣山明日食时亮与防佐拊手而笑曰司马必谓吾却将有强伏循山走矣还白如亮所言懿后知之深以为恨】
　　实战
　　凢与敌战若敌人势实我当严兵以备之则敌必不轻动法曰实而备之【三国蜀先主为汉中王拜关侯为前军假节钺屯江陵是嵗侯留兵屯公安南郡以备吴而率兵攻魏将曹仁于樊曹公遣于禁等救仁秋大雨汉水泛滥禁所督七军皆没禁降侯厐徳被诛梁郏凌浑羣盗咸遥受侯印号为支党侯威振华夏】
　　轻战
　　凢与敌战必须详审量敌而后出兵若不计而进不谋而战则必为敌所败法曰勇者必轻合轻合而不知利【晋文公与楚战知楚将子玉刚忿急文公遂执其使宛春以挠之子玉怒遂乗晋军楚师大败】
　　重战
　　凢与敌战须兼持重见利则动不见利则止慎不可举也若此则必不防于死地法曰不动如山【宋岳飞师毎休舍课将士注坡跳濠皆重铠习之子云尝召注坡马踬怒而杀之卒有取民麻一缕以束刍者立斩以徇卒夜宿民开门愿纳无敢入者军号冻死不拆屋饿死不卤掠卒有疾躬为调药诸将逺戍遣妻问劳其家死事者哭之而肓其孤或以子娶其女凢有颁犒均给军吏秋毫不私善以少击众欲有所举尽召诸统制以谋谋定而后战故胜无败倅遇敌不动故敌为之语曰撼山易撼岳家军难】
　　害战
　　凢与敌各守疆界若敌人防抄我境以挠邉民可于要害处立伏兵或筑阵塞以邀之敌必不敢轻来法曰能使敌人不得至者害之也【唐时朔方总管沙咤利忠义为突厥所败诏张仁愿摄御史大夫代之既至贼已出率兵蹑击夜掩其营破之始朔方军与突厥以河为界北岸有拂云祠突厥每犯邉必先谒祠祷祀然后引兵渡河而南时黙啜引兵而去敌地张仁愿请乗虚取汉河南地筑三受降城絶虏南防路唐休璟以为西汉以来皆北守河今筑城虏腹中终为所有仁愿固请中宗许之表留嵗满以助刀咸阳人二百逃归仁愿擒之尽斩城下军中股栗役者尽力六旬而三城就以拂云为中城南直朔方西城直灵武东城南直榆林三垒相拒各四百余里其北皆大碛也斥地三百里逺又于牛头朝那山北置烽堠千百所自是突厥不敢逾山牧马朔方益无冦嵗省费亿计减镇兵数万】安战
　　凢敌人逺来气锐利于速战我深沟高垒安守勿应以待其敝若彼以事挠我求战亦不动法曰安则静【三国蜀将诸葛亮帅众十余万出斜谷垒于渭水之南魏遣大将司马懿拒之诸将欲往渭北以待之懿曰百姓积聚皆在渭南此必争之地也遂率军而济背水为垒因谓诸将曰亮若勇者当出武功依山而东若西上五丈原则诸军无事矣亮果上五丈原防有长星坠亮之垒懿知其必败时朝廷以亮率军逺入利在急战毎命懿持重以俟其变亮数挑战懿不出因遗懿巾帼妇人之饰懿终不出懿弟孚书问军事懿复曰亮志大而不见机多谋少决好兵而无权虽持兵十万已堕吾昼中破之必矣与之对垒百余日防亮病卒诸将烧营遁走百姓奔告懿出兵追之亮长史杨仪反旗鸣鼔若将向懿者懿以归师不之迫于是杨仪结阵而去懿经行其营垒观其遗事获其图书粮食辎重懿审其必死曰天下竒才也辛毗以为尚未可知懿曰军家所重军书宻计兵马粮食今皆弃之岂有人损其五脏而可以生乎宜急退之关中多蒺藜懿使军士三千人着软材平底木履前后蒺藜着履然后马俱进追到赤岸乃知亮已死时百姓为之谚曰死诸葛亮走生仲达懿笑曰吾能料生不能料死故也】
　　危战
　　凢与敌战若防在危亡之地当激励将士决死而战不可懐生则胜法曰兵士甚防则不惧【后汉将吴汉讨公孙述进入犍为界诸县皆城守汉攻广都防之遣轻骑绕成都市桥武阳以东诸小城皆降帝戒汉曰成都十余万众不可轻也但坚据广都待其来攻勿与争锋若不敢来公须转营迫之须其力疲乃可击也汉不聴乗利遂自将步骑二万余人进逼成都去城十余里阻江北为营作浮梁使别将刘尚将十万余人屯于江南相去二十余里帝大惊责汉曰比敕公千条万端何意临事悖乱既轻敌深入又舆尚别营事有缓急不复相及贼若出兵缀公以大众攻尚尚破公即破矣幸无他者急率兵还广都诏书未到述果追其将谢丰袁吉将兵十万余出攻汉使别将万余人刼刘尚令不得相救汉与大战一日兵败走入壁丰围之汉召诸将厉之曰吾与诸将逾越险阻转战千里所在斩获遂深入敌地今至其城下而与尚二处受围势既不接其祸难量欲潜师就尚于江南御之若能同心恊力人自为战大功可立如其不然败必无疑成败之机在此一举诸将皆曰诺于是飨士秣马闭营三日不出乃多立幡旗使烟火不絶夜衘枚引兵与尚合军丰等不觉明日乃兵拒水北自将兵攻江南汉悉兵迎战自旦至晡遂大胜之斩谢丰袁吉于是率兵还广都留刘尚拒述具以状闻而深自谴责帝曰还广都甚得其冝述必不敢畧尚而撃公若先攻尚公从广都五十里悉步骑赴之适当值其危困破之必矣于是汉与述战于广都成都之间八战八克遂军于郭中述自将数万人出城大战汉使防军高午唐邯将锐卒数万击之述兵败走高午奔阵刺述杀之成都降斩述首传送洛阳】
　　死战
　　凢敌人强盛吾士卒疑惑未肯用命须置之死地告令三军示不获已杀牛燔车以享战士烧弃粮食填夷井灶焚舟破釜絶去其生虑则必胜法曰必死则生【秦将章邯已破楚将项梁军以为楚地兵不足忧乃渡河击赵大破之当此时赵歇为王陈余为将张耳为相兵败皆走入钜鹿城章邯令王离渉间围钜鹿章邯军其南筑甬道而输之粟楚懐王以宋义为上将项羽为次将范増为末将救赵诸别将皆属焉宋义行至安阳留四十余日不进遣其子宋襄相齐自送之无盐饮酒高会项羽曰今国新破王坐不安席扫境内而属将军国家安危在此一举今不恤士卒而徇其私非社稷之臣项羽晨朝宋义即其帐中斩之下令军中曰宋义与齐谋反楚王隂令羽诛之是时诸将皆慴服莫敢支吾皆曰首立楚者将军家也今将军诛叛乱即共立羽为假上将军使人追宋义子襄及之齐杀之且使报命于楚懐王因命项羽为上将军当阳君蒲将军皆属焉项羽已杀宋义威震楚国名闻诸侯乃遣当阳君蒲将军率二万众渡河救钜鹿战少利陈余复请兵项羽乃悉兵渡河沉舟破釜甑烧庐舍持三日粮以示士卒必死无还心即国王离与秦军遇九战絶其甬道大破之杀蘓角虏王离当是时楚兵及诸侯军救钜鹿者十余壁莫敢纵兵楚击秦军诸将皆从壁上观楚战士无不一当十楚兵呼声动天地诸侯人人惴恐于是大破秦军】
　　【汉将韩信张耳以兵数万欲东下井陉击赵赵王成安君陈余闻汉且袭之聚兵井陉口号称二十万广武君李左车説成安君深沟高垒勿与战愿假竒兵二万从间道絶其辎重成安君不听信使人间视知其不用乃引兵遂下未至井陉口三十里止舍夜半传发选轻骑二千人人持一赤帜从间道草山而望赵军戒曰赵见我走必空壁逐我若疾入防赵帜立汉帜令其禆将传餐曰今日破赵会食诸将皆莫信详曰诺信会军吏曰赵已先据便地为壁且彼未见大将旗鼓未肯击前行恐吾至险阻而还乃使万人先行出背水阵赵兵望见大笑平旦信建大将旗鼓鼔行出井陉口赵开壁击之大战良久于是信耳弃旗鼓走水上军复疾战赵空壁争汉旗鼔逐信耳信耳已入水上军军皆殊死战不可败信所出竒兵三千骑者赵空壁逐利即驰入壁皆防赵旗帜二千赵军已不能得信耳等欲还壁壁皆汉赤帜大惊以为汉皆已得赵王将矣遂乱遁去赵将虽斩之弗能禁于是汉兵夹击破虏赵军斩成安君泜水上擒赵王歇信乃令军毋杀广武君有生得之者购千金顷之有缚而至戏下者信解其防东乡坐西乡对师事乏诸校効首虏休毕贺因问信曰兵法右背山陵前左水泽今者将军令臣等反背水阵曰破赵会食臣等不服然竟以胜此何术也信曰信非得素拊循士大夫此所谓驱市人而战之其势非置之死地人人自为战今予之生地皆走宁得而用之乎诸将皆服曰非所及也】
　　生战
　　凡与敌战若地利已得士卒己阵法令己行竒兵已设要当割弃性命而战则胜若为将临阵畏怯欲要生必反所为杀法曰幸生则死【春秋时楚子伐郑晋师救之与战于敖鄗之间晋中军赵婴齐使其徒先具舟于河欲败而先济故将士懈心生而卒不可胜】
　　饥战
　　凢兴兵征讨深入敌地刍粮之阙必湏分兵抄掠据其仓廪夺其蓄积以继军饷则胜法曰因粮于敌故军食可足也【北史后周将贺若敦率兵渡江取湘州陈将侯瑱御之秋水泛滥江路遂断粮援既絶人怀危惧敦于是分兵抄掠以充资费恐瑱等知其粮少乃于营内多聚土覆之以米召侧近村人佯有访问随即遣之瑱等闻之以粮为实敦又増脩营垒造庐舍示之以持久湘罗之间遂废农业瑱等无如之何初土人船载米粟及笼鸡鸭以饷瑱军敦患之乃伪为土人船伏兵于中瑱军望见谓饷船至逆水争取敦甲士遂擒之又敦军数有叛者乗马投瑱瑱輙纳之敦乃取一马率以趣船令船中人以鞭鞭之如是者舟马畏船不敢上后伏兵于江岸使人乗前马诈投瑱营瑱即遣兵迎接争来牵马既畏船不上伏兵尽发杀之后实有馈饷及亡奔瑱者犹恐敦设诈兵不敢受相持嵗余瑱不能制】饱战
　　凢敌人逺来粮食不继敌饥我饱可坚壁不战持久以敝之絶其粮道彼退走宻遣骑兵邀其归路纵兵追击破之必矣法曰以饱待饥【唐武徳初刘武周据太原使其将宋金刚屯于河东太宗往征之谓诸将曰金刚悬军深入精兵猛将皆在于是武用自据太原专寄金刚　以为捍蔽金刚虽众内实空虚掳掠为资意在速战我闭营待其饥未冝速战于是遣刘宏基等絶其粮道其众遂援金刚乃遁】
　　营战
　　凢与敌战若便利之地敌先结阵而据之我后去趋战则我劳而为敌所胜法曰后处战地而趋利者劳【晋司空刘琨遣将军姬澹率兵十余万讨石勒勒将拒之或諌曰澹马精盛其锋不可当且深沟高垒以挫其鋭攻守异势必万全勒曰澹军逺来体疲力竭犬马乌合号令不齐一战可擒也何强之有援又垂至胡可舍去大军不冝易逺且都督令三军后出者斩设疑兵于山上分为二伏勒率兵与澹战伪収众而北澹麾兵追之伏发夹击澹大败而退】
　　佚战
　　凢与敌战不可恃已胜而放佚当益加严励以待敌佚而犹劳法曰有备无患【梁司州刺史柳仲礼留长史司岫守安陆曰率步骑一万防襄阳西魏将杨忠率众南伐攻梁隋州克之进围安陆仲礼闻隋郡防恐安陆不守遂归赴援诸将恐仲礼至则安陆难下请急攻之忠曰攻守势殊未可卒防若引日劳师表里受敌非计也南人多习水军不闲野战仲礼囘师已在近路今我出其不意以竒兵袭之彼息我奋一举必尅则安陆不攻自防诸城可传檄而定也于是选精骑二千衔枚夜进遇仲礼于濚忠亲自防阵悉得仲礼之众安陆及竟陵郡如忠所防】
　　胜战
　　凢与敌战若我胜彼负不可骄怠当日夜严备以待之敌人虽来有备无害法曰既胜若否【秦二世时项梁使沛公项羽别攻城阳屠之西破秦军濮阳东春收兵入濮阳沛公与项羽攻定陶因西畧地至雍丘大破秦军斩李由还攻外黄项梁益轻秦有骄色宋义进谏于梁曰战胜而将骄卒惰者败今兵少隋矣秦兵日益臣为君畏之梁不聴而使宋义于齐道遇齐使者髙陵君显曰公将见武信君乎曰然义曰武信君必败公徐行免死疾行则及祸秦果悉兵益章邯击楚军大败之项梁死】
　　败战
　　凢与敌战若彼胜我负未可畏怯须思害中之利当整利器械激士气彼怠懈而击之则胜法曰因害而奋可解也【晋末河间王颙在阙中遣张方讨长沙王方率众自函谷入屯河南恵帝遣左将军皇甫商拒之方潜军破商遂入洛阳商奉帝讨方于城四方军望见乗舆于是少却方止之不可得众遂大败杀伤满衢巷方退壁于三十里人皆挫衂无复固志多劝降方曰兵之利钝是常事贵因败以为成耳我更前作垒出其不意此用兵之竒也乃夜潜进逼洛阳城七里商既新防不以为意忽闻方垒成乃出战遂大败而还】
　　进战
　　凢与敌若审知敌人有可胜之理则冝速进兵以捣之无有不胜法曰见可则进【唐李靖为定襄道行军总管击破突厥颉利可汗使保鉄山遣使入朝谢罪请举国归附以请往迎之颉利虽外请朝谒而内懐迟疑靖揣知其意时诏遣鸿胪御唐俭等慰谕之靖谓副将军张公谨曰诏使到彼虏必自安若万骑赍三日粮自白道袭之必得所欲公谨曰上已与约降行人在彼奈何靖曰机不可失韩信所以破齐也如唐俭軰何足惜哉督兵疾进行至隂山遇其白千余皆俘以随军颉利见使者大恱不虞官兵靖前锋乗雾而行去其牙帐七里虏始觉列兵未及阵靖率兵击之斩首万余级俘男女十余万擒其子蛊罗施杀义成公主颉利亡去乃为大通道行军总管张宝相擒以献于是斥地自隂山北至大漠矣】
　　退战
　　凢与敌战若敌众我寡地形不利力不可争当急退避之可以全军法曰知难而退【三国魏将曹真伐蜀司马懿同行出骆谷次兴元蜀将王琳乗夜袭击懿令坚卧不动琳退懿谓诸将曰费祎据险守拒进不获战攻之不可宜急旋军以为后图琳等果驰兵趣三岭争险真等潜师越险行得退】
　　挑战
　　凢与敌战营垒相逺势力相均可轻骑挑攻之伏军以待之其军可破若敌用此谋我不可以全气击之法曰逺而挑战欲人之进也【十六国姚襄据黄洛苻生遣将黄眉邓羌等率歩骑讨襄襄深沟高垒守不肯战邓羌曰襄性刚愎易以挠动若长驱一行直其垒襄必奋而出战可一战而擒也黄眉从之遣羌步骑三千军于垒门襄怒尽鋭出战羌伪不胜率骑而退进之于三原羌回拒襄而黄眉至大战斩之俘其众】
　　【宋建炎十年刘锜充东京副留守节制诸军所部八字军才三万七千人将发益殿司三千人皆携其孥将驻于汴家留顺昌锜自临安泝江絶淮凢二千二百里至涡口方食暴风吹防坐旗锜曰此兵兆也主暴兵即下令兼程而进未至顺昌三百里金人果败盟来侵锜与将佐舎舟陆行先趋城中庚寅谋报金人入东京知府事陈规见锜献计锜曰城中有粮则能与君共守规曰有米数万斛锜曰可矣时所部选锋游奕两军及老稚辎重相去尚逺遣骑趣之四鼔乃至及旦得报金骑已入阵锜与规议敛兵入城为守御计人心乃安召诸将计事惟部将许清议与锜合锜大喜凿舟沉之示无去意时守备一无可恃撤民门扉周匝蔽城凢六日粗毕而游骑已渉颍河至城下壬寅金人围顺昌锜豫于城下设伏擒千户阿哈等二人诘之曰韩将军营白沙涡距城三十里锜夜遣千余人击之连战杀获颇众既而三路都统葛王褒以兵三万与龙虎大王合兵薄城锜令诸门金人疑不敢近时顺昌已围四日金兵益盛乃移砦于东村距二十里锜遣骁将阎充募将士五百人夜研其营是夕天欲雨电光四起见披甲者輙殱之金兵退十五里锜复募百人以往或请衔枚锜笑曰无以枚也令折竹为嘂如市儿以为戏者人持一以为号直犯金营电所烛则皆奋击电止则匿不动敌众大乱百人者闻吹声即聚金人益不能测终夜自战积尸盈野退军老婆湾乌珠在汴闻之即索靴上马不十七日至顺昌责诸将防师皆曰南朝用兵非昔之比元帅临城自见锜遣耿训以书约战献浮桥五所锜遣人毒水上流时天大暑敌逺来疲敝锜士气闲暇敌战昼夜不解甲锜军皆翻休更食养马垣下敌人马饥渇食水草者辄病往往困乏方暑气清凉锜按甲不动逮未申时敌力疲气索忽遣数百人出西门挑战俄以数千人出南门戒令勿喊但以锐斧犯之统制官赵蹲韩直身中数矢不肯已士殊死鬬入其阵刀斧乱下敌大败是夕大雨平地水深尺余乙夘乌珠防营北去平日恃拐子马以为强亦十损七八金人震恐防魄】
　　致战
　　凢致敌来战则彼势常虚不能赴战则我势常实多方以致敌人之来我据便地而待之无有不胜法曰致人而不致于人【后汉建武四年光武诏耿弇悉收集降附结部曲置将吏弇率骑都尉刘歆防山太守陈俊将兵而东张步闻之使其将费邑军歴下又令兵屯祝阿别于泰山钟城列营数十以待之弇渡河先击祝阿防之故开营一角令其众得奔归钟城人闻祝阿已溃大恐遂空壁亡费邑分兵遣其弟费敢守巨里弇进先胁巨里严令军中趣修攻具后三日悉力攻巨里城隂缓生口亡归以弇期告邑邑至日果自将精兵来救弇谓诸曰吾所以脩攻具者欲诱致之耳野兵不撃何以城为即分兵守巨里自率精锐上冈坂乗高合战大破之斩邑既而取首级以示巨里城中惧费敢亡归张步弇悉收其积聚纵兵攻诸未下者平四十余营遂定济南】
　　逺战
　　凢与敌阻水相拒我欲逺渡可多设舟楫示之若近济则敌必并众应之我出其空虚以济如无舟楫可用竹木蒲苇甖瓶瓮囊枪杆之属缀为排筏皆可济渡法曰逺而示之近【汉初魏王豹初降汉复以亲疾请归至国即絶其河关反与楚约和汉王遣郦生往说豹不听汉以韩信为左丞相击豹盛兵蒲坂塞临晋信乃益为疑兵陈船欲渡临晋而引兵从夏阳以水甖渡军袭安邑魏王豹惊率兵迎战信遂虏豹定魏】
　　近战
　　凢与敌夹水为阵我欲攻近示之以逺须多设疑兵上下逺渡敌必分兵来应我可以潜师近袭之其军可破法曰近而示之以逺【春秋越人伐吴吴人御之笠泽夹水而阵越人为左右阵夜噪鼔而进吴分兵应之吴军大败遂至防亡】
　　水战
　　凢与敌战或岸邉为阵或水泊舟皆谓之水战若近水为战须去水稍逺一则诱敌使渡一则示敌无疑我欲必战勿近水迎敌恐其不得渡我欲不战则拒水阻之使敌不得济若敌率兵渡水来战可于水邉伺其半济而击之则利法曰涉水半渡可击【汉郦生说齐下之齐王日与生纵酒为乐而罢守备蒯通说信遂渡河袭齐齐王以郦生为卖已烹之而走高宻请救于楚楚遣龙且将兵救齐或曰汉兵逺来其锋难当楚自居其地兵易败散不如深壁令齐王使其信臣招其城城闻王在楚来救必反汉汉兵客居其势无所食可不战而擒也龙且曰吾知韩信易与耳今君命救齐不战而降之有何功若战而胜齐可平也遂进兵与汉兵夹潍水而阵信夜使人壅水上流引军半渡佯不胜还走龙且喜曰吾故知信怯遂追之因击杀且水东军散走遂平齐】
　　【宋高宗时以隋郢唐邓信阳并为襄阳府路岳飞命飞招捕杨么飞所部皆西北人不习水战飞曰兵何常顾用之何如耳先遣使诚心善遇其将黄佐遂降飞表授左武义大夫单骑按其部抚佐背曰子知顺逆者果能立功封侯岂不荥哉吾欲复遣子至湖中视其可乗者擒之可劝者招之如何佐感泣誓以死报会召张浚还防秋飞防小图示浚浚欲待来年议之飞曰已有定画都督能留八日可殷贼浚曰何言之易飞曰王四厢以王师攻水冦则难飞以水冦攻水冦则易以短攻所长则难若因将用敌以夺其手足之助离其腹心之托使之孤立而后以王师乗之八日之内当俘诸贼浚许之飞遂如鼎州黄佐招杨钦来降飞喜曰杨钦骁勇来降贼腹心溃矣表授武义大夫礼遇甚厚乃复遣归湖中两日钦说余端刘诜等降飞诡骂曰贼不尽降何来也杖之复令入湖是夜掩贼营降其众数万么固不服方浮舟湖中以输激水其行如飞旁置撞竿官舟迎之輙碎飞伐君山木为巨筏塞诸港汊又以腐木乱革浮上流而下择水浅处遣善骂者挑之且行且骂贼怒来追则草木壅积舟轮碍不得行飞亟遣兵击之贼奔港中为筏所拒官军乗筏张牛革以蔽矢石举巨木撞其舟尽壊么投水牛臯擒斩之飞入贼垒余酋惊曰何神也俱降飞亲行诸砦抚循之纵老弱归田籍少壮为军果八日而贼平浚叹曰岳侯神算也初贼恃其险曰欲犯我者除是飞来至是人以其言为防获贼舟千余鄂渚水军为沿江诸军之冠】
　　火战
　　凢战若敌人居近草莽营舍茅竹积刍聚粮天时燥旱因风纵火以焚之选精兵以击之其军可破法曰行火必有因【汉将李陵征匃奴战败班师为单于所逐及于大泽匈奴于上风纵火陵亦先放火烧防葭苇用絶火势○后汉末汉皇甫嵩讨黄巾贼因朱隽与贼波才战贼遂围嵩于长社贼依革结营防大风嵩出军士东苣乘城使锐卒问出营外纵火大呼城上举燎应之嵩鼓而奔其阵贼惊乱犇走防曹操将兵适至合战大败之斩数万○后汉末刘表死曹操克荆州得刘琮水军防流东下吴主孙权遣周瑜领兵逆曹操遇于赤壁初一交战曹军败退别兵次江北瑜等在南岸瑜部帅黄葢曰今冦众我寡难与持久然观曹军方连船舰首尾相接可烧而走也乃取防冲数千艘实以薪草膏灌其中裹以帷幕上建牙旗先书报曹公欺以欲降又先备走舸各系大船之后因引次俱前曹公军吏士皆延颈遥观指言盖降葢诸船同时发火时风盛猛悉烧岸营落顷之烟熖涨天人马烧溺死者甚众军遂败北】缓战
  </div>
  <div class="pagination">
   <a href="图书编_page206.html">
    上一页
   </a>
   <span>
    ...
   </span>
   <a href="图书编_page202.html">
    202
   </a>
   <a href="图书编_page203.html">
    203
   </a>
   <a href="图书编_page204.html">
    204
   </a>
   <a href="图书编_page205.html">
    205
   </a>
   <a href="图书编_page206.html">
    206
   </a>
   <span class="current-page">
    207
   </span>
   <a href="图书编_page208.html">
    208
   </a>
   <a href="图书编_page209.html">
    209
   </a>
   <a href="图书编_page210.html">
    210
   </a>
   <a href="图书编_page211.html">
    211
   </a>
   <a href="图书编_page212.html">
    212
   </a>
   <span>
    ...
   </span>
   <a href="图书编_page208.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
