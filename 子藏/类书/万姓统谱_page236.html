<!DOCTYPE html>
<html>
<head>
    <meta charset="UTF-8">
    <title>万姓统谱 - 第 236 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 236 页/共 403 页</h1>
    <div class="content">　　疾而卒】
　　【宋】杜汉徽【长安人有膂力善骑射年十七仕后唐为护圣指挥使宋初领潮州刺史从平李筠李重进录功居多出为雄武军使知屯田事被病家人劝其求医药汉徽笑曰我在戎行四十年大小百余战幸不死矣安用药为】
　　杜仁伟【达州人为马步军都指挥淳化中李顺作乱仁伟罄家资给官军讨贼斩获甚众以功授
　　检校太子宾客行达州别驾】
　　杜镐【字文周无锡人博通经史素有懿行南唐时举明经为集贤校理宋平江南授国子监丞加秘阁校理太宗尝问以西汉赐与悉用黄金而近代为难得之货何也对曰当是时佛事未兴故金价甚贱景德中以为龙图阁学士后进秩礼部侍郎】
　　杜植【镐孙以文学知名以祖防补官累任监司尚书驾部员外郎终少府监植善吟咏皇祐中尝有
　　诗刊石州治绍兴中増葺官舍得之地中】
　　杜杞【字昭叔镐之孙防补将作监主簿知建阳县强敏有才累官环庆路经略安抚使知庆州杞博
　　览强记有奏议十二巻】
　　杜枢【渥第三子性强敏以防补官为比部员外郎有张彦方者温成皇后母越国夫人客也坐奸利论死语连越国夫人开封不敢穷治执政以后故亦不复诘狱上中书遣枢虑问枢扬言将駮正亟改用谏官陈升之权幸切齿于枢前此御史中丞王举正留百官班论张尧佐除宣徽使枢常出班问其故至是盖累月矣坐是罪枢绌监衡州税】
　　杜纯【字孝锡濮州鄄城人少有成人之操以防补官范纯仁等荐为河北转运判官官至鸿胪光禄
　　卿权兵部侍郎屡有建明司马光重之】
　　杜纮【字君章纯弟起进士为永年令累官刑部郎中为夏国母祭奠使夏人倨傲纮责正之出知郓
　　州系囚三百人旬日处决尽后知应天府】
　　杜衍【字世昌山隂人厉操笃学擢进士甲科歴州县皆有政绩庆厯中为相与富弼韩琦范仲淹同革弊事以修纪纲而衍尤抑絶侥幸凡内降恩泽者一切不与毎积至十数必面纳之仁宗尝谓欧阳修曰朕居禁中有求恩泽者毎以衍不可告之而止者多于所封还也由是侥幸寖不悦为相百日而罢后以太子少师致仕封祁国公卒諡正献时号清白宰相】
　　杜醇【慈谿人年七十余以行义闻仁宗尝赐以粟帛遣官捧诏具袍笏以起之辞不受号大隠先生】杜谊【字汉臣黄岩人事亲至孝敦厚尚信义有大志康定中继丧二亲昼夜号恸负土成坟庐于墓侧时大水夜至民居庐墓田产物多漂壊而独不及谊事闻诏嘉奬事族父衍甚谨谊尝知永城县甚有惠政后通判梓州】
　　杜莘老【青神人甫十三世孙累官殿中侍御史后以直显谟阁知遂宁府尝叹曰台谏当论天下第一事若有所畏姑言其次是欺其心不敬其君者也及任言责极言无隠取众所指目者悉击去声震一时都人称骨鲠者必曰杜殿院云】
　　杜黙【字师雄豪于歌石曼卿豪于诗欧阳永叔豪于文黙上永叔诗云一片灵台挂月明万丈辞焰
　　飞长虹乞取一杓凤池水活取久旱蟠泥龙】
　　杜介之【琼州人真纯野逸有隠士风李光赠诗云白须映红颊疑是羲皇人】
　　杜汝霖【字仁翁邵武人尝学于安定胡先生甚为李公择所称道其孙陵传其家学生五子旟伯
　　髙旃仲髙斿叔髙旞季髙旝防髙皆博学善古文人称为金华五髙】
　　杜婴【字大醇性能读书其言近庄为人旷达而廉清自托于医无贫富贵贱请之辄往与之财非义辄谢而不受时时穷空防不能以自存而未尝有不足之色多为贤士大夫所知王安石所谓予尝与之语久而不厌者也】
　　杜圮【字受言炤次子以父任官至朝请大夫提举江南西路茶盐常平事以治行再任事母以孝闻筑室邵武自仪真徙居之圮曾师事时相绍兴间以祠官家居者十六年尝戒子孙曰仕宦当审取舍汝等勉之徜徉小圃诗酒自娱所着有碔砆集十二卷诗平淡宗少陵子二锡铎锡迪功郎】
　　杜炤【字自明杞子以父任累官秘书省校书郎转朝奉郎赐五品服炤少与王雱友相得驩甚自其父安石更祖宗法尚新经天下士翕然归之炤时调官京师足未尝迹相府声闻亦不复与雱接好学能文尤长于诗有少陵思致崇宁四年卒于京师子二长之全业大科次圮】
　　杜常【字正甫衞州人昭宪皇后族孙也折节学问无戚里气习尝跨驴读书不觉触桑木而堕额为之伤登进士第累官工部尚书崇宁中以龙图阁学士知河阳防苦旱及境而雨】
　　杜孟【普州人逰太学因童贯蔡京用事幡然而归尝训子孙曰忠孝吾家之宝经史吾家之田时号
　　为宝田杜氏】
　　杜国宝【卭州大邑人在乳时其父游东吴不归音问杳然后四十年国宝南至荆渚以父名出处
　　手揭以行间关万里至韶州见父时父为州都巡因迎还乡人嘉其孝】
　　杜处逸【号道坚又号南谷子采石人年十四得异诗师葛蒙庵入茅山作道士住邑之计筹山升元观皇庆间授隆道冲真崇正真人创通观作览古楼聚书万卷后又住宗阳宫微疾忽爆然有声而逝】
　　杜铎【字文振圮次子阶至右通直郎两宰剧邑所去人思之赠中大夫所着有文集四六尤工铎为
　　人清介自励为时所敬与韩南涧友善及卒为作墓铭子二】
　　杜杲【字子昕邵武人以父防补官江淮帅李珏罗致幕下提偏师援滁州后累有战功官至吏部尚书龙图阁学士卒赠开府杲淹贯经史善草书为文丽密清严晩歳専意理学尝言吾兵间无悖谋无左画得于四书】
　　杜翊世【华阳人绍圣中进士尝通判懐德军靖康初金兵奄至城陷翊世先火其家与妻张氏自
　　缢而死事闻赠朝议大夫官其后十人名其所居曰忠义坊】
　　杜曾【字孝先雷泽人举进士苏州司法叅军明于法律改颍州团练判官庆厯中选吏部郎中】杜昉【通判密州建炎初寓居武陵防贼钟相乱欲强使从己昉骂不絶口遂遇害】
　　杜俣【字硕甫成都人崇观间侍义兄宦金陵遂寓芜湖祖叔元仕仁宗朝为职方郎即苏轼所谓杜君懿学李建中字得笔法者也父沂与轼逰最厚轼有菩萨泉诗为沂赋也俣幼尝从轼逰与陈瓘汪藻为四兄弟凛有典刑家藏法书名画甚富有田数十亩伏臈外不求赢环所居植竹赋诗自娱不妄与人交动止可规乡党尊礼之闲游里中童稚亦知敬爱自号野翁年七十余而卒有诗集藏于家清髙萧散葢如其人】
　　杜子野【宜黄人荆公幼师之及为相子野来见荆公问所欲时壁间有东方朔画像赞及顔鲁公笔欲得之荆公曰墨本何足贵石虽在河北徳州致之亦易于是辇载至临川并以金帛遗之子野受石碑他无所取其清介如此】
　　杜颖【字清老以祖泽主龙溪簿民有腰金夜不还者巡尉捕之无迹颖至其所有叟诵经众中即叱吏收缚叟具伏实杀此人取金弃尸某所如言而获或问何自知之曰叟尾吾出郭营营往来吾固已得之秩满宰欧宁至则曰欧寜命脉在盐督他赋徒扰耳乃悉力漕盐民赖以宽改龙泉溪洞参半一抚以恩皆相吿曰官常欲防狝我曹今公教我如子谨勿负相劝奉约束两邑最号难治人咸服其精敏】
　　杜天举【绍兴中知浔州入对言士官教谕未足为之进模范乞令见任有出身或特奏召兼摄从
　　之】
　　杜唐卿【字兴宗宜章人举进士调浮梁主簿至官兴学校未防芝生于学从之游者三百余人有
　　善政百姓思之后累徙官司农】
　　杜庶【字康侯杲子倜傥有大志通典故善为文从父兵间习边事立战功补官籍田令兼制机督干后进直秘阁兼庐州按抚副使人欢迎如见慈父治绩甚多后为江西转运副使】
　　杜伯髙【登东莱吕成公之门同时陆务观陈君举叶正则陈同甫咸称其文淳熙开禧间两以制科荐所着有桥斋集陈同甫书云足下与正则书足见所存远大今之君子不能当也两赋反覆不能去手意广而调髙节明而语妥铺叙端雅抑扬顿挫而卒归于质重齐一变而至于楚人之辞矣又云伯髙之赋如奔风逸足而鸣以和鸾俯仰于节奏之间其见称许如此】
　　杜仲髙【尝占湖漕举首吴猎杨长孺与之善所着有杜诗微癖斋集陈同甫书云惠教髙文丽句见所谓半落半开花有恨一晴一雨春无力令人眼动及读到别缆解时风度紧离觞尽处花飞急然后知晏叔原之落花人独立微雨燕双飞不得长擅美矣云破月来花弄影何足以劳欧公之拳拳乎】
　　杜叔髙【尝问道于朱子与辛幼安诸人游端平初以布衣召入馆阁校雠年八十余矣陈同甫云叔髙之诗如干戈森立有吞虎食牛之气而左右发春妍以辉映于其间又云仲髙之词叔髙之诗皆入能品非独一门之盛盖可谓一时之豪矣】
　　杜季髙【河北山有法清寺水珠诗呈季髙云叠石为山已浪呼小毬戏水更名珠世间何事非虚
　　假还直先生一笑无】
　　杜幼髙【文与季髙相上下有碎裘集叶正则序之正则赠幼髙诗云杜子五兄弟词林俱上头规模古乐府接续后春秋竒崛令谁赏羁栖浪自愁故园如镜水日日抱村流】
　　杜范【字成之黄岩人从祖受学朱熹至范益着嘉定初进士调金坛尉累迁监察御史知无不言后拜右丞相连上十二事尽革旧弊以身徇国卒赠少傅諡清献所着有古律诗歌襍文奏藁外制经筵讲义共三十余卷】
　　杜淦【江夏人自称汉隂老人居泗水上烈日笠首躬督耕垦起家十五年遂致富常谓人曰夫忍耻
　　入仕不因妻子衣食者防希彼忍耻我劳力皆衣食耳顾我何如】
　　杜爗【字良仲黄岩人嘉定元年进士师事朱熹者十余年自谓向来彼此相梗今皆融防合一人称
　　为南湖先生弟知仁亦志于学】
　　杜守一【萧山令先是县有虎守一为政二年虎负子渡浙江而去时人方之汉刘琨云】杜贵【辉县人累官太尉政和三年贼犯县境贵率二子出御力战而死孙大忠以功授侍衞亲军都
　　虞侯仕至鄜州观察使】
　　杜应然【武林人随父宦游流寓广西专心慕道寄迹黄冠中遍逰天下名山嘉定间始来融州歴
　　数十年甚有功于岩观为羽流中之卓然者年八十余卒】
　　杜去轻【字端父仲髙之子与伯髙子去伪叔髙子去非幼髙子去华皆有文名郡守赵汝腾尝荐去伪请官之其子名濬之吴师道尝跋端父墨迹云自汝霖至濬之六世仕虽不显而文采声华聨袭不坠亦吾乡罕有也当宋季士竞举子习而杜氏一门咸尚古文今里中残碑断碣可见者悉有家法字画亦异此帖尚深得山谷老人笔意要非不习而能也】
　　杜浒【字贵卿范从子徳祐初浒宰县纠民兵勤王从文天祥于平江及天祥北行客无敢从者浒独请行至京口以计脱天祥偕走淮甸由海道达永嘉益王立授广东招讨副使迨崖山兵溃被执以忧愤卒】
　　杜莹【字徳温澶州人赠大理丞为人孝友谦恭以清静为学淡泊自足夀八十墓在濮阳县桂枝里
　　之乐村子宗诲为襄阳佥书节度判官】
　　杜濬之【字若川伯髙之孙明春秋领乡贡宋易世后感激自悼矫行晦迹寄食西峯僧寺以终述志诗云宁枉百里步曲木不可息宁忍三日饥邪蒿不可食虽云食息顷便分淑与慝志士当暮年闻道转歴歴要使此一身如琢复如涤整冠与纳履微嫌费疏剔未若李地絶不见吾迹又书警云食李弗嫌苦食梅勿嫌酸不为身所累且从心所安吾分固云薄吾志亦非单静看如山祸差之一念间所得甚眇眇所丧已漫漫百年修不足一朝容易残虽处四壁立如享万钟宽静坐明月窟濯足清风滩读此二章可以知其志节之所存矣】
　　【金】杜时升【信安人博学知天文宰相荐其可大用时升察天文时事有乱亡兆遂隠居嵩洛山中以伊洛之文教人子子瑛亦隠缑氏山尽读诸书教授汾晋间元初屡聘不就所著述甚富卒赠魏郡公諡文献】
　　【元】杜佑【邳州人河南行省署为三义水马站提领父成病于家佑忽心惊举体沾汗即弃职归父病始
　　三日遂祷求代且尝粪以验疾及父卒庐墓尽哀有驯兔之瑞】
　　杜本【清江人博学善属文尤工篆隷隠建宁武夷山平居沈静寡欲无疾言遽色与人交尤笃于义文宗征之不起至正间复召为翰林待制称疾固辞学者称为清碧先生所着有四经表义六书通编十原等书】
　　杜溥【嘉兴路总管廉正仁厚劝课农桑除民疾苦尤以兴学为务教化大行】
　　杜和【字彦谦歴山人至正庚寅知瑞安州事性明敏介洁遇事不茍为政不尚虚名不畏强御以凡
　　庶事井井有条至正辛卯方国珍入冦和躬率民格战贼遂退州民徳之】
　　杜丰【西河人倜傥有大志通兵法仕金为平遥义军克入元授兵马都提控累功迁河东兵马都元帅后为沁州长官有徳政沁人立祠祀焉子思明治书侍御史思敬中书左丞卒谥文定】
　　杜敏【汉嘉人其祖因避乱自蜀至公安因家焉兄弟六人好学不倦俱以儒业显敏仕元为著作郎
　　欧阳賛共像】
　　【明】杜贯道【山隂人洪武中知休宁县政事文章邑人称颂其后知县周德成刘绍先继之皆有善政】杜环【字叔循金陵人国初辟就晋王府录事】
　　杜博闻【字景预陵川人以明经为令果断有为尝以公勤廉俭四字铭座隅以自警】杜智【字仲才芜湖人仪干魁梧性敏嗜学洪武间任湖广随州知州有治声以不忍峻征逋税时例当谪戍廷臣知其为民诬服乃具明其廉明政绩以闻诏乘传入陞前北平知府永乐初陞陜西左布政使丁内艰服阕改河南左布政使官至右都御史致仕卒赐葬祭】
　　杜琼【字用嘉吴县人博综古今为文和平醇实而必本于理性至孝以父名玉终身讳之尝刲股己
　　母疾虽介持有守不为过矫之行门人私諡曰渊孝先生】
　　杜宁【字宗谧天台人宣德丁未进士第二歴礼部侍郎】
　　杜谦【字益之昌黎人早失恃事继母甚谨不咈父意人以孝状元称之比长举景泰甲戌进士官工部主事转仪曹正郎出叅两浙大政歴方伯入尹京兆亚卿冬官廉能经济所至有声】
　　杜荣【字景华兰州人天顺己卯举人性度坦夷威仪纯雅任山西朔州知州值歳荒歉加意赈恤招集流亡民用稍苏即崇学校作兴人材公廉明恕吏畏民懐致政家居足迹不入公门】
　　杜铭【金堂人字敬修登商辂榜天性孝友雅尚俭朴与人交诚信可仗而才识卓荦夐出流辈又善断大事羣疑满前一言而定歴中外所至有声不二十年位至司冦歴事五朝忠勤如一日位遇荣显谦恭弥甚退居林下十余年乃心罔不在王室完名硕徳近世不多见云】
　　杜迹【慈利知县处己廉介赋役均平徳化一方尝入蛮谿采官木夷獠争来迎劳奉之如己亲焉】杜璋【鸡泽人治十四年举乡荐授邹县尹时流贼掠山东城邑及围邹璋亲率士众拒敌四日兵力不支城遂陷子崇熙被害璋冠带危坐辞色慷慨贼逼之碎其襟袖卒不屈欲杀时县丞某求以身代死义而释之以去】
　　杜柟【字子才临颍人正徳辛巳进士歴通政】
　　鲁【扶风羽音周封伯禽于鲁以国为氏又望出新蔡周】鲁仲连【齐人时秦围赵急魏遣新垣衍说赵请帝秦仲连见衍曰彼即肆然为帝连有蹈东海而死尔秦军闻之却五十里衍曰吾乃今知仲连为天下士齐田单问策于仲连下狄又破聊城归言于齐王欲爵之仲连逃于海上曰吾以富贵而诎于人宁贫贱而轻世肆志焉】
　　鲁阳公【与韩搆难战酣日暮援戈挥之日退三舍】
　　【汉】鲁恭【字仲康平陵人世吏二千石父为武陵太守卒时恭及弟丕尚幼昼夜号踊稍长居太学讲诵章帝时与讲白虎观出宰中牟政有三异后为大司徒弟丕通五经举贤良累官陈留郡守后拜侍中】
　　鲁丕【字叔陵扶风人建初时为新野令视事一年州课第一擢青州刺史】
　　鲁竒【偏将军斩任满获程泛封南郡太守】
　　鲁峻【字仲严山阳昌邑人治鲁诗顔氏春秋初举孝廉除郎中谒者迁东郡顿丘令歴拜屯骑校尉
　　以病逊位熹平元年卒】
　　鲁伯【琅琊人与河内张禹俱从沛国施雠学易官至防稽太守】
　　【三国】鲁肃【字子敬东城人家富于财周瑜尝往见之且求资粮肃有米两囷囷三千斛乃指一囷与之后
　　事吴累战功为横江将军肃为人方严虽在军阵手不释卷】
　　鲁芝【字世英郿人魏时举孝廉除郎累迁龙水太守曹爽辅政芝屡进谠言不听及爽下狱芝以直
　　得免后为并州刺史封隂平侯】
　　鲁赐【汉人受诗于申公后为东海太守有廉节】
　　【晋】鲁褒【南阳人好学多闻以贫素自立元康之后纲纪大壊褒伤时贪鄙着钱神论以刺之】鲁胜【代郡人元康初为建康令到官著作天论后称疾去征辟皆不就其著述多遗失惟着墨辨上
　　下经四篇各有説】
</div>
    <div class="pagination">
<a href="万姓统谱_page235.html">上一页</a><span>...</span><a href="万姓统谱_page231.html">231</a><a href="万姓统谱_page232.html">232</a><a href="万姓统谱_page233.html">233</a><a href="万姓统谱_page234.html">234</a><a href="万姓统谱_page235.html">235</a><span class="current-page">236</span><a href="万姓统谱_page237.html">237</a><a href="万姓统谱_page238.html">238</a><a href="万姓统谱_page239.html">239</a><a href="万姓统谱_page240.html">240</a><a href="万姓统谱_page241.html">241</a><span>...</span><a href="万姓统谱_page237.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
