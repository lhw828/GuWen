<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 3 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 3 页/共 111 页
  </h1>
  <div class="content">
   古今合璧事类备要前集卷二
　　宋　谢维新　撰
　　天文门
　　风
　　事类噫气【天地之气嘘而成云噫而成风埤雅大块丨丨其名为风作则万窍怒号庄子】籁声【汝闻天籁未闻地籁注云风吹万物有声故曰籁同上】虎啸【丨丨而谷风生淮南子】鹏抟【丨之徙于南溟也丨扶揺羊角而上者九万里逍遥篇】退鹢【六鹢退飞过宋都风也春秋】翥凤【凤鶱翥于甍标咸遡风而欲翔张平子赋】风母【丨丨出九德县似猨见人若慙出颈打杀得风还活刘欣期交州记】风师【飞廉风伯也丨丨箕星也风俗通】飞廉【丨丨神禽能致风气应劭注吕氏春秋丨丨鹿身头如雀有角而蛇尾豹文晋灼注】羊角【熈宁九年恩州武城县有旋风自东南来望之揷天如丨丨大木尽拔晋史】少女【时大旱有问何当雨言今夜当大雨至日向暮了无云气众人并欲嗤公明公明言树上已有丨丨微风树间隂鸟和鸣若丨丨反风隂鸟乱翔其雨至矣须臾云四集大雨河倾管公明传】封姨【崔元微月夜见青衣女伴曰杨氏李氏陶氏又绯衣小女曰石醋报丨家十八丨来言辞泠泠有林下风色皆殊絶芳香袭人醋曰女伴在苑中恐被恶风相挠常求十八姨相庇处士每嵗旦作一幡上图日月五星立苑东则免难矣今嵗已过此月二月一日立之其日立幡东风刮地折木飞花而苑中繁花不动崔乃悟女伴即众花之精封家姨乃风神也后杨氏軰来谢各裹桃李花数斗云服之可以却老某等亦长生至元和中元微犹貌若少年亦一异也传异记】信风【江淮船泝流而上常待东北风谓之丨丨七八月有上信三月有鸟信五月有麦信国史补】风【熈安间多丨者具四方之丨也常以五六月发未至时鸡犬为之不宁又岭表録云秋夏之间晕如虹者谓之母必有飃风南越志岭峤夏秋雄风曰发自午至夜乃止仆屋僵树累年一发或嵗再三岭南録番禺杂记云风将发有微雨细雨先缓后急谓之链风又有石尤风亦之类】舶趠风【丨丨丨呉中梅雨既过飒然清风弥旬嵗嵗如此潮人谓之丨丨丨是时海舶初回云此风自海上与舶俱至尔东坡集】花信风【自初春至初夏其间有二十四番风始于梅花终于楝花谓之丨丨丨故前辈云二十四番丨丨丨是也嵗时广记】郑公风【射的山南有白鹤山此鹤为仙人取箭尝采薪得一遗箭顷有人覔还之问何所欲知其神人也乃曰尝患若耶溪载薪为难愿旦南风暮北风后果然故若耶溪风至今犹然呼丨丨丨后郑宏传】楚王风【楚襄王游于兰台之宫宋玉侍有风飒然而至王披襟而当之曰快哉此风寡人所与庶人共者邪玉对曰此独大王之风耳庶人安得而共之夫风生于地起于青苹之末盛怒于土囊之口縁于太山之阿舞于松栢之下徘徊于桂椒之间翺翔于激水之上然后徜徉中庭北上玉堂清清泠泠发明耳目宁体便人此所谓大王之雄风王曰善哉宋玉赋】　相风乌【长安南有灵台高十仞有丨丨铜丨遇风乃动述征记】相风竿【晋车驾出丨丨在前刻乌于丨上名曰相风傅有相风赋今樯乌乃其余意东坡诗注】占风铎【唐岐王宫于竹林内悬碎玉片每夜闻相触之声即知有风号丨丨丨开元遗事】风旌【五王宫中各立长竿挂五色旌于竿头之四垂缀以金铃有声即往视旌之所向可以知四方风同上】南风琴【虞舜作五琴歌南风其诗曰南风之薰兮可以解吾民之愠兮南风之时兮可以阜吾民之财兮家语】大风歌【汉高祖归沛召父老饮酒酒酣击筑而歌曰大风起兮云飞扬威加海内兮归故乡安得猛士兮守四方本纪】秋风辞【汉武帝行幸河东祠后土与羣臣燕饮作丨丨丨曰秋风起兮白云飞草木黄落兮鴈南归欢乐极兮哀情多少壮几时兮奈老何本纪】秋风曲【唐明皇制丨丨高一丨每奏之则秋风徐来夜叶交坠羯鼓録】大风拔木【周公居东二年天大雷电以风禾尽偃大木斯拔成王启金縢之书迎周公天乃反风禾尽起书】大风扬沙【项王围汉王三匝于是大风从西北来折木发屋扬石楚军大乱汉王乃得与数十骑遁去汉书】防二起风【萧至忠为晋州刺史欲猎有樵者于霍山见一长人俄有虎兕鹿豕狐兎杂骈而至长人曰余九防使者奉北帝命萧君畋汝辈若干合鹰死若干合箭死有老麋屈膝求救使者曰东谷严四善课试为求计羣兽从行樵者觇之至深岩有茅堂黄冠一人老麋哀请黄冠曰若令滕六降雪丨丨丨丨即萧使君不出矣羣兽散去翌日未明风雪大作竟日萧果不出幽怪録】爰居避风【海鸟丨丨丨于鲁国东门之外三日展禽曰今其有灾乎是嵗也海多大丨国语】方朔占风【孝武坐未央前殿天新雨东方朔屈指独语上问之对曰殿后栢上有鹊立栢枝上东向而鸣视之果然问朔何以知之对曰此以人事知之风从东方来鹊尾长傍风则顺背风则蹶必当顺风而立是以知也东方朔传】满奋畏风【丨丨丨丨在晋武帝坐北牕作琉璃屛实密似疎奋有寒色奋曰臣犹呉牛见月而喘世説】曾防舞风【丨丨曰暮春者春服既成冠者五六人童子六七人风乎丨雩咏而归语】列子御风【丨丨丨丨而行泠然旬有五日而后返庄子列子乗风而归曰吾心疑释随风东西犹木叶干殻竟不知风乗我邪我乗风邪列子】张翰思莼【丨丨字季鹰辟齐王东曹掾在洛见秋风起因丨呉中丨菜羮鲈鱼鲙曰人生贵得适意尔何能羁宦数千里以要名爵遂命驾而归世説】王导拂扇【庾亮在石头丨丨在冶城坐大风扬尘王以扇拂之曰元规尘污人同上】太平瑞应【丨丨丨丨五日一风风不鸣条论衡】中国有道【汉武帝天汉三年月氐国献神香使者曰国占东风入律百旬不休青云干吕经月不散意丨丨丨好丨之君故来贡东方朔传】以琯和风【王母遣使献白玉琯吹之以和八风广记】吹律知风【十二辰皆有风吹其律以知和不周礼保章氏注】起南入北【予蓬蓬然丨于丨海而丨于丨海折大木蜚大屋者唯我能也秋水】吹花擘柳【河朔春时多大风飞尘撼木若疾雷数日一作每作輙三二日方止以访左右对曰不得是且无年是名丨丨丨丨草木百谷皆借之遯斋闲览】八卦之风【服防以为丨丨丨丨干音石其风不周坎音革其风广莫艮音匏其风融震音竹其风明庶防音木其风清明离音丝其风景坤音土其风凉兑音金其风阊阖易纬通卦验云立春条风至春分明庶风至立夏清明风至夏至景风至立秋凉风至秋分阊阖风至立冬不周风至冬至广莫风至论语疏】四时之风【四时和为通正谓之景风南风谓之凯风东风谓之谷风北风谓之凉风西风谓之泰风尔雅猛风曰颲凉风曰飗微风曰飚小风曰飕风俗通风从上下曰頽从下上曰飚亦曰扶揺廻风曰飘日岀而风曰暴隂而风曰曀风而雨土曰霾尔雅春晴日出而风曰光风秋冬余风曰绪风吹万物有声曰籁终日风谓之终风同上】
　　诗集春风【吹鬓风拘小雨来残红埽尽緑苍苔稻田緑遍无边幅更欲烦君为剪裁僧惠洪】夏风【三旬已过黄梅雨万里初来舶趠风几度萦廻渡山曲一时清驶满江东惊回蓛蓛先秋叶唤醒昏昏嗜睡翁欲作兰台快哉赋却嫌分别问雌雄东坡】秋风【揫敛一何饕天机亦自劳墙隈小翻动屋角盛呼号漠漠惊沙宻纷纷断柳高江湖岂在眼昨夜梦波涛王安石】晚风【落日生苹末揺扬遍远林带花疑凤舞向竹似龙吟月动临秋扇松寒入夜琴兰台宫殿峻还拂楚王襟李嘺】凉风【揺揺歌扇举悄悄舞衣轻引笛秋临塞吹沙夜绕城向风回鴈影出峡送猿声何似琴中奏依依带别情同上】大风【云埋月晕寒灰飚发齐如巨象豗纵涌万川冰柱立纷披千嶂土囊开鲁门未怪爰居至郑圃何妨御宼来终夜不眠谁与共坐忘唯有一顔回王安石】送香【飘飘散香势泛漾下蓬莱传凉入镂槛发气满瑶台委禾周邦偃飞鸭宋都回亟揺故叶落屡荡新花开暂舞惊鳬去时丨蘂丨来已拂巫山雨何用卷寒灰梁简文帝】飘粉【楼上起朝妆风花下砌傍入镜先丨丨翻衫好染香度舞飞长袖传歌共绕梁欲因吹少女还持拂大王梁孝元帝可闻不可见能重复能轻镜前飘落粉琴上响余声梁何逊】动竹【宋地鶂飞初湘川燕起余扫坛聊丨丨吹薤欲成书苍梧勲犹在舍浦树应疎阳乌一转翅千里定非虚梁庾肩吾】开花【飏漾楚王宫徘徊绕竹丛带叶俱吟树丨丨共儛空飘香双袖里乱曲五中试上高楼听悲响定无穷陈祖孙】花风【深红落尽东风恶柳絮榆钱不当春东坡诗】夜风【仙人掌冷三霄露玉女牕虚午夜风李义山】万里风【中和堂上东西颊独有人间丨丨丨东坡】九万风【天地寥廓谁相待日月虚乗丨丨丨李义山】故人风【大热去酷吏清风来丨丨杜牧之】
　　雨
　　事类生谷【益之以霡霂既优既渥既霑既足丨我百丨毛诗】仰膏【小国之仰大国如百谷之丨丨焉若常膏之其天下辑睦左传】龙兴【潜丨蟠于沮泽应鸣鼔而丨雨左太冲蜀都赋】鱼噞【天之且雨也隂曀未集而丨已丨矣淮南子】雨队【徐州王忠政死十二日却苏语云见一人引臂曰天召汝行雨小顷瓶中贮人间水一般如马牙消谓之干雨丨丨在前风车在后酉阳杂爼】雨工【柳毅见泾川妇人牧羊问何物曰非羊也丨丨也雷霆之类也异闻録】雨师【霍山南岳山有丨丨云师如蚕长六寸似兎丨丨似蛹长七八寸似蛭雨云之时出在石上肉甘可熟而食之开山图雨师屏翳风伯飞廉汉郊祀志注赤松子神农时雨师列仙传云防丨丨风俗志】瑞雨【梁大同中尝骤雨殿前往往有杂色宝珠梁武帝观之有喜象虞寄因上丨丨颂云飞甘洒润玉散珠聨初学记作卢昻道】时雨【太平之丨凡嵗三十六丨此休证时若之应京房易】榆荚雨【丨丨丨春雨也黄雀风濯枝雨六月之风雨也御览】豆花雨【里俗以八月雨为丨丨丨荆楚嵗时记】黄梅雨【夏至前雨为丨丨丨沾衣服皆败黦埤雅云今江湘二浙四五月间梅欲黄落则水润土溽柱础皆汗蒸郁成雨谓之梅雨故自江以南三月雨谓之迎梅五月雨谓之送梅风土记】月额雨【谓旦日雨为丨丨丨如织垂丝金楼子】石燕飞【零陵山有丨丨遇风雨即丨止还为石湘州记】垤鹳鸣【零雨其蒙鹳鸣于垤注云鹳水鸟将隂雨则鸣毛诗】商羊舞【齐有一足之鸟飞公朝下于殿前舒翅而跳齐侯遣使访孔子孔子曰此鸟名丨丨昔童儿有屈其一足振迅两臂而跳且謡曰天将大雨商羊鼓丨今齐有之其应至将有水为灾家语】黑蜧跃【丨丨神蛇潜泉而居将雨而丨淮南子】蚁封穴【沛献王辅善京氏易明帝永平五年少雨上御云台阙自以周易林占之其繇曰丨丨丨户大雨将至以问辅辅曰蹇艮上坎下艮为山坎为水山出云为雨蚁穴居知雨至故以蚁为雨居东观汉记】鸠逐妇【鹁丨隂则屏丨其妇晴则呼之语曰天将雨丨丨丨埤雅】审雨堂【卢汾梦入蚁穴见堂宇题其名曰丨丨丨捜神记】兜率天【其雨丨丨丨上雨摩尼防世城雨美膳海中注雨不絶如连轮阿修罗中雨兵伏阎浮提中雨清浄水杂爼】华阳洞仙【张元賔得仙入丨丨丨为理禁伯其职主水葢雨官也眞诰】河伯使者【西海上有人乗白马朱鬛白衣冠从十二童子驰马如飞名曰丨丨丨丨其所至之国雨水滂沱神异记】黑猪渡河【夜半天汉中有黑气相逐俗谓之丨丨丨丨雨也述异志】玉女披衣【萍乡西津有玉女岗天当雨石间先涌五色云俗谓之丨丨丨丨同上】岘山张葢【安定郡有岘阳峯峯上有池若雨则云起池中若车葢然故里谚曰丨丨丨丨雨滂沱三山小牍】巫峡行云【楚襄王与宋玉逰云梦之台望高唐之观其上独有云气湏臾之间变化无穷王曰此何气也玉曰所谓朝云也昔先王庄王逰高唐书寝梦一妇人曰妾丨山之女朝为行云暮为行雨选高唐赋序】噀酒灭火【神仙传曰栾巴为尚书正朝大会巴饮酒西南丨之有诏问巴巴曰臣本县成都市失火臣故因丨为雨以丨丨诏即以驿书驰问成都答言正旦大失火食时有雨从东南来火乃息雨皆酒臭后汉】取杯酌水【汉洪子升延嵩山链师値大雨水上堂户链师丨懐中重黎丨丨丨不满而庭砌竭矣宣武盛事】烟升为雨【烂石烧之丨丨于天化丨香云香云气润则成香丨世説】础润将雨【山云蒸柱丨丨皆丨丨之也淮南子】天泣而雨【中和三年浙西天鸣声如转磨无云而雨占曰无云而雨是谓天泣五行志】月离而雨【孔子将远行命从者皆持葢已而果雨巫马期问曰旦无云既日出而夫子命持雨具敢问何以知之子曰昨暮月宿毕诗不云乎丨丨于毕俾滂沱矣以此知之家语】云下成雨【雨水从丨丨也雨者辅也言辅时生养释名】气上为雨【隂阳丨丨薄丨丨下薄为雾风其噫也云其气也雨乗空而坠风多则合速故雨大而疎风少则合迟故雨细而密前汉董仲舒传】甲子雨占【唐俚语春雨丨丨赤地千里夏雨甲子乗船入市秋雨甲子禾头生耳冬雨甲子牛羊冻死朝野佥载】戊申雨【常以丨丨日日入时日上有冠云不问大小黑者大雨青者小雨黄子发相雨书】旬日一雨【周公之时风不鸣条雨不破块丨丨丨丨雨必至夜盐铁论太平之世五日一风十日一雨王充论】三十六雨【一嵗丨丨丨丨天地之气宣十日小雨应天文也十五日大雨以斗运也春秋説题又京房易十日一雨嵗凡三十六雨时若之应】诸雨总名【暴雨谓之涷小雨谓之霡霂时雨曰澍雨三日以往为霖久雨曰霪雨与雪杂下曰霰尔雅疾雨曰骤雨徐雨曰零雨久雨曰苦雨亦曰愁霖雨水曰潦雨云曰渰纂要】
　　诗集春雨【好雨知时节当春乃发生随风潜入夜润物细无声野径云俱黑江船火独明晓看红湿处花重锦官城杜甫诗】夏雨【微云凄已合余润先流础萧萧止还作坐听三更鼓登城望麰麦緑浪风掀舞东坡集】秋霖【西方龙儿口犹乳初解驱云学行雨纵恣羣隂驾老虹勺水蹄涔尽奔注叶破苔黄未休滴腻光透长庭莎色恨无长劒一千仞划断顽云看晴碧李沇秋霖歌】秋雨【阑风长雨秋纷纷四海八荒同一云去马来牛不复辨浊泾清渭何当分禾头生耳黍穗黑农夫田父无消息城中斗米抱衾裯相许宁论两相直杜甫】雨声【长安布衣谁比数反鎻衡门守环堵老夫不出长蓬蒿稚子无忧走风雨丨丨飕飕催早寒鳬鴈翅湿高飞难秋来未曾见白日泥汚后土何时干】雨夜【屋小茅干丨声大自疑身着蓑衣卧兼是孤舟丨泊时风吹折苇来相佐我有愁襟无可那才成好梦刚惊破背壁寒灯不及萤重挑却向灯前坐并同上】喜雨【大雨虽霶霈隔辙分晴隂小雨散浸滛为润广且深浸滛茍不止利泽何穷已无言雨大小小雨农尤丨宿麦已登实新禾未抽秧及时一日丨终嵗饱丰穰夜响流霡霂晨晖霁苍凉川原净如洗草木自生光童稚喜耕夫望陂塘谁云田家苦此乐殊未央欧阳永叔】听雨【今年思家客里愁雨声落落屋檐头照泥星出依然黑淹烂庭花不肯休王建姚令威丛话谚云干星照湿土来日依旧雨】夜雨【连云接塞添迢逓洒幕侵灯送寂寥一夜不眠孤客耳主人牕外有芭蕉杜牧】山雨【坐来蓛防山风急丨丨随风暗原隰树带繁声出竹间溪将大防穿篱入饷妇寥翘布领寒牧童拥茸蓑衣湿此时高味共谁论拥鼻吟诗空伫立韩偓】斜雨【西北云肤起东南雨足来灵童出海见神女向山回斜影风前合圆纹水上开十旬无破块九土信康哉李峤】飞雨【行云逓嵩高丨丨蔼而至潺潺石涧溜汩汨松上驶杜甫】密雨【丨丨吹不断贫居常闭门东溟容有恨西极已能严束湿炊悬釡翻床补壊垣倒身无处着呵手不成温后山】连雨【入空才漠漠洒逈已纷纷巢燕高飞尽林花润色分晚来声不絶应得夜深闻杜甫】骤雨【掣电引狂雷昼天忽成暮万里泻银河四檐垂瀑布僧可遵】暴雨【逰人脚底一声雷满座顽云拨不开天外黑风吹海立浙东飞雨过江来十分防灔金樽凸千杖敲铿羯鼔催唤起谪仙泉洒靣倒倾蛟室泻琼瑰东坡】雷雨【丨推丨骨天为低行云趋走不敢迟桐英满地谁拾去花态正颦魂欲飞紫金蛇光谁掣断堕空万防跳珠乱须臾井滑甘无泥琉璃骨软争道驰惠洪】空堦雨【夜雨滴丨丨滴滴空堦里空堦滴不入滴入愁人耳何逊】巴山雨【君问归期未有期丨丨夜丨涨秋池何当共剪西牕烛却话丨丨夜丨时商隠】清尘【一雨全丨六合丨诗翁喜雨句凌云垤飘战蚁余追北柱系乖龙有裂文山谷】润础【丨气凝柱丨繁声注瓦沟暗留牕不晓凉引簟先秋白乐天】银竹【白雨映寒山森森似丨丨李太白】檐花【深夜沉沉动春酌灯前细雨丨丨落杜甫】散丝【密雨如丨丨文选雨丝斜织麯尘烟僧楚峦酒楼人散雨千丝钱昭度】流胶【冻雨落丨丨杜甫冻雨兮洒尘出楚辞注江东呼夏雨为冻雨】雨拳【王禹锡贺知县春雨诗打叶丨丨随手重吹凉风口逐人来东坡云作诗如此不入规矩王直方诗话】云甲【黑丨丨驻铁骑驿官驰后山诗】挽河【云驱铁骑千山合雨丨天丨一夜倾栟榈】没径【稚子更呼山径没渔翁来报竹桥流伍彬】
　　久雨
　　事类三日【隠公九年大雨霖以震书始也凡雨丨丨以往为霖左传】逾月【岂信宿以为多乃丨丨而成霖晋潘尼苦雨赋】败稼【唐明皇时大雨丨丨帝忧之杨国忠择善禾以进曰雨不为灾】害粢【宋大水鲁使人吊之曰天作淫雨丨于丨盛如之何不吊左传】谷荒【淫雨不解丨丨于垄麦烂于场唐辛替否疏】粟化【荆州久雨丨丨为蛊述异记】麦蛾【晋永嘉中梁州雨十旬丨化为丨飞同上】窦鱼【上元二年秋雨连月渠丨生丨】鞭阳石【夷陵有隂阳石隂石常润阳石常燥旱则鞭隂石必雨雨久丨丨丨则止】咎主司【唐宋璟以霖雨为害丨在丨丨】
　　诗集久雨【煤炲着天无寸空白沫上岸吹鱼龙羲和推车出不得河伯欲取山为宫城门昼开眠百贾饥孙得糟夜餔翁主人惯事少所怪看屋箕踞歌南风王介甫】生蛙【炊爨不复举灶中丨丨虾傅集】忧鱼【苍生丨其丨南亩多被水荆公】
　　祷雨
　　事类舞方龙【甲乙日不雨命为青龙东方小童子舞之丙丁不雨命为赤龙南方壮者舞之戊己不雨命为黄龙中央壮者舞之庚辛不雨命为白龙西方老人舞之壬癸不雨命为黑龙北方老人舞之如此不雨潜处阖南门置水其外门北门取人骨埋之如此不雨命巫祝而曝之曝之不雨神山积薪击鼓而焚之神农求雨书】泥石牛【郁林郡山有池池有石牛嵗旱百姓杀牛祈雨以牛血和泥泥石牛背祠毕天雨洪注石牛背泥尽即晴事见顾微广州记】祝木神【唐明皇命梵僧不空祈雨手簸旋数寸木神念咒掷之自立伺木神吻角牙出目演则雨至酉阳杂爼】缩池水【唐大旱西域僧请于昆明池结坛祈雨凡七日水丨数尺龙化为老人诣孙思邈请救曰我知昆明池有仙方三十首传于予予救汝老人曰此方上帝所禁今急矣少顷捧方至自是池水忽数日溢岸胡僧羞恚死同上】作土龙【土龙致雨注阳遭旱丨丨丨以象云从龙淮南子】取虾蟇【董仲舒曰旱则丨五丨丨置之社中池方八尺深一尺水虾蟇焉春则池方七尺夏方五尺秋方九尺冬则如春皆具酒脯陈告后汉礼仪志注】蛇医致雨【王彦威鎭汴夏旱李杞过汴因宴王以旱为言李醉曰欲雨甚易尔可求丨丨四头石瓮二枚毎瓮实以水浮二蛇医以木葢密泥之置于閙处瓮前后设席烧香选小儿十嵗以下者十余令执小青竹昼夜更击其瓮不得少辍王如言试之一日两夜雨大注酉阳杂爼】蜥蜴兴云【熈宁中京师久旱按古法令坊巷以瓮贮水揷柳枝泛丨丨小儿呼曰蜥蜴蜥蜴丨丨吐雾降雨滂沱放汝归去时蜥蜴不能尽得往往以蝎虎代之入水即死小儿更曰寃苦寃苦我是蝎虎似恁昏沉怎得甘雨倦游杂録】驱龙致雨【牛僧孺鎭襄阳久旱有处士能豢龙公请致雨处士曰江汉间无龙独一湫泊中有黑龙难制强驱之必为灾公固命之果大雨而漂流万户阙】随马行雨【李靖微时尝射猎山中会暮投宿一朱门家夜半闻扣门甚急见一妇人谓靖曰此非人世乃龙宫也今天符命行雨二子皆不在欲奉烦顷刻如何遂命黄头被青骢马又命取雨器乃一小瓶戒曰马躩地嘶鸣即取瓶中水一滴滴马鬃上此一滴水乃地上三尺愼勿多也既而电掣云间特连下三十余滴比夜半平地水三丈幽怪録】画龙坛上【择潭洞或湫泺林木深邃之所以庚辛壬癸日先斋戒以酒脯告社令筑方坛二级高一尺濶一丈三尺坛外二十歩介白绳坛上植竹杖张丨丨其图以缣素书黑鱼左顾环以天鼋十星中为白龙吐云黑色其下画水波有亦左顾吐黑气如线和金银朱丹饰龙形又设皁幡刎鹅颈取血致盘中杨枝洒水龙上羣官再至祝雨足取龙投水中本朝事实】置虎潭中【徐州城东有石潭与泗水通丨丨头丨丨可致云雨坡集】方士养龙【使者甘宗所奏西域事云方士能神咒者临泉禹歩吹气龙即浮出长十数丈更吹龙辄缩至数寸乃掇取着壶中或有四五龙以少水养之闻有旱处便赍龙往卖一龙直数十斤金发壶中出一龙着潭中复禹歩吹之长十数丈须臾而云雨四集抱朴子】管辂召星【魏丨丨字公明过清河时天旱倪太守问雨期辂曰今夕当雨树上已有少女风树间乂有隂鸟和鸣又少男风起众鸟乱翔其应至矣倪不之信辂曰十六日壬子毕星中已有水气又作檄丨五丨宣布星符刺下东井告南箕使召雷公电母风伯雨师须臾风云并兴云四合大雨河倾】成汤断爪【汤伐桀后大旱七年煎砂砾石太史占之曰当以人祷汤曰吾所为请雨者民也若必以人祷吾请自当遂斋戒剪发断爪素车白马婴白茅以身为牺牲祷于桑林之野持三足鼎祝于山川曰政不一与民失职与宫室崇与妇谒盛与苞苴行与谗夫昌与何不雨之极言未巳而天乃大雨史】周宣侧身【云汉尹吉甫美宣王也遇灾而惧侧身修行欲消去之天下喜于王化复行故作是诗也倬彼云汉昭回于天王曰于乎何辜今之人天降丧乱饥馑荐臻靡神不举靡爱斯牲圭璧既卒宁莫我听旱既太甚蕴隆虫虫不殄禋祀自郊徂宫上下奠瘗靡神不宗旱既太甚涤涤山川旱魃为虐如惔如焚我心惮暑忧心如薰毛诗】宋景身祈【丨丨公时大旱三年卜之以人祠乃雨公下堂顿首曰吾所以祈雨将自当之言未卒天下大雨方千里者何德于天而惠于民也】鲁穆尫暴【鲁嵗旱穆公召县子而问曰天久不雨吾欲暴尫而奚若曰天则不雨而暴人之疾子虐无乃不可与然则吾欲暴巫而奚若曰天则不雨而望之愚妇人以求之毋乃已疏乎卒为之徙市记】戴封积薪【丨丨为西京县令境内旱乃丨丨而卧其上约曰来日日午无雨即令以火烧之至期火发而雨远近叹服后汉书】凉辅环艾【丨丨仕郡为五官掾时夏大旱太守自祈请辅于是积薪聚艾以自环构火将自焚未及中时而天云隂合须臾澍雨同上】段祷必雨【唐丨文昌帅荆南或旱祷请必雨或久雨出游必霁民为语曰旱不苦祷而雨雨不愁公出游史书】武梦而雨【后周达奚武以太保为同州刺史时旱武祀华山庙岳既高峻人迹罕通武年逾六十攀藤而上晚不得还于岳上借草而宿梦一白衣执武手曰快辛苦甚相嘉尚武惊觉旦而澍雨本传】祈雨闭门【董仲舒治国推隂阳丨丨则闭诸阳纵诸隂其止雨反是注曰谓如丨南丨内举火及开北门水洒人之类也本传】忧旱出野【齐景公时大旱乃召羣臣而问曰天久不雨民有饥色寡人欲少赋敛以祠灵山可乎羣臣莫对晏子进曰此不可祠无益也夫灵山固以石为身草为发天久不雨发将燋身将爇彼独不欲雨乎祠之无益景公曰吾欲祠河伯可乎晏子曰夫河伯以水为国以鱼鳖为民天久不雨百川将竭国民将亡矣谁独不用雨乎祠之无益景公曰奈何曰避宫殿暴露与山灵河伯共其忧其幸而雨乎景公乃出野暴露三日天果大雨晏子春秋】祷太一宫【庆歴间京师夏旱谏官王公素乞亲行祷雨帝曰太史言月二日当雨一日欲出祷公曰臣非太史是日不雨帝问故公曰陛下幸其当雨以祷不诚不诚不可动天臣故知不雨帝曰明日祷雨醴泉观公曰醴泉之近犹外朝也岂惮暑不远出耶帝毎意动则耳赤耳已尽赤厉声曰当丨西丨丨丨公乞传防帝曰车驾出郊不预告卿不知典故公曰国初以虞非常今久太平预告使百姓望清光者众耳无虞也谏官故不扈从明日特召王公以从日色甚炽埃雾涨天帝玉色不怡至琼林苑回望西太一宫上有云气如香烟乍起少时雷雨至帝却逍遥辇御平辇彻葢还宫明日召对帝曰朕自卿得雨闻见録】祀五龙法【眞宗咸平间知扬州魏羽上雩丨丨丨祈雨丨诏颁诸路其法以甲乙日择东地作坛取土造青龙土器之大小龙之修短余方皆如之凡旱建坛取五行生成之数焉长吏斋三日诣龙所汲流水设香茗果率郡官日再至祝酹不用乐巫觋雨足送龙水云云本朝事实】诗集雨井【居然鳞介不能容石眼环环水一钟闻説旱时求雨泽只疑科斗是蛟龙韩愈】水庙【桑条无叶土生烟箫管迎龙丨丨前朱门几处看歌舞犹恐春隂咽管李约】鞭雷公【沧江夜来雨眞宰罪应雪安得丨丨丨滂沱洗呉越杜牧之】呵电母【常山山人信英武防驾雷车丨丨丨山中归时风色变中路已觉商羊舞夜牕骚骚閙松竹朝畦流膏乳庶将积润扫余孽收拾丰嵗还明主东坡】龙枕雷车【长笑蛇医一寸腹衔水吐雹何时足苍鹅无罪亦可怜斩头横盘不敢哭岂知泉下有猪丨卧丨丨丨踏隂轴前年太守为旱请雨防随人如散菽东坡】神鞭鬼御【东堤黑风驾海水海底卷上天中央铮栈雷车辙轴壮矫攫蛟龙爪尾长丨丨丨丨载隂帝来往喷洒何顚狂四方嵗腾玉京仗万里横牙羽木枪杜牧之】祠女郎魂【乞雨女郎魂炰羞洁且繁庙开鼯防呌神降越巫言旱气期销荡隂官想骏奔行看五马入萧飒已随轩韩愈】减大官膳【汤帝嗟咨徴六事汉庭灾异刻三公圣明罪已思寛大时雨愆期旱蕴隆东海得无寃死妇南阳疑有卧云龙传闻已丨丨丨丨肉食诸公盍奏功东坡】
　　喜雨
　　事类膏泽【油云四布丨丨溥周众灵受识荟蔚自跻于南山百谷仰荣滂沛遂沾于东作柳子厚贺雨表】醴泉【甘雨降万民以喜谓之丨丨尔雅】三时雨【六月必有丨丨丨田家以为甘泽邑里相贺曰喜雨荆楚嵗时记】六月雨【鲁僖公三年丨丨丨雨云者喜雨而有志乎民者也】御史雨【唐顔眞卿为监察御史使河陇时五原有寃狱久不决天且旱眞卿辨狱而雨郡人呼丨丨丨】随车雨【汉百里嵩为徐州刺史境内旱嵩行部车所经甘雨辄降本传后汉郑洪迁淮隂太守行春大旱丨丨致丨本传】狱决而雨【袁安为楚相会楚王英事互相牵引拘系者千余人三年而狱不决坐掠幽而死者百余人天用灾旱赤地千里安决狱事人人具録其辞状本非首谋为王所引应时理遣一旬之中延千人之命其时甘雨滂沛嵗大丰稔汝南光贤传】师兴而雨【衞大旱卜有事于山川不吉甯庄子曰昔周饥克殷而年丰今邢无道诸侯无伯天其或者欲使衞讨邢乎从之丨丨丨丨左传】三日雨歌【晋太康中郡大旱束晢为邑人请雨丨丨而丨注众丨之曰束先生通神明请天三日甘雨霖我黍以育我稷以生晋史】喜雨亭记【亭以雨名志喜也余至扶风之明年始治官舍为亭于堂之北是嵗之春雨麦于岐山之阳其占为有年既而弥月不雨民以为忧越三月乙卯乃雨甲子又雨丁卯大雨三日乃止官吏相与庆于庭商贾相与歌于市农夫相与抃于野忧者以乐病者以愈而吾亭适成于是举酒属客从而歌之曰使天而雨珠寒者不得以为襦使天而雨玉饥者不得以为粟一雨三日伊谁之力民曰太守太守不有归之天子天子曰不然归之造物造物不自以为功归之太空太空防防不可得而名吾以名吾亭东坡】
　　诗集田父伸眉【南风吹雨下田塍丨丨丨丨愿力耕麰麦明年应解好帘栊今夜不胜清直须洗尽焦枯意不厌屡闻飘洒声东坡】三农满望【何假嗔雷击怒桴黙然嘉泽浃民区经时亢隔羣心骇数月焦熬一阵苏已发宋苗安在揠再生庄鲋不虞枯须臾慰满丨丨望敛却神功寂似无韩稚圭】歌元丰【四山翛翛映赤日田背坼如兆出湖隂先生坐草室看踏沟车望秋实雷磻电掣云滔滔夜半载雨输亭臯旱禾秀发埋牛凥豆死更苏肥荚毛倒持龙骨挂屋敖买酒浇客追前劳三年五谷贱如水今见西成复如此元丰圣人与天通千秋万嵗与此同先生在野固不穷击壤至老丨丨丨王介甫】有生意【皇天降德泽焦卷丨丨丨杜甫】
　　古今合璧事类备要前集卷二
&lt;子部,类书类,古今合璧事类备要&gt;
　　钦定四库全书
　　古今合璧事类备要前集卷三
　　宋　谢维新　撰
　　天文门
　　云
　　事类变化【抱日增丽浮空不收既丨丨以无穷亦卷舒而莫定选】舒卷【丨则弥纶覆四海丨则消液入无形成公绥赋】景云【丨丨太平之应晋天文志王者德至山陵则丨丨出又曰天子孝则丨丨见孝经援神契】卿云【若烟非烟若云非云郁郁纷纷萧索轮囷是谓丨丨卿云之见喜气也史记舜时景云见作歌曰丨丨烂兮糺漫漫兮尚书大传】庆云【唐元宗天宝十三年封太山有丨丨随马唐史】愁云【舜崩苍梧山山有九峯常有丨丨浮罩莫辨陵寝所在遂呼为九疑山史记】杼轴【凡望气卬而望之阵云如立垣舒云类丨丨史记天官书】炮车【舟人占云若丨丨起急避之乃大风也文选】宫阙【成丨丨百官皆见之后光武封太山山上云起祭祀志】楼阁【若层台高观重丨叠丨陆士衡浮云赋】五采【丨丨备而成文荀况云赋】三素【修眞秘诀曰以立春日北望有紫緑白云者为丨丨飞云三元君以是日上诣天帝当再拜陈乞得给侍轮毂三过见元君之驾者白日升天嵗时广记】五色【光华五采丨丨不可徧观非烟非雾容状不可尽述韩愈视四方常有云丨丨见者其下有贤人隠也晋天文志】疋皂【京房占曰占雨法有黑云如一丨丨三日中即雨】玉叶【金柯分丨丨散陆机浮云赋】金翘【星悬玉李云展丨丨金楼子】触石出云【云之为言运也丨丨而起谓之云春秋説题丨丨而丨丨肤寸而合不崇朝而徧雨乎天下者惟泰山耳注侧手为肤按指为寸公羊】沉璧起云【尧丨丨于河白云起回风揺落尚书中云周则为瑞于观河尧则呈祥于丨丨呉淑云赋】以云纪官【黄帝丨丨丨丨故为云师而云名注黄帝受命有云瑞故丨丨丨事百丨师长皆以云为号缙云氏葢其一官也左传】以云辨祲【周保章氏丨五丨之物丨吉凶水旱丰衰之丨象郑司农注二分二至观云气青为虫白为丧赤为兵荒黑为水黄为丰礼】云止帝上【黄帝与蚩尤战于涿鹿之野常有五色丨气金枝玉叶丨于丨丨因作华葢史记】云起封中【汉武帝至泰山封禅其夜有白丨丨丨丨史封禅书】芒砀云居【汉高祖隠于丨丨山泽间吕后与人俱求常得之高祖怪问后曰季所居上常有丨气汉书】高唐云庙【楚襄王逰于云梦之台望丨丨观上有丨气须臾之间变化无穷王曰此何气也玉曰所谓朝云也昔先王尝逰丨丨昼寝梦一妇人曰妾巫山之女也为高唐之神闻君逰高唐愿荐寝席王因幸之去而辞曰妾在巫山之阳也高邱之阻朝为行丨暮为行雨朝朝暮暮阳台之下旦视之如言故为立丨号曰朝云文选】白云帝乡【华封人谓尧曰夫圣人鹑衣而鷇食天下有道与物皆昌乗彼丨丨至于丨丨又曰乗云气御飞龙而逰乎六合之外葢神人者乗虚不坠触实不碍故能狎虎兕贯金石乗云雾而浮游如此庄子】白云亲舍【唐狄仁杰授并州法曹亲在河阳仁杰登太行山反顾丨丨孤飞谓左右曰吾丨丨其下瞻怅久之云移乃去本传】黄云覆车【凡占长吏东耕当视天有丨丨来丨丨五谷大熟东方朔传】青云圜葢【魏文帝生时有云气丨色而圜如车葢当其上望气者以为至贵之证非人臣之气本纪】赤云夹日【哀六年呉伐陈楚子救陈将战王有疾庚寅卒于城父是嵗也有云如众丨鸟夹日以飞三日楚子使问周太史周太史曰其当王身乎若禜之可移于令尹司马王曰除腹心之疾而寘诸股肱何益不谷不有大过天其舍诸有罪受罚又焉移之遂弗禜左传】青云干吕【汉武帝时月氐国献神香使者曰国占东风入律丨丨丨丨意中国有好道之君故来贡东方朔传】披云见日【文王遇姜公于渭阳灼然如丨丨丨白丨恍若开雾而覩青天徐干中论】披云覩天【衞瓘见乐广而竒之曰此人见之若丨丨雾而丨青丨晋乐广传】有凌云气【司马相如奏大人赋天子大悦飘飘丨丨丨之丨游天地之间本传】作攓云篇【东坡云余自城中还道中云气自山中来如云马奔突以手出掇开笼收其中归家云盈笼开而放之丨丨丨丨坡文】分至书云【僖五年正月朔日南至遂登观台以望之而书凡丨丨启闭必书云物为备故也左传】气占云【冬至初阳云出箕如树之状立春少阳云出房如积冰春分正阳云出轸如白鹄谷雨太阳云出张如车葢立夏初隂云出觜赤如珠夏至少隂云出如氷波莘莘立秋浊隂云出如赤缯寒露正隂云出如冠缨霜降太隂云出上如羊下如磐石易通卦验】韩楚周秦【丨云如布丨云如日丨云如轮丨云如美人史记】山水旱涔【丨云草莽丨云鱼鳞丨云烟火丨云波水淮南子】诸云总名【庆云曰景云或曰卿云云外赤内青谓之矞云雨云曰油云雪云曰同云西京杂记】云师之名【离骚云吾令丰隆乗云兮求宓妃之所在注丰隆丨丨一曰雷师五臣曰云师屏翳按丰隆或曰云师或曰雷师屏翳或曰云师或曰雨师或曰风师归藏云丰隆筮云气而告之则云师也穆天子传云天子升昆仑封丰隆之葬郭璞云丰隆筮师御云得大壮卦遂为雷师按楚辞则以丰隆为云师飞廉为风伯屏翳为雨师广雅】
　　诗集白云【山中何所有陇上多丨丨只可自怡悦不堪持赠君陶景】孤云【南北各万里有云心更闲因风离海上伴月到人间洛浦少高树长安无寸山徘徊不可驻漠漠又东还于邺】片云【一丨孤丨逐处飞东西终日竞何依旁人莫道能为雨惟恨青山未得归王令】飞云【片片丨来静可闲楼头江上复前山飘零尽日不归去占破青山万里天郑准】山云【云本山中来毎遮山好处丨好有心力便是教丨住我亦山中人爱山不爱丨云能作滞雨撩拨田翁嗔入夏多竒峯是云本无事遮丨不肯散丨亦太造次教人向丨説且自阙　纲遗风逐丨簇去若驱牛羊云去雨立晴便见火伞张庶令百谷坚实我千斯仓卢元賛】钟山【云从丨丨起却入丨丨去借问山中人云今在何处王安石】梁国【英英大丨丨郁郁必书台碧落从龙起青山触石来官名光邃古葢影耿尘埃飞感高歌发威加四海回李峤】倚峯【丨丨触石湿苔钱便逐高风离瀑泉深处卧来眞隠逸上头行去是神仙千寻冇影沧江底万里无踪碧落边长忆旧山青壁里绕庵闲伴老僧禅齐已】触石【深惹离情霭落晖如车如葢早依依山头丨丨应长在天际从龙自不归莫向隙牕笼夜月好来仙洞湿行衣春风淡荡无心后见説襄王梦亦稀韩琮】为霖【得路直丨丨济物不然闲共鹤忘机无端是向阳台畔长送襄王梦雨归崔涂】蔽月【聚散虚空去复还野人闲处倚笻看不知身外无根物丨丨遮空作万端郭震】高岳【云起丨丨终朝弥八方魏刘桢】阳台【荆王枕上元无梦莫狂丨丨一片云李义山】炮车【终日江头天色恶丨丨云起风欲作东坡张文潜诗云喜逢山色开眉黛愁对江云起丨丨王直方诗话】玉马【风力引云行丨丨水光连日动金蛇王介甫】白衣【天上浮云如丨丨斯须改变成苍狗杜甫】玉叶【丨丨笼残日金枝衬薄霞山谷】抱石【几年嗟丨丨今日喜从龙余济诗】随风【丨丨乱鸟起泛水结鱼鳞于季子】如车【西北有浮云亭亭丨丨葢魏文帝】覆苑【傍花初防缀丨丨更峥嵘崔灏】朝飞【画栋丨丨南浦云珠帘暮卷西山雨王勃】暮合【日丨碧云丨佳人殊未来文选】沮洳【岭云春丨丨江月夜晴明杜甫】缤纷【惨淡天同色丨丨云共寒景阳】去来【丨丨皆絶迹隠显两忘机司马光】动静【静即等闲藏草木动时顷刻遍乾坤辛寅逊】
　　雷
　　事类【震来丨丨震惊百里易】谹谹【非雷非霆隠隠丨丨杨子】塡塡【雷丨丨兮雨防防离骚】隠隠【雷丨丨而响起兮象君之车音长门赋】破山【疾雷丨丨风振海而不能惊庄子】裂木【春夏之有雷霆也或发而震破巨石丨大丨而残之春木岂有非常之罪哉彼岂有惩于物也柳文】惊虫【伊青阳之肇化兮陶万殊于天壤结郁蒸以成雷兮鼓訇輘之逸响丨蛰丨于始作兮惧远迩之异象李颙雷赋】动物【丨万丨者莫疾乎雷易】开牙【雷者所以丨发萌丨郎顗传】拆甲【天地解而雷雨作雷雨作而百谷草木皆甲拆易】出地【雷于天地为长子以其万物为出入也雷二月丨丨百八十日雷出则万物出八月入地百八十日雷入则万物入入则除害出则兴利人君之象也王充论衡雷入地则孕毓根荄保藏蛰虫避盛隂之害丨丨则养长华实发扬隠伏宣盛阳之德前五行志】发声【仲春之月日夜分雷乃丨丨仲秋之月雷乃收声记月令】金门【雷从丨丨起上田旱下田熟师旷占】石室【凌云台有白丨丨名避雷室北征记】雷神【杨道和夏于田中値雷雨至桑下霹雳下击之道和以锄格其肱遂落地不得去色如丹目如镜毛角长三尺余状如六畜头似猕猴搜神记】雷公【图雷之状累累如连鼓形又图一人若力士谓之丨丨使之左手引连鼔右手椎之论衡】雷车【柳公权元和末止建州山寺中夜半觉门外喧阗因潜于牕中见数人运斤造丨丨如画图者久之一气忽斗暗失其人两目遂昏焉酉阳杂爼】雷斧【雷州每大雷雨多于田野得黳石谓之丨公墨乂于霹雳处得楔如丨谓之霹雳楔小儿佩之辟恶国史补元丰中随州夏月大雷震一木折有就其下得一楔者凡丨丨多以铜铁为之楔乃石耳似斧而无孔笔谈】雷椎【丨丨欿口感切徒感切舆物旁震欿曲内也正月之初万物尚在曲内之中雷震惊出也太元经】雷火【内侍李舜举家曾为暴雷所震其堂之西室丨丨自牕间出赫然出檐人以为堂屋已焚皆出避之及丨止其舍宛然墙壁牕纸皆黔有一木格其中杂贮诸器其漆器银扣者银悉镕流在地漆器曾不燋灼有一宝刀极坚钢就刀室中镕为汁而室亦俨然人必谓丨当先焚草木然后流金石今乃金石皆烁而草木无一燬者非人情所测笔谈】雷形【丨州春夏多雷秋日则伏地中其状如彘人取而食之国史补】雷处【邵子谓程子曰子知丨起丨乎子曰某知之尧夫不知也尧夫愕然曰何谓也子曰既知之安用数推之以其不知故待推而后知尧夫曰子以为起于何处子曰起于起处尧夫矍然称善语録】阿香车【义兴人姓周永和中出都日暮道边新草小屋有一女子出门望见周曰日已暮周求寄宿向一更中闻外有小儿唤丨丨官唤汝推丨女子辞去忽骤雷雨明朝视宿处乃一新塜捜神记云】谢仙火【大中祥符间岳州玉眞观为天火所焚惟留一柱有丨丨丨三字倒书而刻之庆歴中有以此字问何仙姑者輙曰谢仙者雷部中鬼夫妇皆长三尺其色如玉掌行火于世间后有闻其説于道藏中检之实有谢仙字由是益以仙姑为眞仙矣国史】借车收麦【介休县百姓常宿于晋祠夜半闻人扣门云介休王丨霹雳丨某日县界丨丨祠内即应遂见数人持一物如幢环缀旛旗十八叶有光如电至日果然损麦酉阳杂爼】摄电取书【上元中台州一道士王远知善易知人生死祸福作易总十五卷一日因暴风雷雨忽至冥雾中一老人叱曰所泄者书何在上帝令吾丨六丁雷丨丨将文丨龙城録】震屋出龙【呉柴再用为光州一日大震雷家人皆伏匿再用当户坐不动俄见有襦袴四人舁再用坐败牀出庭中复大震屋折有龙出九国志】震人书背【长庆中有人雷震而死背上粉书云市中用小斗李用晦芝田録】震夷伯庙【雷丨丨丨之丨罪之也于是展氏有隠慝焉左传】震宪陵寝【后汉建和中雷丨丨丨丨室是时梁太后兄冀用事汉书】捕窜匿龙【世言乖龙苦于行雨而多窜匿为雷神捕之或在古木及檐楹之内北梦言】击奸党碑【宣和殿所立元祐奸党碑一夕大风雨为震雷击碎歩里客谈】蔡顺环冡【丨丨母平生畏雷自亡后每有雷震顺辄丨丨泣曰顺在此本传】泰初倚柱【夏侯丨丨丨丨作书时霹雳破柱衣服焦然神色无变书亦如故賔客左右皆跌荡不能住世説】帝乙震死【丨丨嫚神而丨丨　帝乙为韦囊盛血仰而射之号曰射天后遇雷震而死汉志】震树自若【刘曜从刘元海猎于西山遇雨止树下迅雷丨丨旁人莫不顚仆曜神色丨丨元海异之曰此吾家千里驹也杂记】方食失【先主与曹公语会雷大震先主丨丨丨丨箸曰一震之威乃至此华阳国志】诗集起龙【闲人倚柱笑雷公又向深山霹怪松必若有苏天下志何如惊丨武侯丨韩偓】卧龙【陌上冬干泣老龙天留甘雨付春工阿香急试雷霆手莫放人间有丨丨朱乔年】神斧【谁将丨丨破顽隂地裂山开鬼失林我愿君王法天造早施雄断荅羣心晦庵】神电【已外浮名更外身区区雷电若为神山头只作婴儿看无限人间失箸人东坡唐道人言天目山上毎大雷但闻如婴儿声】空霹雳【雷霆丨丨丨云雨竟虚无炎赫衣流汗低垂气不苏杜甫】驱号令【雷霆丨丨丨同上】送山雨【雷声忽丨千丨丨杜甫】翻幕燕【震雷丨丨丨同上】
　　电
　　事类天精【丨之丨雷电风雨也淮南子】阳气【鲁隠公九年大雨震电注震雷电丨丨也周之三月夏之正月雷常闻于地中电未可见而大雨震电此丨丨之失其节公羊】激气【电丨丨也雷以为鞭防淮南子】无声【有声曰雷丨丨曰电公羊】施鞭【霹雳列缺吐火丨丨杨雄赋】飞火【攅云间而丨丨同上】列缺【丰隆轩其震霆兮丨丨晔其照夜注丰隆雷公也丨丨电也文选】天怒【呉武陵曰雷砰电射丨丨也不能终朝唐艺文志】耀灵曅【恐天时之代序兮丨丨丨而西征灵曅电貌楚辞】凌惊雷【丨丨丨之砊苦郎苦　兮弄狂电之滛裔思赋】无停光【击电丨丨丨疾雷无余声公孙子】不可追【良将如收电可见丨丨丨抱朴子】隂阳分争【隂气伏于黄泉阳气上通于天丨丨丨丨故为电庄子】隂阳相薄【丨丨丨丨感而为雷激而为电淮南子】电枢绕星【见前星类】玉女投壶【天公与丨丨丨丨枭而脱误不接者天为之笑所以为电神仙传】月支献兽【丨丨丨猛丨两目如天防先念反磹徒念反之炎光太平广记】庶女呌天【丨丨丨丨雷电下击齐景公台淮南子】王戎视日【丨丨丨丨不目烂烂若岩下电晋史】
　　诗集烧空【电尾丨丨黑云脚飞银线韩偓诗】舒光【惊电夜丨丨陆士衡】掣蛇【电光时丨紫金丨东坡】闪绡【余霞张锦幛轻电丨红丨刘禹锡】
　　霜
　　事类冬令【霜者隂精冬令也四时代谢以霜收杀春秋考异】隂气【霜丨阳之丨也隂气胜则凝而为霜大戴礼】早霜【丨丨也皑霜之白者又有霜説文】甜霜【周穆王时西王母贡嵰山丨丨雪王子年拾遗】绀碧【唐延国霜色皆丨丨同上】紫琼【李白逰慈恩寺寺僧捧牌乞诗白题讫僧献丨丨霜本传】鴈来【北方白丨秋深乃丨来则霜降谓之霜信古今诗话】鹰击【季秋霜始降丨隼丨春秋符孙宝为京兆尹立秋日辟侯文为东部督邮入见勑曰今日丨隼方丨当顺天时取奸恶以成严霜之诛前汉书】驷星见【驷见而陨霜霜陨而冬裘具国语】丰钟鸣【丨山有九丨郭璞注曰霜降则钟鸣山海经】霜不杀草【厘公二年十月陨丨丨丨丨为嗣君微失秉事之象也左传王者政令苛则夏下霜诛伐不行则冬丨丨丨丨春秋感精符】霜浓成花【宋次道春退朝録言天圣中青州盛冬浓霜屋瓦皆成百花之状此事五代时亦尝有之庆歴中京师集禧观渠中冰皆成花果林木元丰末予到秀州人家屋瓦上冰亦成花毎瓦一枝正如画家所为折枝有大花似牡丹芍药者细花如海棠萱草者皆有枝叶无毫发不具气象生动虽巧笔不能为之以纸塌之无异石刻笔谈】霜杀草木【汉武帝元光四年陨丨丨丨丨自是征伐四夷师出三十余年本纪】霜杀桑稼【元帝永光元年三月陨丨丨丨九月二日陨霜杀丨天下大饥是时石显用事汉史】青女司霜【丨丨出以降霜注青女霜神也又高诱注曰青女乃青腰玉女丨丨雪者淮南子】王母霜【西丨丨云仙药中有丨丨绛雪汉武内传又裴航遇仙女樊夫人诗曰一饮琼浆百感生霜捣尽见云英传竒】伯竒鼓琴【琴操中有履霜操伯竒尹吉甫之子甫听后妻言逐之丨丨清朝履霜自伤无罪援琴鼔之杂记】邹衍系狱【衍事燕惠王尽忠左右谮之王系之狱仰天而哭五月天为之下霜淮南子】鲁公可畏【太尉顔鲁公虽千五百嵗其英烈言言如严霜烈日可畏而仰哉本赞】阳城争严【元德秀以德丨丨以鲠峭司空图知命其志凛凛与秋霜丨丨眞丈夫哉车行博】
　　诗集新霜【一夜丨丨着瓦轻芭蕉心折败荷倾耐寒唯有东篱菊金蕊初开晓更清白乐天】早霜【金祗暮律尽玉女暝氛归孕冷随钟彻飘华逐劒飞带日浮寒景乘风进晓威自存贞筠质寜将庶草腓苏味道】霜砧【十暑岷山葛三丨延户丨杜】霜瓦【鸳鸯瓦冷霜华重白乐天】霜月【青女素娥俱耐冷月中霜里闘婵娟商隠】霜霭【丨丨清九衢霞光照双阙许洞早朝】横夜【青女丨霜丨神罏盛冻天王宏诗】凝威【严霜有丨丨陆士衡围葵诗】横陈【嵗晚苍官才自别日高青女尚丨丨王安石】肃杀【昊天积霜雪正气有丨丨杜】压叶【缀条疑屑玉丨丨讶堆盐嗣青】封条【嘉禾生朝阳凝霜丨其丨陛士衡】防鬓【呉霜丨归丨身与塘蒲晚李贺】折绵【霜威朝丨丨风力夜冰酒山谷】叠银【瓦冻银成叠林凝玉作团郑谷】结玉【露丨梅梢丨霜凝竹干银李白】
　　雪
　　事类青女【至秋三月丨丨乃出以降雪霜淮天文训】滕六【详见风类】六出【凡草木花多五出雪花独丨丨雪花曰霙雪云曰同云韩诗外传宋武帝大明五年雪降花为丨丨上大悦以为祥瑞唐史】三白【正月丨丨田公笑吓吓西北人谚曰要宜麦见丨丨朝野佥载】搅空【重雪终日玉花丨丨舞下散地舒元舆序】由地【云雾雨之徴也夏则为露冬则为霜温则为雨寒则为雪雨雾冻凝者皆丨丨发不从天降云论衡】嘉瑞【春云始繁时雪遂降实丰年之丨丨韩文】太平【丨丨之代雪不封条凌弭毒害而已出西京杂记】盈尺【平地尺为大雪左传丨丨则呈瑞于丰年谢惠连赋】深丈【武帝都洛阳未成雨雪丨丨余史】金井【羣公对雪尚隆之曰面堆丨丨谁调汤饼呉永素曰玉满天山难刻佩环坐间服其韵精姑臧记】银峯【鉢和国有大雪山望若丨丨北西域传】瑶堦琼树【庭列丨丨林挺丨丨皓鹤夺鲜白鹇失素谢惠连赋】瑶域粉野【元防戒寒海神飞雪丨丨丨丨琪树森列玉宇璇堦云门露阙云云李华含元殿赋】士卒指堕【汉高帝自将兵击匈奴冬大寒雨雪士卒堕指者十二三匈奴传】牛马猬缩【汉元封二年大雪深一丈野中鸟兽皆死丨丨踡缩如猬汉史】谢庄集衣【宋大明中元日雪花降右将军丨丨下殿雪丨丨白上以为瑞赋诗宋书】韦斌没靴【唐丨丨每朝会不敢离立笑言会大雪在庭者皆振裾更立斌不徙足雪甚几至丨丨韦安石传】湘媪刺鼍【唐贞元中有丨丨常以丹篆救疾一日告乡人往洞庭救数百人性命至洞庭前一日有大风涛碎一巨舟居山所载百余人居岛上有一白逰沙上人杀食之明日有城如雪围岛其城渐窄狭束其人为簇其间不广数丈岳阳人亦遥望霜城莫能晓也媪至岸飞劒丨之白城一声如霹雳遂崩乃一大丨长十余丈蜿蜒而毙后有一道士识湘媪是刘纲妻樊夫人也传竒】晋公掘马【丨东瀛丨腾字元迈鎭邺时大雪当其门前数十歩独液不积腾怪而丨之得玉丨高尺许齿皆缺异苑】苏武囓旃【丨丨使虏单于幽武置大窖中絶不与饮食天雨雪武卧丨雪与丨毛并咽之数日不死匈奴以为神西汉本传】陶侃布屑【丨丨元防大雪始晴听事前犹湿于是以所藏木屑布地本传】袁安高卧【大雪丈余洛阳令身出按行见民家皆除雪出至丨丨门无有行路谓安已死令人除雪入户见安僵卧问何不出安曰大雪不宜千人令举为孝廉本传】子猷乘兴【王丨丨居山隂大雪夜眠觉开室酌酒四望皎然因起徬徨咏左思招隠诗忽忆戴安道时戴在剡溪即便夜乗轻船就戴经宿方至既造门不前便返人问其故王曰丨丨而行兴尽而返何必见安道耶本传】谢女咏诗【丨安雪日内集儿丨讲论文义俄而雪骤公欣然曰白雪纷纷何所似兄子胡儿曰撒盐空中差可拟兄女曰未若柳絮因风起公大笑为乐兄女道韫王凝之妻也世説】孙康读书【丨丨家贫常映雪丨丨本传】东郭穿履【丨丨先生衣弊履不完行雪中履有上无下足尽践地世説】王恭披氅【丨丨尝丨鹤丨渉雪而行孟昶窥见之曰此眞神仙中人也本传】皮冠豹舄【楚子次于干谿雨雪王丨丨翠被丨丨以出左传】鹿巾鹤氅【都下大雪中书舍人路羣方于南垣茅亭肆目山雪丨丨丨丨构火命觞以赏嘉致唐阙史】兎园授简【梁王逰丨丨俄而微霰零宻雪下王乃歌北风于衞诗咏南山于周雅丨丨于司马大夫曰抽子秘思骋子妍辞为寡人赋之相如揖曰臣闻雪宫建于东国雪山峙于西域岐昌发咏于来思姬满申歌于黄竹曹风以麻衣比色楚骚以幽兰洒曲盈尺则呈瑞于丰年袤丈则表沴于隂德若乃河海生雪朔漠飞沙连氛累霭掩日韬霞霰淅沥而先集雪纷揉而遂多其为状也散漫交错氛氲萧索蔼蔼浮浮瀌瀌奕奕始縁甍而冐栋终开帘而入隙既因方而为珪亦遇圆而成璧盼隰则万顷同缟瞻山则千岩俱白谢惠连赋】鹅池袭城【唐呉元济以蔡州叛诸将讨之无功李愬用李祐计夜袭蔡州防大雪蔡人不知行七十里夜半至城雪甚城旁有丨鹜丨愬令击之以乱军声遂登城缚元济李愬传】扫路迎賔【王元宝毎大雪之际令仆夫自门巷丨雪为径丨以丨丨客饮宴谓之暖寒会天宝遗事】彻荐饲马【孝廉范逵宿于陶侃家时大雪侃母湛氏丨所卧丨自剉丨其丨逵闻之叹曰非此母不生此子晋列女传】取水烹茶【陶谷学士得党太尉家姬遇雪陶丨雪丨丨团丨谓姬曰党家应不识此姬曰彼麤人安有此但能于销金暖帐中浅斟低唱吃羊羔儿酒陶黙然慙其言编年】以雪为银【耿先生大中召之官尝大雪戏之曰能丨丨丨丨曰可乃取雪投炽炭中食顷取出烂然为银视其下若垂酥滴乳之状江表志】蓝闗诗句【韩愈有侄湘有仙术方愈在朝暇日湘种顷刻花上拥出诗一聨云云横秦岭家何在雪拥丨丨马不前未几愈言佛骨贬潮州一日涂中遇雪俄有一人冐雪而来乃湘也湘曰忆花上之句乎公询其地乃蓝闗嗟叹久之为续其诗载集中青】防桥诗思【或问郑綮诗思对曰诗思在丨丨雪中驴子上杂记】赋黄竹诗【穆天子传曰丙辰天子逰黄台之邱猎于革泽有降雨天子乃休日中大寒北风雨雪有冻人天子作黄竹诗三章以哀之曰皇我万民旦夕勿忘】赈负薪穷【昔衞君重裘累茵而坐见路有负薪而哭之者问曰何故也对曰雪下衣薄是以哭于是衞君惧见于顔色曰为君而不知民孰以我为君于是开府金出仓粟以丨贫穷公孙子】幸大臣家【太祖一日大雪夜叩赵普门普出帝立风雪中曰已约晋王矣已而太宗至共于普堂中设重裀地坐炽炭烧肉普妻行酒帝以嫂呼之普从容问曰夜久寒甚陛下何以出帝曰吾睡不着一榻之外皆他人家也故来见卿普曰南征北伐今其时矣遂定下江南策邵氏闻见録】诣羌酋帐【种世衡知环州有羌牛奴讹素屈强未尝出世衡至来郊迎世衡与约明日当至其帐慰劳是夕雪深三尺世衡冒雪而往既至奴讹已寝世衡蹴起之奴讹大惊罗拜感激心服纪闻】当雪侍立【侯师圣云游杨初见伊川伊川瞑目而坐二子侍立既觉顾谓曰贤辈尚在此乎日既晚且休矣及出门外雪深一尺语録】因雪赋诗【欧公守汝隂丨丨会客丨丨禁体物语如玉月棃梅练絮鹭鹄鹅银等事皆请勿用渔隠丛话】
　　诗集喜雪【宿云寒不卷春雪堕如簁骋巧先投隙潜光乱入池喜深将防试惊宻仰檐窥自下何曾污增高未觉危比心明可烛拂靣爱还吹妬舞时飘袖欺梅并压枝地空迷界限砌满接高卑浩荡乾坤合霏微物象移为祥矜大熟布泽荷平施已分年华晚犹怜曙色随气严当酒换洒急听牕知照曜临初日玲珑滴晩凘聚庭看岳耸扫路见云披阵势鱼丽远书文鸟篆竒纵欢罗艶黠列贺拥熊螭履弊行偏冷门扃卧更羸悲嘶闻病马浪走信娇儿灶静愁烟絶丝繁念鬓衰拟盐吟旧句授简慕前规捧赠同燕石多慙失所宜韩愈】对雪【对雪无佳句端居正杜门人闲见初落风定不胜繁可喜轻明质都无剪刻痕铺平失池沼飘急响牕轩惜不揺嘉树冲宜走画辕寒欺白酒嫩暖爱紫貂温远霭销如洗愁云晩更屯儿吟雏凤语翁坐冻鸱蹲病思惊残嵗朋欢頼酒尊稍晴春意动谁与探名园欧阳修】咏雪【东坡以声色气味富贵势力为八章仍效欧公体不使盐玉鸥鹭皓鲜白素等字○声石泉冻合竹无风夜色沉沉万境空试向静中闲着耳隔牕撩乱扑春虫　色闲来披氅学王恭姑射羣仙邂逅逢只为肌肤酷相似绕庭无处覔行踪　气半夜欺陵范叔袍更兼风力助威豪地炉火暖犹无奈怪得山村酒价高　味儿童手握轻明渐碾鎗旗入鼎烹拟欲为之修水记惠山泉冷酿泉清　富天上呈瑞足人心平地今闻一尺深此为丰年报消息满田何止万黄金贵海风吹浪去无边倐忽凝为万顷田五月凉尘渴人肺不知价直几多钱　势高下横斜薄又浓破牕疎户苦相攻莫言造物浑无意好丑都来失旧容　力万石千钧积累成未应忽此一毫轻寒松瘦竹元清劲昨夜分明闻折声坡文】春雪【云重寒空思寂寥玉尘如积满丨朝片才着地轻轻陷力不禁风旋旋消惹砌任他香粉妬萦丛自学小梅娇谁家醉卷珠帘看管堂深暖易调秦韬玉连空丨丨明如洗忽忆江清水见沙夜听疎疎还宻宻晓看整整复斜斜风回共作婆娑舞天巧能开顷刻花政使尽情寒至骨不妨桃李用年华山谷东皇赋上瑞来宁黄屋忧风声将仁气灔灔生瓦沟千门委圭璧晓日烂不收此物有佳德占年在麦秋同上何处更能分道路此时兼不认池台冰铺湖水银为面风卷汀沙玉作堆绊惹舞人春艳曵勾留醉客夜徘徊偷将虚白堂前柳失却江亭驿后梅白乐天】晓雪【风搅长空寒骨生先于丨色报牕明江湖不见飞禽影岩谷时闻折竹声沟壑本深无复满路岐兼得一般平拥袍公子莫言冷中有樵夫跣足行杜荀鹤】晩雪【乱飘僧舍茶烟湿宻洒高楼酒力微江上丨来堪画处渔人披得一簑归郑谷】边雪【六出花飞处处飘粘牕拂砌上寒条朱门到晩难盈尺尽是三军喜气销章孝标】村雪【细玉罗纹下碧霄杜门顔巷落偏饶巢居只恐高柯折旅客愁闻去路遥撅冻野蔬和粉重扫庭松叶带酥烧寒牕呵笔寻诗句一片飞来纸上销古诗】江雪【缩头夜眠如冻雪来唯有客先知丨边晓色皓无际树杪风多寒更吹青山有似少年子一夕尽变沧浪髭江空野濶落不见入户但觉轻丝丝东坡】雪夜【黄昏犹作雨纎纎夜静无风势转添但觉衾裯如泼水不知庭院已堆盐五更晓色来书幌半夜寒声落画檐试扫北台看马耳未随埋没有双尖　城头初日始翻鸦陌上晴泥已没车冻合玉楼寒起粟光揺银海生花遗蝗入地应千尺宿麦连云有几家老病自嗟诗力退空吟冰柱忆刘义东坡玉楼肩也银海目也刘义退之门人作雪车冰柱二诗】雪狮【六出妆成百兽王日头出后便郎当撑眉拄眼人谁怕想汝应无热肺肠张文潜】雪后【晚醉扶笻过竹村数家残丨拥篱根风前有恨梅千防沙上无人月一痕谭知柔】雪残【唐试举子主司出天津桥望洛城残雪为题有阎齐美诗曰新霁洛城端千家积雪寒未收清禁色先向上阳丨主司览赏遂过干子】随风【瑞雪落纷华丨丨一向斜地平铺作月天逈撒成花客满烧烟舍牛牵卖炭车吾皇忧挟纩犹自问军家虞延让】和雨【清夹晓林初落索冷丨春丨转飘萧堪怜雀避来闲地最爱僧冲过短桥林逋诗】防竹【门外山光马亦惊堦前屐齿我先行风光误入长春苑云月长临不夜城未许牛羊伤至洁且看鸦鹊弄新晴更湏应被留僧榻待听摧檐丨丨声东坡昨夜纎纎变玉英小庵高卧有余清梦惊忽有穿牕片夜静唯闻丨丨声同上】飞花【渔蓑句好眞堪画柳絮才高不道盐败履尚存东郭指丨丨又舞谪仙檐书生事业眞堪笑忍冻孤吟笔退尖东坡】打牕【度腊侵春亦未迟纷纷欵欵意犹微霑衣带润浑无见着物还消不待晞賸欲丨丨连夜听未须迷鴈断行飞后山防竹相堆垜丨丨时两三梦回清话黙寒重压衣衫惠洪】迷径【客来丨旧丨虎过识新踪浦近浑无鹤林疎只有松唐子西】玉花【春云结成三日霖朔风吹作一尺雪纷纷委地丨丨乱皎皎照户红光发一尊相对老孟光寒光痴坐灯明灭踏雪看梅亦不恶月夜西楼更清絶谢无逸】琼树【旋扑珠帘过粉墙轻于柳絮重于霜已随江令夸丨丨又入卢家妬玉堂侵夜可能争桂魄忍寒应欲试梅妆闗河冻合东西道肠断班骓送陆郎李商隠】冰壶【六出飘萧万瓦干丨丨天地不容看金门贺客螭头冷草阁吟终粟瓦寒故人家在西溪上欲叩柴关兴已阑张天觉】瑶水【台上魂销犹似蝶楼中装暖不成梅乱随丨丨冰先释试伴琼林蕚并开石曼卿】琼丝【超然台上雪城郭山川两竒絶海风吹破碧琉璃时见三山白银阙葢公堂前雪緑牕朱户相明灭就中山堂雪最竒枯松怪石乱丨丨东坡集】缟带【翻成丨丨车迷路卷上珠帘人倚楼石随车翻丨丨逐马散银杯韩愈】银杯【九陌凄风战齿牙丨丨逐马带随车也知不作坚牢玉无奈能开顷刻花得酒强欢愁底事闭门高卧定谁家台前暖日君须爱水下寒鱼渐可义东坡】玉尘【若逐微风起谁言非丨丨何逊野濶天低糁丨丨东坡】鹅毛【郊野丨丨满江湖鴈影空李义山】茧冰【已回邻面三年粉又结寒丝几丨丨钱思】盐花【匝地丨丨宻迷天柳絮漫徐师道】瑞叶【何事月娥期不在乱飘丨丨满人间注仙人燕华君谓天上丨木花开花六出故也冷斋夜话】盐虎【绕墙全剥粉傍井渐销银刻兽堆丨丨为山倒玉人珠环曾照魏璧碎尚留秦檐水滴鹅管屋瓦镂鱼鳞古诗】玉凤【渡桥已看银河冻上马争如丨丨飞莫説兎园延赋客不湏鹤氅作仙衣杨时可】战玉龙【丨退丨丨三百万败鳞残甲满空飞张元】骑白凤【鹅毛垂马騣自怪丨丨丨东坡闲思北海银宫畔谁驾丹山白凤凰晏殊空庭白凤舞毰毸扑帟窥帘去却回柳絮似将春色到梅梢不认月华来毛泽民】天不夜【看来丨地丨知丨飞入园林总是春卢次春】玉无瑕【仙子衣裳云不染天人顔色丨丨丨月寒桂树犹藏魄海冻瑚未放芽崔德符】月半棱【斜拖阙角龙千丈淡抹墙腰丨丨丨孔平仲】玉千顷【吹风飞雨干散作柳花毬危檐下舞鹤老树腾蟠虬湖平千顷玉月落漫不收手冷谨勿炙置之鹔鹴裘毛泽民】银世界【三千世界丨成色十二楼台玉作层刘师道】玉横斜【三军喜气铄飞花睡起空惊月在沙未集骅骝金腰褭故残鳷鹊丨丨丨东坡注雪残之貌也鳷鹊殿名杜诗雪残鳷鹊亦多时】仙人剪水【丨丨宁底巧丨丨作花飞陆畅玲珑剪水空中坠的皪装春树上回王介甫】白帝振裳【寒气不肯归雪花一尺围崩腾相排拶龙凤交横飞波涛何飘荡天风吹幡旗丨丨盛羽衞鬖髿丨丨衣白电光启途从以万玉妃韩愈】天地无尘【风云快约十丝雨丨丨空丨一防丨晓树放开花意思夜牕添起月精神何如飞上三军鬓与恼红楼歌舞人石敏若】乾坤不夜【茅君失却三神鹤王母应迷五色麟草木未香花事动丨丨丨丨月华新舒亶】薝卜无香【来麰有信迎三白丨丨丨丨散六花东坡天风淅淅吹玉沙诏恩归沐休早衙遥知清虚堂里雪正似无香林中花东坡】芦花有声【深妆玉瓦平无珑乱拂丨丨细丨丨辛寅逊】瑶台玉蕊【东风欲辞阊阖殿未向百花枝上见先拂丨丨丨丨丛联翩时落玲珑片水晶宫中清晓寒蝴蝶窥帘轻瞑旋素光冷逼翠云裘冰暗结青花妍诗成玉屑带冰书兴随月绕清溪徧兎园老笔生阳春墨葩不待微和扇明朝当见郢中吟雕尊快覆鹅黄面毛泽民】浄界空花【清都琼蕊飞飞下丨丨丨丨种种开洪刍】水晶云母【丨丨不动垂千筯丨丨无声落万家僧道潜】粉翼霜毛【夀阳楼畔晴梅落孝武宫中晓露漙越浦争回乗兴棹洛堤欲驻有情鞍蝶遗丨丨轻难拾鹤坠丨丨散未抟崔德符】面市盐车【有田皆种玉无树不开花班扇难裁素曹衣讵比麻鹅归逸少宅鹤满令威家寂寞门扉掩依稀履迹斜人疑迷丨丨马似困丨丨李义山】梅地粉天【刘伶醉席丨花丨海客仙槎丨水丨钱惟演】玉宇琼干【重重丨丨三千界一一丨丨十二楼晏元宪】珠幢玉节【断蓬飘叶卷黄沙只有千林防松花应为王孙朝上国丨丨丨丨与排衙东坡送人入京】排玉叠银【尖峯丨丨笋圆石丨丨盘刘师道】剪花飞叶【巧丨银丨乱轻丨玉丨狂辛寅逊】随马湿衣【寒气先侵玉女扉清光旋绕省郎闱梅花大庾岭头发柳絮章台街里飞欲舞定丨曹植马有情应丨谢庄衣龙山万里无多远留待行人二月归李义山】卷帘入户【丨丨光动山人帐丨丨寒侵坐客氊谢无逸】洒篁着柳【已讶凌歌扇还来伴舞腰丨丨留直节丨丨送长条舞镜鸾窥沼行天马渡桥城险疑悬布砧寒未捣绡韩退之】洒松压竹【撩人滕六索题诗頼有支郎为解围永夜祗宜燋兎上彤云不见织乌飞少林未许齐腰立青女无端接手归想得庐山幽絶处丨丨丨丨更增辉洪刍】







　　古今合璧事类备要前集卷三
　　钦定四库全书
　　古今合璧事类备要前集卷四
　　宋　谢维新　撰
　　天文门
　　露
　　事类阳气【丨丨隂胜则散为雨露所以千载鹤警露而鸣大戴礼】隂液【露者丨之丨也蔡邕月令】仁泽【甘露降耆老得敬则松栢受之尊贤容众则竹苇受之甘露者丨丨也其凝如脂其美如饴晋中兴书】和气【丨丨精凝为露五经通义】六气【春食朝霞朝霞者日始欲出赤黄气也秋食沦隂沦隂者日没以后赤黄气也冬饮沆瀣沆瀣者北方夜半之气也夏食正阳正阳者南方日中气也并天地黄之气是为六气也陵阳子明经】五色【东方朔曰臣至东极过吉云之泽帝曰何谓吉云曰其国常以云气占吉凶若有吉庆之事则满室云起丨丨照人着于草树皆成丨丨露味皆甘帝曰吉云丨丨露可得否曰可乃走东至夕而还得露盛以青琉璃各受五升授帝遍赐羣臣其得之者老者皆少疾者皆除洞防记】味甘【勒毕国有五色露丨丨同上】色紫【水之美者有三危之露露之美者有揭云之露其丨丨吕氏春秋】天酒【露气浓甘者为甘露王者施德惠则甘露降一名膏露一名丨丨瑞应图北海外有人长二千里日饮丨丨五斗东方朔神异记】神浆【丨丨可挹流珠九户之前天酒自零凝照三阶之下隋卢思道贺表】托桐【人生一代若朝露之丨丨叶耳苏子】晞薤【人命如薤上之露易晞崔豹古今注】鹤警【白丨性丨至八月白露降流于草叶上滴滴有声即鸣风土记】蝉饮【丨有五德头上有緌文也含气饮露清也黍稷不享廉也不巢居俭也应信也陆云蝉赋】染红【白庶潭露能丨丨杂俎】如珠【善饮国人饮丹露云日初出时有露丨丨洞防记】金茎【抗仙掌以承露擢双立之丨丨选班固西都赋注汉武帝建章宫作承露台高二十丈以铜为之上有仙人掌承露和玉屑饮之丨丨铜柱也】玉蘂【立修茎之仙掌承云表之清露屑丨丨以朝餐必性命之可度张平子西都赋】铜盘【大形见者莫如高物不朽者莫如金气之清者莫如露盛之安者莫如盘乃诏有司铸丨丨建于芳林园曹植承露盘铭】宝瓮【帝喾时有丹邱国献玛瑙瓮以盛甘露舜移丨露丨于零陵东方朔作丨丨铭曰宝露起于露台祥风生于月馆拾遗记】玉杯【上作承露盘仙人掌擎丨丨以取云表之露汉武帝故事】琼爵【甘露以降蜜淳冰凝丨丨是承献之帝朝曹植论】未央宫【汉元康元年诏甘露降丨丨丨宣帝纪】仁夀殿【魏明帝与东阿王诏昔先帝甘露屡降于丨丨丨前自吾建承露盘已来复降芳林园丨丨丨魏志】乐游苑【陈太元七年甘露降丨丨丨舆驾幸苑采甘露宴羣臣诏于苑龙舟山立甘露亭陈纪】昆仑山【丨丨丨有甘露色如丹着草木皎然如霜雪宝器承之如饴拾遗记】姑射神人【藐丨丨之山有丨丨焉不食五谷吸风饮露庄子】莱山童子【农邓绍八月旦入丨丨采药见一丨丨执五防囊承栢叶露露皆如珠满囊中问之荅云赤松子先生取之明目言终便失所在今人常以八月旦作囊相遗是也续齐谐记】行露听讼【丨丨召伯丨丨也厌浥行露岂不夙夜谓行多露毛诗】湛露燕侯【丨丨丨诸丨也湛湛露斯匪阳不晞在彼丰草在彼杞棘同上】宫露沾衣【子胥谏呉王怒暮归子胥举衣出宫羣臣曰宫中无泥露相君举衣行高何为子胥曰吾以越谏王不听吾恐宫中生荆棘丨丨吾衣呉越春秋】园露湿衣【呉欲伐荆舍人孺子欲谏懐弹于后丨丨沾其衣王曰何故露沾衣曰臣捕黄雀不觉露丨丨刘向説苑】宗元灌手【柳丨丨得韩愈所寄诗先以蔷薇露丨丨然后发读本传】太眞润肺【丨丨妃宿酒初消苦肺热晨逰后苑口吸花露以丨丨开元遗事】蜜露降柳【晋皇甫谧防时有甘露降其柳上谧毎以食之谓蜜也晋史】甘露降松【熈宁六年冬建昌军城北五里间丨丨丨于徐上交别业丨上浓厚如酒泽其味洌香上交折松枝献于太守张子方时有野人卖药于市语人曰吾尝客华隂县民亦有以甘露降告县者县令因自出按之有道人曰譬如人身精液流通均布六七十年中若其夀短促则涌并于未死之前矣此木葢将槁故耳官人不信请留我以待明春此松必不复荣也县令如其説果验焉渔隠】
　　诗集灵液【霏霏丨丨重云表无声落霑树急蝉洒池凄皓鹤流尘清远陌飞月澄高阁宵润玉堂帘曙寒金井索佳人比珠泪坐感红绡薄李正封】明花【滴沥丨丨苑葳蕤泣竹丛玉垂丹棘上珠湛緑荷中夜警千年鹤朝零七月风愿凝仙掌上长奉未央宫季峤】一滴【秋荷丨丨露清夜坠天韦苏州】三霄【仙人掌冷丨丨露玉女牕虚五夜风李义山】萦兰【丨纡丨叶小防缀菊丛轻介甫】缀柳【聚荷凝碎玉丨丨讶垂旒李义山】缀叶【凝花珠错落丨丨碧玲珑温峤】萦花【缀草垂珍簟丨丨结宝缨僧潜】生堦【玉堦生白露夜久侵罗袜李白】下庭【秋露白如玉团团丨丨緑同上】
　　冰
　　事类隂凝【初六履霜坚冰至象曰履霜坚冰丨始丨也易坤卦】水滞【冰者隂之盛而丨之丨者也前五行志】泽坚【季冬之月氷方盛水丨腹丨是月也命取冰以入记月令】泉沍【行积冰之皑皑兮清丨丨而不流张平子赋】流澌【积冰曰凌氷壮曰冻氷丨曰丨冰解曰泮风俗通】生水【冰生于水而寒于水荀子】知寒【覩瓶中之冰丨天下之丨淮南子】含冻【涸隂沍寒日北至而丨丨文选】虫疑【夏丨不可以语冰者笃于丨也庄秋水篇】鱼负【大雪丨丨　冰易通卦騐】狐行【河冰始合狐欲渡河冰帖耳先听无水声而后过六帖河冰始合要狐先行方可渡述征记】鱼上【孟春之月东风解冻丨丨冰月令】北防【丨方冰厚百尺有丨在下但食其光毛长百尺可以为布神异经】东蚕【丨海圆峤山有冰丨以霜雪覆则为茧色五彩同上】六尺【胡貉之地积隂之处木皮三寸冰厚丨丨晁错书】百丈【北方有层冰万里厚丨丨神异经】治鉴【春始丨丨凡内外饔之膳羞鉴焉凡酒浆之酒醴亦如之祭祀共冰鉴周礼注鉴如锤大口以盛冰置食物于中以御温气春而始为之酒醴见温气则失味】纳凌【二之日凿冰冲冲三之日丨于丨隂四之日其蚤献羔祭韭诗】斩冰【凌人掌冰正嵗十有二月令丨丨三其凌周礼】藏冰【古者日在北陆而丨丨西陆朝觌而出之其丨之也深山穷谷涸隂沍寒于是乎取之夫冰以风壮而以风出祭寒而藏之献羔而启之左传】伐冰【丨丨之家不畜牛羊记】琢冰【巧冶不能销木良工不能丨丨文中子】造冰【老成子学幻于尹文先能翻校四时夏丨丨列子】饮冰【叶公子高曰吾朝受命而夕丨丨庄子人间世】树冰【永徽二年十一月隂雾凝冻封树木数日不解刘向以为木少阳此人将有害则隂气胁木先寒故得雨而冰亦谓之树介介兵象也汉史本纪】海冰【长庆元年二月海州丨水丨南北二百里东望无际本纪】冰树【景福中沧州城堑中冰有纹如画大树华叶芬敷时人以其地当有兵难长编】冰花【开成末河阳黄鱼池丨作丨如缬杂爼】春无冰【襄二十八年丨丨丨注时天下诸侯大夫皆执国权君不能制诛罚不行周失之舒秦失之急故周衰无寒嵗秦末无燠年左传】木为冰【成十六年雨木冰刘歆以为上阳施不下通下隂施不上达故雨而丨丨之丨同上】千年冰【拘弥国有大凝山其中有冰丨丨不释谓之长坚丨杜阳编】六月冰【陵云台有冰井戴延之以六月持去经日犹坚戴延之西征记】玉精盘【董偃以丨丨为丨贮冰于前拾遗记】水晶脍【山谷以丨丨丨为醒酒冰王直方诗话】积水为楼【汉建章宫北丨丨丨丨三辅黄图】琢冰围席【杨氏子弟伏中取大冰琢成山周围宴席坐客皆有寒色开元遗事】渡河冰合【光武南驰闻王郎兵在后至滹沱河吏还曰河水流澌无船不可济令王霸徃视之霸还诡曰冰坚可渡官属喜比至河河冰亦合乃令霸防渡未毕数骑而冰解光武曰王霸权以济事殆天瑞也后汉王覇传唐王方翼平西域次叶河无舟冰一夕合时以为祥本传】行海冰凌【晋慕容晃上书言躬征郭远假陛下之精神威灵乃结冰凌行海中三百余里出晋史】陷冰溃贼【青州刺史焦和作陷冰丸投河众贼遂溃后汉】椎冰守河【初齐文宣时周人常惧齐兵之西渡恒以冬月守河丨丨及武成即位朝政渐紊齐人椎冰惧周师之逼北史】冬月煑冰【逸人王休居太白山每冬取溪冰其精莹者煮建茗供賔客六帖】夏月需冰【长安冰雪至丨丨则价等金璧白少傅诗名动于闾阎每丨丨雪论筐取之不复偿价日日如是止戈集】国忠冰山【或劝进士张彖谒杨国忠曰见之富贵可立图彖曰君辈倚杨右相如防山吾以为冰山耳若皎日既出君辈得无失所恃乎遂隠居嵩山本传】妃子冰筯【开元冬日雪霁寒结檐溜皆为冰条丨丨使侍儿取玩帝晩朝回问之答曰所玩丨丨也遗事】姑射冰肤【藐丨丨之山有神人居焉肌如丨雪庄子】太眞冰泪【杨丨丨初入宫与父母别泪落冻成红冰开元遗事】后稷鸟覆【姜嫄生丨丨以为不祥迁之而弃渠中冰上丨以翼丨之不死周纪】王祥鲤跃【晋丨丨性至孝继母朱氏尝欲生鱼时天寒冰冻祥释衣将剖冰求之冰忽自解双丨丨出本传】
　　诗集明冰【北陆苍茫河海凝南山阑干昼夜冰素彩峩峩明月升深山穷谷不自见安知采斵备嘉荐隂房涸沍掩寒扇阳春二月朝始暾春光潭沱度千门丨丨时出御至尊形庭赫赫九仪备腰玉煌煌千官事丨丨毕嵗周在位忆昔沙漠寒风涨昆仑长河冰始壮漫汗崚嶒积亭嶂邕邕鸣鴈江上来禁苑池台冰复开揺春涵緑映楼台歌七月王风始丨丨藏用昭物轨四时不忒千万纪富嘉谋】木冰【老病不眠知夜寒晨兴薄冰满庭前枯榆老柳变精妍细梢如苗麤如椽风敲碎玉落纷然冰里槲叶谁雕镌邻家父老笑东垣欲沽官酒囊无钱我亦强起试一观树稼不见今十年苏子由】食冰【车倦人烦渴思长岩中冰片玉成方老仙笑我尘劳久乞与灵膏洗俗肠程伯淳】敲冰【穉子金盆照晓冰防丝穿取当银钲敲成玉磬穿林响忽作玻璃碎地声杨廷秀】夏冰【碎如坠琼方截璐粉璧生寒象筵布玉壶防扇亦玲珑坐有丽人色俱素韦应物】玉壶【清如丨丨冰鲍明远檐动丨丨冰杜甫开冰动丨丨同上】银竹【雪后排檐排丨丨山谷】玉井【敢望君恩丨丨冰杜】月窟【渴饮丨丨冰饥餐天上雪李白咏苏武】作糜【担囊行采薪斧冰持丨丨魏武帝】成梁【飞雪断道冰丨丨柳宗元】
　　霞
　　事类九光【仙霞丨丨十洲记】五色【丨丨流霞来接一身谓日景也内景注】锦文【丨云散丨于沙汭注朝霞也木元虚】赤气【昆仑山有五色水丨水之丨上蒸为霞河图】起天【青霞丨而照天杨烱少室庙碑】照海【霞丨丨兮锦绣开元杰】唐殿霞举【元宗朝李白召见于便殿轩轩若霞举酉阳杂爼】滕阁霞飞【落霞与孤鹜齐飞秋水共长天一色滕王阁记】
　　诗集晨霞【丨丨朝可餐杜桐林带丨丨谢灵运朝霞迎白日选仰首漱朝霞曹植】晩霞【青轩秘丨丨李白丨丨飞处散朱晖李峤海风吹断暮天霞唐人晚望楼角红绡一缕霞古诗】余霞【丨丨散成绮谢朓丨丨明远川韦应物残霞照高阁同上落霞沉緑绮杜甫】丹霞【丨丨夹明月选诗赤霞动金光李白】轻霞【丨丨冠秋日谢宣远】飞霞【绣甍结丨丨鲍明远】云霞【丨丨冠秋岭谢混】烟霞【丨丨收夕霏选】仙霞【万里洞中朝玉帝九光霞内宿仙坛眞诰】
　　烟
　　事类香烟【许迈烧丨皆为五色丨起本传】烽烟【狼粪烟直上烽火用之杂爼】冐江【凉烟兮丨丨鲍昭赋】凝山【烟光丨而暮丨紫滕王阁记】
　　诗集村烟【丨丨对浦沙杜】市烟【近丨浮丨翠且重杜】汀烟【丨丨轻冉冉杜】水烟【丨丨通迳草杜】渚烟【丨丨见晨钓栁】厨烟【夜长檐溜寒无寝日晏丨丨湿未炊窦牟】寒烟【隂谷曵丨丨选】长烟【丨丨引轻素杜】万井【春风掩映干门柳晚色凄凉丨丨烟李郢】几重【烟霞障丨丨杜甫谒眞谛寺】素秋【风烟接丨丨杜】碧草【烟绵丨丨萋萋长杜】桑柘【丨丨起寒烟谢朓】茱萸【沉香火暖丨丨烟李贺】杨叶【棃花千树雪丨丨万条烟李白】栢子【午鸡声不到禅林丨丨烟中静拥衾王安石】
　　雾
　　事类水溢为雾【腾丨上丨故丨丨庄子】气乱则雾【隂阳之丨丨丨丨曾子云】雾重必雨【凡重雾三日必大雨雨未降其雾不可冐行也帝王世纪】雾谓之晦【地气发天不应曰雾丨丨丨丨尔雅】雾赤为兵【十月癸巳丨丨丨丨青为殃望气经】雾细如粉【平沙千里色如金细如粉风吹起如雾亦曰金雾王子年拾遗记】雾塞三精【九县飚回三精雾塞汉光武赞】雾昏十歩【天宝丨丨暗丨丨外不见人是谓昼昏六帖】大雾三日【汉高困于平城之围丨丨丨丨史】黄雾四塞【西汉王氏五侯俱封其日丨丨丨丨终日同上】张楷作雾【河南丨丨字公超性好道术能丨五里丨学其术者塡塞如市故云雾市时闗西人裴优亦能作三里雾自以为不如往从学之楷避不见后汉史】黄公成雾【东海丨丨立丨云丨文选注蜀都邓公呼吸成雾同上】女防雾【黄帝与蚩尤战于涿鹿九战不胜黄帝归于太山三日三夜天雾防防有一妇人人首鸟形黄帝稽首再拜伏不敢起妇人曰吾所谓女者子欲何问帝曰小子欲万战万胜万隠万匿首当从何起黄帝女战法】夏后神雾【陈留风俗传曰雍邱县有祠名曰丨丨公祠丨井能致丨】腾蛇雾游【飞龙乗云丨丨逰丨云罢雾散与螾同矣韩子】豹雾隠【陶答子化陶三年名誉不兴家产三倍其妻数谏曰妾闻南山有丨丨雨七日不下食欲以泽其衣毛成其文章故藏以避害今君与此背不无后患乎列女传】栾巴还都【丨丨为尚书忽一日天大雾对坐不相见失巴所在寻问之巴其日丨成丨神仙传】曹公失道【丨丨赤壁败行云梦大泽中遇大雾迷丨丨路】三人雾行【王肃张衡马均俱冐重雾行一人无恙一人病一人死问其故无恙者曰我饮酒病者饱食死者空腹博物志云】文王遇姜公　衞瓘见乐广【并详见云类】
　　诗集凌雾【秋晨海雾重职事凌晨出浩浩含元天溶溶洒明日才看含鬓白稍见沾衣宻导骑全不分郊树都如失霏微误嘘吸肤腠生寒栗当归饮一杯庶用蠲此疾韦应物】野雾【氤氲起洞壑遥裔匝平畴乍似含龙劒还疑映蜃楼拂林随雨宻度逈带烟浮方谢公超歩终从彦辅逰苏味道】溪雾【水雾杂山烟防防不见天听猿方忖岫闻瀬始知川渔人惑隩浦行舟迷泝日中氛霭尽空水共澄鲜梁伏挺】远雾【三晨生丨丨五里暗城闉从风疑细雨映日似游尘乍若飞烟散时如佳气新不妨鸣树鸟能蔽摘花人梁元帝】霁雾【曹公迷梦泽汉帝出平城涿野妖氛静丹山丨色明类烟飞稍重方雨散还轻傥入非熊繇宁思豹情李峤】山巾【雾是丨丨子船为水靸鞋包贺三招不见丨丨湿拟画轩昻太白星林逋】
　　虹
　　事类阳气【虹丨丨之动也虹攻也纯阳攻隂之气也释名】斗精【霓者丨之乱精春秋孔演图】日气【丨旁丨白者为虹考灵曜郑注】枢星【丨丨散为虹霓春秋运斗枢】挈贰【防蝀虹也蜺雌虹也一名丨丨贰葢言二尔雅】蝃蝀【虹丨丨也隂阳交接之气着于形色者也常依隂云而昼见于日冲无云不见大隂亦不见率以日西见于东方蔡邕月令章句丨丨在东莫之敢指诗】二气【天丨丨则成虹注滛气也淮南子】五色【春秋潜潭巴曰虹丨丨照宫殿有兵革之事】雌雄【雄曰虹丨曰蜺旧説虹常双见鲜盛者丨其闇者雌也一曰赤白色谓之虹青白色谓之蜺埤雅】隂阳【虹蜺者丨丨之精又曰丨丨交为虹蜺元命苞阳炙隂为虹庄子】春见【季丨之月虹始丨月令】冬藏【孟丨之月虹丨不见同上】晕日【先儒以为云薄漏日日照雨滴则虹生今以水噀日自侧视之则晕为虹蜺然则虹虽天地滛气不丨于丨不成也故今雨气成虹朝阳射之则在西夕阳射之则在东侯鲭録】饮溪【世传虹能入溪涧饮水信然尝见夕虹下涧中饮者两头皆垂涧中使人过涧隔虹对立数丈之间如隔绡縠自西望东则见立涧之东向西则为日光所烁笔谈】吐金【晋陵薛愿义熈初有虹饮其釡澳噏响便竭愿辇酒灌之随投随咽便丨丨满器于是灾弊日袪而丰富数臻异苑】化玉【孔子作春秋孝经告备于天赤虹自上而下丨为黄丨捜神记】贯日【唐睢谓秦王曰聂政刺韩傀白虹丨丨战国防荆轲为燕太子谋刺秦王精诚感天白虹丨丨列士传】望云【若大旱之丨丨霓孟子】纷霞【虹蜺丨其朝丨兮楚辞】连蜷【雌霓丨丨沈约郊居赋】美人【古者有夫妻荒年菜食而死俱化成青绛故俗呼为丨丨虹异苑】天使【韦臯鎭蜀尝宴西亭风雨俄顷而霁忽虹霓自空而下垂首于筵吸其食饮且尽首似驴霏然若晴霞状红碧相霭虚空五色公曰虹蜺者妖沴之气吾切惧此豆虎署曰眞天下祥符也夫虹蜺丨丨也降于邪则为戾降于正则为祥公正人也是宜为庆为祥敢以为贺后旬日有诏拜中书令祥验集】天投蜺【汉灵帝时有黑气堕北宫温明殿东庭中黑如车葢腾起奋迅长十余丈其貎似龙上问蔡邕对曰所谓丨丨丨也后五行志】星贯月【瑶光之丨丨丨如虹感女枢于幽房之宫生颛帝帝王世纪】流华渚【有大星如虹下丨丨丨女节意感而生少昊同上舜母握登见大虹感而生舜同上】贯牛山【齐威公时虹丨丨丨管仲谏无近妃宫出鸡跖集】绕城外【黄帝占军决曰攻城有虹从外南方入饮城中者从虹攻之胜白虹丨丨不匝从虹所在乃击之】见殿前【光和元年有虹昼丨于嘉德丨丨杨赐曰妖邪所生不正之象杨赐传】偃昊苍【虹蜺丨蹇于丨丨晋天文志】廻云馆【虹蜺丨带于丨丨呉都赋】诗集剑彩【纡余带星渚窈窕架天浔空因壮士见还共美人沉逸势含良玉神光藻瑞金独留长丨丨终负昔贤心苏味道】天帔【断虹丨丨垂杜牧之】紫蜺【鸾乃凤之族翺翔丨云丨李白】彩虹【安得五丨丨架天作长桥同上】明江【江虹丨远饮峡雨带余飞杜】饮涧【残虹低丨丨隋王胄】垂江【涨江丨防蝀郑谷】饮川【川蜺丨练光杜甫】
　　天河
　　事类金精【汉者丨之丨气金本生水汉星多则多水少则旱汉天官书】水气【天河丨丨也精光转运于天诗云汉笺】析木【丨丨谓之津箕斗之间津也尔雅】汉津【天汉起东方经尾箕之间谓之丨丨乃分为二道至天津下而合西南行至七星南而没晋天文志】天潢【汉中四星曰天驷旁有八星絶汉曰丨丨史天官书】地纪【夫云汉自坤抵艮为丨丨唐天文志】含星【云汉丨丨而光耀洪流选蜀都赋】带天【河汉委蛇而丨丨晋天文志】上浮【星者元气之英水之精也气发而升精华丨丨宛转随流名曰天河一曰云汉众星出焉杨泉物理论】南转【天河从北极分为两头至于南极随天而丨入地下过抱朴子】牛渚仙槎【旧説天河与海通有居海上者每年八月有浮槎来赍一年粮乗之奄至一处望见妇人织一丈夫牵牛渚次饮之此人即问何处答曰君可诣蜀问严君平此人还问君平君平曰某年月有客星犯斗牛即此人到天河也张华博物志】天河机石【有人寻河源见妇人浣纱问之曰此丨丨也乃与一石而归问严君平君平曰此织女支丨丨也集林】
　　诗集明河【八月凉风天气清万里无云河汉明昏见南楼清且浅晓落西山纵复横洛阳城阙天中起长河夜夜千门里复道连甍共蔽亏画堂琼户特相宜云母帐前初泛滥水晶帘外转逶迤倬彼昭回如练白复出东城接西陌南北征人去不归谁家今夜捣寒衣鸳鸯机上疎萤度乌鹊桥边一鴈飞鴈飞萤度愁难歇坐见丨丨渐微没已能舒卷任浮云不惜光辉让明月丨丨可望不可亲安得乗槎一问津更将织女支机石还访成都卖卜人宋之问】天河【常时任显晦秋至最分明纵被微云掩终能永夜清含星动双阙伴月落边城牛女年年渡何曾风浪生杜】红墙【本来银汉是丨丨隔得卢家白玉堂李商隠】清汉【昭昭丨丨晖灿灿光天歩陆士衡】洗甲【安得壮士挽天河浄丨丨兵长不用杜】绕塞【明河丨丨防杜】南倾【招揺西北指天汉东丨丨选】西流【云汉丨丨夜未央牵牛织女遥相望魏文帝河汉声丨丨杜】清浅【河汉丨且丨相去复几许盈盈一水间脉脉不得语选】明澹【初旭红可染丨河丨如扫杜牧之】

　　古今合璧事类备要前集卷四
　　钦定四库全书
　　古今合璧事类备要前集卷五
　　宋　谢维新　撰
　　地理门
　　地
　　事类统形【地者丨元丨焉非止邱陵山川之谓也文中子】积块【杞国有忧天地崩者晓之曰天积气耳亡处亡气地丨丨耳充塞四海奈何忧其壊列子】秉隂【地丨丨窍于山川记】成形【山岳河海此积形成乎地者也列子在天成象在地丨丨易】石骨【地以丨为丨川为脉草木为毛土为肉博物志】地肺【金陵者洞墟之膏腴勾曲之丨丨注其地肥良曰膏腴水至则浮曰丨丨】棊局【阳动而隂静天廻而地逰地若浮舟方如丨丨杨烱浑天赋】鸡黄【天如鸡子地如丨子中丨居于天内天大而地小表里有水四海之表浮于元气之上天地者乘元气载水而行晋志】弹丸【为国家言不足广土宇柰何以丨丨地而困太平之民哉高适疏】运轴【地有三千六百轴春秋括地象】方舆【圆天为葢丨地为丨宋玉大言赋以天为葢则无不覆也以地为舆则无不载也淮南子】行舟【地常动而不止譬如人在舟中闭牖而坐舟行而人不知河图】一撮【今夫地丨丨土之多及其广厚载华岳而不重振河海而不泄万物载焉中庸】五地【司徒以土会之法辨丨丨之物一曰山林二曰川泽三曰邱陵四曰坟衍五曰原隰周礼上中下谓之三壤山林川泽邱陵坟衍原隰谓之五土纂要】九地【一为沙泥二泽池三沚崖四下田五中田六上田七下山八中山九上山扬子太注】四极【东至于防边西至于邠国南至于濮铅北至于祝栗尔雅】八柱【天有八部九纪地有九州丨丨淮南子按河图括地象云昆仑山为柱气上通天昆仑者地之中也地下有丨丨柱广十万里有三千六百轴互相牵制名山大川孔穴相通】八埏【九州之外有丨丨东方曰沙海东南方曰沅泽南方曰丹泽西南方曰水泽西方曰泉泽西北方曰海泽北方曰塞泽东北方曰通泽此丨丨也淮南子】八纮【八埏之外有丨丨东北方之纮曰荒土东方之纮曰桑野东南方之纮曰众安南方之纮曰反户西南方之纮曰炎土西方之纮曰沃野西北方之纮曰沙所北方之纮曰委羽同上】八极【八纮之外有丨丨东北方曰方土之山曰苍门东方曰东极之山曰开明门东南方曰波母之山曰阳门南方曰南极之山曰暑门西南方曰编驹之山曰白门西方曰西极之山曰阊阖之门西北方曰不周之山曰幽都门北方曰北极之山曰寒门同上八极之广东西南北相去各二亿三万余里自地至天半八极之数晋地理志】皇地只【地者其卦曰坤其神曰只亦曰媪大而名之曰丨丨丨小而名之曰神州亦名后土物理论】舆地图【丨丨之有丨古也自成周大司徒掌天下土地之图以周知广轮之数而职方氏之图复加详焉迨汉灭秦萧何先收图书始具知天下阨塞户口多少之差武帝元狩六年将立三子为王御史大夫奏丨丨丨请所立国乃开齐燕广陵之封丨丨丨之名至是始见光武徇河北登城楼披丨丨丨指示邓禹吕伯恭汉舆地图序】经纬高下【地东西为纬南北为经山为积德川为积刑高者为生下者为死邱陵为牡溪谷为牝家语】交易变化【地者易也言养物懐任丨丨丨丨含吐应节故其立字土力于乙者为地春秋元命苞】道里歩数【土有九山山有九塞泽有九薮风有八等水有六品合四海之内东西二万八千里南北二万六千里水道八千里通合眞名川六百陆径三千里禹使太章歩自东极至于西极二亿二万三千五百里七十五歩使竪亥自北极至于南极二亿三万三千五百里七十五歩淮南子】星辰分野【秦地于天官东井与鬼之分野魏地觜觹参之分野周地柳七星张之分野韩地角亢氐之分野赵地昴毕之分野燕地尾箕之分野齐地虚危之分野鲁地奎娄之分野宋地房心之分野衞地营室东璧之分野楚地翼轸之分野呉地斗女之分野前地理志】浑沌凿窍【儵与忽时相遇于丨丨之地浑沌待之甚善儵与忽谋报浑沌氏之德曰人皆有七窍此独无有尝试凿之七日而浑沌死应帝王篇叟遗意曰上帝既剖浑沌氏以支节为山岳以肠胃为江河一旦虑其掀然而兴则下无生类矣于是孕铜于山泽滓鱼盐于江河俾后人攻取将有以苦浑沌之灵而致其不起也呜呼浑沌氏则不起而人力殚焉罗隠】女娲立极【丨丨氏断鼇足以丨四丨列子】共工折柱【丨丨氏与颛顼争为帝怒而触不周之山天柱折地维絶故天倾西北日月星辰就焉地不满东南故百川水潦归焉列子康回凭怒地何故以东南倾楚辞康回共工名非尧时共工】壶公缩脉【费长房遇丨丨有神术能丨地丨千里聚在目前放之复如旧神仙传】车辙徧游【周穆王少好神仙常欲使丨丨马迹丨于天下以仿黄帝焉乃乗八骏之马奔戎为右造父为御又觞西王母于瑶池之上太平广记】金瓯无缺【梁武初议纳侯景而未决夜出视事至武德殿犹言我国家犹若丨丨丨一伤丨今使受地讵是所宜史】
　　山
　　事类产物【山产也言丨万丨释名】布气【山之为言宣也含泽丨丨调五神也春秋説题辞】卷石【今夫山一丨丨之多及其广大草木生之禽兽居之宝藏兴焉中庸】积土【丨丨成山风雨兴焉荀劝学篇】千岩【晋顾恺之逰会稽人问山川之美荅曰丨丨竞秀万壑争流】一篑【譬如为山未成丨丨止吾止也论语子罕】邱陵【丨丨学山而不至于山是故恶夫画也扬子】土壤【太山不辞丨丨故能成其大李斯书】山名【山顶曰冡亦曰巓亦曰椒山脊曰冈山大而高曰嵩小而高曰岑鋭而高曰峤卑而大曰扈小而众曰岿上大下小曰巘山有草木曰岵无草木曰峐石载土曰岨土载石曰崔嵬山东曰朝阳山西曰夕阳山足曰麓山穴曰岫山边曰崖崖之高曰岩上秀者曰峯陬隅高者曰岊山坡曰坂山三袭曰陟山再成曰坯山中絶曰陉未及上曰翠微山属曰峄山狭而高曰峦峦山曰嶞土山曰阜曲阜曰阿大阜曰陵小陵曰邱説文释名尔雅】山鎭【扬州其丨丨曰会稽荆州其丨丨曰衡山豫州其丨丨曰华山青州其丨丨曰沂山兖州其丨丨曰岱宗雍州其丨丨曰岳山幽州其丨丨曰医无闾冀州其丨丨曰霍山并州其丨丨曰常山职方氏】鼇山【渤海之东有大壑中有五山岱舆员峤方壶瀛洲蓬莱台观皆金玉所居之人皆仙圣之种五山之根无所连着常随潮波上下往来不得暂峙帝恐流于西极命防疆使巨鼇十五举首而戴之始峙而不动汤问】禹穴【丨廵狩至防稽而崩因葬焉上有孔穴民间云禹入此穴马迁传秦始皇上会稽祭大禹望于南海而立石刻颂秦德史】庐山【周威王时生而灵神丨此丨世称庐君故山取号焉丨丨者江阳之名岳其形大背岷流靣彭蠡蟠根数百里东南有香炉山孤峯秀起游气笼其上则氛氤若烟西南有石门山其状似双阙壁立千仞而瀑布流焉丨丨上天将雨则有白云冠峯岩或亘崖中谓之山带不出三日必雨神仙董奉曾种杏于此山白居易居丨丨二林间香炉峯下立草堂前有乔木修竹六帖】钟山【建康东北十里有丨丨旧名金山汉末金陵尉蒋子文讨贼战亡灵发于山因立蒋侯祠焉号曰蒋山六帖】终南山【丨丨丨一名中南言在天中居都之南一名地胏可避洪水俗云上有神人乗船行追之不可及一名太乙东接骊山太华西连太白至于陇山北至长安城八十里南楚塞西有石室灵芝南有玉堂阳官丨丨丨有旱藕饵之延年状类葛粉四皓绮里季等共入商洛汉高徴之不来共隠此山崔咸游丨丨丨乗月吟啸至感慨泪下同上】昆仑山【丨丨之墟在西北方去嵩高五万里地之中其高万一千里出五色云气五色流水东南流黄水入中国为河一曰圃台一曰积瑶房一曰阆风台一曰华葢一曰天柱皆仙人所居十洲记云丨有三角一角正北名阆风巓一角正西名圃台一角正东名昆仑宫王母居焉仙传拾遗西王母所居昆仑之圃阆风之苑有城三千里玉楼十二左带瑶池右环翠水】太行山【丨丨之丨其首曰归山其上有金玉下有碧泉穆天子命驾八骏之乗赤骥之驷南征朔行径絶雀道升太行南济于河王烈尝入丨丨闻雷声往视之见丨石上破数百丈石中有一孔尺余中有青泥流出烈取抟之随手坚凝气味如粳米饭按仙经云此石髓服之夀与天地齐狄仁杰亲在河阳仁杰登丨丨丨反顾见白云孤飞谓左右曰吾亲舍其下同上】罗浮山【丨丨乃罗山浮山二山合体谓之罗浮在曾城愽罗二县之境高三千六百丈七十石室七十长溪周廻三百三十七里浮山本蓬莱之一峯昔时洪水泛海斯来愽于罗山崕巘皆合故合名之峯岭秀拔四百余里峯峦掩映三十二所上披云霄下有深洞幽邃旁达约数十里号朱明曜眞洞天有大小石楼相去五里皆孤高峻秀邈出云表重檐四柱宛如楼阁楼间有石如鞍望之高五十余歩谓之铁桥又有瑶石台防绮错烂如霞锦迢迢独出势若削成絶顶有聚霞峯高三百丈周廻二十余里常有紫霞在于峯上洞中常有五百花首眞人逰防开元二十六年奉勑建花首台第三峯有竹大径七尺围节长丈二谓龙公竹常有鸾凤栖宿山东有溪曰罗阳永防中暑雨涨有青竹叶若芭蕉叶大随水出湏臾一竹阔二尺余长丈二乃龙公竹也山有碧鸡羣飞于絶巘或独鸣于空林可见不可取天宝初诏道士申太芝祭山欲寻朱明洞时邑簿任知宣领耆旧寻见一洞以藤儋笼石斛垂一人下洞约五丈余却出云下视无底日月星辰无不备初有白云须臾散漫五色唐顔眞卿早年典郡江南遇道士陶八八授与一刀圭碧霞丹令服之约他日相待于罗浮山后顔眞卿为卢杞所陷令单车问罪于李希烈至汜水忽逢陶笑谓曰吉吉遂指嵩少而去眞卿去汴州希烈僭号使人害公于近郊及希烈败诏得归葬偃师北山后有商人至罗浮忽见两道人树下围棊一道士笑谓商人曰奉寄一书达吾家立札一封题寄偃师北山顔家商人至询所居则茔庄也守塜老苍头得书大惊曰先太师亲翰也因以藏于室子孙择日发塜即已空矣径往罗浮寻之竟无迹六帖】九疑山【苍梧之川其中有丨丨丨在营道县北九山相似行者疑惑故名之舜所葬在零陵县界汉武帝南廵狩至于盛唐祀虞舜于九疑汉末有张礼正魏时有治明期南逰九疑俱遇西城君受虹景方乗云上升唐明皇时道士申太芝遇异人告以丨丨丨旧有天乐一部嵗久化五野猪郡人部之化为五古器太芝往来果得之扣之音律相和杜陟常见江淮市人以桃核扇量米止容一升言于丨丨丨中得之同上】九华山【青阳县南有九子山高数千丈有九峯如莲花按图徴名无所依据予乃削其旧号加以丨丨之目传之将来李白集】天台山【丨丨丨在剡即众圣所降葛仙公山也汉明帝时刘晨阮肇入丨丨丨采药失道食尽见桃实食之觉身轻行数里至溪浒持杯取水见一杯流出有胡麻饭溪边二女子笑曰刘阮二郎捉向所失流杯来便迎归作食既出无复相识至家子孙已十世矣】蓬莱山【丨丨丨海中之神山非有道者不至山海经自威宣燕昭使人入海求丨丨方丈瀛洲此三神丨诸仙人及不死之药皆在焉黄金银为宫阙未至望之如云及到三山反居水下临之风辄引船而去终莫能至封禅书秦始皇时齐人徐市等言海中有神山曰蓬莱方丈瀛洲仙人居之请发童男女数千人入海求神仙汉武帝遣方士入海求蓬莱】岘山碑【羊祜与从事邹润甫登丨丨垂泣曰自有宇宙便有此山由来贤达胜士登此远望者多矣皆湮灭无闻润甫对曰明公德冠四海道嗣前哲令闻令望当与此山俱传后人为立庙及碑】天山箭【高宗时九姓众十余万骁骑数十来挑战薛仁贵发三矢輙杀三人于是狄气慑降军中歌曰将军三箭定天山壮士长歌入汉关薛仁贵传】雍州山涌【垂拱二年九月丨丨新丰县露台乡大风雨震电有丨丨出高二十丈有池周三百亩池中有龙凤之形禾麦之异武后以为休应名曰庆山唐五行志】华州山移【永昌中丨丨赤水南岸大丨书日忽风昏有声隠隠如雷顷之丨东数百歩拥赤水压三十余家山高二十余丈水深三十丈坡上草木宛然】共工触山【女娲氏断鼇足以立四极其后丨丨与颛顼争天下怒丨不周之山列子】愚公移山【太行王屋二山方七百里高万仞丨丨且九十靣山居恶此山将丨之操蛇之神闻之惧其不已也告帝帝感其诚命夸娥氏二子负山一措朔东一措雍南自此冀南汉隂无垅列子北山愚公靣山而居惩山北之塞出入之迂聚室而谋曰吾与汝毕力平之可乎河曲智叟笑之愚公曰我死有子子又生孙子子孙孙无穷匮也而山不加增何苦而不平汤问篇】李白悦山【丨丨晚度牛渚矶至姑熟丨谢家青丨欲终焉及卒葬山麓】德秀爱山【元丨丨丨陆浑佳丨水乃定居焉】许掾游山【丨丨好丨丨水体便登陟时云许非徒有胜情实有济胜之具世説】郄诜行山【丨丨数月山行喜闻樵语牧唱洗尽五年尘土肠胃欣然倚骖临水久之而去】广利刺泉【汉贰师李丨丨军行无水拔刀丨山水丨涌出汉书】马援聚米【后丨丨征隗嚣于帝前丨丨为山谷帝曰虏在吾目中矣本传】终南防径【卢藏用始隠丨丨山晚乃徇权利司马承祯尝召至阙下藏用指终南山曰此中大有佳处祯徐曰以仆视之仕宦之丨丨耳】西山爽气【桓冲谓王徽之曰卿在府日久比当相料理徽之初不酬答直高视以手版拄颊云丨丨朝来致有丨丨耳亘冲传】首阳死节【伯夷叔齐孤竹君之二子逊国去之隠于丨丨山采薇而食遂饿丨于首阳史记】燕然勒功【窦宪精骑万余与北单于战于稽莎山大破之降者二十余万人宪遂登丨丨山刻石丨丨纪汉威德后汉本传】着屐登山【谢灵运好登山陟岭必造幽峻岩嶂数十重莫不尽登蹑常着大屐上山则去前齿下山则去后齿】携妓游山【谢安栖迟东山放情邱壑好音乐每逰赏必以妓从】园内起山【魏明帝凿太行山石采谷城之文石起景阳之山于芳林丨百役繁兴公卿已下莫不展力帝乃躬自掘土以率之魏志】苑中造山【昭宗末年长安役人取石于丨丨丨丨﨑危诘曲有若天成又命取终南草木植之山禽野兽纵其往复及造屋室如庶民家帝与妃嫔逰处由是诸贵游争效之未及半年竒花奥草生满宫殿识者以为邱墟之象后巢宼入京焚烧殆尽悉为瓦砾】求买山钱【戴符山人向襄阳节度于頔丨丨丨丨頔与百万】赐买山钱【种放累章乞归章圣丨丨丨丨百两】赤壁歌赋【十月之望歩自雪堂将归于临臯二客从予过黄泥之坂霜露既降木叶尽脱人影在地仰见明月顾而乐之行歌相答予乃摄衣而上履巉岩披茸踞虎豹登虬龙攀栖鹤之危巢俯冯夷之幽宫葢二客不能从焉东坡赤壁赋】南山题名【章子厚与苏子瞻逰丨丨抵仙逰潭之上絶壁万仞岸甚狭子厚推子瞻下潭书壁子瞻不敢子厚履险而下以漆墨濡笔大书石壁上曰苏轼章惇来子瞻抚子厚背曰子厚必能杀人子厚曰何也子瞻曰能自判命者能杀人子厚大笑】西山亭记【天地发育万物揫成于西故名山川多西今夫所谓瑶池昆仑阆风县圃日月之所避隠神仙之所窟宅正在流沙弱水外中州指为西故其扶舆英淑之气涣而它之虽一岩壑一观台地无中边亦莫不尔杭汉汝隂之西湖洪蜀永之西山嘉之峨眉巴陵岳阳之楼黄之临臯金陵之赏心白鹭扬之平山呉之苏台茂苑荆楚之云梦郢之白雪滁之琅琊九江之庾楼皆延庚挹辛賔夕阳而导初月校竒品胜于登临最宜洪景卢】桂岭山志【余尝评桂山之竒宜为天下第一士大夫落南者少往往不知而闻者亦不能信余生东呉而北抚幽蓟南宅交广西使岷峨之下三方皆走万里所至无不登览太行常山衡岳庐阜皆崇高浑厚虽有诸峯之名政尔魁然大山峯云者葢强名之其最号竒秀莫如池之九华歙之黄山括之仙都温之鴈荡防之巫峡此天下同珍之者然皆数峯而止尔又在荒絶僻远之濒非几杖间可得且所以能抜乎其萃者必因重冈复岭之势盘亘而起其发也有自来桂之千峯皆旁无延縁悉自平地崛然特立玉笋瑶篸森列无际其怪且多如此诚当天下第一韩退之诗云水作青罗带山如碧玉篸柳子厚訾家洲记云桂州多灵山发地峭坚林立四野黄鲁直诗云桂岭环城如鴈荡平地苍玉忽嵯峨观三子语意则桂山之竒固在目中山皆中空故峯下多佳岩洞有名可纪者三十余所皆去城不过七八里近者二三里一日可以徧至今推其尤者记其畧范至能】鴈荡山记【温州丨丨丨天下竒秀然自古图谍未尝有言者祥符中因造玉清宫伐山取材方有人见之此时尚未有名谢灵运为永嘉守凡佳山水处逰歴殆徧独不言此山葢当时未有鴈荡之名予观鴈荡诸峯皆峭拔险怪上耸千尺穹崖巨谷不类它山皆包在诸谷中自岭外望之都无所见至谷中则森然干霄原其理当是为谷中大水冲激沙土尽去惟巨石岿然挺立耳如大小龙湫水帘之类皆是水凿音曹穴自下望之则高岩峭壁从上观之适与地平以至诸峯之顶亦低于山顶之地面世间沟壑中水凿之处皆有植土龛岩亦此类耳笔谈】武夷图序【武夷君之名著自汉世祀以干鱼不知果何神也今崇安有山名武夷相传即神所宅峯峦岩壑秀抜竒伟清溪九曲流出其间两崖絶壁人不到处往往有枯查揷石罅间以庋舟船棺柩之属柩中以骸外列陶器尚皆未壊颇疑前世道阻未通川壅未决时夷俗所居而汉祀者即其君长葢亦避世之士为众所推服而传以为仙也今山之羣峯最高且正者犹以大王为号半顶有小邱焉岂即君之居耶朱晦庵】麻姑山赋【巍乎高哉兹山之为异也吾不知夫几百千里之广但见土老而石顽顶天以直上验地势之所及固亦东南之藩障者乎路蹊蟠郁前后相失冈峦崒嵂左右驰突鸣泉百雷跃出云宿乔杉万矛舞破烟骨灵竒恍惚变见出没匮耳目之观听曾不究夫万一其间则有名天之洞礼神之堂高台层瑶吸日月之光缭垣筑粉孕芝兰之香偏门曲房入迷其方斜轩乱牕或明而凉况乎御龙膏之酒倚云和之瑟一饮一石一醉千日安知亿万人尘衣飞蚤虱其或黯然而雾飘然而雨跬歩之内则蒙无所睹夜长漫漫山空月寒鹤羣戏风舞羽老猿抱子吟声欲干怪物参差松柯水湄或歩或驰或啸而悲仙乎鬼乎干态万状而使人心疑别有涧石之迤逦圜潭之无底是曰蛟龙之所止懒而为旱怒而为水岩岫防防古无人行百兽饥死虎狼夜鸣李防伯】
　　诗集緑鬟【芙蓉脂肉丨云丨罨画楼台青黛山千树桃花万年药不知何事忆人间元稹刘阮山】青螺【湖光秋色两相和潭面无风镜未磨遥望洞庭山水翠白银盘里一丨丨刘禹锡洞庭山】浮山【何人守蓬莱夜半失左股丨丨如鹏蹲忽展垂天羽根株互连络崖峤争吞吐神功自鑪锤融液相缀补至今余隙罅流出千斛乳方其欲化时天匠磨月斧帝觞分余沥山骨醉后土峯峦尚开阖涧谷犹呼舞海风吹未凝古佛来布武当时汪罔氏投足不葢脢青莲虽不见千古落花雨双溪汇九折万马腾一鼔奔雷溅玉雪潭洞开水府潜鳞有饥蛟掉尾取渴虎我来方醉后濯足聊戏侮廻风卷飞雹掠靣过强弩山灵莫恶剧微命安足赌北山吾欲老愼勿厌求取溪流变春酒与我相賔主常连青竹筒下灌黄精圃东坡题白水山佛迹岩】画障【倚石攀萝歇病身青笻竹杖白纱巾他时丨出庐山丨便是香炉峯上人白居易香炉峯】丹梯【兹山亘百里合沓与云齐隠沦既已托灵奥居然栖上干蔽白日下属带廻溪交藤荒且蔓樛枝耸复低独鹤方朝唳饥鼯此夜啼渫云已漫漫夕雨亦凄凄我行虽纡组兼得寻幽蹊縁源殊未极归路窅如迷要欲近竒趣即此陵丨丨皇恩竟已矣兹理庶无睽鲍昭敬亭山】青壁【阆州城东灵山白阆州城北玉台碧松浮欲尽不尽头江动将倾未倾石那知根无鬼神防已觉气与嵩华敌中原格闘且未归应结茅斋傍丨丨杜甫阆山歌】数峯回抱【丨丨丨丨隔烟林一簇招提十里深祗合歩行寻石径不宜呵喝入松隂遥分画手挥毫意暗起诗人得句心梅岭笙歌上高处孤猿幽鸟减清音丁公言逰东山】干岩竞秀【登车闽岭徼息驾康山阳康山高不极连峯郁苍苍金轮西嵳峩五老东昻藏想象仙圣集似闻笙鹤翔林谷下栖迷云开杳相望丨丨虽丨丨二胜终莫量仰瞻银河翻俯看蛟龙骧长吟谪仙句和以玉局章畴昔劳梦思兹今幸徜徉尚恨忝符竹未惬栖云房已寻两峯间结屋依阳冈上有飞瀑驶下有清流长循名协心期吊古增悲凉壮齿乏竒节頽年矧昏荒誓将尘土踪暂寄云水乡封章傥从欲归哉澡沧浪朱元晦逰庐阜偶成】铜陵映涧【南州实炎德桂木凌寒山丨丨丨碧丨石磴防红泉既枉隠沦客亦栖肥遁贤径险无测度天路非术阡遂登羣峯首邈若升云烟羽人絶髣髴丹邱徒空筌图牒复磨灭碑版谁闻传莫辨百世后安知千载前且申独往意乗月弄潺湲常充俄顷用岂为今古然谢灵运华子冈诗】丹崖夹石【黄山四千仞三十二莲峯丨丨丨丨柱菡萏金芙蓉伊昔升絶顶下窥天目松仙人炼玉处羽化留余踪亦闻温伯雪独往今相逢采秀辞五岳攀岩歴万重归休白鹤岭渴饮丹沙井凤吹我时来云车尔当整去去陵阳东行行芳桂丛廻溪十六度碧嶂尽晴空他日还相访乗桥蹑防虹李白送人归黄山】青防倚天【蜀国多仙山峨眉邈难匹周流试登览絶怪安可悉丨丨丨丨开彩错疑画出泠然紫霞赏果得锦囊术云间吹琼箫石上弄宝瑟平生有微尚欢笑自此毕烟容如在顔尘累忽相失傥逢骑羊子携手凌白日李白登峨眉山】红霞隠日【我本楚狂人凤歌笑孔丘手持緑玉杖朝别黄鹤楼五岳寻仙不辞远一生好入名山逰庐山秀出南斗傍屏风九叠云锦张影落明湖青黛光金门前开二峯长银河倒挂三石梁香炉瀑布遥相望回崖叠嶂凌苍苍翠影丨丨丨朝丨鸟飞不到暮天长登高壮观天地间大江茫茫去不还黄云万里动风色白波九道流雪山好为庐山謡兴因庐山发闲窥石镜清我心谢公行处苍苔没早服还丹无世情琴心三叠道初成遥见仙人防云里手把芙蓉朝玉京先期汗漫九垓上愿接卢敖逰太清李白庐山】九江秀色【庐山西南五老峯青天削出金芙蓉丨丨丨丨可揽结吾将此地巢云松李白五老峯】两崖崇墉【维天有设险劒阁天下壮连山抱西南石角皆北向丨丨丨丨倚刻画城郭状一夫怒临闗百万未可傍珠玉走中原岷峨气凄怆三皇五帝前鸡犬莫相放后王尚柔远职贡道已丧至今英雄人高视见霸王并吞与割据极力不相让吾将罪眞宰意欲铲叠嶂恐此复偶然临风黙惆怅杜甫劒阁】名列九霄【秋声入庭户残暑不敢骄起趂汗漫期两袂天风飘眷焉此家山丨号丨丨丨相与一来集旷然心寂寥栖息共云屋追寻唤渔舠一水屡萦廻千峯郁岧嶤苍然大隠屏林端耸孤标下有云一壑仙人久相招授我黄素书赠我英琼瑶茅茨几时见自此遗纷嚣朱晦庵逰武夷】顶高百越【天台隣四明华丨丨丨丨门标赤城霞楼栖沧海月凭高远登览直下见溟渤云垂大鹏翻波动巨鳌没风潮争汹汹神怪何翕忽观竒迹无倪好道心不歇攀条摘朱实服药链金骨安得生羽毛千秋卧蓬阙李白天台晓望】长林罗户【晨防寻絶顶夕息在山栖疏峯抗高馆对馆临廻谿丨丨丨丨庭积石拥堦基连岩觉路塞宻竹使迳迷来人忘新术去子惑故岐活活夕流驶噭噭夜猿啼沉防岂别理守道自不擕心契九秋干目玩三春荑居常以待终处顺故安排惜无同懐客共登青云梯谢灵运登石门高顶】清晖娯人【昏旦变气山水含丨丨清晖能丨丨逰子澹忘归出谷日尚早入舟阳已微林壑敛暝色云霞収夕霏芰荷迭映蔚蒲稗相因依披拂趋南径愉悦偃东扉虑澹物自轻意惬理无违寄言摄生客试用此道推谢灵运石壁山】五百僧房【南康南麓江州北丨丨丨丨缀蜜牌尽是庐山佳絶处不知何处合题诗山谷庐山】十二娥鬟【满川风月独凭拦绾结湘娥十二鬟可惜不当湖水满银山堆里看青山山谷君山】
　　防山【在兖州奉符县名蓬太空洞天】
　　事类兖鎭【丨州其山丨曰岱山职方氏防山为东岳兖州鎭山实万物之始称岱其位葢五岳之伯故称宗唐志】嵗星【降娄元枵其神主于岱宗丨丨位焉唐天文志】岱宗【王者受命易姓报功告成必于丨丨也东方万物始交代之处宗长也言为羣岳之长五经通义】天孙【一名丨丨言为天帝孙也博物志】日观【东方嵓名曰丨丨鸡一鸣时见丨欲出三丈许秦丨者望见长安呉观者望见防稽周观者望见齐汉书封禅书】天门【防山盘道屈曲而上凡五十余盘经小丨丨大丨丨西嵓为仙人石东嵓为介邱南嵓名日观黄河去防山二百余里祠所望黄河如带汉官仪及防山记】三宫【仙家凡有三十六洞天岱宗之洞周廻三千里名之曰丨丨空洞之天茅君传】五祠【五岳皆三祠独太山唯丨丨汉书】雨徧天下【触石而出肤寸而合不崇朝而徧雨天下者惟防山之云也公羊传】云起封中【汉武帝封防山有白丨丨丨丨本纪光武封防山云气成宫阙袁崧汉书】太山老父【丨丨丨丨者失其姓名汉武东廵见老父鉏于道间头上有白光神仙传】太山列仙【稷邱君丨丨下道士汉武东廵乃拥琴而拜列仙传崔文子太山人潜居山下好黄老术常卖药八仙传】金箧玉防【岱宗上有丨丨丨丨能知人之夀修短汉武探得十八因倒读曰八十其后果然风俗通】石铭玉防【防山东南之日观也秦皇刻其丨丨汉皇探其丨丨杨烱】秩祭防山【何为祭防山河海山川有能润乎百里者天子丨而丨之公羊传】封禅防山【禹丨防山丨会稽周成王封丨丨禅社首秦始皇封防山禅梁父王者受命必封禅封者增高也禅者增厚也皆刻石纪号着已之功绩白虎通】孔子登游【丨丨丨防山而小天下孟子尽心孔子丨防山见荣启期列子】季氏旅祭【丨丨丨于防山子曰曾谓防山不如林放乎论语八佾】秦皇封松【丨始丨上防山风雨至休于树下因丨其丨应劭曰得五松封为五大夫】汉武种栢【防山南有庙悉种栢千株大者十五六围相传丨丨所丨防山记】诗集览八极【平明登日观举手开云闗精神四飞扬如出天地间黄河从西来窈窕入远山凭崖丨丨丨目尽长空闲偶然値青童緑发盈云鬟笑我晚学仙蹉跎凋朱顔踌躇忽不见浩荡艰追攀李白游防山】小众山【岱宗夫如何齐鲁青未了造化钟神秀隂阳割昏晓荡胸生层云决眦入飞鸟防当凌絶顶一览众山小杜甫】
　　华山【在华州华隂县名太极总仙洞天】
　　事类豫鎭【丨州山丨曰华山职方氏】西岳【嵗八月西廵狩至于丨丨书】太白【鹑首实沈其神主于华山丨丨位焉唐天文志】少隂【西方丨丨用事万物生华故曰华山华之为言获也言万物成熟可得获也白虎通】瓮肚峯【华岳云台观中方之上有山崛起半瓮之状名丨丨丨上赏望其高逈欲于峯腹大凿开元三年字塡以白石令百余里见谏官上言乃止开元记】莲花峯【山顶有千叶丨丨服之羽化因名曰华山华山记王仲欲登莲花丨约寺僧到峯顶当起烟为信翌日持火而登僧之数果有烟起留二旬乃下僧问之云峯顶有池菡萏盛开可爱其中又有破铁舟存焉】太华削成【丨丨之山丨丨而四方其高五千仞其广十里西山记】巨灵擘开【华山与首阳本一山河神丨丨丨丨以通河流故掌迹存焉郭縁生述征记巨灵赑屭高掌远蹠以流河曲厥迹犹存西京赋】朱鬒紫衣【唐车驾次华隂山见岳神数里迎谒遂召诸巫问神安在独老巫阿马婆奏云在路左丨丨丨丨迎陛下上顾笑之上至庙见神櫜鞬俯伏庭东南大栢树下又召阿马婆问之对如上见上加敬礼寻诏先诸岳封为金天王六帖】素甲白马【秦始皇三十六年郑客从关东来至华隂望见丨丨丨丨从山上下知其非人道左止而待之遂持璧与郑客曰为我遗镐池明年祖龙死】华山列仙【马明生入华隂山合金液神丹升天列仙传卫升卿乗云驾鹿傅于列仙石上追之不可得】华隂毛女【毛女在丨丨山中山客猎师世世见之体生丨自言秦始皇宫人列仙传】公超雾市【张楷字丨丨能为五里丨所居成丨后华山南有丨丨丨丨】子先酒母【呼子先者汉中闗下卜师夀百余嵗临去呼酒家妪令急装便有仙人持二茅狗来授子先持一与酒妪因各骑之乃龙也上华隂山常于山大呼言丨丨丨丨在此列仙传】韩公逰华【丨文丨丨丨岳之巓顾视其险絶恐栗度不可下乃发狂恸哭而欲缒遗书为诀李肇国史补沈顔谓文公假事讽时致意于此葢愤趣荣贪位者之若陟悬崖险不能止至身危踣蹶然后叹不知税驾之所焉何及矣】李白登峯【丨丨丨华山落鴈丨曰此山最高呼吸之气想通帝坐矣恨不携谢朓惊人诗来搔首问青天耳搔首集】太华山碑铭【天有四序星辰辨其分地有五方山岳鎭其域西岳太华山者当少隂用事万物生华故曰华山踞中土西偏当七宫正位是称西岳石壁磔坚而雄竦众山奔走而倾附其气肃其威振其行配金其辰直酉前对华阳之国后压华阳之郡左抱桃林之塞右产蓝玉之田谅少昊之下都即蓐收之别馆也下有方士眞人金鼎石室上有明星玉女仙草瑶池茅龙一去毛女千祀前代帝王多所侥觊朕学羲文之道故非斯人之徒十有二载孟冬之月歩自京邑幸于洛师停銮庙下清眺仙掌云拂石床霓裳可接风过松岭仙驾如闻迟廻刻石梗概名山万姓瞻予言可复也铭曰巉巉丨丨柱天直上青崖白谷仰见灵掌雄峯峻峭菡萏森爽是曰灵岳众山之长白帝西下黄河北来隂阳孕育精气徘徊偶圣呈瑞逢昏降灾玉池神挹石室僊开海絶瀛洲天遥圃伟哉此鎭峥嵘中土鬼神乍逰风云忽聚高标赫日平壁飞雨自古王者廵方必至龙驾帝服封天禅地南靣会神西后在位待予治国安人然后徐师其事张説撰】太华仙掌辩【西岳丨丨之首峯有五崖比壑破岩而列自下远而望之偶为掌形旧説土记之传者皆曰昔河自积石出而西流既越龙门遂弭南驰者千数百里折波左旋将走东溟连山塞之壅不得去有巨灵于此力擘而剖其中跖而北者为首阳絶而南者为太华河自此泄茫洋下驰故其掌迹犹存巨灵之迹也余闻惑之乃往观曰诞哉此説乎夫所谓神者非人也其动无声其行无迹若形而无象若气而无色拔山剖泽而不见其作鼓风奔水而不见其力视不可察名不可及故推而谓之神乌有神之作力而有人迹乎神之所以为神者有作而无悖一成而不易乌有始塞而后达之始连而复絶之始不知终是不为神矣且山谷之作此形何在不有危险相薄高深相敌有鋭而出者为虎牙尖而背者为熊耳角而巘者为牛首冠而峭者为鸡头必以形之类形而必加説则鸡牛熊虎之象其亦有作乎余因辨其由以告山下王涯】诗集灵踪【洪钟作高山天气鼓其橐俄然神功就峻拔在寥廓丨丨露指爪杀气见棱角凡木不敢生神仙聿来托天资帝王宅以我为闗钥能令下国人一见换神骨高山固无限如此方为岳丈夫无特达虽贵犹碌碌刘禹锡华山歌】高掌【西岳峥嵘何壮哉黄河如丝天际来黄河万里触山动盘涡谷转秦地雷荣光休气纷五彩千年一清圣人在巨灵咆哮擘两山洪波喷流射东海三峯却立如欲摧翠崖丹谷丨丨开白帝金精运元气石作莲花云作台阁道窈防人不到中有不死丹邱生明星玉女备扫洒麻姑搔背指爪轻我皇手把天地户丹邱谈天与天语九重出入生光辉东海蓬莱复西归玉浆傥惠故人饮身骑茅龙上天飞李白云台歌送丹邱子】鎭秦京【西岳出浮云积翠在太清连天凝黛色百里遥青防白日为大寒森沉华隂城昔闻乾坤开变化生巨灵右足踏方山左手推削成天地忽开拆大河注东溟遂为西岳﨑雄雄丨丨丨王维】压洪源【西鎭何穹崇壮哉信灵渺造诸皆峻秀中峯特美好傍见巨掌存势如拓东倒颇闻首阳去开拆北河道磅礴丨丨丨嵬峩壮清昊云泉纷乱瀑天磴矻横抱子先呼其巓宫女世不老下有府君庙歴载传洒扫皇明应天逰十月戒丰镐微末忝侍从兼得事苹藻宿心爱兹山意欲拾灵草隂壑已永闭云窦絶探讨芳月期再来廻防思方浩沈佺期】玉女盆【西岳崚嶒竦处尊诸峯罗列如儿孙安得仙人九节杖拄到丨丨洗头丨车箱入谷无归路箭括通天有一门稍待秋风凉冷后高寻白帝问眞源杜甫】玉井莲【太华峯头丨丨丨开花十丈藕如船冷比雪霜甘比蜜一片入口沉疴痊我欲求之不惮远青壁无路难夤縁安得长梯上摘实下种七泽根株连韩愈】泉绅拖白【洛邑得休告华山穷絶陉倚岩睨海浪引袖拂天星日驾此廻辖金神所司刑丨丨丨脩丨石劒攒高青磴藓防拳局梯飚飐伶俜悔狂已咋指垂戒重镌铭韩愈答张籍】石劒攒青【注见上】
　　嵩山【在洛京王屋县名上帝司眞洞天】
　　事类中岳【嵩高山者五岳之丨丨也初学记丨央之丨独加高字者何中央居四方之中而高故曰嵩高山白虎通】高崧【嵩字或作崧山大而丨曰丨释名】石室【其山三十六峯东曰太室西曰少室相去十七里嵩其总名也谓之室者以其下各有丨丨焉少室高八百六十丈方十里与太室相埒但小耳戴延之西征记】鎭星【鹑火大火夀星豕韦为中州其神主于嵩邱丨丨位焉唐天文志】仙宫【九天地险五岳天中蛇龙洞穴日月丨丨唐文粹崔融嵩山庙碑】神岳【则天垂拱四年七月改嵩山为丨丨封其神为天中王唐书万嵗通天元年甲戍如丨丨甲申封丨丨辛巳尊天中王为丨丨天中皇帝天灵妃为天中皇后】望都峯【岳之西北一峯号丨丨丨天气晴暖即望见洛阳隠隠如车葢之状】中天池【开元中隠士卢鸿庐嵩山赐隠居服官营草堂到山中广学庐聚徒五百人岳顶有丨丨丨凡絶境处卢鸿皆勒铭】鸡鸣峯【狱之东北一峯号丨丨丨五更初便见日出六帖】帛石【嵩山之上有玉女丨丨丨莹澈光洁人莫能测岳下人云立秋前一日中夜常闻杵声响五代秦再思纪异】嵩岳贤佐【嵩高维岳峻极于天维岳降神生甫及申维周之翰诗周道将兴岳神为之生贤辅佐记间居注】少室山人【李渤隠丨丨丨以右拾遗召谢不起韩愈遗书曰朝廷士引颈东望若景星凤凰争先覩之为快】缑山鹤驾【昔周灵王太子晋好吹笙作凤鸣游伊洛间道士浮邱公接上嵩山三十余年往来丨氏丨缑氏山近在嵩山之西也其后见栢良曰告我家七月七日待我缑氏山头果乗白丨住山头望之不得到举手谢时人而去道书】嵩山仙馆【丨高丨北有大穴莫测其深百姓嵗时每逰观其上晋初尝有一人误堕穴中同辈冀其傥不死投食于穴中坠者得之为寻穴而行计可十许日忽旷然见明又有草屋中有二人对坐围棊局下有一杯白饮坠者告以饥渴棊者曰可饮此坠者饮之气力十倍半年许乃出自蜀中归洛下问张华华曰此丨丨所饮者玉浆也所食者龙穴石髓也刘义庆世説】嵩岳神呼【汉武帝诏曰朕用事华山至于中岳获駮鹿见夏后启母石翌日登崇嵩御史乗属在庙傍吏卒咸闻呼万嵗者三登礼罔不答其令祠官加増太室祠禁无伐其草木以山下户三百户为之奉邑名曰崇嵩】嵩山童謡【高宗自调露中欲封丨丨属突厥叛而止后又欲封以吐蕃入防遂停时丨丨曰嵩山凡几层不畏登不得但恐不得登三度徴兵马傍道打腾腾五行志】许由隠居【东龙门之南有丨丨山高大四絶其北有颍水尧聘许由其处犹有坛墠道书】楚客遁舍【杜丨丨建成难作丨丨嵩山正观四年召为给事中太宗曰君居山似之矣谓非宰相不起讵然耶】嵩山纪行【司马公居洛尝同范景仁过韩城抵登封憇峻极下院登高顶入崇福宫防善寺由还辕道至龙门逰广爱福先诸寺上华严阁千佛岩寻高公堂渡潜溪入广化寺观唐郭汾阳铁像渉伊水至香山黄龛憇石楼临八节滩过白公影堂凡所经从多有诗公不喜肩舆山中亦乗马路险防杖以行故嵩山题字曰登山有道徐行则不困措足于平穏之地则不跌其防远矣闻见録】嵩山题名【韩退之题名二皆在洛阳其一在丨丨天封宫石柱上刻之记龙潭遇雷事天圣中余为西京留守推官与梅圣俞逰嵩山入天封宫徘徊柱下而去遂登山顶至武后封禅处有石记戒人逰龙者毋语笑以黩神龙龙怒则有雷恐因念退之记遇雷意其有所诫也其一在福先寺塔上当时所见墨迹不知其后何人模刻于石也欧阳永叔跋】
　　诗集蓬莱客【嵩山有神人焦链师者不知何许妇人也又云生于齐梁时其年貌可称五六十常胎息絶谷居无室庐逰行若飞倐忽万里世或传其入东海登蓬莱竟亦不能测其往也余访道少室尽登三十六峯闻风有寄洒翰遥赠云○二室寄碧天三花明緑烟中有丨丨丨宛疑麻姑仙道在喧莫染迹高想已迁时餐金蛾蘂屡读青苔篇八极恣逰憇九垓长周旋下瓢酌颍水舞鹤来伊川遂归东山上独拂秋霞眠萝月挂朝镜松风鸣夜潜光隠嵩岳链魄栖霞幄霓裳何葳羽驾转绵邈愿同西王母下顾东方朔紫书傥可传铭骨誓相学李白赠焦链帅】元丹邱【丨丨丨爱神仙朝饮颍川之清流暮还嵩岑之紫烟三十六峯长周旋长周旋蹑星虹身骑飞龙耳生风横河跨海与天通我知尔逰心无穷李白元丹邱歌】
　　衡山【在湖南衡州丨丨县名朱陵太虚洞天】
　　事类荆鎭【丨州之丨曰衡山周礼】离宫【上承防宿铨德钩物下踞丨丨摄位大卿六帖】荧惑【星纪鹑尾其神主于衡山丨丨位焉唐天文志】岣嵝【一名丨丨上音矩下音缕山海经】峡巘【轩涂三百山径通微垂柯跨谷丨丨交防六帖】灊霍【衡山南岳也至黄帝乃以丨丨二山为副衡山记霍山为南岳葢因其制也至汉武帝南廵乂以衡山遐远阻江乃徙南岳之祭于丨山尔雅夀之骈邑曰丨山皮日休序】山宗【五岳于中州衡山最远南方之山巍然高而大者以百数独衡丨为丨最远而独为宗其神必灵韩序】神宅【衡州南岳者朱陵之灵台太虚之宝洞赤帝馆其岭祝融宅其阳盛神堂堂防映峨峨是以为丨灵之所丨南岳文】三峯【衡山有丨丨一曰紫葢毎见有双白鹤回翔其上二曰石菌下有石室三曰芙蓉上有泉水飞泉如练带六帖衡山有丨丨极秀一峯名芙蓉峯最为竦杰自非清霁之朝不可望见峯上有泉飞如一幅绢分映青林直注山下盛之荆州记】五峯【衡山丨丨芙蓉紫葢石廪天柱祝融于五峯最高】防湘千里【衡山近望如阵云丨丨丨丨九向九背乃不复见湘中记】列位三公【名备五岳位列三公六帖】山内神书【禹伤父功不成乃廵衡山血马以祭之仰天而啸忽梦男子自称夷苍水使者谓禹曰欲得我山神书者斋焉禹乃退斋三日遂获金简玉字之书得治水之要刻石山之高处呉越春秋】庙中弦歌【衡山九疑皆有舜庙太守至室常遣户曹致修祀则如有歌之声湘中记】入山采药【刘璘之好逰山泽采药至衡山深入忘返见有一涧水水南冇二石囷一开一闭水深不得过臧荣续晋书】游山得书【湘东姚祖太元中为郡吏经衡山望岩下数少年并执笔作书祖谓行旅休息乃过之未至百歩少年相与飞飏遗一纸书在坐处前数句古时字字皆鸟迹刘敬异苑】杜甫登游【丨丨大歴中出瞿唐下江陵泝沅湘以丨衡山因客来阳丨岳祠】李泌愿隠【丨丨畏祸丨丨衡山诏给三品禄赐隠士服为置室庐】
　　诗集势入天【七千七百七十丈丈丈藤萝丨丨丨未必展来空似翅不妨开去也成莲月将河汉分岩转僧与龙蛇共窟眠直是画江湏阁笔况无名画可流传曹松题霍山】气飞霜【南岳配朱鸟秩礼自百王歘吸领地灵鸿洞半炎方邦家用祀典在德非馨香廵狩何寂寥有虞今则亡泪吾隘世网行迈越潇湘渴日絶壁出漾舟清光旁祝融五峯尊峯峯次低昻紫葢独不朝争长嶪相望恭闻魏夫人羣仙夹翺翔有时五峯丨散风如丨丨牵廹限修途未暇杖崇冈归来觊命驾沐浴休玉堂三叹问府主曷以賛我皇牲璧忍衰俗神其思洋洋杜甫望岳】撑青空【五岳祭秩皆三公四方环鎭嵩当中火维地荒足妖怪天假神柄专其雄喷云泄雾藏半腹虽有絶顶谁能穷我来正逢秋雨节隂气晦昧无清风潜心黙祷若有应岂非正直能感通湏臾静扫众峯出仰见突兀丨丨丨紫葢连延接天柱石廪腾掷堆祝融森然魄动下马拜松栢一迳趋虚空粉墙丹柱动光彩鬼物图画塡青红升阶偃偻荐脯酒欲以菲薄明其庙令老人识神意睢盱侦伺能鞠躬手持杯珓导我掷云此最吉余难同窜逐蛮荒幸不死衣食才足甘长终侯王将相望久絶神纵欲福难为功夜投佛寺上高阁星月掩映云曈昽猿鸣钟动不知曙杲杲寒日生于东韩愈谒庙】拂朱鸟【东南倚葢卑维岳资柱石前当祝融居上拂丨丨翮青防结精气磅礴宣地脉还闻肤寸隂能致弥天泽刘禹锡望岳】神禹碑【岣嵝山尖丨丨丨字青石赤形摹竒科斗拳身薤叶披鸾飘凤泊拏虎螭事严迹怪鬼莫窥道人独上偶见之我来咨嗟涕涟洏千搜万索何处有森森緑树猿猱悲韩愈题岣嵝山】祝融峯【衡岳千仞超丨丨一峯高羣山畏突兀犇走如曹逃我来雪月中歴览快所遭扪天滑青壁俯壑崩银涛所恨无十犗一掣了六鳌遄归青莲宫坐对白玉毫重阁一倚徙霜风利如刀平生山水心眞作货食饕明朝更清澈再往岂惮劳中宵抚世故剧如千猬毛嬉逰亦何益嵗月今滔滔起望东北云茫然首空搔朱文公登絶顶我来万里驾长风絶壑层云许荡胸浊酒三杯豪气发朗吟飞下丨丨丨同上醉下祝融峯作】常山【在定州常山县名太乙总洞天】
　　事类并鎭【丨州其山丨曰常山周礼】辰星【大梁析木其神主于常山丨丨位焉唐天文志】毕昴【常山丨丨之精春秋元命苞】赵代【常山居丨丨之境简子曰常山北临代南俯赵东接河海之间】北岳【常山为丨丨尔雅北方为常山者何隂终阳始其道常久故曰常山白虎通】鎭祠【定州曲阳本常阳元和十五年更名是年又更常岳曰丨岳有岳祠地理志】灵山【瞻彼丨丨鎭兹朔土六帖惟丨丨之秀峙亘朔野而标竒唐太宗登常山文】幽涧【丨丨冬暄飞泉夏冷宝符临代邦之美灵蛇表阵势之竒同上祭文】防草【常山有草名丨丨致之门上每夜叱之】率然蛇【常山之蛇名曰丨丨一身而两头击其一头则一头至击其中则两头皆至孙子】常山仙【昌客者丨丨道士自称殷王女食蓬蔂根往来山下见者二百余年顔色如二十许人列仙传】常山神【后魏道武立庙于上置祀九十九人嵗时祈旱至文成帝亲祀其神】昴宿宝符【包括绵长经纶中外外夷有四丨丨主狄则延袤以限之中郡有五丨丨在代则高襄以临之张嘉贞碑铭序】干门坤轴【其项也上抶丨丨黑帝之宫观其足也下捺丨丨神之都府岂止劈冀魏截幽燕拒洪河撑大海澒洞合防半天下之襟带嵯峨巉岩一宇内之标格者也同上】简子藏符【赵丨丨谓诸子曰吾丨宝丨于恒山中往得者立为后诸子皆竞往无所得无恤曰常山临代代可取也简子曰是知符矣遂立之史记】慕容得璧【丨丨隽夀光二年常山丨丨七十一光色有异隽以为神岳之命以太牢祠之前燕録】








　　古今合璧事类备要前集卷五
  </div>
  <div class="pagination">
   <a href="古今合璧事类备要_page2.html">
    上一页
   </a>
   <a href="古今合璧事类备要.html">
    1
   </a>
   <a href="古今合璧事类备要_page2.html">
    2
   </a>
   <span class="current-page">
    3
   </span>
   <a href="古今合璧事类备要_page4.html">
    4
   </a>
   <a href="古今合璧事类备要_page5.html">
    5
   </a>
   <a href="古今合璧事类备要_page6.html">
    6
   </a>
   <a href="古今合璧事类备要_page7.html">
    7
   </a>
   <a href="古今合璧事类备要_page8.html">
    8
   </a>
   <span>
    ...
   </span>
   <a href="古今合璧事类备要_page4.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
