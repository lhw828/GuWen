<!DOCTYPE html>
<html>
<head>
    <meta charset="UTF-8">
    <title>山堂肆考 - 第 462 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 462 页/共 632 页</h1>
    <div class="content">　　汉酷吏甯成南阳穰人操下如束湿薪言性急也
　　当送干薪
　　汉王褒僮约奴日暮以归当送干薪二三吏
　　蔡顺弃薪
　　见母
　　冯异抱薪
　　东汉王郎兵起光武至南宫遇大风雨引车入道旁空舍冯异抱薪邓禹火光武对灶燎衣异进麦饭兔肩
　　担薪诵书
　　见妻
　　燃薪读书
　　唐毕諴夜燃薪读书母防其疲夺火使寐竟不肯息
　　辨劳薪
　　见博学
　　赋积薪
　　唐李德裕积薪赋序此郡岩谷重复榛林郁盛采樵之子未尝辍音徃徃沿流而下诣予求售予因积薪于庭窃有所叹乃为积薪赋其略曰交加积累髙下齐均矗若井干叠若龙鳞避泛泉而无浸先曲突以斯陈茍知防患之术终无焦烂之宾嗟长孺之昧道常喻此而求伸虽后来之髙处亦居上之先焚使薪为能言之物岂容入爨而扬芬未若生幽崖之侧紏芳桂之轮不近野田之燎免罹匠者之斤冒霰雪以终歳齐天年于大椿
　　以蜡代薪
　　见富人
　　以栁作薪
　　张云叟诗灵州城下千株栁总被官军采作薪

　　山堂肆考卷一百八十三
　　钦定四库全书
　　山堂肆考卷一百八十四　明　彭大翼　撰珍宝
　　金
　　财货源流金者金银铜铁铅锡之总名按五行地四生金是也説文金有五色黄金为长乆薶不生衣百炼不轻从革不违西方之行也周易叅同契黄土金之父流珠水之母尔雅黄金谓之璗其美者谓之镠鉼金谓之钣絶泽谓之铣荡镠即紫磨金也钣即周礼祭五常供金钣是也铣最有光泽也
　　塞淫
　　淮南子曰舜藏千金于崭岩之山以塞淫邪之路
　　救困
　　管子曰禹九年水汤七年旱人无粮有卖子者汤以庄山之金铸币以赎之禹以歴山之金铸币以救人之困
　　三品
　　夏书州厥贡惟金三品注云三品金银铜也汉食货志有司言曰古者金有三等黄金为上白金为中赤金为下白金银也赤金丹阳铜也
　　六齐
　　金有六齐六分其金而锡居一谓之钟鼎之齐五分其金而锡居一谓之斧斤之齐四分其金而锡居一谓之戈防之齐三分其金而锡居一谓之大刃之齐三分其金而锡居二谓之削杀矢之齐金锡半谓之鉴燧之齐注云多锡为下齐少锡为上齐鉴镜也金多于锡则刅白且明
　　聘庄
　　韩诗外传楚襄王遣使持金千斤聘庄子欲以为相庄子固辞不许
　　餽孟
　　孟子于齐王餽兼金一百而不受于宋餽七十镒而受于薛餽五十镒而受
　　跃冶
　　庄子曰大冶铸金金踊跃曰我且必为镆鎁大冶必以为不祥之金
　　鸣山
　　拾遗记少昊时金鸣于山银涌于地或如蛇之类乍似人鬼之形
　　甘始投海
　　魏陈思王辨道论甘陵甘始语余云本师姓韩字世雅始尝与师于南流作金前后数日投金数万斤于海
　　吴奉投园
　　谢承后汉书张载字仲宗为广陵太守举吴奉为孝亷载罢郡奉赍金为礼不受奉以囊盛投载园中而去载将金至广陵还奉
　　遗金不取
　　韩诗外传延陵季子游于齐见遗金于路呼牧者取之牧者曰何子居之髙而视之下也类君子而言之野也有君不臣有友不友当暑衣裘吾岂取金者乎季子知其贤请问姓名牧者曰子皮相之士何足语姓氏哉
　　挥金不顾
　　见朋友
　　铸金叶瑞
　　汉武帝诏徃者泰山见黄金有白麟神马之瑞以其金铸麟趾马蹄以叶瑞焉因以颁赐诸侯王
　　贡金供税
　　南郡象林南有四国皆称汉人贡金供税
　　赐张百镒
　　汉书髙祖初赐张良金百镒文帝立以陈平为丞相赐金千镒封三千户按汉食货志周制黄金方寸而重一斤秦以一镒为一金而重一斤汉兴以一斤为一金又云方寸为一金二十两为镒
　　赠袁百斤
　　汉书董偃有宠于馆陶公主安陵袁叔谓偃曰顾成庙逺无宿宫何不白主献长门园于上董君入白主献之上大悦更名为长门宫公主使董君以黄金百斤为袁叔寿
　　冩范蠡状
　　见报恩
　　铸郝玭象
　　孔帖唐郝玭为将有功封宝定郡王賛普常畏之乃等玭身铸黄金象令于国门得生玭者以金玭赏之朝廷恐失名将徙玭为庆州刺史
　　间楚
　　史记汉王与陈平金四万斤以间防楚君臣不问其出入
　　遗蜀
　　蜀王本纪秦王以金一笥遗蜀王蜀以礼物答之尽化为土秦王怒羣臣拜贺曰土者地也秦当得蜀矣
　　为鲁连寿
　　鲁仲连说解赵围平原君以千金欲为鲁连寿连笑曰所贵乎天下士者为人释难解纷若即有取乃商贾之事连不忍为也
　　为刘君寿
　　唐刘乂韩愈弟子因持愈金数斤去云此防墓中人所得耳不若与刘君为寿愈不能止
　　献冀
　　东汉记永昌太守铸黄金为蛇以献梁冀
　　赠恭
　　唐隠太子以书招尉迟恭赠金器皿一车辞曰臣岂敢当赐秦王谓恭曰公心如山岳虽积金至斗岂能移之
　　宻投承尘
　　见报恩
　　送还寺库
　　梁甄彬尝以一束纻就长沙寺库质钱后赎纻还于纻中得五两金彬送还寺库僧惊以金半酬之彬坚不受曰五月披羊裘而负薪岂拾遗金者耶仕梁为录事叅军
　　窦婴陈庑
　　史记吴楚反孝景以窦婴为大将军赐金千斤婴陈之廊庑下军吏过輙令自取无入家者
　　杜暹埋幕
　　见使臣
　　梁府
　　汉梁孝王死藏府余黄金尚三十余万又王莽败省中有黄金万斤为一匮共记六十匮
　　贾碑
　　王隠晋书永嘉初陈国项县贾逵石碑中生金人盗取卖卖已复生此江东之瑞也葢晋金德元帝中兴于江东故云江东之瑞又魏志繁昌县授禅石碑中生金表送上羣臣皆贺
　　华山
　　尔雅夫西南之美者有华山之金石焉
　　丽水
　　韩子曰荆南丽水之中生金南蛮传丽水多金麸
　　鸟
　　拾遗记魏明帝时昆明国贡金鸟饲以珍珠饮以脑常吐金屑如粟鸟性畏寒处之小室水晶为户内外通明谓之辟寒台宫人争以鸟吐之金饰钗名辟寒金
　　虹吐
　　见虹蜺
　　持金奉母
　　韩诗外传田子持百金奉母母曰不义之物不入于馆子慙而出
　　袖金求官
　　见吏部尚书
　　披沙
　　王隠晋书鄱阳安乐出黄金凿土十余丈披沙所得大如豆小如粱米
　　琢石
</div>
    <div class="pagination">
<a href="山堂肆考_page461.html">上一页</a><span>...</span><a href="山堂肆考_page457.html">457</a><a href="山堂肆考_page458.html">458</a><a href="山堂肆考_page459.html">459</a><a href="山堂肆考_page460.html">460</a><a href="山堂肆考_page461.html">461</a><span class="current-page">462</span><a href="山堂肆考_page463.html">463</a><a href="山堂肆考_page464.html">464</a><a href="山堂肆考_page465.html">465</a><a href="山堂肆考_page466.html">466</a><a href="山堂肆考_page467.html">467</a><span>...</span><a href="山堂肆考_page463.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
