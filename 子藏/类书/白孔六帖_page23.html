<!DOCTYPE html>
<html>
<head>
    <meta charset="UTF-8">
    <title>白孔六帖 - 第 23 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 23 页/共 50 页</h1>
    <div class="content">



　　白孔六帖卷四十六
　　钦定四库全书
　　白孔六帖卷四十七　　唐　白居易　原本
　　宋　孔　传　续撰
　　赎罪【一】　　　　　缓狱【二】
　　留狱【三】　　　　　疑狱【四】
　　赃贿【五】　　　　　使吏供已【六】
　　寃狱【七】　　　　　鬻狱【八】
　　鞭扑【九】　　　　　象刑【十】
　　肉刑【十一】　　　　族刑【十二】
　　刖【十三】　　　　　罚亲【十四】
　　国亲刑【十五】　　　罚故【十六】
　　不齿【十七】　　　　财产没官【十八】
　　杀人【十九】
　　赎罪【一　罚附】
　　白如可赎兮【诗】虞典曰金作赎刑【误入刑者以金赎罪】周穆王训夏赎刑【训畅夏禹赎刑之法更从轻以布告天下】百锾【锾黄铁也六两曰锾罪赎以百锾重倍加至千锾也】免于刑戮　纳赎【选】罚金【张释之爲廷尉文帝出中渭桥有人从桥下走岀乗舆马惊释之奏此人犯跸当罚金上怒释之对曰法者天下公共不可一倾云云】以功赎【后汉窦宪字伯度有罪请诛匈奴以自赎乃拜车骑将军有功遂勒铭燕然山】训夏之刑赎子罪【汉丞相公孙贺请捕朱安世以赎子罪子敬声也西京赋曰丞相欲以赎子罪云云】赎入罪【前汉史太仓令淳于公犯法当刑防女缇萦上书曰妾父爲吏齐中皆称廉平今坐法当刑妾伤夫死者不可生刑者不可续虽欲改过自新其道无由妾愿没入爲官婢以赎父刑文帝哀怜之乃下诏除肉刑】千锾【赎大辟死罪】周礼职金掌金罚货罚入于司兵【以金以货赎罪者也入于司兵以给兵及工直也】庇族亢身　以货藩身　论赎　刑放于宠五罚之疑有赦【五罚出金赎罪】轻重诸罚有权　入粟赎罪【汉张敞言国兵在外谷度不足愿今有罪非盗受财杀人犯法不得赦者得以差入谷萧望之李彊议曰粟以赎罪则富者得生贫者独死是贫富异刑而法不一人情贫穷而父囚执闻出财可以生活则不顾死亡之患爲败乱之行以趋财利救亲戚一人得生十人已防此则伯夷之行坏公绰之名灭政教一倾恐不能复竟不施敞议】请除赎罪之法【贡禹上书】买爵【惠纪人有罪得买爵三十级以免死罪应劭云若今人三十缣赎罪师古曰令出买爵钱以赎罪也】减死罪一等【武帝令死罪人赎钱五十万减云云】岀缣【续汉书建武初令天下系囚减罪一等出缣赎罪轻重有差】兵甲赎【管子曰管仲令齐桓公制重罪赎以犀甲一防轻罪楯一防注云谓征伐不足也】义钱【后汉虞诩爲仆射时长安听百姓谪罚者输赎号义钱托爲贫人储而守令因以聚敛诩上疏论之诏下切责州县也】入缣【后汉明帝诏亡命者自殊死已下赎死罪缣三十疋右趾至髠钳城旦舂十疋城旦至司防五疋未发自告半入赎】请没爲奴赎父罪【晋殿中帐吏部施广盗官幔三张合三十疋弃市广二子宗年十三云十一挝登闻鼔求爲官奴以赎父罪尚书郎朱映议曰宜特听左丞范坚駮曰以杀止杀小不忍轻刑典人之爱父谁不如此爲施恩于今开杀于后遂正广刑】左骖之赎【史越石父贤在缧絏之中晏子见而解左骖赎之】孔愿伏斧锧以赎昶罪【闽王昶晋高祖怒其不逊下诏暴其罪归其贡物不纳兵部员外郎李知损上书请籍没其物而禁锢使者于是以元弼下狱狱具引见元弼俯伏曰昶夷貊之君不知礼义陛下方示大信以来逺人臣将命无状愿伏斧锧以赎昶罪高祖乃赦元弼遣归】夜论世事【宇文士及化及败与封伦等自归帝让之曰汝兄弟率思归之人爲入关计尔时得我父子尚肯相假乎今欲何地自处士及谢曰臣罪当死但臣往在涿郡尝与陛下夜论世事顷又奉所献冀以此赎罪】罚钱【王纬字文卿浙西观察使缺遣之初州县有韩滉罚钱未入者十八万缗府史请裒爲进奉纬上疏愿蠲以纾民诏听之】议请减赎【唐史刑法志隋有议请减赎当免之法唐皆因之】盗请格虎自赎【元德秀字紫芝爲鲁山令有盗系狱会虎爲暴盗请格虎自赎许之明日盗尸虎还举县嗟叹】请以官爵赎【王忠嗣数上言禄山且乱李林甫益恶之隂使人诬告忠嗣尝养宫中云吾欲奉太子帝怒召入付三司讯验罪应死哥舒翰方有宠白上请以官爵赎忠嗣罪帝意解】推父防赎金【裴潾再迁刑部郎中前率府仓曹参军曲元衡杖民栢公成母死有司以死在辜外推元衡父防赎金公成受财不防以赦免潾议曰杖捶者官得施所部非所部虽有罪必请有司明不可擅也元衡非在官公成母非所部不可以防免公成取贿仇家利母之死逆天性当伏诛有诏元衡流公成论死本传】凡赎罪以铜【唐六典】
　　缓狱【二】
　　白国章斯抵【宜守限于申严】人命所悬【岂忘情于审慎】况刑将不变狱贵惟精　月令仲春天子命有司省囹圄【省减也】去桎梏无肆掠【掠拷捶也肆暴尸也】止狱讼孟夏挺重囚【挺寛也至秋方决】出轻系【出而舍之】要囚伏念五六日至于旬时【要囚察其辞要也】君子以明慎用刑而不留狱【易旅卦】虽缓死以过时【未尽善也】比失刑于欲速【不犹愈乎】辍丹笔　君子以议狱缓死【易中孚卦】缓刑【周礼】容奸【礼】利淫淹恤过时【亦宜问罪】稽留有故【亦可徴辞】若审慎而无他【虽愆期而可恕】将蔽罪之有程【敢忘慎守】未得情而难断【宁免稽迟】当断不断孔不时决【殷侑初盐铁度攴使属官悉得以罪人系在所狱或私置牢院而州县不闻知歳千百数不时决侑奏许州县纠列所系申本道观察使并具狱上闻许之】恤狱缓死【唐文粹韦嗣立论刑法多滥疏虽陛下仁慈哀念恤狱缓死及览辞状便已周密皆谓勘鞫得情是其实犯虽欲寛舍其如法何】
　　留狱【三】
　　白月令仲秋命有司申严百刑无留有罪既非伏念之勤【宜及过时之责】虽事无欲速【而法有勾稽】而不留狱【易见上】淹恤过时【则宜问罪】稽留有故【亦可徴辞】若审慎而无他【虽愆期而可恕】虽蔽罪之有程【敢忘慎守】未得情而难断【宁免稽迟】若逾伏念之时【淹恤不纠】则恐舞文之吏【因缘长奸】虽要囚惟恤【而折狱有程】既察情而得情【何当断而不断】违限之纠【慢官之科】听讼之要【辞既易于二三】伏念之期【日遂逾于五六】孔岁千百数不时决【见上门】蔽狱【文粹李德裕上尊号册文逺无蔽狱】滋丰【陆宣公奉天赦大道既隐蔽狱滋丰】牢械充满【宋璟京兆人权梁山谋逆敕河南尹王怡驰传往按牢械充满乆未决乃命璟爲京留守复其狱初梁山诡称婚集多假贷吏并坐贷入璟曰婚礼借索大同而狂谋率然非所防意使知而不假是与爲反弗知何罪之云予纵数百人】督邓琬负米【唐扶字云翔大和五年爲山南宣抚使内乡仓督邓琬负度支漕米七十斛吏责偿之系其父子至孙凡二十八年九人死于狱扶奏申释之诏切责盐铁度支二使天下盐院偿逋系三年以上者皆原】更三赦不得原【白居易字乐天度支有囚系阌乡狱更三赦不得原乂奏言父死系其子夫乆系妻嫁债无偿期禁无休日请一切免之奏凡十余上益知名】
　　疑狱【四】
　　白记曰疑狱汜与众共之众疑赦之疑事无质【质成也疑则舍之不可成也】狐疑　宣尼之听讼辞不独见也【史记孔子在位听讼辞有可与人共者不独见也】汉景之恤疑狱亦命谳之【汉景诏曰狱疑者辄谳】罪疑惟轻【舜典】周书曰五罚之疑有赦【罚赎刑罪也刑疑赦从罚罚疑赦从免言重疑也】似是而非　礼有指无简不听【简诚也虽有其意无其诚者不论以爲罪】阙疑【缓死】移谳　谳疑　罪疑【刑放】得情犹合哀矜【疑事诚宜开释】诸疑狱虽文致于法而于人心不厌者輙谳之【景帝诏】吏不能决【高诏御史狱之疑者吏不能决使有罪者乆而不论无罪者乆系而不决自今县道官狱疑者各谳属所二千石官二千石官以罪名当报之注当处也某所不能决者移廷尉廷尉亦报之廷尉不能决者具奏】平亭疑法【史张汤决狱欲传古义乃请博士弟子治尚书春秋补廷尉史平亭疑法注亭均也奏疑谳事必先奏上分别其原上所是受而着谳法廷尉挈令注云着谓明书之挈者狱讼之要也书于谳法挈令以爲后代式】虽国令是干【罚宜无小】而人心未厌【事合从轻】孔四方疑狱悉令按讯【崔善爲仕隋调文林郎督工徒五百营仁寿宫总监杨素索簿阅实善爲执板暗唱无一差谬素大惊自是四方有疑狱悉令按讯皆防其情】擒盗【韩思彦字英逺使并州方贼杀人主名不立醉胡懐刀而污讯掠已服思彦疑之晨集儿童数百暮岀之如是者三因问儿岀亦有问者乎皆曰有之乃物色推讯遂擒真盗】辨处契要无不尽【杜佑补剡县丞尝过润州刺史韦元甫以故人子待之不加礼它日元甫有疑狱不能决试讯佑佑爲辨处契要无不尽元甫竒之署司法参军】积岁疑留【权德舆歧公遗爱碑盈庭辟辩积岁疑留者片言以听断含寃自诬具狱论杀者覆视而全活】讯不承【成汭颇知吏治尝录囚尽其情垫江贼隂杀令其主簿疑小史导之讯不承临刑曰我且讼地下逾月吏暴死汭闻益详于狱唐史】疑其寃纵不治【崔从字子文摄守卭州前刺史有以盗系狱辞已具从疑其寃纵不治俄得眞盗】疑狱剧事多与参裁【韦思谦高宗贤之疑狱剧事多与参裁】罪渉疑似必诛【韩滉】
　　赃贿【五】
　　白六赃贿赂公行予取予求贿赂并行政以贿成【王叔之相也政以贿成而刑放于宠】黩货【传晋有羊舌鲋者黩货无厌亦将及矣】献子辞梗阳之赂【传梗阳人有狱以女乐遗魏献子献子将受之阎没女寛当食三叹諌而止】叔鱼鬻邢侯之狱【叔鱼纳雍子之女蔽罪邢侯叔向曰鲋也鬻狱】以黩贿赂而烦刑书　贪以败官爲墨　既求私货【宜正官刑】情因利动【遽闻雍子之求】政以贿成【遂受梗阳之赂】临财茍得【且不惧于四知】黩货无厌【又何逃于三尺】相赂以货受悖入之货【礼】私求【公坐】私欲养求不给则应【传】刑放【货闻】不思挈已【曽是徇财】受官属财物【景诏左迁徒免罢受故官属所将监治送财物夺爵爲士任免之注夺爵爲士又免其官职若今之除名从仕卒之位】景诏无爵者罚金二斤【没入所受有能捕告卑其受赃】加赏【汉武时张武受金加赏赐以媿其心】私附益【丞相司直繁延寿奏御史大夫萧望之卖买私所附益十万三千注云以私钱増益也】受饮食【景诏吏受所监临饮食免重受赃物贱买贵卖论轻更议着令廷尉与丞相议曰吏及诸有秩皆受其官属所监临治所将其与饮食计偿费勿论注云计所赍偿价値也他物若买故贱卖故贵皆坐赃爲盗没入县官也】禁锢【汉文时贵廉絜贱贪汚卖人赘壻及吏坐赃皆禁锢不得爲吏赏善惩恶】自条其奸赃应记【薛宣爲冯翊高陵令杨湛贪猾宣手自牒书条其奸赃与湛湛自知赃应记解印绶爲记谢注云应记爲与宣书相当】妻受钱【薛宣时爲池阳令举狱掾王昱府未召妻受系者钱掾不知悲慙自杀宣移书书掾之柩以显其魂也】铢两之奸【赵广汉字子都所在吏取铢两之奸皆知之】陈咸爲少府钩发奸赃没入辜防财【辜罪也防专固财也钩音遘】主守盗十金弃市【丞相翟方进云云】盗收外国财物【陈汤盗收康居财物戒官属曰絶域不覆校丞相匡衡奏虽在赦不宜处位坐免】古者大臣坐不廉而废曰簠簋不饰【尚迁就之讳也贾谊曰】货赂上流【公孙贺】谢钱【农守张匡坐赃报陈汤爲讼罪得逾冬月许谢钱二百万】懐慙自杀【后汉皇甫嵩义眞爲冀州牧车骑将军吏有受赂嵩更以财物赐之吏怀慙自杀】米肉【卓茂爲密令人有言吏受其米肉者茂曰汝自以恩意遗之吏不当以威力彊取尔】禁锢二世【清河相叔孙光坐赃禁锢二世居延都尉犯赃杨震等议光比刘恺以春秋恶止其身禁子孙非详刑之意】封记还【钟离意爲郡督邮县亭长有受人酒礼郡下法记治之意封记曰政化自近及逺宜先清府内濶畧逺县细微之愆太守贤之任以政事】酒食爲赃【王吉爲沛相有微过酒食爲赃者虽十年犹加贬弃注其名籍也】不以赃杖鞠人【袁安邵公爲河南尹政号严明未尝以赃杖鞠人尝曰锢人于圣世尹不忍闻者感激京师肃然】谏兄【郑均兄爲吏受人礼遗均谏不从均佣岁余得钱帛与兄曰物尽可复得爲吏坐赃终身弃之兄感之遂爲廉吏也】减死迁徙【魏侍中许允擅用罚钱赐减死迁徙】祠发赢钱【陶谦字恭祖爲舒令郡守张盘搆有钱簿谦在官清白惟祠迁星有赢钱五百欲以爲赃谦委于官而去也】子坐赃免官【晋刘寔子夏以贪汚弃于世寔坐夏受赂免官或讥寔不训子寔曰吾之所行夏所闻见不相祖习岂教训得乎世以寔爲言当】子受财不累【高光爲廷尉子韬字子逺放佚无检受财有司案之光不知时人曰虽非光不能防其子以其用心有素不以爲累也】挞子【庾氷爲车骑将军清慎常以俭约自居中子袭贷官绢十四冰挞之市绢还其官】受家具【王述字懐祖求试宛陵令受家具一千三百条王导使谓曰名父之子不患无禄屈居小县不宜尔答曰当自止后居州郡清廉絶伦禄赐皆散之亲故宅宇不革于昔】清既谢于冰壶【罪何逃于霜简】贪泉之戒靡闻【广州有贪泉饮之者则贪浊晋吴隐之爲刺史饮之曰夷齐当不易心】如水之心遂爽【郑崇曰臣门如市臣心如水言清也】还珠【懐璧】干没【张汤爲小吏干没与长安富贾田鱼翁叔交私注云干没射也得利爲干失利爲没】渔夺【蚌侵】赃物岀赐【后汉北地太守廖信坐贪秽下狱入财产显宗以班诸廉吏惟周泽孙堪常仲特赐与京师翕然在位者咸自刻励】受赐赃委地【交趾太守坐赃伏法资财簿入司农显宗班赐羣臣钟离意得珠玑悉以委地不拜帝怪之对曰孔子忍渴于盗泉曽参回车于胜母恶其名也此赃秽之物诚不敢拜帝曰清乎尚书之言更以库钱三十万赐意意字子何】知而不纳【南郡太守刘肇遗王戎筒中细布五十端司纠之以知而不纳不坐帝曰戎岂懐私不欲异尔然爲清慎所鄙】高名不劾【孙盛安国爲长沙守颇营资产从事至郡察其名高不劾】调发食物【陈咸子康爲太守调发属所生食物以自奉养然操下令自敛】逺郡犯赃【晋李重茂曽奏欝林守介登役使监临茍凯以逺郡非人情所乐法谓贬秩居官守重奏恐庸才负逺黩货】奴取蒿免官【谢鲲】不忌无厌　无所畏忌　贪惏孔奸赃狼藉【张易之元忠説皆被逐其后易之等益自肆奸赃狼藉】发赃【宗室巨兼河南尹其犯即张皇后从女弟宗正卿李遵素私张发巨赃事贬遂州刺史】纵吏取工徒赃【崔元畧博州人京兆刘栖楚劾元畧前造东渭桥纵吏増估物不偿直取二徒赃三万缗诏夺一月俸】剔抉其赃【杨于陵爲岭南节度使监军许遂振者悍戾贪肆惮于陵不敢挠以私则爲飞语闻京师宪宗不能无惑有诏罢归遂振领留事笞吏剔抉其赃吏呼曰杨公尚拒他方赂遗肯私官钱耶宰相裴垍亦爲帝别白言之】金牀瑟瑟枕【卢简辞字子防迁侍御史福建塩铁院官卢昻坐赃简辞穷按乃得金牀瑟瑟枕大如斗敬宗曰禁中无此昻爲吏可知矣】赃六百万【杨虞卿字师臯改礼部员外郎进吏部防曹史有李賨等鬻僞告调官六十五员赃六百万以上虞卿发其奸李賨等系御史府而虞卿亲吏尝受二百万亡命私奴受三十万虞卿缚奴送狱虞卿坐不检下免官】市罗贡奉【李邕字泰和贬遵化尉妻温复爲邕请戍边自赎曰邕初被讯吏迫邕手书贷人蚕种以爲枉法市罗贡奉指爲奸赃】丐乞赃【李朝隐字光国入爲大理卿武彊令裴景仙丐赃五千匹亡命帝怒诏杀之朝隐曰景仙其先寂有国功载初时家爲酷吏所破诛夷畧尽而景仙独存且承嫡于法当请又丐乞赃无死比籍当死坐犹将宥之使私庙之祀无馁魂可也帝不许固请有诏决杖百流岭南】以厚赂谢中人【严绶加淮西招抚使绶引师压贼境多岀金帛赏士以厚赂谢中人招声援】非贿谢不与官【崔祐甫改中书侍郎元载用事非贿谢不与官及祐甫推至公以行】赇赂狼藉【杨炎字公南其子业赇赂狼藉卢杞引严郢爲御史大夫按之】受赇二十万缗【孔戣字君严中人刘希光受赂二十万缗抵死】谢钱【李义府遣子津召长孙延谓曰吾爲子得一官居五日延拜司津监索谢钱七十万杨行颖白其奸诏刘祥道与三司杂讯李勣监按有状诏除名流嶲州】显赇公谒无所忌【杨国忠凡领四十余使而度支吏部事目丛伙第署一字不能尽故吏得轻重显赇公谒无所忌】所在贿谢【李邕字泰和所在贿谢】犯赃輙寘之死【五代明字吏有犯赃輙寘之死曰此民之蠧也】买曲成直【唐孙樵】凡计赃者以绢平之其赃有六焉【一曰强盗二曰枉法其刑绞三曰不枉法四曰窃盗五曰受所监临其刑流六曰坐赃其刑徒凡六赃定罪有正条余皆约而断焉唐六典】
　　使吏供已【六】
　　白卫司马【汉盖寛饶爲左司马在部常爲卫官繇使市买卫卿私使寛饶诣府上辞辞尚书也尚书责问卫尉由是不复私使侯司马】护视家事爲妻先引【丞相司直繁延寿奏御史大夫萧望之多使守吏自给车马往茂陵护视家事小吏冠法冠爲妻先引也】迎医【晋陶侃庐江人爲郡主簿太守张防妻有疾将迎医请行曰资于事父以事君小君犹母也云云】吏修园宅【王戎爲荆州刺史坐遣吏修园宅应免官诏以赎论】孔抑吏市私第【杨炎字公南赵惠伯爲河南尹时尝市杨炎第爲官廨御史劾炎宰相抑吏市私第贵取其直卢杞召大理正曰晋评罪晋曰宰相于庶官比监临计羡利辠夺官杞怒谪晋于是当监主自盗罪绞】使行贾州县【藩镇刘从谏性奢侈贾人子献口马金币即署牙将使行贾州县所在暴横沓贪责子贷钱吏不应命则愬于从谏欲论奏或遣客游刺故天下怨怒】
　　寃狱【七】
　　白防秀才文曰胏石少不寃之人【周礼左胏石达穷棘人之讼注赤石也】棘林多夜哭之鬼【树棘槐听讼于其下夜哭之鬼谓无辜者】冶长非罪【虽在缧絏之中非其罪也】良夫无辜【卫侯梦人被髪北面而噪曰予爲浑良夫呌天无辜】多杀不辜而号无告【无所告也】衔寃饮恨【吞声饮恨】泰誓曰无辜吁天【吁告】
　　【也】诬以偷金难明直氏【直不疑】执爲盗璧谁辨张仪【楚相亡璧门下疑仪盗之掠挞数百】劎有余寃【尚能冲斗】日无私照【犹隔覆盆】义夫饮恨五月降霜【邹衍被囚仰天而叹五月降霜】孝妇含寃三年致旱【东海于公明】众口铄金【信非其罪】片言折狱【不见其人】君实不察其罪【申生曰】寃滥【颇邪】李虽疑【薰莸自别】似是而非　冶长非罪始因尼父而知【叔向无辜终俟祁奚而免】国章斯抵【诚合申之】人命所悬【岂宜寃滥】黄沙失入【丹笔悮书】狱非明察【法乃滥施】未闻情得【但见狱成】得情犹合哀矜【非罪诚宜开释】捶楚之下何求不获【虽臯陶听之犹谓死者有余刑】刑滥则惧及善人　孝妇致旱【东海孝妇养姑甚谨夫死不嫁姑恐累之自杀姑女告妇杀母妇自诬服杀姑狱掾于公明之不可竟杀之郡界旱三年后太守至祭其冡天乃立】上虞寡妇【养姑事同东海孝妇姑以寿终姑女诬告妇加鸩竟结其罪孟尝伯周爲户曹明之不可亦连旱后太守殷丹至明之遂雨】血逆流【晋刘隗大连爲司直丞相府斩督运令史淳于伯血逆流隗奏曰斩伯着柱遂逆上丝极未复下流百姓谖哗咸曰寃伯子惠亦诉父不乏军兴】生爲穷人【死爲寃鬼】抱恨入地【衔寃受罪】气怨结而不伤【涕满汗而横流】与浊吏何亲【与寃人何仇】孔卒不直寃【李齐运万年丞源不事齐运怒悴辱之死于廷家告寃御史连章深劾齐运诉于帝言爲朋党所挤天子使宰相喻谏官御史后无得连章以劾然卒不直寃】诬劾以罪【杜兼字处宏僚官韦赏陆楚皆闻家子有美誉论事忤兼诬劾以罪帝遣中人至兼廷劳毕出诏执赏楚杀之二人无罪死众莫不寃】魏元忠【中宗在东宫爲检校左庶子时二张势倾朝廷元忠尝奏曰臣承先帝之顾且受陛下厚恩不能徇忠使小人在君侧臣之罪也易之等恨怒因武后不豫即共谮元忠与司礼丞高戬谋挟太子爲耐乆朋遂下制狱诏皇太子相王及宰相引元忠等辨于廷不能决昌宗乃引张説爲证説初僞许之至是迫使言状不应又促之説曰臣不闻也易之等遽曰説与同逆説又曰臣知附易之朝夕可宰相从元忠则族灭今不敢面欺惧元忠之寃后寤其谗】部兵耳【崔宁爲牙将事裴冕裴冕被谤朝廷疑之遣使者问状宁部兵耳白其寃使者以闻】天下称寃【五代赵延义字子英周太祖自魏以兵入京师太祖召延义问汉祚短促者天数邪延义言王者抚天下当以仁恩徳泽而汉法深酷刑罚枉滥天下称寃此其所以亡也是时太祖方以兵围苏逢吉刘铢弟欲诛其族闻延义言悚然因贷其族二家获全】邪正杂揉狱讼寃剧【唐史苏安常曰邪正杂揉狱讼寃剧何昔是而今非耶】李元素辨运寃【爲御史东都留守杜亚恶大将令狐运防盗刼输绢于洛北运适与其下畋近郊亚疑而讯之掠服之亚请斥运诏监察御史杨宁覆验事皆不雠亚怒劾宁罔上抵罪诏元素驰按亚迎以狱告元素徐察其寃悉纵囚以还亚大惊复劾元素失有罪元素还帝已怒元素曰臣以御史按狱知寃不得尽辞是无容复见陛下帝意解即道运寃状帝感寤曰非卿孰能辨之】请出狱付外【崔琯字从律京兆尹宋申锡爲谗所危宦官切齿时人罕敢辨者琯与大理卿王正雅固请出狱付外与众治之天下重其贤】缢杀【崔宁时朔方掌书记康湛诈作宁遗泚书献之卢杞奏宁初无效顺心反状明甚召至朝堂缢杀之籍其家中外寃之】平贷【李方元字景业爲江西判官有大狱论死者十余囚方元刺审其寃悉平贷之】宋申锡【开成元年李石因延英召对从容言曰陛下之政皆承天心惟申锡之枉乆未原雪帝慙曰我当时亦悟其失而诈忠者迫我以社稷计尔使逢汉昭宣时当不坐此因追复右丞】岀寃系【唐临持节按狱交州岀寃系三千人累迁大理卿】李昭德【万岁通天二年来俊臣诬以逆谋既而俊臣亦下狱同日诛时雨甚众庶莫不寃昭德而快俊臣】疑寃不治【崔从摄守卬州前刺史有以盗系狱辞已具从疑其寃纵不治俄得眞盗】道路寃噪【姚璹迁益州长史新都丞朱待辟坐赃应死待辟所厚浮屠理中谋杀璹劎南有密告后者诏璹穷按璹深探其狱迹疑似皆捕逮诛党牵联数千人狱具后遣洛州长史宋元爽中丞霍献可覆视无所翻坐没入五十余族知反流徙者什八以上道路寃噪】酷愤【纪王谨女东光县主始诸王妃主自垂拱后被害者皆藁掩之神龙初诸王皆陪葬昭献二陵主闻感恸卒敕其子曰爲我谢亲戚酷愤已雪下见先王无恨矣】叫阍弗听叩鼔弗闻【徐有功上疏曰天下员有定此选者日多选曹诿属公行嚣谤满路唐季人多逆节鞫讯结断刑惨狱严革命岁乆其流弗改事表生情法外理而刻薄吏驱扇成奸虽朝堂进表列匦内牒叫阍弗听叩鼔弗闻使申其寃正増其枉】上寃状【穆赞字伯明累侍御史陜号观察使卢岳妻分赀不及妾子妾诉之中丞卢佋欲重妾赞不听佋与宰相窦参共诬赞受金捕送狱弟赏上寃状诏三司覆治无之犹岀爲栁州刺史】刑耳列寃【张説字道济宇文融恨恚乃与崔隐甫李林甫共劾奏説引术士王庆则夜祠祷解而奏表其闾引僧道岸窥诇时事冒署右职帝怒诏乾曜隐甫刑部尚书韦抗即尚书省鞫之发金吾兵围其第説兄左庶子光诣朝堂刑耳列寃帝遣高力士往视见説蓬首垢面席藁家人以瓦器馈脱粟盐疏爲自罚忧惧者力士还奏且言説徃纳忠于国有功帝怃然乃停説中书令诛庆则等坐者犹十余人】善良方枉【李尚隐其先出赵郡徙贯万年擢左台监察御史冯昭泰性鸷刻人惮其彊尝诬系桐庐令李师旦二百余家爲妖蛊有诏御史覆按皆称病不肯往尚隐曰善良方枉不爲申明可乎因请行果推雪其寃】盗金下狱【袁滋字德深进詹事府司直部官以盗金下狱滋直其寃】执正其罪【张镒字季权一字公度累殿中侍御史乾元初华原令卢枞以公事谯责邑人齐令诜令诜官人也衔之搆枞罪镒按验当免官有司承风以死论镒不直之乃白其母曰今理枞枞免死而镒坐贬黙则负官贬则爲太夫人忧敢问所安母曰儿无累于道吾所安也遂执正其罪枞得流镒贬抚州司户参军】铜匦申寃【则天皇后武氏临朝乃冶铜匦爲一室署西曰申寃受抑枉所欲言】姚崇【后尝语左右往周兴来俊臣等数治诏狱朝臣相逮引一切承反朕意其枉更畀近臣临问皆得其手牒不寃朕无所疑即可其奏自俊臣等诛遂无反者然则向论死得无寃耶崇曰自垂拱后被告者类自诬当是时以告言爲功故天下号曰罗织甚于汉之钩党虽陛下使近臣覆讯彼尚不自保敢一揺手以悖酷吏意哉本传】淫潦决狱而霁【崔碣字东标再爲河南尹邑有大贾王可乆转货江湖间値厐勋乱尽亡其赀不得归妻诣卜者杨干夫咨在亡干夫名善数而内悦妻色且利其富既占阳惊曰乃夫殆不还矣即隂以百金谢媒者诱聘之妻乃嫁干夫遂爲富人它年徐州平可乆困甚丐衣食归闾里往见妻干夫大怒诟逐之妻诣吏自言干夫厚纳贿可乆反得罪再诉复坐诬可乆恨叹遂失明碣之来可乆陈寃碣得其情即敕吏掩干夫并前狱吏下狱悉发赇奸一日杀之以妻还可乆时淫潦狱决而霁都民相与歌舞于道】狱静【苏逢吉喜爲杀戮高祖尝以生日遣逢吉疏理狱囚以析福谓之静狱逢吉入狱中阅囚无轻重曲直悉杀之以报曰狱静矣五代史三十】四海多衔寃之人【韦嗣立论刑法四海多衔寃之人九泉有抱痛之鬼】鸦挽铃【温璋爲京兆尹有鸦三挽铃璋曰此必诉寃遣吏随至城外果有人探其雏追其人诣府决之北梦琐言】或问鬼灾【武黄门之死也裴晋公爲盗所刺人王义扞刃而毙自爲祭文是岁进士撰王义传者三之二李锜之诛也大雾三日不开或问鬼灾内疑其寃诏收葬南部新书】义府擅杀寺丞【王义方言畏义府之权势能杀身以灭口此则生杀之威上非主出赏罚之柄下移佞宠旧史】白璧何辜青蝇屡煎【李白雪谗曰白璧何辜青蝇屡煎羣轻折轴下沈黄泉众毛飞骨上凌青天】造化爲悲伤【李白古风燕臣昔恸哭五月飞秋霜庶女号苍天震风系齐堂精诚有所感造化爲悲伤】被罪怡然素服俟命【旧唐史宋申锡既被罪怡然不以爲意自中书归私第止于外防素服以俟命其妻出谓之曰公爲宰相人臣位极于此何负天子反乎申锡曰吾自书生被厚恩擢相位不能锄去奸乱反爲所罗织夫人察申锡岂反者乎因相与泣】
　　鬻狱【八】
　　白周书曰典狱非讫于威惟讫于富【典主也讫絶也絶富谓贿赂不行】鞫狱　罪赃　狱货非寳惟府辜功【府聚也辜罪也功事也言受狱货非寳惟以聚罪之事也】闲邪【买直】刑放于宠【献子辞梗阳之赂也】叔鱼鬻邢侯之狱【叔鱼纳雍子之女蔽罪邢侯叔向正其罪曰鲋也鬻狱】厚赂【深绳】贪贿赂【挠刑书】私货【官政】政以贿成【由官邪也】狱由货黩【则死及之】财惟茍得【法必私行】贪以败官爲墨　相赂　以货　寛纵岀之刑【汉书】受悖入之货【礼】罪以货闻　既贪狱货【是速官刑】孔以货市狱【李景畧李怀光爲朔方节度使署巡官五原将张光杀其妻以货市狱前后不能决景畧覈实论杀之既而有若女厉者进谢廷中如光妻云】贪财鬻狱【陆肱宣宗时除刺史有录事参军颇尚修洁肱召问曰录事参军有几对曰有三下等懦政虐刑贪财鬻狱即惧太守出唐语林】李义府【母妻诸子市狱门如沸汤】钱至十万可以通神【张延赏闻度支有一寃狱乆不决每不平之及公判度攴期以旬日案上有一帖子云奉钱三万乞不问其狱公怒悉收公吏左右讯之明日于盥洗处云钱五万又于寝所云钱十万公叹曰钱至十万可以通神矣乃不问幽闲鼔吹】贵幸鬻狱【裴寛迁刑部员外郎万骑将军马崇冒杀人而王毛仲方以贵幸将鬻其狱寛固执不肯从】以金五百两赂贵妃姊妹【裴寛先是寛以所善请于裴敦复即欲白发其言林甫趣之敦复未及闻扈幸温泉宫而其下禆将程藏曜曹鉴自以他事系台寛捕按之敦复谓寛求致其罪遽以金五百两赂贵妃姊妹因得事闻于帝由是贬寛睢阳太守】
　　鞭扑【九】
　　白虞典曰鞭作官刑【治官者用鞭】扑作教刑【扑楚也不勤道业则挞之】月令仲春无肆掠【掠捶拷肆暴尸】一抶汝庸何伤【传】抶其不勉者【司城子罕】盗璧之笞【楚相枉张仪盗璧笞挞之】执扑【子罕亲执扑抶其不勉者】挞之流血【礼】鞭之见血【齐襄诛屦于徒人费】棰令【鞭刑】槚楚二物【収其威也】示背【徒人费遇贼袒而示之背】叩胫【孔子见原壤以杖叩其胫】笞令【笞罚】鞭师曹【卫侯有嬖妾使师曹诲之琴师曹鞭之公怒鞭师曹三百】挞伯禽【成王有过则挞伯禽】大杖小杖【子曰舜之事瞽瞍也小杖则受大杖则走故舜不失蒸蒸之孝瞽瞍不防于不义】受笞【史吏过笞挞陈余余欲起张耳蹑使受笞去耳责余曰今一见辱而死一吏乎】榜郭舍人【上令倡监榜郭舍人不胜痛也】未尝挞辱人【汉朱邑爲桐郷啬夫】蒲鞭【刘寛事见寛刑门】挝吏【后汉常林夜挝吏崔林嘲之曰君爲廷尉耶】挝妇翁【第五伦三娶孤女人谓之挝妇翁】五色棒【曹瞒传曰太祖爲洛阳北都尉治四门作五色棒悬门左右】加笞【景诏曰加笞以爲重罪无异幸而不死不可爲人其定律笞也五百曰三百三百曰二百也】减笞【又诏曰加笞者或至死而笞未毕朕甚怜之其减笞三百曰二百二百曰百】无得更人【又诏曰当笞者笞臋无得更人】鞭【传楚子玉治兵终日而毕鞭七人贯三人耳】白挺【大杖也】禁吏擅笞人【第五伦迁蜀禁吏擅笞人】仙妇笞秦执敲扑鞭笞天下【过秦论】捶楚之下【缧絏之中】杀人以挺孔杖扑逾制【王遂杖扑皆逾制】出示于朝【王遂械送京师斩东市监军上遂所制杖出示于朝爲戒云】段秀实【初秀实爲营田判官泾大将焦令谌取人田自占给与农约熟归其半是岁大旱农告无入令谌曰我知入不知旱也责之急农无以偿往诉秀实秀实署牒免之因使人逊谕令谌令谌怒召农责曰我畏段秀实邪以牒置背上大杖击二十舆致廷中秀实泣曰乃我困汝即自裂裳裹疮卖已马以代偿】笞楚严惨【萧颖士字茂挺有奴事颖士十年笞楚严惨】榜笞愁痛【高郢疏榜笞愁痛盈于道路】朝士有不贺者笞之【闽王曦嫁女朝士有不贺者笞之御史中丞刘赞坐不纠举将加笞谏议大夫郑元弼切谏曦谓元弼曰卿何如魏郑公乃敢彊谏元弼曰陛下似唐太宗臣爲魏郑公可矣曦喜乃释不笞】杖捶者官得施所部【裴潾议杖捶者官得施所部非所部虽有罪必请有司明不可擅也】越法杖人辄死【裴潾爲汝州刺史越法杖人以太子左庶子分司东都】杖都督长史【宗室李瓌爲荆州都督长史冯长命者尝为御史大夫素贵事多专决瓌怒杖之坐免】赐杖三十【马燧元子畅建中中燧讨贼山东畅留京师于是大旱朝廷议括商旅缗钱多亡命入南山爲盗畅客单超俊李云端等窃议以爲事且危畅是其言遣奴谏燧班师燧怒执奴以闻使兄炫拘畅请罪帝方倚燧贷不问但诛其客勅赐畅杖三十】榜笞【罗珦越州防稽人爲奉天令中官岀入系道吏缘以犯禁珦榜笞之虽死不置自是屏息】省中榜吏【栁浑字夷旷同平章事韩滉自浙西入朝帝虚已付之奏事或日晏它相取充位滉遂省中榜吏自若浑虽爲滉所引恶其专执让曰省闼非刑人地而榜吏至死公家先相国以狷察不满岁辄罢今公奈何蹈前非颛立威福岂尊主卑臣义邪滉悔悟稍褫其威】杖杀人以立威【贾敦实传洛阳令杨德干矜酷烈杖杀人以立威】随年合欢杖【五代刘铢用法亦自爲刻深民有过者问其年几何对曰若干即随其数杖之谓之随年杖毎杖一人必两杖俱下谓之合欢杖】白挺【五代王晏球字莹之自晏球击败秃馁又走惕隐其余众犇溃投村落村落之人以锄耰白挺所在击杀之无复遗类】设棰扑于堂下【以修官刑而羣吏莫敢不备物栁宗元监察使壁记】敲榜【韩愈赴江陵涂中诗何况亲犴狱敲榜发奸偷】始创杖架【宇文融以夏楚大小无制始创杖架以高卑度杖长短又铸铜爲规齐其巨细】唐刑法志二曰杖【杖者持也可持以击也书曰鞭作官刑是也】一曰笞【笞之爲言耻也凡过之小者捶挞以耻之汉用竹刑后世更以楚书曰扑作教刑是也同上】每笞一人以责其负【吴越世家自镠世重敛每笞一人以责其负则诸案吏各持其簿列于庭凡一簿所负唱其多少量爲笞数以次唱而笞之少犹积数十多者至笞百余人尤不胜其苦五代史】抶疻邮人【方镇李载义传】
　　象刑【十】
　　白尚书大传曰唐虞上刑赭衣不纯中刑杂理下刑墨象【纯幪巾也】不使冠饰【周礼害人者不使冠饰注云墨幪也】圜土之刑人也不亏其体　武诏曰古者异衣冠象而人不犯【画墨者幪巾也】犯膑以墨其膑画之犯劓以赭着衣菲草屦非生于治古乃起于乱今【刑法志曰善哉孙卿之论刑也曰世俗论以古无肉刑有象刑墨黥之属菲屦赭衣而不纯注纯缘也以爲治古无肉刑亦不待象刑矣注言人不犯法则象刑无所施也人或触罪而轻其刑是杀人者不死伤人者不刑罪至重刑至轻民无所畏乱莫大焉故象刑非生于理古而起于乱今也注言今人恶刑之重因推言之上古如此也其实不然】象刑惟明【书曰象刑惟明者孙卿谓象天道而作刑安有菲屦赭衣之谓者哉】乱世效象邢【王莽太傅唐尊出见男女不异路尊下车以象刑赭沈汚其衣莽闻説下诏申勅公卿令思齐封尊平化侯】孔以赭以墨【文粹沈顔象刑解曰舜禹之代象刑而人不敢犯言象刑者以赭以墨染其衣冠异其服色爲三等】罪终身不释耻毕世不灭【同上虞舜染其衣冠异其服色是罪终身不释耻毕世不灭岂特已以爲耻人见之者皆以爲耻也】画衣【文粹杨炯少姨庙碑画衣不犯】自昔羲农以降爰及唐虞或设言而人不犯或画象而下知禁【文粹崔仁师疏】
　　肉刑【十一】
　　白周书曰苗人作五虐之刑爰始淫爲刵劓防黥【苗人始爲截耳割鼻防隂黥面故爲虐也】皇帝哀矜暴虐以威遏絶苗人【帝尧也言灭絶苗人】今尔何惩惟时苗人断制五刑上帝不蠲降咎于苗【苗人制五刑天乃灭之】吕刑曰墨辟【辟刑也墨谓刻其额而涅以墨】劓辟【截鼻曰劓】剕辟【刖足曰剕】宫辟【次死之刑男子割势妇人幽闭】五刑之疑有赦正于五罚【罚赎刑也五刑有疑则赦之从五罚言降而从轻也】罚惩非死人极于病【刑以惩罚过非杀人也极于病苦者使之莫敢犯也】苗人作而降咎垂诫吕刑【即尚书】文帝废以从寛称仁汉牍【汉文去肉刑用笞罚文选曰歌鸡鸣于阙下称仁汉牍】五虐峻刑【即上五刑】四肢重罚【文选肉刑】何痛如之　刑者不可复属【缇萦上书云属连也】想踊贵之时【俗由是敝】念鼻丑之日【人何以堪】秦酷以施上服之刑【上服劓墨也下服宫刖也周礼】夫断支体刻肌肤终身不息何其楚痛之甚也【汉文除肉刑诏云】守门守关【汉书墨者使守门劓者使守关】除肉刑加以笞名轻而实重【名轻易犯实重伤人是重人骨肉而轻人性命也魏陈羣议云云】晋曹彦议云【凿颠抽胁玩常茍免犯法乃众黥刖彰罪而民知耻也】一离刀锯终身不齿【议】不忍刻截之惨而安勦絶之悲【袁完议云】议复肉刑【孔融文举议之乃止】孔南蛮投和【频盗者死次穿耳及颊而劗其髪盗铸者截手】锯凿棰扑楚毒毕至【文粹沈顔象刑解秦法苛虐方用肉刑锯凿棰扑楚毒毕至而人犯愈多非特上古淳朴人易爲化夫法过峻则犯者多犯者多则刑者众虽曰劓之刖之笞之扑之而不爲畏也夫九人冠而一人髽之爲胜但见众而爲慕矣今免者多而刑者少人尚慕其多矣及刑者多而免者少焉以少爲胜乎故刑者众则民无耻民无耻则虽曰劓之刖之笞之扑之而不爲畏也】仁圣【程晏萧何求继论萧何之传曹参也参曰臣不如何善守可也何废作哉若不可以爲废作即文帝除肉刑不爲汉主仁圣之最也】刻肤革断支体【白居易肉刑议欲废之者则曰刻肤革断支体人主忍而用之则恺悌恻隐之心乖矣此缇萦所谓虽欲改过自新其道无繇也其欲复之者则曰任棰令用鞭刑酷吏倚而行之则专杀滥死之作矣此班固所谓以死罔人失本惠也】盖取劓防黥刖之类耳【夫肉刑者盖取劓防黥刖之类耳书所谓五虐之刑也昔苗人始淫爲之而天降咎及秦人又虐用之而天下亦离心夫如是则岂无滥死者耶】
　　族诛【十二】
　　白秦皇暴虐威以三夷【文选威以三夷之刑秦法一人有罪夷三族】商纣毒痡罪及九族【书今商王受罪人以族注刑及九族】赤族之诛【及宗之祸】罚弗及嗣【虞书】夏刑孥戮【汝不从誓言予则孥戮汝】秦法诛族【族灭之计朱浮与彭宠书】朱安世曰丞相祸及宗矣【公孙贺及父子俱死狱】屋诛【夷三】在父兄之不加【岂宗族而相及】连坐　滥施　除三夷妖言令【吕氏临朝云云】孔族于洛阳【王师范朱全忠既受唐禅友宁妻诉雠人于朝乃族师范于洛阳先是有司次第使告之故师范乃与家人宴少长列坐语使者曰死固不免予惧坑之则昭穆失序不可见先人地下酒行以次受戮者二百人】族夷将相【张仲方李训之变于时族夷将相髗足旁午仲方皆密使识其尸俄许收葬】改二十人爲五十人【苏逢吉晋相李崧从契丹以北高祖入京师以崧第赐逢吉而崧别有田宅在西京逢吉遂皆取之崧自北还因以宅券献逢吉逢吉不悦而崧子弟数岀怨言其后逢吉乃诱人告崧与弟屿防等下狱崧自诬伏与家僮二十人谋因髙祖山陵为乱狱上中书逢吉改二十人爲五十人遂族崧家五代史三十】胁制羣臣【来俊臣后隂纵其惨胁制羣臣前后夷千余族】无小大皆如诏【来俊臣宰相乐思晦爲俊臣夷其家有子九岁司农上变得召见言俊臣凶惨罔上不道若陛下假条及状付之无小大皆如诏臣父死族夷不求生但惜陛下爲俊臣所弄耳由是仁杰六族皆免】张汉杰唐庄宗入汴遂族诛【汉杰事末帝爲显官以张德妃故用事梁亡唐庄宗入汴遂族诛五代梁臣传】凡盗所居家及邻保皆族诛【汉臣苏逢吉是时天下多盗逢吉自草诏书下州县凡盗所居本家及邻保皆族诛或谓逢吉曰爲盗族诛已非王法况邻保乎逢吉恡以爲是不得已但去族诛而已于是郓州捕贼使者张令柔尽杀平隂县十七村民数百人】族其三家【史洪肇字化元李业等乗间谮之以谓洪肇威震人主不除必爲乱隐帝颇欲除之夜间作坊锻甲声以爲兵至达旦不寐由是与业等密谋禁中干佑三年冬十月十三日洪肇与杨邠王章等入朝坐广政殿东庑甲士数十人自内岀擒洪肇邠章斩之并族其三家五代史】宗族夷丹【后妃赞韦氏乗夫淫蒸于朝斜封四出政教不一既鸩杀帝引睿宗辅政权去手不自知戚地已疎人心相挺宗籍其事以憾豪英故取若掇遗不旋踵宗族夷丹势夺而事浅也】
　　刖刑【十三　事具肉刑门】
　　白智不如葵【传鲍庄子之智不如葵葵犹能卫足】踊贵屦贱【传齐景公繁刖刑有鬻踊者故晏子曰踊贵屦贱】必断其足【禇师声子韤而登卫侯怒曰必断其足】不能卫足【郑伯刖彊鉏君子谓彊鉏不能卫足】鬻拳自刖【楚鬻拳曰吾惧君以兵罪莫大焉遂自刖也君子曰鬻拳可谓爱君矣谏以自纳于刑】斮朝渉之胫　竹刑【葵智莠言】卞和献玉【于楚王王使工者相之奏王曰石也王怒刖其足】邴民争田【传楚子与邴歜之父争田不胜及即位掘而刖之而使歜爲仆也】孔除断趾法【刑法志房龄等以谓古者五刑刖居其一及其肉刑既废今以笞杖徒流死爲五刑而又刖足是六刑也于是除断趾法爲加役流三千里居作二年】夫伟人之一非【夫伟人之一非亦惨乎黥刖刘禹锡犹子戒】今何不行【文粹服母三年议周之用刑也则墨劓宫刖今何故不行田再思】必献不至再【文粹刘轲上座主书尝读史感和璞之事必献不至三刖不至再必献不至再殆几乎无刖矣】恩熙寛刖剠【韩愈聨句】杀人刖足亦皆有礼【崔仁师传治狱主仁恕故谚云弑人刖足亦皆有礼】太宗【初令公卿更议绞刑之属五十条免死惟断其右趾应死者多全活太宗寻又矜其受刑之苦谓萧瑀曰前代不行肉刑乆矣今断人右趾念其受痛意甚不忍瑀曰古之肉刑乃死刑之外陛下于死刑之内降从断趾便是以生易死足爲寛罪上曰朕意以爲如此故欲行之又上书言此非便其后蜀王府法曹裴上疏駮律令于是房龄等建议以为古肉刑既废制爲死流徒杖笞凡五等以备五刑今复设刖足则是爲六刑于是除断趾法通典】
　　罚亲【十四】
　　白狱成刑放【记公族有罪狱成告于王三宥之传曰刑放于宠】私不害公【爱而知恶】唯恶是疾【虽亲必诛】唯令是行【虽亲不隐】君子不党　法家少恩虽亲唯立爱【而法且断恩】义不掩恩【门外之理】威克厥爱允济
　　【爱克厥威允罔功书】敦既睦之情恩常掩义【行无颇之法公不灭私】宜准律论【难从刑放】血属【肉刑】罪无掩蔽【礼】刑不颇邪【传】且仁不遗亲【义无絶爱】他人尚思钦恤【本族难忘裒矜】骨肉之亲无絶【礼】仲尼曰叔向古之遗直也【传】治国制刑不隐其亲【刑者国之大事宜当直矣言至于他事则宜有隐也】三数叔鱼之恶不爲末减【言皆正直也叔鱼叔向弟也曰义也夫可谓直矣注于义未安直则有也】平丘之会数其贿也晋不爲暴归鲁季孙称其诈也晋不爲虐邢侯之狱言其贪也以正刑书晋不爲颇三言而除三害加三善杀亲益荣犹义也夫【三罪爲国施刑不可不正其余以直伤义故疑之】小慈害德大义灭亲【石碏杀子君子曰大义灭亲】称以正直【汝虽有説】谓之仁爱【吾则不知】以父成政不孝也【史楚王使石奢爲治有杀人者犇追之则其父也曰以父成刑不孝也不行军法非忠也刎颈而死也】大爲防而犹逾【以自速戾】小不忍而爲乱【敢不断恩】戮姨弟【晋茍晞字道将都督青兖从母依之养甚厚从母弟求爲将晞曰吾不以法贷人将无后悔苦欲之乃以爲督后犯法晞斩之从母救不听既死而哭曰杀卿者乃兖州刺史】周公垂涕而治管蔡之狱【季友歔欷而行叔牙之诛】议亲【周礼八议一曰议亲】孔坐伯父【岑羲字伯华坐伯父长倩贬郴州司法参军】有司以族犯法不可爲侍臣【姚璹字令璋延载初拜纳言有司以璹族犯法不可爲侍臣者璹曰王敦犯顺导典枢机嵇康被戮绍以忠死是能爲累乎后曰此朕意卿无恤浮言】抵舅罪【王师范敬武之子嗣领军专于法无所私舅醉杀人其家诉之师范厚赂谢诉者不置师范曰法非我敢乱乃抵舅罪唐史】
　　国亲刑【十五　与帝德部公族刑门事类】
　　白甸师【周礼甸师氏王同姓有罪则刑焉注断狱于甸师也】记曰公族有罪则罄于甸人公族无宫刑不翦其类也　三宥【狱成有司谳于公公曰宥之三宥不对则走出致刑于甸人公又使人追之曰虽然必赦之有司曰无及也反命于公公素服不举爲之变如其伦之丧无服注伦亲疎之比也】有司正术【公族之罪虽亲不以犯有司正术】季子遏恶【公羊云公子牙卒不称杀爲季子讳季子遏恶不爲国狱缘季子之心爲之讳君亲无将将必诛也】缓追逸贼【谷梁郑伯克段段失弟子道贱段而恶郑伯郑伯处心积虑成于杀也犹曰取懐中而杀之宜缓追逸贼】小慈失教郑庄成叔段之诛【传曰郑伯克段于鄢称郑伯讥失教也】爲法断恩汉武可昭平之奏【汉隆虑王子昭平君尚帝女隆虑病困以金千斤钱千万预爲昭平君赎死罪上许之隆虑卒昭平醉杀主傅传母也廷尉请论决上曰吾第一子又属我垂涕良乆曰先帝法令诎之何面目入高庙遂可其奏】哀帝诏下明曰噬肤之恩【诏爲明是外戚有肌肤之恩】孔宗室煴【始煴首至羣臣白帝御兴元南门受之百官称贺太常博士殷盈孙奏言礼公族有罪有司曰某之罪在大辟君曰赦之如是者三走岀致刑焉君爲素服不举者三日今煴以皇族不能固节迫胁至此宜废爲庶人絶属籍葬以庶人礼大捷之庆须朱玫首至乃贺诏可】败髪痛在身【李杰尚衣奉御长孙昕素恶杰遇于道内侍宗娅婿与所亲杨仙玉共殴辱之杰诉曰败发肤痛在身辱衣冠耻在国帝怒诏斩昕朝堂】通宫妾书【宗室李鰅正元初爲饶州别驾妾高以善歌入宫鰅因御医许泳通书坐诛】僚吏犇解【宗室李晋坐豫太平公主谋被诛改氏厉晋就刑僚吏犇解】
　　罚故【十六】
　　白清河二天【王辅决录曰苏章爲冀州刺史行部有故人爲清河大守案得奸赃乃请太守酣饮太守喜曰人皆有一天我独有二天章曰今夕苏孺文与故人饮私恩也明日冀州刺史按清河太守公法也遂举正其罪也】议故【周礼八议一曰议故】崇奸获戾大爲之防【念旧废刑小不忍而爲乱】虽乆要之难忘【有大故而宜弃】申恩【屈法】狱成【刑故】私不害公【爱而知恶】唯恶是去【虽旧必诛】唯法是行【虽旧必罚】旧虽在于八议【法宜效于二天】义有不遗【礼则标于八议】罪或难掩【法可行于二天】事茍足容【刑宜缓于一割】虽敦于念旧【义在不遗】而奉彼正刑【罪宜无赦】孔免官【裴寂字眞唐公留守太原契分愈笃贞观初浮屠生妖言辞连寂坐免官削封邑半归故乡】
　　不齿【十七】
　　白书曰降霍叔爲庶人三年不齿【齿录也】有不率教者屏之逺方终身不齿【礼】废以驭罪【周礼太宰以八柄驭羣臣七曰废以驭罪注废故也】不齿三年【周礼凡害人者寘之围土以明耻之其能改者反于中国不齿三年】孔不尽心于轨【唐李轨字处则时邓晓闻轨败入贺帝曰而委质李轨以使来闻其亡不少慼乃蹈舞以悦我不尽心于轨能竭节于我乎遂废不齿】以赃论废者削迹【卢懐慎臣请以赃论废者削迹不数十年不赐收齿】母死不葬【顔眞卿字清臣复使河东劾奏朔方令郑延祚母死不葬三十年有诏终身不齿】繇役如初【归崇敬字正礼请眡生徒及第多少爲博士考课上下有不率教者之国子移礼部爲太学生太学又不变徙之四门四门不变徙本州之学复不变繇役如初终身不齿】
　　财产没官【十八】
　　白夺以驭贫【周礼太宰以八柄驭羣臣六曰夺以驭其贫谓其罪也大没入其家财也】夺骈邑【子曰管仲夺伯氏骈邑三百饭蔬食没齿而无怨言当罪故不怨也】抵于公法【没以家财】没入　没先居之产【列子宋人向氏学盗俄以赃获罪没先居之产也】孔无儋石之赢【裴炎被劾籍其家无儋石之赢】籍赀入官【韦虚心厯荆潞杨三大都督府长史荆州有郷豪负势干法虚心籍其赀入之官】籍元载家【赐自尽籍其家钟乳五百两诏分赐中书门下台省官胡椒至八百石他物称是】诸弟诉枉【韦坚字子全正月望夜皇甫惟明与坚宴集林甫奏坚外戚与边将私且谋立太子有诏讯鞫林甫使杨谨矜杨国忠王鉷吉温等文致其狱帝惑之贬坚缙云太守惟明播川太守籍其家坚诸弟诉枉太子惧表与妃絶遂复贬坚江夏焉】固请籍没【五代唐臣赵鳯张全义养子郝继孙犯法死宦官伶人冀其赀财固请籍没鳯上书言继孙爲全义养子不宜有别籍之财而于法不至籍没刑人利财不可以示天下】珍寳不可计【萧至忠生平奉赐无所遗施及籍没珍寳不可计】
　　杀人【十九】
　　白杀人者死【汉法】以杀止杀　倳刃失意【古诗失意杯酒间白刃起相雠】罪莫大焉　死刑【无赦之刑】杀人之中【又有礼焉】是乐杀人【老子】杀人不忌爲贼【传】莫大之罪【周礼】杀伤匪人争夺相杀谓之人患【礼】杀人不忌爲贼　死伤横道不问【邴吉爲丞相道逢羣鬬死伤横道不问吏怪问之曰此京兆尹长安令事】杀子【后汉贾彪爲新息令土人贫困多不养子严爲刑制与杀人同罪城南有盗刼害人城北有妇人杀子彪岀按掾吏欲引盗彪怒曰贼冦害人此常理母子相陵背天违道遂行按】杀父侍人【魏志刘晔字子阳父普母疾困临终晔年七岁兄涣年九岁母戒以普侍人有谄害之性必乱汝家汝能除之则吾无恨晔年十三谓涣曰亡母之言可行矣即入室杀侍人出拜母墓普怒晔还拜谢曰亡母顾命之言敢受擅行之罪普异之不责也】椎埋【王温舒少时椎埋爲姧注椎杀人而埋之】僵路隅【文选曰睚眦虿介尸僵路隅言游侠之徒杀人】狂易【陈忠伯始上言狂易杀人得减重论事遂施行也】十三杀人【秦武阳也】孔所至大杀戮【杜兼字处宏擢河南尹杜佑素善兼始终倚爲助所至大杀戮】贱工谤国【李实拜京兆尹贞元三十年旱关辅饥乃峻责租调人穷无告至彻舍鬻苗输于官优人成辅端爲俳语讽帝实怒奏贱工谤国帝爲杀之】断头【曹华徙镇义成军盗杀商贾吏捕得乃华嬖人华怒断其头以祭死者】杀万家【五代皇甫晖夜焚具州入于魏赵在礼以晖爲马歩军都指挥使晖拥甲士数百骑大掠城中至一民家问其姓曰姓国晖曰吾当破国遂尽杀之又至一家问其姓曰姓万晖曰吾杀万家足矣又尽杀之】出诏执杀【杜兼字处宏爲濠州刺吏僚官韦赏陆楚皆闻家子有美誉论事忤兼诬劾以罪帝遣中人至兼廷劳毕岀诏执赏等杀之二人无罪死众莫不寃】里胥有罪辄杀【韩滉字太冲迁浙江东西观察使里胥有罪辄杀无贷人怪之滉曰袁晁本一鞭背吏禽贼有负聚其类以反此辈皆乡县豪黠不如杀之用年少者惜身保家不爲恶】内廏小儿【王璠字明玉出爲河南尹内廏小儿颇扰民璠杀其尤暴者逺近畏伏】悍妬多杀戮【王重荣性悍妬多杀戮少纵舍】断首置前【王洪任威虐杀人断首置前而顔色泰然下恐不敢叛】惟此两何杀人最多【武懿宗孙万荣死懿宗复兴娄师德抚循河北人有自贼中归者一切抵死先剔取胆乃杀之血沬前而举动自如始万荣入寇也别将何阿小陷冀州杀人无余种以懿宗暴忍似之故号称两何相语曰惟此两何杀人最多】谋杀大臣【栁璨字炤之天祐二年长星出太防文昌间占者曰君臣皆不利宜多杀以塞天变元晖廷范乃与璨谋杀大臣宿有望者璨手疏所仇媢若独孤损等三十人皆诛死天下以爲寃】杀尉【刘仁轨字正则转陈仓尉部人折冲都尉鲁宁者豪縦狠法县莫能屈仁轨约不再犯而宁暴横自如仁轨榜杀之州以闻太宗曰尉而杀吾折冲可乎对曰宁辱臣臣故杀之帝以爲刚正】以其肉赐从官【吕諲中人马尚言者素昵于諲爲人求官諲奏爲蓝田尉事觉帝怒命敬羽穷治杀尚言以其肉赐从官罢諲爲太子宾客】骈颈就鈇血丹狴户【则天皇后武氏稍图革命然畏人心不肯附乃隂忍鸷害肆斩杀怖天下内纵酷吏周兴来俊臣等数十人等爲爪吻有不慊若素疑惮者必危法中之宗族侯王及他骨鲠臣将相骈颈就鈇血丹狴户家不能自保太后操奁具坐重帏而国命移矣本传】甘露之祸【文宗太和九年冬十月辛巳杀观军容使王守澄十一月乙巳杀武宁军监军使王守涓壬戌李训及节度使王璠郭行余御史中丞李孝本京兆少尹罗立言谋诛中官不克训犇于鳯翔甲子尚书右仆射郑覃同中书门下平章事乙丑知户部侍郎李石同中书门下平章事左神防军中尉仇士良杀王涯贾餗舒元舆李孝本罗立言王璠郭行余鳯翔少尹魏逢戊辰尽晦鳯翔监军使张仲清杀其节度使郑注己巳仇士良杀右金吾卫大将军韩约卜二月壬申杀左金吾卫大将军李正素学士顾师邕】严武欲杀杜甫【甫性褊躁傲诞尝醉登武牀瞪视曰严挺之乃有此儿武亦暴猛外若不爲忤中衔之一日欲杀甫及梓州刺史章彛集吏于门武将岀冠钩于帘三左右白其母犇救得止唐史】杀宦者七百余人【梁本纪唐天复三年正月己巳天子至自鳯翔素服哭于太庙而后入杀宦者七百余人五代史】天子因盗杀人滋滥【汉臣苏逢吉传卫州刺史叶仁鲁闻部有盗自率兵捕之时村民十数共逐盗入山中盗皆散走仁鲁从后至见民捕盗者以为贼悉擒之断其脚筋暴之山麓宛转号呼累日而死闻者不胜其寃而逢吉以仁鲁爲能由是天子因盗杀人滋滥五代史】务行杀戮【史肇字化元岀兵警察务行杀戮罪无小大皆死是时太白昼见民有仰观者辄腰斩于市市有醉者忤一军卒诬其讹言坐弃市五代史】下裴炎狱【则天皇后武氏始武承嗣请太后立七庙中书令裴炎沮止及敬业之兴下裴炎狱杀之并杀左威卫大将军程务挺太后方怫恚一日召羣臣廷让曰朕于天下无负若等知之乎羣臣唯唯太后曰朕辅先帝逾三十年忧劳天下爵位富贵朕所与也天下安佚朕所羞也先帝弃羣臣以社稷爲托朕不敢爱身而知爱人今爲戎首者皆将相何见负之遽且受遗老臣抗扈难制有若裴炎者乎世将种能合亡命若徐敬业者乎宿将善战若程务挺者乎被皆人豪不利于朕朕既戮之公等才有过彼蚤爲之不然谨以事朕无诒天下笑羣臣顿首不敢仰视曰惟陛下命】杀流人【有上封言岭南流人谋反者后遣摄右台御史万国俊就按得实即论决国俊至广州尽召流人矫诏赐自尽皆号哭不伏国俊驱之水曲使不得逃一日戮三百人乃诬奏流人怨望请悉除之于是太后遣右卫诩府兵曹参军刘光业司刑评事王德寿苑南面监丞鲍思恭尚辇直长王大贞右武卫兵曹参军屈贞筠皆摄监察御史分往劎南黔中安南等六道讯鞫而擢国俊左台侍御史光业等亦希功于上惟恐杀人之少光业杀者九百人德寿杀者七百人其余亦不减五百人】虢国先杀其二子【贵妃杨氏马嵬之难虢国与国忠妻裴柔等犇陈仓县令率吏追之意以爲贼弃马走林虢国先杀其二子柔曰丐我死即并其女刺杀之乃自刎不死吏载置于狱问曰国家乎贼乎吏曰互有之乃死】











　　白孔六帖卷四十七
<子部,类书类,白孔六帖>
　　钦定四库全书
　　白孔六帖卷四十八　　唐　白居易　原本
　　宋　孔　　续撰
　　鬭【一】　　　　　　　　伤【二】
　　药人三　　　　　　　诬人【四】
　　罪相容隠【五】　　　　　告人罪【六】
　　从坐【七】　　　　　　　相代罪
　　赦　　　　　　　　　宥过【十】
　　改过【十一】　　　　　待罪【十二】
　　有罪复用【十三】　　　恕【十四】
　　猜认【十五】　　　　　错误【十六】
　　文字误【十七】　　　　犯夜【十八】
　　鬭【一】
　　白方刚【子曰君子有三戒及其壮也血气方刚戒之在鬬】失意【见上注】怒有战鬭【传】小人之性【衅于勇啬于祸】一朝之忿【忘其身以及其亲非惑与】忿思难【君子有九思】彼竭我盈　鬭心【鬭志】争鬭之狱【繁矣】不忍小忿　拗怒而少息　肆其忿狷【恚也】暴弱【彊者暴弱】彊暴之男　攘臂【而仍之】张拳【张空拳冒白刃】愠见【怒形于色】力争　蚌鹬相持【兎犬俱毙】血作　脉愤　争为事末【鬭乃祸心】鬭怒者成之【周礼】睚眦　方刚　奋末【谓怒而动四支也礼】忿懥【懥怒儿也懥音致礼】用壮　逢彼之怒交捽【赵简子曰孟献子有鬭臣五人叔向曰子不欲也若使侍交捽之可也】控拳　救
　　鬭批亢【史记解杂乱纷纠者不救鬭批亢者不橶控拳捣虚形格势禁而自解】搤亢拊背【娄敬曰夫人鬭不搤其亢拊其背未能全胜】折胁拉齿【范睢】两虎安得私鬭【防恂贾复】劝解【高鳯教授于西唐山中隣士有争财持兵而鬭鳯徃脱巾叩头曰仁义逊让奈何弃之争者慙投刃而谢之】鸡肋不足以安尊拳【刘伶醉与人相忤其人攘袂奋拳伶曰难肋不足以安尊拳其人笑而止】老拳　毒手【石勒与李阳隣居争沤麻池相殴击及贵召阳与饮酣谑引阳臂笑曰孤徃日厌卿老拳卿亦饱孤毒手】教令【刑法志殴人教令者与同罪即令人殴其父母不可与行者同】决死　争雄　凭怒　力争　心竞　能鬭不过【夷吾】裂冠毁冕　鬭嚻【司禁鬭嚻者嚻谑也音暴】晋侯梦与楚子抟楚子伏地而盬其脑【传】佐鬭【谷梁公子季友与莒挐屏左右而相抟公子友处下左右曰孟劳孟劳鲁之宝刀也公子取而杀莒挐】刚肠　妻呼还【春秋专诸与人鬭怒有万人气妻一呼即还子胥问之对曰屈于一人之下】鬭智不鬭力　救鬭者伤【淮南子曰救鬭者伤】批而杀之【宋万遇仇牧云云】五侯之鬭血成江【春秋考异曰龙门下血如江时人謡曰云云】两虎相鬭势不俱生【谓蔺相如廉颇也】孔柳宗元贞符【惟人之初揔揔而生林林而羣合偶而居交焉而争际焉而鬭力大者博齿利者齧爪刚者决羣众者轧兵良者杀披披借借草野涂血】齽齘薄贼【南蛮传坦绰遣使者赍骠信书遗节度使牛丛丛因责之曰州县缮甲厉兵犄角相从皆蛮之深雠虽女子能齽齘薄贼况彊夫烈士哉】殴辱【李杰为御史大夫尚衣奉御长孙昕素恶杰遇于道内恃宗娅婿与所亲杨仙玉共殴辱之杰诉曰败发肤痛在身辱衣冠耻在国帝怒斩昕等朝堂】尔何功坐我上【尉遟敬徳尝侍宴庆善宫有班其上者敬徳曰尔何功坐我上任城王道宗解喻之敬徳勃然击道宗目几眇太宗不怿】酒酣捉笏【顾少连裴延龄方横尝与少连防田镐第酒酣少连捉笏曰段秀实笏击贼臣今吾笏击奸臣奋且前】五坊卒夜鬭伤县人【李渤字濬之五坊卒夜鬭伤县人鄠令崔发怒敕吏捕捽其一中人也释之帝大怒收发送御史狱防大赦改元发以囚坐鸡干下俄而中人数十持挺乱击发败面折齿几死吏哀请乃去既而囚皆释而发不得原渤上防曰县令曳辱中人中人欧御囚其罪一也然令在赦前而中人在赦后不寘于法恐四夷闻之慢倍之心生矣】
　　伤【二】
　　白战鬭【见上注】身体发肤受之父母不敢毁伤【孝经】伤人及盗抵罪【汉书】虽未及死【且莫能伤】君子不重伤　面伤　合则两伤　死伤横道【邴吉少卿为丞相尝出逢清道羣鬭死伤横道吉不问吏问之吉曰人相杀长安京兆尹所职宰相不亲小事人服其知大体也】厥足用伤　周礼凡过而杀伤者以民成之【周礼】肆其一怒【合则两伤】鬭殴　胥怨【相伤】抜防【颍考叔挟辀而走子都抜防而逐之】折臂三公【羊祜字叔子】既奋李阳之拳【乃折公羊之臂】折其右肱【易】折齿【齐景公为孺子牛而折其齿公羊曰宋万击仇牧齿者门齿】被伤求去职【晋祖约士少典选举妻无男而妬不敢违忤夜寝于外为人所伤约求去职诏不听司直刘隗劾之宜贬黜诏又不许】疻人【汉博士申咸毁薛宣宣子况赂客杨明疻破咸于宫门外断鼻伤唇使不得为近侍中丞奏况及明皆大不敬弃市廷尉直议咸遇人以不义而疻者与疻人罪同况竟减死疻音侈以杖殴撃肿起清黒而无疮曰疻】败面【谢万字万石尝与蔡系争言系推万落牀冠防倾脱万徐起谓系曰卿几败我面神意自若】死伤积野【李陵书】头壁俱碎孔兵伤其首【韦见素从帝入蜀陈礼之杀国忠也兵伤其首众传声曰无害韦公父子获免帝令夀王赐药傅创】伤痍之痛【文粹朱敬则諌除滥刑防金鼔之声未歇伤痍之痛尚闻】下有小过皆鞭棰流血【窦轨下有小过皆鞭棰流血人见者皆重足股栗】请剖心以明皇嗣不反【安金藏请剖心以明皇嗣不反引佩刀自剚腹中膓出被地而仆后闻大惊舆致禁中见忠门】殴折一指【隐太子传秦府属杜如晦骑过尹妃父门恚其傲率家僮捽殴折一指父惧即使妃前诉秦王左右暴其父帝不察大怒诘王曰儿左右乃凌我妃家况百姓乎】狙盗发射李石伤【见冦贼门】疮犹未平【李宻将如黎阳或曰向杀翟让世勣伤几死疮犹未平今可保乎】
　　药人【三】
　　白寘堇【国语骊寘堇于肉注堇鸟头也】饮鸩【而死】地坟【药验】犬毙　祭地【申生献胙公祭地地坟与犬犬毙】秦人毒泾上流师人多死【晋侯帅诸侯伐秦】害物之心【毒人之罪】害人【聚毒】苞藏祸心【合聚毒药】噬腊遇毒　羊叔子岂鸩人者乎【羊祜遗陆抗药抗曰云云】孔舌坏而死【五代李金全为安逺军节度使金全左都押衙胡汉荣用事所为不法高祖患之为选廉史贾仁沼代之且召汉荣汉荣教金全留已而不遣金全客厐令图諌曰宜纳仁沼而遣汉荣汉荣闻之夜使人杀令圗而酖仁沼舌坏而死】吮血得解【田令孜置酒防诸将黄头将郭琪不肯饮曰军容能易偏惠均众士诚大愿也令孜目曰君有功邪荅曰战党项薄契丹数十战此琪之功令孜嘻怒曰知之宻以酖注酒中琪饮已驰归杀一婢吮血得解】地黄酒【冯球为相国餗门人有奴颇横冯爱贾召奴责之奴泣谢未几冯晨谒贾未出有二青衣赍锡瓶出曰公恐君寒奉地黄酒三杯冯悦尽举之俄病渴且咽因暴卒唐史柳玭传】酖杀之【梁臣刘鄩尹皓段凝等素恶鄩乃譛之以为鄩与友谦亲家故其留以养贼已而鄩兵数败乃罢鄩归洛阳酖杀之】逗夜宴毒酒而进之【隐太子建成等召秦王夜宴毒酒而进之王暴疾衉血数升淮安王扶掖还宫帝问疾因敕建成秦王不能酒毋夜聚】
　　诬人【四】
　　白厚诬君子【郑贾人曰吾小人不可厚诬君子】兴无妄之辞【明巧诉之咎】无载尔伪　作伪心劳　饰虚【凭虚】行诈【情伪】诈谋【奸计】伪言诈伪之心【礼】尔诈【予欺】矫诬反坐　反受其殃【月令枉挠不当云云】诬善之人其辞游　巧言如簧　铄金之口　辞为凭虚【罪宜阅实】君子之道焉可诬也　宣诏年八十已上非诬告杀伤人皆勿坐【汉】以其罪罪之　行僻而坚言伪而辩孔雠家诬蔑【桓彦范字士则王同皎谋诛三思事泄三思诬彦范等同逆隂令许州司功参军郑愔上变三思又防韦后隐秽榜于道请废之帝震怒三思猥曰此殆彦范辈为之命御史大夫李承嘉鞫状物色其人承嘉即奏彦范敬晖张柬之袁恕已崔元暐暴讪揺变内托废后而实危君人臣无礼当伏诛诏有司议罪大理丞李朝隐执奏彦范等未讯即诛恐为雠家诬蔑】酷吏诬籍【崔元暐迁鳯阁侍郎先是酷吏诬籍数百家元暐开陈其枉后感寤为原死】胁假忧死【韦陟安禄山防洛阳弟斌没贼国忠欲搆陟与贼通宻谕守吏令胁陟使忧死州豪杰共説曰昔张説被窜匿张氏以免今若诏书下谁敢庇公愿公乗扁舟遁去事宁乃出不亦美乎陟慨然曰命当尔其敢逃刑因谢遣坚卧不出】诬反【宋申锡字庆臣帝恶宦官王守澄典禁兵偃蹇察申锡忠厚因召对俾与朝臣谋去守澄京兆尹王璠漏言守澄遣军侯豆卢着诬告申锡反初议抵死于是左散骑常侍崔元亮等伏殿陛请以狱付外帝震怒叱曰吾与公卿议矣卿属第出元亮等执据愈切涕泣恳到由是贷申锡于岭表】举疑似蔑染【崔元略授户部侍郎京兆刘栖楚劾元略前造东渭桥纵吏増估物不偿直取工徒赃二万缗诏夺一月俸于是栖楚规相位疑元略妨已路故举疑似蔑染之】诬没官钱【裴延龄京兆尹李充指延龄专以憸伪罔上延龄捕充所善吏张忠榜掠之诬充没官钱五十万缗以饵结权幸令妻以犊车载金饷陆贽忠具狱其母投诉光顺门匦有诏御史番劾一夕得状乃释忠】杨炎【以刘晏劾载已坐贬乃出晏忠州用庾凖为荆南节度使诬晏杀之朝野侧目李正已表请晏罪炎惧乃遣腹心分走诸道声言宣慰而实自辨解言晏往尝傅防奸邪谋立独孤妃为后帝自恶之非它过也】劾发民浚渠【严郢字叔敖曰京师天下聚论徒者至广例不覆谳令若悉待报有司断决有程月不啻五千狱正恐牒案填委章程紊挠且旁及近边犯死徒流者若何为差请下有司更议杨炎恶异已讽御史劾郢匿发民浚渠使怨归丄系金吾长安中日数千人遮建福门讼郢寃】告与羌通【窦参字时中神防将军孟华战有功或诬以反龙武将军李建玉防吐蕃自拔归部曲告与羌通皆论死参悉治出之人始属望】隂交【皇甫无逸字仁俭皇甫希仁憸人也诬告无逸为毋故隂交世充帝判其诈斩希仁遣给事中李公昌驰谕】以诬罔论【李靖为西海道行军大緫管高甑生军繇蓝泽道后期靖簿责之既归而憾与广州长史唐奉义告靖谋反有司按验无状甑生等以诬罔论】诬杀忠良【吉顼擢右肃政台中丞来俊臣下狱司刑当以死状三日不下顼从武后游苑中因间言臣为陛下耳目知俊臣状入不出人以为疑后曰朕以俊臣有功徐思之顼曰于安逺告虺贞反今为成州司马俊臣诬杀忠良罪恶如山国蟊贼也尚何惜于是后斩俊臣】为吏诬诉【狄仁杰调汴州参军为吏诬诉黜陟使阎立本召讯异其才曰仲尼称观过知仁君可谓沧海遗珠】类自诬服【韦嗣立上书曰杨豫以来大狱屡兴穷治连捕数年不絶大猾伺间隂相影响构似是之言正不赦之辜恣行楚惨类自诬服】营罔防人不测【韦思谦武涣将军田仁防诬奏御史张仁袆帝廷诘仁袆懦不能对思谦为辨其枉因言仁防营罔防人不测者词防详畅帝善之仁袆得不坐】岑羲【初节愍太子之难冉祖雍诬睿宗及太平公主连谋赖羲与萧至忠保护得免】诬表以罪【姚南仲拜义成节度使监军薛盈珍恃权挠政不能逞因毁南仲于朝徳宗惑之俄遣小使程务盈诬表以罪防南仲禆将曹文治入奏知其语则晨夜追至长乐驿及之与同舍夜杀务盈投其诬于厠】坐诬罔诛【孔戣迁尚书左丞信州刺史李位好黄老道数祠祷部将韦岳告位集方士图不轨监军高重谦上急变捕位劾禁中戣奏刺史有罪不容系仗内请付有司诏还御史台戣与三思杂治无反状岳坐诬罔诛贬位建州司马】诬逐【李实恶万年令李众诬逐虔州司马】诬劾以罪【杜兼字处为濠州刺史僚宫韦赏陆楚皆闻家子有美誉论事忤兼诬劾以罪】枉杀【李绅字公垂始澧人吴汝纳者韶州刺史武陵兄子也武陵坐赃贬播州司户参军死汝纳家被逐乆不得调时李吉甫任宰相汝纳怨之后遂附宗闵党中防昌时为永宁尉弟湘为江都尉部人讼湘受赃狼籍身取民顔悦女绅使观察判官魏铏鞫湘罪明白论报杀之议者谓呉氏世与宰相有嫌疑绅内顾望织成其罪谏官屡论列诏遣御史崔元藻覆按元藻言湘盗用程粮钱有状娶部人女不实徳裕恶元藻持两端贬崖州司户叅军宣宗立徳裕去位绅已卒崔铉等乆不得志汝纳使为湘讼言湘素直为人讼蔑大披重牢五木被体吏至以娶妻资媵结赃且言顔恱故士族湘罪皆不当死绅枉杀唐史李绅传】考讯自诬【元行冲为东都副留守嗣彭王子志谦坐仇人告变考讯自诬株蔓数十人行冲察其枉列奏见原】反为所搆【刘宪字元度天授中奉诏按来俊臣罪宪疾其酷欲痛防之反为所搆】复坐诬枉【李邕字泰和开元二十三年起为括州刺吏复坐诬枉且得罪天子识其名诏勿劾】因傅以罪【天寳中左骁卫兵曹参军柳勣有罪下狱邕尝遗勣马故告温使引邕尝以休咎相语隂赂遗宰相李林甫素忌邕因傅以罪诏刑部贠外郎祁顺之监察御史罗希奭就郡杖杀之】权幸所诬【李勉进梁州刺史勉假王晬为南郑令晬为权幸所诬诏诛之勉曰方借牧宰为人父母岂以谗杀良吏乎即拘晬为请得免】军呼枉其声殷地【高仙芝传初边令诚数私于仙芝仙芝不应因言其逞挠状以激帝且云常清以贼揺众而仙芝弃陜地数百里朘盗廪赐帝大怒使令诚即军中斩之令诚已斩常清陈尸于籧篨仙芝自外至令诚以陌刀百人自从曰大夫亦有命仙芝遽下曰我退罪也死不敢乱然以我为盗劫资粮诬也谓令诚曰上天下地三军皆在君岂不知又顾麾下曰我募若辈本欲破贼取重赏而贼势方锐故迁延至此亦以固闗也我有罪若軰可言不尔当呼枉军中皆呼枉其声殷地仙芝视常清尸曰公我所引拔又代吾为节度今与公同死岂命欤遂就死】李绅【帝初即位贬绅端州司马栖楚等怒得善地皆切齿诏下百官贺逢吉唯右拾遗呉思不往逢吉斥思令告大行丧于吐蕃时人无敢言者惟韦处厚屡言绅枉折逢吉之奸】讽论大逆不道【宋璟韦丹将告武三思乱宫掖三思讽有司论大逆不道帝诏诛死璟请付狱按罪帝怒岸巾出侧门谓璟曰朕谓已诛矣尚何请璟曰人言后私三思陛下不问即斩之臣恐有窃议者请按而后刑帝愈怒璟曰请先诛臣不然终不奉诏帝乃流丹将岭南】诬告祝诅【裴怀古恒州浮屠为其徒诬告祝诅不道武后怒命按诛之怀古得其枉为后申诉不听因曰陛下法与天下画一岂使臣杀无辜以希盛防哉即其人有不臣状臣何情寛之后意解得不诛】边彦温诬安重诲【赵凤其后重诲为边彦温等告变明宗诏彦温等廷诘具伏其诈即斩之后数日凤奏事中兴殿啓曰臣闻奸人有诬重诲者明宗曰此闲事朕已处置之卿可无问也凤曰臣所闻者系国利害陛下不可以为闲因指殿屋曰此殿所以尊严宏壮者栋梁柱石之所扶持也若折其一栋去其一柱则倾危矣大臣国之栋梁柱石也且重诲起微贱厯艰危致陛下为中兴主安可使奸人动揺明宗改容谢之曰卿言是也遂族彦温等三家五代史二十八】苍绳防白致有罪【韩瑗字伯玉褚遂良贬潭州都督明年瑗上言遂良受先帝顾托一徳无二向日论事至诚恳切讵昔令陛下后尧舜而尘史册哉遭厚谤丑言损陛下之明折志士之锐况彼迁以来再离寒暑其责塞矣愿寛无辜以顺众心帝曰遂良之情朕知之矣其悖戾好犯上朕责之讵有过邪瑗曰遂良社稷臣苍绳防白致有罪昔微子既去殷以亡张华不死晋不及乱陛下富有四海安于清泰忽驱逐旧臣遂不省察乎帝愈不听】岂有知其枉滥而不为申明【李峤迁给事中时酷吏来俊臣防狄仁杰李嗣真裴宣礼等三家奏请诛之则天使峤与大理少卿张徳裕等覆其狱徳裕等虽知其枉惧罪并从俊臣所奏峤曰岂有知其枉滥而不为申明哉乃与徳裕等列其枉状由是忤防出为润州司马】抱吏呼寃【五代唐景思为防淮廵检汉法酷而史洪肇用事喜以告讦杀人景思有奴尝有所求不如意即驰见洪肇言景思与李景交通而私畜兵甲洪肇遣吏将三十骑往收景思奴谓吏曰景思勇者也得则杀之不然将失之也吏至景思迎前以两手抱吏呼寃请诣狱自理吏引奴与景思验景思曰我家在此请索之有钱十千为受外赂有甲一属为私畜兵吏索之惟一衣笥军籍粮簿而已吏闵而寛之景思请械送京师以自明景思有仆王知权在京师闻景思被告乃见洪肇愿先下狱明景思不反洪肇怜之送知权狱中日劳以酒食景思既械就道颍亳之人随至京师共明之洪肇乃鞫其奴具伏即奏斩奴而释景思】唐旧臣【李安静为右武卫将军武氏革命羣臣皆劝进安静独无所请及收系狱来俊臣问状安静曰正以我唐旧臣杀之可也若诘其状吾谁欺俊臣诬杀之】
　　罪相容隠【五】
　　白父为子隐子为父隐直在其中矣【语】子孙匿祖父【宣诏父子之亲夫妇之道天性也虽有患祸犹死而存之成爱惜之心仁厚之志岂能违之自今子匿父妻匿夫孙匿祖安其父母皆勿坐其父母匿子夫匿妻大父母匿孙诛仍请廷尉以闻】上下相蒙难以济矣【介之推】掩义隐贼【传】掩蔽　掩恶　伏藏　搜慝孔子猎犯田掩不奏【许圉师俄坐其子猎犯人田有辞怒而射之圉师掩不奏为人告擿帝曰宰相而暴百姓非作威福乎敬崇劾抵遂免官】且情比乐羊可谓不慈伤教况罪非石厚徒云大义灭亲【白居易判】
　　告人罪【六　匿名附】
　　白恶讦以为直【子曰恶讦人之私以为己之直】匿名告罪　缿筩【赵广汉为颍川恶相朋党乃许相讦或匿名相告罪者置缿筩令投书于其中缿筩乃瓦器也】请告者名【魏典农刘窃于禁内射兎其曹张京投书言之帝匿京名送付狱高柔字文惠为廷尉请告者名帝怒曰吾岂妄收耶柔曰廷尉天下之平不敢毁法帝乃下京名各当其罪】投书诽谤【魏时有投书诽谤太祖欲得其主国渊字子尼请其本其书多引二京赋渊乃募读二京赋者果得其罪人】敢告【王嘉上防故事尚书希下章为烦百姓证验章文必有敢告字乃下】告讦　发人之私孔诏许上变【则天皇后武氏畏天下有谋反逆者诏许上变在所给轻传供五品食送京师即日召见厚饵爵赏歆动之凡言变吏不得呵诘虽荛夫耘子必亲延见禀之客馆敢稽留不送者以所告罪之故上变者徧天下人人屏息无敢议】告其反按无状【张嘉贞武后朝为天兵使明年入朝或告其反按无状帝令坐告者嘉贞辞曰国之重兵利器皆在边今告者一不当即罪之臣恐塞言路且为未来之患昔天子听政于上瞍赋蒙诵百工谏庻人谤今将坐之则后无繇闻天下事遂得减死】
　　从坐【七　不相及附】
　　白应侯席藁【史记应侯范睢任郑安平为将降赵应侯席藁请罪秦法任人所任不善以其罪罪之秦昭王恐伤应侯意乃下令有敢言郑安平事以其罪罪之】文帝除收孥律晁错曰罪人不孥　连坐千余家【王温舒为河内】相坐之法【刑法志韩任申子秦用商鞅着相坐之法三夷之刑】定法令【张汤赵禹条定法令作放纵所监临部连坐之法注云部内有罪并连坐也】罪不相及【父子兄弟】沦胥以铺　兄弟【蜀志糜竺为安汉将军弟芳为南郡与闗侯擕贰叛归孙权侯因覆兵败竺请罪先主慰谕以兄弟不相及崇待如故也】女【荀氏女芝为颍川太守刘子元妻坐死何曽议云云一人之身内外受辜臣请在室之女从父母之诛既醮之妇随夫家之罚从之】妹【魏郭淮伯济妻王陵妹也陵诛妹当从罪见收夷胡渠帅数千人叩头请淮表留妻淮不从妻上道五子泣血请淮淮不忍乃令追以书白司马宣王云云宣王宥之】予则孥戮汝【夏书】妻【卢毓为冀州主簿时有士亡妻白所适夫家数日未与夫相见大理奏白并弃市毓駮曰女子以接见防生云云太祖从之】兄【太祖时刘廙弟与魏诩谋反当连坐陈羣长文为言之太祖曰廙名臣也吾亦欲赦之乃使复位】子【孔融被诛二子年八嵗端坐不起人问之二子曰安有巢毁而不破卵者果并见杀】出妻【淳于长封定陵侯坐大逆小妻及姑等六人事未发时已出或改嫁翟方进何武以犯时为论廷尉孔光曰夫妇义合云云诏从光议】子妻【魏毌邱俭诛子妻荀氏应坐同程咸议云云】孔坐诛【则天皇后武氏临朝韩王元嘉与鲁王灵防等皆自杀余悉坐诛诸王牵连死灭殆尽子孙虽婴褓亦投岭南】从不应死【呉凑元载当国久愎状日肆帝隂欲诛未发也顾左右无可与计即召凑图之俄而收载赐死于是王缙扬炎王昻韩防包佶等皆当坐凑建言法有首从从不应死一用极刑亏徳伤仁缙等由是得减死】父子连坐【齐澣字洗心为蒲州司法参军有父子连坐论死者澣曰条落则本枯奈何俱死议贷其父太守不听固争卒原之】衣冠多坐【毕搆字隆择为左御史大夫防平诸韦治其党衣冠多坐搆详比轻重皆得其情】此本湜谋【崔湜帝诛萧至忠等湜徒岭外时雍州长史李晋亦坐诛叹曰此本湜谋今我死而湜生何也】坐子往还系狱【荆王元景房遗爱谋反诛坐子则与往还系狱时呉王亦抵罪高宗谓大臣曰朕欲从公丐叔及兄死兵部侍郎崔敦礼曰陛下虽申恩不可诎天下法遂赐死】李岘【初东京平陈希烈等数百人待罪议者将悉抵死帝意亦欲惩天下故崔器等附致深文岘时为三司独曰法有首有从情有重有轻若一切论死非陛下与天下惟新意且羯氐乱常谁不凌污衣冠犇亡各顾其生可尽责耶陛下之亲戚勲旧子若孙皆血鈇砧尚为仁恕哉书称殱厥渠魁胁从罔治况河北残孽劫服官吏其人尚多今不开自新之路而尽诛之是坚叛者心使为贼致死困兽犹鬭况数万人乎固争数日乃见听衣冠蒙更生新唐史】
　　相代罪【八】
　　白许相代【后汉陈志字伯如为尚书奏母子兄弟相代死听赦所代者皆施行范晔以为不善人多幸人常代其祸进退无据】母兄【安帝时尹次玉杀人兄初军请代命因缢而死故尚书陈志以罪疑轻议活次玉应昭駮主议曰天讨有罪五刑五用哉邵忽死子纠孔子曰如经于沟渎晁父非错班固云不如赵母指括全宗今杀无罪之初军活当死之次玉此谓求生非谓代死也】孔孔璋愿代邕死【李邕字太和素轻张说与相恶防仇人告邕赃贷枉法下狱当死许昌男子孔璋上书天子曰伏见陈州刺史邕刚毅忠烈难不茍免往者折二张之角挫韦氏之锋虽身受谪屈而奸谋沮解即邕有功于国且邕所能者拯孤恤穷救乏酬惠家无私聚令闻坐赃下吏死在旦夕臣闻生无益于国者不若杀身以明贤臣愿以六尺之躯膏鈇钺以代邕死臣知有邕邕不知有臣防奏减死】狱内亡囚【窦参字时中为万年尉时同寮有直官曹者将夕闻亲疾请参代之防狱内亡囚走京兆尹按直簿将奏参遽请曰彼以不及状谒参实代之宜当罪坐贬江夏尉人多义之旧唐史】
</div>
    <div class="pagination">
<a href="白孔六帖_page22.html">上一页</a><span>...</span><a href="白孔六帖_page18.html">18</a><a href="白孔六帖_page19.html">19</a><a href="白孔六帖_page20.html">20</a><a href="白孔六帖_page21.html">21</a><a href="白孔六帖_page22.html">22</a><span class="current-page">23</span><a href="白孔六帖_page24.html">24</a><a href="白孔六帖_page25.html">25</a><a href="白孔六帖_page26.html">26</a><a href="白孔六帖_page27.html">27</a><a href="白孔六帖_page28.html">28</a><span>...</span><a href="白孔六帖_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
