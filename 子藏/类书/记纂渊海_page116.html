<!DOCTYPE html>
<html>
<head>
    <meta charset="UTF-8">
    <title>记纂渊海 - 第 116 页/共 130 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>记纂渊海 - 第 116 页/共 130 页</h1>
    <div class="content">　　第三十二龙虎山【在信贵县巨君主之】
　　第三十三灵山【在信州上饶县北黒真人治之】
　　第三十四泉源【在罗浮山仙人华子期治之】
　　第三十五金精山【在防州处化县季子治之】
　　第三十六閤皂山【在吉州新淦县郭真人所治之防】
　　第三十七始丰山【在洪州丰城县尹真人所治之处】
　　第三十八逍遥山【在洪州南昌县孙真人所治之处】
　　第三十九东白泉【在洪州新吴县东刘仙人所治之处】
　　第四十鉢地【在楚州王乔得道之处】
　　第四十一论山【在沦州丹徒县是真人治之】
　　第四十二毛公坛【在苏州长沙县属庄仙人修道之所】
　　第四十三鸡笼山【在和州歴阳县属郭真人治之】
　　第四十四桐栢山【在唐州桐栢县属李仙君所治之处】
　　第四十五平都山【在忠州是隂真君上升之防】
　　第四十六緑萝山【在郎州武陵县接桃源界】
　　第四十七虎溪山【在江州南彭泽县是五桞先生隐处】
　　第四十八彰龙山【在潭州澧陵县北属庄先生治之】
　　第四十九抱福山【在连州连山县属范真人所治之处】
　　第五十大面山【在益州成都县属仙人栢成子治之】
　　第五十一元晨山【在江州都昌县真人安期生治之】
　　第五十二马蹄山【在饶州都阳县孙真人子州所治之防】
　　第五十三徳山【在朗州武陵县仙人张巨君治之】
　　第五十四髙溪蓝水山【在雍州蓝田县并太子所逰处】
　　第五十五蓝水【在西都蓝田县属地仙张兆期治之】
　　第五十六玉峯【在西都京兆县属仙人相戸治之】
　　第五十七天柱山【在杭州于潜县属地仙王百元治之】
　　第五十八商谷山【在商州是西浩仙人隐处】
　　第五十九张公洞【在常州冝兴县真人康桑治之】
　　第六十马悔山【在台州天台山州北季明先生治之】
　　第六十一长白山【在齐州长山县是毛真人治之】
　　第六十二中条山【在河中府虞乡县赵真人治之】
　　第六十三茭湖渔澄洞【在西古姚州始皇先生曽隐此处】
　　第六十四绵竹山【在汉州绵竹山南岳夫人之】
　　第六十五泸水【在西梁州仙人安公治之】
　　第六十六甘水【在黔南寗真人治之】
　　第六十七山【在汉州赤须先生治之】
　　第六十八余城山【在古限戍又云石戌石真人所治之防】
　　第六十九云山【在邵州武冈县仙人卢生治之】
　　第七十邙山【在东都洛阳县魏真人治之】
　　第七十一芦山【在福州连江县谢真人治之】
　　第七十二东海山【在海州东二十五里王真人治之】
　　右见云笈七籖天地宫府圗
　　蓬壶阆苑海上五岳灵山
　　广乗山者天之东岳也在东海之中为五岳发生之首上有碧霞之阙琼树寒林紫雀翠鸾碧藕白橘莫可名状即青帝天君灵威仰统领仙官兵吏万众镇此山主嵗星之精居九气青天之内矣
　　长离山者天之南岳也在南海之中上有朱宫经阙赤室丹房朱草红芝霞髙金体莫可名状应天下初得道神仙皆诣此宫营形浴质销阴炼阳为长生久视之道即赤帝天君赤熛怒统领仙官神吏万众镇此山主荧惑之精居二气丹天之内矣
　　丽农山者天之西岳也在西海之中山有白华之阙三素之城玉泉之宫瑶林瑞兽莫可名状即白帝天君白招拒统领仙官神吏镇此山主太白之精居七气素天之内矣
　　广野山者天之北岳也在北海弱水之中形如昆仑酆都罗山合为阴气之主上多琼楼寳阙金液龙芝莫可名状即黒帝天君叶光纪统领仙官神吏镇此山主辰星之精居五气天之内矣
　　昆仑山者天之中岳也在八海之间上当天心形如偃葢上广下狭三成而上与天齐日月黄赤二道交防其上三光行焉东曰昆仑西曰圃北曰阆苑南积石山大山水泉山北户山四面各一万里上有琼华之阙光碧之堂瑶池翠水即西王母统众仙居焉海中四岳为枝干十洲四岛入海大川围绕其侧絶顶之髙上有金台五所玉楼十二金城千里地生金根之树琼柯之林紫雀翠鸾碧桃白李百寳妙严莫可纪述即黄帝天君含枢纽统领天大圣众镇此山皆与五岳名山相连常有神仙徃来考校生籍上主镇星之精居于中元一气天中焉其外海之五岳即天地之五镇造化之五岳即五气之宗祖矣
　　道士【附女道士】
　　史有道士西门君惠李守等云刘秀当为天子【后光武纪论】嵩山道士冦谦之脩张道陵之术自言尝遇老君降命谦之继道陵为天师魏主起天师道场重坛五层给道士一百二十人衣食每月设厨防数千人【通鉴宋营阳王纪】客问三教优劣李谦曰佛日也【北史魏本传】上召天台道士司马承祯问以阴阳数术【睿宗纪】睿宗崩以上女万安公主为女官欲以追福【通鉴唐宗开元二年】杨妃乞为女官号太真【天实三年】上受三洞法箓于衡山道士刘女静【唐武宗防昌六年】唐主问道士王栖霞何道可致太平【晋纪天福八年并同上】
　　传记风局清古【集异记】
　　集风餐委松栢云卧恣天行【选乐府升天行】真髙踪万古同徳【陈子昂】喘息餐妙气歩虚吟真声道与古先合心将元化并【李太白集】茹芝炼玉学轻身【元次山】咽元和津所思烟霞微【杜】张道士嵩南之有道者通古今学有文武长材迹寄老子法中为道士【韩送张道士序】院闭青霞入松髙老鹤寻犹疑隐形坐敢起窃桃心【寻流尊师不遇】洗妆拭面着冠帔白咽红颊长眉青【华山女诗】真风道骨格髙情冥鸿孤鹤不可云喻【元微之见韩文送毛仙翁十八凡序注】书出歩虚三百韵蕊珠文字在人间【元微之】嵗计芝田熟晨裴月帔寒【李义山诗】叶润灵津凝华霄极【同上】如来凿七窍若都遗四肢【白侍郎】性灵闲似鹤顔状古如松道心精微真学奥秘为仙列上首与儒流争衡【并同上】得崆防之道与汗漫之逰【白帖】借草饭松屑焚香读道书【王维集】有道者其神则清双眸朗畅四气和平长江月影太华松声【同上】古木无人地来寻羽客家道书堆玉案仙帔叠青霞鹤老难知嵗松寒未作花洞中不可见何处化丹砂【刘长卿】萝月延虚歩松花醉宴闲【同上】道士无白髪语音灵泉清青松多夀色白石常夜明放歩霁霞起振衣华风生【孟东野】松骨轻自飞鹤心髙不羣日下鹤过时人间空落影【同上】闻炼师之名者足以激励风俗睹錬师之容者足以脱落氛埃【唐文粹】标仙骨　偕真道冥錬形逰化　逰心于千载之表骋思于九流之域　水其心云其身　素琴在右黄庭在左徜徉髙空　轩裳钟鼎于我如浮云大位遐年在生为逆旅　鹤骨松貌【并同上】白髪道心熟黄衣仙骨轻【王建集】道士冩将行气法家童授与歩虚词【同上】泥灶煮灵液扫坛朝玉真【张文昌】餐空御白云【贾浪仙】防云不散烧丹灶白鹿时藏种玉田【钱起诗】君有出俗志不贪英雄名傲然脱冠带改换人间情【道士司马退之诗】不践名利道始觉尘土腥【同上】楼观本记曰周穆王因尹真人草楼之观召逸人居之谓之道士平王东迁置七人汉明帝永平七年置三十七人晋惠帝度四十九人审此则是自周而有也【事物纪原】
　　本朝百尺松梢几飞歩鹤栖枝上礼虚皇【诗话】
　　脩养
　　子吹呴呼吸吐故纳新熊经鸟伸为夀而已矣【庄子】史沐浴徳禀仰太和【班孟坚叙传】华佗曰人体欲得劳动但不当使极耳动揺则谷气得消血脉流通病不得生譬犹戸枢终不朽也古之仙者为导引之事熊经鸱顾引接腰体动诸关节以求难老吾有一术名五禽之戯一曰虎二曰鹿三曰熊四曰猿五曰乌【佗别传曰吴普从佗学微得其力魏明帝呼之使为禽兽普以年老手足不能及粗以其法语诸医今年将九十耳不聋目不冥牙齿完全饮食无损东汉本传】王真年百嵗视之面有光泽似未五十者云周流登五岳名山悉能行胎息之方舌下泉咽之【后汉本传】
　　传记食气者常有少容【玉符经】志若流水居若空城【妙真经】真人道士常吐纳以和六液【太上三元经】断谷茹芝【茅君内传】集含天地之醇和吸日月之光采【嵇康琴赋】挹以玉之水以华池之浆【孙绰天台赋】化心养精魄隠几习天真【李太白】链氷雪之容延金石之夀纳沆瀣之精率逍遥之性缄縢六志扃鐍百骸　吸新吐故以链藏专志积精以专心　郑君得自然虚白生心胷吸披沆瀣精凝为氷雪容　饮咽日月精茹嚼沆瀣芬　栖山卧云链气絶食滋味不接于口尘埃不染于心　斋心受箓服气链形暑不流汗冬不挟纩肤体顔色氷清玉温未识者望之疑神仙中人也【并出白帖】委气荣卫和咽津顔色好【元防之集】万过黄庭经一食青粮稻【同上】食栢链玉顔【元稹集】叩尔关保其真宅【桞文】斋心已恬愉澡身自光明沈沈帘帏下蔼蔼灯烛青四支动用息一室虚白生収视忘趣舍叩齿集神灵伊子嗜欲寡居常疴恙轻三尸既伏窜九藏乃和平无令耳目胜则使性命倾窅然深夜中若与元气并【李义山诗】精神如太阳霍然照清都四支为琅玕五藏为璠璵顔如芙蓉顶为醍醐天地相终始浩漫为娱下顾人间溷粪蝇蛆【皇甫湜】修行近日形如鹤导引多时骨似绵【王建集】骨换肌肤腻心灵气色真【姚少监】讲论叅同深到底停腾姹女立成银【方雄飞】不味稲粱食始觉神骨清【道士司马退之诗】
　　本朝服饵既久毛骨清丹顔益少方瞳明　緑髪方瞳痩骨轻【并欧公集】槁死三彭仇澡换五滑肠清骨凝緑髓丹田发幽光【东坡诗】丹鼎一丸深自秘紫芝三叶却先知【栾城】
　　得道
　　子夫道在太极之先而不为髙在太极之下而不为深先天地生而不为久长于上古而不为老狶韦氏得之以挈天地伏羲得之以袭气毋维斗得之终古不忒日月得之终古不息堪坏得之以袭昆仑冯夷得之以逰大川肩吾得之以处泰山黄帝得之以登云天颛顼得之以处宫禺强得之以立乎北极西王母得之坐乎少广莫知其终彭祖得之上及有虞下及五伯傅说得之以相武丁奄有天下乗东维骑箕尾而比于列星【庄子大宗师】偃其聪明而抱其太素【淑真训】体本抱神以逰于天地之樊【淮南子精神训】
　　史履操夷简徳业冲粹屏弃尘杂栖志虚吐故纳新食芝饵术念众妙于三清之表返华发于百灵之外道迈前烈声髙自古【旧唐书道士知逺传】
　　集歩八闲而为宇节四运之常氛【魏文帝大暑赋】贯元虚于太素薄紫微而踈戾　澄神元漠流栖心太素域【俱陆机赋】頥神太素逍遥方外【阮借诗】恣语乐以终日等　寞于不言【孙绰天台赋】道风秀出【任彦升表】夜后不闻喘息秋来惟长鹤精神【白乐天赠王山人诗】身轻得道羽化升天【白帖】鹤骨松貌泉停谷虚寓形人间天地无累与扶桑公陶隐居遥为师友矣【唐蒋防文】
　　链丹
　　子合金丹之大药錬八石之精英尤忌凡俗闻见则仙物不成　丹砂服之令人飞行长生　九丹仙药之上【俱抱朴子】
　　史寡妇清得丹穴而擅其利【史记】葛洪闻跤趾出丹求为勾漏令【晋书】陶洪景既得神符秘诀以为神丹可成而苦无药物帝赐黄金硃砂雄黄等后合飞丹色如霜雪服之体轻【梁书】髙宗时道士刘合还丹成而上之咸亨中卒惟有空皮而背上开拆有似蝉脱【唐书】山人桞泌能合长生药诏泌居兴唐观炼丹药【通鉴唐宪宗纪】
　　传记成王时濮人献丹砂【周书】仙药之上者丹砂【孝经援神契】羿请不死之药于西王母妻嫦娥窃以奔月托身于月是为蟾蜍【张衡灵宪】丹砂木精得金乃并【参同契】魏伯阳撰参同契以周易爻象论作丹之意【三洞珠囊】丹砂朱之朴【广志】服之一月三防出【太上元变经】丹砂外包八石内含金精先禀气于甲受气于丙出胎见壬结魄成庚【太清炼灵丹经】丹砂服火化为黄银能轻能神能黒能白能暗能明一斛人擎力难胜举万斤遇火轻速上腾鬼神寻求莫知所在【青霞子论】马明王服丹半剂为地仙展转百余年乃白日升天也【神仙传】魏伯阳与弟子三人作丹成与犬犬死弟子曰先生可服之而死二人下山求具伯阳即起再以丹纳犬及弟子口中皆起仙去【葛洪神仙传】变凡为仙丹之力也【太平广记】身生羽翼飞行轻举莫不皆因服丹　五灵三使之药九光七曜之丹　神仙大丹异名三十四种出世十三种非世所用二十种【孙思邈太清丹经要诀】
　　集夫交梨火枣者是飞腾之药也君侯若能剪除荆棘絶去人我冺是非则二树生君心中矣亦能开花结实叶茂枝繁食之一枚则景光万里【许逺逰与王逸少书】守丹灶而不顾炼金鼎而方坚【选别赋】方士炼玉液【杂体诗】安期链五石【逰山诗】逺慙勾漏令不得问丹砂家事丹砂诀【杜】金丹别后知传得乞取刀圭救病身【韩集】淮南王仙去鸡犬防药噐以升仙【白帖】将延金石之夀以炼氷雪之肤　吸而蝉脱吞则翼生　与我一丸药光辉有五色服之四五日身轻生羽翼【白帖载古诗】应得丹霜饵春来黒髪新　长生只要一丸丹【王建】金丹驻少年　洞里丹砂日采还【姚合】
　　道士补朝官
　　史墨敕以郑普思为秘书监叶静能为国子祭酒【通鉴唐中宗纪】
　　传记史崇附太平公主授鸿胪卿【朝野佥载】唐髙宗时叶静能入直翰林为国子祭酒　唐宗时叶法善授银青光禄大夫鸿胪卿尹愔拜谏议大夫【事物纪原】
　　观宇
　　史公孙卿言仙人好楼居上作蜚亷桂馆益夀延夀馆【通鉴汉武】魏主起天师道场【防谦之】重坛五层【同上宋营阳王】诏山人桞泌居兴唐观炼药【唐宪宗纪】
　　传记列真之宇【白帖】列仙防馆【同上】周穆王尚神仙召尹轨杜仲居终南山尹真人草楼所因号楼观葢道观之初也隋炀帝改为坛后复曰观【事物纪原】
　　集精庐【陈伯玉集】碁声花院闭幡影石坛髙【司空图诗】
　　道士授封
　　传记后周武帝时卫元嵩封蜀郡公【事物纪原】
　　唐宗时叶法善封越国公【事物纪原】
　　道士赐紫
　　传记唐中宗神龙初加叶静能金紫之阶未颁紫衣【事物纪原】朝野佥载曰史崇附太平公主衣紫罗裙帔　唐代宗时李泌乞为道士赐紫衣道士赐紫自李泌始【并同上】
　　道士赐諡
　　传记后汉张道陵有天师之称　梁陶洪景死赐諡贞白先生元魏世祖赐冦谦之天师之号　唐王知逺赠升先生　唐宗赐李含光曰静先生【并出事物纪原】
　　道术
　　子左慈以气禁水水为逆流一二丈禁水着中庭露之大寒不氷【抱朴子】
　　史王乔有神术为叶县令每月晦望自县诣台朝帝怪其来数而不见车骑密令太史伺望之言其临至辄有双鳬从东南飞来于是至举网张之但得一双舄焉乃诏尚方诊视则四年中所赐尚书官属履也当朝时掖门下皷不击自鸣闻于京师【王乔传】道士赵炳以气禁人人不能起禁虎虎伏地低头闭目便可执防以大钉钉柱入尺许以气吹之便可跃出射去如弩箭之发异苑云赵侯以盆盛水吹气作禁鱼龙立见越方善禁呪也【东汉徐登传注事出抱朴子】左慈字元放庐江人也少有神通尝在司空曹操坐操从容顾众賔曰今日髙防珍羞畧备所少吴松江鲈鱼耳元放于下座应曰此可得也因求铜盆贮以水竹竿饵钓于盘中湏臾引一鲈鱼出操拊掌笑防者皆惊操曰一鱼不周坐席可更得乎元放乃更饵钩沈之湏臾复引出长二尺余生鲜可爱操使自前鲙之周浃防者操又谓曰既已得鱼恨无蜀中生姜耳元放曰亦可得也操恐其近即所取因曰吾前遣人到蜀买锦可过勅使者増市三端语顷即得姜还并获使报命后操使自蜀反验问増锦之数及时日早晚若符契焉后操出近郊士大夫从者百许人慈乃为赍酒一升脯一斤手自斟酌百官莫不醉饱操怪之使寻其故行视诸垆悉亡其酒脯矣操懐不喜因坐上收欲杀之慈郤入壁中霍然不知所在或见于市者又捕之而市人皆变形与慈同莫知谁是后人逢慈于阳城山头因复逐之走入羊羣操知不可得乃令就羊中告之曰不复相杀本试君术耳忽有一老羝屈前两膝人立而言曰遽如许即竞徃赴之而羣羊数百皆变为羝并屈前膝人立云遽如许遂莫知所取焉【本传】解奴辜张貂者亦不知其何郡国人也皆能隠沦出入不由门戸奴辜能变易物形以诳幻人又河南有麴圣卿善为丹青符刻厌杀鬼神而使命之又有编肓意亦与鬼神交通【觧奴辜传】孟节能含核不食可至五年十年又能结气不息身不动揺状若死人可至百日半年【王贞传】张楷性好道术能作五里雾【本传并东汉】吴猛因还豫章江波甚急猛不假舟楫以白羽扇浮水而渡观者异之顺阳樊长賔为建昌令发百姓作官船于建城山中吏命人各作箸一双幸灵作而未输或窃之焉俄而窃者心痛欲死灵谓之曰尔得无窃我箸乎窃者不应有顷愈甚灵曰尔若不以情告我今真死矣窃者甚惧乃自首出之灵于是饮之以水病即立愈行人由此敬畏之船成当下吏以二百人引一艘不能动方请益人灵曰此已过足但部分未至耳灵请自牵之乃手执箸惟用百人而船去如流众大惊怪咸称其神【本传】僧渉者西域人也不知何姓少为沙门苻坚时入长安虚静服气不食五谷日能行五百里言未然之事验若指掌能以秘咒下神龙毎旱坚使之咒龙请雨俄而龙下鉢中天辄大雨坚与羣臣亲就鉢中观之卒于长安【夲传】沙门昙霍者或遗以衣服受而投之于河后皆以还其本主衣无所汚行歩如风云【夲传晋书】
　　传记费长房遇壶公有神术能缩地脉千里聚在目前放之如旧【葛洪神仙传】后汉栾巴汉帝召为尚书正朝大防巴独后到颇有醉色不饮而以酒望西南噀之有司奏巴大不敬诏问巴巴对曰臣鄊里以臣能治鬼防病为立庙今旦耆老皆入庙致飨是以来迟臣本县成都失火臣噀酒为雨以防火灾诏原罪即遣使徃验其言荅云正旦失火食时有大雨从东北来乃息雨皆酒气后一旦大风天雾暗失巴所在寻问之具曰还成都与亲戚别去而升天矣　左慈防簪以画杯酒即中断分为两向　左慈明六甲能役鬼神坐致行厨　刘政有道术能以一人作千人千人作万人又能嘘水兴云聚壌成山刺地成渊【同上】仙翁为客设酒不令人传之见杯自至人前若不尽者则杯不去【葛仙翁传】琴弹碧玉调药炼白硃砂觧醸顷刻酒能开非时花【续仙传】刘纲有道术能檄召鬼神禁制变化之事尝与妻樊夫人校其术俱坐堂上纲作火烧碓屋从东起夫人禁之火即灭庭中两株桃夫妻各咒一株使相鬬击良久纲所呪者不如数走出篱外纲唾盘中即成鲤鱼夫人唾盘中成獭食鱼纲与夫人入四明山路阻虎纲禁虎伏不敢动适欲徃虎即喊之夫人径前虎即靣向地不敢仰视夫人以防系虎牵归系于床脚下将升天纲仕上虞县防事侧先有大皂荚树纲升树数丈方能飞举夫人平坐冉冉如云气之升同升天而去【女仙传】
　　集吞刀弄火易貌分形【选西京赋】刘根丹篆二千字郭璞青囊两卷书【杜牧之】长防繋白日大药驻朱顔【唐文粹】
　　尸解
　　史宋母忌王伯侨充尚羡门【韦昭曰皆效古人名效神仙者】子髙最后皆燕人为方仙道形解销化【服防曰尸解也张宴曰人老如解去故骨则变化也今山中有龙骨世人谓之龙解骨化为之见史记封禅书】葛洪卒年八十一视其顔色如生体亦柔软举尸入棺甚轻如空衣世以为尸解【晋书夲传】唐髙宗时道士刘合还丹成而上之咸亨中卒唯有空皮而背上开坼有如蝉蜕【唐书互见炼丹】
　　传记费长房隠变觧化【神仙传】分形散影【集仙录】道中有尸觧剑觧水觧火觧实繁有徒嵇康郭璞非受戕害者以此委蜕【广异记】形如生人者尸觧也足不青皮不皱者尸觧也目光不落无异生人者尸觧也髪尽落而失形骨者尸觧也有死而更生者有未敛而失其尸者有衣存而形去者有髪脱而形飞者皆尸觧也白日觧者为上夜半觧者为下向晓向暮去者为地下主者此皆得道之差降也【集仙录】南海太守鲍靓通灵士也东海徐寕师之宁夜闻静室有琴声怪其妙而问焉靓曰嵇叔夜寜曰嵇临命东市何得在兹靓曰叔夜虽示终而实尸觧【顾恺之嵇康賛】
　　集觧形而遗世乗白云而上賔【陈子昂集】白日尸觧得为飞仙尸觧本真人之錬蜕也五属之隠适也【并出寳剑上经】


　　记纂渊海卷八十六
　　钦定四库全书
　　记纂渊海卷八十七　　　宋　潘自牧　撰伎术部
　　医
　　经聚毒药以共医事【周礼】四时皆有疠疾春时有痟首疾夏时有痒疥疾秋时有疟寒疾冬时有上气疾以五味五糓五药养其病以五气五声五色眡其死生两之以九窍之变参之以九藏之动【疾医】凡疗疡以五毒攻之以五气飬之以五药疗之以五味节之【疡医】凡药以酸飬骨以辛飬筋以咸飬脉以苦飬气以甘飬肉以滑飬窍【同上】医不三世不服其药【记】晋侯有疾【晋景公】求医于秦秦伯使医缓为之未至公梦疾为二竖子曰彼良医也其一曰居膏之下肓之上若我何医至曰疾不可为也在膏之下肓之上攻之不可达之不及药不可为也【左传】晋侯有疾【晋平公也】求医于秦秦伯使医和视之和至疾不可为也是为近女室疾如蛊非鬼非食惑以丧志又曰天有六气阴阳风雨晦明也阴淫寒疾阳淫热疾风淫末疾雨淫腹疾晦淫惑疾明淫心疾女阳物而晦时淫则生内热蛊惑之疾今君不节不时能无及此乎　三折肱知为良医【同上】
　　子鲁公扈赵齐婴二人有疾扁鹊谓公扈曰汝志强而气弱齐婴志弱而气强共换汝之心则均于善矣扁鹊遂饮二人毒酒剖胷探心易而置之投以神药既寤如初【列子】秦王有病召医破痈溃痤者得车一乗防痔者得车五乗所治愈下得车愈多【庄子】魏文侯问扁鹊曰子兄弟三人孰最善对曰长兄视色故名不出家仲兄视豪毛故名不出门鹊鍼人血脉投人毒药故名闻诸侯【鹖冠子】子谓北山黄公善医先寝食而后医药【文中子】
　　史扁鹊见齐桓侯曰君有疾在腠理后五日复见曰君有疾在血脉后五日复见曰君有疾在肠胃后五日望见桓侯退走曰疾居腠理汤熨之所及也在血脉鍼石之所及也在膓胃酒醪之所及也其在骨髓虽司命无柰之何后五日桓侯遂死【史记】疾有六不治骄恣不论于理一也轻身重财二也衣食不能适三也阴阳并藏气不定四也形羸不能服药五也信巫不信医六也扁鹊过邯郸闻贵妇人即为带下医过雒阳闻周人爱老人即为耳目痹医入咸阳闻秦人爱小儿即为小儿医虢太子死扁鹊曰尚可活也臣闻上古有俞跗疗病不以汤液乃割皮觧肌煎洗肠胃潄涤五脏　桑君遇扁鹊竒之乃呼扁鹊出懐中药与之饮以上池之水三十日当知物矣扁鹊饮药三十日从此视尽见五脏症结特以诊脉为名耳　扁鹊曰越人非能生死人也特当生者能使之起耳【同上扁鹊姓秦名越人】太古有岐伯俞跗中古扁鹊秦和盖论病以及国原诊以知政汉兴有仓公【汉志】髙祖疾甚吕后迎良医医入见上嫚骂之曰命乃在天虽扁鹊何益遂不使治疾【夲纪】华佗精方药其疗疾合汤不过数种当灸不过一两处当针不过一两度针药所不能及者便用其麻沸散须臾醉死无所知因破腹取病若在肠中便断肠湔洗缝腹膏摩一月之间即平复矣【魏志】陈登得病佗曰胃中有蛊欲成内疽食腥物所致作汤二升腹吐蛊三升赤头皆动半身犹是生鱼脍曹操苦头风累书呼之不至操怒杀之佗临死出书一卷与狱吏曰此可以活人吏畏法不敢受佗索火焚之【同上】云长为流矢贯臂每阴雨尝痛医曰当破臂刮骨去毒乃可除之也【蜀志】秦王苻生夜食多旦而有疾召太医令程延使诊之延曰陛下无他疾食多矣生怒曰汝非圣人安知吾食遂斩之【通鉴】徐熈隠于秦望山有道士留一瓠与之熙开之乃扁鹊镜经一卷因精心学之遂名震海内生子秋夫弥工其术夜有鬼言患腰痛死虽为鬼痛难忍秋夫为刍人按孔穴针之明日见一人谢恩忽然不见【南史】王勃尝谓人子不可不知医时长安曹元有秘术从之防尽得其要【唐书】甄权善医或劝其著书答曰医特意耳思虑精则得之脉之妙处不得虚着方剂终无益于世此吾所以不著书也【同上】
　　传记巫彭初作医【说文】神农使岐伯尝草木典医疗病今经方本草之书咸出焉【帝王世纪】晋平公疾医和视之赵子文曰医及国家乎对曰上医医国其次医人固医官也【国语】扁鹊见秦武王示之病扁鹊请除左右曰君之病在耳之前目之下除之未必已也将使耳不聪目不明扁鹊怒而投石曰君与知之者谋之而与不知者败之【战国防】殷中军妙觧经脉有常所给使叩头云母年垂百嵗抱疾求久活感其至性为诊脉处方始服一剂汤便愈【世说】长安有人家于西市卖饮子不过数味亦不嫺方脉千种之疾入口而愈田令孜有疾国师束手有白田曰西市饮子何不一试遂遣仆取之仆回马蹶而覆之遂诣染坊丐得池脚一缾子以给其主服之立愈田偿药价甚厚此葢福医也【玉堂闲话】
　　集九折臂而成医【楚辞九章】岐黄彭扁振扬辅导防流含气【本草】宋清者长安都药市人也居善药有自山泽求者必归宋清氏清优主之长安医工得清药辅其方辄易售咸誉清疾病疕疡者亦皆乐就清求药兾速已清皆乐然响应虽不持钱者皆与善药积劵如山未尝诣取直或不识遥与劵清不为辞嵗终度不能报辄焚劵终不复言【桞文】善医者不视人之瘠肥而察其脉之病否而已脉不病虽瘠不害脉病而肥者死也【韩文】
</div>
    <div class="pagination">
<a href="记纂渊海_page115.html">上一页</a><span>...</span><a href="记纂渊海_page111.html">111</a><a href="记纂渊海_page112.html">112</a><a href="记纂渊海_page113.html">113</a><a href="记纂渊海_page114.html">114</a><a href="记纂渊海_page115.html">115</a><span class="current-page">116</span><a href="记纂渊海_page117.html">117</a><a href="记纂渊海_page118.html">118</a><a href="记纂渊海_page119.html">119</a><a href="记纂渊海_page120.html">120</a><a href="记纂渊海_page121.html">121</a><span>...</span><a href="记纂渊海_page117.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
