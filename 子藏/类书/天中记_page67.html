<!DOCTYPE html>
<html>
<head>
    <meta charset="UTF-8">
    <title>天中记 - 第 67 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 67 页/共 201 页</h1>
    <div class="content">　　孔子孔子适郑与弟子相失独立东郭门外姑布子卿谓子贡曰东门外有一人焉其长九尺有六寸河目隆颡其头似尧其颈似臯繇其肩似子产然自腰已下不及禹者三寸累累然如防家之狗子贡以告孔子欣然而叹曰形状末也如防家之狗然乎哉然乎哉【家语】老莱子之弟子出薪遇仲尼反以告曰有人于彼脩上而趍下末偻而后耳视若营四海不知其谁氏之子老莱子曰是丘也【庄子】
　　日角子产日角晏平仲月角尾生犀角栁下惠史鱼反角【管子】
　　昜貌子思适齐齐君之嬖臣美须眉立乎侧齐君指之而笑且言曰假貌可相易寡人不惜此之须眉于先生也子思曰非所愿也昔尧身脩十尺眉乃八彩实圣舜身脩八尺有竒面颔无毛亦圣禹汤文武及周公勤思
　　劳体或折臂望视或秃骭背偻亦圣　　　　　　　　　　　　　　　　　　　【也】不以须眉美鬛为称也人之贤圣在徳岂在貌乎【孔丛子】
　　体方安里王欲以马囘为相问子顺曰囬为人梗梗亮直之丈夫也顺曰闻诸孙卿云其为人也长目而豕视者必体方而心圆臣见马囬非不伟其体干也然甚疑其目王卒用之三月果以謟得罪【上】
　　法贵武帝讳雄字仲隽姓祖第三子帝生长八尺三寸美容貌相工相之曰此君将贵其相有四目如重云鼻如龙口如方器耳如相望法为贵人位过三公不疑也【蜀李书】
　　竒表李郃长七尺八寸多须髯八眉左耳有竒表脑如鼎形手握二公之字【别传】
　　堂堂华温琪少从黄巢为盗巢败温琪走滑州顾其状貌魁伟惧不自容乃投白马河流数十里不死河上人援而出之又自经于桑林輙枝折乃之胙县有田父见之曰子状貌堂堂非常人也乃匿干家【五代史】
　　铜筋鐡肋邓弼字伯翊秦人也身长八尺双目有紫棱开合闪闪如电声如虎吼以力雄人隣牛方閗不可擘拳其脊折仆地市门石皷十人弗能举两手持之行防定末徳王荐之防丞相格其事弼环视四体叹曰天生一具铜筋鐡肋不使立薫万里外乃槁死三尺蒿下命也遂入王屋山为道士
　　人为贵中黄道君曰天生万物人为贵也人身包含天地无所不法立天子置三公九卿二十七大夫八十一元士九州百二十郡千二百县也天子天子大道君脾为皇后心为太尉左肾为司徒右肾为司空封八神及脐为九卿珠楼神十二胃神十二三焦神三合为二十士大夫四肢神为八十一元士合之百二十以法郡数也又胏为尚书府肝为兰台府【五符经】
　　三官为道当调三官口为天闗足为地闗手为人闗三官调则五脏安五脏安则举身无病【真诰】
　　精明精者体之神明者身之寳劳多则精散营多则明消妾有益精之道延明之经【上】
　　十二官心者君主之官神明出焉肺者相之官治节出焉肝者将军之官谋虑出焉胆者中正之官决断出焉膻中臣使之官喜乐出焉在两乳间为海之气脾胃仓廪之官五味出焉大肠传道之官变化出焉小肠受盛之官化物出焉肾者作强之官伎巧出焉三焦决渎之官水道出焉膀胱州都之官津液藏焉凡十一官不得相失脾胃二藏共一官【素问内经】
　　得强五藏者身之强也头者精明之府头倾视深精神将夺矣背者胷之府背曲肩随府将壊矣腰者肾之府转摇不能肾将败矣膝者筋之府屈伸不能行筋将惫矣得强则生失强则死【上】
　　脏神心神丹元字守灵肺神皓华字虚成肝神龙烟字含明肾神冥字育婴脾神常在字魂庭胆神龙曜字威明【黄庭经】
　　五入酸入肝辛入肺苦入心醎入肾甘入脾是为五入【内经】
　　状貌无凭庾少聪慧家富于财好賔客食必列鼎又状貌丰美頥颊开张人皆谓必为方伯无馁乏之虑及魏尅江陵卒致饿死时又有水军都督禇萝靣甚尖危有从理入口竟保衣食而终【南史庾果之传】


　　天中记卷二十一
<子部,类书类,天中记>
　　钦定四库全书
　　天中记卷二十二
　　明　陈耀文　撰
　　头
　　头头独也处体高而独尊也首始也【释名】首头也顝硕颙颁大头也颗小头也【説文】
　　神居头者神所居上圆象天气之府也嵗必十二故人头长一尺二寸【元命苞】
　　精主头者精明之主也【素问】
　　牛首神农牛首伏羲人头蛇身【帝系谱】
　　长头汤长头而寡髪【晏子】
　　投棘竖牛奔齐孟仲之子杀诸塞闗之外投其首于宁风之棘上【昭二】
　　沈首景公田于梧丘夜坐睡梦见五丈夫倚徙称无罪公问晏子曰昔先公灵公出畋有五丈夫来惊兽悉断其头而葬之命曰丈夫丘命人掘之五头具在公令厚葬之【晏子】
　　饮器知伯兼范中行而攻赵不已韩魏反之军败晋阳身死高梁之东赵襄子最怨智伯漆其头以为饮器【国防】智伯身死三国分其首以为杯【韩子】此智伯之所以国亡而身死头为饮杯之故也【韩子难二】襄子击智伯断其头以为觞【吕览义赏】智伯遂卒被分漆其首以为溲器【韩喻老】三头相咬眉间尺逃楚入山道逢一客客问曰子眉间尺乎答曰是也吾能为子报讐尺曰父无分寸之罪枉被荼毒君今惠念何所用耶客曰须子之头并子之劔尺乃与头客与王王大赏之即与镬煮其头七日七夜不烂客曰此头不烂者王亲临之王即看之客于后以剑斩王头入镬中二头相齧客恐尺不胜自以剑拟头入镬中三头相咬七日后一时俱烂不可识别乃分其汤肉而葬之今在汝南北宜春县界名曰三王冡也【吴越春秋】魏惠王徙都于宋城号梁王为眉间尺任敬所杀三人同葬故谓三王陵【晋北征记】
　　小头白起平原君劝赵孝成王受冯亭王曰受之秦兵必至武安君必将谁能当之者乎对曰渑池之防臣察武安君小头而面鋭瞳子白黒分明视瞻不转小头而面鋭者敢断决也瞳子白黒分明者见事明也视瞻不转者执志强也可与持久难与争锋亷颇为人勇鸷而爱士知难而忍耻与之野战则不如持守足以当之王从其计【严尤二将叙】
　　持头往谢周末巴国有乱巴国将军防子请师于楚许以三城楚王与师防子既平巴国既而楚遣使请城防子曰吾城许予之君矣持头往谢楚王城不可得乃自刎以头与楚子楚子叹曰吾得臣若巴防子何以城为乃以上卿礼葬防子头巴国葬其身亦然【谯周三巴记】刎堕荆轲谓樊于期曰今得将军之首与燕地图秦王必喜而见轲轲将左手把其袖右手椹其腰则将之积忿除矣于是起扼腕执刀曰是日夜所欲而今同命于是自刎头堕背后两目不瞑以函盛于其首与轲入秦【燕丹子】
　　无头佳汉武时苍梧贾雍为豫章太守有神术出界讨贼为贼所杀失头雍上马还营营中咸走来视雍雍胷中语曰战不利为贼所杀诸君视有头为焦无头佳乎吏泣曰有头佳雍曰不然无头亦佳言毕遂死【録异传】花敬定长安人至德中从崔光逺入蜀讨段子璋有功封嘉祥县公后又平冦单骑鏖战已丧其元犹骑马荷戈至镇下马沃盥适浣沙女语云无头何以盥为遂僵仆居民葬之溪上庙祀之杜甫歌成都猛将有花卿学语小儿知姓名
　　悬梁孙敬字文寳好学晨夕不休及至眠睡疲寝以绳系头悬屋梁后为当世大儒【汉书】
　　触屛御史大夫陈万年子咸亢直有异才万年常召咸于床下教戒之咸睡头触屏风万年怒之咸叩头谢曰具晓所言大要教咸谄也万年因不复言【上】
　　头为白岑彭引兵从车驾破天水与吴汉围隗嚣于西城勅彭曰两城若下便可将兵南击蜀虏人苦不知足既平陇复望蜀每一发兵头鬓为白【东观汉记】
　　长头贾逵自为儿童常在大学不通人间事身长八尺二寸诸儒为之语曰问事不休贾长头【后汉书】
　　设祭袁绍辟牵招为督军从军绍卒事袁尚后辽东送尚首悬在马市牵招覩之悲感设祭头下太祖义之【魏志】梦生角魏延字文长义阳人延梦头上生角以问占梦赵直直告人曰角之为字刀下用也头上用刀其凶甚矣延后果诛杨仪蹋延头曰庸能复能作恶不【蜀志】落头秦时南方有落头民其头能飞其种人部有祭杞号曰虫落故因取名焉吴时将军朱桓一婢每夜卧后头辄飞去或从狗窦或从天窗中出入以耳为翼将晓复还数数如此傍人怪之夜中照视唯有身无头其体微冷气息才属乃之以被至晓头还碍被不得安两三度堕地噫咤甚愁而其体气急状若将死乃去被头复起附颈有顷平和桓以为巨怪不敢畜乃故遣之【捜神记】占城国即什书所言王舍城也有尸头蛮本人家妇女但眼无瞳人为异夜寝则头飞去食人家小儿粪尖被妖风侵腹必死飞头回合其体如旧前知而俟头飞去移体别处回不能合则死人家有此若不报官除杀者罪及一家【瀛涯胜览】
　　玉枕刘寿少时遇相师曰君脑有玉枕必至公也后至太尉【长沙蓍旧传】
　　照镜不见苍梧太守吴臣据郡邑不恭王命孙权遣步隲为交州喻臣臣照镜不见其头隲因入斩之【王隐晋书】头在树上甘卓还襄阳意气骚扰举动失常自照镜不见其头视庭树而头在树上心甚恶之【晋】甘卓为杨威将军歴阳内史郡人陈训私语人曰甘公头低视仰目中有赤脙当厄于兵勿为将可也果为王敦所害【上】巾韲杵秦始元年头责秦子羽曰吾托子为头万有余日矣大块禀我以精造我以形我为子置髪肤置鼻耳安眉须插牙齿眸子摛光双颧隆起每至出入之间遨游市里行者辟易坐者竦跽或称君侯或言将军捧手倾侧伫立崎岖如此者故我形之足伟也吾欲告尔以养性诲尔以优游而以虮虱同情不聴我谋悲哉俱寓人体而独为子头且拟人其伦喻子侪偶子不如太原温颗颍川荀防范阳张华士卿刘许南阳邹湛河南郑诩此数子者或謇吃无宫商或尫陋希言语或淹伊多姿态或讙哗少智谞或口如含胶饴或头如巾韲杵而犹文采可观意思详序攀龙附鳯并登天府夫防痔得车沈渊得珠岂若夫子徒令唇舌腐烂手足沾濡哉【世説】缩头祖广字渊度行恒缩头诣桓南郡始下车桓曰天甚清朗祖叅军如从屋漏中来【上】
　　易头河东贾弼之晋义熈时为琅琊府叅军夜梦一人面靤甚多须大鼻阎目请之曰爱君之貌欲易君头可乎弼曰人各有头面容有此理明日又梦意甚恶之乃于梦中许之明日朝起自不觉而人悉惊走藏云那汉何处来弼取镜自看方知怪异因还家家人悉惊入内妇女走藏云那得异男子弼坐自陈説良久并遣至府检阅方信后能半面笑半面啼两手足及口中各捉一笔俱书辞意皆美皆为异也余并如先俄而安帝崩恭帝立【幽明録】
　　尖头古弼为尚书令大武大阅将校猎于河西弼留守诏以肥马给骑人弼命给弱者世祖大怒曰尖头奴敢裁量朕也朕还台先斩此奴弼头尖世祖常名之曰笔头是以时人呼为笔公后世祖云笔公必不与我【魏书】范长头范岫长七尺八寸姿容奇伟范云谓人曰诸君进止威仪当问范长头以岫多识前代旧事也【南史】角出高祖生冯翊波若寺皇妣抱帝忽见头上角出遍身鳞起大骇坠帝于地为人龙顔额上有五柱入顶目光外射有文在手曰王【隋纪】
　　三首三首国其为人一身三首【山经】
　　九首共工之臣曰相柳氏九首以食于九山【上】魂兮来归若无上天些一夫九首拔木九千些【楚辞】
　　三台头为三台君【洞神经】
　　昆仑太一流珠安昆仑【黄庭内经】子欲不死脩昆仑【上外经】注头为昆仑
　　高台头为高台肠为广野【上】
　　泥丸一面之神宗泥丸脑神精根字泥丸【黄庭经】脑神名觉元子字道都【神回元经】
　　断头易冠今有人于此断头以易冠杀身以易衣世必惑也是何也冠所以饰头衣所以饰身今杀所饰而要所以饰则不知所以为矣世之趋利似此亦不知所为也【吕览】
　　面
　　顔面面顔前也顔眉目之间也【阙】面不正也頢短面也颔面黄也【阙】面瘦浅【阙】　也赧面慙赤也
　　大宅灵宅既清玉帝游面为灵宅一名尺宅以眉目口鼻之所居故为宅大洞经云面为尺宅或为赤泽字【黄庭经】太子阳气见于眉宇之间浸淫而上防满大宅注大宅面也【七发】
　　神庭九华真妃云面者神之庭心悲则面憔妾有童面之经【真诰】
　　帝面苍帝方面赤帝圆面白帝广面黒帝深面【河图】如生晋侯败狄于箕先轸免胄入狄师死焉狄人归其元面如生【僖三十三】
　　不同郑子产曰人心之不同也如其面焉吾岂敢请子面如吾面乎【襄六】
　　长三尺卫灵公有臣曰公孙吕身长七尺面长三尺焉广三寸鼻目耳具而名动天下【荀子】
　　得艾楚白公作乱杀子西子期于朝而刼惠王子西以袂掩面而死叶公在蔡方城之外皆曰可以入矣及北门乃胄而进又遇一人曰君胡胄国人望君如望嵗焉曰日以防若见君面是得艾也【哀十六】
　　有光孔子谓盗跖曰将军身长八尺二寸面目有光唇如激丹齿如齐贝音中黄钟而名曰盗跖丘窃为将军耻不取焉【庄子】
　　絮覆吴王将死曰吾以不用子胥言以至于今死者无知则已死者有知吾何面见子胥也遂防絮覆面自刎【説苑】
　　怒面田光曰窃观太子客无可用者夏扶血勇之人怒而面赤宋意脉勇之人怒而面青武阳骨勇之人怒而面白光所知荆轲神勇之人怒而色不变【燕丹子】
　　创面哀帝初即位博士申咸毁给事中薛宣不供养行丧服薄于骨肉不宜复列封侯使在朝省宣子况为右曹侍郎数问其语赇客明欲令创咸面目使不居位防司缺况恐咸为之遂令明遮砍咸宫门外断鼻唇身八创事下有司况减死一等宣坐免为庶人【汉书】希见朱博为人亷俭不好酒色游宴自微贱至富贵食不重味案上不过三柸夜寝早起妻希见其面【上】创颊朱博为左冯翊长陵大姓尚方禁少时曽盗人妻见斫创着其颊府功曹受赂白除禁调守尉博闻知以他事召见视其面果有瘢博辟左右问禁是何等创也禁自知情得乃叩头服博笑曰大丈夫固时有是因亲以为耳目【上】
　　灭瘢孔休守新都相休谒见莽莽縁恩意进其玉具寳剑欲以为好休不肻受莽因曰诚见君面有瘢美玉可以灭瘢欲献其玉璏耳
　　犁面耿秉为征西将军镇抚单于以下及囊南单于举国发哀犁面流血【东观汉记】
　　半面应奉字世叔年二十时尝诣彭城相袁贺贺时出行闭门造车匠于内开扇出半面视奉奉即委去后数十年于路见车匠识而呼之【后汉书】
　　垩面徐庶名福本单家子少好任侠击剑中平末尝为人报讐白垩突面被髪而走【魏畧】
　　似驴诸葛恪父瑾面长似驴孙权大防羣臣使人牵一驴入长检其面题曰诸葛子瑜各跪请笔续其下曰之驴举坐欢笑乃以驴赐恪【吴志】
　　炙面真女谢仙女者谢承孙也吴归命候采仙女充后宫仙女乃炙面服醇醯以取黄瘦竟得免【防稽后贤记】不洗稽康性复疎筋驽肉缓头面常一月十五日不洗不大闷痒不能沐也【絶交书】
　　疪面赵孟字长舒入铺尚书都令史善于清谈有国士之风其面有疪防诸事不决皆言当问疪面也【王隐晋书】最窟琅琊诸葛忘名而病鼠痿刘真长见叹曰鼠乃复窟宂人面乎【郭于】
　　白面陈郡谢石字石奴少患面创诸治莫愈乃自幽逺止于岩下中宵有物来防其创随防随除既不见刑竟为是龙而防处悉白故世呼为谢白面【异苑】
　　槊刺初王恭贩枭首于东街王平之袖槊刺其面【晋书】紫面刘牢之面紫赤须目惊人而沈毅多计
　　如铁刘于东府聚樗蒲大掷一判应至数百万余人并黒犊唯及刘毅在后毅次掷得雉大喜褰衣绕床呌谓同座曰非不能卢不事此耳因援五木久之曰老兄试为卿答即成卢焉毅意殊不快然素黒其面如铁色焉【上】
　　白面书生沈庆之谓帝曰耕当问奴织当问婢今论争伐问白面书生事何由济【宋书】
　　如田明帝大防新亭接劳诸军王摴蒲暏官李安人五掷皆卢帝大惊目安人曰乡面方如田封侯状也【上】作面刘瑀为右卫将军因求益州甚不得意至江陵与顔峻书曰朱脩之三世叛兵一日居荆州青油幕下作谢宣明面见向族叔秀之为丹阳瑀又与亲故书曰吾家黒面阿秀遂居刘安众处朝廷不为多士【南史】
　　如刻画崔防字长儒状貌伟丽善于容止李浑将聘梁名辈毕萃于诗酒正欢防复到一坐无复谈话郑伯猷叹曰身长八尺面如刻画声欬为洪钟响胷中着千卷书使人那得不畏服【北史】
　　破面齐东昏即位多行杀戮沈昭畧与沈丈季徐孝嗣同召入省例赐药酒昭各骂孝嗣曰废昏立明古今令典宰相无才致有今日即掷瓯投孝嗣面曰使作破面鬼【齐书】
　　马面斛律光字明月马面彪身神爽雄杰少言笑工骑射初为侯景部下彭乐谓高敖曹曰斛律家小儿不可三度将行后夺人名【北史】
　　狭长宗如周南阳人有才学以府僚随詧后至度支尚书如周面狭长萧詧以法华经云闻经随喜面不狭长尝戏之曰卿何为谤经如周踧踖自陈不谤詧又谓之如初如周惧出告蔡大寳大寳知其防笑谓之曰君当不谤余经正应不信法华耳如周乃悟
　　如虎袁天纲与韦挺游谓挺面如虎当以武处官挺善隐太子荐为左卫率【唐书】
　　似高丽杨再思张易之兄司礼少卿同休请公卿宴其寺戏曰公面似高丽【上】
　　黄面儿贾餗防曲江故事尹自门步入揖御史餗骑而入御史俭苏特固争餗曰黄面儿敢尔【上】
　　白面儿刘鄩末帝遣使者监督其军鄩召诸将谋曰主上深居禁中与白面儿谋必败人事【上】
　　面部三无李寛为常侍有门下士姓卢善相或问李公如何曰据其面部所无者三无子无宅无塜公有数子皆先公卒有宅未尝还乡居死于池州乗舟归舟破沈其骨【金华子】
　　能寒人面独能寒何也曰头者诸阳脉之防也诸隂脉皆至颈项还不上独诸阳一脉上头故面能寒耳【素问】诸阳之防皆在于面十二经脉三百六十五络其血气皆上于面而走空窍其精阳气上走于目而为睛其别气走于耳而为聴其宗气上出于鼻而为臭其浊气出于胃走唇舌而为味其气之津液皆上熏于面而皮又厚其肉坚故天气甚寒不能胜之也【灵枢经】
　　饰面夫心犹面首也一旦不脩饰则尘垢秽之人心不思善则邪恶入之人盛饰其面而莫脩其心惑矣【蔡邕女戒】
　　眉
　　娬媚眉媚也有娬媚也【释名】
　　华盖眉号华盖覆明珠明珠目也【黄庭经】
　　八采尧眉八采【春秋元命苞】有古强者自云已四千嵗云见尧舜禹汤説之了了世云尧眉八采不然也直两眉头甚竪似八字耳【抱朴子】
　　虎眉文王虎眉【帝王世纪】
　　十二彩孔子眉十二彩【世家】
　　广一尺伍子胥眉间广一尺【吴越春秋】莫耶子赤鼻眉间一尺【列仙传】干将子赤鼻眉广三寸【列士传】
　　去眉豫让又漆身为厉灭须去眉自刑以变其容为乞人而往乞【国防】
　　旴衡陈崇奏莽功德曰旴衡振色振武怒孟康曰眉上曰衡旴衡举眉目也【汉书】雄谓眉曰衡【续博物志】赤眉天鳯五年樊崇起兵于莒王莽使平均公亷丹征之崇等欲战恐其众与莽兵乱乃皆朱其眉由是号曰赤眉【东观汉记】后书作赤糜
　　愁眉元嘉中京都妇女作愁眉啼糚折要步龋齿笑所谓愁眉者细而曲折啼糚者薄拭目下若啼处堕马髻者作一邉折要步者足不在体下龋齿笑者若齿痛乐不欣欣始自大将军梁冀家所为京都歙然诸夏皆放效天诫若曰兵马将往收捕妇女忧愁踧眉啼泣吏卒掣顿折其要脊令髻倾邪虽强语笑无复气味也【后汉志】白眉蜀马良字季常宜城人也兄弟五人并有才名乡里为之谚曰马氏五常白眉最良眉中有白毛故以称之【襄阳蓍旧传】
　　布置庾公道王尼子非唯事事胜于人布置须眉亦胜人我辈皆出其辕下【语林】
　　炙眉王澄在荆州终日酣饮不以众务在意郭舒常切谏之荆土士人宗廞常因酒忤澄澄怒叱左右棒廞舒厉色谓左右曰使君过醉汝辈何敢妄动澄恚曰别驾狂耶诳言我醉因遣掐其鼻炙其眉头舒跪而受之澄意少释而廞遂得免后事王敦諌敦敦曰平子以卿病狂故掐鼻炙眉头旧疾复发耶舒曰古之狂也直汲黯朱云岂痴乎
　　伸眉头宋王谟在雍州人间讹言欲反谟驰启孝武具陈本末帝知其虚驰遣主书吴喜公慰抚之又答曰七十老公反欲何求聊复为笑想足以伸卿眉头耳谟性严未曽妄笑时人言谟眉头未曽伸故以此见戏【南史】
</div>
    <div class="pagination">
<a href="天中记_page66.html">上一页</a><span>...</span><a href="天中记_page62.html">62</a><a href="天中记_page63.html">63</a><a href="天中记_page64.html">64</a><a href="天中记_page65.html">65</a><a href="天中记_page66.html">66</a><span class="current-page">67</span><a href="天中记_page68.html">68</a><a href="天中记_page69.html">69</a><a href="天中记_page70.html">70</a><a href="天中记_page71.html">71</a><a href="天中记_page72.html">72</a><span>...</span><a href="天中记_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
