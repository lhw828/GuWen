<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 398 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 398 页/共 736 页
  </h1>
  <div class="content">
   虞预除佐著作郎大兴二年大旱诏求谠言直谏之士预上书谏曰：大晋受命于今五十馀载自元康以来王德始缺戎翟及于中国宗庙焚为灰烬千里无烟冠之气中华无冠带之人自天地开辟书籍所载大乱之极未有。若兹者也。陛下圣德先觉超然远鉴作镇东南声教遐被上天眷顾人神替谋虽云：中兴其实受命少康宣王诚未足喻然南风之歌不著而陵迟之俗未改者何也。臣愚谓为国之要在于得才得才之术在于抽引苟其可用雠敌必举高宗文王思佐发梦傅岩拔以为相载钓老而师之下至列国亦有斯事故燕重郭隗而三士竞至魏式干木而秦兵退舍今天下虽弊人士虽寡十室之邑必有忠信世不乏骥求则可致而束帛未贲于丘园蒲轮顿毂而不驾所以大化不洽而雍熙有阙者也。预以冠贼未平当须良将。又上疏曰：臣闻承平之世其教先文拨乱之运非武不克故牧野之战吕望杖钺淮夷作难召伯专征猃狁为暴卫霍长驱故阴阳不和擢士为相三军不胜拔卒为将汉帝既定天下犹思猛士以守四方孝文志在钜鹿冯唐进说魏尚复守诗称赳赳武夫公侯干城折冲之佐，岂可忽哉！况今中州荒弊百无一存牧守官长非戎貊之族类即冠窃之幸脱陛下登阼威畅四方故令此等反善向化然狼子兽心轻薄易动羯众未殄益使难安周抚陈州相系背叛徐龛骄黠无所拘忌放兵侵掠罪已彰灼昔葛伯违道汤献之牛吴濞失礼锡以几杖恶成罪著方复加戮龛之小鬼何足不灭然预备不虞古之善教矧乃有虞可不为防为防之术宜得良将将不素简难以应敌寿春无镇祖逖孤立前有劲虏後无系援虽有智力非可持久愿陛下咨之群公博举于众。若当局之才必允其任则宜奖励使不顾命旁料冗猥或有可者厚加宠待足令忘身昔英布见慢恚欲自裁出观供置然後致力礼遇之恩可不隆哉！诚知山河之量非尘露可益神鉴之虑非愚浅所测然匹夫妇犹有忧国之言况臣得厕朝堂之末蒙冠带之荣者乎！後为著作郎咸和初夏旱诏众官各陈致雨之意预议曰：臣闻天道贵信地道贵诚诚信者盖二仪之所以生植万物人君之所以保黎蒸是以杀伐拟于震雷推恩象于雨刑罚在于必信庆赏在于平均臣闻间者以来刑狱转繁多力者则广牵连逮以稽年月无援者则严其贾楚期于入重是以百姓嗷然感伤和气臣愚以为轻刑耐罪宜速决遣殊死重囚加以请宽徭息役务遵节俭砥砺朝臣使各知禁盖老牛不牺礼有常制而自顷众官拜受祖赠转相夸尚屠杀牛犊动有十数醉酒沉湎无复限度伤财败俗所亏不少昔殷宗修德以消桑林之异宋景善言以退荧惑之变楚国无灾庄王是惧盛德之君未尝无眚应以顺信天佑乃隆臣学见浅ウ言不足采。
    周嵩为御史中丞元帝以王敦势盛渐疏忌王导等嵩上疏曰：臣闻明君恩隆其道故贤智之士乐在其朝忠臣将明其节故量时而後仕思隆其道故无过任之议将明其节故无过宠之谤是以君臣并隆功格天地近代以来德废道衰君怀术以御臣臣挟利以事君君臣交利而祸乱相寻故得失之迹难可详言臣请较而明之夫傅说之相高宗申召之辅宣王管仲之佐齐桓衰范之翼晋文或宗师其道垂拱受成委以重权终致尊主未有忧其逼已还为国蠹者也。始田氏擅齐王莽篡汉皆藉封土之强假累世之宠因ウ弱之主资母后之权树比周之党阶绝灭之势然後乃能行其私谋以成篡夺之祸耳岂遇立功之主为天人所相而能运其奸计以济其不轨者哉！光武以王族奋于闾阎因时之望收揽英奇遂续汉业以美中兴之功及天下既定颇废黜功臣者何哉！武力之士不达国体以立一时之功不可久假以权势其兴废之事亦可见矣。近者三国鼎峙并以雄略之才命世之能皆委赖俊哲终成功业贻之後嗣未有愆失遗将来之憾者也。今王导王廛等方之前贤犹有所後至于忠索竭诚义以辅上共隆洪基翼成大业亦昔之亮也。虽陛下乘奕世之德有天人之会割据江东奄有南极龙飞海隅兴复旧物此亦群才之明岂徒陛下之力也。哉！今王业虽建羯冠未枭天下荡荡不宾者众公私匮竭仓庾未充梓宫沉沦妃后不反正委能任贤推毂之日也。功业垂就晋祚方隆而一旦听孤臣之言惑疑似之说乃更以危为安以疏易亲放逐旧德以佞伍贤远亏既往之明顾伤伊管之效倾巍巍之望丧如山之功将令贤智杜心义士丧志近招当时之患远遗来世之笑夫安危在号令存亡在寄任以古推今，岂可不寒心而哀叹者哉！臣兄弟受遇无彼此之嫌而臣干犯时讳触忤龙鳞者何诚念社稷之忧欲报之于陛下也。古之明王思闻其过悟逆耳之言以明成败之由故采纳愚言以考虚实上为宗庙无穷之计下收亿兆元元之命臣不胜忧愤竭愚以闻疏奏帝感悟故导等获全熊远自元帝为丞相引为主簿时朝廷草创议断不循法律人立异议高下无状远奏曰：礼以崇善法以闲非故礼有常典法有常防人知恶而无邪心是以周建象魏之制汉创画一之法故能弘大道以至刑厝律令之作由来尚矣。经贤智历夷险随时斟酌最为周备自军兴以来法度陵替至于处事不用律令竞作属命人立异议曲物情亏伤大例府立节度复不奉用临事改制朝作夕更至于主者不敢任法每辄关咨委之大官非为政之体。若本曹处事不合法令监司当以法弹违不得动用开塞以坏成事按法盖粗术非妙道也。矫割物情以成法耳。若每随物情辄改法制此为以情坏法法之不一是谓多门开人事之路广私请之端非先王立法之本意也。凡为较议者。若违律令节度当合经传及前此故事不得任情以破成法愚谓宜令录事更立条制诸立议者皆当引律令经传不得直以情言无所依准以亏旧典也。若开塞随宜以权道物此是人君之所得行非臣子所宜专用王者常徵文据法以是为断耳是时帝以权宜从事尚未能从。
    郭璞为著作侍郎于时阴阳错谬而刑狱繁兴璞上疏曰：臣闻春秋之义贵元慎始故分至启闭以观物所以显天人之说存休咎之徵臣不揆浅见辄依岁首有所占卦得解之既济按爻论思方涉春木王龙德之时而为废冰之气来见乘加外阳未布隆阴仍积坎为法象刑狱所丽变坎加离厥象不烛以义推之皆为刑狱殷烦理有壅滥。又去年十二月二十九日太白蚀月月者属坎群阴之府所以察幽情以佐太阳者也。太白金行之星而来犯之天意。若曰：刑理失中自坏其所以为法者也。臣术学庸近不练内事卦理所及敢不尽言。又去秋以来沉雨跨年虽为金家沙火之祥然亦是刑狱充溢怨叹之气所致往建兴四年十二月中行丞相令史淳于伯刑于市而血逆流长漂泊者小人虽罪在未允何足感动灵变致。若斯之怪耶明皇天所以保佑金家子爱陛下屡见灾异勤动无已陛下宜侧身思惧以应灵谴皇极之讠事不虚降不然恐将来必有愆阳苦雨之灾摧震薄蚀之变狂狡蠢戾之妖以益陛下旰食之劳也。臣谨寻按旧效所以缘咎而致庆因异而迈政故木不生庭太戊无以隆雉不鸣鼎武丁不为宗夫寅畏者所以享福怠傲者所以招患此自然之符应不可不察也。按解卦繇云：君子以赦过宥罪既济云：思患而豫防之臣愚以为宜发哀矜之诏引在予之责荡除瑕[C260]替阳布惠使幽弊之人应苍生以悦育否滞之气随谷风而舒散此亦寄时事以制用藉开塞而曲成者也。臣窃观陛下心明仁恕体之自然天假其祚奄有区夏启重光于已昧廓四祖之遐武祥灵表瑞人鬼献谋应天顺时殆不过此然陛下即位以来中兴之化未阐虽躬综万机劳逾日昃玄泽未加于群生声教未被乎！宇宙臣子未宁于上黔细未缉于下鸿雁之咏不兴康哉！之歌不作何也。杖道之情未著而任刑之风先彰经国之略未振而轨物之迹屡迁夫法令不一则人情惑职次数改则觊觎生官方不审则比政作惩劝不明则善恶浑此有国者之所慎也。臣窃为陛下惜之夫以区区之曹参犹能遵盖公之一言倚清静以镇俗寄市狱以容非德音不忘流咏于今汉之中宗聪悟独断可谓令主然厉意刑名用亏纯德。《老子》以礼为忠信之薄况刑。又是礼之糟粕者乎！夫无为而为之不宰而宰之固陛下之所体者也。耻其君不为尧舜者亦岂惟古人是以敢肆狂瞽不隐其怀。若臣言可采或所以为尘露之益。若不足采所以广纳听之门愿陛下少留神鉴赐察臣言疏奏优诏报之璞。又睹日有黑气上疏曰：臣以顽昧近者冒陈所见陛下不遗狂言事蒙御省伏读圣诏欢惧交战臣前云：三阳未布隆阴仍积坎为法象刑狱所丽变坎加离厥象不烛疑将来必有薄蚀之变也。此月四日日出山六七丈精光潜抹而色都赤中有异物大如鸡子。又有青黑之气共相抟击良久乃解按时在岁首纯阳之月日在癸亥全阴之位而有此异殆元首供御之义不显消复之理不著之所致也。计去秋所陈未及一月而更有此变益明皇天留情陛下恳恳之至也。往年岁末太白蚀月今年岁始日有咎讠曾未数旬大眚再见日月告[C260]见惧诗人无曰：天高其鉴不远故宋景善言荧惑退次光武宁乱呼沲结冰此明天人之悬符有。若形影之相应应之以德则休祥臻酬之以怠则咎徵作陛下宜恭承灵谴敬天之怒施沛然之恩谐玄同之化上所以充塞天意下所以弭息群谤。又上疏曰：臣闻人多幸国之不幸赦不宜数实如圣旨臣愚以为子产知铸刑书非政之善然不得不作者须以救弊故也。今之宜赦理亦如之随时之宜亦圣人所善者。此国家大信之要诚非微臣所得干预今圣朝明哲思弘谋猷方辟四门以亮采访舆诵於群心况臣蒙珥笔朝末敢不竭诚尽规。
    范宁自中书侍郎出为豫章太守临发上疏曰：臣闻道尚虚简政贵平静坦公亮于幽显流子爱于百姓然後可以经夷险而不忧乘休否而常夷先王所以致太平者如此而已今四境晏如烽燧不举而仓庾虚耗帑藏空匮古者使人岁不过三日今之劳扰殆无三日休停至有残形翦以要复除生儿不复举养鳏寡不敢娶妻，岂不结怨人鬼感伤和气恐社稷之忧积薪不足以为喻臣久欲粗启所怀日复一日今当永离左右不欲令心有馀憾请出臣启事付外详择帝诏公卿牧守普议得失宁。又陈时政曰：古者分土割境以益百姓之心圣王作制籍无黄白之别昔中原丧乱流寓江左庶有旋反之期故许其挟注本郡至于渐久人安其业丘垄坟柏皆已成行虽无本邦之名而有安土之实今宜正其封︹以土断人户明考课之科修闾伍之法难者必曰：人各有桑梓俗自有南北一朝属户长为人隶君子则有风土之慨小人则有怀下役之虑斯诚并兼者之所执而非通理者之笃论也。古者失地之君犹臣所寓之主列国之臣亦有违之礼随会任秦致称春秋乐毅官燕见褒良史。且今普天下之人原其氏出皆随世迁移何至于今而独不见况荒郡之人星居东西远者千馀近者数百而举召役调皆相资须期会差违辄致严坐人不堪命叛为盗贼是以山湖日积刑狱愈滋今荒小郡县皆宜并合不满五千户不得为郡不满千户不得为县守宰之任宜得清平之人顷者选举惟以恤贫为先虽制有六年而富足便退。又郡守长吏牵制无常或兼台职或带府官夫府以统州州以监郡郡以莅县如令互相领帖则是下官反为上司赋役无复节限。且牵曳百姓营起廨舍东西流迁人人易处文书簿籍少有存者先之室宇皆为私家後来新官复应修理其为弊也。胡可胜言。又方镇去官皆割精兵器仗以为送故米布之属不可称计监司相容初无弹纠其中或有清白亦复不见甄异送兵多者至有千馀家少者数十户既力入私门复资官廪布兵役既竭枉服良人牵引无端以相充补。若是功勋之臣则已享列土之祚岂应封外复置吏兵乎！谓送故之格宜为节制以三年为断夫人性无涯奢侈由势今并兼之士亦多不赡非力不足以厚身非禄不足以富家是得之有由而用之无节υ酒永日驰骛卒年一宴之馔费过十金丽服之美不可赀盛狗马之饰营郑卫之音南亩废而不耕讲诵阙而无闻凡庸竞驰傲诞成俗谓宜验其乡党考其业尚试其能否而後升进如此匪惟家给人足贤人，岂不继踵而至哉！官制讠兵不相袭代顷者小事便以补役一愆之违辱及累世亲戚傍支罹其祸毒户口减耗亦由于此皆宜料遣以全国信礼十九为长殇以其未成人也。十五为中殇以为尚童幼也。今以十六为全丁则备成人之役矣。以十三为半丁所任非复童幼之事矣，岂可伤天理违经典困苦万姓乃至此乎！今宜修礼文以二十为全丁十六至十九为半丁则人无夭折生长滋繁矣。帝善之初宁之出非帝之意故所启多合旨。
    周祗为国子博士义熙三年刘裕表遣刘敬宣率众五千伐蜀祗书谏裕曰：自义旗之战所征无不克此可谓天人交助信顺之徵也。今大难已夷君臣俱泰顷五转丰民无饥苦劫盗之患亦为弭息此诚渐足无事宜大宁治本蜀贼宜平六合宜一非为不尔也。古人有言天时不如地利地利不如人和今往伐蜀万有馀里溯流天险动经时岁。若此军直指成都径擒谯氏者复是将帅奋威一快之举耳然益士残荒野无青草成都之内殆无孑遗计彼得利与今行军之费不足相补也。而今往艰险雨雪方降驱三州三吴之人投之三邑三蜀之士其中疾病死亡，岂可胜计此一疑也。贼必不守穷城将决力战今我往劳困彼来甚逸。若使师行不利人情波骇大势挫衄此二疑也。且千里馈粮士有饥色况今溯险万里所在无储。若兵不解运漕不继虽韩白之将何以成功此三疑也。今云：可征者云：彼亲离众叛愚谓不然彼以一匹夫而能致今日之事。若众力离散亦可以至此官所遣兵皆乌合受募之人亦必无千人一心有前无退者矣。夫为治者固先定其内而理其外先安其近而怀其远自顷狂狡不息诛戮相继未可谓人和也。天险如彼未可谓地利也。毛修之家储不虐正应以得死为限刘敬宣蒙生存之恩亦宜性命仰报将军欲驱二死之甘心而忘国家之重计愚谓窃所未安阙门之外非所宜豫苟有其心不觉披尽不从敬宣遂无功而还殁死者大半。
    宋沈怀文武帝大明二年迁尚书吏部郎时朝议欲依古制置王畿扬州移治会稽犹以星变也。怀文曰：周制封畿汉司隶各因时宜非存相反安民宁国其揆一也。苟民心所安天亦从之未必改今追古乃致平一神州旧壤历代相承异于边州或罢或置既物情不悦容亏化本帝不从。
    谢庄为侍中领前军将军大明中世祖出行夜还敕开门庄居守以信或虚报不奉旨须墨诏乃开帝後因酒宴从容曰：卿欲效郅君章耶对曰：臣闻巡有度郊祀有节盘于游田著之前诫陛下今蒙犯尘露晨往宵归切恐不逞之徒忘生矫诈臣是以伏须神笔乃敢开门耳。
    范泰文帝时以散骑常侍致仕元嘉二年表贺元正并陈旱灾曰：元正改律品物惟新陛下蕴日新以蓄德仰乾元以履祚吉祥集室百福来庭顷旱魃为虐亢阳愆度通川燥流异井同竭老弱不堪远汲贫家殚于负水租输既重赋税无降百姓怨咨臣年过七十未见此旱阴阳并革则和气不交岂惟凶荒必生疾疫其为忧虞不可备序雩之典以诚会事巫祝常祚罕能有感上天之谴不可不察汉东海枉杀孝妇及祭其墓澍雨立降岁以有年是以卫人伐邢师兴而雨伏愿陛下式遵远猷思降高构推忠恕之爱矜冤枉之狱游心下民之瘼厝思幽冥之纪令谤木竖阙谏鼓鸣朝察刍牧之言总统御之要如此则苞桑可系危几无兆斯而灾害不消未之有也。故夏禹引百姓之罪殷汤甘万方之过太戊资桑以进德宋景藉荧惑以修善斯皆因败以转成往事之昭晰也。修末俗者难为风就正路者易为雅臣疾患日笃夕不谋朝会及岁庆得以闻达微诚少亮无恨泉壤永违圣颜拜表悲咽三年秋旱蝗。又上。表曰：陛下昧旦丕显求民之瘼明断庶狱无倦政事理出群心泽谣民口百姓翕然皆以为遇其时也。灾变虽小要有以致之守宰之失臣所不能究上天之谴臣所不敢诬有蝗之处县官多课民捕之无益于枯苗有伤于杀害臣闻桑时亡无假斤斧楚昭仁爱不自瘳卓茂去无知之虫宋均囚有异之虎蝗生有由非所宜杀石不能言星不自陨春秋之旨所宜详察礼妇人有三从之义而无自专之道。《周书》父子兄弟罪不相及女人被宥由来尚矣。谢诲妇人犹在尚方始贵後贱物情之所甚苦匹妇一室亦能有所感激臣於谢氏不容有情蒙国重恩寝处思报伏度圣心已当有在礼春秋教诗无一而阙也。臣近侍坐闻立学当在入年陛下经略粗建意存民食入年则农功兴农功兴则田里辟入秋治庠序入冬集远生二途并行事不相害夫事多以淹稽为戒不远为患任臣学官竟无微绩徒坠天施无情自处臣之区区不望目睹圣化窃慕子襄城郢之心庶免荀偃不暝之恨臣比陈愚见便是都无可采徒烦天听愧作反侧书奏帝乃原谢诲妇女时灾旱未已加以疾疫。又上。表曰：顷亢旱历载疾疫未已方之常灾实为过差古以为王泽不流之徵陛下昧旦临朝无懈治道躬自菲薄劳心民庶以理而言不应致此意以为上天之於贤君正自殷勤无已陛下同规禹汤引百姓之过言动于心道敷自远桑生朝而殒荧惑犯心而退非惟消灾弭患乃所以大启圣明灵雨立降百姓改瞻应感之来有同影响陛下近当仰推天意俯察人谋升平之化尚存旧典顾思与不思行与不行耳宋虽揖让受终未积有虞之道先帝登遐之日便是道消之初至乃嗣主被杀哲藩婴祸九服徘徊有心丧气佐命孤之臣俄为戎首天下荡荡王道已沦自非神英拨乱反正则宗社非复宋有革命之与随时其义尤大是以古今异用修方必壅大道隐于小成欲速或未必达深根固蒂之术未洽于愚心是用猖狂妄作而不能缄默者也。臣顽。且鄙不达治宜加之以笃疾重之以忄耄言或非是而复不能无言陛下录其一毫之诚则臣不知厝身之所。
    ●卷五百二十九
    ○谏诤部　规谏第六
    宋何偃为太子中庶子文帝欲更北伐访之群臣偃议曰：内胡法宗宣诏逮问北伐伏计羌羯更乱歼殄非难今虽庙无遗而兵未精习缘边镇戍充实者寡边民流散多未附业按引所资取给根本亏根本以殉边患宜动必不克往岁挫伤续以内侮亡取乱诚为沛然淮泗数州实亦耗流佣未归创痍未起。且攻守不等客主形异薄之则势难围之则旷日进退之间奸虞互起窃谓当今之弊易┰方来之寇不深宜含垢藏疾以齐天道。
    周朗为建平王宏中军录事参军孝武普责百官谠言朗上疏曰：仲尼有言治天下。若示诸掌岂徒言哉！方策之政息举在人盖当世之君不为之耳况乃运锺浇暮世膺乱馀重以宗庙遭不更之酷江淮被未有之痛千里连死万井垂泣而秦汉馀弊尚行于今而望化崇于古却行及前之言积薪待燃之譬臣不知所以方然陛下既基之以孝。又申之以仁民所疾苦敢不略荐凡治者何哉！为教而已今教衰已久民不知则。又随以刑逐之岂为政之道欤欲教者宜二十五家选一长百家置一师男子十三至十七皆令学经十八至二十尽使修武训以书记图律忠孝仁义之理廉让恭勤之则授以兵经战略军部舟骑之容挽︹击刺之法官长皆月至学所以课其能习经者五年有立则言之司徒用武者三年善艺亦升之司马。若七年而经不明五年而勇不达则更求其言政置谋迹其心术行履复不足取者虽公卿子孙长归农亩终身不得为吏其国学则宜详考古数部定子史令书不烦行习无糜力凡学虽凶荒不宜废也。农桑者实民之命为国之本有一不足则礼节不兴。若重之宜罢金钱以帛为赏罚然愚民不达其权议者好增其异凡自淮以北万疋为市从江以南千斛为货亦不患其难今宜听市至千钱以还者用钱馀皆用绢布及米其不中度者坐之如此则垦田自广民资必繁盗铸者罢人死必息。又田非水皆播麦菽地堪滋养悉艺麻阴巷缘藩必树桑柘列庭接宇惟植竹栗。若此令既行而善其事者庶民则叙之以爵有司亦从而加赏。若田在草间木物不植则挞之而伐其馀树在所以次坐之。又取税之法宜计人为输不应以赀云：何使富者不尽贫者不蠲仍令桑长一尺以围为价田进一亩以度为钱屋不得瓦皆责赀实民以此树不敢种土畏妄垦栋荧榱露不敢加泥，岂有剥善害民禁衣恶食。若此苦者方今。若重斯农则宜务削滋法凡为国不患威之不立患恩之不下不患土之不广患民之不育自华夷争战戎夏竞威破国则积尸竟邑屠将则覆车满野海内遗生盖不馀半重以急政严刑天灾岁疫贫者但供吏死者弗望埋鳏居有不愿娶生子每不敢举。又戍淹徭久妻老嗣绝及淫奔所孕皆复不收是杀之日有数途生之岁无一理不知後百年间将尽以草木为世耶此最是惊心悲魂恸哭太息者法有禁杀子之科设蚤娶之令然触刑罪忍悼痛而为之，岂不有酷甚处耶宜令家宽其役户减其税女子十五不嫁家人坐之雌雉可以聘妻妾大布可以事舅姑。若待礼足而行则有司加纠凡宫中女隶必择不复字者庶家内役皆令各有所配要使天下不得有终独之生无子之老所谓十年存育十年教训如此则二十年间长户胜兵必数倍矣。又亡者乱郊馑人盈甸皆是不为其存计而任之迁流故饥寒一至慈父不能保其子欲其不为寇盗，岂可得耶既御之使然复止之以杀彼於有司何酷至是。且草树既死皮叶皆枯是其梁肉尽矣。冰霜已厚苫盖难资是其衣裘败矣。比至阳春生其馀几今自江南所在皆穰有食之处须官与役宜募远近能食五十口一年者赏爵一级不过千家故近食十万口矣。使其受食者悉令就佃淮南多其长帅给其糗粮凡公私游手岁发佐农令堤湖尽修原陆并起仍量家立社计地设闾检其出入督其游惰须待大熟可移之复旧淮以北悉使南过江东旅客尽令西归故毒之在体必割其缓处幽渭灵区阒为荒窟伊洛神基蔚成茂草，岂可不怀欤历下泗间何足独恋议者必以为彼衰不足避而不知我之病甚于彼矣。若谓民之既从彼必就之。若其来从我之愿也。彼。若能来必非其种不过山东杂汉则是国家由来所欲覆育既华得坐实戎寇自远其为来利固善也。今空守孤城徒费财役亦行见淮北必非境复有者矣。不亦重辱丧哉！使彼但发轻骑三千更互出入春来犯麦秋至侵禾水陆漕输居然复绝于贼不劳而边已困不至二年卒散民尽可乔足而待也。设使彼灭则中州必有兴者决不能有奉土地率人民以归国家矣。诚如此则齐徐终逼亦不可守。且夫战守之法当恃人之不敢攻顷年兵之所以败皆反此也。今人之不以羊追狼蟹捕鼠而令重车弱卒与肥马悍番相逐其不能济固宜矣。汉之中年能事番者以马多也。番之後服汉者亦以马少也。既兵不可出车骑应畜今宜募天下使养马一匹者蠲一人役三匹者除一人为吏自此以进阶赏有差边亭徼驿一无发动。又将者求其死也。自能执干戈幸而不忘筋力尽于戎役其望上者固已深矣。重有澄风扫雾之勤驱秽涤尘之力此所自矜尤复为甚近所功赏人知其浓然似颇谬虚实怨怒实众垂臂而反唇者往往为部耦语而觖望者处处成群凡武人意气特易摧沮设一旦有变则向之怨者皆为敌也。今宜国财与之共竭府粟与之同罄者矣。应遣浓加宠爵发所在之禄将秩未充馀费宜阙他事员辇长不应与唯可教以狩之礼习以钲鼓之节。若假勇以进务黜其老至期而罢赏延于嗣。又缘淮城垒皆兴复使烽火相达兵食相连。若边民请师皆莫允许远夷贡至止於报答语以国家之未示以何事而非君须内教既立徐料寇形办骑卒四十万而国中不扰取支二十岁而远邑不惊然後越淮穷河跨陇出汉亦何而不可。又教之不敦一至于是今士大夫以下父母在而兄弟异计十家而七矣。庶人父子殊产计八家而五矣。凡甚者乃危亡不相知饥寒不相┰嫉谤残害其间不可称数宜明其禁以革其风先有善於家者即务其赏自今不改则没其财。又三年之丧天下之达丧以其哀并中出故制同外兴日久均痛故愈迟齐典汉氏节其臣则可矣。薄其子则乱也。云：何衰苴之容尽呜号之音息夫佩玉启旒深情弗忍冕珠凫朝不亦甚乎！凡法有变于古而刻于情则莫能顺焉至乎！败于礼而安于心必处而奉之何乃厚于恶而薄于善乎！今陛下以大孝始基宜反斯谬。且朝享临御当近自身始妃主典制宜渐加矫正凡举天下以奉一君何患不及或帝有集皂之陋后有帛布之鄙亦无取焉。且一体炫金不及百两一岁美衣不过数袭而必收宝连椟集服累笥目岂尝视身未时亲是椟带宝笥著衣空散国家之财徒奔天下之货而主以此惰礼妃以此傲家是何麋蠹之剧惑鄙之甚逮至婢竖皆无定科一婢之身众婢以使一竖之家列竖以役涂金披绣浆酒藿肉者不可称纪至有列以游遨饰兵以丘叱不亦重甚哉！若禁行赐薄不容致此。且细作始并以为俭而市造华怪即传于民如此迁也。非罢也。凡天下得治者以实治天下者尝虚民之耳目既不可诳治之盈耗立亦随之故凡厥庶民制度日侈商贩之室饰等王侯炉卖之身制均妃后凡一袖之大足断为两一裙之长可分为二见车马不辨贵贱视冠服不知尊卑尚方今造一物小民明已睥睨宫中朝制一衣庶家晚已裁学侈丽之源实先宫阃。又妃主所赐不限高卑自今以去宜为节目金珀翠玉锦绣罗奇色异章小民既不得服在上亦不得赐。若工人复造奇技淫器则皆焚之而重其罪。又置官者将以燮天平气赞地成功防奸御难治烦理剧使官称事立人称官置无空树散位繁进冗人今高卑贸实大小反称徒云：名定是谓官邪而世废姬公之制俗传秦人之法恶明君之典好ウ主之事其甚矣。今则宜先省事从而并官置位以周典为式变名以时为用秦汉末制何足取也。当使德厚者位尊位尊者禄重能薄者官浅官浅者秩轻缨冕绂称官以服车骑容卫当职以施。又寄各州郡宜通废罢旧地民户应更置立岂吴邦而有徐邑杨境而宅兖民上淆辰纪下乱畿甸其地如朱方者不宜置州土如都江者应更建邑。又民少者易理君近者易归凡吏皆宜每详其能每厚其秩为县不得复用蒙恩之家为郡不得复选势族之老贵人王侯识未堪用不应︹仕须令冠而启封能政而议爵。且帝子未官人谁谓贱但宜详置宾友茂择正人亦何必列长史参军别驾从事然後为贵哉！又世有先後业有难易明帝能令其儿不比光武之子马贵人能使其家不比阴后之族盛矣。哉！此於後世不可忘也。至当舆抑碎首之忿陛殿延辟戟之威此亦复不可忘也。内外之政实不可杂。若妃主为人请官其人宜终身不得为官。若请罪者亦终身不得赦罪凡天下所须者才诚难知也。有深居而言寡则蕴学而无由知有卑处而事隔则怀奇而无由进或复见忌於亲故或亦遭谗於贵党期欲致车右而动御席语天下而辨治乱焉可得哉！漫言举贤则斯人固未得矣。宜使世之所称通经达史辨辞精数吏能将谋偏术小道者使猎缨危膝博求其用制内外与官之远近及仕之类令各以所能而造其室降情以诱之卑身以安之然後察其擢唇吻树颊胲动精神发意气语之所至意之所执不过数四间不亦尽可知哉！若忠孝廉清之比︹柔之伦难以检格立可须臾定宜使乡部求其行守宰察其能竟皆见之于选贵呈之于相主然後处其职宜定其位用如此故应愚鄙尽捐贤明悉举矣。又俗好以毁沉人不知察其所以致毁以誉进人。又不知测其所以致誉毁徒皆鄙则宜擢其毁者誉党悉庸则宜退其誉者如此则毁誉不妄善恶分矣。又既谓之才则不宜以阶级限不应以年齿齐凡贵者好疑人少不知其少于人矣。老者亦轻人少不知其不及少矣。自释氏流教其来有源渊检精测固亦深矣。舒引容阔既亦广矣。然习慧者日替其束修诫者月繁其过遂至糜散锦帛侈饰车徒复假精医术杂卜数延姝满室置酒夹堂寄夫妻者不无杀子乞儿者继有而犹倚灵假象背亲傲君欺责疾老震损宫邑是乃外刑之所不容戮内教之所不悔罪而横天地之间莫之纠察人不得然岂其鬼与今宜申严佛律礻卑重国令其疵恶显著悉皆罢遣馀则随其艺行各为之条使禅义经诵人能其一食不过蔬衣不出布。若应更度者则令先习艺行本其神心必能草腐人天竦精以往者虽侯王家子亦不宜拘凡鬼道惑众妖巫破俗触木而言怪者不可数遇采而称神者非可其原本是乱男女合饮食因之而以祈祝从之而以报请是乱不诛为害未息凡一苑始立一神初兴淫风辄以之而甚今修堤以北置国百里峻山以右居灵十方糜财败俗其可称恨。又针药之术世寡复修诊脉之技人鲜能达民因是益徵於鬼遂弃于医重令耗惑不反死夭复半今大医宜男女习教在所应遣吏受业如此故当愈於媚神之愚正腠理之弊矣。凡无世不有言事末时不有令下然而升平不至危是继何哉！盖设令之本非实也。又病言不出于谋臣事不便于贵戚轻者诋訾呵骇重者死厌穷摈故西京有方调之诛东都有党锢之戮陛下。若欲申常令修末典则群臣在焉。若欲改旧章兴王道则微臣在矣。敢昧死以陈愿陛下察之书奏忤旨自解去职。
    南齐刘献除尚书祠部郎不拜太祖践阼召献入华林园谈语谓献曰：吾应天革命物议以为何如献对曰：陛下诫前轨之失加之以宽厚虽危可安。若循其覆车虽安必危矣。既出帝顾谓司徒褚渊曰：方直乃尔。
    刘思效为员外郎太祖初表陈谠言曰：宋自大明以来渐见弊徵赋有增於往天府尤贫於昔兼军警屡动伤夷不复戍役残丁储无半菽小民嗷嗷无乐土之色贵世之流货宝之族车服伎乐争相奢丽亭池第宅竞趋高华生於山泽之人不敢采饮其水草贫富相辉捐源尚末陛下宜发明诏吐德音布惠泽禁邪伪薄赋敛省徭役绝奇丽之赐塞郑卫之倡变历运之化应质文之用不亦大哉！又彭汴有凫枭之巢青丘为狐兔之窟虐害逾纪残暴日滋鬼泣旧泉人悲故壤童孺视编而惭生耆老看左礻壬而耻没陛下宜仰天人引领之望下吊沉黎倾首之勤授钺卫霍之将遣策萧张之师万道俱前穷山荡谷此即常山不足指而倾渤海不足饮而竭岂徒残寇尘灭而已哉！帝诏曰：朕夙夜思惟常弘道义纡梦岩滨垂精管库旰食旧怀其勤至矣。吴郡顾欢散骑郎刘思效或自至园丘或越在冗位并能献书金门刍辞凤阙辨章政体有协朕心今出其表外可详择所宜以时敷奏欢近以加於贲终思效可付选铨序以显谠言。
    崔祖思为给事黄门郎太祖建元初启陈政事曰：礼义者人伦之襟冕帝王之枢柄自古开物成务必以教学为先世不习学民罔志义悖竞因斯而兴乱祸是焉而作故笃俗昌治莫先道教不得以夷险革虑俭泰移业今无员之官空受禄力三载无考绩之效九年阙登黜之序国储以之空匮民力为之散能否无章泾渭混流宜太庙之南弘修文序司农以北广开式校台州列国限外之职问其所乐依方课习各尽其能月供僮如广充给。若有废惰遣还故郡殊经奇艺待以不次士修其业必有异等民识其利能无勉励。又曰：汉文集上书囊以为殿帷身衣弋绨以韦带剑慎夫人衣不曳地惜中民十家之产不为露台刘备取帐钩铜铸钱以充国用魏武遣女以帛帐东阿妇以绣衣赐死王景兴以淅米见诮武帝以节俭过人张妃房帷碧绡蚊寿三齐{艹仙}席五盏盘桃花米饭殷仲文劝令畜伎答云：不解声仲文曰：但畜自解。又答畏解故不畜历观帝王未尝不以约素兴侈丽亡也。伏惟陛下体唐成俭踵虞为朴寝殿则素木卑构饣善器则陶匏充御琼簪玉箸碎以为尘珍裘绣服焚之如草斯实风高上代民偃下世矣。然教信虽孚民染未革宜加甄明以速归厚详察朝士有柴车蓬馆高以殊等墙华轮卑其称谓驰禽荒色长违清编嗜音酣酒守官不徙物识义方。且惧。且劝则调风变俗不俟终日。又曰：宪律之重由来尚矣。故曹参去齐惟以狱市为寄馀无所言路温舒言秦有十失其一尚存治狱之吏是也。实宜清置廷尉茂简三官寺丞狱主弥重其选研习律令删除繁苛诏狱及两县一月三讯观貌察情欺枉必达使明慎用刑无忝大易宁失不经靡愧。《周书》汉末治律有家子孙并世其业聚徒讲授至数百人故张于二氏誉文宣之世陈郭两族流称武明之朝决狱无冤庆昌支裔槐衮相袭蝉紫传辉今廷尉律生乃令史门户族非咸弘庭阙于训刑之不措抑此之由如详择笃厚之士使习律令试简有徵擢为廷尉僚属苟官世其家而不美其绩鲜矣。废其职而欲善其事未之有也。若刘累传守其业庖人不乏龙肝之馔断可知矣。又曰：乐者动天地感鬼神正情性立人伦其义大矣。按前汉编户千万大乐伶官方八百二十九人孔光等奏罢不合经法者四百四十一人正乐定员惟置三百八十八人今户口不能百万而太乐雅郑元徽时校试千有馀人後堂杂伎不在其数糜费力役伤败风俗今欲拨邪归道莫。若罢杂伎王庭惟置锺ね羽戚登歌而已如此则官充给养国反淳风矣。又曰：论儒者以德化为本谈法者以刻削为体道教治世之粱肉刑宪乱世之药石故以教化比雨露刑法方风霜是以有耻。且格敬让之枢纽令行禁止为国之关键。然则天下治者赏罚而已矣。赏不事丰所病于不均罚不在重所困于不当如今甲功少乙功多赏甲而舍乙天下必不劝矣。丙罪重丁眚轻罚丁而赦丙天下必不悛矣。是赏罚空行无当乎！劝沮将令见罚者宠习之臣受赏者仇雠之士戮一人而万国惧赏匹夫而四海悦。又曰：籍税以厚国国虚民贫广田以实廪国富民散尧资用天之储实拯怀山之数汤凭分地之积以胜流金之运近代魏置典农而中都足食晋开汝颍而河汴委储今将扫辟咸华题镂龙漠宜简役敦农开田广稼特罢山池之威禁深抑豪右之兼擅则兵民优赡可以出师。又曰：古者左。《史记》言右。《史记》事故君举必书尽直策而不汗上无妄动知如丝之成纶今著作之官起居而已述事之徒褒谏为体世无董狐书法必隐时阙南史直笔未闻。又曰：废谏官则听纳靡依虽课励朝僚徵访刍舆莫。若推举质直职思其忧夫越任干事在言为难当官而行处辞或易物议既以无言望己己亦当以吞默惭人中丞虽谢咸元未有全废劾简廷尉诚非释之宁容都无讯牒故知与其谬人宁不废职目前之明效也。汉徵贡禹为谏大夫矢言先策夏侯胜狂直拘系出补讽职伐柯非遐行之即善。又曰：天地无心赋气自均宁得诞秀往古而独寂寥一代将在知与不知用与不用尔夫有贤而不知知贤而不用用贤而不委委贤而不信此四者古今之通患也。今诚重郭隗而招剧辛任鲍叔以来夷吾则天下之士不待召而自至矣。帝优诏报答。
    梁贺琛为散骑常侍高祖时任职者皆缘饰奸谄深害时政琛遂启陈事条封奏曰：臣荷拔擢之恩曾不能效一职居献纳之任。又不能荐一言窃闻慈父不爱无益之子明君不畜无益之臣臣所以当食废餐中宵而叹息也。辄言时事列之于後非谓谋猷宁云：启沃独缄胸臆不语妻子辞无粉饰削藁则焚脱得听览试加省鉴如不允合亮其戆愚一事曰：今北边稽颡戈甲解息正是生聚教训之时而天下户口减落诚当今之急务虽是处凋流而关外弥甚郡不堪州之控总县不堪郡之衰削更相呼扰莫得治其政述惟以应赴徵敛为事百姓不能堪命各事流移或依於大姓或聚於屯封盖不获已而窜亡非乐之也。国家於关外赋税盖微乃至年尝租课动致逋积而民失安居宁非牧守之过东境户口空虚皆由使命繁数夫犬不夜吠故民得安居今大邦大县舟舸衔命者非惟十数复穷幽之乡极远之邑亦皆必至每有一使所至惊扰深为民害驽困邑宰则拱手听其渔猎桀黠长吏。又因之而为贪残纵有廉平犹为掣肘故邑宰怀印类无考绩细民弃业流{宀几}者多虽年降复业之诏屡下蠲赋之恩而终不得反其居也。其二事曰：圣主恤隐之心纳隍之念无间於遐迩至于飞蠕动犹。且度脱况在兆民而州郡无恤民之志故天下惟注仰于一人诚所谓爱之如父母仰之如日月敬之如鬼神畏之如雷电苟须应病进药，岂可不治之哉！今天下宰守所以皆尚贪残罕有廉白者曰：风俗靡侈使之然也。淫奢之弊其事多端粗举二条言其尤者夫食方丈于前所甘一味今之燕喜相竞夸豪积果如山岳列肴同绮绣露台之产不周一燕之资而宾主之间裁取满腹未及下堂已同枭腐。又歌姬舞女本有品制二八之锡良待和戎今畜妓之夫无有等秩虽复庶贱微人皆盛姬妾务在贪争饰绮罗故为吏牧民者竞为剥削虽致贤臣忆罢归之日不支数年便以消散盖由宴醑所废既破数家之产歌谣之具必俟千金之资所费事等邱山为欢止在俄顷乃更追憾向所取之少今所费之多如复傅翼增其搏噬一何悖哉！其馀淫奢著之凡百习以成俗日见滋甚欲使人守廉隅吏向清白安可得耶今诚宜严为禁制导之以节俭贬除饰纠奏浮华使众皆知变其耳目改其好恶夫失节之嗟亦民所患正耻不及群故勉疆而为之苟力所不至还忧其弊矣。今其风而正其失易於反掌夫论至治者必以淳素为前先正雕流之弊也。其三事曰：圣躬荷负苍生以为任弘济四海以为心不惮胼胝之劳不辞癯瘠之苦岂止日昃忘饥夜分废寝至于百司莫不奏事上息责下之嫌下无逼上之咎斯实道迈百王事超千载但斗筲之人藻之子既得伏奏帷房便欲诡竞求进不识国之大体不知当一官处一职贵使理其紊乱救其不及心在明恕事乃平章但务吹毛求疵擘肌分理运挈瓶之智徼分外之求以深刻为能以绳逐为务迹虽似于奉公事更成其威福犯罪者复多巧避莅职者因而旷怠惠恶增奸实由于此今诚欲责其公平之效试其黜过之心则上安下谧无徼求之患矣。其四事曰：自征伐北境帑藏空虚今天下无事而犹日不暇给者良有以也。夫国弊则省其事而息其费事省则养民费息则财聚止或五年之中必能使国丰民阜。若复积以岁月斯乃范蠡灭吴之术管仲伯齐之由今计内省职掌各检其所部凡京师治署邸肆所为或十条宜省其五或三条宜省其一及国容戎备在昔应多在今宜少虽於後应多即事未须皆悉减省四方屯传邸泊或旧有或无益或防民有所宜除除之有所宜减减之凡厥兴造凡厥费财有非急者有役民者。又凡厥讨召凡厥求取虽关国计权其事宜皆须静息不息费则无以聚财不休民则无以聚力故蓄其财者所以大用之也。息其民者所以大役之也。若言小事不足害财则终年不息矣。以小役不足妨民则终年不止矣。扰其民而欲求殷阜不可得矣。聚其财而务赋敛兴造作则奸诈盗窃弥生是弊不息而其民不可使也。则难可以语富强而图远大矣。自普通以来二十馀年戎役荐起民力流今魏氏和亲疆场无警。若不及於此时大息四民使之生聚减省国费令府库蓄积一旦异境有虞关河可扫则国弊民疲安能振其远略事至方图无所及矣。言奏高祖大怒。
    後魏崔浩为祭酒明元有微疾怪异屡见乃使中贵人密问於浩曰：春秋星孛北斗七国之君皆将有咎今兹日蚀于胃昴赵代之分朕病弥年疗治无损恐一旦淹忽诸子并少将如之何其为我设图後之计浩曰：陛下春秋富盛圣业方隆德以除灾幸就平愈。且天道悬远或消或应昔宋景见灾修德荧惑退舍愿陛下遣诸忧虑恬神保和纳御嘉福无以ウ末之说致损圣思必不得已请陈瞽言自圣化龙兴不崇储贰是以永兴之始社稷几危今宜蚤建东宫选公卿忠贤陛下素所委仗者使为师傅左右信臣简在圣心者以充宾友入总万机出统戎政监国抚军六柄在手。若此则陛下可以优游无为顺神养寿以进医药万岁之後国有成主民有所归则奸宄息望旁无觊觎此乃万代之令典塞祸之备也。今长皇子寿年渐一周明温和众情所系时登储副则天下幸甚立太子以长礼之大经。若须并大成人而特倒错天伦则生履霜坚冰之祸自古以来载籍所记兴衰存亡不繇此帝纳之。
    高允为著作郎太武问曰：万机之务何者为先是时多禁封良田。又京师游食者众允因言曰：方百里则为地方一里则为田三顷七十亩万里则田三万七千顷。若劝之则亩益三升不劝则亩损三升方百里损益之率为粟二百三十二万斛况以天下之广乎！若公私有储虽遇饥年复何忧哉！帝善之遂除田禁悉以授民。
    高孝文时为秘书令上疏曰：今之选举不采识治之优劣专简年劳之多少斯非尽才之谓宜停此薄艺弃彼朽劳惟才是举则官方斯穆。又勋旧之臣虽年勤可录而非才抚人者则可加之以禄赏不宜委之以方任所谓王者可私人以财不私人以官者也。孝文善之。
    李彪为秘书丞上。表曰：臣闻昔之哲王莫不孜孜思谠言以康黎庶是以访童问老不避渊泽询谋谘善不弃刍荛用能光茂实于竹素播徽声于金石臣属生有道遇无讳之朝敢循往式窃揆时宜谨冒死上封事七条狂瞽之言伏待刑戮其一曰自太和建号逾於一纪典刑德政可得而言也。立圜丘以诏孝则百神不乏享矣。举贤才以酬谘则多士盈朝矣。开至诚以轨物则朝无佞人矣。敦六顺以教人则四门无凶人矣。制冠服以明秩则典式复彰矣。作雅乐以协人伦则人神交庆矣。深慎罚以明刑则庶狱得衷矣。薄服味以示纳则俭德光昭矣。殚宫女以妃鳏则人无怨旷矣。倾府藏以振锡则大赉周渥矣。省赋役以育人则编户巷歌矣。宣德惠以怀远迩则华荒舞矣。垂至德以畅幽显则祯祥效质矣。生生得所事事惟新巍巍乎！犹造物之曲成也。然臣愚以为行俭之道犹自阙始何者今庶人豪富之家习华既深敦朴情浅未识俭素之易长而行奢靡之难久庄制地宅美饰车马仆妾衣绮罗土木被纹绣僭度违衷者众矣。古先哲王之为制也。自天子以至公卿下及抱关击柝其宫室车服各有差品小不得逾大贱不得逾贵夫然故上下序而人志定今时华相竞情无常守大为消功之物。又置费力之事，岂不谬哉！消功者锦绣雕文费力者广宅高宇庄制丽饰是也。其妨农业害女工者焉可稍言哉！汉文时贾谊上疏云：今之王政可为长太息者六此是其一也。夫上之所好下必从之故越王好勇而士多轻死楚灵好瘠而国有饥人今二皇躬行俭素诏令殷勤而百姓之奢华犹未革者岂楚越之人易变如彼大魏之士难化如此盖朝制弗宣人未见德使之然耳臣愚以为第宅车服自百官以至於庶人宜为其等制使贵不逼贱卑不僭高不可以称其侈意用违经典今或者以为习俗日久不可卒革臣谨言古人革之渐昔子产为政一年百姓歌之曰：我有田畴子产伍之我有衣冠子产褚之孰杀子产吾其与之及三年乃歌曰：我有田畴子产殖之我有子弟子产诲之子产。若死其谁嗣之。然则郑人之智岂前昏而後明哉！且从政者须渐受化者难顿故也。今。若为制以差品之始末之情魏士与郑人同矣。既同郑人是为卒有善歌，岂可惮其初怨而不为终善哉！夫尚俭者开富之源好奢者起贫之兆。然则俭约易以教行华靡难以财满是以圣人留意焉贤人希准焉故夏禹卑宫室而恶衣服殷汤寝黄屋而乘辂舆此示俭于後王後王所宜观其意而取折衷也。孔子为鲁司寇乘柴车而驾驽马晏婴为齐正卿冠濯冠而衣敝裘此示俭于後臣後臣所宜识其情而消息之也。前志云：作法於凉其弊犹贪此言虽略有达治道臣之瞽言倘或可采比及三年可以有成有成则人务本人务本则奢费除奢费除则帛丰帛丰则人逸乐人逸乐则皇基固矣。其二曰易称主器者莫。若长子。《传》曰：太子奉蒙嫡之粢盛。然则祭亡主则宗庙无所享蒙嫡废则神器无所传圣贤知其如此故垂语以为长世之法昔臣主得斯道也。故恢崇儒术以训世嫡世嫡，於是乎！习成懿德用大协于黎丞是以世统生人载祀八百逮嬴氏之君于秦也。殆弃德政坑焚儒典弗以义方教厥蒙子蒙子，於是习成凶德肆虐以临黔首是以享年不永二世而亡亡之与兴其道在於师傅师傅之损益可得而言益者周公傅成王教以孝仁义礼逐去邪人不使见恶。又选天下之端士孝弟博闻有道术者以为卫翼此周道之所以长久也。损者赵高傅胡亥教以刑戮斩劓及夷人族逐去正人不得见善士谄佞谗贼者为其左右此秦祚之所以促短也。夫皇天辅德也。岂私周而疏秦哉！由所行之道殊故祸福之途异尔昔光武议为太子置傅以问其群臣群臣望意皆言太子舅执金吾新阳侯阴就可博士张逸正色曰：今立太子为阴氏乎！为天下乎！即为阴氏则阴侯可为天下则固宜用天下之贤才光武称善曰：置傅以辅太子也。今博士之不难正朕况太子乎！即拜逸为太子太傅汉明卒为贤主。然则逸之傅汉明非乃生之渐也。尚或有称而况乃生训之以正道其为益也。固已大矣。故。《礼》曰：太子生因举以礼使士负之有司斋肃端冕见于南郊明蒙嫡之重见乎！天下过阙则下过庙则趋明孝敬之道也。然古之太子自为赤子而教固已行矣。此则远世之镜也。高宗文成皇帝慨少时师不勤教尝谓群臣曰：朕始学之日年尚幼冲情未能专既临万机不遑温习今而思之岂惟矛咎抑亦师傅之不勤尚书李祈免冠而谢此则近日之可鉴也。伏惟太皇太后翼赞高宗训成显祖使巍巍之功邈乎！前王陛下幼蒙鞠诲圣敬日跻及储宫诞育复亲抚告日省月试实劳神虑今诚宜准古立师傅以训导太子训导正则太子正太子正则皇家庆皇家庆则人幸甚矣。其三曰臣闻国本黎元人资粒食是以昔之哲王莫不勤劝稼穑盈蓄仓廪故尧汤水旱人无菜色者盖由备之有渐积之有素暨于汉家以人食少乃设常平以给之魏氏以兵粮乏制屯田以供之用能不匮当时军国取济。又记云：国无三年之储谓国非其国光武以一亩不实罪及牧守圣人之忧世重殷勤如彼明君之恤人劝农相效如此顷年山东饥去岁京师俭内外人庶出入就丰既废营产疲而乃达。又於国体实有虚损。若先多积安而纳之，岂有督老弱糊口千里之外以今况古诚可惧也。臣以为宜折州郡常调九分之二京都度支馀各立官司年丰籴积于仓时俭则加私之二粜之於人如此民必力田以买官绢。又务即以取官粟年登则常积岁凶则直给。又别立农官取州郡户十分之一以为此人相水陆之宜料顷亩之数以赋赎杂物馀财帛中科给令其肆力以一夫之田岁贡六十斛甄其课并征戍杂役行此二事数年之中则积而人足虽灾不为害臣。又闻前代明主皆务怀远人礼贤引滞故汉高过赵求乐毅之胄晋武廓定族吴蜀之彦臣谓宜于河表七州人中擢其门才引令赴阙依中州官比随能存之一可以广圣朝均新旧之义二可以怀江汉归有道之情其四曰昔帝舜命咎繇惟刑之恤周公诰成王勿误于庶狱斯皆君臣相诫重刑之至也。今二圣哀矜罪辜小大以情谳决之日多从降恕时不得已必垂恻隐虽前王之劝听肆赦亦如斯而已至。若行刑犯时愚臣窃所未安汉制旧断狱报重尝尽季冬至孝章时改尽十月以育三微後岁旱论者以不可十月断狱阴气微阳气泄以故致旱事下公卿尚书陈宠议冬至阳气始萌十一月有射干芸荔之应天以为正周以为春十二月阳气上通雉ず鸡乳地以为正殷以为春十三月阳气已至天地以交万物皆出蛰虫始振夏以为春三微成著以通三统三统之月断狱流血是不稽天意也。月令仲冬之月身欲宁事欲静以起隆怒不可谓宁以行大刑不可谓静章奏帝善其言卒以十月断令京都及四方断狱报重竟季冬不推三正以育三微宽宥之情每过於昔遵时之宪犹或阙然今岂所谓助阳发生垂奉微之仁也。（微三微也。）诚宜远稽周典近采汉制天下断狱起自初秋尽於孟冬不於三统之春行斩绞之刑如此则道协幽显仁垂後昆矣。其五曰古者大臣有坐不廉而废者不谓之不廉乃曰：簋不饰此君之所以礼贵臣不明言其过也。臣有大谴则白冠缨盘水加剑造室而请死此臣之所以知罪而不敢逃刑也。圣朝宾遇大臣礼同古典自太和以降有负罪当舀大辟者多归第自尽遣之日深垂隐愍言发凄泪百官莫不见四海莫不闻诚足以感将死之心慰戚属之情然恩发至衷未著永制此愚臣所以敢陈末见也。昔汉文时人有告丞相周勃谋反者逮系长安狱顿辱之与皂隶同贾谊乃上书极陈君臣之义不宜如是夫贵臣者天子为其改容而礼貌之吏人为其俯伏而敬贵之其有罪过废之可也。赐之死可也。若束缚之输之司寇榜笞之小吏骂詈之殆非所以令众庶见也。及将刑也。臣则北面再拜跪而自裁天子曰：大夫自有过耳吾遇子有礼矣。此上不使人抑而刑之也。孝文深纳其言是後大臣有罪则自杀不受刑至孝武时稍复入狱良由孝文行之当时不为永制故耳伏惟圣德慈惠岂与孝文比隆哉！今天下有道庶人不议之时臣安可陈瞽言於朝但恐万世之後继体之主有。若汉武事焉夫道贵长久所以树之风声也。法尚不亏所以贻厥孙谋也。焉得行恩当时而不著长世之制乎！其六曰孝经称父子之道天性也。书云：孝乎！惟孝友于兄弟二经之旨盖明一体而同气可共而不可离也。及其有罪罪不相及者乃君上之厚恩至。若有惧惧应相连者固自然之常理也。无情之人父兄系狱子弟无惨惕之容子弟逃刑父兄无愧恶之色宴安荣位游从自。若车马仍华衣冠犹饰宁是同体共气分忧均戚之理也。哉！楚人灭江秦伯素服而示惧宋宏未举桓谭免冠而谢罪则子弟之於父兄父兄之於子弟惟其情至岂与结盟相知者同年语其深浅哉！二圣清简风俗孝慈是先臣愚以为父兄有犯宜令子弟素服肉袒诣阙请罪子弟有坐宜令父兄露板引咎乞解所司。若职任必要不宜许者慰勉留之如此足以敦励凡薄使人知有所耻矣。其七曰礼云：臣有大丧君三年不呼其门此圣人缘情制礼以终孝子之情者也。周季陵夷丧礼稍亡是以要即戎素冠作刺逮乎！虐秦殆皆冫民矣。汉初军旅屡兴未能遵古至宣帝时民当从军屯者遭大父母父母死未满三月皆弗徭役其朝臣丧制则未有闻至後汉元初中大臣其重忧始得去官终服暨魏武孙刘之世日寻干戈前世礼制复废而不行晋时鸿胪郑典丧亲固请终服武帝感其孝诚遂著令以为常圣魏之初拨乱反正未遑建终丧之制今四海无虞百姓安逸诚是孝慈道洽礼教兴行之日也。然愚臣所怀窃有未尽伏见朝臣丁父忧者假满赴职衣锦乘轩从郊庙之祀鸣玉垂缕同郎庆之燕伤人子之道亏天地之经愚谓如有遭大父母父母丧者皆听终服。若无其人有旷庶官者则优旨慰谕起令视事但综所司出纳敷奏而已国之吉庆一令无预其军戎之警墨从役虽愆于礼事所宜行也。如臣之言少有可采愿付有司别为条制孝文览而善之寻皆施行。
    ●卷五百三十
    ○谏诤部　规谏第七
    後魏郭祚为黄门侍郎时孝文以李彪为散骑常侍祚因入见帝谓祚曰：朕昨误授一人宫祚对曰：陛下圣镜照临抡才授职进退可否黜陟幽明品物既彰人伦有序岂容圣诏一行而有差异帝沈吟曰：此自应有让因让朕欲别授一官顷之彪有启云：伯石辞卿子产所恶臣欲之己久不敢辞让帝叹谓祚曰：卿之忠谏李彪正辞使朕迟回不能复决不换彪官也。李冲为侍中时车骑南伐以冲兼左仆射留守洛阳车驾渡淮别诏安南大将军元英平三州将军刘藻讨汉中召雍泾岐兵六千人拟戍南郑克城则追冲表谏曰：秦州险厄地接羌夷自西师出後饷援连续加氐羌叛逆所在奔命运粮擐甲迄兹未己今复预差戍卒悬拟山外虽加优复恐犹惊骇脱终攻不克徒动民情连结势援事或难测辄依旨密下刺史待军克郑城然後差遣如臣愚见犹为未足何者西道险厄单径千里今欲深戍绝界之外孤据郡贼之中敌攻不可卒援食尽不可运粮古人有言虽鞭之长不及马腹南郑於国实为马腹也。且昔人攻伐或城降而不取仁君用师或抚民而遗地。且王者之举情在拯民夷寇所守志在吾地校之二义德有浅深患声已远何遽於一城哉！且魏境所掩九州过八民人所臣十分而九所有未民者惟汉北之与江外耳覆之在近岂急急于今日宜待大开疆宇广拔城聚多积资粮食足支敌然後置邦树将为吞并之举今锺离寿春密迩未拔堵城新野跬步弗降所克者舍之而不取所降者抚之而旋越东道既未可以近力守西蕃宁可以远兵固。若果欲置者臣恐终以资敌也。又今建都中土地接寇壤方须大收死士平荡江会轻遣单寡弃令舀没恐後举之日众以留守致惧求其死效未易可获推此而论不戍为上帝从之。
    高闾为中书令时出师讨淮北闾。表曰：伏见庙有事淮海虽成事不说犹可思量臣以愚劣本非武用至於军旅先所不学直以无讳之朝敢肆狂瞽区区短见窃有所疑臣闻兵者凶器不得已而用之今天下开泰四方无虞岂宜盛世干戈妄动疑一也。淮北之城凡有五处难易相兼皆须攻击然攻守难图力悬百倍反覆思量未见其利疑二也。纵使归心于国无用发兵远入费损转多。若不置城是谓空争疑三也。脱不如意当延日月屯军聚费于何不用疑四也。伏愿思此四疑时速返旆文明太后令曰：六军电扫有。若摧朽何虑四难也。後闾为相州刺史时孝文选都洛阳闾表谏言迁有十损必不得已请迁于邺孝文颇嫌之南齐雍州刺史曹虎据襄阳请降诏刘昶薛真度等四道南伐车驾亲幸悬瓠闾表谏曰：洛阳草创虎既不遣质任必非诚心无宜轻举帝不纳虎果虚诈诸将皆无功而还後。又上。表曰：臣闻为国之道其要有五一曰文德二曰武功三曰法度四曰防固五曰刑赏故远人不服则修文德以来之荒服干命则审武功以威之民未知战则制法度以齐之暴敌轻侵则设防固以御之临事制胜则明刑赏以劝之用能辟国宁方征伐四克敌人之力有所长短所长者野战所短者攻城。若以彼之所短夺其所长则虽众不能成患虽来不能内逼。又彼散居野泽随逐水草战则与家产并至奔则与畜牧俱逃不赍资粮而饮食足是以古人伐北方攘其侵掠而已历代为边患者良以忽无常故也。六镇势分倍众不斗互相围逼难以制之昔周命南仲城彼朔方赵灵秦始长城是筑汉之孝武踵其前事此四代之君皆帝王之雄杰所以同此役者非智术之不长兵众之不足乃防边之要事其理宜然故也。易称天险不可升地险山川邱陵王公设险以守其国长城之谓欤今宜依故六镇之北筑长城以御北边虽有暂劳之勤有永逸之益如其一城惠及百世即於要害往往开门造小城於其侧因施却敌多置弓弩狄来有城可守有兵可捍既不攻城野掠无获草尽则走终始必惩。又宜发近州武勇四万人及京师二万人合六万人为武士於苑内立征北大将军府选忠勇有志者以充其选下置官属分为三军二万人专习弓射二万人专习戈二万人专习骑肖修立战场十日一习采诸葛亮八阵之法为平地御寇之方使其解兵革之宜识旌旗之节兵气精坚必堪御寇使将有定兵兵有常主上下相信昼夜如一七月发六军兵万人各备戎作之具敕台北诸屯仓库随近米俱送北镇至八月征北部率所领与六镇之兵直至碛南扬威汉北北狄。若来拒之与决战。若其不来然後散分其地以筑长城计六镇东西不过千里。若一夫一日之功当三步之地三百人三里三千人三十里三万人三百里则千里之地强弱相兼计十万人一月必就运粮一月不足为多人怀永逸劳而无怨计筑长城其利有五罢游防之苦其利一也。北部放牧无抄掠之患其利二也。登城观敌以逸待劳其利三也。省境防之虞息无时之备其利四也。岁尝游运永得不遣其利五也。又任将之道特须委任送之以礼恕之以情阃外之事有利辄决赦其小过安其大功足以兵力资其给用君臣相体。若身之使臂然後忠勇可立制度可果是以忠臣尽其心征将竭其力虽三败而逾荣虽三背而弥宠诏曰：览表具卿安边之策此当与卿面论後。又上。表曰：奉癸未诏书以春秋少雨饥馑之方臻愍黎元之伤瘁同禹汤罪己之诚齐尧舜引咎之德虑灾致惧询及卿士令各上书极陈损益深恩被于苍生厚惠流于后土伏惟陛下天启圣姿利见纂极钦。若昊天光格宇宙太皇太后以睿哲赞世稽合三才高明柔克道被无外七政昭宣于上九功咸序于下君人之量逾高谦光之旨弥笃修复祭仪宗庙所以致敬饬正器服礼乐所以宣和增儒官以重文德简勇士以昭武功虑狱讼之未息定刑书以理之惧蒸民之奸轨置邻党以穆之究庶官之勤剧班俸禄以优之知劳逸之难均分民土以齐之甄忠明孝矜贫恤独开纳谠言抑绝谗佞明训以体率土移风虽未胜残去杀成无为之化足以仰答三灵者矣。臣闻皇天无私降鉴在下休咎之徵咸由人召故帝道昌则九畴叙君德衰而彝伦ル休瑞并应享以五福则康於其邦咎徵屡臻罚以六极则害於其国斯乃洪范之实徵神祗之明验及其厄运所缠世锺阳九数乖於天理事违於人谋时则有之矣。故尧汤逢历年之灾周汉遭水旱之患然立功修行终能弭息今孝治则有如此之风计运未有如彼之害而陛下殷勤引过事迈前王徙星澍雨之徵指辰可必消灾灭祸之符灼然自见虽王畿之内颇为少雨关外诸方禾稼仍茂苟动之以理绥之以和一岁不收未为大损但豫备不虞古之善政安不忘危有国常典窃以北镇新徙家业未就思亲念本人有愁心一朝有事难以御敌可宽其往来颇使欣慰开中平城之仓以赈恤之足以感德致力边境矣。明察畿甸之民饥甚者出灵邱下馆之粟以救其乏以安慰孤寡乐业保土使幽定安并四州之租随运以益其处开关弛禁薄赋贱籴以消其费道路资其东西随丰迎食贫富相赡可以免度凶年不为患苦。又闻常士困则滥窃生匹妇馁则慈心薄凶俭之年民轻违犯可缓其使役急其禁令宜於未然之前申敕外牧。又一夫幽枉王道为亏京师之狱或恐未然可集见囚於都曹使明折庶狱者加究察轻者即可决遣重者定状以闻罢非急之务放无用之兽此乃救凶之常法。且以见忧於百姓论曰：不患贫而患不安苟安而乐生虽遭凶年何伤於民庶也。愚臣所见如此而已诏曰：省表闻之当敕有司依此施行出为镇南将军相州刺史孝文攻锺离未克将於淮南修故城而置镇戍以抚新附之民赐闾玺书具论其状闾。表曰：南土乱亡僭主屡易陛下命将亲征威陵江左望风慕化克拔数城施恩布德携民襁负可谓泽流边方威惠普著矣。然无非大举兴发後时本为迎降戎卒实少兵称十则围之倍则攻之所率既寡东西悬阔难以并称伏承欲留戍淮南招抚新附昔世祖以回山倒海之威步骑数十万南临瓜步诸郡尽降而盱眙小人攻而弗克班师之日兵不戍一郡士不辟一廛夫岂无人以大镇未平不可守小故也。堰水先塞其源伐木必拔其根源不塞根不拔虽翦枝竭流终不可绝矣。寿阳盱眙淮阴淮南之本源也。三镇不克其一而留兵守郡不可自令明矣。既逼敌之大镇隔深淮之险少置兵不足自固多留众运粮难可克。又欲修渠通漕路必繇于泗口溯淮而上须经角城淮阴大业舟船素蓄敌因先积之资以拒始行之路。若元戎旋旆兵士挫怯夏雨水长救援实难忠勇虽奋事不可济淮阴东接山阳南通江表兼近江都海西之资西有盱眙寿阳之镇。且安土乐本人之常情。若必留戍军还之後恐为敌擒何者镇戍新立悬在异境以劳御逸以新击旧而能自固者未之有也。昔彭城之役既克其城戍镇已定而思叛外向者犹过数万角城蕞尔处在淮北去淮阳十八里五固之役攻围历时卒不能克以今比昔事兼数倍今以向热水流方降兵刃既交虽以恩恤降附之民及诸守令亦可徙置淮北如其不然进兵临淮速渡士卒班师还京踵太武之成规营皇居于伊洛蓄力以待敌[C260]布德以怀远人使中国清穆化被遐裔淮南之镇自效可期天安之指辰不远车驾还幸石济闾朝於行宫孝文谓闾曰：朕往年之意不欲决征但兵士已集恐为幽王之灾不容中止发洛之日正欲至于悬瓠以观形势然机不可失遂至淮南而彼诸将并列州镇至元所获定繇晚一月日故也。闾对曰：人皆是其所事而非其所不事犹犬之吠非其主。且古者攻战之法倍则攻之十则围之圣驾亲戎诚应大捷所以无大获者良繇兵少故也。且徙都天下之大事今京邑甫尔庶事造创臣闻诗云：惠此中国以绥四方臣愿陛下当从容伊优游京洛使德被四海中国辑宁然後向化之徒自然乐附高祖曰：愿从容伊实亦不少但未获耳闾曰：司马相如临终恨不见封禅今虽江介不宾小贼未殄然中州之地略亦尽平，岂可於圣明之辰而阙盛礼齐桓公霸诸侯犹欲封禅而况万乘高祖曰：此桓公屈於管仲荆杨未一岂得如卿言也。闾曰：汉之名臣皆不以江南为中国。且三代之境亦不能远高祖曰：淮海惟杨州荆及衡阳惟荆州此非近中国乎！
    朱延隽为中书侍郎宣武专心释典不事坟籍延隽上疏谏曰：臣闻有尧文思钦明稽古妫舜体道坟典作圣汉光神军中读书魏武英规马上玩籍先帝天纵多能克文克武营迁讲代手不释卷良以经史义深补益处广虽则劬劳不可暂辍斯乃前王之美实後王之冰镜善足以遵恶足以诫也。陛下道悟自深渊鉴独得法坐於宸闱释觉善於日宇凡在听瞩尘蔽俱开然五经治世之范六籍轨俗之本盖以训物有渐应时匪妙必须先粗後精乘近即远伏愿经书玄览孔释兼存则内外俱固真俗斯畅。
    韩麒麟为齐州刺史麒麟以新附之人未阶台官士人沉抑乃。表曰：齐士自属伪方历载久远旧州府寮动有数百里自皇威开被并职从省守寄阙任不听士人监督窃惟新人未阶朝官州郡局任甚少沉塞者多愿言冠冕轻为去就愚谓守宰有阙宜推用豪望增置官员广延贤则华族蒙荣良才获叙怀德安上庶或在兹朝议从之太和十一年京南大饥麒麟表陈时务曰：古先哲王经国立治积储大稔谓之太平故躬籍千亩以励百姓用能衣食滋茂礼教兴行逮于中代亦崇斯业刈粟者与斩敌同爵力田者与孝弟均赏百王之常轨为治之所先今京师民庶不田者多游食之口三分居二盖一夫不耕或受其饥况於今者动以万计故顷年山东遭水而民有馁终今秋京都遇害价踊贵实由农人不劝素无储积故也。惟陛下天纵钦明道高三五末旦忧勤思恤民弊虽帝虞一日万几周文昃不暇食蔑以为喻上垂覆载之泽下有冻馁之人皆由有司不为明制长吏不恤其本自承平日久丰穰积年竞相矜夸遂成侈俗车服第宅奢僭无限丧葬婚娶为费实多富贵之家童妾ㄚ服工商之族玉食锦衣而农夫糟糠蚕妇乏短褐故令耕者日少田有荒芜帛罄於府库宝货盈於市里衣食匮於室丽服溢於路饥寒之本实在於斯愚谓凡珍异之物皆宜禁断吉凶之礼备为格式令贵贱有别民归朴素制天下男女计口受田宰司四时巡行台史岁一案检勤相劝课严加赏罚数年之中必有盈赡虽遇灾凶免于流亡矣。往年校比户贯租赋轻少臣所统齐州租粟仅可给俸略无入仓虽与民为利而不可久长脱有戎役或遭天灾恐供给之方无所取济可减绢布增益租年丰多积岁俭出赈所谓私民之宿积则民无荒年矣。
    甄琛为河南尹琛。表曰：诗称京邑翼翼四方是则者京邑是四方之本安危所在不可不清是以国家居代患多盗窃世祖太武皇帝亲自愤发广置主司里宰皆以下代令长及五等散男有经略者乃得为之。又多置吏士为其羽翼崇而重之始得禁止今迁都以来天下转广四方赴会事过代都五方杂沓难可备简寇盗公行却害不绝此由诸方混杂比不精主司ウ弱不堪检察故也。凡使人攻坚木者必为之择良器今河南郡是陛下天山之坚木盘根错节乱植其中六部礼尉即攻坚之利器非真刚精锐无以治之今择尹既非南金里尉铅刀而割欲望清肃都邑不可得也。理正乃流外四品职轻任碎多是不才人怀苟。且不能督察故使盗得容奸百赋失理乡边外小县所领不过百户而令长皆以将军居之京邑诸坊大者或千户或五百户其中皆王公卿尹贵势姻戚豪猾仆隶荫养奸徒高明遂宇不可干问。又有州郡侠客荫结贵游附党连群阴为布劫比之边县难易不同今难彼易此实为未惬王者立法随时从宜改弦易调明主所急先朝立品不必即是施而观之不便则改今闲官静任犹听长兼况烦剧要务不得简能下领请取武官中人品将军已下用贞济者以本官俸恤领里尉之任各食其禄高者领六部尉中者领经途尉下者领里正不尔请少高里尉之品迁下品中应选之者进而为之督责有所辇毂可清诏曰：里正可进至勋品经途从九品六部尉正九品请职中简取何必须武人也。琛。又奏以羽林为游军於诸坊巷司察盗贼，於是京邑清静至今踵焉游肇为侍中将军高肇伐蜀肇谏曰：臣闻远人不服则修文德以来之兵者凶器不得已而用之当今治虽太平论征未可何者山东关右残伤未复频年水旱百姓空虚宜在安静不宜劳役然往古开拓皆因城主归款故有征无战今之向化者惟假官号真伪难分或有怨於彼不可全信。且蜀地险隘称之自古镇戍晏然更无异趋岂得虚承浮说而动大军举不慎始悔将何及讨蜀之略愿俟後图宣武不纳。又肇为黄门侍郎时卢昶在朐山肇谏曰：朐山蕞尔遐在海滨山湖下垫民无居者於我非急於贼为利故必致死而争之非急故不得已而战以不得已之众击必死之师恐稽延岁月所费甚多假令必得朐山徒致交争终难全守所谓无益之田也。如贼将屡以宿豫求易朐山愚臣谓此言可许朐山久悍危弊宜速审之。若必如此宿豫不征而自伏捐此无用之地复彼旧有之疆兵役时解其利为大宣武将从之寻而昶败。
    阳固为治书侍御史时宣武广询得失固上谠言。表曰：臣闻为理不在多方在力行而已当今之务宜早正东储立师傅以保护立官司以防卫以系苍生之心揽权衡亲宗室强弱枝以立万世之计举贤良黜不肖使野无遗才朝无素餮孜孜万机躬亲庶务使民无谤ゥ之响省徭役薄税敛修学官遵旧章贵农桑贱工商绝谈虚穷微之论简桑门无用之费以存元元之民以救饥寒之苦上合昊天之心下悦亿兆之望然後备器械修甲兵习水战灭吴会撰封禅之礼袭轩唐之轨同彼七十二君之徽号协问鼎嵩河之心副高祖殷勤之志上与三皇比隆下与武帝齐美，岂不茂哉！臣位卑识昧言不及义属圣明庶访敢献瞽言伏愿陛下留神少垂究察。
    封回为都官尚书灵太后临朝诏百官问得失群臣不敢言回对曰：昔孔丘为司寇七日而诛少正卯鲁国肃然欺巧自息姬旦行戮不避兄弟周道用隆徐偃专行仁义其国乃灭自古及今未有不励威刑而能治者顷来颇由长吏宽大侵剥百姓盗贼群起请肃刑书以惩未犯太后意纳之而不能用。
    路思令为尚书右侍郎时天下多事思令乃上疏曰：臣闻国之大事惟祀与戎戎之有功在於将帅三代不必别民取治不等五霸不必异兵各能克定至于汤武之贤犹须伊望之佐尧舜之圣尚有禹稷之辅得其人也。六合唾掌可清失其人也。三河方为战地何者动之甚易靖之甚难窃以比年以来将帅多是宠贵子孙军恺统领亦皆效义附贵戚子弟未经戎役至于御杯跃马志逸气浮轩眉攘腕便以攻战自许及临大敌怖惧交怀雄图锐气一朝顿尽及令羸弱在前以当锐强壮居後以安身兼复器械不精进止不集任羊质之将驱不练之兵当负险之众敌数战之虏欲令不败，岂有得哉！是以兵知必败始集而先逃将。又怖敌迁延而不进国家便谓官号未满重爵屡加复疑赏赍之轻金帛日赐帑藏空虚民财殚尽致使贼徒更增胆气益盛生民损耗荼毒无聊主叹臣哀何心寝食臣虽位微窃不遑舍臣闻孝行出于忠贞节义率多果决德可感义夫恩可劝死士今。若舍上所轻求下所重黜陟幽明刑赏善恶徒简卒练兵习武甲密弩强弓调矢劲谋夫既设辩士先陈晓以安危示其祸福如其不悛以我义顺之师讨彼叛逆之竖岂异砺萧斧而伐朝会鼓洪炉而燎毛虽愚者知其不旋踵矣。敢以愚短昧死陈诚王椿为瀛州刺史时有风雹之变诏书广访谠言椿乃上疏曰：伏奉诏书以风雹厉威上动天卷访谠辞於百辟询舆诵於四海宸衷恳切备在丝纶祗承兢感心焉靡厝伏惟陛下启应期驭育万物承缀旒之难运纂纤丝之危绪忘餮日昃求衣未明俾上帝下临愍兹荼蓼永挤沟壑而沧浪降戾作害中秋上帝照临义不虚变窃惟风者为号令皇天所以示威雹者气激阴阳有所交争殆行令殊节殊急失中之所致也。昔澍雨千里缘敬祀之诚灾星三舍宁非善言之力谴不空发徵岂谬应谁谓盖高实符人事伏愿陛下留心曲览垂神远察礼贤登士慎举审官擢滞申冤振穷省役使夫邱樊林薮之彦毕居朝右仪表丹青之位未或虚加圜土绝五毒之民揆日息千门之费岩岩廊署无不遇之士忪忪独荷酒帛之恩则物见昭苏人知休泰徐奏薰风之曲无论鸿雁之歌，岂不天人幸甚鬼神咸忭。
    李字琚罗为高阳王主簿于时民多绝户为沙门上言礼以教世法导将来迹用既殊区流以别故三千之罪莫大于不孝不孝之大无过於绝祀。然则绝祀之罪重莫甚焉，岂能轻纵背礼之情而肆其向法之意也。正使佛道亦不应然假令听然犹须裁之以礼一身亲老弃家绝养既非人理尤乖礼情灭大伦。且关王贯交缺当世之礼而求将来之益孔子云：未知生焉知死斯言之至亦为备矣。安有弃堂堂之政而从鬼教乎！夫君子无故不游天地属心百神伫望故宜敦崇将礼咸秩无文而告朔朝庙不亲于明堂尝郊社多委於有司观射游苑跃马骋车危而非典岂清跸之意殖不思之业损巨费於生民灭禄削力近供无事之僧崇饰殿远邀未然之报昧爽之臣稽首於外玄寂之众遨游於内愆礼忤时人灵未穆愚谓从朝夕之因永祗劫之果未。若先万国之忻心以事其亲使天下和平灾害不生者也。伏愿淑慎威仪万邦作式躬致郊庙之礼亲纡朔望之虔释典成均竭力千亩明发不昧洁诚孝悌可以通神明德教可以光四海则一人有喜兆民赖之然後精进三宝信心如来道繇化深故诸漏可尽法随礼积故彼岸可登量彻僧寺不急之华还复百官久折之秩已兴之构务从简约将来之造权令停息仍旧亦可何必改作况今南服未静众役乃烦百姓之情多方避役。若复听之恐捐弃慈孝比屋而是沙门矣。臣学不经远言多孟浪忝职其忧不敢默尔都统僧暹等忿鬼教之言以为谤毁佛法泣诉灵太后责之自理曰：窃欲清明佛法使道俗兼通非敢排弃真学妄为訾毁。且鬼神之名皆通灵达称自百代正典叙三王五帝皆为鬼天地曰：神祗人死曰：鬼。《易》曰：知鬼神之情状周公自美亦曰：能事鬼神。《礼》曰：明则有礼乐幽则有鬼神是以明者为堂堂幽者为鬼教佛非天非地本出于人应世导俗其道幽隐名之为鬼愚谓非谤。且心无不善以佛道为教者正可达众妙之门耳灵太后虽知言为允然不免暹等之意犹罚金一两。
    张普惠为谏议大夫以复徵绵麻上奏曰：伏闻尚书计奏复徵绵麻之调遵先皇之轨夙宵惟度忻战交集何者闻复高祖旧典所以忻惟新但可复而不复所以战违法仰惟高祖废大&lt;豆斗&gt;去长尺改重秤所以爱万姓从薄赋知军国须绵麻之用故云：幅度之间亿兆应有绵麻之利故绢上税绵八两布上税麻十五斤万姓得废大&lt;豆斗&gt;去长尺改重秤荷薄赋之饶不於绵麻而已故歌舞以供其赋奔走以役其勤天子信于上亿兆乐于下故。《易》曰：悦而使民民忘其劳此之谓也。自兹以降渐渐长阔百姓嗟怨闻于朝野伏惟皇太后临朝之前陛下居谅ウ之日宰辅不寻其本知天下之怨绵麻不察其幅广度长秤重&lt;豆斗&gt;大革其所弊存其所存而特放绵麻之调以悦天下之心尚书既知国少绵麻不惟法度之幅易言民之可畏便欲去天下之大信弃已行之成诰追前之非逐後之失奏求还复绵麻以充国用不思库中大布绵麻而群臣共窃之愚臣以为於理未尽何者今宫人请调度造衣服必度忖秤量绢布匹有尺丈之盈犹不计其广丝绵斤兼百铢之剩夫无益之货勿重于时亏德之器勿陈于侧则民知德矣。臣。又闻之为治之要在于选举。若差之毫则有千里之失後来居上则致积薪之讥是以古之善为治者贯鱼以次任必以能爵人於朝不以私爱简才以授其官量能以任其用官得其才用当其器六辔既调坐致千里虞舜选众不仁者远则庶事康哉！民知其化矣。帝览而嘉之时史官克日蚀预罢朝普惠以逆废非礼上疏陈之。又表论时政得失一曰审法度平&lt;豆斗&gt;尺租调务轻赋役务省二曰听舆言察怨讼三曰：进忠謇退不肖任贤勿贰去邪勿疑四曰兴灭国继绝世勋亲之胄所宜收叙正光中诏遣杨钧送蠕蠕王阿那环还国普惠谓遣之将贻後患上疏曰：臣闻乾元以利贞为大非义则不动皇王以博施为功非类则不从故能遂万物而化天下者也。伏惟陛下聪哲钦明道光虞舜八表宅心九服清晏蠕蠕构害於朔垂妖师扇乱於江外此乃封豕长蛇不识王度天将悔其罪以奉皇魏故荼毒之辛苦之令知至道之可乐也。宜安民以悦其志恭己以怀其心而先自劳扰艰难下民兴师郊甸之内远投荒塞之外敉累世之敌可谓无名之师谚曰：惟乱门之无过愚情未见其可当是边将窥窃一时之功不思兵为凶器不得已而用之者也。夫白登之役汉祖亲困之樊哙欲以十万众横行モ奴中季布以为不可请斩之千古以为美况今旱酷异常圣慈降膳乃以万五千人使杨钧为将而欲定蠕蠕忤时而动其可济乎！阿那环投命皇朝抚之可也。岂容困疲我兆民以资天丧之虏昔庄公纳子纠以致乾时之败鲁僖小邾国而有悬胄之举今蠕蠕丧乱後主既立虽云：丧亡奸虞难抑脱有井陉之虑杨钧之肉其可食乎！高车蠕蠕连兵积年饥馑相仍须其自毙小亡大伤然後一举而并之此卞庄之高略所以获两虎不可不图之今土山告难简书相续盖亦无能为也。正与今举相会天其或者欲以告戒人不欲使南北两疆并兴大众脱狂狡构问于其间而复事连中国何以宁之今宰辅专欲好小名不图安危大计此微臣所以寒心者也。环之不还负何信义此机之际北师宜停臣言不及义文书所经过不敢不尽兵犹火也。不戢将自焚二虏自灭之形可以为殷鉴伏愿辑和万国以静四境混一之期坐而致矣。臣愚昧多违必无可采匹夫之智愿以呈献表奏诏曰：夫穷鸟归人尚或兴恻况那环婴祸流离远来依庇在情在国何容弗矜。且纳亡兴丧有国大义皇魏堂堂宁废斯德後主乱亡似当非谬此送彼迎想无拒战国宜表朝{卞}已深决卿深诚厚虑朕用嘉哉！但此机略不获相从脱後不逮勿惮正言。
    乐运为万年县丞高祖尝幸同州召运赴行在既至高祖谓运曰：卿来日见太子否运曰：臣来日奉辞高祖曰：卿言太子何如人运曰：中人也。时齐王宪以下并在帝侧高祖顾谓宪等曰：百官佞我皆云：太子聪明睿智惟运独云：中人方验运之忠直耳，於是因问运中人之状运对曰：班固以齐桓公为中人管仲相之则霸竖貂辅之则乱谓可与为善亦可与为恶也。高祖曰：我知之矣。遂妙选宫官以辅弼之仍超拜运京兆郡丞宣帝时数行赦宥运。又上疏曰：臣谨按周官曰：国君之过市刑人赦此谓市者交利之所君子无故不游观焉。若游观则当惠以悦之也。尚。《书》曰：眚灾肆赦此谓过误为害罪虽大当缓赦之吕刑云：五刑之疑有赦此谓赦疑从罚罚疑从免。《论语》曰：赦小过举贤才谨寻经典未有罪无轻重传天大赦之文逮兹末业不师古训无益於治未可则之故管仲曰：有赦者奔马之委辔不赦者痤疸之砺石。又曰：者民之仇雠法者民之父母吴汉遗言有云：惟愿无赦王符著论亦云：赦者非盛世之所宜一大之尊，岂可敷施非常之惠以肆奸宄之恶乎！帝不纳。
    北齐唐邕为侍中从武成帝幸晋阳帝至武军驿因醉责虞候都督范洪将杀之邕谏以为。若非酒行戮族诛人无所怨假使有大罪因酒杀人恐招横议洪因得免死。
    王後主时为散骑常侍武平初上言突厥与宇文男来女往必当相与影响南北冠边宜选九州中男强弩多据要险之地伏愿陛下哀忠念旧爱孤恤寡矜愚嘉善舍过记功敦骨肉之情广宽仁之路思尧舜之风慕禹汤之德克己复礼以成美化天下幸甚後周乐逊为左光禄大夫武成元年六月以霖雨经时诏百官上封事逊陈时宜一十四条其五条切于政要其一崇治方曰：窃惟今之在官者多求清身克济不至惠民爱物何者比来守令年期既促岁责有成益谓猛济为贤未甚优养此政既成後者复然夫政之正民过急则刻薄缓则慢是以周失舒缓秦败急酷民非赤子遇之宜在舒疾得衷不使劳扰顷承魏之衰政人习逋违先王朝宪备行民咸识法但可宣风改俗纳民轨训而已自非军旅之中何用过为迫切至于兴邦致治事由德教渐以成之非在仓卒窃谓姬周盛德治兴文武政穆成康自斯厥後不能无事昔申侯将本楚子诲之曰：无小国言以政狭法峻将不汝容敬仲入齐称曰：幸。若获宥及於宽政然关东诸州沦陷日久涂炭之後当慕息肩。若不布政优优闻诸境外将何以使彼劳民就归乐土其二省造作曰：顷者魏都洛阳一时教盛贵势之家各营第宅居服器玩皆尚奢靡世逐浮竞人尚浇薄使祸乱交兴天下丧败比来朝廷器服稍华百工造作尽务奇巧臣诚恐物逐好移有捐政俗如此等事颇宜禁省记言无作淫巧以荡上心传称宫室崇侈民力凋弊汉景有云：黄金珠玉饥不可食寒不可衣雕文刻镂伤农事者也。锦绣纂组害女工者也。以二者为饥寒之本源矣。然国家非为军戎器用时事要须而造者皆徒费功力损用害民未如广劝农桑以衣食为务使国储丰盈大功易立其三明选举曰：选曹赏录勋贵补拟官爵必宜与众共之有明扬之授使人得尽心如睹白日其材有升降其功有厚薄禄秩所加无容不审即如州郡选置犹集乡闾况天下选曹不取物望。若方州列郡自可内除外付曹铨叙者既非机事何足可密人生处世以荣禄为重检身履行以纂修为名然逢时既难失时为易其选置之日宜令众心明白然後呈奏使功勤见知品物称悦其四重战伐曰：魏祚告终天眷在德而高洋称僭先迷未改拥逼山东事切肘腋譬犹棋劫相持争行先後。若一行非当或成彼利诚应舍小营大先保封域不宜贪利在边轻为兴动捷则劳兵分守败则所损己多诗云：得则不竞何惮于病惟德可以庇民非恃强也。夫力均势敌则德者盛君子道长则小人道消故昔之善战者先为不可胜以待敌之可胜彼行暴戾我则宽仁彼为刻薄我必惠化使德泽傍流人思有道然後观[C260]而作可以集事其五禁奢侈曰：按礼人有贵贱物有差等使用者节品类有度焉后为天下母而身服大练所以率下也。季孙相三君矣。家无衣帛之妾所以厉俗也。比来富贵之家为意稍广无不资装仆隶作车後容仪服饰华美炫曜街衢乃使行者辍足路人倾盖论其输力公家未。若介胄之士然其坐受嘉赏有逾攻战之人纵令不惜功费，岂不有亏清德必其储蓄之馀孰与矜恤军士鲁庄公有云：衣食所安不敢爱也。诗言岂曰：无衣与子同袍皆所以取人力也。又陈事上议之徒亦应不少当有上彻天听者未闻是非陛下虽念存物议欲尽天下之情而天下之情犹为未尽何者取人爱言贵在显用。若纳而不显是而不用则言之者或寡矣。
    黎季明武帝时为外史大夫保定三年盛营宫室春夏大旱诏公卿百僚极言得失季明上。《书》曰：臣闻成汤遭旱以六事自陈宣王大甚而璧斯竭，岂非远虑元元俯哀兆庶方今农要之月时雨犹愆率土之心有怀渴仰陛下垂情万类子爱群生觐礼百神未敢丰洽者岂诚作事不节有违时令举错失中倘邀斯旱春秋君举必书动为典礼水旱阴阳莫不应行而至孔子曰：言行君子之所以动天地可不慎乎！春秋庄公三十一年冬不雨。《五行传》以为是岁一年而三筑台奢侈不恤民也。僖公二十一年夏大旱。《五行传》以为时作南门劳民兴役汉惠帝二年夏大旱五年夏大旱江河少水涧水绝。《五行传》以为先是发民十四万六千人城长安汉武帝元狩三年夏大旱。《五行传》以为是岁发天下故吏穿昆明池。然则土木之功动民兴役天辄应之以异典籍作诫倘或可思上天谴告改之则善今。若息民省役以天谴庶灵泽时降嘉有成则年可觊子来非晚诗云：民亦劳止迄可小康惠此中国以绥四方或恐极阳生阴秋多雨水年复不民将无觊如。又荐饥为虑更甚是时豪富之家竞为奢侈季明上。《书》曰：臣闻宽大所以兼覆慈爱所以怀众故天地称其高厚者万物得其容养焉四时著其寒暑者庶类资其忠信焉是以帝王者宽大象天地忠信则四时摇招东指天下识其春人君而德率土怀其惠伏惟陛下资乾御宇品物咸亨时乘六龙自强不息好问受规天下幸甚自古至治之君亦皆广延博访询采刍微置鼓树木以求其过顷者亢旱逾时人怀望岁陛下爰发明诏广求人瘼同禹汤之罪己高宋景之守正澍雨应时年斯稔克己节用慕质恶华此则尚矣。然而朱紫仍耀于衢路绮犹侈于豪家短褐未充于细民糟糠未厌于编户此则劝道之理有所未周故也。今虽导之以德齐之以刑风俗固难於一矣。昔文帝集尚书之囊以作帷惜十家之产不造露台後宫所幸衣不曳地方之今日宫室之饰不如婢隶之服然而以身率下国富刑清庙称太宗良有以也。臣闻圣人久于其道而天下化成今夫魏氏衰乱之後贞信未兴先尊五美屏四恶革浮华之俗抑流竞之风察洪都之小艺焚雉头之异服无益之货勿重于时亏德之器勿陈于侧则民知德矣。臣。又闻。
    卢恺为内史下大夫武帝在阳宫敕诸屯简老牛欲以享士恺进谏曰：田子方赎老马君子以为美谈向奉明敕欲以老牛享士有亏仁政帝美其言而止。
    ●卷五百三十一
    ○谏诤部　规谏第八
    隋于宣敏开皇初为奉车都尉使奉抚慰巴蜀还上疏曰：臣闻磐石之宗汉室，於是惟永建维城之固周祚所以[B17P]长昔秦皇置牧守而罢诸侯魏后匿讠舀邪而疏骨肉遂宗社移於他族神器传于异姓此事之明甚於观火然山川设险非亲勿居。且蜀土沃饶人物殷阜西通邛南属荆巫周德之衰兹土遂成戎首炎政失御此地便为祸先是以明者防于无形治者制其未乱方可庆隆万世年逾七百伏惟陛下日角龙颜膺乐推之运参天贰地居揖让之期亿兆宅心百神受职理须树建藩屏封植子孙继周汉之宏图改秦魏之覆轨抑近习之权势崇公族之本枝但三蜀三齐各称天险分王戚属今正其时。若使利建合宜封树得所巨猾息其非望奸臣杜其邪谋盛业洪基同天地之长久英声茂实齐日月之临臣虽学谢多闻然情深体国辄申管见战忄栗惟深帝省表嘉之谓高曰：于氏世有人焉竟纳其言遣蜀王秀镇蜀。
    何妥为通直散骑常侍纳言苏威兼领五职高祖甚亲重之妥奏威不可信任。又以掌天文律度皆不称职妥。又上八事以谏今所载者四事而已其一事曰：臣闻知人则哲惟帝难之孔子曰：举直错诸枉则民服举枉错诸直则民不服由此言之政之治乱必慎所举故进贤受上赏蔽贤蒙显戮察今之举人良异於此无论讠舀直莫择贤愚志欲崇高则起家喉舌之任意须屈抑必白首郎署之官人之不服实由於此臣闻爵人於朝与众共之刑人于市与众弃之伏见留心狱讼爱人如子每应决狱无不询访群公刑之不滥君之明也。刑既如此爵亦宜然。若有懋功简在帝心者便可擢用自斯以降。若选重官必须参以众议勿信一人之举则上不偏私下无怨望其二事曰：孔子云：定察阿党则罪无掩蔽。又曰：君子周而不比小人比而不周所谓比者即阿党也。谓心之所爱既已光华荣显犹加提挈心之所恶既已沉滞屈辱薄言必怒提挈既成必相掩蔽则欺上之心生矣。屈辱既加必有怨恨则谤ゥ之言出矣。伏愿广加逖访勿使朋党路开威恩自任有国之患莫大於此其三事曰：臣闻舜举十六族谓八元八凯也。计其贤明理优今日犹复择才授任不相侵滥故得四门雍穆庶绩咸熙今官员极多用人甚少有一人身上乃兼数职为是国无人也。为是人不善也。今万乘大国髦彦不少纵有明哲无由自达东方朔言曰：尊之则为将卑之则为虏斯言信矣。今当官之人不度德量力既无吕望傅说之能自负傅岩渭水之气不虑忧深责重惟畏总领不多安斯宠任轻彼权轴好致颠蹶盖此之由也。《易》曰：鼎折足覆公饣束其形渥凶言不胜其任也。臣闻穷力举重不能为用伏愿更任贤良分才参掌使各行有馀力则庶事康哉！其四事曰：臣闻礼云：析言破律乱名改作执左道以乱政者杀孔子曰：仍旧贯何必改作伏见比年以来改作者多矣。至如范威漏刻十载不成赵翊尺秤七年方决公孙济迂诞医方费逾巨万徐道庆回互子午糜耗饮食常明破律多历岁时王渥乱名曾无纪极张山居未知星位前已蹂藉太常曹魏祖不识北辰今复辚轹太史莫不用其短见使自夸毗邀射名誉厚相诬罔请今日已後有如此者。若其言不验必加重罚庶令有所畏忌不敢轻奏狂简时苏威权兼数司先尝隐武功故妥言自负傅岩渭水之气以此激上书奏威大衔之为治书侍御史见高祖勤於听受百僚奏请多有烦碎因上疏谏曰：臣闻自古圣帝莫过唐虞象地则天布政施化不为丛脞是谓钦明语曰：天何言哉！四时行焉故知人君出令诫在烦数是以舜任五臣尧咨四岳设官分职各有司存垂拱无为天下以治所谓劳於求贤逸於任使。又云：天子穆穆诸侯皇皇此言君臣体裁有别比见四海一家万机务广事无大小咸关圣听留心治道无惮疲劳亦由群官惧罪不能自决取判天旨闻奏过多至营造细小之事出给纤微之物一日之内酬百司至乃日旰忘食夜中未寝动以文簿忧劳圣躬伏愿思臣至言少减烦务以怡神为意以养性为怀思武王安乐之义念文王忧勤之理。若其经国大事非臣下裁断者伏愿详决自馀细务责成所司则圣体尽无疆之寿臣下蒙覆育之赐也。高祖览而嘉之。
    杨尚希为上仪同高祖每旦临朝日昃不倦尚希谏曰：周文王以忧勤事损寿武王以安乐延年愿陛下举大纲责成宰辅繁碎之务非人主所宜亲也。帝欢然曰：公爱我。
    张羡仕後周为司城中大夫以年老致政高祖迁都龙首羡上表劝以俭约上优诏之。
    裴肃仁寿中为贝州长史见皇太子勇蜀王秀左仆射高俱废黜遣使上。《书》曰：臣闻事君之道有犯无隐愚情所怀敢不闻奏窃见高以天挺良才元勋佐命陛下光宠亦已优隆但鬼瞰高明世疵俊异侧目求其长短者，岂可胜道哉！愿陛下录其大功忘其小过臣。又闻之古先圣帝教而不诛陛下至慈度越前圣二庶人得罪已久宁无革心愿陛下弘君父之慈顾天性之义各封小国观其所为。若能迁善渐更增益如，或不悛贬削非晚今者自新之路永绝愧悔之心莫见，岂不哀哉！书奏帝谓杨素曰：裴肃忧我家事此亦至诚也。
    苏威为民部尚书兼纳言文帝尝与文献皇后对觞召威及高杨素广平王雄四人谓曰：太史言朕祚运尽於三年朕忧懑故举此酒耳今欲营南山险处与公等固之以观时变将如何威进曰：周文修德旋地动之灾宋景一言星退三舍愿陛下恢崇德度享天之休。若弃德恃险同舟之人谁非敌国纵南山之阻安足固哉！帝善其言属之以酒。又从易帝征辽东领右御卫大将军杨元感之反也。帝引威帐中惧见於色谓威曰：此小儿聪明得不为患乎！威曰：夫识是非审成败者乃所谓聪明元感粗疏非聪明者必无所虑但恐浸成乱阶耳威见劳役不息百姓思乱微以此讽帝竟不悟後从幸雁门为突厥所围朝廷危惮帝欲轻骑溃围而出威谏曰：城守则我有馀力轻骑则彼之所长陛下万乘之主何宜轻脱帝乃止突厥俄亦解围而去车驾至太原威言於帝曰：今者盗贼不止士马疲敝愿陛下还京师深根固本为社稷之计帝初然之竟用宇文述等议遂往东都时天下大乱威知帝不可改意甚患之属帝问侍臣盗贼事宇文述曰：盗贼信少不足为虞威不能诡对以身隐於殿柱帝呼威而问之威对曰：臣非职司不知多少但患其渐近帝曰：何谓也。威曰：他日贼据长白山今者近在荥阳汜水帝不悦而罢寻属五月五日百僚上遗多以珍玩威献尚书一部微以讽帝帝弥不平唐孙伏伽万年县法曹武德元年初以三事上谏其一曰臣闻天子有诤臣虽无道不失其天下父有诤子虽无道不舀於不义。故曰：子不可以不诤於父臣不可以不诤於君以此言之臣之事君犹子之事父故也。隋後主所以失天下者何也。止为不闻其过当时非无直言之士由君不受谏自谓德盛唐尧功高夏禹穷侈其欲以恣其心天下之士肝脑涂地户口减耗盗贼日滋而不觉知者皆由朝臣不敢告之也。向使修严公之法开直言之路选贤任能赏罚得中人人乐业谁能摇动者乎！所以前朝好为变更不师古训者止为天诱其咎将以开今圣唐也。陛下龙举晋阳天下飨应计不旋踵大位遂隆陛下勿以唐得天下之易不知隋失之不难也。陛下贵为天子富有天下动则左史书之言则右史书之既为竹帛所拘何可恣情不慎凡狩须顺四时既代天理安得非时妄动陛下二十日龙飞二十一日有献鹞雏者。此乃前朝之弊风少年之事务何忽今日行之。又闻相国参军事卢牟子献琵琶长安县丞张安道献弓箭频蒙赏劳但普天之下莫非王土率土之滨莫非王臣陛下必有所欲何求而不得陛下所少者岂此物哉！愿陛下察臣愚心则天下幸甚其二曰百戏散乐本非正声有隋之末大见崇用此谓淫风不可不改近者太常官司於人间借妇女裙襦五百馀具以允散妓之服云：拟五月五日於玄武门游戏臣窃思审实损皇猷亦非贻厥孙谋为後代法也。故书云：无以小恶为无伤而弗去恐从小至於大故也。。《论语》云：放郑声远佞人。又云：乐则韶舞以此言之散妓定非功成之乐也。如臣愚见请并废之则天下不胜幸甚其三曰臣闻性相近而习相远以其所好相染也。故书云：与治同道罔弗兴与乱同事罔弗亡以此言之兴乱斯在所与皇太子及诸王等左右群僚不可不择而任之也。如臣愚见但是无义之人乃先来无赖家门不能邕睦及好奢华驰猎驭射专作慢游狗马声色歌舞之人不得使亲而近之也。此等止可悦耳目备驱驰至於拾遗补阙决不能为也。臣历窥往古下观近代至於子孙不孝兄弟离间莫不为左右之乱也。愿陛下妙选贤才以为皇太子僚友如此即克隆磐石永固维城矣。高祖览之大悦以为治书侍御史及平王世充窦建德大赦天下既而责其党与并令配迁伏伽上表谏曰：臣闻王言无戏自古格言去食存信传诸旧典故书云：尔无不信朕不食言。又。《论语》云：一言出口驷不及舌以此而论言之出口不可不慎伏惟陛下光临区宇覆育群生率土之滨谁非臣妾丝纶一发取信万方使闻之者不疑见之者不惑陛下今月二日发雨之制光被黔黎无所间然公私蒙赖既云：常赦不免皆赦除之此非直赦其有罪亦与天下断当许其更新以此言之但是赦後即无事因何王世充及建德部下赦後始欲迁之此是陛下自违本心遣下人。若为取则。若欲子细推寻逆城之内人谁无罪故书云：歼厥渠魁胁从罔治。若论渠魁充等为首渠魁尚免胁从何辜。且古人云：狗吠尧吠非其主在东都城内及建德部下及有与陛下积小故旧编友朋犹尚有人败後始至者。此等岂忘陛下皆云：被拥故也。以此言之自外疏者窃谓无罪。又书云：非知之艰行之惟艰上古以来何代无君所以只称尧舜之善者何也。直由为天子者实难善名难得故也。往者天下未平威权须应机而作今四方既定设法须与人共之但法者陛下自作之还须守之使天下百姓信而畏之今自为无信欲遣兆人。若何信畏故书云：无偏无党王道荡荡无党无遍王道平平赏罚之行达乎！贵贱圣人制法无限亲疏如臣愚见世充建德下伪官经赦合免责情欲迁配者请并放之则天下幸甚。又上表请置谏官高祖皆纳焉。
    孔[A13C]达为给事中太宗初即位留心庶政[A13C]达数进忠言益见亲待太宗尝问曰：。《论语》云：以能问於不能以多问於寡有。若无实。若虚何谓也。[A13C]达对曰：圣人设教欲人谦光己虽有能不自矜大仍就不能之人求访能事己之才艺虽多犹以为少仍就寡少之人更求所益己之虽有其状。若无己之虽实其容。若虚非惟匹庶帝王之德亦当如此夫帝王内蕴神明外须玄默使深不可测度不可知易称以蒙养正以明夷莅众。若具位居尊极炫曜聪明以才凌人饰非拒谏则上下情隔君臣道乖自古灭亡莫不由此也。太宗深善其对。
    李大亮为凉州都督以惠政闻太宗谓侍臣曰：大亮可谓忠直矣。朕遣使至其所见有隹鹰讽令献朕大亮因密表责朕云：陛下久绝田猎而使者求鹰。若是陛下之意深乖昔旨如其自擅使罪其人朕览表嘉叹不能自已有臣。若是朕复何忧，於是赐之金壶以彰忠谠。
    戴胄为民部尚书太宗将修雒阳胄谏曰：关中河外近置军团富室强丁并从戎旅重以九城作使馀丁向尽去京二千里内先配司农将作假有遗馀势何足纪乱离俯尔户口单苦一人就役举家便废入军者督其戎仗从役者责其饣侯粮尽室经营多不能济以臣愚见恐致怨嗟今丁役既尽赋调不入费用不止帑藏甚虚。且雒阳宫殿足蔽风雨数年功毕亦谓非晚。若顿修营恐伤劳扰上嘉之因谓其侍臣曰：戴胄於我非骨肉之亲但以忠直励行情深体国事有机要无不以闻。
    张元素为给事中太宗发卒修雒阳宫元素谏曰：陛下承百王之末属凋弊之馀必欲节之以礼制陛下宜以身为先东都未有幸期即令补葺岂疲人之所望也。陛下初平东都之始层楼广殿皆令彻毁天下翕然同心欣仰，岂有初则恶其侈靡今乃袭其雕鹿臣每承德音未即巡幸此则事不急之务成虚费之劳国无兼年之积何用两都之好臣闻阿房成秦人散章华就楚众离。又乾阳毕工隋人解体。且以陛下今时功力何如隋日役疮痍之人袭亡隋之弊深恐甚於炀帝者矣。愿陛下思之无为由余所笑则天下幸甚上大悦谓房元龄曰：本修雒阳意在便於百姓今元素上表实亦可依必事理须行露坐亦复何苦所修宜即停之。
    褚遂良为谏议大夫太宗问曰：舜造漆器禹雕其俎当时谏舜禹者十馀人食器之间。若谏何也。遂良对曰：琢害农事纂组伤女工首创奢淫危亡之渐漆器不已必金为之金器不已必玉为之所以诤臣必谏其渐及其满盈无所复谏太宗以为然因曰：夫人君不忧百姓而事奢淫危亡之机可反手而待也。又皇子年幼者多任都督刺史遂良上疏曰：昔两汉以郡国理人除郡以外分立诸子割土分疆杂用周制皇唐州县粗依秦法皇子幼年或授刺史陛下，岂不以遍王骨肉镇四方此之造制道高前烈始臣愚见有小未尽何者刺史郡帅民仰以安得一善人部内苏息遇一不善人合州劳弊是以人君爱恤百姓尝为择贤或称河润九里京师蒙福或人兴歌咏生为立祠汉宣帝云：与我共理者惟良二千石乎！如臣愚见陛下儿子内年齿尚幼未堪临人者。且留京师教以经学一则畏天之威不敢犯禁二则观见朝仪自然成立因此即习自知为人审堪临州然後遣出臣谨按汉明章和三帝能育爱子弟自兹已降取为准的封立诸王各有国土年尚幼小者召留京师训以礼法垂以恩惠讫三帝世诸王数十百人惟二王稍恶自馀冫食和染教皆为善人此则前事已验惟陛下详察太宗深纳之。又太宗谓侍臣曰：当今国家何等为急遂良曰：即日四方仰德谁敢为非取太子诸王须有定分陛下宜为万代法以遗子孙太宗曰：此言是也。朕年将五十已觉衰怠既以长子守器东宫弟及庶子数将五十心常忧虑颇在此耳但自古嫡庶无良何尝不倾败国家公等为朕搜访贤德以辅储宫爰及诸王咸求正士但事人岁久即分义情深非意多由此作其王府官僚宜限以四方考而代也。後为黄门侍郎太宗於寝殿侧置一院令太子居之绝不令往东宫遂良上疏谏曰：臣闻周两问安三至必退汉储侍膳五日乃来前贤作法规模弘远。《礼》曰：男子十年出就外傅出宿於外学书计。然则古之达者岂无私爱欲使成立凡人尚犹如此况君之世子乎！自当春诵夏弦亲近师傅体人间之庶事识君臣之大道使翘足延首皆聆善声。若献岁之有阳春玄天之有日月弘此懿德乃作元良伏惟陛下道育三才功包九德新树太子莫不欣然既云：废昏立明须称天下瞻望而教成之道实深乖阙不离膝下常居宫内保傅之说无畅经籍之谈蔑如。且朋友不可以深交交深必有怨父子不可以滞爱爱滞或生愆伏愿远览殷周近遵汉魏不可顿革事须阶渐当计旬日半遣还宫专学艺以润身布芳声於天下则微臣虽死之日犹生之年太宗从之。又太宗伐辽将发遂良上疏曰：臣旁求史籍讫于近代为人之主无自伐辽人臣往征则有之矣。汉则荀彘杨仆魏代则母丘俭王颀司马懿犹为人臣慕容真僭号之子皆为其主长驱高鹿虏其人畜削平城垒陛下立功同於天地美化包於古昔自当超迈百王岂止俯同六子陛下昔剪平寇逆大有爪牙年齿未衰犹堪任用惟陛下之所使亦何行而不克今太子新立年实幼少自馀藩屏陛下所知今一朝弃金汤之安渡辽海之外臣忽三思烦愁并集特乞天慈一垂省察。
    虞世南为秘书监虽容貌懦懦。若不胜衣而志性抗烈每论昔古先帝王为政得失必存规讽多所补益贞观中陇右山摧大蛇屡见山东及江淮多大水太宗以问世南对曰：春秋时山摧晋侯召伯宗而问焉对曰：国主山川故山摧川竭君为之不举降服乘缦彻乐出次祝币以礼焉梁山晋所主也。晋侯从之故得无害汉文帝元年齐楚地震二十九山同日摧大水出令郡国无来贡献施惠於天下远近欢洽一不为灾後汉灵帝时青蛇见御坐晋惠帝时大蛇长三百步见齐地经市入庙案蛇宜在草野而入市朝所以可为怪耳今蛇见山泽盖深山大泽必有龙蛇亦不足怪也。又山东足雨虽则其常然阴淫过久恐有冤狱宜省系囚，庶几或当天意。且妖不胜德惟修德可以消变太宗以为然因遣使者赈恤饥馁申理狱讼多所原宥後有星孛于虚危历于氐百馀日乃灭太宗谓群臣曰：天见彗星是何妖也。世南曰：昔齐景公时彗星见公问晏婴对曰：公穿池沼畏不深起台榭畏不高行刑罚畏不重是以天见彗星为公诫耳景公惧而修德後十六日而星没臣闻天时不如地利地利不如人和。若德义不修虽获麟凤终是无补但政事无阙虽有灾何损於时然愿陛下勿以功高古人而自矜伐勿以太平渐久而自骄怠慎终於始彗星虽见未足为忧太宗敛容谓曰：吾之抚国良无景公之过但吾才弱冠举义兵年二十四平天下未三十而居大位自谓三代以降拨乱之主莫臻於此重以薛举之骁雄宋金刚之鸷猛窦建德跨河北王世充据雒阳当此之时足为敌皆为我所擒及逢家难复决意安社稷遂登九五降服北夷吾颇有自矜之意以轻天下之士此吾之罪也。上天见变良为是乎！秦始皇平六国隋易帝富四海既骄。且逸匪朝而败吾亦何得自骄也。言念於此不觉惕焉震惧。又太宗狩于济源之凌山帝曰：古者先驱以供宗庙今所获鹿宜令所司造脯醢以充荐享世南谏曰：陛下因听览之馀成顺天以杀伐将欲摧班碎掌亲御皮轩穷猛兽之窟穴尽逸材之林薮夷凶剪暴以卫黎元收革擢羽用充军器举旗效获或遵前古然黄屋之尊金之贵八方之所仰德万国之所系心清道而行犹虞厥橛斯盖重慎防微为社稷计也。是以马卿直谏於前张昭变色於後臣诚微未敢忘斯义。且矢弧罟所殪已多颁食肆获皇恩亦溥伏愿时息猎车。且韬长戟不拒刍荛之请降纳沟浍之流袒礻徒搏任之群下则贻范百王永光万世。
    高季辅贞观中为中书舍人上疏曰：窃见密王元挠等皆是懿亲陛下友爱之怀义高古昔分以车服委以藩维须依礼仪以副瞻望比见帝子拜诸叔诸叔亦拜王爵既同家人有礼讵合如此颠倒昭穆伏望一垂训诫永循彝则。
    马周为监察御史贞观六年将幸九成宫周上疏曰：伏见明敕以四月二日幸九成宫臣窃惟太上皇春秋已高陛下所宜朝夕视膳而晨昏起居今所幸宫去京三百馀里銮舆动轫严跸经旬非可以旦暮至脱太上皇情或思感而欲即见陛下者将何以赴之。且车驾今行本为避暑而往。然则太上皇尚留热所而陛下自遂凉处温清之道臣窃未安然敕书既出业已成就愿示速反之期以开众惑十一月从幸雒阳。又上疏曰：臣历观前代自夏殷及汉氏之有天下传祚相继者八百馀年少者犹四五百年皆为积德累叶恩结於人心岂无僻王赖前哲以免自魏晋以还降及周隋多者不过五六十年少者才二三十年而亡良由创业之君不务广恩化当时仅能自守後无遗德可思故传嗣之主政教少衰一夫大呼而天下土分矣。今陛下虽以大功定天下而称德日浅故当思隆禹汤文武之道广施德化使恩有馀地为子孙立万代之基但令政教无失以持当年而已然自古明王圣主虽因人设教宽猛随时而大要唯以节用於身恩加於人二者是务故其下爱之如日月畏之如雷霆此其所以卜祚遐长而祸乱不作也。今百姓承丧乱之後比於隋时才十分之一而供官役徭道路相继兄去弟还首尾不绝远者往来五六千里春秋冬夏略无休时陛下虽每有恩诏令其减省而有司作既不废自然须人徒行文书役之如故臣每访问四五年来百姓颇有嗟怨之言以为陛下不存养之昔唐尧茅茨土皆夏禹恶衣菲食如此之事臣知不可复行於今汉文帝惜百金之费辍露台之役集上书囊以为殿惟所幸慎夫人衣不曳地至景帝以锦绣纂组妨害女功特诏除之所以百姓安乐至孝武帝虽穷奢极侈而承文景遗德故人心不动向使高祖之後即有武帝天下必不能全此於时代差近事迹可见今京师及益州诸处营造供奉器物并诸王妃主服饰议者皆不以为俭臣闻昧旦丕显後世犹怠作法於理其弊犹乱陛下少处人间知百姓辛苦前代成败目所亲见尚犹如此而皇太子生长深宫不更外事即万岁之後固圣虑所当忧也。臣窃寻往代以来成败之事但有黎庶怨叛聚为盗贼其国无不即灭人主虽改悔未有重能安全者凡修政教当修於可修之时。若事变一起而後悔之则无益者也。故人主每见前代之亡则知其政教之所由丧而皆不知其身之失是知殷纣笑夏桀之亡而幽厉亦笑殷纣之灭隋易帝大业之初。又笑齐魏之失国今之视易帝亦犹易帝之视齐魏也。故京房谓汉元帝云：臣恐後之视今亦犹今之视古此言之不可不诫也。往者贞观之初率土霜俭一疋绢才得一&lt;豆斗&gt;米而天下怡然百姓知陛下甚忧怜之故人人自安曾无谤ゥ自五六年频岁丰稔一疋绢得粟十馀石而百姓皆以为陛下不忧怜之咸有怨言。又今所营为者颇多不急之务故也。自古以来国之兴亡不由积蓄多少惟在百姓苦乐。且以近事验之隋家贮雒口仓而李密因之东都积布帛而王世充据之西京府库亦为国家之用至今未尽向使雒口东都无帛则世充李密未必能聚大众但贮积者固是有国之常事要当人有馀力而後收之岂人穷而强敛之更以资寇积之无益也。然俭以息人贞观之初陛下已躬为之故今行之不难也。为之一日则天下知之式歌。且舞矣。若人既劳矣。而用之不息傥中国被水旱之灾边方有风尘之患狂狡因之一窃发则有不可测之事非徒圣躬旰食晏寝而已古语云：动人以行不以言应天以实不以文以陛下之明诚欲厉精为政不烦远采上古之术但及贞观之初则天下幸甚昔贾谊谓汉文帝云：可恸哭及长叹息者言当韩信王楚彭越王梁英布王淮南之时使文帝即天子位必不能安。又言赖诸王年少傅相制之长大之後必生祸乱历代以来皆以谊言为是臣窃观今诸将功臣陛下所与定天下者皆仰禀成&lt;矢见&gt;备鹰犬之用无威略振主如韩彭之难驾驭者而诸王年并幼小纵其长大当陛下之日必无他心然即万代之後不可不虑自汉晋以来乱天下者何尝不是诸王皆为树置失宜不预为节制以至於灭亡人主孰知其然但溺於私爱故使前车既覆而後车不改辙也。今天下百姓极少诸王甚多宠遇之恩有过厚者臣之愚虑不惟虑其恃恩骄矜也。昔魏武帝宠陈思及文帝即位防守禁闭有同狱囚以先帝加恩太多故嗣王疑而畏之也。此则武帝宠陈思所以苦之也。且帝子何患不富贵身食大国封户不少好衣美食之外更何所须而每年别加优赐曾无纪极里语曰：贫不学俭富不学奢言自然也。今大圣创业岂惟处置见在子弟而已当制长久之法使万代遵行。又言临天下者以为人本欲百姓安乐惟在刺史县令县令既众未必皆贤。若每州得良刺史则合境苏息天下刺史悉称贤则陛下端拱岩廊之上百姓不虑不安自古郡守县令皆妙选贤德欲有擢宰相必先试以临人或从二千石入为丞相今朝廷独重内官县令刺史颇轻其选刺史多是武夫勋人或京官不称职方始外出而折冲果毅之内身材强者先入为中郎将其次始补州任边远之处用人更轻其材堪宰莅以德行见称擢者十不能一所以百姓未安殆由於此疏奏太宗称善久之先是京城诸街每至晨暮遣人传呼以警众周遂奏请街置鼓每击以警众令罢传呼时人便之太宗益加赏劳。又城阳公主改饶州刺史薛昱之子将成婚太宗使卜人卜之曰：两火俱食始则同荣末亦双悴。若昼日行合卺之礼则终吉太宗将从之周谏曰：臣闻朝谒以朝思相戒也。讲习以昼思相成也。宴饮以昃思相欢也。婚合以夕思相亲也。是以上下有威内外有&lt;矢见&gt;动息有时吉凶有宜先王之教不可黩也。今陛下欲谋其始而乱其纪不可为也。夫卜筮者所以定犹豫决嫌疑。若渎礼乱常先王所不用也。太宗。又从其言而止。
    岑文本为中书侍郎太宗谓侍臣曰：当国家何等最急各为我言之文本曰：传称道之以德齐之以礼由斯而言礼义为急贞观十一年文本从至雒阳宫会雒溢文本上封事曰：臣闻创拨乱之业者其功既难守已成之基者其道不易故居安思危所以定其业也。有始有卒所以隆其基也。今虽亿兆安方隅宁谧既承丧乱之後。又接凋弊之馀户口减损尚多田畴恳开犹少覆焘之恩著矣。而创痍未复德教之风被矣。而资产屡空是以古人譬之种树年纪绵远则枝叶扶疏。若种之日浅根本未固虽壅之以黑坟暖之以春日一人摇之必致枯槁今之百姓颇类於此常加含养则日就滋息渐有征役则随而凋耗凋耗既甚则人不聊生人不聊生则怨气充塞怨气充塞则离散之心生矣。故帝舜曰：可爱非君可畏非民孔安国曰：人以君为命故可爱君失道人叛之故可畏仲尼曰：君犹舟也。人犹水也。水所以载舟亦所以覆舟是以古之哲王虽休勿休日慎一日者良为此也。伏惟陛下览古今之事察安危之机上以社稷为重下以亿兆系念明选举慎赏罚进贤才退不肖闻过既改从谏如流为善在於不疑出令期於必信颐神养性省畋游之娱去奢从俭减工役之费务静方内而不求辟土载弓矢而无忘武备凡此数者虽为国之常道陛下之所常行臣之愚心惟愿陛下思之而不倦行之而不怠则至道之美与三五比隆亿载之祚随天地长久虽使桑为妖龙蛇作孽雉ず於鼎耳石言於晋地犹当转祸为福变咎为祥况水雨之患阴阳常理，岂可谓之天谴而系圣心哉！臣闻古人有言农夫劳而君子养焉愚者言而知者择焉辄陈狂瞽伏待斧钺是时魏王盛修第宅文本以为侈不可长上疏盛陈节俭之义言泰宜有抑损太宗并嘉之侯君集初破高昌曾未奏请辄配没无罪人。又私取宝物将士知之亦竞来盗窃君集恐发其事不敢制及京师有司请推其罪诏下狱文本以为功臣大将不可轻加屈辱上蒙曰：君集等或位居辅佐或职为爪牙并蒙拔擢受将帅之任不能正身奉法以报陛下之恩举措肆情罪负盈积实宜绳之刑典以肃朝伦但高昌昏迷人神共弃在朝议者以其地在遐荒咸欲置之度外惟陛下运独见之明授决胜之略君集等奉行圣算遂得指期平弭。若论事实并是陛下之功君集等有道路之劳未足称其勋力而陛下天德弗宰乃推功於将帅露布初至便降大恩从征之人皆г浩荡及其凯旋特蒙曲宴。又对万国加之重赏内外文武咸欣陛下赏不逾时而不经旬日并付大理虽乃君集等自挂网罗而在朝之人未知所犯恐海内。又疑陛下惟录其过似遗其功臣以下才谬参近职既有所见不敢默然臣闻古之人君出师命将克敌则获重赏不克则受严刑是以当其有功也。虽贪残淫纵必蒙青紫之宠当其有罪也。虽勤躬洁己不免钺之诛故。《周书》曰：记人之功忘人之过宜为君者也。昔汉贰师将军李广利捐五万之师縻亿万之费经四年之劳惟获骏马三十匹虽斩宛王之首而贪不爱卒罪恶甚多武帝为万里征伐不录其过遂封广利海西侯食邑八千户。又校尉陈汤矫诏兴师虽斩郅支单于而汤素贪盗所收康居财物事多不法为司隶所系汤乃上疏曰：与吏士共诛郅支幸得擒灭今司隶乃收系案验是为郅支报雠也。元帝赦其罪封汤关内侯赐黄金百斤。又晋龙骧将军王有平吴之功而王浑等论违诏不受节度军人得孙皓宝物并烧皓宫及船上。表曰：今年平吴诚为大庆於臣之身更为咎累武帝赦而不推拜辅国大将军封襄阳侯赐绢万匹近隋新义郡公韩擒虎平陈之日纵士卒暴乱叔宝宫内文帝亦不问罪虽不进爵拜擒虎上柱国赐物八千由斯观之将帅之臣廉慎者少贪求者众是以黄石公军势曰：使智使勇使贪使愚故智者乐立其功勇者好行其志贪者邀趋其利愚者不计其死是知前圣莫不收人之长弃人之短良为此也。臣。又闻之天地之道以覆载为先帝王之德以含弘为美夫以区区汉武及历代诸帝犹能宥广利等况陛下天纵神武振宠图以定六合岂独正兹刑网不行古人之事哉！伏惟圣怀自当已有斟酌臣今所以陈闻非敢私君集等庶以萤爝未光增辉日月陛下降雨露之泽收雷电之威录其微劳忘其大过使君集重升朝列复预驰驱虽非清贞之臣犹是贪愚之将斯则陛下圣德虽屈法而德弥显君集等愆过虽蒙宥而过更彰足使立功之士因兹而皆劝负罪之将由斯而改节矣。疏奏乃释刘洎为散骑常侍贞观十七年皇太子初立洎谓宜尊贤重道以弘圣德上。《书》曰：臣闻郊迎四方孟侯所以成德齿学三让元良由是作贞斯皆屈主祀之尊申下交之义故得刍言咸荐睿问旁通不出轩庭坐知天壤率由兹道永固鸿基者焉是故周储上哲师望而加裕汉嗣深仁引园绮而昭德原夫太子宗祧是系善恶之际兴亡斯在不勤於始将悔於终是以晁错上书令先通政术贾谊献夙务前知礼教窃惟皇太子孝友仁义皆自天资非受审谕因以华夷仰德翔泳希风矣。然则寝门视膳已表於三朝艺官论道宜弘於四术伏惟陛下诞睿膺图登庸历试多才多艺道著於正时允武允文功成於纂纪万方即序九国清晏尚。且虽休勿休日慎一日求异闻於振古劳睿思於当年乙夜观书事高汉帝马上披卷勤过魏皇陛下自励如此而今太子优游弃日不习图书臣所未谕一也。加以暂屏机务即寓雕虫纡宝思於天文则长河韬映ゼ玉字於仙札则流霞成彩固以锱铢万代冠冕百王屈宋不足以升堂锺张何偕於入室陛下自好如此而令太子悠然静处不寻篇翰臣所未谕二也。陛下备该众妙独秀寰中犹晦天聪俯询凡识听朝之隙引见群官降以温颜访以古今得失朝廷是非里闾好恶凡有巨细必关听览陛下自行如此而令太子交入趋侍不接正人臣所未谕三也。陛下。若谓无益则何事劳神。若谓有成则宜申贻厥蔑而不急未见其可伏愿俯推睿范训及储君授以良书娱之嘉客朝披经史观成败於前踪晚接宾游访得失於当代间以书札继以篇章则日闻所未闻日见所未见副德逾光群生之福也。古之太子问安而退所以广敬於君父异宫而处所以分别於嫌疑今太子一侍天闱动移旬朔师傅以下无由接见假令供奉有隙暂还东朝拜谒既疏。且事欣仰规谏之道固所未暇陛下不可以亲教宫き无因以进言虽列百僚竟将何补伏愿不循前躅稍抑下流弘远大之规展师友之义则离辉克茂帝图斯广凡在黎元孰不庆赖太子温良恭俭聪明睿哲含灵所悉臣，岂不知浅识勤思效愚忠者愿沧溟益润日月增华自此敕令洎与岑文本褚遂良往东宫与太子游处为宾客焉太宗既忄专总群书励精政术每与公卿言及古今必诘难往复洎上书谏曰：帝王之与凡庶圣哲之与庸愚上下相悬拟伦斯绝是知课至愚而对至圣以极卑而对极尊徒思自强不可得也。陛下降恩旨假慈颜凝旒以听其言虚襟以纳其说犹恐群下未敢对扬况动神机纵天辨饣希辞以折其理援古以排其议欲令凡蔽何皆应臣闻皇天以无言为贵圣人以不言为德老君称大辨。若讷庄生称至道无闻此皆不欲烦也。且多记则损心多语则损气心气内损形神外劳初虽不觉久必为累须为社稷自爱岂为性好自伤乎！窃以今日升平皆力行所致欲其久长非由辩博但当忘彼爱憎慎兹取舍每事敦朴无非至公。若贞观之初则可矣。至如秦政强辩失人心於自矜魏文宏才亏众望於虚说此才辩之累较然可知矣。伏愿略兹雄辩浩然养气简彼缃图澹焉怡目固万寿於南邱齐百姓於东户则天下幸甚皇恩斯毕。
    ●卷五百三十二
    ○谏诤部　规谏第九
    唐张行成为太子詹事以本官检校尚书左丞太宗幸灵州太子常从行成上疏曰：臣愚以为太子养德春宫日月未几华夷远迩停听德音如留京师监国接对百僚决断庶务明习政理既为京师重镇。且示四方盛德与其出就私爱曷。若俯从公道太宗以为忠进位银青光禄大夫。
    郝处俊为中书侍郎高宗御含元殿东翔鸾阁观大脯时京城四时及太常音乐分为东西两朋帝令雍王贤为东朋周王显为西朋务以角胜为乐处俊谏曰：臣闻礼所以示童子无诳者恐其欺诈之心生也。伏以二王春秋尚少意趣未定当须推梨让枣相视如一今忽分为二朋递相夸竞。且俳优小人言辞无度酣乐之後难为禁止恐其交争胜负讥诮失礼非所以遵仁义示和睦也。帝瞿然曰：卿之远识非众人所及也。遽令止。
    陈子昂垂拱初为秘书省正字子昂上疏曰：臣伏见陛下忧勤政理而未以刺史县令为念臣窃见吏部选人补县令如补一县尉耳但以资次考第从官游历即补之不论贤良德行何能以化人而拔擢见补者纵使吏部侍郎时有知此弊而欲超越用人则天下小人已嚣。然则谤矣。所以然者习於常也。所以天下庸流皆任县令庸流一杂贤人不肖莫分但以资次为选不以能得职所以天下凌迟百姓无由知陛下圣德勤劳夙夜之念但以愁怨以为天子之令遣如是也。自有国已来此弊最深而未能除也。又曰：窃惟刺史县令之职实陛下政教之首也。得其人则百姓家见而户闻不得其人但委弃有司而挂壁耳陛下欲使家传礼义吏勖清勤不重选刺史县令将何道以致之耶臣比在草野为百姓久矣。县令之化臣实委知国之兴衰莫不在此职也。何者一州得贤明刺史以至公循良为政者则十万家赖其福。若得贪暴刺史以犭旬私苛虐为政者则十万家受其祸一州祸福。且如是况天下之众岂得胜道哉！故臣以为陛下政化之首国家兴衰在此职也。伏愿深思妙选以救此弊。
    魏玄同垂拱初为鸾台侍郎兼天官侍郎以吏部选举不得人上。表曰：汉诸侯得自置吏四百石以下其傅相大官则汉为之置州郡掾吏督邮从事悉任之於牧守，爰自魏晋始归吏部递相祖袭以迄於今用刀笔以量才按簿书而察行法令之弊由来久矣。盖君子重因循而惮改作有不得已者亦当运独见之明定卓然之议如今选司所行者非上皇之令典乃近代之权道所宜迁革实为至要。且天下之大士人之众而可委之数人之手乎！假如平如权衡明如水镜力有所极照有所穷钤索既多紊失斯广。又以比居此任时有非人情故既行何所不至悠悠风尘此焉奔竞扰扰游宦同乎！市井加以厚貌深衷险如溪壑择言观仁犹惧不周今吏考行究能折衷於一面具僚庶品专断於一司不亦难乎！况今诸色人流岁有千计群司列位无复新加官有常员人无定限选集之始雾积屯擢序於终十不收一淄渑既混玉石难分用舍去就得失相半周穆王以伯为太仆正命之曰：慎简乃僚无以巧言令色便僻侧媚，其唯吉士此则命其自择下吏之文也。太仆正中大夫耳尚以僚属委之则三公九卿亦必然矣。夫委任责成君之体也。所委者众所用者精故能得济济之多士盛之或朴裴子野有言曰：官人之难先人言之尚矣。居家视其孝友乡党服其诚信出入观其志义忧难取其智谋烦之以事以观其能临之以义以察其度始之於学校抡之於州里告诸六事而後贡之於王庭其在汉家犹尚然矣。州郡积其功能然後为五府所辟五府举其掾属而於朝三公参得除署尚书奏之天子一人之身所关者众一贤之进其课也。详故能官得其人鲜有败事晋魏反是所失弘多子野所论盖区区之宋耳犹谓不胜其弊而况於当今乎！今不待州县之举直取之於书判恐非先德行而後言语之义也。臣。又闻。《汉书》云：张耳陈馀之宾客皆天下俊杰彼之蕞尔犹能。若斯况以国家而不建久长之策为无穷之根尽得贤取士之术而但顾望魏晋之遗风留意周隋之末事臣窃惑之伏愿依周汉之规以分吏部之选即望所用精详鲜於差失。
    朱敬则为右补阙圣历二年请告绝罗织之徒上疏曰：臣闻李斯之相秦也。行申商之法重刑名之家杜私门张公室弃无用之费损不急之官惜日爱功疾耕急战人繁国富遂屠诸侯此救弊之术也。故曰：刻薄可施于趋进变诈可陈於攻战兵犹火也。不戢自焚况锋镝已销石城。又毁谅可易之以宽泰润之以淳和八风之乐以柔之三代之礼以导之秦既不然淫虐滋甚往而不返卒至土分此不知变之祸也。陆贾叔孙通之事汉王也。当荥阳成皋之间粮馈已穷知勇俱困不敢开一说效一奇进豪猾之才荐贪暴之客及区宇平干戈向戢金鼓之声未歇伤痍之病尚闻二子顾眄雍容绰有馀态乃陈诗书说礼乐阐王道谋帝图高皇帝忿然曰：吾以马上得之安事诗书乎！对曰：陛下马上得之安可马上理之乎！高皇默然，於是陆贾著新语叔孙通定礼仪始知天子之尊方觉帝王之贵此则变之善也。向使高皇排二子而不收置诗书而不顾重攻战之吏尊首级之材衤复道争功张良已知其变拔剑击柱吾属不得无谋即晷漏难逾何十二帝乎！亡秦是续何二百年乎！故曰：仁义者圣人之蘧庐礼经者先王之陈迹然谓祝祠向毕刍狗须投淳精已流糟粕可弃仁义尚舍况轻於此者乎！自文明草昧天地屯蒙二叔流言四凶构难不设钩距无以应天顺人不峻刑名不可摧奸息暴故置神匦以开告端曲直之影必呈包藏之心尽露神道助直无罪不除人心保能无妖不戮以兹妙穷造化之幽深用此神谋入天人之秘术故能计不下席听不出闱苍生晏然紫宸易主大哉！伟哉！无得而称也。岂比造攻鸣条大战牧野血变草木头折不周可同日而语乎！然而急趋无善迹胶柱少和声拯溺不规行疗饥非鼎食即向时之妙策乃当今之刍狗也。伏愿览秦汉之得失考时事之合宜审糟粕之可遗觉蘧庐之须毁见机而作岂劳于终日陛下必不可偃蹇太平徘徊中路伏愿改法制立章程下怡愉之辞流旷荡之泽元刂萋菲之牙角顿奸险之锋杜告密之源绝罗织之迹使天下苍生坦然大悦，岂不乐哉！
    王方庆圣历中为麟台监时欲以冬季讲武有司稽缓延入孟春方庆上疏曰：谨案礼记月令孟冬之月天子命将帅讲武习射御角力此乃三时务农一时讲武习射御校才力盖王者常事安不凶危之道也。孟春之月不可以讲兵兵者干戈甲胄之总名兵金也。金性克木春盛德在木而举金以害盛德逆生气孟春行冬令则水潦为败雪霜大挚首种不入蔡邕。《月令章句》云：大阴新收少阳尚微而行冬令以导水气春水潦至而败生物也。雪霜大挚折阳者也。大阴干时雨雪而霜故大伤首种谓宿麦也。麦以秋种故为之首种入收也。春为Ё寒所伤故夏至麦不成长今孟春讲武是行冬令阴政犯阳气害发生之德臣恐水潦败物雪霜损稼夏麦不登无所收入也。伏望天恩不逆时令至孟冬教习以顺天道手制曰：此为久属太平多历年载人皆废战并习学文今者用耀兵威故令教习卿以春行冬令则水潦为败举金伤木则便害发生循览所陈深合典礼。若违卿请乃月令虚行伫启直言用依来表。
    张说为右补阙久视中以车驾在三阳宫不时还都上疏曰：陛下屯万乘幸离宫暑退凉归未降还旨愚臣固陋非为长策请为陛下陈其不可三阳宫至雒城一百六十里有伊水之隔坂之峻过夏涉秋水潦方积道坏山险不通转运河广无梁咫尺千里扈从兵马日费咨给连雨弥旬即难周济陛下太仓武库并在都邑红粟利器蕴。若丘山奈何去宗庙之上都安山谷之僻处是犹倒持剑戟示人柄夫祸变之生在人所忽。故曰：安乐必戒无行所悔今国家北有劲敌觑边南有夷獠伺[C260]浙西小旱耕稼是忧安东近平输漕方始臣愿陛下及时旋驾彼苍群生莫不幸甚。
    刘知几天授中为获嘉县主簿上疏曰：臣闻汉宣帝云：与我共理天下其惟良二千石乎！二千石者今之刺史也。移风易俗其寄不轻求瘼字人佥属斯在。然则历观两汉已降迄乎！魏晋之年方伯岳牧临州按都或十年不易或一纪仍留莫不尽其化下之方责以理人之术既而日就月将风加草靡故能化行千里恩渐百城今之牧伯有异，於是来忽往蓬转萍流近则日月仍迁远则逾年必徙待厅事为逆旅以下车为传舍或云：来岁入朝必应改职或道今兹会计，必是移藩既怀苟。且之谋何暇循良之绩用使百城千邑无闻廉杜之歌万国九州罕见赵张之政臣愿自今已後刺史非三岁已上不可迁官仍以明察功过精甄赏罚冀弘共理之风以赞垂衣之化。又上疏曰：昔有唐御历列职命官国多元刂印之讥人有积薪之叹自陛下临朝顿革此风然矫枉过正以为甚矣。至如六品已下职事清官遂乃方之土芥比之砂砾其有行无闻於十室即厕朝流识不反於三隅俄登士伍斯固比肩咸是举目皆然罕闻翘楚之歌惟见伐檀之刺今尸禄谬官其流非一。若遂不加沙汰诚恐有累皇风。
    薛谦光为左补阙天授三年上疏曰：戎夏不杂自古所诫夷狄无赖易动难安故斥居塞外不迁中国前史所称其来久矣。然而帝德广被有时朝谒受向化之诚请纳梯山之礼贡事毕则归其父母之国导以指南之车此三王之盛典也。自汉魏已後遂革其风务饰虚名徵求侍子谕令解辫使袭衣冠筑室京师不令归国此。又中叶之故事也。较其利害则三王是而汉魏非论其得失则拒边长而徵质短殷鉴在乎！往世，岂可不怀经远之虑哉！昔郭钦献策於武皇江统纳谏於惠王咸以为夷狄处中夏必为变更晋武不纳二臣之远策好慕向化之虚名纵其习史汉等书官之以五部都尉此皆计之失也。窃惟突厥吐蕃契丹等往因入侍并叨殊奖或执戟丹墀策名戎秩或曳裾庠序高步黉门服改毡裘语兼中夏明习汉法睹衣冠之仪目览朝章知经国之要窥成败於图史察安危於古今识边塞之盈虚知山川之险易或委以经略之功令其展效或矜其首丘之志放使归蕃於国家虽有冠带之名在夷狄广其纵横之智虽有慕化之美苟悦於当时而狼子孤恩旋生於过後及归部落口不称兵边鄙罹灾由於此故。《老子》曰：国之利器不可以示人在於齐人犹不以示之况於夷狄乎！又按秦汉帝迁五部匈奴於汾晋其後卒有刘石之难向使五部不徙则晋祚犹未可量也。鲜卑不迁幽州则慕容无中原之僭。又按。《汉书》陈汤云：夫胡兵五而当汉兵一何者兵刃颇钝弓弩不利今闻颇得汉工然由三而当一由是言之利兵尚不可使胡人得法况处之中国而使其习是哉！臣窃计汉初冒顿之︹盛乘中国虚弊高祖馁厄平城而冒顿不能入中国者何也。非兵不足以侵诸夏力不足以破汾晋其所以解围而纵高祖者为不习中土之风不安中国之美生长碛漠之兆以穹庐胜於城邑以毡美於章绂既安其所习而乐其所生是以无窥中国之心者为生不习汉故也，岂有心不乐汉而欲深入者乎！刘元海五部离散之馀而卒能自振於中国者为少居内地明习汉法元海悦汉而汉亦悦之一朝背诞四方飨应遂鄙单于之号窃帝王之宝贱沙漠而不居拥平阳而鼎峙者为居汉故也。向使元海不曾内徙正当劫边人缯采&lt;麦曲&gt;蘖以归阴山之北安能使倡乱邪当今皇风遐覃含识革面凡有虺性莫不怀驯方使由余效忠日尽节以臣愚虑者国家方传无穷之祚於後脱备守不谨边防失图则夷狄称兵不在方外非所以肥中国削四夷经营万乘之业贻厥孙谋之道也。臣愚以为愿充侍子者一皆禁绝必。若在中国亦可使归蕃则夷人保疆边邑无事矣。
    徐坚为万年主簿如意元年六月上疏曰：臣闻书有五听之道虑失情实也。今著三覆之奏恐致虚枉也。窃见比有敕勘当反逆令使者得实便决杀人命至重死不可生傥万分之中有一不实欲诉无路怀枉谁明饮恨吞声赤族从戮，岂不痛哉！此不足肃奸逆而明刑典所以长威福而生疑惧臣望绝此处分依法覆奏则死者伏知泣辜之恩生人澡悦见祥刑之意。又法官之任人命所悬。若不简择恐招枉滥诸官僚之内有用法宽平百姓所称者愿亲而任之有处事深酷不允众望者愿疏而退之则囹圄无冤亿兆幸甚臣。又闻罚不及嗣虞帝之明规罪不至孥汉君之茂德故芮作乱而缺登朝嵇康被刑而嵇绍卒用终能立功白狄效死汤阴千载美谈斯为称首父子犹其。若此馀亲尚何疑哉！窃见逆人之亲选曹广责至於无亲无服亦数十条士子之中十将三四今圣人在上宝命维新有道贱贫实为深耻遂令此等长从遐弃怀才抱器将何望哉！是以圣意哀矜频降恩制令同常例各使坦怀故姚之徒皆逢任委而在下僚列不识天恩为求微疵不弘大体。又准敕逆人同堂亲不得任京及两畿三辅准法刑戮缌麻亲不得充近侍宿卫臣望申敕有司敕令之外不得辄为勘责收其贤能示之旷荡斯则巍巍之德作范百王穆穆之风垂裕千祀。
    张柬之为蜀州刺史旧例每岁差兵募五百人往姚州镇守路越山险死者甚多柬之表论其弊曰：臣窃按姚州者古哀牢之旧国绝域荒外山高水深自生人已来洎於後汉不与中国交通前汉唐蒙开夜郎滇﹂而哀牢不附至光武季年始请内属汉置永昌郡以统理之乃收其盐布毡之税以利中土其国西通大秦南通交趾奇珍异宝进贡岁时不阙刘备据有巴蜀尝以甲兵不充及备死诸葛亮五月渡泸收其金银盐布以益军储使张伯岐选其劲卒甲兵以增武备故。《蜀志》称自亮南征之後国以富饶甲兵充足由此言之则前代置郡其利颇深今盐布之税不供珍奇之贡不入戈戟之用不实於戎行宝货之资不输於大国而空谒府库驱率平人受役蛮夷肝胆涂地臣窃为国家惜之昔汉以得利既多历博南山涉兰沧水更置博南哀牢二县蜀人愁怨行者作歌曰：历博南越兰津渡兰沧为他人盖讥汉贪珍奇盐布之利而为蛮夷之所驱役也。汉获其利人。且怨歌今减耗国储费用日广而使陛下之赤子身膏野草骸骨不归老母幼子哀号望祭於千里之外於国家无丝之利在百姓受终身之酷臣窃为国家痛之往者诸葛亮破南中使其渠率自相统领不置汉官亦不留兵镇守人问其故亮言置官留兵有三不易大意以置官夷汉杂居猜嫌必起留兵运粮为患更重忽。若反叛劳费更多但粗设纪纲自然久定臣窃以亮之此策妙得羁縻蛮夷之术今姚府所置之官既无安边静寇之心。又无诸葛。且纵。且擒之伎惟知诡谋狡恣情割剥贪饕劫掠积以为常扇动酋渠遣成朋党折技讠舀笑取媚蛮夷拜跪趋伏无复惭耻提挈子弟啸引凶恶聚会υ博一掷累万剑南逋逃中原亡命有二千馀户见散在彼州专以掠夺为业姚州本龙朔中武陵县主簿石子仁奏置之後长史李孝让辛文协并为群蛮所杀前朝遣郎将赵武贵讨击贵及蜀兵应时破败噍类无遗。又使将军李义总等往征郎将留惠基在阵战死其州乃废臣窃以诸葛亮称置官留兵有三不易其言乃验至垂拱四年蛮郎将王善宝昆州刺史爨乾福。又请置州奏言所有课税自出姚府管内更不劳扰蜀中及置州後录事参军李陵为蛮所杀延载中司马成琛奏请於泸南置镇七所遣蜀兵防守自此蜀中骚扰于今不息。且姚府总管五十七州巨猾游客不可胜数国家设官分职本以化俗防奸无耻无厌狼籍至今不问夷夏负罪并深见道路劫杀不能禁止臣恐一旦惊扰为祸转大伏乞省罢姚州使隶府岁时朝觐同之蕃国泸南诸镇亦皆悉废於泸北置关百姓自非奉使入蕃不交通往来增府兵选择精良宰牧以统理之臣愚将为稳便疏奏则天不纳。
    卢藏用为左拾遗长安四年正月毁三阳宫取其材木造兴泰宫於寿安县之万安山藏用上表谏曰：臣愚虽不达时变窃尝读书见自古帝王之迹众矣。臣闻土皆三尺茅茨不剪彩椽不斫者唐尧之德也。卑宫室菲饮食尽力於沟洫者大禹之行也。惜中人十家之产而罢露台之制者汉文之明也。并能垂名无穷为帝王之烈，岂不以克念犭旬物博施济众以臻於仁恕哉！今陛下崇台遂宇离宫别馆亦已多矣。更穷人之力以事土木臣恐议者以陛下为不爱人务奉巳也。左右近臣多以顺意为忠朝廷具僚皆以犯忤为患至今陛下不知百姓失业百姓亦不知左右伤陛下之仁也。小臣固陋不识忌讳敢冒死上闻乞下臣此章与执政者议其可否。
    宋务光为右卫骑曹参军神龙元年七月雒水暴涨坏百姓庐舍二千馀家溺死者数百人八月一日以水灾令文武九品以上直言极谏务光上疏曰：伏见明制令文武九品以上直言极谏大哉！德音真尧舜之用心禹汤之责已也。臣尝谓天人相与之际休咎冥符之兆有感必通其间甚密是以政失於此变生於彼亦犹影之象形响之赴声动而辄随各以类应。故曰：天垂象见吉凶圣人象之窃见自夏已来水气勃戾天下郡国多罹其灾去月二十七日雒水暴溺漂损百姓臣谨按。《五行传》曰：简宗庙废祠祀则水不润下夫王者即位必郊祀天地严配祖宗是故鬼神歆飨多获福助自陛下光临宝极绵历炎凉郊庙迟留时不殷荐山川寂寞未议怀柔水之贻灾殆因此发臣。又按水者阴类臣妾之道阴气盛满则水泉逆溢加以虹纷错澍雨滞霪虽丁厥时而汨常度亦阴胜阳之也。臣恐从庭近习或有离中馈之职干外朝之政伏愿陛下深思天变杜绝其萌以万方为念不以声色为娱以百姓为忧不以犬马为乐劳宵旰用缉明良，岂不休哉！夫灾变应天实系人事故日蚀修德月蚀修刑。若乃雨易或则貌言之咎雩之法存乎！礼典今降霖雨即闭坊门弃先圣之明训导後来之浅术时偶中者安足神邪盖当屏翳收津丰隆戢响之日也，岂有一坊一市遂能感召皇灵闭开便欲发挥神道必不然矣。何其谬哉！至今巷议街谈共呼坊门为宰相谓能节宣风雨燮理阴阳天工人代乃为虚设悠悠苍生复何望哉！
    吕元泰神龙初为清源县尉上疏陈时政所宜曰：臣闻国家者至公之神器神器一正则难倾神器一倾则难正远自虞夏及乎！周秦金水相生成败相继者岂恶於成而欲於败盖迷於事而失於几者也。夫几者事之微也。当今中兴之初政教之始几微之际可不慎哉！昔夏之兴也。卑宫菲食四海会同其衰也。峻宇墙五子咸怨殷之兴也。佑贤辅德辑宁邦家其亡也。崇信奸回放出师保周自文武及乎！成康风化大行夷夏有截暨乎！幽厉王室遂卑强弱相吞县交战秦皇以降罢侯置守焚书坑儒头会箕敛严刑峻法骊山之徒未息闾左之兵已起夫夏桀殷纣非不欲传子孙也。周幽秦皇非不欲保社稷也。而军败牧野鸟窜南巢国残於犬戎地夺於项籍者，岂不以侮慢自贤反道败德开邪僻之路钳忠直之口左右侍奉惜禄位而不悟焉伏惟应天皇帝陛下再造区宇重光日月应五行之运景嗣累圣之洪基九服归心三灵叶赞回羲舒之无幽不烛洒雨之泽无生不润然万方百姓然莫不倾耳以听拭目以视思闻太平之风愿见先朝之化如农夫之望岁同善人之忄曷日自顷营建寺塔广度僧尼朝夕依归衬施不绝陛下好善之德以被苍生然济时之道恐非急务何则顷者乌桓叛涣獯粥侵扰帑藏虚竭户口流亡岂人有厌於榆乃事良由於赋敛下人失业不可谓太平也。边兵未解不可谓无事也。水旱为灾不可谓年登也。仓廪未实不可谓国富也。而乃驱役饥冻雕镌木石营构不急劳费日深恐陛下中兴之务。又异如来慈悲之法臣比见都邑坊市相率为浑脱队骏马胡服名为苏莫遮旗鼓相当军阵之势也。腾逐喧噪战争之象也。锦绣夸竞害女工也。徵敛贫弱伤政体也。胡服相观非雅乐也。浑脱为号非美名也。安可以礼义之朝法胡虏之俗以军阵之势列庭阙之下窃见诸王亦有此好衣马既盛奢丽相高今藩邸初开庶官必具何不董之贤傅教之义方明君臣之礼磐石之固，岂不伟哉！方乃驱率下人相尚胡戏自家刑国岂。若是焉诗云：京邑翼翼四方是则非先王之礼乐而示则於四方者斯实愚臣之所未喻也。臣谨按洪范八政曰：谋时寒。若君能谋事则时寒顺之何必露形体浇灌衢路鼓舞跳跃而索寒焉。又礼记曰：立秋之月行夏令则寒暑不节夫阴阳不调政教之失也。休咎之应君政之感也。理均影响可不戒哉！夫乐者动天地感鬼神移风易俗布德施化重戎狄之曲不足以移风也。非宫商之度不足以易俗也。无八佾之制不足以布德也。非六代之乐不足以施化也。四者无一何以教人臣本凡愚不识忌讳而生草泽颇晓物情知而不言非忠也。言而不实罔上也。忠於国者以臣为谠言佞於朝者以臣为诽谤伏惟陛下少留意焉臣闻君举必书有国彝训书而不法後嗣何观臣。又闻建国君人尊师重道礼由天作乐以地制礼乐备风化行焉伏愿陛下敦风化之本重黎庶之费兴念或跃思缔构之艰难矜孤恤穷思时政之可否安人和众览先朝之事业非军国之众则息而罢之有佞庾之言则察而退之有忠直之谏则诱而进之岂惟天下幸甚实亦社稷之大计也。臣奉陛下搜贤之制忝所知直言之举虽乘雁双凫不为损益而主圣臣直敢不，庶几安能和光同尘怀忠蓄愤上失陛下求贤之望下虚愚臣事主之节亦何以视息於人间饮啄於圣代伏惟陛下少加详择疏奏不纳。
    成大琬为绛州刺史景龙中宴侍臣於梨园亭因问以时政得失大琬对曰：夫释教之设以慈悲为主盖欲饶益万姓济拔群生。若乃遂宇层轩珍台宝塔耗竭府库劳役生人惧非菩萨善利之心或异如来大悲之旨臣备职方岳叨膺洪化敢陈刍荛狂妄死罪中书令萧至忠奏言方今百姓贫乏边境未宁府藏内空仓廪不实诚宜节财用之费省土木之工务存农时爱惜人力寺观之役实可。且停大琬之言伏希采纳帝曰：善。
    韦嗣立为兵部尚书景龙中上疏曰：设官分职量事置吏官得其人天下自理古者取人必须采乡曲之誉然後辟於州县有声州县然後辟於五府才著五府然後升之天朝此则用一人所择者甚悉擢一士所历者甚深用得其才则理用非其才则乱理乱所系焉可不深择之哉！今之取人有异此道多未试效则顿至迁擢夫趋竞者人之常情侥亻幸者人之所趣而今务进不避侥亻幸者接踵比肩布於文武之列补授无限员阙不供遂至员外置官数倍正阙官署典吏困於祗承府库仓储竭於资奉国家大事岂甚於此古者悬爵待士唯有才者得之。若任以无才则有才之路塞贤人君子所以遁迹消声怀叹恨也。
    卢怀慎景龙中为御史中丞上疏言时政得失其一曰臣闻孔子曰：为邦百年可以胜残去杀。又曰：如有用我期月而已三年有成故书云：三载考绩扌交其功也。昔郑子产相郑更法令布刑书一年而人歌之曰：取我田畴而伍之取我衣冠而褚之孰杀子产吾其与之三年而人。又歌之曰：我有子弟子产教之我有田畴子产殖之子产而死谁其嗣之终有遗爱流芳史策子产贤者也。其为政尚累年而化成况其常材乎！臣窃见比来州牧上佐及两畿县令下车布政罕终四考在任多者一二年少者三五月遽即迁除不论课最或有历时未改便倾耳而听企踵而望争求冒进不顾廉耻亦何暇为陛下宣风布化求瘼恤人哉！礼义不能兴行风俗未能齐一户口所以流散仓米所以空虚百姓弊日更滋甚职为此也。何则人知吏之不久则不从其教吏知迁之不遥。又不尽其力偷安爵禄但养资望陛下虽勤劳之怀宵衣旰食然侥亻幸路启上下相蒙共为苟。且而已宁尽於公乎！此国之病也。昔贾谊所谓之疾乃小小者耳此弊久而不革臣恐为膏肓虽和缓不能疗岂而已哉！汉宣帝综名实兴理教化黄霸良二千石也。就增秩赐金以旌其能而不迁於颍川前代之美政也。又古之为吏者长子孙仓氏库氏即其後也。书云：事不师古以克永世匪说攸闻臣望请诸州郡都刺史上佐及两畿县令等在任未经四考已上不许迁除察其课效尤异者或锡以车裘或就加禄秩或降使临问并玺书慰勉。若公卿有阙则擢以劝能其政绩无闻其犯贪暴者放归田里以明圣朝赏罚之信则万方之人一变于道矣。致此之美革彼之弊易於反掌何惜而不行哉！其二曰臣闻尚书云：唐虞稽古建官惟百夏商官倍亦克用此省官之义也。又云：官不必备惟其材。又言无旷庶官天工人其代之此为官择人之义也。臣窃见京诸司员外官所以委积多者数馀十倍近古以来未之有也。官不必备此则有馀人代天工多不务广有除拜无所裨益。
    宁原悌睿宗时为谏议大夫上疏五条具陈政体一曰臣闻俗正时康则因循而易守人讹道替则驰骛而难安或垂衣而有馀或日娱而不足虽唐虞之盛烈文武之鸿徽未有不委任股肱留情陟用故善人者天地之纲纪帝王之羽翼靡革於仇雠莫限於刍隶不可失也。自天授以来二十馀载周兴来俊臣等讠替害忠良壅蔽正直先皇旧臣夷灭殆尽惟有狄仁杰魏元忠尚存仁杰等处先帝之朝犹为小吏及周室之际实谓忠臣或树绩当时犭旬身王室近者变故频及衣冠扫地忠臣名士才馀数人为陛下之栋梁作圣朝之耳目今者元恶已诛佞臣咸黜而人讹俗坏为日已久理宜开张圣听杜绝猜嫌用是求人宣力王室使鬼正恶直之士不有容其间隙谗邪佞媚之徒无所施其巧辩然後可以议黎元安邦国则侥亻幸源塞圣王道兴。若使浸润旁通危人路启颜俊忠而获罪茂先直以招怨虽有渭滨之贤傅岩之秀途遘卒遇难以为用也。则危亡之期或未可保拯济之道将安所施二曰求材之难每留连於大圣知人不易亦惆怅於先哲今天下诸州良牧盖寡何者古难其选今侮其职也。然而代所重於京都时见轻於州县者何也。古者牧守政成擢登三事郎官特秀先宰一同颍川则黄霸为公会稽则五伦入辅事不师古何能垂济诚愿尚书旷职则於方伯求材即位阙官必以循良擢用事悬象魏道著彝章兹令克行仁风大阐考绩三载诚为故实三曰隆周之君垂仁义以勖後亡秦之主训刑罚以流嗣或八百延庆或二代亡家馀烈可知前史明鉴伏以太子初建养德春宫诸王在藩饬躬朱邸并请远去邪佞亲近正人知好佞之危身识尊儒之广德动遵师传之训察纳风雅之言诚使宫府官僚宾客侍读日资其道德月奏其艺能冀仁义於邦家树雍穆於天下臣。又以悖逆庶人先朝之爱女也。肆谗慝干朝政崇甲馆之华丽极宇内之骄奢新都宜城先朝之庶孽也。（新都宜城二公主邑名）赐不逾於巳分言不预於外谋抑以全身疏以远害故宠者则骄矜而遇害疏者则抑损而获全诚使悖逆新都易地而处则存亡去就可立而待也。故长安非贤燕后为爱古今明验断可知矣。诚愿公主驸马不得假以权要所犯必有惩所习必有艺则九族既睦万邦以宁臣观老尚虚无释尚寂灭义极幽玄之旨思游通方之外故入道流者则虚室生白净虑玄门该释教者则春池得宝澄心净域然後法贯群有道垂兼济过此以往莫非邪惑其有鬻贩先觉诡饰浮言以衤复殿为经坊用层台为道法皆无功於玄虑诚有害於生人梁武靡报於前先朝殷鉴於後咸耳目所接黎元愤怨伏以公主入道京城置观虽昭报之成有功於天旨而社稷之计莫逾於净人。若使广事修营假饰图像尽宇内之功巧倾万国之资储为福则靡效於先朝树怨则取谤於天下自隋室以降寺观尤多禅定东明之域泛爱缁黄之众更为建立罕见其宜後失请收前弊未远。又先朝所狎僧众或有犹居圣侧无益於政理有紊於朝章并请屏退无令亲近五曰边陲有[C260]庙堂之忧也。近垒多虞大夫之耻也。今闻︹敌擅命坚昆娑葛养精蓄锐以南侵为多事而人户全虚府库半减倘或後岁之始来秋之末良弓渐劲塞草将衰朔代交锋灵夏受敌中国将何猝应哉！伏愿共天下以御匈奴率王公以忧边事轻租薄敛和下士之心简贤任能结众人之爱去奢从俭实府库之积推仁重信纳将士之谋去私恩布公道故知两夷有隙上国之资也。高璧藏威待兵观变因二敌之相持擅渔夫之厚利计有可举时不可失斯五者并政之要也。伏愿陛下举宏纲省众务高拱廊责成贤哲徘徊於大道之域从容於无为之场故立纲垂制後嗣流范至仁也。安上全下先业不坠至孝也。感而必通奸不暇伏至明也。神化风行万方草靡至德也。必使休徵累及圣政日隆遐迩宅心戎夷慕义神功光乎！区宇鸿业格乎！天地三代之兴皆由此也。帝览而善之。
    韩琬景中为监察御史上疏陈时政曰：臣敢以耳目所闻见而陈之伏愿少留意省察臣窃闻永淳之初尹元贞任岐州雍县令界内妇人修路御史弹免之顷年妇人夫役修平道路盖其常也。调露之际刘宪任怀州河内县尉父思立在京身亡选人有通索关者于时选司以名教所不容顷者以为见机俊人矣。顷年国家和市所由以克剥为公虽以和市为名而实抑夺其价殊不知百姓足君孰与不足矣。往年两京及天下州县学生佐史里正坊正每一员阙先拟者辄十人顷年差人以充犹致仕逸往年选司从容安问而以礼敬待顷年选司无复曩时引接但如仇敌估道耳往年效官交替者必储蓄什物以待之顷年替人必讠宣竞为隙手执省符纷然不已往年召募之徒人百其勇争以自效顷年差点勒遣逃亡相继。若此者臣粗言之不可胜数夫量事置官量官置人使官称其人须人不虚位除此之外使其耕桑任其商贾何为引令入仕废其本业臣愚以为国家开仕进之门广矣。皆弃农战工商而争趋之当今一夫耕而共数百人食庶使公私皆无储蓄矣。若不革其弊必引政令风化年年不等也。
    ●卷五百三十三
    ○谏诤部　规谏第十
    唐杨武本名弘武乾封中自司戎少常伯迁西台侍郎高宗尝问曰：卿在司戎授非其才何也。武曰：臣妻刚悍其所嘱不敢违阻高宗嘉其不隐笑而遣之，或以武言讽帝之用后言也。及在政事谦慎自守而已李景伯景龙中为给事中。又迁谏议大夫中宗尝宴侍臣及朝集使酒酣令各为回波词众皆为谄佞之词及自要荣位次至景伯曰：回波尔时酒卮微臣职在箴规侍宴既过三爵讠宣讠华窃恐非仪中宗不悦中书令萧至忠称之曰：真谏官也。
    杨相如先天中为常州晋阳尉上疏陈便宜曰：臣闻贾生之言曰：人君之於天下犹今人置器置之安处则安危处则危是国之安危政之理乱亦由乎！陛下所置甚易为也。今陛下以命代之主率易为之资握黎元之命包宇宙之广尽系之於陛下陛下可不置之於安处乎！书云：一人有庆兆民赖之斯之谓矣。陛下在黎人之上居万乘之重将欲为也。天下已随之将所尚也。天下已尚之然风俗之端邪正之首者皆从陛下所为也。非徒风俗邪正所系亦祸福存凶在焉陛下取舍运为甚不可忽也。臣不敢远徵古昔博引传记请以隋炀帝太宗文武皇帝言之炀帝藉文帝之资跻大宝之位兵加海外威震区中乃自恃其强不忧时政大纵骄欲恣成猜险所为不轨所行不顺忌忠正之义黜废贤良狎便佞之言昵爱邪僻荒淫酒色穷极绮丽兵戈不息调役非时奇技淫巧者率获登迁力边攘寇者皆愆财赏不恤人之疾苦不知政之理乱君臣阻隔上下相蒙虽制敕交行而声实舛谬言同尧舜迹如桀纣为行。若是人何克从夫推心不诚欲人之附己资恶内炽望俗之无邪犹却行追人向日避影孔子曰：子帅以正孰敢不正其身不正虽令不从炀帝不节其欲而欲禁人之欲其可得乎！故四海之风淫天下之情伪其人怨其俗荡贞髦摈逐奸逆竞驰皇纲紊而隙生祸[C260]滋而难作昔之有隋也。今转为大唐，岂不以纵慝无厌危患不恤举天下之大一掷而弃之荒迷沉乱终不自觉要之覆灭死於人手为天下笑甚可痛哉！诗云：殷监不远在夏后之世谚云：前车覆後车诫。然则主社稷承宗庙者可不极思虑深勖励乎！夫主即圣君之资乱邦为开国之始是用集我昌运太宗以圣德英武雄才睿略扫除昏虐大济生人咄叱而四维更张指麾而六合复正其知人任使尽得其才或取诸俘虏雠敌并推怀而用之意豁如也。故房玄龄识之於月品尉迟敬德狎之而不疑接李靖以优礼此天下之智谋所以得输其赤心天下之劲勇所以得尽其死力也。帝业既就寰中已安後武先文励精为理务尧舜之道想致羲皇之俗开礼贤之馆置十八学士听朝之後覃思典坟周通百家乐而倦所谓武以得之文以守之其帝王臧否安危成败政刑理乱风俗兴衰皆鉴於前古比之明镜故以书籍为古镜魏徵为人镜见善则行之不善则去之闻直言则欣然受纳得一士则喜见於朝讠舀庾便媚者不得臻於前梗正贞贤者从容於左右矣。贞观之际太平俗洽官人得材功赏必实刑不谬及礼无愆度于时天下晏如遗粮在亩盛德洽於人心而祥风游乎！海内矣。非太宗之明懿聪达虚心治道与天下贞臣正士同心戮力，岂能致於此乎！初东巡以供奉不精而有罚既到雒邑。又理隋之旧官颇趣游畋或见可欲魏徵骤谏太宗欣然罢之曰：非公无此语也。自是帝节欲向道思愆纳正由斯而言则圣人之情不必无欲也。且物悬於外情动於中情之动中则无穷也。物之外则不极也。以不极之物无穷之情动而不为之节制虽有圣智亦安得致升平之事乎！故太宗之情非无欲也。拟致升平之资故樽节维持之耳往以隋人失御天命有归而始终经纶斯亦勤矣。首建大义提三尺安八创万代立社稷传子孙位已重矣。功已大矣。亦安得不思盈满之诫而检嗜欲之情乎！故太宗之於崇台遂宇非不爱之惜人力也。宝衣玉石非不美之节人财也。妍倡绝艳非不乐之妨听政也。犬马畋猎非不好之荡心意也。此数者皆能裁抑之是使人之赋敛也。轻岁之调役也。寡举人之利甚忄专资国之用不费国用不费人利是丰则不言而礼让自行清净而仁义大洽非徒太宗之为理。若是古之明王圣主曷不繇兹道乎！臣历观有国有家莫不以骄矜放纵而灭畏慎谦恪而兴然鲜蹈兴平之衢多遵覆灭之路者何也。实以在既安之日侧凶兢畏及危逼之势始思悔咎徒成追恨亦何补乎！臣诚以人主之在深宫方安平之日。若能先虑危难以自悔勖去不经之道防可欲之原务任贤之规除轻暴之迹则履万有必安之途而无颠蹶覆辱之患矣。行之甚易在人主为之臣所以举隋氏纵欲而亡太宗抑欲而昌愿陛下详择今天下皆拭目而视倾耳而听欲望陛下兢兢业业以致太平也。臣诚以为宜效太宗去邪佞之士进忠贤之人与之讨论诗书谈议得失以见先古之成败以较当今之可否行其所长弃其不善如此则朝廷无僻谬国政必清平矣。臣。又闻书籍所载美恶具存采其陈迹为之鉴诫陶然其中甚足乐也。亦何必穷逐声色巡游罔倦不务诗书之乐乎！非独妨於政理徒劳弃日矣。往者太宗尝敕魏徵作群书理要五十篇大论得失臣诚请陛下温清暇以时观览其书虽简略不备亦足以见忠臣之谠言知经国之要会矣。夫古之人主莫不委任忠正广务才贤而保正全忠者稀倾侧向背者众非缘人主知其不忠不正而用之也。盖似正而非正似忠而不忠深心以藏邪厚貌而难测耳所以尝患谬用之而不辨其真实也。且非忠正尚不辨其真实况实忠正岂得知而信任乎！故有独行而见疏有怀忠而受谗矣。此先古帝王迷惑错误以不忠为忠以贤为不贤率皆十八九也。《书》曰：知人则哲惟帝难之非夫圣主明王则不能知也。今陛下聪明在位庆祚方远。若欲任人择士取致太平必宜先辨忠贤以别邪佞。若忠贤既辨邪佞不杂正人为之羽翼邪人不造其间则有仁义道德行於四方而无讠舀谀倾巧以乱陛下也。且忠贤邪佞虽有难知今以陛下明悟神聪孜孜选用更垂之以睿鉴。又加之以审察，岂有不知之者乎！然其审察之宜可以意测可以情恕矣。以意测者测邪佞之臣也。以情恕者恕忠贤之臣也。夫忠不似佞佞则似忠请陛下测之恕之则可知也。臣闻人之性分不可转移邪佞忠贤各有所趣顺道违俗忠贤也。违道顺俗邪佞也。若言之弗耳行之忤心动繇先王之道事极终始之虑志惟安国卫主者忠贤之所为也。故直质而不佞勤诚而取容务正道而抗节人主闻之固将疏远之矣。此真忠贤之臣也。陛下可不恕而用之乎！顺欲从旨言美饰不繇先圣之道思乱国家之政务於要利以惑主者邪佞之所为也。故发小惠以贾信凶大义而苟合权宠势而挟威伺愉悦而争媚人主见之固将亲近之矣。此真邪佞之臣也。陛下可不测而去之乎！大率人君皆恶其臣忤心而欲人之顺己贤臣正直安得不忤心乎！邪臣讠舀诈安得不顺己乎！故积忤生憎祸之路也。积顺生爱福之门也。此邪佞所以常亲而宠贤臣所以常疏而辱也。自古帝王之使臣佐者曷不多论此弊乎！陛下诚能反是而求之精心而察之爱其所忤而收忠贤憎其所顺而去邪佞则天下之忠正可以比肩重足天下之太平可以千秋万岁太宗之政化复行尧舜之淳风日用矣。此愚臣所以请陛下审察忠佞测恕之之术也。国家自垂拱以後至於近年寇贼屡兴兵革数动边师溃丧日费滋多加以观寺修营锡赍繁数郡县之吏未息侵渔寰区之氓率尽凋馑官班冗赘淫费频烦近者人献直言时有切谏徒闻谠议竟不施行至干营造未甚休息是使国储不足人蓄久空俗弊之繇其来已渐。又制敕甚重奸非莫惩节限虽多逾越极众孤立寡援者小罪必罚贷赂朋党者大愆不绳听断之狱不审寰中之罪未肃也。夫法贵简而能禁罚宜轻而必行陛下方兴崇至德大布新政譬琴之不理宜在更张路之不平终当徙辙。若不改创而求治安扬汤以止沸不可得也。臣请一皆除去碎密不察小过小过不察则无烦苛大罪不漏则止奸慝使简而难犯宽而能制此所谓天网恢恢疏而不漏矣。然後停不急之务致无为之治休罢造作节减税赋息徭役除赘官绝吏之侵渔复人之本业斯则人安而俗富也。且俗富则国富人安则国安所为之术无他惟此而已矣。帝览而善之。
    张九龄开元三年为左拾遗上疏曰：古之选用取其声称或遥闻辟召或一见任之是以士修业行而流品不杂臣以为吏部始造簿书以备人之遗忘今反求於案牍不急於人才亦何异遗剑中流而刻舟以纪去之弥远可为伤心凡有称吏部之能者则曰：从尉於主簿从主簿与县丞斯选曹执文而善知官次者也。惟论合与不合不论贤与不肖大略如此，岂不谬哉！臣以为选部之法弊於不变变法之易在陛下涣然行之夫以一诗一判定其是非使贤人君子从此遗逸而有识者之所叹息也。
    褚无量为右散骑常侍开元五年太庙四室坏无量上疏请修德曰：臣闻尚书洪范传云：王者阴盛阳微则先祖见其变昔成汤遇旱引事自责云：女谒盛邪今大庙毁坏即是先祖之变今於後宫之中非御幸者伏望悉出之以应其变。又窃闻左右近臣妄奏云：国家大庙其材木本是苻坚时旧殿隋文帝创立新都移宇文庙故殿改造此庙臣按地志隋文帝开皇初创置长安城即造此庙元非苻坚及宇文氏所作况我国家及隋文帝贵为天子富有四海岂复递取苻坚之旧殿以充大庙者乎！此则言伪而辨殊不足采纳伏愿精选举用贤良节奢靡轻赋税继绝代慎刑罚纳谏诤察讠舀谀夫如是则人和人和则气和气和则天地和矣。天人和会灾异自销伏愿虔奉神心克谨天诫吕向为起居舍人玄宗东封时向上疏谏曰：鸱枭不鸣未为瑞鸟豺虎虽服岂齐仁兽由是鬼性毒行久务常积今夫突厥者正与此类今陛下收其顷效杂以从官赴封禅之礼参玉帛之会诏许侍游召入禁仗赐以驰逐使操弓矢竞飞镞於前同获兽之乐倘此等各怀犬吠交肆盗憎荆卿诡动何罗窃至逼严跸稍冒清尘纵单于为醢穹庐为污何塞过责伏愿勿复亲近使有分限侍不失常归於得所孰不幸甚。
    刘彤为给事中开元十七年朝五陵每发行宫天尚未晓彤上疏谏曰：将事发轸路犹曛黑红尘四合白刃交驰往来不相知左右不相识假令有败车逸马枯木朽株则变在不虑患生所忽不可轻也。伏愿虑及细微以安宗社拜陵之日必候朝光凡百欢心普天幸甚制曰：朕夙敬之志惟在昧爽卿重慎之诚欲及辨色国体宜尔用纳良规然要须早朝稍尽夜漏耳。
    高为彭州刺史时剑南自玄宗还京後於绵益州各置一节度百姓劳扰上疏论西川三城事曰：剑南虽名东川西川其实一道自邛关黎雅界於南蛮也。茂州而西经羌中至平戎数城界於吐蕃也。临边小郡各举军戎并取给於剑南也。其运粮戍以全蜀之力兼山南佐之而犹不举今梓遂果阆等八州分为东川节度岁月之计西川不可得而参也。而嘉陵比为夷僚所舀今虽小定疮痍未平。又一年以来耕织都废而衣食之业皆贸易於成都则其人不可得而役明矣。今可赋税者但成都彭蜀汉四州也。又以四州残弊当他十州之重役其终久不亦至艰。又言利者穿凿万端皆取之百姓应差科者自朝至暮按牍千重官吏相承惧於罪谴或责之於邻保或威之以杖罚督促不已逋逃益滋欲无流亡安可得矣。此日关中米贵而衣冠士庶颇亦出城山南剑南道路相望村坊市肆与蜀人杂居其外合&lt;豆斗&gt;储皆求於蜀人矣。且田地疆界盖亦有涯赋税差科乃无涯矣。为蜀人之计不亦难哉！今所界吐蕃城堡而疲於蜀人不过平戎以西数城矣。邈在穷山之巅垂於险绝之末运粮於束马之路坐甲於无人之乡以戎狄而言之不足以利戎狄以国家而言之不足以广土宇奈何以险阻弹丸之地而困於全蜀太平之人哉！恐非今日之急务也。国家。若将已戍之地不可废已镇之兵如不可收当宜却停东川并力从事犹恐狼狈安可仰於成都彭蜀汉四州哉！虑乖圣朝洗荡安史扫除逆乱之意也。倘蜀人复扰，岂不贻陛下之忧昔公孙弘愿罢西南沧海专奏朔方贾捐之请弃珠崖以宁中土谠言正本匪一朝一夕臣愚望罢东川节度并於剑南西川不急之城稍以减削则事无穷顿庶免倒悬陛下。若以微臣所陈有万分之一下宰相廷议降公忠大臣定其损益与剑南节度终始处置疏奏不纳。
    赵退翁志行修洁不求闻达宝应中兵荒颇甚人多艰乏。又将营奉泰建二陵或称奢侈退翁褐衣上疏以为宜遵俭薄时人称之。
    裴大历中为河东道租庸盐铁等使时关辅大旱请入计代宗召见便殿问酤之利一岁出入几何久之不对帝复问之对曰：臣有所思帝曰：何思对曰：臣自河东来其间所历三百里见农人愁叹菽未种诚为陛下轸念先问人之疾苦而乃责臣以利孟子曰：理国者仁义而已何以利为是未敢即对也。帝前坐曰：微公言吾不闻此拜左司郎中帝时访以事。
    元稹元和初为左拾遗既居谏垣事无不言即日上疏论谏职。又以前时王叔文王亻丕以猥艺待诏蒙幸太子永贞之际大挠朝政是以训导太子宫官宜选正人乃献教本。《书》曰：臣伏见陛下降明诏修废学增胄子选司成大哉！尧之为君伯夷典礼夔教胄子之深旨也。然而事有万万於此者臣敢冒昧殊死而言之臣闻诸贾生曰：三代之君仁。且久者教之然也。诚哉！是言。且夫周成王人之中才也。近管蔡则谗入亲周召则义闻，岂可谓天聪明哉！然而克终於道者得不谓教之然邪伯禽唐叔与之游礼乐诗书为之习目不得阅淫艳妖诱之色耳不得闻优笑凌乱之音口不得习操断击搏之书居不得近容顺阴邪之党游不得纵追禽逐兽之乐玩不得有遐异僻绝之珍凡此数事非谓备之於前而不为也。亦将不得见之矣。及其长而为君也。血气既定游习既成虽有放心快己之事日陈於前固不能夺已成之习已定之心矣。则彼忠直道德之言固吾之所习闻也。陈之者有所谕焉故庸佞违道之说固吾之所积惧也。讠舀之者有以辨焉人之情莫不欲耀其所能而党其所近苟将得志则必快其所蕴矣。物之性亦然是以鱼得水而游马逸驾而走鸟得风而翔火得薪而炽此皆物之快其所蕴也。今夫成王所蕴道德也。所近圣贤也。是以举其近则周公左而召公右伯禽鲁而太公齐快其蕴则兴礼乐而朝诸侯措刑罚而美教化教化之至也。可不谓信然哉！及夫秦则不然灭先王之学曰：将以愚天下黜师保之位曰：将以明君臣胡亥之生也。诗书不得闻圣贤不得近彼赵高者诈宦之戮人也。而傅之以残忍戕贼之术。且日恣睢天下之人人未尽愚而胡亥固已不能分兽畜矣。赵高之威摄天下而胡亥固已自幽於深宫矣。彼李斯者秦之宠丞相也。因谗冤死无所自明而况於疏远之臣庶乎！若。然则秦之亡有以致之也。汉高承之以兵革汉文守之以谦谨卒不能苏复大训是景武昭宣天资甚美才可以免祸乱哀平之间则不能虞篡弑矣。然而惠帝废易之际犹赖羽翼以胜邪心是後有国之君议教化者莫不以兴廉举孝设学崇儒为意曾不知教化之不行自贵始略其贵者教其贱者无乃邻於倒置乎！洎我太宗皇帝之在藩邸以至为太子也。选知道德者十八人与之游习即位之後虽游宴饮食之间。若十八人者实在其中上失无不言下情无不达不四三年而名高盛古岂一日二日而致是乎！游习之渐也。贞观已还师傅皆宰相兼领其馀官寮亦甚重马周以位高恨不得为司议郎此其验也。文皇之後渐疏贱之用至母后临朝剪弃王室当中睿二圣勤劳之际虽有骨鲠敢言之士既不得在调护保安之职终不能吐扶卫之一词而令医匠安金藏剖腹以明之，岂不大哀也。邪兵兴已来滋弊尤甚师资保傅之官非疾废贵不任事者为之即休戎罢帅不知书者处之至於友谕赞议之徒疏冗散贱之甚者缙绅耻繇之夫以匹士之爱其子者犹求明哲慈惠之师以教之直谅多闻之友以成之岂天下之元良而可以疾废毛贵不知书者为之师疏冗散贱不用者为之友乎！此何不及上古之甚也。近制官寮之外往往沉滞僻老之儒充侍直侍读之选而。又疏弃斥逐之越月逾时不得召见彼。又安能传成道德而保养其身躬哉！臣以为积此弊者，岂不以皇天眷佑祚我唐德以舜生舜以尧继尧传陛下十一圣矣。莫不生而神明长而仁圣以是为屑屑习仪者故不知省耳臣独以为列圣之谟则可也。计传後嗣则不可脱或万代之後。若有周成之中才而。又生於深宫优笑之间无周召保助之教则将不能知喜怒哀乐之所自也。况稼穑艰难乎！今陛下以上圣之资肇临海内是天下人人倾耳注心之日特愿陛下思成王训导之功念文皇游习之渐选重师保慎择宫寮皆用博厚弘深之儒而。又练达机务者为之更相进见日就月将因令皇太子聚诸生定齿胄讲业之仪行严师问道之礼至德要道以成之彻膳记过以警之血气未定则辍禽色之娱以就学圣质以备则资游习之善以弘德此所谓一人元良万邦以贞之化也。岂直修废学选司成而足伦匹其盛哉！而。又裨知百王莫不幼同师长同术识君道之素定知天伦之自然然後选用贤良树为藩屏出则有晋郑鲁卫之盛入则有东平朱虚之强盖所为宗子维城犬牙盘石之势也。又岂与夫魏晋已降囚贱其兄弟而剪其本枝者同年而语哉！宪宗览之甚悦。
    白居易为右拾遗翰林学士时元稹自监察御史谪为江陵府士曹掾翰林学士李绛崔群上前面论稹无罪居易累疏切谏曰：臣昨缘元稹左降频已奏闻臣内察事情外听众议元稹左降有不可者三何者元稹守官正直人所共知自授御史已来举奏不避权势氐如奏李左公等事多是朝廷亲情人谁无私因以挟恨或假公议将报私嫌遂使诬谤之声上闻天听臣恐元稹左降已後凡在位者每欲举职必先以元稹为诫无人肯为陛下当官守法无人肯为陛下嫉恶绳愆内外权贵亲党纵有大过大罪者必相容隐而已陛下从此无繇得知此其不可者一也。昨元稹所追勘房式之事心虽徇公事稍过当既从重罚足以惩违况经谢恩旋。又左降虽引前事以为责辞然外议喧喧皆以为稹与中使刘士元争听因此获罪至於争听事理已具前状奏陈况闻士元蹋破驿门夺将鞍马仍索弓箭哧辱朝官承前已来未有此事今中官有罪未闻处置御史无过却先贬官远近闻知实损圣德臣恐从今已後中官出使纵暴益甚朝官受辱必不敢言纵有被凌辱殴打者亦以元稹为诫但吞声而已陛下从此无繇得闻此其不可者二也。臣。又访问元稹自去年以来举奏严厉在东川日枉法没入平人资产八十馀家。又奏王沼违法给券令监军押柩及家口入驿。又奏裴玢违敕徵百姓草。又奏韩皋使军将封杖打杀县令如此之事前後甚多属朝廷法行悉有惩罚计天下方镇皆怒元稹守官今贬为江陵判司即是送与方镇从此方便报怨朝廷何繇得知臣伏闻德宗时有崔善贞者告李必反德宗不信送与李掘坑炽火烧杀善贞曾未数年果反至今天下为之痛心臣恐元稹贬官方镇有过无人敢言陛下无繇得知不法之事此其不可者三也。若无此三不可假如朝廷误左降一御史盖是小事臣安敢烦渎圣听至於再三诚以所损者深所关者大以此思虑敢不极言疏入不报。又淄青节度使李师道进绢为魏徵子孙赎宅居易谏曰：徵是陛下先朝宰相太宗尝赐殿材成其正室尤与诸家第宅不同子孙典贴其钱不多自可官中为之收赎而令师道掠美事实非宜宪宗深然之上。又欲加河东王锷平章事居易谏曰：宰相是陛下辅臣非贤良不可当此位锷诛剥民财以市恩泽不可使四方之人谓陛下得王锷进奉而与之宰相深无益於圣朝乃止。
    蒋为右拾遗史馆修撰张茂宗居母丧有诏起复尚义章公主上疏抗论以夺情之事本属金革脱成婚败礼尤甚德宗召对申谕之然竟不从。
    李渤为赞善大夫分司东都遣使奏表陈时政凡五事一曰礼乐二曰食货三曰政刑四曰议都五曰辩雠渤元和初诏以嵩岳处事起为拾遗後历补阙著作以论时政得失为己任前後章疏上者尤四十馀条至是虽以散秩处东雒而谏疏不已。
    张仲方宝历中为谏议大夫时县令崔发因辱小黄门敬宗赫怒命台推鞫及元日大赦独发不得宥仲方上疏其略曰：鸿恩将布於天下而不行御前霈泽始被於昆虫而独遗崔发由是发得不死时论美之。
    张皋长庆四年正月以处士上疏曰：臣闻神虑澹则血气和嗜欲胜则疾疹作和则必臻於寿考作则必致於伤残是以古之圣贤务自降养不以外物挠耳目不犭旬声色败性情繇是和平自臻福庆斯集故。《易》曰：无妄之疾勿药有喜。《诗》曰：自天降康降福穰穰此皆理合天人著在经训。然则药以攻疾无疾故不可饵之高宗朝有处士孙思邈者精识高远深达摄生其所著千金方三十卷行之於代序论云：凡人无故不宜服药药势偏有所阻令人藏气不平思邈此言可谓洞於事理也。或寒暑为寇节宣有乖事资医方尚须重慎故礼云：医不三世不服其药施於凡庶犹。且如此况在天子岂得自轻先朝暮年颇信方士徵集非一尝试亦多累致危疾闻於中外足为殷鉴皆陛下素所详知必不可更踵前车自贻後悔今朝野之人纷纭窃议直畏忤旨莫敢献言臣蓬艾微生麋鹿同处既非邀宠亦。又何求但以曾览古今粗知忠义有闻而默於理不安愿陛下无忽刍荛庶礻卑万一时穆宗颇好金石之药疏奏帝嘉叹久之竟访皋不获。
    殷侑文宗初为卫尉卿会沧镇不定兵久未解诏令五品已上都省集议时宰臣方务剪除贼寇莫敢异议独侑抗疏其略云：伏愿以宗社安危为大计以善师攻心为神武以含垢安人为远图以漏网吞舟为至德帝虽不纳深所嘉叹。
    韦温太和中为右补阙时宗正寺奏大庙第四室第六室破漏有司不时兴工将作监王堪及度支判官等各罚俸遽命中人领工徒於禁中即日修营材木修葺温上疏曰：臣伏见今月五日敕将作监等修葺大庙稽迟各已罚俸特命亲臣专知缮理有以见陛下奉宗庙孝思之至也。臣闻条合其职国家所以理事归於正朝廷所以尊今朝廷备制度置百官事存典故用有经费最重者奉宗庙也。大庙当修诏下逾月有司弛惰曾不加诫宜黜慢官者以惩不恪之罪择可任者责以缮完之功此乃事归於正官理其业而圣思不劳百职无旷矣。今慢官不恪止於罚俸忧轸所切便委内臣是许百司之官公然废职以宗庙之重为陛下所私群官有司便同委弃此臣窃为圣朝惜也。事关宗庙皆书史策苟非旧典不可率然伏乞更下诏书复委所司营葺则制度不紊官业交修矣。疏奏帝甚加纳由是追止中人命有司严加修奉王直方开成中为右补阙上疏曰：臣伏见近岁已来灾害不作兵革休息百丰稔四方宁泰者非他是陛下恭俭清净日慎一日之所致也。伏见陛下事异於前时中外之心有所惊惜比者虽有教坊音乐陛下未尝赏悦因有锡宴与人共之如此则虽有伶人不害於事陛下即位之始宣徽教坊悉令停减人数闻近来稍不如此乐工弟子赐与至广每有此事向外流传伤陛下圣德岂容易也。臣以为郑声娱人音乐动听能使人情迷乱舍弃万事而为乐不足也。臣伏以圣体未安加以声色之玩侵蠹圣祚得不忧乎！帝览奏嘉叹赐帛百疋并以表示宰臣令宣付史官魏谟开成中为右拾遗时有诏以叙州司户参军董昌龄为硖州刺史昌龄前在邕南以杀衡方厚得罪无何复有是命谟上疏曰：臣闻王者涣汗之恩凡罪宽宥惟故杀人者死乃百王不易之典也。其董昌龄比者录以微效仕之方隅不能氐慎宠光恣其狂暴无辜杀戮事迹显彰妻孥含冤万里来诉伏蒙陛下睿圣慈悯念其枉横特令鞫劾寻得罪源尚以微绩曲全性命中外言议窃为未当今授之牧守以理疲人则杀人者遭拔擢冤苦者何申诉此则法理所紊定为不可臣忝备谏列不敢不言况陛下慎恤刑狱朔望循省虑有冤枉滥以及生人傥事理稍乖则伤圣化今兹宠授物议嚣然伏乞陛下速回成命以警列士则天下幸甚疏奏数日昌龄复改为洪州别驾崔承嘏为谏议大夫帝以淮南诸道仍岁大旱租赋不登国用多阙及是以度支户部分命宰臣专之承嘏上言宰相者上调阴阳下安黎庶致君尧舜致时雍熙俾之阅簿书算缗帛非所宜也。帝极嘉叹。
    後唐杜崇龟清泰初为翰林待诏右赞善大夫同正上言曰：近日星辰变度苦雨霖霪是生灵共感之灾致纬象垂芒之异惟宜修德以玄穹臣窃以修德遍在君臣非独在於君父自古创业守文之主未有无灾变者但能修德省躬则化灾为福臣见今月三日夜五更初有二星变异一出轩辕前路一出室壁之间凡五星之气不合五行一德稍亏五星变异臣恐自战争已来或有功臣义士枉抱幽冤或有名山大川失於祀今九月震雷极为异事雷者天之号令八月收声今震伏不时是号令失节之象陛下继覃赦宥虔礼神祗惟德动天其灾必退更宜师古以合天心恶杀好生资於睿化诏曰：杜崇龟术精玄象职在禁廷睹苦雨之霖霪视文星之变异形於章奏足验忠勤修德省躬朕诚有愧见灾而惧安敢凶怀载阅所陈深所嘉奖後唐马胜清泰中为深州司功诣阙上封事曰：夫道贵时谋须应务不可专遵前古不可苟徇今时必在合宜方能致理臣见贼盗律凡盗窃资财多少及放火烧场据所烧物数为钱数裁断比来法司尝行此律令。若情敦去杀道在恤刑欲令恶鸟移声小人革弊致风行草偃须以猛济宽臣窃见乡村人有杀牛赌钱嗜酒不事家产者初则恣其凶顽後则利於财物。若以轻刑止绝因兹蚁结蜂屯便成群盗耳臣以为但是窃盗不计财物多少及放火劫舍并望。且行极法俟馀风稍殄浇俗既移然後用轻刑未为晚也。臣。又见诸州置捕贼巡务比来以备警巡近者却被为非人诈为巡司劫盗闾里既难辩认为恶滋深乞一切去除此务凡盗贼出於百姓其原出於屠牛赌博饮酒不务营生请下诸州府巡属普令沙汰此色之人严刑条法则无盗矣。何必别置巡司臣。又见州县乡村有力户於衙府投名服事如有差役氐配贫下户臣请州县节级立定人数其馀令归田里即不困贫民诏曰：马胜所陈理亦公当严刑去盗正切救时付中书门下告谕中外於极刑之中不得因缘枉滥务在惩恶止奸审详行遣萧希甫为散骑常侍天成三年希甫上言曰：臣闻天地助顺神理福谦既物性之德宜何虚心之致误伏惟陛下自统临四海勤恤万方每崇恭俭之风尝布仁慈之德即合阴阳无爽灾疹不生百丰盈五兵偃息今乃川渎决溢水旱愆违必恐是调燮有乖祭祀未洁轸吾君宵旰之虑负陛下覆育之恩臣实痛心谁回愧色伏乞特颁明诏下访有司询其消遣之方采彼妖祥之本应是前皇古帝往哲先贤或有遗祠但存旧址在祀典者咸加严饬禀灵通者尽略修崇悉遵虔肃之诚无惰精祈之恳然後别宣长吏侧听庶民稍关疾苦之繇须罄抚循之策冀其昭感仰赞平。
    赵凤明宗朝为端明殿学士有周玄豹者自言善相术明宗为将时玄豹曰：贵不可言帝素异之即位後命为少列频召之凤奏曰：玄豹是臣乡里人待臣不薄前代术士妄言致人破家灭族者多矣。玄豹艺术虽精臣不欲置之都下昔言陛下应运今已效矣。陛下无事更询而轻薄狡妄之徒不知命有定分。若玄豹至京师则人士凑其门臣窃思之无益，於是乃止晋石昂天福中为宗正丞上言曰：臣伏见铜台逆竖漳水叛城始见利而忽起祸心终负[C260]而难归至化遂使雄师大举元恶未除虽宠极祓兴宜奋雷霆之怒而势穷力屈可哀蝼蚁之生况师老费财民劳失本赦过宥罪素垂范於典经含垢匿瑕事颇关於仁恕伏望陛下施天之泽收霜雪之威舍独夫百死之愆救一镇万家之命俾范延光令移本任别与小藩於沧邢两州自选一镇庶令省过俾遂自新率彼百万之资金犒我千营之将士庶明陛下不将威胁但以德柔施好生恶杀之仁彰舍短从长之道暂行虚刃必致太和所有随从官员一任将行赴任或是本城兵士属府职寮亦仰依旧主持更无移改普覃恩惠不问罪愆臣自请独驾单车径入逆垒布穹昊不言之信阐阳春不报之恩伫见偃武修文再睹唐尧之化放牛归马必兴姬发之风。
    汉张昭远後唐天成中为左辅阙上言曰：臣闻周家创业七百年汉氏延洪四百载非惟天命抑亦人谋臣虽至愚粗闻其要叨居谏列备敢奏陈古者人君即位之後立嫡以为储闱列土而封子弟既尊之以名器复教之以训词则骄奢淫逸不萌於心仁智贤明以习其性良繇择正人以为师傅闻善事益其聪明假使中材亦成良器凡人善恶之性多因染习而成将创无穷所宜重甚窃以元良宗子拜国本根或陛下未欲封崇先宜教导所贵识古今之成败知稼穑之艰难使骄纵不期於心正道常闻於耳辄条刍管仰渎冕旒事具於後一帝王之子生长深宫，爰自幼冲便居逸乐目厌华之玩耳烦丝竹之音所谓不与骄期而骄自至倘非天生聪惠神授贤明持此骄盈焉能无惑苟不预为教导何以致之盘维臣窃见先帝时皇弟皇子尽喜俳优闻无稽玩物之言则娱心悦耳告致理经邦之说则亻免目眉入则务饰臣姜出则思参仆马亲宾满座无非优笑之徒食客盈门罕有贤能之士以此知识以此宗师必。若以维城付之主鬯无难亡之国无不破之家其则非遥可谓殷鉴臣请诸皇子各依古议置师傅之官如陛下厚之以渥恩课之以训导令皇子屈身师事每日讲说善道一日之中但记一事一岁之内所记渐多每至月终令师傅具录闻奏或皇子上谒之时陛下更令侍臣面问十中得五为益良多何必读书自然博识既达安危之理兼知成败之繇主鬯维城何往不可臣虽短识事系远图伏乞陛下询於公卿以为可否一臣闻古之人君即位而册太子封拜诸王究其所繇盖有深旨一则欲尊储闱而作盘石系我宗枝一则欲分嫡庶而辨亲疏各归名分使庶不乱嫡疏不间亲礼秩有常邪慝不作臣窃见近代圣后贤君或有失於此道以此邦家构患[C260]隙萌生昔隋祖聪明炀帝亦倾於杨勇太宗睿圣魏王终覆於承乾臣每读古书深悲其事愿于圣代无此厉阶其于卜贰封崇在臣不敢轻议臣请诸皇子於恩泽赐与之间婚姻省侍之际依嫡庶而为礼秩据亲疏而定节文示以等威绝其侥亻幸保宗之道莫大于斯一臣闻上圣之才不修崇而合道中人之性随染习而无常是故告以话言束之名教犹蹈覆车之辙不师铭座之言而况左右全阙正人染习不闻善事欲求贤行其可得乎！伏见近代师傅之官所设备员而已未闻调护太子训导诸王坐食俸钱诚为尸禄臣请皇子中当为储位者虽未封拜先要切磋应在朝宫寮师傅之官请每日谒见皇子或讲论时政或习熟礼容日增月修有益无损在臣愚职以此为忧伏乞陛下付公卿详议以为可否伏惟皇帝陛下仁深拜善道在励精行慈俭而爱生灵正赏罚而激贞滥内外皆无阙政左右尽是贤臣谏者无以措词多士惟期自励臣岂合遽陈狂瞽辄犯宸严但以恩未报於君亲事实关於国本庶礻卑万一聊罄再三乾中为太常卿上言臣闻江海不让於细流所以成其大山岳不让其撮土所以成其高王者不倦昌言所以成其圣臣历观前代乃至近朝遍阅圣君无不好学故楚灵王军中决胜不总倚相之书汉高帝马上争衡犹听陆生之说遂得宸谋益治宗社延长伏惟皇帝陛下缵禹丕图受尧成法春秋鼎盛四聪不惑於咨询廊庙谋深六艺何妨於讲习古者或立儒宫或开文馆旁求岩穴之士延纳草泽之才虽有前规伏恐未暇况国家设官分职选贤任能有辅弼讲其国经有师傅启其言路可以谈天人之际可以陈理乱之繇但能属耳於典谟何必服膺於卷轴伏望陛下听政之馀数召近臣讨论经义所冀熟三纲五常之要穷九畴八政之源纵无取於儒冠犹冀贤於博奕时帝年十九犹有童心疏远正人昵比群小但与郭允明赞等瘦词鬼语宫中手放纸鸢太后每提耳规之即曰：经国之谋闺阁无宜预也。外间颇闻故有是奏以讽之苏逄吉谓昭曰：先帝在藩时今上已总命兄事逄吉令诲之以正道今虽君臣礼隔乘间犹献忠言皆亲狎不常吾友所陈深中其病中书欲商量有所发明但以疏内有辅弼讲国之言难别敷奏曰：苏之益深所愧怀。
    ●卷五百三十四
    ○谏诤部　直谏
    夫极言切谏以弼违箴阙拂心逆耳而有犯无隐触法靡悔守死不贰此忠臣之志也。若夫南面万乘之贵中堂千里之奥威福己任惨舒立致乃敢奋发於悃忄规切其过失面折廷诤以救其非露章封事以明其道斯张良喻之於苦口韩非比之於批鳞非徒戾一时之意。且将蹈不测之祸自非诚心内蕴精忠感厉冀一悟於人主而有利於国家者畴能。若是哉！兹所谓匪躬之臣仗节之士者也。然而夺美显恶非人臣之礼主文谲谏著风雅之义。又何必以亻幸直诋讦为任哉！
    夏关龙逢事桀桀为酒池足以运舟糟丘足以望七里一鼓之而牛饮者三千人关龙逢进谏曰：为人君身行礼义爱人节财故国安而身寿也。今君用财。若毋尽用人。若恐不能死不革天祸必降而诛必至矣。君其革之立而不去朝桀因囚拘之君子闻之曰：末之命矣。夫。
  </div>
  <div class="pagination">
   <a href="册府元龟_page397.html">
    上一页
   </a>
   <span>
    ...
   </span>
   <a href="册府元龟_page393.html">
    393
   </a>
   <a href="册府元龟_page394.html">
    394
   </a>
   <a href="册府元龟_page395.html">
    395
   </a>
   <a href="册府元龟_page396.html">
    396
   </a>
   <a href="册府元龟_page397.html">
    397
   </a>
   <span class="current-page">
    398
   </span>
   <a href="册府元龟_page399.html">
    399
   </a>
   <a href="册府元龟_page400.html">
    400
   </a>
   <a href="册府元龟_page401.html">
    401
   </a>
   <a href="册府元龟_page402.html">
    402
   </a>
   <a href="册府元龟_page403.html">
    403
   </a>
   <span>
    ...
   </span>
   <a href="册府元龟_page399.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
