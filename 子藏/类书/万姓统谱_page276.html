<!DOCTYPE html>
<html>
<head>
    <meta charset="UTF-8">
    <title>万姓统谱 - 第 276 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 276 页/共 403 页</h1>
    <div class="content">　　【明】仲时举【洪武元年知宜春县开建县治施政有方民咸安之】
　　仲綂【杭州人永乐进士】
　　仲昌【字希文直沭阳人永乐甲申进士任太仆寺卿】
　　仲广【黄县人正綂中知睢州修葺学舎训励生徒值岁饥尝劝富民出粟万余石以资赈济寻以内
　　艰去州人奏畱诏夺情复任】
　　仲本【字与立宝应人由顺天府乡试登第任刑部主事谪汝宁府通判歴广西陜西佥事副使至按
　　察使以刚直被谪两浙盐运司同知】
　　仲棐【字与成宝应人成化丁未进士歴防政】
　　仲选【字思舜沭阳人正德辛巳进士歴知府】
　　痛【周穆王痛盛姬早卒改其族曰痛氏】
　　【周】痛无忌【宋人见急就章】
　　【明　山西榆次县有痛姓】
　　凤【望出平阳邰阳】
　　【汉】凤纲【神仙传】
　　【明】凤阳和【融县人宣德举人】
　　凤仪庭【印江人宣德中任东乡县知县】
　　【贵州土官有鳯朝正德中为都督】
　　重【储用切又平声俱姓】
　　【宋】重兴几【知连城县事】
　　【明】重谦【滨州人永乐乙丑举人鄱阳知县】
　　梦
　　【宋】梦仲才【万安人绍定进士】
　　【元】梦仙【宿州人忠翊校尉】
　　瓮
　　【明】瓮蕙【字季芳安肃人嘉靖丙辰进士歴兵部郞中怀庆府知府】
　　瓮大梧【安肃人嘉靖中任徽州府照磨】
　　冻【见姓苑】
　　【元】冻阿珠【钦州监郡勤于政务兴学校开屯田置义仓仁政防洽邦人思之】
　　【明】冻泰【睢州人正綂间知利津县亷明仁恕振士风革吏百姓怀服至今称为能吏】
　　洞
　　【南北】洞林【字敬叔朔方人同州督官从事】
　　动【见姓苑】










　　万姓綂谱卷九十一
　　钦定四库全书
　　万姓綂谱卷九十二　　　明　凌迪知　撰去声
　　二宋
　　宋【京兆宫音周武王封殷后于宋其后以国为氏周】宋玉【楚人屈原弟子为楚大夫闵其师放逐乃作九辨述其志以悲之又作神女高唐二赋皆寓言
　　托兴有所讽也】
　　宋牼【见孟子】
　　宋伦【洛阳人厉王甲辰岁凝神慕道事老授之上道能飘然飞步淩波陟险宣王丁巳岁上升为
　　仙】
　　宋钘【齐宣王时人庄子末章叙天下之治方术者多矣宋钘尹闻其风而说之作为华山之冠以自
　　表】
　　【汉】宋均【字叔庠安众人好经书通诗礼累官九江太守郡多虎暴均至皆东游渡江而去迁东海相征拜尚书令执义不挠出为河内太守政化大行族弟京以大夏矦尚书敎授官至辽东太守】
　　宋意【字伯志均侄父京以大夏矦尚书敎授至辽东太守意传父业举孝亷以召对合旨擢拜河阳
　　相建初中徴为尚书司校尉孙俱为司空】
　　宋胜之【南阳安众人年五岁失父母遂家于谷城聚中孝慕甚笃聚中人化之少长皆有礼胜之尝至长安受易通明以信义见称从兄褒为东平内史遣使召之胜之曰众人所乐者非胜之愿也乃去游太原从郇越牧羊以琴书自娱孔光就太原辟之不至】
　　宋义【知项梁必败楚怀王以为上将军号卿子冠军】
　　宋昌【为中尉时诸吕作乱汉大臣旣平之使人迎代王郞中令张武等议皆以为不可信愿称疾无徃以观其变宋昌进曰羣臣之议皆非也夫以吕太后之严立诸吕为三王擅权专制然而太尉以一节入北军一呼士袒左为刘氏此乃天授非人力也后代王笑谓宋昌曰果如公言】
　　宋果【字仲乙扶风人性轻悍喜与人报讐为郡县所疾林宗乃训之义方惧以祸败果感悔遂改节
　　自敕后以烈气闻辟公府侍御史幷州刺史所在能化】
　　宋【字仲子长安人威容德器羣臣莫及光武时为大司空尝止繁声戒滛色尤以清行着闻封宣
　　平矦】
　　宋忠【中大夫同贾谊访司马季主于卜肆】
　　宋登【字叔阳长安人父由为太尉登少传欧阳尚书敎授数千人为汝阴令政明如神入为尚书仆射顺帝时拜侍中数上封事抑退权臣出守颍川道不拾遗及卒汝隂以配社祠】
　　宋汉【字仲和子以经行著名举茂才四迁至西河太守清修洁白立名节以威信著称】
　　【晋】宋纎【字令艾炖煌人少有逸操隐居酒泉南山弟子受业者三千余人时太守马岌具威仪造焉纎拒不见岌铭诗于壁曰丹崖百丈青壁万寻竒木蓊郁蔚若邓林其人如玉为国之琛室迩人遐实劳我心卒年八十諡曰虚先生】
　　宋矩【穆帝永和二年自称持节大都督假凉王阙使奉章于后赵石季龙季龙又令麻秋进陷大夏大夏防军梁武执太守宋晏以城应秋秋遣晏以书诱宋矩矩谓秋曰辞父事君当立功义功义不立当守名节矩终不背主偷生于世于是先杀妻子自刎而死】
　　宋景文【好客防宾于广厦中外设重幕内列宝炬百味具备歌舞俳优相继观者防疲但觉更漏
　　差长席罢乃二宿名曰不晓天】
　　宋处宗【得一长鸣鸡爱养窻间后作人语与宗谈论极玅由是文学大进】
　　【南北】宋繇【炖煌人少以孝闻随妹夫张彦至酒泉追师就学昼夜不倦博通经史事凉武昭王歴位通显
　　家无余财虽兵革间讲诵不辍后入魏拜河西王相赐爵清河公】
　　宋游道【繇曾孙事母以孝闻后魏时为殿中侍御史台中语曰见恶能讨宋游道孝庄即位除左
　　兵中军后入北齐为尚书左丞】
　　宋广之【字处深钱塘人善清言初顾欢着三名论以正四本之失尚书刘澄临川王常侍宋广之
　　竝立论难与之徃复而广之才理尤精诣】
　　宋隐【字处黙先西河介休人曾祖爽晋昌黎太守后为慕容廆长父恭徙家广平之列人隐性至孝幼即有成人之志专精好学魏太祖拜尚书吏部郞寻以母丧归列人复被征固辞不就临终谓其子经曰茍能入顺父兄出悌乡党以忠清奉之幸仕郡曹亦足矣不劳逺诣台阁恐汝不能富贵徒延门户之累耳世以为名言】
　　宋宣【隐弟字道茂与范阳卢渤海高允博陵崔建从子愔俱被徴拜中书博士后拜侍郞行司徒
　　校尉卒封简矦】
　　宋琼【字晋贤以孝称母曾病季秋月思琼梦想求之求而遂获时人异之】
　　宋弁【字义和隐族子美风仪李冲尝称为王佐才仕魏为著作郎累官吏部尚书与咸阳王伟等六
　　人辅政卒諡贞顺弟翻少有操行累官河南尹】
　　宋世良【字元友弁从子父毓笃有志行世良仕魏累官清河太守才识闲明尤善政术及代倾城
　　祖道攀辕涕泣终于东郡太守】
　　宋世轨【仕魏为大理少卿执法寛平时苏珍之为大理正明敏能断寺中语曰决定嫌疑苏珍之
　　视表见里宋世轨时人以为寺中二絶】
　　宋飜【广平列人人弁之族弟少有操尚世宗初起家奉朝请广平王郞中令寻拜河阴令顺阳公主家仆为劫飜将兵围主宅执主壻步驱向县立炎日中流汗霑地县旧有大枷时人号曰弥尾青飜令置南墙下以待豪家未几有内监诣县干请辞色不孙飜命请尾青镇之于是威震京师弟毓并世景叔集道璵俱有才而世景名尤着于海内】
　　宋世景【广平人飜之弟行三天性孝友絶人少与弟道璵等下帷诵读博览详言举秀才对防上第拜国子助敎迁司徒法曹行叅军世景明刑理着律令剖判如流高祖嘉之左仆射源怀引为行台郞大相委重荐之于世宗曰宋世景文武才略当今寡俦清平忠直亦少其比陛下宜任之以机要世宗曰朕亦闻之累迁尚书右丞】
　　【隋】宋景【西河人开皇十一年为南宫令志怀亷慎贤能著称百姓歌曰刘宠一钱杨震四知流风余泽
　　今在于玆】
　　【唐】宋务光【西河人举进士调洛阳尉神龙初大水应诏上书仕为右衞骑曹叅军累迁殿中侍御史
　　当官刚正不阿】
　　宋之问【字延清西河人伟仪观善词章武后时累官尚方监丞尝与张说等撰三敎珠英与韦维称一台二玅中宗朝为修文馆学士弟之悌以蹻勇闻之悬精草世号三絶】
　　宋思礼【字过庭事继母徐为至孝补萧县主簿防大旱井池涸母羸疾非泉水不适口思礼忧惧
　　且祷忽有泉出诸庭味甘寒日不乏汲县人异之】
　　宋璟【字广平南和人耿介有大节风度凝逺武后时为鳯阁舍人毎遇事直言不顾身之利害宗
　　时拜相务清政刑善守文以持天下之正中兴贤相璟为首称】
　　宋庆礼【永年人擢明经承诏与邵宏等筑营州都督府故柳城三旬毕事授营州都督开屯田八十余所追防渔阳淄青没户复旧田宅不数年居人蕃集仓廪充盈卒赠工部尚书諡曰敬】
　　宋练【高安人为长沙掾四世同居以孝行闻咸通中观察使裴休上其行义诏旌表其门赐束帛】宋迪【贞元中陈诩同时人】
</div>
    <div class="pagination">
<a href="万姓统谱_page275.html">上一页</a><span>...</span><a href="万姓统谱_page271.html">271</a><a href="万姓统谱_page272.html">272</a><a href="万姓统谱_page273.html">273</a><a href="万姓统谱_page274.html">274</a><a href="万姓统谱_page275.html">275</a><span class="current-page">276</span><a href="万姓统谱_page277.html">277</a><a href="万姓统谱_page278.html">278</a><a href="万姓统谱_page279.html">279</a><a href="万姓统谱_page280.html">280</a><a href="万姓统谱_page281.html">281</a><span>...</span><a href="万姓统谱_page277.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
