<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 438 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 438 页/共 736 页
  </h1>
  <div class="content">
   胡元礼为司刑少卿李日知为司刑丞元礼用法严急日知独宽平无冤滥。
    罗希为吏持法深刻玄宗天宝中右相李林甫引与吉温持狱迁殿中侍御史自韦坚皇甫惟明李之柳裴敦复李邕邬元昌杨慎矜赵奉璋下狱皆与温钅钅东故时称罗钳吉网恶其深刻也。
    後唐李殷梦为刑部员外郎时徐州奏沛县令郑下乡将县印随身误有亡失大理正宋以误失定罪合除一任官殷梦详覆以为置印在怀取称亡失请以毁弃论其累任告示并请追赴都省焚之。
    ○刑法部　枉滥
    《易》曰：君子以明慎用刑而不留狱。《书》曰：钦哉！钦哉！惟刑之恤哉！斯皆惧其枉滥以及善人之谓也。则有处士师之任参议谳之列心惟邪僻行必倾险或深文巧诋以於法或临财苟得以纵其罪或希望於风指或附丽於权要乖审克之理无阅实之状成兹枉挠乱彼典章以至泄冤愤之气见变怪之异使祸不旋踵亡身覆族者良有以也。诗人菀柳之刺繇是而作矣。
    乐王鲋字叔鱼晋大夫也。初晋邢侯与雍子争畜阝田邢候（颉归楚申公巫臣之子也。雍子亦故楚人）久而无成士景伯如楚（士景伯晋理官）叔鱼摄理（摄代景伯）韩宣子命断旧狱罪在雍子雍子纳其女于叔鱼叔鱼蔽罪邢侯（蔽断也。）邢侯怒杀叔鱼与雍子于朝宣子问其罪於叔向叔向曰：三人同罪施生戮死可也。（施行罪也。）雍子自知其罪而赂以买直鲋也。鬻狱邢侯专杀其罪一也。已恶而掠美为昏（掠取也。昏乱也。）贪以败官为墨（墨不洁之称也。）杀人不忌为贼（忌畏也。）夏。《书》曰：昏墨贼杀（逸书三者皆死刑之）皋陶之刑也。请从之乃施邢侯而尸雍子与叔鱼于市。
    伯州犁为楚大宰楚侵郑至於城麋郑皇颉戌之（皇颉郑大夫守城麋之邑）出与楚师战败穿封戌囚皇颉公子围与之争之（公子围共王子灵王也。）正於伯州犁（正曲直也。）伯州犁曰：请问於囚乃立囚伯州犁曰：所争君子也。其何不知（言王子围及穿封戌皆非细人易别识也。）上其手曰：夫子为王子围寡君之贵介弟也。（介大也。）下其手曰：此子为穿封戍方城外之县尹也。谁获子（上下其手以道囚意）囚曰：颉遇王子弱焉（弱败也。言为王子所得）戍怒抽戈逐王子围弗及楚人以皇皇颉。
    秦司马欣为栎阳狱掾项梁尝有栎阳狱逮乃请蕲狱掾曹咎书抵欣以故事皆已（蕲音机县名属沛郡抵归也。已止也。谓梁尝被栎阳县逮梁乃请蕲狱掾曹咎书至栎阳狱掾司马欣事故得止息也。）汉周阳由以宗家任为郎由为郡守武帝即位吏部尚修谨然由居二千石中最为暴虐骄恣所爱者挠法活之所憎者曲法灭之（挠亦屈曲也。）所居郡必夷其豪杜周为廷尉其治大抵放张汤（大抵大归也。放依也。放甫往切）而善候伺（观望天子意）帝所欲挤者因而陷之（挤音济坠也。）帝所欲释久系待问而微见其冤状（见显也。）诏狱亦益多矣。二千石系者新故相因不减百馀人郡吏大府举之廷尉（举皆也。言郡吏大府狱事皆归廷尉也。大府丞相御史之府也。）一岁至千馀章章大者连逮证案数百小者数十人远者数千里近者数百里会狱（往赴对也。）吏因责如章告劾（皆令服罪如所告劾之本章）不服以掠笞定之（定其辞令服也。），於是闻有逮证皆亡匿狱久者至更数赦十馀岁而相告言（更历也。其罪或非赦例故不得除而久逃亡不出至於十馀岁犹相告言由周用法深刻故也。更音工衡切）大氐尽诋以不道以上（氐读与抵同抵归也。诋诬也。并音丁礼切）廷尉及中都官诏狱逮至六七万人（中都官凡京师诸官府也。狱词所及追考问者六七万人也。）吏所增加十有馀万（吏。又於此外以文致之更增加也。）。
    晋刘颂为廷尉会灭吴诸将争功遣颂校其事以王浑为上功王为中功帝以颂折法失理左迁京兆太守。
    後魏袁翻为廷尉颇有不平之论。
    卢同为黄门侍郎初杨昱与元有雠及元氏之废太后乃出昱为济阴内史中山王熙起兵於邺遣同诣邺收熙并穷党与同希指就郡锁昱赴邺讫百日後乃还任。
    北齐卢斐为尚书左丞别典京畿诏狱酷滥非人情所为无问事之大小拷掠过度於大棒车辐下死者非一或严冬至寒置囚於冰雪之上或盛夏酷热暴之日中枉陷人致死者前後百数。又伺察官人罪失动即奏闻朝士见之莫不重迹屏气皆目之为卢校事斐後以谤史与李庶俱病鞭死狱中。
    隋杨远刘子通高祖时并为大理寺丞子通等性爱深文每随牙奏狱能承顺帝意帝大悦并遣於殿廷三品行中供奉每有诏狱专使主之候帝所不快则案以重抵无殊罪而死者不可胜原远。又能附杨素每於途中接候而以囚名白之皆随素所为轻重其临终赴市者莫不途中呼枉仰天而哭。
    梁敬真为大理司直时易帝欲成光禄大夫鱼俱罗之罪令敬真治其狱遂希旨陷之极刑未几敬真有疾见俱罗为之厉数日而死。
    裴蕴易帝时为御史大夫杨玄感之反也。帝遣蕴推之其党与谓蕴曰：玄感一呼而从者十万益知天下人不欲多多即相聚为盗耳不尽加诛则後无以劝蕴由是以峻法治之所戮者数万人皆籍没其家。
    唐王世充仕隋为兵部员外郎善敷奏明习法律然舞弄文法高下其心或有驳难之者世充利口饰非辞议锋起众虽知其不可而莫能屈。
    李承嘉为御史大夫时武三思诖构桓彦范贬为龙州司马是岁秋三思。又阴令人疏皇后秽行榜於天津桥请加废黜中宗闻之怒命承嘉推求其人承嘉希三思旨奏言彦范与敬晖张柬之袁恕已崔元等教人密为此榜虽废后为名实有危君之计请加族灭制依承嘉所奏大理丞李朝隐执奏云：敬晖等既未经鞫问不可即肆诛夷请差御史案罪待至准法处分大理卿裴谈奏云：敬晖等只合据敕断罪不可别候推鞫请并处斩籍没中宗纳其议仍以彦范等五人尝赐之铁券许以不死乃长流彦范於州敬晖於崖州张柬之於陇州袁恕已於环州崔元於古州并终身禁锢子弟年十六已上者亦配流岭外擢授承嘉金紫光禄大夫进封襄武郡公韦氏。又特赐承嘉采物五百瑞锦被一张擢拜裴谈为刑部尚书左贬李朝隐为闻喜令。
    姚为益州长史新郡丞朱侍辟坐赃至死逮捕系狱侍辟素与沙门理中阴结诸不逞因侍辟以杀为名拟据巴蜀为乱人有密表告之者制令按其狱深持之事涉疑似引而诛死者以千数天后。又令雒州长史宋元爽御史中丞霍献可等重覆之亦无所发明逮系狱数百人不胜酷毒迎相附会以就反状因此籍没者复五十馀家其馀称知反配流者十八九行道冤之监察御史袁恕已劾奏其事天后初令与恕已对定。又寻令罢推。
    周兴明习法令为司刑少卿秋官侍郎自垂拱以来屡受制决狱被其陷害者数千人。
    索元礼为游击将军则天令於雒州收院推案制狱元礼性残忍推一人广令引数十百人衣冠震惧甚於狼虎则天数召见赏赐张其权势凡为杀戮者数千人。
    ●卷六百二十
    ○卿监部　总序
    卿监之职其来尚矣。三代以前虽名号或殊然其典领亦可得而言焉少昊氏以九扈为九农正及帝尧命弃为后稷并司农卿之本也。（凡此已下事备邦计总序）。又以五鸟为五工正及云：共工方鸠亻孱功皆将作监之本也。又以凤雉氏为历正及颛顼命南正重司天北正黎司地唐虞以羲氏和氏绍重黎之後皆太史监之本也。（凡此已下事备国史总序）。又命伯夷为秩宗后夔典乐并太常卿之本也。（凡此已下事备掌礼总序）皋陶作士即大理卿之本也。（凡此已下事备刑法总序）。又命益作虞以掌山泽即都水使者监之本也。夏制九卿商氏因之周之卿曰：少师少傅少保蒙宰司徒宗伯司马司寇司空是也。三代诸卿名号不同然其官职之属相沿而乃与周不异天官大府下大夫乃大府卿之本也。（凡此已下事备邦计总序）。又庖人外饔中士盖光禄卿大官署令之本也。膳夫内饔即殿中监之尚食局之本也。地官师氏以三德三行教国子即国监之本也。（凡此已下事备学校总序）。又林衡川衡二官掌林麓川泽亦都水监之任也。又廪人下大夫亦司农之太仓令也。春官宗伯卿一人亦太常卿也。小宗伯掌三族之别以辨其亲疏即宗正之别也。太史掌建邦之六典亦太史局令之职也。又校人圉师趣马皆。若太仆之典厩署令也。又司甲司弓矢下大夫司兵中士司戈下士并卫尉之武库令也。秋官司寇亦大理之列也。又大行人中大夫掌大宾客之礼及象胥即鸿胪之本也。冬官考工亦将作监之任也。其攻金之工六即少府监之掌治署令也。（凡此已下事备邦计总序）秦置太史令。又置奉常其郎中令主郎内诸官掌宫殿掖门户卫尉掌舆马官（卫尉之名自此始也。）廷尉掌刑辟典客掌归义蛮夷宗正掌亲属（宗正之名自此始也。）少府掌山海池泽之税（少府之名自此始也。）自奉丞而下皆有丞以属焉其左右中候将行皇后卿也。又有典属国掌蛮夷降者汉以太常光禄勋卫尉太仆廷尉大鸿胪卿宗正司农少府谓之九寺大卿而分属三司（太常光禄勋卫尉三卿并太尉所部太仆廷尉大鸿胪三卿并司徒所部宗正大司农少府三卿并司空之所部）奉常初曰：太常（太常之名自此始也。其所典掌沿革及官属增省并具掌礼总序他皆类此）太仆（，或曰：周官有太仆下大夫掌王之服位出入王之命似非今太仆之职。又云：周穆王置太仆正以伯ぁ为之掌舆马秦因之汉则夏侯婴为沛公太仆）属官有大厩未央家马三令各五丞一尉。又车府路令骑马骏马四令丞。又龙马闲驹橐泉余承华五监长丞右边郡六牧师苑令各三丞。又牧橐昆号令丞皆属焉中太仆掌皇太后舆马不常置也。又少府增置属官焉（其属所典掌沿革及员吏增省具邦计总序他皆类此）惠帝更名太常曰：奉常景帝初卫尉更名中大夫中六年更名廷尉为大理（大理之名自此始也。其典领沿革及属官省增并具刑法总序佗皆类此）。又更名典客为大行令。又更名将作少监为将作大匠属官有右库东园主章左右前後中校七令丞。又有主章长丞更名将行为大长秋後元年治粟内史更名大农令是年以中大夫令复为卫尉属官有公车司马卫士旅贲三令丞卫士三丞。又诸屯卫候司马二十二官皆属焉长乐建章甘泉卫尉皆掌其宫（各随所掌之宫名焉）职略同不常置孝武帝建元三年初置光禄勋（光禄之名自此始也。）之属官比郎无员多至十人有仆射秩比千石四年改大理复为廷尉元狩三年昆邪王降增属国置都尉丞候千人属官有九译令五年初置郎中令之属官谏大夫秩比八百石大初五年更名郎中令为光禄勋属官有大夫郎谒者皆秦官。又期门羽林皆属焉是年更太仆家马为扌同马初置路令其少府太常并增置属官焉。又大行令更名大鸿胪（鸿胪之名自此始也。）属官有行人译官别火三令丞及郡邸长丞。又更名行人为大行令。又更名将作属官东园主章为木工。又大农令更名大司农（司农之名自此始也。其所典掌沿革及属官增省并具部计总序他放此）。又置太史公之职（其所典掌具国史总官他皆类此）宣帝以光禄勋之属官中郎将骑都尉监羽林秩比千石成帝河平元年省典属国并大鸿胪阳朔三年省将作中候及左右前後中校尉五丞哀帝元寿二年改廷尉复为大理平帝元始元年以光禄勋之属官北郎更名虎贲郎置中郎将秩比二千石四年更名宗正为宗伯属官有都司空令丞内官长丞。又诸公主家令门尉皆属焉後汉太常卿一人中二千石（以下诸卿秩同）光禄勋卿一人中二千石掌宿卫宫殿门户典谒署郎更直执戟宿卫门户考其德行而进退之郊祀之事掌三献有员吏四科百石斗右佐驱吏学士守学士官医卫士等属焉丞一人比千石五官中郎将一人比二千石五官中郎比六百石无员郎年五十以属五官五官侍郎比四百石无员五官郎中比三百石无员凡郎官皆主更直执戟宿卫诸卫门出充车骑唯议郎不在直中左中郎皆比二千石主左署郎中郎比六百石侍郎比四百石郎中比三百石三郎皆无员左中郎将比二千石主右署郎中比六百石侍郎比四百石郎守比三百石二郎皆无员虎贲中郎将比二千石主虎贲宿卫左右仆射左右陛长各一人比六百石仆射主虎贲郎习射陛长主直虎贲朝会在殿中虎贲中郎比六百石虎贲作郎比四百石虎贲郎比三百石节从虎贲郎比二百石四郎皆无员掌宿卫侍从自节从虎贲郎会者转迁才能差高至中郎羽林中郎将比二千石羽林郎比三百石无员掌宿卫侍从常迁汉阳陇西安定北地上郡西河凡六郡良家补武帝以便马从游猎还宿殿阶岩下室中故号岩郎羽林左监一人六百石主羽林左骑羽林右监一人六百石主羽林右骑丞一人奉车都尉比二千石无员掌御乘舆车驸马都尉比二千石无员掌驸马都尉二千石无员本监羽林骑光禄大夫比二千石无员凡大夫议郎皆掌顾问应对无常事唯诏命所使大中大夫千石无员中散大夫六百石无员谏议大夫六百石无员议郎六百石无员谒者仆射一人比千石为谒者台率主谒者天子出奉引古重习武者主射以督禄之。故曰：仆射常侍谒者五人皆六百石主殿上时节威仪谒者三十人其给事谒者四百石其灌谒都郎中皆三百石掌宾赞受事及上章报问初为灌谒者满岁为给事谒者凡光禄勋职属光禄者自五官将至羽林右监凡七署自奉车都尉主谒者皆以文属旧有左右曹秩以二千石日上殿中主受尚书奏事平省之世祖使小黄门郎受事车驾出给黄门郎兼有请室令车驾出在前请所幸徼车迎白示重慎中兴但以郎兼事讫罢。又省车户骑凡三将及羽林卫尉卿一人中二千石掌门官卫士官中徼循事丞一人比千石公车司马令一人六百石掌南宫阙门凡吏民上章四方贡献及徵诣公车者丞尉各一人丞迁晓讳掌知非法尉主阙门兵禁戒非常南宫北宫卫士令各一人并六百石各有丞一人左右都候各一人六百石主剑戟士徼循宫及天子有所收考丞各一人宫掖门每门司马一人皆千石南宫南屯司马主平城门北宫门苍龙司马主东门贞武司马主贞武门北屯司马主北门北宫朱雀司马主南掖门东明司马主东门朔平司马主北门自卿至诸门司马咸有员吏卫士属焉中兴省旅贲令卫士一人丞（右三卿大尉所部）太仆卿一人中二千石掌车马天子每出奏驾上卤簿用大驾则执驭丞一人比千石考工令主作兵器弓弩刀铠之属成则传执金吾入武库及主织绶诸杂工车府令主乘舆诸车未央厩令主乘舆及厩中诸马各一人六百石长乐厩丞一人自卿以下并有员吏等属焉太仆旧有六厩皆六百石令中兴省约但置一厩後置左骏令厩别主乘舆御马後或并或省。又有牧师苑令官主养马分在河西六郡界中中兴皆省惟汉阳有流马苑但以羽林郎监领廷尉卿一人大鸿胪卿一人掌诸侯及四方归义蛮夷其郊庙行礼赞道请行事既善以命郡司诸王入朝当郊迎典其礼仪及郡国上计主四方来亦属焉皇子拜立赞授印绶及拜诸侯诸侯嗣子及四方夷狄封者台下鸿胪召拜之王薨则使吊之及拜王嗣丞一人比千石大行令一人六百石主诸郎丞一人治礼郎四十七人主斋祀傧赞九宾。又有宫室主调中都官斗食以下功次相补大行郎而如谒者兼举形貌也。其译官别火二令丞及郡邸长丞并省但令郎治郡邸（三官司徒所部也。）自卿以下各有员吏等属焉宗正卿一人掌序录王国嫡庶之次及诸侯宗室亲属远近郡国岁因计上宗室名籍。若有犯法当髡以上先上诸宗正宗正以闻乃报决。又岁治诸王世谱差序秩第（又有员吏以下官属焉）所统家令一人六百石丞一人三百石其馀属吏增减无常主簿一人秩六百石仆一人秩六百石私府长一人秩六百石家丞一人三百石直史三人从官三人其主薨无子置傅一人守其家宗正自中兴省都司空令丞大司农少府卿各一人世祖改少府属司农初孝武置水衡都尉秩比二千石别主上林苑有离宫燕休之处世祖省之并其职於少府。又孝武以都水官多乃置左右使者以领之（刘向护水使者是也。）至哀帝省使者官至东京凡都水皆罢之并置河是谒者桓帝延熹二年始右置秘书监一人（秘书之名自此始也。秦时博士官所职禁人藏书汉氏除挟书之律开献书）掌禁中图书秘记。故曰：秘书属太常後省（之路置写书之官。又令谒书陈农求遗书於天下故文籍往往而出并藏之书府在外则有太史博士掌之其内则有延阁广内石渠之藏大御史中丞在殿中掌兰台秘书图籍。又未央宫中有麒{鹿吝}阁天禄阁亦藏书刘向杨雄典校皆在禁中谓之中书犹言内库书东京则藏之东观亦禁中也。其著作局事具国史自此以下不复述）献帝建安末改光禄勋为郎中令魏之九卿并与汉同初武帝为魏王置秘书令及二丞典尚书奏事即中书之任也。兼掌图书秘记。又置秘书郎秩四百石。又置秘书校书郎（兰台亦藏书御史掌焉薛夏云：兰台为外台秘书为外阁是也。初秘书属少府及王肃为监以为秘书之职即汉东观之任安可复属少府自此之後不复属焉）太史令吏员有监候郎二十人候部吏十五人掌候天文并太史监候之任也。又有灵台丞主候望郎殿中监一人品第七（殿中之名自此始也。晋宋并因之）掌帐设监护之事。又有殿中奉乘郎从五品下。又光禄置太官令丞太仆置乘黄丞一人奉乘郎从五品。又有骅骝厩令牧官都尉其宗正亦以宗室居之。又以廷尉为大理後复为廷尉。又改鸿胪之大行令为客馆令。又并将作之左校於材官。又以水衡都尉主天下水军舟船器械文帝黄初元年改郎中令复为光禄勋。又分秘书立中书因置监令明帝青龙中议秘书丞郎职近日月宜居三台上亚尚书丞郎其校书郎自是以後往往以他官典校秘书卫尉阙其太常司农少府此不复述晋制太常光禄勋卫尉太仆廷尉大鸿胪宗正大司农少府将作大匠太后三卿太常秩皆为列卿各置丞功曹主簿五官等员其太常兼统太学诸博士祭酒及太史别置灵台丞武帝咸宁四年初立国子学定置祭酒一人（其所典领沿革及属官增损并具学校部总序他皆仿此）光禄勋统虎贲中郎将羽林郎将冗从仆射羽林左监五官左右中郎将东园匠大官御府守宫黄门掖庭清商华林园暴室等令。又置左右光禄大夫而光禄大夫如故光禄大夫银章青绶其重者加金章紫绶则谓之金紫光禄大夫秩比二千石大官令之属有厨史饣易官吏果官监酿吏酒丞等员卫尉统武库公车卫士诸治等合左右都候南北东西督治掾太仆统典农典虞都尉典虞丞左右中典牧都尉车府典牧乘黄厩骅骝龙马厩等令典牧。又别置羊牧丞（太仆自元帝渡江之後或省或置太仆省故骅骝为门下职宋齐亦有。若郊祀则权宜置太仆执辔事毕省齐亦如之）将作大匠有事则置无事则省其丞亦然所属有曹主簿五官等员掌土木之役都水台都水使者一人掌舟楫之事官品第四。又有左右前後中五水衡（陈慎戴雄俱以都水使者领水将都尉之职）。又有参事二人盖丞之职也。又置主簿一人。又诸津渡二十四所各置监津吏三十一人太后三卿卫尉少尉少府太仆汉置皆随太后宫为官号在同名卿上无太后则阙魏改汉制在九卿下晋复旧在同号卿上大长贤一梁冠绛朝服（江左以他官兼领宋齐梁陈後魏北齐亦然）其吏员有典历四人武帝以秘书并中书其丞谓之中书秘书丞惠帝永平元年诏秘书典总经籍考校古今中书自有职务远相统摄於事不专宜令复别置秘书寺掌中外三阁图书自是秘书寺始外置焉品第五纟朝服铜印墨绶进贤两梁冠佩水苍玉。又置秘书丞二人品第六铜印墨绶进贤一梁冠纟服江左省殿中尚衣局。又省卫尉。又省鸿胪丞及功曹主簿五官等员（有事则权置事毕则省）。又省尉卫之治令始隶少府。又省将作大匠而作左右校隶少府。又大史之职自此多以他官兼领（宋齐梁陈并同）哀帝兴宁二年以光禄勋并司徒孝武宁康元年复置光禄勋。又省都水台置水衡令亦无丞宋九卿亦沿旧制秘书丞一人品服同晋秘书郎中去中字光禄勋丞祖朝会宗正不置（齐亦然）。又省太仆丞（齐亦如之）永初中大鸿胪分置南北客馆令丞孝武孝建元年复置卫尉。又增置丞一人。又省都水台署水衡令亦无丞大明中改殿中尚方曰：左右御府各置令丞一人齐九卿并因前制秘书郎秩六百石。又置内外殿中监各八十人太仆乘黄令品第七秩四百石铜印墨绶进贤一梁冠纟朝服。又鸿胪有客馆令光禄勋府置丞领左右光禄大夫位从公开府置佐吏如公中大夫中散大夫诸大夫官皆处旧齿老年重者加亲信二十人复置都水台使者一人将作大匠太仆三卿不常置有事权置兼官毕乃省宣德尉卫少府太仆郁林王立文安太后即尊号以宫名置之大长秋亦郁林立皇后置梁高祖天监七年象四时置十二卿太常宗正司农为春卿太常位视金紫光禄大夫班第十四宗正卿位视列曹尚书皆以宗室为之班第十三其丞为四班主簿为七班司农卿班第十一大府少仆少府为夏卿大府班第十三（大府自周官以後历代不置然其职在司农少府至是方置焉）太仆卿统南牧左右牧龙厩外班第十其丞视朝请班第三主簿班第三少府班第十一卫尉廷尉大匠为秋卿卫尉班第十三统武库令廷尉第十二将作为大匠卿班第十品正第五。又置丞一人班第三。又置将作营作。又别立长史司马主簿各一员光禄勋鸿胪都水使者为冬卿光禄除勋字班第十一光禄丞视员外郎主簿班第三其大官丞门下省领之。又有市买正厨酒库等丞鸿胪卿班第九品从第五其丞班第三主簿班第三属官。又有典客馆令丞令在七班下为三品勋位。又改都水台使者为大舟卿班第九。又置丞一人班第一。又置主簿七班之中第三。又秘书监增秩中二千石品第三後置十八班秘书监第十一。又增秘书丞品第五秘书郎自江左多任贵游年少迨兹尤甚太史丞为三品勋位。又殿中位不登七班者别置勋位殿中外监为三品勋位内监为三品勋位。又尚药自此以降皆太医兼其职陈诸卿监率如梁制後魏秘书监（初从第一品中孝文太和末降为第三品）丞一人正第五品上郎置四人正第七品上校书郎置十二人其太史丞史失其品殿中监从五品下。又有掌服郎从六品上。又有乘黄车府令掌太仆亦殿中之职也。太常初置少卿。又分一官令尚食中尚食掌知御膳尚食门下省领之中尚食集书省领之大官掌知百官馔光禄卿领之有丞一人卫尉卿从第一品下後降为第三品初置少卿官第三品上後降为正四品上从五品中後降为第七品上宗正卿第二品上少卿第三品後降为四品丞第七品太仆卿第二品上少卿第三品上後降为正四品上丞从五品中後降为七品上。又省乘黄令丞廷尉卿第二品上鸿胪卿第二品上後降为第三品少卿一人第三品上後为正四品上丞从五品中後降为第七品典客监从五品上。又置主客令及司仪官大司农第二品上将作大匠从第二品後降为从三品其丞从五品後降为第五品下分建都水使者正第四品中水衡都尉从五品中後改都水使者从五品而省水衡。又有都水参事六人其少府改为太府焉北齐秘书郎增中字正第七品下校书置十二人始置正字四人从第九品上门下省属官有殿中局殿中监四人掌驾前奉引行事东耕则进耒耜。又统六局有典御二人丞监各四人文集书省统二局有中尚食局典御一人监四人品与尚食同。又统尚药局有典御二人侍御师四人尚药监四人总御药之事。又以太常光禄卫尉宗正太仆大理鸿胪司农太府寺是为三府（九卿称寺自此始也。）太常寺卿第三品（馀卿品同）光禄寺置卿掌诸膳食帐幕器物肴藏丞一人从六品下。又有功曹五官主簿等。又有大官丞一人肴藏令及丞二人。又有清漳令丞主造酒卫尉寺有丞一人从六品下。又有主簿及统武库署令丞掌甲兵及吉凶仪仗。又有守宫令丞掌凡设张之事宗正四卿有昭真寺掌释道二教置大统一人都维郡三人亦有功曹主簿员以管诸州县沙门太仆寺丞一人从六品下主簿一人统骅骝左右龙左右牝牛司羊乘黄车府等署令丞鸿胪寺统典寺署有丞一人第七品下。又有功曹五官主簿班第三。又有典客令丞司仪令丞其大理司农太府此不复述。又有都水台使者二人从第五品有丞及参事河是谒者录事船局都津尉丞典作津长等员後周卿监之职咸准周官建置焉武帝四年置军器监（军器有监自此始也。）隋九寺卿与北齐同其秘书监正第三品与尚书门下内史殿中为五省领著作太史二曹丞一人正第五品秘书郎中复除中字正七品上置校书郎十二人太史曹置太史令二人从第七品上丞二人正第九品上。又有司历二人历博士一人监候四人。又置天文博士司辰等员殿中监为殿内局置监二人正六品下。又有门下省统尚食药御府等局监各有员属太常寺卿一人正三品少卿正四品卿丞正七品下（馀卿品亦如之）光禄寺卿一人统太官肴藏良酝掌醢等署令丞开皇三年废光禄入司农十三年复置。又加置丞三人。又有主簿录事并流外为之卫尉寺卿一人掌军器仪仗帐幕以监门卫掌宫门屯兵统武库令及行台书省武器监守宫署令（各有丞以下官属馀卿亦如之）宗正寺卿一人有少卿丞主簿等员。又置崇真令丞各一人太仆寺卿统骅骝乘黄龙厩车府典牧羊牛等署各有令丞等员鸿胪卿一人统典客司仪崇真等三署令丞开皇三年省并太常十三年复置其大理司农太府等卿并各一人。又有都水台开皇三年省并司农十三年复置仁寿元年改为都水监（都水名监自此始也。）有丞二人正第八品上。又有掌船局都尉一人将作大匠一人开皇二十年改将作为监以大匠为大监（置监之名自此始也。）置副监一人丞主簿各二人。又领左右校署令丞炀帝即位改国子学为监（置监之名自此始也。）。又降秘书监为从第三品置少监一人四品掌贰秘书监之职後改秘书监为秘书令少监为少令。又加秘书郎为从第五品减校书郎为十人。又改太史曹为太史监进令阶为第五品。又减太史丞一人从第七品上。又增监候为十人。又改司辰为师本属武候府令隶於太史局。又分门下省尚食尚药御府殿内等局正四品统尚食尚药尚舍尚衣尚乘尚辇等六局。又置少监一人从四品丞一人从五品改典御为奉御兼置直长等员以属焉太常寺加置少卿二人。又兼光禄卿为从三品加置少卿一人降为从四品加丞为从五品（其馀少卿丞差降咸准此）。又改宗正之佛寺为道场道观为真坛各置监丞。又减太仆之骅骝署及殿中省尚乘局。又有左右卓二厩加置主乘司库司廪官。又改鸿胪之典客为典藩署。又於建国门外置四方馆以待四方使者各掌其方国及互市事。又分太府寺卿置少府监（置监之名自此始也。）。又改将作大监少监为大匠小匠旋复为大监少监後。又为大令少令。又改都水监为使者寻。又为监加置少卿後。又改为令统舟楫河渠二署。又以都水丞为从七品。又置主簿一员。又改船局都尉为舟楫署令有丞二人。又置河渠署令丞各一人唐制秘书监一人从三品掌邦国经籍图书文库有二局一曰著作二曰太史皆率其属而修其职少监二人为之二丞一人掌判省事属官有秘书郎掌四部之图籍分库以藏之以甲乙丙丁为之部目主事二人掌印并句简稽失（其他卿监少丞主事以次典掌亦然然其下亦各本令史书令史等员）校书郎正字皆掌雠校典籍刊正文章（其下各有校理典书楷书手亭长掌因执纸装潢匠笔匠等员）太史局令掌观察天文稽定历数凡日月星辰之变风云气色之异率其属而占候焉丞三人（其下亦有令史等员）所统司历保章正监候灵台郎天文生挈壶正人刻传士漏刻生典钟典鼓等员殿中省监一人掌服御之事总尚食尚药尚衣尚舍尚乘尚辇六局之官属备其礼物而供其职事少监二人为之贰丞二人主事二人太常寺卿一人正三品（其下各有少卿主簿录事等员）光禄寺卿一人从三品（馀卿品并同）掌邦国酒醴膳饣羞之事总大官珍饣羞良酝掌醢四署之官属修其诸备谨其出纳少卿为之贰卫尉寺卿一人掌邦国器械文物之事总武库武器守宫三署之官属少卿为之贰宗正等卿一人掌九族六亲之属籍以别昭穆之序并领崇真署少卿为之贰太仆寺卿一人掌邦国厩牧车舆之政令总乘黄典厩典牧车府四署及诸监牧之官属少卿为之贰大理寺卿一人鸿胪寺卿一人掌客及凶仪之事领典客司仪二署以率其官属而供其职务少卿为之贰司农寺卿一人太府寺卿一人少府监一人其北都军器监一人掌膳造甲弩之属辨其名物审其制度以时纳于武库少监一人为之贰（其属有丞及主簿录事府事等员）将作监一人匠一人掌供邦国修建土木工匠之政令总四署三监百工之官属以供其职事少匠为之贰（其属有丞及主簿录事府史计史亭长等员）其都水监使者二人掌川泽津梁之政令总舟楫河渠二署之官属（其下有丞及主簿录事府史亭长等员）自高祖武德初改秘书令少复为监政太史监为局。又改殿中监为省。又改都水监为署使者监为都水令隶将作。又置诸津令丞其在京兆河南界者隶都水监在外者隶当州界。又置军器监贞观中废军器监并入少监改都水署为都水使者高宗永徽中加置光禄寺供膳至二千四百人。又始置卫尉武器署以主器仗。又加太仆丞一人显庆二年废雒阳总监改青城宫监为东都苑北面监明德宫监为东都苑南面监雒阳宫农圃监为东都苑东面监食货监为东都苑西面监高宗龙朔二年改秘书省为兰台其监曰：兰台侍史少监为兰台侍郎丞为兰台大夫。又改大史局为秘书阁局令为秘书郎中。又改殿中省为中御府监为中御大监少监为中御少监丞为中御大夫。又改尚食为奉膳局奉御大夫尚药为奉医大夫尚衣为奉冕大夫尚舍为奉大夫尚乘为奉驾大夫尚辇为奉大夫。又改太常卿为奉常正卿（其卿少卿丞及诸寺少卿丞等咸亨光宅神龙并随曹改复）光禄为司宰正卿卫尉为司卫寺正卿宗正为司属寺正卿太仆为司驭寺正卿大理为详刑寺卿大理正为详刑大夫鸿胪为司文正卿司农为司稼寺正卿大府为外府正卿。又改国子监为司成馆国子监祭酒为大司成司业为少司成。又东都国子监置学官学生分於两京校授。又改少府监为内府监将作为监缮工监大匠为大监。又改都水使者为司津使者监咸亨元年秘书省监少监丞及太史局令等悉复旧。又复殿中省监少监丞及六尚之名其奉常司宰司卫司属司驭详刑司文寺司稼外府司成内府膳工大监等悉复旧名。又复司津使者监为都水使者监则天光宅元年改太常为司礼光禄为司膳卫尉为司尉宗正为司属太仆为司仆大理为司刑大理正为司刑正鸿胪为司宾太府为司府寺卿司农不改国子监为成均监少府为上方监将作为营缮监垂拱中。又改都水监为水衡置都尉使者为都水府天授初改秘书为麟台久视元年改太史局为浑天监不隶麟台其令监置一人加至正第五品上因加副监及丞主簿府史等员其年。又改为浑仪监始置丞二人从第七品上长安二年改浑仪监复为太史局还隶麟台缘监置官及府史等并废其监依旧令置二人。又省丞二人四年省太史局历博士置保章正以当之掌教历生。又省天文博士之职置灵台郎以当之是年始置挈壶正。又去司辰之师字但曰：司辰中宗神龙初改麟台复为秘书。又改太史局为太史监令名不改不隶秘书。又复太常之名其光禄卫尉宗正太仆大理鸿胪大府等九寺国子少府将作等三监并如故。又以水衡都尉复为都水监署使者二人分总其事不属将作领舟楫河渠二署。又改都水府复为使者景龙二年复置太史丞二人明皇开元初复以少府监甲弩坊地置军器使二年。又令太史令为太史监。又分少府监甲铠弓弩别置军器监置中校署三年以军器使为监领甲弩二坊十二年省军器监作并隶少府监甲弩坊更置少监一员统之。又置北京军器库十四年。又改太史监为局复云：太史令二员隶秘书省十六年置军器监於北都二十五年废北京军器库依旧为甲坊太常所掌诸陵庙并隶宗正及道士女道士属宗正故崇真署亦随而隶焉其僧尼别隶尚书祠部天宝六载复军器监于旧所置监一人领甲坊弩坊两署九载置广文馆领国子监焉十二载改将作大匠复为大监肃宗乾元元年。又废军器监却置使其监以下并停宣宗大中四年以司农寺文案少卿不通判诏自今以後九寺三监少列并与大卿通判後唐庄宗同光中诸寺监各只置大卿监祭酒司业各一员博士两员其馀官属并权停惟太常寺及大理寺事关礼法之重除太常博士外更置丞一属将作常以太原尹兼领其使以内官为之员大卿等分职监局居方在於事任无不总统。然则因时而氵公革随世以轻重外降秩序分并官曹治乱在人名器非假。若乃职修事举德崇望峻方正不挠庑约自守挺爱君之节敦及善之道被委遇而斯称荷宠擢而无忝以从人爵允奉官箴其有便辟任志叨黩靡厌用取谴咎欲悔何及凡卿监部十有五门云：
    ○卿监部　选任
    夫卿监之列其位重矣。官象河海职贰台衮苟非其人焉可虚授。然则便僻侧媚群言之攸弃中正清直公朝之所尚则有内贞外顺博闻多识推行实之攸异称治迹之第一膺兹僚简于周行故得庶务允百官承式上下相维而天下化矣。
    周穆王命伯ぁ为周太仆正（伯ぁ名也。太仆长大御中大夫）作ぁ命曰：慎简乃僚无以巧言令色便僻侧媚其惟吉士。
    汉高祖为沛公赐爵七大夫以夏侯婴为太仆常奉车（为沛公御车）婴自高祖初起沛尝为太仆後事惠帝。
    朱邑为北海太守治行第一入为大司农吴公为河南守文帝初立闻吴公治为天下第一故与李斯同邑乃徵为廷尉。
    黄霸字次公少学律令为河南太守丞自武帝末用法深昭帝立俗吏上严酷以为能而霸独用宽和为名会宣帝即位在民间时知百姓苦吏急也。闻霸持法平召以为廷尉正。
    杜业有才能选为太常。
    田序以连擒大奸徵为大鸿胪。
    後汉高诩以儒学徵拜大司农。
    陈宠为广汉太守风声大行入为大司农。
    陈球字伯真下邳人善律令桥玄表球明律令拜廷尉正。
    白嵩为济东相甘露降於郡安帝嘉其致瑞徵拜大鸿胪。
    魏邢字子昂时人称德行堂堂邢子昂文帝以为太常。
    严包以高才武帝黄初中入为秘书丞。
    梁习为并州二十馀年政治为天下最乃徵拜大司农。
    蜀王谋汉嘉人有容止操行先主为汉中王用荆楚宿士零陵赖荼为太常南阳黄柱为光禄勋王谋为少府。
    吴张俨弱冠知名早历显位以博闻多识拜大鸿胪使于。
    晋华表字伟容仕魏为光禄勋咸熙中诏曰：表清贤履道内贞外顺历位忠恪言行不玷其以表为太常卿。
    顾荣字彦先吴人也。仕吴为黄门侍郎吴平入雒以南土秀望为廷尉正。
    陆士衡以文行为著作郎。
    嵇绍康子也。以父得罪靖居私门山涛领选启武帝曰：康诰有言父子罪不相及嵇绍贤侔郄缺宜加旌命请为秘书郎帝谓涛曰：如卿所言乃堪为丞何但郎也。乃发诏徵之起为秘书丞。
    何嵩善史汉为著作郎。
    何桢字元庐江人也。为尚书特诏参秘书丞秘书本有一丞时尚未转遂以桢为右丞右丞之置自桢始也。
    贺循元帝以为太常侍散骑常侍如故循以九卿旧不加官惟拜太常而已矣。
    宋王慧武帝初建宋国当置郎中令帝难其人谓傅亮曰：今用郎中令不可令减袁曜卿也。既而曰：吾得其人乃以慧居之。
    谢灵运为司徒徐羡之所恶出为永嘉太守称疾去职文帝登祚诛徐羡之等徵为秘书监召不起帝使光禄大夫范泰与灵运书敦奖之乃出就职。
    刘恢为侍中领卫尉晋氏过江不置卫尉孝武欲重城禁故复置卫尉自恢为始也。
    南齐沈宪迁少府卿少府管掌市易与交关有吏能者皆更此职梁刘孝绰自上虞令迁除秘书丞高祖谓舍人周舍曰：第一官当用第一人故以孝绰居此职。
    张率字士简吴郡人迁秘书丞高祖曰：秘书丞天下清官东南胄绪未有为之者今以相处为卿定名誉後魏杜铨京兆人为中书博士初杜太后父豹丧在濮阳太武欲命迎葬於邺谓司徒崔浩曰：天下诸杜何处望高浩对京兆为美太武曰：朕今方改葬外祖意欲取京兆杜中长老一人以为宗正命营护凶事浩曰：中书博士杜铨其家中今在赵郡是杜预之後於今为诸杜最即命诏之及见铨器貌瑰雅太后感悦谓浩曰：此真吾所欲也。以为宗正。
    于忠宣武时为卫尉卿高肇忌其为人出授定州刺史宣武既而悔之复授卫尉卿领左卫将军恒州大中正密遣中使诏忠曰：自比股肱衤虎落心膂无寄方任虽重比此为轻故辍兹外任委以内务当勤夙无怠称朕所寄也。
    李辅字伯尚少有重名孝明每云：此李氏之千里驹敕撰明定起居注寻迁秘书丞。
    後周卢诞本名恭祖仕魏为给事黄门侍郎魏帝以诞儒宗学府为当世所推乃拜国子祭酒。
    隋宇文恺好学多技艺为莱州刺史兄忻被诛除名於家久不得调会朝廷以鲁班故道久绝不行令恺修复之既而高祖建仁寿宫访可任者右仆射杨素言恺有巧思帝然之于是简校将作大匠。
    苏夔为朝散大夫时易帝力勤远略蛮夷朝贡前後相属帝尝从容为宇文述虞世基等曰：四夷率服观礼华夏鸿胪之职须归令望有多才艺美容仪可以接对宾客者为之乎！咸以苏夔对帝然之即日拜鸿胪少卿。
    唐戴胄为兵部郎中贞观初太宗谓封德彝曰：大理之职人命所悬此官极妙选公宜陈其堪者德彝未对曰：戴胄忠正清直每事用心即其人也，於是除大理少卿。
    杨崇礼为太府少卿虽钱帛充刃丈尺间皆躬自省阅时议以为称职擢拜太府卿。
    ○卿监部　举职
    夫九卿者所以参三公也。故历世王者妙选英俊以充其任用举其职繇是宗庙之礼斯备宫阙之制有典外夷之事明习朝廷之政有成量功以钩较则物无遁形执词而讯辨则情咸有得以至整记籍谐畅律吕攸司靡旷典故可稽彝伦是章功用克显故得则哲之美皎如日星当官之誉芬。若兰芷则上法於北斗下括乎！河海复何鬼焉。
    汉杨城延高帝时为少府作长乐未央宫筑长安城先就以功封梧侯。
    常惠代苏武为典属国明习外国事勤劳数有功陈咸为少府少府多宝物属官咸皆钩较发其奸赃没入辜财物（辜罪也。专固也。）官属及诸中宫黄门钩盾掖庭官吏举奏按论畏咸皆失气。
    後汉刘般为宗正清静畏慎受职修治。
    杜林为光禄勋内奉宿卫外总三署周密敬慎选举称平。
    孙堪为光禄勋清廉果於从政数有直言多见纳用郑弘章帝时为大司农旧交七郡贡献转运皆从东治泛海而至风波艰阻沉溺相系弘奏开零陆桂阳峤道，於是夷通至今遂为常路在职二年所息省三亿万计时岁天下道旱边方有警人食不足而帑藏殷积弘奏宜省贡献减徭费以利饥人帝顺其议应顺为将作大匠公廉约已明达政事五年省费亿万。
    赵喜字伯阳为卫尉尽心事上夙夜匪懈。
    魏韩暨黄初中为太常时新都雒阳制度未备而宗庙主┙皆在邺都暨奏请迎邺四庙神主建立雒阳庙四时蒸尝亲奉粢盛崇明正礼废去氵祀多所规正。
    薛夏太和中为秘书丞常以公事移兰台自以台也。而秘书署耳谓夏为不得移也。推使当有坐者夏报之曰：兰台为外台秘书为内阁一也。何不相移之有兰台屈无以折自是之後遂以为常。
    晋孔坦为廷尉卿狱多囚系坦到官躬执词状口辨曲直大小以情不加楚挞台司录狱无所顾问皆面决当时之事。
    荀勖领秘书监与中书令张华依刘向。《别录》整礼记籍。又立书博士置弟子教习以锺胡为法时汲郡冢中古文竹书诏勖撰次之以为中经列在秘书。
    南齐沈宪字彦璋为都水使者长於吏事居官有绩梁萧子显大通三年以侍中领国子博士高祖所制经义未列学官子显在职表置助教一人生十人。又启撰高祖所集并普通北代记其年迁国子祭酒。又加侍中於学述高祖五经义。
    陈王伯固为国子祭酒学有惰游不修习者重加贾楚生徒惧焉繇是学业颇进。
    後魏崔振为长兼廷尉少卿振有公断以明察称高谧为秘书郎以坟典残缺奏请广访群书大加缮写繇是代京图籍莫不审正。
    范绍为长兼太府卿绍量公节用甄烦就简凡有赐给千疋以上皆别覆奏然後出之灵太后嘉其用心敕诏每月入见诸有益国利民之事皆令面。
    陈崔纂为廷尉正每於大尉多所据明有当官之誉。
    北齐崔昂为散骑常侍兼太府卿大司农卿二寺所掌世号繁剧昂校理有术下无奸伪经手历目知无不为朝廷叹其至公。又奏上横市妄费事三百一十四条诏下依启状速议以闻。
    宋游道为太府卿乃於少府覆简主司盗截得钜万计奸吏返诬奏之下狱寻得出不归家径之府理事後周斛斯徵为太常卿自魏孝武西迁雅乐废缺徵博采遗逸稽诸典故创新改旧方始备焉。
    卢辩为太常卿自魏末离乱孝武西迁朝章礼度湮坠咸尽辩因时制仪皆合轨度性疆记默识能断大事凡所创制处之不疑。
    长孙绍远为大常广召工人创造乐器土木丝竹各得其宜。
    隋苏孝慈开皇初为太府卿于时王业初基百度伊始徵天下工匠纤微之巧无不毕集孝慈总其事世以为能。
    樊叔略为司农卿凡所种植叔略别为条制皆出人意表。
    牛弘为秘书监表请分遣使人搜访异本每书一卷赏绢一疋校写既定本即归主，於是人间异书往往间出。
    宇文恺为营宗庙副监及迁都高祖以恺有巧思诏领营新都副监高虽总大纲凡所规画皆出於恺赵元淑为颍川太守因入庙会以司农不时纳诸郡租元淑奏之帝谓元淑曰：如卿意者几日当了元淑曰：如臣意不过十日帝即日拜元淑为司农卿纳天下租如言而了帝悦焉。
    杨注为大理卿视事二日易帝将亲省囚徒其时系囚二百馀人注通宵穷审诘朝而奏曲尽事情一无遗误帝甚嘉之。
    唐柏季纂武德中历屯田农圃监再为司农少卿每督事苑内小心畏慎勤於稼穑高祖每称善。
    张道源为太仆卿上奏以吏曹文簿繁密易生奸隐请议减之高祖下其议百寮无同者惟傅奕以道源为深识政体宜从其说高祖亦称言为当迫於众议事竟不行。
    柳亨为光禄少卿太宗每诫之曰：与卿旧亲情素兼宿卿为人交游多今授此职宜存简静亨性好射猎有饕湎之名此後颇自勖励杜绝宾客约身节简勤於职事太宗亦以此称之。
    姜确为将作少匠转殿中少监摄将作并以勤济见称修九成宫令确典其事拜宣威将军守屯卫将军摄将作如故确性恭勤虽祁寒暑雨未尝暂懈德操为将军简校少府事时已年老而精勤不怠巡察所部略无休息。
    韦机为司农少卿受诏简较东都督营田园苑之事高祖谓之曰：两都是朕东西二宅也。今之宫馆隋代所造岁序既淹渐将颓顿欲有修造。又费财力如何机奏曰：臣任司农向已十年前复省费今见贮钱三十万贯。若以供葺理可不劳而就也。帝大悦。
    杨崇礼开元初为太府少卿虽钱帛充刃丈尺间皆躬自省阅时议以为称职擢拜太府卿加银青光禄大夫封洪农郡公每岁勾剥省使常出数百万贯在职二十年公清如一九十馀授户部尚书致仕时太平岁久御府财物山积以为经杨卿者无不精好。
    刘瑗为国子祭酒开元二十八年奏曰：状准故事释奠之日群官道俗等皆令赴监观礼臣请依故事著之。
    裴武为京兆尹领大司农其间掌钱供馈之事皆粗有劳绩。
    裴次元为太府卿奏元和五年上言左藏库置修屋宇本钱二百万从之。
    大文宗太和四年正月秘书省奏请修书阁及廨署屋宇等状以当司藏书六万馀卷列官三十一员廨署倾危秘阁摧破久未葺渐恐费功伏当陛下文明之朝天下宗圣万方观德之日海内崇儒之时今者栋宇欹斜图籍缺落臣忝职司取申伏乞特下有司计料修葺便加功力庶得宇全可之。
    郑覃为宰相兼国子祭酒开成元年奏请五经博士各一人缘无禄俸请依王府官例给禄粟从之。
    後唐聂延祚为少府监明宗天成元年上言牌印旧体不与朱记相参伏自近年亦归当监铸造既须篆字何异印文伏乞下中书革。
    王彦为太仆少卿天成元年上言国家四时祠祀郊庙群神当时供应羊犊皆是前一月於度支请钱付行市人买虽得供事终匪度程伏惟旧例祀羊犊晋纟慈三州每年供进纯白羯羊一百一十口赤黄特犊子四十头内一十五头茧栗二十五头角握乞下三州每年依例供进本处以省钱收市。
    杜绍光为少府少监天成二年上言当司掌朝服仪仗祭器服兵戈已来散失向尽苟非得人难为掌辖臣准往例除监一员少监二员外比有丞主簿五署令共一十六员近自伪梁废省只委曹吏主张遂至因循或多隐漏乞下中书於先废官员内量置承簿置令分主当局公事。
    钱傅太常丞天成二年奏当司专典祠祀伏以国城西面群祀各有坛单近年多被民户侵耕畜牧腾践莫知处所行事之时於封上芟草有乖诚敬今正方春易行止绝者。
  </div>
  <div class="pagination">
   <a href="册府元龟_page437.html">
    上一页
   </a>
   <span>
    ...
   </span>
   <a href="册府元龟_page433.html">
    433
   </a>
   <a href="册府元龟_page434.html">
    434
   </a>
   <a href="册府元龟_page435.html">
    435
   </a>
   <a href="册府元龟_page436.html">
    436
   </a>
   <a href="册府元龟_page437.html">
    437
   </a>
   <span class="current-page">
    438
   </span>
   <a href="册府元龟_page439.html">
    439
   </a>
   <a href="册府元龟_page440.html">
    440
   </a>
   <a href="册府元龟_page441.html">
    441
   </a>
   <a href="册府元龟_page442.html">
    442
   </a>
   <a href="册府元龟_page443.html">
    443
   </a>
   <span>
    ...
   </span>
   <a href="册府元龟_page439.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
