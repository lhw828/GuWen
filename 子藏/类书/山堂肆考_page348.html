<!DOCTYPE html>
<html>
<head>
    <meta charset="UTF-8">
    <title>山堂肆考 - 第 348 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 348 页/共 632 页</h1>
    <div class="content">　　唐令狐绹作相逺近趋之至有姓胡冒姓令狐者
　　冒姓鲜于
　　见宗族
　　讹为慕容
　　前燕録魏初莫防跋率部落入居西辽时燕代多冠步摇诸部因谓之步揺后音讹为慕容且以为氏
　　讹为辛氏
　　唐辛替否本夏啓封支子于莘辛莘声相近遂讹为辛氏又栁子黄溪记大宜之川山舒水缓有土田始黄神为人时居其地传言者曰黄神王姓莽之先也莽旣死神更号黄氏逃来择其深峭者潜焉故莽尝言曰余黄虞之后也因号其女曰黄皇室主黄王声相近又有本其所以传言者益验
　　虢讹为郭
　　周文王季弟虢叔受封于虢或谓之郭因以为氏公羊传云虢谓之郭声之误也
　　伶讹为冷
　　古伶伦之后音讹为冷汉书冷丰冷褒等是其后也
　　同姓名【附改姓名冒姓名赐姓名隠姓名】
　　歴代源流古者讳名不讳姓姓所同也名所独也自有氏姓以来而名亦未尝不立焉所以示有别也两曾参
　　战国防有与曾子同姓名者而杀人人告曾子之母母曰吾子不杀人织自若有顷人又曰曾参杀人其母尚织自若也顷之又一人告之曰曾参杀人其母惧投杼逾垣而走
　　两舅犯
　　一在晋文公时一在晋平公时
　　四王乔
　　一周时吹笙一汉明帝时飞舃一蜀人食肉芝一犍为武阳人居缑氏僊人庵
　　三邵平
　　邵平有三人一为秦东陵侯种者一为陈胜徇广陵者见项羽传一为齐王相者见齐哀王传皆战国时人
　　五公孙
　　公孙有五一在齐为孟尝君见秦昭王一在中山为参乘言司马喜相求一在越断发为王骑一为汉平津侯一在明帝时为幽州从事交通楚王英
　　两朱买臣
　　一武帝时为防稽太守一元帝时为武昌太守
　　两贡禹
　　汉高祖时有谒者贡禹章帝时亦有之
　　两张禹
　　汉张禹字子文河内轵人元帝朝拜相封安昌侯又一张禹字伯达襄国人安帝朝为太傅封安乡侯
　　两王褒
　　汉宣帝时有王褒为谏大夫元帝时又有尚书左仆射王褒
　　两李充
　　一汉殇帝时人字大逊兄弟同衣逓食后征为博士一晋时人字度善书妙参钟索征北将军褚裒引为参军以家贫求出外除剡县令仕至侍中
　　两陈咸
　　汉太尉陈咸字子康相人御史中丞万年子也又一陈咸洨人成哀间尚书
　　两王商
　　俱汉成帝外戚一为丞相封乐昌侯一为大司马封成都侯
　　两韩信
　　汉高帝时两韩信一封楚王一封韩王
　　两李膺
　　东汉李膺字元礼人有被其容悦者名为登龙门梁李膺为蜀使至郡武帝悦之问曰今李膺何如昔李膺对云云
　　两张衡
　　东汉张衡尝作二京赋四愁诗隋炀帝时御史大夫张衡帝尝幸其宅后帝营汾阳宫衡进谏比年劳役愿嘉损抑帝意不平出为榆林太守
　　两杨震
　　一东汉人明经博览号关西夫子延光中为太尉一赵宋代州崞人弓马絶伦讨方腊有功知麟州建宁寨靖康初夏人围建宁矢尽力乏与子居中执中俱力战死唯长子存中从征河北独免
　　两郑众
　　一郑众字仲师汉明帝遣使匈奴虏欲令拜不为屈曰不忍令大汉节对氊裘独拜一章帝朝宦官字季序每颁赏则辞多受少
　　两史岑
　　一字子孝在王莽之末一字孝山在和熹之际
　　两李通
　　光武时固始侯李通魏武时都亭侯李通
　　两江革
　　一字次翁为汉中郎将一字休映为梁御史中丞
　　两庄蹻
　　楚有两庄蹻一庄王时大盗一庄王裔孙将兵平滇遂自王
　　两王莽
　　两王莽俱汉时人一为右将军一为大司马篡位者
　　两王孙贾
　　一为卫大夫一为齐大夫
　　两李光进
　　俱唐代宗时人一为光弼弟一为光顔兄
　　两陈贾
　　一见孟子一宋孝宗时监察御史请禁道学
　　两张辽
　　一为魏征东将军字文逺一为汉兖州刺史字叔高
　　两秋胡
　　西京杂记杜陵秋胡者能通尚书善为古字为翟公所礼欲以兄女妻之或曰秋胡已经娶而失礼妻遂溺死不可妻也不知今之秋胡非昔之秋胡也昔鲁有两曾参赵有两毛遂南曾参杀人见捕人以告北曾参母毛遂坠井而死客以告平原君平原君曰嗟乎天丧予矣旣而知野人毛遂非平原君客也岂得以昔之秋胡失礼而絶婚今之秋胡哉
　　三张俭
　　东汉张俭山阳高平人因党禁望门投止者一唐人字师约太宗时为营州都督征高丽一宋真宗时契丹国为政事令亦有此姓名
　　两郑
　　一字稚卿泰山刚人汉宣帝时为南阳太守所居民富所去见思兄次卿为涿郡太守通法律一字巨君山隂人第五伦为防稽守召署督邮累迁临淮太守东汉章帝元和初拜太尉即风类所谓微时采薪白鹤山及太守类白鹿夹毂者是也
　　两杨时
　　一是宋程门弟子字中立徽宗时为国子祭酒一是丹棱人累官朝请郎
　　两徐干
　　一为都防班超司马一为丞相曹操掾
　　两徐邈
　　魏徐邈字景山武帝时为侍中晋徐邈字僊民武帝时为中书舍人
　　三贾逵
　　一东汉人字景伯儿时常在太学人谓之贾长头一字梁道贾充之父魏文帝时为豫州刺史凡长吏不如法者皆奏免之一宋藁城人从狄青征侬智高累官嘉州刺史元丰初拜建武军节度使尝请不俟郊赦赠三世官神宗曰逵武人有念亲之志特听之
　　三李宻
　　晋李宻字令伯以祖母老辞官后魏李宻以母老习医又隋炀帝时有蒲山公李宻字元邃尝乘牛读汉书与楚公杨感为深交
　　两张载
　　晋张载字孟阳为当代文宗貌极丑游洛阳市群女以瓦石掷之仕为著作郎宋张载字子厚为关中士人宗师学者称为横渠先生
　　两李益
　　唐有李尚书益字君虞长于诗与李贺相埒每一篇成乐工争求之其所制征人早行等篇天下皆施之图绘时又有宗人庶子李益同在朝故世称尚书为文章李益庶子为门户李益以别之
　　两韩翃
　　唐韩翃字君平昌黎人初为侯希逸从事罢府闲居十年李勉镇夷门辟为幕属时已迟暮不得意多家居至德宗时一日夜半有客叩门急贺曰员外除驾部郎中知制诰翃谔然曰误矣客曰邸报制诰阙人中书两进名不从又请之曰与韩翃时有与公同姓名为江淮刺史者又具二人进御批曰春城无处不飞花寒食东风御栁斜日暮汉宫传蜡烛轻烟散入五侯家与此韩翃客曰此员外诗耶翃曰是也不误矣
　　两蔡京
　　唐懿宗朝有左庶子蔡京性贪虐多许时相以为有吏才奏遣制置岭南事为政苛惨阖境怨之贬崖州司户不肯之官勅赐自尽宋时亦有蔡京为奸宰相按多许犹言与人多可也
　　两周抚
　　晋有彭城内史周抚又王敦传中有周抚为将者
　　两王珪
　　唐王珪与魏征同时宋仁宗时亦有王珪号三防宰相
　　两刘毅
　　一在晋武时一在晋末
　　两萧钧
　　一萧鸾子梁武时中书郎一萧瑀从子唐太宗时率更令
　　两王浑
　　晋有两王浑一戎之父为凉州刺史一济之父録尚书事
　　两王澄
　　一为衍弟字平子一为济弟字道深
</div>
    <div class="pagination">
<a href="山堂肆考_page347.html">上一页</a><span>...</span><a href="山堂肆考_page343.html">343</a><a href="山堂肆考_page344.html">344</a><a href="山堂肆考_page345.html">345</a><a href="山堂肆考_page346.html">346</a><a href="山堂肆考_page347.html">347</a><span class="current-page">348</span><a href="山堂肆考_page349.html">349</a><a href="山堂肆考_page350.html">350</a><a href="山堂肆考_page351.html">351</a><a href="山堂肆考_page352.html">352</a><a href="山堂肆考_page353.html">353</a><span>...</span><a href="山堂肆考_page349.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
