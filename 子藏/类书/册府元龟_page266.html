<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 266 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 266 页/共 736 页
  </h1>
  <div class="content">
   卢文纪清泰中为相以右谏议大夫李光庭为给事中弘文馆学士判馆事光庭唐故曹王皋之曾孙父龟年光启中为太卿监光庭从狩蜀举进士屡迁至兵部郎中昭宗末不仕梁客於北海耕牧以自给庄宗初亦不入朝文纪素知之奏召为谏官及引之判馆事。
    李愚为相多振拔沉滞时秘书监刘岳奉使湖南未还愚奏岳为太常卿。
    晋李崧为平章事时高祖讲求辅相崧力荐吕琦於高祖云：可大用高祖数召琦於便殿言及当世事甚奇之方将倚以为相忽遇疾而逝人皆惜之。
    汉苏逢吉为相时李涛在翰林逢吉深眷待之会四辅阙人高祖欲擢用吏部尚书窦贞固复问其次逢吉曰：顷张彦泽以杀判官张式罢镇晋祖宥其罪而李涛上疏极言彦泽之罪宥之屈法陛下在太原时论朝士大夫常重涛之为人时高行周慕容彦超围杜重威於邺二师不协高祖有亲征之意未决会涛上疏请驾征邺大合上旨遂与贞固同日拜平章事周冯道仕晋高祖为相时尚书左丞判国子监事田敏长於诗赋道重敏尝从客白晋祖曰：臣所为官合授於敏臣不敢党蔽也。又史圭在後唐明宗时为右丞权判铨事道在中书尝以堂判衡铨司所注人圭怒力争之道亦微有不足色及晋高祖时道再为相圭首为道所举除刑部侍郎盐铁副使圭方愧其度量远不及也。
    ●卷三百二十五
    ○宰辅部　谏争
    舜之命禹曰：予违汝弼高宗之命说曰：朝夕纳诲盖夫居疑丞之位荷栋之重义均同体民具尔瞻休戚之所同安危之所系至冠群臣而总众职抚四夷而亲百姓公家之事知无不为固其任也。若乃上之失德事或过举诚心内激嘉言罔伏引经义而酌古训述天戒而箴时病谈过更仆之顷怒有逆鳞之犯。且复缕郑重形于奏疏竭其精忠以冀感悟古之宰相如伊尹之阿衡甘棠之保周公之告徽言山甫之补阙职皆如斯而已。
    商伊尹申诰于太甲曰：有言逆于汝心必求诸道（人以言弗违汝心必以道义求其意勿拒逆之）有言逊于汝志必求诸非道（逊顺也。言顺汝心必以非道察之勿以自藏）伊尹曰：先王肇人纪从谏弗弗先民时。若（言汤始为人纪已有过则改从谏如流必先民之言是顺）。
    周祭公谋父为穆王卿士穆王将征犬戎而谋父谏（祭畿内之国周公之後谋父字也。）曰：不可先王耀德不观兵夫兵戢而时动动则威观则玩玩则无震（震惧也。）是故周文公之颂（文公周公旦之谥）曰：载戢干戈载弓矢（韬也。）我求懿德肆于时夏允王保之（言武王常求美德故陈其功于时夏而歌之信哉！武王能保此时夏之美乐章大者曰：夏）先王之于民也。茂正其德而厚其性阜其财求而利其器用明利害之乡（乡方也。）以文修之使务利而辟害怀德而畏威故能保世以滋大昔我先世后稷（谓弃与不也。父子相继曰：世）以服事虞夏及夏之衰也。弃稷不务我先王不用失其官而自窜于戎狄之间不敢怠业时序其德遵修其绪（遵亦作选）其训典朝夕恪勤守以敦笃奉以忠信奕世载德不忝前人至于文王武王昭前之光明而加之以慈和事神保民无不欣喜商王帝辛大恶于民庶民不忍欣戴武王以致戎于商牧是故先王非务武也。勤恤民隐而除其害也。夫先王之制邦内甸服邦外侯服侯卫宾服（此总言之也。侯侯圻卫卫圻也。）蛮夷要服戎翟荒服甸服者祭（供日祭）侯服者祀（供月祀）宾服者享（供时祭）要服者贡（供岁贡）荒服者王（王王事天子也。诗云：莫敢不来王）日祭月祀时享岁贡终王先王之顺祀也。（外传云：先王之训）有不祭则意（先志意以自责也。畿内近知王意也。）有不祀则言（言号令也。）有不享则文（文典法也。）有不贡则名（名谓尊卑职贡之名号也。）有不王则修德（远人不服则文德以来之）序成而有不至则刑（序成谓上五者次序有成有不至则有刑罚也。）于是有刑不祭伐不祀征不享让不贡告不王于是有刑罚之辟有攻伐之兵有征讨之备有威让之命有文告之辞布令陈辞而有不至则增于德毋勤民于远是以近无不听远无不服今自大毕伯仕之终也。（犬戎之君）犬戎氏以其职来王天子曰：予必以不享征之。且观之兵无乃废先王之训而王几顿乎！吾闻犬戎树能（树立也。言犬戎立性敦笃也。）率旧德而守终纯固其有以御我矣。王遂征之得四白狼四白鹿以归自是荒服者不至。又穆王欲肆其志（肆极也。）周行天下将皆必有车辙马迹焉祭公谋父作祈招之诗以止王心（祈父周司马世掌田兵之职招其名祭公方谏游行故指司马官而言）其《诗》曰：祈招之式昭德音（安和貌式用也。昭明也。）思我王度式如玉式如金（金玉取其坚重）形民之力而无醉饱之心（言国之用民当随其力任如治金玉之器随器而制形故言形民之力去其醉饱过盈之心）。
    召穆公虎为王卿士厉王行暴虐侈敖国人谤王召公谏曰：民不堪命矣。王怒得卫巫（卫国之巫也。）使监谤者以告则杀之其谤鲜矣。诸侯不朝三十四年王益严国人莫敢言道路以目（以目相视而已）厉王喜告召公曰：吾能弭谤矣。乃不敢言召公曰：是鄣之也。防民之口甚于防川川壅而溃伤人必多民亦如之是故为川者决之使导为民者宣之使言故天子听政使公卿至于列士献诗瞽献典（典乐典也。）史献书师箴瞍赋（无眸子曰：瞍赋公卿列士所献诗也。）蒙诵（有眸子而无见曰：蒙《周礼》蒙主弦歌讽诵箴谏之语也。）百工谏庶人传语（庶人卑贱见时得失不得言传以语王）近臣尽规（近臣骖仆之属）亲戚补察瞽史教诲（瞽乐大师史太史也。）耆艾之（耆艾师傅也。理瞽史之教以闻於王）而后王斟酌焉是以事行而不悖民之有口也。犹土之有山川也。财用于是乎！出犹其有原隰衍沃也。（下平曰：衍有溉曰：沃）衣食于是乎！生口之宣言也。善败于是乎！兴行善而备败所以阜财用衣食者也。夫民虑之于心而宣之于口成而行之何可壅也。若壅其口其与能几何王不听于是国人莫敢出言三年乃流于彘。
    虢文公为王卿士宣王即位不藉千亩（藉借也。借民力以为之天子田千亩诸侯百亩白厉王之流藉田礼废宣王即位不复古也。）虢文公谏曰：不可夫民之大事在农（民之命故农为大事）上帝之粢盛于是乎！出（出于农也。器实曰：粢在器曰：盛）民之蕃庶于是乎！生（蕃息庶众）事之供给于是乎！在（供具给足）和协辑（音集）睦于是乎！兴（协合也。辑聚也。睦亲也。）财用蕃殖于是乎！始（殖长）敦庞纯固于是乎！成（敦厚庞大）是故稷为大官（民之大事在农故稷之职为大官）古者太史顺时{瓜见}土（顺视）阳瘅愤盈土气震发（瘅厚也。愤积也。盈满也。震动也。发起也。）农祥晨正（农祥房星也。晨正立春之日晨中于午也。农事之候。故曰：农祥）日月底于天庙（底至也。天庙营室孟春之月日月皆至营室，）土乃脉发（脉理也。农《书》曰：春土冒撅陈根可拔耕者急发）先时九日（先先立春日也。）大史告稷曰：自今至于初吉（初吉二月朔日也。）阳气俱土膏其动（升也。膏土润也。其动润泽欲行貌）弗震弗渝脉其满眚乃不殖（震动也。渝变也。眚灾也。言阳气俱升土膏欲动雷即发动变泻其气不。然则脉满气结更为灾病乃不殖）稷以告（以大史之言告王也。）王曰：史帅阳官以命我司事（史大史阳官春官司事主农事者也。）曰：距今九日土其俱动（距去。）王其祗衤（音弗）监农不易（祗敬衤齐戒祓除也。不易不易物土之宜也。）王乃使司徒咸戒公卿百吏庶民（百吏百官也。庶民甸师氏所掌之民也。主耕耨王之藉田者也。）司空除坛于藉（司空掌地）命农大夫咸戒农用（农大夫田农用田器也。）先时五日（先耕时也。）瞽告有协风（瞽乐大师知风声者也。协和也。风气和时候至也。立春日风也。）至王即斋宫（所斋之宫）百官御事各即其斋三日（御治）王亲淳濯飨醴（淳沃濯溉飨饮也。谓王沐浴饮醴酒也。）及期（其耕日也。）郁人荐鬯（郁金香草宜以和鬯酒也。《周礼》郁人掌器凡祭祀宾客和郁鬯以实彝而陈之共王之齐鬯也。）义人荐醴（义人司尊掌共酒醴者也。）王（音灌）鬯飨醴乃行（灌也。灌鬯饮酒皆所以自香也。）百吏庶民毕从及藉后稷监之（监祭）膳夫农正陈藉礼（膳夫上士也。掌饮冫食膳羞农正田大夫也。主敷陈藉礼而祭其神为祈也。）大史替王（替导）王敬从之王耕一发（音钵一发耜之发也。王耕以耜耕也。）班三之（班次也。三之各三其上也。王一公三卿九大夫二十七也。）庶人终于千亩（终尽耕也。）其后稷省功太史监之司徒省民大师监之宰夫陈飨膳宰监之（宰夫下大夫也。膳宰膳夫）膳夫替王王歆大牢（歆飨）班尝之（公卿大夫）庶人终食终是日也。瞽帅音官以省风土也。（音官乐官也。风土以音律省土风风气和则土气养）廪于藉东南锺而藏之（廪御廪也。一名神仓东南生长之处锺聚也。云：为廪以藏王所籍田以奉粢盛也。）而时布之于农（布赋）稷则遍戒百姓纪农协功（纪犹综理也。协同也。）曰：阴阳分布震雷出滞（阴阳分日夜同也。滞蛰虫也。明堂月令曰：日夜分雷乃发声始电蛰虫咸动启而出之）土不备垦辟在司寇（垦发也。辟罪也。在司寇司寇行其罪也。）乃命其旅曰：徇（旅众徇行）农师一之（一之先往也。农师上士也。）农正再之（农正后稷佐田也。故次农师也。）后稷三之（农官之长也。故次农正也。）司空四之（司空主道路沟洫故次后稷也。）司徒五之（司徒省民故次司空）太保六之太师七之（太保太师天子三公佐王论道纪监众官不特长事故次司空）太史八之（太史掌逆官府之治故次太师）宗伯九之（宗伯卿官掌相王之大礼。若王不与祭则摄位故次太史）王则大徇（大徇帅公卿大夫亲行农）耨获亦如之（如之如耕时也。）民用莫不震动恪恭于农（用谓田）循其疆畔日服其不解于时（器疆疆界也。锄属也。）财用不乏民用和同是时也。王事惟农是务无求利于其官以干农功（求利谓变易使干乱农功）三时务农而一时讲武（三时春夏秋一时冬也。讲习也。）故征则有威守则有财。若是乃能媚于神而（媚说）和於民矣。则飨祀时至而布施优裕也。今天子欲循先王之绪而弃其大功匮神之祀而困民之财（匮神之祀不耕藉也。因民之财取於民也。）将何以求福用民王弗听。
    樊仲山甫为王卿士（食采於樊）鲁武公以括与戏以见王（武公伯禽之玄孙献公之子武公敖也。括武公长子伯御也。戏括弟懿公也。）王立戏（为太子也。）樊仲山甫谏曰：不可立不顺必犯（不顺立少也。犯犹鲁必逆王命而不从也。）犯王命必诛故出令不可不顺也。令之不行政之不立（令不行即政不立也。）行而不顺民将弃上（使长事少故民弃上）夫下事上少事长所以为顺也。今天子立诸侯而建其少是教逆也。若鲁从之而诸侯亻效之王命将有壅（言先王立长之命将壅塞不行）。若不从而诛之是自诛王命也。（诛王命者先王之命立长今鲁亦立长。若诛之是自诛王命也。）是事也。诛亦失不诛亦失（命不诛则命废）天子其图之王卒立之鲁侯归而卒故鲁人杀懿公而立伯御（伯御括也。）三十二年诸侯伐鲁立孝公（孝公懿公之弟称也。）。
    宣王三十九年王师败於姜氏之戎宣王既丧南国之师乃料民於太原（料数也。）仲山甫谏曰：民不可料夫古者料民而知其少多司民协孤终（司民掌登万民之数自生齿以上书王府无父曰：孤终死也。合其名籍以登于尽于籍）司商协名姓（司商掌赐族受姓之官商金声清谓人始生吹律合定其姓名）司徒协旅（司徒掌合师旅之众）司寇协奸（司寇刑官掌合奸民以知死刑之数）牧协职（《周礼》牧人掌牧养牺牲合其物色之数也。）工协革（百工之官革更也。革制度者合其数）场协入（场人掌埸圃委积珍异之物敛而藏之也。）廪协出（廪人掌九出用之数也。）是则少多死生出入往来者皆可知也。于是。又审之以事（事谓因藉田与狩以简知其数也。）不谓其少而大料之是示少而恶事也。（言王不谓其众少而大料数之是示以寡少。又厌恶政事）临政示少诸侯避之（示天下以寡弱诸侯将避远王室不亲附）治民恶事无以赋令（言厌恶政事则无以赋令）。且无故而料民天之所恶也。（故事也。天道清净也。）害於政而妨於後嗣（害政败为政之道妨後嗣谓将有祸乱也。）王卒料之及幽王乃灭（幽王宣王之子灭谓灭西周）。
    单穆公为王卿士景王二十一年将铸大钱（钱者金币之名所以质物货通财用也。又曰：泉）单穆公曰：不可古者天灾降戾（降下戾至也。灾谓水旱螽螟之属也。），於是乎！量资币权轻重以振救民（量犹度也。资财也。权称也。振极也。）民患轻则为之作重币以行之（民患币轻而物贵则作重币以行其轻也。），於是乎！有母权子而行民皆得焉（重曰：母轻曰：子以货物物轻则子独行物重则以母权而行之子母相通人皆得其欲也。）。若不堪重则多作轻而行之亦不废重，於是乎！有子权母而行小大利之（堪任也。不任之者币重物轻妨其用也。故作轻币杂而用之以重者贸其贵以轻者贸其贱也。子权母者母不足则以子平而行之故贵贱小大皆以为利也。）今王废轻而作重民失其资能无匮乎！（废轻而作重本竭而末寡故民失其资也。）。若匮王用将有所之（民财匮无以供上故王用将乏也。）乏则将厚取於民（厚取聚敛）民不给将有远志是离民也。（给足也。远志逋逃也。）。且夫备有未至而设之（备国备也。未至而设之谓备豫不虞安不忘危也。）有至而後救之（至而後救谓。若救灾疗疾量资币平轻重之属也。）是不相入也。（二者先後各有宜不相入不相为用也。）可先而不备谓之怠（怠缓）可後而先之谓之召灾（谓民未患轻而重之遗民遗财是谓召灾）周固羸国也。天未厌祸焉而。又离民以佐灾无乃不可乎！（言周固已为羸病之国天降祸灾未厌已也。）将民之与处而离之将灾是备御而召之则何以经国（君以善政为经臣奉而成之为纬）国无经何以出令令之不从上之患也。故圣王树德于民以除之（树立也。除除令不从之患也。）夏书有之曰：关石均王府则有（夏书逸书也。关门之征也。石今之斛也。言征赋调均则王之府藏常有也。一曰关衡也。）诗亦有之曰：瞻彼旱麓榛苦（音户）济济（旱山名麓山足也。榛似栗苦木名济济众盛貌盛者言王者之德被及之也。）恺悌君子千禄恺悌（恺乐悌易干求也。君子谓长君言阴阳调草木盛故君子以求禄其心易乐也。）夫旱麓之榛苦殖（殖长）故君子得以乐易干禄焉。若夫山林匮竭林麓散亡薮泽肆既（肆极既尽也。散亡谓无山林衡虞之政也。）民力尽田畴荒芜资用匮乏（伤也。地为田麻地为畴荒空也。芜秽也。）君子将险哀之不暇而何乐易之有焉（险危）。且绝民用以实王府（绝民用谓废小钱而铸大）犹塞川原而为潢其竭也。无日矣。（大者潢小者竭尽也。无日无日数也。）。若民离而财匮灾至而备亡王其。若之何（备亡无救灾之备也。）吾周官之于灾备也。其所怠弃者多矣。（周官周六官灾备备灾之法令也。）而。又夺之资以益其灾是去其藏而翳其人也。王其图之（善政藏於民翳犹屏也。人民也。夺其资民离叛是远屏其民也。一曰翳灭也。）王弗听卒铸大钱二十三年王将铸无射而为之大林（无射锺名律中无射也。大林无射之覆也。作无射而为大林以覆之其律中林锺也。）单穆公曰：不可作重币以绝民资。又铸大钟以鲜其继（鲜寡寡其继者谓用物过度妨於财）。若积聚既丧。又鲜其继生何以殖（积聚既丧谓废小钱生财殖长）。且夫钟不过以动声（动声谓合乐以金奏而八音从之也。）。若无射有林耳弗及也。（无射後有大林以覆之无射阳声之细者林钟阴声之大者细抑大凌故耳不能听及也。）夫钟声以为耳也。耳所不及非钟声也。（非法钟之声）犹目所不见不可以为目也。（耳目所不及而︹之则有眩惑之失以生）夫目之察度也。不过步武尺寸之间（六尺为步半步为武）其察色也。不过墨文寻常之间（三尺为墨倍墨为寻倍寻为常）耳之察也。在清浊之间（清浊律吕之变也。黄锺为宫则浊大吕为角则清）其察清浊也。不过一人之所胜（胜举）是故先王之制锺也。大不出钧重不过石（钧所以钧音之法也。以木长七尺有弦系之以为钧法百二十斤为石也。）律度量衡于是乎！生（律有五声阴阳之法也。度大尺量斗斛衡称上衡衡有斤两之数也。）小大器用，於是乎！出（出于锺也。《易》曰：制器者尚其象小谓锱铢分寸大谓斤两丈尺）故圣人慎之今王作锺也。听之弗及（耳不及知其清浊）此之不度（不中钧石之数）锺声不可以知（耳不能听故不可以知）制度不可以出节（节谓法度量衡之节）无益於乐而鲜民财将焉用之夫乐不过以听耳而美不过以观目。若听乐而震观美而眩患莫甚焉夫耳目心之枢机也。（枢机发动也。心有所欲耳目为之发动也。）故必听而视正听则聪视正则明（习弘和正则不弘惑）聪则言听明则德昭听言昭德则能思虑纯固以言德于民民歆而德之则归心焉（歆犹欣欣喜服也。言德以言发德教）上得民心以殖义方（殖立方道）是以作无不济求无不获然後能乐夫耳内声而口出美言（耳闻和声则口有美言此感於物也。）以为宪令（宪法）而布诸民正之以度量民以心力从之不倦成事不贰乐之至也。（贰变）口内味而耳内声声味生气（口内五味则耳乐五声耳乐五声则志气生也。）气在口为言在目为明言以信名（信审也。名号令）明以时动（视明则动得其时也。）名以成政（号令所以成政）动以殖生（殖长也。动得其时所以财长生）政成生殖乐之至也。若视听不而有震玄则味入不精不精则气佚气佚则不和（不和无射大林也。若听乐而震视色而玄则味入不精美味入不精美则气放佚不行于身体）其何以能乐三年之中而有离民之器二焉（二谓作大国钱铸大锺）其危哉！王弗听。
    汉公孙弘初为博士待诏金马门时方通西南夷巴蜀苦之诏使弘视焉还奏盛毁西南夷无所用武帝不听後为御史大夫时。又东置沧海北筑朔方之郡于数谏以为罢弊中国以奉无用之地（罢读曰疲）愿罢之于是帝乃使朱买臣难弘置朔方之便发十策弘不得一弘乃谢曰：山东鄙人不知其便。若是愿罢西南夷沧海专就朔方帝乃许之。
    贡禹为御史大夫列于三公自禹在位数言得失书数十上。
    师丹为大司空哀帝即位封拜丁傅夺王氏权丹自以师傅居三公位得信于帝上书言古者谅ウ不言听于冢宰（《论语》云：子张曰：书云：高宗谅开三年不言孔子曰：何必高宗古之人皆然君薨百官总已以听于冢宰三年谅信也。ウ默也。）三年无改於父之道（《论语》称孔子曰：父在观其志父没观其行三年无改于父之道可谓孝矣。）前大行尸柩在堂而官爵臣等以及亲属赫然皆贵宠封舅为阳安侯皇后尊号未定豫封父为孔乡侯出侍中王邑射声校尉王邯等诏书比下变动政事（比频也。）卒暴无渐（卒读曰猝）臣纵不能明陈大义复曾不能牢让爵位相随空受封侯增益陛下之过间者郡国多地动水出流杀人民日月不明五星失行此皆举错失中号令不定法度失理阴阳溷浊之应臣伏惟人情无子年虽六七十犹博取而广求孝成皇帝深见天命烛知至德以壮年克己立陛下为嗣先帝暴弃天下而陛下继体四海安宁百姓不惧此先帝圣德当合天人之功也。臣闻天威不违颜咫尺愿陛下深思先帝所以建立陛下之意。且克己躬行以观群下之从化天下者陛下之家也。肺腑何患不富贵不宜仓卒先帝不量臣愚以为太傅陛下以臣师傅故亡功德而备鼎足封大国加赐黄金位为三公职在左右不能尽忠补过而令庶人窃议灾异数见此臣之大罪也。臣不敢言乞骸骨归於海滨恐嫌于伪诚惭负重责义不得不尽死书数十上多切直之言。
    王嘉哀帝初为丞相欲规成帝之政多所变动（规正其乖失者）嘉上疏曰：臣闻圣王之功在於得人孔子曰：才难不其然与（才难谓有贤才者难得也。）故继世立诸侯象贤也。（象其先父祖之贤耳非必）取读曰娶虽不能尽贤天子为择臣立命卿以辅之（命卿命于天子者也。）居是国也。累世尊重然後士民之众附焉是以教化行而治功立今之郡守重於古诸侯往者致选贤材贤材难得于擢可用者或起於囚徒昔魏尚坐事系文帝感冯唐之言遣使持节赦其罪拜为云   中太守匈奴忌之武帝擢韩安国于徒中拜为梁内史骨肉以安（言梁孝王得免罪也。）张敞为京兆尹有罪当免黠吏知而犯敞敞收杀之其家曰：冤使者覆狱劾敞贼杀人上逮捕不下（言使者上奏请逮捕敞而天子不下其事也。）会免亡命数十日宣帝徵拜为冀州刺史卒获其用前世非私此三人贪其材器有益於公家也。孝文时吏居官者或长子孙以官为氏仓氏库氏则仓库吏之後也。其二千石长吏亦安官乐职然後上下相望莫有苟。且之意其後稍稍变易公卿以下传相促急。又数改更政事（更亦变）司隶部刺史察过悉劾发扬阴私（尽也。言事无大小皆劾过于所察之条也。）吏或居官数月而退送故迎新交错道路中材苟容求全（不敢操持群下也。）下材怀危内其人皆有德也。悉顾（尝恐获罪每为私计也。）一切营私者多二千石益轻贱吏民慢易之（易亦轻也。）或持其微过增加成罪言于刺史司隶或至上书章下（依其所上之章而下令治之）众庶知其易危（言易於倾危也。）小失意则有离畔之心前山阳亡徒苏令等从横吏士临难莫肯仗节死义以守相威权素夺也。（守郡守也。相诸侯相也。素夺谓先不假之威权也。）孝成皇帝悔之下诏书二千石不为纵遣使者赐金慰厚其意诚以为国家有急取办於二千石二千石尊重难危乃能使下孝宣皇帝爱其良民吏（良善也。良民吏善治百姓者）有章劾事留中会赦壹解（不即下治其事恐为扰动故每留中或经赦令一切皆解散也。）故事尚书希下章为烦扰百姓证验系治或死狱中章文必有敢告之字乃下惟陛下留神於择贤记善忘过容忍臣子勿责以备二千石部刺史三辅县令有材任职者人情不能不有过失宜可阔略（尝宽恕其小罪也。）令尽力者有所劝此方今急务国家之利也。前苏令发欲遣大夫使遂问状时见大夫无可使者召令尹逢拜为谏议大夫遣之今诸侯大夫有材能者甚少宜豫畜养可成就者则士赴难不爱其死临事仓卒乃求非所以明朝廷也。嘉因荐儒者公孙光满昌及能吏萧咸薛等皆故二千石有名称天子纳而用之会息夫躬孙宠等因中常侍宋弘上书告东平王云   咒诅。又与后舅伍宏谋弑上为逆云   等伏诛躬宠擢为吏二千石是时侍中董贤爱幸于上上欲侯之而未有所缘傅嘉劝上因东平事以封贤上于是定躬宠告东平本章掇去宋于更言因董贤以闻欲以其功侯之皆先赐爵关内侯顷之欲封贤等上心惮嘉乃先使皇后父孔乡侯傅晏持诏书视丞相御史于是嘉与御史大夫贾延上封事言窃见董贤等三人始赐爵众庶匈匈咸曰：贤贵其馀并蒙恩（言董贤必贵宠故妄得封而躬宠等遂蒙恩）至今流言未解陛下仁恩于贤等不已宜暴贤等本奏语言（暴谓章露也。）延问公卿大夫博士议郎考合古今明正其义然後乃加爵土不然恐大失众心海内引领而议暴下其事必有言当封者在陛下所从天下虽不说咎有所分不独在陛下前定陵侯淳于长初封其事亦议大司农谷永以长当封众人归咎于永先帝不独蒙其议臣嘉臣延材驽不称死有馀责知顺指不迕可得容身须臾所以不敢者思报厚恩也。帝感其言止数月遂封贤等後数月日食举直言嘉复奏封事曰：臣闻咎繇戒帝舜曰：亡敖佚欲有国兢兢业业一日二日万几（言有臣之人不可敖慢逸欲但常戒慎危惧以理万事之机也。）箕子戒武王曰：臣无有作威作福亡有玉食臣之有作威作福玉食害于而家凶于而国人用侧颇辟民用僭慝（玉食精好如玉也。而汝也。颇偏也。僭不信也。慝恶也。）言如此则逆尊卑之序乱阴阳之统而害及王者其国极危国人倾仄不正民用僭差不壹此君不繇法度上下失序之败也。武王躬履此道隆至成康（言武王能履法度故至成康之时德化隆盛也。）自是以後纵心恣欲法度陵迟（陵迟即陵夷也。言其颓替也。）至于臣弑君子弑父父子至亲失礼患生何况异姓之臣孔子曰：道千乘之国敬事而信节用而爱人使民以时（道治也。）孝文皇帝备行此道海内蒙恩为汉太宗孝宣皇帝赏罚信明施与有节记人之功忽於小过（忽忘也。）以致治平孝元皇帝奉承大业温恭少欲都内钱四十万万水衡钱二十五万万少府钱十八万万（言不费用故畜积也。）尝幸上林後宫冯贵人从临兽圈猛兽惊出贵人前当之元帝嘉美其义赐钱五万（此言虽嘉其义而赏亦不多）掖庭见亲有加赏赐属其人勿众谢（掖庭宫人有亲戚来见而帝赐之者属其家勿使于众人中谢也。）示平恶偏重失人心赏赐节约是时外戚赀千万者少耳故少府水衡见钱多也。（见在之钱也。）虽遭初元永光凶年饥馑加有西羌之变外奉师旅内振贫民终无倾危之忧以府藏内充实也。孝成皇帝时谏臣多言燕出之害（燕出谓微行也。）及女宠专爱耽於酒色损德伤年其言甚切然终不怨怒也。宠臣淳于长张放史育育数贬退家赀不满千万放斥逐就国长榜死於狱（榜笞击也。）不以私爱害公义故虽多内讥朝廷安平（虽有好内之讥而不害政也。）传业陛下陛下在国之时好诗书尚俭节徵来所过道上称诵德美此天下所以向心也。（望为治也。）初即位易帷帐去锦绣乘舆席缘绨缯而已（绨厚缯也。）共皇寝庙比比当作（恭皇帝哀之父即定陶恭王也。比比犹频频）忧闵元元惟用度不足（惟思也。）以义割恩辄。且止息今始作治而驸马都尉董贤亦起官寺上林中。又为贤治大第开门乡北阙引玉渠灌园池（玉渠官渠名在城东覆盎门外）使者护作（护监视也。）赏赐吏卒甚于治宗庙贤母病长安厨给祠具（长安有厨官主为官食）道中过者皆饮食（祷于道中故行人皆得饮食）为贤治器器成奏御乃行或物好特赐其工自贡献宗庙三宫犹不至此（三宫天子太后皇后也。）贤家有宾婚及见亲诸官并共（见亲亲戚相见也。并共言百官各以所掌事及财物就供之）赐及苍头奴婢人十万钱使者护视发取市物百贾震动（贾谓贩卖人也。言百贾者非一人称也。）道路ん讠华群臣惶惑诏书罢苑而以赐贤二千馀顷均田之制从此堕坏（自公卿以下至于吏民名曰：均田皆有顷数于品制中令均等今赐贤二千馀顷堕坏其等制也。）奢僭放纵变乱阴阳灾异众多百姓讹言持筹相惊被徒跣而走乘马者驰夭惑其意不能自止，或以为筹者策失之戒也。陛下素仁智慎事今而有此大讥孔子曰：危而不持颠而不扶则将安用彼相矣。（季氏将伐颛臾冉有季路见于孔子孔子以此言责之以其不规谏也。）臣嘉幸得备位窃内悲伤不能通愚忠之信身死有益於国不敢自惜惟陛下慎已之所独乡察众人之所共疑往者宠臣邓通韩嫣骄贵失度逸豫无厌小人不胜情欲卒陷罪辜（卒终也。）乱国忘躯不终其禄所谓爱之足以害之者也。宜深览前世以节贤宠全安其命，於是帝渐不说（渐进也。）而愈爱贤不能自胜会祖母傅太后薨上因傅太后遗诏令成帝母王太后下丞相御史益封贤二千户及赐孔乡侯汝昌侯阳新侯国（傅晏傅商郑业也。）嘉封还诏书（还谓上之于天子也。）因奏封事谏帝及太后曰：臣闻爵禄土地天子之有也。书云：天命有德五服五章哉！（言皇天命于有德者以居列位天子诸侯卿大夫士尊卑之服采章各异也。）王者代天爵人尤宜慎之裂地而封不得其宜则庶众不服感动阴阳其害疾自深（言此气损害故令天子身自有疾也。）今圣体久不平此臣嘉所内惧也。高安侯贤佞幸之臣陛下倾爵位以贵之单货财以富之（单尽也。）损至尊以宠之（言帝意倾惑为下所窥也。）主威已黜府藏已竭唯恐不足财皆民力所为孝文皇帝欲起露台重百金之费克己不作今贤散公赋以施私惠一家至受千金往古以来贵臣未尝有此流闻四方皆同怨之里谚曰：千人所指无病而死臣尝为之寒心今太皇太后以永信太后遗诏诏丞相御史益贤户赐三侯国臣嘉窃惑山崩地动日食於三朝（岁月日之朝也。）皆阴侵阳之戒也。前贤已再封晏商再易邑业缘私横求恩已过厚求索自恣不知厌足甚伤尊尊之义不可以示天下为害痛矣。臣骄侵罔阴阳失节（罔谓诬蔽也。）气感相动害及身体陛下寝疾久不平继嗣未立宜思正万事顺天人之心以求福奈何轻身肆意不念高祖之勤苦垂立制度欲传之于无穷哉！孝经曰：天子有争臣七人虽无道不失其天下（言帝能纳谏则免于过恶也。）臣谨封上诏书不敢露见非爱死而不自法恐天下闻之故不敢自效愚戆数犯忌讳唯陛下省察哀帝发怒下狱自杀。
    後汉伏湛光武建武初为大司徒时幽州牧彭宠反於渔阳帝欲自征之湛上疏谏曰：臣闻文王受命而征伐五国必先询之同姓然後谋于群臣加占蓍龟以定行事故谋则成卜则吉战则胜其《诗》曰：帝谓文王询尔仇方同尔兄弟以尔钩援与尔临冲以伐崇墉崇国城守先退後伐所以重人命俟时而动故三分天下而有其二陛下承大乱之极受命而帝兴明祖宗出入四年而灭檀乡制五校降铜马破赤眉诛邓奉之属不为无功今京师空匮资用不足未能服近而先事边外。且渔阳之地逼接北狄黠虏困迫必求其助。又今所过县邑尤为困乏种麦之家多在城郭闻官兵将至当已收之矣。大军远涉二千馀里士马罢劳转粮艰阻今兖豫青冀中国之都而寇贼纵横未及从化渔阳以东本备边塞地接外虏贡税微薄安平之时尚资内郡况今荒耗岂足先图而陛下舍近务远弃易求难四方疑怪百姓恐惧诚臣之所惑也。伏愿远览文王重兵博谋近思征伐前後之宜顾问有司使极愚诚采其所长择之圣虑以中土为忧念帝览其奏遂不亲征第五伦章帝永元初为司空帝以明德太后故尊崇舅氏马廖兄弟并居职任廖等倾身交结冠盖之士争赴趋之伦以后族过盛欲令朝廷抑损其权上疏曰：臣闻忠不隐讳直不避害不胜愚狷昧死自表《书》曰：臣无作威作福其害于而家凶于而国《传》曰：大夫无境外之交束之馈近代光烈皇后虽友爱天至而卒使阴就归国徙废阴兴宾客其後梁窦之家互有非法明帝即位竟多诛之自是雒中无复权戚书记请一皆断绝。又譬诸外戚曰：苦身待士不如为国戴盆望天事不两施臣常刻著五藏书诸绅带而今之议者复以马氏为言窃闻卫尉廖以布三千疋城门校尉防以钱三百万私瞻三辅衣冠知与不知莫不毕给。又闻腊日亦遗其在雒中者钱各五千越骑校尉光腊用羊三百头米四百斛肉五千斤臣愚以为不应经义惶恐不敢不以闻陛下情欲厚之亦宜所以安之臣今言此诚欲上忠陛下下全后家裁蒙省察及马防为车骑将军当出征西羌伦。又上疏曰：臣愚以为贵戚可封侯以富之不当职事以任之何者绳以法则伤恩私以亲则违宪伏闻马防今当西征臣以太后恩仁陛下至孝恐卒有纤介难以意爱闻防请杜笃为从事中郎多赐财帛笃为乡里所废客居美阳女弟为马氏妻恃此交通在所县令苦其不法收系论之今来防所议者咸致疑怪况乃以为从事将恐议及朝廷今宜为选贤能以辅助之不可复令防自请人有损事望苟有所怀敢不自闻并不见省用及诸马得罪归国而窦氏始贵伦复上疏曰：臣得以空虚之质当辅弼之任素性驽怯位尊爵重拘迫大义思自策厉虽遭百死不敢择地。又况亲遇危言之世哉！今承百王之敞人尚文巧咸趋邪路莫能守正伏见虎贲中郎将窦宪椒房之亲典司禁兵出入省闱年盛志美卑谦乐善此诚其好士交结之方然诸出入贵戚者类多瑕[C260]禁锢之人尤少守约安贫之节士大夫无志之徒更相贩卖云   集其门众ゑ飘山聚蚊成雷盖骄佚所从生也。三辅论议者至云：以贵戚废锢当复以贵戚浣濯之犹解酲当以酒也。讠皮险趋势之徒诚不可亲近臣愚愿陛下中宫严敕宪等闭门自守无妄交通士大夫防其未萌虑於无形令宪永保福禄君臣交欢无纤介之隙此臣之所至愿也。袁安和帝初为司徒时窦太后临朝后兄车骑将军宪北击匈奴安与太尉宋繇司空任隗及九卿诣朝堂上书谏以为匈奴不犯边塞而无故劳师远涉损费国用徼功万里非社稷之计书连上辄寝宋繇惧遂不敢复署议而诸卿稍自引止唯安独与任隗守正不移至免冠朝堂固争者十上太后不听众皆为之危惧安正色自。若丁鸿永元四年为司徒窦太后临政宪兄弟各擅威权鸿因日食上封事曰：臣闻日者阳精守实不亏君之象也。月者阴精盈毁有常臣之表也。故日食者臣乘君阴陵阳月满不亏下骄盈也。昔周室衰季皇甫之属专权於外党类强盛侵夺主势则日月薄食故《诗》曰：十月之交朔日辛卯日有食之亦孔之鬼春秋日食三十六弑君三十二变不空生各以类应夫威柄不以放下利器不可假人览观往古近察汉兴倾危之祸靡不繇之是以三桓专鲁田氏擅齐六卿分晋诸吕握权统嗣几移平之末庙不血食故虽有周公之亲而无其德不得行其势也。今大将军虽欲敕身自约不敢僭差然而天下远近皆惶怖承旨刺史二千石初除谒辞求通待报虽奉符玺受台敕不敢便去久者至数十日背王室向私门此乃上威损下权盛也。人道悖於下效验见於天虽有隐谋神其情垂象见戒以告人君间者月满先节过望不亏此臣骄溢背君专功独行也。陛下未深觉悟故天重见戒诚宜畏惧以防其祸诗云：敬天之怒不敢戏豫。若敕政责躬杜渐防萌则凶妖销灭害除福凑矣。夫坏岸破岩之水源自涓涓干云   蔽日之木起於于青禁微则易救末则难人莫不忽于细微以致其大恩不忍诲义不忍割去事之後未然之明镜也。臣愚以为左官外附之臣依权门倾覆讠舀谒以求容媚者宜行一切之诛间者大将军再出威振州郡莫不赋敛吏人遣使贡献大将军虽云：不受而物不还主部署之吏无所畏惮纵行非法不伏罪辜故海内贪猾竞为奸吏小民吁嗟怨气满腹臣闻天不可以不刚不刚则三光不明王不可以不︹不︹则宰牧纵横宜因大变改政救失以塞天意书奏十馀日帝以鸿行太尉兼卫尉屯南北宫于是收窦宪大将军印绶宪及诸弟皆自杀鲁恭为司徒和帝末下令麦秋得案验薄刑而州郡好以苛察为政因此遂盛夏断狱恭上疏谏曰：臣伏见诏书敬。若天时忧念万民为崇和气罪非殊死。且勿案验进柔良退贪残奉时令所以助仁德顺昊天致和气利黎民者也。旧制至立秋乃行薄刑自永元十五年以来改用孟夏而刺史太守不深惟忧民息事之原进良退残之化因以盛夏徵召农人拘对考验连滞无已司隶典司京师四方是则而近於春月分行诸部言劳来贫人而无恻隐之实烦扰郡县廉考非急逮捕一人罪延十数上逆时气下伤农业案易五月后用事经曰：后以施令诰四方言君以夏至之日施命令止四方行者所以助微阴也。行者尚止之况于逮召考掠夺其时哉！比年水旱伤稼人饥流冗今始夏百权舆阳气胎养之时自三月以来阴寒不暖物当化变而不被和气月令孟夏断薄刑出轻系行秋令则苦两数来五不熟。又曰：仲夏挺重囚益其食行秋令则草木零落人伤于疫夫断薄刑者谓其轻罪已正不欲令于系故时断之也。臣愚以为孟夏之制可从此令其决狱案考皆以立秋为断以顺时节育成万物则天地以和刑罚以清矣。张禹为太尉录尚书事时和帝遏密禹上言方谅ウ密静之时不宜依常有事于苑囿其广成上林空地宜。且以假贫民邓太后从之禹为太尉永初四年新野君病（邓太后母阴氏）皇太后车驾幸其第禹与司徒夏勤司空张敏俱上表言新野君不安车驾连日宿止臣等诚窃惶惧臣闻王者动设先置止则交戟清道而後行清室而後御离宫不宿所以重宿卫也。陛下体蒸蒸之至孝亲省方药恩情发中久处单外百官露止议者所不安宜。且还宫上为宗庙社稷下为万国子民比三上固争乃还宫杨震永宁初为司徒安帝乳母王圣子女伯荣骄淫尤甚与故朝阳侯刘护从兄瑰交通遂以为妻得袭护爵位至侍中震深疾之诣阙上疏曰：臣闻高祖与群臣约非功臣不得封故经制父死子继兄亡弟继以防篡也。伏见诏书封故朝阳侯刘护再从兄瑰袭护爵为侯护同产弟威今犹见在臣闻天子专封封有功诸侯专爵爵有德今瑰无他功行但以配阿母女一时之间既位侍中。又至封侯不稽旧制不合经义行人讠宣讠华百姓不安陛下宜览镜既往顺帝之则书奏不省延光中代刘恺为太尉诏遣使者大为阿母第中常侍樊丰及侍中周广谢惮等更相扇动倾摇朝廷震复上疏曰：臣闻古者九年耕必有三年之储故尧遭洪水人无菜色臣伏念方今灾害发起弥益滋甚百姓空虚不能自赡重以螟蝗羌虏钞掠三边震扰战斗之役至今未息兵甲军粮不能复给大司农帑藏匮乏殆非社稷安宁之时伏见诏书为阿母兴起津城门内第舍合两为一连里竟街雕缮饰穷极巧伎今盛夏土王而攻山采石其大匠左校别部将作合数十处转相迫促为费巨亿周广谢恽兄弟与国无肺腑枝叶之属依倚近亻幸奸佞之人与樊丰王永等分威共权属州郡倾动大臣宰司辟召承望旨意招来海内贪污之人受其货赂至有臧锢弃世之徒复得显用白黑溷淆清浊同源天下ん讠华咸曰：财货上流为朝结讥臣闻师言上之所取财尽则怨力尽则叛怨叛之人不可复使。故曰：百姓不足君谁与足惟陛下度之丰恽等见震连切谏不从无所顾忌遂诈作诏书调发司农钱大匠见徒材木各起家舍园池庐观役费无数震因地震复上疏曰：臣蒙恩备台辅不能奉宣政化调和阴阳去年十一月四日京师地动臣闻师言地者阴精当安静承阳而今动摇者阴道盛也。其日戊辰三者皆土位在中官此中臣近官盛于持权用事之象也。臣伏惟陛下以边境未宁躬自菲薄宫殿垣屋倾倚枝柱而已无所兴造欲令远近咸知政化之清流商邑之翼翼也。而亲近亻幸臣未崇断金骄溢逾法多请徒士盛第舍卖弄威福道路ん讠华众所闻见地动之变近在城郭殆为此发。又冬无宿雪春节未雨百僚ㄡ心而缮不止诚致旱之徵也。《书》曰：僭恒阳。若臣无作威作福玉食惟陛下奋乾刚之德弃骄奢之臣以掩讠夭言之口奉承皇天之戒无令威福久移於下震前後所上转有切至张皓顺帝时为司空清河赵腾上言灾变讥刺朝政章下有司收腾系考所引党辈八十馀人皆以诽谤当伏重法皓上疏谏曰：臣闻尧舜立敢谏之鼓三王树诽谤之木春秋采善书恶圣主不罪刍荛腾等虽干上犯法所言本欲尽忠正谏如当诛戮天下杜口塞谏争之源大非所以昭德示後也。帝悟减腾死罪一等馀皆司寇（司寇二岁刑也。输作司寇因以为名）杨秉为太尉桓帝南巡园陵特诏秉从行至南阳左右并通奸利诏书多所除拜秉上疏谏曰：臣闻先王建国顺天制官太微积星名为郎位入奉宿卫出牧百姓皋陶诫虞在於官人顷者道路拜除恩加竖隶爵以货成化繇此败所以俗夫巷议白驹远逝穆穆清朝远近莫观宜割不忍之恩以断求欲之路于是诏除乃止陈蕃延熹八年为太尉中常侍苏康管霸等复被任用遂排陷忠良共相阿媚大司农刘廷尉冯绲河南尹李膺皆以忤旨为之抵罪蕃因朝会固理膺等请加原宥升之爵任言及反复诚辞恳切帝不听因流涕而起时小黄门赵津南阳大猾张汜等奉事中官乘势犯法二郡太守刘质成晋考按其罪虽经赦令而并竟考杀之宦官怨恚有司承旨遂奏质晋罪当弃市。又山阳太守翟超没入中常侍侯览财产东海相黄浮诛杀下邳令徐宣超浮并坐髡钳输作左校蕃与司徒刘矩司空刘茂共谏请质晋超浮等帝不悦有司劾奏之矩茂不敢复言蕃乃独上疏曰：臣闻齐桓霸务为内政春秋于鲁小恶必书宜先自整饬从以及人今寇贼在外四支之疾内政不理心腹之患臣寝不能寐食不能饱实忧左右日亲忠言以疏内患渐积外难方深陛下超从列侯继承天位小家畜产百万之资子孙尚耻愧失其先业况乃产兼天下受之先帝而欲懈怠以自轻忽乎！诚不爱已不当念先帝得之勤苦耶前梁氏五侯毒遍海内天启圣意收而戮之天下之议冀当小平明鉴未远覆车如昨而近习之权复相扇结小黄门赵津大猾张汜等肆行贪虐奸媚左右前太原太守刘质南阳太守成晋纠而戮之虽言赦後不当诛杀原其诚心在乎！去恶至于陛下有何ぉぉ而小人道长荧惑圣听遂使天威为之发怒如加刑谴已为过甚况乃重罚令伏欧刃乎！。又前山阳太守翟超东海相黄浮奉公不挠疾恶如雠超没侯览财物浮诛徐宣之罪并蒙刑坐不逢赦恕览之从横没财已幸宣犯[C260]过死有馀辜昔丞相申屠嘉召责邓通雒阳令董宣折辱公主而文帝从而请之光武加以重赏未闻二臣有专命之诛而今左右群竖恶伤党类妄相交构致此刑谴闻臣是言当复诉陛下深宜割塞近习豫政之言引纳尚书朝省之事公卿大官五日一朝简练清高斥出佞邪如是天和于上地洽於下休祯符瑞岂远乎！哉！陛下虽厌毒臣言凡人主有自勉强敢以死陈帝得奏愈怒竟无所纳朝廷众庶莫不怨之九年李膺等以党事下狱考实蕃因上疏极谏曰：臣闻贤明之君委心辅佐亡国之主讳闻直辞故汤武虽圣而兴於伊吕桀纣迷惑亡在失人繇此言之君为元首臣为股肱同体相须共成美恶者也。伏见前司隶校尉李膺太仆杜密太尉掾范滂等正身无玷死心社稷以忠忤旨横加考按或禁锢闭隔或死徙非所杜塞天下之口聋盲一世之人与秦焚书坑儒何以为异昔武王克殷表闾封墓今陛下临政先诛忠贤遇善何薄待恶何优夫谗人似实巧言如簧使听之者惑视之者昏夫吉凶之效存乎！识善成败之机在於察言人君者摄天地之政秉四海之维举动不可以违圣法进退不可以离道规谬言出口则乱及八方何况髡无罪於狱杀无辜于市乎！昔禹巡狩苍梧见市杀人下车而哭之曰：万方有罪在予一人故其兴也。勃焉。又青徐炎旱五损伤民物流迁茹菽不足而宫女积於房掖国用尽于罗纨外戚私门贪财受赂所谓禄去公室政在大夫昔春秋之末周德衰微数十年间无复灾眚者天所弃也。天之於汉忄良忄良无已故殷勤示变以悟陛下除妖去孽实在德臣位列台司忧责深重不敢尸禄惜生坐观成败如蒙采录使身首分裂异门而出所不恨也。帝讳其言切以蕃辟召非其人遂策免之杨赐熹平五年为司徒时朝廷爵授多不以次而灵帝微行游幸外苑赐上疏曰：臣闻天生蒸民不能自理故立君长使司牧之是以唐虞竞竞业业周文日昃不暇明慎庶官俊在职三载考绩以观厥成而今所序用无他德有形执者旬日累迁守贞之徒历载不转劳逸无别善恶同流北山之诗所为训作。又闻数微行出幸苑囿观鹰犬之势极盘游之荒政事日堕大化陵迟陛下不顾二祖之勤止追慕五宗之美踪而欲以望太平是繇曲表而欲直景行而求及前人也。宜绝傲慢之戏念官人之重割用板之恩慎贯鱼之次无令鬼女有四殆之叹遐迩有愤怨之声臣受恩偏特忝任师傅不敢自同凡臣括囊避咎谨自手书密上後坐辟党人免复拜光禄大夫光和年间以忤曹节等蔡邕坐直对抵罪徙朔方赐以师傅之恩故得免咎其冬行辟雍礼引赐为三老复拜少府光禄勋代刘为司徒帝欲造毕圭灵琨苑赐复上疏曰：窃闻使者并出规度城南人田欲以为苑昔先王造囿裁足以备三驱之礼薪莱刍牧皆悉往焉先帝之制左开鸿池右作上林不奢不约以合礼中今猥规郊城之地以为苑囿坏沃衍废田园驱居人畜禽兽殆非所谓。若保赤子之义今城外之苑已有五六可以逞情意顺四节也。宜惟夏禹卑宫太宗露台之意以慰下民之劳书奏帝欲止以问侍中任芝等以为无害遂令筑苑。
    ●卷三百二十六
    ○宰辅部　谏诤第二
    魏王朗文帝时为司空帝颇出游猎或夜还宫朗上疏曰：夫帝王之居外则饣希周卫内则重禁门将行则设兵而後出幄称警而後践墀张弧而後登舆清道而後奉引遮列而後转毂静室而後息驾皆所以显至尊务戒慎垂法教也。近日车驾出临捕虎日昃而行及昏而反违警跸之恒法非万乘之至慎也。帝报曰：览表虽魏绛称虞箴以讽晋悼相如陈猛兽以戒汉武未足以喻方今二寇未殄将帅远征故时入原野以习戎备至于夜还之戒已诏有司施行。又孙权欲遣子登入侍不至是时车驾徙许昌大兴屯田欲举军东征朗上疏曰：昔南越守善婴齐入侍遂为蒙嗣还君其国康居骄黠情不副辞都护奏议以为宜遣侍子以黜无礼。且吴濞之祸萌于子入隗嚣之叛亦不顾子往者闻权有遣子之言而未至今六军戒严臣恐舆人未畅圣旨当谓国家愠于登之逋留是以为之兴师设师行而登乃至则为所动者至大所致者至细犹未足以为庆设其傲狠殊无入志惧彼舆论之未畅者并怀伊邑臣愚以为宜敕别征诸将各明奉禁令以慎守所部外曜烈威内广耕稼使泊然。若山澹然。若渊势不可动计不可测是时帝以成军遂行权子不至车驾临江而还明帝即位使朗至邺省文昭皇后陵见百姓或有不足是时方营修宫室朗上疏曰：陛下即位以来恩诏屡布百姓万民莫不欣欣臣顷奉使北行往反道路闻众徭役其可得蠲除省减者甚多愿陛下重留日昃之听以计制寇昔大禹将欲拯天下之大患故乃先卑其宫室俭其衣食用能尽有九州弼成五服句践欲广其御儿之疆（御儿吴界边戍之地名）馘夫差于姑苏故亦约其身以及家俭其家以施国用能囊括五湖席卷三江取威中国定霸华夏汉之文景亦欲恢弘祖业增崇洪绪故能割意于百金之台昭俭于弋绨之服内减大官而不受贡献外省徭役而务农桑用能号称平几致刑措孝武之所以能奋其军势拓其外境诚因祖考蓄积素足故能遂成大功霍去病中才之将犹以匈奴未灭不治第宅明┰远者略近事外者简内自汉之初及中兴皆於金革略寝之後然後凤阙猥开德阳并起今当建始之前足用列朝会崇华之後足用序内官华林天渊足用展游宴。若。且先成阊阖之象魏使足用列远人之朝贡者修城池使足用绝逾越成国险其馀一切。且须丰年一以勤耕农为务习戎备为事则国无怨旷户口滋息民充兵疆而寇戎不宾缉寇不作未之有也。转为司徒时屡失皇子而後宫就馆者少朗上疏曰：昔周文十五而有武王遂享十子之祚以广诸姬之彻武王既老而生成王成王是以鲜于兄弟此二王者各树圣德无以相过比其子孙之祚则不相如盖生育有早晚所产有众寡也。陛下既德祚兼彼二圣春秋高于姬文育武之时矣。而子发未举于椒兰之奥房藩王未繁于掖庭之众室以成王为喻虽未为晚取譬伯邑则不为夙《周礼》六宫内官百二十人而诸经尝说咸以十二为限至于秦汉之末，或以千百为数矣。然虽弥猥而就时于吉馆者或甚鲜明百斯男之本诚在于一意不但在于务广也。老臣愿国家同祚于轩辕之五五而未及周文之二五用为伊邑。且少小尝苦被褥泰温泰温则不能便柔肤弱体是以难可防护而易用感慨。若尝令少小之袍不至于甚厚则必咸保金石之性而比寿于南山矣。帝报曰：夫忠至者辞笃爱重者言深君既劳思虑。又手{艹聿}将顺三复德音歆然无量朕继嗣未立以为君忧钦纳至言思闻良规。
    陈群明帝时为司空录尚书事帝初莅政群上疏曰：诗称仪刑文王万邦作孚。又曰：刑于寡妻至于兄弟以御于家邦道自近始而化洽于天下自丧乱以来干戈未戢百姓不识王教之本惧其陵迟已甚陛下当盛魏之隆荷二祖之业天下想望至治惟有以崇德布化惠恤黎庶则兆民幸甚夫臣下雷同是非相蔽国之大患也。若不和睦则有雠党有雠党则毁誉无端毁誉无端则真伪失实不可不深防备有以绝其源流後皇女淑薨追封谥平原懿公主群上疏曰：长短有命存亡有分故圣人制礼或抑或致以求厥中防墓有不修之俭嬴博有不归之魂夫大人动合天地垂之无穷。又大德不逾闲动为师表故也。八岁下殇礼所不备况以期月而以成人礼送之加为制服举朝素衣朝夕哭临自古以来未有此比而乃复自往视陵亲临祖载愿陛下抑割无益有损之事但悉听群臣送葬乞车驾不行此万国之至望也。闻车驾欲幸摩陂实到许昌二宫上下皆悉俱东举朝大小莫不惊怪或言欲以避衰或言欲于便处移殿舍，或不知何故臣以为吉凶有命祸福繇人移徙求安则亦无益。若必当移避缮治金墉城西宫及孟津别宫皆可权时分止可无举宫暴露野次废损盛节蚕农之要。又贼地闻之以为大衰加所烦费不可计量。且繇吉士贤人当盛衰处安危秉道信命非徙其家以宁乡邑从其风化无恐惧之心况乃帝王万国之主静则天下安动则天下扰行止动静，岂可轻脱哉！帝不听青龙中营治宫室百姓失农时群上疏曰：禹承唐虞之盛犹卑宫室而恶衣服况今丧乱之後人民至少比汉文景之时不过一大郡加边境有事将士劳苦。若有水旱之患国家之深忧也。且吴蜀未灭社稷不安宜及其未动讲武劝农有以待之今舍此急而先宫室臣惧百姓遂困将何以应敌昔刘备自成都至白水多作传舍兴费人役太祖知其疲民也。今中国劳力亦吴蜀之所愿此安危之机也。惟陛下虑之帝答曰：王者宫室亦宜并立灭贼之後但当罢守耳，岂可复兴役邪是故君之职萧何之大略也。群。又曰：昔汉祖惟与项羽争天下羽已灭宫室烧毁是以萧何建武库太仓皆是要急然犹非其壮丽今二虏未平诚不宜与古同也。夫人之所欲莫不有辞况乃天王莫之敢违前欲坏武库谓不可不坏也。後欲置之谓不可不置也。若必作之固非臣下辞言所屈。若少留神卓然回意亦非臣下之所及也。汉明帝欲起德阳殿锺离意谏即用其言後乃复作之殿成谓群臣曰：锺离尚书在不得成此殿也。夫王者岂惮一臣盖为百姓也。今臣曾不能少凝圣听不及意远矣。帝于是有所减省。
    华歆为太尉明帝太和中遣曹真从子午道伐蜀车驾东幸许昌歆上疏曰：兵乱以来过逾二纪大魏承天受命陛下以圣德当成康之隆宜弘一代之治绍三王之迹虽有二贼负险延命苟圣化日跻远人怀德将襁负而至夫兵不得已而用之故戢而时动臣诚愿陛下先留心于治道以征伐为後事。且千里运粮非用兵之利越险深入无独克之功如闻今年徵役颇失农桑之业为国者以民为基民以衣食为本使中国无饥寒之患百姓无离上之心则天下幸甚二贼之[C260]可坐而待也。臣备位宰相老病日笃犬马之命将尽恐不复奉望銮盖不敢不竭臣子之怀惟陛下裁察帝报曰：君深虑国计朕甚嘉之贼凭恃山川二祖劳于前世犹不克平朕岂敢自多谓必灭之哉！诸将以为不一探取无繇自弊是以观兵以其[C260]。若天时未至周武还师乃前事之鉴朕敬不忘所戒时秋大雨诏真引军还。
    吴陆逊为丞相荆州牧都双领武昌事时太子有不安之议逊上疏陈太子正统宜有磐石之固鲁王藩臣当使宠秩有差彼此得所上下获安谨叩头流血以闻书三四上及求诣都欲口论庶之分以匡得失皆不听许。
    陆凯为左丞相时後主性不好人视已群臣侍见睛莫敢忤凯说皓曰：夫君臣无不相识之道。若卒有不虞不知所赴皓听凯自视後主时徙都武昌扬土百姓溯流供给以为患苦。又政事多谬黎元穷匮凯上疏曰：臣闻有道之君以乐乐民无道之君以乐乐身乐民者其乐弥长乐身者不久而亡夫民者国之根也。诚宜重其食爱其命民安则君安民乐则君乐自顷年以来君威伤于桀纣君明ウ于奸雄君惠闭于群孽无灾而民命尽无为而国财空辜无罪赏无功使君有谬误之愆天为作妖而诸公卿媚上以求爱困民以求饶导君于不义败政于氵俗臣窃为痛心今邻国交好四方无事当务息役养士实其廪库以待天时而更倾动天心搔扰万姓使民不安大小呼嗟此非保国养民之术也。臣闻吉凶在天犹影之在形响之在声也。形动则影动形止则影止此分数乃有所系非在口之所进退也。昔秦所以亡天下者但坐赏轻而罚重政刑错乱民力尽于奢侈目眩美色志浊于财宝邪臣在位贤哲隐藏百姓弃业天下苦之是以遂有覆巢破卵之忧汉所以︹者躬行诚信听谏纳贤惠及负薪躬请岩穴广采博察以成其谋此往事之明证也。近者汉之衰末三家鼎立曹失纲纪晋有其政。又益州危险兵多精︹闭门固守可保万世而刘氏与夺乖错赏罚失所君恣意于奢侈民力竭于不急是以为晋所伐君臣见虏此目前之明验也。臣ウ于大理文不及义智慧浅劣无复兽望窃为陛下惜天下耳臣谨奏耳目所闻见百姓所为烦苛刑政所为错乱愿陛下息大功损百役务宽荡忽苛政。又武昌土地实危险而脊确非王都安国养民之处船泊则沉漂陵居则峻危。且童谣云：宁饮建业水不食武昌鱼宁还建业死不止武昌居臣闻翼星为变荧惑作妖童谣之言生于天心乃以安居而比死足明天意知民所苦也。臣闻国无三年之储谓之非国而今无一年之畜此臣下之责也。而诸公卿位处人上禄延子孙曾无致命之节匡救之术苟进小利于君以求容媚荼毒百姓不为君计也。自从孙弘造义兵以来耕种既废所在无复输入而分一家父子异役廪食日张畜积日耗民有离散之怨国有露根之渐而莫之恤也。民力困穷鬻卖儿子调赋相仍日以疲极所在长吏不加隐括加有监宫既不爱民务行威势所在搔扰更为烦苛民苦二端财力再耗此为无益而有损也。愿陛下一息此辈矜哀孤弱以镇抚百姓之心此犹鱼鳖得免毒螫之渊鸟兽得离罗网之纲四方之民襁负而至矣。如此民可得保先王之国存焉臣闻五音令人耳不聪五色令人目不明此无益于政有损于事者也。自昔先帝时後宫列女及诸织络数不满百米有畜积货财有馀及幼景在位更改奢侈不蹈先迹伏闻织络及诸徒坐乃有千数计其所长不足为国财然坐食官廪岁岁相承此为无益愿陛下料出赋嫁给与无妻者如此上应天心下合地意天下幸甚臣闻殷汤取士于商贾齐桓取士于车辕周武取士于负薪大汉取士于奴仆明王圣主取士以贤不拘卑贱故其功德洋溢名流竹素非求颜色而取好服捷口容悦者也。臣伏见当今内宠之臣位非其人任非其量不能辅国匡时群党相扶害忠隐贤愿陛下简文武之臣各勤其官州牧督将藩镇方外公卿尚书务修仁化上助陛下下拯黎民各尽其忠拾遗万一则康哉！之歌作刑措之理清愿陛下留神思臣愚言凯乃心公家义形于色表疏皆指事不饰忠恳内发皓所行弥暴凯知其将亡。又上。表曰：臣闻恶不可积过不可长积恶长过丧乱之源也。是以古人惧不闻非故设进善之ユ立敢谏之鼓武公九十思闻警戒诗美其德士悦其行臣察陛下无思警戒之义而有积恶之渐臣深忧之此祸兆见矣。故略陈其要写尽愚怀陛下宜克己复礼述履前德不可捐弃臣言而放奢意意奢情至吏日欺民民离则上不信下下当疑上骨肉相克公子相奔臣虽愚ウ于天命以心审之败不过二十稔也。臣尝忿亡国之人夏桀殷纣亦不可使後人复忿陛下也。臣受国恩奉朝三世复以馀年值遇陛下不能循俗与众浮沉。若比干伍员以忠见戮以正见疑自谓毕足无所馀恨灰身泉壤无负先帝愿陛下九思社稷存焉初皓始起宫凯上表谏不听凯重。表曰：臣闻宫功当起夙夜反侧是以频烦上事往往留中不见省报于邑叹息企想应罢昨食时被诏曰：君所谏诚是大趣然未合鄙意如何此宫殿不利宜当避之乃可以妨劳役长坐不利宫乎！父之不安子亦何倚臣拜纸诏伏读一周不觉气结于胸而涕泣雨集也。臣年已六十九荣禄已重於臣过望复何所曾所以勤勤数进苦言者臣伏念大皇帝创基立业劳苦勤至白生于鬓肤黄被于甲胄天下始静幼主嗣统柄在臣下军有连征之费民有残之损贼臣干政公家空竭今︹敌当涂西州倾覆孤罢之民宜当畜养广力肆业以备不虞。且始徙都属有军征战士流离州郡搔扰而大功复起征召四方非保国致治之渐也。臣闻为人主者攘灾以德除咎以义故汤遭大旱身祷桑林荧惑守心宋景退殿是以旱魃消亡妖星移舍今宫室之不利但当克己复礼笃汤宋之至道愍黎庶之困苦何忧宫之不安灾之不销乎！陛下不务修德而务筑宫室。若德之不修行之不义虽殷辛之瑶台秦皇之阿房何往而不丧身覆国宗庙作墟乎！夫兴土功高台榭既致水旱民。又多疾其不疑也。为父长安使子无倚此乃子离于父臣离于陛下之象也。臣子一离虽念克骨茅茨不翦复何益焉是以大皇帝居于南宫自谓过于阿房故先朝大臣以为宫室宜厚备卫非常大皇帝曰：逆虏游魂当爱育百姓何聊趣于不急然臣下恳恻繇不获已故裁调近郡苟副众心比当就功犹豫三年当此之时寇钞慑威不犯我境师徒奔北。且西阻岷汉南州无事尚犹冲让未肯筑宫况陛下危侧之世。又乏大皇帝之德可不虑哉！愿陛下留意臣不虚言陈寿从荆阳来得凯所谏皓二十事曰：皓遣亲近赵钦口诏报凯前。表曰：孤动必遵先帝有何不平君所谏非也。又建业宫不利故避之而西宫室宇摧朽须谋移都何以不可徙乎！凯上疏曰：臣窃见陛下执政以来阴阳不调五星失晷职司不忠奸党相扶是陛下不遵先帝之所致夫王者之兴受之于天修之繇德岂在宫乎！而陛下不谘之公辅便盛意驱驰六军流离悲惧逆犯天地天地以灾童歌其谣纵令陛下一身得安百姓愁劳何以用治此不遵先帝一也。臣闻有国以贤为本夏杀龙逢殷获伊挚斯前世之明效今日之师表也。中常侍王蕃黄中通理处朝忠謇斯社稷之重镇大吴之龙逢也。而陛下忿其苦辞恶其直对枭之殿堂尸骸暴弃邦内伤心有识悲悼咸以吴国夫差复存先帝亲贤陛下反之是陛下不遵先帝二也。臣闻宰相国之柱也。不可不︹是故汉有萧曹之佐先帝有顾步之相而万才凡庸之质昔从家隶超步紫闼已丰于器已溢而陛下爱其细介不访大趣荣以尊辅越尚旧臣贤良愤惋智士赫咤是不遵先帝三也。先帝爱民过于婴孩民无妻者以妾妻之见单衣者以帛给之枯骨不收而取埋之而陛下反之是不遵先帝四也。昔桀纣灭繇妖妇幽厉乱在嬖妾先帝鉴之以为身戒故左右不置氵邪之色後房无旷积之女今中宫万数不备嫔嫱外多鳏夫女吟于中风雨逆度正繇此起是不遵先帝五也。先帝忧劳万机犹惧有失陛下临祚以来游戏後宫眩惑妇女乃令庶事多旷下吏容奸是不遵先帝六也。先帝笃尚朴素服不纯丽宫无高台物不饰故国富民充奸盗不作而陛下徵调州郡竭民财力士被玄黄宫有朱紫是不遵先帝七也。先帝外杖顾陆朱张内近胡综薛综是以庶绩雍熙邦内清肃今者外非其任内非其人陈声曹辅斗筲小吏先帝之所弃而陛下幸之是不遵先帝八也。先帝每宴见群臣抑损醇酿臣下终日无失慢之尤百僚庶尹并展所陈而陛下拘以视瞻之敬惧以不尽之酒夫酒以成礼过则败德此无异商辛长夜之饮也。是不遵先帝九也。昔汉之桓灵亲近宦览大失民心今高通詹廉羊度黄门小人而陛下赏以重爵权以战兵。若江渚有难烽燧互起则度等之武不能御侮明也。是不遵先帝十也。今宫女旷积而黄门复走州郡条牒民女有钱则舍无钱则取怨呼道路母子死诀是不遵先帝十一也。先帝在时亦养诸王太子。若取乳母其夫复役赐与钱财给其资粮时遣归来视其弱息今则不然夫妇生离夫故作役儿从後死家为空户是不遵先帝十二也。先帝叹曰：国以民为本民以食为天衣其次也。三者孤存之于心今则不然农桑并废是不遵先帝十三也。先帝简士不拘卑贱任之乡闾效之于事举者不虚受者不妄今则不然浮华者登朋党者进是不遵先帝十四也。先帝战士不给他役使春惟知农秋惟收稻江渚有事责其死效今之战士供给众役廪赐不赡是不遵先帝十五也。夫赏以劝功罚以禁邪赏罚不中则士民散失今江边将士死不见哀劳不见赏是不遵先帝十六也。今在所监司已为烦猥兼有内使扰乱其中一民十吏何以堪命昔景帝时交趾反乱实繇兹起是为遵景帝之阙不遵先帝十七也。夫校事吏民之仇也。先帝末年虽有吕壹钱钦寻皆诛夷以谢百姓今复张立校曹纵吏言事是不遵先帝十八也。先帝时居官者咸久于其位然後考绩黜陟今州郡职司或莅政无几便徵召迁转迎新送旧纷纭道路伤财害民于是为甚是不遵先帝十九也。先帝每察竟解之奏尝留心推案是以狱无冤囚死者吞声今则违之是不遵先帝二十也。若臣言可录藏之盟府如其虚妄治臣之罪愿陛下留意（按陈寿云：博问吴人多云：不闻凯有此表，或以为凯藏之箧笥未敢宣行病困後主遣董朝省问欲言因以付之）。
    晋裴为尚书左仆射领侍中惠帝时陈准子匡韩蔚子嵩并侍东宫谏曰：东宫之建以储皇极其所与游接必简英俊宜用成德匡嵩幼弱未识人理立身之节东宫实体夙成之表而今有童子侍从之声是未光阐遐风之弘理也。
    张华为司空时贾后欲废太子惠帝会群臣于式乾殿出太子手书遍示群臣莫敢有言者惟华谏曰：此国之大祸自汉武以来每废黜正嫡恒至丧乱。且国家有天下日浅愿陛下详之尚书左仆射裴以为宜先检扌交傅书者。又请比扌交太子手书不然恐有诈妄议至日西不决贾后知华等意坚乃表乞为庶人帝可其奏。
    南齐王俭为右仆射大祖坏宋明帝紫极殿以材柱起宣阳门俭与司徒褚渊及叔父光禄大夫开府仪同三司僧虔连名上表谏曰：臣闻德者身之基俭者德之舆春台将立晋卿秉议北宫肇构汉臣尽规彼二君者或列国常侯或守文中主尚使谏诤在义即悦况陛下圣哲应期臣等职司隆重敢藉前诰窃乃有心陛下登庸宰物节省之教既昭龙衮璇极简约之训弥远乾华外构采椽不斫紫极故材为宣阳门臣等未譬也。夫移心疾于股肱非良医之美畏影迹而驰骛岂静处之方。且。又三农在日千畛咸事辍望岁之勤兴土木之役非所以宣昭大猷光示遐迩。若以门居宫南重阳所属年月稍久渐就沦胥自可随宜修理以合制度改作之烦于是乎！息所启谬合请付外施行帝手诏酬纳。
    後魏源贺为太尉献文欲禅位于京兆王子推任城王云   进言不可贺。又进言曰：陛下今欲外选诸王而禅位于皇叔者臣恐春秋尝昭穆有乱脱万世之後必有逆飨之讥深愿思任城之言帝从之。
    穆亮为司空领太子太傅孝文将自小平舟幸石济亮谏曰：臣闻垂堂之训振古成规于安思危著于《周易》是以冯险弗防没而不吊匹夫之贱犹不自轻况万乘之尊含生所仰而可忽乎！是故处则深宫广厦行则万骑千乘昔汉帝欲乘舟渡渭薛广德将以首血车轮帝乃感而就桥夫一渡小水犹尚。若斯况洪河浩汗有不测之虑。且车乘繇人犹有奔逸致败之害况水缓急非人所制脱难出虑表其如宗庙何帝曰：司空言是也。
    崔光为车骑大将军仪同三司神龟二年八月灵太后幸永宁寺躬登九层佛图光表谏曰：伏见亲上级伫跸表刹之下衤氐心佛图诚为福善圣躬玉趾非所践陟臣庶徨窃谓未可案礼记为人子者不登高不临深古贤有言策画失于庙堂大人蹶于中野《汉书》文帝欲西驰下峻坂袁盎揽辔停舆曰：臣闻千金之子坐不垂堂百金之子不倚衡如有车败马惊奈高庙太后何。又云：上酎祭宗庙出便门欲御楼船薛广德免冠顿首曰：宜从桥陛下不听臣臣以血车轮乐正子春曾参弟子亦称至孝固自谨慎堂基不过一尺犹有伤足之愧永宁累级阁道回隘以柔懦之宝体乘至峻之重峭万一差跌千悔何追礼将祭宗庙必散斋七日致斋三日然後祭祀神明可得而通今虽容像未建巳为神明之宅方加缋饰丽丹青人心所祗锐观滋甚登者既众异心。若面纵一人之身尝尽诚洁岂左右臣妾各竭虔仰不可以独必有扈侍惧或忘慎非唯饮酒茹荤而已昨风霾暴兴黄尘四塞白日昼昏特可惊畏春秋宋卫陈郑同日而灾伯姬待姆致焚如之祸去皇兴中青州七级亦号崇壮夜为上火所焚虽梓慎礻卑灶之明尚不能逆克端兆变起仓卒预备不虞天道幽远自昔深诫墟墓必哀庙社致敬望茔凄恸入门耸忄栗墓不登陇未有陟之事传云：公既视朔遂登观台其下无天地先祖之神故可得而乘也。内经宝塔高华龛室千万惟盛言香花礼拜，岂有登上之义独称三宝阶从上而下人天交接两得相见超世奇绝莫可而拟恭敬拜跽悉在下级远存瞩眺周见山河因其所眄增发嬉笑未能级级加虔步步崇慎纵使京邑士女公私凑集上行下从理势以然迄于无穷岂长世竞慕一登而可抑断哉！盖心信为本形敬乃末重实轻根动实躁君恭己正南面者岂月乘峻极旬御层阶今经始既就子来自劝基构己兴绚渐起紫山华台即其宫也。伏愿息躬亲之劳广风靡之化因立制防班之条限以遏嚣永归清寂下竭肃穆之诚上展瞻仰之敬勿践勿履显固亿龄融教阐悟不其博欤九月灵太后幸嵩高光上表谏曰：伏闻明后当亲幸嵩高往还累宿銮游近甸存省民物诚足为善然当农隙所获栖亩饥贫之家指为珠玉遗秉滞オ莫不宝惜步骑万馀来去经践驾辇杂Ш竞骛交驰纵加禁护犹有侵耗士女老幼微足伤心秋末久旱尘壤委深风霾一起红埃四塞辕关峭山路危狭圣驾清道当务万安乘履涧壑蒙犯霜露出入半旬途越数百飘曝弥日仰亏和豫七庙上灵容或未许亿兆下心实用悚忄栗。且藏蛰节远昆虫布列蠕之类盈于川原车马辗蹈必有残杀慈矜好生应垂未恻诚恐悠悠之议将谓为福兴罪厮役困于负担爪牙窘于赁乘供顿候迎公私扰费厨兵幕士衣履穿败昼暄夜凄罔所覆藉监师驱捶泣呼相望霜旱为灾所在不稔饥馑荐臻方成俭敝为民父母所宜存恤靖以抚之犹惧离散乃于收敛初辰致此行举自近及远交兴怨嗟伏愿远览虞舜恭己无为近遵老易不出户牖罢劳形之游息伤财之驾动循典则纳诸轨仪委司责成寄之耳目人神幸甚朝野忭悦灵太后不从太后临朝每于後园亲执弓矢光乃表上中古妇人文章因以致谏曰：孔子云：士志于道据于德依于仁游於艺艺谓礼乐书数射御明前四业丈夫妇人所同修者。若射御惟主男子不及妇人则古之贤妃烈媛母仪家国垂训四海宣教九宗故可秉道怀德率礼遵仁是以汉后马邓术迈祖考羊嫔蔡氏具体伯喈伏惟皇太后含圣履仁临朝阐化肃雍恺悌靖徽齐穆孝祀通于神明和风溢於区宇因时暇豫清暑林园远藐姑射眷言矍相弦矢所发心中正鹄威灵遐畅义震上下文武慑心左右悦目吾王不游吾何以休不窥重仞安见富美天情冲谦动容祗愧以为举非蚕织事存无功岂谓应乾顺民裁成辅相者哉！臣不胜庆幸谨上妇人文章录一帙其集具在内伏愿以时披览仰俾未闻息弯挟之劳纳闲拱之泰顺精养寿栖神翰林是秋灵太后频幸王公第宅光表谏曰：礼记云：诸侯非问病吊丧而入诸臣之家是谓君臣为谑不言王侯夫人明无臣家之义夫人父母在有时归宁亲没使卿大夫聘春秋纪陈宋齐之女并为周王后无本国之事是制深于士大夫许嫁唁兄。又义不得卫女思归以礼自抑载驰竹竿所为作也。汉上官皇后将废昌邑霍光外祖也。亲为宰辅后犹御武帐以接群臣示男女之别国之大节伯姬待姆安就炎燎樊姜俟命忍赴洪流傅皆缀之以垂来训昨轩驾频出幸冯翼君任城王第虽渐中秋馀热尚蒸衡盖往还圣躬烦倦丰厨嘉醴罄竭时羞上寿弗限一觞方丈甘逾百品旦及日斜接对不憩非谓顺时而游奉养有度纵云   辇崇凉御筵安畅左右仆侍众过千百扶卫跋涉袍钾在身蒙尘曝日涣汗流离致时饥渴飧饭不赡赁马假乘交费钱帛昔人称陛下甚乐臣等至苦或其事也。伏惟皇太后月灵炳曜坤仪挺茂诞育帝躬维兴魏道德逾文母仁迈和熹亲以天至远异莫间爱繇真固非俟虚隆纡屈銮驾降临里荣光帝京士女藻悦白首之耋欣遇羲年青矜之童庆属唐日千载之所难一朝之为易非至明超古忘骄释吝孰能。若斯者哉！魏元以来莫正斯美兴居出入自当坦然岂同往嫌曲有矫避但帝族方衍勋贵增迁衤氐请遂多将成彝式陛下遵酌前王贻厥後矩天下为公亿兆己任专荐郊庙止决大政辅养坤和简息游幸以德为车以乐为御考仁圣之风习治国之道则率土属赖含生仰悦矣。臣过荷恩荣所知必尽嘿嘿唯唯愚窃未敢轻陈狂瞽分贻宪法孝明正光二年八月获秃鸟于宫内诏以示光光。表曰：蒙示十四日所得大鸟此即诗所谓有在梁解云：秃也。贪恶之鸟野泽所育不应入于殿庭昔魏氏黄初中有鹈鹕集于灵芝池文帝下诏以曹恭公远君子近小人博求贤俊太尉华歆繇此逊位而让管宁者也。臣闻野物入舍古人以为不善是以张恶{任鸟}贾谊忌鹈鹕集而去前王犹为至诫况今亲入宫禁为人所获方被畜养晏然不以为惧准诸往义信有殊矣。且饕餮之禽必资鱼肉菽麦稻梁时或餐啄一食之费容过斤镒今春夏阳旱籴稍贵穷窘之家时有菜色陛下为民父母抚之如伤，岂可弃人养鸟留意於鬼形恶声哉！卫侯好鹤曹伯爱雁身死国灭可为寒心陛下学通春秋亲览前事何得口咏其言行违其道诚愿远师殷宗近法魏祖修德延贤消灾集庆放无用之物委之川泽取乐琴书顺养神性孝明览表大悦即弃之池泽。
    ●卷三百二十七
    ○宰辅部　谏诤第三
    唐戴胄为民部尚书参豫朝政贞观五年太宗将修复雒阳宫上封事谏曰：陛下当百王之弊属暴隋之後拯馀烬于涂炭救遗黎于倒悬远至迩安率土清谧大功大德岂臣之所称赞臣诚小人才识非远惟知耳目之近不达长久之策敢竭区区之诚论臣职司之事比见关中河外尽置军团富室︹丁并从戎旅重以九成作役馀力向尽去京二千里内先配司农将作假有遗馀势何足纪乱虽甫定户口单弱一人就役举家便废入军者督其戎仗从役者责其饣侯粮尽室经营多不能济以臣愚虑恐致怨嗟七月以来霖潦过度河南河北厥田ㄜ下时丰岁稔犹未可量加以军国所须皆资府库绢帛所出岁过百万丁役既尽赋调不减费用不止帑藏其虚。且雒阳宫殿足蔽风雨数年功毕亦谓非晚。若顿修营恐伤劳扰太宗甚嘉之。
    魏徵贞观中为秘书监参豫朝政长乐公主文德皇后之所生太宗特所锺爱及将出降敕所司资送倍于永嘉长公主徵谏曰：不可昔汉明帝将封其皇子曰：朕子安可与先帝子等可半楚淮阳前史以为美谈天子姊妹为长公主子为公主既加长字即是有所尊崇或可情有浅深无容礼相逾越帝然其言太宗幸九成宫有宫人还京憩川县之宫舍俄。又右仆射李靖侍中王继至官属移宫人于别所而舍靖等太宗闻之怒曰：威福之柄岂繇靖等何为礼靖而轻我宫人邪即令案验川官属及靖等徵谏曰：靖等陛下心膂大臣宫人皇后扫除之隶论其委付事理不同。又靖等出外官吏访朝廷法式归来陛下问人间疾苦靖等自当与官吏相见官吏亦不可不谒也。至于宫人供食之外不合参承。若以此罪责县官恐不益德音徒骇天下耳目帝曰：公言是也。乃释官吏之罪李靖等亦寝而不问七年迁侍中太宗令魏王泰入居于武德殿徵上疏奏曰：伏见敕旨令魏王泰移居武德殿此殿在内处所宽闲参军往来极为便近但魏王既是爱子陛下尝欲其安全每事抑其骄奢不处嫌疑之地今移此殿便在东宫之西海陵昔居时人以为不可虽时殊事异犹恐人之多言。又王之本心亦不安息既能以宠为惧伏愿成人之美明早是朔日或恐未得面陈愚虑有疑不敢宁寝轻干听览追深战忄栗太宗纳其言後为特进知门下省事十一年三月上疏曰：臣观自古受图膺运继体守文控御英杰南面临下皆欲配厚德于天地齐高明于日月本枝百代傅祚无穷然而克终者鲜败亡相继其故何哉！所以求之失其道也。殷鉴不远可得而言昔在有隋统一区宇甲兵︹盛三十馀年风行万里威动殊俗一旦举而弃之尽为他人之有彼炀帝岂恶天下之治安不欲社稷之长久故行桀虐以就灭亡哉！恃其富︹不虞後患驱天下以从欲罄万物而自奉采域中之子女求远方之奇异宫苑是饰台榭是崇徭役无时干戈不戢外示严重内多险忌谗邪者必受其福忠正者莫保其生上下相蒙君臣相隔人不堪命率土分崩遂以四海之尊殒于匹夫之手子孙殄灭为天下笑可不痛哉！圣哲乘机拯其危溺八柱倾而复正四维绝而更张远肃迩安不逾于期月胜残去杀无待于百年今宫观台榭尽居之矣。奇珍异物尽收之矣。姬妾淑媛尽侍于侧矣。四海九州尽为臣妾矣。若能鉴彼之所以亡念我之所以得日慎一日虽休勿休焚鹿台之宝衣毁阿房之广殿惧危亡于峻宇思安处于卑宫则神化潜通无为而治德之上也。若以成功不毁即仍其旧除其不急损之。又损杂茅茨于柱栋参玉砌以土阶悦以使人不竭其力尝念居之者逸作之者劳亿兆悦以子来群生仰而遂性德之次也。若惟圣罔念不慎厥终忘缔构之艰难谓天命之可恃忽采椽之恭俭追雕墙之侈靡因其基以广之增其旧而饰之触类而长不思止足人不见德而劳役是闻斯为下矣。譬之负薪救火扬汤止沸以暴易乱与乱同道莫可揣测也。後嗣何观夫事无可观则人怨神怒人怨神怒则灾害必生灾害既生则祸乱必作祸乱既作而能以身名令终者鲜矣。顺天革命之后将隆七百之祚贻厥孙谋裱之万世难得易失可不念哉！四月。又上疏曰：臣闻求木之长者必固其根本欲流之远者必浚其泉源思国之安者必积其德义源不深而望流之远根不固而求木之长德不厚而思国之安虽在下愚知其不可而况于明哲乎！人君当神器之重居域中之大将崇极天之峻永保无疆之休不念于居安思危戒奢以俭德不处其厚情不胜其欲斯亦伐根以求木茂塞源而欲流长者也。凡百元首承天景命莫不殷忧而道著功成而德衰有善始者实繁能克终者盖寡岂其取之易而守之难乎！昔取之而有馀今守之而不足何也。夫在殷忧必竭诚以待下既得志则纵情以傲物竭诚则胡越为一体傲物则骨肉为行路虽董之以严刑振之以威怒终苟免而不怀仁貌恭而心不服怨不在大可畏惟人载舟覆舟所宜深慎奔车朽索其可忽乎！君人者诚能见可欲则思知足以自戒将有作则思知止以安人念高危则思谦冲而自牧惧满溢则思江海之下百川乐盘游则思三驱以为度忧懈怠则思慎始而敬终虑壅蔽则思虚心以纳下想谗邪则思正身以黜恶爵所加则思无因喜以谬赏罚所及则思无因怒而滥刑总此十思弘兹九德简能而任之择善而从之则智者尽其谋勇者竭其力仁者播其惠信者效其忠文武争驰在君臣无事可以尽豫游之乐可以养松乔之寿鸣琴垂拱不言而化何必劳神苦思代下司职役聪明之耳目亏无为之大道哉！五月。又上疏曰：臣闻《书》曰：明德慎罚惟刑恤哉！礼云：为上易事为下易知则刑不烦矣。上多疑则百姓惑下难知则君长劳夫上易事下易知君长不劳百姓不惑故君有一德臣无二心上播忠厚之诚下竭股肱之力然後太平之基不坠康哉！之咏斯起当今道被华夷功高宇宙无思不服无远不臻然言尚于简大志在于明察刑赏之本有所未尽夫刑赏之本在乎！劝善而惩恶帝王之所以与天下为画一不以亲疏贵贱而轻重者也。今之刑赏未必尽然或申屈在乎！好恶或轻重繇乎！喜怒遇喜则矜其情于法中逢怒则求其罪于事外所好则钻皮出其毛羽所恶则洗垢求其瘢于瘢阆可求则刑斯滥矣。毛羽可出则赏典谬矣。刑滥则小人道长赏滥则君子道消小人之恶不惩君子之善不劝而望政安刑措非所闻也。且夫暇豫清谈皆敦尚于孔老威怒所至则取法于申韩直道而行非无三黜危人自安盖亦多矣。故道德之旨未弘刻薄之风已扇夫刻薄既扇则下生百端人竞趋时则宪章不一稽之王度实亏君道昔州犁上下其手楚国之法遂差张汤轻重其心汉朝之刑以弊以臣下之颇僻犹莫能止其欺罔况人君之高下将何以措其手足乎！以睿圣之聪明无幽微而不烛岂神有所不达智有所不通哉！安其所安不以恤刑为念乐其所乐遂忘先灾之变祸福相倚吉凶同域惟人所召安可不思顷者责罚稍多威怒微厉，或以供帐不赡，或以营作差违，或以物不称心，或以人不从欲皆非致治之所急实乃骄奢之攸渐是知贵不与骄期而骄自来富不与奢期而奢自至非徒语也。且我之所代实在有隋隋氏乱亡之原圣明之所临以隋氏之府藏譬今日之资储以隋氏之甲兵况当今之士马以隋氏之户口较今时之百姓度长大曾何等级然隋氏以富︹而丧败动之也。我以贫寡而安宁静之也。静之则安动之则乱人皆知之非隐而难见也。非微而难察也。然鲜蹈平易之涂多遵覆车之辙何哉！在于安不思危理不念乱存不虑亡之所致也。昔隋氏之未乱自谓必无乱隋氏之未亡自谓必不亡所以甲兵屡动徭役不息至乎！身将戮辱竟未悟其灭亡之所繇也。可不哀哉！夫鉴形之美恶必就于止水鉴国之安危必取于亡国故《诗》曰：殷鉴不远在夏后之世。又曰：执柯伐柯其则不远臣愿当今之动静必思隋氏以为殷鉴则存亡治乱可得而知。若能思其所以危则安矣。思其所以乱则治矣。思其所以亡则存矣。知存亡之所在节嗜欲以从人省游畋之娱息靡丽之作罢不急之务慎偏听之怒近忠厚远便佞杜悦耳之邪说甘苦口之忠言去易进之人贱难得之货采尧舜之诽谤追禹汤之罪己惜十家之产顺百姓之心近取诸身恕以待物思劳谦之受益不自满以招损有动则庶类以和出言而千里思应超上德于前载树风声于後昆此圣哲之宏规帝王之盛业能事斯毕在乎！慎守而已夫守之则易取之实难既能得其所以难，岂不能保其所以易其或保之不固则骄奢氵佚动之也。慎终如始可不勉欤《易》曰：君子安不忘危存不忘亡理不忘乱是以身安而国家可保诚哉！斯言不可不深察也。伏惟陛下欲善之志不减于昔时闻过必改少亏于曩日。若能以当今之无事行畴昔之恭俭则尽善尽美固无得而称焉七月。又上疏曰：臣闻为国之基必资于德礼君之所保惟在诚信诚信立则下无二心德礼形则远人斯格。然则德礼诚信国之大纲在于父子君臣不可斯须而废也。故孔子曰：君使臣以礼臣事君以忠。又曰：自古皆有死人无信不立《文子》曰：同言而信信在言前同令而行诚在令外。然则言而不行言不信也。令而不从令无诚也。不信之言无诚之令为上则败德为下则危身虽在颠沛之中君子所不为也。自王道休明十有馀载威加海外万国来庭仓廪日积土地日广然而道德未益厚仁义未益博者何哉！繇乎！待下之情未尽于诚信虽有善始之勤未睹克终之美故也。其所繇来者渐非一朝一夕之故昔贞观之始闻善。若惊暨五六年间犹悦以从谏自兹厥後渐恶直言虽或勉强时有所容非复曩时之豁如也。謇谔之士稍避龙鳞便佞之夫肆其巧辩谓同心者为朋党谓告奸者为至公谓︹直者为擅权谓忠谠者为诽谤谓之为朋党虽忠信而可疑谓之为至公虽矫伪而无咎︹直者畏擅权之议忠谠者虑诽谤之尤至于窃斧生疑投杼致惑正人不得尽其言大臣莫能与之争荧惑视听郁于大道妨治损德其在兹乎！故孔子恶利口之覆邦家盖谓此也。且君子小人貌同心异君子掩人恶扬人善临难不苟免杀身以成仁小人不耻不仁不畏不义惟利之所在危人以自安夫苟在危人则何所不至今将求致治必委之┆君子事苟有得失或访之于小人其待君子则敬而疏遇小人必轻而狎狎则言无不尽疏则情，或不通是则毁誉在于小人刑罚加于君子实兴丧之所在亦安危之所系可不慎哉！此孙卿所谓使智者谋之与愚者论之使修洁之士行之与污邪之人疑之欲其成功不可得也。夫中智之人岂无小惠然才非经国虑不及远虽竭力尽诚犹未免于倾败况内怀奸宄承颜顺旨其为祸患不亦深乎！故孔子曰：君子或有不仁者焉未见小人而仁者。然则君子不能无小恶恶不积无妨于正道小人或时有小善善不积不足以立忠今谓之善人矣。复虑其有不信何异夫立直木而疑其影之不直乎！虽竭精神劳思虑其不可亦已明矣。夫君能尽礼臣能竭忠在于内外无私上下相信上不信则无以使下下不信则无以事上信之为道大矣。哉！故自天之吉无不利昔齐桓公问于管仲曰：吾欲酒盈于爵肉腐于俎得无害于霸乎！管仲曰：此极非其善者然亦无害霸也。知而不能用害霸也。用而不能信害霸也。既信而。又使小人参之害霸也。晋中行穆伯攻鼓经年而弗能下饣鬼间伦曰：鼓之啬夫间伦知之请无疲士大夫而鼓可得穆伯不应左右曰：不折一戟不伤一卒而鼓可得君奚为不取穆伯曰：间伦之为人也。佞而不仁。若使间伦下之吾可以不赏之乎！赏之是赏佞人也。佞人得志是使晋之士舍仁而为佞虽得鼓将何用之夫穆伯列国大夫管仲霸者之佐犹慎于信任远避佞人也。如此况乎！为四海之大君应千龄之上圣而可使巍巍之盛德复将有所间然乎！。若欲令君子小人是非不杂必须怀之以德待之以信厉之以义节之以礼然後善善而恶恶审罚而明赏则小人绝其佞邪君子自︹不息无为之化何远之有善善而不能进恶恶而不能去罚不及于有罪赏不及于有功则危亡之期或未可保永锡祚将何望哉！太宗手诏嘉美优纳之十二年礼部尚书王奏言三品以上遇亲王於涂皆降乘违法申敬有乖仪准太宗曰：卿辈皆自崇贵卑我儿子乎！魏徵进曰：自古迄兹亲王班次三公之下今三品皆天子列卿及八座之长为王降乘非王所宜当也。求诸故事则无可凭行之今。又乖国宪太宗曰：国家所以立太子者拟以为君也。然则人之修短不在老少设无太子则母弟次立以此而言安得轻我子邪徵曰：殷家尚质有兄终弟及之义自周以降立嫡必长所以绝庶孽之窥觎塞祸乱之源本有国者之所深慎于是遂可奏先是帝遣使诣西域立叶护可汗未还。又遣使多赍金银钱帛历诸国市马徵谏曰：今以立可汗为名可汗未定即诣诸国市马不为专意立可汗可汗得立则不甚怀恩诸蕃闻之以为中国薄义重利未必得马而失义矣。昔汉文有献千里马者曰：吾吉行日三十里师行五十里銮舆在前属车在後吾独乘千里马将安之乃偿其道里所费而返之汉光武有献千里马及宝剑者马以驾鼓车剑以赐骑士陛下凡所施为皆邈逾三王之上奈何至于此事欲为孝文光武之下乎！。又魏文帝欲求市西域大珠苏则曰：若陛下惠及四海则不求自至求而得之不足贵也。陛下纵不能慕汉文之高行可不畏苏则之言乎！太宗纳其言而止十五年二月太宗谓侍臣曰：守天下难易徵曰：甚难太宗曰：任贤能受谏诤即可何为难徵曰：观自古帝王在忧危之间则任贤受谏及至安乐心怀宽怠恃安乐而思宽怠言事者惟令兢惧安而能惧，岂不为难。
    长孙无忌贞观中为司徒太宗既立晋王为太子。又欲立第三子吴王恪无忌固争以为不可太宗曰：公岂以非己之甥而有疑虑此子英果类我。若保护舅氏未可知也。无忌曰：晋王仁厚守文之良主也。且举棋不定前哲所诫储佐至重岂宜数易惟陛下审思之太宗乃止。
    褚遂良为黄门侍郎参综朝政贞观中高丽莫离支遣使贡白金遂良言于太宗曰：莫离支虐杀其主九夷所不容陛下以之兴兵将事吊伐为辽山之人报主辱之耻古者讨弑君之贼不受其赂昔宋督遗鲁君以郜鼎桓公受之于太庙臧哀伯谏曰：人君者昭德塞违今灭德立违而其赂器于太庙百官象之其。又何诛焉武王克商迁九鼎于雒邑义士犹或非之而况将昭违乱之赂器于太庙其。若之何夫春秋之书百王取法。若受不臣之厥篚纳弑逆之朝贡不以为愆何所致伐臣谓莫离支所献自不得受太宗纳焉以其使属吏太宗既灭高昌每岁调发千馀人防遏其地遂良上疏曰：臣闻古者哲后必先事华夏而後夷狄务广德化不事遐荒是以周宣薄伐至境而止始皇远塞中国分离汉武负文景之聚财玩士马之馀力始通西域初置校尉军旅连出将三十年复得天马于宛城采葡萄于安息而海内虚竭生人失所所以租及六蓄至舟车因之凶年盗贼并起搜粟都尉桑弘羊复希主意遣士卒远田轮台筑城以威西域武帝翻然追悔情发于中弃轮台之野下哀痛之诏人神感悦海内乃康向使武帝复用弘羊之言天下生灵皆尽之矣。是以光武中兴不逾葱岭孝章即位都护来归陛下诛灭高昌威加西域收其鲸鲵以为州县。然则王师初发之岁河西供役之年飞刍免粟十室九空数郡萧然五年不复陛下岁遣千馀人远事屯戍终年离别万里思归去者资装自须营辨既卖菽粟倾其机杼经途死亡复在其外兼遣罪人增其防遏彼罪人者生于贩肆终朝惰业犯禁违公止能扰于边城实无益于行阵所遣之内复有逃亡官司捕捉为国生事高昌途路沙碛千里冬风冰烈夏风如焚行人去来遇之多死易云：安不忘危理不忘乱设令张掖尘飞酒泉烽举陛下，岂能得高昌一人斗粟而及事乎！终须发陇右诸州星驰电击繇斯而言此河西者方于心腹彼高昌者他人手足岂得糜费中华以事无用《书》曰：不作无益害有益其此之谓乎！陛下道映先天威行无外平颉利于沙塞灭吐浑於西海突厥馀落为立可汗吐浑遗更树君长复立高昌非无前例此所谓有罪而诛之既伏而立之四海八蛮谁不闻见蠕动怀生畏威慕德宜择高昌可立者立之徵给首领遣还本国负戴洪恩长为藩翰中国不扰既富。且宁传之子孙以贻永世二十年太宗於寝殿侧别置一院令太子居绝不令往东宫遂良复上疏谏曰：臣闻周世问安三至必退汉储视膳五日乃来前贤作法规模宏远《礼》曰：男子十年出就外傅出宿于外学书计也。然则古之达者岂无慈心减兹私爱欲使成立凡人尚犹如此况君之世子乎！自当春诵夏弦亲近师傅体人间之庶事君臣之大道使翘足延首皆聆善声。若献岁之有阳春玄天之有日月弘此懿德乃作元良伏惟陛下道育三才功包九有新树太子莫不欣欣既云：废立明须称天下瞻望而教成之道实深乖阙不离膝下尝居宫中保傅之说无畅经籍之谈蔑如。且朋友不可以深交深交必有怨父子不可以滞爱滞爱或生愆伏愿远鉴殷周近遵汉魏不可顿革事须阶渐尝计旬日半遣还宫专学艺以润身布芳声于天下则微臣虽死犹曰：生年太宗从之遂良前後谏奏及陈便宜书数十上多见采纳高宗永徽中为右仆射六年高宗将废王皇后帝退朝後于别殿召太尉长孙无忌司空李左仆射于志宁及遂良称疾不至无忌等将入遂良曰：今者多议中宫事遂良欲谏何如无忌曰：公但极言无忌请继焉及入高宗难发于言再三顾谓无忌曰：莫大之罪无过绝嗣皇后无子今当废立武士女如何遂良进曰：皇后是先帝为陛下所娶伏奉先帝无妇德先帝不豫亲执陛下手以语臣曰：我好儿好新妇今以付卿陛下亲承德音言犹在耳皇后自此未闻有失恐不可废愚臣不敢曲从陛下上违先帝之命帝不悦而罢翌日。又言之遂良曰：陛下必欲易皇后伏请妙择天下令族何必要在武氏。且武昭仪经事先帝众所共知陛下，岂可蔽天下耳目万代之後何以称传此事陛下傥亏人子之道自招不善之名则败乱之端自此始也。伏愿再三思审臣今上忤圣颜罪合万死但得不负先帝则甘从鼎镬遂置笏於殿阶叩首曰：还陛下笏乞放归田里帝大怒命引出之昭仪在帘中大言曰：何不扑杀此之无忌曰：遂良受先朝顾命大臣有罪不加刑遂良繇是贬潭州都督。
    于志宁永徽初为侍中时雒阳人李弘泰坐诬告太尉长孙无忌诏令不待时而斩决志宁上疏谏曰：伏愿陛下情笃功臣恩隆右戚以无忌横遭诬告事并是虚欲戮告人以明赏罚一以绝诬告之路二以慰勋戚之心。又以所犯是真无忌便有破家之罪今告为妄弘泰宜戮不待时。且真犯之人事当罪逆诬谋之类罪惟及身以罪较量明非恶逆。若欲依律合待秋分今时属阳和万物生育而特行刑罚此谓伤春窃按《左传》声子曰：赏以春夏刑以秋冬顺天时也。又礼记月令曰：孟春之月无杀孩虫省囹圄去桎梏无肆掠止狱讼。又《汉书》董仲舒曰：王者欲有所为宜求其端於天道天道之大者在阴阳阳为德而阴为刑刑主杀而德主生阳尝居大夏而以生育养长为事阴尝居大冬而积于空虚不用之处以此见天之任德不任刑也。伏惟陛下纂圣祚继明御极追连胥之绝轨蹈轩顼之良规欲使举动顺于天时刑罚依于律令阴阳为之式序景宿是无差风雨不愆雩辍祀方今太簇统律青阳应期当生长之辰施肃杀之令伏愿回圣虑察古人言傥蒙垂纳则生灵幸甚疏奏帝从之是时衡山公主欲出降长孙氏议者以时既公除合行吉礼志宁上疏曰：臣闻明君驭历当俟献替之臣圣主握图必资于梅之佐所以尧询四岳景化洽于区中舜任五臣懿德被於无外左有记言之史右立记事之官大小咸书善恶俱载著惩劝於简牍垂褒贬於人伦为万古之范围作千龄之龟鉴伏见衡山公主出降欲就今秋成礼窃按礼记云：女十五而笄二十而嫁有故二十三而嫁郑玄云：有故谓遭丧也。固知须终三年春秋云：鲁庄公如齐纳币杜预云：母丧未载期而图婚二传不讥失礼明故也。此即史策具载是非历然断在圣情不待问于臣下其有议者云：准制公除之後须并从吉此汉文创制其仪为天下百姓至于公主服是斩纵使服随例除无宜情随例改心丧之内方复成婚非惟违於礼经亦是人情不可伏惟陛下嗣膺宝位临统万方理惟继美羲轩齐芳汤禹弘奖仁孝之日敦崇名教之秋此事行之苦难犹须抑而守礼况行之甚易何容废而受讥此理有识之所共知非假愚臣之所说也。伏愿遵高祖之令轨略孝文之权制国家於法无亏公主情礼得毕于是诏公主待三年服阕然後成礼。
    韩瑗永徽中为侍中高宗特号武氏为宸妃瑗与中书令来济奏言帝王嫔妃自有恒数今。若别立妃号臣等窃以为不可帝乃止及褚遂良左迁潭州都督瑗复上疏理之曰：古之圣主立谏鼓设谤木冀欲闻逆耳之言甘苦口之义发扬大化礻卑益洪猷垂令誉於将来扬休声於不朽者也。伏以褚遂良运偶平道昭前烈束从官方淹累稔趋侍阶陛多历岁年不闻涓滴之凭尝睹勤劳之效加以竭忠诚于早岁罄直道于兹年体国忘家捐身犭旬物风霜其操铁石其心诚可重于皇朝岂专方于曩昔。且先帝纳之于帷幄寄之以心膂德逾水石义冠舟车公家之利言无不可及缠悲四海遏密八音竭忠国家亲承顾一德无二千古凛然此不待臣言陛下备知之矣。臣尝怀此心未敢闻奏。且万姓失业旰食忘劳一物不安纳隍轸虑在于微细宁得过差况社稷之旧臣陛下之贤佐无闻罪状斥去朝廷内外黎咸嗟举措观其近日言事披诚恳恻盖欲推陛下之德光于尧舜惧陛下之过尘于史册而乃深遭厚谤重负鬼言可以痛志士之心损陛下之明也。臣闻晋武弘裕不贻刘毅之诛汉祖深仁无恚周昌之直而遂良被迁已经寒暑违忤陛下其罚塞焉伏愿缅鉴无辜稍宽非罪俯矜微款以顺人情疏奏帝谓瑗曰：遂良之情朕亦知之矣。然其悖戾好犯上以此责之朕，岂有过邪卿言何。若是之深也。瑗对曰：遂良可谓社稷忠臣但恐谀佞之辈苍蝇点白损陷忠贞昔微子去之而殷国以亡张华不死而纲纪不乱国之欲谢善人其衰今陛下富有四海八清泰忽不慑亡国之迹而驱逐旧臣乎！伏愿违被覆车以收往过垂劝戒于事君则群生幸甚竟不纳。
    薛元超为中书侍郎同中书门下三品高宗幸温泉较猎诸蕃猷长亦持弓矢而从元超以为既非族类深为可虞上疏切谏帝纳焉。
    张文龙朔中为东台侍郎同东西台三品时初造蓬莱上阳合璧等宫。又征讨四夷厩马万馀疋仓库渐虚文进言曰：臣闻制理于未乱保邦於未危人罔尝怀怀于有仁陛下不制之於未乱之前安能救之于既危之後昔秦皇汉武多造宫室致使土分瓦解户口减半百姓不堪其弊必构祸难殷鉴不远近在隋朝臣愿稍安抚之无使生怨帝深纳其言，於是节减厩马数千疋赐文缯锦百累迁侍中高宗将发兵以讨新罗文疾病在家舆疾入见谏曰：比为吐蕃犯边兵屯寇境新罗虽未即顺师不内侵。若东西俱事征伐臣恐百姓不堪其弊。且偃兵修德以安百姓帝从之。
    郝处俊咸亨中同东西台三品时有僧卢伽阿逸多受诏合长年药高宗将饵之处俊谏曰：修短有命未闻万乘之主轻服蛮夷之药昔贞观末年先帝令婆罗门僧那罗迩娑婆寐依其本国旧方合长年神药胡人有异术徵求灵草秘石历年而成先帝服之竟无异效大渐之际名医莫知所为时议者归罪于胡人将申显戮。又恐取笑夷狄法遂不行龟镜。若是惟陛下深察高宗纳之但加卢伽为怀化大将军不服其药。
    裴炎则天临朝拜中书令武承嗣请立武氏七庙追尊父祖为王太后将许之炎进谏曰：皇太后天下之母圣德临朝当存至公之事不可追王祖祢以示自私。且独不见吕后之败乎！臣恐後之视今亦犹今之视昔太后曰：吕氏之王权在生人今者追尊事归前代存殁殊迹，岂可同日而言炎曰：蔓草难图渐不可长殷鉴未远当绝其源太后不悦而止。
    狄仁杰为内史则天久视元年将造大像用功数百万令天下僧尼每人日出一钱助成其事仁杰上疏谏曰：臣闻为政之本必先人事陛下矜群生迷妄溺丧无归欲令像教兼行睹相生善非为塔庙必欲崇奢岂令僧尼皆须檀施得代尚舍而况其奢今之伽蓝制过宫阙穷奢极壮画绘尽工宝玩殚于缀饰瑰材竭于轮奂功不使鬼必在使人物不天来终须地出不损百姓将何以求生之有时用之无度编户所奉尝苦不充痛切肌肤不辞楚游僧一说矫陈祸福剪解衣仍惭其少亦有离间骨肉事均路人身自纳妻谓无彼我皆佛法诖误生人里陌动有经坊亦立精舍化诱所急切于官徵法事所氵页严于制敕膏腴美业倍取其多水庄园数亦非少逃丁避罪并集法门无名之僧凡有几万都下检括已得数千。且一夫不耕犹受其弊浮食者众。又劫人财臣每思惟实所悲痛往在江表像法盛兴梁武简文舍施无限及其三淮浪沸五岭烟腾列刹盈衢无救危亡之祸缁衣蔽路，岂有勤王之师比年以来风尘屡扰水旱不节征役稍繁家业先空创痍未复此时兴役力所未堪伏惟圣朝功德无量何必要营大像而以劳费为名虽敛僧钱百未支一像容既广不可露居覆以百层尚忧未遍自馀廊庑不得全无。又云：不损国财不伤百姓以此事主可谓尽忠臣今思惟兼采众议以为如来设教以慈悲为主下济群品应是本心岂欲劳人以存虚饰当今有事边境未宁宜宽征镇之徭省不急之费设令雇作皆以利趋既失田时自然弃本今不树稼来岁必饥役在其中难以取给况无官助义无得成。若费官财。又尽人力一隅有难将何救之遂罢其役。
    王方庆为凤阁侍郎知政事则天尝幸万安山之玉泉寺以山迳危悬欲御腰而上方庆谏曰：昔汉元帝当酹祭庙出便门御楼船光禄勋张猛奏曰：乘船危就桥安元帝从桥即前代旧事今山径危险石磴曲狭上瞻骇目下视寒心比于楼船安危不等陛下蒸民父母奈何践此畏涂伏望停銮驻驿则天纳其言而止。
    姚则天时为纳言九鼎初成制令以黄金千两涂之进谏曰：夫鼎者神器贵在质朴自然无假别为浮饰臣观其状先有光彩辉焕错杂其间岂待金色方为炫耀从之时有大石国使请献狮子上疏谏曰：狮子猛兽惟止食肉远从碎叶以至神都肉既难得极为劳费陛下以百姓为心虑一物有失鹰犬不蓄渔猎扌停运不杀以阐大慈垂好生以敷至德凡在飞蠢动莫不咸荷仁恩岂容自菲薄于身而厚资给于兽求之至理必不然矣。疏奏遽停来使。
    李峤为成均祭酒平章事长安末则天时造大像于白司马坂峤上疏谏之其略曰：臣以法王慈悯菩萨扶持唯拟饶益众生非要营修土木伏闻造像税非户口钱出僧尼不得州县祗承，必是不能济办终须科索岂免劳扰天下编户贫弱者众亦有佣力客作以济饣侯粮亦有卖舍贴田以供王役造像钱见有一十七万馀贯。若将散施广济贫穷人与一贯济得一十七万馀户拯饥寒之弊省劳役之勤顺诸佛慈悲之心г圣君亭毒之意人神胥悦功德无穷疏奏不纳。
    ●卷三百二十八
    ○宰辅部　谏诤第四
    唐桓彦范神龙初为侍郎尝表论时政数条其大略曰：昔孔子论诗以关雎为始言后妃者人伦之本理乱之端也。故皇英降而虞道兴任姒归而姬宗盛桀奔南巢祸阶妹喜鲁桓灭国惑以齐媛伏见陛下每临朝听政皇后必施帷幔坐於殿上豫闻政事臣愚历选列辟详求往代帝王有与妇人谋及政者莫不破国亡身倾继路。且以阴乘阳违天也。以妇凌夫违人也。违天不祥违人不义繇是古人譬以牝鸡之晨惟家之索《易》曰：无攸遂在中馈言妇人不得豫於国政也。伏愿陛下览古人之言察古人之意上以社稷为重下以苍生在念宜令皇后无往正殿干豫外朝专在中宫聿修阴教则坤仪式固鼎命惟永。又曰：臣闻京师喧喧道路籍籍皆云：胡僧慧范矫佛教诡惑后妃故得出入禁闱挠乱时政陛下。又轻骑微行数幸其室上下黩有亏尊严臣尝闻兴化致理必繇进善康国宁人莫大弃恶故孔子曰：执左道以乱政者杀假鬼神以危人者杀今范之罪不殊於此也。若不急诛必生变乱除恶务本去邪勿疑伏愿天聪早加裁贬疏奏不纳时有墨敕授方术人郑普思秘书监叶净能国子祭酒彦范苦言其不可帝曰：既已用之无容便止彦范。又对曰：陛下自龙飞宝位遽下制云：军国政化并依贞观故事昔贞观中尝以魏徵虞世南颜师古为秘书监孔[A13C]达为国子祭酒至如普思等是方伎庸流岂足以比踪前烈臣恐物议谓陛下官不择才滥以天秩加於私爱惟陛下少加慎择帝竟不纳。
    萧至忠神龙初为中书令节愍太子诛武三思後有三思党与宗楚客纪处讷令侍御史冉祖雍奏言安国相王及镇国太平公主亦与太子连谋举兵请收付制狱中宗召至忠令按其事至忠泣而奏曰：陛下富有四海贵为天子，岂不能保一弟一妹受人罗织庙社存亡实在於此臣虽至愚窃为陛下不取《汉书》曰：一尺布尚可缝一斗粟尚可舂兄弟二人不相容愿陛下详察此言。且往者则天皇后欲令相王为太子王累日不食请迎陛下固让之诚天下傅说足明冉祖雍等所奏咸是构虚中宗深纳其言而止景龙中上疏陈时政曰：臣闻王者列职分司为人求理求理之道必在用贤得其人则公务克修非其才则厥官如旷官旷则事废事废则人残渐至陵迟率繇於此顷者选曹授职政事官人或系才多非德进皆因依贵要互为粉饰苟得是务曾无远图上下相蒙谁肯言及臣闻官爵者公器也。恩亻幸者私惠也。只可金帛富之粱肉食之以存私泽也。若以公器为私用则公议不得而劳人解体以小私而妨至公则私谒门开而正言路塞忄佥人递进君子道消日消月卒见凋弊者为官非其人也。昔汉馆陶公主为子求官明帝谓曰：郎官上应列宿出宰百里苟非其人必受其殃赐钱十万而已此则至公之道不亏私恩之情无替良史直笔将为美谈於今称之不辍其口者也。当今列位已广冗员倍多祈求未厌日月增数陛下降不赀之泽近戚有无涯之请卖官利己鬻法犭旬私台寺之内朱紫盈满官秩益轻恩赏弥数纤利之辈冒进而莫识廉隅方雅之流知难而敛分丘陇则才者莫用用者不才二事相形十有其五故人不效力而官匪其人欲求其理实亦难遂臣窃见宰相及近侍要官子弟多居美爵此并势要亲戚罕有才艺递相嘱虚践官荣诗云：东人之子职劳不赉西人之子粲粲衣服私人之子百寮是试，或以其酒不以其浆佩不以其长此言王政不平众官废职私家之子列试於荣班不任其才徒长其饰佩臣愚伏愿陛下想居安思危之义行改弦易张之道贵惜爵赏审量才识官无虚授人必为官进大雅於枢近退小人於闲僻政令惟一威恩以信私不害公情无挠法则天下幸甚臣伏见贞观永徽故事宰相子弟多居外职者非直抑︹宗分大族亦以退不肖择贤才伏愿陛下远稽旧典近尊先圣特降明敕令宰相以下及诸司长官子弟并改授外官庶望分职四方共宁百姓表里相统遐迩安疏奏不纳。
    张说先天二年为紫微令自则天末年冬为泼寒胡戏中宗尝御楼以观之至是因蕃夷入朝。又作此戏说上疏谏曰：臣闻韩宣鲁见《周礼》而叹孔子会齐数倡优之罪列国如此况天朝乎！今外蕃请和选使朝谒所望节以礼乐示以兵威虽曰：戎夷不可轻易焉知无驹支之辨繇余之贤哉！。且泼寒胡戏未闻典故裸体跳足盛德何观挥水投泥失容斯甚法殊鲁礼会类齐优恐非干羽柔远之义樽俎折冲之道愿择刍言特罢此戏玄宗纳之自是此戏乃绝。
    宋开元初为侍中时开府仪同三司王仁皎卒及将筑坟皎子驸马都尉守一请同昭成皇后父窦孝谌故事其坟高五丈一尺及苏请一依礼式帝初从之翼日。又命准孝谌旧例等上言曰：夫俭德之恭侈恶之大高坟乃昔贤所诫厚葬实君子所非古者墓而不坟盖此道也。凡人子於哀迷之际则不以礼制为思故周孔设齐斩缌免之差衣衾棺椁之度贤者俯就私怀不果。且苍梧之野骊山之徒善恶分区图史所载众人皆务奢靡而独能革之斯所谓至德要道也。中宫。若以为言则此理故可敦谕在外或云：窦太尉坟甚高取则不远者纵令往日无极言者其事偶行令出一时故非常式贞观中文德皇后嫁所生女长乐公主奏请仪注倍於长公主魏徵谏云：皇帝之姑姊妹为长公主皇帝之女为公主既有长字合高於公主。若加於长公主事甚不可引汉明故事云：群臣欲封皇子为王帝曰：朕子岂敢与先帝子等时太宗嘉纳文德皇后奏降中使致谢於徵此则乾坤辅佐之间绰有馀裕岂。若韦庶人父追加王位擅作丰阝陵祸不旋踵为天下笑则犯颜逆耳阿意顺旨不可同日而言也。况今之所载豫作纪纲情既无穷故为之制度不因人以摇动不变法以爱憎所谓金科玉条盖以此也。比来蕃夷等辈及城市间人递以奢靡相高不将礼仪为意今以后父之宠开府之荣金穴玉衣之资不忧少物高坟大寝之役不畏无人百事皆出於官一朝亦可以就而臣等区区不已屡以上闻谅欲成朝廷之政崇国母之德化浃寰区声光竹素倘中宫情不可夺陛下不能苦违即准令一品合陪陵葬者坟高三丈以上四丈以下降敕将同陪陵之例即极是高下得宜帝谓等曰：朕每事尝欲正身以成纲纪至於妻子情，岂有私然人所难言亦在於此卿等乃能再三坚执成朕美事足使万代之後光扬我史策乃遣使赍采练四百匹分赐之。
    张镐至德中平章事时有供奉僧内置道场晨夜念佛动数百人声闻禁外镐知之奏曰：臣闻天子修福当在安养苍生靖一风化未闻区区僧教以致太平伏愿陛下以无为为心不以小乘挠圣虑也。肃宗甚然之。
    张镒建中年为中书侍郎平章事时故尚父《郭子》仪子婿太仆卿赵纵家奴当千发纵阴事纵下御史当千下於内侍省，於是镒上疏谏曰：伏见赵纵为奴所告下狱人皆震惧未测圣情贞观二年太宗谓侍臣曰：比有奴告其主谋逆此极弊法特须禁断假令有谋反者必不独成自有他人论之岂藉其奴告也。自今以後奴告其主者皆不须受便令斩决繇是贱不得干贵下不得陵上教化之本既正悖乱之渐不生为国之经百代难改欲全其体实在防微顷者长安令李济得罪因奴万年令霍晏得罪因婢愚贱之辈悖慢成风主反畏之动遭诬告充溢府县莫能断决建中元年五月二十八日诏准斗竞律诸奴婢告主非谋叛已上者同首法并准律处分自此奴婢复顺狱诉稍息今赵纵事非叛逆奴实奸凶奴在禁中纵独下狱考之於法或恐未正将帅之功莫大於子仪人臣之位莫高於尚父殁身未几坟土仅乾两胥前已当辜赵纵今。又下狱设令纵实抵法所告非奴才经数旬连罪三胥录勋念旧犹或可容况在科程本宜宥免陛下方讨群贼大用武臣虽见宠於当时恐息望於他日太宗之令典尚在陛下之明诏始行一朝背违不与众守於教化恐失於刑法恐烦所益悉无所伤至广臣非私赵纵非恶此奴叨居股肱职在辅弼斯事大体敢不极言伏乞圣慈纳臣愚恳，於是帝以纵所告虽重左贬而已当千杖杀之镒乃令召子仪家僮数百人以死奴示之。
    姜公辅兴元初为谏议大夫平章事从德宗至梁州唐安公主卒帝怜而厚葬之公辅谏以为不久克复京师必将迁主丧以归今方蒙尘於外兵士阙乏不如薄葬帝不纳。
    权德舆元和初平章事时运粮使董溪于皋盗用官钱诏流岭南行至湖外密令中使皆杀之他日德舆上疏曰：窃以董溪等当陛下忧山东用兵时领粮料供兵重务圣心委付不比寻常敢负恩私恣其崴犯使之万死不足塞责弘宽大之典流窜太轻陛下合改正罪名兼责臣等疏略但诏令已下四方闻知不书明刑有此处分窃观众情有所未谕伏以自陛下临御以来每事以诚实与天地合德与四时同符万方之人沐浴皇泽至如于董所犯合正典章明下诏书与众同弃即人各惧法人各谨身臣诚知其罪不容诛。又是已过之事不合论辨上烦圣听伏以陛下圣德天纵度越前古顷所下一诏举一事皆合理本皆顺人心伏虑他时更有此比但要有司穷鞫审定罪名或致之极法或使自尽罚一劝百孰不甘心巍巍圣朝事体非细臣每於延英奏对退思陛下求理之言生逄圣明感涕自贺况以愚滞朴讷圣鉴所知伏唯恕臣迂疏察臣丹恳。
    李吉甫元和中平章事京兆尹元义方奏故永昌公主准礼合起祠堂请其制度初贞元中义阳义章二公主墓所皆造祠堂一百二十间费钱数万至是监护使启其制宪宗时令义方减旧制之半吉甫奏曰：伏以永昌公主稚年天枉举代同悲况於圣情固所锺念然陛下犹减制造之半示折中之规昭俭训人实越今古窃以祠堂之设礼典无文盖德宗皇帝恩出一时事因习俗当时人间不无窃议昔汉章帝时欲为光武原陵明帝显节陵各起邑屋东平王苍上疏言其不可东平则光武之爱子明帝之爱弟贤王之心岂惜费於父兄哉！诚以非礼之事人君所当慎也。今者依义阳公主欲起祠堂恐不如量置墓户以充奉守从之。
    李绛元和中平章事宪宗谓宰臣曰：朕读圣祖玄宗实录见开元致理及天宝衰乱事出一主而兴替顿殊何也。绛对曰：臣闻理生於危心乱生於肆志玄宗自天后朝出居藩邸常莅官守接时贤於外知人事之艰难临御之始得姚崇宋任之二臣者皆忠正上才动以致君尧舜为心玄宗亦乘思理之初励精听纳故当时贤能在位左右前後皆尚直诚是以君臣交泰内外宁谧开元二十年以後泊於天宝李林甫杨国忠为相专引柔佞之人分居要剧苟媚於上不闻直言嗜欲转炽国用不足奸臣说以兴利武士说以开边天下扰动奸盗乘隙遂至两都覆败天下沸腾乘舆播迁几至难复盖小人启导纵逸生骄致之也。至今兵宿两河西疆削尽户凋耗府藏空虚皆繇天宝丧乱以至於此安危理乱实系时主所行陛下思广天聪亲监国史垂意精赜鉴於化源实天下幸甚臣等不胜庆悦伏望每以既往得失用为元龟择善去弊必臻至理帝深然之时教坊忽称密旨取良家士女及衣冠别第妓人京师嚣然绛谓同列曰：此事大亏损圣德须有论谏，或曰：此嗜欲间事自有谏官论列绛曰：居常相公尝病谏官论事此难事即推与谏官可乎！遂极疏论奏翼日延英帝举手谓绛曰：昨见卿状所论采择事非卿尽忠於朕何以及此朕都不知外间之事此是教坊罪过不喻朕意以至於此朕缘丹王以下四人院中都无侍者朕令於工乐中及闾里有情愿者厚其钱帛只取四人四王各与一人伊不会朕意便如此生事朕今科罚其所取人并放归。若非卿言朕宁知过失。
    崔群元和末平章事宪宗尝谓宰臣曰：朕读玄宗实录见开元初锐意求理至十五六年则似稍懈至开元末。又似不及中年其故何也。崔群对曰：玄宗生长人间身经屯难故即位之初知人疾苦躬恤庶政有姚崇宋卢怀慎辅以道德苏&lt;臣页&gt;张嘉贞李元杜暹韩休张九龄皆孜孜守正以故称理其後承平日久安於逸乐渐远正士而近小人宇文融以聚敛媚上心李林甫以奸邪惑上志而终之以杨国忠故及於乱今陛下以开元初为法以天宝末为戒是乃社稷无疆之福也。时皇甫钅专以谄刻欺弊在相位故群以是词讽焉。
    李程长庆末平章事敬宗即位帝既富有春秋畋猎之暇好治宫室尝命为别殿以资宴游及庀徒蒇事功用至广程谏曰：自古圣帝明王率资俭德以化天下况谅阴之内岂宜兴作愿陛下悉以见在瓦木及工役之费回奉陵寝乃敕度支所进造屋宇木石一物以上宜付山陵收管仍令般送陵所便充造作程兼请置侍读学士帝皆嘉纳。
    李逢吉宝历中平章事敬宗自临御以来常欲东幸宰相及诸大臣等无不切谏而帝意益坚尝正色谓宰臣曰：朕去意已定其从官宫人等悉令内备糗粮必不扰百姓逢吉等顿首言曰：陛下贵为天子富有四海天下一家何往不可况东都千里而近宫阙具存巡省游幸固有常典但陛下法驾一动事须备仪千乘万骑不可减省纵不令费用绝广亦须使丰俭合宜岂得自备糗粮以失大体臣等所以为不可者祗以干戈未甚戢边鄙未甚宁切恐人心摇动伏乞陛下上为宗庙下为庶人稍回圣虑则天下幸甚非惟臣等幸甚上竟不听乃命员外郎卢贞检计人情大扰雒中居第及物价顿贵数百倍执事相继献蹁亦并不省朝廷方忧恐之次裴度自兴元入相因别对具奏云：国家建立都邑盖备巡游然自艰难以来此事遂绝东都宫阙及六军营垒百司廨宇悉已荒废陛下必欲行幸亦须缓缓修葺一年半岁後方可议行上曰：群臣皆云：不合去。若如卿言即不去亦得何止後期旋。又朱克融史宪诚各请以丁匠五千人助修东都宰臣因之复谏乃罢。
    裴度宝历中平章事以敬宗坐朝稍稀上疏曰：比者陛下每月约六七遍坐朝天下人心无不知陛下躬亲庶政乃至河北贼臣远闻亦皆忄惧今自两月以来入阁及开延英稍稀或恐大公事须谘禀睿谋者有所壅滞陛下稍示忧勤乘凉数座广加延问使得尽诚俄。又以帝坐朝稍晚上疏曰：伏以顺养圣躬在於顺时候。若饮食有节寝兴有常四体惟和万寿可保谨按道书春夏早起取鸡鸣时秋冬晏起取日出时盖在阳则欲及阴凉在阴则欲及阳暖今陛下忧勤庶政亲览万几每御延英召臣等奏对方属盛夏宜在清晨如至已午之间则当炎赫之际虽日昃忘食不惮其劳仰瞻旒亦似烦热臣等已曾陈论窃望听纳不胜恳迫之至。
    郑覃开成初平章事文宗因与宰臣论诗句工拙覃谏曰：臣闻诗者孔子所删三百篇是也。厥後以五字为句起於降将之篇皆斐然狂简未得圣裁不足为帝王耽玩夫小雅大雅或美或刺皆国人所作非帝王自为是以王者采诗考其风俗仲尼删定以为世规近如陈後主隋炀帝皆工章句不知王业大端愿陛下不取也。
    李德裕太和中平章事时文宗欲以李训为谏官德裕谏曰：李训小人不可在陛下左右顷年恶迹天下皆知无故用之必骇视听文宗曰：人谁无过俟其悛改朕以逢吉所不忍负言德裕曰：圣人有改过之议训天性奸邪无悛改之理帝乃顾王涯商量别与一官乃授四门助教。
    後唐卢文纪清泰初平章事上疏谏曰：臣闻事君尽忠孔子激扬於直道无功受禄《周书》讥讽於旷官敢因灾之时辄贡倾输之恳臣伏见比年以来朝廷多故人事则兵踊祸乱天时则水旱虫霜。若非陛下拯溺救焚移灾作福则生灵受弊宗社何依今则区宇甫安人神胥悦但以自夏愆阳及秋霖雨上劳圣虑过切闵伤盖属当否数之辰尤费消禳之力虽斯民鲜福亦天道使然为君之难实见於此臣闻沉潜刚克高明柔克是君宜执柔以御下臣当刚正以报君，庶几上下和平君臣合臣思德宗初置学士本不以文翰是供盖献纳论思朝夕延问至於补过拾遗之职是曰：谏官日请谏纸时政有失无不极言望陛下听政之馀时召学士谏官询谋政道俾献谠言明书黜陟之科以责语言之效书云：时阳。若肃时雨。若以洪范言之系於君德臣请严於宗庙社稷精祷於岳渎神祗进忠良退不肖除寇盗恤嫠慎刑章明举选任贤勿贰去邪勿疑王道砥平无偏无党中外除改请守旧规长兴四年以前敕命繁碎者请重选择如新敕不及旧章便请却依前代如旧章不如新敕便革施行倘不阻於奏陈庶渐臻於理体诏曰：卢文纪早践班行迭更显重动惟稽古言必为时当朕求治之初首居辅弼之位能竭事君之节以申报国之劳引经义而究其本根合时事而先於条贯请宣学士兼召谏臣言阴阳序理之端人事调和之本。又严祀典精事神祗宜令有司依奏虔洁所云：进忠良而退不肖除寇盗而恤嫠虽责在朕躬亦资於调燮刑法舒惨宜令大理寺御史台明慎详谳勿至冤诬选贤退愚宜令三铨选部精慎选所异得人新旧制敕宜令御史台与三司官员详择以闻。
    周冯道初仕後唐明宗时平章事长兴初帝御中兴殿道奏曰：陛下宫中无事游幸近郊则可矣。若夫御马涉历山险万一马足蹉跌则贻陛下之忧臣闻千金之子坐不垂堂百金之子立不倚衡彼千金百金之微细尚犹惜其身保其产而况富有四海贵为天子自轻於彼千金百金之子哉！愿陛下居安虑危动存戒慎上敛容谢之退令小黄门至中书敕道录奏所对垂堂语道因注其说以闻四年帝对宰臣曰：诸州镇数上言有螟蝗民力尚贫将来何以得济道奏曰：天灾流行古今尝所不免自陛下临御八年七年丰稔今岁圣躬违豫岁亦微灾乃知九州四海民之消长系陛下一人之运也。虽然岁小馑不足烦圣虑所愿玉体和平生灵庆赖乞陛下寝膳之间动留调卫道因指御前果食曰：如食桃不康翼日见李而思戒可也。礼云：饮食男女人之大欲存焉陛下幸思而戒之初帝因御幸暴得风虚之疾道不敢斥言因奏事讽悟帝意。
    ●卷三百二十九
    ○宰辅部　任职兼领奉使任职
    夫百器周用陶甄之工也。大川攸济舟楫之利也。是知寅亮衮职财成景化民具尔瞻其任重矣。中古而下贤英间作乃有敷五教叙九功抚四夷亲百姓纟缉纲领弥缝阙漏致主於垂拱济俗於仁厚非夫体道仁正畅达物理不将迎於去就不吐茹於刚柔靖恭秉直献替为任苟思自固畴克用至於参决狱讼执操利病随时变允资馀力《书》曰：懋德克勤《诗》曰：不懈於位皆斯之谓也。
    周周公旦自武王即位旦常辅翼武王用事居多及相成王成王在丰天下已安周之官牧政未次序，於是周公作周官官别其宜作立政以便百姓百姓皆说。
    召公成王时为三公自陕以西召公主之召公之治西方甚得兆民和召公巡行乡邑有棠树决狱政事其下自侯伯至庶人各得其所无失职者。
    郑桓公友幽王时为司徒和集周民周民皆悦河洛之间于更思之子武公亦为司徒善於其职国人宜之故作缁衣之诗美其德以明有国善善之功焉（秩掌十二教善善者治之有功也。郑国之人皆谓桓公武公居司徒之官政得其宜）。
    汉萧何初为汉王丞相汉王与诸侯击楚何守关中侍太子治栎阳为法令约束立宗庙社稷宫室县邑辄奏上可许以从事即不及奏上辄以便宜施行上来以闻关中事计户口转漕给军汉王数失军遁去何常兴关中卒辄补阙上以此专任何关中何谨守管钥因民之疾奉法顺流与之更始。
    霍光昭帝时为大司马秉政承奢侈师旅之後海内虚耗光因循守职无所改作至於始元元凤之间匈奴向化百姓益富举贤良文学问民所疾苦，於是罢酒榷而司徒之议盐铁矣。
    魏相字弱翁宣帝初即位为丞相帝始亲万几厉精为治练群臣核名实而相总领众职甚称上意相明易经有师法好观汉故事及便宜章奏（既观国家故事。又观前人所奏便宜之章）以为古今异制方今务在奉行故事而已数条汉兴已来国家便宜行事及贤臣贾谊晁错董仲舒等所言奏请施行之相敕椽史按事郡国及休告从家还至府辄白四方异闻或有逆贼风雨灾变郡，或不时上相辄奏言之时丙吉为御史大夫同心辅政帝皆重之。
    于定国为丞相贡禹为御史大夫数处驳议（言与定国不同。）定国明习政事率常丞相议可（天子皆可定国所言）。
    翟方进为丞相知能有馀兼通文法吏事以儒雅缘饰法律号为通明相天子甚器重之奏事无不当意後汉赵熹为卫尉行太尉事内典宿卫外宰职正身立朝未尝懈惰。
    杜林为大司空忄专雅多通称为任职相。
    陈宠为司空宠虽传法律而兼通经书奏议温粹号为任职相。
    胡广字伯始太傅录尚书性温柔谨素常逊言恭色练达事体明解朝章虽无謇直之气屡有补阙之益故京师谚曰：万事不理问伯始天下中庸有胡公。
    杨秉为太尉是时宦官方炽任人及子弟为官布满天下竞为贪氵朝野嗟怨秉与司空周景上言内外吏职多非其人自项所徵皆特拜不试致盗窃纵恣狱讼纷错旧典中臣子弟不得居位秉势而今枝叶宾客布列职署或年少庸人典据守宰上下忿患四方愁毒可遵用旧章退贪残塞灾谤请下司隶校尉中二千石城门五营校尉北军中候各实所部应当斥罢自以状言三府廉察有遗漏续上帝从之，於是秉条奏牧守以下匈奴中郎将燕瑗青州刺史羊亮辽东太守孙讠宣等五千馀人或死或免天下莫不肃然时郡国计吏多留拜为郎秉上言三署见郎七百馀人帑藏空虚浮食者众而不良守相欲因国为池浇灌[C260]秽宜绝横拜以塞觊觎之端自此终桓帝世计吏无复留拜者。
    刘矩延熹四年为太尉与司空黄琼司徒种同心辅政号为贤相。
    王允初平元年为司徒会董卓迁都关中允悉收敛兰台石室图书秘纬要者以从既至长安皆分别条上。又集汉朝旧事所当施用者一皆奏之经籍具存允有功焉。
    蜀诸葛亮为丞相後主建兴元年封亮武乡侯开府治事。又领益州牧政事无巨细咸决於亮。
    吴顾雍为丞相平尚书事其所选用文武将吏各随能所任心无莫。
    滕裔与诸葛恪俱辅政恪伐魏以裔为都下督掌统留事裔日接宾客夜省文书或通晓不寐（一云：裔宠任弥高接士愈勤表奏书疏皆自经意不以委下）。
    晋裴秀为司空创制朝仪广陈刑政朝廷多遵用之以为故事在位四载为当世名公。
    李裔为尚书令武帝以司徒旧丞相之职诏以裔为司徒在位五年简亮持重称为任职。
    庾冰为中书监扬州刺史是时王导新丧人情怛然冰兄亮既固辞不入众望归冰既当重任经纶时务不舍夙夜宾礼朝贤升擢後进繇是朝野注心咸曰：贤相。又隐实户口科出无名万馀人以充军。
    宋徐羡之为司空录尚书事朝野推服咸谓有宰臣之望傅亮蔡廓常言徐公晓万事安异同。
    南齐褚渊为司徒尚书令朝廷机事多与谘谋每见从纳礼遇甚重。
    梁何敬容大同中为尚书令侍郎参掌朝政机密敬容久处台阁详悉旧事。且聪明识治勤於簿领诘朝理事日旰不休自晋宋以来宰相皆文义自逸敬容独勤庶务为世所嗤鄙时萧琛子巡颇有轻薄才因制卦名离合等诗以嘲之敬容处之如初亦不屑也。北齐白建武平末历特进侍中中书令建虽无他才勤於在公属王业始基戎寄为重建与唐邕俱以典执兵马致位卿相晋阳国之下都每年临幸徵诏差科责成州郡本藩寮佐爰及守宰谘承陈请趋走无暇。
    唐邕为尚书令性识明敏通解时事齐氏一代典执兵机是时九州军士四方勇募强弱多少番代往还及器械精粗粮储虚实精心勤事莫不谙知自大宁以来奢侈糜费比及武平之末府藏渐虚邕度支取舍大有礻卑益。
    杨为左仆射徙尚书令居端揆擢综机衡千端万绪神无滞用自天保已後文宣丧德维时营救实有赖焉。
    隋高为仆射与纳言苏威同心协替政刑大小无不筹之故革运数年天下称治。
    虞世基为内史侍郎炀帝重其才亲礼愈厚专典机密与纳言苏威左翊卫大将军宇文述黄门侍郎裴矩御史大夫裴蕴等参掌朝政於时天下多事四方表奏日有百数帝方凝重事不庭决入ト之後始召世基口授节度世基至省方为敕书日。且百纸无所遗谬其精审如是。
    唐房玄龄为尚书左仆射既扌百司虔恭夙夜尽心竭节不欲一物失所明达吏治以文学审定法令意在宽平。
    杜如晦为尚书右仆射与房玄龄共掌朝政至於台阁规模及典章文物皆二人所定。
  </div>
  <div class="pagination">
   <a href="册府元龟_page265.html">
    上一页
   </a>
   <span>
    ...
   </span>
   <a href="册府元龟_page261.html">
    261
   </a>
   <a href="册府元龟_page262.html">
    262
   </a>
   <a href="册府元龟_page263.html">
    263
   </a>
   <a href="册府元龟_page264.html">
    264
   </a>
   <a href="册府元龟_page265.html">
    265
   </a>
   <span class="current-page">
    266
   </span>
   <a href="册府元龟_page267.html">
    267
   </a>
   <a href="册府元龟_page268.html">
    268
   </a>
   <a href="册府元龟_page269.html">
    269
   </a>
   <a href="册府元龟_page270.html">
    270
   </a>
   <a href="册府元龟_page271.html">
    271
   </a>
   <span>
    ...
   </span>
   <a href="册府元龟_page267.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
