<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 22 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 22 页/共 485 页</h1>
    <div class="content">









　　古今事文类聚前集卷十一
<子部,类书类,古今事文类聚>
　　钦定四库全书
　　古今事文类聚前集卷十二
　　宋　祝穆　撰
　　天时部
　　冬【冬寒附】
　　羣书要语冬终也物终藏乃可称【前律厯志】冬为英【尔雅】天地不通闭塞而成冬【月令】隂居大冬积于空虚不用之地【董仲舒策】阳气伏于下于时为冬【前律厯志】
　　诗句地炉不暖柴枝湿【杜荀鹤】破屋仰见星窻风冷如锼【欧集】长风入短袖内手如懐氷【李白】倒身无着处呵手不成温【唐诗】坐闻西床琴冻折两三弦【贾岛】重衾无暖气挟纩似懐氷【文选】两耳冻几脱【孔文仲】
　　古今事实
　　师人多寒
　　楚庄王围萧申公巫臣曰师人多寒王廵三军抚而勉之士皆如挟纩【左】
　　雨雪赈寒
　　雨雪楚庄王披裘当户曰我犹寒彼百姓賔客甚矣乃使廵国中求百姓賔客之无居宿絶粮者赈之国人大悦【尸子】
　　岁寒筑台
　　景公起大台岁寒役之冻馁者有焉公延晏子坐饮酒乐晏子歌曰庶民之冻我若之何奉上靡我若之何歌终喟然流涕公止之曰子殆为大台之役夫寡人将罢
　　温知人寒
　　齐景公时雨雪三日公衣狐白之裘谓晏子曰天下不寒何也晏子曰贤君饱知人饥温知人寒公曰善遂出衣发粟以与饥贫者
　　天寒凿池
　　卫灵公天寒凿池苑春曰天寒恐伤民公曰寒哉春曰君衣狐裘坐熊席四阵有火是以不寒民衣敝不补履决不苴君则不寒民则寒矣公曰善命罢役【吕氏春秋】
　　士卒堕指
　　髙祖闻韩王信降匈奴上自将击之连战乗胜逐北至楼烦会天寒士卒堕指者十二三【同上】赵充国传将士寒手足皲瘃【上草反瘃裂也】
　　仙翁吐火
　　葛仙翁与客谈语时天大寒仙翁谓客曰居贫不能人人得炉火请作一大火共致暖者仙翁因吐气火赫然従口中出须防火满屋客皆热脱衣矣【葛仙翁传】
　　设却寒帘
　　同昌公主堂中设却寒帘云却寒鸟骨为之【杜阳编】古今文集
　　古诗
　　前苦寒行　　　　　　　杜甫
　　汉时长安雪一丈牛马毛寒缩如猬楚江巫峡氷入懐虎豹哀号又堪记秦城老翁荆楚客惯习炎蒸歳絺绤防祝融气或交手持白羽未敢释
　　又　　　　　　　　　　杜甫
　　去年白帝雪在山今年白帝雪在地冻埋蛟龙南浦缩寒刮肌肤北风利楚人四时皆麻衣楚天万里无晶辉三足之乌足恐断羲和迭送将安归
　　苦寒　　　　　　　　　韩愈
　　四时各平分一气不可兼隆寒夺春序颛顼固不廉太昊弛纲维畏避但守谦遂令黄泉下萌芽夭勾尖草木不复抽百味失苦甜凶颷搅宇宙铓刃甚割砭日月虽云尊不能活乌蟾羲和送日出恇怯烦窥觇炎帝持祝融呵嘘不相炎而我当此时恩光何由霑肌肤生鳞甲衣被如刀鎌气寒鼻莫齅血冻指不拈浊醪沸入喉口角如衔箝将持匕箸食触指如排籖侵鑪不觉暖炽炭屡以添探汤无所益何况纩与缣虎豹僵穴中蛟螭死幽潜荧惑防躔次六龙氷脱髯芒砀大包内生意恐尽防啾啾间雀不知已微纎举头仰天鸣所愿晷刻淹不如弹射死却得亲炰燖鸾皇茍不存尔固不在占其余蠢动俦俱死谁思嫌伊我称最灵不能安寝苫悲哀徼愤叹五脏难安恬中宵倚墙立淫泪何渐渐天子哀无辜惠我下顾瞻褰旒去耳纩调和进梅盐贤能日登御黜彼傲与憸生风吹死气豁达如褰帘悬乳零落堕晨光入前檐雪霜顿消释土脉膏且粘岂徒兰蕙荣华及艾与蒹日蕚行铄铄风条坐防防天乎茍其能吾死意亦厌
　　律诗
　　苦寒吟　　　　　　　　孟郊
　　天色寒青苍北风呌枯桑厚氷无裂文短日有冷光敲石不得火壮隂正夺阳调苦竟何言冻吟成此章殊俗还多事方冬变所为破霜落刃甞稻雪翻匙巫峡寒都薄黔溪瘴逺随终然滩濑减暂喜息蛟螭诗话
　　折绵氷酒
　　潘子真诗话余以霜威能折绵风力欲氷酒之句问山谷所従出山谷曰劲气方凝酒清威正折绵庾肩吾诗也余读晋阮籍大人先生歌略曰阳和微弱隂气竭海冻不流绵絮折呼吸不通寒冽冽乃知折绵之事始于阮籍岂山谷偶忘之耶【渔隠】
　　十月【下元附】
　　羣书要语孟冬之月日在尾昏危中旦七星中其日壬癸其帝颛顼其神防律中应钟水始氷地始冻雉入大水为蜃虹藏不见是月也以立冬盛德在水是月也天子始裘命有司曰天气上腾地气下降天地不通闭塞而成冬命百官谨盖藏命有司循行积聚坏城郭固封疆备邉境是月也大饮烝天子乃祈来年于天宗大割祠于公社及门闾腊先祖五祀劳农以休息之天子乃命将帅讲武习射御角力【月令】十月曰上冬亦曰畅月【纂要】公父定叔以十月入曰良月也就盈数也【庄十六年】十月纳禾稼【诗】十月涤场【诗】冬日其暖如春故谓之小春【初学记】
　　下元十月十五日为下元【道书】
　　古今事实
　　水官校籍
　　下元日九江水帝十二河源溪谷大神与旸谷神主水府灵官同下人间校定生人罪福又下元三品解厄水官主禄百司检察人间善恶上诣天阙进呈【正一防要】
　　拜坟
　　十月朔都城士庶皆出城飨坟禁中车马朝陵如寒食节【梦华录】拜坟则十月一日拜之感霜露也寒食则又従常礼祭之饮食则称家有无【程氏遗书】
　　进炉炭
　　十月朔有司进暖炉炭民间皆置酒作暖炉会【梦华录】京人十月朔沃酒乃炙脔肉于炉中团坐饮啗谓之暖炉【吕原明歳时杂记】
　　古今文集
　　古诗
　　十月乐辞　　　　　　　李贺
　　玉壶银箭稍难倾缸花夜笑凝幽明碎霜斜舞上罗幙烛龙两行照飞阁珠帷怨卧不成眠金鳯刺衣着体寒长眉对月鬬弯环
　　律诗
　　赠刘景文　　　　　　　苏子瞻
　　荷尽已无擎雨盖菊残犹有傲霜枝一年好景君须记正是橙黄橘绿时
　　絶句　　　　　　　　　王介甫
　　红梨无叶庇花身黄菊分香委路尘歳晚苍官才自保日髙青女尚横陈
　　诗话
　　食燋糟
　　峡人十月一日多以蒸裹为节物荆楚人多食燋糟【或作糖】故杜诗云蒸裹如千室燋糟萃一柈兹辰南国重旧俗自相欢
　　十一月
　　羣书要语仲冬之月日在斗昏东壁中旦轸中其日壬癸其帝颛顼其神防律中黄钟氷益壮地始坼鹖旦不鸣虎始交命有司曰土事毋作谨毋发盖毋发室屋及起大众以固而闭地气沮泄是谓发天地之房诸蛰则死民必疾疫又随以防命之曰畅月是月也命奄尹申宫令谨房室必重闭是月也日短至隂阳争诸生荡芸始生荔挺出蚯蚓结鹿角解水泉动涂阙庭门闾筑囹圄此以助天地之闭藏也【月令】
　　古今事实
　　农隙役民
　　子产以其乗舆济人于溱洧孟子曰惠而不知为政歳十一月徒杠成十二月舆梁成民未病涉也【离娄】
　　古今文集
　　古诗
　　十一月乐辞　　　　　　李贺
　　宫城团迥凛严光白天碎碎堕琼芳挝钟髙饮千日酒却天凝寒作君夀御沟泉合如环素火井温泉在何处
　　冬至
　　羣书要语十一月建子周之正月冬至日南至景极长隂阳日月万物之始律当黄钟其管最长故有履长之贺【玉烛寳典】斗指子为冬至至有三义一者隂极之至二者阳气始至三者日行南至故谓之至【孝经说】反复其道七日来复天行也疏阳气始于剥尽之后至阳气来复时凡经七日如禇氏庄氏并云五月一隂生至十一月一阳生凡七月而云七日不云月者欲见阳长须速故变月言日【易复卦】魏晋冬至受万国及百僚称贺因小会二仪亚于岁朝也【沈约宋书】冬至阳气起君道长故贺【汉书】气之法为室三重户闭涂叠周密布缇幔室中以木为琯毎律各如之内卑外髙従其方位加律其上以葭莩灰抑其两端案厯而候之气至者灰去【律厯志】惟二至乃【后律厯志】
　　诗句柔荔迎时萋芳芸应节馥【宋傅亮】冬至后日初长【杜】古今事实
　　迎日推防
　　黄帝得寳鼎神策是歳己酉朔旦冬至得天之纪终而复始于是黄帝迎日推策后率二十歳复朔旦冬至【史封禅书】
　　圜丘奏乐
　　周大司乐凡乐靁鼓靁鼔孤竹之管云和之琴瑟云门之舞冬日至于地上之圜丘奏之【天官】
　　观台书云
　　僖公五年辛亥朔日南至公既视朔遂登观台以望而书礼也凡分至啓闭必书云物为备故也【左传】
　　丹笔相对
　　后汉盛吉为廷尉每至冬节狱囚当断妻夜秉烛吉持丹笔夫妻相对垂泣
　　举觞饮子【见母子门】
　　添宫线
　　晋魏间宫中以红线量日影冬至后日添长一线【歳时记】唐宫中以女功揆日之长短冬至后比常日増一线之功【杂录】
　　献履袜
　　后魏崔浩女仪曰近古妇人常以冬至日上履袜于舅姑践长至之义也
　　放囚
　　梁席阐出为东阳太守在郡有能名冬至悉放狱中囚依期而至
　　古今文集
　　杂著
　　献袜表　　　　　　　　曹植
</div>
    <div class="pagination">
<a href="古今事文类聚_page21.html">上一页</a><span>...</span><a href="古今事文类聚_page17.html">17</a><a href="古今事文类聚_page18.html">18</a><a href="古今事文类聚_page19.html">19</a><a href="古今事文类聚_page20.html">20</a><a href="古今事文类聚_page21.html">21</a><span class="current-page">22</span><a href="古今事文类聚_page23.html">23</a><a href="古今事文类聚_page24.html">24</a><a href="古今事文类聚_page25.html">25</a><a href="古今事文类聚_page26.html">26</a><a href="古今事文类聚_page27.html">27</a><span>...</span><a href="古今事文类聚_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
