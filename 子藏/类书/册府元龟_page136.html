<!DOCTYPE html>
<html>
<head>
    <meta charset="UTF-8">
    <title>册府元龟 - 第 136 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 136 页/共 736 页</h1>
    <div class="content">汉高祖以天福二年四月即位於太原五月至霍邑诏谕镇州赵赞曰：卿燕台大族唐室懿亲作镇方隅既多善政应时制置素有嘉谋实兼文武之才比擅方圆之誉惟卿之身久从迫胁居胡土而当全骨肉还汉疆而近脱锋浮沉祗系於虏情舒卷非繇於己意想其扼腕常所吞声朕猥以眇躬式隆丕构承皇天眷命副群后乐推方救阽危用拯涂炭昨契丹见华人不附寻已促还今酋长为神物所诛俄闻暴卒兴亡之兆其理昭然其永康王遁入镇州与卿显相疑惑今月一日於待贤馆内已被絷俘所有僚属将校并遭诛戮冤声遥听卿性可量想计闻之必多酸楚卿一门忠孝三代王公须自雪家冤当共清国难於我则既明向日於彼则无与同天自然锡土分茅长居爵位重茵列鼎永庆来孟津之会宜先涂山之期勿後况车驾按幸已及晋州无致他人别邀富贵临轩卷注寤寐不忘所有诸道申奏蕃贼等逃遁事繇表章文状等并同封往其三军官吏僧道百姓等别降敕晓示抚问用符卿意当体朕怀。
六月至雒诏应有契丹除授诸道节度观察防御团练使刺史及令录宾僚将吏等并各安职不议改更十一月杜重威据邺城拒命城中散指挥使穆彦章相次与军士等来归彦章赐帛百段银带器皿鞍马等馀有差。
乾元年诏曰：其有先曾事契丹并有骨肉见在契丹者其本人本家所在切须安存不得妄有恐动。
隐帝乾二年正月乙巳朔制曰：河府李守真凤翔王景从永兴赵思绾等此与国家素无雠[C260]偶因疑惧遂致叛违所以命将陈师徵辞问罪止期旦夕必见攻收然以彼之提封朕之黎庶久舀孤垒可念非辜易子析骸填沟委壑为人父母宁不轸伤但以屈己爱人先王厚德包荒含垢列圣美谈宜弘济物之恩用广好生之道其李守真王景从赵思绾等宜令逐处都部署分明晓谕。若能翻然归顺朕并待之如初当保始终享其富贵申明信誓固无改易其，或不认推诚坚欲拒命便可应时攻击克日荡平候复收城池罪止元恶其馀诖误一切不问仍预告诸军破城日不得杀人放火诸处草寇等抛弃耕农聚集林薮昼伏夜动害物残人前後累令翦除继行招谕尚恐疑惧特示宽恩如能改过知非出来陈首者应以前所有非为一切不问宜令逐处节度刺史及巡检使臣明行晓示宣达朝廷恩旨冀其归业常切抚安不得信任节级所繇衷私恐动重念征讨以来劳役滋甚兵犹在野民未息肩急赋繁徵财殚力匮矜恤之泽未下於瘦羸愁叹之声几盈於道路尚以军旅未息帑廪无馀犹稽蠲复之恩空怀愧悯之意即俟边烽少弭国患渐除当议优饶冀获苏息诸道藩侯郡守咸分寄任共体忧劳更宜念彼疮痍倍加勤穷┰乡闾之疾苦去州县之烦苛劝课农桑少察冤滥共挟政理用副忧劳凡百臣僚当体朕意辛未夏州节度使李寻殷献马谢隶静州为属郡彝殷祖拓拔思恭唐光启初得夏州节钺自相继袭後唐明宗时命药彦稠等讨之彝殷招引党项攻夺饷道食不能给彝殷登城言曰：夏州虚名耳无珍宝帑藏贡赋朝廷但以父子相传寓居此郡或朝廷指使征伐愿誓众先登幸国家哀怜繇是赦之自是傲视中原阴结叛臣朝廷知其心而羁维之。
四月永兴赵思绾遣牙将刘成诣阙乞降制遂授思绾华州节度留後检校太保以永兴城内都指挥使彦常卿为虢州刺史。
九月以契丹伪署前武州刺史高奉明为右卫将军奉明曾任蔚州录事参军顷岁契丹陷蔚州奉明为蕃将南大王养子累授刺史戎王死永康立以奉明为邢州节度使以代麻麻主留镇州未几闻高祖南渡高唐英死於安阳心不自安乃请麻署马部都指挥使留铎为本州副使寻令知军府事奉明归於镇州麻被逐奉明赴阙故授环卫之官。
二年三月徐州部送所获淮南都将李晖等三十人徇于市复给与衫帽放还淮南。
●卷一百六十七
○帝王部　招怀第五
周太祖以汉乾中奉命讨河中李守贞太祖令水军氵公河具战棹长连城用步军分守各以使臣监之贼小校刘重进高思来降补招收十将付以锦袍银带积於城下令诱贼军。
广顺元年正月徐州押牙巩廷美教练使杨温据城拒守敕曰：朕昨迫于军情遂临帝位已曾示谕想备闻知汝等初得耗音争无疑惧一则顾身擐甲闭关须至如是今览汝等报姚武文字备悉心诚况汝等始则为使主竭忠终则向朝廷顺命秉持甚善节义可嘉伫俟旌褒何烦忧惧近者已有敕旨汝等并授郡符只候新节度使入州即便施行恩命朕当示信于天下汝宜谕旨於城中凡在军民各宜安堵其诸元从职员并宜安抚。
三月丙寅与荆南高保融诏曰：安审琦奏湖南船网行监押节级官彳建四百九人在襄州朕以武陵长沙寻戈结[C260]既道涂而梗涩致官彳建以淹留卿义在恤邻志惟体国俾归途而无滞副轸念以在兹已降宣命下襄州取逐人便稳如愿归本道者即差人管押至荆南候到卿可差人部送至湖南。
五月丁丑敕京兆凤翔府朕临御以来忧勤无怠虑庶政之尚阙恐蒸民之未安寝食不遑夙宵。若厉早岁雍岐连叛兵革荐兴迨至讨平可知伤弊诚念负罪之党寻以诛夷亡命之徒近皆涤荡则被释放者皆为赤子经革者悉是平人虽性命之永全在生涯之何着兴言轸闵未尝去怀其京兆凤翔府先因攻讨之时及收复之後应有诸色犯罪人第宅庄园店舍水曾经籍没及本主未归者已宣下本道却给付罪人骨肉为主仍仰逐处严切指挥勿令所繇里私东邀求资金庶令存济用副朕怀缺。
八月沧州王景言幽州饥继有流民入界敕朕以氵公边百姓因灾遂至流亡抛弃乡园扶携老幼未有安泊之地深怀愍念之心宜切抚绥庶令存济其边界流移人户差使臣与所在官吏抚恤安泊其沧景德管内甚有河淤退滩之土蒿莱无主之田颇是膏腴少人耕种可令新来百姓量力佃莳只不得虚占土田有妨别户居止如是愿在别管界内居住者亦听取便所在关津口岸不得阻滞如边界有亲识可依亦听从便仍人给斗粟委三司支给候安泊定取便耕种放差税。
是月晋州送擒获太原军士二十六人各与巾履衫并释之。
二年正月赐兖州慕容彦超诏曰：朕与卿久叙兄弟比无嫌隙自前岁奔逃之後寻时慰纳如初察忧疑则推以赤心邀信誓则指之白日留男不归大职欲已只在旧藩动必依从断无疑阻何故执心不定率意而行聚草寇于城中修战具于衙内发言不逊举事无常差遣元随主持镇务恣令残害任便诛求率配之名三四十件抢拾事力赡养奸凶一境生灵不胜其苦南则结连淮寇北则勾唤刘崇早者差都押牙郑麟口奏敷陈乞移藩阃朕推心嘉纳回诏允俞昨上表请赴阙廷朕亦一从卿意复成欺侮翻有指名兼更伪诈郓州书题点染齐王勋德。且非奇计何必如斯近者东面诸侯相继奏报称卿差点管内人户团并义营欲议发军攻取邻道众情不服阖境波逃其百姓皆并力同心杀却元随镇将例各将家回避散投外界潜藏或则保聚山林就便构置寨栅惧卿挟雠屠害不保朝昏悬望官军救护为主朕为人父母能不痛心吊伐之行盖不获已今差侍卫步军都指挥使曹英等部领马步大军问卿情状卿。若能改心知过束身归朝当许全生待之如旧朕或违信是谓自欺卿。若拒张便令攻取今更飞此诏始末指陈庶卿静虑深思，庶几转祸为福言尽於此卿其图之。
二月癸夕卩以先擒获太原乡军头周晖而下百三十三人各赐钱鞋遣供奉官盖继明部送昭义界放还乡里甲辰以先获淮南指挥使燕敬权都头赵筠官彳建吴进罗义等四人放归本土仍赐衣服金帛以遣召见谓之曰：尔归言达吾意於尔君凡人恶凶邪奖忠顺天下一也。我之贼臣挠乱国法婴城作逆殃及生灵不意吴人助此凶慝驱徒领众涉我封陲南土君臣非良也。
是月戊申以兖州兵士数百人先在金州屯戌其家口仍在本城中敕就金州抚谕之曰：一昨慕容彦超结连草寇毒寇蒸民侧近县镇乡村无名胁从徒害人神愤怒须议讨除朝廷已发大军往彼攻取汝等屯戌边境劳苦经时言念忠勤不忘寤寐所有汝等家口并在兖州城内属此背违想皆忧念在朕诚意暂不弭忘已降宣命指挥曹英候收复城池日画时选得力负寨部领兵士率先入城占据本营安抚逐人骨肉家口不得辄有惊恐。
五月亲征兖州乙丑旦次金乡曹英送贼党文怀美三人至行在赐袍带释之癸酉贼散员都将周延嗣归顺自是贼党相继来奔皆有所赐。
是月兖州行军孙晖副使刘演及本城将校等为军士所获帝以其胁从皆赐衣装以释之诸村镇要路捕获得贼党者相继而至帝多宥之彦超元随都押衙郑麟李及伶官十数人王峻请而免之。
是月兖州平制曰：应曾与慕容彦超同恶之人逃避潜藏者并与释放仰於所在自出陈首百日不首者复罪如初应已伏诛逆党人等於诸处有骨肉者先已指挥放罪招安尚虑本身抵法之後却有惊疑宜令所在州县明行告谕并释放不问兖州城内幕职及县官吏军府将校并令放罪及衙前州使两院职役人本城军都并勒仍旧自慕容彦超违背已来乡村山寨豪强人等接便为非劫掠虏杀今因收复之後并与洗涤一切不问。
八月淮南界俘获耕牛杂畜诏送还本处。
三年正月夏州李彝殷府州折德上言河东界伪麟州刺史杨仲训以蕃部攻围继来求便乞归明赐敕《书》曰：麟州刺史杨仲训及军州将吏职员等拒夏州节度使李彝殷奏得汝等状称刘崇拒命圣朝坚其逆垒今被部族侵迫乞垂救解兼已称大朝正朔并闻逆命边郡无归值妖孽之胁从致朝贡之阻绝今则蕃部兵民助我讨违汝等哀告蕃邻欲谋归向备睹变通之意特用弘纳之仁宜示抚安用奖忠顺已指挥州府及诸蕃部不令进攻汝等便宜明宣朝旨告谕军民应是通河东道路口岸画时遣人守御不得通人来往凡有公事一一奏取朝廷指挥其官员将校职掌一切依旧仍分析名衔申奏当议等第加恩兼之酬赏州折从阮言奉诏示谕庆州诸蕃部寻遣人告报首领其野鸡第七门族首领李万全及树夥等族受敕书领袍带等设誓其诸族犹负倔︹见与宁州诸军袭击其次月戊申州折从阮言奉诏讨逐庆州野鸡族兼招携诸部族臣自前月兴兵後招到树夥等二十一族与敕书袍带采缎设酒食令发誓词盟约兼排列军士围绕今已和断兼补郝爽为庆州牢城使。又发龙捷一指挥赴宁州深州言蕃界内来归老小渐多任便诸处安置二月已前解州刺史郑元昭为庆州刺史充青白两池扌盐制置使广顺初以郭彦钦再刺庆州性冫卖货及擅加扌钱民夷流怨州北十五里寡妇山有蕃部曰：野鸡族多羊马彦钦作法扰之利其赂遗蕃情犭广悍易为不法彦钦乃奏野鸡族暴盗掠夺纲商帝难於兴师遣使赍诏书抚慰望其率化蕃人既苦彦钦恶政不时报命，或曰：野鸡部族蕃落之最狡者宜以兵诘而诛之乃移陕帅折从阮镇州。又令宁州张建武会合环州皇甫进兵攻之建武勇於立功径趋野鸡族帐追击杀数百人其喜万玉族折思族杀牛族者皆熟户蕃人此无猜忌。又杀牛素与野鸡族有憾。且闻官军讨伐相聚饷馈欣然钦奉官军利其财货孳畜劫夺之翻为诸族所诱至包山负险之地官军不利被蕃人迫逐投崖坠涧而死者数百馀折从俭等以兵自保无相救应建武陷长男馀众仅免帝怒彦钦及建武俱罢任彦钦至京师勒归私第竟不得见建武左迁率府卒是月元昭两地扌盐之任故特行制置以宁边人。
其月契丹降人伪授儒州晋山簿李著郑县簿王裔泰州司法刘裴等著赐比明经出身裔裴比学究出身。
五月沁州和州县民百四户来奔遣於河中安置命节度使彦超分配居止抚安。
六月敕大原来降岚州录事参军丁守加朝散大夫试大理评事兼监察御史为蔡州真阳令。
世宗显德元年正月诏自广顺元年後来幽州淮南西川河东等界军人百姓投降者累令安抚所在有无荒田土一任请射住佃为永业西川接界久不通商今後一任来往只须所属官吏防闲恐夹带奸细。
三月辛巳诏应氵公边州府接近西州淮南契丹河东界处仰所在府州及巡检使臣钤辖兵士及边上人户不得侵扰外界及虏人畜务要静守疆场勿令搔动其投来人户仍仰倍加安抚。
是月亲征河东甲午次高平县兵士解严诏河东降卒二千馀人各赐绢二疋并给衣装义军各绢一疋令还本部受赐者无不欢呼感泣。
四月戊午伪辽州刺史张汉超待罪於行阙命释之仍赐衣服鞍马器备等甲子伪州防御使董希颜伪岚州刺史郭言等诣行阙见帝命释罪赐赉有差丙寅伪沁州刺史李廷诲见丁夕阝伪宪州刺史韩光愿见皆赐赉有差癸酉忻州伪监军李就杀伪刺史赵皋及契丹大将杨耨姑来降寻以李就为检校司空忻州刺史仍遣使慰谕。
是月讨太原回诏河东及契丹败散军士其中有潜窜山谷间者并令招唤不得辄有伤害如是义军百姓便可放还本家。若是军人及诸色人并监送至驾前各与稳便安排辽沁二州新属路府久陷贼境深可悯伤委本道节度使倍加安抚所有刘崇烦苛事件并与除放。
二年九月甲午昭义节度使李筠遣牙将押送先擒到河东伪兵马监押程友已下二百馀人到阙帝皆赦之仍加赐赉。
是月西南面招讨使王景获西川军校姜晖已下三百馀人来献帝曰：姜晖等悉是中朝将士昨拒王师尽力於伪主亦其忠也。宜并赦之仍以钱帛赐之。
闰九月颍州主言有淮南百姓邢盛等二人度淮而来言因失耕牛故来此寻觅本部以来自贼境奏禀朝旨帝曰：率土之内皆吾民也。岂以不庭之境便为限隔宜速放还仍给官钱市牛与之。
十一月以秦凤平诏秦城阶等州归明将士自长行已上等第支赐优给其官吏将校职员等并与加恩其中有西川人员除恩泽赏赐外如愿驻留者厚与请受如愿归去者并给盘缠用慰众情免违物性应捉到贼军将校一切放罪并令押送赴阙各与恩泽自何里建等归投西川已来访闻管内州县连岁饥荒百姓军人倍多劳役科敛频并法令滋章既为吾民宜革前弊今後除秋夏两税征科外应伪属所立诸般科率名目及非理徭役一切停罢德音未该者宜令所司相次指挥。
十二月辛夕阝右领卫将军王继清押伪凤州节度使王环已下四十三人到阙帝赦其罪颁赐有差先是自兴师西伐至收复秦凤前後擒获川军凡数千人帝皆赦之仍给以袍糗粮署为怀恩指挥繇是降卒无不感悦寻以环为左骁卫大将军仍以服玩鞍马赐之。
三年正月亲征淮南壬子次永宁镇帝谓侍臣曰：寿州围闭数月大军暂退淮上如闻四面百姓往日入城回避者多来归业今王师再举虑其复入城中枉为饿殍宜先告谕亻旱安其家乙夕阝次赵村军士於戌逻间擒到败卒数人帝问曰：尔败来数日何不走入寿州而乃日夜奔走周旋不离此地盖心迷耳命释其缚仍以袍赐之。
二月丁亥伪左神卫军使徐象等一十八人来降赐锦袍银带鞍马缯帛有差。
三月伪命光州都监张承翰以城归顺授承翰集州刺史。
是月赐扬光二州先归顺员流张洪等三十五人锦袍银带。
戊戌寿州城内天成军使蔡晖来降赐锦袍银带钱绢等。
壬戌寿州城内军校陈元贞等一十三人及水砦副将李温等来降赐物有差。
是月命供奉官安洪道押江南进奉副使王崇质李德明等二人发赴金陵初吴人闻正阳之败其气已消矣。又闻今上败何延锡於涡口擒皇甫晖於滁州始惧覆亡之不暇乃遣锺谟等奉表来上谟等因面奏云：臣大国主愿割寿濠泗楚光海六州之地隶於大朝仍岁贡百万之数以助军用请罢攻讨及孙晟至所奏亦然上以淮南诸郡半为我有复。又诸将捷奏日闻於行在料其事势可以尽取江北之地乃不许之德明等上见急攻寿阳虑顷刻不保乃奏云：臣之保本国向来不知大朝兵力如是愿陛下宽臣等五日之诛容臣自往江南取本国章表割江北诸郡尽献于大朝上乃许其行因令赍玺书以赐李景《书》曰：顷自有唐失御天步方艰巢蔡襄乱之馀朱李战争之後中夏多故六纪于兹海县瓜分英豪鼎峙自为声教各擅蒸黎连衡而交结四夷乘[C260]而凭陵上国华风不竞否运所锺凡百有心孰不兴愤朕猥承先训恭荷永图德不迨於前王道未方於往古然而擅一百州之富庶握三十万之甲兵农战交修士卒乐甲思欲报累朝之宿怨刷万姓之包羞是以践位以来怀安不暇破幽并之巨寇收秦凤之全封兵不告疲民有馀力一昨回军陇上问罪江干我实有辞咎将安执朕亲提金鼓寻渡淮淝上顺天心下符人欲前锋所向彼寇无遗弃甲僵尸动盈川谷收城徇地已过滁阳，岂有落其瓜牙折其羽翼溃其心腹扼其吭喉而能不亡者哉！早者泗州主将递送到书一函寻。又使人锺谟李德明至赍所上表及贡奉衣服腰带金银器帛茶药牛酒等近差彳建步进到第二表今月十六日使人孙晟等至赍到第三表及进奉金银等到行朝深诚厚意观其降身听命引咎告穷所谓君子见几不俟终日苟非达识孰能。若斯但以奋武兴戎所以讨不服信明义所以来远人五帝三王盛德大业尝用此道以正万邦朕今躬统戎师龚行讨伐告于郊庙社稷询于将相公卿天诱其衷国无异论苟不能恢复外地自画边疆便议班师真同戏剧则何以光祖宗之烈厌士庶之心匪徒违天兼。且弗众但以淮南部内已定六州庐寿濠黄大军悉集指期克日拉朽焚枯其馀数城非足介意必。若尽淮甸之土地为大国之提封犹是远图岂同迷复如此则江南吏卒悉遣放还江北军民并当留住免违物类之性伸安乡土之情至於削去尊称愿输臣礼非为故事实有前规萧奉周不失附庸之道孙权事魏自同藩国之仪古也。虽然今则不取但存帝号何爽岁寒倘坚事大之心终不迫人于险事实真悫词匪枝游俟诸郡之悉来即大军之立罢质于天地信。若丹青我无彼欺尔无我诈言尽于此皆不须云：苟曰：未然请从兹绝窃以阳春在候庶务萦思愿无废於节宣更自期於爱重音尘匪远风壤犹殊翘想所深劳於梦寐。又赐其将佐《书》曰：朕自类礻马兴师麾旄问罪绝长淮而电击指建业以鹰扬旦夕之间克捷相继至。若兵兴之所自[C260]起之所来胜负之端倪戎甲之次第不劳尽谕必想具知近者金陵使人继来行阙追悔前事委质大朝非无谢咎之辞亦有罪军之请但以南邦之土地本中夏之封疆苟失克复之期大孤朝野之望已兴是役固不徒还必。若自淮以南画江为界尽归中国犹是远图所云：愿为外臣乞比湖浙彼既服义朕岂忍人必当别议封崇待以殊礼凡尔将佐各尽乃心善为国家之谋勉择常久之利。
四月驻跸于寿春城下以江南伪命常州刺史姚凤为左屯卫将军是月前湖南节度使马希崇昆仲凡十有七人自扬州来见赐衣物鞍马钱帛各有差赐以希崇为左羽林统军。又以淮南伪命扬州通句尚书虞部员外郎何幼冲为工部郎中仍赐金紫。
五月以伪命东都副留守工部侍郎冯延鲁为太府卿。
六月诏以江北诸州县有未收复处宜令行营大将明申招谕傥能知机归顺朝廷其向来名位当一切如故仍宣名藩大郡厚加旌赏其军都自长行已上并与优给其中愿归江南者亦听自便。
四年正月诏曰：应淮南界南百姓宜令行营将校告报诸军不得俘虏伤害。
三月亲征淮南壬寅赐收降到淮南将卒许文缜已下一万五百二十四人分物有差。
甲辰伪寿州节度使刘仁赡上表乞降丁未再差人上表是日赐仁赡诏曰：朕昨者再幸淮淝尽平诸砦念一城之生灵久困重围豁三面之疏网少宽疲瘵果闻感义累贡来章卿受任江南镇兹淮甸逾年固守诚节不亏近代封疆之臣卿。且无愧忠烈回翔之际不失事机万民获保於安全一境便期於舒泰卿便可宣达恩信慰抚军城将觌仪刑良增欣沃览奏嘉奖再三在怀差东上阁门使张保绩入城宣谕是日仁赡遣其子崇让上表请罪。又赐诏曰：朕临御万邦推诚克已当五兵未戢雷霆宣震耀之功暨万旅投戈覆戴示生成之德况卿等受任本国保兹列藩戮力邦家将帅常道救援不及回翔得宜事主尽心何罪之有已令宣谕当体优恩勉自保调无更疑虑称奖在念寤思不忘戊申帝率六师於寿州城北受仁赡以下降将仁赡已抱疾帝令不拜慰劳久之仍赐蟒衣玉带御马鞍辔金银器皿锦绮绫罗等甚厚。又赐其子崇让等四人及监军使周廷构节度判官郑牧营田副使孙羽等分物。又赐其军士钱绢米麦各有差寻除仁赡天平军节度使特进检校太尉兼中书令。
壬子以江南伪命西北面行营监军使舒州团练使朱元为蔡州防御使文德殿使监军使周廷构为卫尉卿寿州营田副使孙羽为太仆卿节度判官郑牧为鸿胪卿赏归顺也。
四月辛未以江南伪命西北面行营应援使前永安军节度使检校太尉许文缜为检校太尉左监门行上将军以伪命西北面行营应援都军使前武安军节度使检校太傅边镐为检校太傅左千牛卫上将军仍各佥一子为供奉官。
五月赐许文缜边镐王环周廷构冯延鲁郑牧孙羽等宅地各数亩。又以材植缗钱等赐之伸构居第。
八月。又赐许文缜等各绢三百疋绵五百两伸备时服。
十一月癸亥赐濠州降卒钱帛各有差。
乙丑涟水县伪雄武军使知县事崔万迪以其县来降寻授万迪琼州刺史充开封府马步军都指挥使仍以鞍马金银钱帛等物赐之。
丙寅制以伪濠州团练使郭廷谓为亳州防御使以伪濠州兵马都监泰州团练使陈迁为忻州团练使以伪保义军节度使陈承昭为右监门卫上将军仍以锦袍金带赐之。
是日赐涟水县归降兵士衣物钱帛各有差。
庚午伪濠州团练使郭廷谓已下诣行宫见帝优以待之咸厚加赐赉焉。
十二月泗州守将范再遇以其城降寻授再遇检校太保宿州团练使赐推诚化功臣仍厚赐加赉。
五年五月甲寅韩令坤自扬州差人执江南伪阁门承旨李延祚来献延祚称奉李景命起遣江北人户过江帝命释之乃以锦袍赐焉是月。又赐海州捷到军校卒伍钱帛有差。
二月征淮南幸扬州辛酉伪天长军使兼雄州刺史易ど及监军使周晖已下诣行宫见寻以ど为天雄军节度行军司马以晖为莱州团练副使咸加赐赉焉。
三月己亥赐江南书云：皇帝恭问江南国主刘承遇至赍到草表分割庐舒蕲黄等州画江为界兼重叠见谢者顷逢多事莫通玉帛之欢自近年遂构干戈之役两地之交兵未息蒸民之受弊斯多一昨再辱使人重寻前意将敷久要须尽缕陈今者承遇爰来封函复至请割州郡仍定封疆猥形信誓之词备认始终之意既能如是。又复何求边陲顿静於烟尘师旅便还於京阙永言欣慰深切诚怀其常润一路及氵公江兵棹今已指挥抽退兼两浙荆南水路将士各降诏示并令罢兵其庐黄蕲三路将士亦遣抽拔近外。若彼中起揭逐处将员兵士及军都家口了毕只请差人勾唤在彼将校交割州城所有江内舟船或虑上下须有往来已指挥只令就北岸牵驾尽合披陈幸惟体认。
是月命盐城监使申屠谔赍玺书押御马一十疋金银鞍辔一十副散马四十匹羊千口赐江南国主李景谔先为王师所擒帝释而归之因令赍是以往。又命释先擒到伪舒州刺史施仁望令归江南仍加赐赉焉。
四月江南进奉使冯延己巳下辞归赐延已金器百两银器五千两绢五十疋钱五百万缗马四十蹄羊二百口及伪副给事中田霖已下所赐各有差。
五月降玺书赐李景云：皇帝恭问江南国主窃以道契昌隆抚有疆宇控朱方而定霸总泽国以称雄五岭三江风声自远重光奕世基构无穷不有奇杰之才孰副民庶之望朕猥以凉德奄宅中区接风壤以非遥幸马牛之相及引领南望久渴徽猷果契素诚获亲高义一昨继劳使介频奉好音方在行朝未遑报命近还宫阙合遣轺车伸伸玉帛之欢少答岁寒之意今遣太府卿冯延鲁卫尉卿锺谟管押持送仍赐景御衣四对金玉带各一锦衣绮罗绫帛共十万疋金器千两银器万两御马五匹并金玉鞍马散马四百蹄羊五百口。又赐其世子冀国信物称是。又赐绢十万匹伸犒其师焉。
六月辛未降玺书赐李景云：朕居大宝之尊为万邦之主体穹昊从人之意法禹汤罪已之心豁开襟怀昭示寰海方务协和之德岂忘旷荡之恩载想融明谅应鉴认相次收到江南诸军员寮兵士四千六百八十七人今并放归自是命使臣七人分番押送赴迎銮渡过江仍以资粮赐之南军无不感悦七月庚寅放江南天辉拔山长剑兵士七百馀人归江南。
十月甲午放刑部侍郎冯延鲁左监门卫上将军许文绩右千牛卫上将军边镐卫尉卿周廷构等并放归江南。又敕淮南诸州旧隶江南者元置义军宜并放归农。
十二月庚辰江南生辰国信使曹翰辞上令赍玺书以赐李景云：皇帝致书恭问江南国主星聚生英哲命世既崇於基构承家抚有於江山顾寡昧之膺图与君王之契协属兹诞日遂举旧章仍辍近臣往修国命导所怀於乐土期福履之无疆今差枢密承旨曹翰押生辰国信往彼到希见领仍赐景金银器千两锦绮缯帛二千疋御衣三袭玉带二条名马二十匹金银鞍勒各一副。
六年幸沧州四月壬辰至乾宁军伪宁州刺史王洪率其部众以城来降赐物有差寻授洪随州刺史。
五月幸瓦桥关以契丹伪州刺史高彦晖为华州刺史以伪郑州刺史刘楚信为宁州刺史以伪关南巡检使姚中斌为汝州刺史皆赏归顺之智也。
六月戊寅赐伪泉州节度使刘从效诏曰：黄禹锡至省所上表归附大朝兼於京都置邸务事具悉卿自保全土宇专养黎元立功早达於机权临事固无於凝滞乃能望中原而内附陈方略以输诚永言恭勤良多嘉奖，爰自江南通和之後朝廷礼遇方深用恩信以绥怀俾寰区而是则兼以卿本道地邻江表尝奉金陵遽有改图理宜尽善如上都置邸与彼抗衡虽百谷朝宗无以异也。是时从效遣牙将蔡仲兴为商人间道至京师求置邸内属。
●卷一百六十八
○帝王部　却贡献
禹别九州以任土实周设九贡以致邦用量远近之宜制轻重之法各以所有陈之艺极诸侯述职非为重币也。四海会同非宝远物也。归於宰旅赋之以时其或献未有程人匪知禁，或以奇而入贡，或以贵而乐输远方之珍不足以登俎豆非时之物不足以充庖厨徒罄下情靡资国用历代王者知上之所好下有甚者故斥之而不御还之而不有书於简册垂为轨范兹亦有国之盛美也。故错综其事於篇云：
汉文帝时曾有献千里马者诏曰：鸾旗在前属车在後（鸾旗编以羽毛列系幢旁载於车上大於道而先行属车相连属而陈於後也。）吉行五十里朕乘千里马独先安之（安之言何所往），於是还马道里费而下诏曰：朕不受献也。其令四毋求来献後汉光武建武十三年异国有献名马者日行千里。又进宝剑价兼百金诏以马驾鼓车剑骑士。
是年诏曰：往年已敕郡国异味不得有所御献今犹未止非徒有豫养导择之劳（豫养谓未至其时豫前养之导亦择也。）至乃烦扰道上疲费过所其令太官受（太官令一人秩六百石掌御膳饮食）明敕下以远方口实所以荐宗庙自如旧制（口实膳羞之事也。）。
章帝建初二年四月癸巳诏齐相省冰纨方空吹纶絮（纨素也。冰言色鲜洁如冰纱也。也。纱薄如空也，或曰：空孔也。即今之方目纱也。齐有三服官故诏齐相罢之）。
和帝时旧南海献龙眼荔枝十里一置五里一堠（南海郡秦置今广州县也。《广雅》曰：益智龙交州记曰：龙眼树高五六丈似荔枝而小广州记曰：子似荔枝而员七月熟荔枝树高五六丈大如桂实如鸡子甘而多汁安石榴有甜醋者至日禺中翕然而赤即可食置为驿也。）奔腾阻险死者继临武长县汝南唐羌县接南海（临武县属桂阳即今广州县也。）乃上书陈状元兴元年帝下诏国珍羞本以荐奉宗庙苟有伤害岂爱民之本其敕太官勿复受珍繇是遂止焉（唐羌字伯游辟公补临武长县接交州旧献龙眼荔枝及生鲜献之驿马昼夜传送之至有遭虎狼毒害顿仆死亡不绝道径临武羌乃上谏曰：臣闻上不以滋味为德下不以贡献为功故天子食太牢为尊不以果木为珍伏见交趾七郡献生龙眼等鸟惊风发南州土溽恶虫猛兽不绝於路至於伤犯死亡之害死者不可复生来者犹可救也。此二物升献未必延年益寿帝从之）。
安帝永初五年二月诏省减郡国贡献太官口珍顺帝永建四年五月诏曰：海内颇有灾异朝廷修政太官减膳珍玩不御而桂阳太守文龙不惟竭忠宣畅本朝而远献大珠以求媚今封以还之。
晋武帝咸宁四年十二月太医司马程据献雉头裘帝以奇技异服曲礼所禁焚之於殿前敕内外敢有犯者罪之。
穆帝升平元年扶南天竺旃檀献驯象诏曰：昔先帝以殊方异兽或为人患禁之今及其未至可令还本国。
後魏孝文太和二年八月诏罢诸州禽兽之贡。
六年三年行幸虎圈诏曰：虎狼猛暴食肉残生取捕之日每多伤害既无所益损费良多从今勿复捕贡宣武永平二年十月郢州献七宝床诏不纳。又龙骧将军郢州刺史韩务献七宝床象牙席诏曰：晋武帝却雉头裘朕尝嘉之今务所献亦此之流也。奇丽之物有乖佩素可付其家人。
孝明时城阳王徽为镇军将军时戎马在郊王师屡变徽以军旅乏费上国封绢二千疋粟一万石以助军用帝不纳。
隋高祖开皇元年三月诏犬马器玩口味不得献上十五年六月相州刺史豆卢通贡绫文布焚之於朝堂。
唐高祖武德元年十一月诏曰：逸游损德昔贤贻训玩物丧志前典格言西旅献獒召公，於是作诫东齐馈乐尼父所以离心隋末无道肆极奢靡内骋倡优之乐外崇耳目之娱冠盖相望徵求不息公私扰遽徭费无穷朕受命君临志在约日旰忘食昧爽求衣纂组珠玑皆云：屏绝雕琢绮丽久从抑止其侏儒短节小马Φ牛异兽奇禽皆非实用诸有此献悉宜停断宣布远迩咸使闻知。
二年曷娑那可汗献大珠帝曰：珠信为宝朕所宝者赤心耳何用珠为竟不受。
六年钦州总管甯长直献大珠昆州刺史沈逊融州刺史欧阳世普象州刺史秦元贤并献筒中布建州刺史叶颢献练布吴玉杜伏威献竹帐帝以劳民皆不受之。
九年九月突厥颉利献马三十匹羊万口帝不受诏颉利所掠中国户口者令归之。
太宗贞观五年新罗献女乐帝不受并五色鹦鹉各令将还本国。
二十年五月高丽王藏及莫离支盖金遣使来谢罪并献二美女盖金即苏文也。帝谓其使曰：归语尔主美色者人之所重尔之所献信为佳冶悯其离父母兄弟于本国留其身而忘其亲爱吾。若取其色而伤其心我不为也。并还之。
高宗永徽二年闰八月吐谷浑河源郡王慕容诺曷钵遣使献骏马帝问其马之种性对曰：臣国者所以献之帝曰：良马人之所欲，岂可辍彼不足而加我之有馀哉！乃命还之。
十一月诏曰：弋猎畋游素非所好常谓此志布于远近而蕃夷有献鹰犬者有阻来远之情时复为受示以不违其意其诸州及京官仍有访求狗马鹰鹘之类来进深非道理自今後更有进者必加罪责。
咸亨二年五月周澄国遣使上表云：诃迦国有白象首垂四牙身运五足象之所在其土必丰既有威灵。又弭灾患力兼十象强制百人以水洗牙饮之愈疾请发兵迎取以献之帝谓使臣曰：舜用漆器而人叛纣用玉杯而国亡此亦所费不多但是奢丽之渐不可启也。夫作法於俭其弊犹奢作法於奢，岂能制止故圣人越席以昭俭茅茨以戒奢书云：珍禽奇兽不育於国方知无益之源不可不遏朕安用奇象令其远献乃劳其使而遣之。
仪凤三年十月诏以来年正月幸东都剑南陇右诸州每年供进物一二年。且停。
开耀元年十二月吐火罗进金衣一领帝不受。
中宗神龙二年真腊国遣使表请往文单采光明珠玻黎玳瑁以献手制不许。
玄宗开元五年以康安国突骑施等贡献多是珍异谓之曰：朕所重惟所宝惟贤不作无益之费不贵远方之物故锦绣珠玉焚於殿庭车渠玛瑙总赐蕃国今之进献未识朕怀宜收其情百中留一计价酬答务从优厚馀并却还是年突骑施遣使献橐驼及马降书谓曰：卿远贡忠信请献驼马朕玄默为神淡泊为德税彼部落则有劳费已敕有司不令辄受深领厚意宜体至怀。
七年二月癸未敕伊州岁贡年支米一万石宜停肃宗至德二年六月戊寅帝降诞日公卿以下咸以进献帝以行在并不受。
乾元元年四月诏曰：诸使应进鹰鹘狗┊等一切并停。
</div>
    <div class="pagination">
<a href="册府元龟_page135.html">上一页</a><span>...</span><a href="册府元龟_page131.html">131</a><a href="册府元龟_page132.html">132</a><a href="册府元龟_page133.html">133</a><a href="册府元龟_page134.html">134</a><a href="册府元龟_page135.html">135</a><span class="current-page">136</span><a href="册府元龟_page137.html">137</a><a href="册府元龟_page138.html">138</a><a href="册府元龟_page139.html">139</a><a href="册府元龟_page140.html">140</a><a href="册府元龟_page141.html">141</a><span>...</span><a href="册府元龟_page137.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
