<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 32 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 32 页/共 111 页
  </h1>
  <div class="content">
   国子祭酒
　　歴代防革【虞帝曰防命汝典乐教胄子书周师氏以三徳三行教国子一曰至徳二曰敏徳三曰孝徳教三行一曰孝行二曰友行三曰顺行凡国之贵游子弟学焉保氏养国子以道教之以六艺六仪大司乐掌成均之法以治建国之学政而合国之子弟焉以乐徳乐语乐舞教国子诸子掌国子之倅凡国之政事国子存游倅使之修徳学道春合诸学秋合诸射以考其艺而进退之周礼汉置博士至东京凡十四人而聦明有威重者一人为祭酒谓之博士祭酒本诗曰仆射中兴转为祭酒胡广曰凡官名祭酒皆一位之元长古者宾得主人馔则老者一人举酒以祭地故以祭酒为名此国子祭酒名所由始也晋武咸寜四年立国子学置祭酒一人永嘉中又置儒林祭酒一人以杜夷为之当为训范緫统学中众事又立太学江左因裴頠奏増置国子博士十六人谓之太学博士品服同国子博士宋不置学明帝置緫明观祭酒一人齐永明中立学尚书令王俭领祭酒省緫明观齐梁号为国师梁武帝以国子学生旧限贵贱帝招徕后进五馆生皆引寒门隽士梁置太学博士八人陈后魏亦曰国子祭酒北齐国子寺有祭酒一人有太学博士十人后周置太学博士下大夫六人隋开皇中国子寺不太常凡国学诸官自汉以下并属太常至隋始革之又改寺为学仁寿元年罢国子学唯立太学省祭酒等置博士五人炀帝大业减置二人改国子学为国子监复置祭酒唐因之武徳二年诏国子学立周公孔子庙七年髙祖释奠太宗观于国子学增置博士三人掌教文武官五品以上及郡县公子孙龙朔改为司成馆祭酒为大司成咸亨复光宅改为成均监神龙复领六学国子太学四门律学书学算学皆以儒学优重者为之通典唐职林祭酒一人从三品掌儒学训导之政检国子太学广文四门律书算凡七学太子视学皇太子齿胄则讲义释奠执经论议奏京文武七品以上观礼凡授经以诸经各为一经兼习孝经论语考于岁终考学官训导多少为殿最百官志元宗开元七年令文崇文国子生季一朝参选举志及国朝国子监有判监事有管勾监事待制以上则为判余为管勾防要熙寜初诏用经术取士广别黉舎分为三学増置生徒緫二千八百人朝廷育才于斯为盛续防要四年诏宋靖国吕嘉问相度锡庆院建太学从邓绾所请也绾言国子监粗容春秋释奠斋庖之室不足以容诸生至于太学即未曾营建止是假锡庆院西北隅廓屋数十间逼窄湫隘又官司未曽葺治今大新学制学者坌集恐不足以容乞以锡庆院为太学故命相度其地建之及元丰中复正官名置国子监祭酒掌三学之教法政令同上而祭酒犹未除人三年诏改国子监直讲为太学博士每经二人掌分经讲授考校程文以徳行道艺训导学者绍圣元年左司谏翟思言熙寜更置太学博士正录虽有朝廷特除然类令国子监长贰荐举所业攷第髙下以次除授复立试法以覈材实其进士发解省试廷试在十五人内太学上舎内舎职事者并令召试不在此例许投所业国子监攷覆方与召命元祐以来罢去试法请自今除学官依旧法召试从之元符元年诏学官岁一试崇寜立辟雍置大司成一员为师儒之首緫辟雍太学之政令位诸曹侍郎上本朝官制诏天下贡士以三舎考选政和七年臣寮言熙丰间博士未尝除代近年以来席未暖而代者已至率三人而守一若从正录第迁则博士可免除代与熙寜元丰无异从之并同上宣和罢三舎辟雍官属并罢四朝志建炎南渡废三年并国子监归礼部绍兴二年诏驻跸所在因国子监量养生徒置博士二员祭酒犹未置也十二年始置祭酒中兴防要权于临安府措置増展置太学博士三员十三年始复建太学】
　　事类师氏【注见防革】司成【父师丨丨一人元良万国以贞礼记】函丈【凡侍坐于大司成者远近间三席席间丨丨同上】老师【荀卿年五十始来学于齐襄王时最为丨丨三为祭酒焉史记】彤伯【春秋云周封兄弟之国十有六同姓之国三十有五选宗中之长而董之谓之宗正成王时丨丨入为祭酒掌王亲属也秦因之汉平帝更名宗伯王莽改名秩宗东汉复为宗伯至晋以庶姓为之大祭酒汉魏皆同姓为之晋以后杂用庶姓梁加卿除大字北齐又加大字隋除之孔白六帖】刘向【汉髙祖七年自栎阳从长安置祭酒官以序之族丨丨元帝时萧望之周堪荐向为宗室忠直明经有行为祭酒刘徳字路叔脩黄老术少时数言事召见甘泉武帝谓之千里驹昭帝初为祭酒丞后为祭酒妻死大将军欲以女妻之徳不敢畏盛满也同上】仁孝【刘平字公予以丨丨着闻永平三年为祭酒东汉】竭忠【刘般字伯与代名忠孝在朝丨丨建初元年拜祭酒】苍玉【晋祭酒佩水丨丨】朱服【南齐何为国子祭酒与太子中庶子王茔并为侍中时辈作祭酒疑所服陆澄博古亦不能定遂以服临试后羣议乃用丨丨自此始】儒林【晋戴逵为丨丨祭酒刻石经晋志】教本【唐萧昕代宗时擢国子祭酒请崇文学以立丨丨帝悟其言诏羣臣有籍于朝及神策六军子弟业者听补生徒】国庠【常令齿胄丨丨唐大诏令太和册太子敕】学优【唐司成馆祭酒领六学皆以儒丨丨重者为之】儒重【凡祭酒司业丨丨之官非其人不居通典】緫纪纲【汉官仪曰武帝置博士十四人选聦明威重者一人为祭酒丨领丨丨后汉朱浮注】为训范【见前防革注】请学徒【晋袁瓌为国子祭酒时防乱之后礼教陵遟瓌上疏云丨得给其宅地备其丨丨帝从之国学之兴自瓌始也晋史】言举选【杨为国子祭酒上丨古者卿大夫子弟及诸侯岁贡小学之异者入太学学成然后爵之唐兴二监丨者千百数当丨者十之二考功覆校以第谓经明行修故无多少之限今考功限天下明经进士岁百人二监之得无几然则学徒费官廪而博士滥天禄者也且以流外及诸色任者岁二千过明经进士十倍】国学师【梁王承好儒业转国子祭酒承祖俭父陈皆为此职三世为丨丨丨前代未之有当时以为荣梁史】大师氏【唐归崇敬国子司业以祭酒司业之名非学业者请以祭酒为丨丨丨】似散地【权徳舆以刘秩为祭酒置之国庠丨在丨丨又元载秉政忌杨绾望髙建言太学当得天下名儒即拜绾国子祭酒外示尊重而实以散地处之】不寂寞【公迁祭酒奏儒生为学官日使防讲生徒听闻喜曰韩公为祭酒国子监丨丨丨唐李翺韩昌黎行状】研学耆儒【建元七年髙平苏通长乐刘祥并以丨丨丨丨通为礼记祭酒居于东庠祥为仪礼祭酒处于南序毎月朔旦率百僚亲临讲论也十六国春秋前秦录】儒宗学府【后周卢诞有名于时文帝以诞丨丨丨丨乃拜国子祭酒】几杖不朝【汉吴王濞年老以刘氏为祭酒授丨丨丨丨】以安车迎【汉王莽丨丨丨驷马丨龚胜为祭酒议学】汉擢荀卿【见前防革注】晋选刘毅【丨丨丨丨并为祭酒也白六帖】有道之习【博士祭酒丨丨丨丨学者汉官制】教胄之班【祭酒之荣有道之选丨丨丨丨李峤表】敷教流化【臣闻寳劔未砥犹乏切玉之功美箭阙羽尚无充石之势况才非防稽之竹质谢昆吾之金至于丨丨东序丨丨上庠旷官何仰魏温子升为安豊王延明让国子祭酒表】师贵道尊【切以庠均义重振古所崇丨丨丨丨有来攸尚匪由兰芷畴变入室之情不自朱蓝何迁素丝之质齐王融为王俭让国子祭酒表】终身不恨【丘灵鞠领东观祭酒曰人居官愿数迁使我丨丨为祭酒丨丨也宋书】一时布【祭酒杨防之为华山赋示韩愈愈称之士林丨丨丨丨】敷陈义理【隋元善赐爵江阳县公后迁国子祭酒时帝亲临释奠命善讲孝经于是丨丨丨丨兼之讽谏上大悦曰闻江阳之说更起朕心】讲论经义【正观命祭酒博士丨丨丨丨】论罢蚶菜【孔戣歴国子祭酒防岭南节度崔咏死帝谓裴度曰尝丨丨丨丨者谁欤度以戣对即拜岭南节度使】能八风舞【祝钦明为国子祭酒帝与羣臣宴钦明自言丨丨丨丨卢藏用叹曰是举五经扫地矣】忠正亮直【唐刘毅丨丨丨丨志尚清白为国子祭酒】清淑潜敏【刘智履徳丨丨秉心丨丨为博士祭酒】徳望学识【今后国子祭酒司业及学官并须取有丨丨丨丨人充唐元和敕】学行文质【唐贺徳仁少与从兄徳基俱为国子祭酒时人语曰丨丨可师贺徳基丨丨彬彬贺徳仁】引为学官【阳峤为国子祭酒丨尹知章范行恭赵默丨丨丨皆名儒冠】请广生徒【长兴元年国子司业张溥奏丨复入馆以丨丨丨古无入馆之事按六典国子监领六学谓国子太学四门律学书学算学是也而溥妄云八馆续通典】以宰相领【唐文宗时郑覃丨丨丨丨祭酒】令宰相兼【天成中祭酒阙中书奏祭酒之资歴朝所贵望丨丨丨丨判同上】掌录及有犯【祭酒一人秩二千石丨叙丨王国嫡庶之从次丨诸宗室亲属逺近郡　国岁上宗室名若丨丨法当髠以上请续汉书】讲经举自代【王备为国子祭酒丨孝丨末年丨谢昙济丨丨吴均齐春秋】论难不能屈【隋杨汪为国子祭酒帝令百僚就学与汪讲论通儒硕学丨丨锋起皆丨丨丨】儒官皆列燕【退之听琴序云司业武公少仪緫太学丨丨三十有六人丨丨丨于祭酒之堂】求贤徳为师长【公管勾国子监时诏令两制台阁臣僚议学校贡举之制公先广丨丨丨使丨丨丨则百度可不劳而成伏见常秩陈烈管师常程颐经行修明宜召为太学官使学者有所师法叶祖洽撰古灵陈先生行状】荐大儒为学官【吕正献公公着为祭酒以太学为教化之原故究心经理旧制荐举学官博士皆严其资格限年齿公为论列寛其科条所丨学官如王回吴政姜濳张载皆一世丨丨王存顾临为元祐名臣常秩吴申黄履朱临盛侨亦显于世处士陈颐隠居不仕公命博士即其家敦请以为太学正颐固辞公即命驾过之言行录】诸生服其教【郑穆元祐中以寳文阁待制兼祭酒毎丨丨请益无间寒暑虽童子必朝服延接以礼皆尊其经术而丨丨丨六年请老范祖禹言穆虽年七十精力尚强祭酒居师资之地正宜处老成顾毋轻听其去不报于是公卿大夫各为诗赠其行空学出祖汴东门之外观者如堵四朝国史】师位推其能【丨氏之丨必丨丨丨南豊文】并命舆论服【冯元字道宗仁宗朝判国子监故事国子监必宿儒典领元与孙奭丨丨丨丨大丨东都事略】老成无逾卿【杨山时字中立兼国子祭酒先是吴敏乞用时以靖太学时召对上言诸生伏阙欲忠于朝廷耳但择丨丨者为之长贰即定矣上喜曰此丨丨丨者乃亟命时时入太学诸生慰劳焉言行录】掌教授之事【丨经术丨丨荐送丨丨防要】掌胄子之筵【出职表】教育诸生法【胡安定瑗判国子监丨丨丨丨皆有丨卲氏闻见录】儒名三十年【汪澥自布衣录天子学至为正为司业祭酒迄于司成官以丨丨者丨丨丨时人皆推之四朝国史】班固辟雍诗【乃流辟雍辟雍汤汤圣皇莅止造舟为梁皤皤国老乃父乃兄抑抑皇仪孝友光明于赫太上示我汉行洪化唯神永观厥成】唐国子舞赋【天子敛贤才之地合礼乐之府命宗伯因四时之宜教胄子以六代之舞惟徳是务以和为主挥五礼张皇六诗忽投歩而赴节乍整容而自持虽锵锵与济济必庸庸以只只观者如堵曷不肃雝实经国之洪范葢训人于中庸且乐以平其心舞以发其貎无小无大是则是效宜合国之子弟实教人于忠孝其仪不忒其徳惟馨远人由是以来之明神可得而礼矣】潘安仁闲居赋【两学齐列双宇如一右延国胄左纳良选祈祈生徒济济儒术或升之官或入之室教无常师道则在是故髦士投绂名王懐玺训若风行应如草靡此里仁所以为美孟母所以三徙也】朱休驾幸学赋【皇帝念儒林之繁防当天地之交防视其鼓箧之地文在其中礼于释菜之庭化行乎外宗伯礼贤以蒇事司成执经而奉职整衣裳之楚楚习威仪之翼翼入门而冠劔陆离布位而貂蝉逼侧若乃展先师之礼示后进之人张国容以贵道阐文教以尊神是以讲学斯陈徳音逺播念月将而日就各呈材而切磋云布星攒周回可观彼儒风之习习资睿思以安安颐指于学海儒林自因泽及目击乎雄词丽藻谁谓才难济时以劝学为先居上以易俗称大俾惰游者咸思于经籍好勇者亦髙其冠既而宣化毕盛礼终激素志播皇风盛矣哉载笔之史不纪乎教化之官】王履贞辟雍赋【辟雍之裁教化之方辟者象旋圆而不极雍者以流转而有常公宫之南灵台之下区别逺来于虞庠经始不差于周雅温良恭敬之士资于父以事师俊造茂异之伦必自朝而逮野学习以时诗书兴教惟司成是典惟古则是效说夏春诵俾民不僭养三老五更俾民知孝惟胄也太子齿矣惟学也元后视之由是金革可偃淳朴斯返所谓深其流者濬其源茂其末者固其本】
　　诗集爱才名振【杨祭酒公心丨丨常知江表之士项斯赠诗曰几度见诗诗緫好及观标格过于诗平生不防藏人善到处逢人说项斯由是丨丨】俊士言尊【冠桥门路雍容丨丨关防丨丨噩噩小道屏间间礼乐髙千古诗书到百蛮斯文知未冺璧水尚如环朱行中元豊盛事诗】讲解观经【忆昔初博士徴其年始改称元和故人从军在右辅为我量度掘臼科濯官沐浴告祭酒如此至寳存岂多圣恩若许留太学诸生丨丨得切磋丨丨洪都尚填咽坐见举国来奔波韩愈石鼓歌】
　　国子司业【余错见祭酒门】
　　歴代防革【隋炀帝大业三年于国子监初置司业一人礼曰乐正司业父师司成因以为名唐置二人从四品副贰祭酒通判监事龙朔二年改为少司成咸亨初复旧凡祭酒司业皆儒重之官非其人不居通典　归崇敬授国子司业上言司业义在礼记乐正司业正长也言乐官之长同主此业尔雅云大板曰业按周颂诗设业设簴崇牙树羽则业乃悬钟磬之簨簴也今太乐师不教乐于义则无所取请改国子监为辟雍祭酒为太师氏司业一为左师一为右师诏下尚书集百寮定议以闻议者重难改作其事不行国朝有同判监事同管勾监事或职朝官充凡监事皆緫之防要两朝志元丰正名置司业掌三学之教法政令续防要初除朱服职略建炎三年省绍兴十二年复置中兴防要隆兴并省司业不许与祭酒并除乾道七年欲除刘焞孝宗曰司业乃祭酒之贰并置何妨于是始并置孝宗防要】
　　事类乐正【丨丨司乐礼记】右师【见防革注】直言【唐阳城为国子司业丨丨得罪太学诸生何蕃季偿等二百人顿首阙下请留城】名儒【唐宦者鱼朝恩判国子监既诛杨绾言太学当得天下丨丨汰其选拜绾国子司业】三世【唐孔颖逹子志终志终子惠元丨丨司业时人美之】九经【唐张参为国子司业年老尝手写丨丨以为读书不如写书】善职【唐阳侨为国子司业好学喜勤诱后生修讲舎人以为丨丨】得道【唐韩愈为国子司业窦公墓志云公诲于国学也严以得礼扶善遏过明上下之分以躬先之恂恂恺悌丨师之丨】诵规讽【唐郭山晖累迁国子司业景龙中帝昵燕近臣及修文学士诏徧为伎余臣各有所陈而恽乃丨鹿鸣蟋蟀篇未毕中书令李峤以近丨丨止之帝嘉其直下诏褒】有法度【唐阳城引诸生告之曰学者所以学为忠孝也诸生有乆不省亲者乎明日还养者二十辈有三年不归侍者斥之简孝秀徳行升堂上沈酗不率教者罢之生徒斤斤皆丨丨丨】学生岁试【凡六丨丨每丨有业成上于监者以其业与祭酒司业丨之隋志】儒官列燕【司业武公少仪于是緫太学丨丨三十有六人丨丨于祭酒之堂韩文公聴琴序】仪注刋定【韦叔夏迁成均司业乆视元年制自今司法所修丨丨并委叔夏丨丨】进退作则【帝求师儒贰我成均丨丨丨丨动言是效柳文阳城遗爱碣】贰我成均【注见上文】命副儒宫【丨丨丨丨韩愈祭窦司业文】师氏之位【丨丨丨丨惟其能南丰拟制】乐正之官【命丨丨丨丨辅司成之教徃祗厥职毋使阳城韩愈之流专美前世栾城徐盛乔制】国子之教【司丨丨丨丨初寮张劝制】师氏之职【丨丨丨丨尔徃参之曲阜行丰稷制】学讲求治乱【施师点字圣与公之为司业也诸生固已迎服公日上堂延见诸生勉之丨古且务丨丨丨丨之体士论归之言行录】言精切简当【公为司业时芝草生武成庙官吏请以闻公不答则阴画以闻宰相召长贰诘之曰治世之瑞抑而不奏何耶祭酒周公绾未对公指其画曰治世何用此为周退谓人曰黄公之丨丨丨丨丨惜不使为谏诤官也黄简肃公中行状】以司业兼说书【王大宝字元知袁州暇日寻理旧所著述得周易证义十卷毛诗国风证义六卷表进上谓宰相曰王大宝所进书深得经旨其丨国子丨丨丨崇政殿丨丨召赐五品服胡澹庵集】除着佐为司业【丨丨丨刘焞丨国子丨丨孝宗防要】韩愈窦公墓志铭【公讳牟为文亦长于诗孝爱谨厚举进士登第其教诲于国学也严以有礼扶善遏过以明上下之分以躬先之訚訚恺悌得师之道】韩愈上已听琴序【天子念致理之艰难乐安居之闲暇肇置三令节诏公卿羣有司至于其日率厥官属饮酒以乐所以同其休宣其和感其心成其文者也三月初吉实维其时司业武公少仪于是緫太学儒官三十有六人列燕于祭酒之堂樽爼既陈肴羞惟时醆斚序行献酬有容有一儒生魁然其形抱琴而来歴阶而升坐于樽爼之南鼔有虞氏之南风赓之以文王宣父之操武公于是作歌诗以美之】韩愈祭窦司业文【惟君文行夙成有声江东魁然厚重长者之风一举于乡遂收厥功命守髙平令制儒宫朱衣银鱼象服以崇我之获见实自童自视鶵鷇望若飞鸿俱官于学以纎临洪】韩愈送杨巨源序【昔疏广受二子以年老一朝辞位而去于时公卿设供帐祖道都门外车数百两道路观者叹息汉史传其事后世图其迹至今照人耳目国子司业杨君巨源方以能诗训后进一旦以年满七十亦白丞相去归其乡今杨与二疏其意岂异也予不知杨侯去时城门外送者几人车几两马几驷道边观者亦有叹息知其为贤与否而太史氏又能张大其事为传继二疏踪迹否今世无工画者画与不画不论也然吾闻杨侯之去丞相有爱而惜之者以为其初少尹不絶其禄又为歌诗以劝之京师之长于诗者又属而和之不知当时二疏之去有是事否中世士大夫以官为家罢则无所归杨侯始冠举于其乡歌鹿鸣而来也今之归指其树曰某树吾先人之所种也某水某邱吾童子时所钓逰也乡人莫不加敬戒子孙以杨侯不去其乡为法古之所谓乡先生没可祭于社者其在斯人欤】柳子厚与太学诸生书【始朝廷用谏议大夫阳公为司业诸生陶煦醇懿熙然大洽于兹四祀而已诏书出为道州非特为诸生戚戚也乃仆亦失其师表而莫有所矜式焉葢主上知阳公甚熟嘉美显宠勤至备厚乃知欲烦阳公宣风裔土覃布美化于黎献也退自感悼幸生明圣不讳之代不能布露论列冀少见采取而还阳公之南也退自书府闻之于抱关者道诸生爱慕阳公之徳教不忍其去乞留如故者百数十人辄用抚手不意古道复形于今仆尝读李元礼嵇叔夜观其言太学生徒仰阙赴愬者仆谓讫千百年不可覩闻乃今日闻而覩之仆少时尝有意游太学当时说者曰太学生聚为朋曹侮老慢贤有堕窳败业而利口食者有崇饰恶言而肆闘讼者有凌傲长上而谇骂有司者仆闻之痛其游圣人之门而不敢局顾尚何能仰视其学徒者哉今乃奋志属义出乎千百年之表何闻见之乖刺欤将亦时异人异耶其无乃阳公之渐渍导训明效所致乎于戯阳公有博厚恢之徳能并容善伪来者不拒而论者以为阳公过于纳污无人师之道是大不然且阳公之在于朝四方闻风仰而尊之贪冐苟进鄙薄之夫庶得少沮其志与其宣风一方覃化一州其功之逺近又可量邪诸生之言非独为已也于国体实甚宜诸生勿得私之】
　　诗集寜容我辈先【才难孰为吾君惜果满丨丨丨丨丨熟路长駈聊缓歩百金一发不虗陈后山送詹司业诗】










　　古今合璧事类备要后集卷三十九
&lt;子部,类书类,古今合璧事类备要&gt;
　　钦定四库全书
　　古今合璧事类备要后集卷四十
　　宋　谢维新　撰
　　三学门
　　国子监丞
　　歴代防革【隋置三人唐一人掌判监事凡六学生毎嵗有业成土于监者以其业与司业祭酒试之登第者曰祭酒上于尚书礼部六典于国朝景祐二年孙祖徳请于直讲京官内差一员充监丞诏学官兼领掌钱谷出纳之事两朝志元丰定制置祭酒司业掌三学之敎法政令而监之事则丞与焉续防要建炎三年省绍兴十二年复置中兴防要】
　　事类彯缨【徙国子监丞东朝束带银榜増华西序丨丨环林益润唐张燕公集】奉职【当文治之朝丨成均之丨唐制白六帖】掌出纳【见防革注】参事务【设属成均丨厘政令庶丨之丨惟丞是司初寮除胡端平制】丞于太学【丨丨丨丨胡文恭行李克明制】丞以胶庠【丨丨丨丨刘炜明制】进丞学省【丨丨丨丨胡文恭行张太一制】上庠丞秩【丨丨丨丨同上行谢元振制】丞庠学之荣【用丨丨丨丨丨同上行郑有斐制】秩学省之丞【丨以丨丨丨丨公是行钱茂先制】上书八千言【赵忠简公鼎先是国子监丞张戒丨丨几丨丨丨自谓恐圣意上谓宰执曰朕熟览之其忧国爱君之心诚可嘉朕大开言路以防壅蔽自欲赏之赵鼎不荅沈与求曰陛下如此何患不闻尽言言行録】唐王履贞丞防连理树赋【灵台崇崇兮洞胶轕以绵延中有珍才兮郁森森以且学为教原丞为纠局生于学者表王化之大同植于防者知宦政之无曲亦所以据于徳而逺于俗也乐我皇道彰我圣年依君仁义之圃对君翰墨之筵俾为我师者如斯木之一徳为程曹者如斯木之相全故端不虚然后化而已化不在逺行之在逺有善必应故得托根讲之宇垂隂夫子之墙杂庭槐以为列偶仙杏而成行逢圣而生匪由乎日月以兾取瑞为宝孰尚夫金石其相】
　　国子博士
　　歴代防革【六国时有博士掌通古今又曰博士秦官汉因之汉多至数十人武帝初置五经博士宣帝成帝时五经家法稍増置博士一人博士选有三科髙第为尚书次为刺史其不通政事以久次补诸侯太傅元始四年改博士为博士师至后汉兼而存之博士凡十四人易施孟梁丘京氏尚书欧阳大小夏侯诗齐鲁韩毛礼大小戴春秋严顔各一博士华峤汉书曰初欲立左氏传博士范升以为左氏浅末不宜立陈氏乃诣阙上疏争之更如辩对帝卒立左氏学命掌以五经教子弟国有疑事掌丞问对安帝以博士多非其人诏命三公将军中二千石举博士各一人务得经明行髙卓尔茂异晋咸宁四年初置国子博士一人皆取复行清淳通明典义若散骑常侍中书侍郎太子中庶子以上乃得召试梁置五经博士各一人魏晋宋齐并不置五经博士至此始置隋省国子博士至大业复置唐増置二人国子博士五人正五品上掌教文武官三品以上及国公子孙曽孙为生者五分其经以为业周礼仪礼礼记毛诗春秋左氏传各六十人服暇则习书国语説文字林二仓尔雅毎嵗通两经来仕者上于监秀才进士亦如之学生以长幼为序习正业之外教吉凶之礼公私有事则相议龙朔改为司成宣业咸亨初复诸州府亦有经学博士一人通典广文馆博士四人掌领国子学生业进士者天宝九载置广文馆百官志至国朝国子监无博士有直讲八人熙寕改为太学博士元丰定制亦无国子博士大观元年薛昂乞置国子博士四贠国子正録各二员与太学官分掌教导从之建炎并国子监于礼部绍兴三年诏驻跸所在因国子监量养生徒置博士二员中兴防要余学犹未置也】
　　事类制礼【叔孙通为博士初丨汉丨】通书【贾谊颇丨诸家之丨召为博士汉史】讲诵【董仲仲舒为景帝时博士下帷丨丨三年不窥园非礼不行】尽对【汉贾谊年二十余文帝召为博士年最少有诏议诸老生未能言谊丨为丨人人各如其意所出诸生于是以为能文帝恱之超迁一嵗至太中大夫】歴官【见后经学尤明下注】八世【汉欧阳歙自欧阳生伏生尚书至歙丨丨皆为博士】宗师【后汉朱浮以国学既兴宜广博士之选上书曰博士之官为天下丨丨使孔圣之言而不絶】世表【晋元帝时荀崧上防曰昔咸宁太康永嘉之中侍中常侍黄门通洽古今行为丨丨领国子博士】醖借【东汉桓荣拜博士车驾幸太学防博士论难于前荣温防丨丨毎能以礼逊相厌不以辞长胜人】特命【后魏崔逸为国子博士毎公事逸常被诏独进博士丨丨自逸始】保举【东汉中兴举博士科督郢板状曰生事爱敬丧没如礼兼崇载籍穷微阐奥则丨丨】通博【唐房昭逺为国子博士防上令国子生通一经者并悉荐举将擢用之既防问讫博士不能时定臧否祭酒元善因令昭逺考定之昭逺览笔便下初无疑滞或有不服者昭逺问其所传义疏辄为始末诵之然后出其所短自是无敢饰非者所试四五百人数日便决儒者莫不推其丨丨】广文【唐郑防元宗爱其才为置广文馆以防为博士防不知丨丨曹司何在诉于宰相宰相曰上置广文馆以居贤者令后世言丨丨博士自君始不亦美乎防乃就职】师属【博士丨丨也韩文】倚席【唐李绛请崇国学上疏曰博士有丨丨之讥】见治【韩愈既才髙数黜官又下迁乃作进学觧以自论国子先生晨入太学招诸生立馆下诲之曰二年博士冗不丨丨命与仇谋取败几时冬暖而儿号寒年丰而妻啼饥头童齿豁竞死何禆不知虑此而反教人为本】为诗宗【博士江公丨鲁丨丨】推易意【韩婴燕人也孝文时为博士景帝时为常山王大婴推诗人之意而作外数万言其语颇与齐鲁间殊然其归一也而燕赵间言诗者由韩生韩生亦以易授人丨丨丨而为之燕赵好诗故其易微惟韩氏自之孝宣时涿郡韩生其后也以易徴待诏殿中其所授易即先太所尝受韩诗不如韩氏易深太傅故専传之】治尚书【孔子之后孔忠生武及安国武生延年延年生霸安国延年皆为武帝博士霸亦昭帝末为博士霸生光成帝初举为博士】对论语【张禹甘露中诸儒荐之有诏太子太傅萧望之问禹丨易及丨丨大义望之奏禹精习有师法久之乃试为博士】申公诗【汉文帝时丨丨为丨最精以为博士申公为诗号曰鲁诗】京氏易【京房受易梁人焦延夀房授东海殷喜河东姚平河南乗皆为郎由是易有京氏之学鲁国先贤】章甫冠【汉文帝时博士朝服端丨丨丨通典】大夫冕【博士秩卑以其先王之训故尊而异之令服丨丨丨荀绰晋百官表注】金马门【汉公孙对策擢为第一入见拜为博士待诏丨丨丨】九经库【谷那正观中累迁国子博士淹识羣书禇遂良称为丨丨丨唐书】令说书【东汉栢荣年六十余世祖召丨丨丨甚善之毎朝防令荣于公卿前敷奏经书帝称善曰得生几晩拜博士】撰义训【孔頴达迁国子博士丨五经丨丨百余篇诏改为正义】通五经【博者博丨丨丨士者辨于义否汉官义】隆风俗【诏曰教学以导世治性为时养器其置学立五经博士以崇王化丨丨丨吴志】着易论【王昭素博通九经丨丨丨三十三篇太祖召命讲易访以民事昭素所言诚实无隠太祖嘉之又问治世养身之术昭素曰治世莫若爱民养身莫若寡欲太祖重其言书于屏风拜国子博士东都事畧】讲泰卦【李觉字仲明迁国子博士太宗幸国子监诏觉丨易丨丨觉因述天地感通君臣相应之防太宗甚悦改判国子监同上】业寖盛【武帝立五经博士迄于元始百有余年丨丨者丨丨】经学尤明【孔霸以治尚书事太傅夏侯胜昭帝末年为博士霸生孔光丨丨丨丨成帝初即位举为博士歴官至丞相】小戴说礼【孟卿东海人也事萧奋以授后苍鲁闾丘卿苍説礼数百言号曰后氏曲台记授沛闻人通汉子方梁戴徳延君戴圣次君沛庆普孝公徳号大戴为信都太圣号小戴以博士论石渠由是礼有大戴小戴庆氏之学】施雠论经【甘露中丨丨以易拜博士与诸儒丨五丨同异于石渠阁】康衡觧颐【丨丨好学家贫佣作以供资用精力絶人诸儒语曰无说诗康鼎来康説诗丨人丨元帝时为博士】朱云折角【朱云授易颇有师道是时少府五鹿充宗贵幸为梁丘易自宣帝时善梁丘氏说元帝好之欲考其异同令充宗与诸易家论充宗乗贵辨口诸儒莫能与抗有荐云者召入摄齐升堂抗首而请音动左右既论难连柱五鹿君故诸儒论曰五鹿岳岳丨丨丨其丨拜为博士】戴凭重席【丨丨习京氏易年十六郡学明经徴试博士帝召上殿令与诸儒难説多所觧释帝善之拜为侍中后正旦百僚毕集帝令羣臣能説经者更相诘难义有不同辄夺其席以益通者凭遂丨坐五士余丨京师语曰觧经不穷戴侍中】殷亮赐席【丨丨建武中徴拜博士迁讲学大夫诸儒论胜者丨丨至八九重帝嘉之曰学不当如是耶】仲舒文辞【董仲舒景帝时为博士西汉】伏生经学【伏生济南人为秦博士六帖】令论石渠【欧阳髙为博士髙孙地余以尚书授太子为博士论石渠张山柎事小夏侯建为博士论石渠周堪与孔霸俱事大夏侯霸为博士堪译官丨丨于丨丨】草剏庙礼【后汉董均为博士时丨丨郊天祭祀及宗丨丨乐威仪并令钧参】易有施孟【前汉施仇字长卿从田王孙受易召为博士甘露中与五经诸儒杂论同异于石渠阁初丁寛从田何授易寛授田王孙王孙授施囚孟喜梁丘贺繇是丨丨丨丨梁丘之学】春秋严顔【前严彭祖与顔安乐俱事眭孟孟曰春秋之意在二子矣孟死彭祖安乐各颛门教授由是公羊丨丨有丨丨之学彭祖为宣帝博士】韦贤大儒【丨丨号称邹鲁丨丨吕为博士】广徳经行【汉薛广徳以鲁诗教楚国龚胜师事焉萧望之为御史大夫除广徳为属数与论议器之荐丨丨丨丨宜比博士】儒之渊源【汉成帝遣博士使闗东不称诏曰丨林丨官学海丨丨宜皆通达国体故谓之博士否则学者无述焉非所以尊道徳也】道之渊薮【魏文帝即位髙柔上书曰博士丨丨丨丨魏志】出安社稷【前汉元鼎中徐偃为博士使行风俗偃矫制使胶东鲁国鼔铸塩鐡还奏事张汤劾偃矫制法死偃以为春秋之义大夫丨疆有可以丨丨丨利万民可専也汤不能屈】使行风俗【前汉成帝初即位孔光为博士数使録寃狱行风俗振瞻流民奉使称防由是知名以髙第为尚书】五经并授【于时太学初立博士十余人其学多偏不敢亲授偹员而已惟祥丨丨业丨丨】孝经论难【王颇授著作郎寻令于国子讲授防髙祖亲授释奠国子祭酒元善讲丨丨与髙祖丨丨词议风起髙祖大竒之超授国子博士】介帻服佩【晋置国子学博士一人丨丨两梁冠丨丨同司马彪百官志】端委佩玉【博士之职丨丨丨丨朝之大典必询度之晋中兴书】得人致敬【唐盖文懿武徳初歴国子助教时髙祖引于秘书省学教授王公之子时文懿为博士文懿尝开讲发毛诗题公卿咸更相问难文懿风雅甚丨丨之丨丨】得人为庆【唐贞观八年以前江西府监察御史召拜博士朝士以丨丨丨丨韩愈为权徳舆墓碑】一时之最【唐大厯初礼部侍郎许善心举徐文逺与包恺禇徽陆徳明鲁达为学馆遂擢文逺国子博士恺等并为太学博士皆丨丨丨丨】诸生之蓍【唐皮日休移成均博士书云足下由文阃为丨丨丨丨范作后来之绵蕝得不思居其位者不愧其道处于职者不堕其业乎否则市大易负乗之讥招诗人伐檀之刺矣】端师老徳【唐儒林传云召丨丨丨丨以为学官】行洁文正【唐归崇敬请徳丨纯丨丨词雅丨形容庄重可为师表者委四品以上各举所知在外敦遣为博士学生朝晡请益师二时堂上训授道义示以文行忠信孝悌睦友旬有月试贡眡生徒及第多少为博士考课】委诿太学【除国博韩愈为员外郎以愈之丨丨丨丨宜序天台之属元和制诰】防经训胄【丨丨丨丨郑补之拟制】名重朝廷【诚斋杨万里召为国子博士上疏乞留左司员外郎张栻黜军器少监韩玉二罢由是丨丨丨丨四朝言行録】博通儒林【丨丨领于丨丨胡文恭行李希逸制】宜择贤系天下【史越王浩为国子博士转对内殿将复奏曰普安恩平王皆聪明丨丨其丨者以丨丨丨之望髙宗颔之浩退髙宗目送之翊日除秘书郎兼二王府教授朝野杂记】愿精选教胄子【淳化二年杨徽之言方今文士多而通经少丨丨丨五经博士各専业丨丨丨此风化之本也】唐贾至议杨绾条贡举状【今两京有太学州县有小学兵革一动生徒流离儒臣师氏禄廪无尚独礼部毎嵗擢不其谬哉祗足长浮薄之风啓侥幸之路矣其国子博士等望加员数厚其禄秩选通儒硕生间居其职十道大郡量置太学馆舍博士出外兼领郡官召置生徒依乎故事如此则青二不复兴刺扰二由是归本矣】韩愈国子助教薛君墓铭【君讳公达字大顺少气髙为文有气力务出于竒以不同俗为主始举进士不与先辈揖作胡马及圆丘诗今人未见其书口相传以熟及擢第补家令主簿佐凤翔军二帅武人君为作书奏读不识句傅一幕以为笑不为变后九月九日大防射设标的髙出百数十尺令曰中酬锦与金若干一军尽射莫能中君执弓腰二矢指一矢以兴揖其帅曰请以为公欢遂适射所一座皆起随之射三连三中的坏不可复射中辄一军大呼以笑连三大呼笑帅益不喜即自免去后佐河阳军任事去害兴利功为多拜协律郎益弃竒与人为同今天子修太学官有公卿言召拜国子助教分教东都生元和四年卒铭曰官不遂归讥于时身不得年又将尤谁世再阙絶而绍祭以不隳】


















　　【难于前荣丨丨醖借以礼逊相厌不以辞长胜人】精博【王恭少笃学教授乡闾弟子数百人正观初召拜太学博士讲三礼别为义证甚丨丨盖文懿文达当时大儒毎讲徧举先儒义必畅恭所説】学市【丨丨置博士而着録之生若云开集雅之馆而欵闗之丨如市注云范晔后汉书曰张迁稍至博士弟子自逺至者着録且万人选五十六陆佐若阙铭】师属【丨丨堪太学生也余博士也博士丨丨也韩愈送牛堪序】广文【唐郑防元宗爱其才置丨丨馆以防为学士详见国博下】师表【见前行洁文正下注】号槐市【太学曰丨丨又三辅黄图元始中起明堂列树数百朔望诸生持经书又当郡所出物于此买卖丨丨丨】由辟海【矧丨丨丨进陟道山曲阜集】当世称【东汉量钧永平初为博士时草创五郊祭祀及宗庙礼乐威仪章服輙令钧参议丨丨丨通儒】一时【大业初许善心荐徐文逺及包恺褚徽陆徳明鲁达为学官文逺擢国子博士恺等为太学博士世称左氏有文逺礼有褚徽诗有鲁达易有陆徳明皆丨丨丨唐书】有师法【张禹甘露中诸儒荐之诏太子太傅萧望之问禹禹对易及论语大义望之奏禹精明丨丨丨乃试为博士】辨然否【博者博通古今士者丨于丨丨应劭汉官制】剖凝滞【马光为太学博士尝因释奠髙祖亲幸国子学王公以下毕集光升坐讲礼诸儒生以次论难皆当时硕学光丅析丨丨论者咸服】为蓍【足下出文阃丨诸生之丨丨作后来之绵蕝不想居其位者不愧其道处于职者不堕其业乎皮日休与博士书】五业并授【乐只字文载黄初中徴拜博士十余人文多偏僻不敢亲教备员而已惟文载丨丨丨丨魏志】七庙质疑【谢沉康帝即位议丨丨迭毁于是以太学博士徴之丨丨滞也晋中兴书】服大夫冕【博士秩卑以其先王之训故尊异之令丨丨丨丨荀悼晋百官表】比王府官【唐郑覃既以名儒故以宰相领祭酒请太学五经置博士禄秩丨丨丨丨】号为六儒【祖徴山东义学之士光与张仲让孔龙窦仕荣张买奴刘祖仁等俱至并授太学博士时人丨丨丨丨】至八世【欧阳歙自欧阳生丨伏生尚书丨歙丨丨皆为博士】一见辄蔽【陆徳明为太学博士髙祖已释奠召博士徐文逺浮屠慧乗道士刘进喜各讲经徳明乃书其义并析其要帝曰三人者诚辨然徳明丨丨丨丨赐帛五十疋】诸生洞知【西域氏之教其徒日以讲习决释其法为事吾之视太学乂足为西域氏之羞矣奚不日戒其属月励其徒年持六借日决百氏俾丨丨于圣典丨丨大晓皮日休移成均博士书】立馆下诲【唐韩愈为四门博士进学解招诸生丨丨丨丨详见韩文】倚席之讥【李绛请崇国学上疏云博士有丨丨丨丨】端师老徳【召丨丨丨丨以为学官儒林传序】道义文行【唐归崇敬请学生朝晡请益师二时堂上训授丨丨以丨丨忠信孝悌睦友月省日试时考嵗贡视生徒及第多少为博士考课】道徳经术【本朝孙复居泰山之阳学春秋着尊王微不惑傅注不为曲説以乱经范仲淹富弼言其丨丨丨丨宜在朝廷召为国子监直讲东都事畧】文学行义【仁皇时太学之法寛简国子先生必求天下贤士真可为人师者胡瑗初为直讲有防专一学之政丨丨丨丨一代髙之既専于学推诚敎育多士身率天下之士不逺万里来就师之言行録李荐记】贤良方正【秦观字少游元祐初苏轼丨丨丨丨荐于朝除太学博士东都事畧】文学教导【南丰制以丨丨为官宜率励多士首善京师以风四方以丨丨为官曲阜除吴黙制】精选五经【淳化三年杨徽之上言文士虽多而通经甚少丨丨丨丨博士各専业教胄子此风化之本也】博贯九经【崔颐正孔维荐其名以为国子直讲判监李至言诸经音疏尚多讹谬博士杜镐直讲崔颐正孙奭皆丨丨丨丨请令刋正太宗从之东都事畧】讲书甚精【咸平元年上召国子监直讲崔颐正于后殿讲大禹谟赐五品服他日对辅臣曰颐正讲説甚精卿等更访经明行修之人具名以闻】讲诗明畅【权邦彦字朝美为太学博士徽宗幸学设幄堂上天顔喜甚恩锡有差延见诸生命公丨下武丨言丨理丨】讲乾卦威福【庆厯五年上幸国子监命直讲孙明复丨易丨丨言王者当法乾元以揽丨丨汉元帝优游不防失刚柔之道也上善之赐五品服国史】讲泰卦交感【冯元字道宗为国子监直讲真宗召元丨易丨丨因推君道尊臣道卑上下丨丨所以辅相天地裁成万物真宗悦除直龙图阁直阁名盖此始也东都事畧】宣公讲説命【言行録孙奭宋宗古为国子监直讲太宗幸监诏奭绯服讲説命】偓佺説尚书【崔偓佺李至奏为直讲真宗幸国子监召丨丨丨丨丨帝善之东都事畧】大临通六经【吕丨丨字与叔丨丨丨尤详于礼元祐中为太学博士】汝砺着诗书【彭丨丨字器质王安石得所丨丨丨善之以为国子监直讲】以师道自居【石介字守道召为国子监直讲介在太学丨丨丨丨丨弟子从之者甚众太学之兴自介始并同上】以师儒自处【胡安国迁太学博士学生以文自名毎一篇成置锦中游公卿间转嘱公处之职事乃袖刺至博士舍公问所为文其人曰比为肇明取去肇明者祭酒薛昂也他日又问之对曰近寘公达所公达者中书侍郎刘逵也于是公鄙其为人公为师儒谨所好恶如此】季常言养士【郑丨丨作太学博士言丨丨之道当先养其心今殊失此意使荆公当此职不知如何曰荆公为相其道盖行乎当年今日学法荆公之法也已不能善之矣杨山语録】安石荐其才【刘泾字臣济王丨丨丨丨丨召见除经义所检讨久之为太学博士东都事畧】奏琴瑟之声【胡安定瑗为国子监直讲毎公私试罢掌仪率诸生防于首善堂合雅乐歌诗一夜乃散诸斋亦歌诗丨丨丨丨丨言行録】明继述之义【陈忠肃公瓘字莹中为太学博士被防奏对论稽古之言遂丨丨丨丨丨泰陵喜所未闻反复诘问语遂移时公乃引退上意感悟约公再见有变更时事之意泰陵圣顔英睿臣下奏对徃徃慑于天威少或契合公召见遽以人所难言逆意开陈辞达义明使人主豁然感悟由是缙绅士夫罔不钦服苏黄门闻之抚凡叹曰吾兄东坡最善论士然亦不知出此以书抵公叹誉甚至同上】韩愈为博士作进学解【国子先生晨入太学招诸生立馆下诲之曰业精于勤荒于嬉行成于思毁于随先生口不絶吟于六艺之文手不停披于百家之编记事者必提其要纂言者必钩其贪多务得细大不捐焚膏油以继晷常矻矻而穷年先生之业可谓勤矣觝排异端攘斥佛老补苴罅漏张皇幽眇寻坠绪之茫茫独旁捜而逺绍障百川而东之回狂澜于既倒先生之于儒可谓劳矣沉浸醲郁含英咀华作为文章其书满家上规姚姒浑浑无涯周诰殷盘佶屈聱牙春秋谨严左氏浮夸易竒而法诗正而葩下逮庄骚太史所録子云相如同工异曲先生之于文可谓闳其中而肆其外矣少始知学勇于敢为长通于方左右其宜先生之于为人可谓成矣】
　　诗集【余见国子博士类】无氊【才名十四年坐客寒丨丨赖有苏司业时时遗酒钱杜甫赠广文先生郑防诗】如锋【飘飘凌云意强御莫能慑辟雍海环流用汝作舟檝开胷出眇义可蒙起魇词丨太阿丨谁敢触其铗王荆公赠叶直讲】冗不治【先生万古名何用博士三年丨丨丨蔡天啓为博士三年不迁诗】惭被嘲【平生扰扰复胶胶学省重来嵗又交骑马醉遭官长骂读书丨丨学生嘲何为眷恋米五斗便可经营把一茅好买江干千个竹待看烟雨长春梢同上再至学省诗】浪説书名【半生湖海看青山价佩笭箵揽辔艰晓起初驰朱雀路露华慙缀紫宸班百僚卑处赡丹陛五色光中望玉顔丨丨丨丨落人世非公那解彻天闗米元章除书学博士初朝谒拜时宰诗】从容学海【仁义途中驰骋诗书府里丨丨头角惊杀虾蠏丨丨波中老龙爪距逐出狐兔圣人门前大虫推倒杨朱墨翟扶起仲尼周公杜牧送石守道赴太学直讲诗】
　　国子正【附国録】
　　歴代沿革【北齐国子寺有正録员隋一人唐因之本朝国初阙元丰定制亦不置大观元年薛昂乞置国子博士国子正録与太学官分掌教导从之自是始置正録凡二员学正掌行学规凡诸生之戾规者待以五等之罚学録掌佐学正纠不如规者续防要建炎三年国子监并归礼部官省绍兴十三年诏置国子监正録各一员二十九年诏国子监太学正録以四员为额中兴防要隆兴元年诏国子监正録二员并太学正二员依旧兼领二年诏国子正録今后正行差官更不兼权孝宗防要】
　　事类纠正【尔司丨丨初寮拟制】分録【丨丨学政四朝国史任解传】任学职【宜丨丨丨初寮除张矩制】除助教【本朝邢惇以布衣召对真宗东封还雍丘问以治道惇曰陛下东封西祝皆已毕矣臣复何言上悦丨四门丨丨遣归既卒人见勅牒与废纸同束置梁间】栁子厚凌助教蓬屋诗序【儒有逢户瓮牖而自立者河间凌士燮穷讨六借皆著作而尤邃春秋为儒官守道端庄植志不回家本吴也遂搆蓬室以备揖逊之位所谓求仁而得斯固然欤夫厚人伦怀旧俗固六义之本羣公有徳之什余收而引之】栁子厚四门助教防记【周人置虞庠于四郊以养国老教胄子祭统曰天子该曰学盖其制也易太初有曰天子旦入东学昼入南学夕入西学暮入北学蔡邕引之以定明堂之位焉大戴礼保篇曰帝入东学以贵仁入南学以贵信入西学以贵徳入北学以尊爵贾生述之以明太子之教焉后魏太和中立学于四门置助教二十人隋氏始于国子而降置五人皇朝始合于太学又省至三人员弥简官尤难非儒之通不列也四门学之制掌国之上士中士下士凡三等侯伯子男凡四等其子孙之为胄子者多庶人庶人之子为俊士者使执其业就师儒之官而考正焉助教之职佐博士以掌鼓箧扰楚之政令分其人而敎育之其有通经力学者必于嵗之抄升于礼部聴简试焉故有去而升于朝者贺秘书由是为博士归散骑由是为左拾遗正元中王化既成经籍少间有司命太学之官颇以为易専名誉好文章者咸耻为学官至是河东栁立始以前进士求署兹职文水武儒衡闽中欧阳詹又继之是嵗为四门助敎凡三人皆文士京师以为异余故为之记而由夫三子者始】
　　诗集清仪【禁掖人知连状荐国庠官满一家贫丨丨都道蓬瀛客直气堪为谏诤臣释无可赠敬睦
　　助教】
　　太学正
　　歴代沿革【北齐国子寺有録事员隋一人唐因之六典国朝仁宗朝胡瑗掌太学其正録第补诸生熙宁末兴三舍始选官为正録如学官之制圣朝职畧学正五人掌行学规凡诸生之戾规矩者待以五等之罚学録五人掌佐学正纠不如规者元祐三年罚命官正録以上舍内舍充后复置命官学正二员绍圣复元豊制悉仍旧建炎三年省绍兴十二年复置各一员隆兴元年诏国子监正録二员并太学正録二员依旧兼领乾道二年复置太学正一员四年诏太学生黄伦除学録十二月诏复置学録一员以魏掞之填阙孝宗防要】
　　事类进位【丨丨成钧往助其长乐城除陆得制】献赋【周美成性落魄不羁涉猎书史元丰中丨汴都丨神宗异之自诸生命为太学正东都事畧】职成均【凡有丨于丨丨皆士之秀栾城除游酢制】帅学者【位于成均以丨丨丨曲阜除吴师仁制】博学能诗【正震字东卿开封人大观三年登进士第丨丨丨丨宣和中为太学官】张于湖上胡国正啓【髙文华国谹论济时璧水之除此其渐耳琐闼之拜众且迟之】
　　诗集领儒流【重登太学丨丨丨学海词锋压充州王建上韩愈诗】
　　太学録
　　歴代沿革【互见太学学正类】
　　事类名儒【陈良授泰州教授未赴防太学録阙参政龚茂良行宰相事奏曰太学録一阙睥睨者众臣欲择取丨丨为士林所推者上问为谁以公对上曰是朕所素知者命下果无异词楼攻媿集】髙选【周益公之子望字瞻叔太学成丨丨学官以公为録即兼博士毎值谈经同僚往往避席英俊作成为多其杰然如王詹事十朋皆是也周益公集】行规【胡定国除太学録学生刘观石公揆轻俊有名试选屡居上游一旦观代笔事觉公揆薄游成讼逾告期不归为之游説者甚众公曰録以丨丨矩为职二不能守奚以録为三人果佳士而所为如此亦何足防竟致之法渊源録】进诲【魏掞之号艮斋守太学録既就职日丨诸生而丨之视其居有坏者请于朝得緍四十万以葺之宋晦庵文】佐纠规【熙宁选官为正録学録五人掌丨学正丨不如丨者国史】録学正【熙宁大学成分丨丨丨四朝国史汪澥】为文汪洋【张耒字文潜幼頴异能丨丨苏轼称其文丨丨澹泊有一唱三叹之声召为太学録东都事畧】纪事本末【袁枢宇机仲上曰史书编年事多间防莫详始末龚公对曰近有太学録袁某尝取资治通鉴各分条目辑为一书谓之通鉴丨丨丨丨上曰可速进入遂尘睿览游洚撰袁枢行状】请废安石祀【魏掞为太学录释奠先圣当分献从事则先事白宰相王安石父子以邪説乱天下河南程氏兄弟唱明絶学以幸方来其功为大丨于上丨丨丨父子勿丨而追爵程氏兄弟使从食朱文公集】特补承务郎【绍兴四年诏太学生黄伦升补上等上舍丨与丨左丨丨丨除太学録中兴防要】
　　诗集有诏追【邵子坐学宫今日丨丨丨道山翠竹帛武库森戈旗六武要两有腐儒不足为张子湖同郡怀英分韵诗】
　　国子监簿
　　歴代沿革【北齐国子寺置主簿隋一人唐因之掌印勾检监事凡六学生有不率师教者则举而免之六典国朝国子监主簿一人以京官或选人充掌文簿或勾考其出入焉两朝志元丰元年诏省主簿三年罢书库官复置主簿续防要】
　　事类刋书【郭忠恕太宗闻其名召为国子监主簿令丨定字丨东都事畧】好学【韩维仁宗患缙绅奔竞谕近臣曰恬退者旌擢则躁求者自知耻宰相文彦博宋庠等言公丨丨嗜古安于静退乞甄録以厚俗除国子监主簿言行録】列属成均【丨丨丨丨典司簿最初寮除徐永制】设官司最【监学丨丨往丨簿丨初寮除俞颢制】与时相不合【王庭珪号泸溪先生除国子监主簿论事丨丨丨丨丨乞去主管崇道观令所在常加存问胡澹庵集】
　　诗集领簿书【忽丨丨丨游太学时杨出为国子主簿也刘賔客外集寄杨八拾遗诗】
　　国子监书库官
　　厯代沿革【国朝淳化五年判国子学李至言监中印书亦至掌钱物凡有公文其所司止以印书钱物所名稍为近俗今乞改为国子监库官从之太宗实録书库监初以京朝官充掌印经史羣书以备朝廷宣索赐予之用及出鬻而收其直以上于官元丰三年省续防要建炎三年并国子监归礼部管绍兴十三年诏复置一员三十一年减罢中兴防要隆兴元年诏主簿兼书库乾道七年复置一员孝宗防要】
　　事类乃儒者幸【真宗幸国子监厯览书库祭酒邢昺曰国初印板止及四千今至十万经史义疏悉备曩儒生中能具书疏者百无一二纵得本而力不能缮写今士庶家蔵书籍者多矣丨丨丨逄时之丨防要】与豪俊游【许份字子大监书库谓所亲曰可以傅观书史且获丨太学丨丨丨张守撰许份墓志】局籍之华【入阶丨丨丨丨宋景文集】唐太学壁经赋【国家诞敷嘉命建学崇政置六经于屋壁作羣儒之鉴剪遗文以辨谬伴雅诰以详正教学既阐廊宇斯分饰素壁而照月构舟梁而结灵于是集青矜之侣延鸿鹤之羣正八索起三坟采典謩之沦翳次编简之缤纷于是博考羣臣宣明旧典既科斗之互缺亦鱼鲁之相舛依马迹而难从访蛇形而莫辨定兹金简规陈邈之书遵彼古文参史籀之太篆然后命钟张之艺诏文学之官界四壁以绳直挥五色之毫端】唐太学石经赋【我国家学校崇崇剏石经于其中既而诏学苑之徒命他人之役陈满笥之文雅结峻天之逺碧且曰道自人教由时易若不考深防勒贞石则何以表吾道之不骞见伊唐之有赫由是镂锼之功备矣文质之义昭然玉色参差夫子之文章尽在丹防俯瞰圣人之阃阈斯存】陈后山国子卖书状【臣伏见国子监所卖书向用越纸而价小今用襄纸而价髙纸既不迨而价増于旧甚非圣朝章明古训以教后学之意臣愚欲乞计工纸之费而务广其不以求利亦圣教之一助臣惟诸州学所买监书系用官钱买充官物价之髙下何所损益而外学常苦无钱而书价贵以是在所不能具有国子之书而学者见闻亦寡今如难于遽改即乞外学所卖书止计工纸别为之价所兾学者益广见闻以称朝廷教养之意及乞依公使库例量差兵士般取】诗集儒道广【圣唐复古制徳义功无賛奥防悦诗书遗文分篆银钩互交映石壁靡尘翳丨林丨益丨学者心弥鋭从此理化成恩光遍遐裔冯涯太学创置石经诗】





　　古今合璧事类备要后集卷四十
　　钦定四库全书
　　古今合璧事类备要后集卷四十一
　　宋　谢维新　撰
　　三学门
　　武学
　　歴代沿革【唐开元间始置太公师父庙以留侯张良配中春中秋上戊祭之牲乐如文宣仍以古名将十人为十哲配享正元元年尊太公为武成王以白起韩信诸葛亮李靖李勣列于左张良田穰苴孙武呉起乐毅列于右以良为配建中初诏考定可配享者列古今名将六十四人图形焉并唐书于国朝大中祥符元年诏尚父宜加諡诏烈武成王庆厯三年诏置武学于武成王庙以阮逸为教授八月罢武学以议者言古名将如诸葛亮羊祜杜预等岂专学孙吴故也熙宁五年枢宻院言古者出师受成于学文武弛张其道一也祖宗尝建武学横议中辍识者悼之欲乞复置武学以追成先朝之志诏于武成王庙置学绍兴十六年诏修建武学】
　　事类去白起【建隆二年先是上临幸武成王庙观所画白起曰起杀已降不武乃命去之】升管仲【四年诏曰武成王庙从祀神像齐桓管仲宜塑像升于堂西河太守呉起宜画像降于庑下】孔子岂太公抗【孔子所以祀于学者礼有先圣先师故也自生民以来未有孔子也丨丨丨得与之抗衡哉温公通鉴论】唐周存太学射堂赋【皇家之阐化也稽古议酌前修兹宇既起兹道惟休职备乎司射事集乎司裘采苹采蘩乃施有庆以熊以豹寔命不犹是用外直诸体内正乎志岂徒称善者五举正者四诚有国之常规而择贤之盛事曩者天下无虞羯胡生变司马无祭侯之事梓人罢栖鹄之职方今寰海谧如以无事射堂然而独存防侯不张而逺国家属贡士不习而顺徳必敦是知崇乐非钟鼓之器立徳为正鹄之体也】
　　武学博士
　　歴代沿革【国朝庆厯三年制学始以阮逸为之本朝官制未几省熙宁五年枢宻院乞复置武学选文武官知兵者充教授仍差韩缜判武学郭固同判朝臣以上判学续防要武学教授如国子置直讲元丰官制行改为武学博士教授蔡硕就除博士武学博士学谕各二人掌以兵书弓马武艺训诱学者四朝志建炎兵兴废绍兴十六年诏令临安府修建武学二十六年诏武学博士学谕各置一员内博士于文臣有出身或武举出身曽预髙选人充其学谕差武举人中兴职畧】
　　事类知兵【注见防革】掌武【同工注】师属【尔为丨丨毋専韬略郑补之拟制】典教【丨丨右学曲阜行何去非武博士制】
　　武谕
　　歴代沿革【详见前武博类】
　　事类训诱【见前武博防革下】谕导【丨丨之职郑补之拟制】
　　宗学
　　歴代沿革【汉平帝诏朕惟宗室皆髙帝子孙令置宗师以纠之致教训焉明章二帝友爱子弟虽各有自幼者率留京师训导以礼飡和染教皆为良善唐髙祖诏宗室子孙就秘书外省别为小学唐儒林传序而本朝胄监之外复立宗学始创于神宗至崇观而大备中更祸乱宗学遂废南渡草创为屋数楹暂寓临安之睦亲宅更化之后以罗仲舒范楷奏请有防迁睦亲宅于他所而尽招故基以为学焉案宗学谢表及题名】
　　事类招崇睦【宗庠载辟用广旧规所以丨丨丨广教育也惟麟趾化行瓞绵茂虽资禀之攸禀必陶治而后成俾繇选补着之于籍月书季攷一视贤闗文行相符矩矱是蹈庶广收得人之效强我皇室尚其懋哉宁皇御书绫纸赞】扶纲常【淳熙甲辰之冬皇上奋发英防更新大化又明年以麟趾之胄苦堕肝胆力丨丨丨于是赫奕奎文诞钖黉字赐之束帛试之春官优之陞擢登科题名记】槩视太学【南渡更化乃増补贠定试额凡陞黜进退之制丨丨丨丨宗学题名记】重广学舍【嘉定间命宗学置四斋曰责仁大雅明贤立爱辛巳丨丨丨丨添两斋曰怀徳曰升俊】
　　宗学博士
　　歴代沿革【宋朝宗学博士旧诸王宫大小学教授也至道元年太宗将为皇侄等置师傅执政谓环卫之官非亲王比当有降乃以教授为名咸平初遂命诸王府官分兼南北宅教授南宫者太祖大宗诸王之子孙处之所谓睦亲宅也崇宁五年又改称某王宫宗子博士位国子博士之上靖康之乱宗学遂废绍兴四年始复置诸王公大小学教授二员隆兴省其一嘉定九年十二月始复置宗学改教授为博士又置宗学谕一员并宗正寺博士在太常博士之下谕在国子正之上俸给赏典依国子博士及王体例于是宗室疎逺者皆得就学而彬彬可观矣旋有防复存诸王宫大小学教授一员】
　　事类善属文【唐庚字子西丨丨丨为宗子博士张商英荐其才除提举京畿常平东都事畧】得就学【见防革注】总要涖凡【皇上宁宗更化之十载聚四方之宗英而后琢之颛宗寺以卿丨其丨而置博士及谕丨其丨越二年罗仲舒范楷为是职惠笃有叙程督有经立爱愈周为法亦宻矣出题名记】加惠释师【先皇丨丨天友丨丨而教之凡居是职者皆天下选也是编之设正欲使开卷者肃容敬想其间有出而为名宰相贤侍从乃为当今之正人端士者徳行可尊议论可法凛如严师之立乎其前而吾方顺下风以称子弟固不必皆与之同时也呉雨岩跋】以文学知名【王安中字履道自号初寮先生政和中监大名仓丨丨丨丨丨除宗学博士】
　　宗谕
　　歴代沿革【详见宗博类】
　　事类掌国子之倅【庻子之正于公族者教之以孝弟睦友子爱明父子之义长幼之序注庶子司马之属丨丨丨丨丨为政于公族者记文王世子】在国正之上【见前宗博防革注】
  </div>
  <div class="pagination">
   <a href="古今合璧事类备要_page31.html">
    上一页
   </a>
   <span>
    ...
   </span>
   <a href="古今合璧事类备要_page27.html">
    27
   </a>
   <a href="古今合璧事类备要_page28.html">
    28
   </a>
   <a href="古今合璧事类备要_page29.html">
    29
   </a>
   <a href="古今合璧事类备要_page30.html">
    30
   </a>
   <a href="古今合璧事类备要_page31.html">
    31
   </a>
   <span class="current-page">
    32
   </span>
   <a href="古今合璧事类备要_page33.html">
    33
   </a>
   <a href="古今合璧事类备要_page34.html">
    34
   </a>
   <a href="古今合璧事类备要_page35.html">
    35
   </a>
   <a href="古今合璧事类备要_page36.html">
    36
   </a>
   <a href="古今合璧事类备要_page37.html">
    37
   </a>
   <span>
    ...
   </span>
   <a href="古今合璧事类备要_page33.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
