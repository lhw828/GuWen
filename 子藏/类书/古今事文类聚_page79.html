<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 79 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 79 页/共 485 页</h1>
    <div class="content">　　图塞上诗
　　冯太端尝书云鸣骹直上一千尺天静无风声更干碧眼胡儿三百骑尽提金勒向云看谓坐客曰可图于屏障乃栁如京塞上诗也【倦游录】
　　见诗如畵
　　欧阳公题畵图诗云古畵畵意不畵形梅诗咏物无隠情忘形得意知者寡不若见诗如识畵此真为识畵也【笔谈】













　　古今事文类聚前集卷四十
　　钦定四库全书
　　古今事文类聚前集卷四十一
　　宋　祝穆　撰
　　技艺部
　　传神
　　羣书要语君子之容舒迟足容重手容恭目容端口容止声容静头容直气容肃立容德色容庄【玉藻】形本于精神精神生于道【庄北游】道与之貌天与之形【徳充符】君子有三变望之俨然即之也温听其言也厉【子张】仁义礼智根于心其生色也睟然见于面盎于背【尽心】
　　诗句可怜俱是畵谁能辨冩真【梁简文帝咏美人看畵】
　　古今事实
　　审象
　　髙宗梦得说乃审厥象俾旁求于天下説筑傅巗之野惟肖
　　图像麒麟阁
　　宣帝甘露三年单于始入朝上思股肱之美廼图畵其人于麒麟阁法其形貌署其官爵姓名唯霍光不名曰大司马大将军陆侯其末曰典属国苏武
　　图像云台
　　显宗追感前世功臣乃图畵二十八将于南宫云台始于邓禹终于耿纪其外又有王常李通窦融卓茂合三十二人故依其本第系之篇末以志功名之次惟马援以椒房故独不及
　　图像凌烟阁
　　太宗贞观十七年凌烟阁图畵勲臣河间元王孝恭房梁公龄杜叶公如晦魏郑公徴李卫公靖李英公勣虞永兴公世南尉迟鄂公敬德段褒公志合二十二人　魏徴亡帝思不已登凌烟阁观畵象赋诗悼痛闻者媢之帝不恱乃停昏仆碑　薛收卒太宗亲自临问哀恸左右后凌烟图像叹曰薛收遂成故人恨不早图其像
　　畵王昭君【见妃嫔门】
　　长康传神
　　晋顾恺之字长康尤善丹青图冩特妙谢安深重之以为自苍生以来未之有也恺之每畵人成或数年不防目睛曰四体妍蚩本无阙少于妙防传神冩照正在阿堵中每重康四言诗因为之图常云手挥五弦易目送归鸿难尝图裴楷象颊上加三毛观者觉神明殊胜又为谢鲲象在石岩里云此子宜置丘壑中欲图殷仲堪有目疾固辞恺之曰明府正为眼耳若明瞳子飞白拂上使如轻云之蔽月岂不美乎仲堪从之
　　华屋图贤
　　晋含为郎中时农王粹以贵公子尚主馆宇甚盛图庄周垂纶之象命含为賛含援笔为文云畵真人于刻桷之室载退士于进趣之堂可谓托非其所可吊而不可賛也
　　得其神气
　　周昉穷丹青之妙郭令公子壻赵纵侍郎尝令韩干冩真又请昉冩未能定其优劣赵国夫人归省令公问此畵何人对曰赵郎又云何者最似答云两畵摠似前畵空得赵郎形貌后者兼得其神气情性
　　朱桃椎像
　　成都畵师姓许善传神一日有人敝衣憔悴求传神许笑之其人解布囊出黄道服鹿皮冠白玉簮顶冠易衣危坐以手摩面则童顔矣引其须应手而黒乃一美丈夫也许惊曰不知神仙临降道人曰君传吾神置肆中有求售止取千钱后有识者云此唐神仙传朱桃椎也求者辐辏许贪畵直每像輙取二千梦道人曰汝福有限安得过取掌其左颊既寤头遂偏【括异录】
　　误认畵像
　　世人畵韩退之小面美髯乃江南韩熈载耳熈载諡文靖亦谓之韩文公因此谬为退之退之肥而寡髯后世不复辨也【笔谈】
　　戏责畵工
　　党太尉进畵真大怒诘畵师云我前时见畵大虫犹用金薄防眼我岂不消得一对金眼睛【曽类说】
　　一髭不似
　　程伊川云今人以影祭或一髭髪不相似则所祭已是别人大不便
　　形韵之别
　　陈后山云欧阳公像公家与苏眉山皆有之而各自是也盖苏本韵胜而失形家本形似而失韵形而不韵乃所谓畵非传神
　　讼毁畵像【见官政门】
　　乖崖留像
　　畵温公像【并见防事门】
　　古今文集
　　杂著
　　传神记　　　　　　　　苏子瞻
　　传神之难在目顾虎头云传神冩影都在阿堵中其次在颧颊吾尝于灯下顾自见颊影使人就壁模之不作眉目见者皆失笑知其为吾也目与颧颊似余无不似者眉与鼻口可以増减取似也传神与相一道欲得其人之天法当于众中隂察之今乃使人具衣冠坐注视一物彼方敛容自持岂复见其天乎凡人意思各有所在或在眉目或在鼻口虎头云颊上加三毛觉精采殊胜则此人意思盖在须颊间也优孟学孙叔敖抵掌谈笑至使人谓死者复生此岂举体皆似亦得其意思所在而已使畵者悟此理则人人可以为顾陆吾尝见僧惟真畵曾鲁公初不甚似一日徃见公归而喜甚曰吾得之矣乃于眉后加三纹隠约可见作俛首仰视眉扬而额蹙者遂大似南都程懐立众称其能于传吾神大得其全懐立举止如诸生萧然有意于笔墨之外者也故以吾所闻助发云东坡居士书
　　赠冩真刘琮序　　　　　胡邦衡
　　畵莫难于冩真非冩形似之难冩心之精防为难也盖君子小人貌或类而心不同冩其形似而不得其心之精防或以小人为君子未见其能冩也今夫世俗所谓骨肉之至贵者宜莫如秀眉重瞳龙顔凤姿日角也然尧秀眉鲁僖马卿亦秀眉舜重瞳子项羽朱友敬亦重瞳子汉髙龙顔叔夜亦龙顔世祖日角唐髙祖亦日角文皇凤姿李相国亦凤姿然则鲁僖沐猴可以比尧舜而李可以拟汉祖唐宗乎世俗所谓相之至恶者宜莫如虎狼魌鸢肩之相也然尼父面如防魌阳虎亦如防魌窦将军鸢肩马宾王亦鸢肩扬食我熊虎之状班定逺亦燕颔虎头司马懿狼顾而周嵩狼抗然则虎可以比尼父而宪之不臣可以比宾王之忠食我之恶可以拟定逺之勲乎故曰君子小人貌或似而心不同冩其形似而不得其心之精防或以小人为君子未见其能冩也乡老刘琮庆先天机精到得金粟影笔法恨世无褒鄂之毛骨以发其竒逢佳士或寻常人质鬼貌蓝敛頥折頞时一弄翰曲尽形似之妙虽君子小人骨相或同间不容髪而其心判然自殊如泾渭之不相乱老杜所谓乃知畵师妙工刮造化窟者其在斯人欤虽然何独畵哉自古以其形似而不研其心至以优旃为孙叔敖以虎贲为蔡中郎以成方遂为戾太子以萧至忠为源乾曜以杨国忠为裴寛者多矣其祸可胜言哉予于刘生窃有所感故叙以识别
　　送冩真郭拱辰序　　　　朱元晦
　　世之传神冩照者能稍得其彤似已得称为良工今郭岩拱辰叔瞻乃能并与其精神意趣而尽得之斯亦竒矣予顷见友人林泽之游诚之称其为人而招之不至今嵗恵然来自昭武里中士夫数人欲观其能或一冩而肖或稍稍损益卒无不似而风神气韵妙得其天致有可笑者为予作大小二象宛然麋鹿之姿林野之性持以示人计虽相闻而不相识者亦有以知其为予也然予方将东游鴈荡窥龙湫登玉霄以望蓬莱而歴麻源经玉笥据祝融之絶顶以临洞庭风涛之壮北出九江上庐阜入虎溪访陶翁之遗迹然后归而思自休焉彼当有隠君子者世人所不得见而予幸将见之欲图其形似归而郭君以歳晩思亲不能乆从予游矣予于是有遗恨焉因其告行书以为赠
　　赠冩真叶君序　　　　　游诚之
　　顷有冩真者谒余求数语谓欲借手诸公间且戒曰当借髙论毋卑我余戏应之曰天下百工商旅皆可夸也余尝旦而入市徧阅标榜无一谦词者茗饮酎沽率自矜其美好契瓦击率自其神竒至于徃来贸易伎艺碎类皆即事自名以致来者独冩真不然悬之通衢人见之以为肖似则是技之良精人不以为似是拙工矣君虽欲自誉不可而余何以誉君又如一世之士视百工商旅髙矣然亦不免稍自推之以济其售言诗视李白言文视韩退之言律已视伯夷曽参言兵识孙吴言治齐卓鲁言理财抗绩管萧桑刘而当世用之亦安能尽名其然不然者惟冩真乂异乎是其精粗美恶有标的具在无所自遁子持其技即徃路人而卜焉此余序意也冩真者不怿而去余是说留胸中乆之江西叶君自言本书生已而弃故业为此又求序于余余以此说示之曰君知书者得毋再不怿乎叶君曰然余之技所与交者上而荐绅大夫下而百工商贾皆有之得君之说非惟可以自警有求余技者亦因以警之余矍然不知其意将出此也业已戏言因书以为赠
　　东方朔畵像賛　　　　　夏侯孝若
　　大夫讳朔字曼倩瓌玮达思周变通以为浊世不可以富贵也故薄游以取位茍出不可以直道也故颉颃以傲世傲世不可以垂训也故正諌以明节明节不可以乆安也故诙谐以取容洁其道而秽其迹清其质而浊其文弛张而不为邪进退而不离羣若乃逺心旷度赡志宏材倜傥物触类多能合变以明筭幽賛以知来自三坟五典八索九丘隂阳图纬之学百家众流之论周给敏防之辩支离覆逆之数经脉药石之艺射御书数之术乃研精而究其理不习而尽其功经目而讽于口过耳而识于心夫其明济开豁包含宏大陵轹卿相嘲哂豪杰笼罩靡前跆借贵势出不休显贱不忧戚戏万乗如寮友视俦列如草芥雄节迈伦髙气盖世可谓防乎其萃游方之外者也谈者又以先生呼吸冲和吐故纳新蝉蜕龙变弃俗登仙神交造化灵为星辰此又竒恠怳惚不可备论者也大人来守此国仆自京都言归定省覩先生之县邑想先生之髙风徘路寝见先生之遗像逍遥城郭观先生之祠宇慨然有懐乃作颂焉
　　矫矫先生肥遯居贞退不终否进不避荣临世濯足希古振缨湼而无滓既浊能清无滓伊何髙明克柔能清伊何视污若浮在乐必行防沦罔忧跨世陵时逺蹈独游瞻望徃代爰想遐踪邈邈先生其道犹龙染迹朝隠和而不同栖迟下位聊以从容我来兹邑遗像在图周旋祠宇庭序甚芜榱栋倾落草莱弗除肃肃先生岂焉是居是居弗形悠悠我情昔在有徳防不遗天秩有礼神监孔明髣髴风尘用垂颂声
　　诸葛武侯畵像賛　　　　张敬夫
　　惟忠武侯识其大者仗义履正卓然不舍方卧南阳若将终身三顾而起时哉屈伸难平者事不昧者机大纲既得万目乃随我奉天讨不震不竦惟一其心而以时动噫侯此心万世不泯遗像有严瞻者起敬
　　乾道丁亥予游长沙见张敬夫书室有武侯畵像甚古云是刘丈子驹家藏唐阎立本笔因谓敬夫盍为之賛敬夫欣然口占立就语简意到闻者叹服以为非深知武侯心事者不能道也王兄齐贤因摹本而属敬夫手题其上后二十九年齐贤诸子出以视子俯仰畴昔如昨日事而三君子皆不可见矣为之太息记其下方【朱文公防】
　　自题冩真賛　　　　　　裴度
　　尔才不长尔貌不扬【飏同】胡为将胡为相一片台丹青莫状
　　东坡畵像賛　　　　　　黄鲁直
　　子瞻堂堂出于峨眉司马班扬金马石渠阅士如墙上前论事释之冯唐言语以为阶而投诸云梦之黄东坡之酒赤壁之笛嬉笑怒骂皆成文章解覊而归紫防玉堂子瞻之徳未变于初尔而名之曰元祐之党贬之朱崖儋耳方其金马石渠不自知其东坡赤壁也及其东坡赤壁不自意其紫防玉堂也及其紫防玉堂不自知其朱崖儋耳也九州四海知有东坡东坡归矣民笑且歌一日不朝其间容戈其一丘一壑则无如此道人何
　　又賛　　　　　　　　　黄鲁直
　　岌岌堂堂如山如河其爱之也引之上西掖銮坡是亦一东坡非亦一东坡槁项黄馘触时干戈其恶之也投之于鲲鲸之波是亦一东坡非亦一东坡计东坡之在天下如太仓之一稊米至于临大节而不可夺则与天地相终始
　　六先生畵像賛　　　　　朱元晦
　　濓溪先生
　　道防千载圣逺言湮不有先觉孰开我先书不尽言圗不尽意风月无邉庭草交翠
　　明道先生
　　扬休山立玉色金声元气之防浑然天成瑞日祥云和风甘雨龙徳正中厥施斯普
　　伊川先生
　　防圆矩方绳直凖平允矣君子展也大成布帛之文菽粟之味知德者希孰识其贵【语録云伊川之言乆看方好故云】
　　康节先生
　　天挺人豪英迈盖世驾风鞭霆歴览无际手探月窟足蹑天根闲中今古静里乾坤
　　横渠先生
　　早悦孙吴晩逃佛老勇撤臯毗一变至道精思力践妙契疾书订顽之训示我广居
　　涑水先生
　　笃学力行清修苦节有徳有言有功有烈深衣大带张拱徐趍遗像凛然可肃薄夫
　　南城吴伸兄弟冩真求賛　周子充
　　方丈蓬瀛早陪羣英凤掖鳌扃中敷帝文晩侍严宸徧持枢钧若非精神满腹则当容貌动人何敛頥而折頞弗走俗而抗尘岂所谓相形不如论心见面不如闻名者耶
　　亡友张敬夫畵像賛　　　朱元晦
　　扩仁义之端至于可以弥六合谨善利之判至于可以析秋毫拳拳乎其致主之切汲汲乎其干父之劳仡仡乎其任道之勇卓卓乎其立心之髙知之者识其春风沂水之乐不知者以为湖海一世之豪彼其扬休山立之姿既与其不可传者死矣观于此者尚有以卜其见伊吕而失萧曹也耶
　　朱晦庵畵像賛　　　　　陈同父
　　体备阳刚之纯气含喜怒之正睟面盎背吾不知其何乐端居深念吾不知其何病置之钓台擦不住冩之云台捉不定天下之生乆矣以听上帝之命
　　吕伯恭畵象賛　　　　　朱元晦
　　括苍潘君叔度畵其先师东莱吕氏伯恭父之象于可庵退老堂之上曰毋使西河之民疑我于夫子也属其友朱熹賛之为作词曰
　　以一身而备四时之和以一心而涵千古之秘推其有足以尊主而庇民出其余足以范俗而垂世然而状貌不逾于中人衣冠不诡于流俗迎之而不见其来随之而莫覩其躅矧是丹青孰形心曲惟尝见之者于此而复见之焉则不但遗编之可续而已也
　　吾友王才臣命秀才刘讷冩余真戏自賛
　　杨廷秀
</div>
    <div class="pagination">
<a href="古今事文类聚_page78.html">上一页</a><span>...</span><a href="古今事文类聚_page74.html">74</a><a href="古今事文类聚_page75.html">75</a><a href="古今事文类聚_page76.html">76</a><a href="古今事文类聚_page77.html">77</a><a href="古今事文类聚_page78.html">78</a><span class="current-page">79</span><a href="古今事文类聚_page80.html">80</a><a href="古今事文类聚_page81.html">81</a><a href="古今事文类聚_page82.html">82</a><a href="古今事文类聚_page83.html">83</a><a href="古今事文类聚_page84.html">84</a><span>...</span><a href="古今事文类聚_page80.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
