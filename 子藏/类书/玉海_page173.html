<!DOCTYPE html>
<html>
<head>
    <meta charset="UTF-8">
    <title>玉海 - 第 173 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 173 页/共 284 页</h1>
    <div class="content">　　宗正　判寺二人以宗姓两制以上充阙则以朝官以上知丞事【嘉祐六年十月壬辰以皇侄岳州团练使为秦州防御使知宗正寺癸巳王猎为宗正寺伴读】元丰改制掌修牒谱圗籍【丞初除赵君锡主簿初除杨全】六年诏长贰不专用国姓葢自有大宗正司以统皇族崇宁三年诏提举诸宫学绍兴五年复置寺【宗正不除卿常以亚列署寺事】大理　国朝以朝官判寺建隆二年用尚书窦仪熙宁九年置大理狱官制行分断刑治狱为左右
　　司农　国初有判寺熙宁三年以新法自司农讲行始重其任官制改掌仓储委积之政总苑囿库务之事官属凡五十仓二十有五草场十有二排岸司四园苑四绍兴三年十一月庚戌复置
　　太府　国初有判寺但掌祠祭香币及造量衡元丰改制始掌财货出纳贸易之事总局二十有四绍兴三年五月戊午复置
　　光禄　旧以朝官判【卫尉以下并同】元丰改制有卿少分案五总局八【元佑元年五月省】太官令元祐初罢二年正月卿令铄请复置　卫尉总局十有三　大仆总局十有二　鸿胪总同文馆至资圣宫院提点所十有三　中兴光禄并太常衞尉并兵部大仆并驾部鸿胪并礼部　绍兴二十三年二月丙子复光禄置丞一员二十五年十月庚辰复鸿胪【朱端儒为少卿】
　　淳化元年四月丁未诏九寺三监国之羽仪其选郎官张洎吕端等为少卿监
　　建隆少府监
　　四年七月命左庶子杨格监修少府监法物　少府监掌造门防旌节祭玉法物及供祭器铸印以朝官判元丰四年十一月五日诏铸省台等监印记凡六十三官制行总局四掌百工技巧乘舆服御之物祭祀朝防礼乐之器服皆有法式册寳符节度量权衡之制亦如之
　　嘉祐都水监
　　三年十一月己丑初置罢三司河渠司诏曰汉用平当领河隄刘向防都水皆名儒风迹可观【以吕景初判监杨佐同判孙琳王叔夏知丞事八年正月用龙圗直学士韩贽】元丰改制使者一人丞二人外监丞一人总局五元祐四年七月乙亥复置外都水使者
　　熙宁将作军器监
　　国初以朝官判监凡工匠之政三司修造案熙宁四年十一月二日以嘉庆院为将作监【范子竒判向宗儒同判】元丰改制总局九元祐元年三月十八日颁编修营造法建炎三年并工部绍兴三年十二月己丑复置十一年四月置长贰　国初军器四库领于三司胄案熙宁六年六月己亥【二十七日】按唐令置军器监两制二人领之以吕惠卿曾孝寛判监续诏以西作坊置监十月朔命朱伯虎等以军器付诸州为式元丰分案五总局五建炎并工部绍兴三年十一月庚戌复置丞十一年置长贰隆兴元年七月二十六日省唯置一丞乾道五年四月复少监六年十一月复监【器械之备诗人咏周工巧之精史氏美汉　吴之犀渠鲁之贝胄除戎之象着于羲易常徳之戒载于周诗】










　　玉海卷一百二十四
　　钦定四库全书
　　玉海卷一百二十五
　　宋　王应麟　撰
　　官制
　　古官名
　　三皇二帝传述其官书载唐虞之官夏殷无闻焉周官则备矣
　　太昊九庖官
　　崔寔政论太昊之世设九庖之官
　　黄帝四监　左右大监
　　通典州牧黄帝立四监以治万国【宋百官志刺史黄帝四监唐虞十二牧是其职也周改曰伯】　史黄帝纪以师兵为营卫官名皆以云命为云师置左右大监监于万国万国和举风后力牧常先大鸿以治民【左右大监即后世二伯也正义若周召分陜】　月令季夏命四监大合百县之秩刍以养牺牲季冬命四监收秩薪柴以共郊庙及百祀之薪燎注四监主山林川泽之官【吕氏春秋注四监周制也】　魏文帝诏曰昔轩辕建四面之号
　　黄帝李官
　　见兵法
　　黄帝四史　左右史
　　拾遗记黄帝置四史以主圗籍【黄帝置四史官令沮诵苍颉首孔甲居其职】帝王世纪黄帝云云其史苍颉取像鸟迹始作文字史
　　官之作盖自此始记其言行防而藏之名曰书契唐六典起居郎注宋衷世本云沮诵苍颉为黄帝左右史【一云黄帝之世始立史官至于夏商分置左右】　周书穆王时左史戎夫书前代存亡之诫诸侯之国亦立之【夏终商挚周聃晋黍　后汉窦章传注老子为柱下史四方所记文书皆归柱下　周有右史武见宋衷世本　楚左史倚相左史老】　鬻子注黄帝置史官　世本容成造厯大挠作甲子宋衷注皆黄帝史官也　荀子注仓颉黄帝史官　周礼疏世本作云仓颉造文字颉黄帝之史则文字起于黄帝　汉志孔甲盘盂二十六篇注黄帝之史
　　黄帝太医
　　汉书司马相如传诏岐伯使尚方注张揖曰岐伯者黄帝太医属使主方药也
　　黄帝乐师
　　文选张衡思赋注大容黄帝乐师
　　尧田师　农师　稷官　田正
　　淮南子【选注引文子同】尧命舜为司徒契为司马禹为司空稷为大田师奚仲为工【选注引文子作工师】　史周纪弃游戏好种麻菽成人遂好耕农相地之宜宜谷者稼穑焉民皆法则之帝尧闻之举弃为农师舜封于邰号曰后稷夏后氏政衰去稷不务不窋失其官公刘复修后稷之业务耕种行地宜　诗閟宫是生后稷降之百福黍稷重穋稙穉菽麦奄有下国俾民稼穑笺后稷长大尧登用之使居稷官民赖其功后虽作司马天下犹以后稷称焉疏舜命羣官使禹宅百揆即天官也契为司徒即地官也【商颂鸟笺契为尧司徒有功封商】伯夷为秩宗即春官也咎繇为士即秋官也垂为共工即冬官也唯夏官不言命帝曰弃褒述其为稷之功不言命而为官明是稷作司马为夏官也且尚书刑徳放云稷为司马【周语稷为天官　周礼疏尧天官为稷】礼大司徒疏尧时弃为稷官立稼穑之事死乃配稷
　　而食名为田正　左传蔡墨曰稷田正也
　　尧工师　木工　舜工师
　　文子自然篇尧之治天下也后稷为田畴奚仲为工师【文选注引之】注造器物以备民用　淮南子齐俗训奚仲为工【左传及淮南修务训云夏车正当攷】　说苑倕为工师　史记尧纪共工尧试之工师舜纪垂主工师百工致功　刘向列仙传赤松子舆尧时为木工仇生赤汤时为木正
　　尧谒者
　　后汉官志注荀绰晋百官表注明帝诏曰谒者乃尧之尊官所以试舜宾于四门四门穆穆者　晋志左执法东北一星曰谒者
　　尧射官　弓正
　　月令正义羿为尧时射官说文曰羿帝喾射官也贾逵云羿之先祖世为先王射官故帝赐羿弓矢使司射帝王世纪羿有穷氏帝喾以上世掌射正喾赐以彤弓素矢封之鉏为帝司射　唐宰相世系表青阳氏第五子挥为弓正始制弓矢子孙姓张氏　左传阏伯为陶唐氏之火正　郑语黎为髙辛氏火正
　　尧大理　尧宗官
　　说苑【见乐正】　唐宗室表臯陶为尧大理【管子臯陶为李】生益益生恩成歴虞夏商世为大理以官命族为理氏　北史序传庭坚为尧大理　史舜纪臯陶为大理平民各伏得其实　月令注理治狱官也有虞氏曰士夏曰大理周曰大司冦　宗伯注宗伯典礼之官书尧典曰帝曰咨四岳有能典朕三礼佥曰伯夷帝曰俞咨伯汝作秩宗宗官又主鬼神云云唐虞歴三代以宗官典国之礼与其祭祀汉之太常是也
　　尧大农
　　三代世表褚先生曰尧知稷贤才立以为大农姓之曰姬氏
　　尧四伯
　　诗崧髙维岳注尧之时姜氏为四伯掌四岳之祀述诸侯之职周有甫申齐许正义四伯既主四时又主方岳因其时而主其方　国语尧使禹治水四岳佐之云云此一王四伯韦昭注一王谓禹四伯谓四岳也【书注孔氏云四岳即义和四子】
　　尧共工
　　明堂位垂之和钟注垂尧之共工疏舜典垂作共工郑不见古文故以为尧
　　尧司马
　　见田师　文子尧治天下舜为司徒契为司马禹为司空后稷为田畴奚仲为工师
　　尧司徒　太尉　封人　六官【见上】
　　鲁语展禽曰契为司徒而民辑注为尧司徒能敬敷五教　司马相如传注张揖曰禹为尧司空卨为尧司徒月令正义三王有司马无太尉中握河纪云舜为
　　太尉此尧时置之三王不置也汉表太尉秦官　史记正义尧置羲和六官掌天地四方　庄子尧出游华封人祝曰云云
　　尧天官
　　周礼疏尧初天官为稷至试舜天官之任谓之百揆舜命禹为之即天官也
　　尧羲和官　虞夏天官
　　汉书阳朔二年春诏曰帝尧立羲和之官命以四时之事令不失其序故书云黎民于蕃时雍明以隂阳为本也注应邵曰尧典乃命羲和羲氏和氏世掌天地之官【书正义曰书传有羲伯和伯是仲叔子孙】　尧典正义少昊五鸠氏即周世之卿官别有凤鸟氏班在五鸠上上世重厯数尧于卿官之外别命羲和掌天地尊于诸卿传曰日官居卿以底日　楚语尧育重黎之后使典天地以至于夏商　史记自序余先周室之太史也自上世尝显功名于虞夏典天官事司马氏世主天官　周礼正义尧天官稷也地官司徒也
　　尧掌庾
　　氏族略庾氏尧时掌庾大夫以官命氏
　　舜四方设官
　　舜典帝厘下土方设居方作汩作九共九篇槀饫注言舜理四方诸侯各设其官居其方【周礼正义四岳四时之官主四岳之事始义和之时主四岳者谓之四伯至其死分置八伯皆王官书传云惟元祀巡狩四岳八伯九州而言八伯者据畿外八州也畿内不置伯以乡遂之吏主之　四岳分掌四岳诸侯即羲和四子　尧典咨四岳二治水防位也舜典咨四岳二熈载典礼也】
　　舜乐正　尧乐正
　　孔丛子鲁哀公问书称防曰于予击石拊石百兽率舞庶尹允谐何谓也子曰此言善政之化乎物也古之帝王功成作乐其政善者其乐和乐和则天地犹且应之况百兽乎夔为帝舜乐正实能以乐尽治理之情公曰然则政之大本莫尚夔乎子曰乐所以歌其成功非政本也众官之长既咸熙熙然后乐乃和焉吾闻夔一足有异于人信乎子曰昔重黎举夔而进又欲求人而佐焉舜曰夫乐天地之精也惟圣人惟能和六律均五声和乐之本以通八风夔能若此一而足矣故曰一足非一足也公曰善　吕氏春秋孔子曰舜欲以乐传教于天下乃令重黎举夔于草莽之中而进之舜以为乐正夔于是正六律和五声以通八风而天下大服　荀子成相篇禹劳心力尧有徳干戈不用三苖服举舜甽亩任之天下身休息得后稷五谷殖夔为乐正鸟兽服契为司徒民知孝悌尊有徳禹有功抑下鸿辟除民害逐共工　韩非子尧曰夔一而足矣使为乐正　说苑君道篇周公对成王曰天子无戏言周公旦可谓善说矣当尧之时舜为司徒契为司马禹为司空后稷为田畴夔为乐正倕为工师伯夷为秩宗臯陶为大理益掌敺禽兽　左传昭二十八年叔向母曰乐正后夔注舜典乐之君长　舜典帝曰防命汝典乐教胄子直而温寛而栗刚而无虐简而无傲声依永律和声八音克谐无相夺伦神人以和防曰于予击石拊石百兽率舞　益稷帝曰予欲闻六律五声八音在治忽工以纳言时而飏之【注工乐官掌诵诗以纳谏】夔曰戛击鸣球抟拊琴瑟以咏祖考来格虞宾在位羣后徳让下管鼗鼓合止柷敔笙镛以间鸟兽跄跄萧韶九成凤皇来仪　王制乐正崇四术注乐官之长掌国子之教虞书曰夔典乐教胄子　尚书大传惟十有五祀舜为宾客禹为主人乐正进赞曰尚考太室之义唐为虞宾【文选注】　晋语赵宣子召军吏戒乐正
　　舜虞官
　　诗正义诗谱尧时有伯翳者实臯陶之子佐禹治水水土既平舜命作虞官掌上下草木鸟兽赐姓曰嬴
　　虞史　五帝史官
　　大戴记诰志第七十一公曰何以事神子曰丘闻周太史曰政不率天下不由人则事难成虞史伯夷曰明孟也幽幼也明幽雌雄也雌雄迭兴而顺至正之统也日归于西起明于东月归于东起明于西【又见史记厯书】虞夏之厯正建于孟春于时冰泮发蛰百草权舆瑞雉无释物乃嵗俱生于东以顺四时卒于冬万于时鸡三号卒明载于青色抚十二月节卒于丑日月成嵗歴再闰以顺天道此谓嵗虞汁月天曰作明曰与维天是戴地曰作昌曰与维地是事人曰作乐曰与惟民是嬉四代篇曰夏商之未兴也伯夷谓此三帝之眇　礼典同注书协时月正日疏舜之巡狩于方岳之下命史官协时月协合也合四时节气之早晚及月之大小定分正日正定日之甲乙　书正义尧典虽唐事本虞史所録　后汉班彪传唐虞三代诗书所及世有史官以司典籍注见于史籍者夏大史终古殷大史向挚周大史儋见吕氏春秋　春秋正义礼记内则称五帝有史官吴华覈曰五帝三王皆立史官　尔雅九河大史释文或曰史官记事之处
　　虞八伯
　　曲礼五官之长曰伯疏尧时为四伯至尧之末分置八伯故虞书传云元祀巡狩四岳八伯明尧末置之夏则无文殷改置二伯与周同　王制州有伯注殷之州长曰伯虞夏及周皆曰牧正义郑答张逸云几内之州不置伯有乡遂之吏主之云云周礼太宰云施典于邦国建其牧立其监是畿外邦国有牧畿内不置故有八伯也【周礼疏见上】　诗崧髙注尧之时姜氏为四伯正义尧典注云尧末年分四岳置八伯周语谓伯夷为四岳　尚书大传自羲和后分置八伯舜既即位元祀巡狩每至其方各贡两伯之乐伯夷为阳伯乐舞侏离歌曰析阳【诗正义虞传云东岳阳伯之乐舞侏离注云舞曲名】羲仲之后为羲伯乐舞鼚哉歌曰南阳弃为夏伯乐舞谩彧歌曰初虑羲叔之后为羲伯乐舞将阳歌曰朱于咎繇为秋伯乐舞蔡俶歌曰零落和仲之后为和伯乐舞元鹤歌曰归来垂为冬伯乐舞丹凤歌曰齐落【一曰缦缦】后阙一人【郑注曰有脱辞】十有五祀后又有百工相和庆云八伯稽首而进【见陶潜羣辅録】　国语昆吾为夏伯大彭豕韦为商伯
　　尧时四岳内典王朝之职如周六卿外掌诸侯之事如周牧伯或曰尧时羲和掌天地之官三公为之实为二伯羲伯司东凡南方事皆统之和伯司西凡北方事皆统之殷制大而二伯小而八伯绳牵丝联相维而不乱周之盛时周召为东西伯分陜而主之伯夷居第一为阳伯及命官之际四岳举以典礼而帝舜为之不名独曰咨伯汝作秩宗史述其辞避亦曰伯拜稽首逊于夔龙与众臣异　周有九伯则畿内盖亦设牧王畿居中八州居外各设一方伯焉黄帝置左右监尧四宅舜始置十二州州置牧
　　周礼疏案尚书传云惟元祀巡狩四岳八伯注云尧始以羲和为六卿主春夏秋冬并掌方岳之事是为四岳出则为伯其后方置八伯畿外八州畿内不置伯乡遂之吏主之
　　二十官
　　吕氏春秋大挠作甲子黔如作虏首【一作虑首】容成作厯羲和作占日尚仪作占月后益作占嵗胡曹作衣夷羿作弓祝融作市狄仪作酒髙元作室虞姁作舟伯益作井赤冀作臼乘雅作驾寒哀作御王冰作服牛史皇作图巫彭作医巫咸作筮此二十官者圣王所以治天下也圣王不能二十官之事然而使二十官尽其巧毕其能圣王在上故也圣王之所不能也所以能之也其不知也所以知之也养其神修其徳而化矣奚仲作车仓颉作书后稷作稼臯陶作刑昆吾作陶夏鮌作城此六人者所作当矣　易纬通卦验曰天皇之先与乾曜合元天地成位君臣道生君有五期【五行】辅有三名【公卿大夫也】
　　夏车正
　　左传定元年薛宰曰薛之皇祖奚仲居薛为夏车正注奚仲为夏禹掌车服大夫　荀子奚仲作车乘注夏禹时车正　汉地理志鲁国薛县注夏车正奚仲所国【后迁于邳】　后舆服志上古圣人见转蓬始知为轮轮行可载因物知生复为之舆舆轮相乘流运罔极任重致逺天下获其利后世圣人视斗周旋魁方杓曲以携龙角为帝车于是乃曲其辀自是以来世加其饰至奚仲为夏车正【周敬王十一年薛宰有言事始经见】建其斿旐尊卑上下各有等级【又通典】　淮南子尧治天下也舜为司徒奚仲为工夏书征工执艺事以谏　考工记夏后氏上匠注禹治洪水民降丘宅土卑宫室尽力沟洫而尊匠
　　夏遒人　虞人
　　书征每嵗孟春遒人以木铎徇于路官师相规工执艺事以谏注遒人宣令之官【左传注行人之官】疏周礼无此官惟小宰徇以木铎名曰遒人训遒为聚聚人而令之故以为名　啬夫驰注主币之官　大戴礼夏小正十有二月虞人入梁注虞人官也梁者主设罔罟者也
　　夏司马
　　商颂疏王肃云相土在夏为司马之职掌征伐　鲁颂疏尚书刑徳放云稷为司马契为司徒
　　夏大史令
　　吕氏春秋夏大史令终古出其圗法如商　淮南子汜论训夏太史令终古先奔商殷太史令向艺先归文王　汉古今人表中上等终古夏大史公【一本作大史令】上下智人向挚殷太史　史通引吕氏春秋夏太史终古载其圗法奔商商太史髙势载其圗法奔周　通典史官肇自黄帝有之自后显著夏太史终古商太史髙势六韬禹有史畴　汤时大旱七年殷史卜曰当以人祷
　　夏左史
　　隋经籍志夏殷已上左史记言右史记事　六典宋衷世本黄帝沮诵苍颉为左右史周书周穆王有左史戎夫书前代存亡之数
　　夏日官　周日官
　　晋律厯志传曰火出于夏为三月商为四月周为五月是故天子置日官诸侯有日御以和万国以协三辰春官注太史日官也春秋传曰天子有日官诸侯有日御日官居卿以厎日礼也日御不失日以授百官于朝居犹处也言建六典以处六卿之职
　　夏水官
　　国语防勤其官而水死注防契后六世孙根圉之子为夏水官勤于其职
　　夏大理
　　月令孟秋命理瞻伤察创视折注理治狱官也有虞氏曰士夏曰大理周曰大司冦【又司冦疏】
　　夏农率
</div>
    <div class="pagination">
<a href="玉海_page172.html">上一页</a><span>...</span><a href="玉海_page168.html">168</a><a href="玉海_page169.html">169</a><a href="玉海_page170.html">170</a><a href="玉海_page171.html">171</a><a href="玉海_page172.html">172</a><span class="current-page">173</span><a href="玉海_page174.html">174</a><a href="玉海_page175.html">175</a><a href="玉海_page176.html">176</a><a href="玉海_page177.html">177</a><a href="玉海_page178.html">178</a><span>...</span><a href="玉海_page174.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
