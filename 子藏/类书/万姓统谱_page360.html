<!DOCTYPE html>
<html>
<head>
    <meta charset="UTF-8">
    <title>万姓统谱 - 第 360 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 360 页/共 403 页</h1>
    <div class="content">　　【周】樗里子【秦文惠弟伐晋赵楚有功樗里子为右相】
　　夷鼓【英贤传黄帝之子夷鼔之后】
　　【周】夷鼓德宜【秦大夫见国语】
　　司马【河内征音程伯休父为周司马锡以官族因氏周】司马耕【宋人即子牛孔门弟子才髙意广虽兄弟为乱能洁身而脱之后世追封楚丘侯】司马穰苴【晏婴荐其文能附众武能威敌景公以为将军使捍燕晋之师乃申明约束监军庄
　　贾后期斩以狥燕晋闻之皆解去】
　　司马卭【赵将定河内数有功项羽立为殷王王河内都朝歌】
　　司马奋扬【楚大夫】　　　司马喜
　　司马错【秦将秦惠王欲伐蜀张仪以为莫若先伐韩后伐蜀与错论辨惠王卒从错伐蜀遂灭蜀】司马靳【错孙事武安君白起】　　司马昌【靳孙为秦鉄官】
　　司马女齐【晋大夫平公十一年大夫以讨卫执寗喜】
　　【汉】司马无泽【昌子生五大夫喜喜生太史公谈】
　　司马谈【世为周太史建元中为太史令子尊称太史公】
　　司马迁【龙门人父谈为太史令迁十岁诵古文弱冠游江淮浮沅湘涉汶泗过梁楚以归泰初中
　　为太史令因论李陵得罪幽而发愤修史记刘向扬雄皆称其有良史才】
　　司马均【字少宾东莱人隐居教授不应辟命信诚行乎乡里乡人有所计争辄曰敢祝少宾乎不
　　直者终无敢言少宾均字后位至侍中】
　　司马防【字建公温人性质直公方虽闲居晏处威仪不忒少仕州郡歴官洛阳令京兆尹以年老转拜骑都尉养志闾巷闭门自守诸子虽以冠成人不命曰坐不敢坐不指有所问不敢言父子之间肃如也】
　　司马相如【成都人少好读书学击剑事景帝为武骑常侍以病免客游梁着子虚上林赋武帝读而善之召见屡献赋拜为郎防唐蒙惊扰巴蜀遣相如谕之还拜中郎将建节乘传至蜀通卭莋还报帝大恱复奏大人赋帝称飘飘有凌云意后以病免居茂陵为人口吃而善著书云】
　　司马直【河内人除钜鹿太守有诏大郡出助军钱三十万直怅然曰为民父母而反尅剥百姓以
　　称时求吾不忍也上书极陈其害不听遂吞药自杀】
　　司马季主【见日者传】　　　司马良【元帝为太子时爱幸其娣后病死帝忧恚】
　　【三国】司马芝【字子华河内人避乱荆州躬耕守节魏曹操以为广平令歴甘陵阳平太守所在有绩明
　　帝赐爵关内侯芝不矜廉隅在公卿间直道而行子岐仕为陈留相】
　　司马懿【温人少有奇节博学洽闻汉末兵乱慨然有忧天下之心后受曹操顾命辅政传至孙炎
　　是为晋武帝追尊懿为宣帝】
　　司马朗【字阳逹河内人年十二试经魏辟为司空掾属后为堂邑长入为丞相主簿迁兖州刺史
　　政化大行】
　　司马孚【魏时河内典农有治最寛以爱民恭以待士】
　　司马徽【字德操襄阳人清雅善知人汉昭烈访士于徽徽因荐诸葛孔明庞士元时庞德公亦善
　　品藻称徽为水镜】
　　司马岐【河内温人魏明帝时为陈留相望郡有系囚多所连及数岁不决诏书徙狱于岐属县请预治牢具岐曰今囚有数十既巧诈难符且已倦楚毒其请易见岂当复久处囹圄囚而请之皆莫敢匿一朝决竞遂超为廷尉】
　　【晋】司马休之【字季豫谯王后也少拜龙骧将军襄州太守桓叛休之婴城固守后徙荆州刺史到镇未防桓振复袭江陵休之奔襄阳頼将军张畅之刘怀肃击振休之复还荆州后刘毅诛复以休之都督荆雍六州军事颇得江汉间人心后奔魏】
　　司马晞【字道叔晋之宗室也大兴元年从武陵王喆开府咸和初拜散骑常侍建元间为桓温所
　　恶并新蔡王晃徙衡阳郡】
　　司马承【字敬才谯王子也少笃厚有志行拜奉车都尉永嘉中依山简进至武昌元帝为晋王承制更封于谯大兴初拜辅国将军王敦谋叛帝谓承曰湘州南楚险固在上流是用武地也叔父居之何如承曰湘州蜀宼之余人物凋尽若上凭天威比及三年可从戎役于是以承监湘州诸军事为王廙所杀赠平骑将军】
　　司马玮【字彦度武帝第五子也初封始平侯太康末徙封于楚都督荆州诸军事玮少年果锐多
　　立威刑朝廷忌之后见诛弟乂字士度分封长沙后为郢辅収金墉炙死】
　　司马骏【字子臧晋宣帝子清真守道宗室之中最为隽望初封汝隂王都督豫州诸军事吴丁奉攻芍陂骏拒却之迁使持节都督扬州诸军事代石苞镇夀春后代汝南王亮镇关中徙封扶风王薨谥武西土之人泣者盈路为之树碑】
　　司马允之【隆兴二年为吴国内史】
　　司马望【都督雍州军事在任八年威化明肃关中頼之】
　　【南北】司马楚之【字徳秀温人晋宗室少有英气能折节待士刘簒晋楚之归北魏授汝南大将军
　　封琅琊王后为镇西大将军在边二十年以清俭着闻子恱豫州刺史】
　　司马子如【字遵业温人东魏丞相髙欢入洛以为大行台尚书天平初除尚书左仆射与髙岳
　　等共知朝政齐受禅封须昌县公】
　　司马褧【字元表温人父燮善三礼仕齐为国子博士褧少传家业强力专精手不释卷沛国刘瓛为儒者宗嘉其学深相赏好与乐安　昉善昉亦推重之梁天监初尚书祠部郎】
　　司马筠【字贞恭温人博通经史尤明三礼梁天监初为暨阳令有清节入为尚书左丞】司马恱【字庆宗后魏豫州刺史汝南有董毛奴者赍钱五千死于道疑张湜刼杀湜惧掠诬服恱今见毛奴兄灵之询当时所遗曰惟一刀鞘召刀匠询之知为董及祖刀収及祖诘之果伏罪】
　　司马暠【字子升建昌人仕陈为大中大夫性至孝母病亟祷于先祠愿以身代死母果得痊子司
　　马延义为从事中郎性亦至孝每遇朔望诣墓哭奠始终如一】
　　司马裔【字遵楚之孙文帝令山东立义诸将能率众入关者竝加重赏裔领户千室先至文帝欲以封裔裔固辞曰立义之士辞乡里捐亲戚远归皇化者皆是其诚心内发岂裔能率之乎今以封裔便是卖义士以取荣非所愿也】
　　司马消难【子如子幼聪慧防涉经史有风神好自矫饰以求名誉起家著作郎】
　　司马彪【字绍统不交人事博览羣籍为秘书丞作续汉书】
　　司马询之【吴兴太守】　　　司马大助【河内温人都督将军】
　　司马申【河内人为秣陵令以清能见纪有白鹊巢于县廷】
　　司马贞【河内人朝散大夫宏文馆学士有史记索隐三十卷】
　　司马宪【字景思河至殿中郎】
　　司马延义【字希忠】

　　司马膺之【字仲庆美须髯有风貌好学厚自封　神气甚髙厯中书黄门侍郎天平中　如执钧当轴所与游集尽一时名流与邢子才王元景等竝为莫逆之交性方古不谐俗旧与杨愔同为黄门郎至愔为尚书命抗礼如初愔尝有从姊惨尚书卿尹皆跪吊膺之执手而出曾路逢愔威仪导引乃于树下俱避之愔于车望见命呼谓曰兄何故避弟膺之曰我自避赤棒本不避卿愔甚重之】
　　司马跃【字宝龙尚赵郡公主拜驸马都尉代兄为云中镇将拜朔州刺史假安北将军河内公表求罢河西苑封丐人垦直有司执奏此苑麋鹿所聚太官取给若以丐人惧有所阙跃固请孝文从之还为祠部尚书楚之父子相继镇云中朔土服其威徳】
　　司马景之【字洪略晋汝南王亮之后明元时归阙赐爵苍梧公加征南大将军清直有节操卒赠汝南王子师子袭爵景之兄准字巨之以泰恒初归魏封新安公除广宁太守】
　　司马金龙【字荣则楚之子少有父风后袭爵拜侍中镇西大将军开府云中镇大将军州刺史
　　吏部尚书赠司空諡曰康】
　　【隋】司马立如【仕为龙骧大将军】
　　【唐】司马锽【徐州人天授初左补阙薛谦光上疏论选举之弊长安中选台阁贤望分典大郡得韦嗣
　　立等十九人锽与焉申选到部政绩可称者独谦光与锽二人而已】
　　司马承祯【字子微事潘师正传辟谷导引之术开元中再被召命以三体篆写老子諡贞一
　　先生】
　　司马郊【字子都隐居华山十五年禽兽同游自若有如家驯及卒百禽聚于庭悲鸣累日而去】司马锽【天长人天授初选台阁贤望分典大郡得十九人锽与焉】
　　司马子微【台州人隐内方山炼丹成仙后人因名其村李白云予昔在江陵见司马子微谓予
　　有仙风道骨可与神游八极之表乃着大鹏遇希有鸟赋以自广】
　　司马浩【池从兄累举不第遂絶意仕进为人慷慨尚义于宗族恩尤笃司马氏世聚居食众而田园寡浩竭力营衣食以赡之均一无私葬其族之二十防孀妇孤儿皆得其所凡数十年始终无繊怨侄里早孤浩教以文业登进士仕至太常少卿子宣官驾部员外郎】
　　【宋】司马池【夏县人少防父家赀数十万悉推诸父而自力读书举进士知光山县仁宗朝自知凤翔府召知諌院表恳免上曰人皆嗜进池独嗜退官至天章阁知晋州长子旦清直敏强累官知安州从子里官至太常少卿】
　　司马旦【字伯康仁宗时以父任为秘书省校书郎与人交以信义喜周其急尝有以罪免官贫不能存者月分俸济之其人无以报愿以女为妾旦惊谢之亟出妻奁中物使嫁之】
　　司马朴【光兄旦之孙少育于外祖范纯仁绍圣党事起父宏坐上书论辨得罪责永州病失明后
　　朴以纯仁遗恩靖康初以工部侍郎使金握节而死赠兵部尚书諡忠洁】
　　司马光【池次子宝元初进士累官端明殿学士知永兴军上疏极言青苖助役法不便出判西京留台退居洛十五年哲宗初立召拜左仆射罢青苗法人谓元祐相业有旋干转坤之功著述甚多卒赠太师封温国公諡文正子康端谨至孝举明经累官司谏直集贤院】
　　司马掀【字仲举嘉定中知遂昌抚字教化爱民如子既去民思慕之】
　　司马昌言【强力尚气槩当官无所顾避所至以威断立名虽屡经摈斥未尝少自抑损】司马梦求【叙州人温公之后景定中进士咸淳末调江陵沙市监镇沙市地势险固恃水为防徳祐初潮水忽涸元兵来攻乘南风纵火都统程文亮逆战败降梦求朝服望阙再拜自经死】
　　司马里【通判鄜州州将武人不法里平居与之驩甚临事正色力争不少假借】
　　司马子已【温公七世孙寓居戎州谈通理学不事科举以清白世其家召补嘉定司户防军】
　　【明】司马恂【字恂如山隂人温国公十二世孙恂性醇笃既力学尤敦尚行义出入动止皆有常度正统辛酉贡入太学祭酒李时勉独器重恂延教其子弟甲子中顺天乡试第一乙丑进士拜刑科给事中偕学士倪谦使朝鲜其所酬应多文辞华夷至今传之英宗复辟恂偕同官极论人臣懐二心者慷慨引义击权奸辞甚切至未入为春宫賛善侍经筵进少詹事兼国子祭酒敦礼范众修其科条诸生无敢自便寻谢事归居宗党恭俭卑约恂恂如也不愧其名称云卒赠礼部侍郎子垚刑部员外郎亦笃行能文章孙公绅中书舍人】
　　司马垔【字通伯山隂人幼敏睿博极文典登成化壬辰进士以御史视学南畿考文序士至今称其神鉴擢福建副使寻致政归归即辟园亭杜门谢人事以诗酒相娯乐视尘俗无可羁者尝榜其门曰独呼明月长陪醉不负青天早放闲其襟度清洒大节磊磊盖逹士云所着有兰亭诸集】
　　司马公【山隂人成化进士】
　　司马相【山隂人正徳进士】　　司马初【山隂人嘉靖进士】
　　司马太【字鲁赡锦衣人嘉靖进士任知府】
　　【万厯癸酉山西解元司马晰又举人司马祉】
　　【丙子举人司马暐俱夏县籍山隂人】
　　司宼【卫灵公之子公子郢子孙为卫司冦以官为氏
　　周】司宼文【卫大夫】　　　　司宼惠子【鲁大夫】
　　司徒【舜为尧司徒支孙氏焉】
　　【周】司徒瞒成【卫人】　　　　司徒边【宋人】
　　司徒子招【陈人】
　　【汉】司徒肃【安平相】　　　　司徒发【中谒者】
　　【宋】司徒公绰【恩州人元祐登科】
　　【明】司徒绶【日照人正徳中新防县训导】
　　司空【顿丘徴音禹为尧司空支孙氏焉】
　　【周】司空靖【晋大夫】　　　　司空督【晋大夫】
　　【唐】司空图【字表圣河内人咸通末擢进士景福中拜諌议大夫不赴居中条山王官谷作休休亭号
　　耐辱居士】
　　司空曙【大厯中才子中人】
　　【五代】司空颋【张彦欲草奏诋梁君臣判官王言不肯下笔颋至挥笔成文言甚鄙浅遂见宋】司空宗韩【洛州人绍圣登科】　司空舜宾【太平登科】
</div>
    <div class="pagination">
<a href="万姓统谱_page359.html">上一页</a><span>...</span><a href="万姓统谱_page355.html">355</a><a href="万姓统谱_page356.html">356</a><a href="万姓统谱_page357.html">357</a><a href="万姓统谱_page358.html">358</a><a href="万姓统谱_page359.html">359</a><span class="current-page">360</span><a href="万姓统谱_page361.html">361</a><a href="万姓统谱_page362.html">362</a><a href="万姓统谱_page363.html">363</a><a href="万姓统谱_page364.html">364</a><a href="万姓统谱_page365.html">365</a><span>...</span><a href="万姓统谱_page361.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
