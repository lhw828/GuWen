<!DOCTYPE html>
<html>
<head>
    <meta charset="UTF-8">
    <title>氏族大全 - 第 80 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族大全 - 第 80 页/共 82 页</h1>
    <div class="content">　　聂友仕呉为丹阳太守与诸葛恪相友善【呉史】
　　聂师道入呉为国师号问政先王　时有于方外为荆南书记弃妻入太白山学养气之术师道从之
　　女德
　　聂嫈聂政姊也政刺杀韩相侠累因自杀人莫之识嫈闻而往哭之死于政尸之傍
　　三十三洽
　　法【扶风　齐襄王名法章子孙以王父名为氏】
　　法雄字文强仕东汉为平氏长发摘奸伏吏民畏爱迁南郡太守　子真
　　法真字高卿博通图典为关西大儒尝以幅巾谒太守号德先生
　　法正字孝直为蜀郡太守外统邦畿内为谋主与孔明好尚不同而以公义相取终尚书令
　　国法　卿用卿法
　　郏【周成王定鼎于郏鄏居此地者以地为姓】











　　氏族大全卷二十一
<子部,类书类,氏族大全>
　　钦定四库全书
　　氏族大全卷二十二
　　上平声
　　公孙【高阳　黄帝姓公孙子孙氏焉　鲁公孙婴齐庄公之孙郑公孙侨穆公之孙春秋诸国称公
　　孙者皆仿此】
　　知人举善
　　公孙枝字子桑秦大夫君子谓子桑之忠也能知人也能举善也【文三】
　　坚白之论
　　公孙龙字子石孔子弟子善为坚白同异之论　賛云弥缝中道协辅斯文　赠松江侯
　　东阁延贤
　　公孙字季学春秋杂説汉武朝举贤良对策第一拜为博士习文法吏事缘饰以儒术为丞相开东阁延贤人与参谋议　封平津侯　　子度为山阳太守公孙贺汉武帝朝拜相不受印绶不得已乃拜公孙鳯字子鸾隐于昌黎之九城山谷　弹琴吟咏陶然自得【晋史】
　　公孙永隐于平郭南山吟咏岩间陶然自得年逾九十操尚不茍谥曰崇虚先生
　　公孙景茂字元蔚元魏朝射策甲科迁太常博士时称为书库
　　公孙僧逺事亲至孝齐高帝诏表门闾蠲租税【南史】公西【鲁郡】
　　公西赤字子华端章甫愿为小相　赠钜野侯公西箴字子上赠祝阿伯　赞云猗欤子上鲁邦之望
　　公羊【商音顿丘】
　　公羊高子夏弟子传春秋与左氏糓梁为三　赠临菑侯
　　公沙
　　公沙穆后汉人五子并有令名语曰公沙五龙天下无双
　　公仪
　　公仪休相鲁食茹而美拔园葵而弃之见其家织布好疾出其家妇不与小民争利也【史记循吏传】
　　公冶
　　公冶长字子长孔子以其子妻之　赞云纯德备行夫子所采　赠高宻侯
　　东方【宫音　平原　伏羲氏之后帝出于震为东方子孙因以为氏】
　　文史足用
　　东方朔字曼倩汉武帝即位朔上书曰年十三学书三冬文史足用又曰目若悬珠齿若编贝勇若孟贲捷若庆忌亷若鲍叔信若尾生若是可以为天子大臣矣
　　待诏金马
　　东方朔对上云侏儒三尺余俸一囊粟钱二百四十侏儒饱欲死臣朔饥欲死臣言可用幸异其礼不可用罢之无令但索长安米上大笑使待诏金马门　后拜大中大夫
　　东方虬唐武后朝为左史工诗【见宋之问】
　　东方显唐开元含象亭十八学士中人【见庾子元】
　　钟离【防稽　本秦国祖嬴姓也齐贤人钟离子昧之后】
　　钟离意字子阿永平中为尚书太守张恢坐赃籍其资物诏赐羣臣意得珠玑悉以委地帝问故曰赃秽之宝诚不敢拜帝叹曰清乎尚书之言
　　钟离牧字子干仕呉为南海太守操行清纯有古人风
　　钟离先生得道以传于吕洞宾
　　司马【徴音　河内　周程伯休父为司马锡以官族为司马氏　司马耕字子牛孔门弟子
　　封楚丘侯】
　　良史之才
　　司马迁字子长父谈汉建元中为太史令迁尊称为太史公论六家要防迁生龙门南游江淮上防稽探禹穴窥九疑浮沅湘北涉汶泗讲业齐鲁之都乡射邹峄过梁楚以归　汉太初中为太史令　因论李陵得罪幽而发愤修史记实録刘向扬雄皆称其有良史之才
　　凌云气
　　司马相如字长卿蜀人尝着子虚赋武帝读而善之曰朕独不得与此人同时哉时杨得意为狗监侍上因荐之得召见　奏大人赋飘飘有凌云气游天地间意奉使至蜀太守以下郊迎县令负弩矢先驱　初为孝文园令
　　水鉴
　　司马徽字德操清雅有知人之鉴厐德公谓为水鉴每事称好
　　撃瓮图
　　司马光字君实童稚时与羣儿戯于庭庭有大瓮一儿跌没水中羣儿尽走公以石撃破瓮出水儿得不死已见活人手段矣京师多为小儿撃瓮图　公所居一室萧然图书盈几又以圆木为警枕少睡则枕转而觉乃起读书尝自言吾无过人者但平生所为未尝有不可对人言者耳
　　童孺知名
　　司马公宋元丰中判西京居洛十五年神宗崩公赴阙临衞士以手加额曰此司马相公也民遮道呼曰公毋归洛留相天子活百姓所在数千人聚观之　元祐初拜相辽人勅其边吏曰中国相司马矣慎毋生事　儿童走卒皆知君实之名　年六十八薨　赠太师　封温国公　谥文正号洓水先生　哲宗亲篆碑额曰清忠粹德之碑　子康除司谏涂人见其容止皆知其为司马公之子也
　　司马彪仕晋为秘书丞　作续汉书
　　司马孚仕晋八公同辰【见向曽】
　　司马承祯事潘师正传辟谷导引之术　唐开元中再被召命以三体篆写老子　谥贞一先生司马池少好学推家财数十万与诸父　宋仁宗朝召知谏院表恳免上曰人皆嗜进池独嗜退　子光司马朴字文季光兄之孙宋靖康中奉使金国握节而死　后赠兵部尚书
　　司空【徴音　顿丘　伯禹为尧司空支孙以官为氏】
　　司空图字表圣唐咸通末擢进士景福中拜谏议大夫不赴居中条山三官谷　作休休亭　号耐辱居士
　　司空曙唐大厯十才子中人【见庐姓】
　　綦母【綦母怀文造宿铁刀斩甲过三十札北史艺术传】
　　乌陵【乌陵用章多智谋建策守城应变出奇人始大服　仕金为大兴尹　封衞国公大金志】诸葛【徴音　琅琊　夏殷侯国葛伯之后旧居琅琊诸县徙阳都先有葛时人谓之诸葛氏】
　　刺举
　　诸葛丰字少季仕汉以明经为郡文学特立刚直擢司校尉刺举无所避京师语曰间何濶逢诸葛　上嘉其节加秩光禄大夫
　　卧龙
　　诸葛亮字孔明寓居南阳隆中汉建安中徐庶称于刘备曰诸葛孔明卧龙也备三顾于草庐中亮乃起　佐备跨有益州备即帝位策亮为丞相推演兵法作八阵图　上出师二表伐魏屯田渭滨有星陨营中而卒司马懿按视其营垒叹曰天下奇才也　谥忠武侯　兄瑾仕呉弟诞仕魏时谓蜀得龙呉得虎魏得狗　子瞻以战死
　　蓝田生玉
　　诸葛瑾字子瑜有容貌风度时服其雅　封宛陵侯子恪字元逊少有才名孙权见之曰蓝田生玉端不
　　虚也　封都乡侯【呉志】
　　政绩第一
　　诸葛恢字道明弱冠知名王导尝谓曰明府当作黑头公晋大兴初为防稽守政绩第一诏増秩中二千石终侍中
　　诸葛璩字防玫安贫守道説礼敦诗举秀才不就【南史】诸葛颖隋大业中为著作帝赐诗云参翰长洲苑侍讲肃成门名理穷研覈英华恣讨论
　　诸葛氏　萧防梦入蘂珠殿与一女子成婚乃旧曽见诸葛氏也交拜梁玉清云华阳玉女圣世才郎云云
　　沮渠【沮渠匈奴官号也其后以官为氏沮渠蒙逊制命一隅是为北凉】
　　胡母【齐宣王母弟封母乡逺本胡公因曰胡母氏】
　　胡母生字子都治公羊春秋汉景帝朝为博士胡母班字孟皮汉党锢八厨中人时语曰海内珍奇胡母孟皮【党锢传】
　　胡母辅之字彦国少擅高名王澄与人书曰彦国吐佳言如锯木屑霏霏不絶诚为后进领袖　晋湘州刺史
　　吾丘
　　吾丘寿王字子赣年少以善格五召特诏　汉元鼎初汾隂得宝鼎羣臣皆贺上得周鼎寿王独曰天祚有德而宝鼎自出此天之所以兴汉也乃汉宝非周宝上曰善　初拜东都都尉后徴入为光禄大夫巫马
　　巫马施字子期孔门弟子　治单父戴星而出戴星而入子贱曰任力故劳任人故逸　封钜野侯母将【兰陵】
　　母将隆字君房东海兰陵人汉成帝朝为谏大夫上封事迁冀州牧后以不附王莽徙合浦
　　樗里【西河　秦惠王异母弟名疾为丞相滑稽多智秦人谓之知囊号樗里子因以为氏】西门【征音　晋阳　郑大夫居西门因氏焉】
　　西门豹魏文侯时为邺令投巫于河凿十二渠以灌民田泽流后世缓性急常佩韦以自
　　申屠【京兆　周幽王申后兄申侯之后支子居安定屠原因以为氏】
</div>
    <div class="pagination">
<a href="氏族大全_page79.html">上一页</a><span>...</span><a href="氏族大全_page75.html">75</a><a href="氏族大全_page76.html">76</a><a href="氏族大全_page77.html">77</a><a href="氏族大全_page78.html">78</a><a href="氏族大全_page79.html">79</a><span class="current-page">80</span><a href="氏族大全_page81.html">81</a><a href="氏族大全_page82.html">82</a><a href="氏族大全_page81.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
