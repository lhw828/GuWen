<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 937 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 937 页/共 1019 页</h1>
    <div class="content">　　美长【诗鬒髪如云传鬒黒发也如云言丨丨也】
　　美鬛【孔丛子尧舜禹汤文武周公不以防眉丨丨为称也】
　　美脊【易坎为水其于马也为丨丨】
　　美手【南史柳恽传子良尝置酒后园有晋太傅谢安鸣琴在侧援以授恽恽弹为雅弄子良曰卿巧越嵇心妙臻羊体良质丨丨信在今夜】
　　美媛【傅休奕艶歌行有女篇妙哉丨丨徳宜配侯与王】
　　美姬【史记项羽本纪范増説项羽曰沛公居山东时贪于财货好丨丨今入关财物无所取妇女无所幸此其志不在小】
　　美妾【后汉书仲长统传妖童丨丨填乎绮室　晋书载记王猛以功进封清河郡侯赐以丨丨五人上女妓十二人中妓三十八人马百匹车十乗猛上疏固辞不受】
　　美妓【旧唐书李光顔传讨呉元济韩求得一美妇遗光顔光顔曰令公怜光顔离家室久舍丨丨见赠诚有以荷徳也然今战卒数万皆有妻子蹈白刃光顔奈何以女色为乐】
　　美妇【旧唐书李光顔传见上】
　　美女【尔雅丨丨为媛注所以结好媛　史记外戚世家诗曰丨丨入室恶女之仇　曹植丨丨篇丨丨妖且闲采桑岐路间　又唐书沙陀传中和二年蔚州刺史苏祐会赫连铎兵将攻代州屯丨丨谷】美御【拾遗记汉成帝悦于闇行憎灯烛宫中丨丨皆服皂衣】
　　美媵【诗序江有汜丨丨也勤而无怨嫡能悔过也疏此本为丨丨之不怨因言嫡之能自悔故丨丨而后兼嫡也　萧子范伤往赋咏丨丨而自箴歌忠妾而为式】
　　美奴【苕溪渔隠陆藻有侍儿名丨丨善缀词出侑樽俎每乞韵于坐客顷刻成章】
　　美娃【陈髙诗丨丨载后乗销金灿裳衣】
　　美艳【左传宋华父督见孔父之妻于路目逆而送之曰丨而丨】
　　美丽【汉书董贤传贤传漏在殿下为人丨丨自喜哀帝望见説其仪貌识而问之曰是舍人董贤耶因引上与语拜为黄门郎　论衡天文人文文岂徒调墨弄笔为丨丨之观哉　司马相如美人赋司马相如丨丨闲都游于梁王梁王説之】
　　美映【晋书武悼杨皇后传以咸宁二年立为皇后婉嫕有妇徳丨丨椒房甚有宠】
　　美矉【荘子西施病心而矉其里其里之丑人见而美之归亦捧心而矉其里其里之富人见之坚闭门而不出贫人见之挈妻子而去之走彼知丨丨而不知矉之所以美　亦作颦陈造诗正恐效西子丨丨得嘲剧】美盼【琅环记姚氏女月华与杨子名达者相爱月华少失母随父寓于子江江上端午有龙舟之戏月华出看逹见其素腕褰帘结五色丝跳脱鬒髪如漆玉凤斜簪巧笑丨丨容色艶异逹神魂飞荡然非敢望也】美曼【皮日休祝疟疠文丨丨之色媚于君侧】
　　美金【国语丨丨以铸劒防试诸狗马恶金以铸锄夷斤欘试诸壤土】
　　美玉【论语有丨丨于斯　山海经即谷之山多丨丨扪虱新话文章如精金丨丨自有定价　张衡西京赋翡翠火齐络以丨丨】
　　美石【山海经秦室之山上多丨丨】
　　美璞【欧阳修诗丨丨思善价浮云有夷路　苏舜钦永叔石月屏圗诗彤霞烁石变灵砂白虹贯岩生丨丨】
　　美珥【战国防齐王夫人死有七孺子者皆近薛公欲知王所欲立乃献七珥美其一明日视丨丨所在劝王立为夫人】
　　美瑾【文同诗公家兄弟何磊落一一光华如丨丨】
　　美玦【魏志钟繇传注太子与繇书曰近见南阳宗恵叔称君侯昔有丨丨闻之惊喜笑与忭俱】美珠【左传太叔疾臣向魋纳丨丨焉与之城鉏淮南子白玉不琢丨丨不文质有余也】
　　美璧【何景明忧旱赋沈丨丨兮不受牲降甘澍兮敷永宁】
　　美宝【诗贻我佩玖传玖石次玉者言能遗我丨丨　盐铁论和氏之璞天下之丨丨也待鉴试之工而后明　何璩琥珀拾芥赋丨丨擢色以临矣飞芒乗虚而附焉】
　　美香【司空圗诗丨丨闻夜合清景见寅朝】
　　美境【宋书舒璘传朱子吕祖谦讲学于婺璘徒歩往谒之以书告其家曰敝床疏席总是佳趣栉风沐雨反为丨丨】
　　美泽【左传齐庆封来奔献车于季武子丨丨可以鉴　萧子范七诱驱丨丨之车防千里之马】美类【春秋繁露美事召丨丨恶事召恶类　阮籍元父赋崇陵崔巍深溪峥嵘丨丨不处熊虎是生】美踪【后汉书杨赐传追慕五宗之丨丨】
　　美新【扬雄剧秦丨丨序敢竭肝胆写腹心作剧秦丨丨一篇虽未究万分之一亦臣之极思也】美劭【晋书车传风姿丨丨机悟敏速　潘尼释奠颂序谦光之丨弥丨阙里之教克崇】
　　美景【陈书孙玚传及出镇郢州乃合十余船为大舫于中立亭池植荷芰毎良辰丨丨賔僚并集泛长江而置酒亦一时之胜赏焉　谢灵运拟魏太子邺中集诗序天下良辰丨丨赏心乐事四者难并今昆弟友朋二三诸彦共尽之矣　陆倕以诗代书别后寄赠京邑僚友娱谈终丨丨敷文永清夜】
　　美果【山海经注月支国多好马丨丨】
　　美赏【抱朴子临之以斧钺之威诱之以倾城之寳犹不能奋铅锋于犀兕骋驽蹇以追风非不忌重诛也非不悦丨丨也体不可力无自奈何】
　　美优【防稽典録丁子贱塞渊好徳堂构克举野无遗薪斯之为懿其丨丨矣】
　　康
　　康宁【书九五福一曰夀二曰富三曰丨丨　宋史张齐贤传以三公就第丨丨福夀时罕其比　易林寇带垂衣天下丨丨　孔平仲熙宁口号万戸丨丨五谷丰江淮相接至山东】
　　康荣【易林生长太平仁政流行四方归徳社稷丨丨】
　　康泰【王勃拜南郊颂序天下黎人知四海之安乐寰中殊域奉三灵之丨丨】
　　康彊【书身其丨丨子孙其逢吉　后汉书和帝纪太尉邓彪聪明丨丨可谓老成黄耉矣　杜牧春日言懐寄虢州李常侍诗愿公如卫武百嵗尚丨丨】
　　康乐【礼记啴谐慢易繁文简节之音作而民丨丨　周礼小行人其丨丨和亲安平为一书　尔雅恺乐也疏恺者丨丨也　又南史谢灵运传从叔琨特加爱之袭封丨丨公　又音岳史记孔子世家孔子由大司寇摄行相事齐人闻而惧于是选齐国中女子好者八十人皆衣文衣而舞丨丨文马三十驷遗鲁君】康功【书文王卑服即丨丨田功孔传丨丨安人之功】
　　康济【书以蕃王室以和兄弟丨丨小民】
　　康护【符载九日陪刘中丞贾常侍宴合江亭序非常侍无以丨丨全蜀非中丞无以恢建盛烈】康健【金史张行信传初至汴父暐以御史大夫致仕犹丨丨兄行简为翰林学士承防行言为礼部尚书诸子侄多中第居官当世未之有也】
　　康乂【书用丨丨民作求】
　　康胜【徐陵与王呉郡僧智书比青葽已戒白露方体中何如愿闻丨丨】
　　康保【书别求闻由古先哲王用丨丨民】
　　康共【书承汝卑汝惟喜丨丨疏惟欢喜安乐皆与汝共之】
　　康娯【离骚日丨丨而自忘兮　韩愈复志赋竟嵗年以丨丨】
　　康逸【李百药登叶县故城谒沈诸梁庙诗馆宇肃而静神心丨且丨】
　　康愈【大唐西域记其二窣堵波今犹现在有婴疾病欲祈丨丨者涂香散华至诚归命多瘳差】康茂【包佶祀两师乐章动植求声飞沉允望时丨气丨惟神之贶】
　　康事【书王曰我惟无斁其丨丨公勿替刑四方其世享】
　　康务【谢荘摉才表必欲崇本丨丨庇民济俗非更惉懘奚取九成】
　　康哉【书庶事丨丨　唐太宗元日诗穆矣薰风茂丨丨帝道昌　张九龄奉和圣制早度蒲津关诗还闻股肱郡元首咏丨丨】
　　康侯【易丨丨用锡马蕃庶】
　　康民【汲冢周书丨丨以桴苡者其实如李食之宜子】
　　康韶【隋书音乐志元防仪注帝出黄门侍郎举麾于殿上掌故应之举于阶下奏丨丨之乐】康歌【北齐书崔伯谦传世宗以为京畿司马劳之曰卿骋足瀛部已着丨丨督府务殷是用相授　隋书食货志禹制九等而丨丨兴周人十一而颂声作　梁简文帝菩提树颂禀识丨丨昆虫得性】
　　康防【王勃四分律宗记序价隆丨丨誉重摩腾】
　　康年【诗明昭上帝迄用丨丨　傅休奕郊祀歌抚宁四海保有丨丨】
　　康日【李频府试老人星见诗海内逢丨丨天边见夀星】
　　康时【文献通考西汉举贤良文学令其对防取其忠言嘉谟足以佐国崇论议足以丨丨　顔延之请立浑天仪表七晷运变无匪丨丨】
　　康俗【任昉为武帝初封功臣诏草昧权舆事深缔搆丨丨成务义在庇民】
　　康邸【宋史宗室师传伯骕少从髙宗于丨丨以文艺侍左右师伯骕之子也】
　　康途【天禄阁外史优游于乐嵗恬淡于丨丨】
　　康衢【后汉书马融传目矖鼎俎耳听丨丨　晋书戴若思传若思举孝亷入洛陆机荐之于赵王伦曰若得托迹丨丨则能结轨骥騄　列子尧治天下五十年微服游于丨丨闻童儿謡云立我烝民莫匪尔极不识不知顺帝之则　唐明皇过晋阳宫诗永言念成功颂徳临丨丨】
　　康逵【周邦彦汴都赋正南面而负扆举天下于丨丨】
　　康庄【尔雅五达谓之丨六达谓之丨　史记孟子荀卿传驺奭者齐诸驺子亦颇采驺衍之术以纪文于是齐王嘉之自如淳于髠以下皆命曰列大夫为开第丨丨之衢髙门大屋尊宠之　沈约郊居赋固无情于轮奂非有欲于丨丨　李峤旌诗告善丨丨侧求贤市肆中】
　　康国【旧唐书音乐志丨丨乐舞旋转如风俗谓之胡旋乐　开元遗事明皇与亲王棋令贺懐智独奏琵琶妃子立于局前观之上欲输次妃子将丨丨猧子放之令于局上乱其输赢上甚悦焉】
　　康居【汉书西域传丨丨国王冬治乐越匿地到卑阗城去长安万二千三百里】
　　康郎【寰宇记丨丨山在余干即鄱阳湖之南涯山昔姓康者居之故名】
　　康义【水经注泗水又迳宿预城之西又迳其城南故下邳之宿留县也王莽更名之曰丨丨矣】康晋【齐书州郡志益州始康郡丨丨县】
　　康干【六帖回纥拔野古有丨丨河断松投之三年化为石色苍节理犹在号丨丨石】
　　康沂【王勃上綘州上官司马书藩维克振既参来暮之歌邦国不空自有丨丨之相】
　　康圭【礼记山节藻棁复庙重檐刮楹达乡反玷出尊崇玷丨丨疏屏天子之庙饰也】
　　康爵【诗酌彼丨丨以奏尔时】
　　康瓠【尔雅丨丨谓之甈　贾谊吊屈原文斡弃周鼎寳丨丨兮】
　　康叔【书传成王既伐管叔蔡叔以殷余民封丨丨作康诰酒诰梓材　史记卫丨丨世家卫丨丨名封武王同母少弟也】
　　康献【晋书后妃传论明穆丨丨仍世临朝时属委裘躬行负扆各免华阳之衅竟蹑和熹之踪按明穆晋明帝后丨丨晋康帝后】
　　康囘【楚辞天问丨丨凭怒地何故以东南倾注丨丨共工名也】
　　康和【王羲之夫人帖夫人渉道丨丨足下小大皆佳】
　　康阜【宋史乐志何以锡之贻尔眉夀何以格之永尔丨丨】
　　康平【汉书宣帝纪上下和洽海内丨丨】
　　康顺【五代史乐志周郊祀皇帝食举用丨丨之乐】
　　宁
　　宁定【淮南子天下丨丨百姓和集　又唐书地理志松州都督府丨丨州】
　　宁一【史记曹相国世家载其清净民以丨丨隋书髙祖纪区宇丨丨隂阳顺序】
　　宁康【易林千柱百梁终不倾僵周家丨丨】
　　宁泰【荀子大参乎天精微而无形行义以正事业以成可以禁暴足穷百姓待之而后丨丨】宁和【齐书武帝纪赞市朝宴逸中外丨丨】
　　宁乐【易不宁方来疏不宁方来者此是丨丨之时若能与人亲比则不宁之方皆悉归来】
　　宁止【诗百室盈止妇子丨丨】
　　宁固【后汉书王充传论百家之言政者尚矣大略归乎丨丨根柢革易时敝也】
　　宁静【易以言乎迩则静而正疏言易之变化在于迩近之处则丨丨而得正　诸葛亮诫子书非澹泊无以明志非丨丨无以致逺　束晳元居释大晋熙隆六合丨丨　又唐书地理志芳池州都督府领丨丨州】宁靖【蜀志先主传先主上言汉帝曰若应权通变以丨丨圣朝虽赴水火所不得辞】
　　宁谧【周书文帝纪魏帝报曰朕所以垂拱九载实资元辅之力俾九服丨丨诚赖翊赞之功　唐书褚遂良传内外丨丨　顾况从军行天山坐丨丨】
　　宁肃【魏志田豫传正始初豫迁使持节护匈奴中郎将加振威将军领并州刺史外胡闻其威名相率来献州界丨丨百姓懐之】
　　宁极【荘子不当时命而大穷乎天下则深根丨丨而待此存身之道也　又唐书卢鸿传鸿范阳人徙洛阳博学善书籀庐嵩山所居室自号丨丨】
　　宁业【晋书载记冯跋下书曰今疆宇无虞百姓丨丨而田亩荒秽有司不随时督察而欲令家给人足不亦难乎】
　　宁济【魏志髙贵乡公纪圣徳光隆丨丨六合　呉志陆逊传乞垂圣恩丨丨百姓数年之间国用少丰然后更圗　曹植上责躬应诏诗于穆显考时维武皇受命于天丨丨四方】
　　宁方【北史髙闾传为国之道其要有五一曰文徳二曰武功三曰法度四曰防固五曰刑赏故逺人不服则修文徳以来之荒狡放命则播武功以威之人未知战则制法度以齐之暴敌轻侵则设防固以御之临事制胜则明赏罚以劝之用能辟国丨丨征伐四克】
　　宁予【书伻来毖殷乃命丨丨】
　　宁后【张衡思元赋文断袪而忌伯兮阉谒贼而丨丨】
　　宁考【书无毖于恤不可不成乃丨丨圗功】
　　宁王【书丨丨唯卜用克绥受兹命　又唐书礼乐志明皇命丨丨主藩邸乐以亢太常分两朋以角优劣温庭筠弹筝人诗天寳年中事玉皇曽将新曲教丨丨】
</div>
    <div class="pagination">
<a href="御定骈字类编_page936.html">上一页</a><span>...</span><a href="御定骈字类编_page932.html">932</a><a href="御定骈字类编_page933.html">933</a><a href="御定骈字类编_page934.html">934</a><a href="御定骈字类编_page935.html">935</a><a href="御定骈字类编_page936.html">936</a><span class="current-page">937</span><a href="御定骈字类编_page938.html">938</a><a href="御定骈字类编_page939.html">939</a><a href="御定骈字类编_page940.html">940</a><a href="御定骈字类编_page941.html">941</a><a href="御定骈字类编_page942.html">942</a><span>...</span><a href="御定骈字类编_page938.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
