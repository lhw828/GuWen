<!DOCTYPE html>
<html>
<head>
    <meta charset="UTF-8">
    <title>山堂肆考 - 第 382 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 382 页/共 632 页</h1>
    <div class="content">　　汉何易于为益昌令民有死丧不能具塟者以俸金敇吏为办之
　　饭僧追福
　　唐田神功卒上命百官吊丧赐赙赗绢千疋布五百端并屏风茵传饭桑门为之追福
　　佐生
　　荀子大略赙赗所以佐生赠襚所以送死
　　赠死
　　左隠元年赠死不及尸吊生不及哀非礼也
　　以赠分遗
　　苏子赡作李宪仲哀词叙曰予同年友李君惇之子廌自阳翟见余于南京泣曰吾祖母边母马前母张与先君之丧皆未塟贫不敢以饥寒为戚顾四丧未举死不瞑目矣适故人梁先告老闻余将归耕阳羡以绢十匹丝百两为赆辞之不可乃以廌曰此亦仁人之餽也既又作诗以告知君与廌者庶几皆有以助之
　　作诗为助
　　苏子瞻防章居士曰章黙居士字季明生公侯家才性髙爽弃家求道不蓄妻子与世无累而父母与兄之丧贫不能举以是眷眷世间不能无求于人余深哀其志既有以少助之又取其言为诗以赠其行庶几有哀之者诗云章子亲未塟余生抱羸疾朝吟噎隣里夜涙腐茵席前年黒花生今嵗白髪出身随日月逰恨与天地毕愿求不毛田亲筑长夜室难从王孙裸未忍夏后堲武陵多豪士百万付一掷心知义财难甘心贫友乞不辞毛发施行自丘山积此志茍朝遂夕死真不灭誓求无生理不践有为迹弃身尸陁林乌鸢任狼籍
　　治同门丧
　　唐何畨和州人居太学二十年凡同门有死丧无归者皆身为之治丧
　　给乡人丧
　　窦建徳有乡人丧亲贫无以塟者建徳方耕闻之太息遽解牛给与治丧事了无吝色一乡之人皆异之






　　山堂肆考卷一百五十五
<子部,类书类,山堂肆考>
　　钦定四库全书
　　山堂肆考卷一百五十六　明　彭大翼　撰典礼
　　国葬
　　左传天子七月而葬同轨至诸侯五月而葬同盟至大夫三月而葬同位至士逾月而葬外姻至王制天子七日而殡七月而葬诸侯五日而殡五月而葬大夫士庶人三日而殡三月而葬
　　桥山衣冠
　　史记黄帝葬于桥山之南空棺无尸唯劒舄在汉武帝廵朔方还祭黄帝于桥山曰吾闻黄帝不死有塜何也公孙卿对曰黄帝已僊去羣臣葬其衣冠
　　骊山鳬鹤
　　三辅故事秦始皇葬骊山起坟髙五十丈下锢三泉周围七百步以明月珠为日月人鱼膏为灯烛水银为大海金银为鳬鹤
　　雀垅
　　拾遗记舜葬苍梧之野有鸟如丹雀名曰冯霄自丹洲而来能返形变色登木成禽行地为兽又能衘青沙如珠积成垅阜风吹如尘名曰珠丘
　　虎丘
　　越絶书吴王阖闾薨发吴郡之士十万人穿土为川积壤为丘池广六十步水深一丈五尺铜棺三重澒池六尺黄金珠玉为鳬鴈専诸鱼肠之劒在焉葬三日金精上腾为白虎蹲踞于上因名虎丘
　　沙丘石椁
　　荘子狶韦曰衞灵公死卜葬于故墓不吉卜葬于沙丘掘之数得石椁焉洗而视之有铭曰不冯其子灵公夺而埋之夫灵公为灵久矣
　　武都石镜
　　蜀记武都山精化为女子蜀王开明纳为妃不习水土而死王哀之遣五丁力士于武都山担土为塜盖地数亩髙七尺上有石厚五寸径五尺号石镜表其墓门
　　不用金银
　　汉文帝治灞陵皆以瓦器不得以金银铜锡为之因其山不起坟自文帝已后皆预作陵
　　使同丘垅
　　光武初作夀陵曰古者帝王之葬皆陶人瓦器木车茅马使后代之人不知其处今所制地不过二三顷无为山陵陂池裁令流水而已使迭兴之后与丘垅同体
　　金箱贮书
　　汉武帝崩遗诏以杂道书三十卷置棺中贮之金箱卷后题东宫臣名年月后河东太守张纯以书进宣帝帝示左右时有武帝典书中郎将冉登见书及箱流涕曰此先帝殡时物臣此时着棺中因何得出宣帝怆然惊愕以书付武帝庙中视茂陵宛然如故庾信赋茂陵之书空聚盖谓此也
　　玉匣镂象
　　西京杂记汉帝及侯王送葬者皆有珠襦玉匣形如铠甲连以金锁匣上皆镂以蛟龙鸾鳯鳞之象时谓之蛟龙玉匣后赤眉贼帅樊崇陷长安发掘诸陵取其寳货凡所发有玉匣殓者皆如生故赤眉多行淫秽唯灞陵杜陵独完按灞杜二陵文宣二帝之陵也
　　豪杰迁居
　　文选五陵皆汉帝墓所后迁豪族居之故曰五陵豪五陵谓髙帝葬长陵惠帝葬安陵景帝葬阳陵武帝葬茂陵昭帝葬平陵此五陵皆在北而文帝葬灞陵宣帝葬杜陵此二陵皆在南不在五陵之数
　　少年盗发
　　薛用弱集异记兰陵萧頴士为州功曹秩满南游济州江舟中有二少年熟视頴士曰此人甚有肖于鄱阳忠烈王頴士是鄱阳曽孙一时未及询访及至岸二子忽负担去頴士心谓非僊即神也明年頴士北归止旴邑长处有吏获发塜盗数人皆反接其手束缚甚固而頴士悬认江中二少年亦缧絏于内因具述曩日舟中事于邑长即令先穷二人湏防欵服云尝开鄱阳王塜大获金玉当门有贵人顔色如生年可五十髭须斑白僵仆于石榻姿状正与某人相类
　　无起寝庙
　　东汉明帝遗诏无起寝庙园陵扫地露祭率天下以俭
　　悉藏图书
　　五代梁温韬为耀州节度使唐诸陵在境内者悉发之取所藏金寳而昭陵最固悉藏前世图书钟王纸墨笔迹如新
　　望子望夫
　　秦夏太后卜葬令东望吾子西望吾夫按望子者荘襄王葬正阳也望夫者孝文王葬夀阳也
　　卜年卜世
　　隋文帝仁夀二年皇后独孤氏崩上令仪同三司萧吉为择葬地得吉地云卜年二十卜世二百上曰吉凶由人不在于地髙纬葬地岂不卜乎俄而国亡正如我家墓田若云不吉朕不当为天子若云不凶我弟不当战没然竟从吉言吉退告族人萧平仲曰后四年太子御天下隋其亡乎吾前绐之云卜年二十者二十字也卜世二百者取世二也汝识之
　　石兽
　　荘陵在丹阳县东葬梁简文帝也有石兽髙丈余
　　金牛
　　郡志齐梁诸陵皆在金牛山中丘埭西陵口有大石麒麟辟邪夹道唐陆鲁望诗地废金牛絶陵荒石兽稀
　　日月照临
　　东汉中山王日月照临于佳城烟云变态于神道按墓门前开道建石柱以为梁谓之神道
　　龙鳯盘翥
　　唐明皇朝拜五陵至桥陵见金粟山冈有龙盘鳯翥之势复近先陵谓侍臣曰吾千秋万嵗后宜葬此地得奉先陵
　　作为层观
　　唐文徳皇后既葬帝即苑中作为层观以望昭陵引魏徴同升徴熟视曰臣眊昏不能见帝指示之徴曰此昭陵耶帝曰然徴曰臣以为陛下望献陵若昭陵臣故见之帝泣因为毁观
　　累为浮图
　　唐徳宗徙梁唐安公主道薨帝悼之甚诏厚其葬宰相姜公辅谏曰宜从俭以济军兴帝怒谓陆防曰唐安之葬不欲事营垅令累甓为浮图费甚省约公辅才不足为相自知且罢故卖直售名耳遂下迁为太子左庶子
　　擅改山林
　　宋仁宗崩司天监邢中和言于内侍雷允恭曰今山陵上百步法宜子孙类汝州秦王坟但恐下有石与水耳允恭曰上无他子若如秦王坟有何不可第移就上穴我走马见太后言之人不敢违即改穿上穴入白太后太后曰出与山林使丁谓议可否谓唯唯遂命工徒数万穿地土石相半继之以水众议日喧惧不能成功诏遣使按视王曽因言谓包藏祸心今允恭移皇堂于絶地太后怒诛允恭免谓知郓州
　　议易皇堂
　　宋仁宗崩葬永昭陵且有日忽皇堂栋损时诸山陵使皆不欲闻而掩之韩琦正色曰不可果损当易之若违葬期侈所费此责犹可当若茍且掩之后有坏而致人主疑心臣下何以当责
　　龙輴以棺
　　檀弓天子之殡也菆涂龙輴以棺加斧于椁上毕涂屋天子之礼也注云龙輴殡时用輴车载柩而画辕为龙也按是輴车亦在殡中非脱去輴车而殡棺也
　　蜃车
　　周礼地官遂师大防使帅其属以共丘笼及蜃车之役注云蜃车柩路载栁四轮迫地而行有似于蜃因取名焉行至圹乃脱更载以龙輴
　　丰碑
　　天子之窆用大木为碑谓之丰碑诸侯谓之桓楹碑
　　宸驾
　　谢朓册文冯相告防宸驾长往
　　葬
　　叙事见国葬
　　不封不树
　　易系辞古之葬者厚衣之以薪葬之中野不封不树防期无数后世圣人易之以棺椁葢取诸大过
　　周衣周棺
　　檀弓国子高曰葬也者藏也藏也者欲人之弗得见也是故衣足以饰身棺周于衣椁周于棺土周于椁反壤树之哉
　　必诚必信
　　檀弓子思曰防三日而殡凡附于身者必诚必信勿之有悔焉耳矣三月而葬凡附于棺者必诚必信勿之有悔焉耳矣
　　如慕如疑
　　檀弓孔子在衞有送葬者而夫子观之曰善哉为防乎足以为法矣小子识之子贡曰夫子何善尔也曰其往也如慕其反也如疑
　　执引执绋
　　檀弓吊于葬者必执引若从柩及圹皆执绋注云引引柩车之索也绋引棺索也一説庙中曰绋在途曰引
　　画帷画荒
　　防大记饰棺君龙帷黼荒大夫画帷画荒士布惟布荒注云君诸侯也帷饰栁车边障也以白布为之诸侯皆画为龙故云龙帷荒蒙也栁车上覆谓鼈甲也縁荒边为白黑斧文故云黼荒画帷画荒皆画为云气也布帷布荒皆白布不画也
　　明旌
　　檀弓铭明旌也以死者为不可别已故以其旗识之又孔子曰之死而致死之不仁而不可为也之死而致生之不知而不可为也是故竹不成用瓦不成味木不成斵琴瑟张而不平竽笙备而不和有钟磬而无簨簴其曰明器神明之也注云神明之言以神明之道待之也
　　功布
</div>
    <div class="pagination">
<a href="山堂肆考_page381.html">上一页</a><span>...</span><a href="山堂肆考_page377.html">377</a><a href="山堂肆考_page378.html">378</a><a href="山堂肆考_page379.html">379</a><a href="山堂肆考_page380.html">380</a><a href="山堂肆考_page381.html">381</a><span class="current-page">382</span><a href="山堂肆考_page383.html">383</a><a href="山堂肆考_page384.html">384</a><a href="山堂肆考_page385.html">385</a><a href="山堂肆考_page386.html">386</a><a href="山堂肆考_page387.html">387</a><span>...</span><a href="山堂肆考_page383.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
