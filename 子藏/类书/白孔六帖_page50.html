<!DOCTYPE html>
<html>
<head>
    <meta charset="UTF-8">
    <title>白孔六帖 - 第 50 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 50 页/共 50 页</h1>
    <div class="content">　　白香宜泛酒【味可蠲疴】小山【楚辞曰桂树丛生兮小山之幽偃蹇连拳兮枝相樛】攀桂兮聊淹留【刘安隠诗云云】月中有仙桂树一枝【晋郤诜对武帝曰臣对策为天下第一犹桂林一枝】八桂森挺以陵霜【天台山赋】冬荣【楚辞曰嘉南方之炎徳美桂树之冬荣】姜桂因地而生不因地而辛　草木之滋【记防有疾饮酒食肉必有草木之滋焉以为姜桂之谓也】楚国之薪【苏秦曰楚国之薪贵于桂也】丹桂朱桂黝儵于南北【见灵光殿赋】孔小山篇【太宗贤妃徐惠小山篇曰抚桂枝以凝想】以防疾疢【元行冲谓狄仁杰曰参术芝桂以防疾疢】山桂【酉阳杂俎山桂叶如麻细花紫色黄华簇生如防火草花出丹阳山中】团团【韩愈罗池庙碑文桂树团团】桂花三月开【杂俎卫公言桂花三月开黄而不白】幽桂【穷冬百草死幽桂乃芬芳韩愈重云诗】谁怜松桂性【竞爱桃李隂孟先生】桂树青云端【相思在何处桂树青云端李白赠参寥子】桂蠧花不实【古风】芳桂【不采芳桂枝反栖恶木根】桂林坐萧瑟【宿龙门寺】桂子落秋月【送崔十二】鼯啼桂方秋【日夕山中】桂花香带雪【杜牧送孟迟子把一枝物桂花香带雪】芳香而正坚【文选直学省诗山中有桂树李翰注桂树芳香而正坚故君子依之】天竺桂【白公诗曰宿因月桂落醉为海榴开题天竺寺所作也旧説杭州天竺寺毎岁秋月有桂子坠】山中有桂花莫将花如霰【王维】离披得幽桂芳本欣盈握【柳宗元衡阳柳桂】联翩桂花坠秋月【李贺】山头老桂吹古香【同上】青桂隠遥月【李白】方从桂树隠【不羡桃花源同上】桂露对仙娥【李贺感讽桂露对仙娥星星下云迳】雪下桂花稀【同上】兎寒蟾冷桂香白【唐李商隠诗】雨桂子于台州【五行志垂拱四年三月雨桂子于台州旬余乃止占曰天雨草木人多死】雾密前山桂【柳宗元述旧言懐诗】
　　桐【十】
　　白栖鳯之枝【剪圭之叶】峄阳【禹贡徐州贡峄阳孤桐注特生也材中琴瑟】诗曰梧桐生矣于彼朝阳【又曰菶菶萋萋】鳯栖【鳯皇非梧桐不栖】入爨【吴人有烧桐以爨者蔡伯喈闻其爆声曰良桐因请削为琴尾尚焦故号焦尾琴】翦桐为圭【成王剪梧叶为圭与唐叔曰封汝于唐周公请择日成王曰吾与戯之耳周公曰天子无戯言遂封之】龙门之桐【七发曰龙门之桐髙百尺而无枝又曰半生半死】清明之日桐始华【月令】半死【见上注】双桐生空井【魏明帝诗云云】其桐其椅其实离离【诗】孔更植【契苾何力司稼少卿梁脩仁新作大明宫植白杨于庭示力曰此木易成不数年可庇何力不荅但诵白杨多悲风萧萧愁杀人之句脩仁惊悟更植以桐】破一桐叶附使以进【李泌徳宗在奉天召赴行在时李懐光叛嵗又蝗旱议者欲赦懐光帝博问羣臣泌破一桐叶附使者以进曰陛下与懐光君臣之分不可复合如此叶矣由是不赦】桐之良【柳宗元霹雳琴賛序琴莫良于桐桐之良莫良于生石上】青桐树【北梦言王义方初拜御史置宅酬直讫数日忽对賔朋指庭中青桐树一双曰此忘酬直召宅主付之钱四千】鳯条【歴城房家园齐博陵君豹之山池其中杂树森竦或有人折其桐枝者君曰何谓伤吾鳯条自后人不复敢折杂俎】空防一片下琤若摧琅玕【霜风侵梧桐众叶着树干空防一片下琤若摧琅玕韩文秋懐诗】青桐君【龙门古寺庭多古桐桐花盛开有异蜂甚大其声如人防吟花间僧异之网取一枚置笼中中夜闻叹息之声翊日大蜂羣集】
　　柳【十一】
　　白诗曰有苑者柳【不尚息焉苑茂皃言人息其隂】苑彼柳斯鸣蜩嘒嘒【诗】金堤柳【选】折柳樊圃【诗】鑚燧改火【春取榆柳之火】彭泽【柳】五柳先生【晋书陶潜字渊明为彭泽令宅邉栽五株柳自号为五柳先生】窃植武昌【晋陶侃士衡明识过人武昌道上种柳人有窃之种于家侃见识之人因服罪】昔我往矣杨柳依依【诗】郁郁园中柳【古诗】未若柳絮因风起【谢道韫雪诗】孔莳柳于庭【韦虚心维子初维为郎莳柳于庭及虚心兄弟居郎省对之輙敛容】柽柳【吐蕃赤岭藏河夹河多柽柳】瑞柳【吕渭迁礼部侍郎始中书省有古柳建中末枯死徳宗自梁还复荣茂人以为瑞柳渭令贡士赋之帝闻不以为善】数岁成林【范希朝迁振武节度使初单于城池不树希朝命莳柳数岁成林】柳浪【王维有别墅在辋川有柳浪】踈杨挂緑丝【李白诗】植白杨于庭【梁脩仁作大明宫事见桐门】细柳圏【李适天子春幸梨园并渭水祓除则赐细柳圈辟疠】柳花为酒【南蛮诃陵以柳花为酒】九烈君【三峯集曰李固言未第前行古柳下闻有弹指声固言问之曰吾柳神九烈君也用柳汁染子衣矣科第无疑果得蓝袍当以枣餻祀我固言许之未久及第】花开玉关雪叶暖金烟【李白折杨柳垂杨拂緑水揺艶东风年花开玉闗雪叶暖金烟】柳将军【有人于古宅遇柳将军者验之乃一株枯柳尔宣室志】折柳结带【丽情集柳枝诗洛中里娘也闻诵义山燕防诗乃折柳结带赠义山乞诗】防翠柳含萌【白居易诗】及归柳嘶【韩文征蜀联句】女娲陵双柳【虢州刺史王竒光奏女娲坟云天寳十三载大雨晦冥忽沈一夜河上有人觉风雷声晓见其坟踊出上生双柳树髙丈余下有巨石兼尽图进酉阳杂俎】
　　幽兰【十二】
　　白幽兰　芳兰　春兰　秋兰　秋兰兮青青緑叶兮紫茎【楚辞】光风转蕙泛崇兰【同上】芝兰生于深林不以无人而不芳【家语】生庭【语林曰譬若芝兰玉树欲使其生庭】芳兰当门不得不鉏【古人有言】国香【传郑文公贱妾曰燕姞梦天使与已兰曰以是为尔子以兰有国香人服媚之如是既而文公与之兰而御之辞曰妾幸而有子将不信敢徴兰乎穆公名曰兰】刈兰而卒【传郑穆公有疾曰兰死吾其死乎吾所因兰而生刈兰而卒】与善人居如入芝兰之室久而知其芳【家语】兰以秋芳【古诗】纫秋兰以为佩【楚辞】南陔美孝子也【循彼南陔言采其兰以为佩也】修禊【韩诗三月上巳桃花水时时俗于溱洧水执兰修禊祓除不祥】又【晋永和九年王羲之集羣贤防山隂之兰亭】在握【郎官握兰含香】丛兰欲茂而风败之【文子】十歩【説苑十歩之内必有芳兰】九畹【楚辞予既滋兰之九畹】兰以香而自焚　同心之言其臭如兰【易】赐【礼妇或赐之茝兰则受而献诸舅姑】民之好我芳若椒兰【孙子卿】谢庭【晋谢太傅诸子若芝兰玉树生于阶庭】清露被兰臯【古诗】秋兰隂　墀　穷谷既芳兰孔兰泽【李适帝冬幸新丰赐浴汤池给香粉兰泽】扬扬其香【韩愈猗兰操兰之猗扬扬其香不采而佩于兰何伤】风兰【文粹孟迟诗风兰舞幽香】兰菊异芬【裴子余同舍李尚隠程行湛或问优劣于长史陈崇业曰兰菊异芬胡有废者】英英有兰【孙逖为集贤院修撰宰相萧嵩防百官赋兰等诗继雅颂体使逖序】养以绮石【汗漫録王维贮蕙兰必黄磁斗养以绮石累年弥盛】挿帽【曲江春宴録霍定与友生游曲江以千金求人窃贵矦亭榭中兰花挿帽兼自持往罗绮丛中卖之士女争买抛掷金钱】生谷底【兰生谷底人不锄李白赠从弟诗】至秋色红【李周翰注文选别赋】緑艶【飞霜早淅沥緑艶恐休歇李白古风】迳兰销晚馤【韩愈秋雨联句】紫兰含幽色【韦应物诗】兰葳蕤兮红芳【李白赋】芳兰哀自焚【同上】香风逺【兰秋香风逺同上】孤兰生幽园众草共芜没【同上】烟开兰叶香风暖【李白鹦鹉洲诗】水光兰泽叶【李贺】一心衰谢如枯兰【李贺开愁歌我甞二十不得意一心衰谢如枯兰】衰兰送客咸阳道【金人辞汉歌衰兰送客咸阳道天若有情天亦老】光风催兰吹小殿【春昼】
　　芝【十三】
　　白彼茁者芝【茁出地皃】灵芝　紫芝　九茎　一年三秀汉歌【汉甘泉宫生芝草九茎连叶乃作芝房之歌以荐郊庙也】芝兰囷蠢生其隈【选】五芝含秀而晨敷【天台山赋】车盖之状　煌煌灵芝【一年三秀】孔孝感【李迥秀所居堂产芝草中宗以为孝感】芝出北墉【贾循母亡将葬芝出北墉以为瑞】青芝【韩愈进学解赤箭青芝俱收并蓄】美瑞【又书鳯皇芝草贤愚皆以为美瑞】芝生于梁【安禄山击契丹还奏梦李勣李靖求食于臣乃祠北郡芝生于梁】紫芝【杨炎父防庐墓侧有紫芝之祥】灵芝【藩镇李寳臣既贮异志引妖人为丹书灵芝朱草】神芝【文粹中宗諡册嘉禾神芝日献于府】屋柱木无故生芝【黒为贼黄为喜酉阳杂俎】五徳芝【如车马同上】菌芝【如楼同上】黄芝【韩思复迁滁州刺史有黄芝五生州署民为刻颂其祥】玉芝【旧史肃宗延英殿御座梁上生玉芝一茎二花上制灵芝诗】蒸出芝菌【柳宗元贻萧俛书使受天泽余润虽朽枿败腐不能生植犹足蒸出芝菌以为瑞物】双麟芝【杜阳编处士伊祁解于衣带间出三年药实为上种于殿前一曰双麟芝色褐一茎两穂隠隠形似麟头尾悉具其中有子如瑟瑟】色如红玉【武宗起望仙台室中生灵芝二株皆如红玉】萤火芝【酉阳杂俎良常山有萤火芝其叶似草实大如豆紫花夜视有光食一枚心中一孔明食至七心七窍洞彻可比夜书】形类天尊【同上天寳初临川郡人李嘉允所居柱上生芝草形类天尊太守张景俭截柱献之】石芝得池仙【同上罗门山食石芝得池仙】瑞芝【产庙柱杜诗】紫芝曲【隠士休歌紫芝曲同上】
　　莲【十四】
　　白莲【荷芙蕖也其茎茄其叶葭其花菡蓞其实莲其根藕】为衣缉裳【楚辞荷为衣兮蕙为带又缉芙蓉以为裳】鱼戯莲叶下【古诗】龟游【龟千岁游于莲叶上】渉江采芙蓉【古诗】千叶莲花【华山记华山峯上有池池中生千叶莲花】孔莲华似六郎【杨再思张昌宗以姿貌幸再思毎曰人言六郎似莲花非也正谓莲花似六郎耳】莲华赋【参方本作莲华赋】秋房【韩愈议池莲拆秋房】芳敷竟发【文粹宋之问秋莲赋见白露之先降悲红蕖之已秋昔之菡蓞齐秀芳敷竟发】緑蔕青枝【縁沟覆池】青房圆实【张籍采莲曲青房圎实齐戢戢】金莲华【杜阳编沧州金莲华州人研之如泥竹间彩绘光影焕烂与真金无异但不能入火而已更有茎出其花如蝶毎防风则揺荡如飞妇人竞采之以为首饰即语曰不戴金莲华不得到仙家】堕蘂黦顔【杜牧晚晴赋复引舟于深湾忽八九之红芰姹然如妇敛然如女堕蘂黦顔似见放弃】分香莲【三堂往事其宅有钧仙池一种莲子一岁再结实毎实子十双其花时香兼桃菊梅英郡人传分香莲不论钱】睡莲【酉阳杂俎南海有睡莲夜则花低入水屯田韦郎中从事南海亲见】玉井莲【太华峯头玉井莲开花十丈藕如船冷比霜雪甘比蜜一片入口沈疴痊韩愈古意】双花擢秀连蔕垂芳【柳宗元双莲表】解语花【太液池千叶白莲开帝与妃子共赏指妃谓左右曰何如此解语花出天寳遗事】
　　菊【十五】
　　白菊有黄华【季秋】盈把【晋陶潜九月九日无酒宅邉有丛菊潜摘之盈把望见白衣人至乃王送酒便醉而归】赐钟繇【魏文帝赐钟繇菊一束】菊花酒【费长房谓桓景九月九日可登髙饮菊花酒以消灾】东篱下　秋菊　金菊　时菊　黄菊　服花得仙【神仙传康风子服菊花栢实噉乃得仙】夕餐秋菊之落英【楚辞】花似薏【以甘苦别之菊甘薏苦】孔献菊花酒称寿【李适秋登慈恩浮图献菊花酒称寿】懿此贞色【萧頴士菊荣篇曰岂防春华懿此贞色】兰菊异芬【见兰门】歌【韦绶九月九日帝为黄菊歌示绶】青蘂【檐前甘菊移时晚青蘂重阳不堪摘杜甫】时过菊潭上纵酒无休歇泛此黄金花頽然清歌发【李白】芜没湘岸千株菊【杜甫在道州手札】鲜鲜【鲜鲜霜中菊既晚何用好韩文秋懐诗】细叶雕轻翠圆花飞碎黄【唐太宗诗】采采黄金花【何由满衣袖杜甫九日诗】紫英黄蕚【文粹菊荣篇紫英黄蕚照灼丹墀又旧根新茎布叶垂英又隂槐翳柳迩楹近宇既低其枝又弱其榦恺悌君子佩服攸宜萧頴士】
　　茅【十六】
　　白苞匦菁茅【禹贡荆州贡苞匦菁茅注云匦匝也菁以为菹茅以缩酒】野有死麕白茅苞之【诗】苴土【王者建诸侯受之以土苴以白茅】三脊【王者封禅必须三脊之茅以为借杜预云江淮之间一茅三此灵物也】连茹【拔茅连茹以其彚征吉】孔冬蔽【武攸绪盘桓龙门少室间冬蔽茅椒】类生于泽【季全忠有芦生其室一尺三节问张建建曰芦茅类生于泽公茅生兆也传节者其三世乎】赋蓑茅【牛僧孺为武昌节度使鄂城土恶亟圯岁増筑赋蓑茅于民吏倚为扰】荒茅【夹江荒茅丛竹之间韩愈送区册序】斩茅而嘉树列【宴喜亭记】结茅錬金液【所期俱卜筑结茅錬金液李白泾溪卜筑诗】茅搜七千两【岁贡茅搜七千两刘禹锡和州刺史壁记】茨借【养茅菅以为茨借文粹君阳遁叟山居记】荆之茅皆可以缩【柳宗元与崔连州书】酌以茅明【杜甫太庙赋】蓬茅【韩愈送文畅师北游诗】
　　萍苹【十七】
　　白浮萍【緑萍紫萍】白苹【青苹緑苹】昆崘【吕氏春秋曰菜之美者昆崘之苹焉】得实【楚王渡江得苹实大如斗赤如日剖而食之甜如蜜】荐鬼神【传苹蘩之菜可以荐鬼神可以羞王公】汀洲采白苹　于以采苹南涧之濵　大者苹【小者萍】浮水无根【济江得实】谷雨之日萍始生【礼季春】孔萍盖污池静【韩愈闲游诗】风约【风约半池萍同上】芣莱【陈藏器云水萍有三种大者曰苹一名芣莱】风有季女之奠【文粹李直方白苹亭记苹之为用风有季女之奠骚有放臣之望】为鸭作茵褥【云林异景志浮光多美鸭太原少尹樊千里买百只置后池载数车浮萍入池使为鸭作茵褥】琉璃板中贮江水及萍藻【鱼朝恩宅有洞房四壁大安琉璃板中贮江水及萍藻诸色鱼鰕号鱼藻洞出南康记】组绣一川【李华言医苹荇荷花组绣一川】风水悲流萍【刘禹锡送李防】沈沈水中萍【张籍别孟郊】水底苹【太原晋祠东有水底苹不死食之甚美酉阳杂俎】夫以涧谿之贱防而可充王公之殷荐【白苹亭记】
　　桑【十八】
　　白亳有祥【桑谷共生于朝七日大拱】梦生井【何祗梦桑生井问赵直直曰桒字四十八君寿不过此矣果然】饿人【传宣子见灵辄饿于桑下三日矣与箪食食之余具报徳门】终朝采桑【不盈一筐】赠金【鲁秋胡赠桑下美人金乃妻也】探得金环【羊祜叔子五岁时令乳母于东家桑树中探得金环】戴胜降桑【三月】期我乎桑中【诗】变海【淮南子东海三变于桑田】以桑为均【月令为桑多则茧多以桑少则茧少】无伐桑柘　桑之落矣其黄而殒　桑之未落其叶沃若　桑田【説于桑田説劝也】南山有桑　充养母【蔡顺采桑椹充养母】雉驯【鲁恭为中牟令雉驯桑下】以桑为弧【子初生】桑间濮上　衣食之源　蚕月条桑　行采【秋胡诗】五畆之宅　隰有　起寒烟　末光　懐我好音　衣食之源　空桑　扶桑　桑枢　蔽野孔一夕再生【贾循母亡将葬宅有枯桑一夕再生人以为瑞】紫披袄出汝身【五代防同二年契丹南掠邢洺磁至于安阳河焚剽殆尽契丹见大桑木骂曰吾知紫披袄出自汝身吾岂容汝活耶束薪于木而焚之】桑条歌【中宗庶人韦氏太史迦叶志忠表上桑条歌十二篇言后当受命】田畆树桑【宪宗元和七年四月癸巳诏民田畆树桑】生石上【南诏永昌之西野桑生石上其材上屈南向而下植取以为弓】桑防不徙【尉迟恭賛太宗以赤心付之桑防不徙而大功立】桑木想【云仙散録常新録裴休得桑木根曰若作沈香想更无异相虽对沈水香反作桑木想终不闻香诸相从心起】宅边青桑叶宛宛【野蚕食叶还成茧张籍废居行】扶桑丹椹【谢卿遇神仙设扶桑丹椹续仙传】桑柘叶如雨飞藿共徘徊【杜甫昔游诗】舍西柔桑叶可拈【漫兴诗】秦桑低緑枝【李白春思】蚕眠桑叶稀【王维渭川田家】桑柘罗平芜【李白】得之桑榆【吴兢其能直言正谏不避死亡之诛者特加宠荣待以不次则失之东隅冀得之桑榆矣唐史】















　　白孔六帖卷一百
</div>
    <div class="pagination">
<a href="白孔六帖_page49.html">上一页</a><span>...</span><a href="白孔六帖_page45.html">45</a><a href="白孔六帖_page46.html">46</a><a href="白孔六帖_page47.html">47</a><a href="白孔六帖_page48.html">48</a><a href="白孔六帖_page49.html">49</a><span class="current-page">50</span>
    </div>
    <div class="pagination"><a href="index.html">返回目录</a></div>
</body>
</html>
