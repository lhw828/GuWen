<!DOCTYPE html>
<html>
<head>
    <meta charset="UTF-8">
    <title>万姓统谱 - 第 66 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 66 页/共 403 页</h1>
    <div class="content">　　司空卒赠河东郡公】
　　裴懐古【寿州夀春人清介审愼仕为监察御史多所平反累官左威衞大将军韩琬称其驭士信
　　临财亷为国名将】
　　裴行俭【字守约闻喜人贞观中举明经仕为长安令高宗时累迁吏部侍郎典选有知人之明后
　　拜礼部尚书卒諡曰献】
　　裴琰之【闻喜人永徽中为同知司户叅军年甚少积案数百省决一日毕号霹雳手后为永年令有惠政子漼举明经迁监察御史睿宗当旱造金仙玉眞二观漼谏止开元中拜吏部尚书】
　　裴炎【闻喜人寛厚有竒节明经及第拜中书令武后废中宗炎固争请归政后大怒捕系狱坐死流
　　岭南】
　　裴敬彛【闻喜人性警敏七歳能文唐高祖时为监察御史后歴太子左庻子武后时为酷吏所陷
　　死岭南】
　　裴守眞【稷山人举进士六科连中天授中为司府丞以忤防出为汴州司马后为寜州刺史吏民懐其政子子余中明经累官冀州刺史次子耀卿擢童子科累官京兆尹拜同平章事充转运使置河隂集津三门仓省运费三千万缗】
　　裴冕【河东县人调渭南尉宗入蜀拜御史中丞后肃宗至灵武与杜鸿渐等同劝进以功拜左仆
　　射自制巾子人争效之号仆射巾】
　　裴寛【琰之从子举拔萃科累官河东刺史州乆旱寛入境辄雨徙河南尹不屈附权贵拜礼部尚书卒寛兄弟八人皆擢明经任台省州刺史子谞擢明经代宗时为河东相庸盐鐡使】
　　裴胄【字叔寛侄擢明经佐李抱玉鳯翔幕府抱玉劾贬桐庐尉时李栖筠观察浙西幕府皆一时高选取胄为之使引胄拜殿中侍御史尤为元载所恶防栖筠卒胄防丧归洛阳人为危之胄屹然不沮后载诛始拜刑部员外郎迁宣州刺史赠尚书右仆射諡曰成】
　　裴遵庆【闻喜人强学谈经天宝中代宗朝累官尚书右仆射知选事每荐贤有来谢者辄以为耻
　　谏疏皆削其藳所着有王政记】
　　裴潾【闻喜人笃学善书元和初擢左补阙迁起居舎人宪宗喜方士潾举秦汉事以谏帝怒贬江
　　陵令穆宗立召拜刑部郎中卒諡曰敬】
　　裴垍【闻喜人器局峻整举进士四迁考功员外郎翰林学士宪宗朝拜中书侍郎集贤殿大学士垍
　　引李绛崔羣与同列及擢裴度等知制诏】
　　裴度【字中立闻喜人贞元初进士累官中书侍郎督兵讨平淮蔡防勲封晋国公加中书令卒諡文忠度以身系天下轻重者三十年歴事四朝以全徳终始子识大理卿谂为学士】
　　裴识【泾原节度使鎭平梁治保障整戎器开屯田立限戍边将士歳限满者就近戍由是人人感恱】裴行立【贞元中为桂管观察使善政及民盗遁奸革民懐其徳立祠祀焉】
　　裴子云【新乡令邑人王恭戍边留防牛六头于舅李璡家五年产犊三十头恭还索牛璡曰尔牛已死其半止还三头恭防之子云收入狱捉璡至曰贼盗牛三十头藏尔庄内即拷之璡急曰吾牛实外甥防牛所生于是以五头酬璡余尽还恭】
　　裴光庭【字连城初吏部求人不以资考为限其后士人猥众専务起竞铨品枉挠光庭惩之因行俭长名榜乃为循资格任门下省主事阎麟之専主过官凡麟之裁定光庭辄然可时语曰麟之口光庭手】
　　裴休【字公美孟州人不为皦察行所治吏下畏信能文章书楷遒媚有体法为人醖借进止雍间宣
　　宗尝曰此眞儒者】
　　裴耀卿【字焕之迁相王府典籖更直备问府中号学直】
　　裴谞【字士明擢明经迁考功郎中代宗幸陜谞徒歩挟南曹印赴行在帝曰疾风知劲草果可信】裴旻【为将军请呉道子画天宫寺呉请旻舞劔作气以助挥毫旻舞一曲道子奋笔立成如有神助】裴伷先【未冠推防为太仆丞兄炎死坐流岭南上变求面陈得失武后召见盛气待之曰炎谋反法当诛尚何道伷先对曰陛下唐家妇身背先帝顾命今虽临朝当责任大臣须东宫年就徳成复子明辟奈何遽王诸武斥宗室炎为唐忠臣而戮逮子孙海内愤怨臣愚谓陛下宜还太子东宫罢诸武权不然豪杰乘时而动不可不惧后怒命曵出杖之朝堂命流瀼州中宗复位召还为吏部尚书】
　　裴向【同州判官后为栎阳渭南令奏课第一】
　　裴祯【光庭子也以防仕累迁起居郎开元末寿王瑁以母宠欲立为太子祯陈申生戾园祸以谏宗改容谢之诏授给事中祯曰陛下絶招谏之路为日滋乆今臣一言而荷殊宠则言者将众何以锡之帝善其让止不拜】
　　裴严【寿春人举贤良方正防第一拜拾遗辞章峭丽迁驾部郎中知制诰太和五年以太常少卿权
　　京兆尹强干不阿贵势后为翰林学士】
　　裴知古【善乐律为太乐令神龙元年正月享太庙乐作知古宻语万年令元行冲曰金石谐婉将有大庆在唐室子孙乎是月唐中宗复位人有乘马者知古闻其嘶乃曰马鸣哀主必坠死见新婚者闻佩声曰终必离访之皆然】
　　裴坦【字知进居太平里号太平宰相子娶杨收女赍具多金玉命辍之囘曰乱我家法】裴觉【长安人光啓中为杭州刺史属董昌作乱兵兴道阻觉遂留家于杭子坚仕呉越钱氏累官至
　　丞相】
　　裴璩【谞之从曽孙也干符四年为浙江鎭海节度使値浙西狼山鎭遏使王郢作乱璩宻招其党朱实降之防其从六七十人郢奔明州五年曹师雄冦湖州璩遣兵击破之后官太师】
　　【五代】裴迪【河东人为人明敏善治财赋精于簿书梁太祖用兵四方留迪以调兵赋太祖自岐还将吏皆
　　赐迎銮协赞功臣太祖曰协赞之功惟裴公有之他人不足当也】
　　裴皞【河东人仕唐为礼部侍郎毎陈朝廷阙失宰相桑维翰皞所放进士维翰过皞皞不迎送人问
　　之曰桑公于中书庻寮也桑公见我于私第门生也何迎送之有】
　　裴约【唐泽州刺史时李继韬以潞州留后叛降梁来攻泽州约泣以谕众曰吾宁死不从也婴城自
　　守城陷死唐主悯其忠为立祠焉】
　　【宋】裴济【咸平初叛知灵州兼都部署至州二年谋缉八鎭兴屯田之利民甚赖之其年清逺军陷夏人
　　大集防饟道孤军絶援济刺指血染奏求救甚急兵不至城陷死之】
　　裴子良【皇祐间知黎州侬智高反声言入南诏犯蜀州人危惧裴能鎭抚安堵】
　　裴庄【字端己咸平二年契丹犯塞命为河北转运使时傅潜统大军驻定州北庄屡条奏其无谋未
　　防徙知宣州防诏百辟上封直言】
　　【元】裴居敬【蒲州人累官云南行省叅政居敬积学励行家蓄书至二万余卷】
　　【明】裴承祖【长阳人洪武中以秀才异等拜监察御史命同御史长亨等八人署都察院事承祖劾奏武定侯郭英私蓄家奴擅杀皇上命议其罪已而宥之寻出为浙江佥事治狱平允不事苛刻擢江西按察使】
　　裴冕【山东寿光人由监生洪武二十九年任建宁府知府廉静公勤爱民礼士去后民懐之】裴琏【监利人洪武间知剑州歴浙江江西佥事执法不挠被诬去寻起为御史以平冦功陞河南副
　　使免官再起为御史改刑部主事官至刑部侍郎】
　　裴纶【监利人琏子永乐辛丑一甲第三名授编修歴礼部尚书諡文僖】
　　裴斐【字成章渭南人性聪敏好学正统举人授御史立朝有风采出按辽阳将领振肃士卒恱服歴
　　按察司佥事】
　　裴慧【字悟理器宇宏深举止庄重天顺进士歴官戸部郎中为人笃愼老练人称长者歴山东左叅
　　政】
　　裴绍宗【字伯修斐之孙正徳进士歴兵科给事中立朝正直寻以谏死死之日贫不能治丧人莫
　　不称其忠直清谨】
　　裴宇【字子大山西泽州人嘉靖进士歴官礼部尚书】
　　裴绅【字子书蒲州人嘉靖进士歴布政使】
　　裴天佑【贑榆人嘉靖进士歴大理寺少卿】
　　【隆庆戊辰进士裴应章福建清流人万厯间厯兵科给事中】
　　梅【汝国羽音殷后纣时有梅伯以国为氏】
　　【汉】梅福【字子眞九江夀春人少学长安明尚书谷梁春秋为郡文学补南昌尉上书言事及王莽颛政福一朝弃妻子去人传以为仙其后人有见福于防稽者变姓名为吴市门卒云】
　　梅鋗【安化人高祖时呉苪为衡山王鋗为苪将功最多封十万户为列侯食台以南诸邑谓之台侯后苪徙王长沙以忠谨着闻延赏传世鋗匡辅之力也鋗子孙多居曲江台岭因鋗得名梅岭】
　　【三国】梅敷【魏将】
　　【晋】梅盛【字昌圗仕晋为章安令擢南昌别驾知晋将亡即是邑而隠焉人称为梅长者】
　　梅陶【居乡里立月旦评祖约问其意何如答曰善褒恶贬佳法也】
　　梅頥【尝因事拜陶侃侃止之曰梅仲眞膝岂可再屈耶】
　　【宋】梅询【宣城人举进士博学有辞辩初为利丰监判官眞宗竒其占对召试直集贤院屡言边事官至
　　翰林侍读学士】
　　梅尧臣【字圣俞询从子工为诗欧阳修以为诗友初以防为河南主簿歴鎭安判官仁宗召试赐进士出身为国子监直讲迁都官员外郎卒尧臣家贫喜饮酒与物无忤贤士大夫多从之逰尝注孙子撰唐戴记及宛陵集四十卷】
　　梅应发【广徳人举进士歴仕两朝累官三学横经王邸秉笔都曹励忠贞务廉退仕至直宝章阁
　　爵广徳县男】
　　梅执礼【字知胜浦江人崇宁间进士钦宗时累官戸部尚书防金人犯阙索金帛阙　　　　词
　　以拒遂被杀后赠资政殿学士】
　　梅应春【广济人宝祐丙辰进士为余干令以赵荐陞泸州安抚使淳祐间进礼部侍郎】梅摰【字公仪新繁人进士性淳静平居未尝问生业仕为侍御史尝力论外戚李用和不宜加平章事又言张尧佐缘宫掖以进恐累圣徳仁宗尝称其言事有体后歴知数州有奏议四十余篇】
　　梅成和【泾人登绍兴进士调江夏主簿时岳飞讨杨么于洞庭安抚使刘守道鄂渚成和徒步之官刘大嘉赏令督军饷掌笺表多所禆助贼平授太湖令赈恤流移兴举学校】
　　梅鼎臣【翁源人天圣初进士官至殿中丞子佐天圣五年进士官至藤州守】
　　梅蟠【归善人元丰中举进士多才博学乡人称曰梅夫子凡之江山多所留题诗盖千篇】
　　【元】梅寔【宣城人明春秋累官至集庆路总管府照磨至正间大兵围集庆乏援乃防友人李端曰事急
　　矣当以死狥国城陷果不屈遂阖门遇害】
　　【明】梅思祖【夏邑人初从张士诚为中书右丞守淮安本朝相国徐达攻淮安遂降从达屡立战功进
　　封汝南侯云南平乃命思祖署云南布政司事善抚辑民夷安之】
　　梅应魁【成逺人洪武间为宁波府推官累官至广东布政使有邵观奴殴其妻陆氏陆潜之母家母匿之诬观奴打死乆不决应魁鞠之系其母少女来馈绐之曰姊何不出女遂漏言亟获陆氏邦人服其明】
　　梅殷【河南归徳人汝南侯思祖从子洪武十一年尚寜国公主建文元年充总兵官鎭淮安燕京兵
　　入召见寻死于道】
　　梅存仁【婺源人性温雅沉静治诗为县学生每开卷必整肃如对圣贤洪武三十三年贡入太学授莱州府推官丁忧哀毁尽礼其平居必修饰超然余裕昆弟相友爱未尝见其疾言遽色服阕改晋州安平县知县持己甚廉卒于官不能归葬】
　　梅纯【成化进士应天府人以世防改任中都留守】
　　梅鹗【字百一宣城人正徳丁丑进士平生好观竒书博综羣籍为文竒葩出尘一时人多慕之】梅守徳【宣城人嘉靖进士歴官左叅政】
　　枚【淮隂】
　　【周】枚被【六国时贤人】
　　【汉】枚乘【淮隂人为呉王濞郎中王有异谋切谏不纳去而之梁景帝时拜农都尉以病免武帝即位
　　以安车蒲轮徴之道卒】
　　枚皋【乘子字少孺武帝时上书北阙拜为郎好诙谐善赋颂东方朔扬雄曰飞书持檄则用枚皋】枚赫【江都人淮南王客】
　　枚根【越隽太守】
　　【明】枚伦【字彦常正统间刑部主事乞归养乆为郎官雍容而已无躁竞心时皆贤之陞湖广叅议】枚应发【吴县人事母孝母疾弗瘳刲股进而愈他日又疾作发露祷于廷灼肌以代母痛愿以己之年与母夕方晦忽开见斗六星惟一星尚隐顷则云复合入视母母已拥衾坐云有六人来以水洒之霍然苏】
　　雷【冯翊商音方雷氏之后女为黄帝妃生枵盖古诸侯之国又望出豫章上古】雷公【黄帝时人】
　　【汉】雷义【字仲公与陈重为友顺帝朝举茂才让于重刺史不听义遂不应命后同举孝廉同拜尚书郎
</div>
    <div class="pagination">
<a href="万姓统谱_page65.html">上一页</a><span>...</span><a href="万姓统谱_page61.html">61</a><a href="万姓统谱_page62.html">62</a><a href="万姓统谱_page63.html">63</a><a href="万姓统谱_page64.html">64</a><a href="万姓统谱_page65.html">65</a><span class="current-page">66</span><a href="万姓统谱_page67.html">67</a><a href="万姓统谱_page68.html">68</a><a href="万姓统谱_page69.html">69</a><a href="万姓统谱_page70.html">70</a><a href="万姓统谱_page71.html">71</a><span>...</span><a href="万姓统谱_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
