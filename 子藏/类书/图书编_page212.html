<!DOCTYPE html>
<html>
<head>
    <meta charset="UTF-8">
    <title>图书编 - 第 212 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 212 页/共 220 页</h1>
    <div class="content">　　凡同居卑幼不由尊长之命私擅用本家财物者二十贯笞二十每二十贯加一等　若同居尊长应分家财不均平者罪亦如之
　　欺隠田粮
　　凡欺隠本戸田粮脱漏版籍不行报官者一畆至五畆笞四十每五畆加一等其田入官　若将田土移丘换段那易等则【谓上等下等起科之则例也】以髙作下减瞒粮额及诡寄田粮于他人戸内影射自己差役并受人寄者罪亦如之　里长知而不举与犯人同罪盗卖田宅
　　凡盗卖换易及冒认他人田宅若虚钱实契典买及侵占他人田宅者田一畆屋一间以下笞五十毎田五畆屋三间加一等系官者各加二等　若将两家互争及他人田产妄作己业朦胧投献官豪势要之人与者受者各杖一百徒三年
　　典买田宅
　　凡典买田宅不税契者笞五十仍退田宅价钱一半入官不过割者一畆至五畆笞四十每五畆加一等其田入官　若将已典卖与人田宅朦胧重覆典卖者以所得价钱计賍准窃盗论若重覆典买之人及牙保知情者与犯人同罪　其所典田宅园林碾磨等物年限已满业主备价取赎若典主托故不肯放赎者笞四十
　　盗耕种官民田
　　凡盗耕种他人田者一畆以下笞三十强种者加一等系官者又加一等所得花利系官者还官系民者给主
　　荒芜田地
　　凡入籍纳粮田地无水旱灾伤之故而荒芜及应种桑麻之类而不种者以十分为率一分笞二十毎一分加一等里长同罪
　　弃毁器物稼穑事
　　凡弃毁人器物及毁伐人树木稼穑者计賍准窃盗论一贯以下杖六十官物加二等　若毁人坟茔内碑碣者石兽者杖八十毁人神主者杖九十毁人房屋垣墙之类者计修造雇工钱坐賍论一贯以下笞二十各与修立官物加二等
　　擅食田园果
　　凡于他人田园擅【専也】食果之类计所值价钱坐赃论但弃毁者罪亦如之其擅将去及食系官田园果若官造酒食者加二等
　　私借官车船
　　凡监临主守将系官车船店食碾磨之类与人及借之者各笞五十每日追雇价钱六十文入官
　　男女婚姻
　　凡男女定婚之初若有残疾老幼过房乞养者务要两家明白通知各从所愿冩立婚书依礼聘嫁若许嫁女已报婚书及有私约聘财而辄悔者主婚人笞五十　若再许他人未成婚者杖七十已成婚者杖八十后定娶者知情与同罪财礼入官男家悔者罪亦如之　若女本有残疾而女家却将无疾女妄冒相见后仍以有疾女成婚者杖八十追还财礼男家妄冒者加一等　其应为婚者虽已纳聘财期约未至而男家先娶及期约已至而女家故违期者并笞五十
　　典雇妻女
　　凡将妻妾受财典雇与人为妻妾者杖八十典雇女者杖九十　若将妻妾妄作姊妹嫁人者杖一百知而典娶者各与同罪并离异财礼入官
　　妻妾失序
　　凡以妻为妾杖一百有妻在室以妾为妻使与己并者杖九十并改正　若有妻更娶妻者亦杖九十离异其妻年四十以上无子者方聴娶妾违者笞四十逐婿嫁女
　　凡逐去已招之婿而改嫁其女或再另招壻者杖一百男家知情而娶者同罪其女防付前夫
　　居丧嫁娶
　　凡居父母及夫丧而身自嫁娶者杖一百若男子居丧娶妾妻女嫁人为妾者杖八十若命妇夫亡再嫁者罪亦如之并离异知彼家有丧而嫁娶者各减五等若居祖父母伯叔父母姑兄姊丧而嫁娶者杖八十　若居父母舅姑及夫丧而与应嫁人主婚者杖八十　其夫丧服满愿守制非女之祖父母父母而强嫁之者杖八十期亲强嫁者杖六十【期亲就女之祖父母父母及】
　　父母囚禁嫁娶
　　凡祖父母及父母犯死罪被囚禁而子孙嫁娶者杖八十嫁娶为妾杖六十其奉祖父母父母命而嫁娶者不坐亦不得筵宴作乐
　　同姓为婚
　　凡同姓为婚者彼此各杖六十妇女离异
　　尊卑为婚
　　凡外姻有服之尊属如外祖父母舅姨妻之父母卑幼如外孙外甥女壻共为婚姻及娶同母异父姊妹若妻前夫之女者各以奸论杖一百徒三年　其父母之姑舅两姨姊妹及姨若堂姨母之姑堂姑已之堂姨及再従姨堂外甥女若女壻及子孙妇之姊妹并不得为婚姻违者各杖一百　若娶己之姑舅两姨姊妹者杖六十以上并离异
　　娶亲属妻妾
　　凡娶同宗无服之亲及无服亲之妻者各杖一百若娶同宗缌麻亲之妻及舅甥妻各杖六十徒一年小功以上各以奸论男女各杖一百徒三年其曾被出及已改嫁而娶为妻妾者各杖八十　若收父祖妾及伯叔母者各斩若兄亡收嫂弟亡收弟妇者各绞以上并离异
　　娶逃妇女
　　凡娶犯罪逃走妇女为妻妾知情者并与逃妇女同罪离异
　　强占良家妻女
　　凡豪势之人强夺良家妻女奸占为妻妾者绞配与子孙弟侄家人者罪亦如之
　　良贱为婚姻
　　凡家长与奴娶良人女为妻者杖八十其奴自娶者罪亦如之各离异
　　出妻
　　凡妻无应出及义絶之状而出之者杖八十虽犯七出有三不去【一谓有所娶无所归二谓曽与姑舅更三年丧三谓先贫贱后富贵】而出之者减二等　若犯义絶应离而不离者亦杖八十若妻背夫逃者杖一百因而改嫁者绞其因夫逃
　　亡三年之内不出官司而逃去者杖八十擅嫁者杖一百
　　私借钱粮
　　凡监临主守系官钱粮等物私自借用或转借与人者并计賍以监守自盗论【四十贯系杂犯律斩】其非监守之人借者以常人盗仓库钱粮论【八十贯系杂犯律绞】将自己物件换抵官物者罪亦如之
　　私借官物
　　凡监临主守将系官什物衣服氊褥器玩之类转借与人及借之者彼此各笞五十过十日不还者坐赃论若有损失者依毁失官物律坐罪追赔
　　盐法
　　凡军民有犯私盐杖一百徒三年若带有军器者加一等诬指平人者加三等因被拏拒捕者斩盐货车船头疋并入官引领牙人及窝藏寄顿者杖九十徒一年半挑担防载者杖八十徒二年有能自首者免罪　凡买食私盐者杖一百因而货卖者杖一百徒三年　客商将官盐挿和沙土卖者杖八十违禁取利
　　凡私放钱债及典当财物每月取利不得过三分年月虽多不过一本一利违者笞四十　其有负欠私债违约不还者五贯以上违三月笞一十五贯以上违三月笞二十毎一月加一等　若豪势之人不告官司以私债强夺人孳畜产业者杖八十若准折人妻妾子女者杖一百强夺者加二等因而奸占者绞费用受寄财产
　　凡受寄财物畜产而辄费用者坐賍论减一等一贯以下笞一十诈言死失者准窃盗论减一等一贯以下笞五十并追物还主
　　得遗失物
　　凡拾得他人遗失之物限五日内送官官物还官私物召人识认于内一半给与得物人充赏一半给还失物人如三十日内无人识认者全给得物人限五日外不送官者官物坐賍论私物减二等其物一半入官一半给主　若于官私地内掘得埋藏之物者并聴收用若有古器钟鼎符印异常之物限三十日内送官违者杖八十其物入官
　　把持行市
　　凡买卖诸物两不和同而把持行市専取其利及贩鬻之徒通同牙行共为奸计卖物以贱为贵买物以贵为贱者杖八十　若见人有所买卖故説髙下比拟价数以相惑乱而取利者笞四十
　　礼律【凡五条】
　　亵渎神明
　　凡于私家告天拜斗焚烧夜香燃防天灯亵渎神明者杖八十妇女有犯罪坐家长　若有縦令妻女于寺观神庙烧香者笞四十罪坐夫男无夫男者罪坐本妇
　　禁止师巫邪术
　　凡师巫假降邪神书符呪水扶鸾祷圣自号端公师婆及妄称弥勒佛白莲教等防一应左道乱正之术或隠藏图像烧香集众夜聚晓防佯修善事扇惑人民为首者绞为従者各杖一百流三千里　若军民装扮神像鸣锣击皷迎神赛防者杖一百罪坐为首之人　里长知而不首者各笞四十其民间春秋义社不在禁限
　　收藏禁书及私习天文
　　凡私收藏图防【谓图像防讳之书】应禁之书及歴代帝王图像金玉符玺等物者杖一百若私习天文者罪亦如之并于犯人名下追银一十两给付告人充赏匿父母夫丧
　　凡子于父母及妻闻夫之丧匿不举哀者杖六十徒一年若丧制未终释服従吉忘哀作乐及防预筵宴者杖八十若闻期亲尊长丧匿不举哀者亦杖八十丧塟
　　凡有丧之家必须依礼安若惑于风水及托故停柩在家经年暴露不者杖八十其従尊长遗言将尸烧化及弃置水中者杖一百　其居丧之家修斋设醮若男女混杂饮酒食肉者家长杖八十僧道同罪还俗
　　兵律【凡七条】
　　凡越府州县镇城者杖一百越官府公廨墙垣者杖八十越而未过者各减一等若有所规【求财利回】避【己罪】者各从重论
　　门禁锁钥
　　凡各处城门应闭而误不下锁者杖八十非时擅开闭者杖一百
　　乗官畜脊破领穿
　　凡官马骡驴乗驾不如法而脊破领穿疮围绕三寸者笞二十五寸以上笞五十若牧养痩者计百头为率十头痩者牧养入及羣头各笞二十每十头加一等宰杀马牛
　　凡私宰自己马牛者杖一百骡驴杖八十若病死而不申报官辄自开剥者笞四十　若故杀他人马牛者杖七十徒一年半骡驴杖一百若伤而不死不堪乗用及杀猪羊等畜计减价准盗论　若故杀缌麻以上亲马牛骡驴者与本主私宰罪同　若官私畜产毁食官私之物因而杀伤者各减故杀伤一等若故放官私畜产损失官私物者笞三十各赔所
　　损物　若畜产欲触觗踢咬人登时杀伤者不坐罪畜产咬踢人
　　凡马牛及犬有触觝踢咬人而记号拴系不如法若有狂犬不杀者笞四十因而杀伤人者以过失杀伤人论若故放令杀伤人者减鬬杀伤一等　若故放犬令杀伤他人畜产者笞四十追赔所杀价钱私借官畜产
　　凡监临主守将系官马骡驴转借与人及借之者各笞五十每日追雇赁钱六十文入官
　　逓送公文
　　凢铺兵逓送公文昼夜须行三百里稽留三刻笞二十每三刻加二等若磨察及破壊封皮一角笞二十每三角加一等若沉匿公文及拆动原封者一角杖六十每一角加一等若事干军情机宻文书不拘角数即杖一百其铺司不告举者与犯人同罪
　　刑律【凢七十六条】
　　谋反大逆
　　凡谋反大逆但共谋者不分首従皆凌迟处死祖父父子孙兄弟及同居之人不分异姓及伯叔父兄弟之子不限籍之同异年十六以上不论笃疾废疾皆斩其年十五以下及母女妻妾姊妹若子之妻妾给付功臣之家为奴财产入官知情故纵隠藏者亦斩盗印信
　　凡盗各衙门印信及夜巡铜牌者皆斩盗闗防印记者杖一百刺字
　　盗城门钥
　　凡盗府州县镇城闗门钥皆杖一百徒三年盗仓库门等钥皆杖一百并刺字
　　盗园陵树木
　　凡盗园陵【帝王陵寝之处】内树木者皆杖一百徒三年若盗他人坟茔内树木者杖八十若计賍重于本罪者各加盗罪一等
　　监守自盗仓库钱粮
　　凡监守自盗仓库钱粮等物不分首従并赃论罪【并賍如十人共盗四十贯虽各分四贯入己通算作一处其一十人各得四十贯罪皆斩】并于右小臂上刺盗官钱粮物三字
　　常人盗仓库钱粮
　　凡常人盗仓库钱粮等物不得财杖六十免刺但得财者不分首従并得赃论罪【八十贯罪皆绞】照依监守自盗刺字
　　强盗
　　凡强盗已行而不得财者皆杖一百流三千里但得财者不分首从皆斩若以药迷人图财者罪同　若窃盗临时有拒捕及杀伤人者皆斩因盗而奸者罪亦如之
　　刼囚
　　凡刼囚者不分首従皆斩若私窃放囚人逃走者与囚同罪窃而未得囚者减二等因而伤人者绞杀人者斩若官司差人追徴钱粮勾摄公事及捕获罪人聚众中途打夺者杖一百流三千里因而伤人者绞杀人及聚至十人为首者斩
　　白昼抢夺
　　凡白昼抢夺人财物者杖一百徒三年计賍重者加窃盗二等伤人者斩为従各减一等并刺抢夺二字若因失火及行船遭风着浅而乗时抢夺人财物
　　及拆毁船只者罪亦如之　若与人鬬殴或勾捕罪人因窃取财物者计賍准窃盗论若有杀伤者各従故杀鬬殴杀伤论斩绞
　　窃盗
　　凡窃盗已行而不得财笞五十但得财者并賍论罪初犯并于右小臂膊上刺窃盗二字再犯刺左小臂膊三犯者绞　掏摸者罪同
　　盗马牛畜产
　　凡盗马牛驴骡猪羊鸡犬鹅鸭者并计【其所值之价为】賍以窃盗论若盗官畜产者以常人盗官畜产论【八十贯律绞】若盗官私马牛而杀者杖一百徒三年驴骡杖七十徒一年若计赃重者各加盗罪二等
　　盗田野谷麦
　　凡盗田野谷麦菜菓及无人防守器物者并计賍准窃盗论若山野柴草木石之类他人已用工力斫伐积聚而擅取者罪亦如之
</div>
    <div class="pagination">
<a href="图书编_page211.html">上一页</a><span>...</span><a href="图书编_page207.html">207</a><a href="图书编_page208.html">208</a><a href="图书编_page209.html">209</a><a href="图书编_page210.html">210</a><a href="图书编_page211.html">211</a><span class="current-page">212</span><a href="图书编_page213.html">213</a><a href="图书编_page214.html">214</a><a href="图书编_page215.html">215</a><a href="图书编_page216.html">216</a><a href="图书编_page217.html">217</a><span>...</span><a href="图书编_page213.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
