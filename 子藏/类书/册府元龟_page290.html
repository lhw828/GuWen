<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 290 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 290 页/共 736 页
  </h1>
  <div class="content">
   郝昭为将军筑陈仓城太和二年十二月蜀将诸葛亮围陈仓亮使昭乡人靳详於城外遥说之昭於楼上应详曰：魏家科法卿所练也。我之为人卿所知也。我受国恩多而门户重卿无可言者但有必死耳卿还谢诸葛便可攻也。详以昭语告亮亮。又使详重说昭曰：人兵不敌无为空自破灭昭谓详曰：前言已定矣。我识卿耳箭不识也。详乃去。
    许允齐王时为中领军时姜维寇陇右安东将军司马文王镇许昌徵还击维至京师帝於平乐观以临军过允与左右小臣谋因文王辞杀之勒其众以退大将军已书诏於前文王入帝方食栗优人云   午等唱曰：青头鸡青头鸡青头鸡者鸭也。帝惧不敢发文王引兵入城景王因是谋废帝。
    诸葛诞为镇南将军时母邱俭文钦反遣使诣诞招呼豫州士民诞斩其使露布天下令知俭钦凶逆。又诞据有淮南之地司马文王新秉政欲徵诞为司空乃遣贾充与诞相见谈说时事因谓诞曰：雒中诸贤皆愿禅代君所知也。君以为云：何诞厉色曰：卿非贾豫州子世受魏恩如何负国欲以魏国输人乎！非吾所忍闻。若雒中有难吾当死之充默然诞既被徵请诸牙门置酒饮宴呼牙门从兵皆赐酒令醉谓众人曰：前作千人铠杖始成欲以击贼今当还雒不复得用欲出将见人游戏须臾还耳诸君。且止乃严鼓将士七百人出乐闻之闭州门诞历南门宣言曰：当还雒邑出游戏扬州何为闭门见备前至东门东门复闭乃使兵缘城攻门州人悉走因风放火焚其府库遂杀诞。表曰：臣受国重任统兵在东扬州刺史乐专诈说臣与吴交通。又言被诏当代臣位无状日久臣奉国命以死自立终无异端忿不忠辄将步骑七百人以今月六日讨即日斩首函头驿马传送。若圣朝明臣臣即魏臣不明臣臣即吴臣不胜发愤有日谨拜表陈愚悲感泣血哽咽断绝不知所如乞朝廷察臣至诚。
    孙礼为冀州牧以定平原清河界为曹爽所怒後除城门校尉时モ奴王刘靖部众︹盛而鲜卑数寇边乃以礼为并州刺史加振武将军使持节护モ奴中郎将往见太傅司马宣王有忿色而无言宣王曰：卿得并州少邪恚理分界失分乎！今当远别何不忄也。《礼》曰：何明公言之乖细也。礼虽不德岂以官位往事为意邪本谓明公齐踪伊吕规辅魏室上报明帝之下建万世之勋今社稷将危天下凶凶此礼之所以不悦也。因涕泣横流宣王曰：且止忍不可忍。
    蜀霍峻为中郎将先主自葭萌南还袭刘璋留峻守葭萌城张鲁遣将杨帛诱峻求共守城峻曰：小人头可得城不可得帛乃退去。
    关公初事先主为别部司马行徐州太守事後为曹公所禽曹公壮公为人而察其心诚无久留之意谓张辽曰：卿试以情问之既而辽以问公，公叹曰：吾极知曹公待我厚然吾受刘将军厚恩誓以共死不可背之吾终不留吾要当立功以报曹公乃去辽以公言报曹公义之。
    傅彤为将军从先主征吴进军断後拒战兵人死尽吴将语彤令降彤骂曰：吴狗何有汉将军降者遂战死拜子佥为左郎中後为关中都督景耀六年。又临危授命论者嘉其父子奕世忠义。
    姜维初为奉义将军先是马谡败於街亭诸葛亮拔将西县千馀家及维等还维遂与母相失魏人使其母手书呼维令反并送当归以譬之维报《书》曰：良田百顷不计一亩但见远志无有当归。
    张翼为降都督绥南中郎将翼性持法严不得殊俗之欢心耆率刘胄背叛作乱翼举兵讨胄胄未破会被徵当还群下咸以为宜便驰骑即罪翼曰：不然吾以蛮夷蠢动不称职故还耳然代人未至吾方临战场当运粮积为灭贼之资，岂可以一退之故而废公家之务乎！，於是统摄不懈代到乃发马忠因其成基以破殄胄丞相亮闻而善之。
    霍弋为安南将军统南郡事闻魏军来弋欲赴成都後主以备敌既定不听及成都不守弋素服号哭大临三日诸将咸劝宜速降弋曰：今道路隔塞未详主之安危大故去就不可苟也。若主上与魏和见遇以礼则保境而降不晚也。若万一危辱吾将以死拒之何论迟速邪。
    罗宪为巴东太守时右大将军阎宇都督巴东为领军後主拜宪为宇副贰魏之伐蜀召宇西还留守二千人令宪守永安城寻闻成都败城中扰动江边长吏皆弃城走宪斩称成都乱者一人百姓乃定得後主委质问至乃帅所统临於都亭三日。
    吴张昭为辅吴将军每朝见辞气壮厉义形於色曾以直言逆旨中不进见後蜀使来称蜀德美而群臣莫拒大帝叹曰：使张公在坐彼不折自废安复自夸乎！明日遣中使劳问因请见昭昭避席谢帝跪止之昭坐定仰曰：昔太后桓王不以老臣属陛下而以陛下属老臣臣是以思尽臣节以报厚恩使冫民没之後有可称述而意虑浅短违逆圣旨自分幽沦长弃沟壑不图复蒙引见得奉帷幄然臣愚心所以事国志在忠益毕命而已。若乃变心易虑以偷荣取容此臣所不能也。帝辞谢焉。
    徐盛为中郎将大帝为魏称藩魏使邢贞拜为吴王帝出都亭候贞贞有骄色张昭既怒而盛忿愤顾谓同列曰：盛等不能奋身出命为国家并许雒吞巴蜀而令吾君与贞盟不亦辱乎！因涕泣横流贞闻之谓其旅曰：江东将相如此非久下人者也。
    吕蒙为将从大帝征合肥既彻兵为张辽等所袭蒙与凌统以死捍卫。
    董袭迁偏将军曹公出濡须袭从大帝赴之使袭督五楼船往濡须口夜卒暴风五楼船倾覆左右散走舸乞使袭出袭怒曰：受将军任在此备贼何等委去也。敢复言此者斩，於是莫敢干其夜船败袭死大帝改服临殡供给甚厚。
    周瑜为大将军曹公闻瑜年少有美才谓可游说动也。乃密下扬州遣九江蒋往见瑜有仪容以才辩见称独步江淮之间莫与为对乃布衣葛巾自私行诣瑜瑜出迎之立谓曰：子翼良苦远涉江湖为曹氏作说客邪曰：吾与足下州里中间别隔遥闻芳烈故来叙阔并观雅规而云：说客无乃逆诈乎！瑜曰：吾虽不及夔旷闻弦赏音足知雅曲也。因延入为设酒食毕遣之曰：吾有密事。且出就馆事了别自相请後三日瑜请与周观营中行视仓库军资器仗讫还饮宴示之侍者服饰珍玩之物因谓曰：大丈夫处世遇知己之主外君臣之义内结骨肉之恩言行计从祸福共之假使苏张更生郦叟复出犹抚其背而折其辞岂足下幼生所能移乎！但笑终无所言还称瑜雅量高致非言辞所间中州之士亦以此多之。
    贺齐为将时大帝征合肥还为张辽所掩袭於津北几至危殆齐时率三千兵在津南迎大帝既入大船会诸将饮宴齐下席涕泣而言曰：至尊人主常当持重今日之事几致祸败群下震怖。若无天地愿以此为终身戒大帝自前收其泪曰：大惭谨以刻心非但书诸绅也。
    陆逊为大将军时中书典扌交吕壹窃权柄擅作威福逊与太常潘同心忧之言至流涕後大帝诛壹深以自责。
    张悌为屯骑校尉晋伐吴孙皓使悌督沈莹诸葛靓帅众三万渡江逆之至牛渚沈莹曰：晋治水军於蜀久矣。今倾国大举万里齐力必悉益州之众浮江而下我上流诸军无有戒备名将皆死幼少当任恐边江诸城尽莫能御也。晋之水军必至于此矣。宜畜众力待来一战。若胜之日江西自清上方虽坏还可取之今渡江逆战胜不可保。若或摧丧则大事去矣。悌曰：吴之将士贤愚所知非今日也。吾恐蜀兵来至此众心必骇惧不可复整今宜渡江可用决战力争。若其败丧则同死社稷无所复恨。若其克胜则此敌奔走兵势万倍便当乘威南上逆之中道不忧不破也。若如子计恐军行散尽相与坐待敌到君臣俱降无复一人死难者不亦辱乎！遂渡江战吴军大败。
    晋毛为将军与吴军战杀吴前部督修则陶璜等後食尽为吴人所获以壮勇欲赦之而则子允固求杀亦不为璜等屈璜等怒面缚诘之曰：晋贼厉声曰：吴狗何等为贼吴人生割其腹允割其心肝骂曰：庸复作贼犹骂不止曰：尚欲斩汝孙皓皓汝父向死狗也。乃斩之武帝闻而哀矜即诏使长子袭爵馀三子皆关内侯。
    周处为御史中丞时氐人齐万年反处隶夏侯骏西征伏波将军孙秀知其将死谓之曰：卿有老母可以此辞也。处曰：忠孝之道安得两全既辞亲事君父母复安得而子乎！今日是我死所也。既而梁王彤为征西大将军时贼屯梁山有众七万而骏逼处以五千击之处曰：军无後继必至覆败虽在亡身为国取耻彤复命处进讨乃与振威将军卢播雍州刺史解系攻万年於六陌将战处军人未食彤促令速进而绝其後继处知必败赋《诗》曰：去去世事已策马观西戎藜藿甘梁黍期之克令终言毕而战自旦及暮斩首万计弦绝矢尽播系不救左右劝退处按剑曰：此是吾效节受命之日何退之为。且古者良将受命凶门以出盖有进无退也。今诸君负信势必不振我为大臣以身殉国不亦可乎！遂力战而没。
    张光为材官将军梁州刺史镇汉中时逆贼王如馀党大盛光婴城固守自夏迄冬愤激成病佐吏及百姓咸劝光退据魏兴光按剑曰：吾受国厚恩不能翦除寇贼今得自死便如登仙何得退还也。声绝而卒百姓悲泣远近伤惜之。
    山简为征南将军镇襄阳雒阳陷没迁于夏口时乐府伶人避难多奔沔汉宴会之日僚佐或劝奏之简曰：社稷倾覆不能救者有晋之罪人也。何作乐之有因流涕慷慨坐者咸愧焉。
    索为安西将军时怀帝蒙尘长安。又陷南阳王模被害泣曰：与其俱死宁为伍子胥乃赴安定与雍州刺史贾迁扶风太守梁综安夷护军麴允等纠合义众频破贼党修复旧馆迁定宗庙进救新平小大百战手擒贼帅李羌与阎鼎立秦王为皇太子及即尊位是为愍帝迁侍中太仆以首迎大驾升坛授玺之日封弋居伯。又进前将军尚书右仆射。
    刘琨愍帝即位拜大将军都督并州诸军事加散骑常侍假节琨上疏谢曰：陛下略臣大愆录臣小善猥蒙天恩光授殊宠显以蝉冕之荣崇以上将之位伏省诏书五情飞越臣闻晋文以为元帅而定霸功高祖以韩信为大将而成王业咸有敦诗阅礼之德戎昭果毅之威故能振丰功於荆南拓洪基於河北况臣久陋拟踪前哲俯惧折鼎虑在覆饣束昔曹氵未三北而收功於柯盟冯异垂翅而奋翼於渑池皆能因败为成以功补过陛下宥过之恩已隆而臣自新之善不立臣虽不逮预闻前训恭让之节臣犹，庶几所以冒承宠命者实欲没身报国辄死自效要以致命寇场尽其臣节至於宠荣之施非言辞所谢。又谒者史兰殿中中郎王春等继至奉诏臣俯寻圣旨伏纸饮泪臣闻夷险流行古今代有酃厌皇德曾未悔祸蚁狄纵毒於神州夷鬼肆虐於上国七庙阙祀之乡百官丧彝伦之序梓宫沦辱山陵未兆率土永慕思同考妣陛下龙姿日茂睿质弥光升区宇於既颓崇社稷於已替四海之内肇有上下九服之萌复睹典制伏惟陛下蒙尘於外越在秦郊蒸尝之敬在心桑梓之思未克臣备位历年才质驽下邱山之[C260]已彰毫之效未著顷以时宜权假位号竟无殪戎之绩而有负乘之累当肆刑书以明黜陟是以臣前表上闻敢缘愚款乞奉先朝之班苟存偏师之职赦其三败之愆收其一切之用得骋志虏场快意大逆虽身膏野草无恨黄垆陛下偏恩过隆犹蒙擢拔遂授上将位超常伯征讨之任得从事宜拜命惊惶五情战悸惧于陨越以为朝羞昔申胥不徇柏举而成公胥之勋伍员不从城父而济入郢之庸臣虽顽凶无觊古人其於被坚执锐致身寇雠所谓天地之施群生莫谢不胜受恩至深谨拜表陈闻後石勒据襄国及麴允败刘曜斩赵冉琨上。表曰：逆胡刘聪敢率犬羊凭陵辇毂人神发愤遐迩奋怒伏省诏书相国南阳王保太尉凉州刺史轨纠合二州同恤王室冠军将军允护军将军总齐六军戮力国难王旅大捷俘馘千计旌旗首於晋路金鼓振於河曲崤函无虔刘之警陇有安业之庆斯诚宗庙社稷陛下神武之所致含气之类莫不引领况臣之心能无踊跃臣前表当与鲜卑猗卢克今年三月都会平阳会凶羯石勒以三月三日径掩蓟城大司马博陵公浚受其伪和为勒所虏勒势转盛欲来袭臣城坞骇惧志在自守。又猗卢国内欲生奸谋幸卢警虑寻皆诛灭遂使南北顾虑用愆成举臣所以泣血宵吟扼腕长叹者也。勒据襄国与臣隔山寇骑朝发夕及臣城同恶相求其徒实繁西北八州勒灭其七先朝所授存者唯臣是以勒朝夕谋虑以图臣为计伺间隙寇抄相寻戎士不得解甲百姓不得在野天总虽张灵泽未及唯臣孑然与寇为伍自守则稽聪之诛进讨则勒袭其後进退维谷徒怀愤踊力不从愿惭怖怔营痛心疾首形留所在神驰寇庭秋既登胡马已肥前锋诸军并有至者臣当首启戎行身先士卒臣与二虏势不并立聪勒不枭臣无归志庶凭陛下威灵使微意获展然後殒首谢国没而无恨。又及二都倾覆社稷绝嗣元帝初镇江左琨诚系王室谓右司马温峤曰：昔班彪识刘氏之复兴马援知汉光之可辅今晋祚虽衰天命未改吾欲立功河朔使卿延誉江南子其行乎！对曰：峤虽无管张之手而明公有桓文之志欲建匡合之功岂敢辞命乃以为左长史檄告华夷奉表劝进既至引见具陈琨忠诚志在效节因说社稷无主天人系心辞旨慷慨举朝属目帝器而嘉焉王导周ダ谢琨庾亮桓彝等并与亲善於时江左草创纲维未举峤殊以为忧及见王导共谈欢然曰：江左自有管夷吾吾复何虑琨为段疋所害峤表琨忠诚虽勋业不遂然家破身亡宜在褒崇以慰海内之望帝然之。
    刘沉齐王ぁ辅政引为左长史迁侍中于时李流乱蜀诏沉以侍中假节统益州刺史罗尚梁州刺史许雄等以讨流行次长安河间王请沉为军司遣席远代之後领留雍州刺史及张昌作乱诏遣沉将州兵万人并西征府五千人自蓝田关以讨之不奉诏沉自领州兵至蓝田。又逼夺其众长沙王命沉将武吏四百人还州张方既逼京都王师屡败王湖祖逖言於曰：刘沉忠义果毅雍州兵力足制河间宜启上诏与沉使发兵袭窘急必召张方以自救此计之良也。从之沉奉诏驰檄四境令七郡之众及诸军坞壁甲士万馀人以安定太守卫博新平太守张光安定功曹皇甫澹为先登袭长安时顿于郑县之高平亭为东军声援闻沉兵起还镇渭城遣督护虞夔率步骑万馀人逆沉於好接战夔众败大惧退入长安果急呼张方沉渡渭而垒每遣兵出斗辄不利沉乘胜攻之使澹博以精甲五千从长安门而入力战至帐下沉军来迟军见澹等无继气益倍冯翊太守张辅率众救横击之大战於府门博父子皆死之澹。又被擒奇澹壮勇将活之澹不为之屈，於是见杀沉军遂败率馀卒屯于故营张方遣其将郭伟夜至沉军大惊而溃与麾下百馀人南遁为陈仓令所执沉谓曰：夫知己之顾轻在三之节重不可违君父之诏量强弱以苟全投袂之日期之必死菹醢之戮甘之如荠辞义慷慨见者哀之怒鞭之而後腰斩之有识者以干上犯顺虐害忠义知其灭亡不久也。
    ●卷三百七十一
    ○将帅部　忠第二
    晋阎鼎行豫州刺史事屯许昌遭母丧乃於密县间鸠聚西州流人数千欲还乡里值京师失守秦王出奔密中司空荀藩藩弟司隶校尉组及中领军华恒河南尹华荟在密县建立行台以密近贼南趣许颍司徒左长史刘畴在密为坞主中书令李桓太傅参军驺捷刘蔚镇军长史周ダ司马李述皆来赴畴佥以鼎有才用。且手握︹兵劝藩假鼎冠军将军豫州刺史蔚等为参佐鼎少有大志因西土人思归欲立功乡里乃与抚军长史王毗司马傅逊怀翼戴秦王之计谓畴捷等曰：山东非霸王处不如关中河阳令傅畅遗鼎书劝奉秦王过雒阳谒拜山陵径据长安绥合夷晋兴起义众克复宗庙雪社稷之耻鼎得书便欲诣雒流人谓北道近河惧有抄截欲南自武关向长安畴等皆山东人咸不愿西入荀藩及畴捷等并逃散鼎追藩不及桓等见杀唯ダ述走得免遂奉秦王行止上雒为山贼所袭杀百馀人率馀众西至蓝田时刘聪向长安为雍州刺史贾疋所逐走还平阳疋遣人奉迎秦王遂至长安而与大司马南阳王保卫将军梁芬京兆尹梁综等并同心推戴立王为皇太子登坛告天立社稷宗庙以阎鼎为太子詹事总摄百揆梁综与鼎争权鼎杀综以王毗为京兆尹鼎首建大谋立功天下始平太守麴允抚夷护军索并害其功。且欲专权冯翊太守梁纬北地太守梁肃并综母弟之姻也。谋欲除鼎乃证其有无君之心专戮大臣请讨之遂攻鼎鼎出奔雍为氐窦首所杀傅首长安。
    周馥为平东将军都督扬州诸军事睹群贼孔炽雒阳孤危乃建策迎天子迁都寿春永嘉四年与长史吴思司马殷识上《书》曰：不图厄运遂至於此戎狄交侵畿甸危逼臣辄与祖纳裴宪华谭孙惠等三十人伏思大计佥以殷人有屡迁之事周王有岐山之徙方今王都罄乏不可久居河朔萧条崤函险涩宛都屡败江汉多虞於今平夷东南为愈淮阳之地北阻涂山南抗灵岳名川四带有重险之固是以楚人东迁遂宅寿春徐邳东海亦足戍御。且运漕四通无患空乏虽圣上神聪元辅贤明居俭守约用保宗庙未。若相土迁宅以享永祚臣谨选精卒三万奉迎皇驾辄檄前北中郎将裴宪行使持节监豫州诸军事东中郎将风驰即路荆湘江扬各先运四年米租十五万斛布绢各十四万疋以供大驾今王浚苟共平河朔臣等戮力以启南路迁都弭寇其计并得皇舆来巡臣宜转据江州以恢王略知无不为古人所务敢竭忠诚庶报万分朝遂夕陨犹生之年东海王越与苟不协馥不先白於越而直上书越大怒。
    祖逖为镇西将军豫州刺史公私丰赡士马日滋方当摧锋越河扫清冀朔会朝廷将遣戴。若思为都督逖以。若思是吴人虽有才望无宏致远图。且已翦荆棘收河南地而。若思雍容直来统之意甚怏怏。且闻王敦与刘隗等构隙虑有内难大功不遂感激发病乃寄妻孥汝南大木山下时中原士庶咸谓逖当进据武牢而反置家险厄或谏之不纳逖虽内怀忧愤而图进取不辍。
    温峤为平南将军镇武昌闻苏峻之徵也。虑其有变求还朝以备不虞不听未几而苏峻果反移屯浔阳遣督护王愆期西阳太守邓岳鄱阳内史纪瞻等率舟师赴难及京师倾覆峤闻之号恸人有候之者悲哭相对俄而庾亮来奔宣太后诏进峤骠骑将军开府仪同三司峤曰：今日之急殄寇为先未效勋庸而逆受荣宠非所闻也。何以示天下乎！固辞不受时亮虽奔败峤每推崇之分兵给亮遣王愆期等要陶侃同赴国难侃恨不受顾命不许峤初从之後用其部将毛宝说复固请侃行初峤与庾亮相推为盟主峤从弟充言於峤曰：征西位重兵︹宜共推之峤，於是遣王愆期奉侃为盟主侃许之遣督护龚登率兵诣峤峤，於是列上尚书陈峻罪状有众七千洒泣登舟峻时杀侃子瞻繇是侃激励遂率所统与峤亮同赴京师戎卒六万旌旗七百馀里钲鼓之声震於百里直指石头次於蔡州侃屯查浦峤屯沙门浦时祖约据历阳与峻为首尾见峤等军盛谓其党曰：吾本知峤能为四公子之事今果然矣。峻闻峤将至逼大驾幸石头时峻军多马南军仗舟戢不敢轻与交锋用将军李根计据白石筑垒以自固使庾亮守之贼步骑万馀来攻不下而退追斩二百馀级峤。又於四望矶筑垒以逼贼曰：贼必争之设伏以逸待劳是制贼之一奇也。是时义军屡战失利峤军食尽陶侃怒曰：使君前云：不忧无将士惟得老仆为主耳今数战皆北良将安在荆州接胡蜀二虏仓廪当备不虞。若复无食仆便欲西归更思良但今岁计殄贼不为晚也。峤曰：不然自古成监师克在和光武之济昆阳曹公之拔官渡以寡敌众仗义故也。峻约小临为海内所患今日之举决在一战峻勇而无谋藉骄胜之势自谓无前今挑之战可一鼓而擒也。柰何舍垂立之功设进退之计。且天子幽逼社稷危殆四海臣子肝脑涂地峤等与公并受国恩是致命之日事。若克济则臣主同祚如其不捷身虽灰灭不足以谢责於先帝今之事势义无旋踵骑猛兽安可中下哉！公。若违众独反人心必沮沮众败事义旗将回指於公矣。侃无以对遂留不去峤，於是创建行庙广设坛场告皇天后土祖宗之灵亲读祝文声气激扬涕流覆面三军莫能仰视其日侃督水军向石头亮峤等率精勇一万从白石以挑战时峻劳其将士因醉突阵马踬为侃将所斩峻弟逸及子硕婴城自固峤乃立行台布告天下凡故吏二千石台郎御史以下皆令赴台，於是至者云   集司徒王导因奏峤侃录尚书遣间使宣旨并让不受贼将康术以台城来降为逸所击求救於峤江州别驾罗洞曰：今水暴长救之不便不如攻榻杭榻杭军。若败术围自解峤从之遂破贼石头军奋威长史滕含抱天子奔於峤船时陶侃虽为盟主而处分规略一出於峤及贼灭拜骠骑将军开府仪同三司加散骑常侍封始安郡公邑三千户。
    郄鉴为大将军开府仪同三司加散骑常侍咸和初领徐州刺史及祖约苏峻反鉴闻难便欲率所领东赴诏以北寇不许，於是遣司马刘矩领三千人宿卫京都寻而王师败绩矩遂退还中书令庾亮宣太后口诏进鉴为司空鉴去贼密迩城孤粮绝人情业业莫有固志奉诏流涕设坛场刑白马大誓三军曰：贼臣祖约苏峻不恭天命不畏王诛凶戾肆逆干国之纪陵汨五常侮弄神器遂制胁幽主拔本塞源残害忠良祸虐黎庶使天地神祗靡所依归是以率土怨酷兆庶泣血咸愿奉辞伐罪以除元恶昔戎狄泯周齐桓纠盟董卓陵汉群后致讨义存君亲古今一也。今主上幽危百姓倒悬忠臣正士志存报国凡我同盟之後戮力一心以救社稷。若二寇不枭义无偷安有渝此盟明神殛之鉴登坛慷慨三军争为用命乃遣将军夏侯长等间行谓平南将军温峤曰：今贼谋欲挟天子东入会稽宜先立营垒屯据要害既防其越逸。又断贼粮运然後静镇京口清壁以待贼贼攻城不拔野无所掠东道既断粮运自绝不过百日必自溃矣。峤深以为然及陶侃为盟主进鉴都督扬州八郡军事时抚军将军王舒辅国将军虞潭皆受鉴节度率众渡江与侃会於茄子浦鉴筑白石垒而据之会舒潭战不利鉴与後将军郭默还丹徒立大业曲阿亭三垒以拒贼而贼将张彳建来攻大业城中乏水郭默窘迫遂突围而出三军失色参军曹纳以为大业京口之一旦不守贼方轨而前劝鉴退还广陵以俟後举鉴乃大会僚佐责纳曰：吾蒙先帝厚顾荷付之重正复捐躯九泉不足以报今︹寇在郊众心危迫君腹心之佐而生长异端当何以率先义众镇一三军邪将斩之久而乃释会峻死大业围解及苏逸等走吴兴鉴遣参军李闳追斩之降男女万馀口拜司空加侍中。
    刘牢之为南彭城内史辅国将军代王恭督兖青并七州事时杨期桓玄将兵逼京师上表理王恭求诛牢之牢之率北府之众驰赴京师次於新亭玄等受诏退兵牢之还镇京口。
    桓彝为宣城内史苏峻之乱彝纠合义众欲赴朝廷其长史礻卑惠以郡兵寡弱出入易扰可按甲以须後举彝厉色曰：夫见无礼於其君者。若鹰之逐鸟雀今社稷危逼义无晏安乃遣将军朱绰讨贼别帅於芜湖破之彝寻出石头会朝廷遣将军司马流先据慈湖为贼所败遂长驱迳进彝以郡无坚城遂退据广德寻王师败绩彝闻慷慨流涕进屯泾阳时州郡多遣使降峻礻卑惠。又劝彝伪与通和以纾交至之祸彝曰：吾受国厚恩期在致死焉能忍垢蒙辱与鬼逆通问如其不济此则命也。遣将军俞纵守兰石峻遣将韩晃攻之纵将败左右劝纵退军纵曰：吾受桓侯厚恩本以死报吾之不可负桓侯犹桓侯之不负国也。遂力战而死晃因进军攻彝彝固守经年势孤力屈贼曰：彝。若降者当待以优礼将士多劝彝伪降更思後举彝不从辞气壮烈志节不挠城陷为晃所害年五十三时贼尚未平诸子并流迸宣城人纪世和率义故葬之贼平追赠廷尉谥曰：简咸安中改赠太常俞纵亦以死节赠兴安太守。
    卞为尚书令右将军领右卫将军苏峻称兵至东陵口诏以都督大桁东诸军事假节复加领军将军给事中率郭默赵裔等与峻大战於陵西为峻所破与锺雅皆退还死伤者以千数雅并还节诣阙谢罪峻进攻青溪与诸军距击不能禁贼放火烧宫寺六军败绩时发背创犹未合力疾而战率厉散众及左右吏数百人攻贼麾下苦战遂死之时年四十八二子干见父没相随赴贼同时见害峻平朝议赠左光禄大夫加散骑常侍尚书郎弘讷议以为死事之臣古今所重卞令忠贞之节当书於竹帛今之追赠未副众望谓宜加鼎司之号以旌忠烈之勋司徒王导建议进赠骠骑将军加侍中讷重议曰：夫事亲莫大於孝事君莫尚於忠唯孝也。故能尽敬竭诚唯忠也。故能见危授命此在三之大节臣子之极行也。按委质三朝尽规翼亮遭世险难存亡以之受顾之重居端右之任拥卫至尊则有保傅之恩正色在朝则有匪躬之节贼峻造逆戮力致讨身当矢再对贼锋父子并命可谓破家为国守死勤事昔许男疾终犹蒙二等之赠况仗节国难者乎！夫赏疑从重况在不疑谓可上准许穆下同嵇绍则允合典谟克厌众望，於是改赠侍中骠骑将军开府仪同三司谥曰：忠贞祠以太牢赠世子散骑侍郎弟干奉车都尉母裴氏抚二子尸哭曰：父为忠臣汝为孝子夫何恨乎！徵士翟汤闻之叹曰：父死於君子死於父忠孝之道萃於一门。
    庾翼为安西将军镇武昌尝遣使东至辽东西到凉州要结二方欲同大举慕容张骏并报使请期翼雅有大志欲以灭胡平蜀为己任言论慷慨形於辞色。
    桓冲代桓温为豫扬二州刺史初温执权大辟之罪皆自己决冲既莅事上疏以为生杀之重古今所慎凡诸死罪先须上报冲既代温居任尽忠王室或劝冲诛除时望专执权衡冲不从谢安以时望辅政为群情所归冲惧逼宁康三年乃解扬州自求外出桓氏党与以为非计莫不扼腕苦谏郗超亦深止之冲皆不纳处之澹然不以为恨忠言嘉谋每尽心力，於是改授都督徐豫兖青扬五州知六郡军事车骑将军徐州刺史。
    桓伊为护军将军卒赠右将军加散骑常侍谥曰：烈初伊有马步铠六百领豫为表令死乃上之。表曰：臣过蒙殊宠受任西藩淮南之捷逆兵奔北人马器铠随处放散于时收拾破败不足贯连比年营缮并已整今六合虽一馀烬未灭臣不以朽迈犹欲输效力命仰报皇恩此志永绝衔恨泉壤谨奉输马装百具步铠五百领并在浔阳请敕所属领受诏曰：伊忠诚不遂益以伤怀仍受其所上之铠。
    刘弘为荆州刺史督荆交广诸军事广汉太守羊冉以天子蒙尘四方云   扰进从横计於弘弘怒斩之时人莫不称善。
    郭诵司州刺史李矩之甥也。矩表诵为扬武将军阳翟令时石勒遣其将石良率精兵五千袭矩矩逆击不利诵弟元复为贼所执贼遣元以书说矩曰：去年东平曹嶷西宾猗卢矩如牛角何不归命矩以示诵诵曰：昔王陵母在贼犹不改意弟当何论勒复遗诵麈尾马鞭以示殷勤诵不答。
    段匹领幽州刺史为从弟末杯所败北依邵续与续并力追末杯斩获略尽。又令文鸯北讨末杯弟於蓟城及还去城八十里闻续已没众惧而散复为石季龙所裔文鸯以亲兵数百人力战破之始得入城季龙复抄城下文鸯登城临见欲出击之匹不许文鸯曰：我以勇闻故百姓仗我见人被略而不救非丈夫也。令众失望谁复为我致死乎！遂将壮士数十骑出战杀胡甚多遇马乏伏不能起季龙呼曰：大兄与我俱是戎狄久望共同天不违愿今日相见何故复战请释仗文鸯骂曰：汝为寇虐久应合死吾兄不用吾计故令汝得至此吾宁死不为汝擒逐下马苦战槊折执刀力战不已季龙军四面解马罗披自鄣前捉文鸯文鸯战自辰至申力极而後被执城内大惧匹欲单骑归朝续弟乐安内史洎勒兵不许洎复欲执台使王英送於季龙匹正色责之曰：卿不能遵兄之志逼吾不得归朝亦以甚矣。复欲执天子使者我虽胡夷所未闻也。因谓英曰：匹世受重恩不忘忠孝今日事逼欲归罪朝廷而见逼迫忠款不遂。若得假息未死之日心不忘本遂渡黄河南匹着朝服持节宾从出见季龙曰：我受国恩志在灭汝不幸吾国自乱以至於此既不能死。又不能为汝敬也。勒及季龙素与匹结为兄弟季龙起而拜之匹到襄国。又不为勒礼常着朝服持晋节经年国中谋推匹为主事露被害文鸯亦遇鸩而死。
    郭默初为河内督将永嘉之乱率众自为坞主遣使谒刘琨琨加默河内太守刘元海遣从子曜讨默曜列三屯围之欲使饥死默送妻子为质并请籴焉籴毕设守曜怒沈默妻子於河而攻之默遣弟芝求救於刘琨琨知默狡猾留之而缓其救默便遣人告急会芝出城浴马使︹与俱归默乃遣芝质於石勒勒以默多诈封默书与刘曜默使人伺得勒书便突围投李矩後与矩并力拒刘石。
    魏该为顺阳太守王敦之反也。梁州刺史甘卓不从欲观该去就试以敦旨动之该曰：我本去贼惟忠於国今王公举兵向天子非吾所宜与也。遂拒而不应刘隗拜镇北将军都督青徐幽平四州军事假节加散骑常侍率万人镇泗口初隗以王敦威权太盛终不可制劝帝出腹心以镇方隅故以谯王承为湘州续用隗及戴。若思为都督敦甚恶之与隗《书》曰：顷承圣上顾ツ足下今大贼未灭中原鼎沸欲与足下周生之徒戮力王室共静海内。若其泰也。则帝祚，於是乎！隆。若其否也。则天下永无望矣。隗答曰：鱼相忘於江湖人相忘於道术竭股肱之力效之以忠贞吾之志也。敦得书甚怒。
    周ダ代戴。若思为护军将军及王敦构逆温峤谓ダ曰：大将军此举似有所在当无滥邪ダ曰：君少年未更事人主自非尧舜何能无失人臣，岂可得举兵以胁主共相推戴未能数年一旦如此岂云：非乱乎！处仲刚愎︹忍很抗无上其意宁有限邪既而王师败绩ダ奉诏诣敦敦曰：伯仁卿负我ダ曰：公戎车犯顺下官亲率六军不能共事使王旅奔败以此负公敦惮其辞正不知所答帝召ダ於广室谓之曰：近日大事二宫无恙诸人平安大将军故副所望邪ダ曰：二宫自如明诏於臣等故未可知护军长史郝嘏等劝ダ避敦ダ曰：吾备位大臣朝廷丧败宁可复草间求活外投胡越邪俄而与戴。若思俱被收路经太庙ダ大言曰：天地先帝之灵贼臣王敦倾覆社稷枉杀忠臣陵虐天下神祗有灵当王敦字处仲速杀敦无令纵毒以倾王室语未终收人以戟伤其口血流至踵颜色不变容止自。若观者皆为流涕遂於石头南门外石上害之时年五十四。
    周筵右将军都督石头水陆军事札之兄子王敦作难加冠军将军都督会稽吴兴义兴晋陵东阳军事率水军三千人讨沈充未发而王师败绩筵闻札开城纳敦愤咤慷慨形於辞色寻遇害。
    刘超为左卫将军时苏峻谋逆京邑大乱朝士多遣家人入东避难义兴故吏欲迎超家而超不听尽以妻孥入处宫内及王师败绩王导以超为右卫将军亲侍成帝属太后丧军卫礼章损阙超躬率将士奉营山陵峻迁车驾石头时天大雨道路沉陷超与侍中锺雅步侍左右贼给马不肯骑而悲哀慷慨峻闻之甚不平然未敢加害而以其所亲信许万等补司马督殿中监外宿卫内实防御超等时饥馑米贵峻等问遗一无所受缱绻朝夕臣节愈恭帝时年八岁虽幽危之中超犹启授孝经《论语》温峤等至峻猜忌朝士而超为帝所亲遇疑之尤甚後王导出奔超与怀德令匡术建康令管旆等密谋将欲奉帝而出未及期事泄峻使任让将兵入收超及侍中锺雅帝抱持悲泣曰：还我侍中右卫任让不奉诏因害之及峻平任让与陶侃有旧侃欲特不诛之乃请於帝帝曰：让是杀我侍中右卫者不可宥繇是遂诛让及超将改葬帝痛念之不已诏迁高显近地葬之便出入得瞻望其墓追赠卫尉谥曰：忠。
    羊曼为前将军时苏峻作乱曼率文武守云   龙门王师不振或劝曼避峻曼曰：朝廷破败吾安所求生勒众不动为峻所害。
    朱伺为广威将军领竟陵内史时王敦欲用从弟е代陶侃为荆州侃故将郑攀马隽等乞侃於敦敦不许攀等以侃始灭大贼人皆乐附。又以е忌戾难事谋共拒之遂屯结口遣使告伺伺外许之而称疾不赴攀等遂进拒е既而士众疑阻复散还横桑口欲入杜曾时朱轨赵诱李桓率众将击之攀等惧诛以司马孙景造谋拒е因斩之降轨等е将西出遣长史刘浚留镇扬口垒时杜曾请讨第五猗於襄阳伺谓е曰：曾是猾贼外示西还以疑众心欲诱引官军使西然後兼道袭扬口耳宜大部分未可便西е性矜厉自用兼以伺老怯难信遂西行曾等果驰还е乃遣伺归裁至垒即为曾等所围刘浚以垒北门危欲令伺守之或说浚云：伺与郑攀同者乃转守南门贼知之攻其北门时郑攀党马隽等亦来攻垒隽妻子先在垒内或请皮其面以示之伺曰：杀其妻子未能解围但益其怒耳乃止伺常所调弩忽噤不发伺甚恶之及贼攻陷北门伺被伤退入船初浚开诸船底以木掩之名为船械伺既入贼举摘伺伺逆接得反以摘贼贼走上船屋大唤云：贼帅在此伺从船底沉行五十步乃免遇医疗创小差杜曾遣说伺云：马隽等感卿恩妻孥得活尽以卿家外内百口付隽隽已尽心收视卿可来也。伺答曰：贼无白首者今吾年六十馀不能复与卿作贼吾死当归南妻子付汝乃还甑山时王е与李桓杜曾相持累战甑山下军士数惊唤云：贼欲至伺惊创而卒。
    周字孟威为西夷校尉领梓潼太守宁康初苻坚将杨安寇梓潼固守涪城遣步骑数千送母妻从汉水将抵江陵为坚将朱彤邀而获之遂降於安坚欲以为尚书郎曰：蒙国厚恩以至今日但老母见获失节於此母子获全秦之惠也。虽公侯之贵不以为荣况郎任乎！坚乃止自是每入见坚辄箕踞而坐呼之为氐贼坚不悦属元会威仪甚整坚因谓曰：晋家元会何如此攘耳厉声曰：戎狄集聚譬犹犬羊相群何敢比天子及吕光征西域坚出饯之戎士二十万旌旗数百里。又问曰：朕众力何如曰：戎狄以来未之有也。坚党以不逊屡请除之坚待之弥厚乃密书与桓冲说贼奸计太元三年潜至汉中坚追得之後。又与坚兄子苞谋袭坚事泄坚引问其状曰：昔渐离豫让燕智之微臣犹漆身吞炭不忘忠节况世荷晋恩岂敢忘也。生为晋臣死为晋鬼复何问乎！坚曰：今杀之成其名矣。遂挞之徙於太原後坚复陷顺阳魏兴获二守皆执节不挠坚叹曰：周孟威不屈於前丁彦远已於後吉祖冲不食而死皆忠臣也。竟以病卒於太原。
    吉挹少有志节孝武帝初苻坚陷梁益桓豁表挹为魏兴太守太元四年苻坚将韦锺攻魏兴挹遣众拒之斩七百馀级加督五郡军事锺率众欲趣襄阳挹。又邀击获五十馀级锺怒回军围之挹。又屡挫其锐其後贼众继至挹力不能抗城将陷引刀欲自杀其友止之曰：且苟存以展他计为计不立死未晚也。挹不从友人逼夺其刀会贼执之挹闭口不言不食而死。
    朱序为梁州刺史镇襄阳苻坚率众围序序督护李伯护密与贼相应襄阳遂没序欲逃归潜至宜阳藏夏揆家坚疑揆收之序乃诣苻晖自首坚嘉而不问以为尚书太元中苻坚南侵谢石率师拒之时坚大兵尚在项苻融以三十万众先至坚遣序说谢石称已兵威序反谓石曰：若坚百万之众悉到莫可与敌及其未会击之可以得志，於是石遣谢琰选勇士八千人涉肥水挑战坚众少却序时在其军後唱云：坚败众遂大奔溃序乃得归拜龙骧将军琅琊内史郄为辅国将军都督徐兖青幽扬州之晋陵诸军事徐州人多劲悍桓温常云：京口酒可饮兵可用深不欲居之而暗於事机遣笺诣温欲共奖王室复园陵子超取视寸寸毁裂乃更作笺自陈老病甚不堪人间乞地自养温得笺大喜即转为会稽太守。
    毛璩安帝初为征虏将军及桓玄篡位遣使加璩散骑常侍左将军璩执留玄使不受命玄以桓希为梁州刺史王异据涪郭法戍宕渠师寂戍巴郡周道子戍白帝以防之璩傅檄远近列玄罪状遣巴东太守柳约之建平太守罗述征虏司马甄季之击破希等仍率众次於白帝武陵王令曰：益州刺史毛璩忠诚悫亮自桓玄萌祸尝思蹑其後今。若平殄凶逆肃清荆郢者便当即受上流之任初璩弟宁州刺史丧官璩兄球孙之及参军费恬以数百人送丧葬江陵会玄败谋奔梁州璩弟瑾子之时为玄屯骑校尉诱玄使入蜀既而之与之费恬及汉嘉人冯迁共杀玄约之等闻玄死进军到枝江而桓振复攻没江陵刘毅等还浔阳约之亦退俄而季之述之皆病约之诣振伪降因欲袭振事泄被害约之司马时延祖涪陵太守文处茂等抚其馀众保涪陵振遣桓放之为益州屯西陵处茂拒击破之振死安帝反正诏曰：夫贞松标於岁寒忠臣亮於国危益州刺史璩体识弘正诚契义旗受命偏师次於近畿辅翼之勋实感朕心可进征西将军加散骑常侍都督益梁秦凉宁五州军事行宜都宁蜀太守文处茂宣赞藩牧蒙险夷难可辅国将军西夷校尉巴西梓潼二郡太守。又诏西夷校尉瑾为持节监梁秦二州军事征虏将军梁秦二州刺史略阳武都太守瑾弟蜀郡太守瑗为辅国将军宁州刺史初璩闻振陷江陵率众赴难使弟瑾瑗顺外江而下使参军谯纵领巴西梓潼二郡军下涪水当与璩军会於巴郡蜀人不乐东征纵因人情思归於五城水口反还袭涪害瑾瑾留府长史郑纯之自成都驰使告璩璩时在略城去成都四百里遣参军王琼讨反者相拒於广汉道令何林聚党助纵而璩下人受纵诱说遂共害璩及瑗并子侄之在蜀者一时殄没。
    殷觊为南蛮校尉太元中从弟仲堪为荆州刺史仲堪得王恭书将兴兵内伐告觊欲同举觊不平之曰：夫人臣之义慎保所守朝廷是非宰辅之务岂藩屏之所图也。晋阳之事宜所不豫仲堪要之转切觊怒曰：吾进不敢同退不敢异仲堪甚以为恨犹密谏仲堪辞甚切至仲堪既贵素情亦殊而志望无厌谓觊言为非觊见江绩亦以正直为仲堪所斥知仲堪当逐异已树置所亲因出行散疾不还仲堪闻其病出省之谓觊曰：兄病殊为可忧觊曰：我病不过身死但汝病在灭门幸熟为虑勿以我为念也。仲堪不从卒与杨期桓玄同下觊遂以忧卒隆安中诏故南蛮校尉殷觊忠绩未融奄焉陨丧可赠冠军将军。
    张肃叔父也。为建威将军西海太守以京师危逼请为先锋击刘曜以肃年老弗许肃曰：狐死首丘心不忘本锺仪在晋楚弁南音肃受晋宠剖符列位羯逆滔天朝廷倾覆肃晏安方裔难至不奋何以为人臣曰：门户受重恩自当阖家效死忠卫社稷以申先公之志但叔父春秋已高气力衰竭军旅之事非耆耄所堪乃止既而闻京师陷没肃泣愤而卒。
    何无忌为江州刺史镇南将军卢循遣别帅徐道覆顺流而下舟舰皆重楼无忌将率众推之长史邓潜之谏曰：今以神武之师抗彼逆众回山压卵未足为譬然国家之计在此一举闻其舟舰大盛势居上流蜂虿之毒邾鲁成鉴宜决破南塘守二城以待之其必不敢舍我远下蓄力俟其疲老然後击之。若弃万全之长策而决成败於一战如其失利悔无及矣。无忌不从遂以舟师拒之既及贼令︹弩数百登西岸小山以邀射之南薄於山侧俄而西风暴急无忌所乘小舰被飘东岸贼乘风以大舰逼之众遂奔败无忌尚厉声曰：取我苏武节来节至乃躬执以督战贼众云   集登舰者数十人无忌辞色无挠遂握节死之宋刘敬宣字万寿仕晋为征虏将军领冀州刺史时高祖西讨刘毅豫州刺史诸葛长民监太尉军事贻敬宣《书》曰：盘龙狠戾专恣自取夷灭异端将尽世路方夷富贵之事相与共之敬宣报曰：下官自义熙以来首尾十载遂忝三州七郡今此仗节常惧福过祸生实思避盈居损富贵之旨非所敢当使呈书高祖谓王诞曰：阿寿故为不负我也。
    颜师伯为征虏将军都督青冀二州徐州之东安兖州之济北二郡诸军事竟陵王诞反师伯遣长史嵇玄敬率五千人赴难。
    沈庆之为步兵校尉诏讨群蛮於江沔元嘉三十年正月孝武出次五洲总统群帅庆之从巴水出至五洲谘受军略会孝武典签董元嗣自建邺还陈元凶弑逆孝武遣庆之引诸军庆之请腹心曰：萧斌妇人不足数其馀将帅并是所悉皆易与耳东宫同恶不过三十人此外屈逼必不为用力今辅顺讨逆不忧不济也。众军既集假庆之为征虏将军武昌内史领府司马孝武还至浔阳庆之及柳元景等并以天下无主劝世祖即大位不许贼劭遣庆之门生钱无忌赍书说庆之解甲庆之执无忌白孝武孝武践祚以庆之为领军将军。
    褚湛之为丹阳尹元凶劭弑逆以为吏部尚书复出为辅国将军丹阳尹统石头戍事世祖入伐劭自攻新亭垒使湛之率水师俱进湛之因携二息渊澄登轻船南奔渊有一男始生为劭所杀世祖即位以为尚书右仆射。
    刘为宁远将军益州刺史元凶弑立以为青州刺史闻问即起义遣军并送资实於荆州世祖即位召为御史中丞还至江陵值南郡王义宣为逆陈其不可言甚切至义宣以为丞相左司马俱至梁山犹乘其蜀中船舫。又率义宣部曲潜於梁山洲外下投官军除司徒长史。
    朱之为雍州刺史时荆州刺史南郡王义宣反檄之举兵之伪与之同而遣使陈诚於帝帝嘉之以为荆州刺史加都督义宣闻之不与己同乃以鲁秀为雍州刺史击襄阳之命断马鞍山道秀不得前乃退及义宣败於梁山单舟南走之率众南定遗寇时竺超民执义宣之至乃杀之以功封南昌县侯。
    沈攸之为宁朔将军征南贼攸之从子怀宝为贼将帅在赭圻遣亲人杨公读赍密书招诱攸之攸之斩公赞封怀宝书呈太宗寻克赭圻後为镇西将军荆州刺史後废帝元徽二年桂阳王休范举兵袭京邑攸之谓僚佐曰：桂阳今反朝廷必声云：与攸之同。若不颠沛勤王必增朝野之惑，於是遣军主孙同沈怀奥兴军驰下受郢州刺史晋熙王燮节度同等始过夏口会休范平而还。
    刘秀之为宁朔将军益州刺史南谯王义宣据荆州为逆遣参军王曜徵兵於秀之秀之即日斩曜戒严遣中兵参军韦山松万人袭之。
    柳元景为前将军雍州刺史初臧质起义以南谯王义宣ウ弱易制欲相推奉潜报元景使率所领西还元景即以质书呈孝武语信曰：臧冠军当是未知殿下义举耳方应伐逆不容西还。
    沈林子为征虏将军既破鲜卑慕容超而卢循奄至循之下也。广固未拔循潜遣人结林子及宗人叔长林子即密白高祖以超未平隐之还自广固乃诛叔长谓林子曰：昔魏武在官渡汝兖之士多怀二心唯李通独断大义古今一也。循至蔡州贵游之徒皆议远徙唯林子请移家京邑高祖怪而问之对曰：耿纯尽室从戎李通举宗居魏林子虽才非古人实受恩深重高祖称善。
    黄回为右卫将军沈攸之反以回为使持节督郢州司州之义阳诸军事平西将军郢州刺史给鼓吹一部臧质率众出新亭为前锋未发而袁粲据石头为乱回与新亭诸将任侯伯彭文之王宜兴孙昙等谋应粲粲事发侯伯等并乘船赴石头唯昙先至得入侯伯等至而粲已平回本期诘旦率所领从御道直向台门攻齐王於朝堂事既不果齐王抚之如旧。
    垣询之骁敢有气力南郡王义宣反夙闻其名以副辅国将军张柬时张超首行大逆亦领军隶柬询之规杀之虑柬不同柬宿有此志。又未测询之同否互相观察会超来论事柬色动询之觉之即共定谋遣信召超超疑之不至改宿他所询之不知其移径斫之杀其仆於床因与柬南奔柬溺淮死询之得至时世祖已即位以为积弩将军。
    殷孝祖为宁朔将军督兖州诸军事兖州刺史太宗初即位四方反叛孝祖外甥司徒参军葛僧韶建议衔命徵孝祖入朝帝遣之僧韶至孝祖具问朝廷消息僧韶随方讠州譬并陈兵甲精︹主上欲委以前驱之任孝祖即日弃妻子率文武二千人随僧韶还都时普天同逆朝廷唯保丹阳一郡而永世县寻。又反叛义兴贼垂至延陵内外忧危咸欲奔散孝祖忽至众力不少并伧楚壮士人情大安。
    齐张敬儿宋末为持节督雍梁二州郢司二郡军事明元年冬沈攸之反遣报敬儿敬儿劳接周至为设酒食谓之曰：沈公那忽使君来君殊可念乃列仗於厅事前斩之集部曲侦攸之下当袭江陵遂破之送首京师。
    李安民初为宋司州刺史领义阳太守时桂阳王休范起事安民遣军援京师徵为左将军加给事中王玄邈为宋辅国将军幽州刺史青州刺史沈文秀反玄邈欲向朝廷虑见掩袭乃诣文秀求安军顿文秀令顿城外玄邈即立营垒至夜拔军南奔起义此晓文秀追不复及明帝以为持节都督青州刺史将军如故太祖镇淮阴为明帝所疑遣书结玄邈玄邈长史房叔安劝玄邈不相答和罢州还太祖以经途。又要之玄邈虽许既而严军直过还都启帝称太祖有异谋。
    萧坦之东昏立为侍中领军将军永元元年遭母丧起复职加右将军置府江┙兄弟欲立始安王遥光密谓坦之曰：明帝取天下已非次第天下人至今不服今。若复作此事恐四海瓦解我其不敢言持丧还宅宅在东府城东遥光起事遣人夜掩取坦之坦之科头着礻车逾墙走从东治僦渡南渡间道还台假节督众军讨遥光屯湘宫寺事平迁尚书右仆射丹阳尹右将军如故进爵为公增邑千户。
    荀伯玉太祖时为辅国将军世祖在於东宫任左右张景真多僭侈世祖拜陵还景真白服乘画舴艋坐胡床观者咸疑是太子内外祗畏莫敢言伯玉谓亲人曰：太子所为官终不知岂得顾死蔽官耳目我不启闻谁应启者因世祖拜陵之後密启之帝大怒检校东宫世祖还至方山日暮将泊豫章王於东府乘飞燕东迎具白帝怒之意世祖夜归帝亦停门待之二更尽方入宫帝明日遣文惠太子闻喜公子良宣敕诘责并以景真罪状示世祖称太子令收景真杀之。
    张冲都督郢司二州诸军事梁王义师起东昏遣骁骑将军薛元嗣制局监暨荣伯领兵及粮运百四十馀船送冲使拒西师元嗣等惩刘山阳之败疑冲不敢进停住夏口浦闻义师将至元嗣荣伯相率入郢城时竟陵太守房僧寄被代还至郢东昏敕僧寄留守鲁山除骁骑将军僧寄谓冲曰：臣虽未荷朝廷深恩实蒙先帝厚泽其树者不折其枝实欲微立尘效冲深相许诺共结盟誓乃分部守遣军主孙乐祖数千人助僧寄据鲁山岸立城垒明年二月梁王出沔口围鲁山城遣军主曹景宗等过江攻郢城未及尽济冲遣中兵参军陈光静等开门出击为义师所破光静战死冲固守不出景宗，於是据石桥浦连军相续下至嘉湖东昏遣军主巴西梓潼二郡太守吴子阳光子衿李文钊陈虎牙等十二军援郢至嘉湖不得进乃筑城举烽城内亦举火应之而内外各自保不能相救冲病死元嗣荣伯与冲子孜及长史江夏内史程茂固守东昏诏赠冲散骑常侍护军将军假元嗣子阳节江水暴长嘉湖城淹溃义师乘高舰攻之子阳等大败散鲁山城乏粮军人於矶头网鱼供食密治轻船将奔夏口梁王命偏军断其取路防备越逸房僧寄病死孙乐祖窘以城降郢城被围二百馀日士庶病死者七八百家鲁山既败程茂及元嗣等议降使孜为书与梁王冲故吏青州中从事房长瑜谓孜曰：前使君忠贯昊天操逾松竹郎君但当端坐画一以荷析薪。若天运不与幅巾待命以下从使君今。若随诸人之计非为郢州士女失高山之望亦恐彼所不取也。鲁山陷後二日元嗣等以郢城降东昏以程茂为督郢司二州辅国将军郢州刺史元嗣为督雍梁山北秦四州郢州竟陵司州隋郡冠军将军雍州刺史并持节时郢鲁二城已降死者相积竟无叛散时以冲及房僧寄比臧洪之被围也。赠僧寄益州刺史。
    ●卷三百七十二
    ○将帅部　忠第三
    梁马仙卑为齐宁朔将军豫州刺史时义师起四方多响应高祖使其故人姚仲宾说仙卑仙卑於军斩仲宾以殉义师至新林仙卑犹持兵於江西口抄运建康城陷仙卑号哭经宿乃解兵归罪霍俊为军主时侯景渡江俊与邵陵王纶同为贼所败俊见获贼送於城下逼云：已擒邵陵伪许之乃曰：军小失利正为粮尽还京口王在俊为逻所获非军败也。贼以刀背殴其髀俊色不变贼义而舍之。
    杨公则领白马戍主为氐贼李乌奴所攻陷公则抗声骂贼乌奴壮之更厚待焉要与同事公则伪许而图之谋泄单马逃归宋州刺史王玄邈以事表闻高帝下诏褒美後为中护军散骑常侍时朝廷始议北伐以公则威名素著至京师诏假节先屯雒口公则受命遘疾谓亲人曰：昔廉颇马援以年老见遗犹自力请用今国家不以吾朽懦任以前驱方以古人见知重矣。虽临途疾苦，岂可亻黾亻免辞事马革还葬此吾志也。遂︹起登舟至雒口寿春士女归降者数千户魏豫州刺史薛恭度遣长史石荣等前锋接战即斩石荣逐北至寿春去城数十里乃反疾卒於师。
    蔡道恭为司州刺史平北将军天监三年魏军围司州道恭拒守魏军惮之将退会道恭疾笃乃呼兄子僧勰从弟灵恩及诸将帅谓曰：吾受国厚恩不能破灭寇贼今所苦转笃势不支久汝等当以死固节无令吾没有遗恨。又令取所持节谓僧勰曰：禀命出疆凭此而已既不得奉以还朝方欲携之同逝可与棺柩相随众皆流涕其年五月卒魏知道恭死攻之转急先是朝廷遣郢州刺史曹景宗率众赴援景宗到凿岘顿兵不前至八月城内粮尽乃陷。
    裴之横为直阁将军侯景乱出为贞威将军隶鄱阳王范讨景济江仍与范长子嗣入援连营度淮据东城京都陷退还合肥与范溯流赴湓城景遣任约上逼晋熙范令之横下援未及至范薨之横乃还时寻阳王大心在江州范副梅思立密要大心袭湓城之横斩思立而距大心大心以州降侯景之横率众与兄之高同归元帝承制除散骑常侍廷尉卿。
    江子一为戎昭将军时侯景反攻陷历阳自横江将渡子一帅舟师千馀人於下流欲邀之其副董桃生家在江北因与其党散走子一乃退还南州复收馀众步赴京师贼亦寻至子一启简文云：贼围未合犹可出荡。若营栅一固无所用武请与其弟子四子五帅所领百馀人开承明门挑贼许之子一乃身先士卒抽戈独进群贼夹攻之从者莫敢继子四子五见事急相引赴贼并见害。
    张嵊为吴兴太守太清二年侯景围京城嵊遣弟伊率郡兵数千人赴援三年京城陷御史中丞沈浚避难东归嵊往见而谓曰：贼臣凭陵社稷危耻正是人臣效命之秋今欲收集兵力保据郡邑。若天道无灵忠节不展虽复及死义亦无恨浚曰：鄙郡虽仗义拒逆谁敢不从固劝嵊举义，於是收集士卒缮筑城垒时邵陵王东奔至钱塘闻之遣板授嵊征东将军加侍中二千石嵊曰：朝廷危迫天子蒙尘今日何情复受荣号留板而已贼行台刘神茂攻破义兴遣使说嵊曰：若蚤降附当还以郡相处复加爵赏嵊命斩其使仍遣军主王雄等帅兵於鲤渎逆击之破神茂神茂退走侯景闻神茂败乃遣其中军侯子鉴帅精兵二万人助神茂以击嵊嵊遣军主范智朗出郡西拒战为茂所败退归贼骑乘胜焚栅栅内众军皆奔嵊乃释戎服坐於厅事贼临之以刃终不为屈乃执嵊以送景景刑之於都市子弟同遇害者十馀人。
    徐文盛为持节督宁州刺史太清中闻国难乃召募得数万人来赴世祖嘉之以为持节散骑常侍左卫将军督梁南秦沙东益巴北巴六州诸军事仁威将军秦州刺史。
    柳仲礼为司州刺史太清二年侯景反仲礼率衡州刺史韦粲南陵太守陈文衡宣猛将军李孝钦等皆来赴援。
    羊亚仁为北司州刺史太清二年侯景既背盟亚仁乃与赵伯超及南康王会理共攻贼於东府城反为贼败台城陷景以为五兵尚书亚仁常思奋发谓所亲曰：吾以凡流受宠朝廷竟无报效以答重恩今。若以此终没有馀责因泣下见者伤焉三年出奔江西将赴江陵至东莞为故北徐州刺史荀伯道子晷所害临死以报效不终因而泣下。
    韦粲为安远将军衡州刺史太清元年粲至州无几便表解职二年徵为散骑常侍粲还至庐陵闻侯景作逆便简阅部下得精卒五千马百疋倍道赴援至豫章奉命报云：贼已出横江粲即就内史刘孝仪共谋之孝仪曰：必如此当有别敕，岂可轻信单使妄相惊动或恐不然时孝仪置酒粲怒以杯抵地曰：贼已渡江便逼宫阙水陆俱断何暇有报假令无敕岂得自安韦粲今日何情饮酒即驰马出部分将发会江州刺史当阳公大心遣使要粲粲乃驰往见大心曰：上游蕃镇江州去京最近殿下情计实宜在前但中流任重当须应接不可阙镇今宜。且张声势移镇湓城行遣偏将赐随於事便足大心然之遣中兵柳昕帅兵二千随粲粲悉留家累於江州以轻舸就路至南州粲外弟司州刺史柳仲礼亦帅步骑万馀人至横江粲即送粮仗赡给之并散私金帛以赏其战士先是安北将军鄱阳王范亦自合肥遣西豫州刺史裴之高与其长子嗣帅江西之众赴京师屯於张公洲待上流诸军至是时之高遣公渡仲礼与粲合军进屯王游苑粲建议推仲礼为大都督报下流众军裴之高自以年位高耻居其下乃云：柳节下是州将，何须我复鞭板累日不决粲乃抗言於众曰：今者同赴国难义在除贼所以推柳司州者正以久捍边疆先为侯景所惮。且士马精锐无出其前。若论位次柳在粲下语其年齿亦少於粲直以社稷之计不得复论今日贵在将和。若人心不同大事去矣。裴公朝之旧齿年德已隆岂应复挟私情以阻大计粲请为诸君解释之乃单舸至之高营切让之曰：前诸将之议豫州意所未同即二宫危逼猾寇滔天臣子当戮力同心，岂可自相矛豫州必欲立异锋镝便有所归之高垂泣曰：吾荷国恩荣自应帅先士卒顾恨衰老不能效命企望柳使君共平逆谓众议已定无俟老夫耳。若必有疑当剖心相示，於是诸将定议仲礼方得进军次新亭贼列阵於中兴寺相持至晚各解归是夜仲礼入粲营部分众军旦日将战诸将各有据守令粲顿於青塘当石头中路粲虑栅垒未立贼必争之颇以为惮谓仲《礼》曰：下官才非御侮直欲以身徇国节下善量其宜不可致有亏丧仲《礼》曰：青塘立营迫近淮渚欲以粮储公乘尽就泊之此是大事非兄不可。若疑兵少当更差军相助乃使直阁将军刘叔裔帅兵助粲粲帅所部水陆俱进时值昏雾军人迷失道比及青塘夜已过半垒栅至晓未合景登禅灵寺阁望粲营未立便率锐卒来攻军副王长茂劝据栅待之粲不从令军主郑逸逆击之命刘叔裔以水军截其後裔畏懦不敢进逸遂败贼乘胜入营左右牵粲避贼粲不动犹率子弟力战兵死略尽遂见害粲子尼及三弟助警构从弟昂皆战死亲戚死者数百人贼傅粲首阙下以示城内太宗闻之流涕曰：社稷所寄维在韦公如何不幸先死行阵诏赠护军将军世祖平侯景追谥曰：忠贞并追赠助警构及尼皆中书中昂员外散骑常侍。
    羊侃为都官尚书侯景反逼城侃亲拒之景遣仪同傅士哲呼侃与语曰：侯王远来问讯天子何为闭距不时进纳尚书国家大臣宜启朝廷侃曰：侯将军奔亡之後归命国家重镇方城悬相任寄何所患苦忽致称兵今驱乌合之众至王城之下虏马饮淮矢集帝室，岂有人臣而至於此吾荷国重恩当禀承庙以扫大逆耳不能妄受浮说开门揖盗幸谢侯王蚤自为所士哲。又曰：侯王事君尽节不为朝廷所知欲面启至尊以除奸佞既居戎旅故带甲来朝何谓作逆侃曰：圣上聪明哲无幽不有何奸佞而得在朝欲饰其非宁无诡说。且侯王亲举白刃以向城阙事君尽节正。若是邪士哲无以应乃曰：在北之日久挹风猷愿去戎服得一相见侃为免胄士哲瞻望久之而去。
    陈沈恪仕梁为宣猛将军监吴兴郡自吴兴入朝高祖受禅使中书舍人刘师知引恪令勒兵入辞因徵卫梁敬帝如别宫恪乃排闼入见高祖曰：恪身经事萧家来今日不忍见此事分受死耳决不奉命高祖嘉其意乃不复逼。
    章昭达为镇南将军江州刺史废帝即位迁侍中华皎之反也。其移文檄并假以昭达为辞。又频遣使招之昭达尽执其使送於京师皎平进号征南将军增邑并前二千五百户。
    韩子高初文帝出守吴兴子高事帝恭谨帝甚宠爱之帝之讨张彪也。沈泰等先降文帝据有州城周文育镇北郭香岩寺张彪自郯县夜还袭城文帝自北门出仓卒暗夕军人扰乱文育亦未测文帝所在唯子高在侧文帝乃遣子高自乱兵中往见文育反命酬答於ウ中。又往慰劳众军文帝散兵稍集子高引入文育营因共立栅明日与彪战彪将申缙复降彪奔松山浙东平文帝乃分麾下多配子高子高亦轻财礼士归之者甚众文帝嗣位除右军将军。
    侯安都为镇西将军讨余孝励还军至南皖而高祖终安都随文帝还朝仍与群臣定议翼奉文帝时帝谦让弗敢当太后。又以衡阳王故未肯下令群臣犹豫不能决安都曰：今四方未定何暇及远临川王有功天下须共立之今日之事後应者斩便按剑上殿白太后出玺。又手解文帝推就丧次文帝即位迁司空仍为都督南徐州诸军事征北将军南徐州刺史。
    程灵洗为郢州刺史云   麾将军华皎之叛也。遣使招诱灵洗灵洗斩皎使以状闻朝廷深嘉其忠增其守备给鼓吹一部因推心待之。
    鲁广达为中领军隋贺。若弼进军锺山广达率众於白土岗置阵与弼旗鼓相对广达躬擐甲胄手执桴鼓率励敢死冒刃而前隋军退走广达逐北至营杀伤甚众如是者数四焉及弼攻败诸将乘胜至宫城烧北掖门广达犹督馀兵苦战不息斩获数十百人会日暮乃解甲面台拜恸哭谓众曰：我身不能救国负罪深矣。士卒皆涕泣欷，於是乃就执祯明三年依例入隋广达怆本朝沦覆遘疾不治寻以愤慨卒尚书令江总抚柩恸哭乃命笔题棺头为《诗》曰：黄泉虽抱恨白日自流名悲君感义死不作负恩生总。又制广达墓铭其略曰：灾流淮海险失金汤时屯运极代革天亡爪牙背义甲胄无良独标忠勇率御有方诚贯皎日气励严霜怀恩感报抚事何忘。
    王猛徙镇广州未之镇而隋师济江猛总督所部赴援时广州刺史临汝侯方庆西衡州刺史衡阳王伯言并隶猛督府各观望不至猛使高州刺史戴知烈清远太守曾孝远各以轻兵就斩之而发其兵。
    後魏刘洁道武时为会稽公与永安侯魏勤率众三千人屯於西河以镇抚之。又与勤及功劳将军元屈等击吐京叛胡时离石胡出以眷引屈丐骑断截山岭邀洁洁失马登山力战矢刃俱尽为胡所执送诣屈丐洁声气不挠呼其字而与之言神色自。若屈丐壮而释之後得还国。
    崔玄伯为周兵将军时明元未立清河王绍闻人心不安大出财帛班赐朝士玄伯独不受明元即位命玄伯居门下虚己访问以不受绍赐财帛特赐帛二百匹。
    叔孙俊年十五以便弓马为猎郎清河王绍闭宫门明元在外以俊为爪牙明元即位命俊与元磨浑等拾遗左右及朱提王悦将为大逆俊觉悦举动有异便引手掣之乃於悦怀中得两刃匕首遂杀之。
    段进太武初为白道守将蠕蠕大檀入塞围之力屈被执进抗声大骂遂为贼所杀太武愍之追赠安北将军赐爵显美侯谥曰：壮。
    陈建以善骑射擢为三郎稍迁下大夫内行长太武讨山胡白龙轻之单将数十骑登山临每日如此白龙乃伏壮士十馀处出於不意太武堕马几至不测建以身捍贼大呼奋击杀贼数人身被十馀钅仓太武壮之赐户二十。
    卢鲁元为散骑常侍右将军从征赫连昌太武亲追击之入其城门鲁元随太武出入是日微鲁元几至危殆。
    刘尼为振威将军宗爱既杀南安王余於东庙秘之唯尼知状尼劝爱立文成爱自以负罪於景穆闻而惊曰：君大痴人皇孙。若立岂忘正平时事乎！尼曰：若尔今欲立谁爱曰：待还宫擢诸王子贤者而立之尼惧其有变密以状告殿中尚书源贺贺时与尼俱典兵宿卫仍共南部尚书陆丽谋曰：宗爱既立南安还复杀之今不能奉戴皇孙以顺民望社稷危矣。将欲如何丽曰：唯有密奉皇孙耳，於是贺与尚书长孙渴侯严兵守卫尼与丽迎文成於苑中丽抱文成於马上入於京城尼驰东庙大呼曰：宗爱杀南安王大逆不道皇孙已登大位有诏宿卫之士皆可还宫众咸唱万岁贺及渴侯登执宗爱贾周等勒兵而入奉文成於宫门外入登永安殿以尼为内行长进爵建昌侯迁散骑常侍安南将军。
  </div>
  <div class="pagination">
   <a href="册府元龟_page289.html">
    上一页
   </a>
   <span>
    ...
   </span>
   <a href="册府元龟_page285.html">
    285
   </a>
   <a href="册府元龟_page286.html">
    286
   </a>
   <a href="册府元龟_page287.html">
    287
   </a>
   <a href="册府元龟_page288.html">
    288
   </a>
   <a href="册府元龟_page289.html">
    289
   </a>
   <span class="current-page">
    290
   </span>
   <a href="册府元龟_page291.html">
    291
   </a>
   <a href="册府元龟_page292.html">
    292
   </a>
   <a href="册府元龟_page293.html">
    293
   </a>
   <a href="册府元龟_page294.html">
    294
   </a>
   <a href="册府元龟_page295.html">
    295
   </a>
   <span>
    ...
   </span>
   <a href="册府元龟_page291.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
