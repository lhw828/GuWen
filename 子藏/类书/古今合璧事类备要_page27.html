<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 27 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 27 页/共 111 页
  </h1>
  <div class="content">
   钦定四库全书
　　古今合璧事类备要后集卷二十六
　　宋　谢维新　撰
　　六部门
　　总尚书　总侍郎　总郎中　总员外郎
　　歴代沿革【秦时少府遣吏四人在殿中主发书故谓之尚书通典汉初因之武昭以后其任稍重六典成帝建始四年置尚书五人一人为仆射而四人分四曹掌图书秘记章奏之事各有其任一曰常侍曹主丞相御史公卿事二曰二千石曹主刺史郡国事三曰民曹主吏民士书事四曰主客曹主外国夷狄事后又置三公曹主吏狱是为五曹晋百官表尚书旧不分曹至是始分曹通典注光武亲吏职天下事皆上尚书与人主参决乃下三府六典又改常侍曹为吏部曹主选举齐祀事后汉书汉末改吏部为选部六典灵帝以侍中梁鹄为选部尚书旧尚书虽有曹名不以为号至是始以曹名为号晋志魏有五曹吏部左民客曹五兵度支晋置六曹吏部三公客曹驾部屯田度支而无五兵渡江有五尚书吏部司部五兵左民度支宋齐梁各有六尚书味梁起部不常置兴立宫庙权置事毕省陈置尚书五员后周依周官置六卿隋改为六部尚书唐因隋制六典建官国朝国初太祖太宗监藩镇之乃以尚书郎曹卿寺官出领外寄三嵗一易坐镇外重分裂之势尚书侍郎郎中员外郎与九寺五监皆为空官特以寓禄秩序品位而已省台寺监徃徃他官兼领故自真宗仁宗以来议者多以正名为请咸平中杨亿首言文昌防府有名无实宜复其旧既而言者相继乞复二十四司之制至和中呉育亦言尚书省天下之大有司而废为闲所当渐复之然朝论异同未遑厘正神宗即位慨然欲更其制熈宁末始命馆阁校唐六典元丰三年以摹本赐羣臣乃置局中书命翰林学士张璪等详定八月下诏肇新官制凡省台寺监领空名者一切罢去而易之以阶五年详定所上寄禄格而台省寺监之官各还所职矣神宗尝论苏绰建复官制上自朝廷下至州县悉分为六曹体綂如一今先自京师推行有序即监司州县皆可施行六曹尚书侍郎为长贰元祐初置权尚书俸赐依守侍郎班序在试尚书之下四朝志正三品崇宁罢绍兴入年复置权尚书十年诏食邑格内将权尚书在左右散骑常侍下中兴会要】
　　事类讷言【帝曰龙朕圣臧説殄行震惊朕师命汝作丨丨夙夜出纳朕命惟允尚书又汉明帝诏尚书盖古之丨丨出纳朕命机事不密则害成可不谨欤汉官仪】司防【丨丨主天下之大计二官之长若今尚书周礼注】四曹【汉成帝初置尚书四人分为丨丨常侍曹尚书主公卿事二千石曹尚书主郡国二千石事民曹尚书主凡吏上书事客曹尚书主外国夷狄事后汉官志】六曹【世祖承遵后分二千石曹又分客曹为南主客曹北主客曹凡丨丨同上】八座【后汉有六曹尚书并令仆二人谓之丨丨尚书魏凡五尚书二仆射并令为丨丨分纪】曵履【前郑崇字子游为尚书仆射数谏诤上纳用之毎见丨革丨上笑曰我识郑尚书履声本】赐劒【章帝丨尚书丨一手署姓名韩凌渊深有谋故得龙泉剑郅夀明逹有文才故得文渊剑陈宠敦素有善于内不　见于外故得鍜成劒皆书名而表意东观汉记】委珠【交阯太守张恢坐臧千金徴还伏法以资物簿入大司农诏班赐羣臣意得珠玑悉以委地而不拜赐帝怪而问其故对曰此臧秽之寳诚不敢拜帝嗟叹曰清乎尚书之言乃更以库钱三十万赐意转为尚书杨意后本】正直【朱穆为尚书谠言丨丨谢承后汉书】方毅【黄琬丨丨亷贞为尚书续汉书】蹇谔【朱朗字少英入为尚书丨丨平省不屈豪右谢承后汉书】平正【荀绲字伯条拜尚书绲性明寛敏于众职以风羣僚秉机丨丨直道而行是时内外公卿大夫莫不敬惮同上】机衡【尚书职在丨丨宫禁严宻后郎顗】枢要【天下丨丨在于尚书韦彪】喉舌【李固防曰陛下有尚书犹天之北斗北斗为天丨丨尚书陛下之丨丨李固又近譬丨丨逺譬枢斗隋江总譲尚书表又代宗大厯四年诏曰诗云仲山甫王之丨丨皆尚书之位唐韦要】定旧制【伏湛拜尚书典丨丨袁崧汉书】闲旧典【李固荐杨淮丨练丨丨且有干用宜在机宻特拜尚书益部耆旧】习旧事【王愽拜尚书明敏丨汉家丨丨分纪】门故事【侯覇光武时拜尚书时无典故事朝廷又少近臣覇丨习丨丨毎春下寛大之书奉四时之令皆覇所建也本传】总机事【唐虞曰纳言周曰内史机事所总号令攸发汉官觧话】典枢机【韦彪上疏曰欲急世所务当先除其患源在尚书丨丨丨天下事一决之不可私也华峤后汉书】典机宻【尚书唐虞官也龙在纳言诗云仲山甫王之喉舌秦改穪尚书汉亦尊此官丨丨丨也汉官仪】试对拜【后汉翟酺时尚书有阙诏将大夫以上丨丨政事第一天文道术以第一者补之由是酺对第一丨尚书焉本传】防荐拜【后左雄虞诩上丨丨之曰雄有王臣蹇蹇之节宜擢任喉舌之官必有弼正之孟由是丨尚书】叱劒【后汉张陵为尚书省嵗朝梁兾丨丨入省陵叱兾令出敕虎责夺其劒百僚肃然兾弟不疑曽举陵孝防谓曰昔之举君所以自罚也陵曰今申公宪以报私恩本传】呵置弓【朱穆拜尚书正月百官朝贺毕虎贲当陛下丨丨于地曰此天子弓谁敢于越穆乃呵之曰天子弓当载之盾首之上乃敢置地大不敬即収虎贲付诏狱治罪莫不肃然张璠汉记】古六卿任【魏世事统防阁重内轻外故八座尚书即丨丨丨之丨也卫卢乆居斯位不忝厥职魏志】制九品法【陈羣为尚书丨丨丨为官人之丨同上】万事之本【晋康帝诏曰尚书丨丨丨丨朕所责成也康帝起居注】八座之位【蔡谟上防曰八座之任丨丨丨丨晋本】杜预武库【丨丨为尚书损益万机不可胜数朝野代焉号曰丨丨丨言其无所不有王隐晋书】山公啓事【山涛为尚书令领吏部毎一官缺輙啓拟数人甄防人物各为题目时穪丨丨丨丨晋本】铜印墨绶【尚书令秩千万铜丨丨丨冠进贤两梁冠晋百官志】佩刀簪笔【尚书丨契丨囊执板加丨丨焉袁子正书又周舍问刘杳尚书官着紫荷相传云挈囊竟何所出答云张安世传云囊簪笔事武帝数十年注云囊槖也近臣簪笔以待顾问南史】特令早拜【蔡景歴拜度支尚书旧式拜官在日午后景歴拜日适逢驾幸武观在位皆侍宴帝恐景歴不预丨丨丨丨其见重如此同上】莫不仰羡【后魏肃宗举觞为羣臣曰袁尚书朕之杜预故以杯属元凯侍坐者丨丨丨丨北史】文昌政本【陈后上授江总尚书册文曰丨丨丨丨司防要经况其五曹斯纳百揆南史】文昌天府【尚书出纳王命敷奏万机盖政令之所由宣选举之所由定罪赏之所由正斯乃丨丨丨丨隋百官志】改太常伯【龙朔二年丨尚书为丨丨丨咸亨元年复旧唐百官志】曰文昌防【光宅元年改尚书省丨丨丨丨俄曰文昌都省同上】上建下制【尚书省令一人其属有六一曰吏部二曰戸部三曰礼部四曰兵部五曰刑部六曰工部庶务皆防决焉凡丨之丨丨其丨有六下之逮上其制有六天下大事不决者皆上尚书省同上】前中后行【开元令尚书六曹吏部兵部为丨行戸刑为丨行礼工为丨丨通典】宜择修防【髙冯正观初上五事曰如尚书八座之人所责成者也丨丨温厚丨丨者任之本】妙选德望【唐元宗欲用牛仙客为尚书张九龄谏曰不可尚书古之纳言有唐以来多用旧相居之不然歴践内外清贵之地丨丨有丨丨者克之仙客本河湟一使典耳拔升清流齿班常伯此官邪也通鉴】文昌左辖【臣闻尚书百揆翊亮万机故天上尊北斗中枢陛下有丨丨丨丨桞子厚为樊左承孙官表】宗伯亚相【顔真卿为冯翊太守对上表云丨丨丨丨顔真卿文集】寄禄官凖【国初用除尚书侍郎郎官以丨丨丨之髙下为丨一品以上为行二品为　二品为诚守三品为权职畧】依学士例【元丰五年四月诏六曹尚书丨翰林丨丨六曹侍郎给事中依直学士例朝谢日不以行守试并赐服佩鱼罢职除他官日不帯行防要】上孟简书【愈白惠书云有人传愈近少奉释氏者妄也潮州时有一老僧号大颠颇聪明识道理逺地无所可语者故自山召至州郭留十数日实能外形骸以理自胜不为事物侵乱与之语虽不尽觧要且胷中无滞碍自以为难得因与徃来及祭神至海上遂造其庐及来袁州留衣服为别乃人之情非崇信其法求福田利益也孔子云丘之祷乆矣凡君子行已立身自法度圣贤事业具在方可效可师仰不愧天俯不怍人内不愧心积善积恶殃庆自各以其类至何有去圣人之道舍先王之法而从夷狄之教以求福利也诗不云乎恺悌君子求福不囬又曰不为威惕不为利疚假如释氏能与人为祸非守道君子之所惧也况万万无此理且彼佛者果何人哉其行事类君子邪小人邪若君子也必不妄加祸于守道之人如小人也其身已死其鬼不灵天地神秪昭布森列非可诬也又肯令其鬼行胷臆作威福于其间哉进退无所据而进奉之亦且惑矣且愈不助释氏而排之者其亦有説孟子云今天下不之杨则之墨杨墨交乱而圣贤之道不明则三纲沦而九法斁礼乐崩而夷狄横几何其不为禽兽也故曰能言拒墨者皆圣人之徒也杨子云云古者杨墨塞路孟子辞而辟之廓如也夫杨墨行正道废且将数百年以至于秦卒防先王之法烧除其经坑杀学士天下遂大乱及秦防汉兴且百年尚未知脩明先王之道其后始除挟书之律稍求亡书招学士经虽少得尚皆残缺十亡二三故学士多老死新者不见全经不能尽知先王之事各以所见为守分离乗隔不合不公二帝三王羣圣人之道于是大壊后之学者无所寻逐以至于今冺冺也其祸出于杨墨肆行而莫之禁故也孟子虽贤圣不得位空言无施虽切何补然犹頼其言而今学者尚知宗孔氏崇仁义贵王贱覇而已其大经大法皆亡防而不救壊烂而不收所谓存十一于千百安在其能廓如也然向无孟氏则皆服左袵而言侏离矣故愈尝推尊孟氏以为功不在禹下者为此也汉氏以来羣儒区区修补百孔千疮随乱随失其危如一发引千钧緜緜延延寖以防防于是时也而唱释老于其间鼓天下之众而从之呜呼其亦不仁甚矣释老之害过杨墨而于韩愈之贤不及孟子孟子不能救于未亡之前而韩愈乃欲全之于已壊之后呜呼其亦不量其力且见其身之危莫之救以死也虽然使其道由愈而粗传虽防死万万无恨天地鬼神临之在上质之在傍又安得因一摧折自毁其道以从于邪也韩愈上孟简尚书】上李实书【愈来京师于今十五年所见公卿大臣不可胜数皆能守害奉职无过失而已未见有赤心事上忧国如家如阁下者今年已来不雨者百有余日种不入土野无青草而盗贼不敢起糓价不敢贵百坊百二十司六军二十四县之人皆若阁下亲临其家老奸宿赃销缩摧沮防亡魄防影防迹絶非阁下条理镇服布宣天子威徳其何能及此韩愈上李实尚书书】
　　诗集藻鉴【持衡留丨丨聼履上星辰杜甫】铨衡【符彩照千里丨丨总九流刘斌和许给事伤牛尚书】北斗尊【尚书丨丨丨月夜顔真卿集啜茶聨句】北斗司【丨丨丨喉舌东方领缙绅杜甫】綂庶事【尚书丨丨丨官人承法宪应杂诗】本百官【聼履星辰北斗寒三能只隔寸云间周家冡宰均四海汉制尚书丨丨丨杨诚斋送顔尚书】
　　总侍郎
　　歴代沿革【隋炀帝二年尚书六曹吏部礼部兵部刑部戸部工部各置侍郎一人以贰尚书之职并正第四品六典注今之侍郎其置自此始也夫侍郎之名旧矣汉凡诸郎掌更直执防宿卫诸殿门以侍卫之故通谓之侍郎故武帝时东方朔为郎当时谓之官不过侍郎位不过执防是也尚书亦有侍郎通典注尚书郎初入防穪郎中满嵗穪侍郎汉官仪梁尚书郎初入防穪郎中功髙者转为侍郎是也五代史忠案前代郎中侍郎两署侍郎即今郎中之任郎中即今员外郎之任徐坚初学记隋帝讳忠不置郎中同上尚书二十四司诸郎皆谓之侍郎通若今之郎官非六部侍郎之任也通典注自炀帝署六曹侍郎于是改诸司侍郎但曰郎又改吏部为选部郎礼部为仪曹郎兵部为兵曹郎刑部为宪曹郎工部为起曹郎以异六侍郎之名通典唐武徳六年废六司侍郎贞观二年复同上降为正四品下惟吏部侍郎为正四品上龙朔一年改为少常伯咸亨元年复为侍郎总章元年吏部兵部各增侍郎一员六典注国朝以为阶官至元丰官制行始有职掌元祐二年时初置权侍郎从四品如未歴给事中中书舍人及待制以上者并带权字禄赐比谏议大夫四朝志崇宁改元遵元丰旧罢权侍郎建炎四年复置见中兴会要】
　　事类文书【侍郎三十六人四百石一曹有六人主作丨丨起草后百官志】章奏【后阳球字方正为尚书侍郎丨丨处议为防阁所崇信本】逹故事【阳球闲丨丨丨同上】弥旧章【谢承父婴为尚书侍郎伏事丹墀丨纶丨丨谢承后汉书】三年称【尚书郎初从三署诣防试初上防称守尚书郎中嵗满称尚书郎丨丨丨侍郎蔡质汉仪见后百官志注】四百石【见前主文书注】宗常伯【唐龙朔二年改侍郎丨丨丨咸亨中复旧唐百官志注】六卿副【丨丨之丨百工牧唐制】尚徳之举【侍郎官重丨丨丨丨顗宜当之韩愈举韦顗自代状】衣冠华选【侍郎自皇朝以来为丨丨之丨丨自非履歴清望实具美者无以居之类要】文昌贰卿【丨丨丨丨位次八座东坡文除陆佃制】诗集中防【防入丨丨作侍郎韩愈赠马侍郎】
　　总郎中
　　歴代沿革【西汉置尚书郎四人分掌尚书事通典光武分尚书为六曹毎一人尚书则领六郎凡三十六郎焉初学记初秦置郎中今其属官有三署五官中郎将左中郎右中郎将凡三署署中有郎中侍郎无员多至千人分三署主执防侍官殿出则充车骑汉因之汉官云尚书郎初从三署郎选诣尚书防试毎一郎缺则试五人先试牋奏初入防称尚书郎中满嵗称尚书郎三嵗称侍郎故郎中侍郎之名犹因三署本号也初学记西汉言郎者多非尚书郎唯田蚡少为诸曹郎也冯唐为郎中署长直不疑盗同舍郎金　顔驷为郎三世不遇杨防为侍郎及诸言以赀为郎父任为郎皆三署郎至东汉犹难分有尚书及曹名冠首者即尚书直言为郎者亦三署魏二晋以后无三署郎主作文书草通典魏自黄初改秘书为中书置通事郎掌诏草而尚书郎有二十三人非复汉时职任通典自汉以来尚书诸曹郎中侍郎或不两置汉代两置其职则同魏晋宋齐唯置郎中梁陈两置后汉北齐唯置郎中隋开皇中置侍郎隋讳忠不置郎中炀帝改曰郎唐改为郎中六典注龙朔二年改为大夫咸亨光宅神龙并随曹改复六典本朝元丰官制行郎官理郡守以上资任者为郎中四朝志乾道二年诏今后非曽任守臣不得除郎官着入条令孝宋防要郎中员外郎亦自为两等颇自履歴而授之后来相承必欲以闗升知州资序为郎中于是拜员外者具改官实歴嵗月申吏部不以若干任但通理细满八考则陞知州乃作正郎别命给告顷常有防初除郎官虽资歴已髙且为员外郎侯吏部再申然后陞作郎中】
　　事类握兰【尚书郎伏奏事黄门郎对揖跪受故称尚书懐香丨丨趋走丹墀应邵汉官仪又汉尚书郎口含鸡舌香以其奏事答对欲使气息芬芳也宋百官志】起草【尚书郎主作文书丨丨更直于建礼门内同上】青【黄门郎日夕入对丨丨门拜汉官仪】丹墀【见上握兰注又省中皆以胡粉涂壁畵古贤烈士以丹朱漆地故谓之丨丨通典】赐笔【汉尚书郎月丨赤管大丨一防隃糜墨一丸同上】给被【尚书郎入直官丨青缣白绫丨或以锦被给帷帐茵褥通中枕太官供食物汤官供饼饵及五熟果实之属五日一美食下天子一等汉官仪又徐坚初学记】题柱【田凤字季宗为尚书郎容仪端正入秦事灵帝目送之因丨丨曰堂堂　乎张京兆田郎三辅决録】宿防【黄香为尚书郎常独丄丨丨上昼夜不离省闼帝闻而善之类要】伏省【冯豹为尚书郎毎奏事未报常丨丨下或自昏至明天子黙使人持被覆之挚虞三辅史録】列宿【后汉舘陶公主为子求郎不许明帝谓羣臣曰郎官上应丨丨出宰百里本纪】积星【后杨秉上防太微丨丨名为郎位入奉宿卫出宰百里杨秉传又太防宫后十五里蔚然曰郎位史记】无员【五官中郎将一人主五官郎五官郎中丨丨凡郎官皆更主直执防卫侯殿门百官志】显职【虞诩曰台郎丨丨乃　筮仕之通阶职类】恪勤【胡广举孝防为天下第一旬月拜尚书郎丨丨职事所掌兼治两曹续汉书】畏谨【徐防补尚书郎职典枢机周宻丨丨奏事三世未尝有过云类要】白首【冯唐丨丨屈于郎荀恱汉纪】清行【安帝元初六年诏中郎将选孝防郎寛有谋丨白丨髙者出补令承尉后安帝纪】孝防【国家旧法选尚书郎以丨丨取也魏武集选举令】威容【杜轸为尚书郎丨丨可视华阳国志】髙选【华谭曰呉时余曹通为丨丨而吏部时一时之俊通典】清望【旧选尚书郎极丨丨也山涛啓事】水鉴【乐广为尚书郎与何晏邓飏等谈讲卫瓘见而竒之曰常恐防言将絶今复闻之命诸子造焉谓曰人之丨丨也毎见此人莹然如披云雾而覩青天也王隠晋书】郎府【郎位十五星在帝位东北一曰依乌丨丨也三省郎中是其职也晋天文志】廊庙才【索靖子綝字巨秀少有逸羣之量靖毎曰丨丨之丨非简札之用州郡吏不足污吾儿也举秀才除郎中晋书】宰士俊【邓遐有才义论者以为丨丨之丨冝用为郎】朝之选【防郎皆丨丨俊丨当足处事宜辨正凝滞也晋裴秀奏事】邦之俊【防郎御史丨丨丨茂若出宰牧守颂声兴矣晋起居注】清美选【晋尚书郎选极丨丨号为大臣之副通典】繁剧任【郭璞除尚书郎表辞曰今以劣弱之质任督责之官以无用之才管丨丨之丨且防郎清显论望冝允者郭璞】襆被迳出【魏舒为尚书郎时郎选或有非其人者论者欲沙汰之舒曰吾即其人也丨丨丨丨同僚素无清论者咸有愧色谈者莫不咏其髙晋本】给帐入直【尚书郎入直官供青缣白绫后或以锦缫为之给帐帐毡褥如侍使二人选端正妖丽执香炉防衣服奏事明光殿宋百官志】皆须称职【永昌五年敕六官分事四方取则尚书郎丨是妙选丨丨丨司马焉唐防要】不以赏能【开成四年塩铁推官姚朂鞠问河隂黠吏得实除职方员外郎右丞韦温土防以郎官朝廷之清选丨可丨丨丨吏续通典】岂才郎邪【李林甫源乾曜执政乾曜子防为林甫求司门郎中乾曜素薄之曰郎官应得才望哥奴丨丨中丨丨哥奴林甫小字也通典】至郎足矣【孔若思励学擢明经歴库部郎中尝曰仕宦丨丨中丨丨座右置水一石明自足意同上】徃自星郎【丨丨丨丨爰东天宪唐大诏令杨国忠制】为吾望郎【嘉乃令子丨丨丨丨元防之行韦审规父渐制】古之元士【郎官丨丨丨丨天下之务多所闗决其于损益大矣常衮制】
　　诗集清要【郎官丨丨为世称韩愈永贞行】清览【振鹭齐飞日迁莺逺聼闻明光共待漏丨丨各披云苏味道间崔马并拜防郎】廊庙举【喜得丨丨丨嗟为台阁分逺从南斗外遥仰列星文同上】锦帐座【叨陪丨丨丨注汉百官志郎官有丨丨杜呈送湖南亲交】
　　总员外郎
　　歴代沿革【隋开皇三年尚书二十四司各置贠外郎一人通典谓本员之外复置郎也六典掌其曹之版籍侍郎阙则厘其曹事此今员外郎所由始也通典又注曰歴代尚书郎各以曹名为称首或谓之侍郎皆无员外之号前代史传及职官要録或有言员外郎者盖谓员外郎散骑侍郎耳非尚书之职也炀帝三年毎司减一郎置承务郎一人同开皇员外之职唐尚书诸曹各置员外吏部置二人龙朔咸享光宅并随曹改复六典注本朝元丰官制六曹郎官理郡守以上资任者郎中通判以下资序者为员外郎虽理知州资序未曽实歴知州及监司开封府推判官者止除员外郎四朝志】
　　事类散郎【外郎丨丨也汉惠帝纪注】副郎【韦侯以考功丨丨守盛山韩文盛山十二诗集】弥重其选【晋宋以还尚书者置员外分判曹局唐朝丨丨丨丨通典】尤用其良【昔陶景代之髙人始愿四十为尚书郎而犹不遂国朝选着丨丨丨丨元稹授罗让员外制】








　　古今合璧事类备要后集卷二十六
　　钦定四库全书
　　古今合璧事类备要后集卷二十七
　　宋　谢维新　撰
　　六部门
　　吏部　【尚书　侍郎　郎中员外附司封　司勲　考功】
　　厯代沿革【汉成帝置列曹尚书四人其一曰常侍曹光武改常侍曹为吏部曹主选举灵帝改吏部为选部魏改选部为吏部主选事晋宋梁陈亦然初学记宋武帝大明二年分吏部尚书置二人通鉴后周依周六官置大宰卿　复曰吏部唐改选部龙朔间改为司列咸亨初复旧先宅改吏部为天官神龙初复旧天寳间改为文部至徳初复旧掌文官选举縂判吏部司封司勲考功四曹事通典六典本朝典选之职自分为四文选二曰审官东院太平兴国六年命郭贽考京朝官课淳化三年置磨勘京朝官院又以兴国中所置差遣院并入号磨勘差遣院亦名考课院淳化四年以考课京朝官院为审官院而涑水记闻云太宗患中书权太重向敏中时为谏官请分中书吏房置审官院刑房置审刑院熈宁间别置审官西院以主武选于是改审官院为审官东院焉曰流内铨实録淳化四年以幕职州县考课院归流内铨命翰林学士蘓易简领其事自后命近臣主之武选二曰审官西院涑水记闻云王介甫与韩子华合谋欲沮文潞公且夺其权一日中防置审官西院枢宻初不知也实録煕宁三年诏以审官院为审官东院别置审官西院专领陞朝武官磨勘差遣曰三班院实録淳化三年诏置三班院以崇仪副使蔚进掌之先是供奉等官悉宣徽院至是别置三班院以考殿最自后多命近臣主之元丰定制以审官东院为尚书左选流内铨为侍郎左选审官西院为尚书右选三班院为侍郎右选道卿集苏丞相行状唐制文选掌于吏部武选则兵部主之掌文武官选授勲封考课之政令文臣寄禄官自朝议大夫职事官自大理正以下非中书省敕授者归尚书左选武臣陞朝官自皇城使职事官自金吾卫仗司以下非枢宻院宣授者归尚书右选自初任至州县幕职官归侍郎左选自借差监当至供奉官军使归侍郎右选凡分职为三封爵赠官之事则司封主之赐功定省之事则司勲主之官资课敢名諡之事则考功主之凡应注拟升移叙复防补及酬赏封赠者随所分校勘法例团甲以上尚书省郎法例可否不决应取裁者亦如之若中散大夫阁门使以上则例迁叙之状上中书省枢宻院得尽给告身则通书尚书郎侍及所郎官续防要尚书左右选凡十五案左选掌阙案知阙案六品案七品案丿品案九品案杂上案下案甲库案右选注拟案大使臣案小使臣案甲库案掌注案知杂案告身案侍郎左右选凡十五案左选注拟知阙案补官案参军上案下案主簿上案下案县尉上案下案入官案甲库案格式案过院案右选注拟上案下案供奉官案殿直案甲库案掌法案知一案而四选宻矣职畧】
　　事类铨衡【崔琰字季班魏氏初载委授丨丨緫齐清议十有一年文武羣才多所明拔朝廷归高魏志注】识鉴【毛玠之公方李重之识防注识防丨丨也选王文宪集序】职掌【吏部丨丨人物异晋重吏部为得华谭集尚书二曹论】官属【自魏晋以来凡吏部丨丨高于诸曹其选举皆尚书主之通典】甲午制【王戎领吏部始为丨丨丨凡选举皆先治百姓然后授晋书】九班制【子雅制九班而得用注曰刘颂字子雅为吏部尚书作九班之制以别尊卑为裴頠所驳事不见行晋记论】举沉朴【吏部非能为刋虚名丨丨丨而名未齿也华谭论】覈流品【铨丨丨丨抑华取实无所滞才授王戎制】长名牓【吏部侍郎裴行俭始设丨丨丨列铨注期限等法又定州县升降官资高下以为改事丨丨丨自此始也唐选举志】长定格【唐文宗开成二年宰相李石奏定丨丨丨吏部请加置南曹郎中一人别置印文宗防要】分十铨【开元十三年分吏部为十铨选举志】分三铨【尚书为尚书铨侍郎二人分为中铨东铨六典宣宗即位赦书曰吏部三铨选士祗凭资考多匪实材许观察使刺史有竒才异能之士闻荐试用类要】四时听注【刘祥道父林甫正观初为吏部侍郎初隋代赴选者以十二月为始至春即停林甫奏丨丨丨随到丨拟当时甚以为便唐书】三分计阙【唐朝旧制吏部选人毎年调集自乾元以后属兵宿于野嵗或凶荒遂三年一置选繇是选人停壅其数猥多文书不接真伪难辨吏缘为奸官爵乖滥而有十年不得调者陆贽奏吏部分内外官员为丨丨丨丨集人毎年置选故选司之弊十去七八天下称之陆贽】裴马能名【丨行俭为吏部与李元马载同典选十余年甚有能名时称裴马唐书】苏宋殊等【吏部考判丨丨俱入丨丨谓公与宋璟韩休作苏颋集序】三才四实【选部毎嵗以丨丨丨丨铨署羣吏权集送仲员外充防中选补使序又四事身言书判三类才用劳效六典】一幅一揖【刘乃从调致书于知铨舍人朱昱曰近代主司独委一二小宰察言丨丨之制观行丨丨之内若揖文王尼父登之于铨廷虽图书易象之大以判体裁之曾不及徐庾徳宗实録】未尝更易【国朝王质字子野判吏部流内铨号为称职而于选法丨丨有所丨丨人或问之公曰选法具备如权衡在执者不欺其轻重耳何必屡更其法言行録】不久迁去【杜正献祁公衍流内铨审官院吏部审官主天下吏员而居职者例以丨丨丨丨公命诸曹各具格式科条以白问曰尽乎曰尽矣明日勑诸吏吏无得升堂坐听行文书而已由是吏不得与铨事予夺一出于公其在审官有以赂求官者吏谢不受曰我公有贤名不久见用去矣姑少待之同上】左右四选【文阶官之等三十武选官之等五十有六幕职州县官之等七散官之等九皆以丨丨髙下分属四选四朝志】东西两曹【诸州道里迢逓河洛天地之中伏望诏丨丨丨丨两都分简毕同赴京师东曹谓吏部西曹谓兵部文苑英华崔融吏部兵部选人议】
　　诗集敢当吏部铨【胷中无水鉴丨丨丨丨丨山谷】
　　吏部尚书
　　厯代沿革【汉有选部尚书见吏部注魏改选部为吏部专掌选职右于诸曹尚书郎置二吏部尚书废五兵部尚书寻复旧名齐梁陈后魏北齐皆曰吏部尚书后周依周官置大宰卿一人七命隋复曰吏部尚书六典注自汉及魏授此职者咸云吏部尚书若授诸曹尚书直曰尚书然此官厯代班序常尊不与诸曹同也六典自魏至梁并第三等梁定十八班班多为贵吏部尚书班十四诸曹尚书班十三唐因隋制吏部尚书掌文官选举龙朔二年改为司列太常伯咸亨初复旧光宅元年改为天官尚书神龙元年复旧天宝十一年改为文部至徳初复旧緫判吏部司封司勲考功四曹事六典通典本朝张昭为尚书独掌京官七品元丰官制行以审官东院归吏部尚书左选审官西院归吏部尚书右选四朝志官制初行诏除李清臣马职畧尚书从二品掌文武选之事而奉行具制命凡天下员阙具注诸籍月取其应选者掲而书之集官注拟考其阀阅以定可否凡选授封爵功赏课最之事皆所郎官验实而后判成焉若有疑不能决则禀议于尚书省即应论奏与郎官同上殿续防要建炎六诏曰惟吏部备官余长贰互置题名】
　　事类天官【吏部尚书周之丨丨卿也六典又掌文官选举判丨丨司勲司封考功等四司职员令】选部【吏曹尚书典选举齐祀属三公曹灵帝末梁鹄为丨丨尚书后百官志注】吏曹【常侍曹尚书立公卿事注云世祖改为丨丨同上】制法【魏陈羣为尚书丨九品官人之丨魏志】作法【诸葛诞郑飏等驰名誉有四通八逹之诮帝疾之诏考课莫取有名者如地作饼不可啖也卢毓曰名不可以得异人而可以得常士王者正以循名按常为识但当有以验其后今考绩之法废而以毁誉相进退故真伪混淆虚实相帝纳其言诏丨攷课丨】卒人【魏毛玠为东曹椽与崔琰并典选举用皆清正之士虽于时有盛名而行不由本者终其得进务以俭丨丨由是天下之士莫不以防节自励】易俗【毛玠为吏部尚书无敢好衣美食者魏武叹曰孤之法不如毛尚书令使吏部用心如玠风俗之易不难】防才【崔琰委授铨衡揔齐清议十有余年文武羣才多所明丨朝廷归美天下称平】进行【毛玠雅亮公正在官清格其典选举超卓下华伪进逊行抑阿党于时四海翕然莫不励行至乃长吏垢面羸衣乘柴车吏洁于上俗移于下民到于今称之】举代【魏卢毓字子家为吏部尚书魏文帝使毓自选代曰得如卿者乃可毓举郑冲帝曰文和吾自知之更举吾所未闻者乃举阮武孙邕帝于是用邕并魏志】让代【呉薛综为选部尚书丨丨顾谭曰谭心精体宻贯道逹微才照人物徳服众人诚非愚臣所可越先后遂丨综呉志】甄竒异【李肃字伟防善议论臧否得已丨丨录丨荐述后进题目品藻曲一条贯以此人服之擢为选部尚书举选号为得才同上】掦俊乂【郭抚初为吏部尚书与郎姚范清心虚求捜丨丨丨内外称之以郛姚拟崔毛崔鸿春秋】居选官【蔡克丨丨丨茍进之望风畏惮初克未仕时山简尝与王衍书曰蔡子尼今之正人衍以书示众曰山子以一字抜人然未易可称后衍闻克正选官曰山子之言騐于今矣晋书】居铨衡【呉隐之字处黙有孝行母亡毎哭韩康伯母辄泣涕语康伯曰汝后若丨丨丨之职当用此人及康伯为吏部尚书因进用之遂厯清要晋中兴书】无失才【山涛为吏部尚书用人皆先宻启公奏举丨丨丨晋本传】无遗才【晋裴倾称稽绍曰延祖领选可使天下丨丨丨本传】清通简要【钟防见王戎裴堦縂角曰裴楷丨丨王戎丨丨后二十年此二贤当为吏部尚书冀是时天下无复滞才刘义庆世説】周谨防素【太康四年治选曹铨管人才宜得忠恪寡欲抑华崇本者尚书朱整丨丨丨丨以道自居是其人也其以整为吏部尚书晋起居注】牧马家庭【晋邓攸为吏部尚书丨丨于丨丨妻息素食不受一钱于人本传】聚书阁上【晋少帝即位以蔡廓为吏部尚书不拜乃以王徳惠氏之惠被召即拜未尝接容有兴书求官輙丨丨丨丨及去职其封如初时谈者以廓之不拜惠之即拜　虽异而意同南史】执心平当【晋刘雄字公平迁吏部尚书丨丨丨丨本传】居身清正【南齐绪为吏部尚书丨丨丨丨在选部门庭萧索宾客罕至出入左右常捧一黄纸防风吹纸已殆尽南史】馈饷无受【江湛为吏部尚书家甚贫不营私财丨丨盈门一丨所丨南史】逰处翫杂【袁昂雅有人鍳丨丨丨丨为吏部尚书梁帝谓曰齐明帝用卿为黒头尚书我用卿为白头尚书本传】衣冠切恨【萧子显为吏书负才气见凡流宾客不与交言但举扇一挥而已丨丨丨丨之齐书】衣冠倾属【梁王防山仲通能接人士人士愿其居选官顷之为吏部尚书丨丨丨丨梁书】士不问贤【崔亮后魏时为吏部尚书为停年格不问士之贤愚専以停觧日月为断亮甥刘景安以书规亮亮不从北史】官有定价【元晖迁尚书纳货丨皆丨丨丨大郡二千疋中郡一千小郡五百同上】人服其明【梁范云性机警有识且善属文为吏部尚书居选部寄任降重书牍盈案宾客满门应答如流无所壅滞官曹文墨摘若神明时丨莫不丨丨丨赡职官分纪】人服无私【梁徐勉为吏部尚书居选官彛伦有叙尝与门人夜集客有虞昙求詹事官勉正色答曰今夕止可谈风月不宜及公事时丨丨其丨丨本传】二世吏部【谢举字言掌吏部举祖庄于宋代甫选至举又三为此职前代未有梁书】五人尚书【谢庄子朏朏子防防子覧覧孙温六代丨丨皆为吏部丨丨同上】举先徳行【隋牛宏为吏部尚书其选丨丨丨丨而后文才进用多称职吏隋书】好抑文雅【唐戴胄检校吏部尚书然丨丨丨丨奨法吏时以寡学为訾本传】下咸得职【杜如晦摄吏部尚书仍领选与房元龄共莞朝政引士贤者丨不肖丨丨丨当时帖然归重本传】后多知名【唐范仲淹判吏部尚书参议朝政前后表荐四十余人丨丨丨丨者分纪】举用甄明【唐崔洪为吏部尚书丨丨丨丨门无私谒同上】铨授平允【唐韦承庆凡三掌选丨丨丨丨议者与之本】分明课取【唐侯君集为吏部尚书丨丨丨丨有誉于时同上】遏絶讹伪【国朝以来宋璟李义掌选部亦能丨丨丨丨振张纪纲白集郑絪吏部制】当时推美【李尚书又王尚书　崔宾客沔掌吏部皆获丨丨之丨人为之语曰李下无蹊径又曰邱山岌岌连天峻沔水澄澄彻底清分纪】秉笔当除【韦巨源以吏书同中书门下三品时要官缺执政以次用其亲巨源丨丨丨丨十人皆诸宰相近属杨再思曰吾等诚负天下巨源曰时当尔耳唐书】作循资格【开元十八年裴光庭兼吏部尚书丨丨丨丨贤愚一槩萧嵩以为非奏罢之选举志】掌考课令【丨官吏选授勲封丨丨之政丨凡职官铨综之典封爵防勲之制权衡殿最之法唐六典】挺之时选【唐九龄入相用严丨丨为尚书左丞相知吏部选陆景融知兵部选皆为一丨精丨职官分纪】知古出摄【魏丨丨姚崇所引及同列稍轻之丨丨吏部尚书知东都选崇二子在洛通饷遗请托知古归悉以闻姚崇传】总四曹事【唐吏部尚书丨判吏部司封司勲考功丨丨丨六典】冠诸首【天官太宰秩序常尊自昔迄今丨丨丨丨白集郑絪吏部制】品镜清通【丨丨倚其丨丨李义府制】藻鉴清识【丨丨流品是资丨丨唐临册】选法不欺【国朝王质判吏部铨号为称职而选法未尝更易人或问之公曰丨丨备具如权衡在执者丨丨其轻重耳何必易法神道碑】士论不平【元丰铨法以荐者多寡为差元祐初孙永为吏书恐长奔竞之风请改法不用荐之多寡而以到选先后为次丨丨丨丨四朝志】区别贤否【晏敦复字景初权吏部尚书公素刚严为世所惮及居天官秉心益公执法甚固请谒不行亲戚故旧有以书至视其封题有并及同字者即却之不纳惟务抑侥幸清流品甄叙人物丨丨丨丨一时铨縂号称平允周平园集】伸逹郁滞【汪大猷字仲嘉权吏部尚书或曰今日凡事从窄非曩时比盖有务为沮抑号能任怨而至显用者公曰方且鄙之忍效尤乎调官者多孤寒之人于此不为留意使得其平尚得谓之铨衡邪由是郁者得伸滞者得逹求者得遂人人感悦亦未尝屈法以从之有不可者明以告之退无所恨楼攻媿集】上叹有序【晏敦复为吏部尚书丨尝丨曰敦复凝重刚方当公介然衡緫丨丨擿发清明事无奸滞山涛毛玠无以过之周平园集】帝问何先【叶颙权吏部尚书乾道九年召对便殿赐坐赐茶礼异他日丨曰吏部条例朕亦置一通在禁中又丨卿当官以丨为丨对曰以分志为先帝曰卿宜无忘此二字后五日除签书越二日兼参政杨诚斋集】吏不得预【叶颙在吏部二年士大夫之改秩者诣曹者防课者行赏者丨皆丨丨丨时人谓渡江以来之人平允惟晏与叶同上】吏不得逞【苏颂判尚书吏部公前后掌天官四选五年每选人改官关陞磨勘吏洗垢求瑕故为稽滞公敇吏曰某官縁某事当防某防仍引用合用条例具委无漏落状同上自是丨丨丨丨言行録】首言朋党【王存字正仲后召为吏部尚书时在廷朋党之论稍炽公入对丨丨人臣丨丨诚不可长然或不察则滥及善人东汉党锢之狱是也同上】力谏鞠戯【陈俊卿諡正献召为吏书时上未能屏鞠戯公上防力谏入对上迎谓曰前日之奏备见忠谠朕决意用卿矣十二日拜同知兼参政】因论耗费【吏部尚书张焘丨对丨甲库萃工巧以荡上心酤良醯以夺官课教坊乐工员数日増俸给赐赉丨丨不赀皆可罢上曰卿可谓责难于君明日罢甲库诸局以酒库归有司减乐工数百人中兴系年录】俾专裁决【高宗朝晏景祁为吏部侍郎掌右选又掌左选上面命公曰今之铨曹异于古制前世一于任人而不窒于法后世专于任法而无待于人艰难以来又非承平之比员闗不副而衣冠至于失职文借荡然而胥史易于为奸自非得人何以用法卿更莅两铨所临可纪今畀于是任丨丨丨丨乃除权吏部尚书洪迈重修墓志】定四选格法【晏敦复权吏书中兴以来凡四选格法多公所裁定士无流滞之叹周平园集】编七司条例【叶正简公颙权吏部尚书时七司弊事未去公乃与郎官丨刬丨丨丨丨为一书或事同例异者存其一削其一帝覧之御笔褒表令刻板颁下皇兄居广请以初除仪同应得亲属占射差遣恩例畀王若纯公争之曰若啓一若纯百若纯至矣帝从之始有大用意杨诚斋集】第四等以进【元丰中神宗尝语吏部尚书李清臣曰吏部掌铨衡阂人多宜以名闻清臣乃取百余人丨为徳行政事文学议论丨丨丨丨职畧】掌二选之法【丨文武丨丨丨丨而奉行其制命凡位次有品写禄有阶列爵有等赐勲有级分任有职选官有格考其功过计其嵗月辨其位次而以序进之四朝志】文昌选部之重【天官宰之崇丨丨丨丨丨丨牋表类】天官人物所宗【丨丨之任丨丨丨丨以拨烦治剧之才行激浊清之政同上】簿领凡六十案【合左右之聨归丨丨者丨丨丨丨举文武之士在考覈者逾二万员李清臣谢表】晦庵与赵尚书书【兹者窃闻荣被追诏入长天官夫以尚书望实之隆宜在庙堂参防国论之日久矣去嵗入朝登用在即而抗论极言不以利害之私少有回屈士论益以归重而深恨其不少留也乃今幸甚天启圣心召还故官是盖将授以政无可疑者有识闻交相庆贺盖不独芮门下之私喜也然今日之事盖有甚难于为力者不审明公何以处之窃计雅懐于其大者素有定论不待愚者之言矣惟其小者之一二区区鄙懐窃有所疑于平日輙忘僣易而一言之惟髙明之垂听焉盖天下之事决非一人之聪明才力所能独运是以古之君子虽其徳业智谋足以冇为而未尝不博求人才以自禆益方其未用而收薄一官制行归吏部侍郎右选侍郎从三品掌文臣未改秩者凢始命或有殿员皆试而后选若应迁格则团甲同郎官引见于便殿禀奏改官右选掌武臣未陞朝者凡所任而试不中等及已入官而未应选者皆勿注正阙若选路分都监将官阁门只都总管司承受皆以各丄枢宻院视朝入阁则执文武班簿对立官制尚书侍郎通治曹事奏事则同班惟吏选分领四选有所论奏则各以选事同所郎官上殿续防要初置二员苏颂左选李永之右选后防要】事类髙迈【晋裴楷为吏部侍郎风神丨丨容仪俊爽时谓之玉山照人本】清谨【隋吏部侍郎髙孝基鉴赏机晤丨丨絶伦房元龄杜如晦与选孝基特加赏异后以为知人隋书】甄别【陆彦师为吏侍隋承周制官无清浊彦师在职凢所任人颇丨丨于士庶同上】赏拔【唐苏晋为吏部侍郎晋独事丨丨当时誉之本】严正【韦陟为吏部侍郎刚肠嫉恶风采丨丨】劲防【岑羲进吏侍时崔湜郑愔及李元防分掌选皆以贿闻独羲丨丨为时议嘉仰】聪悟【姜晦为吏部侍郎性丨丨识理体旧制吏曹舍宇悉布棘以防令史与选人交通及晦领选事尽除之大开铨门示无所禁私引置者晦輙知之召问莫不首伏初朝廷以晦改前规咸以为不可竟铨衡得所贿赂不行举朝服叹】神明【天官郎中孝至远权知侍郎时有选人姓刁又有王元忠并被放乃宻与令史相知减其防画刁改为丁王改为士拟授官后即添成文字至远一覧便曰今年铨覆万人搃识姓名安有丁士姓者此必刁某也省内以为丨丨防要】东铨【唐崔郓判吏部丨丨事文宗召三铨谓之曰卿等比选令録如何注拟郓曰资序相当问以为治之术视可否而拟之帝曰依资合得而才劣者何授对曰与邉远慢官帝曰以不肖之人治邉民则疾苦可知也朝廷远近皆愿得人茍非其才人受其弊寻拜吏部侍郎崔郾】贰职【唐太和四年吏部奏当司两铨侍郎防伏以吏部为文昌首曹侍郎为尚书丨丨铨庭所宜顺序防事故有等襄防要】赐金镜【唐髙冯为吏侍凡所铨综时称平允太宗丨丨背丨一面以表其精鍳焉】嘲屏墙【温彦博为吏侍有选人裴畧被放乃自賛于彦博称觧嘲谑彦博即令丨丨丨畧曰髙下八九尺东西六七歩突兀当防坐防许遮贤路彦博惭而与官唐新语】铨衡任【唐掌选部流内六品以下官是为丨丨之丨凡初仕进者无不仰属通典】铨宗司【考功员外郎刘思立子宪为河内尉思立今日亡明日选人有索宪阙者时马载为吏部侍郎书曰无行注冬集朝廷咸曰真丨丨流品之丨可谓振理风俗也】奬孙张【王邱迁吏部侍郎典选复号平允其丨用如丨逖丨镜微皆一时茂秀本传】得韩元【吏侍郑泉注韩思复为太常博士元希声为京兆士曹尝谓人曰今年掌选丨丨丨二子则吏部不负朝廷矣唐防要】称裴马【唐裴行俭马载为吏部侍郎同时典选十余年其有能名时人丨为丨丨】称卢李【卢从愿睿宗时拜吏部侍郎中宗之后选司颇失纲纪从愿精心调理大称平允李朝隐同时典选时人丨曰吏部前有裴马后有丨丨】铨综有叙【唐宋璟为吏部尚书与侍郎李义卢从愿等大革前弊取舍平允丨丨丨】铨综平允【韦景累迁吏侍丨丨丨丨贵幸惮其严不敢慁以私】铨叙允当【杨纂长于吏道所在皆有声绩俄又除吏部侍郎前后典选十余载丨丨人伦称为丨丨】都絶请谒【唐崔元晖拜天官侍郎毎介然自守丨丨丨丨颇为执政所忌转文昌左丞月余则天谓曰自今改职以来选司大有罪过或闻令史乃设斋自此欲盛为贪恶尔今要卿复旧任又除天官侍郎】不省私书【孔纬字化文权要有所私托书盈几不省并唐本】李下无蹊【李知逺知选吏肃然敛手又号丨丨丨丨通典】李下无径【李义进吏侍请谒不行时人语曰丨丨丨蹊丨本传】时为髙选【李元纮杜暹为相以宋璟为吏部尚书苏晋齐澥为吏部侍郎丨以丨丨丨】时称举职【唐兴元初刘滋为吏部侍郎徃洪州知选事时言师兴之后天下蝗旱谷价翔贵选人不得赴调乃命滋江南典选以便江岭之人丨丨丨丨并分纪】典选六年【唐席豫为吏部侍郎元宗谓之曰卿前为考功职事平允故有此授豫丨丨丨丨有令誉】铨总六年【卢从愿精力于官伪牒诡功检擿无所遗丨丨丨丨以平允闻并唐书】四时注拟【刘林甫正观初迁吏部侍郎初赴选者以十一月为始至春即停选林甫奏请丨丨听随到丨丨当时咸以为便时天下初定州府及诏使多有赤牒授官至是停省尽来赴集将万余人林甫随才铨擢咸得其宜时人以林甫典选比隋之髙孝基选举志】四代居选【房颖叔拜天官侍郎自其髙祖至頴叔丨丨咸丨丨部时论荣之分纪】擿辨伪冐【韦陟迁吏侍选人多伪集与正调相冐陟有风采擿辨无不服者】振防幽滞【李季卿拜吏部侍郎俄而兼御史大夫奉使河南江淮宣抚丨丨丨丨进用忠防时人称之在铨衡数年季卿有宇量性识博达与善人交襟懐豁如其在朝以进贤为务士以此多附之】行俭知人【裴丨丨为吏部侍郎典选有知人之鍳见王剧与苏味道谓人曰二子亦当掌铨衡之任后剧果为天官侍郎味道至相位】苏晋侮已【丨丨为吏侍裴光庭知尚书事有过官被却者就籍以朱防头而已晋因牓院曰门下防头者更拟光庭以为丨丨出晋汝州刺史并本】寡术不厌【温彦博迁检校吏部侍郎彦博欲汰择士类丨丨丨能丨众讼牒盈庭时议烦讥本】非钱不行【郑愔掌选赃污狼籍有选人系百钱于靴上曰当今之选丨丨丨丨并本】辨论官材【丨丨丨丨澄汰流品白集除桞公绰吏侍制】俾居衡镜【用觧枢机之务丨丨丨丨之职唐大诏令韦贯之吏部侍郎制】遣决滞务【国朝韩粹彦諡文惠迁吏部侍郎右选至为杂冗承积弊之后厘正簿书丨丨丨丨増损废置五万四千一百余事奏请増置郎官一员因取当　之阙附以格令大书而揭之门国史本】裁定舛法【晏亨复为吏部侍郎掌右选改左选公久典选事知吏部七司法多有踈舛于是孜孜究心纎悉参考奏请裁定至今有司守之莫能易也洪迈撰墓志】吏不容私【綦北海先生宗礼维扬兵革之后省曹簿书残毁几尽公再执铨衡时为吏部侍郎熟于典故衣冠调集与朝政沿革讨论漫无成案可考者公援据该审徐出一言以决丨丨得丨其丨诏重刋七司条敇公所建明悉着于令自是省曹除授皆有案騐李益能撰行状】吏不得肆【洪文安公遵字景公为吏部侍郎先是选人请曹改秩予夺一出吏手公乃随事防理丨丨丨丨言行録】慰藉衰病【赵粹中字大雅迁吏部侍郎爱愔名噐而持心近厚有蜀士数人当改秩而吏以微文沮格累嵗公立为申改有防科得官而复衰病求赴铨量公丨丨周至或问之曰一官姑以慰其蹉跎待次尚数年何忍沮之闻者感叹楼攻媿集】升擢孤寒【陈尧咨判流内铨旧制选人皆用奏举乃得改京寺官而士有孤寒不为人知者尧咨特为陈其功状而升擢之仁宗实録】请军功阙【孙觉迁吏部侍郎领右选员多阙少有三年不得调觉丨自丨保中进者补指使一日得丨数千】言优伶戏【孙逢吉諡献简字从之进吏部侍郎朱公熹之去公力救之侍郎彭公年补外又丨不应为近习而逐正人一日防食部中或报王喜除閤门祗候公曰此乃丨丨尝于内庭效朱侍讲容止以儒为丨者岂可以汚清选当抗防力争否则于经筵论之飞语上闻内批为郡楼攻媿集】进上七事【李常字公择哲宗立丨吏部侍郎丨丨丨曰崇防耻存乡举别守宰废贪赃谨疑狱择师儒修设法东都事畧】宜叙九流【掌铨衡之品藻丨丨丨丨杨亿代表】天官之贰【夫以丨丨丨丨治夏卿之选簿书繁重条格纷委茍非其人则士之失职而无告者多矣东坡集】小宰之职【吏部古之天官而侍郎丨丨丨丨曲阜传尧俞制】天官四铨【丨丨丨丨总覈人物澄清流品除孙觉制】文昌贰卿【丨丨丨丨位八座陆佃制】实贰其长【吏部典掌选举至于所属之官有行封爵议勲庸稽功课之事咸以咨焉侍郎丨丨丨丨可不重哉南丰拟制】
　　诗集留藻鉴【持衡丨丨丨听履上星辰注见素为吏部侍郎铨选平允上星辰以言其亲帝之旁杜甫上韦左相】见贤心【南宫吾故人白马金盘陀雄笔映千古丨丨丨靡他旧注以南宫为礼部非也按天官书南宫朱鸟权衡太微三公之庭将相执法郎位众星咸在汉建尚书百官府名曰南宫杜甫寄吏部贾侍郎】
　　吏部郎中附员外郎
　　歴代沿革【周官太宰属官有宰夫下大夫盖吏部郎中职在选举魏晋用人妙于时选其诸曹郎功髙者迁吏部郎中厯代品级皆髙于诸曹郎魏晋宋齐吏部郎品第五诸曹郎第六梁吏部郎班第十一诸曹郎班第十陈因梁隋炀帝改吏部郎为选部郎唐为吏部郎中有二人龙朔二年改为司列大夫咸亨光宅神龙并随曹改复六典一人掌考天下文吏之班秩品命一人掌小选未入仕而吏　司参复分九品通谓之行署其应选之人以未入九流故谓之流外铨同上本朝元丰官制行置吏部郎中四人尚书选二人侍郎选各一人参掌选事而分治之凢序位有品选官有格分任有职寓禄有阶皆以事稽考审核其状质成于长贰而后行焉四朝志建炎三年诏三选各一员中兴防要】
　　事类任尊【后汉郑为仆射奏以台职丨丨而赏薄人无乐者诸吏郎补二千石自此始也通典】典剧【后汉吏部郎中丨丨多超迁者同上】清平【魏袁　厯选部郎号丨丨魏志】防平【晋李字伯重为吏部郎铨综丨丨晋书】頴悟【王戎少年丨丨二十四为吏部郎同上】清直【山涛举阮咸为吏部郎中曰丨丨寡欲万物不能移也世説】清士【禇亮毎属桓彛覔一佳吏部彛曰佳舆县宰徐宁海岱丨丨即选吏部郎并晋书】正人【吏部郎典碎事日夜相接非但当正已而乃当能丨丨议郎杜防德履亦佳太子庻子崔谅中郎陆佳皆有意丨丨其次不当审有可用者否山涛啓事】名显【晋桓彛迁吏部郎丨丨朝廷】望美【周馥为吏部郎选举精宻论丨益丨】固辞【晋王国寳浮动竞妇父谢安抑而不用补尚书郎国寳曰中兴以来膏腴惟作吏部不作余曹丨丨不拜】重忝【李重尝曰丨丨曹郎铨管九流品清浊】斥华竞【李重字茂曽迁吏部郎询朝众而丨丨丨存公平而塞私谒并晋书】整风俗【吏部郎主选举宜得丨丨丨理人伦者山公啓事】有称誉【阮放为吏部郎铨管之任甚丨丨丨本】有让礼【齐依宋元旧制其拜吏部郎丨表丨之丨齐谢朓除吏部郎上表三譲中书疑眺官未及譲以问沈约约曰宋元嘉中范　让吏部三表诏荅其事宛然杜右通典】参大选【王僧绰为吏部郎丨掌丨丨究识流品谙悉人物防才举能咸得其分】居小选【禇翔为义兴太守召为吏部郎去郡百姓老小追送出境翔丨丨丨公清　不为请嘱易意号为平允迁侍中】非闗彦徳【何尚之迁吏部郎　休定省倾朝送别其父曰此是送吏部郎耳丨丨何丨丨也】吾为宪之【顾宪之为吏部郎其祖凯之尝为吏部于庭中植隹树曰丨丨丨丨植耳后果为此职】张绩恨晩【宋丨丨迁吏部郎裴子野曰张吏部有喉舌之任已丨其丨并宋书】杲之稍迁【齐庾丨丨司空刘勔见而竒之曰是使江汉崇望杞梓发声丨丨吏部郎中参选大事齐书】铨序著称【梁王亮为吏部郎丨丨丨丨梁书】铨衡歴选【丨丨庶品丨丨賔僚梁陆倕拜吏部郎表】廉谨明决【后魏孝文帝欲创革旧制选置百官谓羣臣曰为朕举一吏部郎合即三日假寻曰朕已得之矣乃征崔亮为之亮字敬孺自参选事垂二十年丨丨丨丨尚书曰非崔郎中选事不辨北史】旌决剖析【序簿书以丨淑慝择刀笔以丨臧否丨疑丨滞挥翰如流选部以清系公是頼席豫杨吏部郎中碑铭】冠于诸曹【参我六典丨丨丨丨同上】歴选诸曹【六官之属选曹郎首之丨代以来丨丨丨郎之中其践歴久考第髙加以有噐局律度者迁焉白集除李建制】躬为阅案【国朝察为吏部郎最号烦剧在职者画诺而已公取案牍躬为省阅每至申刻方归日以为常使臣咸悦出入室之人皆以手加额焉言行録】部无留事【晁补之字无咎为吏部郎中有岭外尉为获盗八人法当改官考功谓获盗不同处曲沮其赏持之下决尉客京久窘甚诣公诉之公悯然一日当奏即为上之七日得迁官于是吏畏服丨丨丨丨丁未录又见张文潜集】知卿直谅【胡铨諡忠简入对乞修徳结民心练兵观虏衅上曰久丨丨丨丨拜吏部尚左郎官周平园集】知卿学问【陈良奏事入修门须鬓如雪丞相留公正一见叹曰几年陈君举尚可使外补耶奏留为吏部贠外郎初对上曰卿去国防何时朕欲见卿久矣丨丨抱负丨丨深醇有所著书进来时上临朝渊黙罕有圣语公敬谢而退以周礼説进擢秘书少监楼攻媿集】上常目送【曽肇諡文昭官制行除吏部郎中毎便殿引选人丨丨丨丨之出殿　门乃已杨山撰行状】上闻矍顾【张栻南轩召为吏部贠外郎庙堂用史正志为发运使夺州县财赋逺近骚然栻为上言之上曰正志以为非取之民对曰今州郡财赋大底无余不过巧为之名以取之于民耳丨丨之丨然丨栻曰论此事者多矣未有能及此者如卿之言是朕假手于发运使以病吾民也阅实如栻言即诏罢之杨诚齐集】
　　员外郎南曹【吏部贠外郎掌选院谓之丨丨注曰其曹在铨曹之南故谓之丨丨唐六典】小选【吏部贠外郎二人掌文选以三铨之法官天下之材其投试铨注与流内畧同谓之丨丨唐百官志】吏部省眼【唐吏部郎中二防先小铨次格式贠外郎二防先南曹次废置旧说丨丨为丨丨分纪】南宫眉目【韦陟字商衡为吏部贠外郎是曹在丨丨为丨丨在选士为司命公执直笔墨簿书纷挐盘错一瞬而剖刘禹锡撰神道碑文】簿最详致【韩滉迁吏部贠外郎性强直明吏事在南曹五年丨丨丨丨】识记精覈【裴遵度迁吏部贠外郎専判南曹天寳中海内无事九流辐凑防府毎嵗吏部选人盈万遵度敏丨强丨丨丨文赡详而不滞时称吏事第一由是知名】钤制官吏【唐皇甫鏄为吏部贠外郎判南曹凡三年颇能丨丨丨丨改吏部郎中】旌别能否【唐牛徽迁吏部贠外郎干符中选曹猥滥吏为奸弊每嵗选人四十余人徽性贞刚时为起请由是铨叙称正能否旌别物议称之】孤寒不滞【崔郾为吏部贠外郎奸吏不敢欺孤寒无援者未尝留滞铨叙之美为时所称】判析有条【唐李栖筠迁吏部贠外郎判尚书栖筠丨丨丨丨吏气夺号神明】复清选部【刘崇望字希徒转吏部贠外郎崔安潜为吏部尚书崇望判南曹涤除宿弊丨丨丨丨并唐书】以分剧曹【才盛居东之任礼处司南之重髙选髦士丨丨丨丨常集郑叔则吏部贠外郎制】不附时宰【李殿撰浩字德逺公之为郎也时为吏部贠外郎宰相召同为郎者四人欲有所进用最属意于公公不发一语明日同舎皆迁公如故言行録】思制吏奸【绍兴三十年以刘珙为吏部贠外郎珙在铨曹时苦吏为奸思有以制之一日命张幕设案置令式其中使选集者得出入繙阅与吏辨吏无得藏其巧人甚便之长编】
　　诗集谐金石【吏部信才杰文降振竒响调与金石谐思逐风云上梁沈约悼齐谢眺】捧紫泥【今日君先丨丨丨裴度桞公绰与度俱为判官公绰先入为吏部郎中度有诗饯别云】提英鍳【吏部丨丨丨片善采録黄山谷】
　　司封郎中
　　歴代沿革【旧主爵郎职贠令北齐置主爵郎中一人隋曰主爵郎中龙朔二年改为司封大夫咸亨元年复故光宅元年改为司封郎中神龙元年复故开元二十四年复为司封掌邦之封爵凡有九等六典本朝司封判司事一人以无职事朝官充凡封爵之制一出于中书本司但掌定諡先期戒本部赴集而已元丰官制行郎中贠外郎始实行本司事初除王祖道为司封郎中参掌官封叙赠之事凡宗室赐官授官亲王内外命妇以下封爵诸亲保任其宗属陞朝官褒赠其妻皆例焉列爵有九自王至男分国有三大中小国内外命妇之品五自贵妃至贵人外命妇之号九自大长公主至县君叙赠之制三三代二代一代皆辨其位序以进之加食邑实封则视其髙下之品以为户数多寡之节凡事之可否与司勲通决于尚书侍郎续防要】
　　事类执秩【晋文公作丨丨以正其官注丨丨主爵之官左传】典封【后汉冯勤为郎中给事尚书使与诸侯封事本】心正【唐桞公权为司封贠外郎入奏帝曰见卿笔迹久矣因问用笔法权曰丨丨则笔正乃可法矣同上】声闻【杨凝为司封贠外郎直丨彰丨栁文杨懋公墓碣】三列宿【正观中韦孝武为主爵郎中与兄弟同省时号丨丨丨丨唐史】九等爵【司封郎中掌封命朝防赐子之级爵凡丨丨唐官志】掌封命【见上注】掌叙赠【国朝司封郎中参丨官封丨丨之事凡宗室赐名授官亲王内外命妇以下封爵诸亲保佐其宗属陞朝官褒赠其祖考妻皆焉神宗正史职官志】主以郎吏【封爵之恩施于内外国之典也丨丨丨丨宠秩甚优南丰除王祖道制】宜宠曹秩【丨丨左丨之丨用优主爵之名胡文恭制】
　　司勲郎中附员外郎
　　歴代沿革【周官有司勲上士二人凡有功者司勲诏之后周夏官有司勲一人掌功勲之赏隋文帝立司勲侍郎二人炀帝改为司勲郎武德初为司勲郎中龙朔元年改为司勲大夫咸亨二年复故掌邦国宫人之勲级凡勲十有二等十二转自上柱国至武骑尉凡十二凡有功之人合授勲官者皆委之覆定然后奏拟六典本朝司书本司无所掌元丰官制行郎中贠外郎始实行本司事初除穆洵为参赏勲赏事凡勲十有二级自上柱国至武骑尉自从七品推而上之至正三品三歳一迁必因其除授以加之凡赏格格皆设于此以逆其至焉若事应赏从其所之司考实以报则审核其状以格覆之非格所载则参拟轻重以上尚书省用前代帝系及勲臣之后则考騐奉行其制命隆兴诏省并司勲郎中以司封郎中兼领】
　　事类主赏【周司勲上士二人注此官丨封丨周礼夏官职名】等功【司勲掌六卿赏地之法以丨其丨王功曰勲国功曰功民功曰庸事功曰劳治功曰力战功曰多凡赏无常轻重眡功周礼】掌勲绩【丨校定丨丨论功行赏职员令】掌勲级【丨官吏丨丨唐百官志】词人称首【张九龄迁司勲贠外郎张说谓人曰后来丨丨丨丨本】功盈几【张循宪荐张嘉正奏对偘偘武后悦擢循宪司勲郎中酬其得人时丨丨丨丨郎吏不决嘉正为详处廷无留牒张嘉正】藏于勲府【唐史百官志】擢居左闼【选贠外郎丨丨丨丨白集独郁自考功迁司勲郎中制】论安石配飨【赵忠简公鼎字元镇公为司勲郎官乃言自王安石用事肆为纷更祖宗之法扫地而生民始病蔡京托名绍述尽祖安石之政以致大患今安石犹配飨庙廷而京党未族何以收人心而召和气哉言行録】远秦桧擅事【陈文正公康伯字长卿自公为郎时为司勲郎秦桧方擅事公雅有素乃澹然其中桧虽称公静重常越用他人公不以为意在省五年始为军噐监同上】
　　考功郎中附员外郎
　　歴代沿革【汉元帝时京房功课吏之法然其职不在尚书至光武改尚书三公曹主歳书考课课诸州郡通典魏有考功郎中宋齐并置功论郎中文帝置考功侍郎炀帝改考功郎唐武德初复为考功郎中龙朔改为司绩大夫咸亨初复故掌内外文武官吏之考课六典及功臣家传碑颂诔諡等事通典考课之法有四善二十七最六典武德旧令考功郎中监试贡举人正观以来乃以考功贠外郎专掌贡举省郎之殊美者至开元移贡举于礼部而考功员外郎分判而已通典本朝考功判司事一人以带职朝官或无职事朝官充凡考课之法分他司或以他司専领本司但掌覆太常拟諡及幕府州县官流外较考之事元丰官制行郎中贠外郎始实行本司事续防要初除蔡峋蔡京职畧掌文武迁叙磨勘资任考课之政令凡命官随所选以其职事具注于歴给之于其属州若司嵗书其功过应升迁选授者据歴按法而叙进之者负殿则正其罪罚以七事考监司以六善三书考守令凡改服色者以年劳计之应諡者覆太常所定行状报尚书省官集议以闻凡立碑碣名额之事掌之旧置考课院其定殿最皆有考辟元丰悉罢分案十有七五品案六品案七品案八品案九品案职官案参军案令丞案主簿案县尉案使副案供奉官案资任案校定案法案知杂案元祐三年诏知州课法吏部上其事于尚书省送中书省取防县令以下本部专行四朝志】
　　事类定课【考功丨丨晋百官志】司绩【唐龙朔改为丨丨大夫咸亨复旧职源】鹤防【唐考功贠外郎防事有薛稷畵鹤宋之问为賛西京杂记】南曹【裘谞迁考功郎中代宗幸陜谞徒歩挟考功丨丨印赴行在上曰疾风知劲草本】敏识【郑澣为考功员外郎刺史有駈廹人吏上言政绩请刋石纪者干探得其情条以下原缺一页】






&lt;子部,类书类,古今合璧事类备要,后集卷二十七&gt;
　　主羣吏之课【丨丨丨丨丨而议其诛赏郎于天防任属先重南丰除蔡京制】计羣吏之治【丨丨丨丨丨而明黜陟之法防郎典引列于左曹又除吕和卿制】
　　诗集称意新【丨丨丨官又少年秋清　健好凉天白乐天送霍考功】专心望【唐王尚客为侍御史自以才望清华妙当入省常望前行怱降膳部员外郎防有惋怅张恭忠咏曰有意嫌兵部丨丨丨考功谁知脚朘膯却落省墙东诗话】










　　古今合璧事类备要后集卷二十七
&lt;子部,类书类,古今合璧事类备要&gt;
　　钦定四库全书
　　古今合璧事类偹要后集卷二十八
　　宋　谢维新　撰
　　六部门
　　戸部　【尚书　侍郎　郎中　附贠外郎度支　金部　仓部】
　　歴代沿革【汉置尚书郎四人其一人主财帛委输至魏文帝置度支尚书寺専掌军国支计呉有戸部而晋有度支皆主筭也宋齐度支尚书领度支金部仓部起部四曹度支统度支仓部左戸右戸金部库部六曹后周置大司徒卿一人如周礼之制隋初有度支尚书则并后周民部之职开皇三年改度支为民部唐条隋志谓之戸部永徽初改民部为戸部庙讳故也显庆元年改戸部为度支龙朔二年改度支尚书为司元太常伯咸亨元年复为戸部尚书初戸部居礼部之后武后改置天地四时之官以戸部为地官自是遂居礼部前神龙元年复置地官为戸部摠判戸部度支金部仓部事通典本朝制戸部判官事一人以两制以上充凡戸口田产钱谷食货之政令皆归于三司三司谓塩铁戸部度支也本曹但受天下之土贡元防陈于庭而已续防要元丰改官制罢三司归戸部左右曹而三司之名始冺矣四朝志初除安焘为戸部尙书续防要戸部掌天下人民钱糓之政令贡赋征役之事以版籍考戸口之登耗以税赋待军国之嵗计以土贡辨郡县之物宜以征防抑兼并而生调度以孝义婚姻继嗣之道和人心以田务劵责之理直民讼凡此归于左曹以常平之法平丰凶时敛散以免役之阙　比闾察盗贼以义仓赈济之法救饥馑恤艰阨以豊凶水旱之政治荒废务稼穑以坊河渡之课酬勤劳省科率凡此归之右曹其属有三曰度支上供俸赐及邦国经度防计之事为曰金部货贿出纳之制及权衡度量颁禁之令焉曰仓部凡国之仓廪储积及其给受之事焉尚书掌军国用度财赋出纳州县废置升降凡四司所治之事侍郎贠外郎参领之独左曹事弗豫専所掌侍郎若事属本曹而歴郡县监司不能直则受其讼焉大享祀荐馔则尚书奉爼饮福彻之朝防则奉贡物阙则侍郎摄行旧三司使即今尚书旧三司副使即今侍郎其权发遣副使即今权侍郎旧三司判官推官及判子司官即今郎中贠外郎之任也续会要神宗正史职官志元祐元年门下侍郎司焉光欲令戸部尚书兼领左右曹而旧三司财用事有在五曹寺监者并归戸部则利权归一诏尚书省立法左右曹钱糓尚书兼总使周知其数量入为出而制国用焉职畧】
　　事类司徒【虞书五教实委司徒之班周礼六卿爰开地官之位唐张鸑文集】地官【戸部尚书周之地官卿也唐六典又乃立丨丨司徒使帅其属而掌邦教以佐三安扰邦国周礼】掌图【大司徒之职丨建邦土地之丨与其人民之数以佐王安扰邦国以天下土地之圗周知九州之地域广轮之数而辨其邦国都鄙之数制其畿疆而沟封之】施教【以上防之法辨五地之物生因此五物者民之常而丨十有二丨焉并同上】掌计【魏文帝置度支尚书専丨军国之丨朝议以征讨未息动湏节量及明帝嗣位欲用安平王孚问左右曰有兄风否答曰似兄帝曰吾得司马懿二人复何忧转度支尚书晋安平王孚传】置用【杜预为度支尚书内以利人外以救邉偹物丨丨济当时之益者五十余条】损益【杜预在内七年丨丨万机不可胜数朝野称之并本】计较【文帝立度支尚书年粮丨丨一由之以司马孚为之朱鳯晋书】武库【晋杜预为度支尚书号杜丨丨言旡所不有本】王佐【张华为度支尚书有丨丨之才】清俭【晋吴隐之为度支尚书以竹篷为屏风坐无氊席后迁中领军丨丨不改毎月所得禄才留身粮余悉分赈亲族本传】清白【刘溉为左民尚书溉美风仪善容止所至以丨丨自脩生又率俭不好声色梁书】义仓【长孙平开皇三年为度支尚书见天下州县多罹水旱百姓不给奏令民间毎秋家出粟麦一石以下贫富为差等储之闾里以偹凶年名曰丨丨隋书】藻鉴【景云中卢从愿为吏部侍郎杜暹注郑县尉后为戸部尚书卢自益州长史入朝杜立于上乃曰选人定何如卢曰亦由仆丨丨遂使明公展千里之足】内相【王琚佐明皇平内难为戸部尚书帝于琚春委特异豫大政事号丨宰丨并本】版使【韦燠辞判戸部归谓甥侄曰已让丨丨矣佳话録】掌钱谷【戸部尚书丨天下土地人民丨丨之政贡赋之差其属有四戸部度支金部仓部唐志】掌戸口【戸部尚书丨天下丨丨井田之政令凡徭赋职贡之方经费赒给之筭六典】有善绩【唐郑善果检校大理卿兼民部尚书正身奉法甚丨丨丨分纪】有风望【崔从字子乂为戸部尚书为人伟立朝棱棱丨丨丨】帝自择【唐髙宗以窦徳旧臣自殿中少监为御史大夫歳中选司元太常伯又任十余人皆丨丨丨防要】眷殊厚【徳宗时王绍进戸部尚书丨待丨丨主计凡八年政事多关访绍亦未尝一言漏于人唐书】时爲荣【郑善果为民部尚书制与裴寂等十人每奏事及侍立并令升殿与从兄元壔在其数丨以丨丨分纪】尝防计【亦总地卿丨丨丨而经国纪纲式叙征赋益饶唐大诏令崔制】制轻重【地官理财能丨于丨丨同上羣制】制地征【掌司徒之邦教丨民曹之丨丨综事率属居其要防干时通才始可典领常集制】总事机【翼翼版圗以辨九州之地英英防府实丨万丨之丨】司邦赋【及领地官且丨丨丨防计事剧出纳孔殷投利刅以皆虗委丝棼而必理白居易行裴垍制】掌邦计【国朝李常字公择号山房为戸部尚书常文士少吏干或疑不胜任以问司马光光曰使此人丨丨丨则天下知朝廷非急于征利贪吏望风掊克之患庶几少息长编】作防稽录【李常为戸书丨元祐丨丨丨三十卷国史】置裁省局【韩忠彦字师朴谥文定召为戸部尚书时元祐防稽録初成入狭而用广忠彦爱之因言敛节财用遂裁省冗费置局于戸部同上】戸部中台【丨丨之于丨丨为周司徒之职南丰拟制】民曹上卿　韩愈与李实书【见前总尚书类】
　　戸部侍郎
　　歴代沿革【隋炀帝始置民部侍郎唐因之后改为戸部龙朔二年改为司元少常伯咸亨元年复为戸部侍郎通典本朝戸部之职皆归三司元丰官制行戸部始总邦计置侍郎二员左曹五案戸口案税赋案农田案检法案知杂案右曹五案常平案免役案坑塲案检法案知杂案左曹除陈安石右曹除李定职畧余详见前戸部尚书官制因革绍兴四年七月诏戸部侍郎二员通治左右曹职事以权吏部侍郎刘岑有请故有是命中兴会要】
　　事类左戸【唐戸部侍郎有二员判使按者别一置谓之丨丨元和后选举华重宰相多由此进崔羣既相孟简代之六典】贰郷【韦表防为中书舎人俄拜戸部侍郎职如故时自长庆寳歴国家比多变故凡在翰林例无满歳由是表防自监察六七年间秩正丨丨承恩渥盛于一时】叙戸口【唐太宗问卢承歴代戸口多少之数承庆叙夏已后迄周隋皆有依据】议戸版【周末帝召大臣丨丨丨场言利害甚详帝咨赏】不进献【李绛为戸部侍郎宪宗问曰戸部比有进献至卿独无何也绛曰将戸部钱进入内藏是用官物以求结私恩上嘉其直】不受赂【唐牛僧孺拜戸部侍郎初韩宏入朝父子俱卒诸孤防小穆宗命中使阅其宅簿以付家老而簿上具纳赂之所唯于僧孺官侧求书曰某月日送牛侍郎物若干不受穆宗按簿甚恱居无何议命相帝首可僧孺之名】财用非长【王彦威开成初为戸侍判度支彦威于儒该亦善吏事但经总丨丨出入米塩丨所丨也】誉望大防【潘孟阳权知戸部侍郎诏驰驿江淮视财赋孟阳恃气豪倨所至招金钱多补吏丨丨丨丨并唐书】伏腊侍郎【萧炅不知书尝与严挺之言称伏腊为伏猎挺之曰省中岂容有丨丨丨丨乎乃出之本】能计材臣【张平叔国之材臣也计能析秋毫吏畏如夏日司防逾月纲条甚张况师旅未息调食方急倚成取济非尔而谁白居易张平叔戸部侍郎制】条奏利害【李元歴工兵吏三侍郎上令宰臣及公郷以下猜择堪为戸部者多有荐元者乃拜戸部侍郎元因丨丨人间丨丨及时议得失以奏之上大恱因赐衣一副本传】毎惩聚敛【地卿之贰爰委典司理财先示于简亷利物丨丨其丨丨唐太诏令李绛制】以济国用【周有地官小司徒佐敷五教魏置度支尚书丨丨军丨之丨政有余地然后兼之常集授户部侍郎専判度支制】必选国华【地官之职邦教是先丨丨丨丨以从人望韩退之除崔羣制】罢议开河【国朝元祐五年王议者执开河减水之防戸部侍郎苏辙上疏谏曰臣为戸部右曹云云户部休戚计在此河若复缄黙谁当言者推防在圣心尽罢其议通典】执奏宣索【栁约字元礼权戸部侍郎感激奋厉悉力尽言凡例宣索皆执奏以进周益公集】俾参版部【丨丨丨丨之繁初寮除李本制】徃副民部【丨丨丨丨孰如汝宜同上】地官之贰【下制民产上经国用丨丨丨丨实参总焉南丰拟制】韩愈除崔羣制【故地官之职邦教是先必选国华以从人望具官崔羣体道履仁外和内敏清而容物善不近名从容礼乐之间特达珪璋之表比参宻命宏并既多及贰仪曹升擢维允迈兹令徳荡然休声选贤与能于今虽重择才均赋自古尤难徃慎乃司以服嘉命】晦庵与钟戸部书【熹谨东向再拜致书侍郎执事熹昨得见于省户下忽忽五年中间来使闽部熹方退伏田里有俯仰出入之故虽不得瞻望履舄之余光亦尝以章少卿丈所致书輙为数字之记以通于左右是后乃不敢有所关白不自知其果能逹视聴否也比来同安铨伏薄书尘土中乃闻执事复为天子出使巴蜀万里之外弛去通负緍钱之在宫者以数百巨万计弭节来还天子嘉之下所议奏于四方擢执事置尚书省郎以计六曹二十四司之治可谓宠且荣矣又以执事通于君民两足之义俾执事摄贰于版曹务以均节财用便安元元为职除日既闻四方幽显无不恱喜以为执事必能以所尝施于蜀者恵绥此民寛其财力之所不足以助天子仁厚清静之政也今执事之涖事月矣四方之聴未有所闻也熹不佞窃有所懐敢以请于下执盖熹间之天子悯怜斯民之贫困未得其职故数下寛大诏书弛民市征口筭与逃赋役者之布又诏税民母会其踦嬴以就成数又诏遣执事使蜀弛其逋负如前所陈者熹愚窃以为此皆民所当输官所当得制之有艺而取之有名者而犹一切蠲除不复頋计又出御府金钱以偿有司是天子爱民之深而不以利为利也明矣而况于民所不当输官所不当得制之无艺而取之无名若所谓亏少经摠制钱者乎熹以谓有能开口一言于上以天子爱民如此所宜朝奏而暮行也而公卿以下共事媕阿莫肯自竭尽以助聪明广恩恵前日之为戸部者又为之变符檄急邮传切责提刑提刑下之州州取辨于县转以相承急于星火奉行之官如通判事者利于赏典意外督趣无所不至此钱既非经赋赏入为民所逋贳官吏所攸盗而以一歳偶多之数制于定额责使偿之自戸部四折而至于县如转圜于千仞之扳至其址而其势穷矣县将何取之不过巧为科目以取之于民耳而议者必且以为朝廷督责官吏补发非有与于民也此又与盗钟掩耳之见无异盖其心非有所蔽而不知特借此为说诖误朝聴耳计今天下用县以此为号而率取其民者无虑什之七八幸其犹有未至于此者则州日月使人持符来逮吏系治挞击以必得为效县吏不胜其苦日夜相与撅其长官以科率事不幸行之则官得其一吏得其二三并縁为奸何所不有是则议者所谓督责官吏者乃所以深为之地而重困天子所甚爱之民也夫吏依公以侵民又阳自解曰此朝廷所欲得非我曹过也夫愚民安知其所以然者何哉亦相聚而怨曰朝廷不防我等耳呜呼此岂民之所当输官之所当得者耶其制之无艺取之无名甚矣夫以天子之爱民如此彼所当输当得有艺而有名者犹一切出捐而无所吝况如此者惟其未之知耳一有言焉其无不聴且从矣而独爱其言者何哉是执政任事之臣负天子也执事诚能深察而亟言之使所谓亏欠经总制钱者一日而罢去则州县之吏无以借其口而科率之议寝矣然后坚明约束痛加绳治敢以科率病民者使民得自言尚书省御史台则昔之尝为是者其罪亦无容矣于以上广仁厚清静之风下副四方幽隐之望无使西南徼外巴寳卭莋之民夷独受赐也岂不休哉熹踈逺之迹于执事有先君子之好而亦尝得一再见辱教诲焉今也适在此位为可言者诚不自知其愚且浅思有补盛徳之万分故敢献书以闻】
　　诗集内署雄辞【昔年丨丨振丨丨今日东都结去思宫女犹洞箫赋国人先録衮衣诗刘禹锡奉送李戸部侍郎自河南尹再除本官】金门侍籍【华昌却复文昌位别鹤重归太乙池想到丨丨丨称丨一时惊喜见风仪同上】
　　戸部郎中
　　歴代沿革【汉尚书郎一人主戸口垦田呉张温为戸曹郎魏有左民郎曹晋兼置右民郎曹东晋而下有民部曹梁陈为左右郎后魏为左戸曹郎北齐有左右民部曹隋初置侍郎二人炀帝改曰民部郎唐为郎中髙宗改为戸部龙朔为司元大夫后复故掌戸口土田赋役贡献蠲免优复婣婚继嗣之事以男女之黄小中丁老为帐籍以承业口分园宅均其土田以租庸调敛其物以九等定天下之戸以为尚书侍郎之贰其后以诸行郎官判钱谷而戸部度支郎官官失其职矣本朝官制见尚书下】
　　事类农部【魏有丨丨郎中魏晋仪注】人部【魏为左人右人后又为丨丨人曹皆戸部也海录碎事】词当【髙构转民部郎中时有叔侄争嫡尚书省不能防朝臣之议不决构防而合理上以为能劳之曰我闻尚书郎中上应列宿观卿才识方之古人之言信矣嫡庶考礼教之所重哉请卿判数遍丨理惬丨意所不能及也赐米百石由是知名隋书】气高【武儒衡迁戸部师时皇甫转以宰相领度支剥下益上儒衡上疏论列儒衡丨岸丨雅唐书】考堂【唐张博济为戸部郎中部有考堂天下嵗防计处博济废为贠外郎中防事制取都水监地为丨丨同上】郎省【初韦维为郎乃莳栁于庭及虚心兄弟居丨丨对之辄欲容本传】郎官家【韦维为郎自叔谦后至郎中者数人世号丨丨丨同上】土山头【唐者郎中不自贠外郎拜者谓之丨丨丨果毅言便拜崇品有似长征兵士便授邉逺果毅景云中赵谦光自大理正便迁戸部郎中而贠外郎贺渉遂戯咏曰贠外由来美郎中望不优宁知粉署里翻作丨丨丨诗话】戸部二妙【韦维字文纪为戸部郎中善裁剖时员外郎宋之问善诗故称丨丨丨丨唐书】正元十子【唐卢纶为戸部郎中有诗名于丨丨中与李端司空曙之徒名为丨丨形于圗畵以美其名同上】儒衡风采【武丨丨迁戸部郎论事有丨丨本传】王质方雅【丨丨字华卿为戸部郎中以丨丨特立除谏议大夫刘禹锡为神道碑】人曹掌计【复以丨丨郎佐丨邦丨元防之行髙允恭制】地官为郎【杜牧韦退之制】官为清秩【郎丨皆丨丨丨杜牧韩　制】世尚儒学【国朝淳化中戸部郎中张郁父正仕至戸部侍郎丨丨丨丨号书楼张家长编】参地官之属【丨我丨丨丨丨首于时俊之科类要】
　　贠外郎赏其清俊【唐戸部与吏部邻司时吏部移牒令戸部列棘以偹交通吕太一为戸部贠外郎答曰眷彼吏部铨摠之司当须简要清通何必设蓠树棘丨丨丨丨】闻其理行【裴向为渭阳县令奏课第一朝廷丨丨丨丨擢为戸部贠外郎】涖事有声【狄仁杰为子光嗣为贠外郎丨丨丨丨】奏议第一【裴向累为栎阳渭南令丨丨皆丨丨擢戸部贠外郎并周书】掌戸口之事【戸部贠外郎丨丨丨赋役贡献蠲免优复嫺婚继嗣丨丨唐百官志】为尙侍之贰【贠外郎丨丨书丨郎丨丨同上】
　　诗集上到青云【千里归程三防天官新身徤马翩翩行冲赤日加餐饭丨丨丨丨稳着鞭白居易送白敏中新役戸部贠外郎西归】不应列星【唯愁贠外置丨丨丨丨文】
　　度支郎中
  </div>
  <div class="pagination">
   <a href="古今合璧事类备要_page26.html">
    上一页
   </a>
   <span>
    ...
   </span>
   <a href="古今合璧事类备要_page22.html">
    22
   </a>
   <a href="古今合璧事类备要_page23.html">
    23
   </a>
   <a href="古今合璧事类备要_page24.html">
    24
   </a>
   <a href="古今合璧事类备要_page25.html">
    25
   </a>
   <a href="古今合璧事类备要_page26.html">
    26
   </a>
   <span class="current-page">
    27
   </span>
   <a href="古今合璧事类备要_page28.html">
    28
   </a>
   <a href="古今合璧事类备要_page29.html">
    29
   </a>
   <a href="古今合璧事类备要_page30.html">
    30
   </a>
   <a href="古今合璧事类备要_page31.html">
    31
   </a>
   <a href="古今合璧事类备要_page32.html">
    32
   </a>
   <span>
    ...
   </span>
   <a href="古今合璧事类备要_page28.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
