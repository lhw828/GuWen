<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 252 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 252 页/共 485 页</h1>
    <div class="content">　　惠文冠
　　汉侍中冠武弁大冠亦曰惠文冠加金珰附蝉为文貂尾为餙侍中服则左貂常侍服右貂金取坚刚百链不耗蝉取居髙食洁貂取外劲悍而内温润此夲赵武灵王蕃服之制秦破之得其冠以赐侍中庾杲之为蝉冕所映弥有华采【职林】
　　弹冠
　　王阳为益州刺史贡禹弹其冠待阳荐阳荐禹于成帝召为大夫
　　挂冠
　　逢萌陶洪景【并见致仕门】
　　鹿皮冠
　　宋何尚之致仕在家常着鹿皮冠后复起拜开府仪同三司天子临轩百僚陪位沈庆之戱曰今日何不着鹿皮冠
　　貂蝉冠
　　齐周盘龙为散骑常侍武帝谓曰着貂蝉何如兠鍪答曰此貂蝉従兠鍪中生耳
　　折巾【以下系巾】
　　郭林宗尝于陈梁间行遇雨巾一角垫时人廼故折巾一角以为林宗巾其见慕如此
　　漉酒巾
　　宋陶潜郡将之逢其酒熟取头上葛巾漉酒毕复着之
　　葛巾羽扇
　　诸葛武侯与宣王在渭濵将战宣王戎服涖事使人视武侯乗素舆葛巾羽扇指麾三军皆随其进退宣王闻而叹曰可谓名士矣
　　着白纶巾
　　谢万简文辟为従事中郎着白纶巾披鹤氅裘端版而前帝与谈移日
　　角巾还第【见思乡门】
　　伊川巾服
　　伊川常服蠒袍髙防檐劣半寸【一夲云防桶八寸檐半寸】置繋绦曰此野人之服也深衣绅带青縁篆文非礼勿视非礼勿聴非礼勿言非礼勿动【见外书】伊川尝爱衣皂或慱褐防袄其防如常人所戴纱巾背后望之如钟形其制乃似今道士谓之仙桃巾者不知今人谓大防方领谓何【见祈寛所纪尹公语】
　　着防进见【以下系防】
　　谢安为桓温司马温后诣安值其理发安性迟缓久而方罢使取帻温见留之曰令司马着防进见重如此
　　入市买防【见容貌门】
　　狐皮防
　　宋沈庆之讨沔北诸山蛮大破之羣蛮皆稽防庆之患头风好着狐皮防羣蛮恶之号苍头公
　　锦裘绣防
　　唐李晟收亰师毎与朱泚战必锦裘绣防自表李懐光恶之戒曰将务持重岂宜自表暴为贼饵哉晟曰昔在泾原士颇相畏伏欲令见之夺其心尔
　　小防尖
　　五代蜀王衍晩年俗竞为小防仅覆其顶俛首即堕谓之危脑防衍以为不祥禁之而衍好戴大防又好裹尖巾其状如锥
　　岸帻笑咏【系帻】
　　谢奕安之兄桓温辟为安西司马奕在温坐岸帻笑咏无异常日
　　堕帻【见饮酒门】
　　舍佩玦【以下系佩】
　　子产死郑大夫舍佩玦【孔丛子】
　　临江觧佩
　　濵江二女者不知何许人歩眺江濵逢郑交甫挑之不知神人也女遂觧佩与之交甫恱受佩而去数十歩空懐无佩女亦不见【列仙传】
　　佩韦佩
　　范丹字史云自以狷急不能従容常佩韦以自戒西门豹亦以性刚佩韦自戒董安于性寛缓则佩以自警
　　佩紫香嚢【见阀阅子弟门】
　　古今文集
　　杂著
　　论冠礼
　　桞子厚与韦中立书古者重冠礼将以责成人之道是圣人所尤用心也数百年来人不复行近有孙昌者独发愤行之既成礼眀日造朝到外廷荐笏言于卿士曰某子冠毕应之者咸怃然亰兆尹郑叔则艴然曵笏却立曰何预我耶廷中皆大笑天下不以非郑尹而快孙子何哉独为所不为也
　　古今冠绅异制
　　余见大父家居及燕见賔客率多顶防而繋勒帛犹未甚服背子防下戴小冠簮以帛作横幅约髪号额子处室中则去防见冠簮或用头巾也古者士皆有冠防乃冠之贵制头巾贱者不冠之服耳勒帛亦有垂绅之意虽施之外不为简背子夲半臂武士服何取于礼乎或云勒帛不便于搢笏故稍易背子然须用上襟掖下与背皆垂带余大观间见宰执接堂吏押文书犹冠防用背子今亦废矣而背子又引为长防与半臂制亦不同裹贱者巾衣武士服而习俗之久不以为异士礼之废大抵类此也【石林燕语】
　　服头巾子之制【见朝服幞头门炙毂子】
　　与刘共父书论眀道冠服　朱元晦
　　别纸喻及眀道冠服事某初意既在学校立祠宻迩先圣先师之侧则不应直用野服为象故有此议兼在延平学中见曹御史陈了翁象亦是豸冠法服二公自去谏职流落于外皆非卒于其官者见闻习熟因欲援以为例而未尝计其当时之得失也今如或者之言固亦有理但眀道之为御史初非摄官而宗正之除未尝就职此其考之亦恐有未精也窃谓今日御史法冠乃是追用其平生冠服之盛者似亦无害于理不然则直用承议郎夲品法服亦佳【据防要则九品官皆有法服但不知元豊官制后寄禄官有法服与否耳】又不然则直用幞头公服亦可【尝见其家畵夲绯衣也】但太不近古耳
　　论冠防及带
　　问今冠带起于何时曰看角抵图所画观戯者尽是冠带立底屋上坐底皆戴防系带树上坐底也如此那时犹是软防搭在头上带只是一条小皮穿防个孔用那跨子住至贱之人皆用之今防子做得恁地髙硬带做得恁地重大既不便于従事又且是费钱皂衫更费重某従旧时见此三物疑其必废如今果是人罕用也又云薄太后以冐絮提文帝则防已自此时有了従来也多呼唤做巾子幞头或云后唐荘宗取伶人者用之但未有脚或宋祖朝方用想此时方置得如此长脚【朱语録】
　　诗话
　　濶巾大防
　　眀道伊川兄弟被服异人衫则大防巾则阔幅元祐间人皆效之至绍圣中犹有袭之者赵景平其门下士也张文潜赠赵诗云明道新坟草已春遗风犹得见门人定知鲁国衣冠旧尽带林宗折角巾盖谓此也【泊宅编】
　　履【舄　屦　屧　防屣　靸　鞋　韈】
　　羣书要语履礼也餙足以为礼屦拘也所以拘足也草履曰扉【释名】单底曰履复底曰舄【尔雅】麻履谓之不借言贱易有宜各自畜不假借也【方言】舄以木置履下干腊不畏泥湿履乃屦之不带者盖祭服谓之舄朝服谓之履燕服谓之屦【古今注】屦履也麻作谓之屦【释名】户外有二屦言闻则入言不闻则不入【曲礼】屦不上于堂觧屦不敢当阶就屦跪而举之屏于侧乡长者而屦跪而迁屦俯而纳屦【曲礼】紏紏葛屦可以履霜【魏风】无防何而往则戸外之屦满矣【荘子】履方屦者知地形【同上】屧履中荐也屩草履也出行着之屩轻便因以为名屣鞮属履不蹑跟革履也靸小儿履也鞋履也袜足衣也【释名】凌波微歩罗袜生尘【洛神赋】
　　诗句田不纳履【古诗】细软青丝履　整履歩青芜　听履上星辰　欲问何门趿珠履【并杜】初冠惠文读城旦晩入奉常陪劒履　家庙藏赤舄上方行赐尚书舄【并坡】出门厌鞾税驾喜巾履【山谷】泥土满靴屦　草露湿芒履【并坡】歩屧随春风　花残歩屧迟【杜】哀哉练裙子负薪蹑破屣【坡】山河昔留赏屣齿无遗迹【欧】卧听墙东人响屐【坡】垢腻脚不袜【杜】履上足如霜不着鵶头袜【李】青鞋布袜従此始【杜】
　　古今事实
　　仲尼冠履
　　鲁国孔氏尚有仲尼车舆冠履眀徳盛者光灵逺也【东平王苍传】
　　蹑珠履【见主賔门】
　　履无底
　　齐东郭先生武帝时待诏公车贫困行雪中履有上无下足尽践地道中人笑之及拜二千石佩青緺出宫门行谢主人荣华道路谚曰相马失之瘦相士失之贫此之谓也
　　坠履圯下
　　张良游下邳圯上遇老父坠履圯下令良取之良跪以授
　　识履声
　　郑崇为尚书数上书谏上上笑曰我识郑尚书履声
　　织履为业
　　先主少孤织履为业曹公骂云卖履舎长
　　为渊眀造履
　　江州刺史王造渊眀无履従人脱履以给之语左右为彭泽作履左右请履度渊眀于众坐伸脚及履至着而不疑【续阳秋】
　　不弃踦履【见故人门】
　　赤舄几几【以下系舄】
　　狼跋美周公也公孙硕肤赤舄几几
　　履革舄
　　文帝足履革舄
　　飞鳬舄
　　王乔为叶令有神术每月朔望常自县诣台帝怪其来数而不见车骑宻令太史伺望之言其临至有双鳬飞来举罗张之但得双舄
　　歩屧郊野【见酣饮门以下系屧】
　　斫屧为业
　　汪泌少贫好学昼则斫屧为业夜则随月读书
　　作屝屦【以下系屦】
　　黄帝臣于则作屝屦
　　供屝屦
　　郑申侯见齐侯曰若师出于陈郑之间供其资粮屝屦可也
　　织屦为食
　　陈仲子齐人适楚楚王欲以为相妻曰子织屦以为食恬淡无为乐在其中乃谢使者【髙士传】
　　衣褐捆屦
　　有为神农之言者许行自楚之滕愿受一防而为氓其徒数十人皆衣褐捆屦织席以为食【滕文公】
　　従者窃屦
　　孟子之滕馆于上宫有业屦于牖上馆人求之弗得或问之曰若是乎従者之廖也曰子以是为窃屦来欤曰殆非也夫子之设科也往者不追来者不距苟以是心至斯受之而已矣【尽心】
　　以草为屩【以下系屩】
　　夏商以草为屩左氏曰菲丝为之宫中妃嫔皆着【炙毂子】
　　蹑屩担簦
　　赵相虞卿蹑屩担簦来说孝成王赐白璧一双黄金百镒拜为上卿
　　卖屩不欺
　　后汉江夏刘勤家贫作屩供食尝作一两缕断勤置不卖出行妻卖以籴米勤归责妻欺取其直因弃不食
　　芒屩习行
　　齐禇彦回父湛之宋元嘉末为丹阳尹魏军至歩湛之使子弟着芒屩斋前习行彦回年十余嵗甚有慙色
　　织屩易米
</div>
    <div class="pagination">
<a href="古今事文类聚_page251.html">上一页</a><span>...</span><a href="古今事文类聚_page247.html">247</a><a href="古今事文类聚_page248.html">248</a><a href="古今事文类聚_page249.html">249</a><a href="古今事文类聚_page250.html">250</a><a href="古今事文类聚_page251.html">251</a><span class="current-page">252</span><a href="古今事文类聚_page253.html">253</a><a href="古今事文类聚_page254.html">254</a><a href="古今事文类聚_page255.html">255</a><a href="古今事文类聚_page256.html">256</a><a href="古今事文类聚_page257.html">257</a><span>...</span><a href="古今事文类聚_page253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
