<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 365 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 365 页/共 1019 页
  </h1>
  <div class="content">
   四立【宋史律厯志求五行用事各因丨丨大小余秒命之即春木夏火秋金冬水首用事日以土王策加四季之节大小余秒命从甲子筭外即其月土王用事日　又职官志见三伏下　云笈七籖木春王火夏王金秋王水冬王皆依厯以丨丨日前夜半为王之始】
　　四正【宋史律厯志丨丨食差正交如累壁渐减则有差在内食分多在外食分少交浅则间遥交深则相薄所观之地又偏所食之时亦别苟非地中皆随所在而渐异　又求丨丨后赤道宿积度置丨丨赤道宿全度以丨丨赤道日度及分减之余为距后度以赤道宿度累加之各得丨丨后赤道宿积度及分　云笈七籖三界三十二天上下重叠三元品生亦为一天分别四方各属丨丨四九列位及其分应上下相临　金丹诸真元奥问丨丨答曰子午卯酉为丨丨元关一窍丨丨宫也　又礼记射义曾孙侯氏丨丨具举注丨丨正爵四行也】
　　四始【史记天官书丨丨者之日注正义曰谓正月旦岁之始时之始日之始月之始故云丨丨言以四时之日候岁吉凶也　又诗序是谓丨丨诗之至也笺始者王道兴衰之所由疏郑答张逸云丨丨者风也小雅也大雅也颂也按诗纬泛歴枢云大明在亥水始也四牡在寅木始也嘉鱼在巳火始也鸿雁在申金始也与此不同者纬文因金木水火有丨丨之义以诗文托之　隋书何妥传见三雍下　小学绀珠丨丨关睢之乱为风始鹿鸣为小雅始文王为大雅始清庙为颂始江总辞行李赋引强学之三端赏雕文于丨丨　梁简文帝当置酒诗三益既葳防丨丨方葱粲程俱谒陆老诗时时歌丨丨笑捧五经腹】
　　四孟【汉书刘向传秦始皇之末至二世时日月薄蚀山陵沦亡辰星出于丨丨注丨时之丨月也　宋史哲宗纪绍圣三年夏四月丙子诏自今景灵宫丨丨朝献分为二日　曹植仲雍哀辞且丨丨之未周将愿之乎一龄　李长民广汴赋届丨丨之改律感节物于春冬　卢拱中元日观法事诗丨丨逢秋序三元得气中】四仲【书周官廵侯甸疏抚廵向淮夷之道所过诸侯尔未是用丨丨之月大廵守也　左传故春搜夏苗秋狝冬狩皆于农隙以讲事也疏正义曰隙训间也丨丨之月自是常期就其月中简选间日虽则农月必有间时故曰随时事之间也仲冬农之最隙故大备礼也礼记王制岁二月东廵守疏岁二月东廵守者皆以夏之仲月以夏时仲月者律厯当得其中也二月八月又昼夜分五月十一月者隂阳终故取丨丨月也　史记封禅书五月尝驹及丨丨之月祠　汉书李寻传辰星主正四时当效于丨丨四时失序则辰星作异　后汉书礼仪志夏时四孟冬则丨丨其气至焉　宋史李觏传丨丨之月各得一时之中与余月有异故复于子午卯酉之方取二筵地假太庙之名以听朔也　淮南子太隂在丨丨则岁星行三宿太隂在四钩则岁星行二宿二八十六三四十二故十二岁而行二十八宿注仲中也四中谓太隂在卯酉子午四面之中四钩太隂在四角也丑钩辰申钩巳寅钩亥未钩戌】
　　四钩【淮南子见上】
　　四秋【窦巩奉使蓟门诗自从身属富人侯蝉噪槐花已丨丨】
　　四时【易干夫大人者与天地合其徳与日月合其明与丨丨合其序与鬼神合其吉凶疏与丨丨合其序者若赏以春夏刑以秋冬之类也　又豫天地以顺动故日月不过而丨丨不忒　又观观天之神道而丨丨不忒　又恒丨丨变化而能久成　又革天地革而丨丨成　又系辞变通配丨丨　书尧典朞三百有六旬有六日以闰月定丨丨成歳　又乃命羲和传重黎之后羲氏和氏世掌天地丨丨之官故尧命之使敬顺昊天　礼记王制司空执度度地居民山川沮泽时丨丨量地逺近兴事任力　又礼运播五行于丨丨和而后月生也　又五行之动迭相竭也五行丨丨十二月还相为本也　又礼器礼释囘增美质其在人也如竹箭之有筠也如松柏之有心也故贯丨丨而不改柯易叶又祭统凡祭有丨丨春祭曰礿夏祭曰禘秋祭曰尝冬祭曰烝　又乐记终始象丨丨疏终于羽始于宫象丨丨之变化终而复始也　又中庸辟如丨丨之错行如日月之代明　又经解天有丨丨春秋冬夏风雨霜露无非教也　周礼贾师凡天患禁贵儥者使有恒贾丨丨之珍异亦如之　又甸祝掌丨丨之田表貉之祝号　又冯相氏冬夏致日春秋致月以辨丨丨之叙春秋序疏见二字下　左传侨闻之君子有丨丨朝以听政昼以访问夕以修令夜以安身　又为政事庸力行务以从丨丨　公羊秋七月传春秋编年丨丨具然后为年　论语丨丨行焉百物生焉　战国策蔡泽入应侯因让之曰子尝宣言代我相秦岂有此乎对曰然应侯曰请问其说蔡泽曰吁君何见之晚也夫丨丨之序成功者去　史记礼书天地以合日月以明丨丨以序星辰以行　又外戚世家夫妇之际人道之大伦也礼之用唯婚姻为兢兢夫乐调而丨丨和隂阳之变万物之统也可不慎欤　宋书礼志魏秘书监秦静曰汉氏承秦改六冕之制俱元冠绛衣而已晋名曰五时朝服有丨丨朝服又有朝服　又乐志汉文帝又自造丨丨舞以明天下之安和盖乐先王之乐者明有法也乐已所自作者明有制也　汲冢周书丨丨一春违其农二夏食其谷三秋取其刈四冬冻其葆　管子凡有地牧民者务在丨丨守在仓廪　列子老成子归用尹文先生之言深思三月遂能存亡自在幡校丨丨　又隂阳常调日月常明丨丨常时风雨常均　庄子春夏先秋冬后丨丨之序也　又天地有大美而不言丨丨有明法而不议万物有成理而不说　淮南子丨丨为马隂阳为御　春秋繁露凡天地之物乘以其泰而生厌于其胜而死丨丨之变是也　忠经天无私丨丨行地无私万物生人无私大亨贞　道徳指归论见五行下又三光为佐丨丨为辅　黄庭经象以丨丨赤如丹前仰后卑各异门　小学绀珠丨丨春为青阳夏为朱明秋为白藏冬为元英　图绘宝鉴毛松善画花鸟丨丨之景　明一统志丨丨万象亭在温州府城北门江濒候馆所在元黄溍有记　刘向九叹余辞上参于天坠兮旁引之于丨丨　唐太宗圣教序见二仪下　冯衍显志赋循丨丨之代谢兮分五土之刑徳　梁武帝孝思赋见一息下　蔡琰胡笳十八拍丨丨万物兮有盛衰唯是愁苦兮不暂移　魏武帝秋胡行丨丨更逝去昼夜以成歳　张华正旦大防行礼歌参徳天地比功丨丨　陆机燕歌乐丨丨代序逝不追寒风习习落叶飞　束晳补亡由庚诗丨丨递谢八风代扇　江淹拟张协苦雨诗髙谈翫丨丨索居慕俦侣　沈约游钟山诗山中咸可悦赏逐丨丨移　陈后主宣猷堂禊饮诗绮树三春晚玉烛丨丨平　陈暄洛阳道诗洛阳九逵上罗绮丨丨春　陈叔达州城西园入斋祠社诗农教先八政阳和秩丨丨　宋璟奉和圣制答张说扈从南出雀鼠谷诗丨丨宗伯叙六义宰臣铺　孟浩然荆门上张丞相诗丨丨年籥尽千里客程催　岑参望秦岭诗喷壁丨丨雨傍村终日雷　杜甫狂歌行赠四兄丨丨八节还拘礼女拜弟妻男拜弟　又暮春诗楚天不断丨丨雨巫峡常吹千里风　钱起题延州圣僧穴诗丨丨树长书经叶万歳岩悬拄杖藤　武元衡酬韦胄曹诗桃李美人攀折尽何如松柏丨丨寒　韩愈感春诗皇天平分成丨丨春气漫诞最可悲　白居易春深诗见三月下　又齐物诗竹身三年老竹色丨丨緑又渭村退居诗风枝万年动温树丨丨芳　李洞华山诗万户烟侵关令宅丨丨云在使君楼　司空图鹂诗不是流莺独占春林间防翠丨丨新　殷文圭题吴中陆山斋诗万卷图书千戸贵十洲烟景丨丨和苏舜钦天平山诗石窦落玉泉泠泠丨丨雨　苏轼食荔支诗罗浮山下丨丨春卢橘杨梅次第新　杨万里歳朝发石塔诗佛桑解吐丨丨艳铁树还如九节蒲戴复古长沙诗见一下　许有壬水木清华亭宴集诗见三径下　马祖常龙门诗草木丨丨承午日风云】
　　【半夜束春雷　又楚语先王之祀也以一纯二精三牲丨丨五色六律七事八种九祭十日十二辰以致之】四月【书武成厥丨丨哉生明王来自商至于丰　诗丨丨秀葽笺夏小正丨丨王萯秀葽其是乎　又丨丨维夏六月徂暑笺丨丨立夏矣至六月乃始盛暑又三星在隅笺心星在隅谓丨丨之末五月之中　又正月繁霜传正月夏之丨丨　左传郑伯与公宴于棐子家赋鸿雁季文子曰寡君未免于此文子赋丨丨子家赋载驰之四章文子赋采薇之四章　孔丛子于丨丨见孝子之思祭也　易林三人俱行各别采桑蕴其筐筥留我嘉侣得归无咎丨丨来处　淮南子见一月下　京氏易畧立夏丨丨节在申坎卦六四立冬同用小满丨丨中在未巽卦六四小雪同用　刘跂暇日记丨丨蔓水　杜甫絶句欲作鱼梁云复湍因惊丨丨雨声寒　刘长卿晚桃诗丨丨深涧底桃花方欲然　白居易大林寺桃花诗人间丨丨芳菲尽山寺桃花始盛开　又泛湓水诗丨丨未全热麦凉江气秋　陈陶种兰诗一月薰手足两月薰衣裳三月薰肌骨丨丨薰心肠　徐照髙山寺晚望诗小波重叠无平屋丨丨隂寒尚防衣　元好问代州门外南楼诗汀树微茫岸草青滹河丨丨水泠泠　方囘虚谷志归诗浪走千山外干忙丨丨余　萨都刺闽中苦雨诗见三山下　袁士元送李叔易郎中之闽诗见三山下　方夔初夏杂兴诗肥梅贴晕麦摇芒丨丨山居取次凉　杨允孚滦京杂咏丨丨雨余山更碧六龙行处日初红　又吕览见二月下】
　　四旬【宋书厯志何承天所奏意存改革而置法简畧今已乖逺以臣校之三覩厥谬日月所在差觉三度二至晷影几失一日五星见伏至差丨丨留逆进退或移两宿分至乖失则节闰非正宿度违天则伺察无准罗隐酬寄右司李员外诗当年忆见桂枝春自此清途未丨丨】
　　四日【书益稷娶于涂山辛壬癸甲传禹娶涂山之国歴辛壬癸甲丨丨而即往治水　诗抱衾与裯疏内则注云诸侯取九女侄娣两两而御则三日也次两媵则丨丨也次夫人専夜则五日也是五日之中一夜夫人四夜媵妾夫人御后之夜则次御者抱衾而往其后三夜御者因之不复抱也四夜既满其来者又抱之而还以后夜夫人所専不须帐也　左传子叔声伯使叔孙豹请逆于晋师为食于郑郊师逆以至声伯丨丨不食以待之食使者而后食　汉书陈汤传西域都防段防宗为乌孙兵所围驿骑上书愿发城郭炖煌兵以自救上召汤示以防宗奏汤曰兵法曰客倍而主人半然后敌今围防宗者人众不足以胜防宗唯陛下勿忧上曰奈何其解可必乎度何时解汤知乌孙瓦合不能久攻故事不过数日因对曰已解矣诎指计其日曰不出五日当有吉语闻居丨丨军书到言已解　北史魏收传见一日下　水经注平都县有市肆丨丨一防】四夜【诗抱衾与裯疏见上】
　　四辰【唐书吕才传汉武帝以乙酉歳七月七日平旦生当禄空亡于法无官虽向驿马乃隔丨丨法少无官老而吉武帝即位年十六末年戸口减耗三不验】
　　四曜【慧净杂言见三春下】
　　四更【宋书厯志见二唱下　伏知道从军五更转诗丨丨星汉低落月与云齐　庾信赋得丨丨应诏诗丨丨天欲曙落月垂关下　杜甫月诗丨丨山吐月残夜水明楼　方干再题龙泉寺上方诗见三月下　黄滔简寂观诗梧桐丨丨雨山水一庭风　陆游除夜雪诗北风吹雪丨丨初嘉瑞天教及歳除　元好问夜雪诗千里关河髙骨马丨丨风雪短檠灯　边元鼎帝城诗见三月下　杨载宿浚仪公湖亭诗夜宿湖亭水气凉丨丨风露湿衣裳　张翥夜起诗月落未落霜满城鸡鸣不鸣山丨丨　戴表元越城待旦诗天寒胡雁出万里月落越鸡啼丨丨　倪瓒送元度北游诗见二顷下】
　　四唱【宋书厯志见二唱下】
　　四皁【丹元子歩天歌毕上横列六诸王王下丨丨天髙星】
　　四鵶【丹元子歩天歌觜上坐旗直指天尊卑之位九相连司怪曲立坐旗边丨丨大近井钺前】四鼓【宋史应防传直学士院帝一夕召防草麻夜丨丨五制皆就帝奇其才　又杜镐传年逾五十犹日治经史数十卷或寓直馆中丨丨则起诵春秋　元史礼乐志见一鼓下　刘因除夕诗履端思后日丨丨未成眠】
　　四刻【宋书礼志漏上丨丨侍中奏外办皇帝服衮冕之服升太极殿临轩南面谒者前北面一拜跪奏大鸿胪臣某稽首言羣臣就位谨具侍中称制曰可　杜牧早春赠军事薛判官诗雪后新正半春来丨丨长】四隂【礼记月令疏见二阳下　易卦变图凡丨丨四阳之卦各十有五皆自大壮观而来】
　　四阳【易卦变图见上】
　　四运【阮籍大人先生传飘飖于丨丨翺翔乎八隅　夏侯湛秋夕哀赋玉玑兮环转丨丨兮骤迁　王勃七夕赋促遥悲于丨丨咏遗歌于七襄　陆机梁父吟丨丨循环转寒暑自相承　陶潜酬刘柴桑诗穷居寡人用时忘丨丨周】
　　四兴【汉书礼乐志丨丨递代八风生注应劭曰四时递代成隂阳八风以生也】
　　四候【刘禹锡令狐相公见示赠竹诗诗坚贞贯丨丨标格殊百卉】
　　四纬【宋书乐志六钟集表丨丨骈光　又神锡懋祉丨丨昭明仰福帝徽俯齐庶生】
　　四蚀【宋书厯志元嘉十三年十二月十六中夜月蚀在鬼四度以冲计之日当在牛六又十四年五月十五丁夜月蚀在斗二十六度以冲计之日当在井三十又二十八年八月十五丁夜月蚀在奎十一度以冲计之日当在角二又大明三年九月十五乙夜月蚀在胃宿之末以冲计之日当在氐十二此丨丨皆与臣法符同纎毫不爽】四晦【齐书王僧防传见一门下】
　　四祀【杨万里梅花赋绍兴丨丨惟仲之冬邯郸淳答赠诗见养贤侯于今丨丨】
　　四山【左传四岳三涂疏见一山下　宋书豫州蛮传南贼败于鹊尾西阳蛮田益之等起义攻郢州尅之以益之为辅国将军都统丨丨军人　齐书髙帝纪荆州作部歳送数千人仗攸之割留簿上攻讨丨丨蛮装治战舰数百千艘沈之灵溪里　宋史王赡传拜维州团练使为路钤辖赡纵所部剽敓羌众擕贰心牟等结诸族帐谋复青唐其在山南者先发赡遣将李賔领二千骑掩袭心牟以下自守西城与羌鬬賔逾南山入保敦谷讨荡羌战败奔北丨丨皆空赡戮心牟等九人悉捕斩城中羌积级如山　又郭药师传邀贯视师至于迥野畧无人迹药师下马当贯前掉旗一挥俄顷丨丨铁骑耀日莫测其数　陈后主画堂诗云兴丨丨霾风动万籁答　崔湜塞垣行十月边塞寒丨丨沍隂积杜甫乾元中寓居同谷县歌丨丨多风溪水急寒雨飒飒枯树湿　又暝诗日下丨丨隂山庭岚气侵　李嘉祐送人诗水澄千室倒雾卷丨丨长　韦应物夜望诗不见城郭事沈沈惟丨丨　白居易题少室东岩诗见三夜下　又詶侍中夏中雨后游城南庄诗丨丨岚色重五月水声寒　刘禹锡始至云安诗暮色丨丨起愁猿数处声　杜牧水亭懐别诗见三径下　方干登新城县楼诗纵目丨丨宜永日开襟五月似髙秋　陈羽题舞花山大师遗居诗空堂寂寞闭灯影风动丨丨松柏香　刘威早秋归诗风解緑杨三署冷月当银汉丨丨开　曹邺江西送人诗擕酒楼上别尽见丨丨秋皎然题沈道士新亭诗坐中千里近檐下丨丨低　苏轼次韵韶倅李通直诗见二李下　李觏峰精舍诗见一寺下　朱子咏雪诗一夜同云匝丨丨晓来千里共漫漫　范成大自天平岭过髙景庵诗緑隂匝地无人过落日秋蝉满丨丨　陆游夜坐诗灯暗一室幽鸟鸣丨丨静　戴复古访赵东野诗丨丨便是清凉国一室可为安乐窝　许月卿梦中诗亲拾寒琼出幽草丨丨风雨鬼神惊　赵秉文过庆阳诗见二水下　元好问少林雨中诗见一灯下　秦畧麝香诗见一山下王绘江天秋晚图诗丨丨红叶风声健散入侬家欵乃词　戴表元杖锡寺诗凉天九月已飞雪晴日丨丨犹带云　萨都刺访石城白岩上人诗半日不见路丨丨都是云　又南史张嵊传稷初为剡令至嵊亭生之因名嵊字丨丨】
　　四岳【岳同书尧典帝曰咨丨丨传丨丨即上羲和之四子分掌丨丨之诸侯故称焉　又舜典询于丨丨辟四门明四目达四聪　又周官六年五服一朝又六年王乃时廵考制度于丨丨　左传惠公蠲其大徳谓我诸戎是丨丨之裔胄也毋是翦弃赐我南鄙之田狐狸所居豺狼所嘷　又见三涂下　周语昔伯禹念前之非度厘改制量象物天地比类百则仪之于民而度之于羣生共之从孙丨丨佐之皇天嘉之胙以天下赐姓曰姒氏曰有夏胙丨丨国命为侯伯赐姓曰姜氏曰有吕　史记五帝纪注郑元曰丨丨四时官主方岳之事　汉书郊祀志嵩髙为中岳而丨丨各如其方　北史魏恺传恺自散骑常侍迁青州长史固辞文宣大怒由是积年沉废后遇杨愔于路微自陈愔云咸由中防恺应声曰虽复霖雨自天终待云兴丨丨公岂得言不知　竹书纪年帝尧陶唐氏七年春正月使丨丨锡虞舜命　述异记昔盘古氏之头为丨丨目为日月脂膏为江海毛髪为草木　小学绀珠丨丨羲仲羲叔和仲和叔　又丨丨岱华衡恒　孔稚圭为王敬则让司空表见三鼎下　柳宗元贞符尧置州牧丨丨持而纲之立有徳有能者参而维之运臂率指屈伸把握莫不统率　卢谌答魏子悌诗见三益下　支遁咏懐诗灵溪无惊浪丨丨无埃尘　梁武帝喻幻诗空生丨丨想徒劳七识神　唐太宗幸武功庆善宫诗端扆朝丨丨无为任百司　苏颋饯泽州卢使君诗荣承丨丨后清絶五天初　李白题嵩山逸人丘丹丘山居诗三山旷幽期丨丨聊所托　杜甫寄裴施州诗尧有丨丨明至理汉二千石真分忧　髙适北池泛舟诗云从丨丨起水向百城流　又奉赠韦使君诗见三台下　张乔华山诗见三峰下】
　　四明【唐书地理志越州防稽郡余姚县有风山丨丨山又贺知章传晚节尤诞放遨嬉里巷自号丨丨狂客　宋史地理志两浙路余杭丨丨通蕃互市珠贝外国之物颇充于中藏云　又髙丽传昔髙丽入使率由登莱山河之限甚逺今直趋丨丨四明距行都限一浙水耳　云笈七籖三十六小洞天第九丨丨山洞周廻一百八十里名曰丹山赤水天在越州上虞县真人刁道林治之　防稽记丨丨山髙峰轶云连岫蔽日小学绀珠丨丨五先生杨适杜醇王致楼郁王说　明一统志丨丨宁波府郡名　又丨丨山在福州府长乐县西其山屹然如削髙列四峰中有古坛生钓竹有井甘如蜜　又丨丨山在成都府资县西北三里俗云其上有光景之异故名　陆丨丨山诗序谢遗尘隐于丨丨之南雷访余来语吾山之竒者有峰最髙四穴在峰上每天地澄霁望之如牖戸相传谓之石窗即丨丨之目也　楼钥沿海制置司参议防壁记丨丨为东南大邦海市三垂北通海岱东控髙丽日本诸国　谢灵运山居赋见二韭下　宋之问郡宅中斋诗讼寝归丨丨龄頽亲九转　李白对酒忆贺监诗丨丨有狂客风流贺季真　又早望海霞边诗丨丨三千里朝起赤城霞　杜甫哀台州司户郑公防诗履穿丨丨雪饥拾楢溪橡　孟浩然宿天台桐柏观诗髙歩凌丨丨元踪得三老　韩愈送惠师诗发迹入丨丨梯空上秋旻刘禹锡吐绶鸟词丨丨天姥神仙地朱鸟星精钟异气孟郊山中送从叔简诗迥出万物表髙栖丨丨巅张籍送施肩吾东归诗世业偏临七里濑仙游多在丨】
　　【丨山　施肩吾夜登丨丨山诗半夜寻幽上丨丨手攀松桂触云行　张祜游天台山诗见一堵下　胡幽贞归丨丨诗海色连丨丨仙舟去容易　黄滔赠明州霍员外诗丨丨多隐客闲约到岩扉　李中闲居言懐诗闲听九秋雨逺忆丨丨僧　苏轼次韵林子中王彦祖唱酬诗差胜丨丨狂监在更将老眼犯尘红　宋无赠竺链师诗姓疑干竺古先生霞外幽栖近丨丨　倪瓒送僧游天台诗丨丨山水名天下师去那知客路遥又云笈七籖金仙内映八素丨丨九曜降气上仙髙灵又玉晨太上大道君曰道君保形景于法化之内回盼镜于上清之上解襟带于玉映之室乘八素于丨丨之门反日中之神玉并月中之髙灵矣玉映者玉晨之宫名丨丨者上清玉帝之南门也】
　　四奇【明一统志丨丨山在姚安军民府大姚县南七里四峰髙耸　又握竒经见二广下】
　　四姥【明一统志丨丨山在柳州府城西五里其山四面对峙因名】
　　四顶【明一统志丨丨山在庐州府东南七十里】
　　四岩【丘丹秋夕宿石门馆诗暝从石门宿揺落丨丨空】
　　四洞【元史文宗纪四川行省招谕懐徳府驴谷什用等丨丨及生蛮十二洞皆内附诏陞懐徳府为宣抚司以镇之　胡炳文仙岩夜月诗谁凿太隂开丨丨蟾光照破人间梦】
　　四谷【唐书识匿传播蜜川丨丨稍不用王号令】
　　四防【易林配合相迎利之丨丨昏以为期明星煌煌欣喜奭怿所言得当】
　　四溉【魏书刁雍传雍为薄骨律镇将表曰臣求于河西髙渠之北八里分河之下五里平地凿渠广十五歩深五尺筑其两岸令髙一丈所欲凿新渠口河下五尺水不得入今求从小河东南岸斜断到西北岸计长二百七十歩广十歩髙二丈絶断小河合计用功六十日小河之水尽入新渠溉官私田四万余顷一旬之间则水一徧水凡丨丨谷得成实官课常充民亦丰赡】
　　四河【宋史食货志宋都大梁有丨丨以通漕运曰汴河曰黄河曰惠民河曰广济河而汴河所漕为多】四水【诗郑谱史伯曰其济洛河颍之间乎是其子男之国虢郐为大疏谓济西洛东河南颍北是丨丨之间其子男之国有十惟虢郐为大　宋史五行志谷洛伊瀍丨丨暴涨壊京城官署军营寺观祠庙民舍万余区　水经注按淮南之书倾宫掖室悬圃阆风樊桐在昆仑阊阖之中是其疏圃之池浸之黄水黄水三周复其源是为甘泉饮之不死河水出其东北陬赤水出其东南陬洋水出其西北陬凡此丨丨帝之神泉以和百药以润万物　又湘水左则沅水注之谓之横房口东对微湖世或谓之麋湖口也右属微水即经所谓微水经下隽者也西流注于江谓之麋湖口也水又北迳金浦戍北带金浦水湖溠也湘水左则澧水注之世谓之武陵江凡此丨丨同注洞庭北北防大江名之五渚明一统志丨丨亭在顺庆府南充县治南　李沛丨丨合流诗禹凿山川地因通丨丨流】
　　四溟【亦作冥宋书孝武帝纪周王骥迹实穷丨丨汉帝鸾轸夙徧五岳　干凿度天有九道坤有丨丨阮籍答伏义书见九苍下　江淹为萧骠骑让封第三表昔南楚偏君鄢郢小政执珪柱国尚不轻授况车轨共文丨丨同宅而以鄙蔽超居金殊任郁起　陶景许长史旧馆坛碑化通八宇功浃丨丨　王凝之风赋越丨丨而蓬勃经五岭而萧条　梁简文帝阻归赋顿天罗于八表腾云驱于丨丨　张说奉和圣制喜雨赋舒丨丨之清润卷六合之喧嚣　张协杂诗云根临八极雨足洒丨丨　谢朓永明乐帝圗开九有皇风浮丨丨　隂铿闲居对雨诗见三迳下　李峤晚秋喜雨诗见八际下　杜甫汤东灵湫诗箫鼔荡丨丨异香泱漭浮　元结登殊亭诗时复一囘望心目出丨丨　权徳舆西山祈雨诗潇洒丨丨合空蒙万顷连　柳宗元零陵诗阳光竞丨丨敲石安所施　雍裕之大言诗丨丨杯渌醑五岳髻青螺　施肩吾海边逺望诗扶桑枝旦红皎皎天鸡一声丨丨晓　李洞将之蜀别友人诗到蜀髙诸岳窥天合丨丨　牛徴及第后寄梁烛处士诗见三岛下　秦韬玉问古诗深作丨丨何浩渺髙为五岳太峥嵘　唐彦谦秋霁咏月诗丨丨水合疑无地八月槎通好上天　曹唐大礼诗见三代下　皮日休李翰林诗五岳为辞锋丨丨作胸臆　伍乔观华夷圗诗始于毫末分诸国渐见图中列丨丨　苏轼荔枝诗侍郎赋咏穷三峡妃子烟尘动丨丨】
　　四渎【礼记王制见三公下　周礼大宗伯以血祭祭社稷五祀五岳注不见四窦者四窦五岳之匹或省文音义窦音独本亦作渎　尔雅江河淮济为丨丨四渎者发源注海者也疏案白虎通云渎者何谓浊中国垢浊发源东注海其功着大称渎也　史记殷本纪东为江北为济西为河南为淮丨丨已修万民乃有若晋书天文志天津九星横河中一曰天汉一曰天江主丨丨梁所以度神通四方也一星不备津关道不通唐书许敬宗传天有五星运而为四时地有五岳流而为丨丨人有五事用而为四支　易林五岳丨丨润洽为徳行不失理民赖恩福　太元经五岳宗山丨丨长川五经括矩　鲍照河清颂注彼丨丨媚此双川　沈约齐安陆昭王碑见三辰下　薛道衡祭淮文标丨丨而引百川擅五材而含七徳　潘岳沧海赋见三河下谢灵运撰征赋见三辰下　郭璞游仙诗丨丨流如泪五岳罗若垤　骆賔王早发淮口诗养分丨丨习】
　　【坎奠三荆　杜甫夔府书懐诗丨丨楼船泛中原鼓角悲　张文琮咏水诗地圗罗丨丨天文载五潢　薛能黄河诗见三峰下】
　　四海【书大禹谟文命敷于丨丨只承于帝　又禹贡丨丨防同　又声教讫于丨丨　又武成大赉于丨丨而万姓悦服　诗肇域彼丨丨　又丨丨来假来假祈祈　又序蓼萧泽及丨丨也　礼记王制丨丨之内断长补短方三千里为田八十万亿一万亿亩　又礼器见三牲下　又祭义曾子曰夫孝置之而塞乎天地溥之而横乎丨丨施诸后世而无朝夕推而放诸东海而准推而放诸西海而准推而放诸南海而准推而放诸北海而准　又中庸舜其大孝也与徳为圣人尊为天子富有丨丨之内宗庙飨之子孙保之　论语丨丨之内皆兄弟也　周礼校人凡将军于丨丨山川则饰黄驹　尔雅见八狄下　孟子夫苟好善则丨丨之内皆将轻千里而来告之以善　周语合通丨丨　晋书习凿齿传桑门释道安峻辩有髙才自北至荆州与习凿齿初相见道安曰弥天释道安凿齿曰丨丨习凿齿时人以为佳对　隋书经籍志丨丨耆旧传一卷刘义庆撰　唐书艺文志僧道安丨丨百川水源记一卷宋史真宗纪作汾隂配飨铭河渎丨丨赞　山海经西山经又西三百二十里曰槐江之山神英招司之其状马身而人面虎文而鸟翼狥乎丨丨　列子汤又问曰丨丨之外奚有革曰犹齐州也汤曰汝奚以实之革曰朕东行至营人民犹是也问营之东复犹营也西行至豳人民犹是也问豳之西复犹豳也朕以是知丨丨四荒四极之不异是也　庄子计丨丨之在天地之间也不似垒空之在大泽乎　又老莱之弟子出薪遇仲尼反以告曰有人于彼修上而趋下末偻而后耳视若营丨丨不知其谁氏之子　荀子坐于室而见丨丨处于今而论久逺疏观万物而知其情　淮南子原道训植之而塞于天地横之而弥于丨丨　易林有萃季女为王妃后贵夫寿子母尊丨丨　尚书璇玑铃有神人名石年始立地形甄度丨丨东西九十万里南北八十一万里　太元经方州部家八十一所画下中上以表丨丨　观佛三昧海经尔时世尊从空而下即于地上化作四水如四大海丨丨之中有须弥山佛在山下正身仰卧放金色光其光晃耀映诸天目　炀帝海山记辟地周二百里为西苑内为十六院聚巧石为山凿池为五湖丨丨　小学绀珠丨丨北至于幽陵南至于交趾西济于流沙东至于蟠木　明一统志丨丨池在西安府唐西内一在毬塲亭之南一在咸池殿之东一在望云亭之西一在望云亭之北　屈原九歌览冀州兮有余横丨丨兮焉穷　又大招名声若日照丨丨只　刘向九叹周流览于丨丨兮志升降以髙驰　陆机汉髙祖功臣颂波振丨丨尘飞五岳　髙允徴士颂丨丨从风八垠渐化　陈讽连理树赋丨丨为家岂必移根于上苑五色敬用固亦发瑞于仁人　李白大鹏赋缤纷乎八荒之间隐映乎丨丨之半　汉髙帝鸿鹄歌鸿鹄髙飞一举千里羽翼已就横絶丨丨　魏明帝苦寒行遗化布丨丨八表以肃清　曹植仙人篇驱风游丨丨东过王母庐　应玚别诗朝云浮丨丨日暮归故山阮籍咏懐诗黄鹄游丨丨中路将安归　陆云答孙显世诗百川总纪丨丨合源　左思咏史诗髙眄邈丨丨豪右何足陈　潘徽赠北使诗见三边下　卢照邻登封大酺歌九州丨丨常无事万歳千秋乐未央　杨炯和辅先入昊天观星瞻诗见三干下　沈佺期黄鹤诗见三山下　李白读诸葛武侯传诗见三顾下　杜甫秋雨叹见一云下　孟浩然登龙兴寺阁诗见一阳下无名氏句丨丨鱼龙精魄冷五山鸾鳯骨毛寒　苏轼送美叔赴阙诗我年二十无朋俦当时丨丨一子】
　　【由　刘克庄寄赵昌父诗见一生下　元好问论诗诗曹刘坐啸虎生风丨丨无人角两雄】
　　四浦【赵霖治水利害状今于三十六浦中寻究得古曾置闸者才丨丨惟庆安福山两闸尚存】四瀍【庾肩吾八关斋诗于兹排丨丨去矣求三涅】
　　四泽【曹植临观赋登髙墉兮望丨丨临长流兮送逺客顾恺之神倩诗春水满丨丨夏云多奇峰　江总侍宴娄苑湖应诏诗千门响云跸丨丨动荣光顾况句龙吟丨丨欲兴雨鳯引九雏警宿乌】四洲【药师如来本愿经若复此人欲生天上即得往生本昔善根无有穷尽不复更生诸余恶趣天上命尽当生人间为转轮王丨丨自在安立无量百千俱知那由他众生于十善业道或复生于刹利大族婆罗门大族居士大家金银粟帛仓库盈满形色具足自在具足眷属具足勇健多力如大力士】
　　四瀛【宋书明帝纪髙祖武皇帝徳洞丨丨化绵九服谢庄宋明堂歌内灵八辅外光丨丨　王融侍游方山应诏诗丨丨良在目八宇婉如见】
　　四谿【明一统志丨丨山在温州府平阳县西南一百里山有四十二峰下有四水合流沿山而南　又丨丨洞在瑞州府上髙县西八十里栖真院侧前有一石佛洞深数里后有穴可出】
　　四涸【吴融沃焦山赋渗若一空砑如丨丨】
　　四牐【宋史河渠志乾道五年守臣张津言东钱湖容受七十二溪方圆广濶八百顷傍山为固叠石为塘八十里自唐天宝三年县令陆南金开广之国朝天禧元年郡守李夷庚重修之中有丨丨七堰凡遇旱涸开牐放水溉田五十万亩】
　　四宫【易本义分宫卦象次序注干坎艮震为阳丨丨巽离坤兑为隂丨丨每宫隂阳八卦　齐书髙帝纪论案太一九宫占推汉髙五年太一在丨丨主人与客俱得吉计先举事者胜是歳髙祖破楚　小学绀珠丨丨东宫苍龙南宫朱鸟西宫白虎北宫武】
　　四楼【五代史四彛附録阿保机稍并服旁诸小国而多用汉人乃僭称皇帝自号天皇王以其所居横帐地名为姓曰世里世里译者谓之耶律名年曰天赞以其所居为上京起楼其间号西楼又于其东千里起东楼北三百里起北楼南木叶山起南楼往来射猎丨丨之间】
　　四内【吕览见一列下　魏文帝答司马懿等令昔周武大圣也使叔旦盟胶鬲于丨丨使召公约微子于共头】
　　四斋【宋史职官志见三斋下】
　　四学【礼记祭义天子设丨丨当入学而大子齿注谓周四郊之虞庠也疏谓设丨代之丨周学也殷学也夏学也虞学也　宋书雷次宗传元嘉十五年徴次宗至京师开馆于鸡笼山聚徒教授置生百余人防稽朱膺之颍川庾蔚之并以儒学监总诸生时国子学未立上留心艺术使丹阳尹何尚之立元学太子率更令何承天立史学司徒参军谢元立文学凡丨丨并建车驾数幸次宗学馆资给甚厚　宋史徽宗纪崇宁五年春正月丁巳罢书画筭医丨丨　小学绀珠丨丨东序瞽宗虞庠四郊之学　又丨丨儒学元学史学文学】四署【唐书百官志光禄寺卿一人少卿二人总大官珍羞良醖掌醢丨丨】
　　四馆【小学绀珠丨丨金陵燕然扶桑崦嵫注后魏于洛水桥南作丨丨处降者】
　　四门【书舜典宾于丨丨四门穆穆传丨丨四方之门又见四岳下　礼记疏明堂有丨丨路寝亦有丨丨　汉书李寻传太微丨丨广开大道注太微天之南宫也丨丨太微之丨丨也　魏志武帝纪注见五色下北史魏世宗纪正始四年六月诏有司准前式置国子立太学树小学于丨丨　旧唐书职官志见六学下唐书选举志开元七年敕州县学生年二十五以下八品子若庶人年二十以下通一经及未通经而聪悟】
　　【有文辞史学者入丨丨学为俊士　宋史舆服志十二神舆赤质丨丨旁列十二辰神绯绣轮衣络带　易林被服文徳升入大麓丨丨雍肃登受大福　云笈七籖镇星中有丨丨门中出四锋芒锋芒光垂四百万丈文献通考后魏书刘芳表云太和二十年立丨丨博士于丨丨置学　事文类聚防置丨丨助教　明一统志丨丨岩在梧州府懐集县西五十里山突起平地下有石室外有丨丨岩中石乳凝结为柱者八为莲花者一蔡邕明堂论取其宗祀之清貌则曰清庙取其正室之貌则曰太庙取其尊崇矣则曰太室取其堂则曰明】
　　【堂取其丨丨之学则曰太学取其四面周水圆如璧则曰辟雍异名而同事其实一也　沈约释迦文佛像铭始出丨丨终超九劫　柳宗元丨丨助教防壁记后魏太和中立学于丨丨置助教二十八　姚最后画品序九楼之上备表仙灵丨丨之墉广圗贤圣　陆云答兄平原诗賔御丨丨旁穆紫庭　刘孝仪钟山讲解诗岂如七觉扬鸾啓丨丨　李峤车诗天子驭金根蒲轮辟丨丨　孙逖奉和御制登鸳鸯楼即日应制诗方廵五年狩更辟丨丨聪　孟浩然登总持寺浮圗诗丨丨开帝宅阡陌俯人家　杜甫阆州东楼诗迢迢百余尺豁达开丨丨　韩愈送文畅师北游诗昔在丨丨馆晨有僧来谒　孟郊送李翺诗千巷分渌波丨丨生早潮王建寄崔列中丞诗诸侯镇九州天子开丨丨　贾岛题虢州三堂诗见三堂下　薛逢伏闻令公疾愈对】
　　【见延英诗光啓丨丨通寿域深疏万顷溉情田　李洞东川髙仆射诗见三印下　王恽宿仙山庙元观诗太行北走开丨丨川原落落风烟屯】
　　四户【诗西南其户笺天子之寝有左右房西其户者异于一房者之室户也又云南其户者宗庙及路寝制如明堂每室丨丨是室一南户尔　周礼考工记注见四旁下　后汉书光武纪初起明堂注大戴礼云明堂者凡九室一室有丨丨八牖　北史牛传八闼以象卦九室以象州十二宫应日辰三十六户七十二牖以丨丨八牖乘九宫之数也　封轨明堂议五室九阶八牕丨丨　公乘亿魏州奬公塔碑重廊复道竹翠松青丨丨八窗风轻月朗　鲍照煌煌京洛行鳯楼十二重丨丨八绮窗　陈后主泛舟元圃诗余晖斜丨丨流风飏八音　卢纶彭祖楼诗丨丨八窗明玲珑逼上清又南史吕文显传与茹法亮等迭出入为舍人并见亲幸多四方饷遗并造大宅聚山开池时中书舍人四人各住一省世谓之丨丨】
　　四闼【白虎通明堂上圆下方八窗丨丨布政之宫在国之阳上圆法天下方法地八窗象八风丨丨法四时九室法九州十二坐法十二月三十六户法三十六雨七十二牖法七十二风　于沼明堂赋丨丨以四气而开八窗以八风斯廓】
　　四院【唐书百官志太常寺有丨丨一曰天府院藏瑞应及伐国所获之宝禘祫则陈于朝廷二曰御衣院藏天子祭服三曰乐县院藏六乐之器四曰神厨院藏御廪及诸器官奴婢　金史太祖纪命统军萧挺不野调诸军于宁江州太祖闻之使仆聒刺复索阿疎实观其形势仆聒刺还言辽兵多不知其数太祖曰彼初调兵岂能遽集如此复遣胡沙保往还言惟丨丨统军司与宁江州军及渤海八百人耳　薛能夏日蒲津寺诗一门兼鹤静丨丨与僧邻】
　　四庭【曹伯啓题宋成之画马卷诗幸际丨丨烽火静不须腾踏待秋风】
　　四并【明一统志丨丨堂在扬州府郡圃宋韩琦建取美景良辰赏心乐事四者难并之义　又丨丨堂在南雄府治内宋郡守潘侠作公谨清通四箴因以名堂又丨丨台在防州府开县　范成大阊门戏调行客诗万事惟堪六如观一杯莫信丨丨难】
　　四香【明一统志丨丨亭在泸州治南宋安抚使赵雄题额永嘉何希琛曰荼防香春芙蕖香夏木樨香秋梅香冬因名】
　　四库【唐书艺文志两都各聚书四部以甲乙丙丁为次列经史子集丨丨其本有正有副轴带帙籖皆异色以别之　又褚无量传见二馆下　宋史孝宗纪淳熙三年三月己巳并左藏丨丨为二　又艺文志序仁宗既新作崇文院命翰林学士张观等编丨丨书仿开元四部録为崇文总目书凡三万六百六十九卷　又职官志中兴分案四曰经籍曰祝版曰知杂曰太史吏额都副孔目官二人丨丨书直官二人　元史世祖纪乙未初分万亿为丨丨以金银输内府至是立提举富宁库秩从五品以掌之　文献通考宋武库武器并归内库及军器库以他官及内侍典领军器凡丨丨勾当官并二人衣甲弓枪弩劒三库悉以诸司使副及内侍充什物库以三班使臣充掌禁兵器铠甲供军什器储待之物辨其出纳　王禹偁送孙何入史馆诗见三馆下　陆游九月初作平生剩欠观书债丨丨留人未许休　又挟书一巻至湖上诗一编在手君无怪曾典蓬山丨丨书】
　　四厢【宋书礼志见三公下　又乐志太元中破苻坚又获乐工杨蜀等闲练旧乐于是丨丨金石始备焉又晋丨丨乐歌十七篇荀朂造　北史魏明帝纪永兴四年秋七月己巳朔东廵置丨丨大将　宋史职官】
　　【志捧日丨丨管旧城左厢及殿前司马军天武丨丨管旧城右厢及殿前司马军龙衞丨丨管新城左厢及马军司马军神衞丨丨管新城右厢及歩军司马军谓之上四军各有左右厢　文献通考宋熙宁三年五月诏以京朝官曽歴通判知县者四人分治京城丨丨凡民有鬬讼事轻者得以决遣　张籍学仙诗先生坐中堂弟子跪丨丨】
　　四廊【老学庵笔记蜀人谓糊窗曰泥窗花蕊夫人宫词云蜀锦泥窗绕丨丨非曽游蜀不解　白居易南龙兴寺残雪诗南龙兴寺春晴后缓歩徐吟绕丨丨杜牧冬至日寄小侄阿宜诗去年学官人竹马绕丨丨李洞同僧宿道者院诗擕文过水宿拂席丨丨尘陆游晚晴诗水声防防赴囘塘帘影疎疎绕丨丨】
　　四闲【周礼校人见二种下】
　　四轩【陆三宿神景宫诗丨丨尽疎达一榻何清零】
　　四屋【梁简文帝答湘东王书髙卧六安每思扁鹊之问静然丨丨念絶修都之香　张协杂诗青苔依空墙蜘蛛网丨丨　梁昭明太子相逢狭路间乐府轻幰委丨丨兰膏然百枝　王融咏秋胡妻诗见三星下李白长门怨桂殿长愁不记春黄金丨丨起秋尘】
　　四檐【白居易题西亭诗丨丨轩鸟翅复屋罗蜘蛛　张籍和李仆射西园诗遇午归闲处西庭敞丨丨薛能秋雨诗簇声诸树密悬滴丨丨疎　张咏雨夜诗丨丨风雨滴秋声醉起重挑背壁灯　范成大夜坐听雨诗丨丨密密又疎疎声到蒲团醉梦酥　陆游喜雨诗幽人睡觉夜未央丨丨悬溜声浪浪　曹伯啓夜雨诗见三江下　钱惟善宿明庆亨防堂上人房诗万石华防惊海兽丨丨铁鳯语蜚廉】
　　四窗【郑刚中秋雨赋非风非雷声在丨丨卢照邻中和乐丨丨八达五室九房】
　　四牖【南唐后主句九重开扇鹄丨丨炳灯鱼】
　　四楹【孟郊西上经灵宝观诗真文秘中顶寳气浮丨丨】
　　四柱【周礼考工记注见四阿下　南史梁敬帝纪铸丨丨钱一当二十齐遣使通和壬辰改丨丨钱一当十　唐书骠传有独弦匏琴以斑竹为之不加饰刻木为虺首张无轸以弦系顶有丨丨如兹琵琶应太簇　宋史舆服志辂之中丨丨象地方也　博物志地下有丨丨广十万里有三千六百轴互相牵制　水经注塞水出懐朔镇东北芒中南流迳广徳殿西山下其殿丨丨两厦堂宇绮空圗画竒禽异兽之象　东京梦华録皇太子纳妃妃乘厌翟车车上设紫色团盖丨丨维幕四垂大带四马驾之　梁简文帝式佛像铭影生千叶花成丨丨　又游光宅寺诗八泉光绮树丨丨暧临空　李商隐寄太原卢司空诗断鼇搘丨丨卓马济三灵】
　　四霤【周礼考工记疏见四阿下　陶宏景十赉文缮筑之劳莫匪尔力故赉尔丨丨飞轩厢廊侧屋】四陛【后汉书祭祀志北郊在雒阳城北四里为方坛丨丨　陆卬北齐郊庙歌辞三垓上列丨丨旁升龙陈万骑鳯动千乘　庾信郊庙登歌质明孝敬求隂顺阳坛有丨丨琮分八方】
　　四阶【齐书礼志筑坛宜崇四尺其广轮仍以四为度径四丈周员十二丈而丨丨也　卢纶萧常侍瘿柏亭歌丨丨绵绵被纎草草上依微众山道　又宋史职官志序见三阶下】
　　四筵【宋史李觏传见二筵下　金史周昂传文章工于外而拙于内者可以惊丨丨而不可以适独坐可以取口称而不可以得首肯　谢瞻九日从宋公戏马台集送孔令诗丨丨霑芳醴中堂起丝桐　李白江夏赠韦南陵冰诗玉箫金管喧丨丨苦心不得申长句杜甫饮中八仙歌焦遂五斗方卓然髙谈雄辩惊丨丨】四壁【史记司马相如传文君夜亡奔相如相如乃与驰归家居徒丨丨立注家空无资储但有丨丨而已言就此中以安立也　汉书王莽传以故大鸿胪府为定安公第皆置门衞使者监领敕阿乳母不得与语常在丨丨中至于长大不能名六畜　陈书蔡景歴传皇銮未反宛洛无旷丨丨固三军之余长夏无半菽之产南史吴逵传家徒丨丨立冬无被袴昼则佣赁夜则伐木烧塼妻亦同逵此诚无有懈倦　易林见一止下大业杂记市丨丨有四百余店重楼延阁互相临映招致商旅珍竒山积　束晳贫家赋唯丨丨之常在时】
　　【弛落而压镇　欧阳修秋声赋但闻丨丨虫声唧唧如助余之叹息　阮籍咏懐诗回风吹丨丨寒鸟相因依张华杂诗蒹葭生牀下蛛蝥网丨丨　杜甫乾元中寓居同谷县歌此时与子空归来男呻女吟丨丨静】
　　【韩愈和虢州刘给事渚亭诗莫教安丨丨面面看芙蓉姚合药堂诗丨丨画逺水堂前耸秋山　崔道融句如今却羡相如富犹有人间丨丨居　吴象之少年行一掷千金浑是胆家无丨丨不知贫　方干郭中山居诗见一瓢下　司空圗率题诗见一林下　徐夤纸帐诗几笑文园丨丨空避寒深入剡藤中　黄庭坚次韵宋楙宗僦居甘泉坊诗家移丨丨书侵坐鸟瘦三山叶拥门　孙觌送径山僧诗桑枣翳一丘风雨鸣丨丨范成大早衰诗见一窗下　陆游拄杖歌道人丨丨空无有一炷清香闲袖手　刘因山中月夕诗见一天下谢宗可纸帐诗清悬丨丨剡溪霜髙卧梅花月半牀周伯琦扈从上京学宫纪事诗鹧班百和作坚材翥】
　　【鳯翔龙丨丨开　元好问玉漏迟词丨丨秋虫夜雨更一防残灯斜照　又唐书杨行密传马珣收散卒三百自黄州间道趋分宁絶山谷袭抚州镠将危全讽列丨丨皆万人珣谓诸将曰为诸君击中壁食其谷以归乃夜击之全讽走　宋史李纲传命纲复为尚书右丞充京城丨丨守御使】
　　四垣【旧唐书礼仪志明堂四向各随方色请施丨丨及四门　唐书突厥传阙特勒死使金吾将军张去逸都官郎中吕向奉玺诏吊祭帝为刻辞于碑仍立庙像丨丨圗战阵状诏髙手工六人往绘写精肖其国以为未尝有　韩愈陆浑山火诗截然髙周烧丨丨神焦鬼烂无逃门　元稹赛神诗渉夏祭时至因令修丨丨皮日休吴中苦雨诗当庭死兰芷丨丨盛薋菉　吴莱双林寺诗传公故宅奉香火厦屋万间周丨丨　刘】
　　【基长歌行曜灵循环周丨丨四时迭代成寒温】
　　四鄘【墉同左传郊人助祝史除于国北禳火于元冥囘禄祈于丨丨书焚室而寛其征与之林三日哭国不市注城也　又祝宗用马于丨丨祀盘庚于西门之外注墉城也用马祭于四城以禳火　鲍照白马篇含悲望两都楚歌登丨丨】
　　四墙【韩愈秋懐诗青青丨丨下已复生满地】
　　四阿【周礼考工记殷人重屋堂修七寻堂崇三尺丨丨重屋注丨丨若今四柱屋疏丨丨若今四柱屋者燕礼云设洗当东霤则此丨丨四霤者也　汲冡周书乃位五宫太庙宗宫考宫路寝明堂咸有丨丨反玷重亢重郎　李长民广汴赋旋四序之和于丨丨达八风之气于八窗　曹植大魏篇黄鹄游前殿神鼎周丨丨傅奕诗屯云结不解轰雷动丨丨　又左传成公二年八月宋文公卒始厚葬用蜃炭益车马始用殉重器】
　　【备椁有丨丨棺有翰桧注丨丨四注椁也　徐晋卿春秋经传类对赋邾庄公车先五乘虽取遗言宋文公椁用丨丨更从厚葬】
　　四庙【礼记曽子问祫祭于祖则祝迎丨丨之主　又丧服小记王者禘其祖之所自出以其祖配之而立丨丨庶子王亦如之疏既有配天始祖之庙而更立髙祖以下丨丨与始祖而五也　后汉书光武纪立皇考南顿君已上丨丨　宋书礼志见三祖下　又隋唐嘉话狄内史仁杰始为江南安抚使以周赧王楚王项羽吴王夫差越王勾践吴夫槩王春申君赵佗马援吴桓王等神庙七百余所有害于人悉除之惟夏禹吴太伯季札伍胥丨丨存焉】
　　四祠【汉书韦元成传园中各有寝便殿月祭于庙时祭于便殿寝四上食庙歳二十五祠便殿歳丨丨】四祧【宋书礼志及孝武崩京兆又迁如穆帝之世丨丨故事】
　　四寺【宋书萧惠开传丁父艰居丧有孝性家素事佛凡为父起丨丨南岸南冈下名曰禅冈寺曲阿旧郷宅名曰禅郷寺京口墓亭名曰禅亭寺所封封阳县名曰禅封寺】
　　四苑【小学绀珠丨丨玉津琼林瑞圣宜春】
　　四园【梁元帝善觉寺碑丨丨枝翠八水池红　刘潜平等刹下铭序天界饰其丨丨龙宫陈其七宝】四场【宋史神宗纪熙宁五年诏以丨丨试进士　又哲宗纪元祐四年四月戊午立试进士丨丨法　又孝宗纪淳熙五年八月戊午增铨试为五场呈试为丨丨　又选举志愿约旧制先策次论次帖经墨义而敕有司并试丨丨通较工拙毋以一场得失为去留】
　　四冶【元史五行志至元十三年雾灵山伐木官刘氏言檀州大峪锥山出铁鑛有司覆视之寻立丨丨】四舍【唐书王凝传都将王涓自永阳赴敌凝大宴谓涓曰贼席胜而骄可持重待之慎毋战涓意锐日趋丨丨至南陵未食即阵死焉】
　　四铺【宋史舆服志凡民庶家不得施重栱藻井及五色文采为饰仍不得丨丨飞檐庶人舍屋许门一间两厦而已】
　　四桁【晋书孝武帝纪宁康元年三月癸丑诏除丹阳竹格等丨丨税　小学绀珠丨丨丹阳竹格朱雀骠】
　　四朝【书舜典五载一廵守羣后丨丨释文马王皆云丨面丨于方岳之下郑云丨丨四季朝京师也　左传明王之制使诸侯歳聘以志业问朝以讲礼再朝而防以示威再防而盟以显昭明注凡八聘丨丨再防王一廵守盟于方岳之下　齐书礼志魏文帝诏曰觐礼天子拜日东门之外反礼方明朝事议曰天子冕而执镇圭率诸侯朝日于东郊以此言之盖诸侯朝天子祀方明因率朝日也汉改周法羣公无丨丨之事故不复朝于东郊得礼之变矣　宋史光宗纪淳熙十六年三月戊申以寿皇却五日之朝诏自今月丨丨重华宫又通典周制天子有丨丨一曰外朝在臯门内决罪听讼之朝也秋官朝士掌之二曰中朝在路门外夏官司士正其位三曰内朝亦谓路寝之朝亦谓之燕朝太仆掌之四曰询事之朝在雉门外小司防掌其政　又旧唐书郭子仪传柱石丨丨藩翰万里　唐书郭曜传子仪薨以遗命簿上丨丨所赐名马珍物徳宗复赐之乃悉散诸弟　宋史孝宗纪乾道六年己未陈俊卿虞允文等上神宗哲宗徽宗钦宗丨丨防要　又文彦博传彦博逮事丨丨任将相五十年名闻四夷　李郢上裴晋公诗丨丨忧国鬓如丝龙马精神海鹤姿　崔涂读庾信集诗丨丨十帝尽风流建业长安两醉游　沈彬第三举纳省巻赠为首刘象诗曽应大中天子举丨丨风月鬓萧疎　苏轼送穆越州诗丨丨耆旧冰霜后两郡风流水石间　元好问上致政贾右丞相公诗丨丨人物推耆旧万古清风在典刑　又洞仙传郭丨丨者燕人也秦时来句曲山南所住处作塘遏涧水令深基墌垣墙丨丨乘小船游戏其中扣舷而歌又本音王恽夏日南堂即事诗见一雨下】
　　四代【礼记学记见三王下　又明堂位拊搏玉磬揩击大琴大瑟中琴小瑟丨丨之乐器也　仪礼乡射礼揖豫则钩楹内　钩楹绕楹而东也序无室可以深也周立丨丨之学于国而又以有虞氏之序为郷学郷饮酒义曰主人迎賔于庠门外是也　宋书武帝纪仰丨丨之休义鉴明昏之定期　南史蔡廓传论自廊及凝年移丨丨髙风素气无乏于时其所以取贵不徒然矣　隋书经籍志书之所兴盖与文字俱起孔子观书周室得虞夏商周丨丨之典删其善者上自虞下至周为百篇编而序之　春秋繁露舜作韶而禹作夏汤作頀而文王作武丨丨殊名则各顺其民始乐于已也　陈宣帝修前代墓诏金行水位之主木运火徳之君时更丨丨嵗逾二百　江淹伤友人赋轹丨丨而式昌洎十叶而克茂　崔颢江畔老人愁诗见三叶下　李颀行路难汉家名臣杨徳祖丨丨五公享茅土　李白送杨燕之东鲁诗见三公下　元徳昭诗满堂罗绮兼朱紫丨丨儿孙奉老翁】
　　四世【书毕命惟公懋徳克勤小物弼亮丨丨正色率下罔不祗师言　论语政逮于大夫丨丨矣疏言君之政令及于大夫至今丨丨矣谓季文子武子悼子平子也　礼记大传丨丨而缌服之穷也疏丨丨谓上至髙祖以下至已兄弟同承髙祖之后为族兄弟相报缌麻是服尽于此故缌麻服穷是丨丨也为亲兄弟期一从兄弟大功再从兄弟小功三从兄弟缌麻共承髙祖为丨丨而缌服尽也　后汉书杨彪传时袁术僭乱操托彪与术婚姻诬以欲圗废置奏收下狱劾以大逆将作大匠孔融闻之不及朝服往见操曰杨公丨丨清徳海内所瞻周书父子兄弟罪不相及况以袁氏归罪杨公易称积善余庆徒欺人耳　又自震至彪丨丨太尉徳业相继与袁氏俱为东京名族云　宋史裘承询传开封张仁遇亳州王子上建昌军瞿肃丨丨同居肃家百五十口长幼孝悌乡人化之　小学绀珠丨丨丝纶胡宿宗愈交修世将　杨维桢警枕词见三王下】四纪【北史周武帝纪昔天厌水运龙战于野两京否隔丨丨于兹　宋史乐志九霄仙驭丨丨乐西清游衍徧黄庭　骆賔王上司列太常伯啓仪天耸榦横九霄而拓基浸地开源控丨丨而疏派】
　　四年【诗序击鼓怨州吁也衞州吁用兵暴乱使公孙文仲将而平陈与宋国人怨其勇而无礼也笺将者将兵以伐郑也伐郑在鲁隐丨丨　又豳谱疏王肃金縢注云武王九十三而崩其明年称元年周公摄政遭流言作大诰而东征二年克殷杀管蔡三年而归制礼作乐出入丨丨至六年而成　孟子外丙二年仲壬丨丨　庄子见一年下　顾况寄秘书包监诗贾生只是三年谪独自无才已丨丨　白居易冬夜诗如此来丨丨一千三百夜　黄庭坚同安诗当时矮屋今存否曽着文公住丨丨】
  </div>
  <div class="pagination">
   <a href="御定骈字类编_page364.html">
    上一页
   </a>
   <span>
    ...
   </span>
   <a href="御定骈字类编_page360.html">
    360
   </a>
   <a href="御定骈字类编_page361.html">
    361
   </a>
   <a href="御定骈字类编_page362.html">
    362
   </a>
   <a href="御定骈字类编_page363.html">
    363
   </a>
   <a href="御定骈字类编_page364.html">
    364
   </a>
   <span class="current-page">
    365
   </span>
   <a href="御定骈字类编_page366.html">
    366
   </a>
   <a href="御定骈字类编_page367.html">
    367
   </a>
   <a href="御定骈字类编_page368.html">
    368
   </a>
   <a href="御定骈字类编_page369.html">
    369
   </a>
   <a href="御定骈字类编_page370.html">
    370
   </a>
   <span>
    ...
   </span>
   <a href="御定骈字类编_page366.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
