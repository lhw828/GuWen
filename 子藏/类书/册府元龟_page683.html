<!DOCTYPE html>
<html>
<head>
    <meta charset="UTF-8">
    <title>册府元龟 - 第 683 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 683 页/共 736 页</h1>
    <div class="content">    五鹿充宗为少府贵幸为梁丘易与朱论难连拄五鹿君故诸儒为之语曰：五鹿岳岳朱折其角。
    後汉王良东海人建武三年徵谏议大夫迁沛郡太守至蕲县称病不之府上疾笃乞骸骨徵拜大中大夫迁司徒司直以病归一岁复徵至荥阳疾笃不任进退乃过其友人友人不肯见曰：不有忠言奇谋而取大位何其往来屑屑不惮烦也。遂拒之良惭自後连徵取称病诏以玄聘之遂不应。
    刘宽为太尉简略嗜酒不好盥浴京师以为谚。
    乐恢荐杜安为宛令以病去章帝行过颍川安上书召拜御史迁至巴郡太守而恢在家安与恢书通问恢告吏口对。且让之曰：为宛令不合志病去可也。干人主拄刺也。音知庾切逾非也。违平生操故不报。
    樊英南阳人隐於壶山之阳顺帝永建二年徵之英不得已到京师待以师傅之礼拜五官中郎将数月英称疾笃诏以为光禄大夫英辞位不受有诏譬旨勿听英初被诏命佥以为必不降志及後应对。又无奇谋深策谈者以为失望初河南张楷与英俱徵既而谓英曰：天下有二道出与处也。吾前以子之出能辅是君也。济斯人也。而子始以不訾之身怒万乘之主及其享受爵禄。又不闻扶救之术进退无所据矣。周福甘陵人桓帝为蠡吾侯受学於福及即位擢为尚书时同郡河南尹房植有名当朝乡人为之谣曰：天下规矩房伯武因师获印周仲进二家宾客互相讥揣遂各树朋徒渐成仇隙。
    葛龚梁国人善为文奏或有请龚奏以干人者龚为作之其人写之忘自载其名因并写龚名以进之故时人为之语曰：作奏虽工宜去葛龚後为荡阴临汾令魏贾逵河东襄陵人少孤家贫冬常无过其妻兄柳孚宿至明无何着孚去故时人谓之通达逵後为豫州刺史封阳里亭侯。
    苏则为侍中旧仪侍中亲省起居故俗谓之执虎子始则同郡吉茂者仕历县令迁为冗散茂见则嘲之曰：仕进不止执虎子则笑曰：我诚不能效汝蹇蹇驱鹿车驰也。
    李丰为尚书仆射弟翼及伟仕数岁间并历郡守丰常於人中显诫二弟言当用荣位及司马宣王久病伟为二千石荒於酒乱新平扶风二郡而丰不召众人以为恃宠曹爽专政丰依违二公皆无有莫故于时有谤。《书》曰：曹爽之势热如汤太傅父子冷如浆李丰兄弟如游光其意以为丰虽外清净而内图事有似於游光也。
    王忠扶风人少为亭长三辅乱忠饥乏啖人随辇南向武关值娄子伯为荆州遣迎北方客人忠不欲去因率等伍逆击之夺其兵聚众千馀以归太祖拜忠中郎将从征讨五官将知忠尝啖人因从驾出令行排取蒙间髑髅系着忠马鞍以为欢笑。
    常林文帝初为少府林性既自负当官。又严少府寺与鸿胪对门时崔林为鸿胪崔性阔达不与林同数数闻林挝吏声不以为可林夜挝吏不胜痛叫呼敖敖彻曙明日崔出门与林车相遇乃调林曰：闻卿为廷尉尔邪林不觉答曰：不也。崔曰：卿不为廷尉昨夜何故考囚乎！林大惭默不能答。
    丁谧为度支郎中曹爽宿与相亲时爽为武卫将军数为明帝说其可大用会齐王即位爽辅政乃拔谧为散骑常侍遂转尚书谧为人外似疏略而内多忌其在台阁数有所弹驳台中患之事不得行。又其意轻贵多所忽略虽与何晏邓等同位而皆少之唯以势屈於爽爽亦敬之言无不从故于时谤书谓台中有三狗二狗崖柴不可当一狗凭默作疽襄三狗谓何邓丁也。默者爽小字也。其意言三狗皆欲啮人而谧尤甚也。
    刘放为中书监孙资为中书令并兼侍中光禄大夫放资久典机密夏侯献曹肇心内不平殿中有鸡栖树二人相谓曰：此亦久矣。其能复几指谓放资也。
    蜀黄承彦者高爽开朗为沔南名士谓诸葛孔明曰：闻君择妇身有鬼女（承彦史不载官）。
    吴麋芳初为魏南郡太守既降吴虞翻尝乘船行与麋芳相逢芳船上人多欲令翻自避先驱曰：避将军船翻厉声曰：失忠与信何以事君倾人二城而云：将军可乎！芳阖户不应而遽避之後翻乘车行。又经芳营闭门不得过翻复怒曰：当闭反开当开反闭岂得事宜邪芳闻之有惭色。
    晋王济为散骑常侍国子祭酒武帝尝与济棋时孙皓在侧谓皓曰：何以好剥人面皮皓曰：见无礼於君者则剥之济时伸脚局下而皓讥焉。
    谢鲲初辟东海王掾任达不拘寻坐除名邻家高氏女有美色鲲尝挑之女投梭折其两齿时人为之语曰：任达不已幼舆折齿（鲲字幼舆）鲲闻之傲然长啸曰：犹不废我啸歌。
    祖纳字士言范阳人有操行性至孝平北将军王敦闻之遗其二婢而辟为从事中郎有戏之曰：奴价倍婢纳曰：百里奚何必轻於五羊皮邪纳尝问梅陶曰：君乡里立月旦评何如陶曰：善褒恶贬则嘉法也。纳曰：未益时王隐在坐因曰：尚书称三载考绩三考黜陟幽明何得一月便行褒贬陶曰：此官法也。月旦私法也。隐曰：易称积善之家必有馀庆积不善之家必有馀殃称家者，岂不是官必须积久善恶乃著公私何异古人有言贞良而亡先人之殃酷烈而存先人之勋累世乃著岂但一月。若必月旦则颜回食埃不免贪污盗引少则为清廉朝种暮获善恶未定矣。时梅陶及锺雅数说馀事纳辄困之因曰：君汝颍之士利如锥我幽冀之士钝如槌持我钝槌捶君利锥皆当摧矣。陶雅并称有神锥不可得捶纳曰：假有神锥必有神槌雅无以对。
    刘舆为范阳王魏郡太守薨东海王越将召之，或曰：舆犹腻也。近则污人及至越疑而却之。
    傅迪为右丞时刘柳为尚书左仆射迪好广读书而不解其义柳云：卿虽读书多而无所解可谓书簏矣。时人重其言。
    石崇为卫尉尝与王敦入太学见颜回原宪之像顾而叹曰：若与之同升孔堂古今何必有间敦曰：不知馀人云：何子贡去卿差近崇正色曰：士当身名俱泰何至瓮牖哉！其立意类此。
    王粹以贵公子尚主馆宇甚盛图庄周於室广集朝士使郎中嵇含为之赞含援笔为吊文文不加点其序曰：帝胥王宏远华池丰屋广延贤彦图庄生垂纶之像记先达辞聘之事画真人於刻桷之室载退士於趣进之堂可谓非其所可吊不可赞也。其辞曰：迈矣。庄周天纵特放大块受其生自然资其量器虚神清穷立极旷人伪俗季真风既散野无讼屈之声朝有争宠之叹上下相陵长幼失贯，於是借玄虚以助溺引道德以自奖户咏恬旷之辞家画老庄之像今王生沉沦名利身尚帝女连耀三光有出无处池非岩石之溜宅非茅茨之宇驰屈产於皇衢画兹像其焉取嗟乎！先生高迹何局生处岩岫之居死寄楹之屋非其所没有馀辱悼大道之湮晦遂含悲而吐曲粹有愧色。
    袁山松陈郡人少有才名时张湛好於斋前种松柏袁山松每出游好令左右作挽歌人谓湛屋下陈尸山松道上行殡山松历显位为吴郡太守。
    王导为丞相妻曹氏性妒导甚惮之乃密造别馆以处众妾曹氏知将往焉导恐妾被辱遽令命驾犹恐迟之以所执麈尾柄驱牛而进司徒蔡谟闻之戏导曰：朝廷欲加公九锡导弗之觉但谦退而已谟曰：不闻馀物惟有短辕犊车长柄麈尾导大怒谓人曰：吾往与群贤共游雒中何曾闻有蔡充儿也。
    庾亮镇江州时王导为太傅丞相亮虽居外镇而执朝廷之权既据上流拥︹兵趣向者多归之导内不能平尝遇西风尘起举扇自蔽徐曰：元规尘污人。
    羊冉字彭祖太傅祜兄孙也。少不经学时论皆鄙其凡庸先是兖州有八伯之号其後更有四伯大鸿胪陈留江泉以能食为伯豫章太守史畴以大肥为笨伯散骑郎高平张嶷以狡妄为猾伯而冉以狼戾为伯盖拟古之四凶後为庐陵守坐罪除名郄超为桓温大司马参军深自结纳时王为主簿亦为温所重府中语曰：髯参军短主簿能令公喜能令公怒超髯短故也。
    陶侃为荆州牧既平苏峻王导入石头城令取故节侃笑曰：苏武节似不如是导有惭色使人屏之。
    蔡谟为左光禄大夫开府仪同三司谟初渡江见彭蜞大喜曰：蟹有八足加以二螯令烹之既食吐下委顿方知非蟹後诣谢尚而说之尚曰：卿读。《尔雅》不熟几为劝学死。
    何充为扬州刺史侍中录尚书事充性好释典阮裕尝戏之曰：卿志大宇宙勇迈终古充问其故裕曰：我图数千户郡尚未能得卿图作佛不亦大乎！
    郄为司空及弟昙奉天师道而何充与弟准崇信释氏谢万讥之云：郄讠舀於道何佞於佛。
    刘忄炎为丹阳尹许尝就忄炎宿床帷新丽饮食丰甘询曰：若此保全殊胜东山忄炎曰：卿。若知吉凶繇人吾安得不保此王羲之在坐曰：令巢许遇稷契当无此言二人并有愧色。
    谢安少有重名初辟司徒府除佐著作郎并以疾辞寓居会稽除尚书吏部郎并不至後征西大将军桓温请为司马将发新亭朝士咸送中丞高崧戏之曰：卿屡违朝旨高卧东山诸人每相与言安石不肯出将如苍生何苍生今亦将如卿何安甚有愧色。
    王愉子绥字彦猷愉为殷桓所捕绥未测存亡在都有忧色居处饮食每事贬降时人每谓试守孝子後为荆州刺史诛。
    戴逵谯国人谢敷会稽人隐於太平山初月犯少微少微一名处士星占者以隐士当之逵有美才人或忧之俄而敷死故会稽人士以嘲吴人云：吴中高士便是求死不得死。
    宋何尚之为尚书令太子詹事致仕於方山孝武徵之乃起拜开府天子临轩百僚陪位沈庆之累辞爵命朝廷敦劝甚笃尚之谓曰：主上虚怀侧席讵宜固辞庆之曰：沈公不效何公去而复还也。尚之有愧色张畅初为南谯王义宣安北长史及义宣反战败畅为军人所掠执送都下付廷尉见原起为都官尚书转侍中孝武宴朝贤畅亦在坐何偃因醉曰：张畅奇才也。与义宣作贼而卒无咎苟非奇才安能致此畅曰：太初之时谁黄其ト帝曰：何事相苦初何尚之为元凶司空及义师至新林门人皆逃尚之父子共洗黄ト故畅以此讥之。
    王远为光禄勋人为之语曰：王远如屏风屈曲从俗能蔽风露。
    庾登之为谢晦荆州长史晦拒王师欲登之留守登之不许晦败登之以无任免官禁锢还家何承天戏之曰：因祸为福未必皆知登之曰：我亦凡与三竖同戮承天为晦作表云：便当浮舟东下戮此三竖故登之为嘲。
    谢庄为左将军庄有口辩孝武尝问颜延年曰：谢希逸月赋何如答曰：美则美矣。但庄始知隔千里兮共明月帝召庄以延年答语语之庄应声曰：延年作秋胡诗始知生为久离别没为长不归帝抚掌大笑竟日後庄代颜竣为吏部尚书竣留心选举自强不息任遇既隆奏无不可而容貌严毅庄风姿甚美宾客喧诉尝忄笑答之意多不行时人为之语曰：颜竣嗔而与人官谢庄笑而不与人官位终中书令散骑常侍金紫光禄大夫。
    何昌为吏部尚书尝有一客姓闵求官昌谓曰：君是谁後答曰：子骞後昌团扇掩口而笑谓坐客曰：遥遥华胄。
    颜延之为太常与何尚之少相好狎二人并短小尚之尝谓延之为犭爰延之目尚之为猴同游太子西池延之问路人云：吾二人谁似猴路人指尚之为似延之喜笑路人曰：彼似猴耳君乃真猴。
    南齐丘灵鞠为正员常侍灵鞠好饮酒臧否人物在沈渊座见王俭诗渊曰：王令文章大进灵鞠曰：何如我未进时此言达俭灵鞠宋世文名甚盛入齐颇减蓬弛纵无形仪不治家业王俭谓人曰：丘公仕宦不进才亦退矣。
    沈文季吴兴人为尚书右仆射明帝即位加领太子詹事尚书令王晏尝戏文季为吴兴仆射文季答曰：琅琊执法似不出卿门。
    褚渊仕宋为尚书令侍中受宋明帝顾命为中书监开府仪同三司司空太祖即位。又为尚书令轻薄子频以名节讥之渊眼多白精谓之白虹贯日言为宋亡徵也。
    褚字彦宣少秉高节一目眇官至国子博士不拜尝非从兄渊身事二代闻渊拜司徒叹曰：使渊作中书郎而死即当是一名士德之不昌遂有期顺之寿张敬儿为散骑常侍车骑将军加开府仪同三司既拜王敬则戏之呼为褚渊敬儿曰：我马上所得终不能作华林阁勋也。敬则甚恨。
    陆澄为光禄大夫散骑常侍当世称为硕学读易三年不解文义欲撰。《宋书》竟不成王俭戏之曰：陆公书厨也。
    梁何敬容为尚书令参掌机密自晋宋以来宰相皆文义自逸敬容独勤庶务为当世所嗤鄙时萧琛子巡颇有轻薄才因制卦名离合等诗以嘲之敬容处之如初亦不屑也。敬容舍宅东为伽蓝趋势者因助财造构敬容并不拒故此寺堂宇校饣希颇为宏丽时轻薄者因呼为众造寺焉。
    何点宋司空尚之孙也。父铄素有风疾无故害妻坐法死点感家祸欲绝婚宦尚之︹为之娶王氏涕泣求执本志得罢既老。又娶鲁国孔嗣女虽婚亦不与妻相见筑别室以处之人莫谕其意吴国张融少时免官而为诗有高尚之言点答。《诗》曰：昔闻东都日不在简书前虽为戏也。而融深病之及点後婚融始为诗赠点曰：惜哉！何居士薄暮遘荒淫点亦病之而无以释也。
    孙廉东莞莒人便僻巧宦为吴兴太守时广陵高爽有险薄才客於廉廉委以文记爽尝有求不称意乃为屐谜以喻廉曰：刺鼻不知蹋面不知齿作步数持此得胜人讥其不计耻辱以此取名位也。爽博学多才刘为晋陵县爽途经诣之了不相接爽甚御之俄而爽代为县遣迎赠甚厚爽受饷答书云：高晋陵自答人问其所以答云：刘饷晋陵令尔何关爽事。又有人送书与爽告踬云：比日守羊困苦爽答曰：守羊无食何不货羊籴米孙抱为延陵县爽。又诣之抱了无故人之怀爽出从县阁下过取笔书鼓云：徒有八尺围腹无一寸肠面皮如许厚受打未渠央抱东莞人形体肥壮腰带十围爽故以此激之。
    鲍泉为通直侍郎尝乘高车从数十左右纟散盖服玩甚精道逢国子祭酒王承承疑非旧贵遣访之泉从者答曰：鲍通直承怪焉复欲辱之遣逼车问鲍通直复是何许人而得如此都下少年遂以为笑谑。
    萧推字智进历淮南晋陵吴郡太守所临必赤地大旱吴人呼为旱母焉到溉为吏部尚书时何敬容以令参选事有不允溉取相执敬容谓人曰：到溉尚有馀臭遂学作贵人敬容方贵宠人皆下之溉忤之如初溉父彦之初以担粪自给故世为讥焉。
    後魏孝明灵太后尝幸左藏王公嫔主从者百馀人皆令任力负布绢即以赐之多者过二百疋唯长乐公主手持绢二十疋而出示不异众而无劳也。世称其廉仪同陈留公李崇章武王融并以所负多颠仆於地崇伤腰融损脚时人语曰：陈留章武伤腰折股贪人败类秽我明主。
    广陵侯衍弟钦曾青州人高僧寿为子求师至未几逃去钦以让僧寿僧寿性滑稽反谓钦曰：凡人绝粒七日乃死始经五朝便尔逃遁去食就信实有所阙钦乃大惭，於是待客稍厚。
    公孙轨为虎牢镇将初太武将北征发民驴以运粮使轨部调雍州轨令驴主皆加绢一疋乃与受之百姓为之语曰：驴无强弱辅脊自壮众共嗤之坐徵还郭祚宣武时为太子少师祚曾从宣武幸东宫孝明幼弱祚怀一黄<扁瓜>出奉孝明时应诏左右赵桃弓与御史中尉王显迭相唇齿深为宣武所信祚私事之时人谤祚者号为桃弓仆射黄<扁瓜>少师。
    邢昕为通直常侍中军将军既有才藻兼长几案自孝昌之後天下多务世人竟以吏行取达文学大衰司州中从事宋游道以公断见知时与昕嘲谑昕谓之曰：世事同知文学外游道有惭色兴和中以本官副李象使於梁昕好忤物人谓之牛是行也。谈者谓之牛象斗於江南。
    北齐杨为吏部尚书典选取士多以言貌时致谤言以为之用人似贫士市瓜取大者闻不以屑意自居大位前後赏赐散之九族架箧之中唯有书数千卷太保平原王陵之与邻宅尝见其门外有富胡数人谓左右曰：我门前幸无此物。
    阳休之魏武定二年除中书侍郎时有人士戏嘲休之云：有触藩之羝羊乘连钱之忽马从晋阳而向邺怀属书而盈把尚书左丞卢斐以其文书请谒启高祖禁止会赦不治。
    祖初为文宣开府仓曹参军所乘老马尝称骝驹。又与寡妇王氏奸通每人前相闻往复裴让之与卑狎於众中嘲曰：卿那得如此诡异老马年十岁犹号骝驹一妻耳顺尚称娘子于时讠宣然称之。
    赵彦深为中书令废帝既杀杨乃以彦深代扌机务鸿胪少卿阳休之私谓人曰：将涉千里杀骐骥而策蹇驴可悲之甚。
    隋柳调为侍御史左仆射杨素尝於朝堂见调因独言曰：柳条通体弱独摇不须风调敛板正色曰：调信无取者公不当以为侍御信有可取不应发此言公当具瞻之地枢机何可轻发素甚奇之。
    周罗初为陈将陈平行军总管贺。若弼谓罗曰：闻公在郢汉提兵即知扬州可得王师利涉果如所量罗答云：若得与公周旋胜负未可知也。後为仪同三司先是陈裨将羊翔归降使为乡导位至上开府班在罗上韩擒虎於朝堂戏之曰：不知机变立在羊翔之下能无愧乎！罗答曰：昔在江南久承令闻谓公天下节士今日所言殊匪诚臣之论擒虎有愧色。
    柳机初仕後周为司宗中大夫迁御正上大夫开皇中为冀州刺史後徵入朝初机在周与族人文城公昂俱历显要及此机昂并为外职杨素时为纳言方用事因帝赐宴素戏机曰：二柳俱摧孤杨独耸坐者皆笑机竟无言。
    李文博初在内省校书虞世基子亦在其内盛饣希容服而未有所知文博因从容问其年纪答云：十八文博乃谓之曰：昔贾谊当此之年议论何事君今从事仪容欲何为者。
    唐姜恪为左相咸亨元年闰九月为凉州道行军大总管以御吐蕃时右相阎立本以善画见称与恪皆无辅弼之誉时人为之语曰：左相则宣威沙漠右相则驰誉丹青三馆学生放散五台令史明经至今相传以为口实。
    来常及弟济相次为侍中其父护儿初在隋为猛将而常济俱以学行见称时虞世南子昶既无才术历将作少匠工部侍郎累居工作之司济初升相位许敬宗叹曰：士之登用不系世业得道则为衣冠失绪则为匹庶来护儿儿作宰相虞世南男作木匠忠贤文武固无种也。
    裴光庭为吏部尚书时有门下主事阎麟之为光庭腹心专知吏部选官每麟之裁定光庭随而下笔时人语曰：麟之口光庭手也。
    崔日知为太常卿自以历仕年久每朝士参集常与尚书同列时人号为尚书里行遂为口实。
    杨再思为内史为人邪佞时左补阙戴令言作两脚野狐赋以讥刺之再思闻之甚怒出令言为长杜令朝士尤加嗤笑。
    周宝为润州节度使军变奔毗陵淮南节度使高骈闻之大喜遂遣使致书於宝曰：伏承走马已及奔牛今附齑一瓶葛粉十斤以充道路所要盖讽其为齑粉也。
    梁成为荆南节度使初澧朗二州本属荆南乾宁中堰名在常州为土豪雷满所据奏请割隶宰相徐彦。若执而不行由是衔之及彦。若出镇南海路过江陵虽加延接而犹怏怏尝因对酒语及其事彦。若曰：今公位尊方面自比桓文雷满者偏州一草贼尔今公何不加兵而反怨朝廷乎！赧然而屈因思岭外有黄茅瘴患者皆落乃谓彦。若曰：黄茅瘴望相公保重彦。若应声答曰：南海黄茅瘴不死成和尚盖讥曾为僧也。终席惭耻。
    後唐冯道为相工部侍郎任赞因班退与同列戏道於後曰：若急行必扑下兔策道寻知之召赞谓曰：兔策皆名儒所集道能讽之中朝士子止看文埸秀句便为举业皆窃取公卿何浅狭之甚邪赞大愧焉。
    封舜卿仕梁为礼部侍郎知贡举开平三年奉使幽州以门生郑致雍从行复命之日。又与致雍同受命入翰林为学士致雍有俊才舜卿虽有文辞才思拙涩及试五题不胜困弊因致雍秉笔当时讥者以为座主辱门生。
    萧希甫为驾部郎中庄宗初平汴雒希甫奉诏宣慰青齐方知其母死妻袁氏亦已改嫁乃持服於魏州时议者戏引李陵书讥之云：老母终堂生妻去室。
    安重霸善事人好赂遗君侧人目之为傀（涉瓦切）胡。
    崔贻孙为吏部侍郎黜於塞北遇赦还京时崔沂方为左丞沂之年小贻孙数岁贻孙切於其阙每言於僚友曰：崔丞已薄桑榆何无止足。
    王缄幽州刘仁恭故吏也。庄宗承制授魏博节度副使缄博学善属文燕蓟多文士缄後生未知名及在太原名位骤达燕人马郁有盛名於乡里而缄素以吏职事郁及郁在太原谓缄曰：公在此作文士所谓避风之鸟受赐於鲁人也。每於公宴但呼王缄而已王思同幽州人初仕武皇为飞胜指挥使从庄宗累典诸军思同性疏俊粗有文性喜为诗什与人唱和称蓟门战客魏王继岌待之。若子时内养吕知柔侍兴圣宫颇用事思同不平之吕为终南山诗末句有头字思同曰：料伊直拟冲霄汉赖有青天压着头。
    卢文纪入相时有蜀人史在德为著作郎出入权要之门评品朝士多有讥弹乃上章云：文武两班宜选能进用见在军都将校朝廷士大夫并请阅试澄汰能者进用否者黜退不限名位高下疏下中书文纪以为非已怒甚召谏议卢损为覆状辞旨芜蔓无以抑其狂率为众所嗤。
    马胤孙初仕後唐为相胤孙纯儒事多凝滞遽被畴庸未悉朝廷旧事初冯道罢左相冯入朝拜司空唐朝故事三公为加官无单拜者是时朝议率尔命道制出，或曰：三公正宰相便合参大政。又云：合受册众言藉藉卢文纪。又欲祭祀时便令扫除冯道闻之曰：司空扫除吾职也。吾无所惮既而知非乃止刘句为仆射性刚群情嫉之乃共赞右常侍孔昭序论行香次第言常侍侍从之臣行立可在仆射前疏奏下御史台定例同光已来李琪卢质继为仆射质性轻脱不能守师长之体故昭序轻言胤孙以群情不悦刘句冯道欲微抑之乃责台司须简则例而台言旧不见例据南北班位常侍在前属国忌将就列未定胤孙即判台状曰：即有援据定可遵行各示本官刘句怒挥袂而退自後日责台司定例崔居俭谓南宫同列曰：孔昭序解语是朝廷人总不解语也。仆射师长中丞大夫就班修敬常侍班南宫六卿之下况仆射乎！已前骑省年深望南宫工部侍郎如霄汉痴人举止何取笑之深邪旬日闻居俭言纷议稍息文士哂胤孙堂判有援据二字其中书百职胤孙素未详悉无能专使署名而已其故人干进者不如意故啁之曰：马公为辅三不开为门口印也。後为太子宾客卒後旬日侍婢零语如胤孙声气处分家事仍曰：借某书负某物当速还明宗朝崔协物故亦有婢忽作协语时知制诰于峤与阁下诸舍人嘲曰：生前燮治曾不闻於上言死後魂灵但空闻其下语胤孙侍婢传言时人复念之盖其事甚类矣。
    卢损为太子少保致仕损梁开平初与任赞刘昌素薛均高扌同年擢第所在相诟时人谓之相骂榜。
    ●卷九百四十
    ○总录部　不嗣
    夫以尧舜之仁圣而丹朱商均之不肖何况臣庶之子孙不克负荷者多矣。故有擅藻丽之文而其子顽ウ有神明之政而其息贪暴有翼戴之勋而其嗣颠覆有谨之操而其裔悖乱故有怀知子之先见叹承家之乏嗣形於悲咤良亦可哀而坤之文言曰：积善之家必有馀庆积不善之家必有馀殃则先圣之旨将有属焉。
    帝鸿氏有不才子（帝鸿黄帝）掩义隐贼好行凶德鬼类恶物顽へ不友是与比周（鬼亦恶也。比近也。周密也。）天下之民谓之浑敦（谓兜浑敦不开通之貌）。
    少氏有不才子（少金天氏之号次黄帝）毁信废忠崇饣希恶言靖讠替庸回服谗慝以诬盛德（崇聚也。靖安也。庸用也。回邪也。服行慝恶也。盛德贤人也。）天下之民谓之穷奇（谓共工其行穷其好奇）。
    颛顼氏有不才子不可教训不知话言（话善也。）告之则顽（德义不入）舍之则へ（不道忠信）傲狠明德以乱天常天下之民谓之杌（谓鲧杌顽凶无俦匹之貌）。
    缙氏有不才子（缙黄帝时官名）贪于饮食冒于贷贿侵欲崇侈不可盈厌聚敛积实不知纪极不分孤寡不恤穷匮（冒亦贪也。盈满也。实财也。）天下之民比之三凶（非帝王子孙故别以比三凶）谓之饕餮（贪财为饕贪食为餮）。
    汉刘缠即项伯也。高祖五年降汉赐姓刘氏封射阳侯（射或作贳）嗣子睢有罪不得代。
    石庆为丞相时诸子孙为吏至二千石者十三人及庆死後稍以罪失孝谨衰矣。
    金日为光禄大夫有二子赏奉车建驸马都尉及孙则衰矣。
    霍光为大将军而子禹与张安世子千秋俱为中郎将皆将兵随度辽将军范明友击乌桓还谒大将军光光也。问千秋战斗方略山川形势千秋口对兵事画地成图无所忘失光复问禹不能记曰：皆有文书光由是贤千秋以禹为不才叹曰：霍氏世衰张氏兴矣。及禹诛灭而安世子孙相继。
    晋王导为丞相其子恬少好武不为公门所重导见恬便有怒。
    梁王茂为司空侍中封望蔡县公及薨子贞秀嗣以居丧无礼为有司所奏徙越州。
    後梁许世武少袭父孝敬为大将军好勇不拘行捡重宾客施与不节资产既尽郁郁不得志遂谋奔陈事觉诛。
    後魏刘休宾初仕宋为幽州刺史镇梁邹後以城降休宾叔父旋之早亡其妻许氏携二子法凤法虎入国孤贫不自立并疏薄不伦为时人所弃母子皆出家既而反俗孝文太和中选尽物望河南人士才学之徒咸见申擢法凤兄弟无可收用不蒙选授。
    田彪北平人初仕北燕冯跋与石城太守李崇俱降而彪子孙道徽劣焉卢度世为青州刺史卒其子渊昶等并文风显闺门之礼为世所推後渊兄弟既亡家风衰损子孙多非法帷薄混秽为时论所鄙。
    平恒为秘书丞博通经籍而三子并不率父业好酒自弃恒常忿其世衰植杖巡舍侧冈而哭不为营事婚宦任意官娶故仕聘浊碎不得及其门流恒妇弟邓宗庆及外甥孙元明等每以为言恒曰：此辈会是衰顿何烦劳我。
    夏侯史瀛州刺史道迁之子为镇远将军性好酒居丧不戚醇醪肥鲜不离於口沽买饮啖多所费用父时田园货卖略尽人间债负犹数千馀匹食至常不足弟妹不免饥寒。
    李元护晋司徒广陆侯允八世孙允子顺及孙沉志皆为名宦沉孙根为慕容宝中书监根子後智等随慕容德南渡河居青州数世无名位三齐豪门多轻之。
    北齐邢邵为太常卿中书监其文章典丽独步当时而孽子大德大道略不识字焉。
    隋长孙平高祖仁寿中为太常卿判吏部尚书赐爵襄阳公卒官子师孝性轻狡好利数犯法帝以其不克负荷遣使吊平国官师孝後为渤海主簿政教凌迟师孝恣行贪浊为王世充所害。
    唐杨师道尚高祖女桂杨公主为太常卿驸马都尉师道卒子豫之不肖薄行太宗常谓群臣曰：子有孝与不孝臣有忠与不忠公等见不孝之子不忠之臣，岂不同嫉然不孝之子父母亡没已後肆情为恶亏犯名教良由阙於义方今缘师道儿丧亏礼节诚所难恕。若训导合宜纵其顽鄙犹不至狼狈公等各有子弟咸须示语无赖者亦勿存育乃令司徒长孙无忌往豫之家分其赀产家人以与长姊及同产兄赵斌等後豫之在母服淫乱为驸马都尉窦奉节所执捶击无数因割去耳鼻然後死。
    虞世南太宗时为秘书监文学德行时称五绝其子昶既无才术历将作少匠工部侍郎累居工作之司时来常父护儿在隋为猛将常与弟济俱以学行见称相次为侍中许敬宗叹曰：士之登用不系世业履道则为衣冠失绪则为匹庶来护儿儿作宰相虞世南男作木匠忠贤文武固无种也。
</div>
    <div class="pagination">
<a href="册府元龟_page682.html">上一页</a><span>...</span><a href="册府元龟_page678.html">678</a><a href="册府元龟_page679.html">679</a><a href="册府元龟_page680.html">680</a><a href="册府元龟_page681.html">681</a><a href="册府元龟_page682.html">682</a><span class="current-page">683</span><a href="册府元龟_page684.html">684</a><a href="册府元龟_page685.html">685</a><a href="册府元龟_page686.html">686</a><a href="册府元龟_page687.html">687</a><a href="册府元龟_page688.html">688</a><span>...</span><a href="册府元龟_page684.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
