<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 88 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 88 页/共 111 页</h1>
    <div class="content">　　飞禽门
　　杜鹃　附　思归乐
　　格物总论【杜鹃一名杜宇一名子规一名嶲周大如鹊而羽乌三四月间夜啼达旦瓯越间曰怨鸟凡鸣皆北向其声哀而吻有血血渍草木闻其初声则主离别之苦人恶闻之惟田家其鸣则兴农事或以为啼苦则自悬于树自呼曰谢豹思归乐鸟状如鸠而惨色三月则鸣陶岳零陵记云其音云不如归去即此】
　　事类望帝化【蜀之先肇于人皇之际至黄帝子昌意娶人女生帝喾后封其支庶于蜀歴夏殷周始称王者自名蚕丛次曰栢灌次曰鱼鳬其复有王者曰杜宇宇称帝号望帝自恃功德髙乃以褒斜为前门熊耳灵关为后户玉垒峨眉为池泽时有荆人鳖灵其尸随水上荆人求之不可得鳖灵至汶山下怱复见望帝帝立以为相后世自以其德不如鳖灵因禅位于鳖灵号开明遂自亡去化为杜鹃故蜀人闻杜鹃鸣曰是我望帝也寰宇记李膺蜀志亦同】天津闻【嘉祐末康节邵先生行洛阳丨丨桥忽丨杜宇之声叹曰北方无此物异哉不及十年其有江南人以文字乱天下者乎客曰闻杜鹃何以知此康节曰天下将治地势自北而南将乱自南而北今南方地气至矣禽鸟飞类得气之先者也闻见録】梅圣俞禽言【不如归去春山云暮万木兮参天蜀天兮何处人言有翼可归安用空啼向髙树】东坡评杜鹃诗【东坡云南都王谊伯谓子美诗西川有杜鹃束川无杜鹃涪万无杜鹃云安有杜鹃盖是题下注脚自我昔游锦城为句首谊伯误矣且子美诗备诸家体非必牵合程度偘偘然者也是篇句落处凡五杜鹃岂可以文害辞辞害意耶原子美之诗类有所感者也亦六艺之比兴离骚之法欤按博物志杜鹃生子寄之他巢百鸟为饲之江东所谓杜宇曾为蜀帝王化禽飞去旧城荒是也且禽鸟之微犹知有尊故子美诗云重是古帝防又云礼若奉至尊子美盖讥当时刺史有不禽鸟若也唐自明皇以后天歩多棘刺史能造次不忘于君者可得而攷也严武在蜀虽横敛刻薄而实资中原是西川有杜鹃耳其不防王命负固以自抗擅军旅絶贡赋如杜克逊在梓州为朝廷西顾忧是东川无杜鹃耳至于涪万云安刺史微不可考凡其尊君者为有也怀贰者为无也不在夫杜鹃真有无谊伯以为来束川闻杜鹃声烦而急乃始疑子美跋疐纸上语又云子美不应叠用韵子美自我作古叠用韵无害于诗仆所见如此谊伯博学强辩殆必有以折之也】
　　诗集古帝防【西川有杜鹃东川无杜鹃涪万无杜鹃云安有杜鹃我昔游锦城结庐锦水边有竹一顷余乔木上参天杜鹃暮春至哀哀叫其间我见当再拜重是丨丨丨生子百鸟巢百鸟不敢嗔仍为餧其子礼若奉至尊鸿鴈及羔羊有礼太古前行飞与跪乳识序又知恩圣贤吾法则付与后世传君看禽鸟情犹解事杜鹃今忽暮春间值我病今年身病不能拜泪下如迸泉杜甫】天子化【君不见昔日蜀丨丨丨为杜鹃似老乌寄巢生子不自啄羣鸟至今与哺雏虽同君臣有旧礼骨肉满眼身羁孤业业窜伏深树里四月五月偏号呼其声哀痛口流血所诉何事常区区尔岂摧残始发愤羞带羽翮伤形愚苍天变化谁料得万事反覆何所无岂忆当殿羣臣趍苕溪云杜子美二诗皆明皇幸蜀还肃宗用李辅国谋迁之西内　悒悒而崩此诗感是而作】望帝防【古时杜宇称丨丨丨作杜鹃何微细跳枝窜叶树木中枪翔瞥捩雌随雄毛衣惨黑自憔悴众鸟安能相尊崇陋形不敢栖华屋短翮惟愿巢深丛穿皮啄朽觜欲秃苦饥始得食一虫谁言养雏不自哺此语亦足为愚防声音咽哕若有谓啼号畧与婴儿同口干垂血转迫切似欲上诉于苍穹蜀人闻之皆起立至今相效传微风乃知变化不可穷岂思昔日居深宫嫔妃左右如花红司空曙杜鹃行】声声告人【楚天空阔月成轮蜀丨丨似丨丨啼得血流无用处不如缄口过残春杜荀鹤】声声啼血【蜀千年尚怨谁丨丨丨丨向花枝满山明月东风夜正是愁人不寐时罗邺】那堪枕上听【铜梁路逺草青青此恨丨丨丨丨丨一种有寃犹可报不如防石叠沧溟罗隠】偏当雨里闻【南城啼楚鸟逺思更纷纷况是街西夜丨丨丨丨丨应投最髙树似隔数重云此处谁能听遥知独有君张籍】南谷子规啼【峡里云安县江楼翼瓦齐两边山木合丨丨丨丨丨眇眇春风见萧萧夜色凄客愁那听此故作傍人低杜甫】南山子规啼【髙林滴露夏夜清丨丨丨丨丨一声邻家孀妇抱儿泣我独宛转何为情韦应物】犹道不如归【夜入翠烟啼昼寻芳树飞春山无限好丨丨丨丨丨范希文】底处最堪怜【传闻望帝寃丨丨丨丨丨蜀月初残夜巴山欲曙天宋子京】
　　思归乐思归【山中不栖鸟夜半声嘤嘤似道丨丨乐行人掩泣听白居易】催归【唤起窻全曙丨丨日未西无心花里鸟更与尽情啼韩愈】劝我归【匹马驰驱事薄游异香触目动牢愁春禽丨丨丨休去争奈功名未放休石舍人】不如归【丨丨丨去孤城越絶三春暮故山只在白云间望极云深不知处丨丨丨去丨丨丨千忍冈头一振衣朱元晦又见竹鸡注】
　　翡翠　附　鹬　防防
　　格物总论【翡翠形小不盈握一种而二色翡赤羽雀翠青羽雀皆生南海鹬羽亦翠防防亦翡鬛紫缨大如鳬皆珍禽也翠雀本草云鱼狗】
　　事类翠羽【孝武之世云云明翠文甲通犀丨丨之珍盈于后宫孝武赞】翡饰【呉后宫却丨翠之丨白氏帖】江南鸟【李德裕奏言宗时使者抵丨丨捕防防翠丨溪鹅汴州刺史倪若水上言即见褒纳白氏帖】始安羽【韦坚每州以所产暴陈其上若丨丨蕉葛蚺胆翠丨同上】
　　鹬鹬为冠【郑子华之弟子臧出奔宋好聚鹬冠郑伯使盗诱之杀于陈蔡之间注聚丨羽丨丨左传】鹬饰帐【李蔚咸通十四年春诏迎佛骨凤翔乃以金银为刹珠玉为帐孔鹬周饰之孔氏帖】晋郭璞赞【翠雀鹬鸟越在南海羽不供用肉不足宰怀璧其罪贾害以采】
　　防防怪羽【倪若水元宗遣中人捕防防鸂鶒东方若水上言农方田妇方蚕以此时捕竒禽丨丨为园药之玩自江岭而南达京师水舟陆赍所饲鱼虫稻梁道路之言皆以贱人贵鸟议陛下即赐手诏褒答孔氏帖】摠毛【防防鸟也似鳬头上丨丨刘良注文选】辟火灾【防防旧言丨丨丨巢于高树生子宂中衔其母翅飞下养之酉阳杂俎】司马上林赋【随风澹澹与波揺荡】太冲呉都赋【虞机发留防防】
　　诗集委羽【翡翠巢南海雄雌珠树林投身炎洲里丨丨玉堂隂旖旎光首饰葳蕤烂锦衾陈子昻感兴诗】鸣桁【翡翠丨衣丨杜】竹鸣【丨髙丨翡翠】巢倾【丨丨翡翠低】巢翡翠【江上玉堂丨丨丨】供翡翠【近丨生犀丨丨稀复恐征戍干戈密】看翡翠【或丨丨丨兰苕上】无消息【越裳翡翠丨丨丨并杜甫】
　　鹬蚌相持【宁同丨顽忘但与鹬丨丨酉阳杂俎段成式聨句】
　　防防野塘飞【丨丨防防丨树头张籍春隄曲】浮迹佀【丨丨丨鸥防韩】老湿沙【防防丨丨丨笠泽丛书贺江潭苑】满睛沙【防防鸂防丨丨丨杜甫】满白苹【御水防防丨丨丨李贺酬荅】
　　鸳鸯　附　鸂防
　　格物总论【鸳鸯文禽亦匹鸟也似鳬毛有文采雌雄未尝相离人得其一则一者相思而死鸂防毛亦五采尾有毛如船枹小如鸭皆水鸟也】
　　事类鸱吓【丨腐鼠而丨鹓雏庄子】狐卫【鸳鸯尢异者养雏于土窟破冢之间能使丨丨其子孔氏帖】瓦化【魏文帝问周宣曰吾梦殿屋两丨坠地丨为鸳鸯何也宣对曰后宫当有暴死者帝曰吾诈卿耳宣曰夫梦者意耳茍以形言便占吉凶言未卒黄门令奏宫人相杀】人化【大夫韩朋一作凭其妻美好康王夺之朋怨王囚之朋遂自杀妻乃隂腐其衣王与之登台自杀台下左右捉衣衣不胜手遗书于带曰愿以尸还韩氏而合葬王怒令埋之两冢相望经宿怱见有梓木生二冢之上根交于下枝连其上又有鸟如鸳鸯常栖其树朝暮悲鸣南人谓此禽即韩朋夫妇之精搜神记】
　　鸂防俄有飞下【河南府尹阙前临大溪每僚佐入台则水中先有小滩涨出石砾金沙常有鸂防一双立牛僧儒为县尉一旦忽报滩出丨丨鸂防丨丨不旬日拜西台御史详见后集县尉门】谢惠连鸂鶒赋【质水禽之万类信莫丽乎鸂鶒服昭晰之先资揉黄之美色】
　　诗集紫山岑【飞飞鸳鸯鸟举翮相蔽亏俱来緑潭里共向白云渥音容相眷恋羽翮相逶迤苹藻戏春渚霰露绕寒池浦沙连岸净汀树拂潭垂年年此游翫嵗嵗来追随凤凰起丹宂独向梧桐枝鸿鴈来紫塞空忆稻粱池鸟啼倦依托鹤鸣伤别离岂若此双禽翻飞不异枝刷羽清江浦交颈丨丨丨文章负竒色和鸣多好音闻有鸳鸯绮复有鸳鸯衾特为美人赠朂此故交心陈子昻】碧沙上【君不见昔时同心人化作鸳鸯鸟和鸣一夕不暂离交颈千年尚为少二月草菲菲山樱花未稀金塘风日好何处不相依既逢解佩防女更值凌波宓妃精光摇翠盖丽色映珠玑双影相伴双心莫违淹留丨丨丨荡漾洗红衣春光兮宛转嬉游兮未反宿莫近天泉池飞莫近长洲苑尔愿相爱不相忘须去人间罗网逺南有潇湘洲且为千里逰洞庭无苦寒沈江多碧流昔为薄命妾无日不含愁今为水中鸟颉颃自相求洛阳女儿在青阁二月罗衣轻更薄金泥文采未足珍画作鸳鸯始堪着亦有少妇破年春闺无伴独婵娟夜夜学织连枝锦织作鸳鸯人共怜悠悠湘水滨清浅漾初苹葛花发艳无人识江水逶迤空自春唯怜独鹤依琴曲更念孤鸾隠镜尘愿作鸳鸯被长覆有情人李德裕】翠翘红颈【丨丨丨丨覆金衣滩上双双去又归长短死生无两处可怜黄鹄爱分飞呉融】翠鬛红毛【丨丨丨丨舞落晖水禽情似此禽稀暂分烟岛犹回首秪过寒塘亦并飞映雾乍迷金殿瓦逐梭齐上玉人机采莲无限兰桡女笑指中流尔归崔珏】翠浪玉沙【双丝绢上为新様连理枝头是故园丨丨万回同过影丨丨千处共栖痕若非有恨佳人即是多情年少魂应念孤飞争忍宿芦花萧飒雨昏昏皮日休】苹洲花屿【丨丨丨丨接江湖头白成双得自如春晚有时描一对日长销尽綉工夫曹组】应笑鹦鹉【细镵雕镂费深功舞妓衣边綉莫穷无日不来湘渚上有时还在镜湖中烟浓共拂芭蕉雨浪细双游菡萏风丨丨豪家丨丨畔年年徒被鎻金笼皮日休】不随鸂鶒【双浮双浴傍苔矶蓼浦兰臯綉帐帏长羡鹭鸶能洁白丨丨丨丨鬭毛衣霞侵緑渚香衾暖楼倚青云殿瓦飞应笑随阳沙汉鴈洞庭波暖又思归卢弼】
　　鸂防孤飞【故使笼寛织须知动损毛青云莫惆怅失水任呼号六翮曾经剪丨丨卒未髙且无鹰隼患留滞莫辞劳杜甫】双舞【鸂鶒丨双丨】乱为羣【至今鸂防丨丨丨】对浮沉【一双鸂鶒丨丨丨】满晴沙【见前防防注并杜甫】






　　古今合璧事类备要别集巻六十八
　　钦定四库全书
　　古今合璧事类备要别集巻六十九
　　宋　谢维新　撰
　　飞禽门
　　鸥
　　格物总论【鸥水鸟説文云水鸥色白数百为羣多在涨海中随潮上下常以三月风至乃还洲屿颇知风云若羣飞至岸必风】
　　事类狎鸥【海上之人好鸥者每旦之海上从鸥鸟游鸥鸟之至者百数而不止其父曰吾闻鸥鸟皆从汝好取来吾翫之明日之海上鸥鸟舞而不下列子】赋鸥【崔湜宗在束宫数至其第湜隂附主时人危之为寒毛门下客献海鸥丨以讽孔帖】李商隠太仓箴【海翁忘机鸥故不飞海翁易虑鸥乃飞去】萧頴士江有枫篇【有鸟有鸟粤鸥与鹭浮湍戏渚皓然洁素】
　　诗集愿狎【丨丨东海鸥杜】永与【明朝拂衣去丨丨白鸥羣李白】泛渚轻【丨丨白鸥丨杜】浮水静【逺鸥丨丨丨】谁能驯【白鸥汲浩荡万里丨丨丨】亦自饶【江浦寒鸥戏无他丨丨丨却思翻玉羽随意防青苗雪暗还湏落风生一任飘防羣沧海上清影日萧萧】懒避船【春鸥丨丨丨并杜】常拂筵【白鸥闲不去丨丨酒丨飞李白】宿沙月【揺曳双白鸥飞入沧江流寄影丨丨丨防芳戏春洲同上】泛春声【鸥丨已丨丨杜】心静鸥知【丨丨海丨丨李白】野静鸥知【丨丨海丨丨李白】野静鸥来【丨丨白丨丨杜】鸥盟未寒【惟有白丨丨丨丨山谷】鸥闲似我【江南野水碧于天中有白丨丨丨丨山谷】岂止忘机【险夷一节如金石勲德俱髙快古今丨丨丨丨鸥鸟信陶钧万物本无心欧阳永叔题韩魏公狎鸥亭】相随得友【江鸥好羽毛玉雪无尘垢灭没波浪间生涯亦何有雄雌屡惊矫机弋常纷纠顾我独无心丨丨如丨丨飘然纷华地此物乖隔久白发望东南春江緑如酒王介甫】
　　鳬
　　格物总论【鳬野鸭色白头上有毛数百为羣多泊在江海间沙上食沙石皆消化唯食海蛤不消随其粪出且其羣蔽天而下声如风雨所至田间稻梁必为之空史防急就章云水鸟翁也】
　　事类翺翔【将丨将丨弋鳬与鴈诗】上下【泛泛若水中之鳬与波丨丨楚词】胫短【鳬丨虽丨续之则悲庄子】毛长【人有得鳬鸟丨丨三丈以示张华华见曰不然此谓海鳬毛也出则天下乱博物志】独翔【双鳬俱北飞一鳬丨南丨李白诗】双飞【丨鳬丨不为加少扬雄解嘲】舄化【王乔为叶令有神术每月朔旦常自县诣台朝帝怪其来数而不见车骑密令太史伺望之言其临至辄有双鳬从东南来于是鳬至举网张之但得一双丨乃诏尚方诊视则曰所赐尚书官属履本传】射中【李克用善骑丨仰丨双鳬唐庄宗纪】锦鳬【元宗奉御汤中有瑀文密石中央有玉莲汤泉涌以成池又有缝丨綉为丨鴈于水中帝与贵妃登文镂小舟戏翫于其间开元遗事】金鳬【正月十五夜宗于常春殿临光宴丨丨灯影灯记】声类暴雨【余视获于甫里夜不能寐往往丨丨丨丨而至至明讯其甿曰鳬鹥也其曹蔽天而下盖田所当之而穗必竭笠泽书】左思蜀都赋【晨鳬旦至鴈防芦云飞水宿哢吭清梁】
　　诗集鹄化【见鸭注】鸭乱【人逺鳬丨丨】天晴喜【丨丨丨浴鳬并杜甫】人语惊【寒塘沉沉栁萧疎水暗丨丨丨栖鳬张籍寒塘曲】傍母眠【沙上鳬鶵丨丨丨杜】啒雏鸣【春江无云水平满江心啒丨鳬丨丨张籍春江曲】江槛底【早鳬丨丨丨双影谩飘飖杜甫】汉渚隈【飒沓睢阳底浮游丨丨丨身飞出井见鹤引入琴哀李陵赋诗罢王乔曵舄来何当归太液翔集动成雷李峤】翻雪羽【水亭鳬浴丨丨丨】晒雪羽【饥鳬丨丨丨并杜牧】入桨牙【相趂鳬鸥丨丨丨杜甫】
　　鹭鸶
　　格物总论【鹭鸶水鸟毛白而洁喙长三寸许顶上有毛十数茎毵毵然颈细而长青脚髙尺余尾短林栖朝出捕防鱼而食夜归宿其处百十为羣一名春鉏一名属玉】
　　事类值翿【丨其鹭丨诗宛丘】值羽【丨其鹭丨仝上】鼓精【呉王夫差时有双白鹭飞出丨中而入云】篁栖【并白氏帖】中目【石雄始讨元稹水次见白鹭谓众曰使吾射丨其丨当成功一发如言孔帖】簉羽【上官仪曰御史供奉赤墀下丨丨鹓鹭】羽扇【张融年弱冠同郡道士陆脩静以白鹭丨丨遗之曰此异物奉异人南史】花灯【正月十五夜宗于常春殿张临光宴白鹭转丨丨影灯记】谢惠连赋【有提樊而见献实振鹭之鲜禽表弗缁之素质】
　　诗集一行【丨丨白鹭上青天杜】两边【锦石照碧山丨丨白鹭鸶李】起圆沙【宿鹭丨丨丨杜】入遥碧【白鹭儿最髙格毛衣新成雪不敌众禽喧呼独凝寂孤眠芊芊草久立潺潺石前山正无云飞去丨丨丨刘禹锡白鹭儿】散飞去【白鹭闲时丨丨丨又如雪防青山云李白】连拳静【沙头宿鹭丨丨丨杜】暗栖松叶【深窥思不穷揭趾浅沙中一防山光净孤飞潭影空丨丨丨丨露双下蓼花风好是沧波佀垂丝意亦同张祐】羣捕鱼儿【霜衣雪髪青玉觜丨丨丨丨溪影中惊飞逺映碧山去一树棃花落晚风杜牧】飞下滩头【闲立春塘烟淡淡静眼寒苇雨颷飕渔翁归后汀沙晚丨丨丨丨更自由郑谷】独拳雨里【双鹭应怜水满池风飘不动顶垂丝立当青草人先见行傍白莲鱼未知一足丨丨寒丨丨数声相伴早秋时林塘得尔湏增价况是诗家物色宜陶雍诗】闲淡水边身【风格孤髙尘外物性情丨丨丨丨丨尽日独行溪浅处青苔白石见鲜鳞欧阳永叔】飞来水满塘【属玉丨丨丨丨丨苏养直】粉毫幽趣多【白鹭画双素丨丨丨丨丨翘沙依折苇列羽对衰荷浦思悬秋碧江清忆钓簑因君逺相寄时咏到沧波梅圣俞谢紫微以画鹭二轴为寄】
　　鸬鷀
　　格物总论【鸬鷀大于鸭色纯黑觜长三寸许而尖善入水捕鱼也羽族皆卵生而此独不卵而孕雏于池泽间】
　　事类小环挂项【俀国水多陆少以丨丨丨鸬鷀丨令入水捕鱼以充食隋书】云祀占雨【唐正元十三年上以时雨未降幸兴庆宫行丨丨忽有白鸬鷀羣类翼从咸惊异之果大雷滂沱唐纪】诗集晒翅【鸬鷀西日照丨丨满渔梁杜】衘鱼【一般毛羽结羣嬉两岸烟汀好景时深水有鱼丨得出看来却是鹭鸶饥】
　　鹇
　　格物总论【鹇鸟羽族之耿介者形类鸡翟白质黑章尾长四五尺体备冠距觜纯丹最为可翫江南人捕采得其卵即以家鸡伏之自小驯狎了无猜惊或呼其名可以就掌取食与家鸡无异然亦数般有青者有黑者皆不杂于众鸟也】
　　事类闽越献【丨丨丨髙帝白鹇黑鹇各一帝大悦厚赐之西京杂记】萧頴士白鹇赋【白鹇羽族之幽竒也素质黑章爪觜纯丹体备冠距颇类夫鸡翟神貌清闲不杂于众禽栖止遐深与人境罕接固莫得而驯狎也上闻而征焉处于雕笼致以驿骑将集长扬防太液行有日矣天宝丁卯秋予旅东阳适与兹鸟偕至于会稽之传舍因感而赋之　鸟之生矣于彼江山彩之素文不绮斑备文武之玉饰微妖姬之殊顔防必海裔栖必云间冀养拙以自保袪朱萌之忧患不然岂陋彼都邑之佳丽顾投身乎阻难以其标自然之静故名之曰白闲者欤何天听之缅邈辱微禽之鎻细偶一日之见羁委微躯以受制望层城以敛翼怀众佀之孤唳从驿置之驳奔仰君门以遐逝君门兮九重同叫窱兮穹崇池太液兮岛方壶万族翔泳乎其中画聒未央之繁夕惊长乐之灵钟顾疎野之贱迹岂敢求一枝而见容越水清兮镜邑呉山逺兮天逼窥浅深以飏影逗杳防兮一息谓杉松可得永日而噪聚莼荇足以穷年而啄食一与心赏兮暌违念归飞兮何极鹦能言而入座鹤善舞而登轩殊二者之俗态谅惭惶于主思是以虽信美而非其志独屏营而兢魂者马】李太白白鹇诗【闻黄山胡公有双白鹇盖是家鸡所防自小驯狎了无惊猜以其名呼之皆就掌取食然此鸟耿介尤难畜之余平生酷好竟莫能致而胡公辄赠于我唯求一诗闻之欣然适会宿因援笔三叫文不加防以赠之　请以双白璧置君双白鹇白鹇白如锦白雪耻容顔照影玉潭里刷毛琪树间夜栖寒月静朝步落花闲我愿得此鸟翫之坐碧山胡公能掇赠笼寄野人还】
　　诗集聚沙堤【白鹇处处丨丨丨李白适塘曲】弄葱蒙【白鹇丨丨丨李华寄赵七侍郎】动白苹【见后注】映深竹【妻子张白鹇结罝丨丨丨李白】晴川下【乔木暗青山丨丨丨白鹇春云生岭上积雪在岩间绿草张新翳柔冠总翠鬟时哉养文素不羡雉斑斑梅圣俞】今朝得【李白诗中闲未识谢庄赋里见长思丨丨丨尔心虽喜致谢惭无吐鳯词魏野】比鸡鹜【白鹇形佀鹄揺曵尾能长寂寞懐溪水低回爱稻梁田家丨丨丨野食荐杯觞肯信朱门里徘徊占玉塘苏颖濵】恶鳬鹜【常丨静时丨丨不惊饱处鱼虾与吾闲正相佀问尔乐复何如文与可青鹇】玉兎精神【致鹇犹恐鹇饥渴细织筠笼小丸缸丨丨丨丨怜已久金銮人物世无双休争白鹤临池沼且伴鸣鸡向绿窻美羽竒毛有多少尔身安穏胜他邦梅圣俞送白鹇与永叔依韵和公仪】山鸡形状【丨丨丨丨鹤精神又似涟漪动白苹物异恩殊堪爱重庙堂人寄草堂人】


　　古今合璧事类备要别集巻六十九
　　钦定四库全书
　　古今合璧事类备要别集巻七十
　　宋　谢维新　撰
　　飞禽门
　　雉
　　格物总论【雉大如家鸡母按尔雅数种青质五色者曰鹞雉长尾走且鸣者曰鷮雉黄色鸣自呼者曰鸣雉似山鸡而小冠者曰鷩雉五色皆备成章者曰翚此左传所谓五雉者也然又有白者有黒者白者为中瑞黑者为下瑞也】
　　事类华虫【予欲观古人之象山龙丨丨注雉也尚书】疏趾【祭宗庙之雉曰丨丨记曲礼】求其牡【雉鸣丨丨丨诗】求其雌【雉之朝雊尚丨丨丨同上】五工正【少皥氏以鸟名官五雉为丨丨丨左】一死防【舜修五礼五玉三帛二生丨丨丨注丨丨士丨雉书】调羮进【彭祖姓籛名铿帝颛项之孙善养性能丨鼎进雉丨于尧飨食之以夀考神仙传】升鼎雊【髙宗祭成汤有飞雉丨丨耳而丨祖已曰雉野鸟也今升鼎逺方将有求朝者乎尚书大】羽畎贡【羽畎夏翟注丨丨谷名夏翟鸟名中旌旗故丨之书禹贡】越裳献【周成王时丨丨丨白雉去京师三万里孝经援神契】野鸡雊【季冬丨丨始丨】山雌时【丨梁丨雉丨哉时哉子路共之三嗅而作语】童子化【秦穆公时陈仓人掘地得物若羊非羊若猪非猪牵以献诸公道逢二童子童子曰此名为媪常在地食死人脑若欲杀之以栢倕其首媪复曰彼二童名为陈寳得雄者王得雌者霸陈仓人舍媪逐二童子丨丨丨为雉飞入平林陈仓人告穆公穆公大猎果得其雉又化为石置之汧渭之间至文公为立祠名陈宝祠时流星集祠若雄雉列仙传】独沐见【齐丨丨子七十燕妻丨雉雌雄相随感之抚琴而歌】大夫射【贾丨丨娶妻三年不言不笑后以如臯丨雉获之其妻始言始笑左】妇人献【丨丨丨雉于叔孙穆子穆子问其姓对曰子年长矣能捧雉以从我乎左】作琴操【卫侯女嫁于齐太子中道太子死傅母曰且往临丧哀毕不肯归终之以死傅母悔之取女所自操琴于塜上鼓之又有二雉俱出墓中传母悲痛援琴作雉朝飞操】以金买【楚人担雉雏路人问之对曰凤凰乃丨丨丨之而献楚王王感其意重之白氏帖】对曰凤凰【见上注】改曰野鸡【吕后名雉丨丨丨丨汉书注】翔集郎车【萧望之为郎有雉数十常随车丨丨本传】旁有童子【鲁恭为中牟令翟雉驯于桑丨丨丨丨不捕之曰雉方将雏曰童子有仁心三异也本传】见于西河【桓帝永康七年白雉丨丨丨丨】出于孟山【白雉熊宗之精丨丨丨丨典畧】魏文射雉【丨辛毗从丨帝丨丨帝曰乐哉毗曰于陛下甚乐于羣下甚苦帝后为稀出】孙权射雉【丨丨数丨丨潘濬谏权櫂曰时特暂出耳不复如往日也濬曰天下未定万机务多射雉非急絶指破皆能为害乃手自撤坏雉翳由是遂絶不复射雉】登铭柱头【雄雉飞来丨王直内丨丨丨令管辂作卦曰至五月必迁时三月也至时果为渤海守魏志】雊武库中【晋武库闭甚密中忽闻雉丨张华曰必是蛇化也开视则有蛇蜕也】雉集宫中【褚遂良晋王为皇太子时飞丨数丨丨丨】雉集县署【咸通十一年夏丨丨河内丨丨】遍遗幕府【叚成式侍父于蜀以雉兎丨丨丨丨并孔氏帖】不忌禁衞【开元十三年十一月雄雉驯飞泰山斋宫内封禅所以告成功祀事无重于此者而野鸟驯飞丨丨丨丨不祥五行志】骈孔述庭【孔述睿下除武成令雉丨于庭】雊髙骈寝【髙骈进东面都统会二雉丨寝占者曰军府将空骈恶之】县吏捕雉【光啓三年新安丨丨家丨得丨养之月余相闘死】野人献雉【五代元行钦明宗入汴州庄宗至万胜镇不得进与行钦登道旁冡置酒相顾泣下有丨丨丨丨问其冡名野人曰愁台也孔氏帖】郑愔雉伏【丨丨丨丨权门朝野佥载】文泰雉窜【西域髙昌遣使谢帝引责之丨丨猥曰丨丨千蒿各得其所岂不快邪西域使者入贡而主悉拘梗之孔氏帖】画对雉图【窦师纶丨丨丨丨一巻艺文志】潘岳射雉赋【涉青林以防览兮乐羽族之羣飞聿采毛之英丽兮有五色之名翚厉耿介之専心兮奓雄艳之姱姿巡丘陵以经畧兮画坟衍而分畿于是青阳告谢朱明肇授靡木不滋无草不茂初茎蔚其曜新陈柯槭以改旧天泱泱以垂云泉涓涓而吐溜麦渐渐以擢芒雉鷕鷕而朝鸲眄箱笼以揭骄睨骁媒之变态奋劲骹以角搓瞵悍目以旁睐莺绮翼而赪挝灼绣颈而衮背欝轩翥以余怒思长鸣以效能尔乃搫扬拄翳停僮葱翠绿栢参差文翮鳞次萧森繁茂婉转轻利料戾以彻鉴表厌蹑以密致恐吾防之晏起虑原禽之罕至甘疲心于企想分倦目以寓视何调翰之乔桀邈俦类而殊才候扇举而清叫野闻声而应媒褰微罟以长眺已踉蹡而徐来摛朱冠之赩赫思藻翰之陪鳃首药绿素身拖黼绘青秋莎靡丹臆兰綷或蹶或啄时行时止斑尾扬翘双角特起良游呃喔引之规里应叱愕立擢身竦峙捧黄间以密彀属刚挂以潜拟倒禽纷以迸落机声振而未己山鷩悍害焱迅己甚越壑凌岑飞鸣薄廪擎牙低镞心平望审毛体推落霍若碎锦逸羣之隽擅扬挟两防雌妬异倐来倐往忌上风之餮切畏暎日之傥朗屏发布而累息徒心烦而技痒伊义鸟之应机啾获地以厉响彼聒音而迳进忽交距以接壤彤盈窻以美发纷首頽而臆仰或乃崇坟夷靡农不易陇稊菽丛糅翳荟菶茸鸣雄振羽依于其冡防降丘以驰敌虽形隐而革动瞻挺穟之倾掉意淰跃以振踊暾出苗以入塲愈情骇而神悚望黡合而翳皛雉脥肩而旋踵俽余志之精鋭拟青颅而防项亦有目不步体邪眺旁剔靡闻而惊无见自防周环回复缭绕盘辟戾翳旋把萦随所歴彳亍中辍馥焉中镝前捩重膺旁截叠翮若夫多疑少决胆劣心狷内无固守出不交战来若处子去如激电闚□叶慏歴乍见于是筭分铢商逺迩揆悬力骋絶伎如轾如轩不髙不埤当味值胷裂嗉破觜夷险殊地驯麄异变昃不暇食夕不告勌昔贾氏之如臯始解顔于一箭丑夫为之改貌憾妻为之择怨彼游田之致获咸乘危以驰惊何斯艺之安逸嗟禽徒其已豫清道而行择地而住尾饰镳而在服肉登爼而永御岂惟早此焉君举若乃耽盘流遯放心不移忘其身恤司其雄雌桀而无节端操或亏此则老氏之所诫而君子之所不为】
　　诗集锦檐绣档【丨丨防丨丨襦彊彊啄食哺尔雏垄东卧穟满风雨莫　良媒垄西去齐人织网如素空张在野田平碧中纲绿漠漠无形影误尔触之伤首红艾叶绿花谁剪刻中藏祸机不可测李贺其如张】锦衣绮翼【麦陇青青二月时白雉朝飞挟两雌丨丨丨丨何离褷犊牧采薪感之悲春天和白日暖啄食饮泉勇气满争雄鬪死绣颈断雉子班奏急管心倾酒美尽玉椀枯杨枯杨尔生荑我独七十而孤栖弹弦写意恨不尽瞑目归黄泥李白雉朝飞】行旋母脚【雉咿喔雏出殻毛斑斑觜啄啄学飞未得一尺髙还逐母丨丨丨丨麦垅浅浅难蔽身逺去恋雏低怕人时时土中张两翅引雏食虫不相离王建雉将雏】令诱同族【双雉在野时可怜同嗜欲一雉独先飞暗被潜羁束啖养能几时返与他心腹置在芳草中翻丨丨丨丨前时相失者思君意弥笃逺见尔文章知君草中防和鸣忽相召又啄翳前粟敛翅逺投君飞驰势奔蹙罥挂在君前向君声促促信君决无疑不道君相覆元稹雉】五色离披【原头火烧尽兀兀野雉畏鹰出复没将军欲以巧服人盘马弯弓惜不发地形渐窄观者多雉惊弓满劲箭加冲人决起百余尺红翎白镞随倾斜将军仰笑军吏贺丨丨丨丨马前堕韩文公雉带箭】
　　山鸡　附　吐绶鸡
　　格物总论【山鸡鵕防一名锦鸡有美毛其色鲜明五采耀自爱其毛终日影水目则溺又利距善鬪人以家鸡闘之则可擒吐绶鸡一名真珠鸡如人家鸡母羽毛有白圆防嗉藏肉绶长阔数寸红碧相间极为焕烂常时不见须遇晴日则向阳摆之顶上先出两角肉亦二寸许然后徐舒其绶逾时悉敛于嗉下披其毛不复见或有死者割其颈臆间亦无所覩】
　　事类冠鵕防【惠帝时郎中戴丨丨冠汉服舆志】鉴山鸡【魏武帝时南方献山鸡帝欲其鸣舞而无由公子苍舒今以大镜着其前鸡丨形而舞不知止遂至死韦仲将为之赋异苑】文彩可爱【焦君以锦鸡为赠丨丨丨丨性复驯狎然终日为家猫所困遂复挈还仍嗣短句张芸叟集】诗集绣翎红觜【石壑动晴景山禽陵翠微丨丨翻草去丨丨啄花归巢暖碧云色影孤青镜辉不知春树畔何处又分飞温庭筠】金冠防衣【髙原濯濯弄春辉丨碧丨缨丨绘丨石溜写烟晴自照岩枝横月夜相依有时勃盘跚舞忽地钩辀格磔啼寄语人间用矰缴瑶台鸾凤好同归文与可】清唳相呼【蛮荆鲜人秀厥美为物怪禽鸟得之多山鸡禀其粹众彩烂成文真色不可绘仙衣霓纷披女锦花綷缭辉光日华乱转目晴惫髙田啄秋栗下涧饮泉濑丨丨或丨丨舞影还自爱岂知文章累遂使网罗挂及祸诚其媒求友反遭卖有身乃吾患断尾亦前戒不羣世所惊甚美众之害稻粱虽云厚樊絷岂为泰山林归无期羽翮日已锻用晦有前言书之可为诫欧阳修】有文堪悦【鲁恭感物性能驯因把华虫赠里仁虽丨丨章丨丨目却无言语解媒身只愁猫犬常窥汝胡不山林逺避人好在旧笼还旧主便当归放涧之滨张芸叟】
　　吐绶鸡盘花绦【越山有鸟翔寥廓嗉中夭绶光若若越人偶见而竒之因名吐绶江南知四明天姥神仙地朱鸟星精钟异气赤玉雕成彪炳毛红绡剪出玲珑翅湖烟始开山日髙迎风吐绶丨丨丨临波似染琅玕草暎叶凝开王母桃花红草绿人间事未若灵禽自然贵鹤吐明珠暂报恩鹊衘金印空为瑞春和秋霁野花开玩景寻芳处处来翠幕雕笼非所慕珠丸柘弹莫相猜栖月啼烟凌缥缈髙林先见金霞晓三山仙路寄遥情刷羽扬翘欲上征不学碧鸡依井络愿随青鸟向层城太液池中有黄鹄怜君长向卑枝宿何如一借羊角风来听箫韶九成曲刘禹锡】仰稻梁【云飞水宿永相忘却向雕笼丨丨丨春草满山归不得对人犹复吐文章张芸叟咏薛判官吐绶鸡】组丽深藏【樊笼寄食老低摧丨丨丨丨肯自媒天日清明聊一吐儿童初见互惊猜荆公】
　　鹧鸪　附　竹鸡
　　格物总论【鹧鸪大如小野鸡臆前有白圆防背上间紫赤毛其飞也皆东南回翔然开翅之始必先南翥多对啼自呼钩辀格磔者是有鸟相似不为此鸣者非也竹鸡比之差小毛羽褐多斑赤纹自呼泥滑滑所在山谷有之】
　　事类乐余年【零陵李宗古居士唯一妻一女垂老病足养鹧鸪鹦鹉以丨丨丨黄山谷戏咏诗二首山谷诗见后】
　　诗集黄茅冈【山鹧鸪朝朝暮暮啼复啼啼时白露风凄凄丨丨丨头秋日晚苦竹岭下寒月低畬田有粟何不啄石楠有枝何不栖迢迢不缓复不急楼上舟中声暗入梦乡仙客展转卧抱儿寡妇彷徨立山鹧鸪尔本此乡鸟生不辞巢不别羣何苦声声啼到晓啼到晓唯能愁北人南人惯闻如不闻白乐天】苦竹岭【丨丨丨头秋月辉苦竹南枝鹧鸪飞嫁得燕山胡鴈壻欲衔我向鴈门归山鸡翟雉来相劝南禽多被北禽欺紫塞严霜如剑防苍梧故巢难背违我心誓死不能去哀鸣惊叫泪沾衣李太白】同类相呼【楚越有鸟甘且腴嘲嘲自鸣为鹧鸪徇媒得食不复虑机械潜发罹置罦羽毛摧折触笼籞烟火煽赫惊庖厨鼎前芍药调五味膳夫攘腕左右视齐王不忍觳牛简子亦放邯郸鸠二子得意犹念此况我万里为孤囚破笼展翅当逺去丨丨丨丨莫相顾栁宗元放鹧鸪词】数声相应【书中曽见曲中闻不是伤情即断魂北客南来心未穏丨丨丨丨过前村张复之】懊恼泽家【南禽无佀似相依锦翅双双傍马飞孤竹庙前啼暮雨汨罗祠畔吊残晖秦人只解歌为曲越女空能画作衣丨丨丨丨非有恨年年长忆凤城归韦庄】钩辀磔格【落照苍茫秋草明鹧鸪啼处逺人行正穿屈曲崎岖路更听丨丨丨丨声曾泊桂江深岸雨亦于松岭阻归程此时为尔肠干断乞放今宵白髪生李羣玉】相呼相应【暖戏烟芜锦翼齐品流应是近山鸡雨昏青草湖边过花落黄陵庙里啼防子乍闻征袖湿佳人才唱翠眉低丨丨丨丨湘江阔苦竹丛深春日西郑谷】报晴报雨【山雌之弟竹鸡兄乍入雕笼便不惊此鸟为公行不得丨丨丨丨总同声黄鲁直戏咏零陵李宗古居士家驯鹧鸪】为唱愁辞【江天梅雨湿江篱此处烟香是此时苦竹岭头归去日海棠花落旧栖枝春宵思极兰灯暗晓月啼多锦幕垂唯有佳人忆南国殷勤丨尔丨丨丨郑谷】应是鼻亭【真人梦出大槐宫万里苍梧一洗空终日忧兄行不得鹧鸪丨丨丨丨公山谷】竹鸡雨潇潇【泥滑滑苦竹罔丨丨丨马上郎马蹄凌兢雨又急此鸟为君应断肠梅圣俞】泥滑滑【春日正晴明满园花盛发劝尔竹下鸡莫啼丨丨丨文与可又雪丨丨丨到山郭提壶劝君亦不恶林中解道不如归家人应念思归乐山谷又山行三日厌泥行幸自今朝得一晴又听数声丨丨丨情知浪语也心惊杨廷秀】
　　乐府啼傍黄昏【见竹】






　　古今合璧事类备要别集巻七十
<子部,类书类,古今合璧事类备要>
　　钦定四库全书
　　古今合璧事类备要别集巻七十一
　　宋　谢维新　撰
　　飞禽门
　　鸠　附　鴶鵴　鸽
　　格物总论【鸠类不一按左传五鸠曰祝鸠曰雎鸠曰鸣鸠曰鸡鸠曰鹘鸠鹘鸠鹘雕也□鸠鹰也鸣鸠鴶鵴也亦名布糓牝牡似鹞而长尾飞鸣以翼相击雎鸠王雎也祝鸠鹪鸠也鹪鸠一名鹁鸠一名斑鸠一名斑鹪一名斑佳有斑者有无斑者有灰色者有小者有大者春分化黄褐秋分化斑鹪或有养之数年亦不见春秋分能化者鸽亦鸠类数种有白鸽黑鸽或白与黑二色相杂亦间有紫色者有青灰色者皆两两相匹不杂交人家多畜之翔集屋间又一种野鸽色纯青不可驯狎人多捕而食之】
　　事类名官【郯子曰我髙祖少皥挚之立也凤鸟适至故纪于鸟为鸟师而鸟名祝鸠氏司徒也雎鸠氏司马也鸣鸠氏司空也爽鸠氏司冦也鹘鸠氏司事也五鸠鸠民者也左昭十】刻杖【老人丨丨为鸠形取其不咽白氏帖】正旦献【邯郸人丨丨丨鸠于赵简子厚赏之客曰丨丨放鸠厚恩也得赏竞捕之不如勿赏简子曰善孔丛子】正旦放【荥阳有厄井沛公避项羽处时双鸠集井上故汉世丨丨丨之汉地理志】巢家树【张九龄母丧有白鸠丨丨丨孔帖】巢户侧【郑迁临淮太守郡民徐宪在丧致哀白鸠丨丨丨举为孝廉朝廷称白鸠郎会稽典录】集凤池【唐王及善才行庸猥风神钝浊为内史时人号为鸠丨丨丨朝野佥载】集庭树【镇州王庭溱始生尝有鸠十数双朝丨丨丨暮集檐下唐语】集防事【景毅为白水令有异政鸠丨其丨丨】偶出之笼【傅咸曰余舍傍种楸成林闲居斑鸠声音可悦于是捕而畜之既而驯扰丨丨丨丨无何失之其后时时一来飞翔聊为之赋鸠赋序】乃探之怀【京兆长安有张氏独处室有鸠自外入止于床张氏患之祝曰鸠来为我祸耶飞上承尘为我福耶来入我怀鸠飞入怀以手探之则不知鸠之所在得一金带钩焉是后子孙昌盛蜀客闻之厚赂婢婢窃钩以与张既失钩渐渐衰耗蜀客亦穷厄或告之曰天命也不可以力求于是赍钩以反张氏张氏复昌故关西称张氏钩亡云捜神记】送十二篮【毛传好食鸠人与已相得必以鸠赠之一日李翺丨丨丨丨好事集】
　　鴶鵴居巢【鹊巢夫人之德也国君积行累功以致爵位夫人起家而居有之德如鸤鸠乃可以配焉维鹊有巢维鸠居之注鸣鸠秸鞠也不自为巢居鹊之成巢诗】在桑【鸤鸠刺不壹也在位无君子用心之不壹也鸤鸠丨丨其子七兮云云其子在梅其子在棘其子在榛云云注鸤鸠食其子旦从上而下暮从下而上平均如一诗】鹰化【丨丨为鸠然后设罻罗记又惊蛰后五日丨丨为鸠草木蔬】鹯为【见前鹞鹯门】雀生【永防五年七月辛巳万年宫有小鸟如丨丨子大如鸤鸠五行志】鹞化【鸷击之鸟通呼曰隼一曰丨春丨为布糓文选秋兴赋李善注】老僧食【邓州有丨丨日丨二鸤鸠俗共非之丨丨终不避当馔之际贫士求食分其二足而丨食讫丨丨盥漱双鸠从口而出一则能行一则匍匐在地贫士惊愕亦吐其饭其二脚亦出号曰南阳鸤鸠和尚云溪友议】
　　鸽目为飞奴【张九龄少年时养羣鸽每与亲知书系鸽足上依所教飞往投之丨之丨丨丨】诗集瘿颈【丨丨閙鸠鸽韩愈城南聨句】锦翼【斑然丨丨花簇簇雌雄相随乐不足抱雏生卵翅羽成岂料一朝还反目人言嫁鸡逐鸡飞安知嫁鸠被鸠逐古来有盛必冇衰富贵莫忘贫贱时女弃父母嫁曰归中道舍君何所之天生万物各有类谁谓鸟兽为无知虽无仁义有情爱茍闻此语安不悲欧阳文忠】鸣何处【微两歇芳园春鸠丨丨丨韦应物】鸣中林【天将隂鸤鸠逐妇丨丨丨鸠妇怒啼无好音天雨止鸠呼妇归鸣且喜妇不亟还呼不已逐之其去恨不早呼不肯来固其理吾老病骨知隂晴每愁天隂闻此声日长思睡不可得遭尔聒聒何时停众鸟笑鸤鸠尔拙固无匹不能取巧妇以共营家室寄巢生子四散飞一身有妇长相失夫妇之恩重太山背恩弃义须臾间心非无情不得已物有至拙诚可怜君不见人心百态巧且艰临危利害两相关朝为亲戚暮仇敌自古常嗟交道难韦应物】暮求羣【鸠鸣丨丨丨韩愈】隂逐妇【见前注】雌逐雄【鸤鸠识隂晦聒聒丨丨丨鹊巢汝得共可蔽雨与风云云梅圣俞】雄逐雌【天欲隂鹁鸪怒鸤鸠出林妇去髙飞如失音雨欲止鹁鸪鸣妇妇不喜不喜初遭弃终已恃丨丨丨实由己托姑为辞何有理楚人因此卜隂晴隂逐晴呼无定声晴林有枝可并宿雨巢何处能相停计以利害忘匹配愚妇宜然难保室鸠离鸠合固莫问委质从夫尤易失蘼芜旧诗歌上山下山逢夫山路间古人苦吟岂无谓生为诀别堪哀怜嗟哉世情常险艰鸠鸟何怪鸣关防徒知出拙不知巧终始相守诚为难梅圣俞】勤捕雏【不如作茧依蚕族以丝自褁还自足与尔为妇过一生怒即分飞同转目辛丨丨丨寄鹊巢子母生雏因尔逐羽毛曾未顔色衰饮啄不计丰俭时天隂辄遣呼辄归恩情纸薄谁信之朝为夫妇夕行路世间反覆那能知伋妻白母非美事后代效此诚堪悲梅代鸠妇言】讙求雌【晴鸠丨丨丨雨鸠閙逐妇天地有隂晴嗟尔何欣复何怒柔桑如云春暮时呉蚕半眠紫葚肥食不过数粒寝不过一枝妇子相随可以老何用汲汲合且离雷公号呼风伯舞天借之权作霖雨可怜汝愚终不省反室相怒谁哀汝昔人忘尔巧今人笑汝拙巧不得近瑶台拙不能保家室尔巧尔拙非汝情天机回阖难自平世人假尔推隂晴刘原父】与鹊争【一世为巢拙长年丨丨丨欲知云脚两先向屋头鸣颈上玉花碎臆前檀粉轻何时将刻杖扶助老夫行梅】
　　鴶鵴拨谷飞【丨丨丨鸣奈妾何格丝忆君头绪多李白荆州】拨谷鸣【日暖丨丨李白】鹰鹯化【丨丨丨为鸠元稹】催春种【布谷处处丨丨丨】青春深【鸤鸠乳燕丨丨丨杜】脱布袴劝我脱袴【南山昨夜雨西溪不可渡溪边布谷思丨丨丨布丨不辞脱袴溪水寒水中照见催租瘢苏子瞻】催人脱袴【南村北村雨一犁新妇饷姑翁哺儿田中啼鸟自四时丨丨丨丨着新衣着新替旧亦不恶去年租重无袴着黄鲁直】脱却不辞【脱袴脱袴桑叶隂隂墙下路回头忽忆舍中妻去年已逐他人去旧袴丨了丨丨丨新袴知教阿谁做朱元晦】
　　鸽瘿颈閙鸠【丨丨丨丨鸽见前】觜眼肖鸠【孤来有野鸽丨丨丨春丨饥肠欲得食立我南屋头我见如不见夜去向何求一日偶出羣盘空恣嬉逰谁借风铃响朝朝声不休饥色犹未改翻翅如我仇炳哉有灵凤天折为尔俦翕翼处其间顾我独迟留凤至吾道行凤去吾道休鸽乎何所为勿汚吾铛瓯梅圣俞】
　　啄木
　　格物总论【啄木鸟尔雅防也数种有大有小冇褐有斑褐者是雌斑者是雄刚爪利觜舌长寸杪有刺针穿木食蠧又有青黒者头上有红毛生山中土人呼为山啄木其大如鹊云】
　　事类雷公采药吏【啄木本丨丨丨丨丨化为此鸟古今异传】欧阳修啄木赋【木皇司春兮物熙以春芽者斯勾兮甲者斯萌物赖皇兮荣以欣翳有虫兮甚不仁穴皇木兮羣以聚穴不已兮又加咀皇木病兮寲将深皇心测兮伤尔蝎彼防兮善啄吾利汝啄兮饥汝腹飞以鸣兮啄且食蛊不尽兮啄莫息山之麓兮水之滨皮坚节瘿兮龙甲蛇鳞节流膏兮吻流血百不一兮徒饥渴蠧日滋兮防日苦哀谒皇兮披云路云之际兮不可见托归风兮仰诉古初三皇兮甚仁惠怜民爱物使两遂穴民处兮鲜民食穴不栋梁兮鲜不薪米其求甚少兮给之孔易野郁鬰兮山苍苍土有毛髪兮山有衣裳金不鞴治兮器刅不芒木至老朽兮不见菑殃圣萌机兮五财利赡有足兮生不匮蔽风避湿兮修容威庙祭室寝兮犹无异为帝何思之不熟兮忽生般而与倕丹髹之不已兮又以雕防斜钩曲闘兮华照栏梯髙构险兮目精地秃而赭兮山褋而寒材者伤死兮生者力殚一躬之庇兮一林夷族偶龙木马兮重阍隂屋皇民暴啬兮驱之以朴噫智巧兮谁为是既纷纷而不止工蠧则大兮虫蠧则小补小纵大兮将何谓皇惜木兮虽甚恩臣利食兮啄徒勤蠧未入口兮工至其根与其啄蠧能尽死不如得啄匠乎使不堪于斧斤】
　　诗集缏缘树间【啄木髙翔鸣喈喈飘飘林薄着桑槐丨丨丨丨啄如佳嘤喔嘤喔声正悲専为万物作倡徘当此之时乐不可回晋传】啄徧庭前【丁丁向晚急还啼丨丨丨丨未肯归终日与君徐蠧害莫嫌无事不平飞标】受命凤凰【淮南啄木如大鸦顶似仙鹤堆丹砂觜长数寸劲如铁丁丁乱凿干枯查黄柑红桃多有蠧丨丨丨丨须破柱何当更与绣衣裳羽旗横飞作持斧王元之】岂同燕雀【爪利觜还刚残阳啄更忙千林蠧如尽一腹餧何妨形小过槐陌声髙近草堂丨能丨丨丨惟解占髙梁魏野】髙枝砺觜【红锦长绦当背垂紫檀标穏横朱丝美人停停面如雪纎手当金暗拨弹成丁丁啄木声春林蔽日春昼晴徘徊深枝穿翠叶玉啄劳时还暂歇深园断岭人不知中有槎枒风两枝蠧多虫老饱可乐山静花深终日啄雌雄相求飞且鸣丨丨丨丨枝有声无功忍使饥肠饱有意却教枯树青疾弹如歌细如语曲欲终时情更驻一声穿树忽惊飞叶动枝揺不知处张文潜】







</div>
    <div class="pagination">
<a href="古今合璧事类备要_page87.html">上一页</a><span>...</span><a href="古今合璧事类备要_page83.html">83</a><a href="古今合璧事类备要_page84.html">84</a><a href="古今合璧事类备要_page85.html">85</a><a href="古今合璧事类备要_page86.html">86</a><a href="古今合璧事类备要_page87.html">87</a><span class="current-page">88</span><a href="古今合璧事类备要_page89.html">89</a><a href="古今合璧事类备要_page90.html">90</a><a href="古今合璧事类备要_page91.html">91</a><a href="古今合璧事类备要_page92.html">92</a><a href="古今合璧事类备要_page93.html">93</a><span>...</span><a href="古今合璧事类备要_page89.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
