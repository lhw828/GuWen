<!DOCTYPE html>
<html>
<head>
    <meta charset="UTF-8">
    <title>白孔六帖 - 第 12 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 12 页/共 50 页</h1>
    <div class="content">　　贵【一】　　　　　　贫【二】
　　贱【三】　　　　　　志节【四】
　　隠逸【五】　　　　　征聘【六】
　　贵【一　爵位　戒惧　骄佚贪贵附】
　　白人之所欲【子曰冨与贵是人之所欲不以其道得之不处也】尊贵【传曰人是以能尊其贵贵是以能守其业】常尊【贵有常尊】在天【冨贵在天】金张【汉功臣家唯金张二人亲近贵宠比于外戚】许史【许氏史氏皆汉之外戚并重矦累将穷富极贵】冠盖【如云】貂蝉　飞翠緌【拖鸣玉】念荣身以庇族【无欲实难】思絜已而立身【非道不处】衣锦【汉书冨贵不归故乡如衣锦夜行】纡青【拖紫】绾玉【锵金】荣曜【繁华】议贵【周礼】暴贵【礼】崇髙莫大于冨贵　西园待士【筵列八珍】东阁迎宾【樽浮九醖】爵位青紫之秩　七叶【左思诗云金张籍旧业七叶珥汉貂】五侯【汉成帝同】
　　【日封舅五人为列侯】垂三组【汉杨仆为楼船将军梁使归家懐银黄垂三组以夸乡里】佩六印【苏秦归洛阳佩六国相印】朱轮十人【汉杨恽书曰恽家全盛时乗朱轮十人】一门三后【后汉梁冀一门三后】六叶九公【荀卿子家传六叶九公】汉廷七贵【周礼九命】百乗之家【卿大夫也】万石君【石建父子】珥貂七代【金张】九迁　四至【九卿】三入【承眀庐】席宠【尚书】代绾青螺【门传朱绂】四代五公【后汉袁氏】　戒惧宠辱若惊【老子曰得之宠辱失之若惊】知惧思降【传贵而知惧惧而思降既登而求降阶智人也不在程郑】浮云【不义而冨且贵于我如浮云】不处【不以其道得之不处也】邦无道【冨且贵焉耻也】必毁【盈必毁天之道】持盈　好礼【冨贵而好礼则不骄不淫】不慊【礼曰圣人之制冨贵也使之冨不足骄贵不慊于上慊恨不满貎口敛反】辞贵【君子辞贵不辞贱】三命益恭【传三命益恭故鼎铭曰一命而偻再命而伛三命而俯正考父也】身退【功成名遂身退天之道】去甚【圣人去甚去奢去泰】下人【家语以冨贵而下人何人不与】物惟恶盛【神亦害盈】知止【知足】寡悔【寡尤】有宠辱之惊【老子】无喜愠之色【令尹子文】贵而能贫【惧以知降】郑子张黜官【传郑子张有疾使黜官归邑曰贵而能贫可以后亡二三子生在敬戒不在冨也君子曰善戒之】齐晏婴辞邑【见诫冨门】宠辱必惊【已而无愠】止足【史蔡泽曰吴君白起越大夫种功成不去祸至范蠡知止足超然避世长为陶朱公孰见与祸至忍不能离疑不能决云云应侯曰吾闻欲而不知止则失其所欲也】成功之下【不可乆处】不过六百石【后汉邴涣兄曼容亦飬志自修为官不过六百石辄自免去】张良曰【家世相韩及韩灭不爱万金之用为韩报仇彊秦天下震动今以三寸舌为帝者师封万户侯于良足矣愿弃人间事欲从赤松子游乃学道引欲求轻举也】疏广【谓受曰知足不辱遂乞骸骨归】　骄佚处乐【子曰不仁者不可以长处乐】不骄【君子泰而不骄】恃宠【子太叔曰无怙冨无恃宠】繇礼【尚书世禄之家鲜克繇礼】其亡【传戍也骄其亡乎公叔戍也】斯乱【骄斯乱】充诎【礼不充诎于富贵充诎喜失节貎】服文采【而骄易生】食膏粱【而性难正并见上注】持盈【老子】遗咎【冨贵而骄自遗其咎】期骄【位不期骄见上注】圣人去泰【君子戒盈】代禄【之家】伯有侈【不能久矣】公孙骄【其将亡乎】宣骄【崇多】　贪贵进取【狂者进取】志不可满知足【不辱知止不殆】躁求【茍得】曼满之欲为卿且闻及祸【传郑公子曼满与王子伯廖语欲为卿伯廖曰无徳而贪后郑人果杀之】驷秦不守其位终见伏诛【传驷秦冨而侈嬖大夫也而常陈卿之车服于其庭郑人恶而杀之子思曰不守其位而能终者鲜矣】不义而贵【无徳而禄无徳而贪】逞无疆之欲　争名【于朝】败度【欲败度】以徼大利【必有近忧】贪冐之人【将寘力焉】礼不纵欲【人亦恶盈】罪莫大于可欲　不以义制【将由恶终】无以宠利居成功【谓贪而不退也】贪以败官【为墨】受爵不让【诗】朝廷之位让而就贱【礼】暴贵　伐檀【诗刺在位贪鄙无功受禄也】知进而不知退孔贵震当世【裴寂拜右仆射入阁则延卧内言无不从呼为裴监不名也贵震当世】世荣其贵【髙士防迁尚书右仆射士防三世居此官世荣其贵】窦抗【帝贵退入卧内从容谈笑及平生欢】得君日贵盛【虞世基得君日贵盛妻妾被服拟王者而世南躬贫约一不改】天将冨贵此翁【刘仁轨始仁轨任帯方州谓人曰天将冨贵此翁邪】习于贵者傲【桞泽上书云】郝许【郝处俊与舅许围师同里俱宦达乡人田氏彭氏以髙赀显故江淮间为语曰贵如郝许冨如彭田】进爵为公【刘仁轨进爵为公子及兄子授上柱国者三人州党荣之】引升御榻【帝或引升御榻呼为萧郎】万石张家【张文瓘四子潜魏州刺史沛同州刺史洽衞尉卿渉殿中监父子皆至三品时谓万石张家】冠盖驺哄相望【崔琳长子俨諌议大夫其羣从数十人自兴宁里谒大明宫冠盖驺哄相望】骄奢起于亲贵【桞泽上书骄奢起于亲贵纪纲乱于宠幸禁之于亲贵则天下从制之于宠幸则天下畏】骄盈贵奢可戒不可恃【汉阳公主尝诲诸女曰先姑有言与若皆帝子骄淫贵奢可戒不可恃】在清要【岑羲兄献为国子司业仲翔陕州刺史仲休商州刺史兄弟子侄在清要者数十人】仪物贵甚【萧嵩子衡尚新昌公主嵩妻入谒帝呼为亲家仪物贵甚】眷礼卓异【狄仁杰眷礼卓异时无軰者】职宦光显【裴席帝常从容曰公华胄职宦光显】厠迹名臣垂荣无穷【髙窦賛曰髙窦虽縁外戚姻家然自以才猷结天子厠迹名臣垂荣无穷】贵不期骄【魏徴曰贵不与骄期而骄自至冨不与奢期而奢自至非徒语也】恩宠过幸数入禁阃【唐休璟检校安东都防时中宗为皇太子休璟将行进啓曰易之兄弟恩宠过幸数入禁阃非人臣所宜愿加防察】四第同时列防【韦斌拜银青光禄大夫时陟守河东而从兄宙为右金吾衞将军縚为太子少师四第同时列防衣冠罕比者】贵赫为冠族【杨汉公杨氏自汝士后贵赫为冠族所居静恭里兄弟并列门防咸通后在防省方镇率十余人】暴贵【栁璨以谏议大夫同中书门下平章事起布衣至是不四嵗其暴贵近世所未有也】傥来物【防王谨女东光县主时妃主多恃贵以奢侈相矜主独俭素姊弟诮曰人生冨贵在得志独勤苦欲何求答曰我防好礼今行之不违非得志谓何且自古贤妃淑女以恭逊著名骄纵败徳况荣宠贵盛傥来物也可恃以凌人乎】自惧贵且亢【长孙无忌进右仆射无忌自惧贵且亢后又数言之遂解仆射】持宠旷贵之讥【白敏中召拜司徒数月足疾固求避位不许右补阙王谱奏愿聼其请无使有持宠旷贵之讥】无贵骄气不类勲家【郭承嘏帝尝称其儒素无贵骄气不类勲家】以勲力相髙【李岘兄峘峄峘从上皇岘翊戴肃宗以勲力相髙同时为御史大夫俱判防事又合制封公而峄为户部侍郎银青光禄大夫同居长兴里第门列三防】朱紫满门【田正朱紫满门荣冠当时】宠絶一时【徐皓又参太上皇诰册宠絶一时】无贵胄气【王无贵胄气】凤阁王氏【王徽曽祖择从兄弟四人曰易从朋来言从皆擢进士第至凤阁舍人者三人故号凤阁王氏自是讫大中时登进士者八十人位防省牧守者四十人】置止水明自足意【孔若思歴库部郎中常曰仕宦至郎中足矣座右置止水一石明自足意】为一代法【李靖恳乞骸骨帝遣中书侍郎岑文本谕防曰自古冨贵而知止者盖少虽疾顿惫犹力干进公今引大体朕甚嘉之欲成公美为一代法不可不聼乃授检校特进】口未尝言家事【岑文本或劝其营产业者文本叹曰吾汉南一布衣徒歩入闗所望不过秘书郎县令耳今无汗马劳以文墨位宰相奉稍已重尚何殖产业邪故口未尝言家事】一嵗至宰相【李训起流人一嵗至宰相】世素贵【李宻】权势可炙【张廵传杨国忠】权焄天下【吉温】不竝处【贵者不竝处崔彦曾】每宴私自比东晋王谢【崔湜与弟液澄从兄涖并以文翰居要官每宴私自比东晋王谢尝曰吾一门入仕歴官未尝不为第一本传】位势隆极【苏安常】声焰熏灼【王鉷】门阀有素质望自髙【魏元同】权焰震朝廷【毛若虚】不能事新贵【韩臯王叔文用事嫉之谓人曰吾不能事新贵】一门尽贵【唐宣州夏荣相陆象先萧嵩曰陆郎位极人臣然不及萧嵩一门尽贵位髙而有夀】百人缓帯【唐谚云一人在朝百人缓帯言一人贵而亲友皆荣之也鸡跖集】贵不足尚【桞宗元六逆论晋厉死而悼公入乃理宋襄嗣而子鱼退乃乱贵不足尚也】自武徳后杨恭仁兄弟位益盛【杨执柔始雄在隋以同姓贵自武徳后杨恭仁兄弟位益盛又以武后外家尊宠凢尚主者三人女为王妃五人赠后一人三品以上二十余人】荣盛冠时【张垍尚宁亲公主时说居中秉政均为舎人诸父光为银青光禄大夫荣盛冠时】
　　贫【十一　安贫　孤贫　穷滥　居处衣食　佣卖附】
　　白悬空【室如悬磬言空也传】屡空【子曰回也其庶乎屡空】我艰【诗终窭且贫莫知我艰】恶衣恶食【子曰士志于道而耻恶衣恶食者未足与议也】不以货财为礼【贫者】君子不辞【子曰君子辞冨不辞贫】贵而能贫【见上注】食贫【三嵗食贫】邦有道【贫且贱焉耻也】身安白社【业保青氊】赈穷恤贫【周礼以保息六飬万人三曰赈穷四曰恤贫】大恶【礼曰死亡贫苦人之大恶存焉】始因十盗之由【六韬曰贫者十盗谓收种不时娶妇无能飬女太多之类】终摽六极之数【洪范六极四曰贫也】处约冻馁【国语叔向见韩宣子忧贫叔向贺之曰吾有卿名而无卿实无以从二三子吾是以忧子贺我何故对曰昔栾武子无一亩之田诸侯亲之戎狄懐之以正晋国今吾子有栾武之贫吾以为能修其徳所以贺若患货之不足予何暇贺之】将转沟壑　蓬门下客【荜户轻生】乏于财货【阙于礼义】　安贫无谄【贫而无谄未若贫而乐】乐道居常【荣啓期曰贫者士之常居常而待终】不去【贫与贱是人之所恶不以其道得之不去也】不改其乐【一箪食一瓢饮在陋巷人不堪其忧回也不改其乐贤哉回也】饮水曲肱而枕之【乐亦在其中矣孔子】箪食无忧【顔回】琴歌自乐【荣啓期云】虽冨哉【是人所欲】而贫者【亦士之常】非病【原宪居蓬户之中并日而食子贡连骑诣之宪杖藜而出子贡曰先生何病宪曰今贫也非病子贡慙之】有守心【无淫行魏武子】不忧【君子忧道不忧贫论语】不慑【贫贱而知好礼则志不慑】君子居【易以俟命】乐道安徳【文子乐道而贱安徳而亡贫也】晏如【杨雄家产不过十金无儋石之储晏如也】雪不干人【大雪丈余洛阳令按行见人家皆除雪而袁安门无行路谓安死矣令防之见安偃卧问之答曰大雪人饿不宜干人令以为贤遂举为孝亷】荷锸东阪且栖迟于衡泌【帯经南亩常偃息于蒿莱】黔娄【贫人】　孤贫天穷【礼曰老而无夫曰寡老而无妻曰鳏老而无子曰独少而无父曰孤此四者天下之穷而无告者皆有常饩】保息赈穷【周礼见上注】地着　不分孤寡【传不分救也】茕独【茕嫠介独】以飬老孤【周礼】恤人之艰阨【穷困】以肺石逹穷民【周礼以肺石达穷民凡逺近茕独老防之欲有达其上而不为达者立于肺石三日士聴其辞以告于上而罪其长】人是以息　小人懐恵【语】布徳施恵【月令】仲春飬防少存诸孤【月令】孟冬恤孤寡【以逮不足】大道之行使老有所终防有所长鳏寡孤独废疾皆有所飬　老防孤独不得其所【礼】老穷不匮　化将行于邦家【恵宜达于孤独】恵必及下【礼】上恤孤则人不倍　介特单独　子恵困穷　抚俗【字人】邦不施恵【老将畴依】道存爱物【政在飬民】　穷滥穷斯滥矣【子曰君子固穷小人穷斯滥矣】不仁处约【子曰不仁者不可以久处约】不能居常【姑欲行险】疾贫【子曰好勇疾贫乱也】无怨【子曰贫而无怨难】利回【君子不为利回回邪也】忧贫【喻利】斯约斯盗【子曰小人穷斯约约斯盗故圣人之制富贵也使贫不至于约】陨获【礼不陨获于贫贱陨获困逆失节之貎】　居处环堵　荜门　罋牖【儒有一亩之宫环堵之室荜门圭窦蓬户罋牖】四壁【司马相如居徒四壁】蓬蒿【张仲蔚所居蓬蒿没人】白社【董威辇常宿洛阳白社中时乞于市】蜗舎　席门【陈平】立锥【史孙叔敖为楚相及死其子无立锥之地】悬罄【之室】绳枢【之子】陋巷【顔子】蓬户不完【原宪】蒿莱之下【且甘原宪之贫】单陋【范丹字史云结草而居所止单陋】隘陋　衣恶衣【耻恶衣恶食者未足与议也】易衣而出【礼】蓝缕【敝衣】风尘化缁【古诗京洛多风廛素衣化为缁】百结【董先生百结衣】緼袍【衣敝緼袍与衣狐貉者立而不耻者其由也与】被褐【帯丝】牛衣【王章贫卧牛衣】悬鹑【子夏之衣】盖衣圉寒【文子】无表肘见踵决【庄子云曾子在卫緼袍无表十年不制衣正冠而缨絶捉襟而肘见纳履而踵决】衣无卒夜之虞【食空兼晨之畜】人生到此【天命何知】　食恶食【见上注】一箪食【一瓢饮】饮水曲肱而枕之【乐亦在其中矣】倂日而食【礼言二日用一日食】尘甑【范丹甑中生尘釡中生鱼】担石之储【魏志华歆清贫家无担石之储】絶粮【子在陈絶粮从者病莫能兴】霖雨【庄子子舆与子桑为友霖雨十日子舆曰子桑殆病矣裹饭往食之】十旬【九食子思】甘藜藿【文选】充虚接气【文子曰圣人食足以充虚接气也】菜色　不举火【庄子曾子在衞三日不举火】糠豆不赡【贡禹妻子】藜羮不糁　半菽【蔬菽相半】佣卖卖樵【朱买臣卖樵薪其妻耻之请去】鬻畚【晋书王猛少贫贱鬻畚】贩缯【灌婴】昼赁【王髙昼则佣赁夜则烧塼】赁舂【梁鸿字伯鸾赁舂】多能鄙事【子曰吾少也贱故多能鄙事】佣书【后汉班超家贫常佣书】又【吴阚泽徳润居贫常为人佣书以供帋笔所写既毕诵之亦讫】窭狭【马周家窭狭】无正寝【文彦博家贫无正寝】贫不学俭【马周上疏里语曰贫不学俭冨不学奢言自然也】躬贫约【虞世南】与妻息恶食不赡【裴守真闗中旱与妻息恶食不赡也】以厚蓄为戒【马燧子畅神策中尉杨志亷讽使纳田产中官往往逼取畅畏不敢恡以至困穷当时视畅以厚蓄为戒】诸子无室庐自托【同上】三揖穷鬼而告之【韩愈送穷文元和六年正月乙丑晦主人与奴星结栁作车缚草为舡载糗舆粮牛系轭下引防上樯三揖穷鬼而告之曰闻子行有日矣鄙人敢不问所途躬具舡与车备载糗粮日吉时良利行四方子饭一盂子啜一觞携朋挈俦去故就新驾尘彍风与电争先子无底滞之尤我有资送之恩子等有意于行乎屏息潜聼如闻音声】被病医药不具【韦表微始被病医药不能具所居堂寝隘陋既没吊客咨嗟】噉豆糜【韦贯之居贫噉豆糜自给】窭困【卢商蚤孤家窭困】丐补庐州刺史【郑綮累擢右司郎中困窭甚】无愠叹【顔泉明迁彭州司马家贫居官防而孤藐相从百口飦鬻不给无愠叹】闭口不食【路文逸遇隋末大乱阖门死于盗文逸遁免流离辛苦自伤家多难闭口不食行者哀其穷彊饮食之】贫狭【王绍宗少贫狭】无资【马懐素贫无资昼樵夜辄燃以读书】常苦皲湿【刘蜕献崔尚书伏腊不足于糗粮冬夏常苦于皲湿】所取者广其得必多所取者深其身必穷【孙樵与贾生书六经作孔子迹述不满矣孟子述子思坎轲齐鲁司马迁以史记祸班固以西汉祸扬雄以法言太穷元结以浯谿碣穷陈拾遗以感遇诗穷王勃以宣尼庙碑穷玉川子以月蚀诗穷杜甫李白王江宁皆相望于穷者也】在官贫约甚【郑虔在官贫约甚澹如也杜甫尝赠以诗曰才名三十年坐客寒无氊】空短【郑光孝明皇太后弟太后言其家空短帝厚赐金缯】安于穷槁【李华】居显官衣常乏【五代崔居俭拙于为生居显官衣常乏】衣不尽体【常寄食于人杜甫传】家赀不满千钱【贠半千上书自陈臣家赀不满千钱】五穷【子之俦朋非三非四在十去五满七除二各有主张私立名字捩手覆羮转喉触讳凡所以使吾面目可憎语言无味者皆子之志也其名曰智穷矫矫亢亢恶圆喜方羞为奸欺不忍害伤其次名曰学穷傲数与名摘抉杳微髙挹羣言执神之机又其次曰文穷不専一能怪怪竒竒不可时施只以自嬉又其次曰命穷影与形殊面丑心妍利居众后责在人先又其次曰交穷凡此五鬼为吾五患饥我寒我兴讹造讪蝇营狗茍驱去复还韩文】禇无长赀【苏颋】赀无千日计【陆防】被褐短窄【杜陵野客人更嗤被褐短窄鬓如丝日籴太仓五升米时赴郑老同襟期杜甫醉时歌】伎能虚富【家逾窘韩愈赠崔立之诗】判筒而槽【童稚戏为送穷舡判筒而槽比箨而闾细丝纒幅楮饰木偶家督被酒请禳穷将成式送穷文】家无宿舂之储【李阳冰论古篆书家无宿舂之储出无代歩之乗】长往之计【吕才东臯序欲定长往之计而困于贫】饥不饱菜寒无袭衣【孙樵文】佣室寓食【栁宗元送辛殆庶嚢如县磬佣室寓食】以下士之禄持窘絶之家【元稹诲侄书以下士之禄持窘絶之家其间半是乞丏覊游以相给足】囊空甑倒【谁救之我今一食日还倂韩文寒食诗】无僦屋赁仆之资无緼袍粝食之给【韩愈上崔虞部书今所病者在于穷约无僦屋赁仆之资无緼袍粝食之给驱马出门不知所之】尺布不掩体皮肤剧枯桑【李白北上行】衣不布体食不充肠【元稹谢表】朝食不盈肠冬衣才掩骼【韩愈县斋】冬暖而儿号寒年登而妻啼饥【进学】家贫不足以自治【韩愈上李侍郎】家无钱财【寸歩不能自致代张籍书】八九年无所取资【日求于人以度月日当时行之不觉也今如痛定之人思当痛之时何能自处也】仆之家本穷空【重遇攻刧衣服无所得飬生之具无所有家累仅三十口携此将安所归托乎】羸馁【桞宗元与李建书贫者士之常今仆虽羸馁亦甘如饴矣】无使令之童阙交易之财【桞宗元送元生序寓居侧陋无使令之童阙交易之财可谓穷踬矣】卖药都市【寄食朋友杜甫】常困于衣食【同上封西岳赋】穷愁但有骨【同上】
　　贱【十二　甘贱附】
　　白荜门圭窦蓬户瓮牖【之人谓贫贱也】是人之所恶【子曰贫与贱是人之所恶也不以其道得之不去也】邦有道【贫且贱焉耻也论语】吾少也贱【故多能鄙事】朝不坐【宴不与言贱也】白屋【周公下白屋之士】马韀【苏秦先贵张仪来谒坐于马韀而食之】为本【老子贵以贱为本】绳枢之子【汉陈渉瓮牖绳枢之子甿之人】布衣　何贱之有　妨贵【贱妨贵所谓六逆传】　甘贱执鞭【子曰冨而可求也虽执鞭之士吾亦为之】好礼不慑【贫贱而知好礼则志不慑】君子不辞【子曰君子辞贵不辞贱】俟命【君子居易以俟命】不陨获于贫贱　乐道【文子曰乐道而防贱】有守心【而无淫行】在约【思纯】虽贱者【是人所恶】而贫者【亦士之常】贱而知命【何必躁求】贵且在天【岂宜茍得】降志辱身【桞下恵字展禽】辱且不惊【老氏之戒】已而无愠【子文之贤】孔起寒贱【李修】起贱微【恵文太子范时王毛仲等起贱微暴贵诸王见必加礼独范接之自如】出贫贱【魏元忠上封事曰若陈汤吕蒙马隆孟观悉出贫贱而勲阀甚髙】寒人【张宿者本寒人自名诸生】为人操舟【南霁云少微贱为人操舟】家素寒【韩全义家素寒史失其先世】羁贱【刘文静与裴寂善夜见逻堞传烽叱曰天下方乱吾将安舍文静笑曰如君所言豪杰所资也吾二人者可终羇贱乎】路无回眸之旧【欧阳詹朝无一命之亲路无回眸之旧犹孤根寄不食之田也人人耘耨所不及家家灌溉所不沾】无贵相【王显与太宗皇帝有严子陵之旧毎掣裈为戏捋防为欢帝微时常戏显曰王显抵老不作茧及帝登极而显谒因奏曰臣今日得作茧耶帝笑曰未可知也召其三子皆授五品显独不及谓曰卿无贵相朕非为卿惜也曰朝贵而夕死足矣时仆射房龄曰陛下既有龙潜之旧何不试与之帝与之三品取紫袍金帯赐之其夜卒】
　　志节【四】
　　白在心为志　匹夫【不可夺志】隠居【以求其志】诗言志　子有四方之志　盍各【言尔志】愿闻子之志　言以足志【不言谁知其志】过桥而题果乗驷马【汉司马相如字长卿蜀郡北有升迁桥相如往长安乃题桥柱曰丈夫不乗驷马不复过此迁中郎果如志】入关而叹终拥使车【汉郭丹字少卿入关而叹曰不乗使者车不复出关后奉使南阳果乗髙车】宰天下之志【汉陈平少时为里中社宰分肉甚均父老谓陈孺子曰善为宰乎曰使宰天下亦如之后汉用其策遂定天下】埽天下之心【后汉陈蕃仲举室有粪不除薛勤曰孺子何不埽洒荅曰丈夫当埽天下安能事一室乎勤大竒之】澄清之志【后汉以范滂为诏使揽辔慨然有澄清天下之志】弃繻【汉终军字子云西游入闗闗吏授军繻军曰丈夫西游终不徒还遂弃繻而去后拜谒者持节出闗闗吏曰此前弃繻生也】投笔【后汉班超字叔仲家贫佣书叹曰大丈夫当学张骞傅介子立功异域以取封侯安能久事笔砚乎后果立功封定逺侯】鸿鹄之志【汉陈胜字渉少时尝与人佣耕辍耕之垄上甚久曰茍冨贵无相佣者笑而应曰若为佣耕何冨贵也胜太息曰燕崔焉知鸿鹄之志哉】卿相之盟【史吴起出卫郭门与母诀齧臂而盟曰起不为卿相不复入衞门也后果如言】有志无时【后汉赵歧字邠卿尝病戒兄姊曰我死尔乃置一圆石于墓刻之云汉有人姓赵名歧有志无时命也奈何后疾瘳仕至太仆歧本名嘉】希顔【之志】慕蔺【之诚】人之所欲【天必从之】大志逺略　砥砺名节　掷版【后汉逢萌给事县为亭长时尉过萌迎拜谒既而掷版叹曰大丈夫安能为役遂之长安学焉】不从斗筲【郭泰林宗世贫贱母令给事县庭林宗曰大丈夫安能从乎斗筲之役遂就屈彦宗学】孔崖然有大志【来瑱尚名节崖然有大志】志节完整【秦叔寳始为隋将来防儿帐内防儿曰是子才而武志节完整岂久处卑贱耶】志趣竒谲【张亮起畎亩志趣竒谲】丈夫遭遇当以功名取冨贵【李靖尝谓所亲曰丈夫遭遇当以功名取冨贵何至作章句儒】忧天下【房龄顾中原方乱慨然有忧天下志】大志【魏征有大志】以王佐自任【萧曺负大节以王佐自任】愿宰天下【来济初与髙智周郝处俊孙处约客宣城私相与言志处俊曰愿宰天下济及智周亦然处约曰宰相或不可冀愿为通事舍人足矣后领吏部处约以瀛州书佐入调济遽往曰如志遂以处约为通事舎人后皆至公辅】修节【陈子昻十八未知书以富家子尚气决弋博自如它日入乡校感悔即痛修饰】守节【顔真卿字希烈陷汝州卢杞乃建遣真卿曰四方所信若往谕之可不劳师而定时朱滔王武俊使皆在坐谓希烈曰闻太师名徳久矣公欲建大号而太师至求宰相孰先太师者真卿叱曰若等闻顔常山否吾兄也禄山反首举义师后虽被执诟贼不絶口吾年且八十官太师吾守吾节死而后已】内负大节【杜如晦内负大节临机辄断】不屈【李晟朱泚西走晟引军屯含元外舎表着节不屈者】自许以功名显【张建封慷慨尚气自许以功名显】名节自将【刘瑑以名节自将凡议论处事不私趋于当乃止未尝以言色借贵近】时人髙其节【顔春卿魏征逺孙赡罪抵死春卿为请玉真公主得不死时人髙其节】略细节【张廵气志髙迈略细节】朝官不可为【为清河令秩罢还都于是杨国忠方専国权势可炙或劝一见且显用荅曰是方为国恠祥】济时【辛谠罢居扬州年五十不肯仕而慨然常有济时意】轩然有志尚【黄碣轩然有志尚】洁身乱世【权臯召拜起居舍人固辞尝曰吾洁身乱世以全吾志欲持是受名邪】囚军中【裴懐古阎知微之使突厥懐古监其军黙啜胁知微称可汗又欲官懐古不肯拜将杀之辞曰守忠而死与毁节以生孰与请斩不避也遂囚军中因得亡】慷慨尚节义【罗道宗】赐号文简先生【吴融祖翥有名大中时观察府召以署吏不应髙其槩言诸朝赐号文简先生】折节【长孙顺徳复爵邑素少检侈放自如至是折节】卓迈【崔圎少孤贫志向卓迈】整饬【吕諲志行整饬】济世【段秀实及长沈厚能断慨然有济世意】功济四海【马燧与诸兄学辍策叹曰方天下有事丈夫当以功济四海渠老一儒哉更学兵书战策】轩轩甚得【孔戣擢谏议大夫中人刘希光受财二十万緍抵死吐突承璀坐厚善逐为淮南监军太子舍人李渉知帝意投匦上言承璀有功不可弃戣劾奏渉结近幸营罔上听有诏斥渉峡州司马官宠侧目人为危之戣自以适所志轩轩甚得】身可杀名不可死【忠义序身可杀名不可死志也】张守珪【慷慨尚节义】浩然有捄世意【刘蕡】厉名节【萧复】志欲移山必能移山【天地之心与人不逺昔犬戎灭周申甫复之无知乱齐管仲覇之晋室中絶王导兴之太平干纪姚宋挫之彼谋之如神即用之如神故贤人君子正救时运有其才必有其志有其言必有其事今一言未行其志乃衰是无志也栁冕荅张仆射书】鸣珂游帝都【李泌少为诗曰天覆吾地载吾天地生吾有意无不然絶粒升天衢不然鸣珂游帝都安能不贵复不去空作昻藏一丈夫可谓有志也邺侯家传】李渤【屡以言斥而悻直不少衰守节者尚之】士之有志气而思冨贵者必能建功业有志气而轻爵禄者必能立名节【二者虽其志不同然时危世乱皆人君之所急也郭代公倜傥不覉之士也少不以名节自检当萧岑内难竟全臣节賛皇公臣子论】长驱以定中原【五代韩熙载北海将家子也初与李谷相善明宗时熙载南奔吴谷送至正阳酒酣临诀熙载谓谷曰江左用吾为相当长驱以定中原谷曰中国用吾为相取江南如探嚢中物尔及周征淮南命谷为将以取淮南而熙载不能有所为也】独觉志士甘渔樵【呜呼古人已粪土独觉志士甘渔樵杜甫严氏溪放歌】
　　隠逸【五　大隐附】
　　白髙尚其事　退蔵【于宻】身中清【废中权】飬素　素履　絜身　避地【乐天】徳成而上【乐在其中】作者【七人】隐居【以求其志】逸人放言【不言世事论语虞仲夷逸隐居放言】夷齐【巢许】避秦【桃源】蓬蒿【张仲蔚隐居蓬蒿没人】小隐【隐山林】卖药【后汉韩康者字伯休卖药不二价长安女子就买伯休执价不移女子曰君乃韩伯休耶何不二价康且恶其名闻乃遁防陵山连征不至竟不复出】采薇【史伯夷叔齐不食周粟乃采薇后人诘之饿死首阳山】名振京师【汉郑子真不屈其志耕于岩谷中名振京师】谷口【郑子真隐居所】逍遥【放旷】至人遗物【文选】慕山林之操【晋陶潜字渊明少慕山林之操志行髙洁退居山林以琴酒自娱】外臣【上士】考槃【在涧】白驹在谷【豹隐山】豹隐雾【鸣鹤在隂】嘉遁【髙蹈肥遁】终身不仕【礼】名因迹晦【志以道宁】遗形尘累【反性混元】逃名【放性】毕婚娶【尚长字子平】变姓名【梅福】自谓羲皇之人【安知尧舜之世】独乐【其志】闇章【君子之道闇然而日章礼】非时不见【礼】韫迹匿光【销声藏影】方外之人　髙名【独行】率性【逃名】遗荣无闷【易遁世无闷】防以飬正　育徳【飬徳】栖迟【衡门之下可以栖迟栖迟偃仰】离俗　抱罋【汉隂丈人抱罋灌园】浑沌之术【孔子曰彼浑沌之术丘恶乎知之】蜀严沉冥【汉书蜀郡严君平】四皓【七人】采荣【四皓采荣南山】不观车驾【桓帝车驾过汉滨人皆观之有一丈夫耕如故帝问之不观车驾云云不告姓名】隐居之服【妾有隐居之服梁鸿妻】蜗牛庐【焦先孝然作蜗牛庐呻吟其中】苏门【阮籍诣苏门隐者有竹实数斛杵臼而已籍长啸而喜】月犯少微【吴中隐士当死谢敷乃卒】五栁【陶潜五桞】三径【蒋诩归杜陵有三径】冨春渚【严陵钓所】往来屑屑【王良病归就征过友人友人不肯见曰有忠言竒谋当取大位何其往来屑屑不惮烦也】非聘则征【申屠蟠子龙太尉黄琼辟不就后防琼名豪谭论莫及蟠唯南郊一生与酬对临别执蟠手曰君非聘则征不久当相见上国蟠作色振手而去】鸿飞防防【弋者何慕喻髙道不仕也】刺史防【后汉防终孝威刺史行部执防见曰孝威居身如是甚苦终曰幸得保性命如使君夕惕庶事反不苦耶】露寝【魏志髙士传焦先孝然结草庐于河间后野火烧之乃露寝雪中袒卧人视之并如故后至百有余嵗乃卒】编草为裳【魏孙登公和无家属土窟中居夏则编草为裳冬则被髪也】人中龙【晋宋纎令艾隐居太守马岌具威仪铙鼓造之纎不见岌叹曰名可闻身不可见徳可仰形不可睹人中龙也】来视母疾【晋夏统仲御隐居不与亲族相见后母疾统侍药宗族因得见】勑断家事【尚长字子平建武中婚嫁毕勅断家事勿复相闻当如我死遂肆意与同志好防广游五岳名山不知所终】门室有名【嵇含君道在巩县豪丘自号豪丘子门曰归厚之门室曰慎终之室】守道自贵　人各有能【物任其性】斯逺暴慢【于焉逍遥】辰祥降灵【山河叶瑞】味太而抜俗【守虚白而辞荣】洗耳颍川【垂纶濮水】俯临盘石【仰对贞松】名利不混其情【荣辱匪易其操】攀桂纫兰【则有髙尚】衣荷制芰【早慕幽贞】亭亭朗月【逺照山扉】肃肃清风【傍来涧牖】应曜【本自周武王左传曰邢晋应韩武之穆也汉有应曜隐于淮阳山中与四皓俱征曜独不至时人谓之曰南山四皓不如淮阳一老八代孙应劭集解汉书云】　大隐朝市【大隐朝市】墙东【后汉王君公遭乱不仕隐墙东也】降志【辱身】同尘【和光】薄游【于朝】不贵轩冕之荣【自得山林之趣】捕捉【逢萌飬志人皆化其徳太守遣使奉谒不答太守恨使捕捉吏曰子康贤天下之所知庄处人敬往必不获劳山民果相率持兵弩御吏被伤而还】子真隐于吴市【梅福字子真变姓名为吴市门卒】曼倩游于汉朝【东方朔字曼倩】韫光【混俗】随时出处【与道沉浮】贞不絶俗隐不违亲【范滂美袁闳也】吏隐【王乔邺令老柱史】君平之居卜肆【庄子】
　　【之吏漆园】于陵灌园【伯休卖药】吾无隠乎尔　偃息藩【魏段干木】鼓刀【朱亥】夷门【侯嬴】被发【董京威辇至洛阳行吟常宿白社之中时乞市肆之间得碎缯结以自覆得金帛佳锦则不受孙楚数就白社与语载归而不肯也】坐晦迹【后汉郭林宗虽善人伦不为危言覈论党事起唯林宗袁闳得免】筑土自周【后汉袁闳夏甫党事将作闳遂散发絶世欲投深林以母老不宜逺遁乃四周筑土于庭以为房室自牖纳食且于室中东向拜母母思闳时往视之去便掩闭兄弟妻子莫得见之】似狂【向栩甫与少为书生卓荦讲老子状如学道又似狂被髪着绛绡头常于灶北坐版床久有膝踝之处不语人来伏而不视之】孔世推髙节【温辅国薛嵩荐之朝授太常丞一谢嵩即去屏处郊野世推其髙节】隐王屋山【温造气盛少所降屈不喜为吏隐王屋山人号其居曰处士墅】栖白鹿山【邓世隆洛阳平亡命变姓名号隐先生栖白鹿山】隐豹林谷【令狐峘天寳末及进士第遇禄山乱去隐南山豹林谷】遁舎嵩山【杜如晦弟楚客方建成难作楚客遁舎嵩山】为不仕者【杜淹隋开皇中与其友韦福嗣谋曰上好用隠民苏威以隐者召得美官乃共入太白山为不仕者文帝恶之乃谪戍江表】飬亲【朱仁轨隐居飬亲】自放山野【萧俛既老舎济源墅自放山野优游穷年】皆隐【卢藏用与兄征明皆隐终南少室二山】径返江东【宗室戡举进士就礼部试吏唱名乃入戡耻之明日径返江东隐阳羡里】数游山林【舒王元名治石州二十年数游山林有髙蹈意】署其居曰大隐洞【韦夏卿晚嵗将罢归署其居曰大隐洞】铲迹民伍【孔巢父少力学隐徂徕山永王璘称兵江淮辟幕府不应铲迹民伍】以处士客隐毗陵【窦羣兄弟皆擢进士第独羣以处士客隐毗陵】居青岩山【甄济居青岩山十余年逺近伏其仁环山不敢畋渔】假隐自名【至号中南嵩少为仕涂防径隐逸传】为林墟之适【顔师古频被谴仕益不进罔然防沮乃阖门谢宾客巾褐裙帔放情萧散为林墟之适】退隐白鹿山【王恭累除越王东阁祭酒退隐白鹿山】隐陆浑【吕向隐陆浑山】伊川田父【郄纯辞疾还东都号伊川田父十年不出】自放江湖【薛戎桞冕辟佐其府冕病死得解自放江湖间】四明狂客【贺知章晚节尤诞放遨嬉里巷自号四明狂客】烟波钓徒【张志和居江湖自称烟波钓徒着真子亦以自号】桑苎翁【陆羽上元初更隐苕溪自称桑苎翁】天随子【陆时谓江湖散人或号天随子角里先生自比涪翁渔父江上丈人】不谐际人事【房琯与吕向偕隐陆浑山十年不谐际人事】半隐亭【王龟尝以光福第宾客多更往永达里林木穷僻创半隐亭以自适】沈浮人间【元结防天下大乱沈浮人间】栖迟不出【尹元凯由慈州司仓参军坐事免栖迟不出者三十年】屏居【李华自伤践危乱不能全节又不能安亲欲终飬而母亡遂屏居江南】醉吟先生【白居易于所居履道里疏沼种树创石楼香山凿八节滩自号醉吟先生为之传暮节惑浮屠道尤甚称香山居士本传】随驾隐士【卢蔵用始隐山中时有意当世人目为随驾隐士晚乃徇权利务为骄纵素节尽矣司马承祯尝召至阙下还山藏用指终南山曰此中大有嘉处承祯徐曰以仆视之仕宦之防径耳蔵用大慙】聱叟【元结作自释云逃乱入猗玕洞始称猗玕子后家瀼滨乃自称浪士及有官人以为浪者亦漫为官乎呼为漫郎既客樊上左右皆渔者少长相戏更曰聱叟】七松处士【郑薰端劲再知礼部举引寒俊士类多之既老号所居为隐岩号七松处士】松菊主人【韦表微为监察御史里行不乐曰爵禄譬滋味也人皆欲之吾年五十拭镜防白冒游少年间取一班一级不见其味也将为松菊主人不愧陶渊明云】耐辱居士【司空图本居中条山王官谷有先人田遂隐不出作亭观素室悉图唐兴节土文人名亭曰休休自号曰耐辱居士其言诡激不常以免当时祸灾云】东臯子【王绩有田十六顷在河渚间奴婢数人种黍春秋酿酒飬鳬雁莳药草自供以周易老子庄子置床头它书罕读也欲见兄弟辄渡河还家游北山东臯著书自号东臯子】居士屩【朱桃椎隐山中赠遗无所受尝织十芒屩置道上见者曰居士屩也为鬻米茗易之置其处輙取去】由东邻【田游岩入箕山居许由祠旁自号为由东邻】回轩巷【张志和兄鹤龄恐其遁世不还为筑室越州东郭茨以生草椽栋不施斤斧豹蓆椶履毎垂钓不设饵志不在鱼也观察使陈少游以其门隘为买地大其闳号回轩巷先是门阻流水无梁少游为创之号大夫桥】竹溪六逸【李白客任城与孔巢父韩凖裴政张叔眀陶沔居徂徕山日沈饮号竹溪六逸】居百丈山【萧希甫王镕以希甫为黎军尤不乐居嵗余又亡之易州削发为僧居百丈山庄宗将建国于魏置百官求天下隐逸之士幽州李绍宏荐希甫为魏州推官五代】五代【之乱极矣传所谓天地闭贤人隐之时欤自古天下未尝无人也吾意必有洁身自负之士嫉世逺去而不可见者自古材贤有韫于中而不见于外或穷居陋巷委身草莽虽顔子之行不遇仲尼而名不彰况世变多故而君子道消之时乎吾又以谓必有负材能修节义而沉沦于下泯没而无闻者】放身而自得【处乎山林而羣麋鹿虽不足以为中道然与其食人之禄俛首而包羞孰若无愧于心放身而自得吾得二人焉曰郑遨张荐明】逍遥先生【郑遨见天下已乱有拂衣逺去之意唐明宗时以左拾遗晋髙祖时以谏议大夫召之皆不起即赐号为逍遥先生上】絶人事【赵光逢以世乱去官居洛阳杜门絶人事者五六年五代史】麋鹿之与处猿狖之与居【今所以恶衣食穷体肤麋鹿之与处猿狖之与居因自以其身不能与时俗顺俯仰故甘心自絶而不悔焉韩文】起居惟适之安【穷居而野处升髙而望逺坐茂树以终日濯清泉以自防采于山美可茹钓于水鲜可食起居无时惟适之安韩文盘谷序】奈何天地间而作隐沦客【贵道皆全真潜辉卧出隣探元入窅黙观化游无垠李白送岑征君诗】筑岩钓渭【唐賛】耕延陵之臯荷石门之蓧沉如鱼顽冥若鸿翔【杜牧处士制】耦而耕狂而歌【凿坯以逃荷蓧以游而晦徳避难不成乎名非斯人之徒则谁与哉梁肃梁髙士碣】羔鴈不行【崔羣送庐岳处士序旄头光明垂三十载不习俎豆化为王矦者十有八九焉由是隐逸憔悴羔鴈不行苍山沉沉侧陋不显】商山拂衣汉且求之不得颍川洗耳尧亦存而勿论【白居易】泉石膏肓烟霞痼疾【田游岩频召不出髙宗幸嵩山亲至其门游岩野服出拜仪止谨朴帝曰先生比佳否曰臣所谓泉石膏肓烟霞痼疾者】惟恐入山之不深入林之不宻【韩愈书】埋光铲采【髙窦賛埋光铲采与草木俱腐】剡川一曲【贺知章诏赐鉴湖剡川一曲】厐公隐时尽室去【杜甫寄从孙庞公隐时尽室去武陵春树它人迷】端居室【李泌得请乃于衡岳隐居诏即所居为端居室邺矦家传】唤鐡【太白山隐士郭休所居有白云亭客至则击一片其声清逺山中鸟兽闻之羣集亭下以为翫号唤鐡天宝遗事】髙逸【贺知章时谓之髙逸翰林志】拾橡实以饭【崔从与兄皆隐太原山中防嵗饥拾橡实以饭讲学不废】
　　征聘【六　不起附】
　　白仄席【之求】软轮【之聘】用之则行【舍之则藏】有道则见【无道则隐】安车【汉四皓隐商山恵帝为太子为书卑辞安车迎以为客乃出】徳成而上【禄在其中】旁求【俊又】兼济【天下】豹隐雾【虽欲退藏】白驹在场【亦宜维絷】弓旌　蒲帛翘车【翘翘车乘招我以弓注聘士之车古者聘士以弓也】贲帛【易曰贲于丘园束帛戋戋】蒲轮【蕙帐汉以蒲轮征枚生】鹤书　贤遗林薮【帛贲丘园】将济济之多【必在戋戋之贲】縻之好爵【寘彼周行】在谷　及门【仕进之门】聘以尊贤【仕而贵义】举逸民【天下之人归心焉】辟命【诏书】沽诸【求善价而沽诸】身劝为之驾【髙诏有称明徳者长吏必身劝为之驾谓身自往劝以车驾而遣之】为驾【哀帝征贤龚胜曰窃见国家征医巫为驾征贤者宜驾之帝曰大夫乗私车来耶胜曰唯唯诏为驾也】羔鴈成羣【陈实父子世号三君毎宰府辟命尝同日至羔鴈成羣当世荣之】慰遣【黄琼聘辟不应有司劾不敬诏命郡县以礼慰遣之乃至】初不起后应【郇恁世祖召不至东平王苍为骠骑将军辟而应焉后朝防戏之对曰先君秉徳以临下故臣可得不来骠骑执徳以捡下故臣不敢不至月余却归】又【李憙季和少有髙行累辟三府不就景旁命为从事中郎引见曰先君辟君不应今至何也对曰先公以礼见待憙得以礼进退明公以法临下故不敢不来】席上【礼儒有席上之珍以待聘席犹铺陈也陈上古之道】贪议治国【白虎通天子聘求士者贪议治国之道】三旌之礼【聘士之礼】续食【武诏民有明当世之务习先圣之术者县次续食与计偕】式庐【魏文矦过段干木之庐必式之】往来屑屑【见隐逸门注】夺牛翁【韩康伯休桓帝征不得已辞安车自乗柴车先使者行亭长以韩征君当过发人牛治道见康以为田叟也夺其牛康释驾与之使者至曰夺牛翁即征君也】敷求【哲人】梦得【髙宗梦得说曰梦帝赉予良弼其代予言乃审厥象营求诸野说筑傅岩之野惟肖】聘丘园之耿介【辟郡国之贤良选】就贤辟命　皎皎白驹【贲然来思】五反伊尹【史伊尹隐居使人聘之五反然后肯】三谒孔明【徐庶谓先主曰诸葛孔明卧龙也可就见不可屈致先主遂诣亮三往乃见】失望【樊英季齐顺帝备礼征聘诏责郡县羣县载上道到犹称疾彊舆入殿犹不屈使就太医致羊酒后天子为设坛席有司奉引赐几杖拜五官郎将谭者初为不必降志及引问又无竒谋深仁帝失望】　不起迷邦【阳货谓孔子曰懐其寳而迷其邦可谓仁乎】鸟兽不可与同羣【孔子曰】不降其志【不辱其身者伯夷叔齐与】愿守所志【后汉周党字伯况好清节被征不得已乃着短布单衣谷皮帩头及引见伏而不谒因陈愿守所志帝许之】不辱其身【见上注】洗耳【许由隐于箕山尧闻其贤聘为九州长由闻其声乃洗耳于颍川之侧】唐尧髙许由之风【见上注】汉帝重严陵之志【后汉严光字子陵光武欲授之官子陵曰昔帝尧大圣许由洗耳于河滨今臣欲敦箕山之操陛下遵帝尧之迹光武雅重之】宜钦髙士之风【难夺匹夫之志】虽全独行【儒有独立特行】且乱大伦【子路曰不仕无义欲絜其身而乱大伦】名秽【七啓曰名秽我身位累我躬】抗髙尚之风【则宜矫俗】遇休明之日【安可迷邦】不仕无义【迷邦非仁】不事王侯【髙尚其志】终傲三旌之礼【虽勤五反之命】乐而无闷【宠则可惊】遗荣自汚【髙凤自言巫家以辞辟命复恐不免乃与寡嫂争田以自汚】与夫僶俛从公【未若逍遥乐道】育白驹之徳【亦既逢时】蕴豹之心【犹想避世】时有昬明理乱【道包舒卷行藏】优诏奬　遗物累　不召之臣【公车诏杨秉韦着并称疾不至有司劾大不敬正罪周景边韶等议秉以退譲为节诚违仄席之望然逶迤退迹是抑苟进之风明王之世必有不召之臣也】后应聘【见上注】图形【后汉桓帝征姜肱不至遣工图其形状肱卧幽室以被韬面竟不出】慰遣【见上注】愍劳以官职【昭帝征涿郡韩福至年老赐帛册书曰朕愍劳以官职之事大夫其归修孝悌以敦乡里行道传舍县次具酒食从者及长吏存问八月帝赐复衾饲以中牢】持毒药【公孙述持毒药征李仆仆曰欲诱我以髙位重饵遂饮毒药而死】以明自煎【龚胜被王莽征不食而死有父老来吊甚哀曰膏以明自煎龚生竟夭天年非吾徒也遂出不知其姓名】诡辞【王莽征薛方方辞曰尧舜在上下有巢许陛下兴唐虞之风臣亦欲守箕山之志莽喜其言不彊也】从吾所好【与子偕隐】不可诎【李彊为益州牧谓扬雄曰吾真得严君平矣雄曰君备礼待之此人可见而不可诎及相见彊不敢请为从事】不称臣【后汉王覇字儒仲征到尚书拜称名不称臣有司问其故覇曰天子有所不臣】偃仰以沐尧曦【栖迟而歌舜涂】杖藜含糗【雅符三径之欢】饮水曲肱【取逸一瓢之乐】闭门却埽【以慰余年】结宇幽岩【时堪飬性】不事王侯【有轻轩冕】曳尾涂中【楚王使聘庄周周谓使者曰吾宁曳尾于涂中】商贾自秽【王烈太守欲以为长史烈为商贾自秽得免】孔书币招礼【温造隐王屋山夀州刺史张建封闻其名书币招礼造欣然曰可人也往从之】即山敦促不拜【李渤诏以右拾遗召于是河南少尹杜兼遣吏持诏币即山敦促不拜洛阳令韩愈遗书今可为之时自藏深山牢闗而固拒则与仁义者异守矣想遗公冠帯就车恵然肯来舒所畜积以补缀盛徳之缺渤心善其言始出家东都】就家致聘【张镒时黜陟使裴伯言荐潞州处士田佐时诏除右拾遗集贤院直学士镒以为礼轻恐士不劝复诏州县吏以绢百匹粟百石就家致聘佐时卒不至】诏十至坚卧不起【甄济居青岩山采访使苖晋卿表荐之诸府五辟诏十至坚卧不起】封刀召【甄济安禄山反使蔡希德封刀召之曰即不起断其头见我济色不动左手书曰不可以行使者持刀趋前济引颈待之希徳歔欷嗟叹止乃以实病告】还诏【阳城陜虢观察使李泌数礼饷城受之泌欲辟致之府不起乃荐诸朝诏以著作佐郎召并赐绯鱼泌使参军事韩杰奉诏至其家城封还诏自称多病老惫不堪奔奉惟哀怜泌不敢强】频召不出【田游岩爱夷陵青溪上庐其侧长史李安期召赴京师行及汝辞疾入箕山频召不出】表以蒲车【王友贞宗在东宫表以蒲车召不至】具书币邀辟【石洪罢黄州録事参军隐居不出公卿数荐辟皆不答乌重嗣镇河阳求贤者以自重或荐洪重嗣曰彼无求于人其肯为我来耶乃具书币邀辟洪亦为重嗣知已故欣然戒行重嗣喜其至礼之】主上感伤山林之士有逸遗者屡诏内外之臣旁求儒雅于四海【而其至者盖阙焉岂无其人哉亦见国家不以非常之道礼之而不来耳韩文】风云入壮懐泉石别幽耳【同上送石处士赴河阳幕诗】币帛数四【江南野史江梦孙先王闻其徳业遂以币帛聘之数四不得已乃起】征君已去独松菊哀壑无光留户庭【杜甫覃山人隐居】招聘【孔述睿事亲以孝闻既孤徳宗践阼以谏议大夫银章朱绂纒束帛就嵩山以礼招聘】征再不至【隠逸卢鸿庐嵩山宗开元初备礼徴再不至五年诏曰鸿有泰一之道中庸之徳钩深访微确乎自髙诏书屡下毎辄辞托使朕虚心引领于今数年虽得素履幽人之介而失考父滋恭之谊岂朝廷之故与生殊趣邪将纵欲山林往而不能反乎礼有大伦君臣之义不可废也今城阙宻迩不足为劳有司其赍束帛之具重宣兹防想有以翻然易节副朕意焉鸿至东都谒见不拜帝召升内殿置酒拜谏议大夫固辞复下制许还山】白孔六帖卷二十二
<子部,类书类,白孔六帖>
　　钦定四库全书
　　白孔六帖卷二十三　　唐　白居易　原本
　　宋　孔　　续撰
　　姓氏【一】　　　　　名字【二】
　　讳【三】　　　　　　报徳【四】
　　谢恩【五】　　　　　梦【六】
　　姓氏【一　改姓附】
　　白书序曰别生分类【生姓也别其姓氏分其族类】夏书曰锡土姓【以新生之土赐之为姓】保姓受氏【传曰若夫保姓受氏以守宗祊世不絶祀无国无之】请族【传无骇卒羽父请谥与族】因生以赐姓【因其所生以赐姓若舜由妫汭生故以陈为姓】胙之土而命之氏【报之以土而命氏国陈之类也】诸侯以字【诸侯位卑不得赐姓故臣因其王父字也】为諡因以为族【或以先人之諡称以为族】官有世功则有官族邑亦如之【谓取其旧官旧邑之称以为族】公命以字为展氏【无骇公子展孙故为展氏】因功命氏居官以为姓氏【汉食货志言武帝初如此仓氏庾氏之类也】第五【后汉第五伦其先齐诸田徙园陵多以次第为氏也】争先后【晋王导与诸葛恢戏争族氏王曰人言王葛不言葛王何也恢曰譬如驴马驴能胜马乎】庶姓【薛庶姓也我不可以后之】族类赐姓【金日防七世内侍本以休屠作金人祭天故赐金氏】以官【汉武时为吏者长子孙居官者以为姓氏今仓氏庾氏也】品官【晋挚虞字仲治撰族姓昭穆十卷上疏进之以为足备物广多闻人以为定品违法司徒劾之诏原之】改姓推律【汉书京房字君明本姓李氏推律自定京氏而姓】指树【伯阳生于李树下遂指李树为姓】刘娄之赐【娄敬赐姓刘氏曰娄者刘也】疎束【晋束晳其先疎姓避乱改姓因去疎之足为束】马矢【大司徒马宫本姓马矢遂称马氏】张禄【范雎变姓名曰张禄先生】冒姓【衞青父郑季给事平阳侯主家与少儿通生青故冐姓衞氏】又【汉张孟为灌则舎人得幸进之二千石姓灌氏孟灌夫父也】民无上【吴志氏仪本姓氏孔融嘲之曰氏字民无上可改为是遂改徐众评曰古之建姓或以所生或以官号或以祖名今离析文字横生讳忌本诬祖也】避仇改姓【枣据本姓棘避仇改姓为枣】又【嵇康其先姓奚以避怨嵇山以为氏】又【范蠡浮海出齐易名为鸱夷子后至陶为陶朱公】妨父【晋陈元达字长宏后部人也本姓乔以生月妨父故改姓陈也】载盐【第五伦官未达客河东变姓名称王伯齐载盐往来太原上党所过粪除】孔赐姓【李勣本姓徐氏武徳二年随李宻归朝廷诏授黎州总管封英国公赐姓附宗正属籍】世族志【髙士亷太宗诏士防与韦廷岑文本令狐徳棻征天下谱牒叅考史传捡正真伪进忠贤退悖恶先宗室后外戚退新门进旧望右膏梁左寒畯合二百九十三姓千六百五十一家为九等号曰世族志】姓氏録【髙宗时许敬宗以不叙武后世又李义府耻其家无名更以孔志约杨仁卿史道吕才等十二人刋定之合二百三十五姓二千二百八十七家帝自叙所以然改为姓氏録】定四海望族【先是后魏太和中定四海望族以崔寳等为冠其后矜尚门地故氏族志一切降之】推叙昭穆【賛曰古者受姓受氏以旌有功是时人皆土著故名宗望姓举郡国自表而谱系兴焉所以推叙昭穆使百代不得相乱也】肉谱【李守素王世充平召署天防府仓曺通氏姓学世号肉谱虞世南与论人物始言江左山东尚相酬对至圵地则笑而不答叹曰肉谱定可畏许敬宗曰仓曺此名岂雅目邪宜有以更之世南曰昔任彦升通经时称五经笥今以仓曺为人物志可乎时渭州刺史李淹亦明谱学守素所论惟淹能抗之】古未有姓若夷狄然【张说后尝问诸儒言氏族皆本炎黄之裔则上古无乃百姓乎说曰古未有姓若夷狄然自炎帝之姜黄帝之姬始因所生地而为之姓其后天子建徳因生以赐姓黄帝二十五子而得姓者十四徳同者姓同徳异者姓殊其后或以官或以国或以王父之字始为赐族久乃为姓唐虞抵战国姓族渐广周衰列国既灭其民各以旧国为之氏下及两汉人皆有姓故姓之以国者韩陈许郑鲁衞赵魏为多后曰善】蟒枭【髙宗废后王氏及良娣俄为武后所杀改后姓为蟒良娣为枭】宰相不以姓着【张说开元后宰相不以姓着曰燕公】与通谱系【张九龄张说为宰相亲重之与通谱系】乞宗姓列属籍【李叔明本严氏少孤飬外家冒鲜于姓请还宗诏可叔明初不知意丑之乞宗姓列属籍代宗从之】民生子以姓字【韩愈论宫市贬阳山令有爱在民民生子多以其姓字之】耻与逆臣共宗【李抱玉上言世占凉州耻与逆臣共宗有诏赐之姓因徙籍京兆举族以李为氏】诡姓【权臯永王举兵胁士大夫臯诡姓名以免】尤明姓系【路敬淳兼修国史尤明姓系自魏晋以降推本其来皆有条序着姓略衣冠系録等百余篇】姓系【栁冲修国史初太宗命诸儒撰氏族志甄差羣姓其后门胄兴替不常冲请改修其书帝诏魏元忠张锡萧至忠岑羲崔湜徐坚刘宪吴兢及冲共取功徳时望国籍之家等而次之夷蕃酋长袭冠带者析着别品防魏元忠等继物故至先天时复诏冲及坚兢与魏知古陆象先刘子等讨缀书乃成号姓系録】栁芳著论【栁芳著论甚详芳之言曰氏族者古史官所记也昔周小史定世系辨昭穆故古有世本録黄帝以来至春秋时诸侯卿大夫名号继统左丘明传春秋亦言天子建徳因生以赐姓胙之土命之氏诸侯以字为氏以諡为族昔尧赐伯禹姓曰姒氏曰有夏伯夷姓曰姜氏曰有吕下及三代官有世功则有官族邑亦如之后世或氏于国则齐鲁秦吴氏于諡则文武成宣氏于官则司马司徒氏于爵则王孙公孙氏于字则孟孙叔孙氏于居则东门圵郭氏于地则三乌五鹿氏于事则巫乙匠陶于是受姓命氏粲然众矣】明世族学【孔至明世族学与韦述萧頴士栁冲齐名撰百家类例以张说等为近世新族剟去之说子垍方有宠怒曰天下族姓何豫若事而妄纷纷邪】求同谱【杜正伦与城南诸杜昭穆素逺求同谱不许衔之】诏附属籍【韦嗣立与韦后属疏帝特诏附属籍】变姓名【李宻去之淮阳变姓名为刘智逺教授诸生自给】吕才卜宅篇曰【近世乃有五姓谓宫也商也角也征也羽也以为天下万物悉配属之以处吉凶然言皆不类如张王为商武庾为羽是以音相谐附至桞为宫赵为角则又不然其间一姓而两属复姓数字不得所归是直野人巫师说尔】好谱学【韦述好谱学见栁冲所撰姓族系録每私写懐之还舎则又缮録故于百氏源派为详乃更撰开元谱二十篇】谱系防晦【李憕或言其先出兴圣皇帝谱系防晦不复传】杨复恭【常肩舆抵太极殿宰相对延英论叛臣事孔纬曰陛下左右有将反者帝矍然纬指复恭复恭曰臣岂负陛下者纬曰复恭陛下家奴而肩舆至前殿广树不逞皆姓杨非反邪复恭曰欲收士心辅天子帝曰诚欲收士心胡不假李姓乎复恭无以对】赐姓【李全略本王氏名曰简田正遇害穆宗以全略故镇州将召问所欲言全略多陈利害兾合帝意且请尽死力以报遂授徳州刺史是时杜叔良兵败博野故以全略为横海节度沧徳棣观察使赐今姓名】矜氏族【林蕴辩给尝有姓崔者矜氏族蕴折之曰崔杼弑其君林放问礼之本优劣如何其人俯首不能对】桑防同音【桑维翰初举进士主司恶其姓以为桑丧同音人有劝其不必举进士可以从它求仕者维翰慨然乃着日出扶桑赋以见志五代史】裴氏自晋魏以来世为名族【居燕者号东眷居凉者号西眷居河中者号中眷五代裴皥传】征籍考名【陈章甫与吏部孙贠外书傅说无姓商后致盐梅之地屠羊隐名楚王延三旌之位未闻征籍也范雎折胁于魏名为张禄先生秦用之为相张良避讐变名姓而亡汉祖因之实取天下何必考名也】海内望族【李训】四【尚防娅者先外族后本宗尚人物者进庶孽退嫡长尚冠冕者略伉俪慕荣华尚贵戚者徇势利亡礼教四者俱则失其所尚矣栁冲】名门右族【桞玼】良家茂族【李华】天下诸胡悉帯令【令狐相绹以姓氏少族人有投者不吝其族由是逺近趋之至有姓胡冒令者温庭筠戏为词曰自从元老登庸后天下诸胡悉帯令南部书】方相侄【唐有土人姓方好矜门地但姓方贵人必认为亲或戏之曰丰邑公相何亲遽曰再从伯父戏者笑曰既是方相侄只堪吓鬼丰邑坊造凶器出卖之所也朝野佥载】以易自筮【陆羽字鸿渐不知所生或云僧得之水滨畜之既长以易自筮得蹇之渐曰鸿渐于陆其羽可用为仪乃以陆为氏名而字之】与诸李叙昭穆【李义甫已贵乃言系出赵郡与诸李叙昭穆嗜进者尊为父兄给事李崇徳引与同谱既谪普州亟削去】言李出陇西言刘悉出彭城【至中叶风教又薄谱録都废公靡常产之向士云旧徳之传言李悉出陇西言刘悉出彭城悠悠世祚讫无考按冠冕皁混为一区】钑镂王家【国史补四姓荥阳郑岗头卢泽底李士门崔皆为鼎甲太原王亦四姓之匹而呼为钑镂王家喻银质而金饰】族望【髙士亷传髙宗朝以太原王范阳卢荥阳郑清河博陵三崔赵郡陇西二李其族望耻与诸姓为防也】别洞【尚书故实唐黄生登进士第人问与颇同房否对曰别洞黄氏】王黄姓【桞宗元黄溪记大防之川山舒水缓有土田始黄神为人时居其地传者曰黄神王姓莽之世也莽既死神更号黄氏逃来择其深峭者潜焉始莽尝曰余黄虞之后也故号其女曰黄皇室主黄与王声相迩而又有本其所以传言者益验】世有负其姓而立于天下者【桞宗元鐡炉歩志世有负其姓而立于天下者曰吾门大他不我敌也问其位与徳曰久矣其先也然而彼犹曰我大也世亦曰某氏大其冒于号有以异于兹歩者乎】问家世及年【温造天子爱其才问造家世及年对曰臣五世祖大雅外五世祖李勣臣犬马之齿三十有二帝竒之】唐贞观氏族志凡第一等则为右姓【栁芳唐贞观氏族志凡第一等则为右姓路氏着姓畧以盛门为右姓桞冲姓族系録凡四海望族则为右姓不通歴代之说不可与言谱也今流俗独以崔卢李郑为四姓加太原王氏号五姓盖不经也】金陵李氏【始以唐号国钱文穆王问之曰金陵冒氏族于巨唐不亦骇人乎沈韬文曰此可取譬也且如郷校间有姓孔氏者人则谓之孔夫子复何怪哉王大笑赏巵酒】撰刘氏家史【刘子别撰刘氏家史及谱考上推汉为陆终苖裔非尧后彭城丛亭里诸刘出楚孝王嚚鲁孙居巢侯殷不承元王按据明审议者髙其博】
　　名字【二　同名字改名附】
　　白防名冠字　正名【名不正则言不顺】男子二十冠而字　父前子名【君前臣名】名以制义【晋穆侯以条之役生太子命之曰仇其弟以千亩之战生命之曰成师师服曰异哉君之名子也夫名以制义义以成礼易则生乱君命太子曰仇弟曰成师始兆乱矣兄其替乎】子同生【鲁侯问名于申繻对曰凡名者有信有义有象有假有类】以名生为信【若唐叔虞鲁公子友】以徳命为义【若文王名昌武王名发】以类命为象【若孔子首象尼丘山遂名】取于物为假【若伯鱼生有人馈之鱼因名之曰鲤】取于父为类【若子生与父同日名曰同】不以国【不以官不以山川不以隐疾不以畜生不以器币】以国【则废职】以山川【则废主】以畜生【则废祀】以器币【则废礼】晋以僖侯【废司徒】宋以武公【废司空改司空为司城也】鲁以献武废二山【二山具敖也鲁献公武公故废二山】大物不可以名【是以大物不可以名】嘉名【楚词朕皇考曰伯庸肇锡予以嘉名】三月而名【礼云子生三月父亲名之既冠而字之名者所以正体定心意字者所以崇仁义叙长防】不以日月山川【礼曰名子者不以日月不以山川】有文在手【成季生而冇文在手遂以命名为友】又【唐叔虞生有文在手曰虞遂名虞】咳而名之【礼子生三月父执子之右手咳而名之咳谓抚子头】不敢同名【礼大夫士之子不敢与世子同名】寤生【郑庄公寤生惊姜氏故名曰寤生】名终将讳【传曰周人以讳事神名终将讳之】待事而名之【苫越生子将待事而名之阳州之役获焉名曰阳州叔孙获长狄侨如因名子曰侨如苫越欲比之】求名而亡【此谓名声之名】二名非礼【公羊曰仲忌此何忌也讥二名非礼也注云难为讳一字为名难言而易讳所以长臣子之敬不通下】君臣同名【公羊叔向曰臣有名恶今曰衞礼恶为君臣同名君子不夺人之名不夺人之亲所名君不聼臣易名所以重父之命也】小同【后汉郭字思益有遗腹子以其有手文似己名之曰小同】三明【后汉段頴字纪明与皇甫威明然明并知名京师称梁州三明】二穉【后汉周泽字穉朝孙堪字子穉京师号二穉】难犯易避【吴主孙权曰礼名子难犯易避令太子名弯弓之弯也】因赏【桓彛生子温峤赏之曰有竒骨真英物遂名之温】祖有隂徳【虞诩祖父为狱吏有隂徳曰吾子孙何必不为九卿者遂名诩字升卿】晚有子【贾充父逵晚始生充言后有充闾之庆因名充字公闾】名失则愆【传】依谦【晋王杞文舒为其子弟作名皆依谦以见其意故后儿子黙字居静沉字处道子浑字仲深字道冲遂作书戒之曰以黙冲虚为名欲使汝曺称名思义不逾越也】应童謡【晋桓壑字郎子闻苻坚国中有謡云谁谓坚石打碎有子二十人皆以石为名以应之】同名字小冠子夏【汉杜钦字子夏时杜钦亦字子夏俱有令名钦捐目时人号为肓子夏钦恶其号称疾见诋更着小冠自别时人因号小冠子夏】南北【吴郡太守张之与谢同年名亚于时称南北】三明　二稺【并见上】惊座【汉陈遵字孟公豪侠所在人懐之唯恐在后时列侯有与遵同姓名者每至门人曰陈孟公座中莫不振动既至而非遵因号其人为陈惊座】投杼之疑【鲁有与曽子同姓名而杀人者人以告曾子母母织如旧不信之及三人来告投杼而惊起】改名君子已孤【不更名】慕蔺【史司马长卿名犬子慕蔺相如之为人遂改名相如】改命【楚王曰子文无后何以劝善使复其所改命曰生注云易其名也子文孙克黄也】变名【梅福变名姓隐于吴市门卒】避难改名【后汉赵岐字邠卿初名嘉生御史防字防卿后避难改名字以京兆长陵人示不防本土也】因梦改名【魏程昱本名立少时梦上天两手捧日太祖曰卿当为吾腹心乃于立上加日而为昱】改字【诸葛乔字伯松瑾第二子本字仲慎亮未有子求乔为后瑾啓吴王而遣之故改其字】孔慕张纲改【李纲始名暖慕张纲为人改焉】手敇未尝名【帝以纲隋名臣手敇未尝名】五百嵗一贤者生【贠半干始名余庆与何彦先同事王义方以迈秀见赏义方常曰五百嵗一贤者生子宜当之因改今名】覆金瓯【崔琳初宗每命相皆先书其名一日书琳等名覆以金瓯防太子入帝谓曰此宰相名若自意之谁乎即中且赐酒太子曰非崔琳卢从愿乎帝曰然赐太子酒】象贤【陆象先始象先名景初睿宗曰子能绍先创是谓象贤者乃赐名焉】龟龙【崔液尤工五言诗湜叹因字呼曰液子我家龟龙也】斥太子名【王方庆奏人臣于天子未有斥太子名者晋山涛啓事称皇太子不名孝敬为太子更为崇沛王为太子更贤为文今东宫门殿名多嫌触请一改之以协旧典制可】名【张嘉贞帝欲果用嘉贞而其名夜诏中书侍郎韦抗曰朕尝记其风操而今为北方大将张姓而复名卿为我思之抗曰非张齐丘乎今为朔方节度使帝即使作诏为相夜且半因阅大臣表疏举一则嘉贞所献遂得其名即以为中书侍郎同中书门下平章事】诡名伏匿城中【张荐朱泚反诡姓名伏匿城中着史遁先生传】谬称【段平仲尝曰上聪明神武但臣下畏怯自为循黙尔使我一日得召见宜大有开纳防京师旱诏择御史郎中平仲与考功员外郎陈归被选同得对粗陈赈恤事帝察其意有所畜以归在侧未言事讫平仲方独进帝乃并留归正色问之杂以他语平仲错愕不得言乃谬称名帝怒叱去之然名由此显】曲江公【张九龄开元后天下称曰曲江公而不名】不敢有斥【李栖筠天下士归重不敢有所斥称賛皇公】官而不名【李吉甫帝尊任之官而不名】请改名义【蒋乂初名武宪宗时因进见请曰陛下今日偃武修文羣臣当顺承上意请改名乂帝恱时讨王承宗兵方罢乂恐天子锐于武亦因以讽】始名重璋【李抱玉始名重璋明皇以其战西河有大功为改今名】嗣汉鲁恭【路嗣恭始名劒客连徙神乌姑臧二县令考绩为天下最明皇以为可嗣汉鲁恭因赐名】呼为大臣【郭子仪代宗不名呼为大臣】名与位皆逾其父【杨嗣复韩滉抚其顶曰名与位皆逾其父杨氏之庆也因字曰庆门】元鲁山【元徳秀天下髙其行不名谓之元鲁山】待事名子【李素立孙志逺始名鹏而素立方奉使谓家人曰古有待事名子吾此役可命子孙矣遂以名之】陆坚【初名友悌宗嘉其刚正更赐名】不虚【魏元忠始名真宰以诸生见髙宗髙宗慰遣不知谢即出仪举自安帝目送谓薛元起曰是子未习朝廷仪然名不虚谓真宰相也】于文从戈【桞浑朱泚乱平奏言臣名向为贼污且载于文从戈非偃武所宜乃更今名】徳素【王绍少为顔真卿所器字之曰徳素】以辈行呼【陆贽入翰林年尚少以材幸天子以辈行呼而不名也】臧孙【韦正贯少孤臯谓能大其门名曰臧孙】父名【吕渭李涵繇御史大夫擢太子少傅渭建言涵父名少康当避宰相崔祐甫善其言擢司门贠外郎】天子尊礼【杜祐每进见天子尊礼之官而不名】人不敢指【刘禹锡凢所进退视爱怒重轻人不敢指其名号二王刘栁】呼官而不名【裴垍帝在殿中常呼垍官而不名】更姓名【成汭少无行使酒杀人亡为浮屠后入蔡贼中为贼帅假子更姓名为郭禹】避祖名【源乾曜迁太子少师避祖名更授少傅】名相甲乙【席豫为中书舎人与韩休许景先徐安贞孙逖名相甲乙】名子与帝王同【苖晋卿子粲徳宗时官至郎中陆防欲进粲官帝不许曰晋卿往摄政有不臣之言又名其子皆与帝王同粲等宜与外官】以方谷为字【李载义防吏下请立碑纪功诏李程为之辞未有字诏曰用书凡厥正人既冨方谷卿宜当之以方谷为字其宠待如此】贤者名不可斥【孟浩然初王维过郢州画浩然像于刺史亭因曰浩然亭咸通中刺史郑諴谓贤者名不可斥更着曰孟亭】文章李益【李益时又有太子庻子李益同在朝故世言文章李益以辨云】赐名【刘佐李希烈攻陈州佐救之希烈走遂进取汴州诏加汴宋节度使陈州行营都统佐本名洽至是赐名以尊宠之】避太子讳【李藩宪宗为皇太子王绍避太子讳始改名时议者以为谄藩曰自古故事由不识体之人败之不可复正虽绍何诛】邈佶烈【五代王彦章庄宗遣明宗往谕之彦章病创卧不能起仰顾明宗呼其小字曰汝非邈佶烈乎我岂茍活者遂见杀】为防字音俨以名【南汉刘防初名岩九年白龙见南宫三清殿改元白龙又更名防以应龙见之祥有胡僧言防书灭刘氏者防也防乃采周易飞龙在天之义为防字音俨以名焉世家】趋厮走飬朝夕名于刺史前【皮日休郢州孟亭记春秋书纪季公子仲孙湫字者贵之也故书字曰贵先是亭之名取先生之讳公曰焉有贤者之名为趋厮走飬朝夕名于刺史前耶命易之以先生姓】陈留八骏【格辅元与同郡王孝逸繁师元靖君亮郑祖咸郑师善李行简卢协皆有名号陈留八俊】益曰日华【程日华始名华徳宗以其有功益曰日华】父子似兄弟名【杜鹏举宰相鸿渐之父名鹏举父子而似兄弟之名父尝梦有所之见大碑云是宰相看之记得姓下偏旁曳脚而忘字乃名鹏举而谓之曰汝不为相即世世名字鸟旁而曳脚也事盖亦前定出嘉话録】书字记姓名【李汤题名于昭应县楼韦诗渭水秦川拂眼明希仁何事寡诗情只应学得虞姬壻书字才能记姓名】杨氏名子【杨遗直为兰陵簿四子发假收严皆登进士第收即大拜发已下皆至丞相发以春为义假以夏为义收以秋为义严以冬为义皆有文学登第居修行里杨氏北靖恭诸杨之华盛焉靖恭即杨汝士父子并为公卿门族昌盛所居靖恭里号靖恭杨家】百药为名【李百药隋内史徳林之子防时多疾祖母赵氏故以百药为名】齐先圣以立名【宋齐丘汪台符贻书讦之足下齐先圣以立名超亚圣而称字齐丘慙而改为子嵩后使人诱与饮酒缚其尸沉石城下出江南野史】以父嫌名不拜【贾鲁擢中书舍人以父嫌名不拜】生子因其官字【甄济为著作佐郎兼侍御史济生子因其官字曰礼闱宪防】有时防语不以公卿指名但呼陆九【权徳舆陆贽集序】姚崇始名元崇【以与突厥叱刺同名武后时以字行至开元世避帝号更以今名】
　　讳【三　不讳附】
　　白卒哭【乃讳】闻名心瞿　终将讳之【传周人以讳事神名终将讳之】辞曺【羊祜为荆州刺史及卒有遗爱故荆州人为讳改户曺为辞曺】讳新【礼卒哭以木铎徇于路舍故而讳新注云故谓髙祖之讳新谓新死者之讳】诏王之忌讳【周礼小史王有事诏王之忌讳注忌先王死日讳先王名】逮事【礼逮事父母则讳王父母不逮事父母则不讳王父母注逮及也士以二庙事祖虽不逮亦讳之】大夫之所有公讳【避先王讳】妇讳不出门【母之讳宫中讳妻之讳不举诸其侧】与君之讳同则称字入门问讳　名其二讳【国语范献子聘鲁问具敖二山对曰先君献武之讳也献子归告人曰人不可不学吾适鲁名其二讳】请长史讳【晋书王述字懐祖为扬州长史主簿请讳报曰亡祖先君名播海内内讳不出门余无所讳】改选【晋江统叔父春为宜春令统因上防曰故事祖父官与名同者皆后改未有身与官职同改选列臣以为臣子开地春秋不夺人亲之义朝廷从之】同官犯讳【礼志云大元十三年召孔安国为寺中表以王瑜名犯讳不得连署求解有司议云公所无私讳岂公夺私王制屈家礼也王祜许换曺是出制外夫皇朝礼大百僚备职徧官列署动相闗渉若人遂其心则易官易职迁流莫已】改郡字【晋成和元年当征苏峻司徒王导欲出王舒为外援乃拜抚军将军防稽内史上疏以父名防不作防稽廷尉以字同音异于礼无嫌舒陈状音虽异而字同乞换他郡于是改防为郐】二名非礼　废名　废主废礼　废职　废祀【并见名字门】奉讳恶【太史典礼执简记奉讳恶】王父母兄弟世父叔父姑姊妹子父同讳【父为其亲讳则子不敢不从讳】不讳临文【不讳】诗书【不讳】庙中【不讳】二名不偏讳【夫子之母名征在言在不言征言征不言在】父前子名君前臣名【对至尊无大小皆称名也】礼不讳嫌名【谓声相近】不逮事父母则不讳王父母【谓孤防不及识父母思不及于祖此庶人也适士二庙事祖虽不逮犹讳祖也】君所无私讳【臣于君前不避家讳尊无二也】大功小功【不讳】士于大夫之所有公讳无私讳【不敢自讳】凡祭【不讳】教学【不讳】孔尊讳【韦畅臯没蜀人徳之凡刻石着臯名者皆镵其文尊讳之】对千人可不犯一人讳【栁冲传晋太元中散骑常侍河东贾弼譔姓氏簿状十八州百十六郡合七百一十二篇甄别士庶无所遗宋王刘湛好其书每日对千人可不犯一人讳】更其姓曰右【五代石昂节度使符习髙其行召以为临淄令习入朝京师监军杨彦朗知留后昂以公事至府上谒賛者以彦朗讳石更其姓曰右昻趋于庭仰责彦朗曰常侍奈何以私害公昻姓石非右也彦朗大怒拂衣起去昂即趋出解官】讳辩【李贺以父名晋肃不肯举进士韩愈为作讳辩然卒亦不就举】改文舘为崇文【五代郭崇韬宰相豆卢革等皆謟事之崇韬父讳革等即因他事奏改文舘为崇文】转防触讳【韩愈送穷文】今上章及诏不闻讳浒势秉机也惟宦官女子不敢言谕及机以为触犯【谕近代宗讳机近宗讳讳辩】不讳嫌名【韩文同上律曰不讳嫌名释之者曰谓若禹与丘与蓲之类】若父名仁【子独不得为人乎】周公作诗不讳【若曰克昌厥后又曰骏发尔私孔子不偏讳二名若曰宋不足征又曰某在斯春秋之时不讳嫌名若卫桓公名完】康王钊之孙实为昭王【曾参之父名晳曾子不讳昔】周之时有骐期汉之时有杜度【此其子宜如何】
　　报徳【四　不报徳附】
　　白无徳不报　何以报徳　厚报　求仁得仁以徳报徳【则人有所劝】大恵【敢忘大恵】欲报之徳　恵不可弃　寛身【以徳报怨则寛身之人也以怨报徳则刑戮之人也】修旧好也　重施而报【子桑曰重施而报君将何求重施而不报其人必携携离也】背施【无亲】三施而无报【谓秦闭晋籴】何以报我【何以报君】报者倦矣【施者未厌】背恵【忘旧】仁不遗旧　不敢忘徳　感国士之恩　人惟求旧　施报【礼曰太上贵徳其次务施报】礼尚往来【礼曰往而不来非礼也来而不往亦非礼也】不望其报【儒有推贤而进逹之不望其报礼】小人懐恵【语】报余【庄子】忘我　道不虚行【仁无遗旧】故人念旧【感恩】我实多【则吾岂敢】琼瑶【木美齐桓公也衞有狄人之败齐桓公救而封之卫人思之欲厚报之云投我以木报之以琼瑶投我以木李报之以琼玖匪报也永以为好也】鬼结草【晋魏颗见老人结草以亢杜回杜回秦将也夜夣之曰予是所嫁妇人之父也尔用先君之治命余是以报之】三舎【子犯曰微楚之恵不及此退三舎避之所以报也】一餐【战国策楚王伐中山中山君亡有二人执戈随其后二人曰臣之父尝饿君以一餐餔之父死且曰中山有事汝必死救之】一饭【范雎云一饭之恩必偿】饿人【宣子舎于翳桑见灵辄饿不食三日矣与箪食既而为公介倒防以御公徒而免宣子问其故曰翳桑之饿人也问其名居不告而退遂自亡言其不望报也】僖妻之馈公子【晋公子重耳至曺僖负覊之妻而馈盘餐寘璧焉后晋侯伐曺令无入僖负覊之家而免其族报徳也】绨袍【范雎寒湏贾取绨袍遗之后云吾不杀汝以汝有绨袍之恩也】报国士【豫让曰范中行以众人遇我我以众人报之智伯以国士遇我我以国士报之】絶缨之臣【竟答恩于楚主】啖炙之士【终酬徳于顾荣】虵衔珠【隋侯见伤虵以药治之后衔夜光珠以报恩】龟顾印【见印绶门注】客泣珠【渊客宿将去泣珠于盘以酬主人】雀持环【后汉杨寳见病雀怜之因将归置巾箱中采黄花蘂食之疮愈飞去旦为黄衣少年持玉环来报之】绨袍虽薄【尚系湏贾之仁】箪食且微【终酬宣子之恵】食马【秦缪公亡善马岐下人得而食之秦赦之后击晋见缪公窘皆推锋争死以报食马之徳】骨肉【防子慿曰吾见申叔夫子所谓死生而骨肉也】褚中【荀防在楚郑贾人将寘褚中以出既谋而未行而楚自归之后贾人如晋荀防善待之如实出已者】投金于承尘【后汉雷义常济人于死罪后以金二斤谢之义不受金主黙然乃投金于承尘而去】蔑我大恵【传】报生以死报死以力　制服祭祀【韦遇防乱亲属并尽客游洛阳素闻应詹名遂托焉詹与分甘苦乐情若兄弟遂随积年为营伉俪置居宅升荐于元帝帝辟公府后至少府詹卒感生成之恩遂为詹制朋友之服哭止宿草也】父事【张苍当斩王陵言赦之及贵常父事陵陵卒后苍为丞相洗浴朝陵夫人上食然后归】祠以宾位【李固既诛门生王成匿其少子燮得免成卒燮以礼之毎节为设上宾之位而祠之】孔厚报【王珪少孤且贫人或馈遗初无让及贵厚报之虽已亡必酬赡其家】上书直寃【李徳裕丁柔立者徳裕当国时或荐其直清可任谏诤官大中初为左拾遗既徳裕被放柔立内愍伤之为上书直其寃坐阿附贬南阳尉】损怨【郑畋传郑谷者薰子也方畋秉政擢为给事中至侍郎其损怨类如此】故主无寸禄请解官授【王毛仲传李守徳位武衞将军尝遇故主于道主走避守徳命左右迎之至第亲上食奉酒主流汗不敢当数日入奏曰臣国恩过分而故主无寸禄请解官授之帝嘉其志擢为郎将】路应【路嗣恭子应徳宗时李泌为相号得君帝曰谁于卿有恩者朕能报之泌乃言曩为元载所疾谪江西路嗣恭与载厚臣尝畏之防与其子应并驱马囓其胫臣惶恐不自安应閟不言勉起见父臣常媿其长者思有以报帝曰善即日加应检校屯田郎中赐金紫】李泌奏王纬于已有私恩【王纬大厯中与李泌俱为路嗣恭江西观察判官泌见恶于元载嗣恭希意欲杀之纬防解仅免泌执政奏王纬于已有私恩徳宗许为泌报故进纬给事中浙西观察使缺泌拟纬帝曰是朕为君报徳者乎黄门要地独不留议事耶】誓同死生【杨晟降王建爱将安师建者勇而有礼既就执建顾曰尔报杨司徒足矣能从我乎谢曰司徒誓同死生不忍复戴日月王谓不回乃戮之】愿悉官爵授之【李大亮尝以张弼脱其死及贵念有以报之时弼为将作丞匿不见大亮求之不能得一日识诸涂持弼泣悉推家财与之弼拒不受乃言于帝曰臣及事陛下张弼力也愿悉臣官爵授之帝为迁弼中郎将】直其枉【李晟笃分义隆于故旧岚州刺史谭元澄尝有徳于晟后贬死晟既贵直其枉晟抚其二子为成就之】感国士而能漆【张九龄上姚令公书禽息之首为知己而必碎豫譲之身感国士而能漆】报饭妪【南卓贫游上蔡蔡收待之为客吏所沮每宴集令召即云卓自以衣冠故不敢赴卓由是愈窘困惟城南鬻饭妪待之不厌也后十七年守蔡乃曰古人一饭必报睚眦必雠吾虽位微适当斯日也遂刑吏而报妪焉云溪友议】昔伤蛇傅药而能报【以怨报徳者不及伤蛇逺矣穷愁志】垂恩傥丘山报徳有微身【李白赠崔司户诗】有徳必报之千金耻为轻【李白】窃感荀防【栁宗元啓窃感荀防如实出己之徳】报速【尉迟恭从击王世充是日猎榆窠防世充自将兵数万战单防信者贼骁将也骑直趋王恭跃马大呼横刺雄信坠乃翼王出率兵还战大败之王顾曰此众人意公必叛我独保无它何相报速耶】崔湜【在襄州与谯王数相问遗王败湜当死頼刘幽求张说获免及为宰相防幽求岭表宻讽广州都督周利正杀之不克又与太平公主逐张说其猜诡险殆天性虽虿虺不若也】飬虾蟇得水病【牛羊日厯太和中裴度再任中书荐引李宗闵既得志譛度度谓人曰飬虾蟇得水病附下罔上如此】
　　谢恩【五　不谢　志恩　不受谢附】
　　白展谢　叔向不谢【祁奚之免已传】晏子赎越石父【史越石父贤在缧絏晏子解左骖赎之载归不谢而入石父遂请絶晏子摄衣谢之延为上宾】恨谢【汉张安世荐士士谢之大恨不为通】为国【魏陈羣言刘翼于太祖太祖赦之翼深徳羣羣曰议刑为国非为私】拜官公门谢恩私室【非义也张安世云】不谢【范滂孟博系狱霍谞理之免后诣谞不谢或讥之滂曰叔向祁奚云云】孔以身徇恩【尉迟恭隠太子赠金皿辞曰恭起幽贱天下防乱久防逆地秦王实生之方以身徇恩今于殿下无功其敢当赐】过谢【徐晦中丞李夷简表为监察御史晦过谢问所以举之之由夷简曰君不负杨临贺肯负国乎】欧阳詹【卒初徐晦举进士不中詹数称之明年髙第仕为福建观察使语及詹必流涕】明目张胆【韦思谦曰丈夫当敢言之地要湏明目张胆以报天子焉能碌碌保妻子】劾交通术士【李吉甫本善窦羣羊士谔吕温荐羣为御史中丞羣即举士谔侍御史温知杂事吉甫恨不先白持之久不决羣等衔之俄而吉甫病医者夜宿其第羣捕医者劾吉甫交通术士帝大骇讯之无状羣等皆贬之】卒上书告不灋【韦丹江南西道观察使有卒违令当死释不诛去上书告丹不法诏丹解官待辨防卒騐卒所告皆不实丹治状愈明】凡号门生而不知恩之所自者非人也【缨冠束袵而趋以进者咸曰我知恩知恩则恶乎辨然而辨之亦非难也大抵当隆赫柄用而蜂附蚁合煦煦趄趄便僻匍匐以非乎人而售乎已一旦势异则电灭飚逝不为门下用矣桞宗元顾十一郎书】
　　梦【六　吉梦　凶梦　占梦附】
　　白吉梦维何【维熊维罴】梦美【传宋得臣曰予梦美必立】我梦【乃占我梦】吾梦【传吾梦如是】尔何梦矣【文王谓武王曰】无梦【文中子曰至人其寝无梦】休征【咎征】髣髴若梦【文选】胡蝶【庄子梦为胡蝶栩栩然飞】梦友死【范式字巨卿与张元伯为友巨卿病卒梦元伯曰吾死某日子能相送乎及柩不进母曰必待张元伯元伯至柩乃进】论梦【卫玠问乐广梦云是想玠曰形神不接而梦岂是想玠思之经日不得成疾广故命驾往剖析之则愈广叹曰此贤胷中必无膏肓之疾也】又【或问浩曰得位而梦棺得钱梦粪何也浩曰官本臭腐故得官而见尸钱本粪土故得财而梦秽时以为名言】草虵书【王隐晋书唐琮梦虵绕身遂效其形而作草虵之书】梦协【二人梦同】同梦【诗甘与子同梦】魂交【庄子云其梦也魂交其觉也形开】占六梦之吉凶【周书六梦想邪思悟喜惧】五旬之虚实【列子曰西极有人不食不衣而多眠五旬二觉以梦中所为者为实】尧舜上圣符域内之休征【梦书曰尧梦乗青龙上太山舜梦击鼓】桀纣下临作寰中之不轨【桀帝梦黑风破其宫纣帝梦大雷击其首】刺出眼中遽获金镮之报【述征记陈留周氏婢入山采樵梦见一女子曰吾眼中生刺乞拔之当厚报此婢乃于朽棺中见髑髅草生眼乃拔之即于其处得金镮一双】角生头上旋闻刀用之灾【蜀魏延年】丞相长男掘得钱而被买【幽明録丞相茂梦人欲以百钱买大儿长豫后掘得一窟钱共数百万长豫无病而死】秣陵陶令枉杀人而致殂【述征记陶继为秣陵令枉杀乐伎后梦伎来曰诉天得理令来相取遂跳入口中继斯湏而死】贾弼易头之时文章可玩【幽明録贾弼梦见人曰爱君羙貎欲易君头遂许之后能半面笑半面啼两手把笔文词各异】谢奉说梦之日凶具被臻【捜神记谢奉与郑猷善忽梦猷与人争钱因落水死奉为凶具忽觉即往猷处具说猷曰吾昨夜梦与人争钱惆怅不语落厠而死奉为凶具一如前梦】吉梦得说【书髙宗梦得说乃营求诸野曰梦帝赉予良弼说筑傅岩之野惟肖】九龄【武王曰梦帝与我九龄】男女之祥【吉梦维何维熊维罴男子之祥维虺维虵女子之祥】征兰【燕佶梦天使与已兰曰妾不才幸而有子将不信敢征兰乎文公曰诺生穆公名之曰兰】周公【孔子曰吾不复梦见周公】思解网【托彼元君】鱼求去钩【感诸武帝】丰年【诗牧人乃梦大人占之众维鱼矣实维丰年旐维旟矣室家蓁蓁丰之兆也】天乐【秦穆公梦游天上观钧天广乐帝锡公命秦遂大昌】懐蛟【董仲舒】吐凤【杨雄作甘泉赋成梦吐白凤】授笔【江淹梦授五色笔文词日丽】吞鸟【罗含梦吞五色鸟词学乃日新】日入懐【吴志坚夫人梦日入懐中而生防】松生腹【吴丁固梦松生腹上占梦曰松十八公也后十八年当为公】三刀【王濬梦三刀后为益州刺史】为乌【宋昭公梦为乌咮加于南门尾加于北门曰予梦必立】树梓【周书太姒梦见商之庭产棘小子发取周庭之树梓化为松栢棫柞惊寤告文王文王召太子占之于明堂王乃与太子发并拜吉梦受商之大命于皇天】膓绕吴门【孙坚母梦膓绕吴昌门邻母曰安知其非吉征也】吞三爻【吴虞翻立易注奏上曰臣郡吏陈桃梦臣与道士相遇放髪被鹿裘布易六爻绕其身其三以饮臣臣乞尽吞之道士曰易道在天三爻足矣岂臣当受经也】禾三穂【蔡茂子礼梦坐大殿殿前有禾三穂茂取中穂辄复失问主簿郭贺贺曰殿前有禾人臣上禄也中穂中台也禾失为秩君其为公果如言】凶梦竖牛【叔孙梦竖牛卒以馁死】曺人社宫【传曺人或梦众君子立于社宫而谋亡曺曺叔振铎请待公孙彊许之】声伯渉洹【传声伯梦渉洹歌曰济洹之水赠我以琼瑰惧不敢占之三年而后言言之至暮而卒】两楹之奠【子曰余畴昔之夜梦坐奠于两楹之问予殆将死矣遂寝疾七日而没】白虎【史秦二世梦白虎囓左骖上曰泾水为祟】黄熊【传晋侯有疾梦黄熊入于寝门子产曰黄熊鲧化入于羽渊晋侯祀于夏郊疾乃有间】首堕地【而荀偃死】肉挂车【而扬雄诛】二竖之灾【晋侯病梦二竖子曰居膏之下肓之上其奈我何】咎征恶梦【周礼】妖恶是践【秦伯执晋侯云亦晋之妖梦是践】嵗在辰【郑梦孔子告之曰起今年嵗在辰来嵗在已既寤知命将终有顷寝疾其年六月中卒】梦赋【王延夀字文考曾有异梦意恶之乃作梦赋自厉后溺水死年二十】山上有水【魏邓艾伐蜀梦坐山上有水流问袁卲卲曰山上有水蹇蹇利西南往有功也不利东圵其道穷也往必克蜀其不还者乎】井中生桒【蜀何祗梦井中生桑赵直曰桒非井中物井中非桒生之所桒字四十八恐君夀不得过此祗曰足矣】占梦乃占我梦大人占之召彼故老【讯之占梦】张茂问象竟为大郡之征【后汉张茂字子礼梦象意为不善问万推推曰君当为大郡而不善终象大兽兽者守也然象以齿焚身后为吴内史为沈充所害】蒋琬占牛卒践上公之位【蜀蒋琬字公琰夜梦有一牛头悬在门下流血滂沱赵直曰见血者事分明也牛角及鼻公字之象位当至三公果为中书令】吉凶【之兆】休咎【之征】六梦【周礼占梦以日月星辰占六梦之吉凶谓以日月防合辰参之以占梦也一曰正梦谓无所感动平安自梦二曰噩梦噩愕也谓惊愕而梦也三曰思梦四曰寤梦谓觉所道而为梦也五曰喜梦谓喜恱而梦六曰惧梦恐惧而梦季冬主梦聘问献吉梦于王拜受之献羣臣之吉梦也乃舎萌于四方以赠恶梦注云舍萌释菜也赠送也】得天【传晋侯梦与楚子抟楚子伏已而盬其脑子犯曰吉我得天楚伏其罪吾且柔之矣】射月【传晋吕锜梦射月中占之曰姬姓日也异姓月也必楚王也】声伯梦渉洹【见凶梦门】梦中占梦【庄子长吾子谓瞿鹊曰梦饮酒者旦而哭泣梦哭泣者旦而田猎方其梦也不知其梦中之占又梦焉无异寤也固乃非常人之所知】水邉女子【邓殷为淮南太守梦行水边见女子猛兽自后断其鞶囊占者曰水边女汝字也断鞶嚢者新兽头代故兽头也不作汝隂作汝南太守也后汉时】二棺【后汉李充夫人梦天落二棺于充前问索紞曰棺者职也当有人举君二官再迁果然】虏脱上衣【李充又见一虏脱上衣索紞曰虏去上男字也夷狄隂类君妇当生男也果如其言】内中有人打【宋桶梦内中有人打着赤衣桶手把两赤杖极打之问索紞曰内中有人肉也两赤杖者箸也极打之君必遇饱肉食也】二角【索绥梦东有二角书诣绥大角朽败小角有题所诣一在前为凶也一在后为背也当有凶背之问时绥父在东居三日凶问果至】咬脚【张邈奉使夜梦狼咬一脚紞曰脚肉被咬为却字当不行不应命而卒】立冰上【崔鸿三十国春秋曰令狐策梦立冰上与冰下人语紞曰冰上为阳冰下为隂冰上人与冰下人语为阳请隂媒介事也士如归妻迨氷未泮君其为人作媒乎策曰老夫耄矣不为媒矣既而太守田约因策为子求张氏女恰至仲春而成婚】刍狗【魏志周宣字孔和太史问宣梦见刍狗得饮食又云梦见刍狗曰当堕车折脚又云梦见日有火灾皆验太史曰三问皆不梦即试君耳何以皆应曰神灵祐君与梦无异】帯夫印绶【张奂为武威太守妻懐孕梦帯夫印绶登楼占者云当生子复此郡终此楼果然】马舞【黄平梦居中马舞数十人向马拍手索紞曰马火也马舞火起也向马拍手救火也平未归而火发】孔精爽可畏【李徳裕既没见梦令狐绹曰公幸哀我使得归葬绹语其子滈滈曰执政皆其憾可乎既夕又梦绹惧曰卫公精爽可畏不言祸将及白于帝得以防还】梦紫文大鸟【张鷟为儿时梦紫文大鸟五色成文止其庭大父曰吾闻五色赤文凤也紫文鸑鷟也若壮殆以文章瑞朝廷乎遂命以名】梦双陆不胜【狄仁杰武后谓曰朕梦双陆不胜何也于是仁杰与王方庆俱在二人同辞对曰双陆不胜无予也天其意者以儆陛下乎且太子天下本本一揺天下危矣】乗舟判为二【义阳王琮子行休始琮与二弟同死桂林开元四年行休请身迎柩既至无封树议者谓不可复得行休归地布席以祈是夜梦王乗舟舟判为二既而适野见东州中断乃悟】在洛南洲【行休既至趣其所发之如言而一节独阙行休号而寝梦琮告曰在洛南州明日直殡南得之于是以三防归】帝梦【恵宣太子业有疾帝忧之一夕容髪为变因假寝梦获方寤而业少间】年逾四十当贵【裴寂过华山祠祈神自卜夜梦老人谓曰君年逾四十当贵】杜如晦【薨帝后忽梦如晦若平生】魏征【疾甚帝与太子至征第是夕帝梦征若平生及旦薨】薛收【卒秦王即位尝梦收如平生】梦进谠言【虞世南卒帝后数嵗梦进谠言若平生】梦人遗双笔【李峤为儿时梦人遗双笔自是有文辞】王涯【既族女为窦训妻以痼病免家人绐告涯当贬忽梦涯自提首告曰族灭矣惟若存嵗时无防我女惊号堕地乃以实告】贾餗【少与沈传师善传师前死尝梦云君可休矣餗寤而祭诸寝复梦曰事已尔叵奈何遂及诛】伊谨父【防母将合而不知父墓昼夜哭梦若有导者既发之旧志可按也乃得】刘昌【初城平凉当刼盟后将士骸骨不藏昌始命瘗之夕梦若诣昌厚谢者昌具以闻徳宗下诏哀痛出衣数百称官为赛具敛以棺槥】书皎皎白驹字【杜牧初牧梦人告曰尔应名毕复梦书皎皎白驹字或曰过隙也牧曰不祥也】顔杲卿【初杲卿被杀徇首于衢莫敢收有张凑者得其髪持谒上皇是夕见梦帝寤为祭】梦日坠以首承之【贾隐林奏曰臣尝梦日坠以首承之帝曰非朕邪因令纠察行在】梦游帝居【贺知章天寳初病梦游帝居数日寤乃请为道士还鄊里诏许之】枫生腹上【张志和母梦枫生腹上而产志和】持巨凿破其心【尹知章少虽学未甚通解忽梦人持巨凿破其心内若剂焉惊悟志思开彻遂徧明六经】王勃梦告易【王勃尝读易夜梦若有告者曰易有太极子勉思之寤而作易发挥数篇】与人论大衍数【李适尝梦与人论大衍数寤而曰吾夀尽此乎】长庚【李白之生母梦长庚星因以命之】凤集其身【王逺知母昼寝凤集其身因有娠】男子求为妻【坚贞节妇李者十七嫁为郑亷妻未逾年防死夜梦一男子求为妻初不许后数数梦之李自疑容貎未衰丑所召也即截发】梦帝骑而上天【武士彠自言尝梦帝骑而上天帝笑曰尔故王威党也】御大车载日月行中衢【郑光孝明皇太后弟防昌末梦御大车载日月行中衢光辉洪洞照六合寤而占之工曰君且暴贵】登湛露殿【传游艺尝梦登湛露殿既寤以语所亲有告其谋反者下狱自杀】梦人晳而髯逼已【李林甫梦人晳而髯逼已寤而物色得裴寛类所梦曰寛欲代我因李遇之党逐之其后杨国忠代林甫貎类寛云】梦李靖李勣【安禄山起军击契丹还奏梦李靖李勣求食于臣乃祠北郡芝生于梁其诡诞敢言不疑如此】梦神决胁以入【肃宗章敬皇后吴氏肃宗在东宫后因幸忽寝厌不寤太子问之辞曰梦神降我介而劒决我胁以入殆不能堪烛至其文尚隐然生代宗为嫡皇孙】解佩带履而行【乐彦祯尝梦解佩带履而行既寤曰此神告我下将有背乎已而军乱果因彦祯廹为乗门寻杀之】大幡出指端【刘仁恭尝自言梦大幡出指端年四十九当建旄节李国威恶之补景城令】上相仪衞甚盛【方式卒谥曰顷吏部郎中韦干度曰始式刺蜀州刘辟结难即谓辟曰向梦公为上相仪衞甚盛幸无相忘辟喜以为祥后辟发兵署牒首曰辟副曰式参谋曰符载大节己亏不宜得諡】梦持金【刘汉宏董昌使斩于市叱刑者曰吾节度使非庸人可杀我尝梦持金杀我者必钱镠也昌命镠斩之】梦巨人畀大称【上官昭容者名婉儿初郑方妊梦巨人畀大称曰持此称量天下婉儿生逾月母戏曰称量岂尔邪辄哑然应后内秉机政符其梦】梦以西江水涤肠【五代王仁裕喜为诗其少也尝梦剖其肠胃以西江水涤之顾见江中沙石皆为篆籀之文由是文思益进乃集其平生所作诗万余首为百卷号西江集】诸门悉署权字【蕃镇程权始名执恭尝梦沧诸门悉署权字乃改名以应之及入朝诏刺史郑权代之】羣鹿度水【史思明爱优诨寝食常在侧优者以其忍恨之是夜思明惊据牀叱咤优问故荅曰我夣羣鹿度水鹿死而水干云何俄如匽优相谓曰胡命尽乎少选骆恱以兵入】妖梦【燕王忠徙房州刺史数有妖梦】封阳城侯【许超梦盗羊入狱元稹曰当得阳城令后封阳城侯酉阳杂俎】





　　白孔六帖巻二十三
　　钦定四库全书
　　白孔六帖巻二十四　　唐　白居易　原本
　　宋　孔　　续撰
　　寝【一】　　　　　　游侠【二】
　　故旧【三】　　　　　恤孤【四】
　　戏谑【五】　　　　　笑【六】
　　喜【七】　　　　　　怒【八】
　　拜揖【九】　　　　　行歩【十】
　　趋【十一】　　　　　洒埽【十二】
　　寝【一】
　　白乃寝乃兴　乃安斯寝　北堂【安寝北堂上】昼寝【宰予昼寝子曰朽木不可雕也粪土之墙不可杇也于予与何诛】终夜不寝【吾尝终日不食终夜不寝】寝不言【论语】寝不尸【尸伸手足如死人】安身【传夜以安身】夙兴夜寐【孝经】圣人之责【宰予】弟子之嘲【后汉邉韶字孝先教授数百人曾昼日假寐弟子私嘲曰邉孝先腹便便懒读书但欲眠韶荅曰邉为姓先为字腹便便五经笥寤与孔子谭寐与周公议师若可嘲出何典记嘲者大慙】寝无伏【伏覆也礼】东首【礼君子寝恒东首东首生气】寝衣【必有寝衣长一身有半语】尚寐无觉【诗云忧而欲寐】假寐【赵盾盛服将朝尚早坐而假寐鉏麑曰不防恭敬民之主也】明发不寐【诗】目炯炯【而不寐】孔酣卧【李大亮身三职宿衞两宫每畨直常假寐帝劳曰公在我得酣卧】韦绶【为学士帝尝幸其院韦妃从防绶方寝学士郑絪欲驰告之帝不许】神相【赵昶巢之围昶夜掫师疲而寝如有神相之者黎曙决战士争奋死】垂头佯睡【五代刘延朗初延朗与房嵩并掌机宻每延朗议事则垂头佯睡不省】睡王【述律每酣饮自夜至旦昼则常睡国人谓之睡王五代史四夷附録】欹眠【欹眠聼新诗韩愈】鼻息如雷鸣【道士倚墙睡鼻息如雷鸣石鼎诗序】闲咏松风眠【时游敬亭上闲咏松风眠李白赠宣城太守】北窻常昼眠【崔令学陶令北防常昼眠赠崔秋浦】腹揺鼻息【晓鼓一发车驰马奔予方髙枕偃然就寝腹揺鼻息梦到乡国槐花满地　鸣蜩噪庭孙樵乞巧文】寝甚安【李道为王世充所执众惧不能寐独道曰死生有命忧能了乎寝甚安】息【袁天纲又相李峤曰睡则息从耳出名息后必贵】琼筵寳幄连枝锦灯烛荧荧照孤寝【李白衣篇】尸寝惊敝裘【杜甫晦日寻崔】吊庆叅请多亦废阙【嗜酒好睡其癖已痼往往闭户便经旬日吊庆叅请多亦废阙至于俯仰进趋随意所在杜牧书】
　　游侠【二】
　　白意气【史记意气髙作威于世谓游侠】恶少【汉昭帝元凤五年发三辅及邵国恶少年以戍辽东】英儁之域【西京赋】游侠之塲结客少【年场】轻死重气【结党连羣】杀吏执仇【汉书长安姧猾寖多少年杀吏受财执仇相与操丸为弹得赤丸者斩式吏黒者斩文吏城中薄暮尘起剽劫死伤横道及尹赏为长安令乃穿地深数丈名为虎穴捕羣盗内穴中数日视其尸相枕藉而死】幽并之侠【曺子建诗借问谁家子幽并游侠儿】张赵之伦【并侠客也文选】剧孟之侠【汉书剧孟洛阳人以任侠知名】季布之诺【汉书季布任侠立然诺之信气盖闗中】侠客【少年】连交【合节】节慕原尝【名亚春陵四公子也文选】结俦【附党】五陵之侠豪侠【豪右】感分遗身【七啓曰防俊之从交党结伦轻生重气感分遗身此游侠之徒】求
　　名【杀吏】贾勇【报雠】然诺【则黄金不易】失意【则白刃相雠】燕市【荆轲饮燕市】夷门【侯嬴夷门抱闗】操丸之侠【剚刃之雠】杯酒间【古诗失意杯酒间白刃起相雠】背公死党【谓六国时背公死党之义成守节奉上之义废汉兴未及匡正游侠序】言信行果【太史公曰游侠行虽不轨然犹言必信行必果】知禁反正【非明王在上示之以好恶齐之以礼法曷由知禁而反正】四豪【六国之罪人谓孟尝等四公子】杀身亡宗【郭解之伦四夫之细窃生杀之权观其温良泛爱振穷周急谦退不伐亦皆絶异之资惜乎不入于道徳放纵于末流杀身亡宗非不幸也并游侠传序】蔵活豪士【鲁朱家蔵活豪士以百数隂脱季布于危及布贵终不见】剧孟【周亚夫至河南得剧孟曰七国举事而不求剧孟吾知其无能为己母死送车十乗而家无十金之产】郭解【字翁伯静悍隂贼少蔵亡命作姧剽攻劫铸钱掘冢年长乃改节以徳报怨姊子为人所杀贼窘自归解解曰吾儿不直遂不罪其贼以此时人皆义之解出入人皆避然恭节未尝乗车入县庭解兄子断扬掾头公孙曰解以布衣以睚眦杀人虽不知罪尤甚遂族解】气盖闗中【季布心长事袁盎弟畜灌夫气盖闗中少年任侠者窃其名以行者众也】不以亲为解【袁盎家居剧孟尝通盎盎厚待之人谓盎曰孟薄徒也将军何自通之盎曰孟急人之急造其门不以亲为解】横颖川【灌夫交通无非豪侠横颖川颍川之人歌曰颖川清灌氏宁颖川浊灌氏族】椎埋【王温舒少时椎埋为姧】借客报雠【朱云字游少通轻侠借客报雠】驰骛闾阎权行州里【力折公矦】栁市【万章字子夏居长安栁市】孔以侠闻【卢祖尚家饶财好施以侠闻】为侠行【刘义少放肆为侠行】以伉侠相矜【甄济家衞州宗为伉侠相矜济少孤独好学以文雅称】胡证【晋公裴度未显时羸服私饮为武士所窘证闻突入坐客上引觥三釂客皆失色因取鐡灯檠摘枝叶栎合其跗横膝上谓客曰我欲为酒令饮不釂者以此击之众唯唯证一饮辄数升次授客客流离盘杓不能尽证欲击之诸恶少叩头请去证悉驱出故世人称其侠】纵蒱酒长安市【哥舒翰家富于财任侠重然诺纵蒱酒长安市】任侠使气【郭元振为通泉尉任侠使气拨去小节尝盗铸及掠卖部中口千余以饷遗宾客百姓厌苦】通于宫禁【古押牙者富平居有游侠之才多竒计往通于官禁出南部新书】撃劒为任侠【李白喜纵横术击劒为任侠轻财好施】喜侠节【窦建徳喜侠节】风流薮泽【长安平康坊妓女所居之地侠少萃号风流薮泽天寳遗事】闲过信陵饮【李白侠客行闲过信陵饮脱劒膝前横将炙啖朱亥持觞劝侯嬴三杯吐然诺五岳到为轻】义非侠不立侠非义不成【賛皇公豪侠论侠者盖非常之人也虽以然诺许人必以节义为本义非侠不立侠非义不成难兼之矣】真侠【锄麑不贼孟宣承基不忍志宁斯为真侠矣同上】弄阁【或言刺客飞天夜又术也韩晋公在浙西时瓦棺寺因商人设无遮防众中有一年少请弄阁乃投盖而上单练裙履膜皮猿挂鸟跂防若神鬼复建罂水于结脊下先溜至檐空一足欹身承其溜焉覩者无不毛寒】珠衣仗劒【张训者吴丕祖之将校也丕祖在宣州给诸将铠甲训所得至敝怒形于色其妻谓之曰此不足介意但司徒茍知之必不尔明日吴公问所由张以告公命易之后吴移广陵常赐诸将马训所得亦驽马其妻言如前明日吴公又问之训复以为言吴曰顷在宣州尝赐诸将甲是夕梦一妇人朱衣衣直仗劒告予所赐张训甲甚敝当遂易之今赐诸将马复梦前朱衣人告训所得非良马何哉训亦不能测也训妻有衣箱常自啓开未尝见之一日妻出窃啓之果见劒一口朱衣一袭后乃知劒侠也】红线【甘泽謡潞帅薛嵩有歌妓曰红线当至德之后两河未宁田承嗣有异图欲倂潞州募武勇超絶三千人号外宅男嵩闻以为忧每咄咄独语红线因侍问之嵩具告红线曰此易耳妾愿一到彼观其形势初夜首涂三更可还出户忽不见未晓果复至取承嗣寝所金合来嵩即遣使持送合遗承嗣书曰有客从彼来云自元帅头邉得此金合承嗣大惧散外宅男河北遂宁】飞剑刺木【江南野史马应昌善劒技初守吉州因休沐宾佐宴酣指梁栋间有窍者能于十数歩外飞利劒刺之无不中者乃笑谓人曰吾长以儒术为事斯则少年之技于今亦无所试矣因引满尽欢】意气素霓生【李白侠客行赵客缦胡缨吴钩霜雪明眼花耳热后意气素霓生】少年学劒术凌铄白猿翁【珠袍曵锦带匕首挿吴鸿由来万夫勇挟此英雄风李白少年场行】玉劒谁家子西秦豪侠儿【李白诗】所从皆博徒大侠【隠太子建成资简弛慢不治常检荒色嗜酒畋猎无度所从皆博徒大侠】
　　故旧【三　举旧罚旧具本门中】
　　白故旧【不遗则民不偷】不弃【故旧无大过不相弃遗】求旧【人惟求旧】半面【之故】敬故【周礼太宰以八统御万人二曰敬故谓不慢旧】乆要【子曰乆要不防平生之言】原仲季友【传曰季友如陈原仲仲季友之旧也】恤飬故人【汉娄防君卿有故人吕公无子归防防身与吕公妻与吕妪同食及居妻子颇厌防流涕责曰吕公以故旧老穷寄身于我义所当奉遂飬吕公终身】孔隆于故旧【李晟笃分义隆于故旧】宿昔之好【刘文静唐公践天子位擢纳言时多引贵臣共榻文静咏曰云云帝曰我虽应天受命宿昔之好何可防】契分愈宻【裴寂歴晋阳宫副监唐公雅厚及留守太厚契分愈宻】引入卧内语平生【丘和靖入朝诏其子师利迎之及谒见髙祖为兴引入卧内语平生欢甚奏九部乐飨之】接故旧如布衣时【刘仁轨虽贵显自矜踞接故旧如布衣时】虽羇贱必均礼【岑文本生平故人虽羇贱必均礼】敦爱故旧【薛季昶敦爱故旧】布衣定交【太宗皇后长孙氏兄无忌于帝本布衣定交以佐命元功出入卧内】虽庸下与携手【韦表微笃故旧虽庸下与携手语笑无间】雅故【郎余庆迁交州都督驩州司马裴敬敷与余庆雅故以事笞余庆婢父婢方嬖譛敬敷死狱中】欺故囚旧【朱敬则五等论商鞅欺故友李斯囚旧交】秋草日上堦【故人不过门秋草日上堦李白】旧不足倚【桞宗元六逆论符氏进王猛而杀樊世乃兴胡亥任赵髙而族李斯乃亡旧不足倚】盲宰相【裴垍作相器局峻整人不敢干以私尝有故人自逺诣垍资给优厚从容欵狎其人乗间求京兆判司垍曰公才不称此官不敢以人之私伤朝廷至公他日有盲宰相于公者得之垍则必不可孔平仲续世说】不见故人十年余不道故人无素书【愿逢顔色闗塞逺岂意出守江城居杜甫寄岑嘉州】
　　恤孤【四】
　　白托孤【可以托六尺之孤】托妻子【后汉朱晖同郡张堪素有名称常于太学见晖重之接以友道把晖臂曰欲以妻子相托堪卒妻子贫晖视赈赡之】崔琰【魏崔琰友人公孙方宋阶早死琰抚其孤遗恩若己子】兄子【毛玠居位布衣蔬食抚兄孤子甚笃厚】凌统【吴凌统为将军有功卒二子防孙权收飬宫中教读书十日一乗鞍马防羣臣常召统子出示之曰吾家虎子】山公抚嵇绍【嵇康临刑谓子绍曰山公尚在汝不孤矣】分屋居【张裔字君嗣与杨恭善及恭早死孤遗未成人裔迎与分屋居事恭母恭子长为娶置产业使立门户经恤故旧赈赡衰宗行义至甚也】分食邑【魏曺真子丹少与宗人曺尊乡人朱讃并事太祖二人早亡真乞分所食邑封遵六子诏襃美之分邑封二人子为闗内侯食邑百户】字人之孤　王成【匿李燮】恤孤【上恤孤则民不倍】飬防少存诸孤　教抚孤侄【王珪教抚孤侄虽其子不过也】抚安【薛收卒秦王与其从兄子元敬书曰且家素贫而子防善抚安之】抚防弟孤兄子【宇文士及抚防弟孤兄子以友睦称】栁仲郢【李徳裕贬死家无禄不自振及领盐鐡遂取其兄子从质为推官知苏州院宰相令狐绹持不可乃移书开谕绹绹从之】亲交无后者为嫁遣孤女【韩愈凡内外亲若交友无后者为嫁遣孤女而恤其家】抚其孤至防嫁成立【钱徽与薛正伦魏简善二人前死徽抚其孤至防嫁成立】拯孤恤穷【李邕孔璋曰邕所能者拯孤恤穷】嫁其孤女【邓景山与刘晏善其后家寒窭晏屡经纪之嫁其孤女】二女为托【韩充李元为河阳节度使署牙将未防领宣武召主亲兵元曰我知君旧矣吾儿不才无足累君者二女方防以为托遂辞去元没为嫁二女周其家】视恤其孤【孟简尚节义与之交者虽殁视恤其家不少衰】经赡其家【萧存韩愈少为存所知自袁州还过存庐山故居而诸子皆死唯一女在为经赡其家】抚其二子【李晟岚州刺史谭元澄尝有徳于晟后贬死晟既贵直其枉晟抚其二子为成就之】愿以桂儿为念【郑畋父亚任桂管观察使畋生于桂州小字桂儿时西门思恭为监军有诏徴赴閤亚送于郊自以衰年以畋托之曰他日愿以桂儿为念言讫然流涕思恭志之及为神防中尉亚已卒思恭使人召畋待之如甥侄因选师友教畋后官至将相琐言】嫁故人孤女数十人【严挺之重交游许与生死不易嫁故人孤女数十人当时重之】
　　戏谑【五　狎侮】
　　白善戏谑兮【不为虐兮】谑浪笑敖【中心是悼】伊其相谑【惟士与女】戏谭玩人【防徳】狎侮【君子防以尽其心】前言戏之尔【谓割鸡焉用牛刀之言】好
　　弄【传夷吾弱不好弄戏也】暴谑【文选鄱阳暴谑中酒而作何晏曰鄱阳恶戏难与为曺】不常矜庄【郑诗笺云君子之徳有张有弛不常矜庄故有戏谑之日】子云之解客嘲孟坚之荅宾戏　孝先昼寝【弟子兴便腹之嘲】言偃弦歌【仲尼发割鸡之戏】钟马有利锥之戏士龙有白雉之嘲【陆云与荀鹤语曰既开青云覩白雉何不张尔弓挟尔天荀曰本谓云龙骙骙乃是山鹿野防兽弱弩彊是以发迟】天子无戏言【周公谓成王云】不敢戏言【成王没齿】受侮之旁狎【礼不旁狎旁彊妄也狎侮玩也】戏色【礼曰不戏色】靳之【宋万归宋宋公靳之曰始吾敬子今子鲁囚也吾不敬子矣万病之遂弑宋公注戏而相狎曰靳也】狗门【晏子短小使于楚楚人为小门延晏子晏子对曰使狗国者从狗门而入臣使楚不当从狗门而入】缚盗【又缚盗置晏子之前楚王谓晏子曰齐国人也善盗乎晏子曰臣闻橘生江南北则为枳棘叶徒似而味不同水土异也此人生于齐不为盗入楚为盗得无水土为盗耶】诸葛子瑜【吴诸葛瑾字子瑜面长似驴吴王使优人牵驴入题其上曰诸葛子瑜瑾子恪即请笔益两字曰之驴人服其敏权即以驴赐恪】白头翁【吴诸葛恪侍权坐有白头乌集殿前恪曰白头翁张昭年老疑恪戱之因曰恪欺陛下未有鸟名白头翁请覔白头母恪曰鸟有鸎母请覔鸎父相弄谑如此有司俱不罪张昭有悟于聴闻】好狎【不好狎】纳侮【无啓宠纳侮书】行前后【晋孙绰兴公好讥调与习凿齿共行绰在前顾谓习曰沙之汰之瓦砾在后习曰簸之扬之糠粃在前】潞涿君【刘章有从事张裕饶须先主嘲之曰昔涿县多毛姓东南西北诸毛绕涿郡裕曰昔有作上党潞长迁涿郡令去官还家人与书欲署潞则失涿署涿则失潞乃署潞涿君先主无须故有此答】以先祖相讥【贾充尝宴朝士庾纯后至谓曰君行常在人前今何在后纯曰且有小市井事不了是以来后纯之先曾为伍伯者充之先为市魁者故此相讥】侮予【或敢侮予】孔名长意短口正心邪【苏世长帝大笑嘲曰何名长而意之短口正而心之邪世长曰名长意短诚如圣防口正心邪不敢奉诏】问宦立所来【张素始素与孙伏伽在隋皆为令史太宗尝问素宦立所来深自羞汗禇遂良见帝曰君子不失言于人明主不失言于戱故言则史书之礼成之乐歌之居上能礼其臣乃能尽力以奉其上近世宋武帝侮靳朝臣攻其门户至耻惧狼狈前史以为非陛下昨问素在隋任何官对曰县尉又问未为尉时曰流外又问何曺司素出不能徒歩顔若死灰精爽顿尽见者咸共惊怪】面似髙丽【杨再思张易之兄同休请公卿宴其寺酒酣戏曰公面似髙丽再思欣然翦縠缀巾上反披紫袍为髙丽舞举动合节满坐鄙笑也】仰天相地【姜师度喜渠漕是时太史令傅孝忠以知星显时为语曰孝忠知仰天师度知相地嘲所嗜也】好谐易【陆长原好谐易无威仪】防头更拟【苏晋传裴光廷知尚书有过官被却者就籍以朱防头而已晋因榜选院曰门下防头者更拟光廷以为侮已出晋汝州】侵侮【韩偓侍宴朱全忠崔临陛宣事坐者皆去席偓不动曰侍宴无輙立二公将以我为知礼全忠怒偓薄已悻然出有譛偓喜侵侮有位亦与偓贰】侮笑自如【许敬宗改中书舎人文徳皇后防羣臣衰服率更令欧阳询丑异敬宗侮笑自如贬洪州司马】李程不脩仪检滑稽好戏【旧史李程不脩仪检滑稽好戏而居师长之地物议轻之】频伸谐戏【刘晏所任者虽数千里外奉教令如目前频伸谐戱不敢隠】诏学士嘲之【武平一宴两仪殿帝命后兄光禄少卿婴监酒婴滑稽敏给诏学士嘲之婴能抗数人】誉儿癖【王勃传其后助劼又以文显福畤少子劝亦有文福畤尝诧韩思彦思彦戏曰武子有马癖君有誉儿癖王家癖何多邪】死而后语【五代马允孙周广顺中卒允孙卒后其家婢有为允孙语者初崔协为明宗相在位无所发明既死而有降语其家允孙又然时人嘲曰生不能言死而后语】锦衾烂兮【五代史康福世本夷狄贵沙陀故常自言沙陁种福尝有疾卧阁中寮佐入问疾见其锦衾相頋窃戏曰锦衾烂兮福闻之怒曰我沙陀种也安得谓我为奚闻者笑之】兎园册【刘岳传宰相冯道世本田家状貎质野朝士多笑其陋道且入朝兵部侍郎任賛与岳在其后道行数反顾问何为岳曰遗下乃兎园册尔兎园册者乡校里儒教田夫牧子之所诵故岳举以诮道也】世修降表【李昊初事王衍为翰林学士衍之亡也昊草降表至孟昶又草焉蜀人夜表其门曰世修降表李家当时传以为笑】谓丽景门为例竟【来俊臣诏于丽景门别置狱敕俊臣等颛按事百不一贷王义戱谓丽景门为例竟谓入者例皆尽也】胡头应祝【杨元琰敬晖等为武三思所搆元琰知祸未已诡计请祝髪事浮屠戱曰胡头应祝以多髭似胡云】非所望于萧【萧至忠后依太平复当国尝出主第遇宋璟璟戱曰非所望于萧傅至忠曰善乎宋生之言然不能自返也】火迫鄼侯【朱泚初源休与姚令言劝泚围奉天二人自比萧何休顾令言曰成秦之业无辈我者我视萧何子当曺参可矣即收图籍贮府库效何者人皆笑为火迫鄼侯】宰相担子入门【五代卢程同平章事是时朝廷新造百度未备程始拜命之日肩舆导从喧呼道中庄宗闻其声以问左右对曰宰相担子入门庄宗登楼视之笑曰所谓似是而非者也】坐有姓阎人【同上史洪肇他日防饮王章酒酣为手势令洪肇不能为客省使阎晋卿坐次洪肇屡教之苏逢吉戱曰坐有姓阎人何忧罚爵洪肇妻阎氏酒家倡以为讥已大怒】确确无余事【曺确扬收徐商路岩同秉政外有嘲之者确确无余事金钱揔被收商人都不管货赂防时休南部新书】裴筠防萧楚女【言定未防擢进士第罗隠嘲之云细防月轮还有意信知青桂近嫦娥诗话】目连变【摭言张祐柘枝诗云鸳鸯细带抛何处孔雀罗襂付阿谁白乐天呼为问头诗答曰公之长恨词云上穷碧落下黄泉两处茫茫俱不见此即目连访母故也】白着【租庸使元载重敛州县视其簿録其产而中分之甚者十八九时人谓之白着言其厚敛无名其所着者皆公然明白无嫌避渤海髙云有白着歌云上元官吏务剥削江淮之民多白着诗话】饭瓮热发【张林受眷于崔相昭纬或谒崔公曰何以久不见林曰饭瓮子热发崔讶饭瓮不康之语林曰数日来水米不入非不康邪北梦言】既懐厚朴之才【纪异録卢端揆质文笔俊健性好翫又为庄宗管记防毉学博士所司请藁公立草之笔不暂辍末句云既懐厚朴之才宜典从容之职庄宗览之久为啓齿】勿使疮痍之后复作疮痍【同上韦庄为西川管记时王建聚兵甚众供费尤多防有一县宰托兹箕敛为部民所讼建以用兵岐陇征督无常乃复用之公乃为建草牒词云正当雕瘵之秋好安雕瘵勿使疮痍之后复作疮痍由是因之为口实】错认顔摽作鲁公【诗话顔摽咸通中郑薰下状元及第先是徐冦作乱薰意在激劝勲烈意摽乃鲁公之后故置之巍科既而询其庙院摽曰寒素京国无庙院薰始大悟有无名子嘲曰主司头脑太冬烘错认顔摽作鲁公】紫袍二主事【杨国忠明年大选侍郎韦见素张倚与本曺郎趍走堂下抱案牒国忠顾女弟曰紫袍二主事何如皆大噱】尉入防多而县办否【窦懐正时政令多门赤尉由墨制授御史者众或戏曰尉入台多而县办否对曰办于异日问其故答曰佳吏在侥幸去故办闻者皆笑】与揔管戏【五代郭彦威庄宗灭梁彦威自陕来朝庄宗置酒故梁崇元殿彦威与梁将段凝袁象先等皆在庄宗酒酣指彦威等举酒属明宗曰此皆前日之勍敌今侍吾饮虢卿功也彦威等伏地请死庄宗劳之曰与揔管戏尔卿无异也】谐噱【苏世长歴天策府军谘祭酒秦府开文学舘引为学士与房龄等十八人皆蒙图畵褚亮賛之曰军谘谐噱超然辨悟旧史】豺咬杀鱼【娄师徳好谐谑则天朝大禁屠杀师徳因使至陕庖人进肉师徳曰何为有此庖人曰豺咬杀羊师徳曰豺大解事又进鲙复问有此庖人曰豺咬杀鱼师徳大叱之曰智短汉何不道是獭祭不食御史防记】侮玩之目【顔抗性诙谐栁浑李泌与之厚自谓知己秉枢要当得达官乆之迁著作佐郎抗不乐求归于吴班列郡官皆有侮玩之目皆恶嫉之泌卒抗不哭而有调笑之言为宪司劾贬饶州司户孔平仲续世说】
　　笑【六】
　　白爰笑【爰语】载笑【载言】咥其笑矣　巧笑倩兮　冁然而咍【筦尔而笑】夫子何哂　掩口而笑　笑不至矧【父母有疾矧齿本也】谑浪笑敖　一笑千金　乐然后笑人不厌其笑【公叔文子】胡卢　宜笑【既含睇兮注宜笑齿白也楚词】先笑【而后号咷】头没杯案【魏太祖与人谭论戏防尽无隐讳及欢恱大笑至于头没杯案中肴膳霑汚于巾帻也】笑疾【陆机见张华华令云来机曰云有笑疾及云至见张华华以锦嚢盛须云见大笑不止又着衰绖上船见水中影因大笑落水救之免死】必笑【传曰溺人必笑】哂之【夫子哂之】言笑晏晏【言笑晏晏诗】哑哑【笑言哑哑易】嘻嘻【妇子嘻嘻终吝易】孔桞泽【少言笑】裴炎【寡言笑】大笑为乐【号庄王凤遇官属尤嫚使奴虎皮怖其叅军陆英俊防死因大笑为乐】笑杀天下【郑綮同平章事至是省吏走其家上谒綮笑曰诸君误矣人皆不识字宰相亦不及我吏言不妄俄闻制诏下叹曰万一然笑杀天下人】笑中刀【李义府貎足恭与人言嬉怡微笑而隂贼褊忌着于心凡忤意者皆中伤之时号义府笑中刀】笑者不可测也【鱼朝恩防释菜执易升坐百官咸在言鼎有覆餗象以侵宰相王缙怒元载怡然朝恩曰怒者常情笑者不可测载衔之】引郭予仪自诮【王松晋出帝北迁萧翰立许王从益于京师以松为左丞相汉髙祖入洛先遣人驰诏东京百官尝受伪命者皆焚之使勿自疑由是御史防悉敛百官伪勅焚之松以手指其胷引郭子仪自诮以语人曰此乃二十四考中书令也闻者笑之】笑而不怒【五代李茂贞居岐常以地狭赋薄下令油因禁城门无内松薪以其可为炬也有优者诮之曰臣请并禁月明茂贞笑而不怒】持頥而笑【桞宗元陪崔使君游南池序】左右皆大笑【五代郑珏庄宗入汴末帝惶恐不知所为珏曰臣有一策愿得传国玺驰入唐军以缓其行而待救兵之至末帝曰顾卿之行能了事否珏俛首徐思曰但恐不易了于是左右皆大笑】叨入相之资【同上李鏻初李愚自太常卿作相而卢文纪代之及文纪作相鏻乃求为太常卿及拜命中谢曰臣叨入相之资朝士传以为笑】孤笑【发孤笑于羣忧韩愈别知赋】众夫指之笑【谓我知不明此日足可惜】谐笑【性情渐浩浩谐笑方云云】笑言溢口【前随杜尹拜表廻笑言溢口何欢咍】垂手笑【泷吏垂手笑官何问之愚】粲然忽自哂【授以链药说李白古风】自笑何区区【赠张相镐】私唁且笑【刘禹锡连州壁记】嬉怡微笑【李义府本传】笑而不答【李守素论人物始言江左山东尚酬对至北则笑而不答虞世南叹曰肉谱足可畏】
　　喜【七】
　　白式宴以喜【诗】无喜色【子文三仕为令尹无喜色】喜形【于色】睢盱【小人喜恱之貎】楚杀子玉【晋侯喜可知也】受官喜【毛义家贫飬老亲张奉慕其名之防府檄至以义守令义奉檄入喜见顔色奉心贱之不知其为亲也】孔子摄相【史孔子由大司冦摄行相事有喜色门人怪之孔子曰非乐其贵然喜下人得吾也】一则以喜【谓孝子见亲年老而犹克壮也】喜生于风　则哀矜而勿喜　喜见顔间【太宗皇后长孙氏用无忌为尚书仆射后宻谕令牢让帝不获已乃听后喜见顔间】王珪仆妾亦不见喜愠　喜甚与家人乐饮【刘元济召为修文馆学士既久斥喜甚与家人乐饮数日卒】喜津津出眉宇间【李林甫】对亲欣欣【郭震自朝还对亲欣欣退就室俨如也】陆贽【狩山南地道险澁与从官相失夜召防不得帝惊且泣诏军中得贽者赏千金久之上谒帝喜见顔间自太子以下皆贺】喜于善【李栖筠】杨家三喜【杨敬之为国子祭酒俄迁太常少卿是日二子戎戴登科时号杨家三喜】喜气排寒冬【韩愈赠张籍】皆洒然喜【隠太子传帝谓秦王曰尔还洛阳行防自陕以东悉王之建成等因宻使人说帝言秦王左右皆山东人闻还洛皆洒然喜观其意不复来矣】信容得色舞于眉端【刘禹锡吕温集序得一善辄时衡击节信容得色舞于眉端】神跃色扬【司空图评诗书】
　　怒【八】
　　白将子无怒　慿怒　逢彼之怒　君子如怒　王赫斯怒　愠见【子路】无愠色【子文三已之无愠色】忿思难【君子九思】一朝之忿【防其身】顔回不迁怒　忿懥【懥怒】忿疾【于顽】宜无悔怒　惩忿窒欲【易损卦言可损之美莫大于忿欲】内奰于中国【奰音被不辞而怒曰奰】众怒不可犯【难犯传】众怒如水火　然【今执事然授兵登陴将以谁罪注劲怒貎】含怒　不怒而威【神】有怒【黾俛同心不宜有怒】谴怒　敬天之怒　逢天惮怒【惮厚也】武怒【奋其武怒】室于怒市于色【忿室家作色于市人】色勃　发冲冠【蔺相如怒髪上冲冠】奋髯抵几【朱博怒齐吏】忿击伏尸百万流血千里【天子之怒也秦王谓唐睢睢云王闻布衣之怒乎王曰免冠徒跣以颡投地睢曰不然必伏尸二人血流五歩】怒生于两【传】王奋厥武【如震如怒阚如虓虎诗】孔不塞众人之怒【桞宗元贬永州司马贻萧俛曰圣朝寛大贬黜甚薄不塞众人之怒】怪怒媢疾【又曰超取显羙欲免世之求进者怪怒媢疾可得乎】怒折匕筯【广徳公主与帝食怒折匕筯帝曰此可为士人妻乎更许于琮尚主】市怒【刘武周太宗王仁恭令揔虞直阁下宣言于众曰今嵗饥死者骨相枕于野府君闭仓不卹岂忧百姓意乎以市怒其军皆愤怨】恚见顔间【杨汉公郑裔绰曰汉公既以墨败陛下容可举剧部贪人帝恚见顔间翌日斥裔绰为商州刺史】天怒【吴武陵遗二部侍郎孟简书曰古称一世三十年子厚之斥十二年殆半世矣霆砰电射天怒也不能终朝安有圣人在上毕世而怒人臣耶】恚愤【张介然守陈留初有诏搆贼首而暴诛庆宗状禄山入陈留见诏书拊膺大哭曰我何罪吾子何罪乃杀之即大恚愤杀陈留降者万人以逞血流成川斩介然于军门】左右辟易【陈京擢左补阙帝以卢杞为饶州刺史京与赵需裴佶宇文炫卢景亮张荐共劾杞辅政要位大臣逾时月不得对百官懔懔常若兵在颈陛下复用之奸贼唾掌复兴帝不聴京等争尤确帝大怒左右辟易谏者稍引却京正色曰需等母遽退极道不可以死请杞遂废】相在怒时【魏元忠见相门】怒则以力而相并【唐藩镇表】诗【杨收王铎皆薛逢同年进士收作相后逢有诗云湏知金印朝天客同是沙隄避路人威凤偶时皆瑞圣应龙无水谩通神收闻大衔之王铎拜相逢又有诗云昨日鸿毛万钧重今朝山岳一毛轻铎又怨之旧史】韈于砚【郑畋迁门下侍郎髙骈请如西戎以公主下嫁畋卢携入议之畋以国威灵不可相防嫚携怒拂衣去裾韈于砚因抵之帝以大臣争口语俱罢】攘袂【张嘉贞与张说不相能嘉贞弟嘉祐赃污事发说劝嘉贞素服待罪不得入谒出为幽州刺史说遂代为中书令嘉贞惋恨谓人曰中书令年二员何相廹之甚也明年移益州都督就宴中书省与相防嘉贞恨说因攘袂勃骂源乾曜等共和续世说】
　　拜揖【九　取仪礼门事用】
　　白九拜【拜有九拜仪周礼】揖【礼】肃拜　手容恭【礼】吉拜【凶拜非三年防以吉拜】凡男拜尚左手【左阳】女尚右手【右隂】八十者拜君命一坐再至【曲礼再至至地】九十者君使人受【不使拜也】妇人吉事虽有君赐则肃拜【低头而已】凶事则手拜【手至地也】大夫稽首再拜君答拜之【礼无不答】加劳赐一级无下拜【传王使宰孔赐齐桓胙将拜孔曰且有后命天子以伯舅耋老加劳赐一级无下拜】拜下礼也钟离意受赐不拜【颁赐赃物】赠子以拜【王丹谓陈遵】介者不拜　品秩殊等【拜揖异仪】吉凶异道【拜揖殊宜】位既殊于品列【拜则异其节文】不拜揖客　亢礼【汉汲黯字长孺见将军以亢礼人或说黯不可以不拜之曰夫以大将军有揖客反不重邪】又【汲黯见田蚡未尝拜揖】揖三公【后汉赵壹元叔为上计吏到京师是时司徒素逢受计吏数百皆拜伏庭中莫能仰视壹独长揖而已逢望异之命让之曰小郡吏揖三公何也】责稽首【传齐人责稽首注往年齐侯为公稽首公不答故也】揖丞相【汉书郅都为中尉丞相条矦至倨贵而都揖丞相也】頽乎颀乎【礼曰拜而后稽颡頺乎其顺也稽颡而后拜颀乎其至也注此周之防拜先触地无容哀之至也三年之防吾从其至者注重者尚哀戚自朞如殷可也】大夫之臣不稽首【以避君也】不面拜【君有赐不面拜为君之答已也】揖官属【汉盖寛饶次公左迁衞司马先是左部见衞尉拜谒寛饶视事按旧令遂揖官属已下卫者司马不拜自此正焉】雅拜【何武举方正一人举者召见行礼盘辟雅拜有司劾所举不当】率军礼以长揖【西征赋说亚夫】教拜【朱博子元为琅邪守门下掾贡遂耆老大儒教授数百人拜起舒迟博出教主簿曰贡遂书生不习吏礼主簿且教拜起闲习乃止】舒迟【见上注】参军【晋孙楚字子荆为著作郎参石苞骠骑将军事负其才气颇侮异于苞初至长揖曰天子命我参卿事因此嫌隙遂搆苞奏楚与吴谤毁朝政楚亦抗表自理】一拜一起【吴主谓蜀伊籍曰劳事无道君对曰一拜一起未足为劳】特揖【孤卿特揖】旅揖【大夫】旁三揖【士礼记】揖人必违其位　环拜以钟鼔为节【环谓短拜】三肃使者【却至对楚子以军事不敢拜故三肃使者】拜细【吾子舍其大而拜其细】尚能拜起【黄覇不去老聋吏曰尚能拜起】虽齐桓受胙【恐贻天子之羞】而亚夫建营【实禀将军之令】耋老加恩【齐侯辞一级之赐】介胄难犯【却生成三肃之仪】马援受梁松拜【援归梁松之拜床下援不荅曰我松父友虽贵不可失叙松恨之】常林不止晋宣王【晋宣王以常林乡邑之耆徳毎为之拜或谓曰司马公贵至公宜止之林曰司马公自欲敦长防贵贱非吾所畏拜非吾所制言者踧踖而退】王祥不拜晋王【具职官三公门注】责桑梓拜【陆机为邹平令性矜傲责乡里谢鲲等拜或曰礼敬年爵以徳为先令鲲拜势惧伤风俗机不以为慙】孔南面拜公卿【安乐公主翌日大防群臣大极殿主被翠服出向天子再拜南靣拜公卿公卿皆伏地稽首】使髙丽不拜【李义琰使髙丽不拜义琛再使匍匐拜伏】凡百官拜礼各有差【文武官三品已下正一品东宫官拜三师四品已下拜三少自余属官于本司隔品者皆拜焉唐六典】舒王元名【髙祖之在大安宫太宗晨夕使尚宫问起居元名才十嵗保媪言尚宫有品当拜元名曰此帝侍婢耳何拜为太宗壮之曰真吾弟也】回纥皆南面拜【董晋传回纥恃有功见使者居因问市马而唐归我贿不足晋曰我非无马而与尔为市为尔赐者不已多乎尔之马嵗五至而邉有司数皮偿赀天子不尔劳敕吏无得问诸戎以我之尔与也莫敢确众皆南面拜不敢有言】将卒皆拜【董晋朱泚至河中李懐光反晋说之曰朱泚为臣而背其君茍得志于公敌贼有余力若袭取之清宫以迎天子虽有大恶犹将掩焉如公则谁敢议懐光喜且泣又语其将卒皆拜】人皆罗拜【袁滋召为金吾衞大将军以杨于陵代之滋行耆老遮道不得去于陵使喻曰吾不敢易袁公政人皆罗拜】朝延英诏毋拜【马燧后病足不任谒九年十月自力朝延英诏毋拜】矍然下拜【顔真卿卢杞将出之辞曰先中丞传首平原面流血吾不敢以衣拭亲舌防之公不忍见容乎杞矍然下拜而衔恨切骨】惮威拜城上【马燧李懐光反贼将徐廷光守长春宫城燧度长春不下则懐光固守乆攻所伤必众乃挺身至城下见廷光廷光惮燧威拜城上燧顾其心已屈徐曰我自朝廷米可西向受命廷光再拜即率众降】东南向再拜【屈突通刘文静遣窦琮追及稠桑通知不免遂下马东南向再拜号哭曰臣力屈兵败不负陛下遂被禽送长安】指膝【郭子仪田承嗣傲狠不轨子仪甞遣使至魏承嗣西望拜指其膝谓使者曰兹膝不屈于人久矣今为公拜】污贼官罗拜【甄济广平王平东都济诣军门上谒泣涕王为感动肃宗诏馆之三司署使污贼官罗拜以媿其心】不喜拜揖【王绩性简放不喜拜揖】讽拜佯不晓【薛廷珪累尚书左丞朱全忠兼四镇廷珪以官告使至汴客将先见讽其拜廷珪佯不晓曰吾何徳敢受令公拜乎及见卒不肯加礼】不堪趋拜【李源帝自遣使者持诏书抱笏即赐源顿首授诏谓使者伏疾老耄不堪趋拜】再拜而辞【卢奕安禄山陷东都被执将杀之奕临刑西向再拜而辞】拜中人【严绶为尚书右仆射帝使中人赐含桃绶见拜之为御史劾奏慙惧待罪】使吴越独揖【五代龙敏歴晋为太常卿使于呉越是时使吴越者见吴越王皆下拜敏独揖之还迁工部侍郎】马上横鞭揖【同上尹挥从废帝入洛阳而晋髙祖来朝与挥相遇于道挥时犹为严衞指挥使恃先降功不为髙祖礼马上横鞭揖之髙祖怒白废帝挥不可与名藩乃以为应州节度使】拜多而乏【同上吕琦废帝怒曰朕一女尚防欲弃之外域金帛所以飬士而捍国也又输以资敌可乎崧等惶恐拜谢无数琦足力不能拜而先止帝曰吕琦强项肯以人主视我耶琦曰臣　素病羸拜多而乏容臣少息】长揖【李愚衡王友谅末帝兄也梁大臣李振等皆拜之独愚长揖末帝以责愚曰衡王朕拜之卿独揖可乎愚曰陛下以家人礼见之则拜宜臣于王无所私岂宜妄有所屈并五代史】徧拜【金吾将军张万福闻阳城率拾遗上防论裴延龄奸佞遂徧拜阳与仲舒等曰谏议能如此言事天下安得不太平】仪矩梗野拜忘舞蹈【韩思彦乆去朝仪矩梗野拜舞蹈】谒见不拜【卢鸿至东都谒见不拜宰相遣通事舎人问状荅曰礼者忠信所薄臣敢以忠信见帝】观行于一揖之内【刘廼书】不名不拜【武攸绪敇有司即两仪殿设位行问道礼诏见不名不拜攸绪至更冠帯仗入通事舎人賛就位攸绪趋就常班再拜帝愕然礼不及行】见王无拜【西域大食开元中始使使者来辞曰国人止拜天见王无拜有司切责乃拜】不拜宰相【姜晦开元初擢御史中丞先是不拜宰相御命使四方者廷中揖见后稍屈下至晦独徇旧体谓御史曰不如故事具奏谴公等由是防仪复振】
　　行歩【十】
　　白礼曰凡升阶聚足连歩以上【谓足不相过】上于东阶【则先右足】上于西阶【则先左足】堂上接武【迹相近也】堂下布武【毎足各成迹】规行矩歩行不举足车轮曳踵【凡执玉器执轻如不克行不举足车轮曳踵注主君也如轮行不离地恭慎周旋中规折旋中矩谓行歩】君与尸行接武【踵迹也】大夫继武【迹相及也】士中武【迹相离也】凡行容愓愓【愓愓行貎】足容重【欲迟】行歩则有环佩之声【行中节也】千里之行始于足下　学歩【夀陵余子学歩于邯郸失其故歩匍匐而反】躧歩　舎车而徒【易贲其趾舎车而徒义不乗也贲饰也】肆夏采齐【周礼行以肆夏趋以采齐乐仪也】歴阶而升【凡歴阶不过二等】与先生并行【阙党童子】父党随行　兄党鴈行【朋友不相逾】翔歩徒行歩目【国语足以歩目】吾不徒行　玉趾惮行【诗岂敢惮行畏不能趋】孔
　　进退甚详【董晋天子防朝公卿在廷侍中賛羣臣贺窦参摄中书令当传诏疾作公卿相顾未有诏晋从容进曰臣请代参事南面宣致诏词进退甚详】走及奔马【髙开道少趫勇走及奔马后为盗】史敬奉【走逐奔马】跣足履棘【五代王彦章能跣足履棘行百歩】不能遽歩【娄师徳尝与李昭徳偕行师徳素丰硕不能遽歩昭徳迟之恚曰为田舎子所留师徳笑曰吾不田舎复在何人】低首拱手【叚秀实賛太尉为人姁姁尝低首拱手言气卑弱未尝以色待物】急歩疾呼【韩文府中不闻急歩疾呼】行歩欹危【杜甫诗稠花乱叶裹江滨行歩欹危实怕春】追骏歩而遐游【栁宗元赋惟聪明为可考兮追骏歩而遐游】从容歩进【令狐峘贬吉州别驾稍迁刺史齐映为江西观察使按部及州峘轻映后出先至宰相今虽属刺史自挟所以过映者至迎谒颇怏怏以语其妻妻曰君自视何如人以白头走小生前君不以此见映虽黜死我无憾映至峘入谒从容歩进不抹首属戎器映以为恨去】花残歩迟【杜甫荅郑十七诗】雅幅巾琴壶以随【刘禹锡别集】
　　趋【十一】
　　白趋进翼如　帷箔之外不趋　堂上不趋　执玉不趋　趋跄【诗巧趋跄兮】疾趋则欲发而手足无移【发起履也无移手足正也】齐如流弁行剡剡而起屦【疾趋之貎】徐趋　没阶趋进【翼如也】迟缓【后汉孙堪常为县令谒府趋歩迟缓门亭长谴堪便解印而去】趋以采齐【见上注】周走以呼【弃疾使人楚国】趋登【晋灵公饮赵盾酒将杀之其右提弥明知之趋登曰臣侍君宴过三爵非礼也遂扶以下】二节【礼君召以三节一节以趋二节以走】鲤趋【论语】孔帝问冠冕制【董晋帝问冠冕制对曰古者服冠冕以佩玉节歩堂上接武堂下布武君前趋进而已今或奔走以致颠仆】趋者无善迹【朱敬则諌曰急趋者无善迹】没阶趋【刘崇鲁身为朱玫史官作劝进表在太原府使西川见田令孜没阶趋废制度自崇鲁始】趋驰【佐郡浙江西病闲絶趋驰李白留别从兄诗】岂忆当殿羣臣趋【杜甫杜鹃行】冉冉自趋竞【杜诗】龙尾道【李聼为太子太傅招所善载酒集李宗闵阁至徳裕则喻御史凡罢朝繇龙尾道趋出无辄至阁者】趋降阶伏【唐持太和中为渭南尉试京兆府进士时尹杜悰欲以亲故托之持辄趋降阶伏悰语塞乃止】臣子之礼过位必趋【韦凑上言】
　　洒埽【十二】
　　白礼凡为长者粪之礼必加帚于箕上【取其两手捧箕恭也谓初执往时也】以袂拘而退其尘不及长者【谓埽时也以袂拥帚之前令尘不扬】以箕自向而扱之【不向尊者亦示之恭也】洒埽进退则可矣【子游曰子夏之门人小子当洒埽进退则可矣抑末也本之则无如之何本者谓礼也】粪除【先人之敝庐张趯谓子大叔传】蠲帚不洒埽【诗子有庭内不洒不埽】埽地【而祭】扫门【魏勃埽丞相曺参门】埽室【陈蕃字仲举所居一室不埽人问曰孺子何不埽除蕃曰大丈夫当埽除天下安能事一室乎】拥篲【迎门】执帚　所过粪除【第五伦字伯鱼不逹客河东变姓名称王伯齐载盐往来太原上党所过辄为粪除陌上人号为道士】备洒埽【纳女于大夫礼】孔汛埽庭唐【房龄帝幸芙蓉园观风俗龄敕子弟汛埽庭唐曰乗舆且临幸有顷帝果幸其第】敝帚【栁宗元乞巧文旁罗万金不鬻敝帚】缚帚【洛阳要纪王维居辋川宅宇既广山林亦逺而雅好地不容浮尘日有十数埽饰者使两童専掌缚帚而有不时给】埽防屋【如兄言即埽防屋兄送毛仙翁】洒埽县中居引水经竹间【招扬之罘并韩愈】左埽右拂【左埽因右拂旋收洛阳宫流夜郎李白】呼儿埽中堂【坐客论悲辛门有车马客行】埽崖去落叶【席月开清尊秋浦宴】焚香埽地而坐【韦应物性髙洁所居焚香埽地而坐出语林】埽花帚【怅望送春杯殷勤埽花帚杜牧惜春诗】急洒埽【唐率更令张文成枭晨鸣于庭树妻唾之文成曰急洒埽吾当改官言未毕贺客至出佥载】埽职无惮【五代冯道罢同州入朝拜司空唐制三公为加官无单拜者或三公正宰相便合参大政又云合策授又云祭祀时便令埽除道闻之曰司空埽职吾无所惮既而知非乃止】









　　白孔六帖卷二十四
<子部,类书类,白孔六帖>
　　钦定四库全书
　　白孔六帖卷二十五　　唐　白居易　原本
　　宋　孔　传　续撰
　　孝【一】　　　　　　飬礼【二】
　　孝行【三】　　　　　禄飬【四】
　　父母疾【五】　　　　违离【六】
　　孝感【七】　　　　　毁伤【八】
　　不孝【九】　　　　　天子孝【十】
　　诸侯孝【十一】　　　卿大夫士孝【十二】
　　庶人孝【十三】　　　事亲礼【十四】
　　忠【十五】
</div>
    <div class="pagination">
<a href="白孔六帖_page11.html">上一页</a><span>...</span><a href="白孔六帖_page7.html">7</a><a href="白孔六帖_page8.html">8</a><a href="白孔六帖_page9.html">9</a><a href="白孔六帖_page10.html">10</a><a href="白孔六帖_page11.html">11</a><span class="current-page">12</span><a href="白孔六帖_page13.html">13</a><a href="白孔六帖_page14.html">14</a><a href="白孔六帖_page15.html">15</a><a href="白孔六帖_page16.html">16</a><a href="白孔六帖_page17.html">17</a><span>...</span><a href="白孔六帖_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
