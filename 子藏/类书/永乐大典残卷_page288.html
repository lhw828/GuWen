<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 288 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 288 页/共 331 页</h1>
    <div class="content">　　《临淄伯公羊高像赞》：高也解经，辨惑咸服。学官所傅，齐名左谷。追奖肇封，展公允属。斗典弥缝，时文载郁。
　　谷梁赤像
　　【庙学典礼本末】
　　《睢杨伯谷梁赤像赞》：仲尼作，经获麟绝笔赤也发挥奥，义斯出。立学名家，道隆圣日。列爵疏封，式崇儒术。
　　伏胜像
　　【庙学典礼本末】
　　乘氏伯伏胜。秦博士。像赞：伏生明经，为秦博士。祖习微言，流离耄齿。壁藏其文，口传厥旨。建号旌儒，锡封仁里。
　　高堂生像
　　【庙学典礼本末】
　　莱芜伯高堂生，汉博士。像赞：奏历告穷，炎灵启祚。笃生令人，允贞王双。名教斯崇，礼文有素。勤封告成，式昭余裕。
　　毛苌像
　　【庙学典礼本末】
　　乐寿伯毛苌，汉博士。像赞：孔徒受业，商也言诗。研精古训，谁其嗣之。毛公兴学，求代师资。疏封锡命，礼治祯期。
　　戴圣像
　　【庙学典礼本末】
　　考城伯戴圣，汉九江太守。像赞：安上治民，惟礼为急。赖君大儒，发挥讲习。传授实繁，其孝遂立。均庆流封，宠音斯及。
　　孔安国像
　　【庙学典礼本末】
　　曲阜伯孔安国，汉临淮太守像赞曰：显显临淮，圣人之系。训传遗文，克示永世。绘像庙庭。聿章善继。东巡受封，是为玄契。
　　刘向像
　　【庙学典礼本末】
　　彭城伯刘向，汉中垒校尉。像赞：汉室之出，谷梁典兴。子政大儒，焕乎先觉。道业光显，风流遐邈。展教逄辰，宠章优渥
　　杨雄像
　　【庙学典礼本末】
　　成都伯杨雄，字子云，汉代人。赞曰：笃志好学，渊载苦人。三世一官，强颜诋秦。法言太玄，出入圣神。德名为几既久愈新。
　　【元一统志】
　　在绵州，鲁国先生唐庚，字子西，作《祠堂记》云：绵州杨子云石像，李白诗书于此。
　　郑泉像
　　【庙学典礼本末】
　　中侔伯郑众，后汉大司农卿像赞，赞曰：经礼三百，垂世作程。仲师为训，其义难明。周官先觉，汉室名卿。元封班庆，茂爵斯崇。
　　贾逵像
　　【庙学典礼本末】
　　岐阳伯贾逵，后汉待中，像赞赞曰：猗欤景伯，为世通儒。发明左氏，富四不诬。礼成大报，泽浃中区。躬生旧里，垂劝生徒。
　　杜子春像
　　【庙学典礼本末】
　　侯氏伯杜子春，后汉河南人，像赞，赞曰：三川二室，英灵所钟。学穷周制，誉蔼儒宗。杏坛阙里，差有比踪。一命作伯，庆我天封。
　　马融像
　　【庙学典礼本末】
　　扶风伯马融，后汉南郡太守，像赞，赞曰：季长博洽，为世通儒。名立训传，善诱生徒。东观文焕，南国化孚。躬生之赠，明我升符。
　　卢植像
　　【庙学典礼本末】
　　良乡伯卢植，后汉北中郎将，像赞，赞曰：堂堂子干，学洞令古。业绝师问，聘友四府。登朝抗议，排戈赴主。于载告成，遂联王组。
　　郑康成像
　　【庙学典礼本末】
　　高密伯郑康成，名女，后汉大司农卿，像赞，赞曰：汉德云季，艺文垂舛。实生纯儒。克明大典。觉徒既盈，师道益显，疏爵昌辰，兑章积善。
　　【宋文景难跖集】
　　《魏志锺会传》王弼注《周易》刻木为郑元象驳元误，必呵此之。后见郑为厉而卒。
　　服虔像
　　【庙学典礼本末】
　　荣阳伯服虔，后汉九江太守，像赞，赞曰：子慎清介，文采详练。情通经史，爰作训传。百世之下，皇明乃日卷。登岱锡封，永昭庙奠。
　　何休像
　　【庙学典礼本末】
　　任成伯何体，后汉谏议大夫，像赞，赞曰：何侯传经，含章履温。作为墨守，具在专门。仙问接统，惊冕推恩。思乐胶序，儒风益尊。
　　王肃像
　　【庙学典礼本末】
　　司空王肃，魏卫将军太常兰亭侯，像赞，赞曰：子雍秉彝，凛然正色。远学多闻，能躬先识益厚增高，崇儒尚德。水土追荣，册书再饰。
　　王弼像
　　【庙学典礼本末】
　　偃师伯王弼，魏尚书郎，像赞，赞曰：易之为教，洁净精微。卓哉辅嗣，极虑研几。大才逸离，玄理发挥。庆成疏爵，用峻等威。
　　范宁像
　　【庙学典礼本末】
　　新野伯范宁晋豫章太守，像赞，赞曰：豫章笃孝，通揽坟籍。研讲婉。沉精善释。集裁群疑，敷陈至颐连隅庆成。疏封儒泽。
　　杜预像
　　【庙学典礼本末】
　　司徒杜预。字元岂页，晋南大将军，富阳侯。赞曰：博学多通。昔称傅癖。释例既详，异端斯式。建我庆成，布昭纯锡。追锡公台，增芳流名。
　　韩愈像
　　【庙学典礼本末】
　　昌黎伯韩愈，赞曰：偶智斯文，不胶於物。驰鹜杨马，非包於曲。富泽孔周，触排老佛。言以道付，世行为一。
　　【魏秦东轩杂录】
　　欧阳文忠，素典晏公无它，但自即席赋雪诗后，稍稍相失。晏一日指韩愈画像语坐客曰：此貌大类欧阳修，安知修非愈之后也。吾重修文章，不重它为人。欧阳亦每谓人曰：晏公小词最佳，诗次之，文又次于诗，其为人又次於文也。其文人相轻而然耶！
　　【孙烛胡先生集】
　　《跋淳安县学昌黎先生像》先生尝贬连之阳山连之学。有先生像，实张献公所藏。善本，今连州守阵侯晔摹以遗淳安丞。魏君鹿宾，而某获见焉，再世所传昌黎先生像多妄，乃江南韩熙载耳。拜叹曰：呜呼伟哉！此皇甫持正所谓瑞人神士，朗出天外，不可梯接者耶！东翁所谓：“骑龙白云乡，飘然来帝旁者耶。英风奇气凛凛若此。宜其文起八代之衰，而道济天下之溺。忠犯人主之怒，而勇夺三军之帅也。宜其能开衡山之云，驯鳄鱼之暴也。五百年之间，必有名世者。天之赋予，其轻也哉！按先生自道，有慢肤多汗，腰腹空大之语，此本尚颇不合。至其精神照世，则决非他人无疑矣。阵侯爱文好古，尤慕先生，项岁宰淳安，作便齐，植松竹，曰“读书林”今在连筑堂，曰“仰韩”。其风流趣尚美矣。犹不忘淳安之士，而属魏君刻先生像于其学。魏君又贤，满秧迫去，犹卷卷就兹事，皆宜书。俾传之者，有以知其所从来也。绍熙壬子岁，闰二月甲演，后学会稽，孙某谨识。
　　【宋刘公是先生集】
　　韩文公画像分题：微言昔泼绝，大道随荒榛。上下千岁间，天将复斯文。若人实命世，述作参鬼神。横制万里波，不为流俗珍。大音破昏声。有若雷霆震。惜乎世莫用，竟以奇怪闻哀哉揭阳贬，势屈道则伸。孔子亦有言，求仁而得仁。我昔读其书，固常见其人。迩来观遗像，忽若平生亲。输扁不言巧，丹青岂复真。尚存高山意，俯仰异日新。
　　【黄庶伐檀集】
　　赋得退之画像：功名已写后世耳，身入人间图画看。叹息浮图满天下。犹疑怒发尚冲冠。
　　周敦颐像
　　【朝学典礼本末】
　　道国公周敦颐。
　　【宋朱晦庵集】
　　濂先生书像赞：道丧千载，圣远言淹。不有不觉，孰我人。书不尽言，图不尽意。风月无边，庭草交翠。
　　【元陈杰自堂存稿】
　　题濂溪画像耳卒盎真元会，杨休穆宣。定非三代下，自得六经先。翠草红莲地，光风霁月天。几神千载悟，纸上更须圈
　　邵雍像
　　【朝学典礼本末】
　　新安伯邵雍。
　　【朱晦庵集】
　　康节先生画像赞：天挺人豪，英迈盖世。驾风鞭霆，历览无际。手探月窟，足蹑天根。闲中今古，静里乾坤
　　程颢像
　　【朝学典礼本末】
　　河南伯程颢。
　　【朱晦庵集】
　　明道先生书像赞：杨休山立，玉色金声。元气之会，浑然天成。瑞日祥云，和风甘雨。龙德正中，厥施斯普。
　　程颐像
　　【朝学典礼本末】
　　伊阳伯程顺，字正叔。
　　【宋户和静先生集】
　　题伊川先生像，敦至蜀累年，见伊川先生书像数本最得其真。然望之俨然，即之也温，殆非画工所能傅也。学生祈宽，好学守道。欲刊诸后，以傅久远，其志益可佳矣。门人河南尹火享题。
　　【朱晦庵集】
　　伊川先生书像赞：规圆矩方，绳直准平。允笑君子，展也大成。布帛之文，菽粟之味。知德者希孰识其贵《语录》云。伊川之言，久看方好，故云。
</div>
    <div class="pagination">
<a href="永乐大典残卷_page287.html">上一页</a><span>...</span><a href="永乐大典残卷_page283.html">283</a><a href="永乐大典残卷_page284.html">284</a><a href="永乐大典残卷_page285.html">285</a><a href="永乐大典残卷_page286.html">286</a><a href="永乐大典残卷_page287.html">287</a><span class="current-page">288</span><a href="永乐大典残卷_page289.html">289</a><a href="永乐大典残卷_page290.html">290</a><a href="永乐大典残卷_page291.html">291</a><a href="永乐大典残卷_page292.html">292</a><a href="永乐大典残卷_page293.html">293</a><span>...</span><a href="永乐大典残卷_page289.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
