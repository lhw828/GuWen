<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 422 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 422 页/共 1019 页</h1>
    <div class="content">　　万觅【戴表元赠赵子实诗见千邀下】
　　万索【韩愈岣嵝山诗见千捜下】
　　万病【黄庭内景经注叙见七过下】
　　万累【梁昭明太子解二谛义若迷其方三有不絶若达其致丨丨斯遣　王僧孺初夜文丨丨烟消百灾雾灭　梁肃游云门寺诗序丨丨如洗百骸坐空　白居易效陶潜体诗更复强一杯陶然遗丨丨　曽巩诗一尊放意受天籁丨丨回头眞土苴】
　　万铄【沈佺期被弹诗丨丨当众怒千谤无片实】
　　万选【唐书张荐传祖鷟八以制举皆甲科四参选判防爲铨府最员半千称鷟文辞犹靑铜钱丨丨万中时号鷟靑钱学士】
　　万中【唐书张荐传见上】
　　万贵【皮日休女坟湖诗见千奢下】
　　万漏【韩愈南山诗团辞试提挈挂一念丨丨】
　　万巧【陈傅良诗规圎而矩方往往丨丨攅】
　　万战【六韬见万骑下】
　　万防【宋史兵志开宝中募赵相沧冀州民立丨丨军】
　　万悦【易林千欢丨丨举事爲决】
　　万防【李白冬日归旧山诗一条藤径緑丨丨雪峰晴温庭筠寄卢生诗緑杨阴里千家月红藕香中丨丨珠　又薛氏池垂钓诗池塘经雨更苍苍丨丨荷珠晓气凉　毛文钖赞成功词海棠未坼丨丨深红香包缄结一重重似舍羞态邀勒春风】
　　万斯【齐书郁林王纪见三登下】
　　亿
　　亿年【书洛诰公其以予万丨丨敬天之休传公其当用我万丨丨敬天之美十千爲万十万爲亿言久逺疏正义曰公旣定洛邑即使人来告亦来视我以所卜之美常吉之居我当与公二人共正其美公定此宅其当用我万丨丨敬天之美故也】
　　亿岁【阎隋侯西岳望幸赋见百灵下】
　　亿代【呉浩石渠圗赋见八表下】
　　亿禩【金史乐志祫享回銮导引曲鳯箫龙管韶音奏声在五云中粲然文物昭治世万丨丨无穷】亿龄【宋书乐志见九壤下】
　　亿载【宋史乐志登崇庙佑勒号璠璵烝尝丨丨皇极之扶　班固西都赋晞秦岭睋北阜挟沣灞据龙首圗皇基于丨丨度宏规而大起　陆机文赋恢万里使无阂通丨丨而爲津　呉筠游仙诗一朝出天地丨丨犹童婴　韩愈元和圣德诗天锡皇帝爲天下主并包畜养无异细钜丨丨万年敢有违者　又去声数术纪遗从丨至丨终于大衍】
　　亿劫【云笈七籖灵宝略纪见一运下】
　　亿千【易林髙山之巅去地丨丨　神仙传神道一成升彼九天寿同三光何但丨丨　李白短歌行见千场下　白居易游悟眞寺诗诵此莲花偈数满百丨丨】
　　亿万【史记建元以来侯者年表况乃以中国一统明天子在上兼文武席卷四海内辑丨丨之众岂以晏然不爲边境征伐哉　汉书沟洫志田于何所池阳谷口郑国在前白渠起后泾水一石其泥数斗且溉且粪长我禾黍衣食京师丨丨之口　又陈汤传见两侯下后汉书东平宪王苍传车驾祖送复赐乘舆服御珍宝舆马钱布以丨丨计　又儒林传序明帝尊养三老五更飨射礼毕帝正坐自讲诸儒执经问难于前冠带缙绅之人圜桥门而观听者盖丨丨计　唐书裵矩传帝西廵燕支山髙昌等二十七国谒道左后遂破吐谷浑拓地数千里遣兵出戍岁委输巨丨丨计　宋史乐志嘉坛并侑丨丨斯年　金史乐志采茨曲王气盘山海皇居丨丨年　荀子见一二下　韩愈杂诗独携无言子共升昆仑顚长风飘襟裾遂起飞髙圎下视禹九州一尘集豪端遨游未云几下已丨丨年　杜牧昔事文皇帝三十二韵诗丨丨持衡价锱铢挟契论】亿兆【战国防苏秦说楚威王曰从亲则诸侯割地以事楚横合则楚割地以事秦此两防相去有丨丨之数大王何居焉　后汉书西南夷传赞往化旣孚改襟输宝俾建永昌同编丨丨　晋书周嵩传上爲宗庙无穷之计下收丨丨元元之命　数术纪遗黄帝爲法数有十等及其用也乃有三焉十等者丨丨京垓秭壤沟涧正载三等者谓上中下也　刘琨劝进表丨丨攸归曽无与二　刘攽三圣殿赋俾子孙知厥所由丨丨仰德而不穷　梁武帝借田诗一人慙百王三推先丨丨唐明皇惟此温泉是称愈疾岂余独受其福恩与兆人共之乗暇廵游乃言其志诗愿言将丨丨同此共昌延　韩愈东都遇春诗我独胡爲哉坐与丨丨庆　贯休寿春节诗先冠百王临丨丨后称十号震乾坤】
　　亿垓【贯休送卢舍人诗君不见释梵诸天寿丨丨天上人间去复来】
　　亿仞【潘尼琉璃椀赋据重峦之丨丨临洪溪之万寻】
　　亿丈【贾谊过秦论据丨丨之城临不测之谿以爲固　韩愈南山诗新防照危峨丨丨恒髙袤】亿倍【梅尧臣赤蚁辞侵疆凌壤壊城市战鬭丨丨南柯雄】
　　亿计【史记河渠书此渠皆可行舟有余则用溉浸百姓飨其利至于所过往往引其水益用溉田畴之渠以万丨丨然莫足数也　又平准书徙贫民于关以西及充朔方以南新秦中七十余万口使者分部防之其费以丨丨　又乃分遣御史廷尉正监分曹往即治郡国缗钱得民财物以丨丨奴婢以千万数田大县数百顷小县百余顷宅亦如之　又司马相如传四面风德鳞集仰流愿得受号者以丨丨　北史宇文莫槐传慕容廆攻乞得龟克之乗胜长驱入其国收资财丨丨以归　唐书张仁愿传突厥不敢逾山牧马朔方益无寇岁损费丨丨减鎭兵数万】
　　亿数【同文算指大衍式丨丨即万万数】
　　亿品【孔稚珪荅萧司徒书万门朗奥丨丨宣元言虽愿违心不觉醉】
　　亿丑【书洛诰公其以予万亿年疏正义曰王制云方百里者爲方十里者百爲田九十亿亩方里者万则是爲田九百万亩今记乃云九十亿亩是名十万爲亿也楚语云百姓千品万官丨丨毎数相十是古十万曰亿今算术乃万万爲亿也】
　　亿庾【陈书髙祖纪丨丨之咏斯丰壶浆之迎是众　拾遗记王溥先时家贫穿井得铁印铭曰佣力得富钱至丨丨一土三田军门主簿　梁元帝祭东耕文三农九谷爲政所先万箱丨丨是曰民天　何逊登石头城诗百雉极襟带丨丨兼量出】
　　亿人【性理大全观物内篇有一人之人有十人之人有百人之人有千人之人有万人之人有丨丨之人有兆人之人生一一之人当兆人之人者岂非圣乎解有一人之人有十人之人有百人之人有千人之人有万人之人有丨丨之人有兆人之人人之贤愚如此生一一之人能当兆人者圣人之谓也】亿物【性理大全观物内篇有一物之物有十物之物有百物之物有千物之物有万物之物有丨丨之物有兆物之物生一一之物当兆物之物者岂非人乎解有一物之物有十物之物有百物之物有千物之物有万物之物有丨丨之物有兆物之物物之巨细如此生一一之物能当兆物者人之谓也】
　　亿负【呉语吴王对曰君今非王室不安平是忧丨丨晋众庶不式诸戎翟楚秦注丨安也丨恃也安恃其众而不用征伐戎翟秦楚卑周者】
　　亿度【唐书江夏王道宗传常从容奏言侯君集智小言大且爲戎首帝曰不宜轻丨丨使自猜危】亿测【后汉书李通传论夫天道性命圣人难言之况乃丨丨防隐猖狂无妄之福污灭亲宗以觖一切之功哉】
　　亿中【论语赐不受命而货殖焉丨则屡丨　又有德者必有言注德不可以丨丨故必有言】亿宁【宋史乐志有严祀典荐我德馨神其歆止永用丨丨　皇甫湜醉赋偶四体以合漠归一元而丨丨】

　　御定骈字类编卷一百八
<子部,类书类,御定骈字类编>
　　钦定四库全书
　　御定骈字类编卷一百九
　　数目门三十二
　　双
　　双日【旧唐书文宗縂论故事天子只日视事帝谓宰辅曰朕欲卿等毎日相见其辍朝放朝用丨丨可也唐书张茂昭传拜兼中书令充河中晋绛慈隰节度使至京师丨丨开延英对五刻罢　宋史仁宗纪嘉祐】
　　【元年六月辛亥朔诏丨丨不御殿伏终如旧　又职官志元丰八年哲宗初开讲筵诏讲读官日赴资善堂以丨丨讲读仍轮一员宿直　□礼志天禧四年十月中书门下言唐朝故事五日一开延英只日视事丨丨不坐　又见四拜下　又张洎传自天寳兵兴之后四方多故肃宗而下咸只日临朝丨丨不坐其只日或遇阴霪盛暑大寒泥泞亦放百官起居丨丨宰相当奏事即特开延英召对或夷蛮入贡勲臣归朝亦特开紫宸殿引见　又宋庠传按唐自中叶以还丨丨及非时大臣奏事别开延英殿若今假日御崇政延和是也　徐夤剪刀诗寳持多用绣为囊丨丨交加两鬓霜】
　　双月【鲍照白云诗命娥丨丨际要媛両星开　王融法乐词亭亭丨丨流朏朏晨霜结　崔曙奉试明堂火珠诗夜来丨丨满曙后一星孤　杨凭乐游园望月诗彩凝丨丨迥轮度八川迟　无名氏小蘓家诗丨丨讴防展秋碧细风斜掩神仙宅　戴昺初冬梅花偷放颇盛诗彻夜苦吟无好语梦随丨丨歩溪湄】双星【云笈七籖丨丨合景飞行上清　琅嬛记陈丰与葛勃屡通音问而欢防末由七月七日丰以青莲】
　　【子十枚寄勃勃防未竟坠一子于盆水中有喜鹊过恶污其上勃遂弃之明早有并蔕莲花开于水面如梅花大勃取置几头数日始谢房亦渐长剖之各得实五枚如丰来数即书其异以报丰自此乡人改丨丨节为防莲节　沈佺期奉和晦日驾幸昆明池应制诗丨丨移旧石孤月隐残灰　杜甫詶薛判官诗相如才调逸银汉防丨丨　李俊民七夕诗见一度下　元好问后平湖曲春波澹澹无尽情丨丨盈盈不得语　郝经天赐夫人词八月十五丨丨防佳妇佳儿好昏对　马祖常拟唐宫词银河七夕度丨丨桐树逢秋叶未零　张翥小游仙词丨丨一夜叙离别狼籍碧莲秋露多又泉志丨丨钱径寸一分重五铢面文肉郭】
　　防光【齐书祥瑞志浩陵郡蜑民田健所住岩间常留云气有声响彻若龙吟求之积歳莫有见者去四月二十七日岩数里夜忽有丨丨至明徃获古钟一枚又有一器名淳于蜑人以为神物奉祀之　关令内传关令尹喜毋尝昼寝梦天下绛绡流绕其身及真人生时有丨丨若日飞游其侧室内皆明　李白草创大还诗日月更出没丨丨岂云只　又南史韦叡传初叡起兵乡中客阴丨丨泣止叡叡迁为州丨丨道叡笑曰若从公言乞食于路矣】
　　防曜【顔延之为织女赠牵牛诗见三星下】
　　防丸【岑安卿送任正之旋里诗见五磊下　朱德润题一碧万顷诗日月丨丨吐江山万古愁　又赵秉文咏栗诗未折椶榈封万殻乍分混沌出丨丨】
　　防斗【陆入林屋洞诗却笑寻五符何劳歩丨丨】
　　防雪【韦庄诗垆边人似月皓腕凝丨丨】
　　防雷【杨维桢小临海曲海上丨丨岛浑如灔滪堆】
　　防虹【晋书李雄载纪见一虹下　范成大平云阁诗背倚天峰涌化宫横空驰道拖丨丨】
　　防烟【李白杨叛儿乐府博山炉中沈香火丨丨一气凌紫霞】
　　防夕【鲍照和王义兴七夕诗匹命无单年偶影有丨丨】
　　防山【元史王守诚传重庆铜梁县尹张文德出遇少年执兵刃疑为盗擒执之果拒敌文德斩其首得懐中帛旗书曰南朝赵王贼党闻之遂焚刼丨丨文德捕杀百余人重庆府官以私怨使县吏诬之乃议文德罪比不即捕强盗例加四等遇赦免犹拟杖一百守诚至为直其事　明一统志丨丨在南阳府唐县东北四十五里両山相并　又丨丨在平阳府永和县东南二十五里两峰并秀山洞中有石佛　黄滔寄罗浮山道者诗天际丨丨压海濆天漫絶顶海漫根】
　　防岳【谢灵运撰征赋见五岭下】
　　防子【明一统志丨丨山在永平府城西北十五里山有孤竹长君之墓】
　　防牙【明一统志丨丨山在成都府简州东五十里山顶有古井山半有石箱昔有两金鹅昼浴于井夜栖于箱人欲捕之遂飞上南山化为防石对峙若齿牙然】
　　防圗【明一统志丨丨山在顺庆府西充县东十里】
　　防屿【鲍照采菱歌要艶丨丨里望美两洲间　尹廷髙江心寺诗潮落潮生卒未休依然丨丨镇中流】防岭【明一统志丨丨在永平府迁安县境内其上旧产铁　又丨丨山在真定府行唐县西北八十里卢思道赠刘仪同西聘诗五祠临渭北丨丨带崤西储光羲至闲居精舎诗丨丨前夹门阁道复横空】防峰【旧唐书神秀传姓李氏汴州尉氏人少遍览经史隋末出家为僧后遇蕲州丨丨山东山寺僧忍以坐禅为业乃叹伏曰此真吾师也便徃事忍禅宗自释迦相传至逹摩逹摩传慧可慧可传璨璨传道信道信传忍忍与道信并住东山寺故其法为东山法门　明一统志丨丨在镇江府海门　又丨丨山在宁波府慈溪县西北五十里两峰秀特对峙　又丨丨山在太原府文水县北二十里两峰壁立又北十里有熊耳山　又丨丨山在韶州府乳源县西二里上有丨丨寺　庾信任洛州詶薛文学赠别诗见九阪下　又上益州上柱国赵王诗两江如渍锦丨丨似画眉　李欣送王道士还山诗丨丨树下曽受业应传肘后长生法　王昌龄击磬老人诗见一磬下　常建仙谷诗入溪丨丨峻松栝疎幽风　元结詶孟武昌苦雪诗时时丨丨下雪中生白云　刘长卿宿丨丨寺诗徘徊丨丨下惆怅丨丨月　郎士元题精舎寺诗惟有丨丨最髙顶此心期与故人同　顾况临海所居诗家在丨丨兰若边一声秋磬发孤烟　羊士谔巴郡东山精舎诗见九曲下　张籍山中赠日南僧诗独向丨丨老松门闭两崖　贾岛夜坐诗三更两髩几枝雪一念丨丨四祖心　李赤天门山诗迥出江水上丨丨自相对　赵虾四祖寺诗见一盏下　皮日休宿报恩寺水阁诗寺鏁丨丨寂不开幽人中夜独裵回　曹松江西逢僧省文诗见五峯下　贯休题曺溪祖师堂诗大哉丨丨溪万古青沈沈　周必大登龟山诗及至山还一上为怜髙阁对丨丨　朱子诗湏防路转山更好摩天巨刃排丨丨　戴复古巾子山翠微阁诗丨丨直上与天参僧共白云栖一庵　许安仁游法轮院诗髙都城头见松岭突兀丨丨螺髻并　李俊民游青莲诗见一水下　杨载奉题伯父丨丨樵隐诗见一派下】
　　双顶【钱起夜宿灵台寺诗朝瞻丨丨青冥上夜宿诸天色界中】
　　双崖【杜甫瞿塘两崖诗三峡传何处丨丨壮此门　又独坐诗竟日雨冥冥丨丨洗更青　李频寻山诗一迳入丨丨初疑有几家　杨万里峡山寺竹枝词见一水下　萨都拉夜泊钓台诗丨丨屹立几千仞下有一叶之孤舟】
　　双岫【李洞题南鉴公山房诗讲归丨丨雪禅起一盂氷】
　　双峤【朱德润山川圗诗神功自模范嵲屼起丨丨】
　　双岑【北齐书顔之推传乗龙门之一曲歴砥柱之丨丨】
　　双崤【陈书徐陵传丨丨且帝四海争雄或搆赵而侵燕或连韩而谋魏　谢朓和王融八公山诗见二别下　孔绍安伤顾学士诗迢遰丨丨道超怱三川湄虞世基赠王中舎诗见八水下　李峤送刘主簿之洛诗函谷丨丨右伊川二水东】
　　双岩【闗防鹿门山诗丨丨开鹿门百谷集珠湾　许浑晚投慈恩寺诗丨丨泻一川十里集人烟】双崦【黄溍李老谷诗縁崖一径微入谷丨丨窄】
　　双阜【水经注居庸县大翮小翮山髙峦截云丨丨共秀竞举群之上　成公绥行诗髙冈碣崔嵬丨丨夹长川】
　　双峦【水经注沂水东迳盖县故城南又南迳爆山西山有二峯相去一里丨丨齐秀负峙若一】双冈【唐书德宗纪建中元年十一月丁丑马燧及田悦战于丨丨败之　又李抱真传田恱反围邢及临洺诏抱真与河东马燧合神防兵救之败恱于丨丨斩其将杨朝光】
　　双丘【唐书懿宗纪光启元年十月癸丑朱全忠及秦宗权战于丨丨败绩　又秦宗权传宗权屯边村使秦贤营丨丨侵板桥卢瑭引兵进屯万胜夹汴而栅将梁以济师】
　　双陵【宋史河渠志深州静安令任廸乞俟来年刈麦毕全放滹沱胡卢两河又引永静军丨丨口河水淤溉南北岸田二万七千余顷　陶潜述酒诗丨丨甫云肓三趾显竒文　常建客有自燕而归哀其老而赠之诗忆亲拜孤塜移葬丨丨前】
　　双塠【宋史田敏传李继隆讨夏州奏麾下敏率兵至灵州槖駞口丨丨西遇敌斩首三千级获羊马槖驼铠仗数万计】
　　双壁【储光羲使过弹筝峡诗丨丨隐灵曜莫能知晦明　卢纶游石笋溪诗见一峯下】
　　双石【水经注庐山北石门水有丨丨髙竦其状如门水导丨丨之中悬流飞瀑望之连天若曵飞练于霄中矣　捜神记空乗之地今名为孔寳在鲁南山之穴外有丨丨如桓楹起立髙数丈鲁人歌祭祀穴中无水毎当祭时洒扫以告輙有清泉自石间出足以周事既已泉亦止　明一统志丨丨崖在辰州府黔阳县南九十里又名屏风崖　李白游秦山诗日观东北倾两崖夹丨丨　白居易丨丨诗回头问丨丨能伴老夫否】双笋【明一统志丨丨石在绍兴府上虞县西南七里石双立各数百尺　李颀有丨丨歌】
　　双岛【郑玉玩月岑山诗分明沧海浮丨丨隐约严滩见两台　许有壬皇帝御龙舟幸防圣寺诗翠阁峩丨丨珠帘防两厢】
　　双泉【隋书宇文恺传在周以功臣子年三嵗赐爵丨丨伯　明一统志丨丨山在顺天府西四十里东北二里许有黒龙湾　又丨丨岩在栁州府来宾县西北一百里下有泉冬温夏凉　又丨丨在彰德府林虑山一名灵岩水泉自鲁般门山谷东流入苇泉孟郊游城南山墅诗日窥万峯首月见丨丨心】
　　双流【南史谢朓传江祐及弟祀刘沨刘晏俱朓朓谓祐曰可谓带二江之丨丨以嘲弄之祐转不堪至是搆而害之诏暴其过恶收付廷尉　水经注江水又东迳成都县有二江丨丨郡下故杨子云蜀都赋曰两江珥其前者也　左思蜀都赋见二江下　刘孝威蜀道难乐府见九坂下　骆賔王畴昔篇回膓随九折迸泪连丨丨　李白登锦城散花楼诗暮雨向三峡春江绕丨丨　李端送友人游蜀诗嘉陵天气好百里见丨丨　杨巨源送定法师归蜀诗见一雨下　贾岛送僧归天台诗见九里下　刘兼送二郎君归长安诗我儿辞去泪丨丨蜀郡秦川两处愁　又唐书地理志成都蜀郡县丨丨　又韦嗣立传第进士累调丨丨令政为二川最　又南蛮传酋龙自丨丨徐行内欲报董成之辱因绐耽请上介至军议事】
　　双川【鲍照河清颂见四渎下　傅毅洛都赋被昆仑之洪流据伊洛之丨丨　魏文帝校猎赋超崇岸之层崖厉障澨之丨丨】
　　双江【李白寄当涂赵少府炎诗晩登髙楼望木落丨丨清】
　　双浦【周昻边月诗驱车宿丨丨极目耿金波】
　　双湖【元史胡一桂传年十八遂领乡荐试礼部不第退而讲学逺近师之号丨丨先生】
　　双河【唐书髙宗纪显庆三年三月壬申昆陵都防阿史那弥射及西突厥真珠叶防战于丨丨败之　又地理志丨丨都督府注以摄舎提暾部置　明一统志丨丨在眉州城西北十里一自盘龙山东腊鱼堰水一自山西柏椿堰水二水至此相合名丨丨口　唐太宗执契靖三边诗乳海池亰邑丨丨沼帝乡　贾岛王侍御南原庄诗峯头盘一径原下注丨丨】
　　双洎【明一统志丨丨河在开封府洧川县南即溱洧二水之下流】
　　双溪【宋史艺文志蘓籀丨丨集十一卷　明一统志丨丨在常州府无县北五里东南俱与梁溪合流又金华府丨丨之胜　又丨丨在宁国府城下二水合流　又丨丨在广州府连州城西宋绍兴中州守王】
　　【大寳建丨丨阁于其上　王维问寇校书丨丨诗新买丨丨定何似余生欲寄白云中　李白寄崔侍御诗独怜一雁飞南海却羡丨丨觧北流　刘长卿送齐郎中典括州诗树色丨丨合猿声万岭同　严维送人入金华诗明月丨丨水清风八咏楼　权德舆送卢评事婺州省觐诗丨丨泊船处候吏拜胡威　张籍送律师归婺州诗归到丨丨桥北寺乡僧争就学威仪　赵嘏婺州宴上留别诗丨丨楼影向云横歌舞髙台晚更清黄庭坚过章戴诗杯酒昔常陪贺老丨丨终待哭乔公贡奎饯王敬叔诗莫道丨丨堪举棹片云来徃敬亭东　吴莱寄张子长诗故里青桐巷丨丨白鹭汀】
　　双源【骆宾王从军中行路难邛关九折无平路江水丨丨有急流　又在江南赠宋之问诗见九派下】双沟【金史乌库哩镐传车驾发归德至亳上行次城中留一日进亳之南六十里避雨丨丨寺中蒿艾满目无一人迹上太息曰生灵尽矣为之一恸　水经注睢水上承陂水东北迳雍丘城北又东分为两渎谓之丨丨】
　　双港【泉志桐城钱徐铉稽神録曰壬子嵗林城丨丨有回风卷钱经市而过市人随攫其钱以衣襟贮之归视与钱无异而十亡七八　方防溪上诗栁堤渔艇水丨丨山崦人家云半层】
　　双瀑【李建勲望庐山不见诗云暗半空藏万仞雪迷丨丨在中峯　范成大九盘坡布水诗见九盘下许月卿寄七山人诗见七星下　欧阳元竹涧圗诗戞玉万竿鸣水乐垂绅丨丨荡云旓】
　　双导【水经注蔡沟水东迳修武县之具亭北东入吴陂又次北有茍泉水入焉水出山阳县故脩武城西南同源分派裂为二水南为茍泉北则吴渎二渎丨丨俱东入陂　又谯水导源常烝之山在陜城南八十里其川流也丨丨同注一壑而西北流注于河】
　　双派【郑谷少华甘露寺诗见一梯下】
　　双宜【金史阿蘓传父阿海贝勒事景祖世祖世祖破乌春还阿海率官属士民迎谒于丨丨大栎献黄金五斗】
　　双洪【蘓轼次韵和刘贡父登黄楼见寄诗见二水下又次韵顔长道送傅倅诗如今别酒休辞醉试聼丨丨落后声】
　　双涧【李绅题法华寺诗见十峯下　李建勲道林寺诗见九华下　徐送孟宾于员外还新淦诗见九仙下　余靖留题龙光禅刹诗丨丨流寒月千峯积暮云　蘓轼自昌化防溪馆下歩寻溪源至治平寺诗乱山滴翠衣裘重丨丨响空窓户揺　刘子翚夜行潭溪诗月离南山髙水循丨丨静　范成大双溪诗碧琳丨丨黒无厎中有玉龙相对飞　杜本秋兴诗两峯髙耸并秋霄丨丨分流送晩潮】
　　双谼【蘓轼开先潄玉亭诗余流滑无声快写丨石丨】
　　双井【归田録腊茶出于剑建草茶盛于两浙两浙之品日注为第一自景祐已后洪州丨丨白芽渐盛近嵗制作尤精囊以红纱不过一二两以常茶十数斤养之用辟暑湿之气其品逺出日注上遂为草茶第一刘又氷柱诗不为丨丨水满瓯泛泛烹春茶　杨万里晚兴诗丨丨茶芽醒骨甜蓬莱香烬倦人添　柳贯洪州歌旧闻丨丨圑茶美近爱麻姑乳酒香　又明一统志丨丨在镇江府丹阳县东南二里二井相去数尺南者色赤北者黄　又丨丨温泉在澂江府江川县海西村两井皆温泉流入星云湖邑市　崔珪题武陵草堂诗戸外窥数峯堦前对丨丨　杨万里灯下读山谷诗天下无双丨丨黄遗编犹作旧时香　又和李天麟秋懐诗丨丨无人后山死只今谁子定传灯　杨维桢燕子词鸳鸯一生不作客夜夜不离丨丨塘】双池【白居易晩题东林丨丨诗向晩丨丨好初晴百物新　蘓轼丨丨诗不见丨丨水长漂十里花　余阙安庆郡庠后亭诗丨丨夹行径累榭在云间】
　　双注【杨侃皇畿赋宿万胜以遥观见斗门之丨丨】
　　双岸【谢灵运撰征赋次石头之丨丨究孙氏之初基】
　　双堤【晁补之扬州杂咏丨丨鬭起如牛角知是隋家万里桥　吴澄过枯河诗丨丨对峙似城墙中坳一道如壕圳】
</div>
    <div class="pagination">
<a href="御定骈字类编_page421.html">上一页</a><span>...</span><a href="御定骈字类编_page417.html">417</a><a href="御定骈字类编_page418.html">418</a><a href="御定骈字类编_page419.html">419</a><a href="御定骈字类编_page420.html">420</a><a href="御定骈字类编_page421.html">421</a><span class="current-page">422</span><a href="御定骈字类编_page423.html">423</a><a href="御定骈字类编_page424.html">424</a><a href="御定骈字类编_page425.html">425</a><a href="御定骈字类编_page426.html">426</a><a href="御定骈字类编_page427.html">427</a><span>...</span><a href="御定骈字类编_page423.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
