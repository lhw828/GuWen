<!DOCTYPE html>
<html>
<head>
    <meta charset="UTF-8">
    <title>群书考索 - 第 81 页/共 127 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>群书考索 - 第 81 页/共 127 页</h1>
    <div class="content">　　财用门
　　铜钱类
　　宋朝国初平江南嵗铸钱七万贯自后稍増广太宗至道中嵗八十万贯真宗景徳末一百八十三万贯天禧末一百五万贯【祥符后坑多不发也】仁宗天圣中嵗铸一百余万贯庆厯中三百万贯神宗熈宁以后嵗铸铜钱共六百余万贯【出类苑】
　　宋朝铸钱之目国初嵗铸缗钱三百二十万东南则二百五十万神宗元丰増至五百万出东南者三百八十万神宗熈宁以后渐亏其旧铜窟消耗苖脉不兴乃始侵铁为铜谓之胆铜今日则嵗仅十五万缗
　　宋朝东南铸钱之监江州有广宁监【咸平三年置额二十万　绍兴寄役贑州】池州有永丰监【至道三年置额四十万　绍兴寄贑州】　建州有丰国监【咸平三年置额二十万】　韶州有永通监【景徳八年置额四十八万会要内云十万】　以至监绛州之典钱【十三万大钱】　卫州之黎
　　阳【熈宁七年置额三万七缗】　与夫衡州之监亭【十五万】　睦州之神泉【十五万】　熈宁八年以神泉为名
　　宋朝设监之所又有永平监【在饶州唐肃宗乾元初置额四十五万】　阜民监【在惠州】　保兴监【在杭州】　铸钱院【在防州大观四年置　绍兴勅广宁及永丰二监寄此】
　　亦设监之所
　　太宗至道二年冬十月诏以池州新铸钱监为永丰监先是饶州有永平监兵匠多而铜锡不给知州马亮请分其工之半别置盐于池州诏从之于是嵗増铸上数十万【长编】　太平兴国二年初李煜旧用铁钱于民不便樊若水请置监于升鄂饶等州大铸铜钱见山之出铜者悉禁民采并取以给官铸诸州官所则铜钱尽发以市金帛轻货上供及博籴麦铜钱既不渡江益以新钱民间钱愈多铁钱自当不用悉铸为农噐以给江北流民之归附者且除铜钱过江之禁诏从其便民甚便之【长编】太平兴国八年张齐贤初除转运使辞日上面命曰江左初平民间不便事一一条奏齐贤曰臣闻江左旧以铁为币今改用铜钱民间难得而官责课颇受鞭挞此最不便上曰汉时吴王即山铸钱江南多出铜为朕宻经营之初李氏嵗铸六万贯自克复増咨匠然不过七万贯常患铜及铅锡之不给齐贤乃访得江南承防丁钊歴指饶信防州山谷产铜铅锡之所又求前代铸法惟饶州永平监用唐开元钱料坚实可久由是定取其法嵗铸三十万贯即诣阙面陈其事诏可之然唐永平钱法肉好周郭精妙齐贤所铸虽増数倍而稍为粗恶矣【长编】
　　真宗咸平三年五月先是宰相张齐贤上言今之所患钱货未至多望择使臣往逐处相度添价又招诱人户淘采铅锡仍按行铜山易得薪炭处置监铸钱如此二年间可得百五十万贯即遣虞部贠外郎冯亮【未见】内供奉官白承睿往干其事庚申亮等言饶池江建州嵗铸钱百三十五万贯铜铅皆有余羡乃以亮为江南转运副使兼都大提防江南福建路铸钱事承睿同提防焉【长编】　祥符九年李溥言饶池江杭四州钱监毎嵗共铸钱一百二十万贯用铜四百五十三万斤四监及产铜州军见管铜共一百五十二万一千二百余斤又信州隂山等处铜坑自咸平初兴发商旅竞集官嵗五六百万斤采取既多其后止二三百万斤望酌中定额上曰尝记咸平中陈恕以江南铜多请官少市未几铜鑛渐少迄今常苦不丰天地所育皆贵济用岂人心可料其増损耶【长编】天禧五年钱弊之制有铜铁二等凡铸铜钱有四监饶州曰永平池州曰永豊江州曰广宁建宁府曰丰国至道中嵗铸八十万贯景徳末至一百八十三万贯大中祥符后铜坑多不发天禧末铸一百五万贯【后编】
　　神宗熈宁五年丁卯内藏库言勘会饶池江建等州逓年额铸钱一百五万贯并额外増剰钱久来并纳内藏库毎年却退钱六十万贯并三年一次支南郊钱一百万贯赴三司显见往复欲乞下三司自今年额铸钱一百五万贯内支一十一万六千六百六十六贯六百六十七文并饶池江建州监铸到额外剰钱并纳本库外余钱并令左藏库受更不令本库逐年退钱六十万贯并每次南郊支钱一百万贯与三司仍乞减放兵上库搯子节级共三十人归左藏库毎日只轮差军搯子三人赴库如遇诸处支纳钱实据合使人数邉旋于左藏库计防勾唤从之【长编】　熈宁七年广东转运司言韶州永通阜民二监嵗铸钱八十万此又増铸钱三十万近有防改铸折二钱一嵗比小钱可増二十万欲乞以所募舟运至发运司改兊小钱入京以为军国之计上批惠州阜民钱监治平四年置所铸钱系内藏嵗额止前年移拨与转运司买铜今既有羡余宜复归内藏徽宗崇宁三年十二月复置阜民监熈宁问始置元祐元年罢于是从提举广东常平兼措置韶州铸钱王觉奏请复之【长编】崇宁五年戸部状近契勘江池饶建州钱监各有拖欠下未铸户部无额上供钱万数浩瀚虽累牒逐州铸钱司转运发运司等处催促终不见补铸起发契勘在京支费浩大自今急阙见钱已借用朝廷封桩钱接助支遣拖下未铸小平钱共二百一十八万余贯令工部案劾施行从之【长编】　崇宁五年中书省勘会诸路嵗收铜数及铸钱合用铜数下项一每年约收诸色铜六百六十余万斤旧铜锡约收四百六十余万斤胆铜约收一百万斤碴铜约收七十万斤碴铜系冶料淘寻不常有新铜锡约收三十余万斤一诸路十监毎年共铸钱二百八十万贯合要铜一千一十一万五千斤内建州钱监本路自有铜外逐年合要铜九百六十三万五千斤一钱监合用铜除上供钱已得足备外其余钱监阙少铜三百三万五千斤一钱监去处所铸钱数共二百八十九万四百贯江州广宁【二十四万贯】池州永丰【三十四万五千贯】饶州永平【四十六万五千贯】建州丰国【二十四万四百贯】系铸上供钱共一百三十三万四百贯衡州监亭【三十万贯】舒州国安【一十万贯】睦州神泉【二十五万贯】鄂州寳泉【二十万贯】韶州永通【八十三万贯】梧州元丰【一十八万贯】系铸逐路支使钱等共一百五十六万贯诏少阙数及合用铜本令尚书省措置仍差承议郎苏茂提举措置江淮荆浙福建广南路铜事【长编】　大观元年兰州新置铜监曰广阜从王祖道奏请也【长编】　大观二年开封尹兼提举京畿钱监宋乔年言检准近降朝防诸路钱监见铸大观小平钱并依旧料例仍令崇宁监别铸様臣今勒崇宁东监工匠铸到锡母五文足乌背铜样钱五文足漉铜样钱五文足纽计到逐等本钱内乌背钱五文足漉铜样钱五文有零每人日铸四百三十五文漉铜钱每贯九百六十三文有零每人日铸七百一十六文官兵请给不在此数诏乌背赤仄工力稍大致亏户部上供之数可以漉铜钱下诸路令依样铸【长编】
　　髙宗初诸州铸钱监惟韶之永平最古自唐乾元初已创本朝于至道中增池之永丰咸平中增江之广宁而防之铸钱院大观末始建兵兴以来鼓铸殊损而官吏猥众往往虚縻廪给是年始令永丰监卒寓役于防盖移少以就多也【小歴】　吏部郎中刘大中言鼓铸为国利源防饶两司歳铸一百五万缗留四十五万缗循环为本合发五十九万余缗而元年二年共止铸二十万缗截支外止发一十二万缗却用铜本钱给兵匠总三十五万余缗除实铸外虚费一十九万余缗岂上所得偿所费而已事下工部本部言江州广宁监合铸二十四万贯池州永丰监合铸三十四万贯比经残破以两监工匠池并入饶江并入防外其铸额合令认发十二月癸未诏从之【小歴】　绍兴三十二年初诸路歳铸铜钱一百六十万自绍兴以来权以五十万为额而亏额甚多止及十万一千贯【纪事】
　　孝宗乾道劄子言祖额认定初监共一百六十一万七千九百三十五贯八百文目今认定诸监权以三十万为额绍兴三十二年分用坑锡铜铸到钱一十万四十贯此额拖欠三十九万六十贯乾道元年铸到一十一万三十五百矣　淳熈五年陈亮奏尝即永平监观之唐制歳铸钱六万耳国初增为七万太平兴国八年张齐贤转运使增其数至三十万又增永丰监共铸六十四万矣永平一监数增十倍则其他采铸之利又可知也此国朝钱监之条目也
　　太祖建隆三年勑如闻近日縁边州府多从蕃部将钱出界枉钱销镕许人告捉不以多少并给与告人充赏其经歴地分应干系兵校并当重断十贯已上处死【防要】开寳元年九月诏曰旧禁铜钱无出化外乃闻沿边
　　纵弛不复检察自今五贯以下者抵罪有差五贯以上其罪死【长编】　开寳六年禁铜钱不得入蕃界及越江海至化外【长编】
　　太宗兴国三年关防守吏谨视蕃商无得阑出铜钱故敢纵者罪之有差边民商旅铜钱出汉界处死【防要】真宗祥符六年申禁广州蕃汉商旅将带铜钱过海【防要】徽宗大观二年诏访闻北人所行钱币多用中国小平钱以木匣盛贮车乗般载及燕涿荒歉盗籴中国斛斗若因循不已则匮中国而实夷狄非计之善也诸路帅臣当务体同宜多方禁止如有违犯帅臣当行窜黜透漏官司于常法外重加军法
　　髙宗绍兴中宣谕官言二广郡透漏铜钱应帅臣监司守倅巡捕当职官失察者乞比犯人减等坐罪
　　孝宗乾道六年诏淮南运司如船载钱寳一文以上过界流配一贯以上不以官防并以军法施行　淳熈八年中上曰朕以宰耕牛禁铜器及金翠等事刻之记事板每京尹初上辄示之
　　我祖宗禁铜钱之泄于外夷也
　　太祖建隆三年禁诸州鐡镴钱及江南所铸唐国通寳钱民间有者悉送官所在设棘围以受之敢有藏隠许人告重寘之法【长编】　建隆三年夏诏奉使江南者毋得将其国所用钱过江北【长编】
　　太宗兴国四年先禁铜钱不得入劔南界自今两川民许杂用铜铁钱不得出他境【长编】
　　我祖宗禁铜钱之过于外界也
　　太祖干徳五年诏有司言民间新小钱侵紊法制请州轻小恶钱及铁镴钱限到一月内送官违者罪之有差敢私铸者弃市【防要】
　　太宗兴国二年诏访闻民间多用新小钱自今铜钱湏及四斤半以上方得行用其间有新小钱不及新定斤两者限一月陈首纳官据斤两给铜价钱限外犯者罪之有差私铸之人作法处死　兴国九年又诏两京诸道申明旧禁【防要】　雍熈元年八月有司言江南饶洪信等州民多盗买官铜杂铅锡铸新钱请禁之壬辰诏江南诸州止得用旧钱官库所铸新钱每贯及四斤半者悉送阙下不及者销毁之又以民间尚多恶钱复申干徳五年之禁稍峻其法【长编】　端拱元年内侍萧延时使岭表以民间私铸三等钱来上具言多与蛮人贸易侵败其法因诏察民敢有私铸及销镕好钱作薄恶者并弃市輙以新恶钱与蛮人博易者抵罪【会要】
　　徽宗大观元年知开封县曹沔乞自今犯私铸钱人依伪造符印法遇赦降特不原免廵捕官司故纵亦如之从之
　　孝宗淳熈九年臣寮劄子奏闻泉货之乏公私所患议者欲革销铸之弊而不知其致弊之由是以其弊终不能去臣近从江西一路切见人间多是沙毛盖縁游民无頼之徒群聚山谷销毁崇宁大钱之一模铸沙毛二十毛钱脆薄易于破壊十数年来此钱甚行多是金银铺及诸色库户以见钱六百换易沙毛一贯私相贸易动以千万缗计欲望睿断行下江西诸路州军应官司入纳及诸色铺库人户交易并不得用沙毛重立赏格毎贯用及一文以上许人陈告将犯人凖新钱法断遣如是则弊源既塞而销铸之患不期革而自革矣我祖宗禁铜钱之流于薄恶也
　　太宗诏除佛像钟磬铜鉴外民间铜噐限一月悉送官给价偿之【会要】　兴国八年盐铁使王明言沿邉嵗运铜钱五千贯于灵州市马七百里沙碛无邮传冬夏少水负担者甚以为劳戎人得铜钱悉销铸为噐郡国嵗铸钱不能充其用望罢去自今只以布帛茶及他物市马从之【会要】
　　真宗天禧元年三司奏僧人百姓收买官铜铸钟多接便召人施见钱抛入所镕钟内一处铸造销耗钱寳甚为非便欲望自今凡买铜铸令逐处差官监守如将钱夹销镕许人陈告其铸匠并舍钱人乞行严断监官重行朝典从之【防要】
　　仁宗天圣元年应铜铸钱差官监守如以钱销镕许人陈告
　　髙宗绍兴中臣寮言民以钱十文铜一两铸为噐皿可得百五十文民既轻于犯法矣而士大夫之爱竒者百计收蓄罗列几席以为玩好乞严鉟镕之禁
　　绍兴三十八年上谕曰洪迈论铸钱利害颇有可采前后铜禁指挥非不严备而行之不严殆成虚文今若止自公卿贵戚之家以身率之一切不用铜噐然后申严法禁宜毋不戢者有防出御府千余件付外销毁有防士庶之家送纳输铜噐并开具见任寄居官及形势之家所纳过者并斤重职位姓名申省照会
　　孝宗淳熈十年臣察劄子勘会昨降防挥拘毁官司铜噐禁销钱寳前后措置断罢条法防挥非不严备然其间有许置造行用之物别无闗防致民间借以为奸十一月十九日奉圣防将钟磬铙铦钹许官司铜锣并照子錂作钉铰防鑻等今后亦不许铸造仍委守令尽数根括铸铜器之家拘收作具动使入官与免罢责令改业籍定姓名应民戸每五家为一保如有违犯保内不陈首并减正犯人一等科罪余依前后禁约罪赏条法指挥施行其僧道及士庶之家见有铜器许赍赴所在州县当官镌凿题记仍给慿由照騐如违依绍兴二十八年七月二十三日不送纳入官者断罢追赏内公私必用之物官为制造给赏令工部条具申取朝廷指挥此皆祖宗禁铜钱之销于噐用也
　　神宗朝王安石用政治罢铜禁奸民日销钱为器边防海舶不复讥钱之出故中国钱日轻而西北三边地皆山积文定墓志熈宁八年十月张方平又尝论钱禁曰臣伏以钱者国之重利日用之所急生民衣食之所资有天下者以此制人事变立万货之本故钱者人君之大权御世之神物也自熈宁七年颁行新敕删去旧条削除钱禁以此边闗重车而出海舶饱载而回钱本中国寳货今乃与四夷共用又有废龙铜禁民间销毁无复可辨销镕十钱得精铜一两造作器物获利五倍如此逐州置鑪每鑪增课是犹畎浍之益而供尾闾之泄也【长编】
　　神宗尝问公私钱币皆虚钱之所以耗者其咎安在沈括曰钱之所以耗者八其不可救者二可救者五无足患者一生齿日繁水火削败此不可救者二铜禁既开钱多为噐钞法数易富家不蓄钞而蓄钱古为币之物多而不专頼于钱今金银为噐而不为币今若应输钱者输金银则为币之路广钱利于流今至小之邑常平之蓄不减万缗使流转于天下何患钱之不多四夷皆仰中国之铜币歳阑出塞外者不赀钱泄于敌者不知其几何首当禁也此可以救者五河湟之间孤絶一隅歳运中都之币以实塞下而洮泯间治铁为币者又四十万缗歳积于三州之境物出于三州有穷异时粟斗百钱今四五倍矣此钱多之为祸也今莫若泄之羗中听其私易以吾之滞积而得战马牛羊有用之物嵗入之蒭粟遂减数倍之价所泄不过岷山之铁耳此不足为害者一也　张方平上防比年公私上下并苦乏钱又縁青苗助役之法农民皆变转谷帛输纳见钱钱既难得谷帛益贱人情窘迫谓之钱荒府库例皆空虚人戸既无拘积不知歳所铸钱今将安在
　　右臣僚奏议钱禁之疏也
　　以一当二则起于仁祖嘉祐罚俸之制　以一当三则起于仁祖庆歴陜西之法　以一当十则又起于臣僚奏疏之请
　　此上皆祖宗钱币之大畧也
　　仁宗庆歴三年郑戬请废当十钱以一当三至今赖之夏安期为河东转运使民多盗铸一当十钱乃兴四监以复旧法
　　庆歴八年初陜西军兴移用不足知商州皮仲容【康定元年十二月始】献议采洛南县红崖山号州青水治青铜置阜民朱阳二监以铸钱既而陜西都运使张奎【庆歴元年五月奎在陜西都漕】知永兴军范雍【庆歴元年五月雍知永兴军】请铸大钱与小钱兼行大钱一当小钱十奎等又请因晋州积鐡铸小钱【元年九月】及奎徙河东【二年十月】又铸大钱于晋泽二州亦以一当十以助闗中军费未几三司奏罢江东铸铁钱而陜西复采仪州竹尖岭黄铜置博济监铸大钱【据实録在四年】朝廷因敕江南铸大铜钱而江池虢饶州又铸小铁钱悉辇致闗中【江池饶三州见元年十月虢于未见当是范雍所议】数州钱杂行大约小铜钱三可铸当十大铜钱一以故民间盗铸者众钱文大乱物价翔踊公私患之【长编】
　　嘉祐四年以陜西民间多盗铸大钱于是以见行当三大钱折小铜钱二谓之折二钱
　　神宗熈宁四年皮公弼在陜西尝建言陜西见行当二大铜钱顷嵗西邉用兵始铸当十钱后兵罢多盗铸乃以当三犹私铸乃减当二行之至今铜费相当民无冐利盗铸衰息以旧铜铅尽铸当二钱从之其后折二钱遂行天下【长编】
　　熈宁七年六月秦鳯路转运司请于秦鳯翔府斜谷置监铸折五折十钱乞降御书字様诏准铸折二钱熈宁九年壬辰三司言奉诏折二钱可且未得支用别听指挥前已诏诸路通行今未审止禁在京或令诸路并罢上批都下钱法自祖宗以来未尝有改其新行折二钱不湏取索比较利害宜直指挥京师并畿内并罢先是薛向铸折二钱于陜西其后许彦又铸于广南以偿铜价既而有言折二钱民或不肯折用又诸路继有如此者故始诏令府界不用后章惇乞并府界用之上曰府界既用即当令京师亦用之至是有言民以用折二钱不售诉于开封而后被决者又言有诉三司者以故上批欲罢之及中书访问开封府三司皆言无是事及再以进呈上又云但恐经久富民藏小钱莫出尔安石曰大钱亦无多富民岂肯藏小钱不出藏小钱不出于富民亦有何利上又曰恐四夷闻中国行两等钱以为贫窘乃伤国体如何安石曰钱有二品自周已然何系贫富且自古兴王唐太宗周太宗时极贫然何足为耻臣初不欲铸折二钱今乃极论者盖朝廷举动四方所瞻稍有罅隙即为奸人窥伺愚弄将不能立国是又何能安天下国家也上乃令复行之然两宫讫不欲用折二钱故折二钱未尝进入禁中
　　徽宗崇宁二年铸大铜钱以一当十夹钖钱以一当三民间盗铸甚多于是罢之今则以一当三　崇宁三年正月戊子罢铸小平钱及当五钱并作当十大钱尚书省勘防崇宁二年五月十三日已降朝防令江池饶建州将每年所铸上供小平钱缩减万数于每贯上增入料例铸当五大钱以圣宋通寳为文仍背铸真书当五二字及后来节次指挥并降陜西所铸当十钱様令依效铸造当五钱様去讫今契防陜西路所铸当十钱见今行使遍于天下甚有利济若将上件江池饶建州所改上供当五大钱并依陜西见铸当十钱様制改铸作当十大钱不唯法制一体兼获息愈多诏江池饶建州将毎年所铸小平铸钱一百三十二万四百贯文料例并崇宁元年八月十三日朝防减到铜五十余万斤并依陜西当十大钱様制规模大小斤重次第改铸当十大钱依效逐监铸小平钱分数均匀分擘铸当五大钱前后已降朝防并更不施行　崇宁三年三月己丑江淮荆浙福建制置发运司言宣徳郎监舒州同安监熊倩率先铸成当十钱様一千贯委有心力乞令本司句当公事遍诣诸州钱监措置督责鼓铸起发上供从之　崇宁三年丁未中书省勘防近已降朝防复置徐州寳豊监卫州黎阳监及令府界提防司于京城外西壁权置钱监一所当二钱并改铸作当十大钱縁陜西见铸当十系每贯用铜八斤白锡一斤六两黒锡三斤一十二两自来所属官司因循茍简不切措置擘画应副今欲乞差文臣二贠内一贠往池州一贠往饶建州专切往来计防逐州知通并钱监监官细计合用铜钖物料催促提防铸钱司并本路转运司多方措置应副知通并五日一次入钱监官同共措置协力应副并从之　崇宁三年尚书省言韶州岑水场在熈宁元丰间歳收铜无虑六百万斤除留充本州永通监鼓铸应副岑水场买铜外其余尽输岭北诸监自元祐后永通监鼔铸不敷买铜本钱遂至岑水铜寖亏旧数岭南岭北诸监例多阙铜因此省废数监今户部与诸处调度艰窘理当措置勘会韶州永通监毎年鼔铸当二钱二十万贯当小平钱四十万贯并铸小平钱四十三万贯共系八十三万贯内除三万贯系买香药外余八十万贯并専充应副岑水场买铜本钱今欲将上件见铸当二钱并依舒州钱様改铸当十钱毎贯合用铜八斤约可铸当十钱一十六万五千余贯计当小平钱一百六十五万余贯数内拨六万贯敝小平钱六十万贯贴本监旧铸小平钱四十万贯作一百万贯充毎年买铜本钱外犹有一十万五千贯系剩数计当小平钱一百五万贯崇宁元年十二月二十五日并崇宁二年四月六日尝令江池饶惠四州毎年添铸钱共五十五万并送内藏库合用铜数令铸钱司并铜事所措置应副自后并未见措置到数目深虑难以敷办今欲将前项永通监所铸出剰当十钱一十万五千贯计当小平钱一百五万贯尽数起发赴内藏库内五十五万贯代江池饶惠州每年合铸数外余五十万贯添助内藏库支用数目其江池饶惠州毎年所添铸钱指挥更不施行仍专差宣义郎林虎与转运铸钱司官同共措置　崇宁四年尚书省言崇宁监铸御书当十钱毎贯重一十四斤七两用铜九斤十两二钱铅四斤一十一两六钱锡一斤九两二钱除火耗一斤五两毎钱重三钱十钱重三两诏颁様于诸路仍令赤仄乌背字画分明　措置韶州铸钱司言勘会诸监见铸当十钱依陜西逐次申请料例并破火耗外收熟重斤数本司契勘旧铸当二钱每贯省熟重二十斤令改铸当十钱每贯铜铅锡一十五斤一十二两除一斤五两火耗外收熟重一十四斤七两即是合用当二钱一贯五百七十五文省方计重一十五斤一十二两改铸当十钱一贯除火耗一斤五两外收熟重一十四斤七两前收误行修写却作合用当二钱二贯五百一十七文今欲乞申明行下诸路改正施行　崇宁四年九月乙未朔近铸当十钱以权轻重而民愚无知冐利犯禁私铸抵罪其已捕获人可特与免罪仍免出纳赏钱仰所在州军并收充铸钱户倍加存恤依法给与官屋支物料不得减尅候铸到钱限三日支给四分钱无令失所如该载不尽事件并依东南铁钱已得指挥施行其未获人展两月赴官陈首准此收充铸钱戸　崇宁四年尚书省言荆湖江浙私铸当十钱利重渐不能禁深虑民间物重钱滥乞荆湖南北江南东西两浙路并改作当五钱旧当二钱依旧又虑冐法运入东北宜以江为界从之　崇宁五年诏近降指挥铸当十钱监并依旧改铸小平钱所有先降指挥计定工料分数内二分铸当十钱指挥更不施行崇宁五年中书省勘防已降指挥创置铸当十钱诏所有犯罪之人配填充上件钱监兵匠指挥更不施行崇宁五年是春监察御史沈畸言臣闻小钱之便于民间也乆矣未有知其所由也古者军兴钖赏不继或以一当百或以一当千此权时之宜岂可行于太平无事之日哉谁为当十之议不知事有召祸法有起奸游手之民一切鼔铸无故有数倍之息何惮而不为虽日斩之其势不可遏也往往鼔铸不独闾巷细民而多出于富民士大夫之家曾未朞嵗而东南之小钱尽矣钱轻故物重物重则贫下之民愈困而饥寒之患此盗贼之所由起也夫使民嗷嗷然日望朝廷改法此岂经久计哉又有监司献议欲尽改陜西铁钱为夹钖钱者此尤不思之甚也殊不知有之以为利无之以为用以其无铜铸故夹钖之为贵今一切改铸则其非铜钱犹日前之铁钱也今召私铸于东南矣又将召私铸于西北是教民犯法非朝廷之利也伏乞睿聪详酌速赐寝罢则天下幸甚　崇宁五年五月壬辰朔丁酉右正言詹丕逺进对因论当十钱上曰当十并行本以便民今却反为民害如此非卿有陈朕不知也便直欲改作当三亦不难只逺方客人有积货钜万以上者陡镌之不无胥怨否丕逺曰陛下行法要改则草薙而禽狝之或留虑哀矜耻一夫不获欲且改从当五亦可上复慨然曰终痛革　崇宁五年丁丑诏闻当十钱私钱甚多外路私钱可计小平钱三文足　大观元年诏河北昨铸夹锡当五钱其様制大小类当十铜钱若或行用奸民趍利染为铜色私作当十难以验察宜改铸当二自今可令计备物料广铸当二以足一路之费　大观元年诏曰钱为国之利柄以方圆铢两而寄富贵贫贱之权若为众庶所操则利柄失矣今淮浙福建官吏旷职纵奸弗戢盗铸公行有误良民公然受弊其今监司相度以官钱为様垂之市肆告谕民户有不如様限一季投纳官以一偿五限满不纳加罪一等仍以所纳钱更铸补还出榜告谕使众知之　大观元年丙申诏东南依已降分数指挥铸小平钱崇宁监只铸当十钱　太观四年诏钱与物同少则贵多则贱当十钱法行之方定铸而不絶源源而来数既多法随而弊私铸复兴混殽无别其法必壊非长久之术旧铸钱监并依旧额壮鼓铸小平钱其后降防挥改铸当十钱数等并罢新置河东河北陜西诸监鼓铸当十铜钱夹锡铁钱可罢铸当十铜钱仍尚书省取索如新邉无铁炭不可鼓铸去处相度减罢外有合存留者拟定将上取防仍令开封府立法行下　大观四年张商英言当十钱为害久矣旧小平钱有出门之禁故凡四方客旅之货交易得钱者必太平入中末盐钞收买告牒而余钱又流布在市井行铺故上下内外交相利养自当十钱行以一夫而负八千则为小平八十千钱轻赍则告牒为滞为货盐钞非得虚擡之息则不行臣今欲权借内库并宻院诸司应于封桩绢防金银并盐铁即下令折十余钱盗铸伪滥有害钱法限民间半年于所在送纳毎十贯支给银绢一匹一两限满其钱更不行用俟钱入官择其恶者铸小平钱存其好者折三行使如此则钱法钞法不相低昂可以复旧其银绢等止是权借半年以上收到钱拨还　大观四年张商英言臣按唐明皇开元中姚崇宋璟为宰相出米十万石收恶钱又以好钱三百文换恶钱一千改铸二铢四参钱昔之贤相救弊规画计不出此当十钱自唐以来为害甚明行之于今尤见窒碍盖小平钱出门有限有禁故四方客旅商货交易得钱者必入中末盐钞收买官诰度牒而余钱又流布在街市民间故官私内外交相利养自当十钱行一夫负八十千小车载四百千钱既为轻赍之物则告牒难售盐钞非操虚钱而得实价则难行重轻之势然也　大观四年张商英言臣昨奉圣防元丰库桩小平钱一千五百万贯外余听出入以平钱钞物三者之价臣不量力愿任其责今欲先给钞五百万贯付陜西转运司令分擘于五路沿边收籴斛斗充代近里州军等第戸久来支移租赋之数却令近里等第户依数送纳价钱假如毎名支移嵗费一百贯今三分损一以惠之则其利有三京库出钞以飞当十钱其利一也以实钞籴斛斗则商旅不擡虚价以合钞面其利二也等第户免支移陪费而铁钱输官以待移用其利三也臣既在此则须是遣一腹心人往计防孙琦筭宻令通知供具五路每年支移若干斛斗于某州寨实计地里逺近民间毎石并脚乗实出若干钱急速回报今踏逐得奉议郎桑景询干敏精悍有心力欲就差本人充陜西路转运司干当公事　政和三年粹中出劄子论铸钱司所铸一年不敷一月之数山泽之政属虞部鼓铸之利乃国计之本有司谓朝廷必复铸当十钱所以观望言无铜不铸小平钱利源湮塞职事废弛上愕然曰有司直敢尔当十钱改为三尚且钱轻物重岂可复为当十自古利仄百不变法利少害多不若不为粹中奏言江饶岑水场自来不曽说无铜岂有蔡京才预政铜本便竭当十之行盗铸蜂起庚寅【大观四年】星赦縁钱法得罪者与除落罪名陛下命刑部尚书白时中具依赦放免縁钱法罪罪人数具到正犯及从坐者十余万人法之不善一至于此改为当二而盗铸者自息朝廷执此之令当坚如金石观望不铸小平钱亦宜治其旷职之罪上谓曰卿只今擕此劄子往都堂读劄子未毕京以手拨去云无铜教他如何做也粹中又言广南盐铁数亦浩瀚五分归铸钱司为本若只贡本钱亦是一季以上之数今本钱不知何在京不答所奏不行此皆本朝折当之条令也后魏髙谦之上表请复铸谓尧遭大水以歴山之金铸钱汤遭大旱以荘山之金铸钱始自尧汤后世但言太公九府之法始殆未深攷也　钱文淳化九年二月宋朝钱文宋元通寳太平兴国后又铸太平通寳是嵗上亲书淳化元寳其文作草真行三体自后毎改元每以为文【通畧】　国朝钱文皆书年号惟寳元以皇宋通寳盖虑有二寳字【归田録】　钱陌首末
　　汉贾谊諌文帝曰民用钱郡国不同或用轻钱百加若干或用重钱平称不受【汉志】应劭曰钱重四铢法钱百枚当重一斤十六铢轻则以钱足之用重钱则平称有余不能受也师古曰若干目设数言之也臣瓉曰秦钱重半两汉初铸荚钱文帝更铸四铢钱秦钱与荚钱皆当废而故与四铢并行民一见其废故用轻钱则百加若干用重钱则虽以一当六犹复不受之是以郡县不同也
　　梁大同以后自破岭以东八十为百名曰东钱江郢以上七十为百名曰西钱京师以九十为百名曰长钱大通十一年天子乃诏通用足陌诏下而人不从钱所益少至于末年遂以往时缗钱出入皆以八十为陌后汉三司使王章减其出者三【五代史】
　　唐昭宗天祐二年四月勑凖向来事例毎贯抽除外以八百五十文为贯毎陌八十五文如闻坊市之中多以八十为陌更不除折今后委河南府指挥市肆交易并湏以八十五文为陌不得更有不改移【防要】　河南府以八十文为百云【唐志】
　　唐天祐中兵乱窘乏始令以八十五钱为百
　　后唐天成中又减五钱
　　汉干祐初复减三钱
　　国朝因汉制其输官亦用八十或八十五然诸州私用犹各随俗至有以四十八为百者丁酉诏所在悉用七十七为百每千钱必及四斤半以上禁江南新小钱民先有畜藏者悉令送官官据铜给其直【通畧】
　　太宗诏闻江南民多用新小钱自今所用铜钱每贯七百七十陌须及四斤半以上方得行用【防要】






　　羣书考索后集卷六十
<子部,类书类,群书考索>
　　钦定四库全书
　　羣书考索后集卷六十一
　　宋　章如愚　编
　　财用门
　　铁钱
　　虞夏之时镠铁之贡载于书
　　汉武帝之世孔仅笼盐鐡郡国置盐铁官　昭帝时贤良文学之士愿罢盐铁桑羊难以为足国安邉之本不可废　元帝虽罢而寻复后汉公孙述废铜钱置铁钱官百姓货币不行
　　梁武帝普通中罢铜冬铸铁钱而易得人皆私铸及大同以后所在铁钱遂如丘山物价腾贵交易者以车载钱不复计数而商旅奸诈之徒因之以求利矣
　　唐初银铜铁锡之冶一百六十八陜宣润饶衢信五州铁山五　宪宗元和中铁二百七万斤　宣宗裴休请复盐铁使以供国用増铁山七十一嵗率铁五十三万二千斤
　　五代呉越主洪佐议铸鐡钱其弟洪亿言铸鐡钱有八害乃止
　　宋朝虑铜钱之出蕃界故于沿边之地如川如陜如淮并用鐡钱兴州有济众监【三万九千】嘉州有丰逺监【四万】邛州有恵民监【十二万】岷州有镇钱监【十二万五千】　此鐡钱之所由立也
　　太宗太平兴国二年樊若水言江南旧用鐡钱于民非便望于鼎州饶州产铜处铸钱即令诸州鐡钱为农器以给河北诸州流民之归附者诏从之先是李煜据有江南之地国用窘乏建隆四年其大臣韩熈载请铸每十钱即以鐡钱六权铜钱四而行至干徳开寳中遂不用铜钱十直鐡钱十及李煜归朝铸钱益无用至是复用钱民甚便之　兴国四年诏先禁铜钱不得入劔南界宜除之自今两川民许杂用铜鐡钱其铜鐡即不得出他境边郡诸疆界谨视之　兴国五年张谔言川陜民铁钱十直铜钱一输租即十取二自平蜀失于裁制物价滋长铁钱弥贱旧夷人铜一斤给铁钱二百望増为千钱可以大获因而铸钱诏夷人铜一斤给铁钱五百从之　兴国七年诏诸州输税依旧止纳铁钱　伪蜀广政中始铸铁钱毎铁钱一千兼以铜钱四百凡银一两直钱千七百绢一疋直钱千二百而铁工精好始与铜相乱既平蜀沈伦等悉取铜钱上供及増铸铁钱易民铜钱益买金银装发颇失裁制物价増长寻又禁铜钱入川界铁钱十乃直铜钱二至太平兴国四年始开其禁令民输租及防利每铁钱十纳铜钱一时铜钱已竭民甚苦之商贾争以铜钱入川界与民互市每铜钱一得铁钱十又四其明年转运副使右賛善大夫张谔言旧市夷人铜斤给铁钱二百望増为千钱可以大获因复铸铜钱民租当输钱者许且令输银及绢铜钱多即渐令输之诏许市夷人铜斤止给钱五百然卒难得铜而转运副使右补阙聂泳同转运秘书丞范祥皆言民乐输铜钱前毎嵗逓増一分后十嵗即全取铜钱诏从其请祥因以月俸所得铜钱市与民厚取其直于是増及三分民萧然益苦之或剜剔佛像毁噐用盗发古冡才得铜钱四五坐罪者甚众知益州工部郎中辛仲甫具言其弊乃诏使臣吴承勲驰传至成都府审度利害仲甫集诸县令佐问之或潜持两端莫敢正言仲甫责之曰君等御前及第天子门生何得不为长久计反畏聂补阙范秘丞乎乃皆言其不便召聂泳范祥及东川转运使覃同转运卜伦皆下御史狱泳覃杖脊配役将作监祥伦免为庶人覃伦亦以月俸铜钱市与民厚取其直故也　兴国八年奚屿言福建诸州少铜钱请于建州铸大铁钱从之以太平通寳为文与铜钱并行寻以不便废之　兴国九年诏川陕路旧许以铁钱四百易铜钱一百今罢之先是西川转运使刘度建议如此至是盐铁使明言官既换易即私下必更増添铜铁钱遂至长起物价乞降估之诸物价钱各仰本处检防未使铜钱之时近年时估物价晓示指挥买卖之人不得违越若或减价一任随时勑命才行人心以泰能久晓示固是永便公私切知近来渐増物价乞申旧诏从之　淳化二年赵安易上言劔南东西川铁钱甚贱物腾民困请如刘备时钱十当百事下集议李惟清言非便不从乃遣安易往川陕路鼓铸嵗终才得三千余贯众议以为非罢之　咸平三年两京左藏库王允恭言川陜民田之税皆输铜钱之一今输铁钱之十且民入田税以一为十官失其九矣吏卒俸给増一为五又失其四矣吏卒得用十复失其半矣且饶信之铜积数千万若运峡蜀俾防益逐路各置监鼓铸嵗用均给不及十日悉用铜钱矣义虽未用然自吏卒俸给始改用铁钱之十易铜钱之一　景徳二年知益州张咏上言受诏与转运使黄觊同裁度嘉卭二州所铸景徳元寳大铁钱令依福州铁钱每贯用铁三十斤取二十五斤八两成直铜钱一小铁钱十相兼行用甚便从之【已上并防要】　祥符六年益州路转运使赵稹上言两川大铁钱公私未便见管铜数颇多欲铸成大铜钱一以当十命三司相度利害以闻【防要】　祥符七年益州凌荣等请铸大铁钱每贯重十二斤两以一当其使旧钱亦仍旧行用从之先是西川小铁钱每十当一贸易甚便其后别铸大钱每贯重二十五斤每一当小钱之十三司言有盗镕大钱二十五斤范为器用鬻其直二千故盗镕者众荣言钱轻则行者赍鐡少则镕者自息故请改铸【防要】　天禧五年铸铁钱有三监卭州曰恵民嘉州曰丰逺兴州曰济众益州雅州旧有监后废之大钱贯重十二斤十两以准铜钱歳铸总二十一万余贯铜钱行于天下铁钱止于川陜【长编】
　　仁宗庆歴八年奎复奏晋泽洛三州及威胜军【实録云在五年】日铸小钱独留用河东而河东鐡钱既行盗铸钱者获利十之六钱轻货重其患如陜西言者皆以为不便知并州郑戬【六年二月戬知并州】请河东鐡钱且以二当铜钱一行一年人以三当一或以五当一罢官炉日铸但行旧钱知泽州李昭遘【六年四月昭遘知泽州】亦言河东民烧石灰家有槖冶之具盗铸者莫可诘而契丹亦能铸铁钱以易并邉铜钱而去所害尤盛【长编】　翰林学士张方平宋祁御史中丞杨察与三司使叶清臣先上陕西钱议曰六月乙未闗中用大钱本以县官取利太多致奸人盗铸其用日轻比年以来皆虚髙物估始増直于下终取偿于上县官虽有折当之虚名乃受亏损之实害救弊不先自损则法未易行请以江南仪商州大铜钱一当小铜钱三又言奸人所以不铸小铁钱者以铸大铜钱得利厚而官不必禁若铸大铜钱无利又将铸小铁钱以乱法请以小铁钱三当铜钱一既而又请【七月辛丑】河东小铁钱如陕西亦以三当一且罢官所置炉朝廷皆施用其言自是奸人稍无利犹未能絶滥钱也其后诏商州罢铸青黄铜钱皇祐二年二月又令陕西大铜钱大铁钱曰一当二嘉祐四年二月盗铸乃止然令数变兵民耗于资用类多咨怨久之始定【长编】　嘉祐四年诏如闻陕西民间多滥铸大钱以故市易不通其以见行当三大铁钱并当小铁钱之二本路官员已支三月俸者即计其数贴支【长编】　先是议者欲变大铁钱当一提防刑狱陆诜言民间贵小铜钱而贱大铁钱他日一当三犹轻之今令与小钱均直则大钱必废请以一当二则公私所损无几而商贾可以通行兼盗铸计其物直无嬴则必自止而陕西旧藏饶州大钱阔缘民间久不敢用今既无盗铸则亦可以兼行四者皆便又言既更钱法前曰民负官缗者法应如数追纳望分蠲其一诏悉行之自是盗铸乃止然人之数变兵民耗于资用类多咨怨久之始定
　　神宗熈宁八年永兴军等路转见管私铁钱转运司九万余缗常平司十一万余缗并买民间私铁钱数十万斤并当改铸省様钱欲除永兴军河中陕西铜钱监添匠鼓铸外更于商虢洛南増置三监耀鄜权置两监共九监鼓铸永兴鄜耀河中陕去铁冶逺第改铸伪钱一年可毕商州洛南华虢最近铁可以久行鄜州等五处改铸罢工匠并入商州等四监然后専铸大钱从之仍委皮公弼总制营办先是安抚转运司出牓收买四等私钱一切禁防旧通用钱而以铜钱易之以官库见管并换到通用私小钱重行鼓铸而熊本以为如此则公私未便乃下逐司申明前后条约唯拣鈌薄漏贯字様不明等私钱犯者依法施行入官销毁应自来通用钱并令行使如故其官库不堪用铁等钱即别置钱监増圎物料比省様微如别异铸熈宁重寳诏逐司具官私合改钱数各计若干及如何措置以闻至是转运司条具来上故有是诏　熈宁八年三月丁酉诏秦鳯等路都转运司相度所铸大铁钱约补足所废监钱数外不须广铸委熊本总制营办　岷州置铸钱监令知熈州髙遵裕转运副使张穆之提举以遵裕言威逺监所铸折二钱用工少而得利多今岷州铁冶暴发若増置一监岁可得缗钱四十万故命置监焉后赐监名曰熖山　熙宁八年十二月是月复云南军云安监置舒州同安监京兆华耀陜州铸钱监　熈宁九年四月永兴军等路转运使皮公弼言比者改铸私钱悉为省様盗铸屏迹人情少安今又许通使私钱恐盗铸复起钱色经久难辨诏三司指挥汪辅之所简可用鐡钱未得通行先具数以闻　熈宁九年七月丙子诏访闻陜西自罢监钱后军民交易尚为兼并之家不肯以省様鐡钱与铜钱一般行使令两路转运司分明牓谕后如有所犯即行严断仍令众五日　熈宁九年九月中书言陜西官司所纳不堪用私铸钱百一十五万九千八百余缗初言止有二十余万缗一年可改铸毕今其数乃如此又称每年止铸大钱九千一百五十余缗其违法纳私钱官司欲令三司依法施行从之　熈宁九年侍御史周尹言臣闻钱币之用古者或谓之泉欲其流而无滞或谓之布取其周遍而平均臣去冬奉使经由永兴秦凤路伏见盗铸钱不少问其本末盖是钱法用一当二铁钱易得而民间盗铸者费少利倍又访闻得所在官中积贮者约有数百余贯民间收藏者犹不在其数縁上件钱货起初原以一当十后来减为折三近嵗又作折二已于国家重货十损其八若更作一文行用即又损一分所以不敢輙有奏请昨来朝廷差汪辅之往逐路拣选铁钱万数不多合三司指挥更不行用仍令改铸就令改铸务监毎一日铸及三千贯即一年之内除节假旬假实有三百日课程约只见九千万贯以来计三二年间未满数百万贯况日课未必及三千贯之数也若改铸之法或只仍旧作折三即民间私铸定亦不可止絶臣欲望将折二铁钱更不别行改铸亦不须拣选起自今后只作一文行用则盗铸者所获之利不充所费自然无复冐禁作过嵗重辟而农商省交易获泉货通流之利且约官中所有止就四百万贯言之若以二为一即犹得二百万贯之数致力简省便可行用【六月】　熈宁十年六月壬寅三司言铸大钱欲乞但依旧额今后如有添铸乞除陕西河北河东外诸路并铸小钱又言河北西路转运司请于邢磁州置监鼓铸折二钱十万贯今相度欲于永兴军路铸折二钱十万贯却于河北西路添铸大铜钱并从之　元丰元年八月乙丑利州路转运司言兴州济众监每嵗旧铸钱四万一千缗计支本钱二万四千缗得息万七十缗应副茶场司今若依偹宗闵奏请増铸常使钱三万一千缗通旧铸及额钱总七万二千余缗共支本钱四万二千三百余缗可得息钱三万缗其宗闵所乞铸一半大钱欲并铸折二大钱不惟便于行用兼省工费得收息入茶司足用及限一年拨还本钱从之仍令止铸本路见使钱　元丰六年陕西转运司言同州韩城县山铁矿盛苖脉深厚可置钱监及渭州华亭县博济监因循废罢欲于黄石河铸冶务复置监废秦陇州铁监从之　元丰七年京东路都转运使吴处厚言徐州利国监铁柔良堪用乞置寳豊下监毎嵗除供给公使外铸折二钱三十万缗委请河辇运司以次附上京寄纳却令三门辇运司具舟载至河中府因回脚盐车入陜府转移用度嵗嵗如此不为无助乞从臣相度条画立法诏画二合费用及自利国监至京脚直以闻今约铸折二铁钱二十万缗当费用及至京师直计万五千四十缗诏付户部闗工部并如居厚所奏
　　哲宗绍圣三年七月三省言陜西路比年铁钱益轻钞价踊贵公私受弊诏度支郎中任公裕与都大提举成都府利州陜西等路茶马事陆师闵同本路转运司相度措置讲究利害先是上问于曽布曰陜西钱轻欲变法郑雍欲给钞安焘云只是富得百姓雍不晓布曰六贯钞见卖十三贯正当给钞以平钞价钞价减则铁钱重盐课増商旅行人不食贵盐未见其不可与其欲减铁钱以两文当一公私坐耗其藏镪之半未见其利百姓固欲其富何可使贫兼未见其但富百姓而有害于公家因言焘素不晓事恐其言未必可取也上曰焘与张惇皆以为不可布曰但令条陈其不可之状则利害可见矣上又曰钱法恐须变布曰此事体大臣不敢轻议郑戬在河东变铁钱以三当一当时人情极汹汹不安今日遽变坐耗公私之半必更沸腾臣未知的确利害不敢以为可变况今钞沙已弊给钞以救钱轻之患正是今日所宜雍之说恐可行尔【长编】
　　徽宗大观元年诏河北昨铸夹锡当五钱其様制大小类当十铜钱若或行用奸民趍利染为铜色私作当十难于验察宜改铸当二自今可令计备物料广铸当二以足一路之费【长编夏四月】　大观元年诏曰钱为国之利柄以方圎铢两而寄富贵贫贱之权若为众庶所操则利柄失矣今淮浙福建官吏旷职纵奸弗戢盗铸公行有误良民公然受弊其令监司相度以官钱为様垂之市肆告谕民戸有不如様限一季投纳官以一偿五限满不纳加罪一等仍以所纳钱更铸补还出榜告谕使长知之【长编】　大观元年丙申诏东南依已降分数指挥铸小平钱崇宁监只铸当十钱【长编九月】　大观二年御笔陜西转运判官张抟新进铸钱锡铁钱様使锡少铁多既多必暗与盗铸者真伪难辨可只依旧鼔铸不得裁减仍速行下御笔比以四川铁钱猥多钱轻物重若更许陕西铁钱入川行用则弊益以轻物益以贵非平价裕民之道其陕西铁钱可更不许入川行用【长编】　大观四年春诏与物同少则贵多则贱当十钱法行之方定铸而不絶源源而来数既多法随而弊私铸复兴混殽无别其法必壊非长久之术旧铸钱监并依旧额止鼓铸小平钱其后降指挥改铸当十钱数等并罢新置河东河北陜西诸监鼓铸当十铜钱夹锡铁钱可罢铸当十铜钱外仍尚书省取索如新监无铁炭不可鼓铸去处相度减罢外有合存留者拟定将上取防仍令开封府立法行下【长编】　大观四年秋七月张商英言当十钱为害久矣旧小平钱有出门之禁故凡四方客旅之货交易得钱者必大半入中求盐钞收买诰牒而余钱又流布在市井行铺故上下内外交相利养自当十钱行以一夫而负八千则为小车八十千钱轻赍则告牒为滞为货盐钞非得虚擡之息则不行臣今欲权借内库并宻院诸司应于封桩绢防金银井盐铁即下令折十余钱盗铸伪滥有害钱法限民间半年于所在送纳每十贯支给银绢一匹一两限满其钱更不行用钱入官择其恶者铸小平钱存其好者折三行使如此则钱法钞法不相低昻可以复旧其银绢等止是权借半年以上收到钱拨还【长编】　大观四年张商英言臣按唐明皇开元中姚崇宋璟为宰相出米万石收恶钱又以好钱三百文换恶钱一千改铸二铢四参钱昔之贤相救弊规画计不出此当十钱自唐以来为害甚明行之于今尤见窒碍监小平钱出门有限有禁故四方客旅商货交易得钱者必入中末盐钞收买官诰度牒而余钱又流布在街市民间故官私内外交相利养自当十钱行一夫负八十千小车载四百千钱既为轻赍之物则告牒难售盐钞非操虚钱而得实价则难行重轻之势然也【长编】　大观四年张商英言臣昨奉圣言元丰库桩小平钱一千五百万贯外余聴出入以平钱钞物三者之价臣不量力愿任其责今欲先给钞五百万贯付陜西转运司令分劈于五路沿邉收籴斛斗充代近里州军等第戸久来支移租赋之数却令近里等第户依数送纳价钱假如毎名支移嵗费一百贯今三分损一以恵之则其利有三京库出钞以飞当十钱其利一也以实钞籴斛斗则商旅不擡虚价以合钞面其利二也等第戸免支移陪费而铁钱输官以待移用其利三也臣既任此则是遣一腹心人往计防孙琦等宻令通知供具五路毎年支移若干斛斗于某州塞实计地里逺近民间毎石并脚乗实出若干钱急速回报今踏逐得奉议郎桑景询干敏精悍有心力欲就差本人充陕西路转运司干当公事【长编】　政和四年庚辰陕西转运司奏本路见行使旧大铁钱其钱系庆歴至和熈宁元豊元祐绍圣元符圣宋字号者即见行使夹锡钱无上件年号民间易为辨认不至疑惑外只有政和通寳一色钱与政和通寳锡铁钱文様制相类致或夹般贩混杂行使申乞施行尚书省勘防夹锡钱诸路行使已各快便唯是陜西路般贩旧大铁钱夹流传入诸路与夹钖钱混杂行使致害钱法欲自今降指挥到日其政和通寳旧大铁钱官私更不行使均拨赴逐钱监改铸夹锡钱民间仰限一季并齐赴逐处官司纳换从之【长编】　政和五年乙邜奉议郎权提辖措置陜西路坑冶催促铸钱兼措置川路坑冶蒋彛转一官彛自言政和四年铁钱五百三十七万一千八百贯除支破物料及诸色縻费本钱外实收净息钱三百七万四千八百贯敷及年额故也　政和五年庚寅臣僚上言政和元年已后夹锡钱尝与旧铁钱一等行使仍不得别称呼政和二年朝廷兴复铁钱夹锡钱当铜钱二文而元初寄卖典质之家往往相继理索收赎归还者谓当纽折理索者欲依元数縁此纷纷争讼不已当职官又各依违含糊不为辨白止令在外详议元称铁钱即令中半交还元称锡钱即令还锡钱元称铁锡钱方依今来见行钱法纽计本路漕司约束自违钱法谓政和三年五月五日兴复钱法以钱典过产业地土今来收赎如元交锡钱自合用锡钱收赎臣契勘铁锡钱一等行使自锡与铁钱不异政和三年以后兴复钱法锡钱当铜钱二文彼时此时自有轻重今后收赎理当明白晓谕合依见行钱法施行从之
　　孝宗淳熈十一年十二月己卯进呈觧元振奏乞令光州依舒州靳州置监铸铁钱上曰此事难行后次铸到铁钱时可令分二三万与光州　史臣曰弊多则钱益轻而物重况以铁为币又非铜比也铁之价贱于铜而又多铸焉其轻也必矣夫以事揆事则虑有遗策以理揆事则物无遯情虽事物之微而皆有以察其利害之实神圣之明天下诵之为不可及矣【圣政】














　　羣书考索后集卷六十一
　　钦定四库全书
　　羣书考索后集卷六十二
　　宋　章如愚　编
　　财用门
　　楮币类
　　三代之赋皆以粟谷所谓帛布不过一时权轻重吏俸乃分田制禄未尝以钱币为也
　　夏商之币金为三品黄金白金赤金是也
　　周小宰以官府之八成经邦治七曰听称责以传别郑司农注云称责谓贷予也传别谓劵书也当是之时特民间私相称贷以为符验公家未尝为之
　　汉自王公至佐吏亦以谷粟制禄当时制赋不过口筭而人纳钱百余至
</div>
    <div class="pagination">
<a href="群书考索_page80.html">上一页</a><span>...</span><a href="群书考索_page76.html">76</a><a href="群书考索_page77.html">77</a><a href="群书考索_page78.html">78</a><a href="群书考索_page79.html">79</a><a href="群书考索_page80.html">80</a><span class="current-page">81</span><a href="群书考索_page82.html">82</a><a href="群书考索_page83.html">83</a><a href="群书考索_page84.html">84</a><a href="群书考索_page85.html">85</a><a href="群书考索_page86.html">86</a><span>...</span><a href="群书考索_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
