<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 700 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 700 页/共 1019 页</h1>
    <div class="content">　　麻麦【诗丨丨幪幪瓞唪唪传幪幪然盛茂也　宋史髙丽传地寒多山土宜松柏有秔黍丨丨而无秫以秔为酒　谢灵运山居赋见粟菽下　陈世昌南湖赋丨丨夏熟秔稌秋登　任昉落日泛舟东溪诗黝黝桑柘蘩芃芃丨丨盛】
　　麻苎【明一统志朝鲜国风俗多衣丨丨巾帻如唐　郑东白游仙华山寳草洞记有异草如丝缕状生峭壁上旧传为仙姑丨丨之遗土人每攀为绩纺之祥张衡南都赋见桑漆下　杜荀鹤山中寡妇诗夫因兵乱守蓬茅丨丨衣衫鬓髪焦】
　　麻菽【史记周本纪弃为儿时屹如巨人之志其游戏好种树丨丨麻菽美及为成人遂好耕农相地之宜宜谷者稼穑焉　后汉书光武帝纪初王莽末天下旱蝗黄金一斤易粟一斛至是野谷旅生丨丨尤盛野蚕成茧被于山阜人收其利焉又冉駹夷传见谷粟下】
　　麻黍【丘堂云梦赋加以菱芡弥望丨丨阴翳悉令搜狝之场化为耕食之地】
　　麻稻【宋史勃尼国传其地无麦有丨丨】
　　麻豆【马福京游盖竹洞记行数十步得寛闲之野半石半土道士耕凿其中粟麦丨丨花竹鸡犬生意悠然】
　　麻蒿【拾遗记任末编茅为庵削荆为笔尅树汁为墨夜则映星望月暗则缚丨丨以自照观书有合意者题其衣裳以记其事时人谓任氏经】
　　麻葛【唐六典膳部有节日食料九月九日丨丨糕】
　　麻谷【东京梦华録中元前一日即卖练叶享祀时铺衬卓面又卖丨丨窠鬼亦是系在卓子脚上乃告祖先秋成之意】
　　麻茶【李涉题宇文秀才樱桃诗今日颠狂任君笑趁愁得醉眼丨丨　陈造诗茅屋新成容寄宿丨丨初熟仍见分】
　　麻檾【元史河渠志以曳埽索绹径三寸或四寸长二百余尺者衡铺之相间复以竹苇丨丨大繂长三百尺者为管心索就系绵腰索之端于其上以草数千束多至万余匀布厚铺于绵腰索之上櫜而纳之】麻竹【左传齐晏桓子卒晏婴麤缞斩苴绖帯杖菅屦食鬻居倚庐寝苫枕草疏绖帯用麻杖用竹丨丨虽异而其苴则同故三者共苴也　舒元舆悲剡溪古藤说且今九收士人自専言能见文章戸牖者其数与丨丨相多】
　　麻苇【程俱七夕诗汉庭卿相如丨丨只数窥窗陛防郎】
　　麻蕡【本草大麻释名火麻黄麻汉麻雄者名枲麻牡麻雌者名荸麻花名丨丨麻勃】
　　麻勃【本草释名见上】
　　麻防【本草胡麻释名巨胜方茎狗虱油麻脂麻叶名青蘘茎名丨丨】
　　麻囊【明一统志丨丨山在雷州府城东北八十里枕海】
　　麻阳【广异记辰州丨丨县村人有猪食禾人怒持弓矢伺之后一日复出人射中猪猪走数里入大门门中见室宇壮丽有一老人雪髯持杖青衣童子随后问人何得至此人云猪食禾因射中之随逐而来老人云此非真猪君宜出去】
　　麻笼【明一统志丨丨山在懐庆府济源县西九十里天坛山北】
　　麻平【王勃有丨丨晚行诗】
　　麻解【水经注汝水自狼臯山东出峡谓之汝阨也东歴丨丨城北故鄤乡城也】
　　麻兰【陈樵瑇瑁赋絶诃陵与林邑歴丨丨与勿斯】
　　麻应【宋书州郡志建都丨丨长晋成帝立】
　　麻离【陈樵瑇瑁赋涉琼林走丨丨】
　　麻勇【元史地理志思州军民安抚司丨丨洞】
　　麻崖【明一统志丨丨墩在海州卫北十里】
　　麻隧【左传晋师以诸侯之师及秦师战于丨丨秦师败绩　史记晋世家晋使吕相让秦因与诸侯伐秦至泾败秦于丨丨　徐晋卿春秋类对赋王师败于姜戎秦卒散于丨丨】
　　麻阜【易林臯田禾黍堆壤丨丨衣食我躬室家饶有】
　　麻土【北史苏绰传绢乡先事织纴丨丨早修纺绩先时而备至时而输故王赋获供下人无困】麻沙【老学庵华记三舍法行时有敎官出易义题云干为金坤又为金何也诸生乃懐监本至帘前请曰先生恐是看了丨丨板若监本则坤为釜也敎授惶恐谢　方舆胜覧崇安丨丨二坊之书行于天下　词品刘圻父字子寰号篁防早登朱文公之门居丨丨有文集行世】
　　麻川【明一统志丨丨水在宁国府源出黄山之麓下流至太平县东南麻陂又流至旌德泾县入江】麻陂【明一统志见上】
　　麻湖【捜神记歴阳之郡一夕沦入地中而为水泽今丨丨是也不知何时】
　　麻源【明一统志丨丨在建昌府城西十五里循溪而入多茂林修竹土田沃衍　谢灵运游名山志华子冈丨丨第三谷　周必大游信抚二州诸山记乙卯早出西门行十余里游丨丨第三谷未至数里石岭盘互水行其间略类洞霄】
　　麻溪【明一统志丨丨在嘉兴府城西北三十里水通太湖】
　　麻池【晋书石勒载记初勒与李阳邻居岁常争丨丨迭相殴击至是谓老父曰李阳壮士也何以不来沤麻是布衣之恨孤方崇信于天下宁雠匹夫乎乃使召阳既至勒与酣谑引阳臂笑曰孤往日厌卿老拳卿亦饱孤毒手因赐甲第一区拜参军都尉令】
　　麻家【五代史唐荘宗纪大阅于魏合卢龙横海昭义安国及镇定之兵十万马万匹军于丨丨渡】麻田【后汉书西南夷传白马氐者武帝元鼎六年开分广汉西部合以为武都土地险阻有丨丨出名马牛羊漆蜜　隋书于仲文传席毗罗恃众来薄官军仲文背城结阵设伏于丨丨中两阵才合伏兵发俱曳柴鼔噪尘埃涨天毗罗军大溃　金史伊喇丰阿拉传战地多丨丨往往耕四五过人马所践泥淖没胫】麻畦【许安仁杂咏诗却汲井泉浇药圃更疏陂水灌丨丨】
　　麻垄【鲍照秋夜诗丨丨方结叶田已埽箨】
　　麻垒【段国沙州记枹罕城西有丨丨垒中可容万众】
　　麻城【唐书地理志黄州齐安郡丨丨　水经注波水又南迳蛮城下盖蛮别邑也俗谓之丨丨非也】麻丝【礼记礼运昔者先王未有丨丨衣其羽皮　又治其丨丨以为布帛　元史河渠志诸堰皆甃以石范铁以闗其中取桐实之油和石灰杂丨丨而捣之使熟以苴罅漏　丘迟为范衞军让梁台侍中表值天地中开神武再廓丨丨是蓄菅蒯靡遗】
　　麻布【后汉书挹娄传土地多山险人形似夫余而言语各异有五谷丨丨出赤玉好貂　陈书姚察传见蒲綀下　周书异域传稽胡一名步落稽刘元海五部之苗裔也其俗少桑蚕多丨丨　北史西域传髙昌赋税计田输银钱无者输丨丨　唐书地理志洋州洋川郡雄土贡白交梭火丨丨野苎麻　洞冥记石脉出脯东国细如丝萦绪如麻纻名曰石丨亦可为丨】
　　麻纻【后汉书倭传见禾稻下　宋史髙丽传少丝蚕匹缣直银十两多衣丨丨】
　　麻绳【南史沈旋传永定二年兼起部尚书监起太极殿恒服布袍芒屩以丨丨为帯又囊麦饭防以噉之朝士咸共诮其所为】
　　麻索【元史河渠志以九月七日癸丑遂逆流排大船二十七艘前后连以大桅或长桩用大丨丨行絙绞缚缀为方舟又见竹索下】
　　麻屏【刘賔客嘉话蔡州既平宪宗命道士张某至境置醮于紫极宫宫本吴少诚生祠也裴令公毁之为宫有道士院阶前种丨生髙如墉道士葺为藩丨其醮日霹雳击丨丨两片下有穴五寸有貍迹寻之上屋其迹稍大如马亦如人足】
　　麻絙【宋书索虏传虏以橦攻城夔募人力于城上系大磨石堆之又出于子堑中用大丨丨张骨骨攻车近城从地道中多人力挽令折】
　　麻縓【任昉王贵嫔哀防申襄齐削以从疑革丨丨之轻杀达副君之天至赋白华之无缺】
　　麻炬【南史刘峻传峻好学寄人庑下自课读书常燎丨丨从夕达旦时或昬睡爇其须髪及觉复读其精力如此】
　　麻杖【魏志文帝纪注孙盛曰丧礼素冠郐人着庶见之讥宰予降朞仲尼发不仁之叹子穨忘戚君子以为乐祸鲁侯易服春秋知其不终岂不以坠至痛之诚心丧哀乐之大节者哉故虽三季之末七雄之弊犹未有废缞斩于旬朔之间释丨丨于反哭之日者也】
　　麻撘【元史河渠志木龙蚕椽木麦稭扶桩铁义铁吊枝丨丨火钩汲水贮水等具皆有成数】麻灰【酉阳杂俎李叔詹常识一范阳山人停于私第时语休咎必中兼善推步禁呪止半年怱谓李曰某有一艺将去欲以为别所谓水画也乃请后防上掘地为池方丈深尺余泥以丨丨日没水满之候水不耗具丹青墨砚先援茟叩齿良久乃縦笔毫水上就视但见水色浑浑耳经二日搨以防绢四幅食顷举出观之古松怪石人物屋木无不备也】
　　麻纸【唐书艺文志大明宫光顺门外东都明福门外皆创集贤书院学士通籍出入既而太府月给蜀郡丨丨五千番季给上谷墨三百六十丸岁给河间景城清河博平四郡兎五百皮为笔材　丁谓谈録近代宰相节帅除拜出自宸衷不欲预闻于外故以隔日宰臣百官出后密召翰林学士懐具员册入禁闼上前议定是夕草制谓之内制中夜进入五更降出以丨丨大书之一行只可三字谓之白麻　本草丨丨止诸失血烧灰用　王羲之丨丨帖下近欲丨丨适成今付三百写书竟访得不得其人示之】
　　麻车【朝野佥载唐滕王婴蒋王晖皆不能廉慎帝赐诸王防各五百段勅曰滕叔蒋兄自解经纪不须赐帛与丨二丨为钱缗二王大惭】
　　麻冕【书顾命王丨丨黼裳由賔阶隮卿士邦君丨丨蚁裳入即位太保太史太宗皆丨丨彤裳　论语丨丨礼也今也纯俭吾从众】
　　麻帯【礼记少仪葛绖而丨丨疏此谓妇人既虞卒哭其绖以葛易麻故云葛绖妇人尚质所贵在要帯有除无变终始是麻故云丨丨也】
　　麻衣【诗蜉蝣掘阅丨丨如雪疏丨丨者白布衣如雪言甚鲜洁也　宋书礼志丨丨縓缘革服于元嘉苫绖变除申情于皇宋　齐书杜京产传见藿食下　摭言刘虚白与裴垣同砚席垣主文虚白犹是举子帘前献一絶句云二十年前此夜中一般灯烛一般风不知岁月能多少犹着丨丨待至公　李洞题学公院池莲诗如何不似丨丨客坐对秋风待一枝　李咸用和友人喜相遇诗丨丨未识帝城尘四十为儒是病身　韩偓及第过堂日诗暗惊凡骨升仙籍忽讶丨丨谒相庭】
　　麻襦【晋书丨丨传丨丨者不知何许人也莫得其姓名石季龙时在魏县市中乞丐恒着丨丨布裳故时人谓之丨丨先是佛图澄谓石季龙曰国东二百里某月日当送一非常人勿杀之也如期果至其所言人莫能晓季龙遣驿马送还本县既出城请步云我当有所过君至合口桥见待使人如言而驰至桥丨丨已先至】麻裰【吕岩勉牛生夏侯生诗酬名利兮狂歌醉舞酬富贵兮丨丨莎鞋】
　　麻屦【后汉书梁鸿传同县孟氏有女状肥丑而黒力举石臼择对不嫁至年三十父母问其故女曰欲得贤如梁伯鸾者鸿闻而聘之女求作布衣丨丨织作筐缉绩之具及嫁始以装饰入门七日而鸿不答乃更为椎防着布衣操作而前鸿大喜曰此真梁鸿妻也】
　　麻鞋【古今注丨丨起自伊尹以草为之周文王以麻为之名曰丨丨至秦以丝为之凡娶妇之家先下丝丨丨一防取其和鞋之意　顔氏家训邺下一领军贪甚坐事籍其家丨丨一屋余财不可胜言　神仙通鉴桑俱凤自称白鹿洞道士每谒贵显一足草履一足丨丨　炙毂子录夏殷皆以草为之屩左氏谓之屝屦也至周以麻为之谓之丨丨贵贱通着之晋永嘉中以丝为之宫禁内贵妃以下皆着之　杜甫述懐诗丨丨见天子衣袂露两肘　叶颙有题杜甫丨丨见天子图诗】
　　麻油【魏志满宠传权自将号十万至合肥新城宠驰往赴募壮士数十人折松为炬灌以麻油从上风放火烧贼攻具射杀权弟子孙泰　王隠晋书齐王冏起义孙秀多敛苇炬预储丨丨为纵火具　云笈七籖老君明照法夜则以烛灯丨丨为火大善】
　　麻粥【南史齐孝宣陈后传后生髙帝髙帝年二歳乳人乏乳后梦人以两瓯丨丨与之觉而乳惊因此丰足　白居易七月一日诗饥闻丨丨香渴觉云汤美】
　　麻籸【本草麻枯饼时珍曰此乃笮去油麻滓也亦名丨丨音辛荒岁人亦食之可以养鱼肥田】麻腴【云笈七籖炼丨丨之法用清水五斛丨丨一斛葱薤白各二觔合水腴葱薤四物煎取一斛】麻沸【后汉书华佗传若疾发结于内针药所不能及者乃令先以酒服丨丨散既醉无所觉因刳破腹背抽割积聚若在肠胃则断湔洗除去疾秽既而缝合傅以神膏四五日创愈一月之间皆平复】麻膏【实賔录丨丨宰相崔彻也】
　　麻姑【神仙传王方平尝降蔡经家遣人召丨丨既至举家见之是好女子年可十八九许于顶上作髻余髪散垂至腰手爪如鸟　李白西岳云台歌送丹西子明星玉女备洒埽丨丨搔背指爪轻　顾况题叶道士山房诗近得丨丨书信否浔阳江上不通潮　郑谷黄莺诗应为能歌系仙籍丨丨乞与女真衣　苏辙赠吴子野道人诗道中若见王方平背痒莫念丨丨爪　又方舆胜览丨丨山在城西南十五里髙九里五十步周回四百一十四里至山麓有寻真亭至山之半有界清轩对第二谷水飞流而下又攀援二里间有瀑布淙下三十余丈立双练枕流二亭又登万巘旁有石池百余步入山门榜曰丹霞小有洞天至忘归亭亭跨清流其下有水帘岩自是而入地势寛平膏田数百畆路之东南隅则碧莲池仙坛记所谓红莲变碧今又白之处也玳瑁石界其左由池畔坦途一望间有防仙亭入观门涧水冬夏流乃蔡经宅丨丨王方平所防之处　洞天福地记繁阳山丨丨洞即三十四化之第一阳平之别名也在成都府新都县元和中韦臯莅蜀洞忽开时人咸云洞门开即丰年物贱其后果丰稔　云笈七籖三十六小洞天第二十八丨丨山洞名曰丹霞天在抚州南城县属王真人治之　明一统志丨丨山建昌府城西南十里周回四百里即道书三十六洞天之一　顔真卿丨丨山记大厯三年真卿刺抚州按图经南城县有丨丨山顶有古坛相传云丨丨于此得道坛东南池中有红莲近忽变碧今又白矣　曽应祥丨丨山赋繄丨丨之为山兮镇南服之要冲壮旴郡之形胜兮俯江汉之朝宗　李咸用临川逢陈百年诗丨丨山下逢真士元肤碧眼方瞳子　陈陶古意诗丨丨井边一株杏花开不如古时红　陆游诗丈人祠西山谷盘丨丨洞前松栎寒　又明一统志建昌府土产丨丨酒】麻婆【逸史卢杞少时穷居东都于废宅内赁舍邻有麻氏妪孤独遇暴疾卧月余丨丨来作羮粥疾愈后晚从外归见金犊车子在丨丨门外卢公惊异窥之见一女年十四五真神人明日潜访丨丨麻婆曰莫要作婚姻否试与商量曰某贫贱焉敢辄有此意麻曰亦何妨既夜丨丨曰事谐矣请斋三日防于城东废观】麻胡【遯斋闲览今人呼丨丨以怖小儿其説有二朝野佥载云伪赵石勒虎以麻将军秋为帅秋胡人暴戾好杀国人畏之市有儿啼母辄恐之曰丨丨来啼声即絶至今以为故事又大业拾遗云帝将幸江都令将军丨丨濬汳湖虐用其民每以木鵞为试鵞流不迅谓濬河不深皆抵死百姓惴栗常呼其名以恐小儿小儿夜啼不止呼丨丨来应时止大业拾遗在佥载前当以拾遗为是或云胡本名祐胡者为其多頿也　徐慥漫笑录毗陵有成郎中貌不而多頿再娶之夕岳母陋之曰我女如生菩萨乃嫁一丨丨命成作诗乃操笔大书云一牀两好世间无好女如何得好夫髙卷珠帘明防烛试敎菩萨看丨丨】
　　麻秋【晋书穆帝纪石季龙又使其将石宁丨丨等伐凉州次于曲柳张重华使将军牛旋御之退守枹罕又辽左右长史刘羣卢谌司马崔悦等封其府库遣使请降季龙遣将军郭太丨丨等轻骑二万追辽及之】
　　【战于密云获其母妻斩级三千辽单马窜险遣子乞特真送表及名马季龙纳之】
　　麻积【李德林隋文帝为太祖武元皇帝行幸四处立寺建碑诏悬兵万里直指参墟左萦右拂丨丨草靡】麻生【尔雅薜山麻注似人家丨丨山中疏丨丨山中者名薜故注之似人家丨丨山中也　吴均乐府城上麻丨丨满城头麻叶落城沟麻茎左右披沟水东西流】
　　麻作【左传共其资粮屝屦疏雄方言云屝粗屦也丝作之曰履丨丨之曰屝粗者谓之屦】麻中【荀子见兰槐下】
　　薏
　　薏苡【史记夏本纪注禹母修己见流星贯昴又吞神珠丨丨胸坼而生禹　后汉书马援传援在交阯甞饵丨丨实用能轻身省欲以胜瘴气南土丨丨实大援欲以为种军还载之一车时人以为南土珍怪权贵皆望之及卒后有上书谮之者以为前所载还皆明珠文犀帝益怒　论衡禹母吞丨丨而生禹故夏姓曰姒李瀚防求王阳囊衣马援丨丨　常衮重九谢赐餻酒等状茱萸清酒甞闻旧俗之传丨丨调防今覩灵珍之味　陈子昂题居延古城赠乔十二知之诗桂枝芳欲晚丨丨谤谁明　王维送李员外贤郎诗丨丨扶衰病归来幸可将　杜甫寄李白诗稻粱求未足丨丨谤何频　刘长卿初贬南巴至鄱阳题李嘉祐江亭诗猜嫌伤丨丨愁暮向江蓠　刘禹锡乐天少傅五月长斋广延缁徒谢絶文友诗马家供丨丨刘氏饷芜菁　韦荘和郑拾遗秋日感事诗米惭无丨丨面喜有桄榔　陆防和袭美寒日书斋即事诗唯求丨丨供僧食别着氍毹待客牀　梅尧臣魏文以予病渴赠丨丨二丛诗媿无相如才偶病相如渴潩水有丈人丨丨分丛苃苏轼丨丨诗伏波饭丨丨御瘴传神良　又程德孺惠海中柏石诗未欲连车收丨丨肯敎沈网取瑚　又元修菜诗见蒿蓬下　黄庭坚诗黄金满地无人费一斛明珠丨丨秋　沈辽德相惠茶诗孰不恃丨丨伏波烦谤嗫　完顔璹马伏波诗明珠丨丨犹难辨万里争敎谕杜龙　曹伯啓舟至常德出陆由辰抵沅书事诗囊无丨丨防私论茶有茱萸敌瘴烟　邵宝谢张提学惠丨丨仁诗辟湿初闻丨丨仁涯翁诗里见来真】薏米【本草丨苡其丨白色如糯米可作粥饭及磨麫食亦可同米酿酒　陆游诗甑香炊丨丨　又薏苡诗初游唐安饭丨丨炊成不减雕胡美　又冬夜与浦庵主说川食戏作诗唐安丨丨白如玉汉家栮脯美胜肉】
　　薏仁【本草见薏珠下　羣芳谱丨苡丨为末同粳米煮粥日日食补正气利肠胃消水肿治风痹除胸中邪气治筋脉拘挛除消渴水饮】
　　薏珠【本草薏苡仁释名见芑实下　羣芳谱薏苡五六月结实青白色形如珠子而稍长故呼丨丨子髙士谈诗井边丨苡吐秋丨】
　　薏酒【五杂俎京师有丨丨用薏苡实酿之淡而有风致然不足快酒人之吸也　凤洲笔记蓟州丨苡仁丨周氏第一成氏次之三屯营所造更胜清冽秀美有出色香味之表者】
　　
　　华【礼记郊特牲天子树丨丨不敛藏之种也注华果蓏也　又作花易林丨丨瓠实百女同室醯苦不熟未有配合　捜神记吴时有徐光者甞行术于市里从人乞其主勿与便从索瓣杖地种之俄而丨生蔓延生丨成实乃取食之　五色线天宝六载骊山七夕夜张锦缯树丨丨陈饮食焚香于庭】
　　蔕【后汉书五行志安帝元初三年有异本共生一丨同丨时以为嘉　宋书符瑞志汉安帝元初三年二月东平陵有异处共生八丨同丨　博物广志见脐下】
　　瓞【诗緜緜丨丨民之初生自土沮漆传緜緜不絶貌丨绍也丨瓝也疏緜緜然不絶者是丨绍之丨之本实继先岁之岁岁相继恒小于本若将无复长大之时也　宋史乐志维宋肖德钦天顾右于皇道祖丕厘灵祐葛藟繁殖丨丨孕茂克昌厥后世世孝奏　徐陵文丨丨虽遥芳枝无逺】
　　绍【诗緜緜瓞疏见上】
　　瓤【本草甜丨丨气味甘寒滑有小毒】
　　瓣【尔雅果臝之实栝楼疏本草云栝楼叶似叶形两两相值蔓延青黒色六月华七月实如丨丨是也　谢惠连祭古冢文水中有甘蔗节及梅里核丨丨皆浮出不甚烂坏】
　　叶【尔雅疏见上　酉阳杂俎见穴下】
　　犀【本草丨中瓣曰丨　谢惠连祭古冢文蔗传余节丨表遗丨】
　　子【王逢浦东女诗谷种看如丨丨金野鸦不衔田鼠窃】
　　实【尚书序焚书坑儒疏衞宏古文奇字序云秦改古文以为篆隶国人多诽谤秦患天下不从而召诸生至者皆拜为郎凡七百人又宻令冬月种于骊山硎谷之中温处丨丨乃使人上书曰丨冬有丨有诏天下博士诸生说之人人各异则皆使往视之而为伏机诸生方相论难因发机从上填之以土皆终命也】脐【博物广志北极如蔕南极如丨丨自蔕至脐以其中界之周围为东西南北一轮是赤道也自蔕至脐凡一百八十度自赤道至蔕凡九十度黄道之出入赤道者逺止二十三度半】
　　皮【周书王罴传有客与罴食侵肤稍厚罴意嫌之及丨丨落地乃引手就地取而食之客甚有媿色北堂书钞王濬集云丨丨船本图仓率用之耳宁可深入敌境也邪】
　　头【本草丝集解时珍曰其大寸许长一二尺甚则三四尺深緑色有皱防丨丨如鳖首】丁【本草甜蔕释名丨丨苦丁香】
　　蔓【尔雅瓞瓝其绍瓞注俗呼瓝为瓞绍者丨丨绪亦着子但小如瓝　宋史河渠志五月丨实延丨谓之丨丨水　刘跂暇日记四月丨丨水　梅尧臣宿州河亭书事诗雨久草苗盛田芜丨丨弱　又送石昌言学士诗见桂樯下　又送李载之殿丞赴海州务诗丨丨水生风雨多吴船发棹唱吴歌　苏轼和子由记园中草木诗汝今又不然时节看丨丨　又陈州与文郎逸民饮别携手河隄上诗春风料峭羊角转河水渺緜丨丨流　陆游小舟游西泾诗聊椉丨丨水闲泛木兰船　徐玑题薛景石庐诗因看丨丨吐识得万古秋　王逢秋感诗见豆苗下】
　　蒌【彦周诗话退之城南聮句云红皱防檐瓦黄团挂门衡是说干枣与丨丨读之犹想见西北村落间气象】
　　瓠【诗七月食八月断壶九月菽苴采茶薪樗食我农夫笺丨丨之畜麻实之糁干荼之菜恶木之薪亦所以助男养农夫之具　礼记月令仲冬行秋令则天时雨汁丨丨不成　周礼委人凡畜聚之物注丨丨葵芋御冬之具也　又人树之果蓏珍异之物以时敛而藏之注蓏丨丨之属　汉书食货志见菜茹下贵耳录天道尚左星辰左转地道尚右丨丨右累　傅蜀葵赋序蜀葵其苗似丨丨　陆游舍北行饭诗梧楸凋落风髙后丨丨轮囷雨足时又星经丨丨五星在离珠北】
　　蔬【唐书百官志凡近汤所润丨丨先时而熟者以荐陵庙　许有壬神山避暑晚行田间诗见禾黍下】菜【神仙传仙人介象字元则防稽人有诸方术吴主闻之征象到武昌甚敬贵之使象作变化种丨丨百果皆立生可食　刘因和饮酒诗生事仰小园分我丨丨好】
　　果【公羊初税亩传注见桑荻下　金史董师中传倘以物贵或不时至则饥饿之徒将复有如曩岁杀太尉马毁太府丨丨出忿怨言起而为乱者矣　元史百官志见桃棃下　杨维桢乞巧赋丨丨招灵蛛丝格瑞　刘克庄即事诗丨丨跽拳祝防罗扑卖声】
　　李【古君子行乐府见田下　白居易杂感诗嫌疑逺丨丨言动慎亳芒　韩偓八月六日作隄防丨丨能终始免媿于心负此身】
　　棃【杨载诗宁复乞巧陈丨丨】
　　莲【郦权七夕诗绣缕萦芳袂丨丨得巧梭】
　　菽【中馈録制蔬有配盐丨丨】
　　葛【晋书王悦传导甞与恱奕棋争道导笑曰相与有丨丨那得为尔邪　黄庭坚答为之诗林君维闽英数面成丨丨　又薛乐道自南阳来入都留宿饮防饯行诗金兰托平生丨丨比诸从　又赠张仲谋诗向来情义比丨丨万事略不置町畦　陈造雪夜与师是棊诗丨丨胜负间时亦近屑屑　李俊民用赵之美韵诗把酒离筵且莫辞坐中丨丨暂相依】
　　苎【栾城遗言族兄在廷问公学文如何曰前辈但看多做多而已区以别矣如丨丨之区自反而缩如王祭不供无以缩酒】
　　芋【应璩与尚书诸郎书檀氏园葵菜繁茂藷蔗丨丨亦离离尚萌未知三生复何种植　陈世昌南湖赋蔬圃之利丨丨薤菘芦菔茄莎实繁有生　王炎竹赋环以桑麻之场帯以丨丨之区　黄庭坚答栁通叟求田问舍诗横笛牛羊归晚径卷帘丨丨熟西畴刘克庄元儿诗丨丨村边一亩宫闭门不复问穷通】芦【茶经茶者南方之嘉木也巴山峡川有两人合抱者其树如丨丨注丨丨木出广州似茶至苦涩本草臯芦释名丨丨苦簦藏器曰南越志云龙川县有臯芦一名丨丨叶似茗】
　　米【元史訾汝道传里中甞大疫有食得汗而愈者汝道即多市丨及携丨歴戸馈之或曰疠气能染人勿入也不听】
　　姜【东京梦华录八月秋社各以社糕社酒相赍送贵戚宫院以猪羊肉腰子妳房肚肺鸭饼丨丨之属切作棊子片様滋味调和铺于饭上谓之社饭　朱德润轧赖机酒赋卑洞庭之黄柑陋列肆之丨丨】茶【沈与求戏詶甞草茶诗惯看留客费丨丨政羡多藏不示夸】
　　棣【急就篇见稻饭下注棣常棣也】
　　凉【周书太祖纪侯莫陈恱惧太祖谋已诈为诏书与秦州刺史万俟普拨令与恱为党援普拨疑之封诏以呈太祖太祖表之曰臣自奉诏总平凉之师责重忧深不遑启防训兵秣马唯思竭力前以人恋本土侯莫陈恱窥窬进退量度且宜住此今若召恱授以内官臣列斾东辕匪朝伊夕朝廷若以恱堪为边扞乞处以丨丨一藩不然则终致猜虞于事无益　冯子振十八公赋西辔丨丨南颿瓯闽北毳狼胥之顔东筏驷望之漘】
　　地【杜甫投简成华两县诸子诗见豆苗下　薛能老圃堂诗邵平丨丨接吾庐谷雨干时偶自鉏　晁冲之次韵集津兄懐嵩少示王立之诗阳坡日暖宜丨丨阴岭天寒熟芋田】
　　穴【酉阳杂俎衞国县西南有丨丨冬夏常出水望之如练时有叶出焉相传苻秦时有李班者颇好道术入穴中行可三百步廓然有宫宇牀榻上有经书见二人对坐须髪皓白班前拜于牀下一人顾曰卿可还无宜久住班辞出至穴口有数个欲取乃化为石寻故道得还至家家人云班去来已经四十余年矣】州【书禹贡三危既宅三苗丕叙疏正义曰左传称舜云四凶投之四裔舜典云窜三苗于三危是三危为西裔之山也其山必是西裔未知山之所在地理志杜林以为敦煌郡即古丨丨也昭九年左传云先王居梼杌于四裔故允姓之奸居于丨丨杜预云允姓之祖与三苗俱放于三危丨丨今敦煌也　左传将执戎子驹支范宣子亲数诸朝曰来姜戎氏昔秦人廹逐乃祖吾离于丨丨乃祖吾离被苫盖蒙荆棘以来归我先君我先君惠公有不腆之田与女剖分而食之今诸侯之事我寡君不如昔者盖言语漏泄则职女之由诘朝之事尔无与焉　又先王居梼杌于四裔以御螭魅故允姓之奸居于丨丨伯父惠公归自秦而诱以来使偪我诸姬入我郊甸则戎马取之戎有中国谁之咎也注允姓阴戎之祖与三苗俱放三危者丨丨今敦煌　汉书地理志炖煌古丨丨地生美　后汉书西羌传陆浑戎自丨丨迁于伊川允姓戎迁于渭汭东及轘辕在河南山北者号曰阴戎阴戎之种遂以滋广　周书李贤传髙祖西巡幸贤第诏曰朕昔冲幼爰寓此州使持节骠骑大将军开府仪同三司大都督丨丨诸军事丨丨刺史贤斯土良家勲德兼着受委居朕辅导积年念其规弼功劳甚茂食彼桑椹尚懐好音矧兹惠矣其庸可忘今巡抚居此不殊代邑举目依然益増旧想虽无属籍朕处之若亲凡厥昆季乃至子侄等可并豫宴赐于是令中侍上士尉迟恺往丨丨降玺书劳贤　又令狐整传太祖谓整曰卿少懐英略早建殊勲今者官位未足酬赏方当与卿共平天下同取富贵遂立为丨丨义首仍除持节抚军将军通直散骑常侍大都督　宋史髙宗纪绍兴三十一年十月乙丑金人趋丨丨刘锜遣统领员琦拒之于皁角林　元史世祖纪壬辰丨丨屯田进瑞麦一茎五穗　明一统志丨丨城在肃州卫城西五百二十六里　刘潜谢始兴王赐柰启酒泉之实称于王赋丨丨之味记自张文　张载失题诗三巴黄甘丨丨素柰　杜甫解闷诗今日南湖采薇蕨何人为觅郑丨丨自注郑秘书审】
　　洲【乾道庚寅奏事录旧多景楼乃行者堂去年太守陈天麟侍郎别卜地起楼甚雄壮金焦二山在左右而面对丨丨似胜　基也　枫窗小牍司谏吴表臣上疏言大江之南上自荆鄂下至常润不过十郡之间其要不过七渡上流最急者三荆南之公安石首岳之北津中流最急者二鄂之武昌太平之采石下流最急者二建康之宣化镇江之丨丨此七渡当择官兵守之明一统志丨丨镇在扬州府城南四十五里盖杨子江之沙碛其状如居民稠宻商贾毕集镇有丨丨渡以通镇江　又丨丨坝在扬州府城南四十五里其坝有七　张祜题金陵渡诗潮落夜江斜月里两三星火是丨丨按全唐诗洲作州】
</div>
    <div class="pagination">
<a href="御定骈字类编_page699.html">上一页</a><span>...</span><a href="御定骈字类编_page695.html">695</a><a href="御定骈字类编_page696.html">696</a><a href="御定骈字类编_page697.html">697</a><a href="御定骈字类编_page698.html">698</a><a href="御定骈字类编_page699.html">699</a><span class="current-page">700</span><a href="御定骈字类编_page701.html">701</a><a href="御定骈字类编_page702.html">702</a><a href="御定骈字类编_page703.html">703</a><a href="御定骈字类编_page704.html">704</a><a href="御定骈字类编_page705.html">705</a><span>...</span><a href="御定骈字类编_page701.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
