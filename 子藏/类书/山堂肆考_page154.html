<!DOCTYPE html>
<html>
<head>
    <meta charset="UTF-8">
    <title>山堂肆考 - 第 154 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 154 页/共 632 页</h1>
    <div class="content">　　东都事略张耒字文潜从苏轼学轼称其文汪洋澹泊有一唱三叹之音元祐初为著作佐郎改著作郎在馆八年顾义自守泊如也
　　谢沉史才
　　晋谢沉为祠部郎何充庾氷以为有史才迁大著作
　　杨时士望
　　宋杨山时在着庭吴敏之及李纲并以公姓名纳上前曰时亦是老儒有士望可令阁门对班寻召对论当世之务上喜遂擢用之
　　文府
　　梁沈约谢著作表珥笔史馆记言文府
　　史阁
　　北齐著作秘书谓之史阁亦谓史馆
　　学行清修　【已下著作佐郎】
　　晋陵朱鳯吴郡吴震竝学行清修白首衡门老而未调华谭为监知其有史才荐为着佐郎竝称其职
　　声姿清亮
　　后魏宋弁字义和为著作佐郎髙祖孝文帝曾因朝防歴访治道弁年少官防自下而对声姿清亮举止可观髙祖称善大被知遇赐名为弁取弁和献玉楚王不知寳之意
　　作南郊赋
　　晋郭璞作南郊赋献帝嘉其才拜著作佐郎
　　撰西观书
　　晋束晳字广防博学多闻晩应司空辟月余除著作佐郎西观撰晋书草创三帝纪并十志迁博士著作如故
　　不为今吏
　　晋武帝欲以郭琦为著作佐郎问尚书郭璋璋憎琦不附已答云不识帝曰若如卿言乌九家儿能事卿即堪郎矣及赵王伦簒位又欲用琦琦曰我已为武帝吏不能为今世吏矣卒老于家
　　不造嬖人
　　防稽王世子元颢嬖人张法顺权倾一时内外无不造门唯谢裕不至故年三十方为著作佐郎
　　作懽喜诗
　　唐武后召杜审言赋欢喜诗即授著作佐郎
　　作蒙汜赋
　　晋张载字孟阳作蒙汜池赋太仆傅见而嗟叹以车迎载言谈尽日为之延誉遂起家著作佐郎又作劒阁铭除著作郎
　　封还诏书
　　唐阳城字亢宗召为著作佐郎并赐绯鱼李泌使叅军韩杰奉诏至其家城封还诏书自称多病不堪奔奉
　　兼脩国史
　　唐敬播再迁著作佐郎兼修国史从太宗伐髙丽帝名所战山为驻跸山播谓人曰銮舆不复东矣已而果然
　　文学清选
　　唐王义方曰臣去歳冬初云阳下县丞耳今春及夏陛下授臣著作佐郎极文学之清选
　　才学世家
　　宋李邴字汉老伯父昭玘字成季元祐名士与张晁为徒尝为柱史邴才学能世其家政和末除书局迁著作佐郎
　　贫素自居
　　后周黎景熈大统末拜著作佐郎时伦軰皆位兼常伯车服华侈惟景熈以贫素自居略无愧色又勤于职然性尤固执不合于时是以一为史官遂十年不调
　　脩洁自重
　　言行录宋王存少有立志为小官修洁自重为欧阳公所知赵康靖公所荐召试擢秘书省著作佐郎馆阁校勘校集贤院书籍
　　作传
　　晋元康中诏著作佐郎始到职必撰名臣传
　　修书
　　宋胡文恭行宋敏求制著作有佐修书之任故事到职撰名臣之传
　　职闲
　　晋阎纉字续伯祭酒邹湛以纉才堪佐着荐于秘书监华峤峤曰此官职闲廪重贵势多争之不暇求其才遂不能用
　　价重
　　苏东坡送孙著作诗云子亦东南珍价重不可筭
　　乞迁刘焞
　　防要宋乾道三年梁克家奏曰著作佐郎刘焞乆在馆职以拘资格除郎不行乞稍迁擢遂迁之
　　宻荐履道
　　宋王安中字履道政和中以文学知名除宗学士时有宻荐于上者除著作佐郎
　　他官入典　【已下校书郎】
　　东汉选他官入东观皆令典校秘书葢有校书之任而未为官也故以郎居其任则谓之校书郎以郎中居其任则谓之校书郎中至魏始置秘书郎校书郎葢实有其官矣
　　太乙下观
　　见亲王
　　追美功徳
　　东汉傅毅字武仲肃宗召文雅之士以毅为兰台令史拜郎中与班固贾逵共典校书毅追美孝明帝功徳最盛而庙颂未立乃依清庙作显宗颂十篇奏之由是文雅之士显于朝廷
　　考论异同
　　东汉杨终显宗时拜校书郎上言宣帝论定五经于石渠阁今宜如故事于是诏诸儒于白虎观考论异同
　　画像
　　东汉髙彪校书东观后迁内黄令灵帝勅同僚临祖送于上东门诏东观画像以劝学者
　　书碑
　　东汉蔡邕拜郎中校书东观邕以去圣乆逺文字多谬乃求正定六经文字自书册于碑碑始立摹写者车乗日千余两
　　颂神雀
　　东汉贾逵字景伯显宗时有神雀集宫殿官府帝敕兰台给笔札使作神雀颂拜为郎与班固竝校书应对左右
　　骑蹇驴
　　唐开元中校书与正字俸禄微少皆孤寒英杰居之至有正字骑驴入省者而太祝奉礼每月请明衣绢布及胙肉俸禄倍多乃公卿子弟居之衣马比校正颇为轻肥时有语曰正字校书咏诗骑驴奉礼太祝轻裘食肉宋韩子苍题豋瀛图曰我生不及贞观初却恨十年身校书吟诗天街骑蹇驴尔来戎马争驰驱把卷未展先欷歔
　　以神童拜
　　唐杨烱防聪敏愽学善属文以神童举拜校书郎
　　以进士调
　　唐张九龄擢进士调校书郎
　　神清韵逺
　　唐孔季翊初擢制科授校书郎陈子昻称其神清韵逺可比卫公
　　名遂官闲
　　白乐天泛渭赋序予为校书郎名遂官闲一身得所赋云台有兰兮阁有芸
　　防推
　　唐叚成式推防为校书郎学彊记秘阁多竒篇秘籍校阅皆徧
　　盌脱
　　唐武后时官职冗滥人为謡曰补阙连车载拾遗平斗量欋椎侍御史盌脱校书郎注云齐鲁谓四齿杷为欋椎当作捶欋椎者言授官之泛如杷椎之多也盌通作椀小盂也脱椀之形模盌脱者言不得人如模脱盌杯个个相似也
　　问何如
　　顔氏家训梁朝贵游子弟多无学术谚云上车不落即著作起居何如即校书故宋黄山谷诗校书著作频召除犹能上车问何如
　　分温媪
　　唐开元二年史馆进唐书表频分温媪之疑仍惧鲁鱼之谬久披缃帙粗定鈆黄
　　辩论屈人
　　唐徐岱辩论明鋭座人每屈刘晏表为校书郎观察使李栖筠钦其贤署所居为复礼乡为达于朝
　　敏悟絶人
　　白居易敏悟絶人擢进士抜萃科补校书郎
　　能守家法
　　唐韩愈送郑防校理序郑生防始以长安尉选为校理人皆曰是宰相子能恭俭守敎训好古义施于文辞者如是而在选公卿士夫家之子弟其知劝耳矣愈事相公三为属吏今生始进仕获重望于天下而慊慊若不足真能守其家法矣
　　屏去人事
　　宋楼攻媿集王文定公淮为校书郎既入馆屏去人事读未见书休沐亦入抵暮始归
　　郑鉴尽言
　　宋郑鉴字自明召试馆职上见其防问今合除何官龚茂良对曰前此学官召试止除正字上曰可除校书郎赏其尽言因曰其防中所言或是或非大率剀切不易
　　汪澈安分
　　宋汪庄敏公澈迁校书郎安分无求视同舎郎数迁殊不介意
　　不至相门
　　言行录宋陈公辅字国佐除校书郎公初入馆阁时蔡京王黼当国未尝一至其门
　　不诣政府
　　宋杨诚斋文集陈正献公俊以秘书郎召非公事未尝诣执政府
　　贵妃施粉　【已下正字】
　　明皇杂録唐刘晏以神童为秘省正字方八歳慧悟过人上召入禁中贵妃置于膝上为施粉黛上问晏曰汝为正字正得几字晏对曰余字皆正惟朋字未正葢讥当时朋党多邪人也
　　先进器才
</div>
    <div class="pagination">
<a href="山堂肆考_page153.html">上一页</a><span>...</span><a href="山堂肆考_page149.html">149</a><a href="山堂肆考_page150.html">150</a><a href="山堂肆考_page151.html">151</a><a href="山堂肆考_page152.html">152</a><a href="山堂肆考_page153.html">153</a><span class="current-page">154</span><a href="山堂肆考_page155.html">155</a><a href="山堂肆考_page156.html">156</a><a href="山堂肆考_page157.html">157</a><a href="山堂肆考_page158.html">158</a><a href="山堂肆考_page159.html">159</a><span>...</span><a href="山堂肆考_page155.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
