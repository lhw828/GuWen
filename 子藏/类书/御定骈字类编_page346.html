<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 346 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 346 页/共 1019 页
  </h1>
  <div class="content">
   二征【晋书陶侃传侃之佐史辞诣王敦曰近者王如乱北杜弢跨南丨丨奔走一州星驰其余郡县所在土崩侃招擕以礼怀逺以徳子来之众前后累至奉承指授独守危阨人往不动人离不散】
　　二姓【诗室家不足笺谓媒妁之言不和六礼之来彊委之疏言媒妁者説文云媒谋也谋合丨丨妁酌也斟酌丨丨　又彼美淑姬疏美女而谓之姬者以黄帝姓姬炎帝姓姜丨丨之后子孙昌盛其家之女美者尤多遂以姬姜为妇人之美称　礼记昏礼昏礼者将合丨丨之好上以事宗庙而下以继后世也故君子重之左传见一动下　后汉书蔡邕传六世祖勲好黄老平帝时为郿令王莽初授以厌戎连率勲对印绶仰天】
　　【叹曰吾策名汉室死归其正昔曾子不受季孙之赐况可事丨丨哉　宋书袁粲传时齐王功髙徳重天命有归粲自以身受顾托不欲事丨丨宻有异图　北史泉仚传除上洛郡守及萧宝夤反遣兵趣青泥圗取上洛豪族泉杜丨丨密应之仚与刺史董绍掩袭丨丨散走宝夤亦退　易林姬姜悦欢丨丨为婚霜降合好西施在前　陈樵节妇赋予敢辱先人之教兮以一身而事丨丨】
　　二户【唐书食货志元和中借歳赋者八道户百四十四万兵食于官者八十三万加天宝三之一通以丨丨养一兵至长庆户三百三十三万而兵九十九万率三户以奉一兵　宋史叶清臣传天闲之数才三四万急有征调一不可用今欲不费而马立办若赋马于河北河东陜西京东西五路上户一马中户丨丨一马养马者复其一丁如此则坐致战马二十万匹不为难矣】
　　二口【汉书武帝纪复二筭注二筭复丨丨之筭也　又宋书符瑞志孔子有雒谶曰丨丨建戈不能方两金相刻发神锋空穴无主竒入中女子独立又为防丨丨建戈刘字也晋氏金行刘姓又有金故曰两金相刻空穴无主竒入中为寄字女子独立又为防奴字　齐书扶南国传见一躯下　云笈七签梁茅山贞白陶先生呉荆州陶濬七代孙名景字通明丹阳秣陵人也以大通初献刀丨丨一名喜胜二名成胜　又水经江水又东得清扬土坞丨丨】
　　二氏【左传古者畜龙故国有豢龙氏有御龙氏献子曰是丨丨者吾亦闻之而不知其故是何谓也　齐书崔祖思传汉来治律有家子孙并世其业聚徒讲授至数百人故张于丨丨絜誉文宣之世陈郭两族流称武明之朝决狱无寃庆昌枝裔槐衮相袭蝉紫传辉　小学绀珠丨丨老释】
　　二族【晋书裴绰传初裴王丨丨盛于魏晋之世时人以为八裴方八王徽比王祥楷比王衍康比王绥绰比王澄瓒比王敦遐比王导顔比王戎邈比王元之宋史兵志鄜延路注青涧城丨丨兵四千五百十马七百三十四　三辅决录张氏得钩何氏得筭故三辅旧语曰何氏筭张氏钩何氏肥张氏痩言何氏有肥人輙贵痩人輙贱张氏痩者輙贵肥者輙贱故丨丨以钩筭知吉防以肥痩知贵贱　刘琨答卢谌诗丨丨偕覆三孽并根】
　　二家【诗民之讹言宁莫之惩笺言时不令小人好诈伪为交易之言使见怨咎安然无禁止疏诈伪交易之言者谓以善言为恶以恶言为善交而换易其辞鬭乱丨丨使相怨咨也　礼记正义序其为义防者南人有贺循贺玚庾蔚崔灵恩沈重宣皇甫侃等北人有徐道明李业兴李宝鼎侯聪熊安等其见于世者唯皇熊丨丨而已熊则违背本经多引外义犹之楚而北行马虽疾而去愈逺矣又欲释经文唯聚难义犹治丝而棼之手虽繁而丝益乱也皇氏虽章句详正微稍繁广又既遵郑氏乃时乖郑义此是木落不归其本狐死不首其丘皆丨丨之弊未为得也　周礼大司马见二人下左传季悼子之卒也叔孙昭子以再命为卿及平子伐莒克之更受三命叔仲子欲搆丨丨谓平子曰三命逾父兄非礼也　又季郈之鸡鬭注季平子郈昭伯丨丨相近故鸡鬭　战国防夫胜赵而三分其地城今且将防矣夫丨丨虽愚不弃美利于前背信盟之约而为危难不可成之事其势可见也　晋书卫恒传魏初有钟胡丨丨为行书法俱学之于刘徳升而钟氏小异然亦各有巧今大行于世云　齐书顾欢传佛道丨丨立教既异学者互相非毁欢着夷夏论曰夫辨是与非宜据圣典寻二教之源故两摽经句　又刘绘传见一门下　唐书韩愈等传赞昔孟轲拒杨墨去孔子才二百年愈排丨丨乃去千余歳拨衰反正功与齐而力更倍之　元史世祖纪命嘉定以西新附州郡及田杨丨丨诸贵官子弟俱充质子入侍　易林一身两头延适丨丨乱不可治】
　　二房【诗防鸮防鸮疏陆机疏云防鸮取茅莠为巢以麻紩之如刺韤然县着树枝或一房或丨丨　汉书晁错传注见二内下　唐书宰相世系表郑氏定着丨丨一曰北祖二曰南祖宰相九人　宋史职官志枢宻院旧分四房曰兵曰吏曰户曰礼至是厘正凡分房十其后又增支马小吏丨丨凡房十有二　又先是中书人吏分掌五房曰孔目房吏房户房兵礼房刑房又有主事勾销丨丨至是厘中书为三省分兵与礼为六房各因其省之事而增益之】
　　二祖【后汉书章帝纪告祠丨丨四宗注丨丨谓髙祖世祖四宗谓文帝武帝宣帝明帝也　又杨震传陛下不顾丨丨之勤止追慕五宗之美踪　宋书礼志庙室当以客主为限无拘常数殷世有丨丨二宗若拘七室则当祭祢而已推此论之宜还复豫章颍川全祠七庙之礼　又乐志帝锡丨丨长世多祜于穆叡考袭圣承矩　十六国春秋刘宣毎读汉书萧何邓禹传未尝不反覆咏之曰大丈夫若遭丨丨终不令两公独擅美于前矣　小学绀珠丨丨髙祖世祖　韩愈乌氏庙碑铭左武左领丨丨绍居　陆机答贾谧诗惟公太宰光翼丨丨　又正宗纪丨丨慧可大师武牢姬氏子幼出家后见达摩于少室山继阐元风】
　　二宗【宋书礼志见上　北史崔光传伏陛下追殷丨丨感变之意侧躬耸诚惟新圣道节夜饮之忻强朝御之膳养方富之年保金玉之性则魏祚可以永隆皇夀等于山岳　唐书薛颐传叶法善歴髙中丨丨朝五十年往来山中时时召入禁内　又宋史吕景初传商周之盛并建同姓两汉皇子多封大国有唐宗室出为刺史国朝丨丨相继尹京是欲夲支盛强有磐石之安则奸雄不敢内窥而天下有所倚望矣　张九龄故荣阳君苏氏挽歌辞丨丨荣盛日千古别离时　又江淹爲萧重让扬州表周夏异章元素各礼儒道丨丨名墨两教咸以裕俗为急佥以得人为资　韩偓访明公大徳诗刮膜且扬三毒论摄心徐指丨丨禅　又同文筭指问二商共贸甲母一百二十两乙母一百八十两共一牙侩每子银一百两与牙银十两后得子银一千两各该分几何其法于一千内除去牙银一百两以实在子银九百两为筭乃并甲乙母为第一率实在子银为第二率分甲乙母丨丨为第三率】
　　二昭【礼记王制诸侯五庙丨丨二穆与太祖之庙而五宋史礼志绍兴十一年二月癸丑诏太师左仆射魏国公秦桧合建家庙命临安守臣营之太常请建于其私第中门之左一堂五室五世祖居中东丨丨西二穆堂饰以黝垩神板长二尺博四寸五分厚五寸八分大书某官某大夫之神坐贮以帛嚢藏以漆函】二穆【礼记王制见上　又左传见二郤下　小学绀珠楚丨丨子重子辛　又丨丨子重子反】二祧【礼记祭法王立七庙一坛一墠曰考庙曰王考庙曰皇考庙曰显考庙曰祖考庙皆月祭之逺庙为祧有丨丨享尝乃止　汉书韦元成传歆以为礼去事有杀故春秋外传曰日祭月祀时享嵗贡终王祖祢则日祭曾髙则月祀丨丨则时享坛墠则歳贡大禘则终王徳盛而游广亲亲之杀也　宋书礼志武皇帝肇建洪基拨乱夷险为魏太祖文皇帝继天革命应期受禅为魏髙祖上集成大命请定华夏兴制礼乐宜为魏烈祖更于大祖庙北为丨丨其左为文帝庙号曰髙祖昭祧其右拟明帝号曰烈祖穆祧】
　　二展【谢朓齐敬皇后哀防身隔两赴时无丨丨注言一时不获于二所省视也】
　　二尸【北史牛传今依郑注毎室及堂止有一丈八尺四壁之外四尺有余若以宗庙论之祫享之日周人旅酬六尸并后稷为七先公昭穆丨丨先王昭穆丨丨合十一尸三十六主及君北面行事于二丈之堂愚不及此】
　　二祀【左传颛顼氏有子曰犂为祝融共工氏有子曰句龙为后土此其丨丨也】
　　二亲【诗髧彼两髦疏髦者事父母之饰也若父母有先死者于死三日脱之服阕又着之若丨丨并殁则因去之矣玉藻云亲殁不髦是也　宋史彭思永传治平中召为御史中丞濮王有称亲之议言事者争之皆斥去思永上疏极论曰濮王生陛下而仁宗以陛下为嗣是仁宗为皇考而濮王于属为伯此天地大义生人大伦如乾坤定位不可得而变也陛下为仁庙子曰考曰亲乃仁庙也若更施于濮王是有丨丨矣使王与诸父夷等无有殊别则于大孝之心亦为难安臣以为当尊为濮国大王祭告之辞则曰侄嗣皇帝书名昭告于皇伯父在濮王则极尊崇之道而于仁庙亦无所嫌矣此万世之法也　陆贾新语苦身劳形入深山求神仙弃丨丨捐骨肉絶五谷废诗书背天地之宝求不死之道非所以通世防非者也　韩诗外传枯鱼衔索几何不蠧丨丨之寿忽如过隙树木欲茂霜露不雕使贤士欲成其名丨丨不待家贫亲老不择官而仕诗曰虽则如燬父母孔迩此之谓也　孝经左契孝顺丨丨得筭二千天司录所表事赐筭中功社福永来　顔氏家训丨丨既殁所居斋寝子与妇弗忍入焉　曹植叙愁赋对牀帐而太息慕丨丨以增伤　王禹偁罔极赋禀粹和于两仪荷鞠育于丨丨　孟賔于诗水国丨丨应探榜龙门三月又伤春　李中捧宣头许归侍养诗泥书捧处圣恩新许觐庭闱养丨丨】
　　二父【诗昏姻之故言就尔居笺妇之父婿之父相谓昏姻我乃以此丨丨之命故我就女居岂其无礼来乎　唐书韩传子公武字从偃起家卫尉主簿为宣武行营兵马使以讨蔡功检校左散骑常侍鄜坊等州节度使入朝为右金吾将军出河中弟充徙宣武乃曰丨丨居重镇我以孺子又当执金吾职乎因固辞　宋史吕公着传英宗新政加龙图阁直学士方议追崇濮王或欲称皇伯考公着曰此真宗所以称太祖岂可施于王及下诏称亲且班讳又言称亲则有丨丨之嫌王讳但可避于上前不应与七庙同讳　后山诗话唐人不学杜诗惟唐彦谦与今黄亚夫庶谢师厚景初学之鲁直黄之子谢之婿也其于丨丨犹子美之于审言也然过于出竒不如杜之遇物而竒也三江五湖平漫千里因风石而竒尔　韩愈张中丞传后序两家子弟材智下不能通知丨丨志以为廵死而逺就虏疑畏死而辞服于贼逺诚畏死何苦守尺寸之地食其所爱之肉以与贼抗而不降乎】
　　二老【孟子丨丨者天下之大老也而归之是天下之父归之也　史记秦夲纪缪公使百里奚子孟明视蹇叔子西乞术及白乙丙将兵行日百里奚蹇叔二人哭之缪公闻怒曰孤发军而子沮哭吾军何也丨丨曰臣非敢沮君军军行臣子与往臣老迟还恐不相见故哭耳丨丨退谓其子曰汝军即败必于殽阨矣　后汉书野王丨丨传野王丨丨者不知何许人也光武贰于更始于野王猎见丨丨光武问曰禽何向并举手西指言此中多虎大王勿往也光武悟其防将用之辞而去云笈七签凡五帝丨丨左右仙备卫本命守我身世世解结散除胞根胎精血光金液玉泉上生南宫以为帝賔　小学绀珠丨丨伯夷太公　又丨丨老子老莱子　周必大有丨丨堂诗话　明一统志丨丨峰在汀州府城东五里防石峭立如人形因名　又丨丨阁在叙州府治东绘唐杜甫宋黄庭坚像于内　扬雄解嘲三仁去而殷虚丨丨归而周炽　庾信王祥扣冰鱼跃赞丨丨同饍防鱼共浮　陈子昂陈居士碑两龚不免于兰焚丨丨不免于薇叹　阮籍首阳山赋飏遥逝而逺去兮丨丨穷而来归　孙绰天台山赋追羲农之絶轨蹑丨丨之元踪　左思白发赋丨丨归周周道肃清四皓佐汉汉徳光明　郭璞登楼赋揖首阳之丨丨招鬼谷之隐士　杜甫寄赞上人诗与子成丨丨来往亦风流　许浑送人之任卭州诗羣童竹马交迎日丨丨兰觞初见时　刘复游仙诗丨丨佐轩辕移戈戮蚩尤刘兼寄长安郑员外诗当初花下三秦客只有天涯丨丨身　皮日休孙发百篇将游天台请诗赠行诗因】
　　【逢丨丨如相问正滞江南为鳘鱼　苏轼次韵刘景文西湖席上诗丨丨长身屹两峰常撞大吕应黄钟　又答杨次公诗毘卢海上妙髙峰丨丨遥知説此翁　徐积丨丨寄朱广微诗丨丨相思又隔年僧窗闲坐复何縁　杨万里见澹庵胡先生舍人诗澹庵家近醉翁家丨丨风流莫等差　李献能丨丨雪行图诗抱琴冲雪又冲风丨丨风流阿睹中　元好问题苏氏宝章诗丨丨风流有典刑诸郎兰玉映阶庭　陈深送刘梅溪游句曲诗西风趣赴方台约岩下遥防丨丨游　又易夲义中五为衍母次十为衍子次一二三四为四象之位次六七八九为四象之数丨丨位于西北二少位于东南】
　　二叟【白居易游悟真寺诗回寻画龙堂丨丨鬓发斑想见聼法时欢喜礼印坛复归泉窟下化作龙蜿蜒又晩夏闲居诗只应刘与白丨丨自相迎　李徳裕忆村中老人春酒诗丨丨茅茨下清晨饮浊醪　张九】
　　【成午窗坐睡诗欲呼李太白醉眠成丨丨】
　　二舅【晋书习凿齿传凿齿与其丨丨罗崇罗友俱为从事】
　　二母【后汉书姜诗妻传姑嗜鱼鲙又不能独食夫妇常力作供鲙呼邻母共之舎侧忽有涌泉味如江水每旦輙出防鲤鱼常以供丨丨之饍　易林盗窃灭身丨丨不亲王后无党毁其宝灵　小学绀珠丨丨陈婴母王陵母　班彪王命论英雄诚知觉寤畏若祸戒超然逺覧渊然深识収陵婴之明分絶信布之觊觎距逐鹿之瞽説审神器之有授无贪不可几为丨丨之所笑则福祚流于子孙天禄其永终矣】
　　二后【诗昊天有成命丨丨受之传丨丨文武也　汉书匡衡传衡上防曰昔者成王之嗣位思述文武之道以养其心休烈盛美皆归之丨丨而不敢擅其名是以上天歆享鬼神祐焉　陆云答孙显世诗大人有作丨丨利见　又诗琐琐姻亚则无膴仕笺琐琐昏姻妻党之小人无厚任用之置之大位重其禄也疏幽王前娶申后而黜之未必用其亲戚褒姒褒人所献未必为亲戚可任姻亚者或其余嫔妾之家不必专是丨丨之亲也但据夫而言妻为正称故郑总言妻党之小人唐书后妃传赞武后赏罸已出僭于上而治于下故能终天年韦氏斜封四出政权去手明皇取若掇遗势夺而事浅也然丨丨遗后王戒顾不厚哉】
　　二适【古作适通作嫡左传考仲子之宫疏诸侯不再娶于法无丨丨　唐书韦公肃传太子少傅判太常卿事郑余庆庙有二祖妣疑于祔祭请诸有司公肃议古诸侯一娶九女故庙无丨丨自秦以来有再娶前娶后继皆嫡也两祔无嫌　宋史张洞传初皇后郭氏忤防得罪废没后仁宗悔之诏追复其号至是有司请祔于庙知制诰刘敞以谓春秋书禘于太庙用致夫人致者不宜致也且古者不丨丨当许其号不许其礼洞奏后尝母天下无大过恶中外所知陛下既察其偶失恭顺洗之于既没犹曰不许其礼于义无当　张华甲乙问甲娶乙为妻后又娶景匿不説有乙居家如丨丨无有贵贱之差乙亡景之子当何服夲实并列嫡庶不殊虽丨丨非正此失在先人人子何得専制折其亲也若为庶母服又不成为庶进退不知所从】
　　二妃【左传文公丨丨敬嬴生宣公敬嬴嬖而私事襄仲宣公长而属诸防仲　又邾文公元妃齐姜生定公丨丨晋姬生捷菑文公卒邾人立定公捷菑奔晋又陈哀公元妃郑姬生悼太子偃师丨丨生公子留下妃生公子胜丨丨嬖留有宠属诸司徒招与公子过哀公有废疾三月甲申公子招与公子过杀悼太子而立公子留　晋书后妃传四人并列光于帝喾之宫丨丨同降着彼有虞之典　隋书崔度传见一门下　金史程寀传见一后下　水经注湘水又东迳黄陵亭西又合黄陵水口其水上承太湖湖水西流迳丨丨庙小学绀珠虞丨丨娥皇女英　明一统志丨丨庙在常徳府治西即楚屈原九歌中湘君湘夫人　顔延之爲湘州祭虞舜文丨丨嫔徳九子观命　张衡思赋哀丨丨之未从兮翩缤处彼湘濵　阮籍咏怀诗丨丨游江濵逍遥顺风翔　成公绥中宫诗丨丨济有虞三母隆周王　宋之问桂州黄潭舜祠诗禋祭忽羣望丹青图丨丨　孙逖杨子江楼诗江连丨丨渚云近八公山常建古意诗丨丨方访舜万里南方悬　杨巨源酬襄舍人见寄诗丨丨楼下宜临水五老祠西好防山元稹奉和窦容州诗斑竹初成丨丨庙碧莲遥耸九疑峰　刘禹锡清湘词君问丨丨何处所零陵香草雨中收　崔曙同诸公谒啓母祠诗岂但湘江口能令懐丨丨　魏璀湘灵鼔瑟诗扁舟三楚客丛竹丨丨灵　韦蟾岳麓道林寺诗石门迥接苍梧野愁色隂深丨丨寡刘沧江楼月夜闻笛诗河汉夜阑孤雁度潇湘水濶丨丨愁　罗隐秋日懐孟夷庚诗江山三楚分风丨】
　　【丨祠　宋无观沈氏盆开防头莲花诗湘浦丨丨窥宝镜星宫防女下银　马祖常息斋风竹图诗万户苍烟郁江雨丨丨弹瑟潇湘浦】
　　二妇【北史彭城太妃传神武迎蠕蠕公主还尔朱氏迎于木井北与蠕蠕公主前后别行不相见公主引角弓仰射翔防应而落妃引长弓斜射飞鸟亦一发而中神武喜曰我此丨丨并堪击贼】
　　二妻【左传太叔疾出奔宋初疾娶于宋子朝其娣嬖子朝出孔文子使疾出其妻而妻之疾使侍人诱其初妻之娣置于犂而为之一宫如丨丨文子怒遂夺其妻或滛于外州外州人夺之轩以献耻是二者故出】二媵【诗序小星惠及下也夫人无妒忌之行惠及贱妾进御于君知其命有贵贱能尽其心矣笺命谓礼命贵贱疏夫人礼命贵与君同故称曰小君众妾则贱妾之贵者夫人侄娣也即丧服所谓贵臣贱妾也左氏言以夫人之侄娣为继室明其贵也何休云夫人无子立右媵之子右媵无子立左媵之子以丨丨为贵与礼不合　仪礼士昏礼媵御馂姑酳之疏古者嫁女必侄娣从谓之媵者媵有二种若诸侯有丨丨外别有侄娣左传继室以声子疏释例曰夫人薨不更聘必以娣侄媵继室是夫人之娣侄与丨丨皆可以继室也　公】
　　【羊传疏古者一娶九女一嫡丨丨分为左右】
　　二妾【诗传见一妻下　又五日为期传妇人五日一御疏内则注云五日一御诸侯制也大夫一妻丨丨三日一御　礼记内则见一人下】
　　二姬【左传羣公子皆鄙唯丨丨之子在绛　又楚子入飨于郑取郑丨丨以归　呉越春秋阖闾内传孙子曰约束不明申令不信将之罪也既以约束三令五申卒不却行士之过也军法如何执法曰斩武乃令斩队长二人即呉王之宠姬也呉王登台观望正见斩丨爱丨驰使下之令曰寡人已知将军用兵矣寡人非此丨丨食不甘味宜勿斩之　左贵嫔杨皇后诔樊卫丨丨匡齐翼楚马邓两妃亦毘汉主峩峩元后光嫔晋宇】二媛【顔延之爲织女赠牵牛诗慙无丨丨灵托身侍天阙】
　　二姑【赵元田间秋日诗不似丨丨忙更杀晚春堆髻脱钗荆】
　　二妹【王羲之帖小大何如丨丨佳为慰】
　　二嫂【孟子丨丨使治朕栖注丨丨谓娥皇女英】
　　二娥【后汉书清河孝王传帝所生母左姬字小娥小娥姊字大娥犍为人也初伯父圣坐妖言伏诛家属没官丨丨数歳入掖庭及长并有才色小娥善史书喜辞赋和帝赐诸王宫人因入清河第　王十朋防稽风俗赋懿矣三女贤哉丨丨】
　　二妪【唐书髙宗废后王氏传初帝念后闲行至囚所门禁锢严进饮食窦中恻然伤之呼曰皇后良娣无恙乎今安在二人同辞曰妾等以罪弃为婢安得尊称耶流涙呜咽又曰陛下幸念畴昔使妾死更生复见日月乞署此为回心院帝曰朕即有处置武后知之促诏杖二人百剔其手足反接投酿罋中曰令丨丨骨醉数日死】
　　二女【书尧典厘降丨丨于沩汭嫔于虞传丨丨长曰娥皇次曰女英　易暌彖丨丨同居其志不同行又革彖丨丨同居其志不相得曰革　诗何彼秾矣序疏何休云天子稼女于诸侯备侄娣如诸侯礼皇甫谧云武王五男丨丨元女妻胡公王姬宜为媵今何得适齐侯之子何休事无所出未可据信也　周礼职方氏见一男下　又正西曰雍州其民五男丨丨　左传晋献公娶于贾无子烝于齐姜生秦穆夫人及太子申生又娶丨丨于戎大戎胡姬生重耳小戎子生夷吾　又晋公子重耳奔狄狄人伐廧咎如获其丨丨叔隗季隗纳诸公子公子取季隗以叔隗妻赵衰　又王防夏将欲入郢芋尹无宇之子申亥曰吾父再奸王命王弗诛惠孰大焉君不可忍惠不可弃吾其从王乃求王遇诸棘围以归夏五月王缢于芋尹申亥氏申亥以其丨丨殉而葬之　孟子帝使其子九男丨丨百官牛羊仓廪备以事舜于畎畞之中　又被袗衣鼔琴丨丨果若固有之　后汉书张衡传丨丨感于崇岳兮或冰折而不营注遯上九变而为咸咸感也咸卦艮下兊上从二至四为防与兑为丨丨也崇岳谓艮也从三至五为干易説卦曰干为冰兑为毁折阳不求阴故曰冰折而不营也　北史周宗室防传防母阎作书与防曰吾念十九入汝家今已八十矣凡生汝軰三男丨丨今日目下不覩一人兴言及此悲纒肌骨　宋史王素传王徳用进丨丨子素论之帝曰朕真宗皇帝之子卿王旦之子有世旧非他人比也徳用实进女然已事朕左右柰何素曰臣之忧正恐在左右耳帝动容立命遣丨丨出　尹文子齐有黄公者好谦卑有丨丨皆国色以其美也常谦词毁之以为丑恶丑恶之名逺布年过而一国无聘者卫有鳏夫时冒娶之果国色　吕览有娀氏有丨佚丨为之九成之台饮食必以鼔帝令燕往视之鸣若谥隘丨丨爱而争搏之覆以玉筐少选发而视之燕遗二卵北飞遂不反丨丨作歌一终曰燕燕往飞实始作为北音　易林丨丨宝珠误郑大夫　水经注新阳县地多女鸟元中记曰新阳男子于水次得之遂与共居生丨丨悉衣羽而去　泉志五男丨丨钱李孝美曰此钱径七分厚一分半重十铢背面有字皆曰五男丨丨钱屈原天问尧不姚告丨丨何亲　又逺游张咸池奏承云兮丨丨御九龙歌　温子升舜庙碑厘降丨丨结】
　　【友九男　徐晋卿春秋经传类对赋楚灵王殉以丨丨秦穆公歼以三良　阮籍咏怀诗思从丨丨适彼湘沅张説岳州观竞渡诗土尚三闾俗江传丨丨游　李白逺别离乐府逺别离古有皇英之丨丨乃在洞庭之】
　　【南潇湘之浦海水直下万里深谁人不言此离苦　杜甫絶句二十一家同入蜀惟残一人出骆谷自説丨丨齧臂时回头却向秦云哭　戴叔伦女耕田行乳燕入巢笋成竹谁家丨丨种新谷　韩愈晩泊江口诗丨丨竹上泪孤臣水底魂　李羣玉黄陵庙诗小姑洲北浦云边丨丨容华自俨然　李渉鹧鸪词丨丨空垂泪三闾枉自沉　王贞白湘妃怨九江沉白日丨丨泣沧洲张泌晩次湘源县诗丨丨庙荒汀树老九疑山碧楚天低　萨都拉题四时宫人图诗椅后丨丨执缨立案前丨丨娇滴滴　杨维桢题二乔观书图诗见一代下】二婢【北史独孤永业传永业久在河阳善于招抚周人惮之性鲠直不交权势斛律光求丨丨弗得毁之于朝廷河清末徴为太仆卿以乞伏贵和代之于是西境蹙弱河洛人情骚动　世説桓征西治江陵城甚丽防賔僚出江津望之云若能目此城者有赏顾长康时为客在坐目曰遥望层城丹楼如霞桓即赏以丨丨白居易赠妻农郡君诗丨丨扶盥栉双童舁簟牀】
　　二妓【白居易有醉后题李马丨丨诗】
　　二寡【易林反鼻岐头丨丨独居】
　　二子【论语子路拱而立止子路宿杀鸡为黍而食之见其丨丨焉　又伯夷叔齐不念旧恶注孔曰伯夷叔齐孤竹君之丨丨　诗丨丨乗泛泛其景传丨丨伋寿也　礼记檀弓陈子车死于卫其妻与其家大夫谋以殉葬定而后陈子亢至以告曰夫子疾莫养于下请以殉葬子亢曰以殉葬非礼也虽然则彼疾当养者孰若妻与宰得已则吾欲已不得已则吾欲以丨丨者之为之也于是弗果用　左传傅瑕杀郑子及其丨丨而纳厉公　又卫懿公与石祁子玦与庄子矢使守曰以此赞国择利而为之与夫人绣衣曰聼于丨丨又狄人归季隗于晋而请其丨丨　又子展子鲜见臧纥与之言道臧孙説谓其人曰卫侯必入夫丨丨者或挽之或推之欲无入得乎　又王使内史叔服来防葬公孙敖闻其能相人也见其丨丨焉叔服曰谷也食子难也收子谷也丰下必有后于鲁国　又齐庄公朝指殖绰郭最曰是寡人之雄也州绰曰君以为雄谁敢不雄然臣不敏平隂之役先丨丨鸣　又昔髙辛氏有丨丨伯曰阏伯季曰实沈居于旷林不相能也日寻干戈以相征讨后帝不臧迁阏伯于商丘主辰啇人是因故辰为商星迁实沈于大夏主参唐人是因以服事夏商其季世曰唐叔虞　孟子孟施舎似曾子北宫黝似子夏夫丨丨之勇未知其孰贤然而孟施舎守约也　史记五帝纪嫘祖为黄帝正妃生丨丨其后皆有天下　又太史公自序能忍訽于魏齐而信威于彊秦推贤让位丨丨有之作范睢蔡泽列传　呉越春秋无忌复言平王曰伍奢有丨丨皆贤不诛且为楚忧可以其父为质而召之王使使谓奢曰能致丨丨则生不然则死伍奢曰臣有丨丨长曰尚少曰胥尚为人慈温仁信若闻臣召輙来胥为人少好于文长习于武文治邦国武定天下执纲守戾蒙垢受耻虽寃不争能成大事此前知之士安可致也　新论夫栁季季路鲁之匹夫立信于衡门而声驰于天下故齐邾不信千乗之盟而重丨丨之言信之为徳岂不大哉　水经注漯水又北絶莘道城之西北有莘亭春秋桓公十年公使伋使诸齐令盗待于莘伋寿相继殒于此亭今县东有丨丨庙犹谓之孝祠矣　宣和画谱荆浩河内人自号洪谷子博雅好古以山水专门颇得趣向尝谓呉道元山水有笔而无墨项容山水有墨而无笔浩兼丨丨所长而有之　小学绀珠丨丨北宫黝孟施舎　又丨丨魏成瞿璜　又丨丨司马相如枚臯　又丨丨顾荣贺循　又丨丨李栖筠李鄘　又丨丨孝养毛义薛包　贾谊惜誓乃至少原之壄兮赤松王乔皆在旁丨丨拥瑟而调均兮余因称乎清商　梁武帝手勅张率省赋殊佳相如工而不敏枚臯速而不工卿可谓兼丨丨于金马矣　何逊七召蜀地五丁齐都丨丨气动山漂汗挥雨起　左延年从军行三子到炖煌丨丨诣陇西　储光羲荥阳马氏丨丨诗故人多侍从丨丨留伊川　李白寄卫尉张卿及王征君诗明发懐丨丨空吟招隐诗　杜甫徐卿丨丨歌君不见徐卿丨丨生絶竒感应吉梦相追随　顾况上山赠文周萧元植诗丨丨伴我行我行感徂节】二昆【左传晋赵婴齐通于赵庄姬原屏放诸齐婴曰我在故栾氏不作我亡吾丨丨其忧哉且人各有能有不能舍我何害　齐书衡阳王道度等传论太祖膺期御世丨丨夙殒庆命傍流追序蕃服　陆云答兄平原诗云和所产爰育丨丨　陈傅良上巳清明诗见一客下】
　　二哥【元史董士选传丞相旺扎勒用刘深言出师征八百媳妇国中外骚然士选率同列言之奏事殿中毕同列皆起士选乃独言岂得轻用一人妄言而致百万生灵于死地帝色变曰事已成卿勿复言未数月帝闻师败绩慨然曰董丨丨之言騐矣吾愧之因赐上尊以旌直言世祖尝呼文炳曰董大哥故帝以丨丨呼士选】二弟【南史胡藩传藩少孤居防以毁闻太守韩伯见之谓藩叔尚书少广曰卿此侄当以义烈成名州府辟不就须丨丨婚冠毕乃叅郗□征虏军事　北史隋蔡景王整传整娶尉迟纲女生智积开皇中有司奏智积将葬尉太妃帝曰我有同生丨丨并倚妇家势常憎疾我我向笑之　元史仁宗纪戊申赐宣宁王特穆尔布哈及其丨丨钞万锭并玉具鞍勒币帛　世説王丞相丨丨不过江曰頴曰敞时论以頴比邓伯道敞比温忠武议郎祭酒者也　沈佺期答魑魅代书寄家人诗降除沾丨丨离拆已三房】
　　二叔【左传昔周公吊丨丨之不咸故封建亲戚以蕃屏周注吊伤也咸同也周公伤夏殷之叔世疏其亲戚以至灭亡故广封其兄弟　又史记管蔡世家赞及旦摄政丨丨不飨　曹植怨歌行推心辅王室丨丨反流言】
　　二夫【左传蔡哀侯为莘故绳息妫以语楚子楚子如息以食入享遂灭息以息妫归生堵敖及成王焉未言楚子问之对曰吾一妇人而事丨丨纵弗能死其又奚言楚子以蔡侯灭息遂伐蔡　史记田单传燕之初入齐闻画邑人王蠋贤令军中曰环画邑三十里无入以王蠋之故已而使人谓蠋曰齐人多髙子之义吾以子为将封子万家蠋固谢燕人曰子不聼吾引三军而屠画邑王蠋曰忠臣不事二君贞女不更丨丨与其生而无义固不如烹遂经其颈于树枝自奋絶脰而死杨守阯闵贞赋烈女不更丨丨兮在古训则明明　又诗歳取十千笺成税百夫共田万畞疏此诗之意刺幽王赋重当陈古税之轻而言成税万畞反得重于什一者孟子据通率而言耳周制有贡有助助者九夫而税一夫之田贡者什一而贡一夫之谷通之二十夫而税丨丨是为什中税一也】
　　二甥【左传桓公九年楚使鬭亷帅师及巴师围鄾邓养甥甥帅师救鄾三逐巴师不克鬭亷横陈其师于巴师之中以战而北邓人逐之背巴师而夹攻之邓师大败鄾人宵溃疏丨丨皆邓大夫衡横也分巴师为二部鬭亷横陈于其间　陶濳长史孟府君传九月九日温游龙山参佐毕集四弟丨丨咸在坐】二儿【晋书羊祜传人有略呉丨丨为俘者祜遣送还其家后呉将夏详邵顗等来降丨丨之父亦率其属与俱　宋书陶濳传江州刺史王欲识之不能致也潜尝往庐山令潜故人厐通之赍酒具于半道栗里要之潜有脚疾使一门生丨丨轝篮舆既至欣然便共饮酌俄顷至亦无忤也　世説冀州刺史杨淮二子乔与髦俱总角为成器淮与裴頠乐广友善遣见之頠性方爱乔之有髙韵谓淮曰乔当及卿髦小减也广性清淳爱髦之有神检谓淮曰乔自及卿然髦尤精出淮笑曰我丨丨之优劣乃裴乐之优劣】
　　二男【周礼职方氏正东曰青州其民丨丨二女　又河东曰兖州其民丨丨三女　又东南曰扬州其民丨丨五女　又正北曰并州其民丨丨三女　庾信伤心赋序见一女下　杜甫石壕吏诗见一男下】二息【唐书源乾曜传请出丨丨补外以自近始由是公卿子弟皆出补外　又韩游瓌传防子钦绪以射生将卫京师与妖人李广谋反谋泄奔邠州中人捕斩以状示游瓌游瓌惧求归死京师帝不许又执钦绪丨丨送京师帝亦原之】
　　二郎【晋书杜轸传轸博文广渉奏议驳论多所施用时涪人李骧亦为尚书郎与轸齐名每有论议朝廷莫能逾之号蜀有丨丨　又南史文沈皇后传刘师知忌宣帝权重矫敕令还东府理州务宣帝将出毛喜止帝曰今若出外便受制于人如曹爽作富家公不可得也宣帝乃称疾召师知留与语使毛喜先入言之于后后曰今伯宗年幼政事并委丨丨此非我意喜又言于废帝曰此皆师知等为非朕意也　北史崔暹传文襄疑文宣佯愚虑其有后变将阴图之以问暹暹曰当与丨丨俱在行位试以手板拍其背而不瞠乃将犀手板换暹竹者自揩拭而翫视之以是知其实痴不足虑也　又闻见録王晋公祐事太祖为知制诰太祖遣使魏告之曰使还与卿王官职时溥为相也及还朝贬防国军行军司马祐笑曰某不做儿子丨丨必做儿子者文正公旦也　白居易闻儿咏诗诗怜渠已解咏诗章揺膝支颐学丨丨　郭钰和寄从弟铨诗最苦丨丨独溟漠晚烟原上鹡鸰寒　又宋史五行志政和七年诏修神保观俗所谓丨丨神者京师人素畏之自春及夏倾城男女负土以献揭榜通衢云某人献土又有饰形作鬼使廵门催纳土者或以为不祥禁絶之后金人斡里雅布围京师其国谓之丨丨君云　明一统志丨丨沟在保安州城西南八十里矾山下水可灌田东北流入洋河　又唐书郎余令传祖頴字楚之与兄蔚之俱有名隋大业中为尚书民曹郎蔚之位左丞炀帝语称丨丨　又顾况寻桃花岭潘三姑台诗行到三姑学仙处还如刘阮丨丨迷】
　　二雏【杜甫徐卿二子歌丈夫生儿有如此丨丨者名位岂肯卑微休　杜荀鹤顾云侍御出二子请诗丨丨毛骨秀仍竒小小能吟大大诗】
　　二童【世説王濬冲裴叔则二人总角诣钟士季须防去后客问钟曰向丨丨如何钟曰裴楷清通王戎简要后二十年此二贤当为吏部尚书冀尔时天下无滞才　水经注关水又西南迳雉县故城南昔秦文公之世有阳伯者逢丨丨曰舀曰彼两童二雉也得雌者霸雄者王丨丨翻飞化为双雉光武获雉于此山以为中兴之祥故置县以名焉　曹植飞龙篇晨游泰山云雾窈窕忽逢丨丨顔色鲜好　梁武帝长安有狭邪行忽遇丨少丨扶辔问君宅】
　　二庶【晋书温羡传里克之杀丨丨陈乞之立阳生汉朝诛诸吕皆积年之后乃得立事从未有事主见存而得行其志于数月之内者也】
　　二孙【宋史髙宗纪绍兴二十年十二月甲子桧始朝命肩舆入宫门丨丨扶掖升殿不拜　又南史孙亷传处官平直遂以善称武帝尝曰东莞丨丨谦亷而已　小学绀珠丨丨孙何孙仅】
　　二嬖【左传见二君下】
　　二竖【左传公疾病求医于秦秦使医缓为之未至公梦疾为丨丨子曰彼良医也惧伤我焉逃之其一曰居肓之上膏之下若我何医至曰疾不可为也在肓之上膏之下攻之不可达之不及药不至焉不可为也小荀子膏肓纯白丨丨不生兹谓心宁　王融净行颂丨丨潜言十巫空术　杜甫哀严武诗炯炯一心在沈沈丨丨婴　苏轼次韵子由病酒肺疾发诗三彭恣啖囓丨丨肯逋播　孙觌兰溪津亭病起诗药裹关心防丨丨谤书盈箧忤三虫　陆游病少间作诗一念忽超诣丨丨皆忙奔　又唐书陆贽传今假王者四凶僭帝者丨丨其他顾瞻怀贰不可悉数　又沙陀传克用表言玫昌符连全忠为乱请以兵十五万渡河枭丨丨然后平汴雪大耻】
　　二凶【资治通鉴二张之诛也洛州长史薛季昶谓张柬之敬晖曰丨丨虽除产禄犹在去草不去根终当复生】
　　二辈【北史崔逞传后晋荆州刺史司马休之等数十人皆将来奔至陈留闻逞被杀分为丨丨一奔长安一奔广固帝闻深悔　唐书韩全诲张彦忠传见一首下】
　　二耦【后汉书明帝纪注大射之礼士以丨丨射豻侯乐以采繁三节　裴子野寒夜赋疏三迳以负级结丨丨而为賔　王禹偁射宫选士赋九賔既序丨丨为属】
　　二党【宋史王觌传朱光庭讦苏轼试馆职防问吕陶辨其不然遂起洛蜀丨丨之説觌言轼之辞不过失轻重之体尔若悉考同异深究嫌疑则两岐遂分党论滋炽　又唐恪等传论是时王蔡丨丨阶京者芘京缔黼者右黼援丽省台迭相指噭徼功挑患汴洛旣震则恇缩无防茍生匄和彼邦彦安中深敏辈悮国之罪当正其僇而钦髙二君徒从窜典信失刑矣】
　　二邻【周礼十夫有沟注十夫丨丨之田】
　　二伍【周礼宫正防其什伍而教之道艺注五人为伍丨丨为什防之者使之辈作辈学相劝帅且寄宿卫之令　汉书平帝纪注军法五人为伍丨丨为什】
　　二客【史记田儋传田横与其客二人乗传诣雒阳未至三十里遂自刭髙帝曰嗟乎有以也为之流涕而拜其丨丨为都尉以王者礼葬田横丨丨穿其冢旁孔皆自刭下从之　晋书陶侃传以母忧去职尝有丨丨来吊不哭而退化为双鹤冲天而去时人异之　陈书武帝纪礼陈杞宋诗咏丨丨弗臣之重歴代斯敦　唐书王珪传始隐居时与房元龄杜如晦善母李尝曰而必贵然未知所与游者何如人而试与偕来防元龄等过其家李窥大惊敕具酒食欢尽日喜曰丨丨公辅才汝贵不疑　苏轼后赤壁赋是歳十月之望歩自雪堂将归于临臯丨丨从予过黄泥之坂霜露既降木叶尽脱人影在地仰见明月顾而乐之行歌相答　武三思仙鹤篇霜毛忽控三神下玉羽俄防丨丨旋　包佶伏日口号吏部还开瓮殷勤丨丨情　虞集写庐山图上诗石桥丨丨如有待裹茶试泉春岩幽】
　　二朋【唐书西域宁逺传每元日王及首领判丨丨朋出一人被甲鬭众以瓦石相之有死者止以卜歳善恶　蒲绍简登瀛洲赋少云台之十将多元恺之丨丨】
　　二友【云笈七签黄庭外景经三五合气其本一注三五十五在中央丨丨之隐徃来三阳元徳微妙其状如龙见之独笑勿以语人　小学绀珠丨丨陶渊明栁子厚　明一统志丨丨堂在吉安府治后旧有古松与竹对植因名宋胡铨记　谢惠连离合诗夫人皆薄离丨丨独怀古　孟浩然冬至后过呉张二子檀溪别业诗园庐丨丨接水竹数家连】
　　二我【诗言告师氏言告言归传言我也疏毛以为上下丨丨我其身中我我其师后妃言我身夲见教告于师氏我师氏告我以归嫁人之道欲令我躬俭节用不务鲜华　金刚三昩经舍利弗言不住事相不无功用是法真空常乐我净超于丨丨大般涅槃其心不系是大力观是观觉中应具三十七道品】
　　二生【韩愈送温处士序愈縻于兹不能自引去资丨丨以待老今皆为有力者夺之其能无介然于怀耶苏轼戏周正孺诗相如虽老犹能赋换马还应继丨丨　又书舜典五玉三帛丨丨一死贽传丨丨卿执羔】
　　【大夫执雁　贾傅新书圣王在上则君积于道而吏积于徳而民积于用力故妇人为其所衣丈夫为其所食则民无冻馁矣故圣王在上则民免于二死而得丨丨矣　云笈七签歩天纲太微帝君昔授皇清洞真君歩天纲飞地纪据元斗攀星魁接九真乗飞龙游三命浮丨丨固三宝出六害隐六阴入六纪镇天英守延期存元辅蹑大弼用流丹房上升文昌展转九道位为九老行之二十年受书为上清真人】
　　二圣【书酒诰王若曰明大命于妺邦传或曰以成王为少成丨丨之功生号曰成王没因为諡　汉书韦元成传成王成丨丨之业制礼作乐功徳茂盛庙犹不世以行为諡而已注师古曰丨丨文王武王也　唐书则天皇后武氏纪上元元年髙宗号天皇皇后亦号天后天下之人谓之丨丨　宋史梁鼎传伏惟陛下继丨丨之丕图为亿兆之司牧念百官之未又思四海之未康特诏有司申明考绩之法庻几官得其人民受其赐矣　又宗室子崧传奏于隆枯太后曰诸路先闻丨丨北迁易姓改国恐间有讨假逆之名以窃据州郡者乞速下明诏谕四方以迎立康王之意庻几人心慰安奸宄自消矣　春秋繁露周公继文武之业成丨丨之功徳渐天地泽被四海故成王贤而贵之　沈约均圣论周孔丨丨宗条稍广　又辨圣论周公虽无王禄而父兄丨丨之烈不可以不终若非表以圣功制礼作乐则太平之基不着丨丨之美不彰　范仲淹尧舜率天下以仁赋穆穆虞舜巍巍帝尧伊丨丨之仁化致四海之富饶　梁武帝防三教诗穷源无丨丨测善非三英邵升奉和初春幸太平公主南庄应制诗丨丨忽从鸾殿幸双仙正下凤楼迎　杜甫往在诗不知丨丨处私泣百歳翁　韩愈和杜相公太清宫纪事诗四真皆齿列丨丨亦肩差　苏轼和张昌言喜诗丨丨忧勤忘寝食百神奔走防风云】
　　二贤【陈书袁宪传宪父君正遣门下客岑文豪与宪候正防正将登讲坐弟子毕集乃延宪入室授以麈尾令宪树义时谢岐何妥在坐正谓曰丨丨虽穷奥赜得毋惮此后生耶　唐书郎余令传余令博于学擢进士第授霍王元轨府参军事从父知年亦为王友元轨每曰郎家丨丨皆入府不意培塿而松柏为林也　世説孙兴公许元度共在白楼亭共商略先往名达林公旣非所关听讫云丨丨故自有才情　隋唐嘉话隋吏部侍郎髙孝基铨人至梁公房蔡公杜愕然端视良久降阶与之抗礼延入内庭共食甚防曰丨丨当为兴王佐命位极人臣杜年夀稍减于房耳愿以子孙相托　明一统志丨丨祠在兖州府单县琴台祀单父宰宓子贱巫马期　又丨丨堂在东昌府朝城县汉末臧洪守东郡为袁绍所害司马陈容奋而起曰仁义岂有常蹈之则为君子背之则为小人绍亦害之后人称为丨丨立堂祀之　又丨丨祠在顺徳府学元总管王结建祀唐魏征宋璟　又丨丨祠在南康府学内朱子以周敦颐尝守是邦为建祠配以二程及朱子殁诸生以二程别有从祀止祀周子朱子丨丨　又丨丨祠在常州府西门内正统十年建祀宋苏轼杨时轼祀旧在府学西时祀旧在府城东后并于此以乡先生周孚先恭先配祀　庾信奉和赵王隐士诗洛阳徴五隐东都别丨丨　髙适信安王幕府诗华省徴羣乂霜台举丨丨　李白赠闾丘宿松诗何慙宓子贱不减陶渊明吾知千载后却掩丨丨名　刘长卿灞东晩晴简同行薛弃朱训诗丨丨诚逸足千里陪征驾　李益兰陵僻居聨句潘岳闲居赋陶濳独酌謡丨丨成徃事三迳是今朝　权徳舆和许阁老酬淮南崔端公见寄诗丨丨欢最久三益义非无　张贲崔璐和皮陆酒病诗难继丨丨金玉唱可怜空作断猿声　皮日休鲁望读襄阳耆旧传诗予生丨丨末得作升木狖　元好问乡郡杂诗为向榆关使君道郡中合有丨丨堂】
　　二儒【韩愈进学解昔者孟轲好辩孔道以明辙环天下卒老于行荀卿守正大论是逃谗于楚废死兰陵是丨丨者吐辞为经举足为法絶类离伦优入圣域其遇于世何如也　黄庭坚闻何立可李茂钦讣诗战场便合营防庙太学今方出丨丨】
　　二俊【晋书陆机传太康末与弟云俱入洛造太常张华华素重其名如旧相识曰伐呉之役利获丨丨明一统志丨丨祠在松江府旧在府学东庑丨丨晋陆机陆云也　小学绀珠丨丨王文正刘子仪】二匠【支遁咏怀诗俯欣质文蔚仰悲丨丨徂　又云笈七签黄庭内景经注释夫内景黄庭经者扶桑太帝君之金书链真秘言矣二十六字夲经所注案此二篇是説传授科格非扶桑东华金书玉字夲文止是丨丨授南真时口诀故并题注言之也】
　　二忠【文天祥敬和道山堂庆瞻御书韵诗着庭更有邦人笔稽首承休学丨丨】
　　二孝【唐书孝友传侯知道程俱罗者灵州灵武人居亲丧穿圹作皆身执其劳乡人助者即哭而却之庐坟次哭泣无节知道七年俱罗三年不止知道垢尘积首率夜半踊哭鸟兽悲号李华作丨丨赞曰至哉侯氏创巨病殷手足胼胝以成髙坟夜黑飇动如临鬼神哭无常声迥彻苍旻苴斩三年尔独终身嗟嗟程生其哀也均　小学绀珠丨丨宋潘综呉达　明一统志丨丨庄在汝宁府汝阳县西汉孝子蔡顺董永所居】二才【南史江淹传下官闻积毁消金积谗摩骨逺则直生取疑于盗金近则伯鱼被名于不义彼之丨丨犹或如是况在下官焉能自免】
　　二仁【易林訾娵开门鹤鸣弹冠文章进用舞韶和鸾丨丨翼政国无灾殃　小学绀珠丨丨荀彧荀攸】二勲【左传臧孙如防使来告曰纥非能害也知不足也非敢私请茍守先祀无废丨丨敢不辟邑乃立臧爲纥致防而奔齐注丨丨文仲宣叔】
　　二雄【晋书姚襄载记襄率众西引生又遣苻坚邓羌等要之襄将战沙门智通因谏防宜厉兵收众更思后举襄曰丨丨不俱立冀天不弃徳以济黎元吾计决矣防羌师来逼襄怒遂长驱而进战于三原襄败爲坚所杀　又诗南山崔崔雄狐绥绥传雄狐相随绥绥然无别失隂阳之匹疏雄当配雌理亦当然也今丨丨无别隂阳之匹以喻夫当配妻今襄公兄与妺淫亦失隂阳之匹　易林一雌丨丨子不得公乱我族类使吾心愦】
　　二豪【晋书刘伶传兀然而醉怳尔而醒静听不闻雷霆之声熟视不覩太山之形不觉寒暑之切肌利欲之感情观万物扰扰焉若江海之载浮萍丨丨侍侧焉如蜾蠃之与螟蛉　宋史杨澈传土豪黎罗二姓聚众依山谋乱澈率兵平之擒丨丨械送阙下　侯册醉中诗螟蛉蜾蠃侍丨丨饮中宁有山家涛　曹伯啓梦酒诗防诗流莺唤觉西轩底箕踞分明指丨丨】
　　二妙【晋书卫瓘传见一台下　唐书韦维传迁户部郎中善裁剖时员外宋之问善诗故时称户部丨丨图绘宝鉴艾淑字景孟号竹坡善画竹与陈所翁同舎画龙俱得名时称六馆丨丨　刘诜瑞莲赋见一榦】
　　【下　沈佺期夏日都门送司马员外逸客孙员外佺北征诗复言征丨丨才名重当时　杜甫范二员外邈呉十侍御郁特枉驾阙展侍聊寄此诗暂往比邻去空闻丨丨归　韦应物路逢崔元二侍御诗一台称丨丨归路望行尘　钱起送杨杜二郎中赴蜀军诗玉洞花明不知夕星台丨丨逐王师　又和韦侍御寓直对雨诗名贯四科首班宜丨丨齐　张继赠章八元诗衰年逢丨丨亦得闷怀寛　冯伉和权载之离合诗亦曾吟鲍谢丨丨尤增价　杨巨源张郎中段员外初直翰林诗丹凤词头供丨丨金銮殿角直三清　元稹詶乐天东南行丨丨驰轩陛三英咏袴襦　苏轼诗丨丨雕零笔法空忽惊云海戏羣鸿　刘子翚分茶公美子应预为白晒之约诗梦里壶山寻丨丨不因荔子鬓丝华　范梈寄友人诗见一台下　余阙送普原理之南台御史兼简察士安诗两帏犹可对丨丨古难全　陈泰将离京师别李朝端陈伯奎二同年诗吾州丨丨真豪放白璧明珠炯相望】
　　二尊【礼记丧服四制资于事父以事母而爱同天无二日土无二王国无二君家无丨丨以一治之也故父在为母服齐衰期者见无丨丨也　北史隋文帝纪诏家丨丨母爲厌降是以父在丧母还服于期者服之正也】
　　二贵【韩非子一家丨丨事乃无功注丨丨争出命服役者不知谁从故事无功也】
　　二美【范仲淹礼义爲器赋合丨丨以同归皆能致用列五常而共久何患易盈　范鸣鹤灯蛾赋见一生下　杜甫送韦评事充同谷郡防御判官诗令侄才俊茂丨丨又何求　欧阳修詶孙延仲龙图诗已将丨丨交相胜仍枉新篇丽彩霞　苏轼游博罗香积寺诗谁言万里出无友见此丨丨喜欲狂】
　　二良【小学绀珠丨丨陆长源郑通诚　明一统志丨丨书院在安庆府治东祀汉文翁朱邑】二哲【亦作喆郭璞崃山讃卭崃峻崄其坂九折王阳逡廵王尊逞节殷有三仁汉称丨丨　应玚慜骥赋哀丨丨之殊世兮时不遘乎良造　晏殊中园赋惟丨丨之髙矩蔼千龄之信牍】
　　二幼【关尹子丨丨相好及其壮也相遇则不相识二壮相好及其老也相遇则不相识如雀鸽鹰鸠之化无昔无今】
　　二壮【关尹子见上】
　　二丽【王逢葛稚川移居图爲友生朱仲矩题诗云霞输浆石供髓丨丨精华晨夜委】
　　二絶【南史顾野王传爲临贺王府记室宣城王爲扬州刺史野王及琅邪王襃并为賔客王甚爱其才野王又善丹青王于东府起斋令野王画古贤命王襃书赞时人称爲丨丨　北史宋世轨传大理正苏珍之以平干知名寺中语曰决定嫌疑苏珍之视表见里宋世轨时人以爲寺中丨丨　宣和画谱卢楞伽尝于大慈寺画行道僧顔真卿爲之题名时号丨丨　小学绀珠丨丨伏曼容袁粲】
　　二少【南史谢览传梁武天监元年常侍坐受敕与侍中王暕爲诗答赠其文甚工乃使重作复合防帝赐诗云双文旣后进丨丨实名家岂伊尔栋隆信乃俱国华　又唐书杨收传祭天者圜钟爲宫黄钟爲角太簇爲征姑洗爲羽祭地者函钟爲宫太簇爲角姑洗爲征南吕爲羽讫不用商及丨丨盖商声刚而丨丨声下所以取其正裁其繁也　汪莘月赋丨丨分上下之两纯括晦望之囊】
　　二难【锦带书南吕八月聊因三鸟畧叙丨丨　包何和苗员外寓直中书诗朝列称多士君家有丨丨罗隐暇日感怀因寄同院呉蜕拾遗诗今日丨丨俱大夜当时三幅谩髙才　曹伯啓沅州郊行诗丨丨恨识十年迟四美岂期今日具　又左传子产曰众怒难犯专欲难成合丨丨以安国危之道也　魏志管辂传注邓飏何晏请辂爲卦辂既称引监戒晏谢之曰知几其神乎古人以爲难交踈而吐其诚今人以爲难今君一面而尽丨丨之道可谓明徳维馨诗不云乎中心藏之何日忘之也　小荀子人主患常立于丨丨之间在上而国家不治难也治国家则必勤身苦思侨情以从道是难也有难之难闇主取之无难之难明主居之　又去声魏志后妃传注明帝时卞兰见外有丨丨而帝留意于宫室常因侍从数切谏帝虽不能从犹纳其诚欵】二僞【晋书习凿齿传汉髙禀命于怀王刘氏乗毙于亡秦超丨丨以逺嗣不论近而计功考五徳于帝典不疑道于力政】
　　二隐【南史臧荣绪传初荣绪与关康之俱隐在京口时号爲丨丨　云笈七签总説星北斗九星七见丨丨其第八第九是帝皇太尊精神也】
　　二憾【左传魏锜求公族未得而怒欲败晋师请致师弗许请使许之遂往请战而还赵防求卿未得请挑战弗许请召盟许之与魏锜皆命而往郤献子曰丨丨往矣弗备必败　王起辕门射防枝赋万夫骇目不在于和容丨丨革心必资乎中俊】
　　二仙【宋史艺文志丨丨传一卷　又石延年传延年喜剧饮尝与刘潜造王氏酒楼对饮终日不交一言王氏怪其饮多以爲非常人益奉美酒殽果二人饮啖自若至夕无酒色相揖而去明日都下传王氏酒楼有丨丨来饮已乃知刘石也　水经注江水又西迳始兴县南又西入曲江县坻水注之水出浮岳山南流注于东江东江又西与利水合水出县之韶石北山南流迳韶石下石髙百仞广圎五里两石对峙相去一里小大畧均似双阙名曰韶石古老言昔丨丨人分而憩之自尔年丰弥歴一纪　黄庭内景经郁仪结璘善相保注郁仪奔日之仙结璘奔月之仙同声相应同气相求故丨丨来相保持也　明一统志丨丨坛在南雄府大庾岭上旧传刘许丨丨炼丹于此　又丨丨庙在平乐府诞山下相传五代时有谭氏二女于此修黄老术忽隐去里人异之有祷随应因立祠宋隆兴中累封夫人张奴歌歳曜毘汉后丽辰傅殷王伊余非丨丨晦迹之九方　李白感遇诗丨丨去已逺梦想空殷勤　李幼卿游烂柯山诗丨丨自围棊偶与樵夫防　薛戎游烂柯山诗丨丨行自适日月徒迁徙】
　　二真【云笈七签骨节丨丨名坚玉君字凝羽珠恒守我太仓之府五肠之口是死气之门坚玉君严固守之　薛莹访武陵道者不遇诗丨丨无问处虚度武陵溪】
　　二神【诗小序昊天有成命郊祀天地也疏按礼祭祀天地非止一事此言郊祀天地不言所祀之神但祭之于郊而天地相对唯有此丨丨耳　淮南子有丨丨混生经天营地注丨丨隂阳之神混生俱生也　黄庭经丨丨相得下玉英五藏为主肾最尊　云笈七签胎中一元白炁君名务元子字育尚生太一精魂名元归子字盛昌凡丨丨共守我五藏之上结喉之本户结喉之夲户是死气之门丨丨固密守之　春渚纪闻李右辖公素初爲吉州永丰尉夜梦丨丨赴庭一人秉牒见诉云某县境地神也被邻邑地神妄生威福侵境以动吾民民因爲大建福宇日餍牲牢之奉某之祠香火不属也以公异日当宰衡天下故敢求决于公公素爲抑邻神越疆之罪丨丨拜伏而出旣觉闻报新祠火起神座一爇而尽　杜审言七夕诗天街七襄转阁道丨丨过】
　　二观【琅嬛记大歴中有一竒童某能诗性至孝读书处供观世音两尊平明焚香礼大士为父母祝厘逾年两大士俱现形摩童顶曰汝勉终此志吾黙祐汝倐不见因名其所居室曰丨丨斋文思大进】二禅【守防国界主陀罗尼经复有九道是解脱道谓初禅丨丨三禅四禅空处识处无所有处非想非非想处灭受想定】
　　二佛【净印法门经见一滴下】
　　二僧【李幼卿游烂柯山诗石室过云外丨丨俨禅寂】
　　二灵【李乂侍宴安乐公主山庄应制诗野外初迷七圣道河边忽覩丨丨桥　刘宪奉和七夕宴两仪殿应制诗秋吹过双阙星仙动丨丨】
　　二寇【诗采薇序笺西伯命其属爲将率将戍役御西戎及北狄之难歌采薇以遣之疏其属谓南仲南仲一行并平丨丨　刘琨与丞相牋聪宜时讨勒不可纵而宰相意异所虑不同更爱茍晞冯嵩之徒而稽丨丨之诛　又与段匹防盟文旣盟之后皆尽忠竭节以剪夷丨丨】
　　二盗【唐书邓处讷传少从江西人闵顼防秋安南中和元年还道潭州逐观察使李裕召诸州戍校徇曰天下未定今与君等安防州邑以待天子命若何众称善乃推顼爲留后请诸朝僖宗方在蜀遣使者抚慰当是时抚州刺史钟传据洪州议者欲丨丨相噬即复置镇南军擢顼节度使顼悟不受命更爲检校尚书右仆射钦化军节度使以处讷爲邵州刺史　又李晟传防帝出奉天有诏召晟即日治严而孝忠以军介丨丨间倚晟爲重数止晟无西晟语众曰天子播越人臣当百舍一息义武欲止吾吾当以子爲质】
　　二乱【张道古上蜀王诗丨丨岂由明主用五危终被佞臣弹】
  </div>
  <div class="pagination">
   <a href="御定骈字类编_page345.html">
    上一页
   </a>
   <span>
    ...
   </span>
   <a href="御定骈字类编_page341.html">
    341
   </a>
   <a href="御定骈字类编_page342.html">
    342
   </a>
   <a href="御定骈字类编_page343.html">
    343
   </a>
   <a href="御定骈字类编_page344.html">
    344
   </a>
   <a href="御定骈字类编_page345.html">
    345
   </a>
   <span class="current-page">
    346
   </span>
   <a href="御定骈字类编_page347.html">
    347
   </a>
   <a href="御定骈字类编_page348.html">
    348
   </a>
   <a href="御定骈字类编_page349.html">
    349
   </a>
   <a href="御定骈字类编_page350.html">
    350
   </a>
   <a href="御定骈字类编_page351.html">
    351
   </a>
   <span>
    ...
   </span>
   <a href="御定骈字类编_page347.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
