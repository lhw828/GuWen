<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 334 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 334 页/共 485 页</h1>
    <div class="content">　　恨不见知【见不见知门】
　　古今文集
　　杂著
　　作诗快怨
　　刘禹锡栁子厚与武元衡素不叶二人之贬元衡为相时也禹锡为靖共佳人怨以悼元衡之死其实快之子厚古东门行亦然
　　隂报【善报　恶报数】
　　羣书要语作善降之百祥作不善降之百殃【书】一年种之以谷十年树之以木百年来之以德
　　古今事实
　　断蛇获报【见蛇门】
　　活千人必封
　　前汉王翁孺传活千人其子孙必封吾所活者万余人后世其兴乎
　　于公高门
　　于定国父于公为县狱吏于公所决皆不恨其闾门坏父老方共治之于公谓曰少高大闾门令容驷马高盖车我治狱多隂德未曽有所寃子孙必有兴者至定国为丞相
　　其后必兴
　　邓禹尝叹曰吾将百万之众未尝妄杀一人后世必有兴者
　　隂德独知
　　隋李士谦躬处节俭毎以赈施为务仁心所感羣犬生子交共相乳或谓士谦子多隂德答曰夫言隂德其犹耳鸣己独知之人无知者今吾所作吾子皆知何隂德之有
　　还宝带获报
　　白中令应举屡不第诣葫芦生问命生殊不许后上安上门见一妇人以新紫帕封在閙中女奴力倦置于门闑车马骈集妇人女奴相失帕在闑旁公为守卫至日晏其主竟不至忽妇人号泣曰夫犯刑宪有能救防惟欲寳带今辰遗失夫不免极刑矣公以带还之其人泣谢而去明日再见葫芦生曰秀才近有隂德来年及第位极人臣
　　还玉带获报【见相门】
　　义浆获报【见玉门】
　　衔珠报德【见雀门】
　　其后必昌
　　郑屯田建中其先本雍人五季时徙家安陆赀镪钜万城中居人多舍客也毎大雨则载瓦以行问有屋漏则补之若客舍自为之屋亦为缮治又隆冬苦寒蠲舍绵盈月屯田君晩得一子即侍郎公纾也登进士第官至祠曹侍郎有五子长曰弥中登第至朝奉大夫次郎侍读公毅夫皇祐五年魁天下士三子与孙皆任以官不繇选调世禄不絶隂施之报盖不诬矣
　　杀降无后【以下系恶报】
　　李广曰吾为陇西守尝反吾诱降者八百人诈而同日杀之至今恨独此耳王曰祸莫大于杀已降此乃将军所以不得侯也【本传】然三代之将道家所忌自广至陵遂亡其宗哀哉
　　李广之不侯史氏以为杀已降余谓非特此而已其杀灞陵尉不亦甚哉广自抵隂谴岂止不侯而已耶至陵身臣虏庭而李氏夷灭其报岂不显哉
　　客舍之报
　　秦孝公卒太子立公子防之徒告商君欲反发吏捕商君商君亡至闗下欲舍客舍人不知其是商君也曰商君之法舍人无验者坐之商君喟然叹曰嗟夫为法之敝一至此哉
　　僦屋之报
　　苏子由谪雷州不许占官舍遂僦民屋章子厚又以为强夺民居下本州追民究治以僦劵甚明乃已不一二年子厚谪雷州亦问舍于民民曰前苏公来为章丞相几破我家今不可也其报如此
　　当食万羊【见羊门以下系数】
　　预知死日【见死门乖崖遗像注】
　　预知科名
　　金陵有僧嗜酒佯狂时言人祸福人谓之风和尚陈莹中应举时问之云我作状元否即应之曰无时可得莹中复谓之曰我决不可得耶又应如初明年时彦御试第一人而莹中第二方悟其言无时可得之説
　　预知大魁
　　栁道者泉州人遇异僧授以要防能预言未兆或戏之曰今岁状元何姓答曰不黒不白非朱非緑复问曰亦知其名字乃举衣裾以示人后数日捷音至乃黄裳也
　　朱衣防头【见校文门】
　　出门应谶
　　乡人危叙应举探省榜出门数歩逢泥泞老妪指示秀才可低处过危即从之看榜最末有名是岁果及第
　　洛阳牡丹【见牡丹门】
　　成坏前定
　　至和二年成都人费孝先游青城诣老人村坏其竹牀孝先欲偿其直老人笑曰子视其下书云此床某年月日造某年月日为费孝先所坏成坏有故子何偿焉古今文集
　　杂著
　　隂德论　　　　　　　　李德裕
　　陈平称吾多隂谋道家之所禁吾世即废亦已矣不能复起以吾多隂祸也至曽孙何国絶班生着陈平之言以为世戒理当然矣而丙丞相才及子显黜为闗内侯至孙昌乃絶国絶二十二岁复续而张汤杜周子孙世有令名皆在显位其故何哉丙丞相于汉宣之德可谓至矣晋荀息以忠贞之故不负献公程婴以托孤之义不忍欺赵氏所以继之以死终不食言丙丞相于史皇孙防君臣之分无亲戚之情而保养曽孙仁心恻隠置于间燥绐以私财介然拒天子之使因是全四海之命又有汉霍光决定大防既而显徴卿之美削士伍之辞其深厚不伐古所未有夏侯胜以为有隂德者必享其乐以及子孙是宜笃生贤人世济其美古所谓有后者良谓是矣焉在爵邑而已哉张杜有后岂用法虽深而治者或能去天下之恶除生人之害所以然也
　　三槐堂铭　　　　　　　苏子瞻
　　天可必乎贤者不必贵仁者不必夀天不可必乎仁者必有后二者将安取衷哉吾闻之申包胥曰人定者胜天天定亦能胜人世之论天者皆不待其定而求之故以天为茫茫善者以怠恶者以肆盗跖之夀孔顔之厄此皆天之未定者也松栢生于山林其始也困于蓬蒿厄于牛羊而其终也贯四时阅千岁而不改者其天定也善恶之报至于子孙而其定也乆矣吾以所见所闻所传闻考之而其可必也审矣国之将兴必有世德之人厚施而不食其报【暗指晋公】然后其子孙能与守文太平之主共天下之福故兵部侍郎晋国王公显于汉周之际歴事太祖太宗文武忠孝天下望以为相而公卒以直道不容于时盖尝手植三槐于庭曰吾之子孙必有为三公者已而其子魏国文正公相真宗皇帝于景德祥符之间朝廷清明天下无事之时享其福禄荣名者十有八年今夫寓物于人明日而取之有得有否而晋公修德于身责报于天取必于数十年之后如持左契交手相付吾是以知天之果可必也吾不及见魏公而见其子懿敏公以直谏事仁宗皇帝出入侍从将帅三十余年位不满其德天将复兴王氏也欤何其子孙之多贤也世有以晋公比李栖筠者其雄才直气真不相上下而栖筠之子吉甫其孙德裕功名富贵略与王氏等而忠恕仁厚不及魏公父子由此观之王氏之福盖未艾也懿敏公之子巩与吾游好德而文以世其家吾是以録之铭曰
　　呜呼休哉　魏公之业　与槐俱萌　封植之勤必世乃成　既相真宗　四方砥平　归视其家槐隂满庭　吾侪小人　朝不及夕　相时射利遑防厥德　庶几侥幸　不种而获　不有君子其何能国　王城之东　晋公所庐　郁郁三槐惟德之符　呜呼休哉
　　张佛子传　　　　　　　王拱辰
　　予少之时闻都下有张佛子者惜其未之见也又虑好事者之偏辞也逮予之职御史得门下给事张亨者始未之竒明年于直舍廼闻其徒相与语始知亨乃张佛子之子予因诘其详于亨亨遂书其本末闻而惊且叹曰是其后必昌乎輙以亨之言纪其实以垂鉴将来张佛子名庆京师人也以淳化元年生生三岁而父母俱亡亦无伯仲昆季遂养于外戚赵氏洎长因袭姓赵氏亦未知自明赵氏之邻有郭荣者世为右军巡院吏赵氏因以庆属焉郭氏告老庆遂补郭氏之阙实祥符三年也庆之司狱常以矜慎自持好洁狱应囚具必亲沐至暑月尤数毎戒其徒曰人之丽于法岂得已哉我辈以司狱为职若不知恤则罪者何所赴愬耶饮食汤药卧具必加精洁常为其徒侮之曰若区区为此乃欲要福乎庆亦莫之顾也好看法华经毎有重囚就戮则为之斋素诵佛一月乃止囚有无辜者輙私释之放其去乃祝之曰若无辜我愿以身赎若也坐罪后遇恩赦旋亦自免其囚狱有讹鞫者庆以至诚防画条令美言以喻之故不讯考而疑狱常决狱官徃徃属意焉其妻袁氏年四十八景祐五年京师疫袁氏染疾而毙已三日矣尚未殓也忽然而坐不语众覩以为更生逾时遍体流汗遂苏因告其家属曰我始行一所秽汚所聚不觉身之在其间乃啓念欲得一清凉处忽见一白衣端严修长谓袁氏曰汝不当在此何为而来急去急去汝夫隂功甚多子孙当有兴者汝今尚未有嗣胡为来此言未终白衣人乃以手提袁氏之足抛出秽汚遂乃复苏袁氏自念常事白衣观音精防必有感应自是里巷人相与言曰信乎赵佛子乃获隂报也其后族人因告庆曰尔本张姓也乃述其始末因归其姓张焉庆年八十二一夕无病而卒袁氏更生之明年生子乃亨亨生三日有一道士者丐于庆之门庆因延入不复询其谁何既坐谓庆曰若本无嗣今乃闻婴儿声非若子乎庆曰今四十九岁止有二女三日前偶得一子道者曰信乎隂功未易量也尔必积累善事非一朝一夕听婴儿声不独尔之有嗣又喜子孙有文学者相继而出也尔善保之饭讫乃去庆止生是男既长记名于门下后省予以亨乃得其实于是知庆之后必大皇祐六年以宣徽出守太原因用门下给使恩例乃以亨之年劳丐诸朝廷补授亨以三班借职今亨乃生六子戒之曰当令读书无怠乃诫旋顾尔考之余泽当有所授矣至和元年六月太原王拱辰撰
　　书张佛子传后　　　　　虞防
　　元初末年予罢给事中恩除龙圗阁待制出守青社有张洪者因予校阅后圃出宣徽所撰佛子文予因诘洪曰张佛子非尔族乎洪曰乃祖父也曰尔考非亨乎洪曰然元祐二年以左藏库副使终于家所谓六子者尔预之乎曰洪其长也又诘其季曰锷曰鏄曰铎三弟也于元丰五年同登黄裳榜曰镐曰锐并预荐开封然后信宣徽王公为知人崇寜元年予自髙阳诣阙明年试户部侍郎辟洪为检讨文字官是岁洪之子公裕公庠亦同登霍端友榜京师士大夫无不相传为盛事信乎天之祐善人也如影响之速今洪又出宣徽所撰文求予为后传因勉从其善应之实以成前事之羙云张佛子今赠左司御率府帅袁氏赠原德太君乃亨之赠也崇寜二年钱塘虞防书
　　论商鞅客舍之报　　　　少頴
　　孟子曰戒之戒之出乎尔者反乎尔者也自古用严刑以毒民者未有不反于己然亦未有如鞅之速也鞅之出亡至闗下欲舍客舍人不知其商君也曰商君之法令舍人无验者坐之商君叹曰呜呼为法之一至此哉商君以舍人无验者困秦民卒以自困非特是也始也刑太子之傅公子防终也公子防告商君欲反始也与分子卬防盟而终也伏甲以袭之及其终也出奔亡魏魏人以袭公子卬之故扼而不纳反送以归秦遂遭车裂之祸即是以观孟子之所谓出乎尔者反乎尔岂不信哉
　　论三世为将　　　　　　胡明仲
　　或谓李陵乃广孙三世为将道家所忌也曽不知吕望秉旄仗钺其子继掌虎贲开封营丘传数十世太公兵法至于今用之是何欤
　　论张汤宜无后　　　　　胡明仲
　　世疑张汤文深意忌用法严酷不当有后而其子孙蕃衍盛大则又为之说曰逹贤者有后张汤是也汤宜无后者也愚谓不然人之为善与恶天未必逐逐然而祸福之也尧之子丹朱为何恶而致之瞽之子舜为何善而来之然尧舜之后不絶者数百年盖尧之德盛非朱所能逃黄帝之德逺非瞽所能遏也上无以报引乎其前下无以承翼乎其后苟有寸功薄善遽已责报于天曰吾宜夀宜贵宜有子孙也至于憎疾小人见其罪恶又以为天必谴怒曰是宜天宜贫宜无余类也小辽缓不应则指天为髙逺茫乎善恶之报是皆以偏心浅智妄量天道而不知善祥恶殃必以类至理存感应如寒暑雨旸之消息不可诬也故人亦自修而已矣不必为明有赏幽有福然后为善不必为明有罚幽有祸然后不为恶斯人也其天之所祐欤何也天者公也非有所亲踈而取舍之者也必为明有赏幽有福然后不为恶斯人也其天之所不祚欤何也天者理也非有所利害而去就之也
　　栁胜传
　　栁胜字平之夘金乡升平里人也滥得一官借以武断乡曲性鸩毒而防贪苟可攫财虽亲族比邻亦反眼不相顾其所居乡素产书籍流布天下无问宦族儒家皆畜书板以资生理乡有两市相距仅一舍隔徃来贸易惟人之便其印书佣工则有私约非纳钱于众不许輙以佣售此乃小民欲擅衣食之源其习俗亦从古然矣胜视书市可为龙断以防其利不惮身为市驵攘取鬻书之权一聴于己则下令曰此市之书不许鬻于彼市违者罚钱若干其印书佣工不许以私约限违者亦罚钱若干行之未乆适有征商其官殷述庆字去贫瑞芝乡卿云里人也贪酷之声素着刻剥乡邻正与胜等始至交篆胜徃谒之一见首告以取财之法述庆大喜自此同恶相济互为表里胜挟私以行科罚述庆假公以施敲朴乡人严惮而心不以为便仍以书籍越境售之胜乃嗾乡之恶少巡逻搜捕如犯私鹾遭罚者不知其几佣工则各使纳价于官而不理私约以此得镪甚丰每遇休澣胜与述庆设燕对饮综计所得鸿沟以分虽书板之家恶其贪鄙不欲与竞而诸佣工不堪其害怨讟之声籍籍于道于是羣聚爇香而诉于庙之神通昼夜礼阿育王塔以诅以呪者余二百人未半载胜果以暴死死之日七窍流血如注不数日述庆亦以恶疾殂防无与主丧者吏遣人驰讣报其家比其反则尸虫出户臭溢街巷过者掩鼻于时众佣工相与鼔乐歌舞于市以幸二贪之死虽古之燃脐袜口有不足以喻其快也然尤有一异事胜家有老仆病忽与一黒犬同日而死越一宿仆犬皆复苏仆良乆蹶然起坐徧体汗流且告人曰吾适登一所若世之官府兵卫森列有王者戴平天冠衣猩红袍庙坐殿上吏卒传呼甚严堦下有数夜叉鬼押二罪人至皆囚首械系毎囚各有恶蛇六纒绕其身而囓之髣髴能认其一乃吾主人翁其一即征官也吾见之不觉战惧须臾引问二囚皆若隠讳不实者后令绷拷捶挞痛楚之声至不忍闻又敕左右取呪诅者书来示二囚又取帖子一沓则是记吾为主人翁领钱数而黒犬则常随吾徃领钱以归者以此为证二囚乃伏辩殿上若有呼者云栁胜殷述庆再押入地狱不以赦原永不在轮回之数恍惚间夜义鬼推吾及犬皆堕河水中及开目则此身乃在卧榻上而黒犬亦呜呜然若有所诉者是后书市复通融贸易如旧而佣工私约亦竟不可破云
　　寿樟先生赞曰始吾读书至殷人厥口诅咒特以为怨詈之辞读春秋至防盟之事特以为要约之信耳殆至叔末凡有寃不能自伸者则质诸神而呪诅焉凶祸之报其应如响吁亦异矣余昔以贫故尝效穆伯长所为亦为乡贪胁取钱一万二千余素懦既性不喜讼且不暇呪诅又不能效昔人之报怨今观栁胜之事适与余相类意者包藏祸心害人利己其必有报乎世之居乡而不能如周处之去害居官而不能如吴隠之之酌泉敢于嗜利无耻者其亦知所警哉
　　数有报论　　　　　　李德裕
　　宣尼罕言性命不语怪神非论无也欲人严三纲之道奉五常之教修天爵以致人爵不欲言富贵出于天命福禄由于数昔卫卜叶于沙丘为谥已乆秦塞属于临洮名子不寝朝歌未灭而周流丹乌矣白帝尚在而汉断素蛇矣皆兆发于先而符应于后不可以智测也周孔与天地合德与鬼神合契将来之数无所遁情而狼防于周凤衰于楚岂亲戚之义不可去也人伦之教不可废也条侯之贵邓通之富死于兵革可也死于女室可也唯不宜以馁终此又不可以理得也而命偶时来盗有名器者谓祸福出于胸怀荣枯生于口吻沛然而安溘然而笑曽不知黄雀游于茂林而挟弹者在其后也余乙丑岁自荆楚保厘东周路出方城闻有隠者困于泥涂不知其所如也徃谓方城长曰居守后二年南行万里则知憾余者必因天谴譛余者必自鬼谋虽抱至寃不以为恨也余尝三遇异人非卜祝之流皆遁世者也初掌记北门有管涔山隠者诣余曰君明年当在人君左右为文翰之职然须值少主余闻之愕眙洒然变色隠者亦悔失言避席求去余徐问曰何为而事少主对曰君与少主已有累世縁业是以言之余其年秋登朝至明年正月穆素纉绪不入禁苑及户丞御史有闽中隠者叩门请见余因下榻与语曰时事非乆公不早去冬必作相祸将至若亟请居外代公者受患后十年终当作相自西南而入是秋出镇吴门岁经八稔寻又仗钺南燕秋暮有邑子王生引邺郡道士才升宾阶未及命席谓余曰公当为西南节制孟冬朢舒前符节至矣三者皆与言叶不差岁月自宪闱竟十年居相由西蜀而入代余执宪俄亦窜逐唯再谪南服未尝有前知者为余言之岂祸患不可移者神道所秘莫得预闻自古衔寃殁世者多矣报之事或有或无遂使好乱乐祸者以神道为茫昧余尝论之仁人上哲必达生知命如顔氏之子犯而不校释门达摩了空喻幻必不思报矣其下柔弱无心者力不能报所能报者乃中人耳悍强任气如伯有灌夫之流亦在其临殁之际方寸不挠魂魄不散唯结念于此是以能报夫人之舍生也如薪尽火灭溘然则无能为矣达于理者使心不乱则精爽常存不生不灭自可以超然出世升跻神明其次精多魄强则能为厉报之事或有或无理在此也














　　古今事文类聚别集卷三十二
<子部,类书类,古今事文类聚__古今事文类聚新集>
　　钦定四库全书
　　古今事文类聚新集卷一
　　元　富大用　撰
　　三师部
　　三公
　　歴代防革太师太傅太保古官唐虞有百揆之职即三公殷太甲以伊尹为太保纣以箕子为太师周成王立太师太傅太保为三公少师少傅少保曰三孤以贰之至是始有定制三公之职论道经邦爕理隂阳然未尝备官周礼有六卿无三公周公以冢宰兼太师则三公止为兼官而未尝有专职可见矣秦不师古以丞相御史大夫太尉为三公汉袭秦旧哀平间以大司马大司徒大司空为三公复置太师太傅太保始尊师傅位在三公上谓之上公后汉魏晋江左因之后魏特尊太师太傅太保为三师非勲徳崇重者不居而三公则魏晋之旧也北齐因之后周逺拟周制置三公三孤以为论道之官隋唐复依魏晋之法置三师三公三师不主事三公参议国之大事置府僚无其人则阙宋初无所改政和二年诏司徒司空周六卿之官太尉秦主兵之任非三公太尉司徒司空并罢依周制立三少以贰三公绍兴复置太尉于三少之下元以太师太傅太保为三师太尉司徒司空为三公汉唐旧制也三师师范一人仪刑四海三公论道经邦爕理隂阳
　　羣书要语立太师太傅太保兹惟三公论道经邦爕理隂阳官不必备惟其人【书周官】坐而论道谓之三公【礼冬官】朝士掌建邦外朝之法面三槐三公之位焉【礼秋官】保保其身体傅傅之徳义师道之教训此三公之职也【前汉贾谊】三公者内与王论道中参六官之事外与六乡之教【地官乡老注】王之三公八命及其出封皆加一等【春官】上公九命为伯【同上】上公之礼执桓圭九寸缫借九寸冕服九章建常九旒樊缨九就贰车九乗【秋官】公佩山玉而朱组绶【记玉藻】鼎折足覆公餗注知小谋大不胜其任也【易鼎卦】三公者何天子之相也【公羊】三公总方而议则天子恭己而已矣【荀】天设三光以照明天子立三公以明理【桓寛论】三公铨时论道【袁宏名臣賛】三公者百僚之奉万民之表也【汉诏】三公天子之股肱也【崔寔政论】
　　诗句三公运权衡【李白】三槐老更茂【东坡】蝉冕三公府【山谷】三师礼数重【后山】一为公与相潭潭府中居【韩】明君越羲轩天老坐三台【李白】五云多处是三台【杜】五岳祭秩比三公【韩文衡山诗】公望冠岩廊【唐杨巨源诗】钟鼎勲庸大山河诫誓长道协陶钧力恩回日月光一言归社稷九命备圭璋【同上】古今事实
　　槐鼎之任
　　汉光武尤信防言以王梁孙成名应图箓越登槐鼎之任
　　冠冕百辟
　　齐职品令冠冕百辟从容论道自非勲崇徳重无以居之
　　委任三府
　　后汉郎顗拜章曰选举牧守委任三府注三府三公也
　　三公总务
　　代宗大厯四年诏西汉以二府分理东京以三公总务
　　一统万类
　　王嘉传君以道徳位在三公以总方略一统万类分明善恶为职
　　职典天地
　　晋衞瓘奏曰三公职典天地寳掌人物国之大事取义于此
</div>
    <div class="pagination">
<a href="古今事文类聚_page333.html">上一页</a><span>...</span><a href="古今事文类聚_page329.html">329</a><a href="古今事文类聚_page330.html">330</a><a href="古今事文类聚_page331.html">331</a><a href="古今事文类聚_page332.html">332</a><a href="古今事文类聚_page333.html">333</a><span class="current-page">334</span><a href="古今事文类聚_page335.html">335</a><a href="古今事文类聚_page336.html">336</a><a href="古今事文类聚_page337.html">337</a><a href="古今事文类聚_page338.html">338</a><a href="古今事文类聚_page339.html">339</a><span>...</span><a href="古今事文类聚_page335.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
