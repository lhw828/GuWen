<!DOCTYPE html>
<html>
<head>
    <meta charset="UTF-8">
    <title>册府元龟 - 第 74 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 74 页/共 736 页</h1>
    <div class="content">三年四月丙申名皇子曰：宏大赦天下。
四年四月辛丑大赦天下。
孝文以皇兴五年八月丙午即位大赦天下改元延兴。
延兴二年正月曲赦京师河西南至秦泾西至χ罕北至凉州及诸州。
四年七月己卯曲赦仇池。
五年六月壬申曲赦京师死罪遣备蠕蠕。
承明元年六月壬申大赦改元九月丁亥曲赦京师十月辛未建明佛寺大宥罪人。
太和元年八月壬子大赦天下。
二年九月丙辰曲赦京师。
三年三月甲辰曲赦京师十月己巳朔大赦天下。
四年六月丁卯以澍雨大洽曲赦京师。
五年二月辛卯朔大赦天下赐孝悌力田孤贫不能自存者帛有差免宫人年老者还其所亲。
六年正月甲戌大赦天下。
七年闰四月癸丑皇子生大赦天下。
十年六月己卯名皇子曰：恂大赦天下。
十六年四月丁亥朔班新律令大赦天下。
十九年四月帝自南伐齐回曲赦徐豫二州其运漕之士复租赋二年十一月甲申有事於圜丘丙戌大赦天下。
二十年十月己酉曲赦京师。
二十二年十月帝北伐叛虏发悬瓠曲赦兖豫殊死以下复民田租一岁。
二十三年正月伐齐至自邺告於庙社癸卯行饮至策勋之礼甲辰大赦天下。
宣武以太和二十三年四月丁巳即位於鲁阳大赦天下。
景明元年正月乙巳大赦改元。
二年二月大赦天下七月辛丑大赦天下。
正始元年正月丙寅大赦六月甲午以岁旱录京师见囚殊死已下皆减一等鞭杖之坐悉皆原之。
三年正月丁卯朔皇子生大赦天下八月戊申以大破秦贼降吕苟儿秦泾二州平曲赦泾秦岐原河五州。
永平元年八月丁卯大赦改年。
三年三月丙戌皇子诩生大赦天下。
延昌元年四月乙酉大赦改元。
二年六月曲赦扬州八月辛卯诏曰：自顷水旱互侵频年饥俭百姓窘弊多陷罪辜烦刑之愧朕用惧矣。其杀人掠卖之群强盗首及虽非首而杀伤财主曾经再犯公断道路劫夺行人者依法行决自馀恕死徒流巳下各准减降。
孝明以延昌四年正月丁巳即位戊午大赦天下七月戊子帝朝太后於宣光殿大赦天下。
熙平元年正月戊辰朔大赦改元。
二年正月甲戌大赦天下。
神龟元年二月己酉诏以神龟表瑞大赦改年八月癸丑诏曰：朕冲昧纂历未闲政道皇太后殷忧在疚始览万机故狱犴淹枉百姓冤弊言念繁刑思存降省京师见囚殊死以下可悉减一等。
二年二月乙亥大赦天下十一月庚午大赦天下。
正光元年七月辛卯帝加元服大赦改年内外百官进位一等。
五年六月丁酉大赦。
孝昌元年二月戊戌大赦六月癸未大赦改年九月辛未曲赦南北两秦州。
二年四月大赦天下六月己巳曲赦齐州。又曲赦平阳建兴正平三郡。
三年正月甲申曲赦关西及正平平阳建兴等郡七月己丑大赦天下十月戊申曲赦常农巴西河北平阳郡及关西诸州。
武泰元年正月乙丑皇女生秘言皇子丙寅大赦改元二月甲寅皇子即位大赦天下。
孝庄建义元年四月戊戌即位庚子巡幸河西时尔朱荣作逆杀灵太后诸王公卿等二千馀人列骑卫帝迁于便幕既而稽颡谢过辛丑入宫御太极殿诏曰：太祖诞命应期龙飞燕代累世重光载隆帝绪冀欲阐兹洪业永永无穷岂图多难遘兹百六致使妖悖四起内外竞侵朝无恤政之臣野多怨酷之士繇女主专朝致兹颠覆孝明皇帝天性冲顺深存隐忍奄弃万国众用疑焉苟求胡出入守神器凡厥有心莫不解体太原王荣世抱忠孝功格今古赴义晋阳大会河雒乃推翼朕躬膺兹大命德谢少康道愧前绪猥以眇身君临万国如涉渊海罔知所济可大赦天下改武泰为建义元年从太原王督将军士普加五阶在京文官两阶武官三级。
永安元年九月乙亥以平葛荣大赦天下改元。
二年四月癸未迁肃祖文穆皇帝文穆皇后神主于太庙曲赦畿内死罪至流人减一等徒刑以下悉免五月北海王颢为梁高祖立为魏主是月入雒帝北巡狩七月颢败走庚午帝入居华林园升大夏门大赦天下。
三年四月甲戌以关中平大赦天下九月辛卯天柱大将军尔朱荣上党王天穆自晋阳来朝戊戌帝杀荣天穆於明光殿及荣子仪同三司菩提乃升阊阖门诏曰：盖天道忌盈人伦嫉恶疏而不漏刑之无舍是以吕霍之门祸谴所伏梁董之家咎徵斯在顷孝昌之末天步孔艰女主乱正监国无主尔朱荣，爰自晋阳同忧王室义旗之建大会盟津与世乐推共成洪业论其始图非无劳效但致远恐泥终之实难曾未崇朝豺声已露河阴之役安忍无亲王公卿士一朝涂地宗戚靡遗内外俱尽假弄天威殆危神器时事仓卒未遑问罪寻以葛贼横行马首南向因便乘势用平鬼虏及元颢问鼎大驾北巡复致勤王展力所行以此论功。且可补过既位极宰衡地逾齐鲁容养之至岂复是过但心如猛火山林无以供其暴意等漏卮江河无以充其溢既见金革稍宁方隅渐泰不推天功专为巳力与夺任情臧否肆意无君之迹日月以甚扌友数罪曾未能纪而乃包藏奸宄阴图[C260]逆睥睨天居窥觎圣历乃有裂冠毁冕之心将为扌友本塞源之事天既厌乱人亦悔祸同恶之臣密来投告将在必诛罪无容舍。又元天穆宗室末属名望素微遭逢际会颇参义举不能竭其忠诚以奉国家乃复弃本遂末背同即异为之谋主成彼祸心是而可忍孰不可忍并已伏辜自贻伊戚元恶既除人神庆泰可大赦天下十月戊申皇子生大赦天下文武百寮加二级。
前废帝普泰元年二月己巳即位登阊阖门大赦诏曰：朕以寡薄抚临万邦思与亿兆同兹庆泰可大赦天下以魏为大魏改建明二年为普泰元年除名免官者特复本资品封依旧。
後废帝中兴元年十月壬寅即皇帝位於信都城西升坛焚燎大赦改元。
出帝太昌元年四月戊子即位升阊阖门诏曰：否泰相沿废兴互有玄天无所隐精识弗能喻大魏统乾德渐区寓牢笼九服旁薄三光而上天降礻固运距多难礼乐倾沦宪章漂灭赫赫宗周翦为戎寇肃肃清庙将成茂草胡羯乘机肆其昏虐杀君害主刳剔海内竞其吞噬之意不识醉饱之心自书契以来未有。若斯者也。大丞相渤海王忠存本朝精贯白日爰举义旗志雪国耻故广门之军貔虎夺气邺下之师金汤失险近者四胡相率繁有徒驱天下之兵尽华戎之锐桴鼓暂交一朝荡灭元凶授首大憝斯擒扬旆济河扫清伊雒士民安堵不失旧章社稷危而复安洪基毁而还构朕以体宸极猥当乐推祗握宝图承兹大业得以眇身於王公之上。若涉渊冰罔识攸济思与兆民同兹嘉庆可大赦天下改中兴二年为太昌元年。
永熙元年十二月大赦天下改太昌为永兴以明元年号寻改为永熙。
三年二月壬戌大赦天下八月幸长安以雍州公厅为宫大赦。
文帝以大统元年三月戊申即位大赦改元。
九年七月大赦。
後周闵帝元年正月辛丑即天王位柴燎告天大赦天下四月壬申诏死罪以下各降一等八月辛未诏曰：朕甫临大位政教未孚使乎！民庶多陷刑网今秋律巳应将行大戮言念群生责在於朕宜弘肆眚与其更新其犯死者宜降从流流巳下各降一等不在赦限者不从此降。
明帝元年九月甲子即天王位大赦天下十一月丁巳诏曰：帝王之道以宽仁为大诸有轻犯未至重罪及诸村民一家有犯乃及数家而被远配者并放还十二月戊子赦长安见囚。
二年四月辛未降死罪一等五岁刑已下皆原之七月丙申顺阳献三足乌八月甲子诏曰：夫天不爱宝地称表瑞莫不威凤巢阁图龙跃沼岂直日月珠连风雨玉烛是以钩命决曰：王者至孝则出元命苞曰：人君至治所致虞舜来兹异祉周文翼翼翔此灵禽文考至德下覃遗仁爰被远符千载降斯三足将使三方归本九州翕定惟此大礼景福在民予安敢让宗庙之善弗宣大惠可大赦天下文武官并进二级十二月壬午大赦天下。
武成元年八月己亥改天王称皇帝大赦改元。
武帝以武成二年四月壬寅即位大赦天下。
保定元年七月诏曰：亢旱历时嘉苗殄悴岂狱犴失理刑罚失衷欤其所在见囚殊死以下一岁刑以上各降本罪一等百鞭以下悉原免之。
二年五月庚午以山南众瑞并集大赦天下百官及军人普加二级南阳宛县三足乌所集免今年役及租赋之半。
三年七月幸原州津门问百年降死罪一等。
四年九月以皇世母阎氏自齐至（大蒙宰宇文获之母）大赦天下。
天和元年正月癸未大赦改元百官普加四级。
三年三月甲辰大赦天下亡官失爵并听复旧。
五年六月庚子以皇女生降宥罪人并免逋租悬调等。
建德元年正月戊子幸玄都观御法座讲说公卿道俗论难事毕还宫降死罪及流罪一等其五岁刑已下普宥之三月诛大蒙宰宇文获大赦改元四月立鲁国公ど为皇太子大赦天下百官各加封级。
三年二月丙辰诏曰：民生而静纯懿之性本均感物而迁嗜欲之情斯起虽复鸟殊世文质异时莫不限以是防示之禁令朕君临万寓覆养黎元思振颓纲纳之轨式比因人有犯与众弃之所在群官有愆过者咸听首露莫不轻重毕陈纤毫无隐斯则风行草偃从化无违导德齐礼，庶几可致但上失其道有自来矣。陵夷之弊反本无繇宜加荡涤与民更始可大赦天下八月乙未诏自建德元年八月以前犯罪未被推纠於後事发失官爵者并听复旧十月行幸蒲州乙卯曲赦蒲州见囚大辟以下。
五年十二月亲征太原擒北齐安德王高延宗平并州壬戌诏曰：昔天厌水运龙战于野两京圯隔四纪于兹朕垂拱岩廊君临宇县相民於海内混楚弓於天下一物失所有。若推沟方欲德绥未服义征不讠惠伪主高纬放命燕齐怠慢典刑ㄈ扰天纪加以背惠怒邻弃信忘义朕应天从物伐罪吊民一鼓而荡平阳再举而摧敌伪署王公相继道左高纬知穷数屈逃窜草间伪安德王高延宗扰攘之间遂窃名号与伪齐昌王莫多娄敬显等收合馀烬背城借一王威既振鱼溃鸟离破竹更难建瓴非易延宗众散衿甲军门根本既倾枝叶自幽青海岱折简而来冀北河南传檄可定八共贯六合同风行当偃甲灵台休牛桃塞无疆之庆非独在余汉皇约法除其苛政姬王轻典刑彼新邦思覃惠泽被之率土新旧臣民皆从荡涤可赦天下高纬及王公以下。若释然归顺咸许自新诸入伪朝亦从宽宥官荣次序依例无失其齐制伪令即宜削除邹鲁缙绅幽并骑士一介可称并宜铨录百年去杀虽或难希期月有成，庶几可勉。
六年正月甲午平北齐帝入邺诏去年大赦班宣未及之处皆从赦例。
宣帝大成元年正月癸巳朔受朝於露门大赦二月传位於太子衍自称天元皇帝所居称天台大赦天下改大成年为大象元年。
二年四月天元皇帝诏曰：朕以寡薄昧於治方不能使天地休和阴阳调序自春涉夏甘泽未丰既轸西郊之叹将亏南亩之业兴言夕惕无忘鉴寐良繇德化未敷政刑多舛万方有罪责在朕躬思覃宽惠被之率土见囚死罪并降从流流从徒五岁刑已下悉皆原宥其反叛恶逆不道及常赦所不免者不在降例。
静帝以大象二年五月入居天台大赦天下八月破尉迟迥诏曰：朕祗承洪业二载於兹藉祖考之休凭宰辅之力经天纬地四海晏如逆贼尉迟迥才质凡庸志怀奸慝因缘戚属位冠朝伦属上天降礻固先皇晏驾万国深鼎湖之痛四海穷遏密之悲独幸天灾欣然放命称兵拥众便怀问鼎乃诏六师肃兹九伐而凶徒孔炽充原蔽野诸将肆雷霆之威壮士纵貔貅之势芟夷剪拂所在如莽直指漳滨擒斩元恶群鬼丧魄咸集毂下顺高秋之气就上天之诛两河妖孽一朝清荡自朝及野喜忭相趋昔上皇之时不言为治圣人宰物有教而已未戢干戈实深惭德思弘宽简之政用副亿兆之心可大赦天下其共迥元谋执迷不悟及迥子侄逆人司马消难王谦等不在赦例。
隋高祖开皇元年二月甲子即位大赦四月辛巳大赦。
三年正月庚子将入雒阳新都大赦天下五月丙寅赦黄龙死罪已下。
四年六月庚子降囚徒。
五年十二月丁未降囚徒。
六年二月庚子大赦天下。
七年十月庚申行幸同州以先帝所居降囚徒。
九年十一月甲寅降囚徒。
十三年九月丙辰降囚徒。
十五年正月庚午帝以岁旱祠泰山以谢咎大赦天下四月己丑朔大赦天下。
十九年正月癸酉大赦天下。
仁寿元年正月乙酉朔大赦改元。
四年正月丙辰大赦。
炀帝大业元年正月壬辰朔大赦改元。
二年四月辛亥御端门大赦免天下今年租赋。
三年四月甲申颁律令大赦天下关内给复三年。
四年八月辛酉亲祠恒岳河北道郡守毕集大赦天下车驾所经郡县免一年租调。
五年六月戊午帝在张掖大赦天下开皇已来流配悉放还乡晋阳逆党不在此例陇右诸郡给复三年八年四月丙申诏曰：天地施化生育之德既弘皇王建极戡济之功斯大故能经纶四海抚育万方朕嗣膺灵命属当负荷思隆景业克播鸿猷晷纬不占之乡咸被声教梯航所绝之域罔弗来庭而辽左岛夷独怀逆命恶甚夙沙罪深獯猃朕奉遵先志躬行吊伐爰整六师亲麾三令上凭宗庙之灵实赖幽明之德历代逋鬼一鼓大定憬彼遐裔万里肃清今凯旋云：及长嬴布气宜顺兹含养与物惟新可大赦天下自大业八年四月十六日昧爽已前大辟罪已下已发觉未发觉已结正未结正系囚见徒罪无轻重皆赦除之其常赦所不免谋反大逆妖言惑众语及国家并不在赦例其诸郡供军事者并给复一年其所役丁夫匠至涿郡者复二年至临榆关已西者复三年至柳城已西者复五年至通定镇已西者复七年至渡辽镇者复十年流配未达前所亦宜放免除名解官并听收叙其鳏寡孤独不能自存者量加赈赡高年之老赐以束帛并赐天下大五日女子百户牛酒孝悌力田义夫节妇并加旌异表其门闾辽左之民新г皇化宜遣刑部尚书正议大夫卫文守尚书左丞刘士龙等巡抚存问仍给复十年即置郡县以相统摄。若有奇能异等随才任用同之齐民无隔夷夏。
九年正月戊戌大赦十月乙酉诏曰：博陵昔为定州地居冲要先皇历试所基王化斯远故以道冠豳风义高姚邑朕巡抚氓庶爰届兹邦赡望郊廛怀敬思止所以宣播德泽覃被下人崇纪显号式光令绪可改博陵为高阳郡赦境内死罪已下给复一年，於是召高祖时故吏皆量才叙职。
十年十二月壬申帝如东都是月大赦天下。
十一年八月突厥围帝於雁门九月解围而去丁未曲赦太原雁门郡死罪已下。
恭帝义宁元年十一月壬戌即位於大兴殿诏曰：王道丧乱天步不康古往今来代有其事属之於朕逢此百罹彼苍者天胡宁斯忍襁褓之岁夙遭闵凶孺子之辰太上播越兴言感动疚于怀太尉唐公膺期作宰时称舟戢大拯横流纠合义兵翼戴皇室与国咸休再造区夏爰奉明诏弼予幼冲显命光临天威咫尺对扬尊号悼心失图一人在远三让不遂亻黾亻免南面厝身无所苟利社稷莫敢或违俯从群议奉遵圣旨可大赦天下改大业十三年为义宁元年十一月十六日昧爽已前大辟罪已下皆赦除之常赦所不免者不在赦例。
唐高祖武德元年五月甲子即皇帝位于太极殿下诏曰：舜禹殊时禅代存乎！揖让殷周异世革命事乎！干戈至於据龙图握凤纪统御皇极抚辑黎民奄有四方朝宗万国垂法作训其揆一焉朕以寡薄属彼浇季大业末年纲维废弛三光改耀九服移心既戡定时难辑和庶绩一正海内再造黎元隋氏以天禄永终历数攸在敬禅厥位授于朕躬顾惟惭德属当景运惧甚履冰凛乎！御朽上答苍灵之卷俯顺亿兆之心宝历初基溥天同庆所宜布兹宽惠咸与惟新可大赦天下改隋义宁二年为武德元年自五月二十日昧爽已前罪无轻重已发露未发露皆赦除之子杀父奴杀主不在赦限百官及庶人赐爵一级义师所行之处给复三年自馀给复一年孝子顺孙义夫节妇旌表门闾孝悌力田鳏寡孤独量加赈恤。
二年二月甲午诏曰：赦过宥罪哲王彝训录旧念功有国通典汾晋之地王迹所基戮力齐心夷凶静乱惟彼士庶义越尝伦犯禁陷刑宜从洗涤其并州浩州石州介州贾胡堡以北自武德二年二月二十四日以前犯辟罪已下已发觉系囚见徒悉从原放五月癸未诏曰：朕恭膺宝命绥静氓黎思俾宇内跻於仁寿而河湟之表比罹寇贼勾连凶鬼拥隔朝风元元之民匪遑宁宴夙兴轸虑旰食忘疲重劳师旅下令讨击驭以遐。且事招怀而慕化之徒乘机立效兵不血刃费无遗镞今凶狡即夷西垂克定远人悦附改道惟新宜播惠泽与之更始可曲赦凉甘瓜鄯肃会兰河廓九州自武德二年五月十六日以前罪无轻重已发系囚见徒悉从原免桀犬吠尧非无前喻弃瑕荡秽列圣通规有恶言不顺及邪谋惑计者并从洗涤一无所问十月高祖幸华阴送出师也。下诏曰：朕祗膺灵命君临区宇承凋弊之馀拯横流之难虽复蠲除徭赋督课耕农安集黎元与之休息然而鲸鲵未翦四海多虞师旅氵存兴事不获已及其士卒浮惰苟求逸乐惮於征役离其营伍因此逃窜潜匿崎岖盗窃为资规免朝夕良繇勘励不明部署失所弛慢之责在於朕躬琴瑟不调已云：变革多坠刑网情兼轸悼宜从宽宥许以自新其义士募人有背军逃亡者自武德二年十月二十日以前罪无轻重皆赦除之饥寒困弊不能自存者所在官司随事赈给。
三年六月庚申诏曰：朕发迹太原陈师汾浍底定皇室廓清函夏惟彼晋魏事等丰宛近者妖寇凭陵侵斥郊境害虐良善拥通吏民大军东讨义存拯难芟夷鬼类实在吊民凡厥渠魁已就歼殄胁从之辈情有可原宜许自新义深荡涤其晋州潞州隰州并州等四总管内自武德三年四月二十二日以前被刘武周宋金刚等所诖误者罪无轻重皆赦除之各令复业一所不问州县城堡有固守忠节抗御凶徒者具录闻奏别加褒赏。
四年二月丁巳诏曰：祝网泣辜彰乎！旧典赦过宥罪著自前经往者刘武周窃据边陲拥逼良善石岭以北皆罹其弊虽复武周奔窜寄命蕃夷而残党馀氛尚怀旅拒致使朔漠犹警关塞未宁屡动干戈久违声教代州总管定襄王大恩勤绩允著安辑边境讨击未宾率其从化朕君临天下义存抚育念彼弊。若纳诸隍但朔方黎元逆命日久今虽归附仍怀反侧其代州总管府内石岭以北自从武德四年二月二十九日以前所有愆犯罪无轻重悉从原宥可并令安居复业勿使惊扰五月乙丑以窦建德平诏曰：自隋氏失驭政散民流盗贼交侵区宇离析喋喋黔首俱被焚溺之灾元元无辜并困豺狼之吻朕受天命君临人极克除暴乱大极黎民声教所覃无思不服唯彼赵魏尚隔朝风建德往因丧乱连群结党窃州据邑擅置官寮叛换一隅恣行凶虐朕愍彼河朔久遭涂炭纳隍轸虑无忘兴寝但以弊之後恶烦士众。且事含弘未先讨击然而游魂放命数稔贯盈驱率犬羊图为侵斥与王世充欲相救援辄来举斧以抗大军兵威所临鬼徒皆溃生擒建德囚致军门凡厥支党皆就虏获历年逋寇一举廓清荡涤遗民与之更始可赦山东诸州旧为建德诖误者自武德四年五月八日以前皆赦其罪仍令太子左庶子郑善果为山东道抚慰大使考功郎中李觐玉膳部郎中高正表为副存问民俗宣布朝章其有率众全城因机立效者量其功绩就加职任奇才异行随事旌擢其亡命山泽仍为结聚诏书到後三十日不来归首者复罪如初六月庚寅诏曰：朕初膺灵命抚育万邦一物失宜忧责在已是以昧旦丕显昃食忘劳思流惠泽被於率土日者世充作梗僭擅一方侵虐士民阻绝声教巩洛之地比邑连城受制凶威莫能自勉翘足引领乞师请降朕愍彼黎庶独为匪民命将出军用申抚吊兵威所震鬼徒忄伏元恶顿颡面纟专军门殄灭氛混同文轨拯彼民出乎！涂炭宜从荡涤与之更始可赦河南诸州旧为世充所诖误者自武德四年六月四日已前皆赦其罪。若有率其部众保城邑因事立功以归朝化者量其效绩就加职任奇才异行随事旌擢鳏寡孤独以时恤理亡命山泽诏书到後三十日不来归首者复罪如初七月丁卯诏曰：天生民树之司牧光宅区宇抚字黎庶日月临文明，於是统极雷雨作解顺时所以布化往者隋氏代裒政刑废缺九服扰五岳尘飞率土之民坠於涂炭瞻天地控告无所朕愍彼横流志存拯溺投袂鞠旅肇建义旗伐暴除残克宁宇县灵祗叶赞遐迩乐推归运所集祗膺宝位戡翦多难绥辑遗氓溥彼万方情均覆育然而世充放命扰乱周韩建德游魂处刘赵魏害虐良善阻绝朝风言念匪民久罹凶毒盈满之乐犹有向隅纳隍之叹无忘旦夕是以出军命将伐罪吊民宗庙威灵卿士效节旌旗所拂鬼徒冰泮二凶授首万方廓清车轨大同氛澄荡边候解柝烽燧无虞振旅休徒凯歌里忭今既九围静谧八表宁思与吏民励精更始。又惟寡德政道多违阴阳不调致兹亢旱深思惕惧震悼于怀解网崇恩宜流恺泽可大赦天下自武德四年七月十二日昧爽已前大辟罪以下已发露未发露悉从原免自武德二年十二月三十日已前亡官失爵者量听叙用天下民庶给复一年其陕鼎函虢虞芮六州供转输之费幽州管内久隔寇戎给复二年身死王事量加褒赠律令格式。且用开皇旧法孝子顺孙义夫节妇所在详例旌表门闾奇才异行随状荐举高年独量加赡恤。
六年四月己未幸故宅祭元皇帝于旧寝以贞皇后配享诏曰：朕恭膺大宝克隆景祚永言孝思聿追罔极肇惟自昔葺宇旧居王迹所基积庆攸在桑梓之敬每怀践历日不暇给以迄于兹今既氛廓清区夏宁谧民休俗泰天成地平爰择良辰言还邑里礼同过沛事等归谯故老咸臻族姻相会肃恭荐享感庆兼集思俾欢心逮于众庶愍兹幽滞有怀宽释都辇之地宗┙所居祚固万邦义越常等时惟孟夏方申长育宜归天心宣兹惠泽可曲赦京城内系囚见徒及被推问应集之人死罪已下并从放免其内有於政切害情理难原者宜降死从流六月丁卯苑君璋及突厥吐屯设来寇马邑高满政设二伏以待之突厥至城下伏兵发大破之斩首二百馀级以满政为朔州总管曲赦马邑十月戊申减死罪从流馀皆原放。
七年四月甲子诏曰：自有隋失驭盗贼交侵四海群飞六合扰上天降鉴爰命朕躬勘定凶灾廓清宇县然而江湖之外水乡僻远向化之民未能自达逆贼辅公┙驱扇凶鬼蚁聚蜂屯侵虐黎民摇动城邑朕悯兹涂炭义在吊抚命彼偏师聊申荡伐氵公流而下应机雷克氛清荡遐迩宁文轨大同朝野咸庆今朱明戒节时方长育宜顺天心播兹仁惠可大赦天下自武德七年四月一日昧爽已前大辟罪已下已发露系囚见徒悉原免其犯十恶劫贼官人枉法受财主守自盗及常赦不免流已上道者并不在赦例亡命山泽挟藏军器百日不首者复罪如初其江州道行军经途悠远非无劳倦应供运转及从军之内有犯罪除解官人立勋效者并复官爵仍依本品随才处分杨越之民新沾大化见在民户给复一年其与贼同心共为逆乱非被迫胁情状难原者不在此例。
九年六月庚申皇太子建成齐王元吉内挟邪谋将危社稷皆伏诛是日诏曰：朕恭膺宝位临驭万方绥育黔黎于兹九载欲使仁惠之政达於天下德义之方孚于宇宙岂谓莫大之[C260]近发萧墙反噬之恶灭於天性皇太子建成地居嫡长属当储贰处以少阳递克负荷遂昵近群小听受邪谋蔑弃君亲离阻骨肉密图悖逆潜为枭獍司徒齐王元吉寄深磐石任惟翰屏宠树既厚职位非轻背违天经协同元恶助成隐慝递相驱扇鬼心逆迹一旦尽彰惟彼二凶罪穷数稔祸不旋踵用取屠戮念兹鬼恶惭恨盈怀今祸难既除氛澄荡国步夷坦政道惟新思与万民涤除更始可大赦天下自武德九年六月四日申时已前罪无轻重已发露未发露系囚见徒悉原免凶逆之事止在二人自馀徒党其被诖误一无所问各从旷荡其僧尼道士女冠宜依旧军国事皆受秦王处分是月卢江王瑗为幽州大都督举兵反王君廓斩瑗传首京师癸未赦幽州都督管内文武官人及民庶被瑗拘逼沦陷逆党者罪无轻重咸从荡涤。
●卷八十四
○帝王部　赦宥第三
</div>
    <div class="pagination">
<a href="册府元龟_page73.html">上一页</a><span>...</span><a href="册府元龟_page69.html">69</a><a href="册府元龟_page70.html">70</a><a href="册府元龟_page71.html">71</a><a href="册府元龟_page72.html">72</a><a href="册府元龟_page73.html">73</a><span class="current-page">74</span><a href="册府元龟_page75.html">75</a><a href="册府元龟_page76.html">76</a><a href="册府元龟_page77.html">77</a><a href="册府元龟_page78.html">78</a><a href="册府元龟_page79.html">79</a><span>...</span><a href="册府元龟_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
