<!DOCTYPE html>
<html>
 <head>
  <meta charset="utf-8"/>
  <title>
   永乐大典残卷 - 第 238 页/共 331 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   永乐大典残卷 - 第 238 页/共 331 页
  </h1>
  <div class="content">
   【庸斋蓬莱馆集】
　　《示赵与槟弘毅章》：天之苍苍，而在山中。大畜之象，验之于躬。六尺之微，万善毕丛。往行前言，浩浩无穷。一以贯之，何所不容。两间非大，此之谓洪。牝马之贞，行地亡疆。古往今来，其道有常。是以资生，至哉化光。君子体之，六二直方。直内方外，何用不臧。守此之毅，贲育非刚。泗亭之参，以此任道。繇轲而复，孰其深造。濂洛儒先，知德之奥。非苟知之，亦免兄蹈。兴夫请书，朝夕戴抱。懋哉懋哉，至于华皓。
　　【元胡紫山集】
　　迩来复斋，洹斋，二学士屡以五言相唱酬，不鄙愚庸，每成章即亦垂示赏叹诵咏赘作六章，时至元四年七月也。致力师前言，每堕词语陈。冥心效前意，兴寄不得新。辞理舍前哲，孰洗胸中尘，寥寥入深思，作气时自振，博学以广才，一引思百伸。饮彼言外意，养我笔底春。要当青出蓝，终耻随效鬼频。英哉杜少陵，作语期惊人。太白固豪放，不受义理拘。诵诗想其人，飞龙口斗天衢。万籁不敢鸣，雷霆随叱呼，海江共一唾，几吸四溟枯。访雨霈写时雨，馀霏散玑珠。甘润着万象，央华散春腴。王风久不振，要接大雅裾。俯视建安人，委靡几婴姝。沉沉杜少陵，坐笑太白豪，作诗每持赠，时亦示讥嘲。后人定优劣，淘涌如风涛。二贤岂难辨，口舌徒呶呶。文章贵适用，美恶不可逃。政教苟无补，辞雄亦徒劳。发兴如涌泉，愈汲味愈清。安用掇糟粕，虚无剽窃名。百物来扣心，肆口即成声。了不见牵合，精粗聊称情。采菊东篱下，何时值渊明。开口论时政，位卑罪年高。开口谈今古，是非九牛毛。开口说物理，理微足讥嘲。开口讥文章，听者厌呶呶。百虑无营为。冥心味诗骚。木落恐草稀，云清金气豪。得句时自娱，长吟行乐郊。大哉风雅颂，用之亦非轻。至情为物激，哀乐即成声，民心见向背，国政知瑕贞。芦亨拜郊庙，昭假歆百灵。听聪吴季札，审乐知庶徵。所以孔圣训，谆谆于过庭。可怜千载后，禾氐以写闲情。贵达无一言，穷窘恒咿嘤。不为怨怒语，即为寒乞鸣。逐令当路人，听之等蛙蝇，雅乐不复作，钟鼓徒彭铿。
　　【碧梧先生玩芳集】
　　《示程介夫》：流年何必共君参，九琐青山老一庵。试检乐天诗集看，明年半百人加三。羊肠路险百千转。云梦胸吞八九置。豆饭芋羹馋足欲，水边林下即心安。
　　【谢过艹纫】
　　《饮酒示坐客》：身前不吝作虫臂，身后何须留豹皮。劬劳母氏生育我，造化小儿经纪之。牙筹在手彼为得，块石支头吾所师。偶逢名酒辄径醉，儿童拍手云公痴。《示李商老弟兄》：月夜宜披宫锦袍，定知公辈岂蓬蒿。文如修水波澜阔，人与庐山意气高。伯氏最于三虎怒，凡儿何翅九年毛，相逢径俗倒家酿，莫庆尊前持蟹螯。
　　【宛陵群英集】
　　《陶景威示朱氏表侄兄弟》：少壮驰驱意气豪，曾从甥馆接时髦。故家文献逢联璧，奕世衣冠叹二毛。政尔管宁甘白帽，不应范叔恋绨袍。中山回首皆陈迹，痛饮惟须读楚骚。
　　【元遗山集】
　　《示怀祖》：憔悴经年卧涧阿，囊中无物只诗多。自惊白鬓先潘岳，人笑蓝衫似采和。狗盗鸡鸣皆有用，鹤长凫短果如何。乘闲便作归田赋，付与牛童扣角歌。《示侄孙伯安》：伯安入小学，颖悟非凡儿。属句有夙性，说字惊老师。见汝挟书归，忆我青衿时。青衿昨日耳，齿发忽如兹。读书误入多，阔疏亦天资。元无倚天剑，可断扶桑扶枝。倚梯望青冥，愚者知笑之。壮事已无取，老谋欲何施。辛此掌中孙，未染如素丝，就今好纸笔，门户谁当支。我有余田。当壮可耘籽。便当学种树，未用城南诗。伯安，方读韩集符读书城南。
　　【示程孙四首】
　　并州望南宫，东南千里余。六年念儿女，心不舒。程孙问安否。一月两寄书。老我倦出门，况是涉畏途。鞍马二十日，面色为樵枯，白兄应见笑，此行亦区区。吾女在吾家，先已安卑弱，虽然适贵门，一味甘俭薄。财产出仁让。语省见端悫。妇道化一州，母女皆愿学。州人闻我至，相与喜且愕。谓我六十翁，齿发未衰落。系鲜日为具，和气动城廓。为说婿女贤，宅相知有托。乃公私有贺，一月醉杯杓。生女四十年，今有为父乐。直孙年志学。王立无纤瑕。简孙甫胜衣，芳兰茁其芽。粲粲彩翠翔，雏映朝霞，诸孙献翁寿，喜极复长嗟。吾母河南君，闺门静无华，殷勤教女孙，乃今成汝家。老我何足道，外舍尽得夸。会聚乐不赀，言别栖以恻，风云动老怀，车马见行色。明年吾六十，家事断关白。唯当近酒酉戋，亦复抛书册。提携两童子，款段或下泽。玉雪念吾孙，未觉千里隔。乘兴径一来，髯婿当速客。
　　【示白诚甫】
　　之子吟爆竹，乃公欣树萱。昆山多美玉，江水发初源。名教有乐地，诗书皆雅言。通家吾未老，倚杖望高轩。
　　【元寓斋诗】
　　《示恒》：数口无归累已深，学衣缝掖有青衿。蹉跎岁月成何事，缎练文章更用心，多病若怜双白发。一经真胜万黄金。忍教憔翠衡门底，窃得虚名玷士林。《是日又示恒二首》缭倒吾何用，文章汝未成。过庭思父训，掷地有家声。乌哺三年养，鹏搏万里程。续弦胶不尽。无面见先兄。一作堕地惜家声。杜诗：家声惜堕地。梁也一作邵。年虽长，挑弓业已荒。覆车须改辙。作室望为堂。鹤发仍多病，鸡栖尚异乡。远期七十岁，能得几称觞。
　　【元郝文忠公陵川集】
　　《示马德》：当年驻马石床边。老父相逢已结缘。须向桑田最佳处。挂冠神武不终焉。乙卯秋。食于广平逆旅。一老父挟方书数策，与之语：达者也。又使宋其子德从行，似不偶然，故为示此。《示孔晋》十五从戎已自奇。更当磊落振襟期。咸宁曾建中兴业。本是汾阳帐下儿。
　　【元静修先生集】
　　《示孙谐》：龙山古壮哉，郁郁盘烟岚。一读元子诗，冷然玉泉甘。江山胜境要佳客，而我不到怀应惭。雷家髯翁虎耽耽，刘氏遗爱存河南，百处乔未动秋色，蓝舆谁与供奇探。昆山出美玉，楚国多梗楠。孙郎复贵种，良璞须深函。勾萌慎培养，云霄看品御，行野夫老矣亦何拙，平生只有归休堪。传经访道可无愧，为我早办龙山庵。《示张源》：堂高余庆在，道重鲁斋传，洗眼名家后，惊心大学年。白头负风鉴，青佩见时贤。明日鹿门隐，须君拜我前。《示有奇》：南邻新脍北邻醅，莫忘莲湖旧钓台。根底自宜留故土，焰中真见有寒灰。短长无就相形看，消息当从既往推。遥想西城共登眺。水光山色亦悠哉。《示彩鳞》：相思拟话百年情，灯火直须几彻明，继志未论班氏史，隆师何用郑公名。人间忠孝宁无责，学术渊源先有盟，欲寄君诗仍咸泣，野夫能有几门生。
　　【元范德机诗】
　　《三月二十三日雨中示诸生》：后园僧寺里，闻有蜀葵花。好趁今朝雨，移来向我家。编篱虽待菊，引蔓盖藏瓜。总在经营力，秋成莫浪夸。
　　【元王恽秋涧集】
　　《座中偶得示舜举旧游仲贤良医》：半载东州客，崎岖笑自淹。事随时即故老。老与病相兼。发杖遗奸木卉，褰帷具廉。君恩如许报，白发且休添。
　　【元汪济诗】
　　《示同邸》：翘开负米侬无分，部腹藏珠尔太狂。韩信何堪伍樊哙，相如曾解叱秦王。无用顽躯九尺长，曹交谬欲比文王。好花既不落帘幌，散木从教作楝梁。《示兄子可权》：出乎机者入乎机，一气乘除妙说施。见卯求鸡曾道早，学蚕作茧始嫌迟。为之才美不外见，龙所凭依乃自为。质似阿翁评此语，君家痴叔恐非痴。《示小友》：霍光不学终无术，欧九犹云欠读书，未敢便期官大耐，却须莫遣复空虚。
　　【元谢迈幼盘】
　　《示何之忱》：往年别君去，上马愁凛冽。今年见君面，挥汗惊执热。吾曹雪点鬓，忽忽值晚节。云何会心侣，乃作如许别。昨朝闻扣门，梳发不暇结。开门问无恙，欲语声屡咽。君家娇小女，可念真玉雪。朝嬉绕君傍，忽作泡幻灭。念我溪堂老，谁能续此绝。嗟哉涧溪毛，锁细不容撷。相逢颜未开，若语心已折。吾人要解事，视世一蚁垤。共将烦恼缘，一付广长舌。君归数过我，不厌酒屡设。人生浪自苦，岂不愧前哲。
　　【虞道园学古录】
　　《示惘》：忆我蚤岁虽亲恻，足自竣竣心恻恻。中年录廪不及养，人羡清华已惊惕。归来老病五年余，闵了谋食躬梨锄。蓬蒿罗生果窳异，蛛纲微细仍荥纡。星河江上喜非远，况与良朋适我愿。故人念我一相见。暑中尚慎施楼转。
　　【胡仲由集】
　　《示顺生诗四首》：去日不可追，来日犹可期，朝采六执艹英，夕玩忘其疲。海是众水积，圣亦途人为。挟册自有得，焉用比皋夔。明招山中人，高义无等伦。恨子一去五百春，我学如赘胧，未成先误身。误身身不淑，误世心不仁。大音在天地，浩浩空山河。作者推李杜，于古未足多。至哉风与雅，采之委巷歌。世人事琢，伐柯徒伐柯。严霜十二月，鸡鸣思远道。远道方迢迢，客行何草。去曷从汴水来，复鼓秦淮棹。秦淮梅柳树，物色今年早。
　　【元杨叔能小亨集】
　　《重到砀山示白文卿》：久不归所寄麦，故有是诗。不解营微利，元非市井人。梦秋农事远，花月客途贫。路隔鱼山水，衣余毫社尘。小儿无倚赖，梦裹尘台春。《示亨甫》：静退非今日，疏慵自昔年。平君心上地，全我性中天。文史闲来读，形神困即眠。梦中归故里，瑶草碧和烟。
　　【孟惟诚漫游集】
　　《示骥》：衰族八兄弟，眼中惟此儿。门眉无恶木，书种有新枝。易教心何切，遗安计不疑。提携慰人意，暂解诵吾诗。
　　【黄氵晋诗】
　　《饮后示陈生》：岁终博士不超迁，便腹先生醉欲眠。臣鼎若来犹自可，后堂无处著彭宣。
　　【韩元吉南涧集】
　　《满江红》：丁亥示庞甫梅欲开时，君欲去，花谁同折。应帐望，江津千树，晚烟明雪。花似故人相见好，人如塞雁多离别。待留君，重看水边花，花边月。台城路，山如阙。追往事，伤时节。但春风春雨，古人愁绝。多少杨州诗与典，直须清梦翻胡蝶。问他年，谁记饮中仙，花应说。
　　【曹遇集】
　　《西江月?示彦忠》：秋霁嫦娥二八，寒光逼散浮云。小山丛桂吐清芬，犹带蟾宫风韵。因念两登仙籍，恩沾雨露方新。汝今妙岁已能文，早折高枝荣奋。
　　【宋马丹阳词】
　　《链丹砂?示门人造寅膳》：寅膳要通知，做造便宜。三冬近火解寒威，九夏乘凉无暑毒，符合禅机。了睡魔时，心应无为，不须打坐苦身肌。渐渐神精并气爽，天地归依。
　　【酒边集】
　　《向子湮卜算子?示青草堂》：胶胶扰扰中，本体元来静。一段澄明绝点埃，世事如泡影。歇即是菩提，此语须三省。故道无人着脚行。禾黍秋风冷。千古一灵根，本妙元明静。道个如如已是老艹，莫认风翻影。枯木夜堂深，默坐时观省。月落鸟鸡出户飞，万里关河冷。
　　【元寓斋】
　　《满庭芳?示刘子新》：光禄池台，将军楼阁，十年一梦中间。短衣匹马，重见镇州山。内翰当醉墨，纱笼在高阖依然。今何夕灯前儿女，飘荡喜生还。衣冠初北渡，几人能得对酒常闲。算唯君日日陶写余欢，得陇且休望蜀，南山卧白额黄班。茅檐男儿未老，勋业后来看。
永乐大典
卷之一万三千四百五十
卷之一万三千四百五十
　　二士
　　处士二
　　【唐杜工部诗】
　　《赠八处士》师曰：按《唐史拾遗》：公与李白、高适、卫宾相友善。时宾年最少，号小友。天宝九载，自东都复归长安作。人生不相见，动如参与商。今夕复何夕，共此灯烛光？少壮能几时，鬓发各已苍。访旧半为鬼，惊呼热中肠。焉知二十载，重上君子堂。昔别君未婚，儿女忽成行。怡然敬父执，问我来何方。问答未及已，儿女罗酒浆，夜雨剪春韭，新炊间黄梁，主称会面难，一举累十觞。十觞亦不醉。感子故意长。明日隔山岳，世事两茫茫。阳阙之后，此语为畅，洙曰：《昭元年传》，高辛氏二子，阏伯实沈，居于旷林，不相能也。后帝迁阏伯于商丘，主辰，商人是因，故辰为商星；迁实沈于大夏、主参。唐人，主称千金寿，《古诗》：会面安可知。
　　【高适诗】
　　《广陵别郑处士》：落日知分手，春风莫断肠，兴来无不惬，才在亦何伤。溪水堪垂钓，江田耐插秧。人生只为此，犹足傲羲皇。
　　【李白诗】
　　《赠张公洲革处士》：列子居郑圃，不将众庶分，革侯遁面浦，常恐楚人闻，抱壅灌秋蔬，心闲游天云。每将瓜田叟，耕种汉水氵贲。时登张公洲，入兽不乱群。井无桔槔事，门绝刺绣文。长揖二千石，远辞百里君。斯为真隐者，吾当慕清芬。刘贤曰：张公洲在上元县；列子，姓列名御寇，居郑圃四十年无识者。国君卿大夫视之，犹众庶也；《别赋》：送君南浦，伤如之何。南浦楚地，唐万州治南淮县，乃三巴之地，非此；《庄子》：子贡过汉阴，见一文人，方将为圃畦，鉴隧而入井，抱瓮而出灌，蝵蝵然用力甚多，而见功寡。子贡曰：“有械于此，用力甚寡，而见功多，一日浸百畦，夫子不欲乎？”仰而视之曰：“柰何？”曰：“凿木为机，后重前轻，糸丰刀水若抽，数如汤，其名曰槔。”为圃者忿然作色而笑曰：“吾闻之吾师，有机械者，必有机事，有机事者，必有机心。机心存于胸中，则纯白不备。纯白不备，则神生不定。神生不定者，道之所不载也。吾非不知羞而不为也。”司马氏李氏注：槔，桔槔也。人曰：孔子逃于大泽，入兽不乱群，入鸟不乱行。《史?货殖传》：刺绣文，不如倚市门。《汉书》：郦食其长揖不拜。《汉志》：郡太守秩二千石。《后汉书》：郎官出宰百里。《论语》：吾党之小子狂简。士贝斌曰：陶潜诗：“邵生瓜田中。”陆机《文赋》：诵先人之清芬。《赠闾丘处士》：贤人有素业，乃在沙塘坡，竹影扫秋月，荷衣落古池。闲读山海经，散帙卧遥帷。且耽田家乐，遂旷林中期。野酌劝芳酒，园蔬烹露葵。如能树桃李，为我结茅茨。齐贤曰：《北山移文》：焚芰制而裂荷衣。《说文》：帙，书衣。杨恽书曰：田家作苦林中期，如竹林七贤之类。《闲居赋》：绿葵含露。赵鞅谓阳虎曰：“树桃李者，夏得休息，秋得其实焉！”《淮南子》曰：圣人处环堵之室，茨之以生茅。士贝斌曰：郭璞撰《山海经》二十三卷。又注《山海经图赞》二卷。谢灵运诗：“凌涧寻我室。”《鲁丹阳横山周处士惟长》：周子横山隐，开门临城隅。连峰入户牖，胜概凌方壶。时枉白纟一宀词，放歌丹阳湖。水色傲溟渤，川光秀菰蒲。当其得意时，心与天壤俱。闲云随卷舒，安识身有无。抱石耻献玉，沉泉笑探珠。羽化如可作，相携上清都。齐贤曰：《唐志》，宣州广德县有横山。《毛诗》：俟我于城隅。《列子》：渤海之束渚，五山，三曰方壶。《唐礼乐志》：白纟一宀吴舞。丹阳湖隶当涂县。鲍照诗：穿池似溟渤。谢灵运诗：菰蒲冒清浅。《建康实录》：殷礼与张温使蜀，诸葛亮见而叹曰：“江东菰蒲中，有此奇才。”张景阳诗：名与天壤俱。何敬祖诗：悬象迭卷舒。《东都赋》：沉珠于泉，士贝斌曰：庄子善卷。曰：余逍遥于天地之间，而心意自得也。《淮南子》曰：至道无为，一龙一蛇，盈缩卷舒，与时变化。陶潜词曰：云无心而出岫。献玉卞和事见二卷。《列子》：范氏有子曰子华、善养私名，举国服之。禾生、子伯，范氏之上客，出行，宿于田叟商丘开之舍，相与言子华之名势，能使存者亡，亡者存，富者贫，贫者富。商丘开先窘于饥寒，潜听之，因假粮荷畚之子华之门。了华之门徒皆世族，顾见商丘开年老，狎侮欺绐，亡所不为。因指河曲之淫隅曰：“彼中有宝珠，泳可得也。”商丘开从而泳之，既出，果得珠焉。众同疑。俄而范氏之藏大火，子华曰：“若能入火取锦者，从所得多少赏。”若商丘开往无难色，入火往还，埃不侵，身不焦，范氏之党以为有道，乃共谢之。商丘开曰：“吾亡道，虽吾之心，亦不知所以，曩子二客之宿吾舍也，闻誉范氏之势，吾诚之，无二心，故不远而来。及来，以子党之言皆实也。惟恐诚之之不至，行之之不及。不知形体之所措，利害之所存也。心一而已，物无忤者，如斯而已。今知子党之诞我，追幸昔日之不焦溺也。怛然而热，惕然震悸矣。水火岂可复近哉？”自是之后，范氏门徒遇乞儿马医，不敢辱也。晋《许迈传》曰：自后莫测所终，好道者，皆谓羽化矣。《楚词》：造旬殆而超青都。
　　【杜牧樊川集】
　　《送沈处士赴苏州李中丞招以诗赠行》：山城树叶红，下有碧溪水，溪桥向吾路，酒旗夸酒美。下马此送君，高歌为君醉。念君苞材能，百工在城垒。空山三十年，鹿裘挂窗睡。自言陇西公，飘然我知己。举酒属吴门，今朝为君起。悬弓三百斤，囊书数万纸。战贼即战贼，为吏即为吏。尽我所有无，惟公之指使。予曰陇西公，滔滔大君子。常思抡群材，一为国家治，譬如斤见木，碍眼皆不弃。大者粗十围，小者细一指。扌屑撅与栋梁，施之皆有位。忽然竖明堂，一挥立能致。予亦何为者，亦受公恩纪。处士常有言，残虏为犬豕。常恨两手空，不得一马。今依陇西公，如虎傅两翅。公非刺史材，常坐岩廊地。处士魁奇姿，必展平生志。东吴饶风光，翠山献多名寺。疏烟秋，独酌平生思。因书问故人，能忘批纸尾。公或忆姓名，为说都憔悴。《赠宣州元处士》：陵阳北都隐，身世两忘者。蓬蒿三亩居，宽于一天下，樽酒对不酌，默与玄相话。人生自不足，爱叹遭逢寡。《洛中送冀处士东游》：处士有儒术，走可挟舟车舟，坛宇宽帖帖，符彩高酋酋。不爱事耕稼，不乐干王侯。四十余年中，超超为浪游。元和五系岁，客于幽魏州。幽魏多壮士，意气相淹留。刘济愿跪履，田兴请建筹。处士拱两手，笑之但掉头。自此南走越，寻山入罗浮。愿学不死药，粗知其来由。却于童顶上，萧萧玄发抽。我作八品吏，洛中如系囚。忽遭冀处士，豁若登高楼。拂榻与之坐，十日不语休。论今星璨璨，考古寒飕飕。治乱掘根本，蔓延去声相牵钩。武事何骏壮。文理何优柔。颜回捧俎豆，项羽横戈矛。祥云绕毛发，高浪开咽喉，但可感鬼神，安能为献酬。好入天子梦，刻像来尔求。胡为去吴会，欲浮沧海舟。赠以蜀马，副之胡裘。饯酒载三斗，东郊黄叶稠，我感有泪下，君唱高歌酬。蒿山高万尺，洛水流千秋。往事不可问，天地空悠悠。四百年炎汉，三十代宗周。二三里遗堵，八九所高丘。人生一世内，何必多悲愁。歌阕解携去，信非吾辈流。《酬张佑处士见寄长句四韵》：七子论诗谁似公，曹刘顷在指挥中。荐衡昔日知文举，令狐相公鲁表荐处士。乞火无人作蒯通。北极楼台长挂梦，西江波浪远吞空。可怜故国三千里，虚唱歌辞满六宫。处士诗曰：“故国三千里，深宫二十年，一声河满子，双泪落君前。《赠李处士长句四韵》：玉函怪牒钅巢灵篆，紫洞香风吹碧桃。老翁四百牙爪利，掷火万里精神高。霭霭祥云随步武，累累秋窦汉蓬蒿。三山朝去应非久，姹女当窗织羽袍。
　　【庾亮诗】
　　《和李少保遥伤周处士》：冥漠尔游岱，凄凉余向秦。虽言异生死，同是不归人。昔余仕冠盖，值子僻风尘。望气求真隐，司关待逸民。忽闻泉石友，楚桂不防身。怅然张仲蔚，悲哉郑子真。三山犹有鹤，五柳更应春。遂令从渭水，投钓住江滨。
　　【罗隐诗】
　　《寄窦处士二首》：兰亭醉客独知闻，欲问平安隔海云。不是金陵钱太守，世间谁肯更容身。鳌背楼台拂白榆，此中槎客亦踟蹰。牢山道士无仙骨，却向人间作酒徒。《酬章处士见寄》：中原甲马未曾安，今日逢君万事端。乱后几回乡梦隔，别来何处路行难。霜鳞共落三门浪，雪鬓同归七里滩。何必新诗更相戏，小楼吟罢暮天寒。
　　【白居易诗】
　　《送王处士》：王门岂无酒？侯门岂无肉？主人贵且骄，待客礼不足。望尘而拜者，朝夕走录录。王生独拂衣，遐举如云鹄。宁归白云外，饮水卧空谷。不能随众人，敛手低眉目。扣门与我别，沽酒留君宿。好去采微人，终南山正绿。《招萧处士》：峡内岂无人，所逢非所思。门前亦有客，相对不相知。仰望但云树，俯顾惟妻儿。寝食起居外，端然无所为。东郊萧处士，聊可与开眉。能饮满杯酒，善吟长句诗。庭前吏散后，江畔路干时。请君携竹杖，一赴郡斋期。《过郑处士》：闻道移居村坞间，竹林多处独开关。故来不是求他事，暂借南亭一望山。
　　【韩昌黎诗】
　　《送石处士赴河阳幕》：长把种树书，人云避世士。忽骑将军马，自号报恩子。风云入壮怀，泉石别幽耳。钜鹿师欲老，常山险犹恃。岂惟彼相尤，固是吾徒耻。去去事方急。酒行可以起。
　　【储光羲诗】
　　《酬李处士山中见赠》：厥初游太学，相与亟周旋。舍采共朝暮，知言同古先。孟阳题剑客，孟侯如蜀觐省。子云献甘泉。斯顷旷千里，婉娩将十年。年来艳阳月，好鸟鸣翩翩。同声既求友，不肖亦怀贤。引领迟芳信，果枉瑶华篇。成颂非其德，高文徒自妍。声尘邈超越，比兴起孤绝。始信郢中人，乃能歌白雪。余北堂夜，摇笔酬明哲。绿竹动清风，曾轩静华月。想象南山下，恬然谢朝列。犹恐是鸟鸣，坐看芳草歇。邀以青松色，同之白华洁。永愿登龙门，甘心持此节。时李诗云：青青此松柏。《贻余处士》：故园至新浦，往复未百里。北望是他邦，纷吾即游士。潮来津门启，罢楫信流水。客意乃成欢，舟人亦相喜。迟迟菱芡上，泛泛菰蒲里。渐闻商旅喧，犹见凫鸟医殳起。市亭忽云构，方物如山峙。吴王昔丧元，隋帝又灭祀，停舻一以眺，太息兴亡理。秋苑故池田，宫门新柳杞。我行苦炎月，乃及情昊始。此地日逢迎，终思隐君子。莫言异舒卷，形音在心耳。
　　【贾岛诗】
　　《送耿处士》：一瓶离别酒，未尽即言行。万水千山路，孤舟几月程。川原秋色静，芦苇晚风鸣。迢递不归客，人传虚隐名。《忆吴处士》：半夜长安雨，灯前越客吟。孤舟行一月，万水与千岑。岛屿夏云起，汀洲芳草深。何当折松叶，拂石剡溪阴。《忆江上吴处士》：闽国杨帆去，蟾蜍亏复圆。秋风吹渭水，落叶满长安。此地聚会夕，当时雷雨寒。兰桡殊未返，消息海云端。
　　【张藉诗】
　　《赠梅处士》：早闻声价满京城，头白江湖放旷情。讲易自传新注义，题诗不著旧官名。近移马迹山前住，多向牛头寺里行。天子如今议封禅，应将束帛请先生。《寄梅处士》：扰扰人间是与非，官闲自觉省心机。六行班里身常下，九列符中事亦稀。市客惯曾赊贱药，家僮惊见着新衣。君今独得居山乐，应笑多时未辨归。
　　【许浑诗】
　　《赠郑处士》：道傍年少莫矜夸，心在重霄鬓未华。杨子可曾过百里，鲁人何必敬东家。寒云晓散千峰雪，暖雨晴开一迳花。且卖湖田酿春酒，与君书剑是生涯。《寄阳陵处士》：旧隐青山紫桂阴，一书迢递寄归心。谢公楼上晚花盛，杨子宅前春草深。吴岫雨来溪鸟浴，楚江云暗岭猿吟。野人宁忆沧洲畔，会待吹嘘定至音。《灞上逢元处士东归》：瘦马频嘶灞水寒，灞南高处望长安。何人更结王生衤未，此客虚弹贡氏冠。江上蟹螯沙渺渺，坞中蜗壳雪漫漫，上交已变一作尽。新知少，却伴渔郎把钓竿。《送林处士自闽中道越由言雨抵两川》：书剑少青眼，烟波初白头。乡关背梨岭，客路转频艹洲。处困道难固，乘时恩易酬。镜中非访戴，剑外欲依刘。高枕海天瞑，落帆江雨秋。鼍声应远鼓，蜃气学危楼。智士役千虑，达人经百忧。唯闻陶靖节，多在醉卿浮。经一作轻。《送汤处士反初卜居曲江》：雁门归去远，垂老脱袈娑。萧寺休为客，曹溪便寄家。绿琪千岁树，黄槿四时花。别怨应无限，门前桂水斜。《送鱼思别处士归有怀》：燕罢众宾散，长歌携一枝。溪亭相送远，山郭独归迟。风槛夕云散，月轩寒路滋。病来双鬓白，不是旧离时。《别韦处士》：南北断蓬飞，别多相见稀。更伤今日酒，未换昔年衣。旧友几人在，故乡何处归。秦原向西路，云晚雪霏霏。《题韦处士山居》：属斤药去还归，家人半掩扉。山风藤子落，溪雨豆花肥。寺远僧来少，桥危客度稀。不闻砧杵动，应解剪荷衣。《赠高处士》：宅前云水满，高兴一书生。垂钓有深意，望山多远情。夜棋留客宿，春酒劝僧倾。未作干时计，何人问姓名。《赠王处士》：归卧养天真，鹿裘乌角巾。茂陵闲久病，彭泽醉长贫。冠盖西园夜，笙歌北里春。谁吟清渭曲，一作上。又老钓鱼人。《寻戴处士》：车马长安道，谁知大隐心。蛮僧留古镜，蜀客寄新琴。晒药竹斋暖，捣茶松院深。思君一相访，残雪似山阴。《送宋处士》：卖药修琴归去迟，山风吹落桂花枝。世间甲子须臾过，逢着仙翁莫看棋。过一作事。《赠何处士》：东别茅峰北去秦，梅仙书里说知人。白头主印青山下，虽遇唐僧不敢亲。
　　【张佑诗】
　　《赠处士》：小径上山山甚小，每怜僧院笑僧禅。人间莫道无难事，二十年来已是玄。《题赠崔权处士》：读尽儒书鬓皓然，身游城市意林泉。已因骏马成三迳。犹恨胡麻欠一。真玉比来曾不磷，直钩从此更谁怜。遗民莫恨无高躅，陶令而今亦甚贤。
　　【孟浩然诗】
　　《宿杨子津寄润州长山刘处士》：所思在建业，欲往大江深。日夕望京口，烟波在我心。心驰茅山洞，目极枫树林。不见少微隐，星霜劳夜吟。《寻裴处士》：涉水更登陆，所向皆清贞。寒草不藏径，灵峰知有人。悠哉炼金客，独与烟霞亲。曾是欲轻举，谁言空隐沦。远心寄白月，一作日。华发回青春。对此钦胜事，胡为劳我身。
　　【李商隐诗】
　　《赠郑谠处士》：浪迹江湖白发新，浮云一片是吾身。寒归山馆随棋局，暖入湘洲逐钓轮。越桂留烹张翰，蜀姜供煮陆机莼。相逢一笑怜疏放，他日扁舟有故人。《崔处士》：真人塞其内，夫子入于机。未肯投竿起，唯欢负米归。雪中东郭履，堂上老莱衣。读遍先贤传，如君事者稀。
　　【司空曙诗】
　　《过终南柳处士》：云起山苍苍，林居梦薜荒。幽人老深境，素发与青裳。雨涤莓苔绿，风摇松桂香。洞泉分溜浅，岩笋出丛长。败履安松砌，余棋在石床。书名一为别，还路已堪伤。
　　【卢纶诗】
　　《过终南柳处士》：王老正相寻，围棋到煮金。石摧丹井闭，月过洞门深。猿鸟三时下，藤梦十里阴。绿泉多草气，青壁少花林。自愧非仙侣，何言见道心。悠哉宿山口，雷雨夜沉沉。
　　【皮日休诗】
　　《寄毗陵魏处士朴》：文籍先生不肯官，絮巾冲雪把鱼竿。一堆方册为侯印，三级幽岩是将坛。醉少最因吟月冷，瘦多偏为卧云寒。免皮衾暖蓬舟稳，欲共谁游七里滩。
　　【陆龟蒙诗】
　　《奉和》：经苑初成墨沼开，何人林下肯寻来。若非宗测图山后，即是韩康卖药回。溪籁自吟朱鹭曲，沙云还作白鸥媒。唯应地主公田熟，时送君家麴蘖材。
　　【韦应物诗】
　　《寄裴处士》：春风驻游骑，晚景澹山晖。一问清冷子，独掩荒园扉。草木雨来长，里闾人到稀。方从广陵宴，花落未言归。《答裴处士》：遗民爱精舍，乘犊入青山。来署高阳里，不遇日夜还。礼贤方化俗，闻风自款关。况子逸群士，栖息蓬蒿间。
　　【李群玉诗】
　　《赠方处士》：白衣方外人，高闲溪中鹤。无心恋稻粱，但以林泉乐。赤霄终得意，天池俟鱼跃。岁晏入帝乡，期君在寥廓。《送房处士闲游》：采药陶贞白，寻山许远游。刀圭藏妙用，岩洞契冥搜。花月三江水，琴樽一叶舟。羡君随野鹤，长揖稻粱愁。《赠方处士兼以写别》：天与云鹤情，人间恣诗酒。龙宫奉采觅，氵项洞一千首。清如南薰丝，韵若黄钟吼。喜于风骚地，忽见陶谢手。籍籍九江西，篇篇在人口。芙蓉为芳菲，未落诸花后。所知心眼大，别自开户牖。才力似风鹏，谁能弄升斗。无营傲云竹，琴帙静为友。鸾凤戢羽仪，骐骥在郊薮。镜湖春水绿，越客忆归否。白衣四十秋，逍遥一何久。此身无定迹，又逐浮云走。离思书不穷，残阳落江柳。
　　【王建诗】
　　《赠王处士》：松树当街雪满池，青山掩帐一作障。碧纱帷。鼠来案下长偷水，鹤在床前亦看棋。道士写将行气法，家童授与步虚词。世间有似君应少，便乞从今作我师。《雨中寄东溪韦处士》：雨中溪破无干地，浸着床头湿着书。一个月来山水隔，不知茅屋若为居。
　　【刘文房诗】
  </div>
  <div class="pagination">
   <a href="永乐大典残卷_page237.html">
    上一页
   </a>
   <span>
    ...
   </span>
   <a href="永乐大典残卷_page233.html">
    233
   </a>
   <a href="永乐大典残卷_page234.html">
    234
   </a>
   <a href="永乐大典残卷_page235.html">
    235
   </a>
   <a href="永乐大典残卷_page236.html">
    236
   </a>
   <a href="永乐大典残卷_page237.html">
    237
   </a>
   <span class="current-page">
    238
   </span>
   <a href="永乐大典残卷_page239.html">
    239
   </a>
   <a href="永乐大典残卷_page240.html">
    240
   </a>
   <a href="永乐大典残卷_page241.html">
    241
   </a>
   <a href="永乐大典残卷_page242.html">
    242
   </a>
   <a href="永乐大典残卷_page243.html">
    243
   </a>
   <span>
    ...
   </span>
   <a href="永乐大典残卷_page239.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
