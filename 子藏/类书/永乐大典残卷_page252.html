<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 252 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 252 页/共 331 页</h1>
    <div class="content">　　邮　置
　　【西汉博闻】
　　《郭太传》：注云：说文曰：邮境上传书舍也。步遁曰邮，马遁曰置，广雅曰：邮，驿也，置亦驿也。风俗通曰：汉改邮为置。置者度其远近之间置之也。
　　既　置
　　【史记】
　　《田儋传》：田横乃与其客二人乘传诣洛阳，未至三十里，至尸乡既置。注：应劭曰：尸乡在偃师。琐曰：既置，置马以传驿也。
　　传　置
　　【文纪】
　　太仆见马遗财足余，皆以给传置。史记正义曰：乐产云。传，置一也，谓秉传者，以传受君命。秉置者，以置马取用也。续汉书云：驿马三十里一置。广雅云：置，驿也。师古曰：传，张恋反。置者，置传驿之所，因名置也。
　　疾　置
　　【西汉博闻】
　　江充发兵入丞相府，是时上避署甘泉宫，丞相长史秉疾置以闻。师古曰：置，谓所置驿也。
　　善　置
　　【史记】
　　《曹参世家》：取砀狐父祈善置。文颖曰：善置，置名也。晋灼曰：祈，音虫氐。孙检曰：汉谓驿曰置，善名也。索隐曰：司马彪郡国志，谷县有祈亭，刘氏音连又如字，善置，置名，汉为驿置馆。十里一置
　　【东汉书】
　　《和帝纪》：旧南海献龙眼荔枝，十里一置，五里一堆。
　　注：置，驿也。
　　【海录碎事】
　　汉永元中，交州进荔枝龙眼。十里一置，五里一堆。奔腾死亡，惟猛兽之害，无数于时，唐羌，字伯游，为临
永乐大典
卷之一万三千四百九十六
卷之一万三千四百九十六
　　二制
　　帝　制
　　【事物纪原】
　　刘勰《文心雕龙》曰：古者有命无制，《周礼》大祝作六辞以通上下。其二曰命是也。《苏氏演义》曰：制者，止也，禁也，断也。言君上驭人，或制断而行之，或禁制而止之。《汉书》云：太后称制，是也。
　　【史记】
　　《秦始皇本纪》：二十六年，令丞相御史议帝号。丞相绾、御史大夫劫、廷尉斯等，皆曰：“臣等谨与博士议曰，秦皇最贵。臣等上尊号王为秦皇。命为制。”
　　【汉制丛录】
　　自秦并天下令丞相御史议帝号，丞相绾等因请“命”为“制”，“令”为“诏”。蔡邕言：制书帝者制度之命也。其文曰：“制诏”，汉因之。“刑法志”，载文帝下令曰制诏御史“云云，之类是也。鲍昱传注《汉官仪》曰：凡制书皆玺封，尚书令重封，此汉制书之制也。又秦并天下，群臣上尊号，于时始有“制曰可”之言，汉制因之。蔡邕言：群臣有所奏，请尚书令奏之。下有司曰“制”，天子答之曰“可”。
　　【蔡中郎独断】
　　制书，帝者制度之命也。其文曰“制诏”，三公、赦令、赎令之属是也。剌史太守相劾奏申、下土迁书文亦如之。其徵为九卿，若迁京师近宫，则言官具言姓名。其免若得罪无姓，凡制书有印，使符下远近皆玺封。尚书令印重封，唯赦令、赎令、召三公诣朝堂受制书，司徒印封露布下州郡。
　　【北史】
　　《周本纪》：静帝大象二年二月乙丑，改制诏为天制，敦为天敕。
　　【资治通鉴】
　　唐则天天授元年，太后自名盟，改诏曰制。
　　【唐会要】
　　凡王言之制有七：一曰册书。立后、建嫡、封树、藩屏、宠命、尊贤、临轩、备礼、则用之。二曰制书。行大赏罚、授大官爵、厘革旧政、赦宥降恩，则用之矣。三曰慰劳制书。褒贤赞能、劝勉勤劳，则用之。四曰发日敕，谓御画发敕也。增减官员，废置州县，征发兵马、除免官爵，授六品已下官、处流已上罪，用库物五百段。钱二百千，食禄五百石、奴婢二十人、马五十疋、牛五十头、羊五百口已上，则用之。五曰。敕旨，谓百司承旨，而程式奏事请施行者。六曰：论事敕书。慰谕公卿。诚约臣下，则用之。七曰：敕牒。随事承旨不易旧典，则用之也。皆宣署申覆而施行焉。旧制册书，诏敕总名曰诏。天授元年，避讳改诏曰制。凡下之通于上，其制有六：一曰奏抄。谓祭祀，支度国用，授六品已下官，断流已下罪，及除免官当者，并为奏抄。二曰奏弹。谓御史纠劾百司不法之事也。三曰露布。谓诸军破贼，申尚书兵部而闻奏马。四曰议。谓朝这疑事下公卿议理有异同奏而裁之。五曰表。六曰日状，皆审署申覆而施行焉。覆奏画可讫留门下省为案，更写一通侍中注，制可印署，送尚书省施行者。又中书以黄白二麻为纶，命重轻之辨。开元三年十月，始用黄麻纸写诏。上元三年二月，制敕并用黄麻纸。
　　【唐书】
　　百官志中书省凡王言之制有七：一曰，册书。立皇后，皇太子，封诸王，临轩册命则用之。二曰制书。大赏罚，赦宥虑囚，大除授，则用之。三曰尉劳制书。褒勉赞劳则用之。四曰发教。废置州县，增减官吏，发兵，除免官爵，授六品以下官则用之。五曰敕旨。百官奏请施行则用之。六曰：论事敕书。戒约臣下则用之。七曰敕牒。随事承制不易于旧则用之。皆宣署申覆然后行焉。门下省下之通上，其制有六：一曰奏钞，以度支国用，授六品以下官、断流以下罪及除免官用之。二曰奏弹，三曰露布。四曰议。五曰表。六曰状。自露布以上，乃审其余，覆奏画制，可以授尚书省。太宗谓王曰：中书诏敕或有差失，则门下当行驳正。神龙元年九月一日，敕门下及都省曰别录敕目三日一进。尚书省，几上之逮下，其制有六：一曰制，二曰敕，三曰册，天子用之。四曰令，皇太子用之。五曰教，亲王公主用之。六曰符，省下于州，州下于县，县下于乡，之达上，其制有六：一曰衣，二曰状，三曰笺，四曰启，五曰辞，六曰牒。诸司相质，其制有三：一曰关，二曰剌，三曰移。几授内外百司之事，皆印其发日为程，一曰受，二曰报，诸司计奏达京师，以事大小多少为之节。凡符移关牒，必遣于省部，乃下天下。大事不决者，皆上尚书省，凡制敕计奏之数，省符告宣之节，岁终为断。
　　【唐六典】
　　册书用简，制书发日。敕用黄麻纸，敕旨论事敕，敕录用黄藤纸，书用竭。贞观中，十一年。始用黄纸写敕制。上元三年，诏尚书省，颁下诸司州县，并用黄纸。闰三月二十日诏。
　　【翰林志】
　　凡赦书德音，立后建储，行大诛讨，拜免三公宰相，命将制书，并白麻。一云藤纸。双日起草，只日宣，郑纲奏故事惟封王命相用白麻。唐初将相官告，用销金笺及金凤纸书之，余皆鱼笺花笺。凡赐予徵召、宣索、处分曰诏，用白麻纸。慰抚军旅曰书，用黄麻纸。荐告词文，用青藤纸朱书。谓之青词。宰相及使相告，用色背绫金花纸。节度使用白背绫金花纸，命妇金花罗纸。吐蕃及赞普书别录，用金花五色绫纸。吐蕃宰相已下书，用五色麻纸。南诏及清平宫书，用黄麻纸。元和八年八月壬寅，吏部定官告纸轴之色物。开元十六年。置学士院，专掌内命，凡拜免将相，号令征伐，皆用白麻。中书所出，独得用黄麻。其白麻皆在翰林院。
　　【宋史】
　　凡命令之礼有七：曰册书，立后妃，封亲王，皇太子，大长公主，拜三师、三公、三省，长官，则用之。曰制书，处分军国大事，颁赦宥德音，命尚书、左右仆射、开府仪‘同三’司、节度使，凡告庭除授，则用之。曰诰命，应文武官迁改职秩，内外命妇除授，及封叙赠典应命词，则用之。曰诏书，赐待制、大乡监中、大夫、观察使以上则用之。曰敕书，赐少卿监中、散大夫、防御使以下，则用之。曰御礼，布告登封郊祀宗祀及大号令则用之。曰敕，赐及戒励百官，晓谕军民，则用之。皆承制画旨以授门下省令宣之，侍郎奉之，舍人行之，留其所得旨为底。
　　【云谷杂纪】
　　诏制首以门下二宇，门下省宁管诏令，令诏制之首必冠以门下二字，此制盖自唐已然。傅亮修张于房庙教首曰纪纲，唐吕延济注云：纪纲，为主簿之司，教皆主簿宣之故先呼之。亦犹今出制首言门下是也。
　　【珊瑚钩诗话】
　　帝王之言，出法度以制人者，谓之制。
　　【朝野类要】
　　但是圣旨文字皆为制书。
　　【江少虞类苑】
　　制书不可称德音，本朝之制凡霈宥大赦、曲赦、德音三种，自分等差，宗衮言德音非可名，制书乃臣下奉行制书之名，天子自谓。德音非也。余按《唐常衮集》，赦令一门总谓之德音，盖得之矣。
　　【淮南子】
　　唐虞有制令而无刑罚。注制令焕乎其有文章也。
　　【文中子】
　　《周公篇》：贾琼问读书之义，子曰：“天子之义，列乎制范者有四：曰制，曰诏，曰志，曰策。注制，命也，秦改命为制，汉因之也。帝者之制，恢恢乎其无所不容，其有大制，制天下而不割乎，其上湛然，其下恬然。天下之危，与天下安之。天下之失，与天下正之。千变万化，吾常守中焉。其卓为不可动乎？其感而无不通乎？此之谓帝制矣。注：言二帝之典，三王之诰、两汉之志，皆同制矣。子曰：达制命之道，其知王公之所为乎？其得变化之心乎？注：已形于外，则心可知矣。贾琼曰：两汉有制志，何也？”子曰：“制其尽美于恤人乎？注：汉七主，本以尤民而作制。帝制衰而天下言利矣。”注续书所以救比失色。薛生曰：“和殇之后，帝制绝矣。元经何以不兴乎？”子曰：“君子之于帝制，并心一气以待也，倾耳以听，拭目而视，故假之以岁时。桓灵之际，帝制遂亡矣，文明之际，魏制其未成乎？”注：以待其复兴也。太后称制
　　【西汉书】
　　《高后纪》：临朝称制，师古曰：“天子之言一曰制书，二曰诏书。制书者，谓其制度之命也，非皇后所得称。今吕太后临朝行天子事，断决万机故称制诏。
　　【史记】
　　《齐悼惠王世家》：孝惠帝崩，吕太后称制天下，事皆决于高后。
　　【东汉书】
　　永元十四年夏，阴后废，立邓贵人为皇后。元兴元年，帝崩。长子平原王有疾，而诸皇子夭没，前后十数。后生者辄隐秘养于人间，殇帝生始百日，后乃迎立之，尊后为皇太后。太后临朝，及殇帝崩，太后定策立安帝，犹临朝政。
　　【两汉蒙求】
　　《和熹邓皇后傅》：论曰：邓后称制终身，号自出，术谢前政之良，身阙明辟之义，至使嗣主侧目，敛衽于虚器，直往怀懑，悬书于象魏。借之仪者，殆其惑哉？然而建光之后，王柄有归，遂乃名贤戮辱，使孽党进哀释之未兹焉。有徵故知持权引谤所幸者非已焦心恤患，自强者唯国，是以班母。一说阖门辞事，爱侄微愆髯剔，谢罪将杜根逢，诛未值其诚乎？
　　【通鉴纲目】
　　宋元徽四年，魏承明元年，魏太后冯氏弑其主，私复称制。唐中宗嗣圣三年，太后归政于豫，王旦寻复称制。太后诏复政事于皇帝，睿宗知太后非诚心，奉表固让。太后复临朝称制。
　　【资治通鉴】
　　唐穆宗长庆四年春正月庚午，上疾复作。壬申大渐，命太子监国宦官欲请郭太后临朝称制。太后曰：“昔武后称制，几危社稷。我家世守忠义，非武氏之比也。太子虽少，但得贤宰相辅之。卿辈勿预朝政，何患国家不安，自古岂有女子为天下主而能致唐虞之理乎？”取制书手裂之，太后兄太常郭钊闻有是议，密上笺曰：“若果徇其请，臣请先帅诸子纳官爵，归田里。”太后泣曰：“祖考之庆钟于吾兄”。是夕上崩于寝殿。
　　【铁围山丛谈】
　　鲁公在北门为承旨，既草哲庙。元符末命于是太上从端邸始即大位，逐有垂帘之举。时钦圣，宪肃向后命御药院内侍黄经臣传旨曰：“嗣君己长，本不应垂帘。以皇帝圣孝宫中累日拜请，泣涕不已，今姑循圣意。才俟国事稍定，则当还政，必不敢上同章。宪明齐与宣仁圣烈二后终身称制，乡可依此草诏，明示天下。”当是时，鲁公既唯命即书所被旨，载诸学士院及家集，是后虽同听断曾不半岁。永泰灵驾犹未发，引即还，就东朝之养矣。外廷或涛张，且不知钦圣盛德之本旨如此。
　　【宋史】
　　《章献太后傅》：太后遗诰：尊杨淑妃为皇太后，居宫中与皇帝同议军国事。阖门趣，百僚贺，御史中丞蔡齐目台吏母追班，乃入白执政曰：“上春秋长习知天下情伪，今始亲政事，岂宜使女后相继称制乎？”乃诏删去遗诰“同仪军国”事，语第存后号，奉缗钱二万助汤沐。后名其所居宫曰“保庆皇太后”。
　　【元史】
　　《太宗纪》：壬寅春，六皇后乃马真氏始称制。
　　草制
　　【旧唐书】
　　宪宗纪元和八年九月，以前朔方灵盐节度使王为右卫将军，凡将相出入翰林草制，谓之白麻。至责罢中书草制，因为例也。《崔群传》崔群为湖南观都团练，使穆宗即位，征拜吏部侍郎。召见别殿，谓群曰：“我升储位，知卿为羽翼。”群曰：“先帝之意元在陛下。顷者授陛下淮西节度使，臣奉命草制，且曰能辨南阳之牍，允符东海之贵。若不知先帝深旨，臣岂敢轻言？”数日拜御史中丞，泱旬授检校兵部尚书。《武元衡傅》。元衡从弟儒衡为谏议大夫，知制诰，气岸高雅，论事有风彩群邪恶之。尤为宰相今狐楚所忌。元和末年，垂将大用楚，畏其明俊，欲以计沮之，以离其宠。有狄兼误者，梁公仁杰之后，时为襄阳从事。楚乃自草制词，召狄兼谟为拾遗曰：“朕听政余暇，躬览国书，知奸臣擅权之由，见母后窃位之事。我国家神器大宝将遂传于他人，洪惟昊穹降鉴，储祉诞”生仁杰保佑中宗，使绝维更张明辟，乃复宜福胄胤。与国无穷，及兼谟制出，儒衡泣诉于御前，言曾祖平一在天后朝辞荣终老。当时不以为累，宪宗再三抚慰之。自是薄楚为人。
　　【新唐书】
　　《令狐楚列传》：楚为翰林学士，进中书舍人，方伐蔡久未下。议者多欲罢兵，帝独与裴度不肯赦。元和十二年，度以宰相领彰议节度使。楚草制其辞有所不合，度得其情。时宰相李逢吉与楚善，皆不助度，故帝罢逢吉，停楚学士，但为中书舍人。俄出为华州刺史，后他学士比比宣事不切旨，帝抵其草，思楚之才。
　　【吹剑录】
　　裴度往淮西督战，恐翰林学士令狐楚沮军事，乃请改制书数字。且言楚草制失辞，罢之。
　　【续世说】
　　封敖为中书舍人，草赐阵伤边将诏。警句云：伤居尔体，痛在朕躬。武宗赐之宫锦，封李德裕为卫国公，守太尉。制云：遏横议于风波，定奇谋于掌握，逆镇盗兵壶关昼锁，造膝嘉话，开怀静思，意皆我同，言不他惑。制出，敖往庆之。德裕口诵此数句，抚敖曰：“陆生有言，所恨文不迨意。如卿此语，秉笔者不易措言。”座中解其玉带以遗敖，深礼重之。
　　【唐书】
　　大中年间，白敏中为荆南节度使。高琚试大理评事，为敏中掌书记，寻入拜右拾遗。间一岁充翰林学士，草敏中加太子太傅制，乃贺敏中状云：去年草檄，犹依刘表之门，今日挥毫，获叙周公之德。时人以为盛事。
　　【资治通鉴】
　　唐宣宗大中二年，中书舍人崔嘏坐草李德裕制，不尽言其罪，已丑贬瑞州剌史。唐懿宗咸通十一年，翰林学士承旨郑畋草刘瞻罢相制辞曰：安数亩之居，仍非已有。却四方之赂，惟畏人知。路岩谓畋曰：“侍郎乃表荐刘相也。”坐贬梧州刺史。
　　【唐语林】
　　韩十八初贬之制席十八，舍人为之词曰：早登科第，亦有声名。席以无令，子弟岂有病阴毒伤寒而与不洁吃耶？”韩曰：“席十八契大迟人。”问曰：“何也？”曰：“出语不是。”当盖忿其责词云，亦有声名耳。
　　【太平广记】
　　苏廷聪悟过人，日诵数千言。虽记览如神，而父环训励严至。常令衣青布襦伏于床下，出其胫受。楚及壮而文学该博冠于一时，性疏俊嗜酒。及玄宗既平内难将欲草制书，甚难其人，顾谓环曰：“谁可为诏试为思之？”环曰：“臣不知其他。臣男廷甚敏捷可备指使，然嗜酒，幸免沾醉，足以了其事。”玄宗遽命召来，至时宿酲未解，粗备拜舞尚醉呕殿下，命中人扶卧于御前。玄宗亲为举衾以覆之，既醒，授简笔立成，才藻纵横，词理典瞻。玄宗大喜抚其背曰：“知子莫若父。有如此邪？”由是器重，已注意于大用矣。
　　【儒学警悟】
　　《明皇杂录》：上相苏廷命当直中书舍人萧蒿草制，嫌其不工，因诡谓曰：“国之环，廷其父名也。撤帐中屏风，赐嵩坐，使就改定。久之乃成，仍不精密。志曰：“萧嵩虚有其表耳。”又尝欲相张齐丘，夜问直宿为谁，知其为中书侍郎韦沆，即召入寝殿谓曰：“朕欲命相，记其人而忘其名，今为侯伯。”沆曰：“岂张齐丘耶？”即命草诏，仍令宫人持独，沆跪御榻前，援毫而成。又《唐会要》：则天尝引中书舍人陆余庆入，令草诏。除庆回，惑至晚，意不能裁一词。按此三事，皆于榻前受旨，盖此时代言未归。北门所召者，中书舍人，中书侍郎也。其后唐末一事，宪宗时李吉甫除中书侍郎平章事，与裴相同直草吉父制。吉甫草武元衡制，垂帘挥翰，两不相知。书制之后，乃相庆贺礼绝之。敬生于座上，则又在院中，岂唐初时亟对御草，定不以归院乎？又文彦博对仁宗曰：“唐给事中袁高不草庐杞制，近富弼亦封还词头。”上乃改命舍人草制。
　　【乐史广卓异记】
　　按五代《晋书》：范质为翰林学士，时戎王将图南冠。少帝征外诸侯用兵，因是观其进退，以去留之。八月一日，有制命一十五将，以北京留守刘充为行营都统等。是夜质直金门，帝以制多，令召别学士共草。公奏曰：“今或夜开禁门必恐漏泄机密。臣之罪也。不若臣独草，迟明已封进讫，付外丞相于暗中览制咸异之曰：“昔草五王制者，传作美谈。今范公独草十五将麻制，真大手笔也”。质周太祖朝拜相。
　　【容斋四笔】
　　宰相拜罢，恩典重轻词臣受旨者，得以高下其手。李文正公，太平兴国八年以工部尚书为集贤史馆相。端拱元年，为布衣翟马周所讼。太宗召学士贾黄中草制，罢为右仆射，令诏书切责黄中。言仆射百疗师长，今自工部尚书拜，乃为殊迁。非黜责之义。若以均劳逸为辞斯，为得体。上然之其词，云端揆崇资非贤，不授素高问望久展，谟献谦和，秉君子之风。纯懿擅吉人之美，辍从三事总彼六卿用资镇俗之清规式，表尊贤之茂典。其美如此。淳化二年，复归旧厅。四年又罢优，加左仆射。学士张洎言近者霖霪百余日，职在燮和阴阳不能决意，引退仆射之重，右减于左位。望不侔因而授之，何以示劝。上批洎奏尾止，令罢守本官。洎遂草制峻诋脑词云：燮和阴阳辅于天地，此宰相之任也。苟或依违在位，启沃无闻，虽居廊庙之崇，莫著弥纶之效。宜敷明旨用罢鼎，司自处机，衡曾无规画拥化源而滋。久孤物望以何深，俾长中台尚为优渥，可依前尚书右仆射罢知政事。历考前后制，麻只言可某官，其云：罢知政事者，自创增之也。《国史传》云：厚善之自，及罢，自草制乃如此。绍兴二十九年，沈该罢制学士。周麟之于结句后添入，可罢尚书左仆射同平章事，盖用此云。
</div>
    <div class="pagination">
<a href="永乐大典残卷_page251.html">上一页</a><span>...</span><a href="永乐大典残卷_page247.html">247</a><a href="永乐大典残卷_page248.html">248</a><a href="永乐大典残卷_page249.html">249</a><a href="永乐大典残卷_page250.html">250</a><a href="永乐大典残卷_page251.html">251</a><span class="current-page">252</span><a href="永乐大典残卷_page253.html">253</a><a href="永乐大典残卷_page254.html">254</a><a href="永乐大典残卷_page255.html">255</a><a href="永乐大典残卷_page256.html">256</a><a href="永乐大典残卷_page257.html">257</a><span>...</span><a href="永乐大典残卷_page253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
