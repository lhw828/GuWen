<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 78 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 78 页/共 111 页
  </h1>
  <div class="content">
   钦定四库全书
　　古今合璧事类备要别集卷三十七
　　宋　谢维新　撰
　　花卉门
　　芙蓉花
　　格物丛话【芙蓉之名二出于水者谓之草芙蓉荷花是也出于陆者谓之木芙蓉此花是也此花丛髙丈余叶大盈尺枝榦交加冬凋夏茂及秋半始着花花时枝头蓓蕾不计其数朝开暮谢后先陆续颇与牡丹芍药相类但牡丹芍药之花不如是之伙且繁也然此花以色取而无香有红者有黄者有白者有先红而后白者又有千叶者非一种而已况此花又最耐寒八九月余天髙气肃春意自如故亦有拒霜之名世俗多于近水处栽挿而茂或者因号曰木莲审然矣】
　　事类芙蓉苑【开元二十年筑夹城入芙蓉园唐地理志六蜚南幸丨丨丨十里香飘入夹城杜牧长安杂题】芙蓉园【丨丨丨魏文帝所开云云出于陆者曰木芙蓉杜诗注】如锦相照【孟后主于成都四十里罗城上种此花每至秋四十里皆丨丨綉高下丨丨因名锦城成都记】丽服靓妆【庆厯中有一朝士将晓赴朝见美女三十余人丨丨丨丨两两并马而行观文丁度按辔于其后朝士惊丁素俭约何姫之众邪有一人最后行朝士问曰观文将宅眷何徃曰非也诸女御迎芙蓉馆主尔俄闻丁卒石林燕语】欲呼故人游【石曼卿去世后其故人有见之者云我今为仙主芙蓉城丨丨丨丨共丨不诺忿然骑一素驴而去欧公归田録】独向君猷开【东坡云九月十日猷之置酒秋香亭有拒霜丨丨丨丨丨坐客善笑以为非使君莫可当此作此词以记之词集】
　　诗集艶色【谁开寒露丛逺比水边红丨丨寕相妬嘉名偶自同采江秋节晩搴木古祠空须劝勤来看无令便逐风昌黎集】浓芳【有美不自蔽安能守孤根盈盈湘西岸秋至风露繁丽景别寒水丨丨委前轩芰荷谅难比反此生高原柳子厚湘岸移木芙蓉植龙兴精舍】伴醉物【晩凉思饮两三杯召得江头酒客来莫怕秋无丨丨丨水莲花尽木莲开白乐天木芙蓉下招客饮】多异容【新亭俯朱槛嘉木开芙蓉清香晨风逺缛防寒露浓潇洒出人世低昂丨丨丨尝闻色空喻造物难为工留连秋月宴迢逓来山中柳宗元芙蓉亭】织出锦窠【种处雪消春始动开时霜落鴈初过谁裁金菊丛相近丨丨新开蜀丨丨欧阳公木芙蓉】强擡青镜【水边无数木芙蓉露滴胭脂色未浓正似美人初醉着丨丨丨丨照妆慵王介甫木芙蓉】莫笑黄菊【芳菲能防时顔色如自爱鲜鲜弄霜晓袅袅含风态蕙兰殒秋香桃李娇春醉时节虽不同盛衰终一致丨丨丨丨花篱根守憔悴欧阳公拒霜花】唤作拒霜【千枝扫作一畨黄只有芙蓉独自芳丨丨丨丨知未称看来却是最宜霜东坡和陈述古拒霜花】宇不凄凉【拒霜花已吐吾丨丨丨丨天地虽肃杀草木亦芬芳道人宴坐处侍女古时装浓霜湿丹脸西风吹緑裳陈去非拒霜】溪上春酣【人间八月秋霜严芙蓉丨丨丨丨酣二南变尽鲁叟笔七国破后邹轲谈人间三月春光好溪上芙蓉迹如扫周家盛处伯夷枯汉室隆时贾生老小儿造化谁能穷几回枯枿还芳丛只应人老不复少有酒且发衰顔红唐子西芙蓉溪】朝开暮落悲【水南芙蓉秋已衰繁枝倒是着花时平明露滴垂红脸似有丨丨丨丨丨李嘉运秋朝木芙蓉】
　　乐府秋艶胭脂【霜华满树兰凋蕙惨丨丨入芙蓉丨丨嫰脸黄金轻蘂犹自怨春风　前欢徃事当歌对酒无限到心中更凭朱槛忆芳蓉防防一枝红小年游晏元献】月色赭黄【鱼藻池边射鸭芙蓉苑里看花丨丨丨丨相似不着红鸾扇遮　池北池南水绿殿前殿后花红天子千秋万嵗未央明月清风三台令柳耆卿】低昂烟雨里【两两轻红半晕腮依依独为使君回若道使君无此意何为双花不向别人开　但有丨丨丨丨丨不已劝君休诉十分杯更问樽前狂副使来嵗花开时节与谁来定风波坡】殷勤霜露中【氷明玉润天然色作西风客不肯嫁东风丨丨丨丨丨　绿窓梳洗晩罚饮】
　　【琉璃盏斜日上妆台酒红和困来菩萨蛮　范石湖】
　　葵花　附　【一丈红】
　　格物丛话【葵之种多矣有蜀葵有蒲葵有菜葵其名不一而足盖取其可食名葵菜取其叶名蒲葵取其花可翫名蜀葵今取其花者而评之花五色或白或黄或红又或紫黄色紫黄色者茎大而叶小红者不多见浙人种之俗号一丈红惟黄者虽所在而有亦不一种丛高四五尺春生苖叶叶尖小而多缺刻夏末开花花如木槿又或檀心与姚黄蘂相类此蜀葵也又别有一种花之小者叶圆名锦葵又名戎葵又一种其丛低者名钱葵犹未也其间又一种千叶花者千叶尤可爱也世俗之人惟知蜀葵所在而有而不之辨将以一防目之可乎】
　　事类倾日【黄葵常丨叶向丨不令照其根说文】承露【葵丨丨也大茎小叶华紫黄色出尔雅】如木槿【菺戎葵今蜀葵丨丨丨花晋传元蜀葵赋序曰其苖似瓠旣大而洁鲜黄色耀日尔雅】如牡丹【蜀葵有檀心色丨丨丨姚黄蘂本草以上并只蜀葵花】虞繁赋【惟兹珍草懐芬吐荣挺河渭之膏壌吸昴井之元精绕铜雀而疏植映昆明而罗生作妙观于神州扇令名于东京驰驿命而逺致攅华林而丽庭申修翘之冉冉播圆叶之青青】韩渥赋【蝶翅堪憎蜂须可妬防多之金粉遭窃一之檀心被汚】梁王均赋【布防交加蓊茸分葩防茎宻叶翠蕚丹华】
　　诗集丰条【丨丨并春盛落叶后秋衰庆彼晩凋福忘此孤生悲陆机】生理【翩翩晩凋葵孤生寄此蕃被防覆露恩防躯后时残庇足同一智丨丨各万端不若闻道易但伤知命难同上】朝荣【种葵北园中葵生郁萎萎丨丨东西倾夕颖西南晞零露垂泽鲜明日耀其辉同上】日开【昨夜一花开今丨一花丨今日花正好昨日花已老人生不得长少年莫惜床头沽酒钱请君有钱向酒家君不见戎葵花唐岑参】八叶【名花丨丨嫰黄金色书窓透竹林无柰美人闲把嗅直疑檀口印中心张祐】数窠【眼前无柰蜀葵何浅紫深红丨白丨能共牡丹成防许得人轻处祗縁多陈标】香亦浅【红紫相嗣繁色钝丨丨丨相对庭戸间俗尚焉能免宋景文公】顔欲酡【白若缯初防红如丨丨丨坐令仙驾俨幢节纷骈罗物性有常妍人情轻所多菖蒲傥自秀弃掷不吾过温公】向太阳【白露清风催八月紫兰红药共凄凉黄花冷淡无人看独自倾心丨丨丨刘原父】不禁秋【开时闲淡敛时愁兰菊应容预胜流剩欲持杯相领畧一庭风露丨丨丨范蜀公】金丹术【秋风似学丨丨丨戱把硫黄制酒杯陈司封】鹅黄色【此花莫遣俗人看新染丨丨丨未干好逐秋风天上去紫阳宫里要头冠李渉】不入眼【炎天花尽歇锦綉独成林丨丨当时丨其如向日心寳钗知见弃幽蝶或来寻谁许清风下芳醪对一斟韩忠献】也倾心【人笑戎葵定自痴不愁防景蚤和迟便令隔雾光难到丨则丨丨苦为谁衞足平生非我志向阳一只天知话头试问程休父休父丹便是葵杨诚斋寄程山父】道家装束【娇黄初绽欲题诗今日含毫有所思记得玉人春病较丨丨丨丨厌禳时薛能】黼座朦胧【黄葵贵丽不天饶一朶新晴松外高还似迩英临丨丨丨丨晓日照天袍宋景文公】
　　一丈红弄浅深【红白青黄丨丨丨旌分幢别自成隂但疑承露矜殊色谁识倾阳无二心杨巽斋】初咫尺【花生丨丨丨意思已寻丈一日复一日看看众花上吴荆溪】换紫翻红【恐是牡丹重丨丨又疑芍药再丨丨娇娆不辨桑间女蔽芾深迷苎下翁陈石斋】
　　乐府天然嫰态【秋花最是黄花好丨丨丨丨迎秋早染得道家衣淡妆梳洗时　晩来清露滴一一金杯侧挿向绿云鬟便随王母仙菩萨蛮　晏元献】





　　古今合璧事类备要别要卷三十七
　　钦定四库全书
　　古今合璧事类备要别集卷三十八
　　宋　谢维新　撰
　　花卉门
　　桂花
　　格物丛话【桂梫木也一名木犀丛生岩岭间故因名岩桂花数品或白或黄或红或紫黄者能着子然不如红者紫者尤佳也此花四出或五出或重台径二三分圆瓣树高者三二丈低者不下丈余贯四时青青不改柯易叶花时蘂如金粟缀枝头比其开也芳尘袭人可爱也另有一种四季着花亦有每月一开者亦有春而着花者香皆不减于秋博物君子试一为之品题】
　　事类桂岭尽香【桂阳郡有丨丨放花徧白林岭丨丨地理志】桂木八树【臯涂山有丨丨丨丨在贲禺东八树成柱言其大也贲禺即畨禺也山海经】呉刚伐桂【月桂高丈五下有人常斫之树创随合人姓丨名丨西河人学仙有过谪令丨树酉阳杂爼】左翁坐桂【有丨丨者丨丨树下以玉杯承其露与呉猛服之庐山记】刘安攀桂【淮南王丨丨好道感八公共登山丨丨而赋有大小桂山因以自号招隐士者淮南王刘安小山之所作也楚词注】郄桂一枝【晋丨生对策第一武帝问之曰臣今为天下第一丨林丨丨晋史】窦桂五枝【燕山丨谏议五子冯道赠诗曰丹丨丨丨芳】鹫山桂子落【天竺山昔有梵僧从天竺丨丨飞来八月十五夜甞有丨丨丨故白乐天诗仙花桂子落纷纷东坡诗注】小山招隐【桂树丛生兮山之幽偃蹇连蜷兮枝相缭山气巃嵸兮石嵯峨谿谷崭岩兮水曾波猿狖羣啸兮虎豹嘷攀援桂枝兮聊淹留王孙游兮不归春草生兮萋萋嵗暮兮不自聊蟪蛄鸣兮啾啾坱兮轧山曲心淹留兮恫慌忽防兮沕憭兮栗虎豹宂丛薄深林兮人上栗岭岑碕礒兮磳磈硊树轮相紏兮林木茂骫青莎杂树兮薠草靃靡白鹿麏防兮或腾或倚状貎崟崟兮峨峨凄凄兮漇漇猕猴兮熊熊慕类兮以悲攀援桂枝兮聊淹留虎豹闘兮熊罴咆禽兽骇兮亡其曹王孙兮归来山中兮不可以乆留】王绩问答【问春桂桃李正芳华年光随处满何事独无花　春桂荅春华讵能乆风霜揺落时独秀君知否】
　　诗集天香【桂子月中落丨丨云外飘宋之问】风枝【秋丨生桂丨百氏集】异种【蟾宫分丨丨人世散清香百氏集】芳本【谪官去南裔清湘绕灵岳晨登黄葭岸霜景霁纷浊离披得幽桂丨丨欣盈握火耕因烟烬薪采久摧剥道旁且不顾岑岭况悠邈倾筐壅故壌栖息期鸾鷟路逺清凉宫一雨悮无学南人始珍重防我谁先觉芳意不可传丹心徒自渥柳子厚移桂】珠英【琼叶润不淍丨丨粲如织李徳裕】琼树【园草笑芳草池草艶春色犹不如槿花防娟玊堦侧芳荣何太促零落在瞬息岂若丨丨枝终歳正翕赩李白】一枝【桂折丨丨先许我杨穿三叶尽惊人乐天】八树【堂中有丨丨繁华无回时不识风霜苦安知零落期梁范云】吹木香【山头老桂丨丨丨李贺】弄芳馥【有客赏芳菲移根自空谷为懐山中趣爱此岩下绿晓露秋晖浮清隂药栏曲更待繁花白邀君丨丨丨欧阳公】垂芳根【世人种桃李多在金张门攀折争防径及此春风暄一朝天霜下荣耀难久存安知南山桂绿叶丨丨丨青隂亦可托何惜植君园李白】旧榦移【新丛入望苑丨丨别层城倩视今丨处如何月里生庾肩吾】余花落【玉堦桂影秋婥约天空为卷浮云幕婵娟醉眼水晶殿老蟾不守丨丨丨苍苔忽生霜月裔仙芬凄冷真珠蕚娟娟石畔为谁妍香雾着人清入膜夜深醉月寒相就荼防却作伤心瘦弄云仙女淡竚衣烟裙不着鸳鸯綉眼中寒香谁同惜冷吟径召梅花魄小蛮为洗玻璃杯晩来秋瓮蒲桃碧毛泽民】蒸寒馥【天将秋气丨丨丨月借金波滴小黄张芸叟】吝幽香【化工丨丨丨斑斑被花木氤氲寒岩桂髙韵盖羣馥无人尽日芳守志何幽独士介耻求知女贞慙自鬻凄凉椘山秋樛枝吐金粟浅水映轻明防炎发含蓄楼端静忽闻马上遥相逐蜘蹰为延竚但见林峦绿缾罂谁折赠清芬閟庐屋久处不自知乍至称馥郁客悲芳歳暮梦绕寒溪曲长吟小山词古意恐难复刘屏山】贮万斛愁【天心不求金富媪不复藏居然上同价散作草木芳英英园中葵一心倾太阳采采离下菊令汝寿而康惟此木之犀更丨丨丨丨雄姿傲霜雪鳞甲森青苍三贤鼎足立正色凛相望岂比桃李徒红紫纷披昌聊息贪者心来上君子堂岁晚从我游寘汝兄弟行张于湖】开万黄【亭亭岩下桂岁晚独芬芳叶宻千层緑花丨丨丨丨天香生浄想云影防仙妆谁识王孙意空吟招隐章朱文公】广寒宫里种【学仙深媿似吴郎赖有吾庐两子苍疑是丨丨丨丨丨一秋三度送天香王梅溪】漏泄月中香【西风夜入小池塘木犀丨丨丨丨丨一粒粟中香万斛君看一梢几金粟诚斋】乐府直恁芬芬【少年痛饮忆向吴江醒明月团圎高树影十里蔷薇水冷　大都一宫黄人间丨丨丨丨怕是秋天风露染教世界都香清平乐稼轩】剪教恁小【月明秋晓翠盖团团好碎丨黄金丨丨丨都着叶儿遮了　折来休似年时小防能有髙低无顿许香处只消三两枝儿清平乐　前人】微裂芳缄【秋入微阴凉生平逺小山愁絶天南似闻还断飞防遍千岩叶底轻黄纂纂恼人是丨丨丨丨翛然胜清真冷淡无艶寄尘凡　澄潭欹两岸波光摇动碧影相参任西风十里吹度松杉我自寒灰槁木凝神处不觉醺酣归来晚飞花无迹明月满空防满庭芳刘彦冲】状元红是【花则一名种分三色嫩红妖白姚黄映清秋佳景雨霁风凉郊墟十里飘兰麝消洒处旖旎非常自然风韵开时不惹蝶乱蜂忙　携酒独揖蟾光开花神何属离兊中央引骚人乘兴广赋诗章几多才子争攀折嫦娥道三种清香丨丨丨丨黄为榜眼白探花郎金菊对芙蓉】纎手折来【昨夜金风黄叶乱飘堦下听窻前芭蕉雨打触处池塘覩风荷凋谢景色凄凉揔闲却舞台歌榭　独倚阑干惟有木犀幽雅吐清香胜如兰麝似金垒妆成想丹青难画丨丨丨丨胆瓶中一枝消洒金钱子】佳人笑道【沁园秋早到亭台冷落荒凉池沼西帝晨游无异胜都把仙花开了金粟玲珑鹅黄娇嫩不管霜风悄清香入梦梦魂唯怕天晓　乘兴折取一枝满身兰麝不减蟾宫好赠与丨丨因丨丨休学姮娥空等待约明朝金英满地莫遣儿童扫相将花上醉眠尤胜芳草念奴娇】




　　古今合璧事类备要别集卷三十八
　　钦定四库全书
　　古今合璧事类备要别集卷三十九
　　宋　谢维新　撰
　　花卉门
　　菊花
　　格物总论【菊按尔雅名菭蘠凡数种瞿麦为大菊马蔺为紫菊乌喙苗为鸳鸯菊旋覆花为艾菊又有所谓筋菊有所谓白菊有所谓黄菊或名日精或名周盈或名传延年又有紫茎气香而其味美者又有青茎而大气味苦不堪食者自昔品名为最多前贤谱之者或谓有二十七种或谓有三十五种或谓有三十六种且犹以为未偹也今据耳目之所接者言之有淡黄者有深黄者有鹅黄者有鬱金黄者有正黄色者且不止此或纯白或外白内黄或黄心白叶或深红或粉红或浅紫犹未也白单叶白多叶白五出白双纹或不过六七叶或叶卷为筒或叶细如茸有铃叶者有铎叶者又有不如铃则如铎者抑未也或以五月开或以六月开如此之类亦不待于秋而后着花自古及今品名之多孰有加于此花者哉遽数之不能终其物欲覼缕而数之虽更仆未可也姑述其大概云】
　　事类饮菊【桓景随费长房长房曰九月九日汝家合有大灾厄急缝囊盛茱萸繋臂上登山丨丨花酒续齐谐记】赐菊【见重阳门】奉一束【魏文帝与钟繇书曰岁往月来忽后九月九日九为阳数俗宜其名以为宜于长久是月芳菊纷然归荣辅体延年莫斯之贵谨丨丨丨以助彭祖之术本纪】摘盈把【陶潜九月九日无酒宅边菊丛丨丨丨坐其侧怅望久之见白衣至乃江州王送酒即便就酌醉而后归续晋春秋】菊水滋液【南阳郦县有甘谷谷中水甘美其上有大丨菊丨从山流下得其丨丨谷中二十余家仰饮此水上寿百二三十其中百余岁七十八十则谓之夭风俗通】菊水甘馨【郦县北八里有丨丨其涯悉芳菊被崖水甚丨丨胡广久患风羸常饮水饮后疾遂瘳年及百岁荆州记】服花升天【道士朱孺子吴末入玉笥山丨菊丨乘云丨丨名山记】服花得仙【康风子丨甘菊丨桐实后丨丨神仙传】作歌示绶【韦绶九月九日帝丨黄菊丨以丨丨孔六帖】献酒于适【李适秋登慈恩浮图丨菊花丨称夀同上】寒花晚节【韩魏公在北门九日燕诸僚佐有诗云不羞老圃秋容淡犹有丨丨丨丨香识者知其晚节之髙李彦平録】秋菊落英【王荆公残菊诗黄昏风雨打园林残菊飘零满地金欧阳公见之戏荆公曰秋花不比春花落慿仗诗人仔细防荆公闻之笑曰欧阳九不学之过也岂不见楚辞云夕餐丨丨之丨丨或云诗之访落以落训始盖谓始开之花耳史正志序】废圃求菊【苏东坡守胶西府传索然不堪其忧日与通守刘君廷式循古城丨丨丨丨食之作后杞菊赋坡文集】郡圃采菊【张南轩先生为江陵之数月方春经行丨丨命丨杞丨付之庖人或谓先生据方伯之位頥指如意乃乐从野人之餐得无近于矫激有同于脱粟布被者乎先生应之曰天壌之间孰为正味厚或腊毒淡乃其至惟杞与菊中和所萃验　南阳于河西又頽龄之可制于是又作续杞菊赋】陆氏杞菊赋【陆防自号天随生宅荒少墙屋多隙地前后皆树以杞菊春苗恣肥得以采撷供左右杯案及夏五月枝叶老硬气味苦澁旦暮犹责儿軰掇拾不已遂作杞菊赋　惟杞惟菊偕寒互緑或颖或苕烟披雨沐我衣败绨我饭脱粟羞惭齿牙茍且梁肉蔓延骈罗其生实多尔杞未棘尔菊未莎其如予何其如予何】刘防菊谱叙【草木之有花浮冶而易坏凡天下轻脆难久之物皆以花比之宜非正人达士坚操笃行之所好也然余尝观屈原之为文香草龙鳯以比忠正而菊与菌桂荃蕙兰芷江蓠同为所取又松者天下岁寒坚正之木也而陶渊明乃以松名配菊连语而称之夫屈原渊明实皆正人达士坚操笃行之流至于菊犹贵重之如此是菊虽以花为名固与浮冶易坏之物不可同年而语也且菊有异于物者凡花者以春盛实者以秋成其根柢枝叶无物不然而菊独以秋花恱茂于风霜揺落之时此其得时者异也有花叶者花未必可食而康风子乃以食菊仙又本草云以九月取花久服轻身耐老此其花异也花可食者根叶未必可食而陆龟防云春苗恣肥得以采撷供左右杯又按本草云以正月取根此其根叶异也夫以一草之防自末至本无非可食有功于人者加以花色香态纎妙闲雅可为丘壑燕静之娯然则古人取其香以比徳而配之以岁寒之操夫岂偶然而已哉洛阳之风俗大抵好花菊品之数比他州为盛刘元孙伯绍者隐居伊水之瀍萃诸菊而植之朝夕啸咏乎其侧盖有意谱之而未暇也崇宁甲申九月余得为龙门之游得至君居坐于舒啸堂上頋玩而乐之于是相与订论访其居之未尝有者因次第焉夫牡丹荔支香笋茶竹砚墨之类有名数者前人皆谱録今菊品之盛至于三十余种可以类聚而记之故随其名品论叙于左】
　　【花数总三十有五品】
　　【龙脑　　　　　　　　新罗都胜　　　　　　　　御爱】
　　【玉毬　　　　　　　　玉铃金万铃　　　　　　　大金铃】
　　【银台　　　　　　　　棣棠蜂铃　　　　　　　　鹅毛】
　　【毬子　　　　　　　　夏金铃秋金铃　　　　　　　金钱】
　　【邓州黄　　　　　　　蔷薇黄二色　　　　　　　甘菊】
　　【酴釄　　　　　　　　玉盆邓州白　　　　　　　白菊】
　　【银盆　　　　　　　　夏万铃秋万铃　　　　　　　绣毬】
　　【荔枝　　　　　　　　垂丝粉红杨妃　　　　　　　　合蝉】
　　【红二色　　　　　　　桃花顺圣浅紫】
　　范至能菊谱叙【山林好事者或以菊比君子其説以谓岁华晼晚草木变衰乃独然秀发傲睨风露此幽人逸士之操虽寂寥荒寒而味道之腴不改其乐者也神农书以菊为养性上药能轻身延年南阳人饮其潭水皆夀百岁使夫人者有为于当年医国芘民亦犹是而已菊于君子之道诚有臭味哉月令以动植志气如桃桐华直云始华至菊独曰鞠有黄华岂以其正色独立不伍众草变词而言之欤故名胜之士未有不爱菊者至陶渊明尤甚爱之而菊名益重又其花时秋暑始退岁事既登天气髙明人情舒闲骚人饮流亦以菊为时花移槛列斛辇致觞咏间谓之重九节物此非深知菊者要亦不可谓不爱菊也爱者既多种者日广吴下老圃伺春苖尺许时掇去其颠数日则岐出两枝又掇之毎掇益岐至秋则一榦所出数千百朶婆娑团栾如车葢重笼矣人力勤土又膏沃花亦为之屡变顷见东阳人家菊图多至七十种淳熙丙午范村所殖共得三十六种悉为谱之明年将益访求它品为后谱云】
　　【黄　胜金黄　叠金花　　棣棠菊　叠罗黄麝香黄　太真黄　　垂丝菊　千叶小金黄鸳鸯菊　金铃菊　　毬子菊　单叶小金钱夏小金铃十様菊　　甘菊　　野菊】
　　【白　五月菊　金杯玉盘　喜容千叶御衣黄千叶黄铃菊　莲花菊　　芙蓉菊　苿莉菊
　　木香菊　酴釄菊　　艾叶菊白荔枝　银杏菊　　波斯菊】
　　【佛顶菊　桃花菊燕脂菊　紫菊一名孩儿】
　　史正志菊谱序【菊草属也以黄为正所以概称黄花汉俗九月饮菊以祓除不祥葢九月律中无射而数九俗尚九日而用时之草也南阳郦县有菊潭饮其水者皆寿神仙传有康生服其花而神仙菊有黄华北方用以凖节令大畧黄华开时节不差江南地暖百卉造作无时而菊独不然攷其理菊惟介烈髙洁不与百卉同其盛衰必待霜降草木黄落而花始开岭南冬至始有防霜故也本草一名日精一名周盈一名传延年所宜贵者苖可以菜花可以药嚢可以枕酿可以饮所以髙人隐士篱落畦圃之间不可一日无此花也陶渊明植于三迳采于东篱裛露掇英泛以忘忧钟防赋以五美谓圆华髙悬凖天极也纯黄不杂后土色也早植晚发君子徳也冐霜吐颖象劲直也杯中体轻神仙食也其为所重如此然品类有数十种而白菊一二年多有变黄者余在二水植白菊百余株次年尽变为黄花今以色之黄白及杂色品类可见于吴门者二十有七种大小颜色殊异而不同自昔好事者为牡丹芍药海棠竹笋作谱记者多矣独菊花未有为之谱者殆亦菊花之缺文也欤余姑以所见为之若夫耳目之未接品类之未偹更俟博雅君子与我同志者续之今以所见具列于后】
　　【黄　大金黄　小金黄　佛头菊　　小佛头菊金墪菊　金铃菊　金钱菊　　深色御袍黄毬子黄　棣棠菊　甘菊　　浅色御袍黄野菊】
　　【白　金盏银台楼子佛头　添色喜容　纒枝菊玉盘菊　单心菊　　楼子菊　　万铃菊
　　脑子菊荼蘼菊】
　　【杂色十様菊　　桃花菊　芙蓉菊　孩儿菊夏月佛顶菊】
　　范至能菊谱后序【菊有黄白二种而以黄为正人于牡丹独曰花而不名好事者于菊亦但曰黄花皆所以珍异之故余谱先黄而后白陶隐居谓菊有二种一种茎紫气香味甘叶嫩可食花防小者为真其青茎细叶作蒿艾气味苦花大名苦薏非真也今呉下惟甘菊一种可食花细碎品不甚髙余味皆苦白花尤甚花亦大隐居论药既不以此为真后复云白菊治风眩陈藏器之説亦然灵宝方及抱朴子丹法又悉用白菊盖与前説相抵牾今详此惟甘菊一种可食亦入乐饵余黄白二花虽不可饵皆可入药而治头风则尚白者此论坚定无疑并着于后】史正志菊谱后序【菊之开也既黄白深浅之不同而花有落者有不落者盖花瓣结宻者不落初开之后浅黄者转白而白色者渐转红枝千枝上花瓣扶疎者多落盛开之后渐觉离披遇风雨撼之则飘散满地矣王介甫残菊诗云黄昏风雨打园林残菊飘零满地金欧阳永叔见之戏介甫曰秋花不比春花落为报诗人仔细看介甫闻之笑曰欧阳九不学之过也岂不见楚辞云夕餐秋菊之落英东坡欧公之门人也其诗亦有欲伴骚人赋落英与夫却绕东篱嗅落英亦用楚词语耳王彦賔言古人之言有不必尽循者如楚词言秋菊落英之语全谓诗人所以多识草木之名盖为是也欧王二公文章擅一世而左右佩劒彼此相笑岂非于草木之名犹有未尽识之而不知有落不落者耶王彦賔之徒又从而为之赘疣葢益逺矣若夫可餐者乃菊之初开芳馨之可爱耳若夫衰谢而后落英岂复有可餐之味楚词之过乃在于此或云诗之访落以落训始也意落英之落葢谓始开之花耳然则介甫之引证殆亦未之思欤或者之説不为无据余学为老圃而颇识草木因并书于菊谱之后淳熈乙未闰九月望日呉门老圃叙】诗集舒金英【芳菊丨丨丨唐徳宗】真琪树【家家菊尽黄梁国独如霜莹净丨丨丨分明对玉堂仙人披雪氅素女不红妆粉蝶来难见麻衣拂更香向风摇羽扇含露摘琼浆髙艶翻银井繁枝覆象床桂丛慙并发梅蕚妬先芳一入瑶华咏从兹播乐章刘禹锡】无钱对【每恨陶彭泽丨丨丨菊花如今九日至自觉酒须賖杜】移时晚【庭前甘菊丨丨丨青蘂重阳不堪摘明日萧条尽醉醒残花烂熳开何益篱边野外多众芳采撷细斥中堂念兹空长大枝叶结根失所纒风霜杜】黄红间緑【禁署寒气迟孟冬菊初拆丨丨丨繁丨烂若金照碧仙郎小隐日心似陶彭泽秋怜潭上看日惯篱边摘令来此地赏野意潜自适金马门内花玉山峯下客寒芳引清句吟靓烟景夕赐酒色偏宜握兰香不敌凄凄百卉死岁晚氷霜积惟有此花开殷勤助君惜白乐天】琮璧交辉【素蕚迎寒秀金英带露香繁华照旄钺莹盛对银黄丨丨丨丨映衣裳杂彩章晴云遥葢覆秋蝶近悠扬空想逢九日何由陪一觞满丛佳色在未肯委严霜刘夣得】色似霜【满园花菊鬱金黄中有孤丛丨丨丨还似今年歌酒席白头翁入少年埸白乐天】丛如雪【数丨丨丨雪一旦冐霜开寒蘂差池落清香断续来思深含别怨芳树惜年催千里难同赏看看又早梅刘夣得】陶后无知己【篱畔霜前偶得存苦教迟晚避兰荪能消造化几多憾不受阳和一防恩防处岂容当玊砌要时还许上金樽丨公殁丨丨丨丨露滴□丛见涙痕罗隐】岑生多新诗【是节东篱菊纷披为谁秀丨丨丨丨丨性亦嗜醇酎采采黄金花何由满衣袖杜寄岑参】金折小苞香【篱落岁云暮数枝聊自芳雪防纎蘂宻丨丨丨丨丨千载白衣酒一生青女霜春丛莫轻薄彼此有行藏罗隐】朝来数花发【何处曽缀菊溪桥鹤岭东篱疎还有艶园小亦无丛日晚秋烟里星繁晓露中影和金滴水香染玊潭风罢酒慙陶令题诗答谢公丨丨丨丨丨身在尉佗宫许浑】坤裳有正色【黄花秋节逺自夏小正丨丨丨丨丨鞠衣亦令名一从人伪胜遂与天力争易姓寓非族改颜随所令新奇既易售粹驳定相倾疾恶逢伯厚识真似渊明君言我所印世论谁敢评愿君为霜风一扫紫与頳坡赠朱逊之咏黄菊】清香知故人【吕园未肯轻沽我且寄田家砌下防他日秋光媚重九丨丨丨自丨丨来山谷】添我老生涯【谁将陶令黄金菊幻作酴醿白玉花小草真成有风味东园丨丨丨丨丨同上】普供世间人【味苦谁能爱香寒只自珍长将潭底水丨丨丨丨丨杨诚齐】乐府惆怅满枝红【去年秋晚此园中携手玩芳丛拈花嗅蘂恼烟撩雾沉醉倚西风　今年重对芳丛处追往事又成空敲遍阑干向人无语丨丨丨丨丨少年游　欧公桃花黄菊】须挿满头归【与客携壶上翠防江涵秋影雁初飞尘世难逢开口笑菊花丨丨丨丨丨　酩酊但酬嘉节了云峤登临不用怨斜晖古往今来谁不老多少牛山何必更沾衣定风波东坡】莫待无花折【黄菊满东篱与客携壶上翠防已是有花兼有酒良期不用登临怨落晖　满醉不须辞丨丨丨丨空折枝寂寞酒醒人散后堪悲节去花愁蝶不知南郷子　黄山谷】尽把芳心吐【雅致装庭宇黄花开淡竚细香明艶尽天与助秀色堪餐向晓自有真珠露刚被金钱妬拟买秋天容易独步　粉蝶无情蜂已去要上金樽惟有诗人曽许待宴赏重阳恁时丨丨丨丨丨陶令经回顾免顦顇东篱冷烟踈雨受恩深　柳耆卿】
　　山茶花
　　格物总论【山茶花树髙者丈余低者三二尺许枝干交加叶硬有棱稍厚中阔寸余两头尖长三寸许靣深緑光滑背浅緑花有数种寳珠茶云茶石榴茶海榴茶踯躅茶茉莉茶真珠茶串珠茶正宫粉塞宫粉一捻红照殿红千叶红千叶白者不可胜数叶各不同海榴茶花青蔕而小石榴茶中有碎花踯躅茶山踯躅様宫粉茶串珠茶皆粉红色其中最佳者寳珠茶也或又言此花品中有黄者然亦鲜矣】
　　事类花红白【有红白二种人有千叶者名品颇多不能尽録南方草木记】叶薄厚【南山茶葩蕚大倍中州者色防淡丨柔丨有毛结实如梨大如拳中有数子如肥皂子形又别自有一种叶丨硬花深红如中州所出者虞衡志】
　　诗集鹤顶红【谁怜儿女花散大氷雪中堂中调丹砂染此丨丨丨坡】犀角健【长明灯下石阑干长共杉松闘岁寒叶厚有棱丨丨丨花深少态鹤头丹久陪方丈曼陀雨羞对先生苜蓿盘雪里盛开知有意明年归后更谁防坡开元寺山茶】烂如火【山茶相对本谁栽细雨无人我独来説似与君君不见丨红丨丨雪中开坡】簇钉朱【树子团团映碧岑初防唤作木犀林谁将金粟银丝脍丨丨丨红菜碗心春早横招桃李妬嵗寒不受雪霜侵题诗毕竟输坡老叶厚有棱花色深杨诚斋】有嘉树【南国丨丨丨华居亦玉杯曽无冬春改常冐霰雪开梅圣俞】首羣花【莺声老矣移虽晚鹤顶丹时防始嘉雨叶鳞鳞成小盖春枝艶艶丨丨丨王梅溪】
　　水仙花
　　格物总论【水仙花金盏银台类也丛低叶似薤根似葱茎首着花白盘开五尖瓣上承黄心宛然盏様此名金盏银台也令一种干叶与酒杯不相类是名为水仙识者所必辨】
　　事类冯夷【丨丨华隂瑾郷隄首人服八石得水仙是何名伯清冷传】江妃【丨丨二女游于江汉之濵逄交甫解佩以与之刘向列仙传】杨诚斋诗序【世以水仙为金琖银台盖单叶者其中有一酒琖深黄而金色至千叶水仙其中花片卷皱宻蹙一片之中下轻黄而上淡白如染一截者与酒杯之状殊不相似安得以旧日俗名辱之要之单叶者当命以旧名而千叶者乃真水仙云】
　　诗集银台【碧玉簮长洞洞府黄金杯重厌丨丨钱穆父】金相【胡然此柔嘉支本但自持乃以平地尺气与松篁夷粹然丨玉丨承以翠羽仪独立万槁中氷胶雪垂垂水仙谁强名相冝未相知刻画近脂粉而况山谷诗吾闻抱太和未易形似窥云云掇花置胆瓶吾今得吾师止斋】薤叶【丨丨秀且耸兰香细而幽徐月溪】兰根【薤叶丨丨两不差重蕤风味独清嘉薄柔肪玊围金钿细染鹅黄刺素纱防琖元非千叶种丰容要是小莲花向来山谷相看日知是他家是富家杨诚斋】香本【折送南园玉蘂花并移丨丨到寒家何时持上玉宸殿乞与宫梅定等差山谷】玊花【淤泥已作白莲藕粪壌能开黄丨丨可惜国香天不管随縁流落野人家前人】氷肌【得水能仙天与竒寒香寂寞动丨丨仙风道骨今谁有淡扫蛾眉篸一枝前人】雪肤【早于桃李晩于梅氷丨肌丨姑射来明月寒霜中夜静素娥青女共徘徊刘贡父】乐府一防娇黄【云卧衣裳冷防潇然风前月下水边幽影罗袜尘生凌波歩汤沐烟波万顷爱丨丨丨丨成晕不记相逄曽觧佩甚多情为我香成阵待和泪匀残粉　灵均千古懐沙恨恨当时忩忩忘把此花题品烟雨离迷僝僽损翠袂遥遥谁整谩冩入瑶琴幽愤断招防无人境但金杯的皪银防润愁滞酒又还醒贺新郎　稼轩】一枝蝉影【白玉为防金作盏香是江南名阆苑年时把酒对君歌不断杯无筭花月当楼人意满　翘载丨丨丨丨乱乐事且随人意换西楼囬首月明中花已绽人何逺可惜国香天不管水仙子马荘父】









　　古今合璧事类备要别集卷三十九
&lt;子部,类书类,古今合璧事类备要&gt;
　　钦定四库全书
　　古今合璧事类备要别集卷四十
　　宋　谢维新　撰
　　菓门
　　荔枝
　　格物总论【荔枝树髙五六丈大如桂树緑叶蓬蓬冬夏荣茂青华朱实大如鸡子核黄黒似熟莲子肉白如肪甘而多汁似安石榴有酸甜者至日将中翕然俱赤则可食也一树下子数斛性热有人日噉千颗未尝作疾即少热以蜜浆解之民间以塩梅卤浸佛桑花为红浆□荔枝淡干曝之色红而甘酸可三四年不蛀南人多以核之细者为珍谓之焦核然此树最忌麝香或遇之花实落尽也】
　　事类交趾移植【汉武帝破南越于上林苑中起扶荔宫以植所得龙眼茘枝菖蒲皆百余本产南北异冝时多有枯悴者荔枝自丨丨丨丨于庭者无一生焉犹移而不息偶一株稍茂终无华实三辅黄图】岭南生献【汉永元间丨丨丨丨茘枝十里一置五里一堠昼夜传送唐羗上书云云诏敕大官勿复受献后汉本纪】南方珍果【魏文帝诏曰南方有龙眼茘枝盖丨丨果之珍异者令嵗贡焉魏史】闽中红锦【唐宗正月十五夜于殿中撒出丨丨丨丨茘枝令宫人拾之开元遗事】呼丁香子【明皇命方士以药傅茘枝根得核小宫人丨为丨丨丨同上】进新曲名【贵妃生日长生殿新曲未有名防南海进荔枝因名茘枝香外传】涪州进入【唐天寳中取丨丨荔枝自子午谷路丨丨蜀志】南海飞驰【杨妃生于蜀好荔枝丨丨荔枝胜蜀者故毎嵗丨丨以进然方暑而熟经宿輙败唐书】乐天图寄【白丨丨在忠州为荔枝丨丨朝士刘崇姻旧或干以财率不荅但画荔枝图与之杜阳编】文惠手植【本朝胡相陈丨丨公祠堂下有丨丨茘枝郡人谓之将军树坡诗序】张九龄荔枝赋【南海郡出茘枝焉毎至季夏其实乃熟状甚瓌诡味特甘滋百果之中无一可比余往在西掖尝盛称之诸公莫之知固未之信唯舍人彭城刘侯弱年累迁经于南海一闻斯谈倍复嘉叹以为甘美之极也又谓龙眼凢果而与茘枝齐名魏文帝方引蒲萄及龙眼相比是时二方不通传闻之大谬也毎相顾闲议欲为赋述世务卒卒此志莫就及理郡暇日追叙往心夫物以不知为轻味以无味而疑逺不可騐终焉永屈况士有未效之用而身在无誉之间茍无深知与彼亦何以异也因导扬其实遂作此赋云　果之羙者厥有茘枝虽受气于震方实禀精于火离乃作酸于此裔爰负阳以从宜休和之所播渉寒署而匪亏下合围以擢犀傍防畆而抱规紫文绀理黛叶缃枝蓊茸霮防环合棼纚如盖之张如帷之垂云烟沃若孔翠于斯灵根所盘不髙不卑陋下泽之沮洳恶层崖之险彼前志之或妄何侧生之见疵尔其勾芒在辰凯风入律肇气含滋芬敷谧溢緑穗靡靡青英苾苾不豊其花但苞其实如有意乎端本故防文而妙质蔕药房而捽萃皮龙鳞以骈比肤玉英而含泽色江防以吐日朱苞剖明珰出冏然数寸犹不可匹未玉齿而殆销虽琼浆而可轶彼众味而有五此甘滋之不一伊醇淑之无筭非精言之能悉闻者欢而竦企见者讶而惊仡心恚可以蠲忿口爽可以忘疾且欲神于醴露何比数于甘橘援蒲萄以见拟亦古人之深失若乃华轩洞开嘉賔四防时当燠煜客或烦愦而斯果在焉莫不心侈而体泰信雕盘之仙液实玳筵之绮缋有终食于累百愈益气而理内故无厌于所甘虽不贪而必爱沉美李而莫取浮甘瓜而自退岂一座之所荣冠四时而为最夫其贵可以荐宗庙珍可以羞王公亭十里兮莫致门九重兮曷通山五峤兮白云江千里兮青枫何斯美之独逺嗟尔命之不逄毎被销于凢口罕获知于贵躬柿何称乎梁侯梨何幸乎张公亦因地之所遇熟能辨乎其中哉】白乐天茘枝图序【茘枝生巴峡间形状团团如帷盖叶如冬青花如橘春荣实如丹夏熟朶如蒲桃核如枇杷殻如红缯膜如紫绡瓤肉洁白如氷雪浆液甘如醴酪大畧如彼其实过之若离本枝一日而色変二日而香変三日而味変四五日外色香味尽去矣元和十五年夏南贺守乐天命工图而书之盖为不识者与识而不及一二者设云】蔡君谟荔枝谱论【茘枝之于天下惟闽粤南粤巴蜀有之汉初南粤王尉佗以之备方物于是始通中国司马相如赋上林云答还离支盖夸言无有是也东京交趾七郡贡生茘枝十里一置五里一堠昼夜奔腾有毒蛊猛兽之害临武昌唐羗上书言状诏大官省之魏文帝有西域蒲桃之比世讥其缪论岂当时南北断隔所拟出于传闻耶唐天寳中妃子尤爱嗜涪州嵗命驿致时之词人多所称咏张九龄赋之以托意白居易刺忠州旣形于诗图而序之虽髣髴顔色而甘滋之胜莫能着也洛阳取于岭南长安来于巴蜀虽曰鲜献而传置之速腐烂之余色香味之存者亡几矣是生茘枝中国未始见之也九龄居昜虽见新实騐今之广南州郡与防梓之间所出大率早熟肌肉薄而味甘酸其精好者仅比东闽之下等是二人者亦末遇真茘枝也闽中惟四郡有之福州最多而兴化军最为竒特泉漳时亦知名列品虽髙而寂寥无纪将尤异之物昔所未有乎盖亦有之而未始遇乎人也予家莆阳再临泉福二郡十年往还道由郷国毎得其尤者命工冩生稡集既多因而题目以为倡始夫以一木之实生于海濵嵓险之逺而能名彻上京外被夷狄重于当世是亦有足贵者其于果品卓然第一然性最髙寒不堪移植而又道理辽絶虽不得班卢橘江橙之右少发光彩此所以为之叹惜而不可不述也　兴化军风俗园池胜处惟种荔枝当其熟时虽有它果不复见省大重陈紫富室大家嵗或不尝虽别品千计不为满意陈氏欲采摘必先闭户隔墙入钱度钱与之得者自以为幸不敢较其直之多少也今列陈紫之所长以例众品其树晩熟其实广上而圆下大可径寸有五分香气清逺色泽鲜紫殻薄而子瓤厚而莹膜如桃花红核如丁香毋剥之凝如水晶食之消如绛雪其味之至不可得而状也荔枝以甘为味虽百千株莫有同者过甘与淡失味之中惟陈紫之于色香味自防其类此所以为天下第一也凢荔枝皮膜形色一有类陈紫则已为中品若夫厚皮尖刺肌理黄色附核而赤食之有查食已而澁虽无酢味亦自下等矣福州种植最多延貤原野洪塘水西尤其盛处一家之有至于万株城中越山当州署前欝为林麓暑雨初霁晩日照耀绛囊翠叶鲜明蔽映数里之间焜如火星非名画之可传而精思之可述也观覧之胜无与为比初着花时商人计林断之以立劵若后豊寡商人知之不计美恶悉为红塩去声水浮陆转以入京师外至北戎西夏其东南舟行新罗日本琉球大食之属莫不爱好重利以酬之故商人贩益广而郷人种益多一嵗之出不知几千万亿而郷人得饮食者盖鲜以其断林鬻之也品目总三十有三惟江家緑为州之最】
　　【江家緑　陈紫兴化方家红　　游家紫小陈紫　宋公荔　蓝家红泉州周家红兴化何家红漳州法石白泉州　緑核　　　圆丁香虎皮　　　牛心　　　玳瑁　　　硫黄朱柿福州蒲萄　　蚶殻　　　龙牙水荔枝　蜜荔枝　丁香荔　　大丁香】
　　【双髻　　　眞珠　　十八娘　　将军荔钗头颗　　粉红　　中元红　　大山本出广南】
　　【以上计三十三品言姓氏尤其著者言州郡记所出也不言姓氏州郡四郡皆或有之】欧阳公荔枝谱后序【牡丹花之絶而无甘实荔枝果之絶而无名花昔乐天有感于二物矣然斯二者惟不兼万物之美故各得其精造化之理冝如此也余少游洛阳花之盛处也因为牡丹作记君谟闽人也故能识荔枝而谱之因念昔人尝有感于二物而二人者适各得其一之详故书其所以然而附于君谟之谱末】诗集南海献【忆昔丨丨使奔腾丨荔枝杜】中庭种【十年结子知谁在自向丨丨丨茘枝白乐天】武仲称【叔师贵其珍丨丨丨斯美良由自逺致含滋不齿梁刘斋】妃子笑【长安囘首綉成堆山顶千门次第开一骑红尘丨丨丨无人知是茘枝来杜牧】燕支颗【竒异标南芳林对北堂素华春漠漠丹实夏煌煌叶捧低垂户枝擎重压墙始因风弄色渐与日争光夕讶脩悬火朝疑树防妆深于红踯躅大校白防榔星缀连心朶珠排耀眼房紫罗裁衬谷白玉裹填囊早嵗曾闻说今朝始摘尝嚼疑天上味嗅异世间香润胜莲生水鲜逾橘得霜丨丨掌中丨甘露舌头浆多少尤珍重天髙苦茫已教生暑月又使阻遐方粹液灵难驻妍姿嫰易伤近南光景热向北道途长不得充王赋无由寄帝郷唯君堪摘赠靣白似潘郎白乐天】鹤顶鲜【封开玉笼鸡冠澁叶衬金盘丨丨丨想得佳人防露齿翠钗先取一枝悬韩偓】贡珍竒【遐方不许丨丨丨宻诏惟教进茘枝汉武碧桃争比得枉令方朔号偷儿同上】颗酸甜【忆昔泸戎摘茘枝青枫隐映石逶迤　　京华应见无顔色红丨丨丨只自知杜甫】本芳菲【二京曽见画圗中数丨丨丨色不同郑谷】红钉密【莆阳荔子干皱殻丨丨丨梅圣俞】赤蚌遗【五月南游渇欣逄荔子丹殻匀仙鹤顶肉露水晶丸色应离为火甘殊木作酸枝繁恐相染树重欲成团丨丨丨珠颗红犀露角端爽能消内热润可濯中干桂岭无霜处海天暴雨残云云一簇氷蚕茧千苞火鳯冠隔瓤银叶嫩透膜玉浆寒陶弼】莹寒玉【南州积炎德嘉树凌冬緑薰风海上来丹茘迎夏熟煌煌锦綉林亭亭翡翠屋鹄头烂晨霞天酒丨丨丨流声感华夏采掇如不足开元百马死汉堠五里促君王玉食间此荐知不辱迨今糟粕余犹足惊凢目忆初成上林四方防竒木使臣得安榴天马来苜蓿擢身自幽遐托地幸防漉我欲咎真宰谓兹限荒服将非名实雄百菓为羞缩区区化工意聊尔存众族刘贡父】骈火实【丞相祠堂下将军大树傍炎云丨丨丨瑞露酌天浆兰紫垂先熟髙红挂逺扬分甘徧铃下也到黒衣郎坡】赪虬珠【南村渚北村卢白衣青叶冬不枯垂黄缀紫烟雨里时与荔枝为先驱海山仙人绛罗襦红纱中单白玉肤不湏更待妃子笑风骨自是倾城姝不知天公有意无遣此尤物生海隅云山得伴松桧老霜雪自困楂梨麄先生洗琖酌佳醑氷盘荐此丨丨丨似开江鳐斫玊柱更洗河豚烹腹腴我生渉世本为口一官久矣轻莼鲈人间何者非梦幻南来万国真良圗坡】水晶丸【锦筵火齐堆金盘五月甘浆破齿寒南国已随朱夏热北人犹指画图防烟岚不续丹樱献玉座空悲羯鼓残相见任夸双蒂美多情莫唱丨丨丨刘贡父】绛纱苞【名园竞摘丨丨丨蜜渍琼肤甘且滑壮游京洛堕红尘箬笼白晒脯最珍頴濵】红锦包【粤犬吠雪非差事粤人语氷夏虫似北人氷雪作生涯氷雪一窖活一家帝城六月日卓午市人如炊汗如雨卖氷一声隔水来行人未吃心眼开甘霜甜雪如压蔗年年窨子南山下去年藏氷试工夫山鬼失守嬉西湖北风一夜动地恶尽吹北氷作南雹飞来岭外荔枝梢绛衣朱裳丨丨丨三色露珠冻寒泚火伞烧林不成水比人藏氷天夺之却与南人消暑气杨诚斋歌】
　　乐府绛纱嚢裹水晶【五岭麦秋残茘子初丹丨丨丨丨丨丨丸可惜天教生处逺不近长安　往事忆开元妃子偏怜一从防散马嵬関只有红尘无驿使满眼骊山浪淘沙　欧阳公】香玉满包仙液【多与牡丹聨谱南珍独北江揺闽山入贡冠前朝露叶风枝袅袅丨丨丨丨丨丨绉红圆蹙鲛绡华清宫殿蜀山遥一骑红尘失笑西江月　康伯可】雅称佳人纎手擘【闽溪珍献过海云防来似箭玉座金盘不贡竒葩四百年　轻红酽白丨丨丨丨丨丨丨骨细肌香恰似当年十八娘减字木兰花东坡】　曾得眞妃笑脸防【青幄髙张琼枝缀巧万颗香染红殷绛罗衣润疑是火然山白玉钗头试篸黄金帯竒巧工鑚题评处仙家异种分付在人间　年年输帝里欢呼内监妆防金盘况丨丨丨丨丨丨频丨炎岭当时奏曲风流命乐府名传慿谁道移归禁苑长使近天顔蒲庭芳　古词】
　　龙眼
　　格物总论【龙眼一名龙目一名比目树如茘枝但枝叶稍小殻青黄色形如弹丸核如木梡子不坚肉白而帯浆其甘如蜜一朶动五六十颗作一穗如蒲萄然荔枝过即龙眼熟故号曰荔枝奴】
　　事类南越所得【前茘枝注】南方所贡【同上】汉赐单于【丨单于来朝丨橙橘龙眼荔枝东观汉记】山谷辨蜀都赋【左思蜀都赋卭竹縁岭囷桂临崖旁挺龙目侧生荔枝布緑叶之萋萋结朱实之离离故张九龄赋荔枝云虽观上国之光而被侧生之诮老杜亦云侧生野岸及江浦不熟丹宫满玉壷云壑布衣骀背死盖言临武长唐羌劳人害马翠眉湏也龙眼惟闽中及南越有之大冲自言十年作赋三都所有皆责土物之贡至于称龙目亦不自知其失也　又元三大是人字也误转为生】诗集流膏液【龙眼与茘枝异出同父祖端如柑与橘未易相可否异哉西海濒琪树罗圃累累似桃李一一丨丨丨坐疑星殒空又恐珠还浦图经未尝说玉食逺莫数独使皱皮生弄色映雕爼蛮荒非汝辱幸免妃子汚坡廉州眼可敌荔枝】割蜜脾【幽株旁挺緑婆娑啄咂虽防柰美何秀丨丨丨知韵胜价轻鱼目为生多左思赋咏名初出玉局揄扬论岂颇地极海南秋更暑登盘犹足洗沉疴刘彦冲】
  </div>
  <div class="pagination">
   <a href="古今合璧事类备要_page77.html">
    上一页
   </a>
   <span>
    ...
   </span>
   <a href="古今合璧事类备要_page73.html">
    73
   </a>
   <a href="古今合璧事类备要_page74.html">
    74
   </a>
   <a href="古今合璧事类备要_page75.html">
    75
   </a>
   <a href="古今合璧事类备要_page76.html">
    76
   </a>
   <a href="古今合璧事类备要_page77.html">
    77
   </a>
   <span class="current-page">
    78
   </span>
   <a href="古今合璧事类备要_page79.html">
    79
   </a>
   <a href="古今合璧事类备要_page80.html">
    80
   </a>
   <a href="古今合璧事类备要_page81.html">
    81
   </a>
   <a href="古今合璧事类备要_page82.html">
    82
   </a>
   <a href="古今合璧事类备要_page83.html">
    83
   </a>
   <span>
    ...
   </span>
   <a href="古今合璧事类备要_page79.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
