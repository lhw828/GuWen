<!DOCTYPE html>
<html>
<head>
    <meta charset="UTF-8">
    <title>册府元龟 - 第 616 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 616 页/共 736 页</h1>
    <div class="content">    虞忠字世方翻第五子为宜都太守贞固事好识人物造吴郡陆机於童之年称上虞魏迁於无名之初终皆远至为著闻之士交同县王岐於孤宦之族仕进先至宜都太守忠乃代之。
    阚泽字德润为太子太傅初丁固在襁褓中泽见而异之曰：此儿後必致公辅终如其言。
    季衡为威远将军衡本襄阳卒家子汉末入吴为武昌庶民闻羊道有人物之鉴往干之道曰：多事之世尚书剧曹郎才也。
    顾邵为豫章太守好乐人伦初钱塘丁出於役伍阳羡张秉生於庶民乌程吴粲阳殷礼起乎！微贱邵皆拔而友之为立声誉至典军中郎秉阳太守礼零陵太守粲太子少傅世以邵为知人。
    张承为奋威将军承能甄识人物拔彭城蔡款南阳谢景於孤微童幼并为国士款至卫尉景豫章太守。又诸葛恪字元逊年少时众人奇其英才承言终败诸葛氏者元逊也。勤於长进笃於物类凡在，庶几之流无不造门。
    ●卷八百四十三
    ○总录部　知人第二
    晋刘初为宣帝相国参军时锺会邓艾之伐蜀也。有客问曰：二将其平蜀乎！曰：破蜀必矣。而皆不还客问其故笑而不答竟如其言之先见多此类也。怀帝时为太尉。
    赵元儒名为知人为邺市长石苞少为吏被使到邺事久未决乃贩铁於邺市元儒见苞异之因与结交叹苞远量当至公辅繇是知名。
    许允为吏部郎石苞尝见允求为小县允谓苞曰：卿是我辈人当相引在朝廷何欲小县乎！苞还叹息不意允之知己乃如此。
    孙登高尚不仕嵇康从之游登谓康曰：子才多识寡难乎！免於今之世矣。（一云：君性烈而才隽其能免乎！）子无求乎！康不能用果遭非命仍作幽愤。《诗》曰：昔惭柳下今愧孙登潘岳为黄门郎熊翘尝为石崇苍头而性廉直有士风岳见而称异劝崇免之乃还乡里。
    胡母辅之字彦国为湘州刺史初光逸为门亭长迎新令至京师辅之与荀邃共诣令家望见逸辅之谓邃曰：彼似奇才便呼上车与谈良久果俊器。
    阮修字宣子梁国张伟志趣不常自隐於屠钓修爱其才美而知其不真伟後为黄门郎陈留内史果以世事受累修为太子洗马。
    郭奕字大业为野王令羊祜字叔子祜尝过之奕叹曰：羊叔子何必减郭大业少选复往。又叹曰：羊叔子去人远矣。遂送祜出界数百里坐此免官（一云：羊祜举上计吏州四辟从事秀才五府交命皆不就奕见之曰：此今之颜子者也。）奕後为雍州刺史亭长李含有俊才而门寒为豪族所排奕用为别驾含後果有名位时以奕为知人奕迁尚书名重当世朝臣皆出其下时帝委任杨骏奕表骏小器不可任以社稷帝不听骏後果诛。
    郑袤为仪同三司初年十七在乡里时济阴魏讽为相国掾名重当世袤同郡任览与结交袤以讽奸雄终必为祸劝览远之及讽败论者称焉。
    张华为司空初陶侃至雒阳数诣华华初以远人不甚接遇侃每往神无忤色华後与语异之除郎中伏波将军。
    裴楷字叔则为开府仪同三司有知人之鉴初在河南乐广侨居郭界未知名楷一见而奇之致之於宰府。
    裴（鱼毁切）字逸民王接性简率不修俗操乡里大族多不能善之惟雅知焉为左仆射嵇绍为汝阴太守深器之每曰：使延祖为吏部尚书可使天下无复遗才矣。後为侍中。
    李荐乐安孙璞亦以道德显时人称为知人官至特进。
    阎德东海人也。唐彬初受学於德门徒甚多独目彬有廊庙才後拜使持节前将军领西戎校尉雍州刺史及彬官成而德已卒乃为之立碑。
    左太原人也。魏舒少质朴性好骑射著韦衣入山泽以渔猎为事惟谓舒曰：卿终当为台辅然未能令妻子免饥寒吾当助卿营之尝赈其匮乏舒受而不辞果位至仪同三司禄赐如前几杖不朝赐钱百万。
    山涛字巨源为尚书仆射初王衍总角造涛涛嗟叹良久既去目而送之曰：何物老妪生宁馨儿然误天下苍生者未必非此人也。
    王戎为司徒衍从兄也。初孙秀为琅琊郡吏求品於乡议衍将不许戎劝品之及得志朝士有宿怨者皆被诛而戎衍获免焉。
    范晷为少府乡人郭舒幼请其母从师岁馀便归精识大义晷及舒宗人武陵太守郭景咸称舒当为後来之秀终成国器。
    卢钦范阳涿人也。为尚书仆射初同郡人张华少孤贫自牧钦见而器之乡人刘放亦奇其才以女妻焉嵇绍为侍中初沛国戴少有才知与绍从子含相友善时人许以远至绍以为必不成器後为司州主簿以无行被斥州党称绍有知人之明。又元帝初封琅琊王幼有令闻及惠皇之际王室多故帝每恭俭退让以免於祸沈敏有度量不显灼然之迹故时人未之识焉惟绍异之谓人曰：琅琊王毛骨非常殆非人臣之相也。
    刘公荣济阴人也。有知人之鉴范乔弱冠受业於乐安蒋国明公荣见乔深相器重乔父没足不出邑里供养衡门至於白首元康中除乐安令辞疾不拜乔凡一举孝廉八荐公府再举清白。又举寒素一无所就。又同郡武陔字元夏父周魏卫尉陔沈敏有器量早获时誉与二弟绍字叔夏茂字季夏并总角知名虽诸父兄弟及乡闾宿望莫能决其优劣公荣有知人之鉴尝造周周见三子焉公荣曰：皆国士也。元夏最优有辅佐之才陈力就列可为亚公叔夏季夏不减常伯纳言也。
    江统有才识东海王越为兖州牧以统为别驾委以州事与统。《书》曰：昔王子师为豫州未下车辟荀慈明下车辟孔文举贵州人士有堪应此者不统举高平郄鉴为贤良陈留阮修为直言济北程收为方正时以为知人统累迁至黄门侍郎散骑常侍领国子博士。
    山简河内人为征南将军镇襄阳初蔡充未仕时简尝与琅琊王衍。《书》曰：蔡子尼今之正人衍以书示众曰：山子以一字拔人然未易可称後衍闻充在选官曰：山子正人之言验於今矣。
    潘京武陵汉寿人也。为泉陵令初同郡人戴。若思除沁水令不就遂往武陵省父时京素有理鉴名知人其父遣。若思就京与语既而称。若思有公辅之才。
    顾荣字彦先尝见吴伏波将军孙秀之曾孙晷为儿童未尝被呵怒谓其外祖薛兼曰：此儿神明清审志气贞立非常童也。荣位至散骑常侍安东军司。
    周浚字开林为安东将军有人伦鉴识乡人史曜素微贱众所未知浚独引之为友遂以妹妻之曜竟有名於世。
    张公陈留高士也。王遵少有风鉴识量清远年十四张公见而奇之谓其从兄敦曰：此儿容貌志气将相之器也。
    贺循会稽山阴人也。为奉常雅有知人之鉴拔同郡杨方於卑陋卒成名於世。
    周ダ为仆射初顾和幼为王导扬州从事月旦当朝未入停车门外ダ遇之和方择虱夷然不动ダ既过顾指和心曰：此中何所有和徐应曰：此中最是难测地ダ入谓导曰：卿州吏中有一令仆才导亦以为然王澄为荆州刺史范汪父稚早卒汪少孤贫六岁过江依外家新野庾氏澄见而奇之曰：兴范族者，必是子也。
    王应王敦兄含子也。敦养应为子敦从弟彬为江州刺史舒为荆州刺史敦死含欲投舒应劝含投彬含曰：大将军平素与江州云：何（为敦尝欲杀彬故也。）汝欲归之应曰：此乃所以宜往也。江州当人强盛时能立同异及人危厄必兴愍恻荆州守文，岂能意外行事含不从遂共投舒舒果沈含父子於江彬闻应来密具船以待之既不至深以为憾。
    王导字茂弘为丞相初诸葛恢弱冠知名值天下大乱避地江左名亚王导庾亮导尝谓曰：明府当为黑头公及导拜司空恢在坐导指冠谓曰：君当复著此恢後累迁尚书右仆射尚书令加侍中金紫光禄大夫。又刘忄炎少清远有奇操与母任氏寓居京口家贫织芒ハ以为养虽荜门陋巷晏如也。人未之识惟导深器之後稍知名论者比之袁羊忄炎喜还告其母其母聪明妇人也。谓之曰：此非汝比勿受之。又有方之范汪者忄炎复喜母。又不听及忄炎年德转升论者遂比之荀粲。
    刘忄炎为丹阳尹尝荐吴郡张凭凭卒为美士众以此服其知人。又桓温豪爽有风姿貌甚伟面有七星少与忄炎善忄炎尝称之曰：温眼如紫石棱须作猬毛磔孙仲谋晋宣王之流亚也。
    潘氵为洗马见王敦而目之曰：处仲（敦字）蜂目已露但豺声未振。若不噬人亦当为人噬东海王越以敦为扬州刺史氵说越曰：今树处仲於江外使其肆豪强之心是见贼也。越不从元帝以为都督江扬荆湘交广六州军事明帝即位敦遂叛。
    庾亮领江州孟嘉少知名亮辟补庐陵从事嘉还都亮引问风俗得失对曰：还转当问吏亮举麈尾掩口而笑谓弟曰：孟嘉故是盛德人转劝学从事。
    褚裒为豫章太守正旦朝庾亮以裒有器识亮大会州府人士孟嘉坐次甚远裒问亮闻江州有孟嘉其人何在亮曰：在坐卿但自觅裒历观指嘉谓亮曰：此君小异将无是乎！亮欣然而笑喜裒得嘉。
    谢安字安石为太傅初褚爽少有令称安甚重之尝曰：若期生不佳吾不复论士矣。
    万嗣为长沙太守时陶侃为庐江太守张夔督邮领爽之小字阳令有能名迁主簿嗣过庐江见侃虚心敬悦曰：君终当有大名命其子与之结友而去夔察侃为孝廉。
    杨卓为豫章国郎中令卓陶侃州里也。为乡论所归侃诣之卓曰：易称贞固足以事陶士行是也。与同乘见中书郎顾荣荣甚奇之吏部郎温雅谓卓曰：奈何与小人共载卓曰：此人非凡器也。
    黄庆为武库令尚书乐广欲会荆扬士庆进陶侃於广人或非之庆曰：此子终当远至复何疑也。庆後为吏举侃补武冈令。
    刘弘为荆州刺史将之官辟陶侃为南蛮长史遣先向襄阳讨贼张昌破之弘既至谓侃曰：吾昔为羊公参军谓吾其後当居身处今相观察必继老夫矣。後以军功封东乡侯。
    桓彝字茂伦为西阳太守性通朗早获盛名有人伦识鉴拔才取士或出於无闻或得之孩抱时人方之许郭初见谢安始四岁彝叹曰：此儿风神秀彻後当不减王东海。
    温峤为骠骑将军镇武昌初桓温生未期而峤见之曰：此儿有奇骨可试使啼及闻其声曰：真英物也。彝以峤所赏故遂名之曰：温峤笑曰：果尔後将易吾姓也。
    王蕴为会稽内史时王悦来拜墓蕴子恭往省之素相善遂留十馀日方还蕴问其故恭曰：与阿大语蝉连不得归蕴曰：恐阿大非尔之友阿大悦小字也。後竟乖初好时以为知人。
    庾翼字稚恭为征南将军少有经纶大略京兆杜陈郡殷浩并才名冠世而翼弗之重也。语人曰：此辈宜束之高阁候天下太平然後议其任矣。见桓温总角之中便期之以远略因言于成帝曰：桓温有英雄之才愿陛下勿以常人遇之常胥畜之宜委以方召之任必有弘济艰难之勋。
    王为司徒左长史初谢安弱冠诣清言良久既去子修曰：向客何如大人曰：此客来逼人王导亦深器之繇是少有重名。
    郄超为桓温参军事闻谢安以苻坚之侵举兄子玄为将超虽素与玄不善闻而叹之曰：安违众举亲明也。玄必不负举才也。时咸以为不然超曰：吾尝与玄共在桓公府见其使才虽履屐间亦得其任所以知之。
    桓温字元子王弱冠与陈郡谢玄为温掾俱为温所敬重尝谓之曰：谢掾年四十必拥旄杖节王掾当作黑头公温後为丞相大司马。
    王雅为太子少傅孝武世时帝以会稽王道子无社稷器虑晏驾之後皇室倾危乃选时望以为藩屏将擢王恭殷仲堪等先以访雅雅以恭等无当世之才不可大任乃从容曰：王恭风神简贵志气方严既居外戚之重当亲贤之寄然其秉性峻隘无所包容执自是之操无守节之志仲堪虽谨于细行以文义著称亦无弘量。且略不长。若委以连率之重据形胜之地令四海无事足能守职。若道不当隆必为乱阶矣。帝以恭等为当时秀望谓雅疾其胜已故不从二人皆被升用其後竟败有识之士称其知人。
    王胡之为郡太守时南平车武子父育为郡主簿胡之名知人见武子於童幼之中谓武子父曰：此儿当大兴卿门可使专学。
    王谧见刘裕在布衣众未之识也。惟谧独奇贵之尝谓裕曰：卿当为一代英雄及裕破桓玄谧以本官加侍中领扬州刺史录尚书事。
    桓玄字敬道为大司马初京兆霸城人王修南渡见玄玄知之谓曰：君平世吏部郎才。又谢景仁以不附会司马元显年三十方为著作郎玄诛元显见景仁甚知之谓四坐司马庶人父子云：何不败遂令谢景仁方作著作郎。
    杨珧骏之弟也。魏咸熙中刘元海为任子在雒阳晋文帝深待之泰始之後王浑。又屡言之於武帝帝召与语大悦之谓王济曰：刘元海容仪机鉴虽繇余日无以加也。济对曰：元海容仪机识实如圣旨然其文武才贤於二子远矣。陛下。若任之以东南之事吴会不足平也。帝称善珧及孔恂进曰：臣观元海之才当今惧无其比陛下。若轻其众不足以成事。若假之威权平吴之後恐其不复北渡也。非我族类其心必异任之以本部臣窃为陛下寒心。若举天阻之固以资之无乃不可乎！帝默然後秦凉覆没帝畴咨将帅上党李曰：陛下诚能发匈奴五部之众假元海一将军之号鼓行而西可指期而定恂曰：李公之言未尽殄患之理也。勃然曰：以匈奴之劲悍元海之晓兵奉宣圣威何不尽之有恂曰：元海。若能平凉州渐树机能恐凉州方有难耳蛟龙得雨非复池中物也。帝乃止珧官终太仆。
    董仲道隐者也。王弥有才博涉书记少游侠京都仲道见而谓之曰：君豺声豹视好乱乐祸。若天下骚扰不作士大夫矣。弥後事刘元海刘曜为石勒所杀张华仕前燕为安北将军雅有知人之鉴慕容童冠时往谒之华甚叹异谓曰：君至长必为命世之器扶难济时者也。因以所服簪帻遗结殷勤而别。
    张载灌津人也。同郡韩尝少能属文师事载载奇之曰：王佐才也。尝後仕慕容俊为扬烈将军与李产俱傅东宫从太子入朝俊顾谓左右曰：此二傅一代伟人未易继也。其见重如此。
    苻宏前秦苻坚之太子也。坚以士马强盛有图西域之志乃授吕光使持节都督西讨诸军事率将军姜飞彭马杜进康盛等总兵十万铁骑五千以讨西域以陇西董方冯翊郭抱武威贾虔弘农杨颖为四府佐将宏执光手曰：君器相非常必有大福宜深保爱毛兴仕前秦镇上わ时苻登兄同成为兴长史以登为司马後姚苌作乱遣其弟硕德率众伐兴相持久之兴将死告同成曰：与卿累年共击逆羌事终不克何憾之深可以後事付卿少弟司马殄硕德者必此人也。卿可总摄司马事。
    徐统见王猛於邺都奇之召为功曹遁而不应。
    王猛字景略为苻坚丞相吕光沈毅凝重宽简有大量喜怒不形於色时人莫之识也。惟猛异之曰：此非常人也。
    刘化者道术之士也。见李特第三子雄化每谓人曰：关陇之士皆当南移李氏子中惟仲隽有奇表终为人主（仲隽雄字也。）。
    赵後蜀人也。李庠特第三弟也。为威寇将军封阳泉亭侯初至蜀深器之与论兵法无不称善每谓所亲曰：李玄序盖亦一时之关张也。（玄序庠字）。
    王齐北燕人初冯素弗跋之长弟任侠放荡不修小节故时人未之奇惟齐异焉曰：拨乱才也。及为宰辅谦虚恭慎非礼勿动成藻为南宫令冯素弗弱冠自诣慕容熙尚书左丞韩业请婚业怒而距之复求尚书郎高邵女邵亦弗许时藻豪俊有高名素弗造焉藻命门者勿纳素弗迳入与藻对坐旁。若无人谈饮连日藻始奇之曰：吾远求骐骥不知近在东邻何识子之晚也。当世侠士莫不归之。
    宋谢景仁为桓玄黄门侍郎时高祖为桓循抚中兵参军尝诣景仁谘事景仁与语悦之因留高祖共食未办而景仁为玄所召玄性促急俄顷之间骑诏续至高祖屡求去景仁不许曰：主上见待要应有方我欲与客共食岂当不得待竟安坐饱食然後应召高祖甚感之。
    江岂攵为建武将军初刘穆之世居京口少好书传博览多通为岂攵所知及岂攵为将军以穆之为府主簿。
    谢混字叔源高祖义旗初建以徐羡之为镇军参军尚书库部郎领军司马与混共事混甚知之混官终左仆射。
    蔡堪之见谢密兄弟谓人曰：弘微貌类中郎而性似文靖（弘微谢密字也。）。
    沈庆之为建威将军元嘉三十年元凶弑立孝武入谢义兴太守王僧达归孝武孝武命为长史初发浔阳庆之谓人曰：王僧达必来赴义人问其所以庆之曰：虏马饮江王出赴难见其议论开张执意明决以此言之其至必也。僧达果来。
    桓序为辅国将军刘敬宣父牢之为镇北将军敬宣八岁丧母昼夜号泣中表异之序镇芜湖牢之参序军事四月八日敬宣见众人灌佛乃下头上金镜以为母灌像因悲泣不自胜序叹息谓牢之曰：卿此儿既为家之孝子必为国之忠臣。
    刘敬宣以刘毅为宁朔参军时人，或以雄杰许之敬宣曰：非常人之才当别有调度岂得便谓此君为人豪耶然其性外宽而内忌自伐而尚人。若一旦遭逢亦当以陵上取祸耳。
    韩伯为豫章太守胡藩少孤居丧以毁称伯见谓藩叔尚书少广曰：卿此侄当以义烈成名。
    雷次宗字仲伦豫章南昌人元嘉二十五年徵至京师开馆车驾数幸除给事中不就南齐衡阳元王道度太子长兄也。与太祖俱受学於次宗宣弟问二儿学业次宗答曰：其兄外朗其弟内润皆良璞也。
    张邵拜征虏将军领宁蛮校尉雍州刺史加都督时王华为侍中护军初华与邵有隙及华参要亲旧为之危心邵曰：子陵（华之字也。）方弘至公必不以私雠害正义是任也。华实举之。
    刘柳为尚书仆射沈演之年十一柳见而知之曰：此童终为令器。
    王韶之为吴兴太守郡人王道隆兄道迄涉学善书形貌。又美韶之谓人曰：有子弟如王道迄无所少。
    荀伯子颍川人卒於东阳太守王惠素不与谢灵运相识尝得交言灵运辨博辞义锋起惠时然後言时伯子在座退而告人曰：灵运固自萧散直上王郎有如万顷波焉。
    刘穆之为丹阳尹谢方明性严恪与从兄混俱有重名惟岁节朝宗而已穆之权重当时朝野辐辏不与穆之相识者惟有混方明郄僧施蔡廓四人而已穆之甚以为憾方明廓後往造之大悦白高祖曰：谢方明可谓名家驹直置便自是台鼎人无论复有才用南齐萧摹之为丹阳尹时高帝父承之少有大志才力过人摹之及宗人北兖州刺史源之并见知重张绪为会稽内史陆慧晓清介正立不杂交游绪见慧晓童幼便嘉异之称之曰：江东裴乐也。
    张环为吴郡太守郡人顾陆闲并少年未知名环并引为纲纪後并立名世以为知人。
    虞会稽馀姚人初见武帝帝始为从官家尚贫薄数相分遗每行必呼帝同载帝甚德之卒於光禄大夫加正员常侍。
    曹武为散骑常侍武虽武士颇有知人鉴梁武及崔惠景之在襄阳於时崔方贵盛武性俭啬无所饷遗独谓梁武曰：卿必大贵我当不及见今以弱子相托每密送钱物并好马时帝在戎多乏就武换借未尝不得遂至十七万及帝即位忘其惠天监二年帝忽梦如田塍下行两边水深无底梦中甚惧忽见曹武来负武帝得过曰：卿今为天下主乃尔忘我顾托之言耶我儿饥寒无依昔所换十万可还其市宅帝觉即使主书送钱还之使用市宅子世澄世宗并蒙抽擢三二年间迭为大郡。
    明谐之为卫尉领中庶子谐之有识计每朝廷官缺及应迁代密量上所用人皆如言。
    褚渊为录尚书事从弟炫少清简为从舅王景文所知渊谓人曰：从弟广信独立乃十倍於我也。
    张融吴郡钱塘人与杜栖同郡栖徵士京产之子也。融与京产相友每相造言论栖尝在侧融指栖曰：昔陈太丘之名元方比之为劣今方古人何贵融後终於司徒左长史。
    殷氵尔为尚书右丞沈尝诣氵尔氵尔与语及政事甚器之谓曰：观卿才当居吾此职。
    萧惠开征西将军思话之子也。丹阳建康人纪僧真少随思话及惠开皆被赏遇惠开性苛僧真以微过见罚既而委任如旧及惠开罢益州还都不得志而僧真事之愈谨惠开临终叹曰：纪僧真方当富贵我不见也。
    沈寅之为领军丘灵鞠吴兴乌程人也。灵鞠少好学善属文州辟从事寅之寅之曰：身昔为州职诣领军谢晦宾主坐处正如今日卿将来或复此。
    刘藏为尚书左丞徐孝嗣始藏弟舍孝嗣往诣藏藏退语舍曰：徐郎是令仆人三十馀可知矣。汝宜善自结。
    陆修静与张融同郡融弱冠修静以白鹭羽扇麈尾遗融曰：此既异物以奉异人融後为黄门郎太子中庶子。
    王俭为卫军武帝起家巴陵王南中郎法曹行参军迁俭东阁祭酒俭一见深相器异谓庐江何宪曰：此萧郎三十内当作侍中出此则贵不可言。又称徐勉有宰辅之量。
    王融为中书郎刘孝绰之舅也。孝绰幼聪敏七岁能属文融深赏异之尝与同载亲友号曰：神童融每言曰：天下文章。若无我当归阿士阿士孝绰小字也。梁刘孝绰父绘齐世掌诏诰孝绰年未志学绘尝使代草之父党沈约任范等闻其名并命驾先造焉尤相赏好范年长绘十馀岁其子孝才与孝绰年十四五及遇孝绰便申伯季乃命孝才拜之後累迁秘书监。
    纪少瑜早孤幼有志节尝慕王安期之为人年十三能属文初为京华乐王僧孺见而赏之曰：此子才藻新拔方有高名後为武陵王记室参军。
    吕道惠馀杭人范述曾幼好学从道惠受五经略通章句道惠学徒尝有百数独称述曾曰：此子必为王者师齐文惠太子竟陵文宣王幼时高帝引述曾为之师友。
    蔡樽为侍中武帝尝问曰：卿门旧尚有堪事者多少樽曰：臣门客沈约范岫久已被升擢此外无人约时为太子少傅岫为右将军。
    张永顾协之外从祖也。协字正礼吴郡吴人幼孤随母养於永永尝携内外甥侄游虎丘山协年数岁永抚之曰：儿何戏协对曰：正欲枕石氵敕流永叹息曰：顾氏兴於此子後为散骑常侍鸿胪卿。
    顾欢朱异外祖也。异年数岁欢抚之谓异祖昭之曰：此儿非常器当成卿门户後为中领军赠侍中尚书右仆射。
    梁仲德张缅外祖也。缅字元长车骑将军弘策子也。年数岁仲德异之尝曰：此儿非常器非止为张氏宝方为海内令名也。仕至侍中。
    裴子野河东人为鸿胪卿张缵为太尉谘议参军尚书吏部俄为长史兼侍中时人以为早达子野曰：张吏部有喉唇之任已憾其晚矣。
    阮孝绪谢蔺舅也。蔺晋太傅安八世孙孝绪以其有至性谓之曾子稍授以经史过目便能讽诵孝绪每曰：吾家元阳也。蔺後迁散骑常侍。
</div>
    <div class="pagination">
<a href="册府元龟_page615.html">上一页</a><span>...</span><a href="册府元龟_page611.html">611</a><a href="册府元龟_page612.html">612</a><a href="册府元龟_page613.html">613</a><a href="册府元龟_page614.html">614</a><a href="册府元龟_page615.html">615</a><span class="current-page">616</span><a href="册府元龟_page617.html">617</a><a href="册府元龟_page618.html">618</a><a href="册府元龟_page619.html">619</a><a href="册府元龟_page620.html">620</a><a href="册府元龟_page621.html">621</a><span>...</span><a href="册府元龟_page617.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
