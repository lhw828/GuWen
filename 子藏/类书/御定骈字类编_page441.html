<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 441 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 441 页/共 1019 页</h1>
    <div class="content">　　半耗【宋史许景衡传奏茶盐之法当以食之众寡为歳额之髙下今收复之后户版丨丨民力萧然而茶盐比较不减于昔欲无困得乎】
　　半朽【白居易勤政楼西老柳诗丨丨临风树多情立马人】
　　半减【晋书刑法志嫌汉律太重故令依律论者听得科半使从丨丨也　元稹旱灾自咎贻七县宰诗恻恻诏书下丨丨麦与缗】
　　半强【彊同后汉书律歴志六日律七寸小分一丨丨宋书歴志见一辰下　宋史律歴志各如隂阳歴定法而一为食之大分不尽退除为小分半已上为丨丨半以下为半弱命大分以十为限得日食之分】半弱【宋书歴志见一辰下】
　　半腐【后汉书华陀传注有人病腹中半切痛十余日中须睂堕落陀曰是脾丨丨可刳腹养疗也陀使饮药令卧破腹视脾丨丨坏刮出恶肉以膏傅疮饮之药百日平复也】
　　半偿【宋史兵志见一保下　范成大秋日田园杂兴诗牋诉天公休掠剰丨丨私债半输官】半输【晋书食货志制户调之式丁男之户嵗输绢三匹绵三斤女及次丁男为户者丨丨其诸邉郡或三分之二逺者三分之一　宋史食货志东西川监酒商税课丨丨银帛外有司请令二分入京景徳三年诏以非土产罢之　又宣和元年言者谓役钱一事神宗首防官户免多特责丨丨今比户称官州县募役之类既不可减雇令官户所减之数均入下户下户于常赋之外又代官户减半之输岂不重困】
　　半陈【宋史孔平仲传知衡州提举董必劾其不推行常平法陷失官米之直六十万置狱潭州平仲疏言米贮仓五年丨丨不堪食若非乘民阙食随宜泄之将成弃物矣傥以为非臣不敢逃罪】
　　半蹲【苏轼题王晋卿画后诗丑石丨丨山下虎长松倒卧水中龙】
　　半卷【卷同梁简文帝苦热行细帘时丨丨轻幌乍横张江总夏日还山庭诗涧渍长低篠池开丨丨荷鲍泉咏蔷薇诗片舒犹帯紫丨丨未全红　阎徳隠薛王花烛行鳷鹊楼前云丨丨鸳鸯殿上月裴囘　戴】
　　【叔伦蕲州行营作朱旗丨丨山川小白马连嘶草树寒白居易早寒诗丨丨寒檐幕斜开暖阁门　又菩提寺上方晩眺诗嵩烟丨丨青绡幕伊浪平铺緑绮衾李贺诗丨丨红旗临易水霜重鼓寒声不起　和凝宫词珠帘丨丨开花雨又见芭蕉展半心　周伯琦宫词画阁香销暮雨晴珠帘丨丨逺山明】
　　半信【嵇康答释难宅无吉凶摄生论何为丨丨而半不信耶】
　　半疑【元稹西归絶句春来爱有归乡梦一丨犹丨梦里云】
　　半显【许敬宗掖庭山赋隔翠防而丨丨歴丹穴而才通】
　　半化【齐书五行志永明六年石子冈柏木长二尺四寸广四寸丨丨为石】
　　半居【王建题柱国寺诗皇帝施钱修此院丨丨天上半人间】
　　半掬【徐渭梅赋见一下　杨万里别萧挺之泉州诗别愁才丨丨不遣我心降】
　　半采【白居易看采莲诗小桃闲上小莲船丨丨红莲半白莲】
　　半把【杨万里苦热登多稼亭诗黒丝丨丨垂天外白雨初生逺岭邉】
　　半插【杨士奇涿州行土墙茅屋尽耕屯丨丨青帘卖新酒】
　　半倚【归仁牡丹诗三春堪惜牡丹奇丨丨朱栏欲绽时】
　　半揎【苏轼四时词玉腕丨丨寒碧袖楼前知有断肠人】
　　半用【江洪咏歌姬诗不持全示人丨丨轻纱掩】
　　半死【枚乘七发客曰龙门之桐髙百尺而无枝中郁结之轮囷根扶疎以分离上有千仞之下临百尺之溪湍流遡波又澹淡之其根丨丨半生冬则烈风飘霰飞雪之所激也夏则雷霆霹雳之所感也朝则鹂黄鹖鴠鸣焉暮则羁雌迷鸟宿焉独鹄晨号乎其上鹍鸡哀鸣乎其下于是背秋渉冬使琴摰斫斩以为琴野茧之丝以为孤子之钩以为隠九寡之珥以为约使师堂操畅伯牙为之歌　庾肩吾春日诗水映寄生竹山横丨丨桐　刘臻河邉枯树诗奇树临芳渚丨丨若龙门　沈炯为我弹鸣琴诗丨丨无人见入灶始知音白居易梦游春诗全凋蕣花折丨丨梧桐秃】
　　半开【白居易中书寓直诗缭绕宫墙围禁林丨丨阊阖晓沉沉　郑钖出塞曲玉靶丨丨鸿已落金河欲渡马连嘶　欧阳瑾折杨桞诗垂桞拂妆台葳防叶丨丨　徐仲雅句云路丨丨千里月洞门斜掩一天春李中桃花诗见一溪下　苏轼防州八景图诗烟云缥缈鬰孤台积翠浮空雨丨丨　杨万里懐古堂前小梅渐开诗未吐谁知肤底雪丨丨犹护蕊头金　又郡圃残雪诗城外城中雪丨丨逺峰依旧玉崔嵬　许月卿白雪诗丨丨犹湿花情逺久雨初晴禽语骄　欧阳元折枝海棠诗防缀春风只一枝此花犹是丨丨时　叶颙九日诗嫩菊丨丨香未老奇峰相对眼终青　陈基白芙蓉诗娅□最怜无语防风流全在丨丨时】半展【陆游记九月二十六日夜梦诗桐枝髙耸宿丹凤莲叶丨丨巢金】
　　半啓【萨都拉杨妃病齿圗诗朱唇丨丨榴房破胭脂红注珍珠颗】
　　半结【陆游九月二十五日鸡鸣前起待旦诗鑪温自拨深培火灯暗犹垂丨丨花】
　　半落【陈书韩子髙传见一髻下　梁简文帝梅花赋标丨丨而飞空香随风而逺度　李白登金陵鳯凰台诗见二水下　杜甫溪涨诗兹晨已丨丨归路跬歩疎　白居易杏园花落时招钱员外同醉诗近西数树犹堪醉丨丨春风半在枝　李中春夕诗贯珠声罢人归去丨丨桃花月在庭　晁补之题郭熙平逺诗渔村丨丨楚江邉林外秋原雨外天　杨万里舟中小雨诗漠漠轻寒粟脱肤酴醿丨丨牡丹初　赵师秀暮春书懐诗桐花丨丨官河水榆叶全遮客舍山　张翥雁声诗丨丨淮南雨遥沈海上天　袁易春雨诗频来幽鸟当窗语丨丨闲花度水香】
　　半掩【刘孝绰陪徐仆射晩宴诗洛城虽丨丨爱客待骊歌　戴叔伦酬卢端公饮后赠诸公见示诗绮席昼开留上客朱门丨丨拟重关　崔元翰雨中对后檐丛竹诗乍似秋江上渔家丨丨扉　徐夤咏帘诗闲垂别殿风应度丨丨行宫麝欲薫　李中春闺辞海燕归来门丨丨悠悠花落又黄昏　陆游秋懐诗防升天际月丨丨水邉门　徐照酬翁常之诗丨丨柴门一径深山中免见俗尘侵】
　　半含【温庭筠题望苑驿诗见一枝下　赵秉文春寒花较迟诗榆荚丨丨椒粒色栁条未变麯尘丝】半吐【顾璘祝融峯观日出赋上殷下闇丨丨半藏　杨万里郡圃杏花诗才怜欲白仍红处政是防开丨丨时　刘宰舟中诗蓼岸着花红丨丨稻畦过雨緑平铺】
　　半收【白居易登白狗峡次黄牛峡登髙寺却望忠州诗巴曲春全尽巫阳雨丨丨】
　　半脱【张籍昆仑儿诗自爱肌肤黒如漆行时丨丨木绵裘　苏轼章质夫寄惠崔徽真诗玉钗丨丨云垂耳亭亭芙蓉在秋水　又莲诗丨丨莲房露压欹緑荷深处有游　谢翺余杭樵歌樵斧丁丁响翠防頳肩丨丨汗身衣　郭钰寄李亨衢诗防风丨丨乌纱防明月闲吹紫玉箫】
　　半埋【庾信咏画屏风诗古松栽数树盘根无丨丨　又山斋诗浅槎全不动盘根唯丨丨】
　　半磨【梅尧臣题满公僧録西明轩诗赤萍才落邓林外青铜丨丨傍露明】
　　半耸【洛阳伽蓝记姜质山亭赋曰烟花雾草或倾或颓霜榦风枝丨丨半垂】
　　半垂【洛阳伽蓝记见上　萧子范伤往赋帷丨丨而将下尚仿像而疑真　陆瑜折杨栁乐府杨桞丨丨空袅袅上春中　皮日休白莲诗丨丨金粉知何似静婉临溪照额黄】
　　半移【白居易香山寺诗家醖满瓶书满架丨丨生计入香山】
　　半穿【陆游秋雨初霁试笔诗斜日丨丨临水竹好风遥送隔城钟】
　　半绕【晋书天文志见半覆下　庾信山斋诗石影横临水山云丨丨峰】
　　半横【孟郊韩愈城南聫句宿羽有先晓食鳞时丨丨】
　　半拂【李白衣篇横垂宝幄同心结丨丨琼筵苏合香白居易赋得听邉鸿诗惊风吹起塞鸿羣丨丨平沙半入云　司空圗冯燕歌冯生敲镫防笼鞭丨丨垂杨半惹烟】
　　半揺【李白忆秋浦桃花旧游时窜夜郎诗揺荡女萝衣丨丨青天月　陆游听雨诗鬓已成丝齿丨丨灯残香尽夜迢迢】
　　半翻【髻鬟品髙祖宫有丨丨髻　曹唐病马诗不剪焦毛鬛丨丨何人别是古龙孙】
　　半涵【裴说兠率寺诗朽枿云斜映平芜日丨丨】
　　半发【宋史栁开传时调民辇送趣环庆已再运民皆荡析产业转运使复督后运民数千人入州署号诉开贻书转运使曰开近离环州知刍粮之数不增大兵可支四年今蚕农方作再运丨丨老幼疲畜乘困竭奈何又苦之不罢开即驰诏阙下白于上前矣卒罢之】
　　半敛【权徳舆自桐庐如兰溪有寄诗新妇山头云丨丨女儿滩上月初明】
　　半披【白居易故衫诗闇淡绯衫称老身丨丨半曳出朱门】
　　半曳【白居易故衫诗见上】
　　半遮【白居易琵琶行见千呼下　司空圗王官诗总是此中皆有恨更堪微雨丨丨山】
　　半斜【崔颢渭城年少行鬭鸡下杜尘初合走马章台日丨丨　权徳舆恵上人房宴别诗逸民羽客期皆至疎竹青苔景丨丨　白居易劝客酒诗林下春将尽池边日丨丨　苏轼寒食夜诗漏声透入碧窗纱人静秋千影丨丨　又邀仲屯田为大水所隔以诗见寄诗何时得见悲秋老醉里题诗字丨丨】
　　半破【北史房豹传四方悬逺难可详悉惟准量人数丨丨半成徒计官员之少多莫顾善恶之众寡欲求当其道无由　水经注渭水又东迳平舒城北城侧枕渭濵丨丨沦水南面通衢　秦系山中赠诸暨丹丘明府诗荷衣丨丨莓苔笑向陶潜酒瓮开　韩愈合江亭诗穷秋感平分新月怜丨丨　杜牧句一尊中夜酒丨丨前峰月　杨万里山居雪后诗日光丨丨风微度时作髙林落果声　元淮苏隄秋宴诗欲雕杨栁犹贪舞丨丨芙蓉未老成】
　　半折【书无逸文王受命惟中身疏文王年九十七而终计九十七年丨丨以为中身则四十七　又战国防苏秦曰韩魏战而胜秦则兵丨丨而四境不守战而不胜则国已危亡随其后　王建江陵道中诗菱叶参差萍叶重新蒲丨丨夜来风　苏轼诗霜枝丨丨孤根出尚有狂风急雨催　又赵令晏崔白大圗径三丈诗风蒲丨丨寒鴈起竹间的皪横江梅】
　　半成【北史房豹传见半破下　朱湾长安喜雪诗全似玉尘消更积丨丨冰片结还流　范梈园居杂咏丹柰花初发朱樱子丨丨】
　　半弃【说苑齐桓公具酒管仲后至饮丨丨公曰弃酒可乎对曰酒入者舌出舌出者言失言失者身弃臣计弃身不如弃酒　董越朝鲜赋麒麐尚余乎石窟驼羊丨丨于山腰】
　　半倾【王泠然初月赋凉夜未几低轮丨丨　温庭筠诗丨丨留粉蝶防亚摘宜男　陆游诗零落危桥断欹斜屋丨丨　又新秋往来湖山间诗禹祠巍巍阅千代广庙修廊丨丨坏】
　　半倒【陆游莫秋书事诗枫叶欲丹先惨澹菊丛丨丨不支持】
　　半灭【白居易司天台诗耀芒动角射三台上台丨丨中台坼】
　　半堕【陈孚诗想见双蝉緑委地兰钗丨丨湘云垂杨维桢诗玉钗丨丨无聊赖欲倩牙纤理乱云】半浮【梅尧臣答杜挺之遗□鱼干诗百年蠧桞根丨丨揭屋颠风吐欲倒】
　　半没【宋史五行志淳熙十年九月乙丑福潭州大风雨水暴至长溪宁徳县濒溪聚落庐舍人舟皆漂入海漳城丨丨浸八百九十余家　庾信咏画屏风诗崩槎时丨丨坏舸或空浮】
　　半残【刘孝绰爱姬赠主人诗薄黛销将尽凝朱丨有丨李俊民香诗小炷博山鼎丨丨心字灰　又西蓝夜雨诗香火丨丨僧入定卧听窗外落檐花】
　　半老【张祜题曽氏园林诗见十亩下　杨万里感秋诗也爱西风爽其如丨丨休】
　　半焦【陆游秋夕诗栈边老骥心空在防下残桐尾丨丨】
　　半衰【白居易题州北路傍老栁树诗但见丨丨当此路不知初种是何人】
　　半荣【酉阳杂俎波利邪多天有波利邪多树见阎浮提人善不善相行善则照百由旬行不善则雕枯半行善则丨丨】
　　半枯【杨万里克信弟坐上赋梅花诗却于老树丨丨处忽走一梢如许长】
　　半殷【沈辽寄庆复允中诗木叶飘萧已丨丨试临髙处望君山】
　　半熟【抚掌録见半生下　白居易和梦游春诗门桞闇全低檐樱红丨丨　苏轼暴雨初晴楼上晩景诗应倾丨丨鹅黄酒照见新晴水碧天　又自杭州召还汶公馆我于东堂阅旧诗巻次诸公韵诗丨丨黄梁日未斜玉堂隂合手栽花　元好问雪后招邻舍王賛子襄饮诗去年春旱百日强小麦丨丨雨作霜】半浅【刘士亨山茶诗半深丨丨东风里好是徐熙带雪枝】
　　半淡【杨万里过百家渡诗一晴一雨路干湿丨丨半浓山叠重　陆游立春前后连日风雨诗手钞书丨丨巾漉酒防浑】
　　半浓【杨万里过百家渡诗见上】
　　半轻【庾信奉和同泰寺浮圗诗画水流全注图云色丨丨】
　　半转【梁简文帝乐游苑诗横飞鸟箭丨丨虵弓】
　　半空【唐书仇士良传李训谋悉逐中官士良悟其谋与右神策军中尉鱼志大盈库使宋守义挟帝还宫王涯舒元舆己就防士良肆胁辱令自承反示牒于朝于时莫能辨其情皆谓诚反士良因纵兵捕无轻重悉毙两军公卿丨丨　王褒元圃濬临泛奉和诗渔舟钓欲满莲房采丨丨　孙逖奉和御制登鸳鸯楼应制诗玉辇下离宫琼楼上丨丨　孟浩然登总持寺浮圗诗丨丨跻宝塔晴望尽京华　皇甫冉巫山峡诗巫峡见巴东迢迢出丨丨　顾况东湖望山歌浴鲜积翠栖灵异石洞花宫横丨丨　韩愈游城南韦氏荘诗架倒藤全落篱崩竹丨丨　李洞叙事寄荐福栖白诗平地塔千尺丨丨灯一笼　齐已嵗暮江寺住诗坐忆匡庐隠泉声滴丨丨　赵延夀塞上诗黄沙风卷丨丨抛云重隂山雪满郊　梅尧臣黄莺诗内家初上翠防宫树里窥人在丨丨　苏轼游金山寺诗防风万顷鞾纹细断霞丨丨鱼尾赤　孔武仲和李时发春日见寄诗崎岖水国犹千里牢落春花已丨丨　文天祥云端诗丨丨夭矫起层台传道刘安车马来　赵秉文野香亭诗丨丨栏槛倚云根暇日登临付一罇　元好问天涯山诗丨丨掷下金芙蓉想得飞来自元圃　萨都拉层楼即事诗丨丨云气层楼暗四月江东欲雨天　张翥宴四明江中诗风卷潮声全海起雨分虹影丨丨悬　吴师道分题蕃宣楼送山佥宪之闽诗榕阴千树翠荔子丨丨霞】
　　半隠【唐书王起传子性髙简无贵胄气常以光福第賔客多更住永达里林木穷僻构丨丨亭以自适元史天文志其象置于方匮之上南北极出入匮面各四十度太强半见丨丨机运轮牙隠于匮中　刘孝】
　　【威望隔墙花诗隔墙花丨丨犹见动花枝　刘商与湛上人院画松诗水墨乍成岩下树摧残丨丨洞中天王逢秋感诗南极有星天丨丨东维无地海全归】
　　半露【宋书天文志序周天三百六十五度五百八十九分度之百四十五丨丨地上半在地下其二端谓之南极北极北极出地三十六度南极入地亦三十六度两极相去一百八十二度半强绕北极经七十二度常见不隠谓之上规绕南极七十二度常隠不见谓之下规　王棨芙蓉峰赋秋夜弥髙宛在金波之侧晴光丨丨遥当玉叶之前　白居易嵗晚旅望诗烟波丨丨新池地鸟雀羣飞欲雪天　又日渐长诗墙头丨丨红萼枝池岸新铺緑芽草　张籍古苑杏花诗独开新堑底丨丨旧烧枝　戴复古山村诗山崦谁家緑树中短墙丨丨石榴红】
　　半覆【晋书天文志天如鸡子地如鸡中黄孤居于天内天大而地小天表里有水天地各乗气而立载水而行周天三百六十五度四分度之一又中分之则丨丨地上半绕地下故二十八宿半见半隠天转如车毂之运也】
　　半照【春秋桓公三年日有食之既疏正义曰月体无光待日照而光生丨丨则为全照则为望　韩偓寄逺诗睂如丨丨云如鬟梧桐叶落敲井干】
　　半明【杜甫八月十五夜月诗气沉全浦暗轮侧丨楼丨韩愈东方丨丨诗东方丨丨大星没独有太白配残月　杨万里和昌英叔久雨诗丨丨衣桁收梅润全为农家放麦秋】
　　半辨【梅尧臣饮刘原父家原父懐二古钱劝酒其一齐之大刀长五寸半其一王莾时金错刀长二寸半诗文存丨丨齐背有模法图】
　　半坼【白居易邓州路中诗萧萧谁家村秋棃叶丨丨】
　　半壅【元稹度门寺诗影帐纱全落绳牀土丨丨】
　　半淹【周繇津头望白水诗城郭丨丨桥市閙鹭鸶缭绕入人家　张宪赠张习之诗夜枕花频妬春衫酒丨丨】
　　半鏁【沈辽过商翁墓诗愁烟丨丨黄茅垅部曲谁寻旧将旗】
　　半消【何逊夕望江桥诗夕鸟已西度残霞亦丨丨　白居昜早兴诗丨丨宿酒头仍重新脱冬衣体乍轻顾瑛送吴国良诗快雪丨丨春水阔扁舟又逐白鸥飞】
　　半真【沧浪诗话见半伪下】
　　半疎【庾信和山池诗桂亭花未落桐门叶丨丨】
　　半留【梁元帝元覧赋城逶迤而中断阶陂陀而丨丨】
　　半申【陈书宣帝纪诏丹阳吴兴晋陵建兴义兴东海信义陈留江陵等十郡并谢署即年田税禄秩并各原半其丁租丨丨至来歳秋登】
　　半引【王周西山晚景诗丨丨弯弯月微生飋飋风】
　　半全【顾况奉呈李户部卢刑部杜三侍郎诗当时携手人今日无丨丨】
　　半同【齐己谢元愿上人逺寄檀溪集诗入理丨丨黄叶句遣怀多拟碧云题】
　　半匀【杨万里金陵宫舍后圃散防诗红梅未落杏花繁萱草都齐桞丨丨】
　　半仄【杨万里七月十二日夜登清心阁诗月轮丨丨吾未睡楼角风生凉杀人】
　　半带【皮日休以毛公泉一瓶献上谏议诗顔色丨丨乳气味全和铅】
　　半随【苏轼梅花诗一夜东风吹石裂丨丨风雪渡关山】
　　半杂【苏轼过江夜行武昌山上闻黄州鼓角诗江南又闻出塞曲丨丨江声作悲健】
　　半頽【赵冬曦三门赋连嶂纡河以壁峭叠巘乔空而丨丨】
　　半摧【韩愈咏雪诗见双透下】
　　半临【梁简文帝咏栀子花诗素花偏有憙的的丨丨池】
　　半妥【郝经赵邈龊伏虎圗行头颅丨丨蹲孤城怒尾倒插蟠双旌　又纬亢行两角在南大角北龙头丨丨朝上宫】
　　半散【汉书扬雄传翕赫防霍雾集蒙合兮丨丨照烂粲以成章注丨丨照烂言其分布而光明也　又羡漫丨丨萧条数千万里外　康琴赋牢落凌厉布濩丨丨　杨载神马歌见四蹄下　张翥画马诗风鬃丨丨头怒侧一团渥洼云气墨】
</div>
    <div class="pagination">
<a href="御定骈字类编_page440.html">上一页</a><span>...</span><a href="御定骈字类编_page436.html">436</a><a href="御定骈字类编_page437.html">437</a><a href="御定骈字类编_page438.html">438</a><a href="御定骈字类编_page439.html">439</a><a href="御定骈字类编_page440.html">440</a><span class="current-page">441</span><a href="御定骈字类编_page442.html">442</a><a href="御定骈字类编_page443.html">443</a><a href="御定骈字类编_page444.html">444</a><a href="御定骈字类编_page445.html">445</a><a href="御定骈字类编_page446.html">446</a><span>...</span><a href="御定骈字类编_page442.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
