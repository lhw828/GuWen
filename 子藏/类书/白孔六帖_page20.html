<!DOCTYPE html>
<html>
<head>
    <meta charset="UTF-8">
    <title>白孔六帖 - 第 20 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 20 页/共 50 页</h1>
    <div class="content">　　权【救时贵变】法宜改度【义有随时】所贵便宜【宁辞改作】啇倍夏官【亦克用乂】汉循秦政【政亦不愆】苟废置之合宜【信防革而齐政】革故【鼎新】惟新是图【何常之有】是宜舍鲁【未可因殷】夫鲁有初【采周之旧】　孔傅奕上言【陛下拨乱反正而官名律令一用隋旧且惩沸羮者吹冷韲伤弓之鸟惊曲木况天下久苦隋暴安得不新其耳目哉改正朔易服色变律令革官名功极作乐治终制礼使民知盛徳之隆此其时也】弊法【李翰五等论琴瑟不调除仍旧之弊法】矫弊之政【张曲江集勑处分县令矫弊之政岂无所革也】弓之髙下者抑举琴瑟之不调者更张【宋齐以降继体承祧者纉绪之初政未得中改之可也如弓之髙下者抑举琴瑟之不调者更张此亦天道也賛皇公宋齐论】
　　易官吏【十二】
　　白汉文时居官长子孙以为氏【仓氏庾氏也】后公卿以下转相促急吏易政事或居官数月而退迎送交错中材茍容求全下材怀危内顾【己上王嘉上防云】尚能拜起【黄霸不欲数易官吏颍川时许丞老病聋督邮白逐之霸曰尚能拜起重聴何伤所易新吏未必贤送故迎新所贵甚奸吏因絶簿书盗财物】换县【薛宣为冯翊颍阳令薛恭本县老者以功次迁职不辨而粟邑令尹赏久在郡用事粟邑易理宣奏与恭换县数月而两县皆理】滕薛大夫【孟公绰为赵魏老则优不可以为滕薛大夫】孔易置【卢携为兵部尚书会骈将张璘破贼帝复召携以门下侍郎同平章事及失守以骈代之即按关东诸将为铎畋所任者悉易置内阿田令孜而外寄戎政扵骈与夺惟所爱恶】
　　省官【十三】
　　白审官【诗】官不必备惟其人明王立政不惟其官惟其人也　冗贠　官事不摄【管仲奢僣】损不急之官【史楚悼王用吴起为相损不急之官拊养战士】省西曺【魏志毛玠为司空丞相东曺掾请谒不行时人惮之时议欲倂省官贠咸言省柬曺太祖知之令曰日出于东月盛扵西凡人言先东东不可省遂省西曺】官省则选清而得久职并则吏简而俗静【晋王彪之议也】省吏不如省官【晋时议省州郡官吏以赴农功荀朂议曰省吏不如省官省官不如省事省事不如清心萧曺清净致画一之歌此清之本汉文垂拱几致刑措此省事也光武并合吏贠县官国邑财致一府此省官也魏太和中遣王人四出减天下吏贠正始中亦倂合郡县此省吏也今欲求之扵本则省事为先若欲省官司九寺可并于尚书兰台宜省于三府云云】孔官贵简约【傅奕曰官贵简约夏后官百不如虞氏五十周三百不如啇之百】汰去粃滓者菁华乃出【杨嗣复进门下侍郎建言使府官属多宜省帝曰无乃滞才乎对曰才者自异汰去粃滓者菁华乃出】资课太繁【吴凑累左金吾卫大将军言掌闲彍骑飞龙内园英容园禁兵诸司杂供役羊资课太繁宜有蠲省】省事不如省官【李徳裕尝谓省事不如省官省官不如省吏能简冗官诚治本也乃请罢郡县吏凡二千余贠衣冠去者皆怨】因征战艰难以省吏贠【杜佑为户部侍郎以为省用则省官乃上议曰汉光武建武中废县四百吏率十署一魏太和时分遣使者省吏贠正始合倂郡县晋太元省官七百隋开皇废郡五百贞观初省内官六百贠设官之本以治众庶故古者计人置吏不肯虗设自汉至唐因征战艰难以省吏员诚救弊之切也】辛替否上防曰【太宗陛下之祖拨乱立极得至治之体省官清吏举天下职司无虚授】存无事之官食至重之税【李吉甫方今置吏不精流品厖杂存无事之官食至重之税故生人日困冗食日滋内外官仰奉廪者无虑万贠有职局重出名异事离者甚众故财日寡而受禄多官有限而调无数九流安得不杂】官少易治【又愿诏有司博议州县有可倂倂之嵗时入仕有可停停之则吏寡易求官少易治同上】患在官繁【沈既济今日之治患在官繁不患贠少两省官自常侍諌议补阙拾遗四十贠日止两人待对缺贠二十一贠未补若谓见官不足与议则当更选其人若广聦明以収淹滞先补其阙何事官外置官】中朝官【常侍賔客十员其六贠可罢左右賛善三十员其二十贠可罢如旧制诸王未出閤官属皆不除李泌】停减吏贠【崔纵自兵兴内外官冗溢时议并省纵奏兵未息仕进者多绪在官则累迁有功而褒赏不可废也比选集乃据阙留人怨望滋结朝廷频诏録劳而诸道叙复日广若停减吏员非但承优者无官可叙亦恐序进者无路胜置矣诏可】减诸道观察判官贠之半【杨绾】执罢千四百员【李朝隐迁吏部贠外郎时政出权幸不闗两省而内授官但斜封其状付中书即宣所司朝隐执罢千四百贠怨诽讙腾朝隐泮然无避】省官之不急【陆贽五要曰省官之不急】浃日损千二百五十贠【栁仲郢会昌初累转吏部郎中时诏减官冗长者仲郢条简浃日损千二百五十员议者厌伏】复吏贠罢冗官【李泌同中书平章事初张延赏减天下吏员人情愁怨至流离死道路者泌请复之帝未从泌曰陛下欲省州县则可而吏贠不可减今州或参军署券县佐史判案所谓省官者去其冗贠非常贠也帝曰若何为冗贠对曰州防军无职事及兼试额内官者兼试自至徳以来有之比正贠三之一可悉罢帝乃许复吏贠而罢冗官】疾吏贠广【李吉甫】条件停减【陆贽奉天赦内外官有冗贠及百司不急之资委中书条件停减】补受亡限贠外置官【韦嗣立补受亡限贠外置官吏困供承官竭资奉国家大事岂甚于此】窃见诸司官贠所在委积【多者数倍近古以来未之有也多不厘务广有除拜无所禆益俸禄之费嵗钜亿万空竭府藏方今仓库空虚百姓凋弊公私损耗不可胜纪况边隅未静兵革犹兴节用爱人正在今日増官广费岂曰其时卢懐谨】宜并省其员【张延赏建言今官繁费广州县残困宜并省其贠悉収廪料粮课输京师赏战士帝许之即诏上州留上佐録事司户司兵司士各一员中县省尉京兆河南府司録判官赤县丞簿尉各省半内外始怨】
　　勤官【十四】
　　白守官废命不敬　积行累功以致爵位【诗序】夙夜在公夙夜匪懈　不可以怠　不敢怠遑　不懈于位
　　不躬不亲　靖共尔位　无日不惕【岂敢忘职】恪居官次政如农功【日夜思之朝夕行之如农之有畔畔次也】能勤有继【继功绩也】涖事惟勤　居之不倦　不敢自逸　陈力就列　夙夜惟寅钦乃攸司　智以效官【勤而涖事】不遑啓处　苟有位于
　　朝　无有不恭恪　非徳莫如勤　僶俛从事　不敢告劳　无弃物【陶侃木屑事具善政门注】孔每朝谒马上以鞭筭【刘晏毎朝谒马上以鞭筭质明从事至夜分上虽休澣不废事无闲剧即日剖决无留】所居官虽祈寒烈暑无懈容【姜确】毎入直尽夕不释仗【杜楚客为中郎将毎入直尽夕不释仗帝知而劳之】当国夙夜勤彊【房龄当国夙夜勤彊任公竭节】天性勤吏职【王播天性勤吏职毎视簿领纷积于前人所不堪者播反用为乐】清勤不懈【牛仙客河西节度使王君防召为判官萧嵩代节度复委以军政仙客清勤不懈】勤揔吏职【吕諲哥舒翰节度河西表度支判官勤揔吏职诸僚或出防諲独頽然据案钩视簿最翰益亲之】吏不堪其劳而已益恭【班宏清防勤力晨入官署夕而出吏不堪其劳而已益恭】政勤清【吴凑徳宗初出为福建观察使政勤清美誉四腾】虽细务皆身亲其劳久益彊力【奚陟迁中书舍人虽细务皆身亲其劳久益彊力人以为难】昼夜不寐【五代敬翔从太祖用兵尽心勤劳昼夜不寐自言惟马上乃得休息】不敢旷其职【韩愈争臣论孔子尝为委吏矣尝为乗田矣亦不敢旷其职必曰会计当而已矣必曰牛羊遂而已矣若阳子之禄秩不为卑且贫章章明矣而如此其可乎哉】带星以自勤【何士乂可使从政然能带星以自勤则缓急劳逸之间必使适宜而会理矣白氏制】勤恪莅官【元禛陆贽戒风俗文居省寺者不能以勤恪莅官而务求简易】知更雀【裴耀卿夜决狱讼常养一雀毎更輙鸣裴呼为知更雀天寳遗事】以勤国事【萧俛佐吾为理以勤国事是用正命为选部尚书而冠六卿统百职白居易萧俛制】儒学虽优亦勤吏事【王彦威拜戸部侍郎儒学虽优亦勤吏事旧史】
　　守官【十五】
　　白台骀能业其官【传】一日失职则死及　守道不如守官【齐侯田招虞人以旌不进仲尼曰守道不如守官注君招当往道之常也非物不进官之物也】介于石【易】其静也专　立不易方　思不出其位　各守尔典　靖共尔位　职思其忧　各司其局　见死不更其守　虽有挈瓶之智　守不假器　不为利謟　官脩其方【农宿其业】食焉不避其难【子路】当官而行　守官废命不敬【城蒲与屈左传】出纳之吝谓之有司　庖人虽不治庖祝史不越樽俎而代之【荘子】头可得【汉书殿中夜有恠羣臣皆惊霍光恐有变召尚书符玺郎欲収取玺郎不肯授光光欲夺之郎按劒曰臣头可得玺不可得明日光赏之】问喘牛【丙吉不问杀人而问喘牛曰杀人京兆尹长安令之所职方今少阳用事牛未宜喘宰相职调隂阳所当忧也】陈平不对农狱【上问绛侯周勃一嵗入粟决狱几何周勃不能对汗流问陈平平对曰入粟当问搜粟都尉决狱问廷尉臣职上佐天子调隂阳下使四方得其所】刺史不察黄绶【朱博为兾州刺史人遮道言事博曰若言丞尉当诣郡守刺史不察黄绶】　孔檄取资粮不与【穆宁佐盐铁转运李光弼屯徐州饷不至檄取资粮不与光弼怒召宁欲杀之宁见光弼执其手谢曰吾固知不可聊与君议尔时重其能守官】死职【栁公绰拜京兆尹方赴府有神防校乗马不避者即时榜死帝怒其专杀公绰曰此非独试臣乃轻陛下法帝曰既死不以闻可乎公绰曰臣不当奏在市死职金吾在坊死职左右廵使帝乃解】守正行法【徐有功为左肃政台侍御史辞曰臣闻鹿走山林而命系庖厨者势固自然陛下以法官用臣臣守正行法必坐此死矣后固授之】帝嘉其守【许孟容拜礼部贠外郎公主子求补崇文生者孟容固谓不可主诉之帝问状以着令对帝嘉其守】自劾执法不称【独孤用晦迁御史中丞会殿中王源植贬官用晦直其枉书五上不报即自劾执法不称愿罢官去】朝廷嘉其守【桞仲郢迁侍御史有禁卒诬里人斫父墓栢树杀之吏以专杀论而中尉防免其死右补阙蒋系争不省仲郢监罚执曰贼不死是乱典别有诏御史萧杰监之杰复争遂独诏京兆杖杀之不监朝廷嘉其守】居职持法【不阿权要周彬野史】守道【不如守官臣职载笔君举必书禇遂良】辞以越局【卢承庆迁民部侍郎太宗寻令检校兵部侍郎仍知五品选事承庆辞曰选事职在尚书臣今掌之便是越局太宗不许之】夫皮冠者【是虞人之物也物者道之凖也守其物由其凖而后其道存焉苟舍之是失道也桞宗元守道论】古者居其位【思死其官可易而失之哉】在上不为抗在下不为损【天人者不为不仁函人者不为仁率其职司其局交相致以全其公也同上】太学生谒急后报可【仁杰曰人君惟生杀柄不以假人至簿书期会宜责有司尚书省不决事左右丞不勾杖左右丞相不判徒况天子乎太学徒取告丞簿职耳本传】君子居其位【则思死其官韩文】
　　旷官【十六】
　　白守官废命不敬　一日失职则死及之　弃命废职尸禄【素餐】羲和湎淫废时乱日【废厥职尸厥官罔闻知】叛官离次
　　【以干先王之诛】以速官谤　怠慢　不能治官【敢頼宠乎】失政不立王事无旷　怠于其位　失官不食　且昧恪居【宜科】
　　【懈位】怠事　慢官【速戾】既不治庖【宜科出】苟忘恤纬【是谓拂经】出柙毁椟【虎兕出扵柙玉毁于椟中是谁之过与】废事【慢易】葬以士礼【礼曰大夫废其事终身不仕死以士礼葬之】不司其局百官废职服大刑【礼】官坏【礼】官失【其守】日食不书朔与日官之失也【左传】惰慢【礼】莅事不敬非孝也【礼】率职有怠　官邪【百事滋昏由官邪也】阙而无罪　苟不恭乎乃职【必速戻于厥躬】苟弃命于废官【则有常而无赦】不能承式【何以守官】临事有亏则思移过【夫斯不请诳合当辜】慢官之后徒告阙供【临事之前胡不申请】左不攻于左汝不恭命　都家之理有不及者【周礼朝大夫掌都家之理注都家王子弟也天子之事当施于都家者使知而行之凡都家之理有不及者诛其朝大夫在军旅则诛有司不及谓有稽殿者也】满百【汉陈遵为掾不治曺事数废被谪主者报曰陈掾今日以某事谪遵曰满百乃相闻故事谪满百者斥】曺参为相不事事【不事丞相之事】沉职【沉滞不举】备位【言无职事】具臣　充位【张汤为御史大夫毎奏事日旰天子忘食事皆决于汤丞相充位而已】州县之职徒劳人耳　日饮醇酒【曺参】终日清谭【王夷甫为元城令终日清谭县务亦理】养名逋事【具怠惰门注】孔有司弛堕【韦温谏比诏下阅月有司弛堕不力正可黜慢官惩不恪怿可任者缮完之则吏举职事归正矣】妨职【吕才东臯子集序除六合丞笃于酒德颇妨职务】簿书棼如丝胥吏沸如糜【皇甫湜吉州刺史防记下车之初亲簿书簿书棼如丝视胥吏胥吏沸如糜召诘其官皆眊然如酲登进其民皆薾然而疲】官曺虚设【陆长源上宰相书兵部无戎帐户部无版图虞水不管山川金仓不司钱谷光禄不供酒卫尉不供幕秘书不校勘著作不修撰官曺虗设俸禄相请】小大闲剧之殊【陆贽奏议职事虽有小大闲剧之殊而俱不可旷缺者盖备于时而用尔】得其人则公务克修非其人则厥官如旷【官旷则事废事废则太残渐至陵迟萧至忠论鬻爵】近侍要官多居美爵【切见宰相及近侍要官子弟多居美爵此盖势要亲戚罕有才艺逓相嘱托虚践官荣诗云东人之子职劳不赉西人之子粲粲衣服私人之子百寮是试或以其酒不以其浆鞙鞙佩璲不以其长此言王政不平众官废职私家之子列试于防班非其人徒长其饰佩上】御史出都【旧史韦思谦授监察御史谓人曰御史出都若不揺动山岳震耀州县是谓旷职尔】
　　弃官【十七】
　　白弃官则族无所庇【传宋公孙荡】不仕无义【君子之仕行其义也】归去来【陶潜为彭泽令曰今日不能为五斗粟折腰扵乡里小儿乃弃官作归去来】雌伏【东观汉记赵温子柔为京兆郡丞叹曰大丈夫当为雄飞焉能雌防遂弃官而去】命驾适意【世说张翰字季鹰为齐王东曺掾在洛阳见秋风起因思江南菰菜羮鲈鱼鲙曰人生所贵适意何能羁宦数千里以邀名爵乃命驾东归】解印　咏风【陶潜事】难进易退【君子】三揖而进　一辞而退【君子】奉身以退【量力而行】陈力就列不能者止　不事王侯髙尚其事　逃禄【文子】恶郡守【后汉檀敷防成令以郡守非其人乃弃官】投传【周景辟陈蕃为别驾以諌不合投传去】不乐为吏【枚乗为农都尉不乐为吏去官客防梁】三纲絶【后汉逢萌字子庆见王莽杀子宇曰三纲絶矣不去祸及乃解冠挂东都门而归也】池中龙种【襄阳记庞徳公子奂字世文晋大康中为防牱太守去官归郷居白沙里乡人宗敬之相语曰我家池中龙种来里中化其徳譲少壮皆代老者担】行意【君行制臣行意】拯人【后汉党锢事下诏捕范滂督邮吴导至县抱书闭阁伏牀而泣滂闻之曰此必为我也即自诣狱县令郭揖大惊出解印引出俱去曰天下事大矣子何为在此曰滂死则祸塞何敢以罪累君】又【巴肃坐党自载诣县县令见肃入閤解印绶欲俱去肃曰人臣有谋不隐有罪不怨遂被害刺史贾琮刻石记之】长吏有嫌【晋陶侃士衡补武署令与太守吕岳有嫌弃官而归】不之官【后汉杨伦以諌不合出补常山主簿病不之官司催促伦上防曰有留死一尺无北行一寸徴诣廷尉诏原之】毋杖【世说王经彦纬为江夏守曺爽附绢三十疋令交市于吴经不发书弃官归毋以经典兵马而擅去官对送使杖五十爽闻不复加罪】免冠【贡禹少翁为河南令以贼事为府官所责免冠谢禹曰冠一免岂可复冠耶遂去官也】不过六百石【汉邴汉兄子曼容为官不过六百石輙自免去】奉遗戒【王吉尝坐昌邑王被刑戒子孙无为王国吏及子骏迁赵内史遂免官归】不及政事【闵仲叔应司徒侯霸之辟既至不及政事仲叔曰辟而不问是失人也投劾云云】投版【范滂孟博为光禄主事执公仪见光禄勲陈蕃蕃不止之滂恨投版弃官郭林宗闻而譲蕃】诰誓【王羲之逸少会稽人称疾去官于父母前自誓曰今后敢逾此心贪冒苟进是无尊而不子也】孔弃官隐武宁山【桞浑累迁衢州司马后弃官隐武宁山】灌畦掇薪【元结父延祖不仕年过四十亲娅彊劝之再调舂陵丞輙弃官去曰人生衣食可适饥饱不宜复有所须毎灌畦掇薪以为有生之役过此吾不思也】母羸老未及迎而病【林賛仕为福唐尉母羸老未及迎而病賛弃官还】酣美酒【王绩太乐署史焦革家善醸绩求为丞革死妻送酒不絶嵗余又死绩曰天不使我酣美酒邪弃官去】徒歩归乡里【贺知章肃宗为太子知章迁賔客授秘书监而左补阙薛令之兼侍读时东宫官积年不迁令之书壁望礼之薄帝见复题聴自安令之即弃官徒歩归鄊里】轻舟夜遁【吕才东臯子王绩集序天下乱藩部法严屡被劾君叹曰罗网髙悬去将安所遂出所受俸钱积于县城门前托以风疾轻舟夜遁】耻为王府属【郝处俊转滕王友耻为王府属弃官去】负薪采橡栗【杜甫为华州司功防军关辅饥輙弃官去客秦州负薪采橡栗自给】疾其奸【萧存张滂主财赋辟留务京师时裴延龄与滂不叶存疾其奸去官】不得意【韦正贯为单父尉不得意弃官去】放情事外【武元衡为华原令时畿辅有镇军督将恃恩矜功者多挠吏民元衡苦之乃称病去官放情事外沉浮防咏者久之徳宗知其才召授比部贠外郎旧史】刺史不礼【刘幽求制科中第调阆中尉刺史不礼弃官去】李思训【为江都令武后多杀宗室思训弃官去中宗复位以耆旧擢宗正卿】归养【杨播举进士退求志宗召拜諌议大夫弃官归养肃宗即家拜散骑常侍】杜门絶人事【赵光逢昭宗时为御史中丞以世乱弃官洛阳杜门絶人事者五六年】
　　拜官【十八】
　　白爱君之禄　宠光　宠命　君命　吾又宠秩之【传】得禄　禄在其中　拜于家　即拜【汉张敞亡命兾州贼起上使即家召敞拜兾州刺史】又【哀帝即楚拜龚舍为太山太守使者请舎至县拜受印绶舎曰云云遂于家受诏便道之官也】又【阮孚转吏部尚书领东海王师称疾不拜诏就家用之郗鉴以为非礼帝曰就家用之诚快不尔便废才也】冒雨拜【王雅茂逹将拜太子少傅遇雨请以繖入王恂不许用冒雨而拜】孔拜起居郎【沈佺期稍迁台州録事参军事入计得召见拜起居郎兼修文舘直学士】自草茅擢拾遗【旧史崔羣隐居明陵以节操闻韦夏卿荐羣征拜左拾遗迁侍御史充入蕃使判官羣奏曰陛下即位二十年自草泽擢臣为拾遗是难其进也以二十年难进之臣用为判官一何易也】非其好【东臯集序独歩当时及为正字端簮理笏非其好也】拜左赞善【白乐天拜左赞善请亟捕盗宰相不恱】若得吏部之职则拜【陆贽请荐举属吏状宋朝以蔡廓为吏部尚书先使人谓宰相徐羡之曰若得行吏部之职则拜不然则否羡之答曰黄散以下悉以委之廓犹愤恚以为失职遂不之官是则黄门散骑侍郎皆由吏部选授不必朝廷列位尽合东在台司此其明验也】卢质【荘宗即位欲以质为相质性踈逸不欲任责因固辞不拜五代】以吏最拜长安令【薛苹】
　　辞官【十九】
　　白奉身而退　善为我辞【季氏使闵子骞为费宰子骞曰善为我辞焉】陈力就列不能者止　知止不殆　灌园【于陵子辞三公为人灌园】乞骸骨【汉平当为丞相病笃上书乞骸骨上使尚书杜延年赐安车养牛一上尊酒十石曰君其勉就医药】又杜延年【赐安车驷马罢就第】又韦贤【为丞相老病又韦贤赐金百斤罢加赐第一品丞相致仕自贤始】遗失【后汉世祖彊起张湛为司徒湛至朝堂失溲因自谢病而止】刘矫有髙节以叔父未得仕进絶州郡之命【魏志】让封【魏田畴子泰袭祖封侯让不受有司劾畴狠愎苟立小絜宜加刑钟繇议宜勿夺志】又韦成佯狂【譲封以避兄】冶廑辞卿【传周遄冶厪纳卫侯卫侯以为卿周冶既服将命周遄先入及门遇疾而卒冶厪辞卿注见遄死故也】重茧鲜食【防子冯辞令尹重茧衣裘鲜食而寝楚子使医视曰瘠则甚矣而血气未动言无疾也乃免】敢辱髙位以速官谤【传齐使敬仲为卿曰羇旅之臣幸免获戾敢辱髙位云云】投檄【汉崔篆以明经徴诣公车太保甄丰举为歩兵校尉篆辞曰吾闻伐国不问仁人战阵不访士此举奚为至哉投檄而归】臣行意【范蠡辞官曰君行令臣行意乃扁舟泛五湖】辞外官【萧望之长倩拜平原守上防曰陛下谏官补郡吏所谓忧末而忘本】又黄香为尚书令【迁东郡守上防曰典郡才非堪愿留备冗贠督责小职复为尚书令】不许辞【晋卞壶望之为尚书令时召乐谟为郡中正庾怡为廷尉评二人告称父命不就壸奏一切班下不得以私譲为永制二子不得已就之】辞大【周处子隐除楚内史未行徴拜散骑常侍处子辞大不辞小遂之楚】辞官得罪【蔡谟上防以疾病乞骸骨上司徒印绶章二十余上穆帝临轩遣使徴谟陈病笃曰有公族穆子之疾寝伏待罪自旦及申公卿奏谟慢免为庶人】视子疾【陆讷言为吏部尚书以爱子长生有疾求解官营视诏许之】避举主【后汉刘陶子竒迁尚书以所举主为尚书不可齐列乞就冗散拜侍中】避功臣【杜诗公君为南阳欲降避功臣上防曰冝虚数郡待振旅之臣臣非宜所愿受小职】讳同【王舒处明父名会舒拜会稽内史舒上防乞换他郡朝廷议以字同音异舒又陈辞于是改会为郐不得已而行之】同名【江统为中郎选司以綂叔春为宜春令统因上防曰云云但以职位之众士人殷繁使至受官而令佐吏不得称子孙不得言朝廷从之】官不屑就　辞合善为　匪念恪居　徒思智免孔谢病归【温大雅父君攸入隋为泗州司马见朝政不纲谢病归】累表辞位【魏徴进郑国公累表辞位】不谋于家【李日知拜侍中先天元年罢为刑部尚书屡乞骸骨许之日知将有请不谋于家归乃治行妻惊曰产利空空何辞之日知曰仕至此已过吾分人亦何厌之有若厌于心无日而足也】子文避禄谓之逃死冶厪辞卿廹于惧祸【一品制集譲官表】终制就职【苏颋遭父防起为工部侍郎辞不拜】不以吏部之子妄推荐【陆象先吉顼为吏部擢洛阳尉元方时亦为吏部固辞不敢当顼曰才望髙雅非常流所及实不以吏部之子妄推荐也】
　　换官【二十　择官　不择官附】
　　白薛宣【为冯翊颍阳多盗贼令薛恭未尝治民职不辨粟邑县小人谨朴易理令尹赏有才宣奏赏与恭换县旬月间两县皆理曰公绰优于赵魏】毌丘俭【魏志俭为镇南将军豫州刺史诸葛诞东关不利乃令诞俭对换诞为豫州俭为扬州】不择官【吴志孙防从容与吕范曰将军士众日盛纲纪犹有不理愿蹔领都督为将军部分之防曰子衡已有大众立功于外岂宜复屈小职知军中细碎范曰今托将军欲以官犹同舟渉海此亦范之计非但将军防笑范出释褠着袴褶执鞭诣阁下啓事自称领都督防乃委以众事威禁大行】又晋禇裒【谓李充曰能屈作一小县否充曰穷猿犇林岂暇择木遂作剡县】子路曰家贫亲老不择禄而仕　捧檄【毛义事亲孝张奉慕其名往之会州檄至以义守令义捧檄入喜见顔色奉以是贱之后乃悟曰为亲故也】辞大就小【葛洪稚川迁散骑常侍领大著作不就以年老欲錬丹祈遐寿闻交趾出丹砂求为勾漏令帝以其资髙不许洪曰非欲荣以有丹砂故耳帝从之】阮籍求为歩兵校尉【闻歩兵厨有贮酒三百斛乃求之也】孔母不肯去乡里【张九龄出为兾州刺史以母不肯去乡里换授洪州都督】父嫌名【韦聿迁秘书郎以父嫌名换太子司议郎】两换其职【常衮以崔祐甫刚直因议羣臣防服不同衮上言祐甫率情变礼轻议国典自中书舍人谪为潮州刺史是时中书令郭子仪检校司空平章事朱泚名是宰相当署制勑至于宻勿之议则莫待闻时徳宗践祚未旬日居不言之中衮循旧事代署二人之名进贬祐甫出子仪及泚皆表明祐甫不当贬谪上曰向言可谪今言非罪何也二人皆奏实不尝有谪之言徳宗大骇罢为河南少尹以祐甫为门下侍郎平章事两换其职旧史】无替字人之术【元禛吉旼诰京兆尹季同以旼有干蛊之称流闻于西遂其换县之求无替字人之术】谒宰相请移散官【杜羔元和中为万年令许季同为长安令京兆尹元义方责租赋不时将系之羔等辨列尤苦尹不为纵羔乃谒宰相请移散官宪宗遣使问状具对府政苛细力不堪奉诏皆免官夺尹三月俸议者以羔为直】
　　属吏【二十一】
　　白马曹【见人部纵逸门】统摄【綂属摄寮】寮吏【长吏下列下位资事】名参下吏【职外台】入被【光逸为博昌小吏县令使逸送客遇寒雨沾湿冻还遇令不在遂解衣入令被中令还怒将加刑逸曰若不蹔温必冻死岂惜一被而杀一人故不疑令竒而释之】登车【王徽之子猷为桓冲骑兵防军冲问职事曰似马曺从行遇雨下马跳入冲车曰岂独擅一车邪】怒不谒【殷仲文选东阳太守何无忌甚重之东阳无忌所统许便道修谒无忌钦迟之仲文失志恍惚遂不过府无忌以为薄已大怒遂中伤之】踞见【后汉沈景拜河间孝王相谒王王不正服箕踞殿上侍郎賛拜景不为礼问王所在虎贲曰是非王耶景曰不正服与民何别】恐伤【郑当时未尝名吏与官属言若恐伤之】役使【盖寛饶次公左迁卫司马光时拜谒卫官常为繇使市买寛饶遂按旧令揖官属不受私拊循士卒甚有恩民戴之】迎送【孔奋君鱼为姑臧令太守梁竦未尝待以官属之礼常迎于大门引入见其母也】师友【严诩为颍川与掾吏为师友】如賔【孙寳子严为京兆尹故吏侯文不肯仕寳以恩礼请文署为掾进见如賔礼】拜起【朱博为琅琊守门下掾贡还耆儒拜起舒遟博出教主簿云贡不习吏礼主簿且教拜起】面折长官【郅恽君章太守欧阳歙请为功曺汝南旧俗十月飨食百里内县以牛酒到府临飨礼毕歙教曰西郡督邮繇延天资忠贞云云欲显于朝恽于下坐愀然前曰司正举觥以君罪谢今案延资性贪鄙外方内圆云云明府以恶为善恽敢再拜奉觥歙慙曰敬受觥惮疾去也】善事官长【任延长孙为武威守帝戒曰善事官长无失名誉延曰忠臣不和和臣不忠上下雷同非陛下之福帝曰善】买牛不与【后汉朱晖文季为郡吏太守阮况欲市牛晖不从及况卒晖厚赠送曰前有所求不与不敢以货污君徳也】孔日夕议事【韩偓请逐李彦弼彦弼譛偓及令狐涣漏禁省语帝曰卿有官属日夕议事奈何不欲我见学士耶】主书【杨炎与卢杞在中书同秉政卢杞宻啓主书过咎逐之炎曰主书吾局吏也吾当自治之柰何相侵耶】诸使辟署【赵憬诸使辟署务得才以重府望能否已试则引而置之朝无俾久滞帝皆然之】杨于陵【为句容主簿待韩滉节制金陵滉性刚严少所接与及于陵以属吏谒谢滉甚竒之竟以女妻于陵旧史】镜湖秦望之游【元禛为浙东观察使会稽山水竒秀祯所辟幕职皆当时文士而镜湖秦望之游月三四焉副使窦巩海内诗名与禛酬唱最多至今称兰亭絶唱】天下闻其名争欲取以为属【权臯安禄山籍其名表为蓟尉禄山且叛以其猜虐不可谏欲行虑祸及亲天寳十四载使献俘京师还过福昌尉仲謩謩妻臯妹也宻约以召之謩来臯阳喑直视謩而暝謩为尽哀自唅敛之臯逸去人无知者吏以诏召臯母母谓实死恸哭感行路故禄山不之虞归其母臯潜于淇门奉侍昼夜南犇客临淮为驿亭保以诇北方既度江而禄山反天下闻其名争欲取以为属】见属吏輙先拜【李元素为御史大夫内望作宰相久之不见用则谢賔客曰无以官散外我见属吏輙先拜人人失望】委成于参佐【张靖充卢龙节度使委成于参佐官属轻侻酣肆夜归烛火满街前后呵止其诟责士皆曰反虏】韦雍张宗厚【又不通大体复刻军赐专以法根治之是夕军乱同上】
　　同官【二十二】
　　白同官为寮吾常同寮敢不尽心　聨事【同上】分职分司僚友【司官】官分　聨属　聨职　同班相防【国语臧文仲】不
　　交言【汉阳偏仁辟司徒桓虞府府掾有宋章贪奢不法仁终不与交言同席也】同台郎表取罪【后汉雷义同台郎坐事当居罪刑义黙然自表取其罪】代还钱【陈重有同舍郎负息钱重宻以钱还】疑盗绛【陈重同舍郎亡绛疑重所取重不自分明乃市绛偿之后误持者归绛其事乃显】疑盗金【直不疑为郎告归同舍郎亡金意不疑盗之不疑不自明买金偿之后误持去者来乃明】近不偪同【魏伐】及尔同僚【诗】并肩事主【汉】孔同位不相假【萧嵩进中书令裴光庭卒帝委嵩怿相嵩推韩休及休同位峭直不相假至校曲直帝前】萧王竝位【萧遘同平章事始王铎主贡举而得遘及是与铎竝位铎年老尝入对踣殿中遘掖起之帝喜曰遘善事长大臣和予之幸也遘曰不止以长乃铎门生帝笑谓曰铎选士朕选宰相卿无负我遘顿谢】聨署【归登为右拾遗同列有所諌正輙聨署无所回讳】郎家二贤【郎余令授霍王元轨府参军事从父知年亦为王友元轨毎曰郎家二贤皆入府不意培塿而松栢为林也】聨舍【敬晦进士及第辟山南东道节度府与马曙聮舍于是师不政法制陵頽曙引所吏廷责之吏负兼军职不引咎走防诸府牙将旦十軰方杂语以申吏枉晦譲诸军将曰吏冒军名公等不能诘反引与为伍奈何众愧谢阖府咨美】多君子寮【留守无事多君子寮韩文】同服官僚【同上】同舍【窦参为人矜严同舍当夕直参代之新史】防虎俱为相属【陆长源以旧徳为宣武行军司马韩愈为廵官或讥其年旧相逺愈曰大防老鼠俱为十二相属何怪之有李肇国史补】齐名【韦元甫初任滑州白马尉采访使韦陟深器之奏充支使与同莫判官贠锡齐名元甫精于简牍锡详于讯覆陟推诚待之时谓贠推韦状旧史】聨曺结绶【权徳舆唱和诗序贞元元和间为渭州尉聨曺结绶相视莫逆】同寮【窦参为万年尉时同寮有直官曺者将夕闻亲疾请参代之防狱囚亡走京兆尹按直簿将奏参请曰彼以不及状谒参代之宜当罪坐贬江夏尉人多义之旧史】
　　故吏【二十三】
　　白任安【汉卫青日衰霍去病益贵门下故人多事去病唯任安不去】避席【汉田蚡起为寿人皆避席魏其侯为寿故吏賔客避席余皆半席】戎首【世说向雄为河南郡掾公事不毕太守刘淮笞之后俱在朝不相往来晋武令复君臣之好雄曰臣于河内不为戎首何好之有帝从之】见泣【桓年七嵗服终州府文武吏辞其叔父冲抚曰此汝家故吏涕泣被靣】同升【胡广伯始凡七为三公故曰陈蕃李咸并为三司毎朝会蕃等常称疾避广时人荣之见本传】马駃【蜀阳洪为蜀郡时书佐何祗数年后为广汉太守毎朝会祗次洪朝洪曰君马何駃祗曰故吏不敢駃但明府未着鞭也】孔病召故吏【桞公绰以病授兵部尚书不任朝请忽顾左右召故吏韦长众谓属诿以家事及长至乃曰为我白宰相徐州专杀李聴亲吏非用髙瑀不能安因瞑目不复语】蜂附蚁合【大抵当隆赫柄用而蜂附蚁合喣喣趄趄便僻匍匐以非乎人而售乎已若是者一旦势异则电防飚逝不为门下用矣栁宗元与顾中书书】按杜黄裳故吏【杜黄裳卒后数年御史劾奏黄裳纳邠宁节度髙崇文钱四万五千缗按故吏吴凭及黄裳子载辞服帝念旧功但流凭昭州原载不问】一切不问【李宗闵凡不附己者指以为朋党皆逐去之人人骇栗连月雺晦帝乃诏宗闵徳裕姻家门生故吏自今一切不问所以慰安中外】立石岘山【韩思复卒后故吏卢僎邑人孟浩然立石岘山】














　　白孔六帖卷四十一
<子部,类书类,白孔六帖>
　　钦定四库全书
　　白孔六帖卷四十二　　唐　白居易　原本
　　宋　孔　传　续撰
　　摄官【一】　　　　　侵官【二】
　　离局【三】　　　　　滥官【四】
　　卖官爵【五】　　　　诈称官【六】
　　巧官【七】　　　　　胥吏【八】
　　申牒文书【九】　　　才称职【十】
　　才过职【十一】　　　不称职【十二】
　　愼择【十三】　　　　未能爲政【十四】
　　俸禄【十五】　　　　世禄【十六】
　　禄不兼利【十七】　　寛猛相济【十八】
　　替代【十九】
　　摄官【一】
　　白名器不可假人　官事不摄【管仲奢僣】士防摄右【晋文公城濮之役舟之侨先归士会摄右】叔鱼摄理【晋邢侯与雍子争鄐田士景伯如楚叔鱼摄理理狱官】摄官承乏　供二【卫侯将会使祝佗从辞曰臣展四体以率旧职犹惧不给而烦刑书若又摄官招大罪也承乏谓兼二职也】拜眞【眞受也】兼人之职　不贰事【礼】将效一官【敢有二事】摄政【孔子爲司寇摄政七日诛少正卯】兼二事【传沈诸梁兼二事二事谓令尹司马也】假器孔停天下摄官【刘晏时经费不充停天下摄官独租庸得补署积数百人皆新进敏锐尽当时之选趣督倚办故能成功】摄官升山【张九龄】署吏摄百司繁而不纲【杜佑始度支啬用度多佑以署吏摄百司繁而不纲佑以营缮还将作本炭归司农练染还少府职务简修】兼摄行军长史【李靖陈图萧铣十防有诏拜靖行军揔管兼摄孝恭行军长史】募官摄府县【崔光逺元宗西狩诏留光逺爲京兆尹西京留守采访使乗舆已出都人乱入左藏大盈库争辇财珍光逺募官摄府县随阖宫阙斩数十人乃定】地贫俸薄【潞磁等四州县令録事参军地贫俸薄无人愿请多是假摄李德裕会昌一品制集】择文武摄台省官【李晟择文武摄台省官以俟乗舆】何摄爲【李巨授陈留谯郡太守摄御史大夫明日谢帝惊曰何摄爲即诏御史大夫】韦相摄卫【岭南异物志韦执谊贬崔州司户刺史闵其羁旅乃举前件官在朝廷颇谙公事幸其佐理勿惮糜费请参韦相摄卫】
　　侵官【二】
　　白侵官冒也　一失其位　不谋其政　君子思不出其位　各有司存　思难不越官信也　君子行无越思守不假器【絜瓶难假】不能恤纬【传嫠不恤其纬而忧宗周之殒】焉用代庖【庄子庖人虽不理庖尸祝不越樽爼而代之】兼人之智【出位之思】侵冒【越思】各恭乃位　出则有尤【如冒厥官过犹不及】不贰事不移官【礼】各司其局虽则奉公【且爲出位】行茍越思【动而生悔】代斵　易而生乱【过则】
　　【有刑】将效一官【敢有二事】茍越思于乃职【必速戾于厥躬】律【诸越司侵职者杖七十议曰设官分职各有司存越其本司侵人职掌当杖之也】孔不敢侵官【魏謩帝勅謩曰事有不当毋嫌论奏謩对臣顷爲谏官故得有所陈今则记言动不敢侵官】设官各以其事治【杜淹建言诸司文案稽期请以御史检按太宗以问防射封伦伦曰设官各以其事治御史劾不法而索按求疵是大苛且侵官淹黙然】相侵【杨炎旧制中书舍人分押尚书六曹以平奏报开元初废其职卢杞请复之炎固以爲不可杞益怒又宻啓主书过咎逐之炎曰主书吾局吏也吾当自治之奈何相侵邪】嫌其出位【白居易拜左賛善大夫是时盗杀武元衡京师震扰居易首上防请亟捕贼刷朝廷耻以必得爲期宰相嫌其出位不恱】知五品选【卢承庆检校兵部侍郎知五品选辞曰选事在尚书臣掌之爲出位帝不许曰朕信卿卿何不自信】
　　离局【三】
　　白失官慢也离局奸也一失其位宠名皆弃　臣之失职常刑无赦　一日失职则死及之　叛官离次遐弃厥司　慢官慢易　既忘恤纬【是不理庖】各司其局【礼】各扬其职【扬举】废职服刑云云【由官邪也】尔尔【则死及之】阙擅去官【吉茂同产兄黄爲长陵令时禁长吏阙擅去黄闻司徒赵温薨以故吏违科犇防司钟繇收伏法】征书未至擅去【石崇爲荆州征爲大司农以征书未至擅去官免之】旬日还【阮籍爲束平相到郡法令清简旬日却乗驴还】出界【晋郭弈爲野王令羊祜过之遂送祜出界数百里坐此免官】离军营求免【后汉皇甫规威明爲渡辽将军欲退身数上病不许友人王旻防还规越界迎因令客宻告并州刺史胡芳奏芳曰威明欲避第故耳吾当爲朝廷爱才何能申此子计遂不问也】孔不乐职辄去【张建封湖南观察使韦之晋辟署参谋授左清道兵曹参军不乐职辄去】疾其奸【萧存张滂主财赋辟存留务京师裴延龄与滂不叶存疾其奸去官】
　　滥官【四】
　　白烂羊【后汉更始官爵皆贾竖羣小语曰灶下养中郎将烂羊胃骑都尉烂羊头封公侯】鸿都【后汉灵帝好学祭酒乐松贾护多引无行趍势之徒并待诏鸿都门士君子皆深耻之】貂不足狗尾续【晋赵王伦篡位同谋者越阶次奴卒厮役亦加爵位毎会貂蝉盈坐时人语曰貂不足狗尾续】乐公乐卿【汉武时国用耗竭有司请卖爵置赏官名曰武功爵得至乐公乐卿者朝位从九品加乐者别正卿人十九爵二十爵至乐卿食公卿禄而无二也】孔斜封官【安乐与太平等七公主皆开府而主府官属尤滥皆出屠贩纳赀售官降墨勑斜封授之故号斜封官】韩琬言仕路太广【故弃农商而趋之一夫耕一妇蚕衣食百人欲储蓄有余安可得乎】胥史滥章韨【张九龄帝封泰山张说多引两省録事主书及所亲摄官升山超阶至九品九龄当草诏谓说曰官爵者天下之公器先德望后劳旧今登封告成千载之絶典而清流隔于殊恩胥史乃滥章韨恐制出四方失望既而果得谤】倡优授官【魏元忠陈郡男子袁楚客以书规之唯名与器不可以假人故曰天工人其代之夫代天非材不可也代非其人必失天意失天意而无患祸未之有也今倡优之辈因耳目之好遂授以官非轻朝廷乱正法邪人君无私私怒害物私赏费财况私人以官乎】优人擢将军【曹确优人李可及擢爲威卫将军确曰太宗着令文武官六百四十三谓房龄曰朕设此待天下之贤人士工商杂流假使拔出等夷正当厚给以财不可假以官与贤者比肩立同坐食也文宗欲以乐工尉遟璋爲王府掾窦洵直固争卒授光州长史今而位将军不可帝不听】分职建官不可以滥【李峤在吏部时隂欲借时望复宰相乃奏置员外官数千既吏众猥府库虚耗乃上书归咎于时因盖前非曰分职建官不可以滥传曰官不必备惟其人自帝室中兴以不谨爵赏爲惠冒级躐阶朝陞夕改正阙不给加以员外内则府库爲殚外则黎庶害非求贤助给之道也】台阁之内朱紫盈满【萧至忠同平章事上防陈时政曰今列位已广冗员复倍陛下降不赀之泽近戚有无涯之请台阁之内朱紫盈满官秩益轻恩赏弥数】舞胡致位五品【鸣玉曳组趋驰廊庑非贻则子孙之道也李纲谏防】白版侯【朝野佥载武后时封侯者众铸印不供至有白版侯者焉】委事受权【袁楚客规魏元忠阉竪者给宫掖扫除事古以奴畜之中古以来大道乖防防贤哲亲近习乃委之以事受之以权故竪刁乱齐伊戾败宋君侧之人众所畏惧所谓鹰头之蝇庙垣之鼠者也今大君中兴独有阉竖坐升班秩既无正阙率受员外乃盈千人绾青紫耗府库】献【陆贽幸梁有献者帝嘉其意欲授以试官贽曰爵禄者天下公器不可轻也今献一器果一盛则受之彼忘躯者有以相谓矣曰吾之躯命乃同果草木也若草木然人何劝焉】内外盈溢至无听事以居当时谓之三无坐处【选举志中宗时韦后及太平安乐公主等用事于侧门降墨勑斜封受官号斜封官凡数千员内外盈溢至无听事以居当时谓之三无坐处言宰相御史及员外郎也】今取士多且滥【刘祥知选事上防陈六事一曰今取士多且滥入流岁千四百多也杂色入流未始铨汰滥也故共务者善人少恶人多臣谓应杂色进者切责有司试判爲四等第一付吏部二付兵部三付主爵四付司勲若坐负当责虽经赦仍配三司不者还本贯则官不杂矣】比年不加简择【京官坐负及声称下者乃典州吏部年高不善刀笔者乃拟县朝轻用人何以治国愿加汰择韦嗣立】员外置官数倍正阙【曹署典吏困于发事管府仓储竭于资俸同上论官滥防】麒麟楦【唐杨炯毎呼朝士爲麒麟楦或问之曰今假弄麒麟者必修饰其形覆之驴上宛然异物及去其皮还是驴尔无德而朱紫何以异是张鷟朝野佥载】补阙连车载【武后时官滥谣曰补阙连车载拾遗平斗量欋椎侍御史椀脱校书郎云】驺子倡人鸣玉曳履【旧史孔子曰惟名与器不可假人是言谨举之爲重也臣伏见王长通白明达本自乐工舆皁杂类韦槃提斛斯正则更无他材独解调焉纵使术逾侪辈伎能有取可厚赐钱帛以富其家岂宜列预仕流起授高爵遂使防朝之位万国来庭驺子倡人鸣玉曳履与夫朝贤君子比肩而立同坐而食臣窃耻之马周】
　　卖官爵【五】
　　白入粟拜爵【汉食货志晁错防重粟之道在于以粟爲赏罚令募天下入粟县官拜爵得以除罪如此富人有爵农人有钱粟有所渫渫散也息列反帝从之】入奴爲郎【后汉府库虚乃募人入奴婢得以终身爲郎先爲郎者増秩】入羊【又入羊爲郎受爵赏欲移卖者无所流驼无所差次驼者移也】入粟【黄覇入谷沉黎郡补左冯翊二百石卒吏注云三辅郡得仕也郡爲卒吏二百石尤异也】以赀爲郎【张释之以赀爲郎注汉法赀五百万得爲常侍郎】郎官【桑宏羊爲均输令吏人入粟补郎官至六百石食货志云】汉桓帝占卖关内侯　以赀爲郎【司马相如非其好也】卖公卿【灵帝开鸿都门卖官又私令左右卖公卿公千万卿五百万崔烈入钱行三公问子钧曰我爲三公人以爲何钧曰论者嫌其铜臭烈怒击之】礼钱【后汉三公皆输礼钱或以钱不足免】西园【曹嵩输西园钱位至太尉】赂遗求达【魏张德容爲门下小吏家富自惟寒素念无以自逹乃常畜好刀笔伺大吏有乏者即给之以此见识逹也】赂遗求官【张譲专权孟佗以蒲桃酒一斗遗譲譲拜佗凉州刺史】以货卖鴈门太守【见干谒门】孔柳泽上防曰【窃见神龙以来纪纲大壊内宠专命外嬖制权因贵慿势卖官鬻爵妃主之门同商贾然举选之署若阛阓然屠贩者由邪忝官废黜者因奸冒进天下溷乱防危社稷】召富人纳赀【胡证爲和亲使旧制行人有私觌礼县官不能具召富人子纳赀于使而命之官证请俭受省费以絶鬻官之滥】母妻诸子卖官【李义府母妻诸子卖官市狱门如沸汤】卖官收赀济军兴【裴冕太子即位进冕同平章乃建言卖官收赀济军兴时取偿既贱众不爲宜】钱多者得之【前蜀王衍太后太妃以教令卖官自刺史以下毎一官阙必数人并争而入钱多者得之】堂牒卖官【王昶遣医人陈究以空名堂牒卖官五代闽世家】多受金钱【中宗庶人韦氏稍宠树亲属封拜之昭容与乳母及尚宫贺娄等多受金钱封巫赵陇西夫人禁中势与上官埒繇是墨敕斜封出矣】纳赀售官号斜封【安乐公主官属尤滥皆出屠贩纳赀售官降墨敕斜封授之故号斜封官】纳钱物给告身【至德四年宣谕使侍御史郑叔清奏承前诸使下召纳钱物多给空名告身虽假以官赏其忠义犹未尽财能今皆量文武才艺兼情愿稳使据条格拟同申奏闻通典】仇敌贾贩【韩琬上言往选司从容有礼今如仇敌贾贩】
　　诈称官【六】
　　白御史【汉魏相爲茂陵令御史大夫桑宏羊诈称御史止传县之传舍也丞不以时谒客怒缚丞相疑其有奸收捕案致其罪】汉使者【后汉公孙述使人诈称汉使者假述益州收印绶】孔冒牒取调【戴胄爲大理少卿时选者盛集有诡资防冒牒取调者诏许自首不首罪当死俄有诈得者狱具胄以法当流】诈其子使不俟朝制【李抱眞卒其子缄匿防与其属谋会诸将元仲经诡抱眞令曰吾疾不任事令缄典军即爲抱眞表翌日令诸将署章请以节付缄天子已闻抱眞防遣使者驰入军诏以事属大将王延贵缄愕然谓诸将曰诏不许若何乃遽以印钥上监军始发防使者趣延贵视事护缄赴东都始缄遣将陈荣以书抵武俊假其财武俊怒曰吾与乃公善者恭王命非同恶也今闻已亡谁诈其子使不俟朝制邪囚荣而让缄焉】冒名仕至县令【王式慈溪民陈瑊冒名仕至县令豪纵州不能制式穷治其奸榜死】自称清海军掌书记【五代李鏻唐宗室子少举进士累不中客河朔间自称清海军掌书记谒定州王处直处直不爲礼乃易其绿衣更爲绯衣谒常山李宏规宏规进之赵王王镕镕留爲从事】未拜命而称新官【同上何择与宰相赵凤有旧数私于凤求爲给谏凤薄其爲人以爲太常少卿敕未出而泽先知之即称新官上章自诉章下中书凤等言未拜命而称新官轻侮朝廷请坐以法乃以太仆少卿致仕】告假冒【宗室李义琛始被谲匿身爲佣保而嗣生许瓘利其爵邑告义琛假冒复流岭外】
　　巧官【七】
　　白司马安【汉汲黯姊子司马安文巧官官四至九卿以河南太守卒昆季以安故同时至二千石者十人】持禄　专禄以周旋　汲黯谓公孙宏曰【齐人多诈始与臣约即上前皆背之】游五侯门【汉五侯不相得賔客不同唯楼护君卿游五侯门尽能得其欢心】孔饷谢权幸【韦陟袭郇国公坐事贬后爲河东太守以失职内怏怏乃毁亷隅颇饷谢权幸欲自结】容容持禄【李元素元和初召爲御史大夫一不建爲容容持禄内望作宰相久之不见用】结权幸求鎭守【郑权迁工部尚书乃结权幸求镇守于是检校尚书右仆射岭南节度使多裒赀珍使吏输送凢帝左右助力者皆有纳焉人笑之】隂事宰相以久其权【郭英乂东都平权知留守隂事宰相元载以久其权未防严武死成都乃拜劒南节度使】所至聚敛谐结权近【杨元卿性憸巧所至聚敛谐结权近故累更方任】僞不胜【宗室道古巧求宦便佞倾下游公卿间常与奕博僞不胜厚进所偿嗜利者多得其懽心】因郑注以交王守澄【王式少节俭巧于宦因郑注以交王守澄中丞归融劾之出爲江陵少尹】柔声婉顔狐媚当权【孙樵逐痁鬼文有司马安者攘仁盗义缚舌胶唇柔声婉顔狐媚当权死而有灵是爲巧鬼此鬼依人辞枯即荣长劒华缨高步天庭】
　　胥吏【八】
　　白耻于厮役【后汉赵煜爲县吏捧檄迎督邮煜耻于厮役弃车马去从杜抚授韩诗】陶侃【鄱阳人呉平徙庐江之浔阳早孤爲县吏】胥徒　小胥　操牍吏部式【诸流外官满未满得勲五品已上叙勲勅至省者陈牒请解于兵部续劳上经三年折当考考满日从流外资叙不得辄叙勲阶若六品以上勲及国勲不在此限】小吏入令被中【光逸事见属吏门注】孔爲中书令【薛稷防钟绍京爲中书令稷讽使譲因入言于帝曰绍京本胥吏素无才望今特以勲进长百僚恐非朝廷具瞻之美】刘祥道六事【六曰三省都事主事主书比选补皆取流外有刀笔者虽欲参用士流率以俦类爲耻前后相防遂成故事且掖省崇峻王言秘宻尚书政本人物所归专责曹吏理有未尽宜稍革之以清其选】爲书与所善吏刺取朝廷事【李干祐甞爲书与所善吏刺取朝廷事迷隐其辞爲吏所卖】胥吏非宰相器【牛仙客帝既用仙客知时望不归乘间以问高力士力士曰仙客本胥吏非宰相器帝忿然曰朕且用康盖恚言也】罢省胥【韩洄罢省胥吏冗食三千人】堂吏数招权纳贿赂【韦处厚同平章事堂吏汤鈢数招权纳贿赂处厚笑曰此半滑涣也斥出之相府肃然】中书史【李吉甫中书史滑涣素厚中人刘光琦凢宰相议爲光琦持异者使涣请常得如素宦人传诏或不至中书召涣于延英承防迎附羣意即爲文书宰相至有不及知者由是通四方赂谢弟泳官至刺史郑余庆当国尝一责怒数日即罢去吉甫请间劾其奸】捕台府吏【王源中迁左补阙是时中官领禁兵数乱法捕台府吏属系军中源中上言台宪者纪纲地府县责成之所设吏有罪宜归有司无令北军乱南衙麾下重于仗内帝纳之】宿奸老吏【裴延龄擢司农少卿素不善财计乃广钩距取宿奸老吏与谋以固帝幸】出入辜平【南唐曹随知卢陵吉阳令先是邑有二胥酋辨于治体亦精于法律惟能出入辜平时邑民苦之谓之长短星随以爲亲信虽制之以度未爲之残蠧然或爲之所欺罔而随不之觉野史】巧吏猾徒縁奸而奋【张九龄上言】张元素与孙伏伽在隋皆爲令史【张元素传】牛仙客擢胥吏目不知书【张九龄帝将以凉州都督牛仙客爲尚书九龄执曰不可帝怒曰岂以仙客寒士嫌之邪卿固素有门阅哉九龄顿首曰臣荒陬孤生陛下过听以文学用臣牛仙客擢胥吏目不知书韩信淮隂一壮夫羞绛灌等列陛下必用仙客臣实耻之】胥曹失色【陆亘迁太常博士礼史孟真练容典博士降色访逮史倚以倨横会将册皇太子草仪真参议偃蹇亘榜逐之胥曹失色】梁客将【梁王欲以嬖吏张延范爲太常卿唐宰相裴枢以爲太常卿以清流爲之延范乃梁客将不可梁王大怒曰吾常谓裴枢纯厚不蹈浮薄亦为此耶是岁四月彗出西北文昌轩辕天市宰相柳琛希梁王防归其谴于大臣于是左仆射枢等皆以无罪贬同日赐死于白马驿五代】
　　申牒文书【九　簿书文案符牒附】
　　白月终【周礼小宰月终则以官府之叙受羣吏之要注云毎月之小计也賛冢宰受岁会终令羣吏致事注使赍岁盈文书来今上计也】具文【汉宣诏曰上计簿具文而已】计簿书【黄覇爲冯翊二百石卒吏顔郡钱计簿书以廉正见称】辞案【后汉周纡爲齐相任刑法善爲辞案爲州内所则也】自校簿【诸葛亮常自校簿颙直入谏曰爲理有体上下不可相侵云云亮谢之】吕范周谷【吴志初孙防吏吕范典主财物孙权私求必关白不敢私许当时见望权守阳羡长有私用防或料覆功曹周谷爲传着文簿谴问权临时恱之及统事以范忠诚厚见信任以谷能欺更簿不用也】案牍簿领送解式【公式今诸州使人送解至京二十条已上一日付了四十条已上三日了一百条已上四日了二百条已上五日了】不视文书【后汉向栩字甫兴爲赵相不视文书舍中生蒿莱】治藏【周礼一曰府掌官契以治治藏人主财用簿书也】賛治【史掌官书以賛治赞治今起革文书也失则名辟名者以官刑注辟多诈作书与实不相应也】司书【主财用簿书】文致【严延年治狱皆文致不可得反反音幡致至也宻也言大案至宻也】多张文簿【计簿也】计文不改【谓上计文书不改也】对簿【谓狱讼文簿也】举书孔廷无稽牒【张嘉正迁兵部员外郎时功状盈几郎史不能决嘉正爲详处不阅旬廷无稽牒】考簿用墨【王徽进考功员外郎故事考簿以朱注上下爲殿最岁久易漫吏辄窜爲奸徽始用墨遂絶妄欺】誓牒【嗣襄王煴僣号迫羣臣作誓牒徽托手弱卒不肯署】请豫立簿注【苏瓌十道使括天下亡戸初不立籍瓌请罢十道使专责州县豫立簿注天下同日阅正尽一月止】视簿领纷积反用爲乐【王播毎视簿领纷积于前人所不堪者播反用爲乐】沉埋案牍间【韦苏州髙陵书情开卷不及顾沉埋案牍间】束带理官府简牍盈目前【同上寄韩明府卢主簿】讼牒满前【温彦博爲吏部汰择士类寡术不能厌众讼牒满前时讥其烦碎】卢从愿【爲吏部精力于官僞牒诡功摘检无所遗】裴遵庆【性彊敏视簿牒详而不苛世称吏事第一】苗晋卿【练逹事体百官簿最一省无遗】
　　才称职【十】
　　白爵不逾德　授方任能　类能而使之　任良授官君子使人也器之　行爵出禄必当其位【月令】量能授
　　爵　其人存则其政举　轮辕适用　记曰司马辨论官材【论辨然后官之任定然后爵之位定然后禄之】官有小大所贵授方【才有长短各宜适用】任非其人则官邪而政废【才称所职必事举而绩成】智以效官【才宜称职】薛宣换县【宣爲冯翊令颍阳令薛恭与粟邑令尹赏换县二县皆理】孔京尹称职【严郡拜京兆尹减宫匠丁数百千人号称职尹】振职【高釴累进吏部侍郎人善其振职】掌文翰【薛元敬秦王爲皇太子除舍人于是军国之务揔于东宫而元恭掌文翰号称职】百司善职【张元素若上贤右能使百司善职则高居深拱畴敢犯之】以清毅闻【齐澣爲汴州刺史地当舟车凑集事浩繁前刺史数不称职澣以清毅闻吏民颂美】持法明审【蒋沇迁大理卿持法明审号称职】众号称职【裴冕厯殿中侍御史少学术然明锐果于事众号称职】挺议鲠固【独孤郁进右补阙吐突承璀讨王承宗郁执不可挺议鲠固号称职】在职以才显【邵说擢吏部侍郎在职以才显】外郎称职【狄光嗣圣厯初爲司府丞武后诏宰相各举尚书郎一人仁杰荐光嗣由是拜地官员外郎以称职闻后曰祁奚内举果得人】循名责实【刘瑑尝与崔谨由议帝前谨由请甄别流品瑑质曰王夷甫相晋崇尚浮虚以述流品卒致沦夷今日不循名责实使百吏各称职而先流品未知所以致治也】所用皆称职【薛珏入爲司农卿是时诏举堪刺史县令者且百人延问人间疾苦吏得失取尤通逹者什二宰相欲校以文辞珏曰求良吏不可责文学宜以上爱人之本爲心也宰臣多其计所用皆称职】韩臯【资质重厚有大臣器迁中书舍人御史中丞兵部侍郎号称职】以善职称【韦防天寳初入爲秘书少监元宗尚文视其职如尚书丞郎绳刋具图书以善职称】以称职兼学士【张次宗开成初爲起居舍人文宗诏左右史立螭头记奏对既退帝召见审正是非故开成时事爲最详以称职兼集贤院直学士】校外官岁考【崔隐甫校外官岁考异时必委曲参审竟春未定隐甫一日防朝集使询逮检实其暮皆讫议者服其敏帝尝谓曰卿爲大夫天下以爲称职】世称吏事第一【裴遵庆判南曹天宝时选者岁万计视簿牒详而不苛世称吏事第一】铨汰文武【李迥秀大足初检校夏官侍郎仍领选铨汰文武号称职】无易珙才【崔珙徐州以王智兴后军骄数犯法天子思材望威烈者捡革其弊知珙治军精严上即谓宰相曰欲武宁节度使者无易珙才】以称职【魏知古诏知东都吏部选事以称职闻】
　　才过职【十一】
　　白赵魏则优【子曰孟公绰爲赵魏老则优不可以爲滕薛大夫】恭赏皆理【换县事见上门】凤栖【王涣辟仇香爲主簿谓曰主簿不讨陈文之罪得无少鹰鹯之志乎香曰以爲鹰鹯不如鸾凤涣乃谢曰枳棘非鳯鸾所栖也】骥展【庞统字士元刘备在荆州以士元爲枣阳令在县不理免官鲁肃曰士元之俊才百里不足以展骥足耳备召士元与语大竒之乃以爲治中】割鸡焉用牛刀【子谓子游】屈而未伸宜展骥足【过犹不及马用牛刀】智以效官【才宜称职】位不充量【汉家】人浮于食【礼】不理【蒋琬公琰爲广都长蜀先主因游观奄至广都众事不理而又沉醉先主大怒将戮之诸葛亮曰琬社稷之器非百里之才宜重察之乃不罪免官而已】孔才用特达【张行成髙祖谓吏部侍郎张锐曰今选吏岂无才用特达者朕将用之锐言行成调富平主簿有能名】大才当大用【韦安石举明经调干封尉雍州长史苏良嗣器之良嗣当国谓安石曰大才当大用徒劳州县可乎荐于武后】屈长才于短用者【犹猫捕鼠而斧剪毛也白居易防林审官】器宏者耻效以圭撮之任【足逸者难拘以寻常之地柳宗元柳浑行状】位不配才【赵元少负志略武后称制惧不容其高调宜禄尉自伤位不配才卒】
　　才不称职【十二】
　　白无德而禄殃也【舟之侨】陈力就列不能者止【周任有言】虽有其位茍无其德则素餐也　辱髙位　尸禄【曹子建表君无虚授臣无虚受虚受是尸禄也】以速官谤【而烦刑书】求贤审官以资共理【陈力就列不能者止】尸官之责　圆凿方枘　折足覆餗【易云鼎折足覆公餗言不胜任】德薄而位尊力小而任重　小人而乗君子之器【易负且乗致冠至负也者小人之事也乗也者君子之器也小人而乗君子之噐盗斯夺之矣】才称其职乃事举绩成【任非其能则官邪政废】薛恭之才但能理于小邑【公绰之用不可以爲大夫】智以效官【力宜称职】所宜举德【安能食浮】能小不能大【晋庾峻上防吏厯试无绩依古终身不仕则官无粃政矣能小不能大可降还涖小则人以器之】孔朝野嗤薄【韦待价起武力典选无铨緫才故朝野共嗤薄之】时讥烦碎【温彦博检校吏部侍郎讼牒满廷时讥其烦碎】不爲时所称【杨师道爲吏部尚书起贵胄四海人物非所练悉至铨署专抑势贵亲党以逺嫌用人多违其才不爲时所称】牛僧孺【宿州刺史李直臣坐赇当死赂宦侍爲助具狱上帝曰直臣有才朕欲贷而用之僧孺曰彼不才持禄取容尔天子制法所以束防有才者禄山朱泚以才过人故乱天下帝异其言乃止】废诛【则天皇后武氏临朝不惜爵位以笼四方豪杰自爲助虽妄男子言有所合辄不次官之至不称职寻亦废诛不少纵务取实材真能】以不职罢【崔涣爲江淮宣谕选补使职受不甚精以不职罢】朝野杂然轻笑【元稹进同平章事朝野杂然轻笑】循黙【王涯同中书门下平章事坐循黙不称职罢】都督不称职【卢祖尚贞观二年交州都督以贿败太宗方择人任之咸以祖尚才备文武可用也召见内殿谓曰交州去朝廷逺前都督不称职公爲我行无以道逺辞也祖尚顿首奉诏】不爲人所瞻望【郑綮同平章事自以不爲人所瞻望才三月以疾乞骸骨】任小能于大事【犹狸搏虎而刀伐木也白居易防林审官】韦挺【不礼马周及周爲中书令帝欲湔洗用之周言挺狠于自用非宰相器但才麄可供任使已耳】捭豚臑拒防牙【韩偓郑綮賛懿僖以来贤人遁逃天子块然所与者惟佞愎庸奴乃欲鄣横流支已颠宁不殆哉观綮朴辈不次而用捭豚臑拒防牙趣亡而已一韩偓不能容况贤者乎】本道使具条以闻【杨绾开元时置诸道采访使得专停刺史威柄外移渐不可久其刺史不称职若赃负本道使其条以闻不得擅追及停】
　　谨择【十三】
　　白难其人　务在择人　明试　登庸抡材　官不必备惟其人　防请托【汉何武君公问文吏必于儒者问儒者必于文吏以相参验欲除吏先爲科例以防请托也】召故吏择【尹翁归字子况去吏家居田延年爲河东守行县至平阳悉召故吏五六十人亲临见令有文者东有武者西翁归独伏不起曰翁归文武兼备唯所施设功曹以爲不逊延年曰何伤召上辞问甚竒之是日补卒史】选孤介【第五伦伯鱼爲蜀郡民吏富掾吏皆鲜车驾马以财货自达伦患之简其丰赡者还之选孤介志行者以处曹任于是货财抑絶】孔择僚吏堪御史者【卢齐卿长安初爲雍州参军武后诏长史薛季昶择僚吏堪御史者季昶访于齐卿曰卢懐景等皆爲通显巨人】创大厦济巨川必择文梓艅艎【韦承庆明堂灾上防谏以文明垂拱后执政者未满岁率以罪去大抵皆恶逆不道夫创大厦济巨川必择文梓艅艎若亟毁而败则是庇朽木乗胶船也臣谓陛下求贤之意切而取人之路寛故一言有合而付大任夫以尧举舜犹厯试诸艰况庸庸者可超处辅相以百揆万机畀小人哉书闻不报】所择悉【韦嗣立建言设官建吏本于治人官得其人则天下治古者取士先乡曲之誉然后辟于州州已试然后辟五府五府着闻乃升诸朝得不谓所择悉而所厯深乎刺史县令治人之首比年不加简择京官坐负及声称下者乃典州吏部年髙不善刀笔者乃拟县朝轻用人何以治国愿下有司精加汰择】萧至忠上防【臣愿陛下爱惜爵赏官无虚授进大雅以枢近退小人于闲左使政令惟一私不害公则天下幸甚】帝亲择吏宰畿邑【柳浑判门下省帝尝亲择吏宰畿邑而政有状召宰相语皆贺帝得人浑独不贺曰此特京兆尹职耳陛下当择臣辈以辅圣德当选京兆尹承大化尹当求令长亲细事代尹择令非陛下所宜帝然之】爲官择人【戴叔伦齐映刘滋执政叔伦劝以天下州县有上中下紧望雄轻者有司铨拟皆便所私此非爲官择人爲人求治之术映等重其言】刘祥道防【古者爲官择人不闻取人多而官少】官不择才【桓彦范俄墨敕以方士郑普思爲秘书监叶静能爲国子祭酒彦范执不可曰臣恐物议谓陛下官不择才以天秩加私爱不从】推择官材【韦处厚推择官材徃徃弃瑕録善时亦讥其太广】凡兹廷臣汝择自从【汝其徃衣食予士凡兹廷臣汝择自从韩文淮西碑】爲官择人者治【窦诞爲宗正卿太宗与语昏谬失对乃下诏曰诞比衰耗不能事朕知而任之是谓不明且爲官择人者治爲人择官者乱】当择清流【后蜀孟昶有上书言台省官当择清流昶叹曰何不言择其人而任之】士不可不察官不可妄授【薛登请择贤才疏尧资八元而庶绩共理周任十乱而天下和平则士不可不察官不可妄授也】桓公得敬仲则兴隆霸业汉元信石显而大秽明德【信任同而理乱异者何也所任用非其人也賛皇害霸论】令制美锦【韦思谦初拜左丞奏曰陛下爲官择人非其人则阙今不惜美锦令臣制之旧史】岂待情乐【御史中丞桓彦范举阳峤爲御史峤不乐弹纠之事彦范曰爲官择人岂待情乐遂引爲右台侍御史】爲官择人至公之道【陆元方子象先本名景初时吏部侍郎吉顼擢爲洛阳尉元方时亦爲吏部固辞不敢当顼曰爲官择人至公之道陆景初才望髙雅非常流所及实不以吏部之子妄推荐也竟奏授之史】察行覈才【臣伏见比年御史转郎官拾遗迁阙未闻受命之日天下有以知其由至于绣衣持斧不闻擒其奸决其狱而得者既得而迁又如是拾遗司谏不闻着其状献其言而得者亦如是二端登贤之象也若然陛下于此不察其行何以察之于此不覈其才何以覈之牛僧孺贤良防】亦以择贤才【萧至忠曰贞观故事宰相子弟多居外职非直抑彊宗亦以择贤才尔】
　　未能爲政【十四】
　　白君爲政勿卤莽【庄子】未能操刀而使割【子皮欲使尹何爲邑宰子产曰少犹未能操刀而使割也其伤实多】美锦学制【子产谓子皮曰子有美锦不使学制焉大官大邑所以庇身而使学者制焉其爲美锦不亦多乎】侨闻学而后入政未闻以政学吾斯未能信【子使漆雕开仕对曰吾斯之未能信子恱注云未究习也】贼夫人之
　　子【子路使子羔爲费宰子曰贼夫人之子言子羔未学而仕是贼害之人也子路曰有民人焉有社稷焉何必读书然后爲学子曰是故恶夫佞者】学优则仕【子夏】上通而不困【上通仕道】不学墙面【涖事惟烦】学古入官政乃不迷【先学古训而后入官】授之以政不逹【子曰诵诗三百授之以政不逹虽多亦奚以爲】举善而教【不能则劝】及门【仕进之门】爲学未能入室【防名安可及门】不能者止　智效一官【庄子】孔幼未能事【藩镇王元逵子绍鼎死子纳幼未能事宣宗以元逵次子绍懿爲留后以嗣】假以曹参未预署事【江南野史萧俨以童子擢第假以曹参未预署事遂精究法律】未能任事赖诸将共持【王师范父敬武逐安师儒自称留后敬武卒昭宗以师范年少其下不服从乃拜太子少师师范不受棣州刺史张蟾叛师范遣其将卢洪攻蟾洪以兵返袭青州师范阳爲好辞遣人近语洪曰吾防未能任事赖诸将共持之尔不然听公所爲也洪以师范无能爲遽还不爲备语其仆刘鄩曰洪来爲我斩之用汝爲牙将洪来师范出迎于坐上斩之乃急攻棣州破张蟾潜犇归于京师昭宗乃拜师范节度使五代】
　　俸禄【十五】
　　白禄在其中　岂无口实　底禄以德　寸禄　营其宠禄　事君敬其事而后食【食禄也】禄不期侈【侈不与禄爲期而自然侈】退食自公　不家食【易】贵人而贱禄则民兴让【言尚贤而不吝禄位】惟贤非后不食【食禄也】虽禄不期侈惧膏粱之易骄【而食不充虚岂匏而可系】计日受俸【羊陟爲河南尹云云】又【杨秉字叔节豫州刺史清俭计日受禄余俸不入私门】驭贵驭富【周礼太宰以八柄驭群臣一曰爵以驭其贵二曰禄以驭其富爵公侯伯子男至于大夫士也】稍食【周礼均其稍食稍食禄廪也】以制其食【制其等级】上农之禄【周礼上农夫食九人凡下士禄上农夫禄足以代其耕也中士倍下士上士倍中士下大夫倍上士卿四大夫禄君十卿禄也】人浮于食【礼君子与其使食浮于人宁使人浮于食食禄也浮过也言宁使己才过于禄不使禄过其才示不贪也】公食【家食】大禄小禄【君子不以小言受大禄不以大言受小禄】伐檀【诗刺贪也在位贪鄙无功而受禄】始闻刈楚之荣【俄见伐檀之刺】贪天之禄　厚贤倍禄以功诏禄以久爲奠食【食稍也既爵乃禄之者事成乃食之】仕而未有禄【礼曰仕而未有禄者君有馈焉曰献使焉曰寡君见在臣位与禄同也君有馈臣之道也】位定然后禄之　难得而易禄易禄而难畜【礼曰非时不见不亦难得乎非义不合不亦难畜乎先劳而后禄不亦易禄乎】庶士倍禄【礼武王克殷庶民弛政庶士倍禄复纣时禄薄也】季秋収秩禄之不当【不当私所増加也】伐氷之家有采地不畜牛羊　秩膳【天子诸侯有秩膳】百禄是荷　劝从【传制爲禄位以劝其从也】益俸【宣诏曰今小吏勤事而俸薄欲其无侵渔百姓难矣其益吏百石以上俸什五注云旧一石者则加五斗也】仕不禄【班彪】益游徼禄【赵广汉爲京兆奏请益长安游徼狱吏秩百石注増秩以励其行也其后百石吏皆差自重不敢枉法妄系人考致仕三分故得一以终身也】给吏【盖寛饶廉直志在奉公俸钱半以给吏人爲耳目之事】斗食属【薛宣字贡君爲大司农斗食属注禄少计日一斗爲数】干禄什九在外什一在内【史记魏成子食禄于魏什九在外什一在内是以东得卜子夏田子方段干木君皆师之】増减【后汉光武增百官俸千石以上减西京旧制六百石已上増之】助婚【任延时爲九真守骆越旧无婚延以年齿相配贫者省俸助成之】留一月【第五伦爲会稽守俸才留一月粮余皆赈与民之贫羸者】桓帝减公卿以下俸【贷王侯相占卖关内侯】侏儒饱欲死臣朔饥欲死【东方朔曰侏儒长三尺奉一囊粟钱二百四十臣朔长九尺亦奉一囊粟钱二百四十云云】辞俸【张安世少孺以父子封侯在位太盛乃辞不受禄诏都囚别藏张氏无名钱以至于得数百万计上】赡贫【黄香爲魏郡守分俸禄赏赐班赡贫者丰富之家各出义谷云】不及妻子【周堪仕郡县俸禄不及妻子皆以供賔客】制禄【周礼】代耕【礼】辞粟【原思爲之宰与之粟九百辞子曰毋以与尔邻里乡党乎注禄法所得当受无让】行爵出禄必当其位【月令】孔髙辅五事【今外官卑品皆未得禄故饥寒之切夷惠不能全其行】公议病其持禄【崔损建中后宰相无久任者损以便柔逊愿中帝意乃留八年帝亦知公议病其持禄然怜遇弥渥】奉禄分宗亲【刘德威平生所得奉禄以分宗亲】又【李百药得俸禄与亲党共之】又【刘瞻所得俸以余济亲旧之窭困者】停京官月奉助军兴【王求礼左相豆卢钦望请停京官九品以上月奉助军兴求礼曰公禄万钟止可辍仰禄之人可奈何钦望拒不应既奏求礼厯阶进曰天子富有四海何待九品奉使宰相夺之以济军国用乎】加估以给【崔从授淮南节度使扬州官吏俸帛常加估以给独节度使则否从皆与之同】虚食禄【辛替否防曰中宗陛下之兄不听贤臣之言而恱子女之意虚食禄数千人】诸王奉给薄于帝子【道孝王元庆时诸王奉给薄于帝子至数窭乏大臣莫敢言十八年黄门侍郎禇遂良爲太宗从容言之不能行】増给【常衮始当国先是百官俸寡狭议増给之时韩滉使度支与衮皆任情轻重滉恶国子司业张参衮恶太子詹事赵惎皆少给之太子文学爲洗马副衮姻家任文学者其给乃在洗马上其骋私崇怨类此】刺史俸【孔戣拜岭南节度使先是属刺史俸率三万又不时给皆取部中自衣食戣乃倍其俸约不得爲贪暴稍以法绳之本传】夺吏俸助输【崔郾出爲虢州观察使先是上供财乏则夺吏俸助输岁率八十万郾曰吏不能赡私安暇防民吾不能独治安得自封即以府常费代之】归其积俸【柳珪杜悰镇西川表在幕府久乃至防悰徙淮南归其积俸珪不纳悰举故事爲言卒辞之】取俸助军兴上防执不可【朱朴改著作郎干宁初太府少卿李元实欲取中外九品以上官两月俸助军兴朴上防执不可而止】不敢当两使廪料【杨牧爲宣歙观察使不敢当两使廪料但収刺史俸留公藏钱七百万】奉廪之费岁钜亿万【卢懐慎上防今京诸司员外官数十倍近古未有谓不必备则爲有余求其代工乃多不厘务而奉廪之费岁钜亿万徒竭府藏岂致治意哉】散故人【同上所得禄散于故人亲戚】又【薛苹所得禄即分亲属故人而无余藏】岁入官俸无虑二十四万緍【郭子仪】随官闲剧増奉【李泌崔祐甫任吏部员外求爲洪州别驾使府賔佐有所忤者荐爲郎官其当迁台阁者皆以不赴取罪去泌以谓外太重内太轻乃请随官闲剧普増其奉时以爲宜】定府州官月廪【杨绾同平章事定府州官月廪使优狭相均】减百官俸廪【崔植时皇甫鏄判度支建言减百官俸廪植封还诏书】赒济内外亲【薛戎悉俸廪赒济内外亲无防远皆归之】衣食人之孤遗者【元德秀所得俸禄悉衣食人之孤遗者】俸余送酒家【无留也阳城】取足则已【有陈苌者候其得俸常徃称钱之美日有获焉城至道州月俸取足则已官収其余】以俸代输【何易于爲益昌令民有死防不能具葬者以俸敕吏爲办督赋役不忍迫下戸或以俸代输】官一品俸三千【李吉甫国家之制官一品俸三千职田禄米大抵不过千石大厯时权臣月俸至九十緍者州刺史无小大皆千緍宰相常衮始爲裁限至泌量闲剧稍増之使相通济然有名在职废俸存额去闲剧之间厚薄顿异亦请一切商定】哗言月廪薄以动士心【王爲同州刺史牙将白约素暴横尝哗言月廪薄以动士心爲乱捕杀之】减百官一月俸【髙宗龙朔三年二月减百官一月俸】争求什一【高季辅上言公侯勲戚之家邑入俸稍足以奉养而贷息出举争求什一下民化之竞爲锥刀宜加惩革本传】各依钱数多少折爲布帛定数【陆贽若但据群官月俸之等各依钱数多少折爲布帛定数某官月给俸绢若干疋明立条列便爲常制】羣蚁附腥羶聚蛾投爝火【卢坦与李勃拾遗书今之人犇分寸之禄走丝毫之利如羣蚁之附腥羶聚蛾之投爝火取不爲丑贪不避死】罗网髙悬去将安所【文粹吕才东臯集序时天下防乱藩部法严屡被勘劾吕叹曰罗网高悬去将安所遂出所受俸分积于县城门托以风疾轻舟夜遁】岂利斗粟希布帛【欧阳詹上郑相公书不仕则已仕则冀就髙衢逺途展其素蓄垂名于后代美播于当时岂利斗粟希布帛救寒暑给朝夕也】开元后【毎使各给杂钱国忠身兼数官堂封外月给钱百万】秩登禄富【以有庙祀韩文袁氏碑】张镒【拜中书侍郎同中书门下平章事明年以两河用兵诏省薄御膳及皇太子食物镒因奏减堂飡钱及减百官廪俸三分一以助用度】
　　世禄【十六】
　　白世禄之家鲜克由礼【书】匄也先君守官之嗣【范宣子言嗣先君之守官】又曰匄之祖自虞为陶唐氏夏为御龙氏商为豕韦氏周为唐杜氏晋主夏盟为范氏其不朽之谓乎穆叔子曰此之谓世禄非不朽也【传】子产曰孔张君之昆孙执政之嗣也为嗣大夫汉任子令【汉公卿子多以父任为郎王吉曰禹汤不用二公之世而举臯陶伊尹请除任子令】子为郎【汉徴冯唐年九十不能为官乃以唐子遂为郎遂字王孙】为子求官【桑宏羊自以为国家兴筦防之利伐其功欲为子弟得官恐霍光谋反遂诛灭】伐檀之刺孔后嗣长为藩翰【长孙无忌帝欲功臣并世袭刺史以无忌为赵州刺史凡十有四人余官食邑尚不在无忌等辞曰群臣披荆棘事陛下今四海混一诚不愿违逺左右而使世牧外州与迁徙等帝曰割地封功臣欲公等后嗣长为藩翰而薄山河之誓反为怨望朕亦安可彊公土宇邪遂止】以门资为吏【于琮以门资为吏】用嗣厥服【权德舆张建封文集序公之理也徐人宜之故尚书克家纂业用嗣厥服犹鲍氏之居司郑人之赋缁衣大君推恩善善春秋之义也】鲁三桓之子孙【郑七穆之宗族晋之栾范齐之国髙张氏之七叶貂蝉杨家之四世台衮文粹李翰凤阁王侍郎賛】自秦至汉【有吉有骏为汉代名臣自汉至晋有览有祥为晋室公辅同上】
　　禄不兼利【十七】
　　白畜马乗不察鸡豚伐氷之家不畜牛羊百乗之家不畜聚敛之臣【礼】仕则不稼【田则不渔】织蒲【臧武仲妾织蒲仲尼曰三不仁】天分【董仲舒曰天之分与之上齿者去其角传其翼者两其足是受大者不得取小故受禄之家不与人争利】拔葵【史记公仪休相鲁茹羮拔园葵而弃之见家织布出妻焚机云欲令农夫女工安所售其货乎】免官削爵【贡禹欲约近臣自诸曹郎侍中以上家无问私贩卖与人争利犯者辄免官削爵不得仕宦】王昶陈五事【魏王昶欲令官实禄励以亷耻不使与百姓争利】孔广市樵米为岁中计【尹知章转国子博士未尝问产业其子欲广市樵米为岁中计知章曰如而计则贫人何以取资且吾尚应夺民利邪】节财力励廉隅【陆贽奏议国之纪纲在于制度商农工贾各有所专凡在食禄之家不得与人争利此王者所以节财力励廉隅是古今之所同而不可变革者也】収苑中果菜【尚万监裴匪躬检校京苑将鬻苑中果菜官収其利苏良嗣駮之曰昔公仪相鲁犹能拔葵去织未闻万乗之主鬻其果菜以与下人争利也匪躬遂止旧史】
　　寛猛相济【十八】
　　白政寛则民慢猛则民残【仲尼曰政寛则民慢慢则纠之以猛猛则民残残则施之以寛寛以济猛猛以济寛政是以和】火烈水懦【子产谓太叔曰唯有德者能以寛服人其次莫如猛夫火之烈民望而畏之故鲜死焉水懦弱人狎而玩之则多死故寛难太叔为政不忍猛而寛郑多盗太叔悔之】韦兼佩【昔人有性急佩韦自戒性寛佩自戒】吐茹合宜【诗云柔亦不茹刚亦不吐】不刚不柔孔间以威断【段文昌授劒南西川节度使素谙蜀利病大抵治寛静间以威断不常任也】政贵知变【崔郾治虢以寛经月不笞一人及涖鄂则严法峻诛一不贷或问其故曰陜土瘠而民劳吾抚之不暇犹恐其扰鄂土沃民剽杂以夷俗非用威莫能治政所以贵知变者也闻者服焉】辇毂之下先弹压郡邑之治本惠养【柳仲郢出河南尹以寛惠为政或言不类京兆时答曰辇毂之下先弹压郡邑之治本惠养乌可类乎】寛猛相济韦适中【李白任城县记】寛则人慢纠之以猛猛则人残施之以寛【寛以济猛猛以济寛此刑政之文也吕温人文化成论】
　　替代【十九】
　　白及【齐使连称管至父戍葵丘时而徃及而代】嗣掌某月【周礼注云代住一月】三巳无愠【楚子文三仕为令尹无喜色三巳之无愠色旧令尹之政必以告新令尹】迭代功成者去　君子三揖而进一辞而退　防名　随牒　合符【后汉傅燮字南容州将范律名知人举燮孝廉后燮为汉阳太守律交代合符而去乡郡荣之】矫代【魏信陵君无忌请救赵魏王畏秦不许赵告急于公子公子之客入王宫盗节矫代晋鄙不设备公子遂入鄙军锤杀鄙而代将其军遂救赵也】更书【汉段防宗为西城都护骑都尉三岁更书还为沛太守邉吏三岁一更也】终更亟还【谷永与防宗书云云】亲友【魏陈矫为广陵功曹使过太山太守薛悌异之结为亲友戯谓曰吏与二千石邻国屈从陪臣游不亦可乎及为郡及尚书令皆代矫】举【吴周瑜病举鲁肃有智略足以代瑜】父子相代【见父子门注】智效一官【庄子】考绩之期【三载考绩三考黜陟幽明】授受不替　萧何举曹参　邴吉知人【吉为丞相病笃上自临问曰即有不讳谁能代卿对曰西河太守杜延年明于法度今在郡治有能名廷尉于定国执宪详平天下可以无寃太仆陈万年事后母孝三人皆在臣右惟上审之及居相位并皆称职上谓邴吉知人】孔刺史被代皆降鱼书【杨绾复言旧制刺史被代若别追皆降鱼书乃得去开元时置诸道采访使得专停刺史威柄外移渐不可久其刺史不称职若赃负本道使条具以闻不得擅追及停而刺史亦不得辄去帝嘉其谋云】举弟自代【韦贯之永贞时始为监察御史举其弟纁自代及为右补阙纁代为御史议者不谓之私】袁公政【袁滋召为金吾大将军以杨于陵代之滋行耆老遮道不得去于陵使喻曰吾不敢易袁公政人皆罗拜】简自上意【唐自兵兴以来方镇节度使少征入换代者皆死亡乃命焉故行军司马皆简自上意】以病求代【张建封十六年以病求代诏韦夏卿代之未至而建封卒】徃官将代储什物俟其至【韩琬上言徃官将代储什物俟其至今交罢执符纷竞校在亡】自以久防斥【柳冕为福建观察自以久防斥性躁狷不能无恨乃上表乞代】李自良【为右卫率马燧来朝德宗罢燧兵以自良代之自良以事燧不敢当义者多其譲乃授右龙武大将军入谢帝终以河东近胡谓曰卿于进退宁不有礼然守北门无易卿者勉为朕行】坐政无状【柳冕奏闽中本南朝蓄牧地可息羊马置五区于东越又置五区于泉州悉索部马驴牛羊合万余游畜之不经时死耗略尽复调充之民间怨苦坐政无状代还】始偪而来终代其任【范希朝节度使韩游瓌畏其才将伺隙杀之希朝惧犇凤翔贞元四年以游瓌政无状使代之希朝曰始偪而来终代其任非所以防觊觎安反侧也固譲本传】
</div>
    <div class="pagination">
<a href="白孔六帖_page19.html">上一页</a><span>...</span><a href="白孔六帖_page15.html">15</a><a href="白孔六帖_page16.html">16</a><a href="白孔六帖_page17.html">17</a><a href="白孔六帖_page18.html">18</a><a href="白孔六帖_page19.html">19</a><span class="current-page">20</span><a href="白孔六帖_page21.html">21</a><a href="白孔六帖_page22.html">22</a><a href="白孔六帖_page23.html">23</a><a href="白孔六帖_page24.html">24</a><a href="白孔六帖_page25.html">25</a><span>...</span><a href="白孔六帖_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
