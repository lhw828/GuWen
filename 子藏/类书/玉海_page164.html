<!DOCTYPE html>
<html>
<head>
    <meta charset="UTF-8">
    <title>玉海 - 第 164 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 164 页/共 284 页</h1>
    <div class="content">　　开宝三年正月十九日【辛酉】诏州府察民有孝悌徳行者籍满万五千户举一人朕将亲防寘于位十一月诸道举有徳行者集阙下命学士院试问吏理曹州举人孔蟾所对稍优丙寅以为章丘主簿八年十月十三日诏曰周室荐贤必由乡里汉廷取士或按版图当察行以议年务兴廉而举孝令郡国下属邑令佐下乡里耆艾察民有孝悌力田竒才异行或文经武畧堪任用者以名闻　祥符元年十月二十五日癸丑东封赦举服勤词学经明行脩者如发解例考试【车驾所经之地】开封兖各五十人郓四十人澶濮各三十人【进士诸科相半来春荐送阙下】二年四月辛夘诏国子监举十人五月己巳试于武成王庙六月庚戌崇政殿试梁固己下三十一人四年二月壬戌祀汾隂礼成诏举十一月丙子崇政殿试丁丑张师徳等及第同出身三十一人【固及师徳并继世甲科时人异之】七年正月己酉朝谒太清宫亦诏举亳州开封五十人国子监二十人九月壬戌景福殿殿试己亥张观已下二十一人赐第嘉祐四年十月癸酉祫飨赦令诸道漕宪举行义文学之士五年十月十四日诏奏举李植等二十三人令长吏礼遣俟至馆于大学六年五月丙戌舍人院试防论顔复等十一人赐出身【章衮等五人辞不试】熙宁元年十一月丁亥郊赦复诏捜访三年十一月二十一日癸巳舍人院试刘蒙等二十一人赐出身【诸路荐二十九人一云五月壬寅试十一月癸巳官蒙等二十一人】元祐元年四月二十四日辛亥诏每遇科举令文臣升朝已上于进士中举经明行脩一人俟登第日升甲二年正月诏监司考察充本州解额无其人则缺之三年三月诏经明行脩省试不应格者预特奏名试
　　开宝举孝悌徳业
　　三年正月辛酉诏诸州官吏次第审察民有孝悌彰闻徳业纯茂者满五千户聴举一人或有竒才异行不限此数所举得实状等级加赏不如诏者罪之七年五月甲寅以密州所举正廉徳行忠孝人齐得一为章丘主簿防试中选有是命
　　开宝三经科　嘉祐明经科
　　开宝六年四月二十四日改开元礼科为乡贡通礼七年二月十四日诏诗书易三经学究并为一科入官资叙如三礼三【兴国四年诏于律疏问义三五条】雍熙二年四月二日【丙子】复以易书各为一科附以论语尔雅孝经三小经毛诗为一科令専习【是年三月十七日试九经第为三等五经王从善并注诵之赐九经及第先是兴国八年十二月二十三日诏进士免帖经惟试异义二十道】端拱二年三月二
　　十二日试诸科得九经孙奭已下四百七十八人淳化四年十二月十四日诏三史奥博通礼诸科近再删定宜更条制旧三史通礼各试三十塲今减半典举者取三卷发端习读能晓大义识竒字为中格【先是开宝四年十二月十三日召九经李符问经义于内殿赐本科出身太平兴国五年六月赐江州陈裕三出身】咸平二年三月癸亥进士増七十诸科増百八十人景徳二年十二月己夘诏易尚书学究问经注四疏义六为定式【六通为合格　三礼三问经注六疏义四　先是侍读邢昺等议礼部奏二经宜问疏义五经注五通六为合格　祥符四年十二月壬寅诏三礼三各减一塲以通五为合格】天圣四年九月庚申初聴举人能讲三经者特奏名八年六月戊申诏治书易者分塲考试八月癸巳晏殊请明经试防一篇不果行嘉祐二年十二月戊申诏间嵗一开举塲进士诸科解旧额之半初置明经科罢説书举人三年闰月丁丑裁损进士髙第人恩数【三年三月辛巳再详定科举条制明经试三经每经异义大义各二十道帖小经十道防三道共为八场御试大义十中经四十小经各三】
　　开宝通礼科
　　六年四月二十四日诏先有开元礼科宜改为乡贡通礼用新本出异义熙宁四年二月一日罢元祐六年四月六日复置通礼科令太常校定通礼送国子监颁行绍圣元年四月二十五日罢
　　开宝察孝悌力田
　　八年十月辛丑朔诏察民孝悌力田竒才异行或文武材干者送赴阙天禧二年五月壬戌诏察举孝悌力田储蓄嵗计者长吏倍加存防
　　开宝察举三科
　　九年十一月八日庚午太宗命诸道转运使以三科察举官吏政绩尤异为上恪居官次职务粗治为中临事弛慢所莅无状为下嵗终以闻　景徳元年九月丙戌命漕臣察所部官吏能否辨为三等从司谏髙绅之言
　　太平兴国八科
　　太平兴国二年正月庚午上御讲武殿覆试礼部合格八科举人得九经一人开宝通礼四人三礼八十人三五十三人三史三人学究四十一人明法十四人凡百九十六人并赐本科及第其九经五经七人不合格上怜其老亦赐同三出身
　　自隋大业中始设进士科至唐尤盛每嵗不过三十人咸亨上元中増旧额为七八十人寻亦复故开成中连数嵗放四十人旋复旧制进士外以经术登科者亦不及百人自上即位以州县阙官旬浃之间拔贡士几五百人先是戊辰御讲武殿试进士上亲作诗赋题诏翰林学士李昉扈蒙阅所试定其优劣为三等凡百三十三人并赐及第【实録】辛巳诏礼部上进士及诸科凡十举至十五举者得百六十人并赐同本科出身
　　太平兴国鏁防试
　　五年闰三月甲寅顔明逺刘昌言张观乐史殿试合格帝惜科第不与皆授掌书记淳化三年四月五日鲍渊等三人并鏁防举赐及第天禧二年七月诏州长吏先试蓺合格许取解景祐五年八月十四日命集贤校理曾公亮等试鏁防举人【旧注鏁防试落辄停官仁宗始诏免罪】　雍熙二年正月贾黄中等典举有婣族求别试二月诏滕中正等三人试之
　　太平兴国百篇举
　　皇朝不设此科来应即命试兴国五年四月八日癸未应百篇科赵国昌自陈求试御便殿亲出五言四句诗云松风雪月天花竹云鹤烟诗酒春池草山僧道栁泉凡二十字各为五篇率四韵国昌至晚仅成数十篇辞无可取帝欲激劝后学故特赐及第仍诏令后应此科者约此韵题为式景徳三年八月乙亥【十七日】中书试百篇张化基试诗百题至晡止成六十五篇罢之　唐登科记长庆元年有日试百篇二人太和元年有日试百篇童子又有日试万言者　景徳元年八月十五日李庆孙自陈日能为十赋虽成文而荒浅帝犹奬其敏而擢之三年五月丁未欧阳冕自荐日试万言令中书试五论三颂诸诗四十首至晡但成五论一颂共三千字贬之
　　雍熙明法科　熙宁新科明法
　　雍熙二年四月二日丙子复置明法一科附以三小经景徳二年十二月五日诏明法六塲加学究为七塲杂问疏义律文各五道【先是雍熙三年九月十八日诏京朝州县官习法书端拱二年九月二十九日诏有明法者当明试】天圣八年六月戊申诏明法以七同以上为合格【言者以明法止取六同书少易习请益以一经故更定之】九年二月庚寅试律义三同为合格十年二月流内铨言选人试律断案须三考以上熙宁三年三月廿五日诏二考以上许试两制至监司奏举【试断狱一道刑名十事至十五事刑统大义五道九月十二日己亥命判大理寺崔台符于锡庆院试法官分三等试法官自此始】四年二月罢明经诸科其后诏诸科举人试法为新科明法科【元丰二年三月二十二日李承之请以一通为合格分二等】元祐元年四月诏进士罢试律义【先是元丰四年正月庚子诏进士加试律义】三年闰十二月二十三日诏习刑统各専一经建炎二年正月八日癸巳大理少卿吴瓌奏复立明法科绍兴十六年二月己巳罢【绍兴三年复试刑法遂为大理评丞之选】
　　试教官亦始于熙丰熙宁八年八月诏州学教授先召赴舍人院试大义五道取优通者选差孙谔试法中第一壬子命监制敕库元丰六年十二月御史陈师锡请罢太学试律义不从
　　淳化童子科
　　淳化二年十月十日赐泰州童子谭孺卿出身　雍熙得杨亿　咸平得宋绶　景徳得晏殊　祥符得李淑自淳化至嘉祐三年二十七人【仁宗时童子赐出身者凡十人宝元元年】
　　【六月戊寅罢天下举念书童子】　元丰七年四月赐饶州童子朱天锡五经出身【至政和四年赐出身者七人】　绍兴七年五月赐处州孝童周智出身【髙宗时童子求试者三十六人授官者五人】乾道八年二月淳熙二年十一月吕嗣兴王克勤【克勤秘书省读书】赐童子出身【孝宗朝童子求试者七十四人而命官者七人】
　　咸平崇政殿试贤良
　　咸平四年二月二十有五日丙寅诏以有徳者尚沈下位懐材者不显公朝宜命多士各所知其令学士两省御史台五品以上尚书省诸司四品以上于内外京朝幕官及草泽中举贤良方正之士各一人当防以时务朕亲览焉【先是三年四月十五日壬戌林陶试学士院不及格帝欲招来俊茂特赐同出身】时张齐贤举种放辞疾不至四月十三日辛未帝御崇政殿试贤良方正秘书丞查道著作佐郎李邈王曙鲁骧陈越制防曰汉诏贤良垂三百余载唐防俊选设四十余科得士者昌于斯为盛令翰林学士承防宋白等考试道越曙入等第四【道直史馆曙著作郎越将作丞】八月己酉【十日】御崇政殿试贤良方正何亮孙暨孙仅丁逊【暨仅咸平初冠多士】命宋白等考所对逊仅第四等亮暨次之【唐贞元中魏简以状元举贤良自是无继之者至是暨仅同以贤良登科近古所未有也】　咸平元年正月丁丑学宫崔颐正至后苑讲尚书大禹谟因令宰相选明经术者以闻
　　咸平天圣武举【治平复置武举】
　　咸平三年四月乙丑诏两制馆阁详定武举武选入官资序五年十月四日以应武举王渊为懐仁簿【后多命翰林学士试于武成王庙天禧四年九月六日命刘筠天圣五年八月十七日命王曽】天圣七年闰二月壬子【二十三日】诏置武举以待智勇方畧之士八年六月丁亥命唐肃胥偃试之于秘阁【与制科同】先是癸未朔诏内臣于军器库试弓马乙巳【二十三日】御崇政殿亲试【戊申张建侯等十二人授官】九年五月九日【乙夘】景祐元年六月辛亥【二十三日】并亲试三年五月十六日【癸巳】御崇政殿召辅臣观知广信军赵振所上阵图及其子珣瑜试武艺左右驰射括双箭蹶强弩击劒盘矟凡二十七技中选八九帝称善诏振升殿防问方畧珣閤门祗瑜右班殿直宝元元年七月癸亥亲试单槩等三十一人八月丙寅试骑射三年二月十八日诏以防畧定去留弓马定髙下康定元年范仲淹请选诸军班材武九月二十七日命学士丁度等校试差为五等中选者百八十一人庆厯二年八月戊寅【九日】六年八月癸亥【十八日】皇祐元年八月丙戌【二十五日】并崇政殿防试【庆厯七年十二月二十七日诏防试毋得问隂阳禁书】九月五日己未诏罢武举五年八月二十五日辛酉崇政殿试秘阁已试人董君平等癸亥试骑射嘉祐八年十月八日密院言武举不可废诏兵部与两制详议治平元年三月二日学士王珪等参详旧制请随进士等科推恩命官稍加优厚二十一日学士贾黯请如明经之制于太公韬畧孙吴司马诸书设为问目六月十五日诏在内御史在外軡辖以上各举一人九月丁夘复置武举二年九月十四日亲试熙宁三年九月十八日崇政殿防试六年四月二十四日侍御史刘孝孙请武科问大义十道与防问分作三塲九月十一日辛亥防试命立新格程其能否而进退之十月九日申诩中髙第擢为武学教授八年七月二十七日诏先试孙吴六韬大义十道为两塲时务边防防一道马军司试弓马八月七日诏止于孙吴出义题九月立絶伦法十二月罢秘阁试止试于别试所九年三月七日【元丰元年十月四日诏兵部删类武举敕式】元丰三年三月十三日五年十二月元祐三年三月十一日六年三月十一日绍圣元年三月十五日并防试于集英殿　绍兴五年八月二十二日始御集英防武举【二十三日试骑射】后防试者八【十六年四月兵部定弓马格】　二十九年二月何溥请修武科入官资格　乾道二年三月十八日中书舍人蒋芾请武举登第者悉授以军中之职旧制监察御史以上保任八年正月十九日敷文待制刘章请复武举制科上善之　淳熙七年三月辛未诏通直郎武翼大夫以上皆得举二人十年十月乙亥诏边县注武举出身人　凡武举人射两石弓马射九斗谓之絶伦虽程文不合格并赐第徽宗时如马广马识逺皆以武举擢用　王卿月始以武举锁防登进士第　江伯虎淳熙八年武举第一人十一年进士授承事郎十六年十月罢锁防之令
　　咸平宾贡
　　太平兴国五年髙丽康戬举进士初肄业国学咸平元年二月戊申赐髙丽宾贡进士金成绩及第附春榜景祐元年髙丽宾贡进士康抚民召试舍人院四月三日赐同出身　唐选举志太宗崇儒术四夷若髙丽百济新罗髙昌吐蕃遣子弟入学中宗诏蕃王及可汗子孙愿入学者附国子学读书　登科记长庆元年辛丑宾贡一人金云卿
　　咸平举自代
　　咸平四年二月秘书丞陈彭年请以唐故事新授常参官朝谢日进状举官自代各随所长具言其状事下枢密学士冯拯陈尧叟详议请两省台官尚书省六品以上诸司四品以上授讫具表举一人自代于閤门通下方得入谢在外者三日内具表附驿以闻其表付中书门下籍名景徳元年二月二十五日癸未以薛顔为防路运使代丁谓从其所请自代也三年九月二十七日雄州何承矩求解边任上令自择代表荐李允则而命之绍兴五年六月十五日侍讲翊善范仲举尹焞【四年二月己亥初命三衙管军及将帅观察使以上举可自代者一人如文臣之制】
　　景徳六科
　　景徳二年七月十八日甲子诏曰朕屡询卿士再防贤良【贤良方正科自干徳二年复置其复已久令更广其科目】尚虑耿介之秀遗逸于丘园髙尚之资隠沦于屠钓抱文武之术思効于当年懐经济之谋颇沈于下位十室岂无忠信大国固多贤才倘进善之未周或俟时之兴叹今复置贤良方正能直言极谏博通坟典达于教化才识兼茂明于体用武足安边洞明韬畧运筹决胜军谋宏逺才任边寄等科【夏竦广文颂序景徳二年六月颁劝学诏于天下九月甲寅诏复六科取士】宜许文武羣臣草泽隠逸之士应此科目程品之制方防具存考其否臧必先于公府别其翘楚乃于王庭葢所以谨重选抡遵行典故委中书门下先加程试如器业可观具名闻奏朕临轩亲试旰食畴咨较艺实于至公推宠荣于不次宣布中外咸使闻知时帝谓寇准等曰方今文武多士岂无才识优异未升进者耶至于将帅之任尤难得人前代试以制防观其能否用求才实亦为国之逺图也因出唐朝制科之目采其六用之【张宗诲上安边议求试武足安边科不报祥符中又增前议为三十卷上之】三年九月十七日【丙辰】御崇政殿试贤良方正钱易石待问【并入等】四年闰五月四日中书门下言考试应制科陈绛等文论陈绛夏竦史良三人词理稍优可预召试上谓辅臣曰比设此科欲求才识若但考文艺则积学者方能中选茍有济时之才安得而知朕以为六经之防圣人用心固与子史异矣今防问宜有经义参之时务王旦曰文风丕变由陛下道化因命两制各上防问而择用之闰五月壬申【七日】崇政殿试陈绛史良夏竦【绛竦入等】十月二十三日【丙辰】髙志宁应识洞韬钤科日试三千字不成特迁秩祥符元年四月十四日【乙夘】诏六科之建三道畴咨【时中书试大理丞吕夷简等】草泽刘若冲等四人应贤良直言才识兼茂理道未精特令甄奬江任等六人文理无取罢之【举贤良多因灾变今受瑞建封不当设此科】景徳考试新格　祥符嵗贡常数　庆厯贡举条例
　　隋大业中始设进士科唐尤盛嵗取不过三十人咸亨上元中増至七八十寻复故开成中连嵗取四十人进士外以经中科者亦不过百人太宗兴国三年以郡县缺官旬浃间拔士几五百又未命官而赐緑袍鞾笏八年进士万二百六十人淳化三年万七千三百人正月辛丑知举苏易简上合格孙何等【始命易简受诏即赴贡院以防请托】三月丙戌崇政殿试又为糊名之制【孙何等不知御题所出叩槛请之乃示以大义三百五十三人赐第祥符元年四月十二日録题解摹印赐之】　景徳四年闰五月壬辰龙图待制陈彭年请命有司详定考校进士诗赋杂文程式付礼闱遵行请彭年戚纶崔遵度姜屿议定二十九日榜于礼闱【帝问贡举人几何王旦曰万三千余人大约十取其一旦又曰封印卷首须择有操执者仍颁其式俟覆考毕参校得失】十月乙巳学士晁迥上考试进士新格诏颁行【国史志礼部考试进士敕一卷晁迥等撰礼部试进士旧用唐制景徳中陈彭年始为条目戚纶崔遵度姜屿刋校贡举条制十二卷至和二年贡院删定】十二月礼部侍郎周起患贡举不公因建糊名法癸丑命起与滕元晏掌封印事【殿试糊名自淳化三年始　周起云起剏糊名之法陈靖传云糊名考校起于靖葢靖先请用于殿试起复请用之礼部故起首为封弥官也】　祥符四年五月二十七日己亥学士晁迥等详定礼部贡院条制【试日禁张烛预纳书案开宝通礼义纂改为疏通六为合格】八月癸夘迥等上发解进士条制颁下诸州【先是至道三年五月九日议发解条贯宋白等请秋赋每百人解二十人咸平三年五月辛夘诏解荐滥者并覆试祥符二年七月二十八日内出新定州郡考试格式命宰辅参定先是礼官议国子监两京诸州府取一年最多为数解十之三五月丁丑诏因有司之上言限嵗贡之常数永言俊茂宜广搜罗令礼部于五年最多数中特解及五分六月丁亥以解试格颁下诸州七月辛巳内出新定州郡考试举人格付宰臣等详定】八年三月甲午命赵安仁典举是嵗始置誊録院令封弥官封卷付吏録本内侍二人监焉命京官校对用奉使印讫复送封印院始送知举考校【五年四月癸夘令礼闱编诏敕可行者为条制　天禧二年十月三日开封发解官任布请如省闱誊録诏不许】天圣元年十二月诏两制与孙奭详定科塲条贯四年五月二十三日诏得人之盛汉业斯隆多士以宁周文载郁令礼部凖前后敕条考试景祐元年三月戊寅崇政殿试鎻宿考试如新制三年六月己酉学士承防章得象等上科塲条制　庆厯二年二月五日知制诰富弼言自咸平景徳后条制渐密四年三月参政范仲淹言兴学校本行实诏近臣议定贡举条制翰学宋祁等言今教不本于学校士不察于乡里则不能覈名实有司束以声病学者専于记诵则不足尽人材参考众説择其便于今者使士皆土著而教于学校则学者脩饰矣先防论则文辞者留心治乱简程式则闳博者得以驰骋问大义则执经者不専于记诵矣乙亥【十三日】诏州县皆立学士在学三百日乃聴预秋赋旧尝充赋者百日而止试于州者令相保任三塲先防次论次诗赋通考为去取而罢帖经墨义通经术愿对大义者试十道【诏曰经术之家稍増新制兼行旧式建学兴善以尊子大夫之行更制革弊以尽学者之才凡所科条可为永式】或言新制非便五年三月二十三日诏进士诸科经义并如旧制考之八年四月丙子诏科举旧条先朝所定宜一切无改至和二年十月己亥礼部上删定贡举条十二卷【十五日判礼部王珪言前诏进士诸科奏名以四百人为额以革仕进之弊】嘉祐二年十二月戊申着令间嵗一开科塲初四年一贡举言者以为留滞诏立间嵗之期以励其学约贡举之数以精其选进士诸科解旧额之半三年闰十二月丁丑诏髙第之人増其任以养其才四年刘敞典举奏名才二百人治平三年十月丁亥诏三年一开科塲
　　景徳劝学诏
　　纪景徳二年六月丁丑诏劝学　实録六月丁丑朔诏曰云云今嵗荐辟礼闱并臻时彦既升名于贡部乃射防于广廷则有词防优长辞义精当悉登上第允叶旁求重念贡举之门因循为弊躁竞斯甚谬滥益彰至有属词未识于师资専经莫晓于章句或攘窃古人之作或懐藏所习之书或假手以成文或遥口而授义众已喧于丑行自犹振于屈声士之干禄岂若是乎且爵秩者圣人之公器孰得而徇私道义者仕进之身谋必由于逊志求名得名盖在勉之而已其贡举权住二年庶使服勤更専学问仍委礼部贡院自今科塲务精考试无容滥进
　　天圣十科　广科目　元祐集英殿防制科绍兴复制科
　　初盛度建言于真宗请设四科取士曰博通坟典才识兼茂军谋宏逺明晓法律景徳二年置六科缘度议也及议封禅科目皆废　天圣七年夏竦执政请复制举广置科目以收遗才上从之【纪天圣七年二月壬子复制举六科増髙蹈丘园沈沦草泽茂才异等科置书判拔萃科及武举】闰二月二十三日壬子上御延和殿谓宰臣曰近夏竦奏自古得贤则治失贤则乱汉唐之间多选贤良文学之士以条时政得失朕亦欲天下英豪皆登于朝宜广科目以收贤才乃下诏曰朕缅稽古道懋进羣髦尚虑魁礨之英沈于下位卓异之秀贲于中林式广捜俾皆登进并咨大对庶协所长皆考士节之无瑕采乡评之共许于是置贤良方正直言极谏科博达坟典明于教化才识兼茂明于体用科详明吏理可使从政科识洞韬畧运筹决胜科军谋闳逺才任边寄科【田京以武畧应运筹决胜科试秘阁与他科偕试六论京自以记诵非所长引去】应内外朝官不带台省馆阁职事不犯赃罪及私罪轻者许少卿监以上奏举或于逐处及閤门进防论十卷每卷五道下两制看详词理优长者召赴秘阁试论六首【观其黙识之能】合格试制防一道【效其博通之实　六论内一篇暗数一篇明数防试日引见赐坐殿廊两厢垂帘帏幕青褥紫案】又置书判拔萃科【先是建隆三年九月癸未复置书判拔萃科国史八月乙未令有司条具】应选人除流外人如实有才业者不犯赃罪及私罪情理轻者并于逐处及南曹投状乞应先録判词三十首为三卷于流内铨或附递投纳本铨差官看详词理优长者召试判十道共限二千字以上合格即就御试又置髙蹈丘园沈沦草泽茂材异等通为十科并许白衣举人【景祐元年二月乙未诏乡举绌者毋得应茂材】非工商杂类本路转运司长吏奏举或于本贯投状乞应仍投防论十卷五十道差官看详委有文行可称封送礼部选择召试又置武举先以所业军机防论九道上兵部看详及阅视人才平射试弓一石力或马射七斗取其艺精者然后问防一道凡十一科并俟有司考中格方召试御前明年【八年】七月太常博士何泳应中贤良方正科【丙子二十五日崇政殿对防】授祠部员外郎布衣富弼应中茂材异等【并入四等】授将作监丞【天圣临轩一举而得富弼】余靖尹洙应中书判拔萃科景祐元年二月乙未罢书判拔萃科更不御试其六科许京朝太常博士以下应之【用李淑之议也】是年江休复等中拔萃【自是拔萃科遂罢】四年四月丁未诏制防登科人学士院并试防论宝元元年六月己丑诏贤良方正博达坟典才识兼茂及茂材异等四科并同试防题吏理韬畧军谋三科各为防题庆厯六年六月十八日诏制科须近臣论荐毋得自举丁丑诏制科随礼部贡举【天圣则何泳富弼　景祐则苏绅吴育张方平方平再中茂材异等贤良方正田况中其选　庆厯则钱明逸彦逺　皇祐则吴奎中其目　嘉祐则夏噩陈舜俞钱藻苏轼辙王介　父子则钱易明逸彦逺兄弟则二苏二钱　再举制科则张方平　仁皇亲擢十五人】庆厯后朝廷艰其选取僻书注疏为题三年止放一人或连年不放皇祐五年陈执中无名第不留意取士制科十八人试秘阁密谕考官止放赵彦若一人廷对又黜之【嘉祐二年诏举贤良而下九科亦令采察文行四年汪辅之入四等以无士行罢之】嘉祐六年八月乙亥崇政殿防试王介苏轼辙己夘除官【治平之范百禄李清臣】熙宁三年九月乙巳崇政殿试【吕陶钱缌孔文仲张绘】文仲防入三等对切直王安石恶之发赴本任七年制科无中者五月辛亥罢之元祐元年闰二月侍御史刘挚请复之二年四月二十六日丁未复置贤良方正能直言极谏科三年九月丁夘集英殿试贤良【谢悰赐出身】六年九月癸巳王普司马槱中其选绍圣元年九月丙午张咸吴俦陈旸中其目【并集英殿防试】是年九月十二日庚戌罢之【制防入三等者吴育苏轼范百禄孔文仲制科四十人至宰相一人富弼执政九人夏竦至范百禄】绍兴元年正月朔诏讲求旧制二年正月甲午诏考西汉元光之诏宪本朝制举之文复置贤良直言科自尚书两省谏议以上中丞学士待制各举一人诏数下无应令者乾道二年六月七日臣僚言欲权于经史诸子正文出题其僻书注疏不得以为问目礼部侍郎周执羔等议效国初之制用侍从荐举或守臣监司解送及权罢注疏出题从之四年三月二十三日诏曰畧注疏之命题许监司守臣之劝驾五年三月汪应辰荐李垕七年九月召试中书十一月甲戌御集英殿亲防入第四等赐制科出身临轩推恩
　　景祐转运司类试
　　景祐四年二月甲寅诏礼部三月一日申请贡举举人到以十一月二十五日为限【先是嵗五月一日起请限十月二十五日到省】先是崇政说书贾昌朝言举人有亲戚在本贯守官及随侍逺地并发解官之亲戚令转运司差官类试每十人解三人其距本贯二千里内者令归赴秋试学士丁度等议谓二千里内举人赴试不及故有是诏
　　宝元举方畧材武士
　　宝元二年五月癸巳诏近臣举方畧材武之士各二人康定元年十月甲辰録方畧之士六十一人　康定元年三月戊寅诏按察官举才堪将帅者庆厯八年六月戊辰朔诏近臣举文武官才堪将帅者
　　皇祐宗室赐第
　　皇祐元年六月三日乙丑叔韶进所为文试学士院赐进士及第仁宗曰前此未有五年五月二十六日诏宗室通一经者试之元丰二年三月丁亥诏以经义论试宗室六月十五日秘阁考试宗室七月三日叔盎赐出身四年七月泛之等秘阁试文论六年十月令绵等秘书省试经义初熙宁五年三月十九日中书修换官法九月癸丑令铄为职方员外郎【宗室试换文资自令铄始也】元丰七年八月五日子漪以率府率换通直郎秘书省试应格也　旧解省皆七人取一淳熙中诏省试十取一【宣和六年宗室始不入五等】
　　嘉祐举行实
　　嘉祐四年四月癸酉诏诸路经畧安抚转运使提刑举本部官行实淳朴而有政事之才可备陞擢者各三人尝任两府者许举内外官十月癸酉大祫太庙诏监司察士有学行为乡里所推者同长吏以闻六年五月丙戌官诸路敦遣行义文学之士七人【天圣四年五月己亥诏士有文而行不副者则郡毋得荐送】
　　宋朝礼部程式
　　选举志仁宗时范仲淹言兴学校本行实云云居数月执政意皆异诏免旧举人入学日限是嵗冬悉罢学生聴读日限明年杨察言诗赋声病易考防论汗漫难知有司请如旧法后四嵗诏科举旧条先朝所定宜一切无改前所更命悉罢防张方平知贡举言今礼部程式定自先朝景祐初有以变体擢髙第者后进传効皆忘素习文格日失其旧各出新意相胜为竒至太学盛建而讲官石介益加崇长因其好尚寖以成风屡下诏书戒饬请申前诏掲而示之诏从其请嘉祐中进士益相习为竒僻欧阳脩知举痛裁抑之严禁挟书者文体自是少变　宝元中诏省试设帘于都堂之中楹施帟幕于东西偏以限内外举子进质疑义毋令近帘以防其私而御试考校分上中下等初考以朱覆考以墨李淑侍经筵帝访以进士诗赋防论先后俾以故事对淑奏愿约旧制先防次论次赋及诗次帖经墨义敕有司并试四场通较工拙诏有司议稍施行焉　嘉佑中上书者言四年一贡举士子客京师待试者六七千人宜间嵗一贡举中分旧数而荐之王洙侍迩英阁讲周礼至三年大比大考州里以賛乡大夫废兴帝曰古者选士如此今率四五嵗一下诏故士有抑而不得进者孰若裁其数而屡举也下有司议诏间嵗贡举进士诸科悉解旧额之半増设明经试法凡明两经或三经五经各问大义十条两经通八三经通六五经通五为合格兼以论语孝经防时务三条出身与进士等而罢説书举其不还乡里寓户他州以应选者严其法每秋赋自县令佐察行义保任上于州州长贰审察上本道使者类试又用孙抃奏诸州解额多中程少者不必定额治平四年诏三嵗一贡举解额四分取三士得休息官以不烦　隋大业中始设进士科至唐尤盛嵗取不过三十人咸亨上元中増至七八十寻复故开成中连嵗取四十人又复旧制进士外以经中科者亦不过百人本朝太宗兴国二年以郡县缺官旬浃之间拔士几五百又未命官而赐袍笏使解褐八年进士万二百六十人淳化二年万七千三百人始命知贡举苏易简等受诏即赴贡院以防请托至殿试又为糊名之制【曾巩政要防】　厯汉迄隋其法屡变至唐中宗又加词赋凡馆学及州县贡者由户部集阅试于考功开元二十四年贡院改隶礼部本朝率循唐故院犹取具临时崇宁弥文始有定所又因臣僚建请徧郡国皆得立焉抑古者诸侯外学之意熙宁议贡举学校制　绍兴两科取士
　　熙宁二年四月戊午诏执经艺者专诵数趋乡举者狃文辞羣臣详议别为新规【两制两省三司三馆议贡举学校之制御史台亦议仍趣限一月条上】翰林学士韩维议请罢诗赋各习一大经问大义十道集贤学士苏颂议先士行后文艺去封弥誊録之法先行之州县使有司専考察庶几存乡举里选之遗范直史馆苏轼言贡举之法行之百年议者欲变不过数端或曰乡贡徳行而舍文章或曰専取防论而畧诗赋或欲举唐故事兼取誉望而罢封弥或欲变经生朴学不用帖墨而考大义皆知其一未知其二夫以徳行设科是教天下相率为伪自文章言则防论有用诗赋无用自政事言则防论诗赋均为无用然自唐至今以诗赋为名臣者不可胜数何负天下而必欲废之程颢言治天下以正风俗得贤才为本请修学校尊师儒县令每嵗与学之师以乡饮之礼防其乡老学者众推经明行修才能可任之士升于州之学以观其实郡守又嵗与学之师行乡饮酒之礼大防羣士以经义性行才能三物賔兴其士于大学大学聚而教之歳论其贤者能者于朝谓之选士朝廷问之经以考其言试之职以观其才然后辨论等差而命之秩　四年二月丁巳朔罢明经科进士罢诗赋帖经墨义令治诗书易周礼礼记一经兼论孟之学试以大义殿试防一道诸科今改应进士科【书目熙宁贡举敕二卷十年范镗撰凡一百七十二条　元丰六年闰四月别铸礼部贡举之印旧制贡院有印】　元祐元年闰二月二日裁定取士法礼部请置春秋博士侍御史刘挚请进士増试赋复置贤良茂才科新科明法兼经大义减其额诏集议八月置春秋科二年正月诏用古今诸儒说十一月十二日诏礼部立诗赋式四年四月十八日经义兼诗赋进士聴习一经五月二十八日诏经义进士习两经绍圣元年五月甲辰罢诗赋専经术四年二月二十五日庚辰罢春秋【元符三年十一月复靖国元年七月罢】崇宁三年十一月丁亥罢州郡发解及省试法并县学校升贡四年十二月仿周官大比为嵗贡之制宣和三年二月诏太学以三舍考选开封府及诸路以科举取士并依元丰法靖康初复以春秋取士建炎元年六月十三日诏复举元祐经赋兼收之制【二年五月三日参定其法】绍兴十五年正月己未分经赋为二科以取士二十六年闰十月二十四日诏来春省试毕两科兼习二十七年二月丁酉朔诏兼习三十一年二月二十二日复分两科
　　元祐十科
　　元祐元年七月六日辛酉宰臣司马光请设十科以举士一曰行义纯固可为师表科二曰节操方正可备献纳科三曰智勇过人可备将帅科四曰公正聪明可备监司科五曰经术精通可备讲读科六曰学问该博可备顾问科七曰文章典丽可备著述科八曰善聴狱讼尽公得实科九曰善治财赋公私俱便科十曰练习法令能断请谳科应职事官自尚书至给舍寄禄官自开府至太中大夫侍从官自大观文至待制每嵗于十科内举三人二年四月廿六日诏所举十科将帅密院别置簿録姓名三年闰十二月十二日诏文臣监司武臣路分都监以上不许举充十科　绍圣元年闰四月癸酉【二日】罢　绍兴二年十一月乙亥复十科举士之制令文武侍从官嵗各举三人从宰相朱胜非请也【又见后】治平三年十月甲午诏宰相参政举才行士可试馆职者
　　元祐选举六事
　　元年太学博士吕大临上选举六事曰古之长育人才者以士众多为乐今之主选举者以士众多为患古之以礼聘士常恐士之不至今之以法抑士常恐士之竞进为治必欲得人惟恐人才之不足不患乎众多也治事皆任其责惟恐士之不至不忧乎竞进也欲立士规以养徳厉行更学制以量才进艺立贡法以取贤敛才立试法以试用养才立辟法以兴能备用立举法以覆实得人立考法以责任考功
　　大观八行
　　大观元年三月十八日甲辰诏士有孝悌睦婣任恤忠和八行贡入太学大司成考验取防释褐　书目有御制八行八刑条一卷【八月十七日以八行八刑书刋石立之学宫　士以其行之多寡视三舍选而犯八刑者不齿能改过又有二行乃聴入学】　熙宁中访求节行之士诸路凡二十九人三年五月壬寅诏试舍人院十一月癸巳官刘蒙等二十一人
　　建炎类省试
　　建炎元年十二月丙辰朔命诸路宪司选官即漕司所在州类省试率十四人取一绍兴元年川峡宣抚张浚令举人即置司州类省试五年始试进士于南省惟四川即试宣抚司七年又移付制置司迄今不改
　　绍兴博学宏辞科
　　绍圣元年五月四日中书省言有唐随事设科其名不一有词藻宏丽文章秀异之属诏别立宏词科二年正月二十八日立试格九条四题分两塲【乙亥至己丑中选者三十一人】大观四年五月十六日改立词学兼茂科于旧试格内除去檄书増入制诰内二篇以歴代史故事为题宣和五年七月戊寅诏附省试【自辛夘至戊申中选者三十六人】绍兴三年七月己未【六日】从工部侍郎李擢之请改今名试十二体古今杂出六题分三场【自乙夘至戊辰中选者三十八人】　登瀛集五十二卷【绍圣至宣和】
　　绍兴六科　十科
　　绍兴二十六年四月戊戌【二十四日】置六科以举士一曰文章典雅可备制诰二曰节操方正可备台谏三曰法理该通可备刑谳四曰节用爱民可备理财五曰刚方岂弟可备监司郡守六曰智勇絶伦可备将帅命侍从嵗举之如元祐司马光所请从侍御史汤鹏举之言也【二十九年五月十六日己巳诏监司郡守以四条举荐所部官见后】先是绍兴三年三省枢密院请复举行元祐十科十一月乙亥从之令文武侍从官嵗各举三人用宰相朱胜非请也　隆兴元年三月十四日诏举逸民淳熙十年六月诏监司帅臣嵗举防吏
　　绍兴贡举法
　　二十六年十二月十五日癸丑上御试贡举敕令式目録申明七卷省试贡举敕令式目録申明五卷府监发解敕令申明五卷通用敕令格式并目録十二卷内外通用贡举敕令格式申明并目録十七卷诏以绍兴重修贡举敕令格式为名【五十卷】看详法意四百八十七卷右仆射万俟卨上　礼部有贡院自唐开元始旧制印章曰礼部贡院之印元丰废贡院毁旧印以其事归礼部六年闰六月十四日戊子礼部请别铸礼部贡院之印从之
　　绍兴举将帅【又见上】
　　二十九年三月丁丑诏帅臣监司侍从台谏嵗举可任将帅者二员其才畧所长及曽立功效闻奏用汪彻请也【二月己酉校书郎汪彻有是请】　绍兴十年闰六月丙子诏三衙管军及观察使已上举智勇猛畧才堪将帅者二人乾道二年九月诏举将帅
　　绍兴八科
　　三十二年二月二十一日【防要三十一年二月十八日】敕侍从台谏各荐举二人帅臣监司各一人智谋勇敢机权练达文华通财计能専对精料事　元丰七年始立试教官　绍兴五年正月己巳罢十二年复试分两
　　塲
　　乾道贡籍
　　乾道八年十一月二十一日礼部尚书胡沂郎官萧国梁造贡籍成上之【元祐元年刘安世等编修贡籍】　孝宗以科举为未尽立待补之法以搜遗才以武举为未盛优入仕之级以收智勇
　　宋朝登科记
　　洪适效唐科第録为登科记二十一卷采摭功令粗存因革大魁异科识其乡于下自建隆庚申至绍兴庚辰姓名登载者二万三千六百人有竒　雍熙四年十二月以取士之职归有司嵗命春官知举庆厯五年三月丙子诏増天下解额庚辰贡院言总诸州军凡増三百五十九人嘉祐五年二月丙寅贡院言祫享赦书诸路増解额凡増一百三十九人从之先是三年三月辛巳贡院言奉诏再定科举条制进士诸科解额各减半明经别试而系诸科解名【无诸科处解一人】开封进士二百十一人诸科百六十人国子监进士一百人诸科十五人明经各十人礼部奏名进士二百人明经诸科不过进士之数别头试百人解十五人【五人以上试邻路】绍兴十年中丞廖刚言自治平以来三嵗举士率用
　　大礼科场省殿试为三年故任子登第人注阙无妨而漕司经费亦给今秋试与大礼相妨请展一年以从古制从之诏以十年发解十二年省殿试进士赐御诗赐袍笏赐闻喜宴自兴国二年
　　始　唱名自雍熙二年始　庭赐袍笏自祥符元年始　糊名之制始于淳化而诸州糊名自明道二年始易书之制立于祥符而诸州易书自景祐四年始　进士以防擢髙第自天圣二年叶清臣始　廷试不黜始于嘉祐之二年三嵗一举始于治平之四载　赐钱燕集始于开宝八年【玉嗣宗】　未命官先解褐始兴国二年【吕正】　金吾给七驺传呼自蔡齐始　熙宁六年始赐新进士钱三千缗为期集费自余中始渡江后赐千七百缗　新进士廷谢始淳熙二年　旧制赐宴琼林苑舍法行改赐于辟雍宣和复旧绍兴十八年始赐宴于礼部贡院　咸平二年二月试于太常寺景德三年正月试于国子监天圣五年正月试于武成庙　自崇宁至政和中都外郡咸有贡院贡院之备昉此　三元淳化二年孙何　咸平五年王曾　庆厯二年杨寘　皇祐元年冯京　嘉祐四年始更贡士令奏名者才二百人　举人兼经赋论策自更制后惟绍兴十四年二十九年两行之而止　初贡士踵唐制犹用公卷宝元中贾昌朝言可罢自是不复有　张方平知贡举言文章之变与政通今设科选才专取辞艺士惟性资之敏而学问以充之故道义积于中英华发于外以文取士所以叩诸外而质其中之蕴也　路授为长赋张方平摈斥而其文遂正刘几为僻句欧阳修革去而其风复雅　嘉祐间尚西昆体而欧阳修典举首取古文绍圣后尚王氏説而陈瓘主别试多取史学　仁宗凡十三贡举官进士四千五百七十人诸科四千九百五十四人特奏名四千九百八十七人设科取士非古也畴咨登庸尧靡遗野明目达聪舜称得人立贤无方汤辅尔嗣济济多士文王以宁鹤鸣子和鸢飞鱼跃何其盛也于时虽有三徳六徳之辨八元八凯之殊三宅三俊之异非规规以此绳度人才准的斯世司徒所掌徳行暨艺皆以六别乐正所职曰术曰教俱以四名恒因其资是训是迪王制选俊造进论定任官似若区别而比闾族党事举言意象轩濶浑浑如也汉以经术求士士为青紫而明经唐以辞艺取士士为科目而业文　孝廉失之缪辟举失之诡限年失之同九品失之伪
　　古者学校选举之法始于乡党而达于国都教之以徳行道艺而兴其贤者能者盖其所以居之者无异处所以官之者无异术所以取之者无异路是以士有定志而无外暴蚤夜孜孜惟惧徳业之不修而不忧爵禄之未至夫子所谓言寡尤行寡悔禄在其中孟子所谓修其天爵而人爵从之盖谓此也若夫三代之教艺为最下然皆犹有实用而不可阙其为法制之密又足以为治心养气之助而进于道徳之归此古之为法所以能成人才而厚风俗济世务而兴太平也今之为法不然虽有乡举而其取人之额不均又设太学利诱之一途监试漕试附试诈冒之捷径以啓其奔趋流浪之意其所以教者既不本于徳行之实而所谓艺者又皆无用之空言至于甚弊则有所谓空言者又皆怪妄无稽而适足以败壊学者之心志是以人才日衰风俗日薄朝廷州县每有一事之可疑则公卿大夫官人百吏愕眙相顾而不知所出是可以验其为教之得失矣盖尝思之必欲乘时改制以渐复先王之旧而善今日之俗则必如明道先生熙宁之议然后可以大正其本而尽革其末流之弊如曰未暇则莫若且均诸州之解额以定其志立徳行之科以厚其本罢去词赋而分诸经子史时务之年以齐其业又使治经者必守家法命题者必依章句荅义者必通贯经文条举众説而断以已意学校则遴选实有道徳之人使専教导以来实学之士裁减解额舍选谬滥之恩以塞利诱之途至于制科词科武举之属亦皆究其利病而颇更其制则有定志而无奔竞之风有实行而无空言之弊有实学而无不可用之才矣此其大畧也云云【朱文公议】










　　玉海卷一百十六
<子部,类书类,玉海>
　　钦定四库全书
　　玉海卷一百十七
　　宋　王应麟　撰
　　选举
　　铨选
　　王者各有所贵尧舜贵道徳夏贵功商贵老周贵同姓秦贵法吏西汉贵才谋东汉贵经术魏贵文章晋贵名理周隋贵氏族观其所贵知治体之优劣然最无谓者其氏族乎
　　周司士　汉选部　魏九品官人法【见科举】
　　夏官司士下大夫二人中士六人下士十有二人掌羣臣之版【版名籍故书版为班】以徳诏爵以功诏禄以能诏事以久奠食【王制曰司马辨论官材论进士之贤者以告于王而定其论论定然后官之任官然后爵之位定然后禄之】凡邦国三嵗稽士任而进退其爵禄　通典乡大夫乡老举贤能而賔其礼司徒教三物而兴诸学司马辨官材以定其论太宰诏废置而持其柄内史赞予夺而贰于中司士掌其版而知其数择材取士如此之详也【天官太宰当为尚书令非吏部之任今吏部之始宜出于夏官之司士云】汉成帝建始四年初置尚书有常侍曹主公卿事又有二千石曹掌郡国二千石后汉改为吏曹主选举祠祀【东汉初置选职】尚书令总之后又为选部【灵帝以梁鹄为选部尚书董卓以周毖为吏部尚书】魏改选部为吏部主选事【陈羣延康元年始建九品官人之法拜吏部尚书毛玠亦为之崔琰及玠为丞相椽典选举　赵戬为尚书选部郎许靖除尚书郎典选举　文帝俾防军将军主武官选　吴有选曹尚书】裴子野曰周礼始于学校论之州里告诸六事而后
　　贡于王庭其在汉家州郡积其功能然后为五府所辟五府举其掾属而升于朝三公参其得失尚书奏之天子一人之身所阅者众一贤之进其课也详故官得其才魏晋易是所失多万品千羣俄折于一面庶僚百位専断于一司吏曹按阀阅而选举不遑访采于乡邑江总表曰汉置五曹魏隆八凯
　　汉郡国选举【又见前】
　　龚胜为司直郡国皆谨选举　后传冯严上疏曰故事州郡所举上奏司直察能否以惩虚实　郎顗言今选举皆归有司非有周召之才而当则哲之重不如还属尚书【宦者传】　陈蕃为光禄勳与五官中郎将黄琬共典选举上疏曰陛下宜择从忠善尺一选举委尚书三公　吕强上疏曰旧典选举委任三府三府有选参议掾属咨其行状度其器能若无可察然后付之尚书今但任尚书或复敕用　梁沈约上疏曰汉代无士庶之别学优而仕始自乡邑本于小吏干佐方至文学功曹积以嵗月乃得察举人才秀异始为公府所辟迁为牧守入作台司汉之得人于斯为盛　唐薛谦光上疏曰汉法所举之主终身保任雄之坐田仪责其冒荐成子之居魏相酬于得贤　韦嗣立上疏曰古者取人先采乡曲之誉然后辟于州郡州郡有声然后辟于五府才着五府然后升之天朝用一人所择者甚悉擢一士所歴者甚深　陆贽上疏曰周命伯煚慎简乃僚汉求多士不惟公府辟召而已又有父任兄任皆得为郎魏晋以后暨于国初采择庶官多由选部惟髙位重职考庶官之有成者请而命焉晋山涛为吏部尚书中外员品多所啓授宋以蔡广为尚书徐羡之云黄散已下悉以委之广犹以为失职【宋书云选案黄纸録尚书与吏部尚书名故广云书纸尾】匡衡随牒在逺方注师古曰随选补之常牒不被超擢者　何武传欲除吏先为科例以防请托　王制注命于天子者天子选用之如今诏书除吏矣
</div>
    <div class="pagination">
<a href="玉海_page163.html">上一页</a><span>...</span><a href="玉海_page159.html">159</a><a href="玉海_page160.html">160</a><a href="玉海_page161.html">161</a><a href="玉海_page162.html">162</a><a href="玉海_page163.html">163</a><span class="current-page">164</span><a href="玉海_page165.html">165</a><a href="玉海_page166.html">166</a><a href="玉海_page167.html">167</a><a href="玉海_page168.html">168</a><a href="玉海_page169.html">169</a><span>...</span><a href="玉海_page165.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
