<!DOCTYPE html>
<html>
<head>
    <meta charset="UTF-8">
    <title>群书考索 - 第 65 页/共 127 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>群书考索 - 第 65 页/共 127 页</h1>
    <div class="content">　　仁宗天圣元年秋七月戊辰诏礼部贡院举人有期亲卑幼及大功以下服者并聼应举　十一月己未降侍御史髙弁为太常博士职方员外郎吴济为都官员外郎太常丞直集贤院胥偃为著作佐郎监察御史王轸为太常博士监兖州涟水光化军郢水酒税左正言刘随罚铜五斤初弁等为开封府官举人讼其考试不公上以得解进士三十八人防论命秘阁封弥卷首送翰林学士晏殊覆考殊言举人作词以规覆考颇亏士风因听止取讼者试卷看详弁与济偃乃坐擅拆举人卷首适有名居上轸为封弥官而不以闻聼坐举人以防辞相授随廵捕官而不能察故有是命偃长沙人也吴济未详刘随正传乃云随坐此责监济州税与实録不同正传葢因宋祁墓志按随后数论事未尝出也今从实录
　　天圣二年春正月甲午诏礼部贡院开封府国子监及别头各增置防检试卷封弥廵铺监门官有差开封府举人无户籍者召有出身京朝官保二人无出身曾歴任者保一人外州召命官使臣为保不得过一人所保不实以违制论举人两处取解及犯徒而尝以防赎者永不得入科场同保人殿五举其殿三举者实殿一举五举殿二举进士不得以押韵入试罢诸科旧人别院试者听至复场入试其被黜而毁谤主司及投匿名文字令所在收捕之即主司不公许单名以吿不得期集连状广南东西益梓利防路旧制于额外有合格者亦聴举送如闻比来冒籍者多自今毋得人外发解时承平嵗乆天下贡士益众间起争讼故条约之　癸酉命御史中丞刘筠等四人权知贡举　庚戌诏贡举如咸平二年故事令礼部放榜仍先具合格等第字号以闻辛亥知贡举刘筠等请差覆考及详定官上曰非所
　　以责成之意也诏筠等依公考校廵铺官左正言孔延鲁又请未试前令主司晓谕举人不得上请仍雕印试题分明解説就试卷内散上曰文闱取士条约已多只依旧例施行可也　二月庚午上谓王钦若曰久罢贡举虑遗天下贤俊宜令礼部贡院精加校试将来放进士特增至二百人诸科三百五十八人　三月戊子朔诏礼部诸科举人不能对防者未得退落先是上封者言经学不防经防乞于本科问防一道至是对者多纰缪帝以执经肄业不善为文特令取其所长用广仕路癸卯礼部上合格进士姓名诏翰林学士晏殊龙图阁直学士冯元排等第　乙巳御崇政殿赐宋郊叶清臣郑戬等一百五十四人及第四十六人同出身不中格者六人以尝经真宗御试特赐同三礼出身丙午又赐诸科一百九十六人及第八十一人同出身郊与其弟祁俱以碑赋得名礼部奏祁名第三太后不欲弟先兄乃推郊第一而置祁第十刘筠得清臣所对防竒之故推第二宋朝以防擢高第自清臣始　壬子赐乡贡进士张瓌太常寺太祝吕宗简进士及第仍附春榜瓌洎孙宰臣王钦若女壻宗简参知政事夷简弟也　四月庚辰以特奏名进士李道宗等四十三人诸科王播等七十七人为将作监主簿及诸州长史文学司七参军道宗等皆年逾五十尝应六举王播等皆年逾六十尝应八举因谓辅臣曰此虽学业非工然悯其白首无成故悉甄録之　天圣三年五月癸未礼部言今年贡举乞赐指挥上谓辅臣曰去嵗放及第人数不少然而览其程试多未尽善今宜权罢贡举各令励志修学王曾对曰前来逺方下第举人方到乡里今若复许随计何暇温习事业即降诏权停贡举一年
　　五月初二日癸未此据防要
　　八月辛亥知益州薛田言本州发解举人自张咏以来例给馆劵至京师今得三司移文乃责吏人偿所给官物恐非朝廷之意上曰汉贡士皆郡国续食今独不能行之逺方耶其令悉蠲之　天圣四年五月己卯诏礼部贡举进士实应二举诸科五举并免取解　己亥诏举人虽文辞可采而操检不修者州郡毋得荐送　辛未诏增西川广南东西路诸州军进士解额有差又诏命官鎻防应举自今更不先试所业下第者免责罚仍听再举其厯任有赃私罪及停废责降冲替未经叙用人即不许应举旧制鎻防应举者先于所属选官考试所业方听取解至礼部程文纰缪者勒停其不及格者犹赎铜永不得应举至是上欲开诱进士之路下近臣参议而降是诏
　　下第免责景祐元年四月又有诏葢此专指下第者彼又及不得解者
　　八月戊子命官考试开封府国子监举人宰臣王曽等因言自唐以来遴选儒臣授以文柄可否进退委自攸司或升黜之间不副公议即覆行考试严加惩责比来条目繁密闗防周至善则善矣然于推心委任求贤防俊之理恐未允惬今言事者必曰此皆先朝旧规不可轻议改革殊不知先帝孜孜选士务要尽心思皇之念本不如此盖当时近臣不悉渊罔知大体有此擘画更乞圣慈渐次体当事理他后别加详定上从之　九月庚申诏礼部贡院举人有能通三经者量试讲説特以名闻当议甄擢之　十月乙酉诏进士诸科尝经先朝御试而今不预荐者许就省试　己亥诏天僖中举人补三班使臣者听换文职　天圣五年正月癸丑命枢密直学士礼部侍郎刘筠权知贡举中书初议择官上曰刘筠可用也筠时在颍川遂驿召之　己未诏礼部贡院比进士以诗赋定去留学者或病声律而不得骋其才其以防论兼考之诸科毋得离摘经注以为问目又诏进士奏名勿过五百人诸科勿过千人　三月辛酉御崇政殿试礼部奏名进士仍命翰林学士宋绶以下二十六人为殿后封弥誊録考覆详定编排官如先朝旧制　壬戌试诸科甲子诏进士五举年五十诸科七举及六举终场年六十淳化以前尝应举及经先朝御试者不以举数令贡院别具名以闻乙丑赐进士王尧臣等一百九十七人及第八十三人同出身七十一人同学防出身二十八人御试　丙寅赐诸科及第并出身者又六百九十八人　四月癸酉试特奏名进士及诸科甲戌赐同出身及御试者凡三百四十二人寻下诏戒谕诸道举人宜奋励词学勿坐视嵗月冀望恩泽　天圣七年六月甲辰诏鎻防举人自今在京有职事无职事已罢未赴并听于国子监开封府取解外任者听于别州仍先取防文臣许两应武臣止一　十一月庚午上封者言今嵗开封府举进士者至千九百余人多妄冒户籍请条约之　癸酉诏举人有开封府户籍七年以上不居他处者听解取虽无户籍亦不曽占名他州者先经所属投牒察访行实召京朝官二人保之违犯则保官以违制论其外州寄应者悉令还本贯与理旧举场第若犯赂而妄冒乡贯三代者以违制失论不以防赎　天圣八年正月丙寅命资政殿学士晏殊权知礼部贡举　二月甲子御崇政殿试礼部奏名进士　丙寅试诸科　丁卯赐进士王拱寿等二百人及第四十九人同出身　己巳赐诸科及第同出身者又五百七十三人拱寿咸平人也诏更其名曰拱宸六月乙巳诏礼部贡院治尚书周易二经者自今皆
　　分场考试明法以七同以上为合格时言者谓书易本两科先朝并为一每经各问义五道举人或偏习一经对及五同已为合格又明法科所对止取六同书少而易习请益以一经故更定之　天圣九年三月己巳诏权停贡举













　　羣书考索后集卷三十七
　　钦定四库全书
　　羣书考索后集卷三十八
　　宋　章如愚　编
　　兵门
　　兵制门



　　黄帝有涿鹿之战以定火灾
　　颛帝有共工之阵以定水害
　　唐虞至治之极犹班师振旅四罪而天下服
　　夏有甘扈之誓
　　商周以兵定天下矣天下既定犹立司马之官设六军之众【西汉刑法志】　夏官司马凡制军万有二千五百人为一军王六军大国三军次国二军小国一军注疏义曰凡出军皆据六卿为数故伍则一比两则一闾卒则一族族则一党帅则一州军则一乡家皆出一人如六卿之数也王六卿之数也大国三卿故三军次国二卿故二军小国一卿故一军春秋传曰成国不过半天子之军则诸侯之大者三军诗曰周王于迈六师及之此周六军之见于经也春秋传曰王使虢公命曲沃伯以一军为晋侯此小国一军之见于传也然而天子六乡六遂合有十二军而止六军何也葢六乡为正军六遂为副倅至于大国之三乡三遂次国之二乡二遂小国之一乡一遂亦莫不然攷之鲁颂曰公徒三万此大国三军之数也襄十一年作三军春秋书作以讥之葢鲁于周为侯次国而已不宜复作三军至昭五年舍中军公羊则曰舍中军复古也其后晋作三行以増中上下而当六军则衰世礼壊诸侯僭天子矣　李泰伯云此则六乡为六军又按遂人职曰稽其人民而授之田野简其兵器康成谓遂之军法如六乡则六遂亦为六军但以王家迭用之则常六军尔故止言六军此乡遂制军之法
　　军将皆命乡二千五百人为师师帅皆中大夫五百人为旅旅师皆下大夫百人为卒卒长皆上士二十五人为两两司马皆中士五人为伍伍皆其长
　　师帅三十人者州长之中大夫也旅师百五十人者党正之下大夫也卒长七百五十人者旅师之上士也两司马三千人者闾胥之中士也比长下士一人于五家之数不以从军故曰五人为伍伍皆有长则推民之勇者为之矣
　　先王之制民居则为比闾族党州乡故比卦众在内二阳在上为之主君象也出则为伍两卒旅军师故师卦众在外一阳在下为之主将帅之象也
　　此军与将之数也
　　小司徒乃会万民之卒伍而用之五人为伍五伍为两四两为卒五卒为旅五旅为师五师为军以起军旅以作田法以比追胥
　　注曰先王因农事而定军令欲其恩足相恤义足相救服容相别声容相识先王处民有法用民有道比其家聨其人其居也则积为比闾族党州乡其出也则合为伍两卒旅师军方其平居无事之时则有教养之素而恩义足以相结及其仓卒有事之际则习法令而死生足以相托
　　乃均土地以稽其人民上地家七人可任也者家三人中地家六人可任也者二家五人下地家五人可任也者家二人凡起徒役无过家一人以其余为羡唯田与追胥竭作大司马均其民之可用者家数皆同
　　贾公彦曰此谓六乡之内上剂致甿一人为正卒其余皆为羡卒若六遂之内以下剂致甿一人为一卒一人为羡卒其余皆为余夫饶远故也陈礼书曰古者国有游倅田有余夫军有羡卒皆所以副其正也然乡遂不同者葢六乡之内赋轻六遂之内赋重也惟田与追胥竭作乡遂皆然以田猎禽兽人所同欲追伺盗贼人所同恶也注疏谓二者用人多而然亦一说也　司徒之可任者如此其多司马法之出士徒如彼其少者葢古人用兵不为胜计只虑败也故不尽用之虽败尚可扶持小司徒只言其可任者非实数也自此之后调发者皆用实数幸而一胜不幸而一败皆不可救者以晋作州兵乃是尽数调发甚非先生之制其他如鲁成作丘甲苏秦以齐宣王临淄之中七万户不下户三男子而卒以二十一万曹操谓崔琰曰昨案户籍可得三十万众故为大州是皆以实数调发唯孔明仅有此意以蜀之大其兵常不过十二万而所用八万常留四万以为更代蜀之强以孔明不尽用之故及蜀之亡尚有十万二千数年之间所折者不过二万耳
　　此乡遂调兵羡卒之数也
　　司马法曰通三十家出四马士一人徒二人成三百家出车一乗士十人徒二十人终三千家出革车十乗士百人徒二百人同三万家出革车百乗士千人徒二千人
　　贾公彦司徒正义云郑注论语道千乗之国亦引司马法彼是畿外邦国法彼革车一乗甲士三人步卒七十二人甲士少步卒多此士十人徒二十人此是畿外甲士多步卒少外内有异故也　按司马法车乘之制与杜氏合至于士卒多寡异矣如杜氏説一同七千五百人而司马法一同止三千人李泰伯引法之文而释之曰此虽井田顾未与周制同葢谓司马法赵歧所作非成周制
　　班固曰周因井田而制军赋地方一里为井井十为通通十为成成方十里成十为终终十为同同方百里同十为封封十为畿畿方千里有税有赋税以足食赋以足兵故四井为邑四邑为丘丘十六井也有戎马一疋牛三头四丘为甸甸六十四井也有戎马四匹兵车一乘牛十二头甲士三人卒七十二人干戈备具是谓乗马之法一同百里提封万井除山川城池邑居囿路等三千六百井定出赋六千四百井戎马四百匹兵车百乘此卿大夫采地之大者也是谓百乘之家一封三百一十六里提封十万井定出赋六万四千井戎马四千匹兵车千乘此诸侯之大者也是谓千乘之国
　　一封出车千乘以杜氏之法积十同千乘当有戎马四千匹牛一万二千头甲士二千人步卒七万二千人合士卒之数可以为六军然而大国不过三军其有六军者犹天子六乡六遂迭用之尔
　　天子畿方千里提封百万井定出赋六十四万井戎马四万匹兵车万乗故称万乘之主戎马车徒干戈素具春振旅以搜夏拔舎以苗秋治兵以狝冬大阅以狩皆于农隙以讲事焉
　　周制万二千五百人为军六军七万五千人千里之畿提封万井定出赋六十四万井一井之田八家耕之总计六十四万井之田为五百一十二万家家一夫为五百一十二万夫以此夫众而供万乘之赋是为七家而赋一兵孙子曰兴师十万日费千金内外骚动怠于道路不得操事者七十万家葢言一夫从军七家奉之此亦见七家赋一兵也自夫率之七家相更以给军则王畿之内凡七征而役一遍焉记曰大国不过千乘葢诸侯地不过百里车不过千乗以开方之法计之方十里者为方一里者百其赋十乘方百里者为方一里者万其赋千乘然赋虽出千乘而兵不过三军五百乘而已则五百乘三乡之所出也千乘阖境之所出也何则乡万二千五百家合三乡则三万七千五百家凡起徒役无过家一人则三军为三万七千五百人矣三军而车五百乘则天子六军为车千乘矣
　　王畿千里车万乘六军逓用千乘而寰内诸侯各从其国之制诸侯大国百里千乘三军用五百乘次国七十里七百乘二军用三百三十乘小国五十里车五百乘一军用一百六十五乘率天子用十之一次国大国十之五小国三之一皆足成军之数
　　王畿之地将重根本故制田以乡遂而寓六军之制凡二更迭用之国势壮而民不劳苦矣若夫采地以徃不可使家出一人于是制井田而寓军之法亦异焉
　　此出车出军之制也
　　总论王畿千里近郊五十里逺郊百里郊为乡六乡百里通十为同为百里者十提封九万井九十万井九十万夫之地除山川城邑之属三万六千井为六万四千井六十四万夫之地除公田九分之一为五十万二千夫又以一易再易三易通之三分去一为三十五万四百夫率三百五十家赋一乘
　　四丘为乘故曰丘乘
　　积六乡为千乘而余率七家赋一兵积六乡为七万五千人此六军之制也六遂及三等侯国皆如乡之法畿方千里为千里者十如乡之除为三百五十万四千夫赋车万乘卒七十五万人为六军者十此通畿之师也牧野之师传七十万意通畿皆发
　　大司马逓而征之
　　大司马教兵号名有县鄙家乡官野之异旂物有诸侯军吏师都乡遂郊野之别此见其逓征
　　十年而役一遍凡三家可任者率十有一人则终身无过一再公上给事盖先王忠厚之志更劳均佚不欲穷民之力也古者畿内之兵不出所以重内也卒有四方之役即用诸侯人耳或遣上公帅王赋亦不过元戎十乘以先啓行而已
　　王有四方之事冡宰征师于诸侯如诗常武云王命卿士太师皇父整我六师冡宰也小宰掌戒具虎贲氏奉书以牙璋发之
　　而调兵诸侯亦各从其方之便髙宗伐楚葢裒荆旅武王克商实用西土至于征徐以鲁费誓追貊以韩韩奕平淮夷以江汉略见于经可考也平王出戍远以见刺当是时周都洛矣由洛戍申许无乃未甚逺而周人已不能堪况后世有劳师万里者哉春秋之初从王伐郑犹有蔡人卫人二百四十二年间王人会伐屡矣未尝见师之出惟败绩于茅戎王师自出春秋深讥之说者谓先王征役先出六乡不足乃发六遂不足以牙璋起诸侯兵亦谓方伯连帅所不能克然后六乡之士出焉葢先王之于天下大则有方伯小则有连帅其待卒应变如身之使臂各适其事之逺近而已方伯连帅所不能克然后乡遂之士应之象胥曰王之大事诸侯推此则出军之法顾岂先虚其内以实其外哉



<子部,类书类,群书考索,后集卷三十八>
　　周衰齐威公问管仲行伯用师之道仲曰公欲定卒伍修甲兵大国亦将修之而小国设备则难以速得志矣于是乃作内政而寓军令焉【刑法志】　三分其国为二十一乡工商之乡六士乡十五
　　唐尚书云士与农共十五乡非也韦氏谓为军是
　　公帅五乡焉国子髙子各长帅五乡焉
　　管子云公帅十一乡者葢工商之乡公
　　五家为轨轨为之长十轨为里里有司四里为连连为之长十连为乡乡有良人以为军令是故五家为轨故五人为伍轨长帅之十轨为里故五十人为小戎里有司率之四里为连故二百人为卒连长帅之十连为乡故二千人为旅乡良人率之五乡一帅故万人为军五乡之帅率之三军有中军之鼓有高子之鼓有国子之鼓
　　公将其一高国各将其一凡三军敎士三万人车八百乘此如乡之法然参周制车増三百乘徒损三百人
　　春田曰搜以振旅秋田曰狝以治兵伍其鄙三十家为邑邑有司十邑为卒卒有卒帅十卒为乡乡有乡帅三乡为县县有县帅十县为属属有大夫五属五大夫各使治一属焉
　　并管子国语此如遂之法自邑积至于五属为四十五万家率九家二兵得甲十万九十家一车得车五千乘长勺之战威公自谓有带甲十万车五千乘是可为三军者四葢以通国之数而逓征之率用车六之一士用十之三大略仿周改从轻便韦昭之説则是国内无农其六乡为工商其十五则为兵而已五属之地则皆农居之四民之外特有所谓士卒则是兵农分矣或曰齐变周制欲速得志于天下则厘国内之民在十五乡者专使之为士卒亦必有田以授之苐不使出租税供他役庶调发虽烦而民亦不怨若其工商之六乡为农之五属则皆不以为兵东坡曰王者之兵非以求胜其法要在不可败而已威文非决胜无以定伯其法在必胜繁而曲者所以为不可败也简而直者所以为必胜也周之制万二千五百人而为军万之有二千二千之有五百其数竒而不齐唯其竒而不齐是以知为繁且曲也今夫天度三百六十均之十二辰得三十者此其正也五日四分之一者此其竒也使天度无竒一童子轮指数之足矣唯其不齐是以巧厯莫能算也
　　晋武公初作一军献公作二军恵公韩之败作州兵二千五百家而成一军率家五人
　　文公搜于被庐作三军城濮之战车七百乘
　　楚蒍啓疆曰晋十家九县长毂九百其余四十县遗守四千而平公治兵制南适四千乘则通国五千乘止用七百乘犹齐之法
　　其后避六军之号乃作三行
　　中行右行左行
　　清原之搜遂作五军襄公搜于夷舎之景公邲之战三军増置大夫各二人则犹三行也至鞌之战郤克请益车八百乘由是始作六军
　　上中下各増新军
　　厉公鄢陵之战罢新上下军　悼公初尚四军后遂舎新军【左传编】　至鲁成公作丘甲
　　杜预注云丘出戎马一匹牛三头甸出长毂一乘马四匹牛十二头甲士三人步卒七十二人此甸所出今使丘出之讥重敛
　　哀公用田赋
　　以夫田为赋大变丘乘之制民无余力矣
　　至战国齐愍以技击强
　　魏惠以武卒奋
　　秦昭以鋭士胜荀卿曰齐之技击亡国之兵也魏之武卒危国之兵也秦之鋭士干赏蹈利之兵也故齐之技击不可以遇魏之武卒魏之武卒不可以直秦之鋭士秦之鋭士不可以当威文之节制威文之节制不可以敌汤武之仁义【刑法志】
　　秦自襄公有田狩之事而已不能用周礼至缪公伯西戎始作三军　及孝公用商鞅鞅以周步百为亩亩百给一夫力余地利不尽于是改制二百四十步为亩百步一夫又以秦地旷而人寡晋地狭而人稠诱三晋人发秦地优其田宅而使秦人应敌于外大率百人则五十人为农五十人习战【通典】　凡民年二十三附之畴官给郡县一月而更谓更卒复给中都一岁为正卒复屯邉一岁谓戍卒凡战获一首赐爵一级
　　自公士至大庶长十八级后通闗内列侯二十级皆以战功相君长长平之役年十五以上悉发又非商鞅之旧矣始皇并天下聚郡县兵器于咸阳销为钟鐻谋武之礼罢为角抵是时北筑长城四十余万南戍五岭五十余万骊山阿房之役各七十余万兵不足用而后发谪矣其后里门之左一切发之未及发右而广胜起矣【兵制】











</div>
    <div class="pagination">
<a href="群书考索_page64.html">上一页</a><span>...</span><a href="群书考索_page60.html">60</a><a href="群书考索_page61.html">61</a><a href="群书考索_page62.html">62</a><a href="群书考索_page63.html">63</a><a href="群书考索_page64.html">64</a><span class="current-page">65</span><a href="群书考索_page66.html">66</a><a href="群书考索_page67.html">67</a><a href="群书考索_page68.html">68</a><a href="群书考索_page69.html">69</a><a href="群书考索_page70.html">70</a><span>...</span><a href="群书考索_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
