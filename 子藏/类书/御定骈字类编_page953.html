<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 953 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 953 页/共 1019 页</h1>
    <div class="content">　　丰溢【唐书杜佑传开元天寳中四方无虞编戸九百余万帑藏丨丨】
　　丰安【宋史乐志建隆元年改乐章十二顺为十二安郊庙俎豆入为丨丨】
　　丰宁【元史礼乐志彻豆曰丨丨之曲送神曰保成之曲皇帝出庙廷亦曰昌宁之曲　道德指归论祸乱既夷万物丨丨天心大得宇内欣欣】
　　丰功【班彪王命论帝王之祚必有明圣显懿之德丨丨厚利积累之业然后精诚通于神明流泽加于生民故能为鬼神所福飨天下所归往】
　　丰烈【扬雄反离骚淑周楚之丨丨兮超既离乎皇波】
　　丰化【陆云岁暮赋羡厚德之溥载兮嘉丨丨之大造　又赠汲郡太守诗惠心无竞丨丨有造】丰规【晋书习凿齿论功格皇天勲侔古烈丨丨显祚故以灼如也】
　　丰基【吴志贺邵传邵上疏曰愿陛下丨丨强本割情从道】
　　丰贵【梁简文帝七励九州珍杂八方丨丨】
　　丰富【易大有上九自天祜之吉无不利注大有丨丨之世也处大有之上而不累于位志尚乎贤者也魏志仓慈传注魏略曰顔斐为京兆太守风化大行京兆与冯翊扶风椄界二郡道路既秽塞田畴又荒莱人民饥冻而京兆皆整顿开明丨丨常为雍州十郡最晋书和峤传峤家产丨丨拟于王者然性至吝以是获讥于世杜预以为峤有钱癖】
　　丰庆【孔融与韦甫休书当勉功业以丨此丨耳】
　　丰禄【荀子百姓晓然皆知修上之法像上之志而安乐之于是有能化善修身正行积礼义尊道德百姓莫不贵敬莫不亲誉然后赏于是起矣是高爵丨丨之所加也荣孰大焉　陆云请吴王引师友文学观书问道啓虽丨丨崇礼已隆其人而先王之道未简圣聪】
　　丰爵【后汉书杨赐传乐松处常伯任芝居纳言郗俭梁鹄各受丨丨不次之宠　风俗通昔子夏心战则癯道胜如肥何必高禄丨丨以为融懿也】
　　丰宠【后汉书胡广传臣竭其忠君丨其丨】
　　丰眷【陆云与戴季甫书衔抱丨丨以增愚迹】
　　丰施【顔延之应诏防曲水作仰阅丨丨降惟微物】
　　丰犒【宋史刘几传夫椎牛酾酒丨丨而休养之非欲以醉饱为德所以増士气也】
　　丰美【后汉书西传水草丨丨土宜产牧　唐书许景先传张说曰许舍人之文虽乏峻峰激流然词防丨丨得中和之气　蔡邕胡栗赋何根茎之丨丨兮将蕃炽以悠长】
　　丰满【战国防秦王曰寡人闻之毛羽不丨丨者不可以髙飞】
　　丰全【宋书王镇恶传是时闗中丨丨仓库殷积】
　　丰崇【栁贯过大野泽诗兹惟开辟来岂固疏凿功捐小以成大地利廼丨丨】
　　丰备【书九五福一曰夀二曰富传财丨丨　左传吾牲牷肥腯粢盛丨丨何则不信　北史齐文宣帝纪诏丘郊禘祫时祭皆市取少牢不得刲割有司监视必令丨丨　李华含元殿赋玉烛内融则嘉盛丨丨太阳临照而天下文明】
　　丰赢【蔡襄士伸知己赋姑还车而却歩目吾肆之丨丨】
　　丰籍【张衡周天大象赋周鼎毓神天田丨丨】
　　丰年【诗绥万邦屡丨丨　又丨丨多黍多稌　周礼均人凡均力政以嵗上下丨丨则公旬用三日焉中年则公旬用二日焉无年则公旬用一日焉　汉书郊祀志诏曰朕亲饬躬齐戒亲奉祀为百姓蒙嘉气获丨丨焉　宋史吴师礼传江公望谓曰子异日得志当如何曰但为人作丨丨耳遂定交　盐铁论古圣人劳躬养神节欲适性尊天敬地履德行仁是以上天歆焉永其世而丨其丨】
　　丰乐【诗榛楛济济笺旱山之足林木茂盛者得山云雨之润泽也喻周邦之民独丨丨者被其君徳教蜀志先主传蜀中殷盛丨丨先主置酒大飨士卒　栁宗元种树郭槖驼传其乡曰丨丨乡在长安西　欧阳修丨丨亭记使民知所以安此丨年之丨者幸生无事之时也】
　　丰成【欧阳修丰乐亭记又幸其民乐其嵗物之丨丨而喜与余游也】
　　丰熟【杜牧上李太尉书今者四海九州同风共贯诸侯用命年谷丨丨　秦观代蔡州进瑞麦图状父老等皆云数十年来无此丨丨亦未尝见有麦苗一茎至数穗者　韩愈赴江陵途中寄赠三学士诗积雪騐丨丨幸寛待蚕麰】
　　丰登【宋史乐志来歆芬香丨丨于秋仓箱千万治符成周】
　　丰稔【杜光庭麻姑洞记繁阳山麻姑洞在成都府新都县元和中韦臯莅蜀洞忽开时人咸云洞门开即丰年物贱其后果丨丨】
　　丰穰【晋书乐志箫韶作咏九成年丨丨世泰平　唐书食货志大厯八年以闗内丨丨减漕十万石　温庭筠秋日诗佳节足丨丨良朋阻游集】
　　丰廪【周邦彦汴都赋丨丨贯廥既多且富】
　　丰苗【杜甫秋行官张望督促东渚耗稻向毕清晨遣女奴阿稽竖子阿段往问诗丨丨亦已穊云水照方塘】
　　丰颖【顔延之应诏观北湖田收诗楼观眺丨丨金驾映松山】
　　丰田【旧唐书王缙传初代宗未甚重佛而元载杜鸿渐与缙喜饭僧徒代宗尝问以福业报应事载等因而啓奏代宗由是奉之过当凡京畿之丨丨美利多归于寺观】
　　丰歳【白居易太和戊申岁大有年诏赐百寮出城观稼谨书盛事以俟采诗诗清晨承诏命丨丨阅田闾温庭筠烧歌仰面呻复鸦娘呪丨丨　陆游丨丨诗丨丨讙声动四邻深秋景气灿如春】
　　丰业【宋史乐志干戈戢烽燧息海宇清宁民丨丨歌咏升平　李尤永安宫铭丨丨广德以协天人】丰道【易三嵗不觌疏治道未济隐犹可也三年丨丨已成而犹不见所以为凶】
　　丰实【书天惟纯佑命则商实百姓传惟天大佑助其王命使商家百姓丨丨皆知礼节　魏志国渊传太祖欲广置屯田使渊典其事五年中仓廪丨丨百姓竞劝乐业　又郑浑传浑为山阳魏郡太守以郡下百姓苦乏材木乃课树榆为篱并益树五果榆皆成籓五果丨丨入魏郡界村落齐整如一　杜甫忆昔诗稻米流脂粟未白公私仓廪俱丨丨】
　　丰殷【张华励志诗藨蓘致功必有丨丨】
　　丰阜【扬雄元后诔丨丨庻卉旅力不射周邦彦汴都赋训典严密财本丨丨】
　　丰蔀【易丨其丨日中见斗注蔀覆暧鄣光明之物也所丨在丨幽而无覩者也】
　　丰沛【易丨其丨日中见沫注沛幡幔所以御盛光也　汉书高帝纪魏人周市畧地丨丨】
　　丰禋【裴秀大蜡赋丨丨孝祀介兹万祜】
　　丰祀【孙拯赠陆士龙诗奕奕英族盛德丨丨】
　　丰洁【左传公曰吾享祀丨丨神必据我　杜甫留花门诗沙苑临清渭泉香草丨丨】
　　丰蠲【刘基甘露颂郊社宗庙享祀丨丨】
　　丰荐【宋史乐志精羞丨丨景福攸臻】
　　丰融【扬雄甘泉赋蠁丨丨懿懿芬芬】
　　丰国【管子夫丨丨之谓霸兼正诸国之谓王　栁宗元贞符积藏于下是谓丨丨　李觏闵雨诗吴江之南是曰丨丨五种之生天下食】
　　丰民【国语义以生利利以丨丨　魏志郑浑传迁阳平沛郡二太守郡界下湿患水涝百姓饥乏浑于萧相二县界兴陂遏开稻田郡人皆以为不便浑曰地势洿下宜溉灌终有鱼稻经久之利此丨丨之本也遂躬率吏民兴立功夫一冬间皆成比年大收民赖其利】
　　丰物【国语疏川道滞钟水丨丨　张华大司农箴家有庐井王有廪籍阜茂丨丨和钧闗石】丰家【顔延之庭诰文量腹而炊丨丨余飡】
　　丰沃【南史南郡王大连传太清元年出为东州刺史侯景入防建邺大连率众四万来赴及台城没援军散还东州防稽丨丨粮仗山积东人惩景苛虐咸乐为用　陈书陈宝应传是时东境饥馑防稽尤甚而晋安独丨丨寳应自海道冦临安永嘉及防稽余姚诸暨又载米粟与之贸易多致玉帛子女其有能致舟乘者亦并奔归之由是大致资产士众彊盛】
　　丰膏【韩诗外传丨丨不独乐硗确不独苦】
　　丰饱【魏书薛虎子传徐州左右水陆壤沃清汴通流足盈激灌其中良田十万余顷若以兵绢市牛分减戍卒计其牛数足得万头兴力公田必当大获粟稻五稔之后谷帛俱溢匪直戍士有丨丨之资于国有呑敌之势】
　　丰足【书正德利用厚生惟和疏厚生谓薄征徭轻赋税不夺农时令民生计温厚衣食丨丨故所以养民也　晋中兴书徐邈为梁州刺史使持节领防羌校尉河右少雨常苦乏谷邈上修武威酒泉盐池广开水田募贫民佃之家家丨丨通供中国之费】
　　丰盛【尔雅苞芜茂丰也注苞丛繁芜皆丨丨　宋史薛居正传上谓居正等曰年杀方登庻物丨丨若非上天垂祐何以及斯所宜共思济物或有阙政当与攻举以成朕志　掲徯斯寄题张齐公庙诗天下丨丨大德年天子明圣宰相贤　又平声左传奉盛以告曰洁粢丨丨谓其三时不害而民和年丰也】
　　丰伙【张载蒙汜池赋丨丨逾于巨壑信可乐以忘忧】
　　丰饶【礼记不饶富疏虽曰大飨诸帝配以文武然礼数有常取偹而已不得以其大飨丨丨其物使之过礼　旧唐书第五琦传论第五琦促办应卒民不加赋而国丨丨亦庻防矣　蔡邕黄钺铭储廪丨丨室磬不悬】
　　丰余【唐书张文瓘传拜侍中兼太子賔客同列以堂馔丨丨欲少损文瓘曰此天子所以重枢务待贤才也不宜节减以自取名众乃止】
　　丰积【周书儒林传乐逊陈时宜曰广劝农桑以衣食为务使国储丨丨大功易举　云仙杂记王勃所至请托为文金帛丨丨人谓心织笔耕】
　　丰殖【国语陂鄣九泽丨丨九薮　后汉书王符传谷之所以丨丨者以有民功也　辽史耶律迪里传应厯初陞南院大王均赋役劝耕稼部人化之戸口丨丨】
　　丰货【晋书石勒载记勒置挈壶署铸丨丨钱】
　　丰财【左传夫武禁暴戢兵保大定功安民和众丨丨者也　又初税畞非礼也谷出不过借以丨丨也申鉴在上者先丨人丨以定其志】
　　丰艺【潘岳杨荆州诔多才丨丨彊记洽闻】
　　丰意【窦臮述书赋深正稳而寡力达草寛而丨丨注王褒字子深萧特字恵达】
　　丰辩【西京杂记娄防丨丨传食五侯间各得其欢心】
　　丰藻【文心雕龙若丨丨克瞻风骨不飞则振采失鲜负声无力】
　　丰厖【方岳再用韵酬朱行甫诗朱云之孙亦竒士文有气骨丨而丨】
　　丰博【晋书裴頠传乐广尝与頠清言欲以理服之而頠辞论丨丨广笑而不言时人谓頠为言谈之林薮】丰妍【宣和书谱林藻不知何许人也作行书其婉约丨丨处得智永华法为多　书旨述崔杜析理虽则丨丨润色之中失于简约】
　　丰媚【窦臮述书赋景乔则润色钟门性情励已丨丨轻巧纤慢旖旎注萧子云字景乔】
　　丰树【卢藏用饯唐州高使君赴任诗饯酒临丨丨褰帷出鲁阳　苏颋奉和圣制登骊山高顶寓目应制诗丨丨连黄叶函闗入紫云】
　　丰蔬【李庾西都赋挺硕果于华林育丨丨于中园】
　　丰采【傅休奕李赋潜实内结丨丨外盈】
　　丰葩【傅休奕柳赋丨丨茂树长枝夭夭阿那四垂凯风振条】
　　丰蔚【世説谢镇西少时闻殷浩能清言故往造之殷未过有所通为谢标榜诸义作数百语既有佳致兼词条丨丨甚足以动心骇听　左思蜀都赋丨丨所盛茂八区而庵蔼焉】
　　丰苞【周邦彦汴都赋方箱椭棐肆陈乎殿陛丨丨广匮亟传乎骑驿】
　　丰本【礼记凡祭宗庙之礼韭曰丨丨注丰茂也　又南史谢庄传于时捜才路狭庄表陈求贤之义曰当今必欲丨丨康务庇人济俗匪更惉懘奚取九成】
　　丰萌【孟郊城南聨句野麰渐丨丨】
　　丰茂【汉书王莽传百谷丨丨庻草蕃殖元元驩喜兆民赖福　道德指归论嘉禾丨丨万物长生　王粲柳赋览兹树之丨丨纷旖旎以修长】
　　丰篠【唐无名氏洞箫赋攀重萝阅丨丨截成枝之龙质拟衔花之鳯鸟作为洞箫其声窈窕】丰籁【晋书乐志锥不入地丨丨深奥水竭不流冰坚可蹈】
　　丰条【卢谌赠刘琨诗禀泽洪干晞阳丨丨】
　　丰干【张协安石榴赋倾柯逺擢沉根下盘繁茎篠密丨丨林攒】
　　丰草【诗湛湛露斯在彼丨丨　又茀厥丨丨种之黄茂杜甫沙苑行苑中騋牝三千匹丨丨青青寒不死　萧頴士答韦司业垂访诗呦呦食苹鹿常饮清泠川但悦丨丨美宁知牢馔鲜】
　　丰坠【晋书纪瞻传化厚物感神祗来应翔凤飘飖甘露丨丨醴泉吐液朱草自生】
　　丰霸【唐明皇喜雨赋家尚知乎礼节国有望于丨丨】
　　丰露【夏侯湛朝华赋濯灵柯于时雨滋逸采于丨丨】
　　丰雨【应璩与西阳令孔德琰书文王修德以厌地震汤祷桑林致克丨丨】
　　丰壤【晋书阮种传夫廉耻之于政犹树艺之有丨丨良嵗之有膏泽　张衡南都赋割周楚之丨丨跨荆豫而为疆　魏文帝槐赋托灵根于丨丨被日月之光华】
　　丰浸【傅亮喜雨赋洒丨丨于中畴覃余润于嘉蔬】
　　丰泽【王粲公防诗昊天降丨丨百卉挺葳防】
　　丰屋【易丨其丨蔀其家　杜甫赠秘书监江夏李公邕诗丨丨瑚钩麒麟织成罽　白居易伤大宅诗谁家起甲第朱门大道边丨丨中栉比高墙外回环】
　　丰殿【陆倕天光寺碑八袭丨丨四柱高廊】
　　丰宇【李华含元殿赋因合族而来宴置更衣之丨丨】
　　丰构【苏颋故右散骑常侍舒国公禇公挽词阳翟疏丨丨临平演庆源】
　　丰楼【左思魏都赋玮丨丨之闬闳起建安而首立】
　　丰厦【张协元武馆赋崇墉四匝丨丨诡谲】
　　丰沼【潘岳芙蓉赋防兰池之丨丨育沃野之上腴】
　　丰颅【刘桢鲁都赋颁首华尾丨丨重断傅休奕走狗赋丨丨促耳长义缓口】
　　丰肤【王粲七释丨丨曼肌弱骨纤形】
　　丰肉【周礼大司徒五曰原隰其动物宜臝物其植物宜丛物其民丨丨而庳　又考工记凡为弓各因其君之躬志虑血气丨丨而短寛缓以荼若是者为之危弓危弓为之安矢注言损赢济不足疏丨丨寛缓是不足则危弓济之危弓为赢则以安矢损之　酉阳杂俎周陵溪溪中有鱼其头似羊俗呼为羊头鱼丨丨少骨殊美于余鱼　楚辞丨丨微骨体便娟只　黄庭坚仰山简和尚赞耋老而精明丨丨而神清】
　　丰腹【蔡邕弹棊赋于是列象雕华逞丽丨丨敛边中隐四企　魏文帝弹棊赋丨丨髙隆庳根四頽】丰颔【元史谔勒哲图传广颡丨丨须长过腹】
</div>
    <div class="pagination">
<a href="御定骈字类编_page952.html">上一页</a><span>...</span><a href="御定骈字类编_page948.html">948</a><a href="御定骈字类编_page949.html">949</a><a href="御定骈字类编_page950.html">950</a><a href="御定骈字类编_page951.html">951</a><a href="御定骈字类编_page952.html">952</a><span class="current-page">953</span><a href="御定骈字类编_page954.html">954</a><a href="御定骈字类编_page955.html">955</a><a href="御定骈字类编_page956.html">956</a><a href="御定骈字类编_page957.html">957</a><a href="御定骈字类编_page958.html">958</a><span>...</span><a href="御定骈字类编_page954.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
