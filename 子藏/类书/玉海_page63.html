<!DOCTYPE html>
<html>
<head>
    <meta charset="UTF-8">
    <title>玉海 - 第 63 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 63 页/共 284 页</h1>
    <div class="content">　　熙宁新经周礼义
　　晁氏志王安石撰二十二卷熙宁中设经义局安石自为周官义十余万言不解考工记安石以其书理财者居半爱之如行青苗之类皆稽焉所以自释其义者盖以其所创新法尽傅着之务塞异议者之口其党绍述期尽行之久之祸难并起　刘彝撰中义八卷　王昭禹撰详解四十卷宗王氏　杨时撰辨疑一卷攻安石之书　乐思忠攷疑七卷【戴溪为序】　易袚总义三十卷
　　周礼致太平论
　　李泰伯撰五十一篇【并序】内治七国用十六军衞四刑禁六官人八敎道九为十卷　叙曰昔刘子骏郑康成皆以周礼为周公致太平之迹【又有平土书礼论】
　　元祐礼书　仪礼注解　礼图
　　书目礼书一百五十卷陈祥道撰绘其物而辩论之凡歴代诸儒之说及近代聂氏之图或正其失或补其阙于礼学为详　元祐四年翰林学士许将言祥道增广礼图及着礼书一百卷二月二日诏祥道为太常博士五年十一月范祖禹言请付太常与聂崇义图参用诏付两制看详八年正月二十二日侍读学士范祖禹言太常博士陈祥道注解仪礼三十二卷精详博洽乞下两制看详并所进礼图付太常以备礼官讨论从之【祥道又有礼记讲义二十四卷礼例详解十卷弟旸乐书二百卷】
　　政和礼记解义
　　三年方慤进二十卷自为之序以王氏父子独无解义乃取三经义及字说申而明之着为此解　马希孟礼记解七十卷【朱子曰方马二解尽有好处不可以其新学而黜之】　陆佃撰礼记新义　张载说三卷　吕大临芸阁礼记解十卷　陈祥道讲义二十四卷　胡铨传十八卷　李格非精义十六卷　衞湜集说一百六十卷【宝庆二年十月上】
　　淳熙大学章句　中庸章句
　　朱文公熹撰淳熙十六年二月甲子序大学章句三月戊申序中庸章句二书各有或问中庸又有辑略【绍熙五年闰月戊午朔讲盘铭】
　　古礼经传通解
　　朱文公熹以仪礼为经取礼记及诸经史书所载附本经之下具列注疏诸儒之说为经传通解二十二卷【家礼五　乡礼三　学礼十一　邦国礼四】集传集注十四卷【王朝礼十四】　丧祭二礼属之门人黄榦类次　黄榦集丧祭礼为仪礼通解续二十九卷　文公曰周官一书固为礼之纲领至仪法度数仪礼乃其本经而礼记郊特牲冠义等篇乃其义疏
　　绍熙周礼説
　　三年吏部郎陈傅良进以格君心正朝纲均国势为目目各四篇
　　周礼微言
　　续书目徐筠学周官于陈傅良记所口授成书十卷自谓闻于傅良曰周礼纲领有三养君徳正纪纲均国势郑氏注误有三王制汉儒之书今以释周礼司马法兵制也今以证田制汉官制皆袭秦今引汉官以比周官其误三也　陈傅良徐元徳撰周官制度精华二十卷
　　周官讲义
　　十四卷史浩为建王府直讲时撰止于地官司闗　林之竒讲义三十九卷
　　端平大学衍义
　　元年十月二日侍读真徳秀进上谓有补治道十四日读大学章句毕令进读　序曰大学一书君天下者之律令格例也朱熹为章句或问析其义宁皇初以此书进讲臣思所以羽翼是书剟取经文二百五字载于是编先以帝王为治之序为学之本格物致知之要【明道术辨人材　审治体　察民情】诚意正心之要【崇敬畏戒逸欲】修身之要【谨言行正威仪】齐家之要【重妃匹　严内治定国本　敎戚属】四者之道得则治国平天下在其中矣每条首以圣贤明训参以前古事迹前列二者之纲后分四者之目以推衍大学之义【而目之中又有细目焉凡四十三卷】　表曰惟大学设八条之敎为人君立万世之程首以格物致知示穷理乃正心之本推于齐家治国见修己为及物之原实东鲁教人之微言乃南面临民之要道　淳祐中御制中庸大学赞　礼者其本在于养人之性其用在于视听言动之间　将以宅天衷奠民极岂形器云乎哉　河间二戴保残守缺以开来学











　　玉海卷三十九
<子部,类书类,玉海>
　　钦定四库全书
　　玉海卷四十
　　宋　王应麟　撰
　　艺文
　　春秋
　　杜预曰春秋鲁史记之名记事者以事系日以日系月以月系时以时系年所以纪远近别同异也故史之所记必表年以首事年有四时故错举以为所记之名周礼有史官掌邦国四方之事达四方之志诸侯亦各有国史大事书之于防小事简牍而已周徳既衰官失其守诸所记注多违旧章仲尼因鲁史成文考其真伪而志其典礼上以遵周公之遗制下以明将来之法盖周公之志仲尼从而明之何休曰夫子之作春秋将以变周之文从先代之质范甯曰平王东迁周室微弱王道尽矣夫子伤之乃作春秋所以明黜陟着劝戒成天下之事业定天下之邪正使夫善人劝淫人惧胡安国曰春秋乃史外传心之要公好恶则发乎诗之情酌今古则贯乎书之事兴常典则体乎礼之经本忠恕则导乎乐之和着权制则尽乎易之变学经以传为按则当阅左氏玩辞以义为主则当习公谷
　　汉十三家春秋　四家　公羊谷梁外传
　　艺文志春秋二十三家九百四十八篇【省太史公四篇】古经十二篇经十一卷【公羊谷梁二家】左氏传三十卷【丘明鲁太史】而左氏微二篇国语二十一篇新国语【刘向分】五十四篇皆左氏之学也公羊传十一卷【髙　齐人】外传五十篇章句三十八篇杂记八十三篇【公孙传云学春秋杂记】顔氏记十一篇董仲舒治狱十六篇皆公羊之学也谷梁传十一卷【赤　鲁人】外传二十篇章句三十二篇皆谷梁之学也邹氏夹氏传皆十一卷有录无书【公谷立学官邹氏无师夹氏未有书】铎氏微三篇史记诸侯表云楚威王大傅铎椒为王不能尽观春秋采取成败为四十章者也虞氏微传二篇刘向别录云左丘明授曾申曾申授吴起吴起授其子期期授楚人铎椒铎椒作抄撮八卷授虞卿虞卿作抄撮九卷授荀卿荀卿授张苍者也又有张氏微十篇议奏三十九篇【微谓释微指】若世本十五篇战国防三十三篇秦奏事二十篇楚汉春秋九篇太史公百三十篇【十篇有录无书】冯商续七篇太古以来年纪二篇汉着记百九十卷终于汉大年纪五篇皆史官所记春秋之流也王者世有史官左史记言右史记事事为春秋言为尚书仲尼以鲁周公之国史官有法与左丘明观史记据行事有褒贬不可书见口授子弟退而异言丘明论本事作传明夫子不以空言说经也末世口说流行故有公羊谷梁邹夹之传四家之中公羊谷梁立于学官
　　汉春秋古经　古文春秋
　　志【见上】　周礼注【小宗伯】古文春秋经公即位为公即立正义古文春秋者汉艺文志云春秋古经十二卷是此古文经所藏之书文帝除挟书律此本然后行于世　史记吴太伯世家余读春秋古文　自序余闻之董生春秋文成数万其指数千注张晏曰春秋万八千字　正义左氏丘明所修皆古文旧书多者二十余通藏于秘府伏而未发汉武帝时河间献左氏及古文周官成帝时刘歆校秘书见府中古文春秋左氏传大好之传多古字古言学者传训诂而已及歆引传文释经转相发明　说文序孔子书六经左丘明述春秋传皆以古文礼记正义案古春秋左氏说周家封夏殷之后以为
　　上公　公羊传庄七年四月不修春秋曰雨星不及地尺而复君子修之曰星霣如雨注不修春秋谓史记也古者谓史记为春秋疏据此传则孔子未修之时已谓之春秋【春秋正义礼坊记云鲁春秋记晋云云皆在孔子之前竹书纪年三事与鲁史同唯郑弃其师出语晋春秋多是古史全文】仲尼修经皆约防书成文丘明作传博采简牍众记　谷梁疏郑众贾逵之徒以为仲尼修春秋约之以周礼　聘礼疏服防注左氏云古文篆书一简八字　左传正义郑注论语序以钩命决云春秋二尺四寸书之
　　五传
　　汉艺文志【见上】春秋分为五注韦昭曰谓左氏公羊谷梁邹氏夹氏
　　左氏　正义太史公十二诸侯年表序云自孔子论史记次春秋七十子口受其传鲁君子左丘明惧妄意失真故具论其语成左氏春秋沈氏云严氏春秋引观周篇云孔子将修春秋与左丘明乗如周观书于周史归而修春秋之经丘明为传艺文志云左丘明鲁史也是言丘明为传以其姓左故号为左氏传也或先经以始后经之事或后经以终前经之义或依经以辨理或错经以合异【有无传之经有无经之传】　汉儒林传【又见后】汉兴张苍贾谊张敞皆修春秋左氏传【隋志左氏汉初出于张苍之家　正义汉武时河间献左氏】谊为训故授赵人贯公子长卿授张禹【非成帝时张禹】禹为萧望之言左氏望之荐禹征待诏授尹更始更始传子咸及翟方进胡常常授贾防防授陈钦而刘歆从尹咸及方进受由是言左氏者本之贾防刘歆【刘歆言左丘明好恶与圣人同亲见夫子公羊谷梁在七十二子之后】　后传建武中郑兴陈元传左氏学【详见春秋博士】　史通丘明援经立传广苞诸国盖当时有周志晋乗郑书楚杌等篇聚而编之混成一录向使专凭鲁防独询孔氏何以能殚见洽闻若斯之博　公羊疏左氏先着竹帛汉时谓之古学平帝时立学官　啖氏曰左氏比二传其功最髙博采诸家叙事尤备　吕氏曰左氏于定哀之间载孔子之事皆传闻失实本不曾登圣门王安石疑左氏六国时人者十一事
　　公羊　戴宏序子夏传与公羊髙【谷梁疏公羊子名髙齐人受经于子夏孝经说云春秋属商是也　吴兢书目公羊髙乃子夏弟子】髙传子平平传子地地传子敢敢传子夀至汉景帝时夀乃共弟子齐人胡母子都着于竹帛与董仲舒皆见于图防【疏公羊者子夏口授公羊髙五世相授汉景帝时公羊夀共弟子胡母生乃着竹帛】　儒林传汉兴言春秋于齐则胡母生于赵则董仲舒胡母生与仲舒同业齐之言春秋者宗事之公孙亦颇受焉武帝尊公羊家由是大兴胡母生弟子嬴公授孟卿眭孟眭孟授严【本姓庄】彭祖顔安乐由是有严顔之学彭祖授王中中授公孙文东门云安乐授泠丰任公有泠任之学【六艺论云云安乐弟子泠丰刘向王彦彦一作亥】疏广事孟卿授筦路贡禹事嬴公授堂溪惠惠授防都有筦防之学　后传【见春秋博士】又唐檀习顔氏马宫治严氏射防甲科郅恽治严氏李育习严氏陈重学顔氏　隋志公羊传十二卷严彭祖譔公羊解诂十一卷汉谏议大夫何休注【董仲舒四传至何休　休自谓本胡母生条例】　疏左氏汉时谓之古学公羊汉世乃兴故谓之今学许慎五经异义云古者左氏说今者公羊说是也
　　谷梁　吴兢书目秦孝公时人【出麋信注】　杨士勋疏谷梁子名俶【一云名淑】字元始鲁人一名赤【阮孝绪亦以为名俶字元始】风俗通谷梁名赤子夏弟子　顔师古曰名喜受经于子夏为经作传传孙卿卿传申公申公传江翁儒林传瑕丘江公受谷梁于鲁申公传鲁荣广皓星公受焉蔡千秋周庆丁姓皆从广受宣帝兴谷梁擢千秋为谏大夫尹更始事千秋又受左氏传为章句传子咸及翟方进房凤江博士授胡常常授萧秉君有尹胡申章房氏学　隋志梁有谷梁传十五卷汉谏大夫尹更始撰【汉儒兼通谷梁左氏者胡常尹更始】　疏景帝好公羊胡母之学兴仲舒之义立宣帝善谷梁千秋之学起刘向之意存　按汉人以公谷为末世口说流行之学见于其书者又有尸子鲁子髙子子司马子子沈子子女子北宫子之流　叶氏曰公羊谷梁受学于子夏出于防纬之书所谓说题辞者其言不经见
　　邹氏　王吉传吉通五经能为邹氏春秋　范升传奏曰春秋之家又有邹夹
　　夹氏　汉志邹氏无师夹氏未有书　史记正义七录云建武中邹夹氏皆絶　隋志王莽之乱邹氏无师夹氏亡　孝经序学开五传注邹氏传十二卷夹氏传十一卷　谷梁疏五家之传邹氏夹氏口说无文师既不传道亦寻废
　　汉春秋博士　讲郎
　　儒林传赞武帝立五经博士春秋唯有公羊孝宣立谷梁　后儒林传公羊顔严谷梁三家皆立博士光武立十四博士春秋严顔【严彭祖顔安乐】
　　左氏　汉传河间献王立春秋左氏博士刘歆欲列学官哀帝令歆与博士讲论其义博士不肻置对歆移书责之平帝时立左氏　后传陈元传左氏为训诂建武初议欲立左氏传博士【尚书令韩歆上疏】范升奏左氏浅末不宜立【升传四年正月朝见云台升对曰左氏不祖孔氏师徒相传又无其人奏左氏之失凡十四事又上太史违戾三十一事】元上疏曰武帝好公羊衞太子好谷梁有诏太子受公羊不得受谷梁孝宣为石渠论而谷梁氏兴至今与公羊并存先后所立不必相因升辨难凡十余上帝卒立左氏学太常选博士四人元为第一帝用其次李封封卒左氏复废　贾逵建初元年奏曰光武奋独见之明兴左氏谷梁二家先师不晓图防故令中道而废帝令逵自选严顔诸生髙才者二十人教以左氏　章纪八年十二月戊申选髙才生受左氏谷梁以扶微学广异义
　　公羊　儒林传【兼用列传】齐胡母生为景帝博士与董仲舒同业仲舒孝景时为博士公孙亦颇受焉为博士眭孟授严彭祖顔安乐彭祖为宣帝博士疏广事孟卿为博士　后传丁恭周泽甄宇习严氏建武间为博士张少习顔氏兼通数家法会顔氏博士阙试防第一拜博士诸生言兼説严氏宣氏不宜专为顔氏博士李育习公羊春秋拜博士建初四年论白虎以公羊义难贾逵
　　谷梁　传瑕邱江公受谷梁于鲁申公传子至孙为博士宣帝善谷梁说以江公孙为博士周庆丁姓皆为博士【侯霸事房元为都讲申章昌为博士】　魏志黄初五年四月置谷梁博士
　　隋志晋时谷梁范甯注公羊何休注左氏服防杜预注俱立国学至隋杜氏盛行服义及公羊谷梁浸微今殆无师说　晋王接传谓左氏辞义赡富自是一家书不主为经发公羊附经立传经所不书传不妄起于文为俭通经为长　荀崧传左丘明张本继末发明经意多奇伟公羊髙亲受子夏辞义清隽断决明审谷梁赤师徒相传文清义约是以三传并行莫能孤废　左氏疏贾逵上春秋大义四十条以抵公谷又与左氏作长义至郑康成鍼膏盲发墨守起废疾自此以后二传遂微左氏学显【何休序曰贾逵缘隙奋笔以为公羊可夺左氏可兴】　公羊疏贾逵作长义四十一条云公羊理短左氏理长郑众亦作长义十九条十七事专论公羊之短左氏之长在逵之前【戴宏作解疑论】何休作墨守以距长义以强义为废疾以难谷梁造膏盲以短左氏盖在注传之前　谷梁疏郑六艺论云左氏善于礼公羊善于防谷梁善于经
　　汉春秋蕃露
　　董仲舒传所着皆明经术之意及上疏条敎凡百二十三篇【志儒家】而说春秋事得失间举玉杯蕃露清明竹林之属【皆所著书名】复数十篇十余万言皆传于后世仲舒下帷发愤潜心大业令后学者有所统壹为羣儒首　唐志仲舒春秋繁露十七卷【七录隋志同】　崇文目十七卷其书八十二篇义引宏博然篇第亡舛无以是正又即用玉杯竹林题篇疑后人取而附着云　晁氏志史称仲舒说春秋数十篇今益而为八十二篇又通名繁露未详【陈氏曰通典御览所引皆今书所无】　中兴书目十卷繁露之名先儒未有释者案逸周书王会解天子南面立絻无繁露注云冕之所垂也有聨贯之象春秋属辞比事仲舒立名或取诸此　西京杂记仲舒梦蛟龙入懐乃作春秋繁露　古今注牛亨问崔豹繁露者何曰缀玉而下垂如繁露也则繁露古冕之旒似露而垂　史记上大夫董仲舒推春秋颇着文焉索隠曰繁露　礼大司乐注董仲舒云成均五帝之学疏出繁露以为繁多露润　后汉书明徳马后纪尤善周官董仲舒书注玉杯蕃露清明竹林之属　礼仪志注繁露曰大旱雩祭而请雨【郎顗传注亦引之】　舆服志注繁露曰劒之在左苍龙之象【通典亦引之　志又引止雨书】　通鉴外纪繁露曰推神农以为九皇　太平御览寰宇记皆引繁露春秋会解所引十三条　景祐四年四月欧阳修书其后云今其书才四十篇又总名繁露失其真也馆中见有八十余篇多错乱重复民间献三十余篇其间数篇在八十篇外董生儒者其论深极春秋之防然惑于改正朔而云王者大一元者牵于其师之说不能髙其论以明圣人之道　庆厯七年二月楼郁序曰公羊之学后有胡母子都仲舒治其说程大昌曰馆本十七卷绍兴间董【阙】所进通以繁露
　　冠书而玉杯清明竹林特各居篇卷之一有垂旒凝露之象玉杯竹林同为托物汉魏人为文名连珠其殆繁露之自出欤【大昌为演繁露十四卷又续六卷】　楼钥曰潘景宪本有八十二篇说文引仲舒在王道通三第四十四篇传中对越三仁之问朝廷有大议使使者及廷尉张汤就其家问之求雨止雨三防仁爱阴阳徳刑之类皆在书中又有言曰不由其道而胜不如由其道而败真得夫子心法　八十二篇【始楚庄王终天道施】三篇阙【玉杯第二竹林第三玉英第四】一卷【楚庄王玉杯】二【竹林】三【玉英精华】四【王道】五【灭国上下随本消息盟会要正贯十指重政】六【服制象二端符瑞俞序离合根立元神保位权】七【考功名通国身三代改制一作文质官制象天尧舜汤武服制】八【度制爵国仁义法必仁且知】九【身之养对胶西合作江都观徳奉本】十【深察名号实性诸侯五行阙文二篇】十一【为人者天地五行之义阳尊阴卑王道通三天容天辨在人阴阳位】十二【阴阳终始阴阳义阴阳出入天道无二暖燠孰多基义阙文一篇】十三【四时之副人副天数同类相动五行相胜相生五行逆顺治水五行】十四【治乱五行五行变救五行五事郊语】十五【郊义郊祭四祭郊祀顺命郊祀对】十六【执贽山川颂求雨止雨祭义循天之道】十七卷【天地之行威徳所生如天之为天地阴阳天道施第八十二玉杯竹林二篇之名未有以订之】　仲舒对防云孔子作春秋先正王而繋以万事见素王之文焉　仲舒曰诗无达诂易无达吉春秋无达辞
　　汉春秋决狱
　　志儒家董仲舒百二十三篇春秋有公羊董仲舒治狱十六篇　隋志仲舒春秋决事十卷　唐志法家仲舒春秋决狱十巻【黄氏正】　前传淮南衡山反使仲舒弟子吕步舒治淮南狱以春秋议颛断于外不请注应劭曰仲舒居家朝廷每有政议遣廷尉张汤问其得失于是作春秋决狱二百三十二事动以经对言之详矣【繁露曰春秋之听狱也必本其事而原其志】　史记正义七录曰春秋断狱五卷崇文目春秋决事比十卷　论衡董仲舒表春秋之
　　义稽合于律无乖异者　盐铁论春秋之治狱论心定罪志善而违于法者免志恶而合于法者诛　终军诘徐偃　隽不疑论衞太子　龚胜议朱博　中丞众奏薛况
　　汉左氏训故　章句　条例　左氏国语解诂　经传义诂　长经　释例　三家经本训诂
　　前儒林传【又刘歆传】汉兴北平侯张苍及梁太传贾谊张敞刘公子皆修左氏传谊为训故授赵人贯公为河间献王博士尹更始受左氏传取其变理合者以为章句传子咸及翟方进房凤凤与刘歆共校书歆校秘书见古文左氏传好之时尹咸治左氏共校经传歆畧从咸及方进质问大义初学者传训故而已及歆引传文解经由是章句义理备焉歆曰春秋左氏可立哀帝纳之以问诸儒皆不对唯房凤王龚许歆共移书责太常博士【正义云郑兴父子及歆创通大义奏上左氏始得立学遂行于世】　郑兴传从歆讲正大义歆使撰条例章句传诂言左氏者多祖于兴子众作春秋难记条例【又作春秋删】　隋志众撰左氏条例九卷唐志众牒例章句九卷　陈元传父钦事贾防元传
　　父业为之训诂【见上】　贾逵传九世祖谊父徽从刘歆作左氏条例二十一篇逵兼通五家谷梁之说尤明左氏传国语为解诂五十一篇【左氏三十篇国语二十一篇】永平中上疏献之显宗重其书写藏秘馆建初元年诏入讲左氏传使出左氏大义长于二传者逵具条奏擿出三十事其余同公羊者什七八左氏义深君父公羊多任权变且五经家无以证图防明刘氏为尧后者左氏独有明文帝嘉之令选公羊严顔诸生二十人敎以左氏与简纸经传各一通【竹简及纸也】八年诏选髙才生受左氏逵所着经传义诂及论难百余万言【诗疏引贾逵注左传】　隋志春秋释训一卷左氏经传朱墨列一卷逵撰春秋左氏长经二十卷汉侍中贾逵章句左氏解诂三十卷春秋三家经本训诂十二卷【宋有三家经二卷亡唐志无经本二字】注外传国语二十卷　唐志逵左氏长经章句二十卷　李育传习公羊作难左氏义四十一事与诸儒论于白虎观以公羊义难贾逵【何休追述育义难二传】　頴容传善春秋左氏着条例五万余言　隋志春秋释例十卷【唐志七卷】汉公车征士頴容撰【正义引颖氏　诗疏引颖子容释例云大庙有八名其体一也】　范论曰郑贾之学为诸儒宗桓谭以不善防流亡郑兴以逊辞仅免贾逵能附会文致最差贵显世主以此论学悲哉【正义引逵春秋序　其处者为刘氏深疑此句或非本防盖左氏不显于世先儒无以自申挿注比辞将以媚于世　又引刘贾先儒云　刘贾许頴既不守例又亦不能尽通　五雉九扈引贾逵云】
　　汉春秋议
　　前儒林传武帝时董仲舒通五经能持论江公呐于口【治谷梁】上使与仲舒议不如仲舒而丞相公孙本为公羊学比辑其义卒用董生上因尊公羊家诏太子受之荣广传春秋于江公与公羊大师眭孟等论数困之隋志何休春秋汉议十三卷郑駮何氏汉议二卷梁有服防汉议駮二卷【唐志十一巻】又有孔融春秋杂议难五巻麋信理何氏汉议二巻【魏人】春秋议十卷【何休】　唐志何休汉议十卷郑駮麋信注　后传何休以春秋駮汉事六百余条妙得公羊本意服防又以左传駮何休所駮汉事六十条
　　汉殿中议公谷同异
　　儒林传宣帝闻衞太子好谷梁问韦贤夏侯胜史髙皆鲁人言谷梁本鲁学公羊乃齐学也宜兴谷梁自元康中始讲【授郎十人】至甘露元年积十余嵗皆明习召五经名儒太子太傅萧望之等大议殿中平公谷同异时公羊严彭祖申挽伊推宋显许广谷梁尹更始刘向周庆丁姓王亥议三十余事望之等十一人各以经谊对多从谷梁
　　汉春秋左氏图
　　隋志十巻汉太子太傅严彭祖撰【唐志七巻止云春秋图】又古今盟会地图一卷【亡】
　　冥氏春秋
　　礼冥氏注郑司农云冥读为冥氏春秋之冥疏冥氏春秋者冥氏作春秋书名若晏子吕氏春秋之类　汉儒林传堂谿惠授泰山冥都疏广授琅邪筦路【都路事顔安乐】故顔氏有筦冥之学
　　春秋五始
　　王褒传春秋法五始之要在审己正统【师古曰元者气之始春者四时之始王者受命之始正月者政敎之始公即位者一国之始】　胡广曰五始一曰元二曰春三曰王四曰正月五曰公即位
　　汉定春秋章句【公羊】　春秋外传　防义
　　传钟兴受严氏春秋光武诏令定春秋章句去其复重以授皇太子又使宗室诸侯从兴受章句　樊鯈删定公羊严氏章句号樊侯学　张霸以樊鯈删严氏春秋犹多繁辞减定为二十万言更名张氏学【兴鯈并师丁恭光武召见兴问经义迁左中郎将】　杨终着春秋外传十二篇改定章句十五万言　北海敬王睦显宗时作春秋防义终始论隋志汉末郗萌集图纬防杂占为五十篇【十五巻】谓之春秋灾异
　　汉春秋删
　　郑众传从父兴受左氏春秋肃宗时受诏作春秋删十九篇　孔奋传从刘歆受左氏春秋子竒作左氏删【删定其义】嘉作左氏说
　　汉五家谷梁说　章句
　　贾逵传能诵左氏传虽为古学兼通五家谷梁之说注尹更始刘向周庆丁姓王亥见前书　前儒林传尹更始事蔡千秋及受左氏传取其变理合者为章句【隋志十五卷】　梅福传明谷梁春秋
　　汉公羊解诂　条例
　　何休传作公羊解诂覃思不闚门十有七年又注训孝经论语风角七分与其师博士羊弼追述李育之意以难二传作公羊墨守【言不可攻如墨翟之守城也十四巻】左氏膏肓【十巻】谷梁废疾【三巻】　郑传乃发墨守鍼膏盲起废疾休见而叹曰康成入吾室操吾矛以伐我乎【休始答贾逵事因记左氏之短康成箴附逐章之下　诗正义引郑箴膏盲　明堂位疏引发墨守议膏盲　公羊疏礼大司徒疏礼器疏引发墨守　正义引何休膏盲苏氏释云又引膏盲郑箴云　文选注引墨守】　隋志公羊解诂十一巻汉谏议大夫何休注【唐志十三巻公羊条例一巻】左氏膏盲十卷【崇文目九卷　中兴书目第七巻阙】公羊墨守十四巻【唐志一卷】公羊諡例一巻梁有公羊传条例一巻并何休撰谷梁废疾三卷何休撰郑释张靖笺【谷梁疏案郑释废疾张靖防废疾】左氏膏盲释疴十卷服防撰【唐志二卷】　序畧依胡母生条例隠括就绳墨讲诵师言至于百万犹有不解【疏庄顔之徒】　疏胡母生本虽以公羊经传授董氏犹自别作条例故何氏取之　荀爽传着春秋条例作公羊问及辨防【隋志公羊传问答九卷荀爽问徐钦答公羊论二卷晋庾翼问王愆期答】　刘陶传诏次第春秋条例蜀志孟光好公羊而讥呵左氏　吴志唐固为公羊
　　谷梁传注【又国语注】　晁氏志董仲舒以公羊显又四传至何休郑曰公羊善于防休注引防最多公羊疏三十卷徐彦撰以何氏三科九防为宗本其说曰何氏之意三科九防正是一事尔总而言之谓之三科析而言之谓之九防新周故宋以春秋当新王此一科三防也所见异辞所闻异辞所传闻异辞此二科六防也内其国而外诸夏内诸夏而外夷狄此三科九防也　何氏作文諡例云此春秋五始三科九防七等六辅二类之义三科九防【见上】五始者元年春王正月公即位是也七等者州国氏人名字子是也六辅者公辅天子卿辅公大夫辅卿士辅大夫京师辅君诸夏辅京师是也二类者人事与灾异是也　宋氏注春秋三科者一曰张三世二曰存三统三曰异外内九防者一曰时二曰月三曰日四曰王五曰天王六曰天子七曰讥八曰贬九曰絶时与日月详畧之防也王与天王天子是录远近亲疎之防也讥与贬絶则轻重之防也　按三统厯云春为阳中万物以生秋为阴中万物以成故名春秋欲使人君动作不失中也　晁说之曰何休特负于公羊之学五始三科九防七等六辅二类七缺之设何其纷纷邪既曰据百二十国宝书而又谓三世异辞何耶【春秋说云有七缺夫妇君臣父子礼】
　　汉三传异同说
　　马融传融欲训左氏春秋及见贾逵郑众注乃曰贾君精而不博郑君博而不精既精且博吾何加焉但着三传异同说
　　汉左氏解谊　达义
　　隋志左氏传解谊三十一卷九江太守服防注左氏膏盲释疴十卷春秋成长说九卷塞难三巻服防撰梁有左氏达义一卷汉司徒掾王玢撰左氏传三十卷王肃注董遇章句三十卷孙毓义注十八巻又贾服异同畧五卷王朗注十二卷汉诸儒传左氏者甚众贾逵服防并为训解至魏遂行于世晋时服杜注俱立国学而唯传服义至隋杜氏盛行服义浸微　正义中兴以后陈元郑众贾逵马融延笃彭仲博许惠卿服防颍容之徒皆传左氏魏世则王肃董遇为之注【正义多引服说刘难服防云防解谊其文甚烦】　后汉传服防作春秋左氏传解行之至今又以左传駮何休之所駮汉事六十条【儒林】　谢该明春秋左氏建安初乐详条左氏疑滞数十事问谢该皆为通解之名谢氏释【魏畧云今左氏乐氏问七十二事详所广也】　延笃从唐溪典受左氏论解经传多驳正后儒服防等以为折中郑通公羊又从张恭祖受左氏　马严通左氏
　　孔乔学左氏　蜀志尹黙传益部多贵今文不崇章句黙从司马徳操宋仲子等受古学皆通诸经史又专精于左氏春秋自刘歆条例郑众贾逵父子陈元服防注说咸畧诵述　北齐书姚文安难服防解七十七条名曰驳妄李崇祖申明服氏名曰释谬
　　汉国语解诂【见上】
　　贾逵传为国语解诂二十一篇　隋志春秋外传国语二十卷贾逵注【唐已亡　郑众作国诗章句亡其为数】　唐志王义国语章句二十二卷唐固虞翻韦昭注孔鼂解各二十一卷【吴韦昭集郑贾虞唐四家为注】　史通左丘明既为春秋内传【韦昭注国语谓左传为内传】又稽逸文纂别说分周鲁齐晋郑楚吴越八国事起周穆王终鲁悼公为外传国语二十一篇【书目云其文以方内传或重出而小异】　左传正义传云国语非丘明所作有共说一事而二文不同　吴志注沈珩尤善春秋内外传　唐志杂家类晋孔衍春秋时国语十卷春秋后国语十卷唐卢藏用春秋后语十卷　唐柳宗元非国语二卷　刘贶外传【见竹书纪年】　宋庠补音三卷【治平元年上之二月二十五日令国子监镂板】　刘攽解驳左氏为内传国语十巻　汉书曰左丘明为传又纂异同为国语司马迁据左氏国语　孔晁云左丘明集其典雅令辞与经相发明者为春秋传其髙论善言别为国语
　　汉春秋图纬
　　列传魏朗字少英从博士郤仲信学春秋图纬注孔子作春秋纬十二篇【党锢】　贾逵永平中上言左氏与图防合者写传诂藏之秘书　荀爽作公羊问及辨防　明纪永平八年十月壬寅诏日食之变其灾尤大春秋图防所为至谴　隋志梁有春秋纬三十卷宋均注　史记孔子曰我欲载之空言正义此春秋纬文
　　春秋命厯序
　　诗生民疏纬候之书及春秋命厯序立五帝传世之事为毛说者皆所不言郑信防纬以命厯序云少昊传八世颛顼传九世帝喾传十世
　　春秋少阳篇
　　论语正义案春秋少阳篇伯夷叔齐姓名字諡　白虎通春秋文义曰天子之社稷广五丈诸侯半之
　　魏春秋说要　三传论
　　隋志春秋说要十巻魏乐平太守糜信撰春秋三传论十巻魏大长秋韩益撰　魏志孙叔然作周易春秋例毛诗礼记春秋三传国语尔雅诸注　蜀志李譔着古文易尚书毛诗三礼左氏传太指归皆依凖贾马异于郑　吴志士燮耽玩春秋为之注解袁徽与荀彧书曰今欲条左氏尚书长义上之　魏畧钟繇不好公羊而好左氏谓左氏为太官而谓公羊为卖饼家数与严干共辨折长短
</div>
    <div class="pagination">
<a href="玉海_page62.html">上一页</a><span>...</span><a href="玉海_page58.html">58</a><a href="玉海_page59.html">59</a><a href="玉海_page60.html">60</a><a href="玉海_page61.html">61</a><a href="玉海_page62.html">62</a><span class="current-page">63</span><a href="玉海_page64.html">64</a><a href="玉海_page65.html">65</a><a href="玉海_page66.html">66</a><a href="玉海_page67.html">67</a><a href="玉海_page68.html">68</a><span>...</span><a href="玉海_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
