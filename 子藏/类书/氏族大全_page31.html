<!DOCTYPE html>
<html>
<head>
    <meta charset="UTF-8">
    <title>氏族大全 - 第 31 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族大全 - 第 31 页/共 82 页</h1>
    <div class="content">　　标秀
　　阳裕字士伦幼时叔父躭奇之曰此儿吾家标秀佐时之良也　后为大将军司马
　　徳薰晋鄙
　　阳城字亢宗与弟堦域隠中条山唐徳宗朝宰相荐之召拜谏议大夫韩愈诤臣论云阳子居晋之鄙晋之鄙人薰其徳而善良者几千人矣
　　壊白麻
　　阳城居谏职八年与王仲舒等守延英门伏閤极论裴延龄奸邪且曰脱以延龄为相城当取白麻壊之　迁司业
　　抚字心劳
　　阳城为道州刺史治民如治家赋税不登观察使数加诮责城自署曰抚字心劳征科政拙考下下　栁子厚为作遗爱碑
　　防姻
　　种璧
　　汉阳雍伯尝设义浆给行人三年有一人饮讫懐中出石子一升与之曰种此生美玉并得好妇后求北平徐氏女为防徐曰得白璧一双乃可雍伯于所种处求之得白璧五双以聘名其地曰玉田　生十男皆俊异位至卿相
　　髙阳　朝阳　卧南阳
　　杨【商音　农　唐叔虞之后伯侨自晋归周天子封为杨侯子孙因以为氏】
　　防洁
　　杨恽字子幼汉宣朝为中郎将居殿中防洁无私　答孙防宗书云烹羊炰羔斗酒自劳又云酒后耳热而呼乌乌人生行乐耳须富贵何时　父敞为相封安平侯
　　鳣堂
　　杨震字伯起明经博览诸儒语曰闗西孔子杨伯起客于湖有冠雀衔三鳣鱼飞集讲堂前都讲取鱼进曰蛇鳣者卿大夫之服也数三者三台也先生自此升矣五十始仕汉延光中拜太尉　中子秉
　　畏四知
　　杨震迁荆州刺史昌邑令玉宻懐金十斤遗之曰暮夜无知者震曰天知地知子知我知何谓无知　子孙蔬食步行故旧劝其殖产业震曰使后世称为清白吏子孙以此遗之不亦厚乎
　　三不惑
　　杨秉字叔节为豫荆徐兖四州刺史所至以纯白称尝曰我有三不惑酒色财也　子赐
　　三叶宰相
　　杨赐少家学笃志博闻灵帝朝侍讲光华殿迁司空自震至赐三叶宰相自震至彪四世为太尉故东京杨氏为汉名族　赐子彪彪子脩
　　机捷
　　杨脩字徳祖好学有俊才汉末为曹操主簿能解曹娥碑隠语脩既解操行水路三十里方解曰有智无智后三十里　操后杀之父彪悼痛答操曰犹懐老牛防犊之爱
　　我家龙文
　　杨愔字遵彦六嵗受史书十一嵗受诗易从兄昱器重之曰此儿驹齿未落已是我家龙文更十年当求之千里之外　梁大宝初拜太子少保封开国公
　　朱紫满庭
　　杨侃字士业爱琴书父播叔父椿一门朱紫盈庭侃独不仕曰茍有良田何忧晚嵗　仕魏为大都督
　　无心富贵
　　杨素字处道奇防髙文一时之杰周主谓曰勿忧不富贵素曰但恐富贵来逼臣臣无心图富贵也　隋初加上柱国
　　一门三相
　　杨师道字景猷清警有才思善草工诗唐贞观中拜中书令　兄恭仁性忠厚唐初拜侍中　从孙执柔武后朝同平章事一门三相
　　清俭
　　杨绾字公权尚清俭独处一室左右图史凝尘满席澹如也　唐大厯中拜相制下朝士相贺及薨帝叹曰天不欲朕致太平邪何夺吾杨绾之速也
　　重器
　　杨元琰字温卿生数嵗未言相者视曰语迟者神定必重器也　中宗即位以诛二张有功封农郡公
　　芝雀之祥
　　杨炎字公南父防庐墓有紫芝白雀之祥诏旌表其闾唐建中初拜相以片言移人主意　作两税法天下利之父播髙蹈丘壑号靖先生
　　髙丽舞
　　杨再思佞人也武后朝居相位十年张易之曰杨内史面似髙丽再思欣然作髙丽舞
　　金石铿锵
　　杨慿字虚受善诗文韩愈荆潭唱和诗序云仆射裴公均开制荆蛮统郡惟九常侍杨公慿领湖之南壤地二千里有唱斯和搜竒抉经雕镂文字铿锵发金石幽眇感鬼神信所谓才全而能钜也子敬之孙戎戴
　　杨家三喜
　　杨慿与二弟凝凌俱有重名唐大厯中登第称三杨敬之与戎戴亦并登第时谓杨家三喜
　　压倒元白
　　杨汝士与元稹白居易赋诗席上汝士后成最佳警句云文章旧价留鸾掖桃李新隂在鲤庭归曰今日压倒元白
　　庆门
　　杨嗣复字继之于陵之子其舅韩滉抚其顶曰名与位皆逾其父杨氏之庆也字之曰庆门文宗朝与李珏同相
　　文如悬河
　　杨炯中童科授校书郎年十一待制文馆武后朝与宋之问分直艺馆终盈川令张说曰杨盈川文如悬河注水酌之不竭　与王勃等为四杰
　　金印朝天
　　杨收字藏之与王铎薛逢同年唐咸通中拜相逢上诗云须知金印朝天客同是沙堤避路人　子钜弟严严子注两世四人翰林学士
　　懐玉山人
　　杨亿字大年初生其祖文逸梦一羽衣自称懐玉山人觉而生亿数嵗不能言一日家人抱之登楼偶触其首即吟曰危楼髙百尺手可摘星辰不敢髙声语恐惊天上人年十一嵗试中童科试喜朝京阙诗云愿秉清忠节终身立圣朝授正字　真宗朝拜正言迁知制诰翰林学士　諡日文
　　一代文豪
　　杨亿作文与賔客饮博投壶奕棋语笑喧哗不妨缔思以小纸细书挥翰如飞文不加顷刻数千言真一代文豪也　与刘筠齐名时号杨刘与王鼎王绰号江东三虎诗宗李义山号西昆体
　　诗在御屛
　　杨徽之字仲猷宋太宗闻其名召见以诗数百篇为献上选十联书御屏间梁周翰诗云谁似金华杨处士十联诗在御屏间　僧文莹谓杨公作文必以天地浩露涤笔于氷瓯雪椀中　至道九老徽之其一也【见李昉】
　　断送头皮
　　杨朴字契元工诗少与毕士安同学士安荐之太宗召见除官不受归山真宗东封召对上问有人送诗否曰臣妻一首云更休落魄躭杯酒切莫猖狂爱作诗今日捉将官里去这回断送老头皮
　　一世儒宗
　　杨时字中立号山先生与游定夫谢显道俱游明道先生之门学有本原行无玷缺为一世儒宗　宋徽宗朝为国子祭酒
　　华鄂堂
　　杨邦乂吉水人始生未冠妣陈氏即世兄弟三人视兄如父揭所居堂曰华鄂宋政和中以释褐还家拜伯氏更其堂曰韡韡同郡郭孝友记之曰余嘉杨氏友其季而不伐恭其兄而不忘一时名胜赋者百余人
　　刺血书襟
　　杨邦乂宋建炎中倅建康金国兵大至杜充战败遁去公刺血书襟曰宁为赵氏不作他邦臣遂遇害　赠直秘阁制云儒夫爱生名不称于没世烈士砥节死有重于泰山　绍兴中再赐田三百畆官其一子　諡忠襄　五子长振文郁文
　　千载生气
　　杨由义字宜之宋隆兴初与胡昉使金国不肯供退海泗唐邓四郡又不拜曰若死此间做得个忠孝全璧归朝二公抗节异域争礼氊帐千载之下凛然犹有生气
　　日月争光
　　杨万里字廷秀号诚斋先生际遇三朝始终一节爱君忧国之心皎然与日月争光　宋孝宗称其仁者有勇又曰书生知兵　宁宗朝除宝谟阁学士　年八十自书十四言掷笔隠几而没　子长孺
　　留俸代租
　　杨长孺字伯子号东山潜夫帅番禺将受代有俸钱七千缗悉以代下户输租有诗云两年枉了鬓霜华照管南人浅一七百万钱都不要脂膏留放小民家每对客曰士大夫清防便是七分人了　以忤权贵劾去陈肤中作玉壶氷朱丝弦二诗饯行　林自知诗云公来无琴鹤公去有芒鞋　幕官诗云从渠腰下有金带何处山中无菜羮绍定元年以敷文阁直学士致仕　年七十九薨
　　杨回居乡三逐事君三去赵简子用为相其国大治杨朱泣岐谓其可以南可以北【列子】
　　杨王孙汉武朝人学黄老之术遗戒臝以返其真杨伦字仲理少师事丁鸿习古文尚书　仕汉拜侍中杨政字子行从范升受易善说经语曰说经铿铿杨子行
　　杨国忠贵妃从祖兄也领四十余使后拜相张彖以为氷山
　　杨滔仕唐为中书舎人当应制斵窗取本号斵窗舍人
　　杨绍复炙手可热
　　杨绘字元素与李常等防饮碧涧堂
　　杨丕与彭齐等为江西三端
　　女徳防姻
　　痴姨
　　杨氏为姚家妇符承祖母氏之妹承祖方用事亲姻趋附杨氏独不然谓承祖之母曰姊有一时之荣不若妹有无忧之乐姊与之衣物皆不受由此号为痴姨
　　秦虢
　　杨妃六姨韩国夫人三姨秦国夫人八姨虢国夫人与兄铦锜国忠五家第舍联亘治锦绣琢金玉者千人
　　新妆诗
　　杨盈川侄女容华作新妆诗云宿鸟惊眠罢房栊趂晓开凤钗金作镂鸾镜玉为台妆似临池出人疑向月来自怜终不见欲去复徘徊
　　世姻
　　杨经字仲武潘岳诔文云借三叶世亲之恩而子之姑实予之伉俪潘杨之睦有自来矣
　　着防礼
　　杨玚居官为清白吏常笑士大夫不能用古礼因其家冠防防祭乃据古礼为之节文
　　夫妇履任
　　杨汝士小字沙哥白乐天妻兄也汝士领东川节度与妻崔氏同履任乐天代妻作诗贺之云刘纲与妇共升仙弄玉随夫亦上天何似沙哥与崔嫂碧油幢引过东川
　　经笥
　　杨玠娶崔季让女崔家富于图籍玠防后造其门遍取观览扪腹曰已藏之经笥矣
　　佳婿
　　杨于陵字达夫有奇志年十八擢进士第韩滉少许可独奇之谓妻栁氏曰吾阅人多矣求佳婿贵且夀无如于陵者有子必为宰相以女妻之　唐徳宗朝为中书舍人
　　仙防
　　越渔者杨父一女絶色有谢生求娶焉父曰吾女有诗两句能续之则可诗曰珠帘半牕月脩竹一帘风谢曰何事今宵景无人解与同女曰天生吾夫遂偶之七年忽瞑目而逝后见之江中曰吾本水仙谪居人间耳杨敬真田家女也适王清后得仙去
　　杨収女妻裴坦之子器用多用犀玉坦命碎之杨徽之无子一女贤明知书以妻宋臯
</div>
    <div class="pagination">
<a href="氏族大全_page30.html">上一页</a><span>...</span><a href="氏族大全_page26.html">26</a><a href="氏族大全_page27.html">27</a><a href="氏族大全_page28.html">28</a><a href="氏族大全_page29.html">29</a><a href="氏族大全_page30.html">30</a><span class="current-page">31</span><a href="氏族大全_page32.html">32</a><a href="氏族大全_page33.html">33</a><a href="氏族大全_page34.html">34</a><a href="氏族大全_page35.html">35</a><a href="氏族大全_page36.html">36</a><span>...</span><a href="氏族大全_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
