<!DOCTYPE html>
<html>
<head>
    <meta charset="UTF-8">
    <title>天中记 - 第 112 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 112 页/共 201 页</h1>
    <div class="content">　　小杜杜牧于诗情致豪迈人号为小杜以别杜甫【本】味出酸醎司空图论诗云梅止于酸而塩止于咸味尝在于酸咸之外谓其诗棋声花院静旛影石坛髙之句为得之又云戴容州叔伦谓诗家之景如蓝田日暧良玉生烟可望而不可置于目睫之前也【一鸣集】
　　掘得玉匣湖南天防府学士刘昭禹字休明婺州人少师林寛为诗刻苦不惮风雪尝与人论诗曰五言如四十个贤人着一宇如屠沽辈不得覔句者若掘得玉匣合有葢有底但精心求之必得其宝【郡阁雅谈】
　　目昏耳聋魏明好作诗词多而格下尝擕近诗诣韩熈载韩托以目病请置几案徐览明曰侍郎目昏请自为呤之韩曰耳聋加剧切恐不闻【南唐近事】
　　小杜之下吴僧法海好作恶诗萃成帙求刘从事为序刘书曰师虽习西方之教颇同东鲁之风因命为同东集然师之诗长于譬喻动有风骚昔唐小杜旣为老杜之次令师又在小杜之下【悦生堂隋抄】
　　骚
　　惊采絶艶昔汉武爱骚而淮南作传以为国风好色而不滛小雅怨谤而不乱若离骚者可谓兼之蝉蜕秽浊之中游浮尘埃之外防然湼而不缁虽与日月夣光可也故能气往轹古辞来切今轩翥诗人之后奋飞辞家之前惊采絶艶难与并能矣自九怀以下遽蹑其迹而屈宋逸步莫之能追故其叙情怨则鬰伊而易感述离居则怆怏而难怀论山水则循声而得貎言节候则披文而见时是以枚贾追风以入丽马杨防波而得竒其衣被词人非一代也故才髙菀其鸿裁中巧者猎其艶辞吟讽者衘其山川童蒙者拾其香草若能凭轼以倚雅颂悬辔以驭楚篇则顾盻可以驱辞力欬唾可以穷文致亦不复乞灵于长卿假宠于子渊矣【文心雕龙】
　　惊澜奋湍离骚经若惊澜奋湍欝闭而不得流若长鲸苍虬偃蹇而不得伸若浑金璞玉泥沙掩匿而不得用若明星皓月云汉蒙蔽而不得出【蒋之翰】
　　骚离灵王为章华之台与伍举升焉曰台美矣对曰君国者将民之与处私欲侈则徳义鲜少德义不行则迩者骚离而逺者距违【楚语】骚愁也离畔也












　　天中记卷三十七
<子部,类书类,天中记>
　　钦定四库全书
　　天中记卷三十八
　　明　陈文耀　撰
　　书
　　效奎奎主文章苍颉效象洛曜书丹青埀萌画字宋均注曰奎星屈曲相钩似文字之画苍颉视而作书则河洛之应与人意所惟通矣【孝经援神契】
　　鬼哭苍颉造书而天粟鬼夜哭髙诱曰自书契作诈伪萌生去本趋末弃耕耨之业而务锥刀之利天知其将饿故为粟鬼恐为文所劾故哭也鬼或作兎恐有取毫作管之害及之故哭【淮南】
　　文字黄帝之史苍颉见鸟兽蹏迒迹知分理之可相别异也初作书契葢依类象形故谓之文其后形声相之益即谓之字字者言孶乳而浸多也着于竹帛谓之书书者如也以迄五帝三王之世改易殊体封于防山者七十有二代靡有同焉【説文序】
　　六书周礼八岁入小学保氏教国子先以六书一曰指事指事者视而可识察而可见上下是也二曰象形象形者书成其物随体诘诎日月是也三曰形声形声者以事为名取譬相成江河是也四曰防意防意者比类合谊以见指防武信是也五曰转注转注者建类一首同意相受考老是也六曰假借假借者无其字依声托事令长是也【上】
　　八体秦书有八体一曰大篆二曰小篆三曰刻符四曰虫书五曰摹印六曰署书七曰殳书八曰书
　　新六书亡新居摄使大司空甄丰等校文书之部自以为应制作颇改定古文时有六书一曰古文孔子壁中书也【鲁恭王坏孔子宅而得尚书春秋论语孝经也】二曰竒字即古文而异者也三曰篆书即小篆秦始皇帝使下杜人程邈所作也四曰佐书即秦书五曰縁所以摹印也六曰鸟虫书所以书幡信也
　　太公孙字孙畅之尝见青州刺史传释説临淄人发古冢得铜棺前和隠为字言齐太公六世孙胡公之棺也唯三字是古余同今书证知字出古非始于秦时【水经】
　　春申君铭梁顾野王太学之太博也周访字原出没不定故玉篇序云有开春申君墓得其铭文皆是字春申是周末六国同时文则非吞并之日也【法苑珠林】掣肘宓子贱治亶父恐鲁君之聴説人而令巳不得行其术也将辞而行请近吏二人于鲁君与之俱至于亶父邑吏皆朝宓子贱令吏二人书吏方将书宓子贱从旁时掣摇其肘吏书云不善则宓子贱为之怒吏甚患之辞而请归宓子贱曰子之书甚不善子勉归矣二吏归报于君曰宓子不可为书君曰何故吏对曰宓子使臣书而时掣摇臣之肘书恶而有甚怒吏皆笑宓子此臣所以辞而去也鲁君大息而叹曰宓子以此谏寡人之不肖也寡人之乱子而令宓子不得行其术必数有之矣防二人寡人几过遂发所爱而令之亶父告宓子曰自今以来亶父非寡人之有也子之有也有便于亶父者子决为之矣五嵗而言其要宓子敬诺乃得行其术于亶父【吕具备】
　　百世法式秦丞相李斯曰上古作大篆颇行于世但为古逺人多不详今删畧繁者取其合体参为小篆斯善书自赵髙已下咸见伏焉刻诸名山碑玺铜人并斯之笔书秦皇纪功石乃曰吾死后五百三十年当有一人替吾迹乌【防笔经】斯妙篆始省改之为小篆着苍颉篇七章古文可为上古大篆为中古小为下古三古为实草谓笔妙极于笔者羲献精穷其实者籕斯始皇以和氏之璧琢而为玺令斯书其文今防山峄山及秦望等碑并其遗迹亦谓传国之伟寳百世之法式斯小篆入神大篆入妙【书评】
　　七日十旬王羲之书论云昔秦丞相李斯见周穆王书七日兴叹患其无骨蔡尚书入鸿都观碣十旬不返嗟其出群【张彦逺要畧以为卫夫人辞也】
　　秃笔汉萧何善篆籕为前殿成单思三月以题其额观者如流何使秃笔书【羊欣笔阵图】
　　草圣农张伯英芝性好书凡家之衣帛必书而后练临池学书池氷尽黒下笔必为楷则号忩忩不睱草书寸纸不见遗至今世尤寳其书韦仲将谓之草圣【四书体势】亚圣张昶字文舒伯英季弟尤善章草书类伯英时人谓之亚圣【王僧防书録】
　　草贤崔瑗字子玉骃子也善章草书师于杜度媚趣过之防画精防神变无碍利金百链美玉天姿可谓氷寒于水也王隠谓之草贤【书防】
　　行书后汉刘徳升字君嗣頴川人桓灵之世以造行书擅名既以草剏亦甚硏美风流婉约独步当时胡昭钟繇并师其法而胡书体肥钟书体瘦亦各有君嗣之美也【上】
　　神授蔡邕字伯喈工书篆絶世得八分之精防体法百变穷灵尽妙独步今古又剏造飞白妙有絶伦女琰亦工书伯喈入嵩山学书于石室内得一素书入角垂芒篆写李斯幷史用笔势伯喈得之不食三日乃大呌喜欢若对数十人喈因读诵三年便妙逹其防伯喈常居一室不寐恍然一客厥状甚异授以九势言讫而没伯喈自书五经于大学观者如市【羊欣笔法】
　　悬帐梁鹄字孟皇少好书受法于师宜官以善八分书知名灵帝重之鹄后依刘表及荆州平曹操募求鹄使在秘书以勤书自效操甚爱其书尝悬着帐中文以钉壁玩之谓胜宜官魏宫殿题署皆鹄书也干时邯郸浮亦得次仲法
　　三体钟繇书有三体一曰铭石正书最妙者也二曰章程谓对书三曰行押谓行书相闻者也【王僧防名书録】
　　三絶魏受禅碑王朗文梁鹄书钟繇镌字谓之三絶古镌字皆须妙于篆籕故繇方得镌刻【刘宾客嘉话】
　　手笔张纮字子纲好文学又善楷篆书与孔融书自书融遗纮书曰前劳手笔多篆书毎举篇见字欣然独笑如复见其人也【呉书】
　　一防二妙卫瓘习文艺晋武帝时与索靖俱善草书时人号为一防二妙汉末张芝善草书论者论瓘得伯英筋靖得伯英肉【本传】
　　善学人书钟防是荀朂从舅荀有寳劔可直百万防善书学荀手迹作书与母取剑仍窃去不还【世説】防善学人书代蜀之役于剑阁要邓艾章表皆约其言令词旨倨傲多自矜伐艾由此被收也【上】
　　妙参钟索李充母卫氏充防孤母聦明有训又善楷书妙参钟索世咸重之充从兄咸亦善书【晋中兴书】
　　晋文苑传止云充【似误】册府笔札云充善楷书盖因晋书之误
　　寳翫晋平南将军侍中王廙右军之叔父工飞白祖述张旭法得索靖书七月二十六日一纸每寳翫之遭永嘉防乱乃四叠缀衣中以渡江今蒲州桑泉令豆卢器得之叠迹犹在【国史异纂】廙善书画尝谓右军曰诸事不足法惟书画可法晋明帝师其画右军学其书【刘宾客嘉话】天台神降晋帝时祭北郊更写祝版工人削之笔入木三分三十三书兰亭序三十七书黄庭经书讫空中有语卿书感我而况人乎吾是天台文人自言真胜钟繇羲之书多不一体【羊欣笔阵图】虞世南笔髓云王羲之山阴写黄庭经感天台神降
　　小人乱真羲之曽自书表与穆帝专精任意帝乃令索纸色类长短濶狭与王良相似使张翼写一毫不异乃题后答之羲之初不觉后更详看乃叹曰小人乱真乃尔
　　贱家鸡庾征西翼书少时与右军齐名右军后进庾犹不忿在荆州与都下人书云小儿軰贱家鸡皆学逸少书须吾下当比之
　　变格难俦李嗣真论右军书毎不同以变格难俦书乐毅论太史箴体皆正真有忠臣烈士之象告誓文曹娥碑其容憔悴有孝子顺孙之象逍遥篇孤鴈赋迹逺趣髙有防俗抱素之象画像賛洛神赋姿仪雅丽有矜庄严肃之象皆见义以成字非得意独硏
　　小圣右军书乐毅论与子敬帖云书赐官奴竟能极妙入圣筋骨宻不减于父故谓之小圣官奴子敬小字也【法苑】
　　郄氏工书王羲之妻郗氏甚工书有七子献之最知名之凝之徽之涣之操之幷工学凝之妻谢道韫有才华亦善书甚为舅所重【书防】
　　掣笔不得王献之字子敬七八岁时学书羲之宻后从掣其笔不得叹曰此儿后当复有大名
　　山人披云王献之于防稽山见一人黒身披云而下左手持纸右手持笔以遗献之献之受而问曰君何姓字复何游笔计奚施答曰吾象外为家不变为姓五常为字其笔迹岂殊吾体耶献之佩服斯言退而临写向逾三载竟昧其防【虞世南笔髓】
　　书凌云殿晋太元中新宫成议者欲屈王献之题榜以为万世寳谢安与王语次因及魏时凌云阁忘题榜乃使韦仲将悬橙上题之比下鬓须尽白才余气息还语子弟云宜絶楷书法安欲以此风动其意王解其旨正色曰此竒事韦仲将魏朝大臣宁可使其若此尤以知魏徳之不长安知其心乃不复逼之【宋明帝文章志】刘瓌之善八分太令既不肯书太极榜谢安遂令瓌之以八分题之【黄伯思法帖刋误】
　　自云胜父谢安尝问子敬君书何如右军答云固当胜安云物论殊不尔子敬答曰世人那得知
　　写易真本王僧防云王子敬上表多在中书杂事中谢灵运窃写易其真本相与不疑
　　第一琅琊王僧防涉经史兼善草髙帝素善书笃好不已与僧防赌书毕谓曰谁为第一对曰臣书第一矣或云帝问我书何如卿曰臣正书第一草书第二陛下草书第二而正书第三臣无第三陛下无第一上大笑曰卿善为词然天下有道丘不与易也
　　麒麟赏鳯尾齐江夏王锋字宣頴髙帝使舍于张氏年四岁好学书张家无纸笔乃倚井栏为书书满则洗之已复更书如此者累月又晨兴不肯拂窓尘而先画尘上学书字五岁髙帝使学鳯尾诺一学即工髙帝大悦以玉麒麟赐之曰麒麟赏鳯尾矣【南史】
　　百济求书萧子云善草为时楷法自云善效钟元常王逸少而防变字体其书迹雅为武帝所重帝尝论书曰笔力劲骏心手相应巧逾杜度美过崔寔当与元常并驱争先其敬赏如此出为东阳太守百济国使人至建邺求书逢子云为郡维舟将发使人于渚次候之望船三十许步行拜行前子云遣问之答曰侍中尺牍之美逺流海外令日所求惟在名迹子云乃为停船三日书三十纸与之获金货数百万性吝自非答饷不书好纸好事者重加赂遗以要其答第二子特字世逹早知名亦善草髙祖尝谓子云曰子敬之书不及逸少近见特迹遂逼于卿
　　袁昻书评梁武帝命袁昻作书评其答啓云奉勅遣臣评古今书臣愚短岂敢輙量海江但天旨委臣斟酌是非谨品字法如前今淳化帖第五卷知果书此一叚谓为梁武评书中兴舘阁书目亦然误也勅防云俱如卿所评【宾退録大观中黄伯思法帖刋误同】
　　名亚子云萧子云王褒之姑夫也特善草褒少以姻戚徃来其家遂相模范俄而名亚子云并见重于时【后周】老不惮劳崔浩字伯深仕魏太武监秘书事既工书人多托写急就章从少至老初不惮劳所书葢以百数浩尽体势及其先人而巧妙不如也世寳其迹多裁割缀连以为摹楷【魏书】太和中兖州人沈法防能书宣武之在东宫勅法令侍书后以迹见知于闾里者甚众然从未有如崔浩之妙【上】
　　书与弟赵仲捋充世子也虽见妻子亦未尝怠慢终日俨然学涉羣书善草虽与弟书书字楷正云草不可不解若施之于人耶似相轻忽若当家卑防又恐疑其所在宜尔是以必湏笔【北齐】
　　笔势翩翩萧引善书为当时所重宣帝尝披奏事指引署名曰此字笔势翩翩似鸟之欲飞引谢曰此乃陛下假其羽翼耳【陈书】
　　丁真永草陈永欣寺僧智永师逺祖逸少歴纪专精摄齐升堂真草唯命智永章草及草书入妙行入能兄智楷亦工书丁觇亦善书时人云丁真永草僧智永尝于楼上学书业成方下【国史攷异】
　　工模写兾儁字景儁性忱谨善书特工模写用文引为记室周文志平侯莫陈悦乃今儁伪为魏帝勅书与费也头令将兵助周文讨悦儁寻旧敕模写及代舍人主书等署与真无异周文大悦费也头见敕不以为疑遂遣兵受周文节度【北史】
　　退笔头智永尝居永欣寺阁上临书所退笔头置之于大竹簏簏受一石余而五簏皆满【法书要録】
　　呼为博士张景仁以学书为业遂工草遂补内书生与姚元标韩毅袁买奴李超等齐名天保八年敕教太原王王绍徳书后主在东宫武成令侍书后主爱之呼为士后进位开府侍书如故奉赠司空自仓颉以来八体取进一人而已【北史儒林】
　　郡志细书隋大业中命虞世基等修十郡志其图上山水城邑题书字极细并用欧阳肃书即率更令询之长子攻于草为时所重【大业拾遗】
　　方丈隋东都内慧日道塲僧敬脱善正书大笔写方丈字天然劲遒时号僧杰【法苑】其笔管麄如臂可长三尺东都门额皆脱所题随意赋笔更不修餙【髙僧传】
　　字类髙祖窦后善书字类髙祖之书人不能辨【旧唐】常侍登床唐太宗贞观十四年目书草真屏风以示羣臣笔力遒劲为一时之絶尝召三品以上赐宴于武门帝操笔作飞白书赐羣臣咸乘酒就太宗手中相竞散骑常侍刘洎登御床引手然后得之其不得者咸称洎登床罪当死请付法太宗笑曰昔闻媫妤辞辇今见常侍登床【尚书故实】
　　戈字逼真太宗工书师虞世南常患难于戈法一日书戬字乃空其落命世南填之帝以示魏徴曰朕学世南似尽其法卿看之徴曰天笔临万象不能逃其形非臣下所可儗伦仰观圣作惟戬戈字逼真上笑公藻识【法苑】
　　善临飞白唐临川公主太宗女也下嫁周道务善篆籕能属文其妹晋阳公主字明逹文徳皇后所生善临帝飞白书下莫能辨年十二而薨后有房隣妻髙氏尝书石刻字画媚【灊溪续书防】
　　书名逺播欧阳询初学王羲之书后更防变其体笔力险劲为一时之絶人得其尺牍文字咸以为楷范焉髙丽甚重其书尝遣使求之髙祖叹曰不意询之书名逺播夷狄彼观其迹谓其形魁梧耶【旧唐儒林传】书防云览古家书则八体尽能云云
　　絶艺欧阳率更未尝择笔而皆得佳趣葢其所寄者心耳论者谓其飞白冠絶有龙蛇战闘之象云雾轻飘之势真行森森焉若武寿矛战至使和永夺气葢絶艺也【书薮】
　　古碑宿傍欧阳率更尝出行见古碑索靖所书驻马观之良久而去数百步复还下马伫立疲则布毯坐观因宿其旁三日而后去今通元寳钱武徳四年铸其文乃欧阳率更书也【国史异纂隋唐嘉话】
　　古今书圣龙朔二年上自为书与辽东诸将谓许敬宗曰许圉师尝自爱书可于朝堂开示圉师见而惊喜私谓朝官曰圉师见古迹多矣魏晋以后惟称二王然逸少少力而姸子敬姸而少力今观圣迹兼絶二王鳯翥鸾实古今书圣【防要】
　　自重其书欧阳通询子善书痩怯于父尝自矜能书必以象牙犀角为笔管狸毛为心覆以秋兎毫松烟为墨末以麝香纸必须坚薄白滑者乃书之葢自重其书薛纯陁亦効欧草伤于肥钝亦通之亚也【佥载】
　　字直五万褚遂良问虞监曰某书何如永师曰吾闻彼一字直五万官岂得若此者曰何如欧阳询曰闻询不择纸笔皆能如志官岂得若此褚曰既然某何更留意于此虞曰若使手和笔调遇合作者亦深可贵尚禇喜而退【国史纂异隋唐嘉话】
　　不择笔墨裴行俭工草书唐髙宗尝以绢素百卷令草书文选八部帝览之称善赐帛百百匹行俭尝谓人曰褚遂良非精笔佳墨未尝輙书不择笔墨而姸防者唯余与世南耳所譔草字杂体数万言并传于代【旧唐】三叶嗣名徐浩父工书以法授浩益工尝书四十二幅屏八体皆所题多文选五言诗其朔风动秋草边马有归心十数字或草或尤为精絶或缀小简于其下记云怒猊抉石渇骥奔泉可以下视碧落矣尤为司空图所寳爱【新唐书及司空图书屏记】灊溪云唐之工书者多求三叶嗣名者惟徐氏云徐师道字太真精于翰墨子峤之字惟岳能承以世名家
　　戯换不误高正臣广平人习右军之法睿宗爱其书张懐素之先与髙有旧朝士就髙乞书或凴书之髙尝为人书十五纸张乃戯换其五纸又令示高再看不误客曰有人换公书髙笑曰必是张公也乃审详言得其三纸客曰犹有在髙又观之竟不能辩髙正臣尝许人书一屏障逾时未获其人巧出使淮南临别大怅惋髙曰正臣故人在申州正与仆书一类可便徃来之遂立申此意【书断】
　　书中仙手李邕书始变右军行法顿挫起伏李阳氷谓为书中得仙手【法苑】
　　细看未好李邕常不许萧诚书萧乃诈为古帖令纸故暗特示邕曰右军真迹邕欣然云是真物平生未见诚以实告遂复取视曰细看之亦未能好【封氏见闻记】
　　寝卧碧落李阳氷善小篆自言斯翁之后至小生曹喜蔡邕不足言开元中张懐瓘撰书防阳氷张旭并不载綘州有篆字与古不同颇为怪异李阳氷见之卧其下数日不能去验其书是唐初不载书者名姓碑有碧落二字时人谓之碧落碑【国史补】
　　仙篆綘州碧落观有天尊石像光熖灼然高丈余上有文云神仙所篆莫之测也有老黄冠云唐龙朔中刺史李谊为母氏太妃追荐所造也李使君即高宗之子其文未刻之忽有二道士谒李使君闻君欲篆刻其文我二人即天下之善篆也请为使君成之乃于懐中出一卷阴符经殆非人功也使君尤异之复约殿内四面封闭不得令人窥视只我二人在中候三日即毕矣使君从之但见二道士挈一小囊自阖其门余无所覩至三日使君命开之只见白鸽一双自门飞去及视文已毕余有一及字但有一画不成而去使君与道众悲喜益神之后李阳氷于此学凡十二年终不得妙抢之而去至今为天下絶矣【洛中纪异】綘州碧落碑文乃髙祖子韩王元嘉四男训谊譔谌为先妃所制陈惟玉书今不知者皆妄有指説【刘宾客嘉话】
　　书中虎李阳氷字书氷或作凝与李夫人书云其意在古篆于天地山川得方圆流峙之常于日月星辰得经纬昭回之度于云霞草木得霏布滋蔓之容于文物衣冠得揖逊周旋之体于眉目口鼻得喜怒舒之态于虫鱼鸟兽得屈伸飞动之理于骨角齿牙得拉撮咀嚼之势随身万变任心所成【书法苑】窦泉号阳氷为笔虎一作书中虎
　　玉筯篆议者谓李阳氷逾于李斯乃引笔书其志行下以保明其为字寳也不谬词云斯去千年氷生唐时氷复去矣后来者谁后千年有人谁能待之千年无人篆止于斯呜呼后人为吾寳之【舒元舆王筯志】
　　鬼哭阳氷篆鄂字上有四口空中鬼为之哭【鄂州图经】箧笥之珍张长史什褐为蘓州常熟尉上后数日有老父状判不数日复至乃怒而责曰敢以闲事屡扰公门老父曰某实非论事但覩少公笔迹竒妙贵为箧笥之珍耳长史异之因诘其得爱书答曰先人爱书兼有著述长史取视之曰信天下工书者也自是备得笔法之妙冠于一时【□闲鼓吹】后軰言笔札者欧虞禇陆或有异论至长史无间言【国史补】
　　三人韩择木当肃代世以八分得名时韩云卿以文李阳氷以篆显择木以八分显天下欲铭其先人功者不得此三人不得言孝【溪续书防】
　　金翦唐司马承祯字子徽善篆别为一体名金剪书【仙价】连绵书唐吕向字子回章草求巧能一笔环冩百字若萦髪然世号连绵书【续书防】
　　八分絶笔梁升卿涉学工书于八分尤工歴广州都督书东封朝觐碑为时絶笔
　　五云体韦陟字商卿封郇公性侈纵常以五彩牋为书记使侍妾主之其裁答授意而已陟唯署名自谓所书陟字若五朶云时人慕之号郇公五云体又陟书如虫穿书木鸟踏花枝【吕评】
　　古钗脚顔鲁公与懐素同学草书于郭兵曹或云张长史见蘓大娘舞劔得低昻回翔之势兵曹有之乎懐素以古钗脚为对鲁公曰何如屋漏痕懐素抱鲁公脚公复问师何所得对曰贫道观夏云师之又遇壁折之路一一自然【法苑】顔太师尝学折钗股谓得古人书法隠处王宻碑为世絶艺【广川书防】
　　鲁公书顔鲁公书观中兴颂则闳伟发状其功徳之盛观家庙碑则庄重笃实见其承家之谨观仙坛记则秀頴超举像其志气之妙观元次山铭则淳深厚见其荣履之纯余皆可以类考防如坠石昼如夏云钩如屈金戈如发弩纵横有象低昻有态自羲献以来未有如公者也【灊溪续书断】
　　田舍汉江南李后主善书有言顔鲁公端劲有法后主曰真卿之书有楷法而无佳处正如义手并脚田舍汉耳【倦游録】
　　未尝草书席豫与弟晋俱以词藻见称而豫性谨虽与子弟书防及吏曹簿领未尝草书谓人曰不敬他人是自不敬也或曰此事甚细卿何介意豫曰细犹不谨而况巨耶【旧唐】
　　板穿陆羽撰懐素云踈放不拘细行饮酒以养性草书以畅志酒酣兴发遇寺壁里墙靡不书之贫无纸乃种蕉叶万余株以供挥洒又漆一盘一方两盘板皆穿【法苑】笔塜长沙僧懐素学书草字自云得草书三昧弃笔堆积埋于山下号曰笔【国史补】
</div>
    <div class="pagination">
<a href="天中记_page111.html">上一页</a><span>...</span><a href="天中记_page107.html">107</a><a href="天中记_page108.html">108</a><a href="天中记_page109.html">109</a><a href="天中记_page110.html">110</a><a href="天中记_page111.html">111</a><span class="current-page">112</span><a href="天中记_page113.html">113</a><a href="天中记_page114.html">114</a><a href="天中记_page115.html">115</a><a href="天中记_page116.html">116</a><a href="天中记_page117.html">117</a><span>...</span><a href="天中记_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
