<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 663 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 663 页/共 1019 页</h1>
    <div class="content">　　矢刃【汉书苏武传路穷絶兮丨丨摧士众灭兮名已隤南史侯景谓其厢公王僧贵曰吾尝据鞌对敌丨丨交下而意了无怖今见箫公使人自慴岂非天威难犯吾不可以再见之　魏书杜祥传时出挑战伪退以骄贼贼果日来攻逼不复自备乃夜出袭其营将晓丨丨交下贼大崩防溃　神仙封衡字君达陇西人也遇鲁生女授还丹诀及五岳眞形图遂周游天下故山官水精潜相迎伺而凶鬼怪物无不窜避人或疑之以丨丨刺御皆不能害】
　　矢钩【战国策见弓拨下　唐书李德裕帝旣数讨叛有功徳裕虑于武不可戢即奏言曹操破袁绍于官渡不追奔自谓所获已多恐伤威重养由基古善射者柳叶虽百步必中观者曰不如少息若弓拨丨丨前功皆弃陛下征伐无不得所欲愿以兵爲戒乃可保成功帝嘉纳其言】
　　矢戈【谈圃契丹犯澶渊奏至寇准适在病告上遣数辈召与计事准辞疾复遣衞士舁病而入亦不至明日准入对固请銮舆亲征即出懐中所拟将校姓名凡数百人诏敕皆具丨丨即日言迈遂平大寇准之力也】矢石【史记晋世家从亡贱臣壶叔曰君三行赏赏不及臣敢请罪文公报曰夫道我以仁义防我以德惠此受上赏辅我以行卒以成立此受次赏丨丨之难汗马之劳此复受次赏若以力事我而无补吾缺者此受次赏三赏之后故且及子　又萧相国世家上已闻淮阴侯诛使使拜丞相何为相国益封五千户令卒五百人一都尉为相国衞诸君皆贺召平谓相国曰上暴露于外而君守于中非被丨丨之事而益君封置衞者以今者淮隂侯新反于中疑君心矣愿君让封勿受悉以家私财佐军　又仲尼弟子越使大夫种顿首言于吴王曰今窃闻大王将兴大义诛彊救弱因暴齐而抚周室请悉起境内士卒三十人孤请自被坚执鋭以先受丨丨　又货殖壮士在军攻城先登陷阵却敌斩将搴旗前蒙丨丨不避汤火之难者为重赏使也　汉书淮南厉王长髙祖蒙霜露沐风雨赴丨丨野战攻城身被创痍防爲子孙成万世之业艰难危苦甚矣又叔孙通弟子皆曰事先生数年幸得从降汉今不进臣等剸言大猾何也通乃谓曰汉王方蒙丨丨争天下诸生宁能鬬乎故先言斩将搴旗之士诸生且待我我不忘矣　又终军当发使使匈奴军自请曰军无横草之功得列宿衞食禄五年边境时有风尘之警臣宜披坚执鋭当丨丨啓前行驽下不习金革之事今闻将遣匈奴使者臣愿尽精厉气奉佐明使画吉凶于单于之前　后汉书光武帝纪耿纯进曰天下士大夫捐亲戚弃土壤从大王于丨丨之间者其计固望其攀龙鳞附鳯翼以成其所志耳　又坚镡传邓奉复反新野攻破吴汉时万修病卒镡独孤絶南拒邓奉北当董防每急辄先当丨丨身被三创以此能全其众　又李膺转乌桓校尉鲜卑数犯塞膺常蒙丨丨每破走之魏志吕防传太祖使督靑州诸郡兵以讨东莱羣贼李条等有功太祖令曰卿在郡以来禽奸讨暴百姓获安躬蹈丨丨所征辄克加骑都尉典郡如故　晋书新野庄王歆传张昌作乱于江夏歆将出军王绥曰昌等小贼偏裨自足制之不烦违帝命亲丨丨也乃止　魏书慕容如意传辛勤于军旅之际契阔于丨丨之间　南史齐髙帝纪见鼔叫下　元史赵贲亨命为征行千户攻樊城冒丨丨拥盾先登破之　吕览简子去犀蔽屏橹而立于丨丨之所及一鼔而士毕乘之　説苑安陵纒以顔色美壮得幸于楚共王江乙往见安陵纒曰子之先人岂有丨丨之功于王乎曰无有江乙曰子之身岂亦有乎曰无有江乙曰子之贵何以至于此乎曰仆不知所以　新论三军合战必立丨丨之下所以共安危也　庾信慕容宁神道碑长城峡石必先行阵秦南陇西每当丨丨　黄庭坚对靑竹赋见箫笛下　髙适睢阳酬别诗兜鍪冲丨丨铁甲生风颷】
　　矢旝【晋书卞壸贼峻造逆戮力致讨身当丨丨再对贼锋父子并命可谓破家为国守死勤事　唐书王式初交阯数有变惧式威不自安哗曰黄头军将度海袭我矣相率夜围城合噪请都防北归我当抗黄头军式徐被甲引家僮乗城责让丨丨交发叛者走翌日尽捕斩之】
　　矢箙【服同诗象弭鱼服疏见弓鞬下　周礼司弓矢注见弓矢下　后汉书礼仪志干戈各一笮一甲一胄一注郑曰笮丨丨　宋史曹玮见弓韔下　柳宗元铙歌鼓吹兽之穷天厚黄徳狙犷服甲之櫜弓弭丨丨】
　　矢星【周礼考工记弧旌枉矢以象弧也疏象天上弧星弧星则丨丨也】
　　矢房【韩愈画记见刀劒下】
　　矢人【周礼考工记丨丨爲矢鍭矢参分茀矢参分一在前二在后】
　　矢道【汉书鼂错材官驺发丨丨同的则匈奴之革笥木荐而弗能支者也】
　　矢交【元史贺胜纳延叛帝亲征胜直武帐中虽亲王不得辄至胜传旨饬诸将诘旦合战还侍帝侧丨丨帐前胜立侍不动】
　　矢着【公羊传见琴如下　韩愈张中丞后序抽矢射佛寺浮图丨丨其上甎半箭】
　　矢棘【诗如跂斯翼如丨斯丨如鸟斯革如翚斯飞棘棱廉也疏如矢之镞有此廉棱然】
　　矢注【水经注建武十九年伏波将军马援上言从麋泠出贲古击益州臣所将越骑万余人便习战鬬者二千兵以上毒矢利以数发丨丨如雨所中辄死】
　　矢激【史记贾谊传水激则旱兮丨丨则逺万物回薄兮振荡相转　后汉书宋子则字元矩爲鄢陵令则子年十歳与苍头共弩射苍头断丨丨误中之即死奴叩头就诛则察而恕之　文心雕龙形生势成始末相承湍回似规丨丨如防】
　　矢下【史记李广匈奴左贤王将四万骑围广广为圜陈外向胡急击之丨丨如雨汉兵死者过半汉矢且尽广乃令士持满毋发而广身自以大黄射其裨将杀数人　后汉书光武帝纪或为地道冲輣橦城积弩乱发丨丨如雨城中负户而汲　魏志许禇从讨韩遂马超于潼关太祖将北渡临济河先渡兵独与禇及虎士百余人留南岸断后超将步骑万余人来奔太祖军丨丨如雨禇白太祖贼来多今兵渡已尽宜去乃扶太祖上船　南史萧藻州人焦僧护聚众数万据郫繁作乱藻集僚佐议欲自击之或陈不可藻大怒斩之阶侧乃乘平肩舆廵行贼垒贼聚弓乱射丨丨如雨从者举楯御箭又命陈之由此人心大安贼乃夜遁　元史塔尔楚传宋夏贵帅舟师十万围正阳决淮水灌城几陷帝遣塔尔楚往救之道出颍州遇宋兵攻颍戍卒仅数百人盛暑塔尔楚即发公库弓矢驱市人出战预度颍之北关攻易破乃急徙民入城伏兵以待是夜宋人果焚北闗火光属天塔尔楚率众从暗中射之丨丨如雨宋军退走至沙河大破之】
　　矢中【元史萧拜珠曽祖绰诺仕金为古北口屯戍千户嵗庚午国兵南下金将赞丹必赛遁绰诺于暮夜潜领兵三千人力战不克丨丨其胸遂开关遣使纳降】
　　矢惊【新论鸟激则能翔靑云之际丨丨则能逾白雪之岭】
　　矢疾【淮南子丨丨不过二里也步之迟百舍不休千里可致　新论善齐事者若救火拯溺明其谋者犹骥捷丨丨】
　　矢创【谷梁吴子谒伐楚至巢入其门门人射吴子有丨丨反舍而卒】
　　矢跃【后汉书广陵王荆传注韩诗外曰昔者楚熊渠子夜行见寝石以为伏虎弯弓而射之没金饮羽下视知其石也因复射之丨丨无迹】
　　矢骤【宋书张兴世传贼来尚逺而气盛丨丨骤既力尽盛亦易衰此曹刿之所以破齐也令将士不得妄动】
　　矢危【周礼考工记弓人见弓安下】
　　矢安【周礼考工记弓人见弓安下】
　　矢调【韩诗外传见弓良下】
　　矢集【唐书王栖曜传见弩士下】
　　矢括【诗公曰左之舍拔则获传拔括也曰左之者从禽之左射之也舍抜则获言公善射疏公戒御者曰从左而逐之公乃亲自射舍放丨丨则获得其兽言公之善射】
　　矢直【韩诗外传见车固下　文心雕龙势者乗利而爲制也如机发丨丨涧曲湍回自然之趣也】矢逾【水经注睢水又东迳睢阳县故城南而周武王封防子啓于宋以嗣殷后爲宋都也宋景公使工人爲弓九年乃成公曰何其迟也对曰臣不复见君矣臣之精尽于弓矣献弓而归三日而死景公登虎圏之台援弓东靣而射之丨丨于孟霜之山集于彭梁之东余势逸劲犹饮羽于石梁】
　　矢尽【后汉书段颎见刀折下　魏志厐德传仁使徳屯樊北十里防天霖雨十余日汉水暴溢樊下平地五六丈徳与诸将避水上隄羽乘船攻之以大船四靣射隄上德被甲持弓箭不虚发自平旦力战至日过中羽攻益急丨丨短兵接战战益怒气愈壮而水浸盛吏士皆降徳与麾下将一人五伯二人弯弓矢乗小船还仁营水盛船覆失弓矢独抱船覆水中为羽所得元史董文炳宋淮西制置使夏贵帅舟师十万来攻矢石雨下文炳登城御之一夕贵去复来飞矢贯文炳左臂着脇文炳抜矢授左右发四十余矢箙中丨丨顾左右索矢又十余发矢不继力亦困不能张满遂絶几殆】
　　矢末【书太甲若虞机张往省括于度则释疏括谓丨丨】
　　矢足【战国策赵襄子使延陵君将车骑先之晋阳君因从之至召张孟谈曰无矢奈何张孟谈曰臣闻董子之治晋阳也公宫之垣皆以荻蒿苫楚廧之其髙至丈余君发而用之于是发而试之其坚则箘簬之劲不能过也君曰丨丨矣】
　　矢鱼【春秋隐公五年春公丨丨于棠左传书曰公丨丨于棠非礼也且言逺地也　萤雪丛説辛酉因如鄱阳阅三十六家春秋解若注丨丨于棠虽累数説不透皆以矢为观非也使其以矢爲观当时无不直书其事而乃云云若是盖有深意存焉余尝谓矢者射也正周礼所谓丨其丨鼈而食之是也推而上之若臯陶矢厥谟亦射义也释书者类训直又非周道如砥其直如矢乃诗人比喻之辞故可以云直若书之矢谟春秋之丨丨皆出于任意而为之故可以之射自臯陶有矢谟之説而后董仲舒有射策之文君子于此可以意推不可以例观也】
　　矢箭【吴志贺齐传见弓弩下】
　　矢音【诗来游来歌以丨其丨】
　　矢诗【诗丨丨不多维以遂歌】
　　箭
　　箭矢【急就篇见弓弩下　又注以竹曰丨以木曰丨古者夷牟作矢】
　　箭镞【后汉书西域西夜国地生白草有毒国人煎以爲药傅丨丨所中即死　北史陆法和军次白帝谓人曰诸葛孔明可谓爲名将吾自见之此城旁有其埋弩丨丨一斛许因插表令掘之如其言　宋史杨再兴再兴战死后获其尸焚之得丨丨二升　述异记今防稽之上有越王铸劒洲丨丨洲往往有得古丨丨盖古制也　岳阳风土记濒江水退渔人于沙碛得丨丨甚多形制不一皆铜为之嵗有得十数者足以见前代争战之冲也　白居易和元微之诗摩弓拭丨丨夜射不待明　元稹丨丨诗丨丨本求利淬厉良甚佳王建射虎行逺立不敢汚丨丨闻死还来分虎肉皮日休吴中苦雨诗着树胜防支中人过丨丨】
　　箭竿【尔雅荧萎注药草也叶似竹大者如丨丨有节叶狭而长表白里青根大如指长一二尺可啖　汉书匈奴见斗入下云笈七签见铃鼻下】
　　箭【李白代美人愁镜诗藁砧一别若丨丨去有日来无年】
　　箭盾【净住子见袍甲下】
　　箭筩【左公徒释甲执冰而踞注冰椟丸盖或云椟丸是丨丨其盖可以取饮方言曰弓藏谓之鞬或谓之椟丸如彼文则椟丸是盛弓者也此或说椟丸是丨丨其盖可以取饮十三年云司释射奉壶饮冰谓执此也】
　　箭羽【闲燕常谈太宗朝王济主漳州龙溪簿时福建诸郡输鹳翎爲丨丨旣非常有之物而官司督责甚急民间苦之济辄以便宜喻郡民用鹅翎代之因附驿以闻诏可其请施及旁郡民咸德之　白居易放旅鴈诗健儿饥饿射汝吃拔汝翅翎为丨丨　温庭筠昆明池水战词丨丨枪缨二百万踏翻西海生尘埃】箭干【礼记月令季春之月是月也命工师令百工审五库之量金铁皮革筋角齿羽丨丨脂胶丹漆母或不良注干器之木也】
　　箭服【箙同汉书五行志檿弧桑弓也萁服盖以萁草爲丨丨近射妖也　又韩延寿注如淳曰兰盛弩丨丨也　又司马相如子虚赋夏之劲箭注伏俨曰服盛箭器也夏后氏之良弓名烦弱其矢亦良即烦弱丨丨也】
　　箭靫【元稹酬孝甫见赠诗见书囊下　又店卧闻幕中诸公徴乐防饮诗见弓影下】
　　箭房【元史蒙克萨勒传见帐前下】
　　箭□【齐书戴僧静僧静同郡余姚人陈叔彊辩果捷便刀楯官至太子左率啓世祖以鍜丨丨用铁多不如铸作东冶令张侯伯以铸□钝不合用事不行】
　　箭头【谢氏诗源更嬴之妻能作鎻云囊佩之陟髙山有云处不必开囊而自然有云气入其中归至家啓视皆有云气白如绵自囊而出大如蚕茧而可以开合更嬴善射每言能仰射云中其妻不信因以一囊系丨丨令射之及坠騐之果有白云在内因名箭曰锁云故子美诗曰翻身向天仰射云　刘禹锡飞鸢操见旗尾下　又连州腊日观莫徭猎西山诗丨丨余鹄血鞍傍见雉翘　贾岛上邠宁邢司徒诗丨丨破栝浑无敌杖底抛毬逺有声】
　　箭脚【齐书庐陵王子卿忽用金箔里丨丨何意亦连坏去】
　　箭底【王建寄旧山僧诗猎人丨丨求伤鴈钓户竿头乞活鱼　王涯塞上曲平生多志气丨丨觅封侯】箭孔【北史常山王遵初孝武在洛于华林园戏射以银酒巵容二升许悬于百步外命善射者十余人共射中者即以赐之元顺发矢即中帝大悦并赏金帛顺仍于丨丨处铸一银童足踏金莲手持刬炙遂勒诸背上序其射工　白居易蛮子朝诗至今西洱河岸边丨丨刀痕满枯骨】
　　箭牌【宋史夏国传见旗鼔下】
　　箭簳【皮日休寄滑州李副使员外诗见旄头下】
　　箭笋【笋谱丨丨十二月生惟防稽诸山絶多或丛生或蔓延可如筷大长三四寸】
　　箭竹【桂海草木志丨丨山中悉有】
　　箭镝【宋史张雍推官陈世卿治戎器掌书记施谓榷盐院判官谢涛伐山木为竿销铜钟爲丨丨纽布爲索守械悉备　博物志燋铜者故烧器其长老唯别燋铜声以物杵之徐听其声得燋毒者偏凿取以为丨丨】
　　箭山【明一统志丨丨在义乌县东北四十里山多竹箭】
　　箭筈【宋史吴璘传绍兴元年丨丨关之战断没立与乌鲁折合兵使不得合金人遁璘功居多　明一统志丨丨山在巩昌府漳县西南三十里　杜甫望岳诗车箱入谷无归路丨丨通天有一门　元好问云峡诗车箱丨丨连西东仇池百穴总玲珑】
　　箭谷【庾肩吾谢赉棃啓睢阳东苑子围三尺新丰丨丨枝悬六斤未有生因粉水产自桐丘影连邓橘林交苑柿逺荐中厨爰颁下室事同枣有愿还年恐似仙桃无因留核】
　　箭水【王褒漏刻铭圭表弗差光隂斯赴丨丨无絶灵虬长注　阎朝隐明月歌梅花雪白柳叶黄云雾四起月苍苍丨丨泠泠刻漏长】
　　箭渚【颜延之七绎松丘丨丨药苑香林】
　　箭火【庾信纥干神道碑船官之城登巢悬爨吴兵习流长驱战舰风灰丨丨倐及凌城】
　　箭风【纬略养性经曰治身之道春避靑风夏避赤风秋避白风冬避黒风孙思邈论衞生以为人当避暗风丨丨者盖此之谓也】
　　箭窗【宋史石保吉在陈州盛饰廨舍以迓贵主因完葺城垒疏牖于上以瞰衢路如丨丨状未尝上闻賔佐谏之不听】
　　箭局【元史百官志见甲局下】
　　箭书【宋史雷有终官军围城每射箭招诱及令均子弟至城下均皆不之知得丨丨锴悉焚之自起至败所守止一城而已】
　　箭疮【马戴关山曲丨丨殊未合更遣击兰州】
　　箭神【猗觉寮杂记丨丨名续长　又王褒周太保尉迟纲墓碑加以逵门射法逺中防支养由丨丨遥穿悬叶巧极将军之技精穷校尉之官】
　　箭材【宋史兵志赐河北义勇兵弓弩丨丨各一百万】
　　箭萌【尔雅□丨丨注萌笋属也】
　　箭长【博物志交州夷民曰俚子俚子弓长数尺丨丨尺余以焦铜为镝涂毒药于镝锋中人即死不时敛藏即膨胀沸烂须臾焦煎都尽唯骨耳】
　　箭贵【新论见直下】
　　箭重【庾信哀江南赋乍风惊而射火或丨丨而回舟】
　　箭瘢【宋史韩世忠见刀痕下蔡琰胡笳十八拍见刀痕下】
　　箭漏【刘峻辩命论短则不可缓之于寸隂长则不可急之于丨丨】
　　箭劈【曹唐奉送严大夫再领容府诗见劒澄下】
　　箭激【韩愈祭河南张员外文洞庭漫汗粘天无壁风涛相豗中作霹雳追程盲进颿船丨丨　张祜走笔赠许玖赴桂州命诗见劒棱下】
　　箭驰【方干暮发七里滩夜泊严光台下诗一瞬即七里丨丨犹是难】
　　箭疾【鲍照登大雷岸与妹书散涣长惊电透丨丨】
　　箭利【姚合穷边词见弓调下】
　　箭动【卢照邻同临津纪明府孤鴈诗水流疑丨丨月照似弓伤】
　　箭撚【秦韬玉边将诗见旗缝下】
　　箭射【话腴见墨磨下】
　　箭中【南史侯景三月甲申景请简文禊宴于乐游苑畅饮三日其逆党咸以妻子自随皇太子以下并令马射丨丨者赏以金钱】
　　箭折【白居易哭刘梦得诗不知丨丨弓何用兼恐唇亡齿亦枯】
　　箭插【张祜塞上诗丨丨雕翎阔弓盘鹊角轻】
　　箭飞【鲍照飞白书势铭见劒摧下】
　　箭下【庾信赵广墓志铭丨丨辽城泥封函谷】
　　箭回【杜牧秋岸诗见旗去下】
　　箭穿【李咸用和友生喜相遇诗且固初心希一试丨丨正鹄岂无缘】
　　箭入【杜甫送郭中丞兼太仆卿充陇右节度使诗丨丨昭阳殿笳吟细柳营】
　　箭没【刘长卿观校猎上淮西相公诗笳随晚吹吟边草丨丨寒云落塞鸿】
　　箭尽【庾信拟速珠盖闻三世用兵旣非贻厥隂谋累叶必以凶终是以李都尉之风霜上兰山而丨丨陆平原之意气登河桥而路穷】
　　箭阔【射经身前竦为猛虎方腾额前临为封兕欲鬬出弓弰爲懐中吐月平丨丨爲上悬衡此皆有威仪之称也】
　　箭官【经世全书比射亲兵一旗十步一鼓至的乃止中军先拨视箭数丨丨唱射下筹鼓手等候唱名唱过五人一排人各九矢唱射依次一矢落再唱一矢出箭稳疾者乃爲上等】
　　箭数【经世全书见上】
　　镞
　　镞【急就篇铁鈇鑚锥釡鍑鍪注鍪似釡而反唇一曰鍪者小釡类即今所谓锅也亦曰丨丨】镞矢【汉书胶东王寄淮南王谋反时寄微闻其事私作兵车丨丨战守备备淮南之起及吏治淮南事辞出之寄于上最亲意自伤发病而死】
　　干
　　干旄【诗孑孑丨丨在浚之郊传孑孑丨丨之貌注旄于干首大夫之旃也　诗传武公好贤乐善国人美之赋丨丨　摰虞太康颂饮至数实丨丨无亏　庾信代人乞致仕表出拥丨丨入参衡镜　金寔方竹轩赋丨丨孑孑旌旗蔽空】
　　干旌【诗孑孑丨丨在浚之城　周朝享乐章丨丨屡舞金石咸陈】
　　干旟【诗孑孑丨丨在浚之都】
</div>
    <div class="pagination">
<a href="御定骈字类编_page662.html">上一页</a><span>...</span><a href="御定骈字类编_page658.html">658</a><a href="御定骈字类编_page659.html">659</a><a href="御定骈字类编_page660.html">660</a><a href="御定骈字类编_page661.html">661</a><a href="御定骈字类编_page662.html">662</a><span class="current-page">663</span><a href="御定骈字类编_page664.html">664</a><a href="御定骈字类编_page665.html">665</a><a href="御定骈字类编_page666.html">666</a><a href="御定骈字类编_page667.html">667</a><a href="御定骈字类编_page668.html">668</a><span>...</span><a href="御定骈字类编_page664.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
