<!DOCTYPE html>
<html>
<head>
    <meta charset="UTF-8">
    <title>万姓统谱 - 第 196 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 196 页/共 403 页</h1>
    <div class="content">　　百人甞集古今文名曰崇古文诀】
　　楼海【以司法权宰清逺峒寇一夕入县治仓卒告变海挺身出谕被害事闻有诏褒赠邑人祀之】楼观【台州人举进士与兄觉皆知名当时号二楼官至大理少卿】
　　楼演【鄞县人寳庆中知崇徳有吏能究极弊端疏刷之】
　　楼大年【字元龄义乌人朱熹弟子举进士歴知遂安南昌所至多善政毎解印绶去攀辕卧辙者绵亘道路初理宗降训防谨刑二铭大年摭古之可法戒者二百事疏之号铭心偶录藏于家】
　　楼闶【婺州人治平间知宜兴县有能名濬治陂塘溉田甚广】
　　楼锷【字巨山淳熈中知江隂军以儒雅饬吏以仁爱字民修建贡院加惠学者人多称慕】
　　【明】楼琏【字建连金华人甞从宋濂学洪武中以儒士召歴宣宁仁夀主簿蓝田知县擢广东道监察御史谪戍云南建文君嗣位屡下诏求贤琏以文字举入翰林侍经筵官至侍读北平兵入京文皇命方孝孺草诏孝孺哭且骂授之笔掷诸地曰身可死诏不可草改命琏及王景琏惶惧不敢辞归而填闷妻子问之曰得无伤方先生耶琏愧曰我受刑犹可正恐累及尔辈耳逡巡一夕自缢死】
　　楼得达【鄞人性尚闲雅博于文艺于奕则称専门永乐初驿召至京偕江隂相予先入觐予先自谓天下无敌手视得达蔑如也上命二人对奕顾中贵官宻取纸画冠带至局下得达累奕累胜遂启而视之命吏部给冠带】
　　楼澄【字文渊父绍自鄞徙呉蚤从贝翔学深于书晩更吟易夏原吉与论水利欲荐之以疾辞有林
　　臯鼓缶集子曰宏孙序皆以文学称】
　　楼泽【浙江人正统进士】
　　楼东【浙江人成化进士】
　　楼懋中【字敬甫江都人正统戊辰进士歴郎中】
　　楼观【字国充江都人正徳丁丑进士歴副使】
　　楼镇【字子安义乌人嘉靖丁丑进士歴参政】
　　娄【谯国商音邾娄国之后因氏又有疋娄氏改为娄虏姓也周】娄【齐大夫】
　　【汉】娄敬【齐人以布褐见髙帝说帝都闗中赐姓刘拜郎中号奉春君匈奴入寇帝欲击敬言不可帝不聴后果被围七日始得解帝谓敬曰吾不用公言以困平城乃封敬为闗内侯号建信君】
　　娄夀【字元考南阳人幼而岐嶷有志行好学不厌栖迟衡门乐以忘忧郡县屡辟皆不应周人諡曰
　　儒先生】
　　【南北】娄提【魏献文时为内三郎献宗暴崩提谓人曰圣主升遐安用活为遂引佩刀目刺几死文明太后
　　诏赐帛二百匹】
　　娄幼瑜【字李玉金华人呉侍中六世孙聚徒教授不应徴辟为临川王映所赏异着礼记捃拾
　　三十卷乂撰礼记摭遗别记一卷文集六十六卷】
　　娄寳【代人明帝时为朔州刺史时边事屡兴人多流散寳至招集之旧宅残缺者悉与完葺流民闻
　　之皆来归绩为天下最】
　　【唐】娄师徳【郑州人举进士累官检校丰州都督进同鳯阁鸾台平章事卒諡曰贞师徳深沈有度量
　　善知人人有忤已辄逊以自免为将相三十余年恭勤朴忠以功名终】
　　【宋】娄机【字彦发嘉兴人学谈经史乾道初进士为盐官尉调含山主簿以治绩闻累迁吏部侍郎兼太
　　子左庶子累进谠言多所裨益后除参知政事以资政殿学士致仕卒】
　　娄夀【绍兴三十年以奉议郎知崇安军事政事之暇喜为歌诗官至少师】
　　娄寅亮【字陟明永嘉人政和进士为上虞丞建炎四年髙宗至越寅亮上疏清选武陵之后帝读之感悟枢宻富直柔荐之绍兴元年召赴行在以其言宗社大计擢监察御史时秦桧以其为直柔所荐恶之讽言者论废】
　　娄暄
　　娄昞【俱临清人登科】
　　娄汝励【临清人登科】
　　娄南良【字徳刚临川人咸淳进士授吉州法曹与弟文辅子志淳皆以徳名临川家世儒雅忠厚
　　者惟娄氏饶氏焉】
　　【明】娄观【洪武末鄢陵知县民多豪猾难治观选邑中老成人素信服者使陈徳义以劝谕之遂皆感化
　　又贫民负税者捐俸置酒殽请其富者贷输之民怀其徳】
　　娄大方【奉化人洪武初为抚宁知县奏徙县治措置得宜民怀其徳】
　　娄添麒【湘潭人宣徳举人】
　　娄芳【字永文防稽人天顺庚辰进士任御史】
　　娄谅【上饶人与陈白沙庄定山贺毉闾罗一峯胡敬斋陈泉南张东白书传面订日禆益以成深造】娄良【字至善河南人正统进士授刑部主事已巳从驾北狩酋帅胁以刃辞色益厉敌重其节释之
　　歴官右副都御史】
　　娄璿【东阳人成化五年为顺徳令性刚果好摧折权势政自己出典案老奸不敢过县门事有统纪
　　狱无留滞口不言钱闻贪汚者虽上官及僚必放声唾骂其直类如此】
　　娄谦【字克让上饶人成化进士任御史提督学校以躬行实践为教士类风动时汪直勘事至谦绝
　　不与接歴四川布政使】
　　娄性【江西人治进士】
　　偻【见通志】
　　【周】偻堙【齐臣死于崔子之难】



　　万姓统谱卷六十二
　　钦定四库全书
　　万姓统谱卷六十三　　　明　凌迪知　撰下平声
　　十一尤
　　侯【上谷角音晋侯缗之后适他国以侯为氏】
　　【周】侯宣多【郑人】
　　侯羽【郑人】
　　侯叔夏【鲁人】
　　侯犯【鲁人】
　　侯朝【齐人】
　　侯嬴【大梁人魏隠士甞为夷门监者公子无忌延为上客秦攻赵魏遣晋鄙救之按兵不进公子患
　　焉嬴教之夺晋鄙兵大破秦师于邯郸】
　　【秦】侯仙【世传秦始皇遣卢生入海求神仙药不获卢与侯仙谋隠入郡陵云山有侯仙迹卢仙影秦人
　　古道炼丹井飞升台扫坛竹皆其遗迹】
　　【汉】侯公【髙祖遣之说项羽中分天下】
　　侯嘉【济隂人哀帝朝以龚胜荐徴为谏大夫】
　　侯刚【新繁人仕为郎王莽簒位刚佯狂负来斗守闗号哭莽使人问之刚曰汉祚无穷不忍传非主
　　也莽杀之】
　　侯胜【始昌族子少孤贫好学从始昌受尚书及洪范五行传甞曰士病不明经术经茍明取青紫如
　　拾地芥宣帝朝为谏议大夫迁太子太傅】
　　侯芭【钜鹿人少肆力于学壮游四方闻扬雄博览经史往从之游雄授以太法言芭得其防焉】侯霸【字君房河内宻人矜严有威容治谷梁春秋累官淮平大尹更始徴霸百姓号哭遮道乞留光
　　武初徴拜尚书令积善清洁明习故事进大司徒封闗内侯薨諡哀侯】
　　侯瑾【字子瑜以礼自牧独处一房如对严賔作矫世论以讥切当时西河人敬其才而不取名之皆
　　称为侯君】
　　【晋】侯史光【字孝明掖县人受学于同县刘夏举孝防为散骑常侍兼侍中与皇甫陶茍廙持节循省
　　风俗及还奏事称防累迁少府卒诏以其家素贫俭赐钱五十万】
　　侯馥【江阳人举孝防为本郡太守后为伪蜀李雄将所获馥不屈雄义而释之】
　　【南北】侯植【北地三水人少倜傥仕魏为义州刺史从孝武西迁破沙苑平江陵以功累进大都督封汧源
　　县公】
　　侯瑱【西充人梁时累平蜀贼后败侯景有功迁南豫州刺史镇姑孰又镇豫章歴进司空太尉率兵
　　败王琳军诏都督五州镇湓城寻以功封零陵郡公卒赠大司马諡庄肃】
　　侯安都【字成师曲江人善骑射为邑里雄豪侯景之乱陈武帝入援台城安都引兵从之遂平侯
　　景以功授南徐州刺史后进爵清逺郡公威名甚重羣臣无出其右】
　　侯天防【上谷人少好学博通羣籍与无终阳尼顿邱李彪同志齐名】
　　侯深【仕魏庄帝为燕州刺史时葛荣别帅韩楼郝长等叛防蓟城令深讨楼遇贼帅陈周马步万余
　　大破之以功赐爵为侯】
　　【隋】侯白【字君素临漳人好学有捷才以秀才举为儒林郎髙祖闻其名召与语大恱令于秘书省修国
　　史每将擢之辄曰侯白不胜官而止后给五品食月余卒时人伤其薄命】
　　【唐】侯君集【三水人以材雄称从太宗征伐有功平髙昌刻石纪功而还封潞国公图形凌烟】侯仲庄【蔚州人为定武将军擒安太清有功累加冠军将军仆固怀恩叛仲庄训兵自守徳宗幸
　　奉天迁左卫将军留镇奉天者几二十年】
　　侯思止【为髙元礼奴唐武后朝因告舒王谋反擢游击将军后问识字否对曰獬豸不识字而能
　　触邪后大恱食笼饼必缩葱加肉号缩侍郎】
　　侯固【大中间濠州刺史奏乞増桂桑无加税刻石定逺县门】
　　侯喜【元和中有诗声与轩辕弥明指石鼎聮句弥明好句层出喜大服】
　　侯继【贞元中及第号龙虎榜齐简王镈为河南尹辟继为参谋官愈送以诗云君今得所附势若脱
　　鞲鹰】
　　侯【知栢乡县民讼皆决于庭狱无淹系转运使黄湜荐用之】
</div>
    <div class="pagination">
<a href="万姓统谱_page195.html">上一页</a><span>...</span><a href="万姓统谱_page191.html">191</a><a href="万姓统谱_page192.html">192</a><a href="万姓统谱_page193.html">193</a><a href="万姓统谱_page194.html">194</a><a href="万姓统谱_page195.html">195</a><span class="current-page">196</span><a href="万姓统谱_page197.html">197</a><a href="万姓统谱_page198.html">198</a><a href="万姓统谱_page199.html">199</a><a href="万姓统谱_page200.html">200</a><a href="万姓统谱_page201.html">201</a><span>...</span><a href="万姓统谱_page197.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
