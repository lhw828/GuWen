<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 680 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 680 页/共 736 页
  </h1>
  <div class="content">
   李谭为车骑将军防监营谒者时长水校尉耿恭讨西羌忤防还及防还谭承旨奏恭不忧军事被诏怨望坐徵下狱免官。
    度尚为荆州刺史尚见胡兰馀党南走苍梧惧为已负乃伪上言苍梧贼入荆州界，於是徵交趾刺史张磐下廷尉辞状未正会赦见原磐不肯出狱方更牢持械节狱吏谓磐曰：天恩旷然而君不出何也。磐因自列曰：前长沙贼胡兰作难荆州馀党散入交趾磐身婴甲胄涉危履险讨击凶患斩殄渠帅馀烬鸟窜冒遁还奔尚惧磐先言怖畏罪戾伏奏见诬磐备位方伯为国爪牙而为尚所枉受罪牢狱夫事有虚实法有是非磐实不辜赦无所除如忍以苟免永受侵辱之耻生为恶吏死为敝鬼乞传尚诣廷尉面对曲直足明真伪尚不徵者磐埋骨牢槛终不虚出望尘受枉廷尉以其状上诏书徵尚到廷尉词穷受罪以先有功得原。
    裴优关西人时张楷性好道术能作五里雾时优亦能为三里雾自以不如楷从学之楷避不肯见桓帝即位优遂行雾作贼事觉被考引楷言从学术楷坐系廷尉诏狱积二年尝讽诵经籍作尚书注後以事无验见原还家。
    赵凯为荆州刺史零陵太守杨璇枭斩猾贼郡境以清凯诬奏璇实非身破贼而妄有其功璇与相章奏凯有党助遂槛车璇防禁严密无繇自讼乃噬臂出血书衣为章具陈破贼形势及言凯所诬状潜令亲属诣阙通之诏书原璇拜议郎凯反受诬人之罪稽康谯国钅至人初康家贫尝与向秀共钅于大树之下以自赡给颍川锺会贵公子也。精炼有才辩故往造焉康不为之礼而钅不辍良久会去康谓曰：何所闻而来何所见而去会曰：闻所闻而来见所见而去会以此憾之会吕安被系会言於文帝曰：稽康卧龙也。不可起公无忧天下顾以康为虑耳因谮康欲助丘俭赖山涛不听昔齐戮华士鲁诛少正卯诚以害时乱政故贤圣去之康安等言论放荡非毁典谟帝王者所不宜容宜因[C260]除之以淳风俗帝既昵听信会遂因吕安事并害之。
    李含为河间王长史後闻三王兵盛乃加含龙骧将军统席等铁骑回遣张方军以应义师天子反正含至潼关而还初梁州刺史皇甫商为赵王伦所任伦败去职诣慰抚之甚厚含谏曰：商伦之信臣惧罪至此不宜数与相见商知而恨之及商当还都置酒饯行商因与含忿争和释之後含被徵为翼军校尉时商参齐王ぁ军事而夏侯兄在ぁ府称立义被西藩枉害含心不自安ぁ右司马赵骧。又与含有隙ぁ将阅武含惧骧因兵讨之乃单马出奔于矫称受密诏即夜见之乃说曰：成都王至亲有大功还藩甚得众心齐王越亲而专执威权朝廷侧目今檄长沙王令讨齐使先闻於齐齐必诛长沙因傅檄以加齐罪则ぁ可擒也。既去齐立成都除逼建亲以安社稷大勋也。从之遂表请讨ぁ拜含为都督统张方等率诸军以向雒阳含屯阴盘而长沙王诛ぁ含等旋师初含之本谋欲并去ぁ使权归於含因得肆其宿志既长沙胜齐颖犹各守藩志望未允表含为河南尹时商复被任遇商兄重时为秦州刺史含疾商滋甚复与重构隙自含奔还之後委以心膂复虑重袭已乃使兵围之更相表罪侍中冯荪党请召重还商说曰：河间之奏皆李含所交构也。若不蚤图祸将至矣。且河间前举繇含之谋乃杀含。
    王恺武帝时为黄门侍郎恺帝之舅也。时牵秀为卫崔洪石崇等所提携以新安令博士为司空从事中郎与恺素相轻侮恺讽司[A13C]荀恺令都官诬奏秀夜在道中载高平国守土田兴妻秀即表诉被诬陷之繇论恺秽行文辞亢厉于时朝臣虽多证明秀名誉繇是而损。
    荀勖为中书监华е少为武帝所礼为南中郎将都督河北诸军事父表疾笃取还仍遭丧旧例葬讫复任е固辞忤旨初表有赐客在鬲使е因县令袁毅录名三客各代以奴及毅以赃货致罪狱词迷谬不复显以奴代客直言送三奴与е而毅亦卢氏胥也。又勖先为中子求е女е不许为恨因密启帝以袁毅货赃者多不可尽罪宜责勖所亲者一人因指е当之。又缘е有违忤之咎遂於丧服中免е官削爵土。
    王棱为雒阳令时光禄大夫刘暾妻前卒先陪陵葬子更生初婚家法妇当拜墓携宾客亲属数十乘载酒食而行棱为东海王越所信而轻暾暾每欲绳之棱以为怨时刘聪王弥屯河北京邑危惧棱告越云：暾与弥乡亲而欲投之越严骑将追暾右长史傅宣明暾不然暾闻之未至墓而反以正义责越越甚惭邓攸元帝永昌中代周凯为会军将军明帝太宁二年王敦反明帝密谋起兵乃迁攸为会稽太守先是中外兵数每月言之於敦攸已出在家不复知护军事有恶攸者诬攸白敦兵数帝闻而未之信转攸为太常。
    何无忌镇东阳时殷仲文出为东阳太守无忌甚慕之仲文许当便道修谒无忌故益钦迟之令府中文人殷阐孔甯子之徒撰义构文以俟其至仲文失志恍惚遂不过府无忌疑其薄已大怒思中伤之时属慕容超南侵无忌言於刘裕曰：桓胤殷仲文乃腹心之疾北虏不足为忧安帝义熙三年。又以仲文与骆球等谋反及其弟南蛮校尉叔文并伏诛。
    郭猗为前赵中仆射时聪以弟为皇太弟猗等皆宠幸用事靳准合宗内外谄以事之郭猗有憾於刘谓刘粲曰：太弟於主上之世犹怀不逞之志此则殿下父子之深仇四海苍生之重怨也。而主上过垂宽仁犹不二尊之位一旦有风尘之变臣窃为殿下寒心。且殿下高祖之世孙主上之嫡统凡在含齿孰不系仰万机事大何可与人臣昨闻太弟与大将军相见极有言矣。若事成许以主上为太上皇大将军为皇太子。又许卫军为大单于二王已许之矣。二王居不疑之地并握重兵以此举事事何不成臣谓二王兹举禽兽之不。若也。背父亲人人岂亲之今尚贪其一切之力尔事成之後主上，岂有全理殿下兄弟故在忘言东宫相国单于在武陵兄弟何肯与人许以三月上已因宴作难事淹变生宜早为之所春秋。《传》曰：蔓草犹不可除况君之宠弟乎！臣屡启主上主上性敦友于谓臣言不实刑臣刀锯之馀而蒙主上殿下成造之恩故不虑逆鳞之诛每所闻必言冀垂采纳臣当入言之愿殿下不泄密表其状也。若不信臣之言可呼大将军从事中郎王皮卫军司马刘假之恩顾通其归善之路以问之必可知也。粲深然之猗密谓皮曰：二王逆状主上已具知之矣。卿同之乎！二人惊曰：无之猗曰：此事必无疑吾怜卿亲旧并见族尔，於是欷流涕皮大惧叩头求哀猗曰：吾为卿作计卿能用不二人皆曰：谨奉大人之教猗曰：相国必问卿卿但云：有之。若责卿何不先启卿即答云：臣诚负死罪然仰惟主上圣性宽慈殿下笃於骨肉恐言诚诖伪故也。皮许诺粲俄而召问二人至不同时而辞。若画一粲以为信然初靳准从妹为孺子淫于侍人怒杀之而屡以嘲准准深惭恚说粲曰：东宫万机之副殿下宜自居之以领相国使天下知蚤有所系望也。至是准。又说粲曰：昔孝成距子政之言使王氏卒成篡逆可乎！粲曰：何可之有准曰：然诚如圣旨下官亟欲有所言矣。但以德非更生亲非皇族恐言暂出霜威已及故不敢耳粲曰：君但言之准曰：闻风尘之言谓大将军卫将军及左右辅皆谋奉太弟克季春构变殿下宜为之备不然恐有商臣之祸粲曰：为之奈何准曰：主上受信於太弟恐卒闻未必信也。如下官愚意宜缓东宫之禁固勿绝太弟宾客使轻薄之徒得与交游太弟既素好待士必不思防此轻薄小人不能无逆意以劝太弟之心小人有始无终不能如贯高之流也。然後下官为殿下露表其罪殿下与太宰拘太弟所与交通者考问之穷其事原主上必以无将之罪罪之不然今朝望多归太弟主上一旦晏驾恐殿下不得立矣，於是粲命卜抽引兵去东宫。
    邢鱼河间人後赵时裴宪二子挹仕石季龙为散骑常侍与鱼有隙鱼窃乘马奔辽为人所获鱼诬使已以季龙当袭鲜卑告之为备于时虎谋伐辽而与鱼辞正会季龙遂诛及兄挹而宪亦坐免。
    索嗣为梁王业右卫将军初西凉李为敦煌太守嗣为称藩于业业以元盛为安西将军敦煌太守领护西胡校尉及业僭称凉王嗣构于业以嗣为敦煌太守率骑五百而西与嗣善结刎颈交反为所构故深恨之後状其罪于业遂杀嗣。
    宋王镇恶既平姚弦进号征虏将军或有白高祖以镇恶初克长安藏姚泓伪辇为有异志高祖密遣人觇辇所在泓辇饰以金银镇恶悉剔取而弃辇於垣侧高祖闻之乃安及庐陵王义真镇关中而佛佛虏寇逼交至沈田子既杀镇恶王修。又杀田子义真年少赐与左右不节修尝裁减之左右并怨因是白义真曰：镇恶欲反故田子杀之修今杀田子。又是欲反也。义真乃使左右刘乞等杀修。
    刘湛为太子詹事与殷景仁素善皆被遇於高祖俱以宰相许之湛尚居外任会王宏王华王昙首相系亡景仁引湛还朝共参政事湛既入以景仁位遇本不逾已而一旦居前意甚愤愤知文帝信仗景仁不可移夺乃深结司徒彭城王义康欲倚宰相之重以倾之文帝元嘉十二年景仁复迁中书令护军将军将军仆射如故寻复以仆射领吏部护军如故湛愈忿怒义康纳湛言毁景仁於帝帝遇之益隆景仁对亲旧叹曰：引之令入入便噬人乃称疾解职表疏屡上不见许使停家养病发诏遣黄门侍郎省疾湛议欲遣人。若劫盗者於外殿杀之以为太祖虽知当有以终不能伤至亲之爱帝微闻之迁景仁於西掖门外晋鄱阳主第以为护军府密迩宫禁故其计不行景仁卧疾者五年收湛之日景仁使拂拭衣冠寝疾既久左右皆不晓其意其夜上出华林园延贤堂召景仁犹称脚疾小床与以就坐其诛讨处分一皆委之。
    谢灵运为太子左卫率庐陵王义真少好文籍与灵运情款异常少帝即位权在大臣灵运构扇异同非毁执政司徒徐羡之等患之帝出为永嘉太守镇将军。
    孟ダ为会稽太守时谢灵运以侍中退居郡中颇轻ダ所为遂构雠隙ダ因灵运横恣百姓惊扰乃表其异志发兵自防露板上言灵运驰出京师诣阙上。表曰：臣自抱疾归山于今三载居非郊郭事乖人间幽栖穷岩外缘两绝守分养命庶毕馀年忽以去月二十八日得会稽太守臣ダ二十七日疏云：此日异论尊此虽相了百姓不许寂默今微为防披疏骇惋不解所繇便星言奔驰归骨陛下及经山阴防卫彰赫彭排马抢断截衢巷侦逻纵横戈甲竟道不知微臣罪为何事及见ダ虽曰：见亮而装防如此惟有罔惧臣昔忝近侍豫蒙天恩。若其罪迹炳明文字有证非但显戮司败以正国典普天之下自无容身之地今虚声为罪何酷如之夫自古谗谤圣贤不免然致谤之来要有繇趣或轻死重气结党聚群或勇冠乡邦剑客驰逐未闻俎豆之学欲为逆节之罪山栖之士而构陵上之[C260]今影迹无端假谤空设终古之酷未之或有匪希其生实悲其痛诚复内省不疚而抱理莫申是以牵曳疾病束骸归款仰凭陛下天鉴曲临则死之日犹生之年也。臣忧怖弥日羸疾发动尸存恍惚不知所陈太祖知其见诬不欲使东归以为临川内史加秩中二千石。
    南齐卞彬为员外郎宋元徽末四贵辅政彬谓太祖曰：外间有童谣云：可怜可念户著服孝子不在日代哭列管暂鸣死灭族户著服褚字边衣也。孝除子以日代者谓褚渊也。列管箫也。彬退太祖笑曰：彬自作此。
    梅虫儿後主时佞幸也。曹武为右卫将军晚节在雍州致见钱七十万皆厚轮大郭他物称是马八百匹仆妾蔬食膳无膏腴为虫儿茹法珍设女伎金翠曜眼器服精华虫儿等繇是欲诬而夺之人传武每好风景取开库招拍张武戏帝疑武旧将领兼利其财新除未拜遇诛及收兵至叹曰：诸人知我无异志所以杀我者欲取吾财货伎女尔恨令众辈见之诸子长成者皆见杀惟子世宗兄弟三人未冠系尚方梁武帝兵至得免。
    江为太子詹事为谢眺所轻常诣眺眺因言有一诗呼左右取既而便停问其故云：定复不急以为轻已後及第祝刘氵风刘晏俱候兆眺谓曰：可谓带二江之双流以嘲弄之。
    转不堪至是构而害之诏暴其过恶收付廷尉。又使御史中丞范岫奏收眺下狱死时年三十六。
    胡谐之为侍中既居权要多所徵求就梁州刺史范柏年求佳马柏年患之谓使人曰：马非狗子那可得为应无极之求使人致恨而归谓谐之曰：柏年云：胡谐是何狗无厌之求谐之切齿致恨时王玄邈代柏年柏年称疾推迁不时还谐之言於帝曰：柏年恃其山川险固聚众欲擅一州及柏年下帝欲不问谐之。又言见兽格得而放上山，於是赐死。
    垣荣祖迁为新蔡太守作大形棺材盛仗使乡人田天生王道期载渡江北监奴有罪告之有司奏免官削爵付东治按无实见原。
    梁刘季连齐明帝建武中为平西萧遥欣长史南郡太守时明帝诸子幼弱内亲则仗遥欣兄弟外亲则倚后弟刘暄内弟江┙遥欣之镇江陵也。意气甚隆而遥欣至州多招宾客厚自封殖明帝甚恶之季连族甥琅琊王会为遥欣谘议参军美容貌颇才辩遥欣遇之甚厚会多所傲忽於公座与遥欣竞侮季连季连憾之乃密表明帝称遥欣有异迹明帝纳焉乃以遥欣为雍州刺史明帝心德季连四年以为辅国将军益州刺史令据遥欣上流。
    顾光之为仪曹郎张率为秘书丞以父忧去职有父时伎数十人其善讴者有色貌光之求聘焉讴者不愿遂出家为尼常因斋会率宅光之乃飞书言与率奸南司以事奏闻高祖惜其才寝其奏然犹致时论焉。
    到洽为御史中丞时刘孝绰为昭明太子仆甚见宾礼及为廷尉卿携妾入官府洽素御孝绰遂劾奏之云：携少妹於华省弃老母於下宅高祖为隐其恶改妹为姝坐免官後起为湘东王谘议孝绰表谢曰：臣不能衔珠避颠倾柯卫足以兹疏幸与物多忤兼逄匿怨之友遂居司隶之官交构是非用成萋菲日月昭回俯明枉直狱书每御取鉴将济之冤炙见明非关陈正之辨遂漏斯密网免彼严棘得还同士伍比屋唐民生死肉骨岂侔其施臣诚无识孰不戴天疏远亩陇绝望高阙而降其接引优以旨喻於臣微物足为荣陨况刚条落叶忽沾露周行所复齿盛流但雕朽污粪徒成延奖捕影系风终无效答。又启谢东宫曰：臣闻之先圣云：众恶之必鉴焉众好之必鉴焉，岂非孤特则积毁所归比周则积誉斯信固知好恶之间必待明鉴故晏婴再为阿宰而前毁後誉後誉出於阿意前毁繇於直道是以一犬所噬旨酒怨其甘酸一手所摇嘉树变其生死。又邹阳有言士无贤愚入朝见嫉至。若臧文之下展季靳尚之放灵均绛侯之排贾生平津之陷主父自兹厥後其徒实繁曲笔短辞不暇殚述寸管所窥常用切齿殿下晦道观书俯同好学前载枉直备该神鉴臣昔因立侍亲承绪言飘风贝锦譬犹谗匿圣旨殷勤深以为叹臣资愚履直不能杜渐防微曾未几何逄讠尤离难虽吹毛洗垢在朝而同嗟而严文峻法肆奸而必奏不顾卖友志欲要君自非上帝运超已之光昭陵阳之虐舞文虚谤不取信於宸明在缧婴缠幸得蠲於庸ウ裁下免黜之书仍颁朝会之旨小人未识通方絷马悬车悉绝朝觐方愿灭影消声遂移林谷不悟天听罔已造次必彰不以距违见&lt;疒比&gt;复使引藉陛假宽和之色垂布帛之言形之千载所罔已厚况乃恩等特召荣同起家望古自推弥觉多忝但未渝丹石永藏轮轨相彼工言构兹媒孽。且款冬而生已凋柯叶空延德泽无谢阳春复为太子仆母忧去职服阕除安西湘东王谘议。
    ●卷九百三十三
    ○总录部　诬构第二
    後魏斛斯椿庄帝时为平北将军封隆之为仪同三司为椿等构之於帝逃归乡里北齐神武知其被诬召赴晋阳帝寻以本官徵之隆之固辞不赴。
    北齐宋游道在魏为尚书左丞时魏安平王坐事亡章武二王及诸王妃太妃是其近亲者皆被徵责都官郎中毕义主其事有奏而禁有不奏取禁者游道判下廷尉科罪高隆之不同，於是反诬游道厉色挫辱已遂枉拷群令史证成之与左仆射襄城王勖尚书郑述祖等上言曰：饰伪乱真国法所必去附下罔上王政所不容谨按尚书左丞宋游道名望本阙功绩何纪属永安之始朝士亡散乏人之际叨窃台郎躁行谄言肆其奸诈空识名义不顾典文人鄙其心众畏其口出州入省历忝清资而长恶不悛曾无忌讳毁誉繇已憎恶任情比因安平王事遂肆其褊心因公报隙与郎中毕义迎相纥举。又左外兵郎中魏叔道牒云：局内降人左泽等为京畿送省令取保放出大将军在省日判听游道发怒曰：往日官府何物官府将此为例。又云：乘前旨格成何物旨格依事请问游道并皆承引案律对捍诏使无人臣之礼大不敬者死对捍使者尚得死坐况游道吐不臣之言犯慢上之罪口称夷齐心怀盗欺公卖法受纳苞苴产随官厚财与位积虽积未露而奸诈如是举此一隅馀诈可验今依礼据律处游道死罪是时朝士皆忿为游道不济而文襄闻其与隆之相抗之言谓杨遵彦曰：此真是鲠直大刚恶人遵彦曰：譬之畜犬本取其吠今以数犬杀之恐将来无复有吠狗诏付廷尉游道坐除名。
    崔季舒为黄门郎高隆之为太保初文襄委任兼右仆射崔暹及季舒等及文宣即位隆之启文宣王并欲害之不许文宣以隆之旧齿委以政事季舒等仍前隙乃谮云：隆之每见诉讼者取加哀矜之意以示非已能裁文宣以其受任既久知有冤状便宜申涤何得委过要名非大臣义天宝五年禁止尚书省隆之曾与元昶宴饮酒酣语昶曰：与王交游当生死不相背人有密言之者文帝未登庸之日隆之意尝侮帝帝将受魏禅大臣咸言未可隆之。又在其中帝深御之因此遂大发怒令壮士筑百馀拳放出渴将饮水人止之隆之曰：今日何在遂饮之因从驾死於路中。
    杜弼家客弼为卫尉卿以本官行郑州事未发为家客告弼谋反收下狱案治无实久乃见原因此绝朝见。
    祖後主时为侍中斛律光为左丞相及穆提婆怨之周章韦孝宽忌光英勇作谣言令间谍漏其文於邺曰：百升飞上天明月照长安。又曰：高山不推自摧□树不扶自竖祖因续之曰：盲老公背上下大斧饶舌老史不书姓名母不得语令小儿歌之於路提婆闻之以告其母令萱以饶舌斥已也。盲老公谓也。遂相与协谋以谣言启帝曰：斛律累世大将明月声震关西丰乐威行突厥女为皇后男尚公主谣言甚可畏也。帝以问韩长鸾鸾以为不可事寝祖。又见帝请问唯何洪珍在侧帝曰：前得公启即欲施行长鸾以为无此理未对洪珍进曰：若本无意则可既有此意而不决行万一泄露如何帝曰：洪珍言是也。犹豫未决会丞相府佐封士让密启云：光前西讨还敕令放兵散光令军逼帝京将行不轨事不果而止家藏弩甲奴僮千数每遣使丰乐武都处阴谋往来。若不蚤图恐事不可测启云：军逼帝京会帝前所疑意谓何洪珍云：人心亦大圣我前疑其欲反果然帝性至怯忄耍恐即变发令洪珍驰召祖告之。又恐追光不从令因云：尔召恐疑不肯入宜遣使赐其一骏马语云：明日将往东山游观王可乘此马同行光必来奉谢因引入执之帝如其言顷之光至引入凉风堂刘桃枝自後拉而杀之时年五十八，於是下诏称光谋反今已伏法其馀家口并不须问寻而发诏尽灭其族光长子武都为兖州刺史光死遣使於州斩之次须达中护军开府仪同三司先卒次世雄开府仪同三司次常伽假仪同三司并赐死。
    隋陈茂高祖时为黄门侍郎与柳庄同官不能降意茂见帝及朝臣多属意於庄心甚不平帝与茂有旧谮颇行尚书省常奏犯罪人依法合流而帝处以大辟庄据法执之帝不从由是忤旨俄属尚药进丸药不称旨茂因奏庄不亲监临帝怒之。
    何妥为国子博士房恭懿累为郡守有美政下诏褒美因授海州刺史未几妥奏恭懿尉迥之党苏威宇文恺曲相举荐帝大怒恭懿竟配放岭南未几徵还至洪州卒论者冤之。
    高为左仆射加上柱国齐国公坐事以公就第顷之国令（史不书名氏）上阴事称其子表仁谓曰：司马仲疾不朝遂有天下公今遇此安知非福，於是帝大怒囚於内史省而鞫之宪司奏他事云：沙门真觉常谓云：明年国有大丧尼令晖复云：十七十八年皇帝有大厄十九年不可过帝闻而益怒顾谓群臣曰：帝王，岂可力求孔子以大圣之才作法垂世宁不欲大位邪天命不可耳与子言自比晋帝此何心乎！有司请斩帝曰：去年杀虞庆则今兹斩王世积如更诛天下其谓我何，於是除名为民。
    宇文述炀帝时为左卫大将军许国公时有李浑字金才太师成阝国公穆第十子述乃浑之妻兄也。初以国赋之半许述得奉穆嗣二岁之後不以俸物与述述大恚之因醉乃谓其友人于象贤曰：我竟为李金才所卖死。且不忘浑亦知其言繇是结隙後帝讨辽东有方士安伽ヌ自言晓图谶谓帝曰：当有李氏应为天子劝尽诛海内凡姓李者述知之因诬构浑於帝曰：伽陀之言信有徵矣。臣与金才夙亲闻其情趣大异常日数共李敏善衡等日夜屏语或终夕不寝浑大臣也。家世隆盛身握禁兵不宜如此愿陛下察之帝曰：公言是矣。可觅其事述乃遣武贲郎将裴仁基表告浑反即日发宿卫千馀人付述掩浑等家遣左丞元文都御史大夫裴蕴杂治之案问数日不得其反状以实奏闻帝不纳更遣述穷治之述入狱中召出敏妻宇文氏谓之曰：夫人帝甥也。何患无贤夫李敏金才名当祓谶国家杀之无可救也。夫人当自求全。若相用语身当不坐敏妻曰：不知所出惟尊长教之述曰：可言李家谋反金才尝告敏云：汝应图当为天子今主上好兵劳扰百姓此亦天亡隋时也。当共汝取之。若复渡辽吾与汝必为大将军每军二万馀兵固以五万人矣。又发诸房子侄内外亲娅并募从征吾家子弟决为主帅分领兵马散在诸军伺候间隙首尾相应吾与汝前後袭取御营子弟响起各杀军将一日之间天下足定矣。述口自传授令敏妻写表封定上写封云：上密表述持入奏之曰：已得金才反状并有敏妻密表帝览之泣曰：吾宗社几倾赖亲家公而获全耳，於是诛浑敏等宗族三十二人自馀无少长皆徙岭外。
    王宏为黄门侍郎初辛公义为杨州道黜陟使官寮犯法无所纵舍及炀帝即位宏自杨州长史入为黄门侍郎因言公义之短竟去官吏人等守阙诉冤相继不绝。
    唐韦起为麟州刺史裴寂为尚书右仆射高祖有所巡幸必令居守起告裴寂谋反鞫之无端而释之。
    皇甫希仁者蜀人也。时皇甫无逸初仕隋留守雒阳及王充作难无逸弃老母归国武德初巡抚益部蜀中赖之希仁见无逸专制方面徼亻幸上变云：臣父见在雒阳无逸为母之故阴遣臣与王充相知高祖审其诈数之曰：无逸Τ於世充因弃母归朕令之委任异於众人其在益州极为清正此盖群小不耐而欲诬之此乃离间我君臣惑乱我视听，於是斩希仁於顺天门遣给事中李公昌驰往慰谕之俄而有告无逸阴与萧铣交通者无逸时与益州行台仆射窦不叶，於是上表自理。又言罪状高祖览之曰：无逸当官执法无所回避，必是邪佞之徒恶直鬼正共相构扇也。因令刘世隆温彦博案其事卒无验而止所告者坐斩窦亦以罪黜无逸既反命高祖劳之曰：公立身行已朕之所悉比多谮者但为正直致邪佞所憎耳无逸顿首陈谢高祖。又曰：卿不负朕何劳多谢。
    杨表陕州人时刘师立为左骑卫将军奏使幽州道简点军国表上书告师立自云：眼有赤光体有非常之相姓氏。又应符谶及师立还太宗谓之曰：人言卿欲反师立大惧曰：臣仕於隋不过六品身才驽下不敢取希富贵过蒙陛下非常之遇以性命许国而陛下功成事立臣致位将军顾已循省实逾涯分臣是何人取敢言反太宗笑曰：知卿不然此人妄言耳宜勿为怀赐帛六十疋召入卧内而慰谕之。
    高甑生为利州刺史李靖为西海道行军大总管甑生盐泽道总管以後军期靖薄责之甑生因有憾於靖与广州都督府长史唐奉议告靖谋反太宗命理官按其事甑生等以诬罔得罪乃阖门杜绝宾客虽亲不得妄进。
    张君彻高祖时为箕州录事参军咸亨中与众共诣阙诬告刺史简王浑及其子汝南郡王炜谋反诏通事舍人薛思贞驰驿往推究之浑惶惧自缢而死帝知其非命深痛悼之特令斩君彻等四人。
    于承素为岐州长史时柳以高宗后舅历位中书令后宠既衰固辞转为吏部寻拜后母魏国夫人被责不许入宫由是出为遂州刺史行至扶风承素希旨奏传漏泄禁中之言复坐贬为荥州刺史。
    许敬宗永徽中为礼部尚书上官仪为西台侍郎同东西二台三品时有道士郭行真出入宫掖尝为皇后行厌胜之法中官王伏胜奏言之高宗大怒密召仪议其事将废后为庶人仍遣仪具诏草俄而后申诉见纳帝。又自悔恐后怨怒遽诒云：此并上官仪教我也。繇是深为后所恶初仪尝为陈王府谘议与王伏胜俱事梁王忠府繇是许敬宗构仪云：与忠通谋遂下狱死家口籍没，於是左肃机郑钦泰西台舍人高正业司虞大夫魏玄同张希乘长安尉崔道默并除名长流岭南远界与仪结故也。简州刺史薛元超及姑河东夫人坐与仪父通元超长流州薛氏削邑号幽於静安宫右相刘祥道为司礼太常伯郜国公郭广敬为隰州刺史详行正卿尔朱仪深为沁州刺史司宰正卿窦斌解职事授银青光禄大夫以散官依前陇右检校并坐与仪交游故也。
    张嗣明为雒阳令绣州流人徐敬真坐阴相交结嗣明敬真恐死多引海内相识称有异图自是朝野为其所牵诛戮者不可胜计内史张光辅为嗣明所引去其往豫州日私说图谶天文阴怀两端顾望以观成败是日弃市家口籍没。
    周兴则天时为秋官侍郎垂拱中左武卫大将军检校右羽林军封燕国公黑齿尝之充大总管讨突厥大破之时有中郎将爨宝璧表请穷追馀贼遂全军而没兴等诬构云：与右鹰扬将军赵怀节等谋反遂自缢而死时甚惜之。
    来俊臣为左台御史天授中冬官员外刘宪受诏推案俊臣宪嫉其酷暴欲因事以绳之反为俊臣所构贬邻水令再迁司仆丞及俊臣伏诛後擢宪为给事中。
    张易之为麟台监长安三年八月易之与其弟司仆卿昌宗权位日煽倾朝附之其心自负益欲作难将因皇太子遂讠替御史大夫魏元忠及司礼丞高戬交通密谋造飞语曰：君老矣。吾属当挟太子可谓耐久则天感其言召皇太子相王讳及诸宰相令易之昌宗与元忠及戬於前参对反覆不决昌宗。又引凤阁舍人张说令证其事说初不知之及则天重令宰相与河内王懿宗推鞫遂坚执不附会繇是贬元忠为高要尉说及戬流於岭表。
    王钅共为御史中丞玄宗天宝六年十月丁酉户部侍郎杨慎矜及兄少府少监慎馀弟雒阳令慎名并以罪伏法枝党连坐者数十人诏左道乱常邦家所禁凶谋逆即天地不容户部侍郎兼御史中丞杨慎矜潜蓄回邪率由艰险猥承门绪得齿朝行援自卑微谬加超擢寄之弩藏总被均输殊不知外矫清廉内怀贪冒趑趄百变以此犭旬身首鼠万端专为罔上触途苛细归怨国家还俗僧史敬忠凶匿逆徒狂愚贼品乃妄陈谶悔别觊异图密与交通将期委质仍自以亡国之後克复攸归遂乃手纪灾祥觊觎时变言肆凶悖心在不臣恶迹既彰款验咸服戴天覆地面目何施枭首夷宗未云：塞责但以务弘大体志在宽刑尚免严诛容其自毙其杨慎矜宜赐自尽其兄少府少监慎馀弟雒阳令慎名等不合相从并为同恶亦宜令自尽其史敬忠首建逆谋世为巨蠹宜决重杖一百鲜于贲诈称敬忠当王附会凶人宜决重杖六十其范滔妄说妖言与之昵狎宜决六十长流岭南临江郡其王庭耀既为佣作终不论告宜决四十配隶黔中郡杨慎矜外甥前通事舍人辛景凑引致非类成此祸端宜决四十配流岭南晋康郡其义阳郡司马嗣号王臣虽则不涉凶谋终与敬忠相识宜解却官於南宾郡安置其太府少卿张素以妄庸专行险讠皮比缘慎矜笃引骤历班荣因此交结潜为党援况犯赃私情逾难恕宜决六十长流岭南临封郡其右威卫执戟摄天马监万俟承晖妄畜国书与慎矜解说潜相党附为蠹实深宜决重杖六十其闲厩使殿中监韦衢忝膺重寄不存公道受慎矜嘱请为承晖奏官谄黩愈彰比周斯在宜贬与远官应配流安置人等所在即差纟专驰驿领送其杨慎矜及兄弟并史敬忠有庄宅等宜并官收其家口男女等并令所司准法即配流岭南诸郡其张及万俟承晖鲜于贲等男女并一房家口亦准比配流其内外近亲不可尚列班荣及居京辇宜令三司使即括实奏闻。且臣之事君有死无二匹夫犭旬义犹或亡躯，岂有位亚六卿任秉三独父子相续俱承重委兄弟不次皆列通班而更阴图不轨潜觊异望静言此心良可叹息除恶务本与众共之令在惟行盖非获已中外黎庶咸使闻知先是慎矜为御史中丞钅共为侍御史时韦坚得罪慎矜及钅共按其事钅共讯鞫坚慎矜引身中立钅共恨之李林甫亦憾焉慎矜与钅共父晋中外兄弟钅共即表侄少相狎及钅共迁中丞虽与钅共同列每呼为王钅共钅共恃与林甫善渐不平之天宝五载慎矜迁户部侍郎中丞使并如故慎矜常与钅共争职田背詈钅共诋其母氏钅共不堪其辱而慎矜性疏素昵於钅共言论无所避忌。又与还俗僧史敬忠游处钅共遂於林甫处言之将构其罪会有人飞状讼慎矜是隋子孙欲克复隋室私畜异书与凶人来往而说国家休咎时玄宗在华清宫闻之震怒诏刑部尚书萧隐之大理卿李道邃少卿杨侍御史杨钊殿中侍御史卢铉同鞫之於尚书省。又使京兆士曹吉温往东京收慎矜兄慎名及史敬忠等杂讯之。又令卢铉先太府少卿张不肯答辨铉百端拷讯竟不从乃使铉与御史崔器搜慎矜宅拷其小妻韩珠团求谶书於慎矜卧内竖柜ウ函中获之铉以示慎矜慎矜曰：是天命也。及温以敬忠至慎矜皆引实乃诏慎矜慎馀慎名并赐自尽。
    庾准为司农卿德宗建中初准与宰臣杨炎厚善炎欲杀刘晏知准与晏有隙乃用为荆南节度准乃上言得晏与朱Г书。且有怨望。又召补州兵以拒命，於是先杀晏然後下诏赐自尽海内冤恨之炎已杀晏徵准为尚书左丞。
    令狐建为右羽林将军贞元四年郭士伦佣教於建家妻李宝臣女也。建恶弃之乃诬与士伦奸通召士伦立榜杀之因逐其妻而奏请按劾及诏三司诘之李氏。又奴婢款证被诬颇明白建乃自引会赦免坐窦申为给事中申乃左金吾大将军嗣号王则之从父甥也。申。又宰相参之同族兵部侍郎陆贽与参有隙申惧贽见用乃潜结吴通玄以倾贽通玄与兄通徵同为翰林学士亦与贽不叶恃才轻傲同辈然挟权亻幸以自久次当迁中书舍人及拜谏议大夫知制诰殊失望因申交结则之乃共造谤书言贽考试贡举不实通玄。又取宗室女为外妇帝知其毁贽。且令察视具得其奸状并贬之。
    王叔邕为剑南东川观察使贞元六年八月叔邕奏得遂州刺史韦状别驾崔位缘自宪官除此郡佐心怀怨望意不犭旬公潜构军人欲为背叛虽奸谋未成今恶迹已彰伏请闻奏者臣伏以崔位官居别乘恩奖不轻而乃长恶不悛肆其奸忒州牧举觉事迹昭然伏望特诫群僚庶彰明典诏曰：崔位素行无良已有容贷忝职州佐殊不知非尚蓄奸谋罪当极法。且委王叔邕决重杖一顿处死位先为义成军节度姚南仲从事南仲与监军薛盈珍忿竞交恶诏徵盈珍还京南仲随亦朝觐盈珍乃诬奏言南仲为政之恶皆位及同列马少微赞助也。故叔邕希旨而奏之少微亦出为外官令中使领赴任中路推堕江中而死人皆冤之杀崔位制书至九月庚子方下于昌润权知通州事山南西道观察使严砺奏得昌润状量移官通州别驾崔。《河图》使奴诋百姓妻抑压於家中驱使。又诉称疾病请於果州寻医审令验问并无疾患者崔。《河图》自量移通州已逾三载不遵法度故犯典章恃其曾践周行历官省闼恣为累横侵扰黎元使奴诋抑良人诉疾妄求出界交通豪侠迫胁村闾伏以巴南诸州去使辽远山川重阻道路危。若纵奸人必虑扇结况。《河图》怨望日久情状难原诏曰：崔。《河图》思过之地不能捡身既再抵国章当从放逐宜长流崔州。《河图》建中年自谏议大夫贬官凡二十馀载至是。又以犯忤监军中使遂遭昌润诬构及祸人甚冤伤之。
    杜兼为濠州刺史兼常怒录事参军韦赏团练判官陆楚守职论事忤己之意密诬奏二人通谋扇动军中忽有副使至兼率官吏迎於驿中前呼韦赏陆楚出宣制杖杀之赏进士擢第楚兖公象先之孙皆名家有士林之誉一朝以无罪受戮郡中股忄栗天下冤叹之。又徐州张建封辟李藩为从事时兼带使职建封病革兼疾驱到府有冀望藩相与省建封出而泣语兼曰：仆射公奄忽如此公宜在州防遏今弃州此来欲何也。宜疾去不。若此当奏闻兼错愕不虞遂径归建封死兼悔所志不就怨藩甚藩归扬州兼因诬奏藩建封死时摇动军中德宗大怒密诏杜佑杀之赖佑执奏得免。
    韦岳者信州刺史李位小将也。宪宗元和九年四月贬位为建州司马初帝密遣中使往洪州讯事朝野莫知其故及观察使裴堪奏到方知岳告位大逆及追至命三司使推所告不实量贬位而韦岳杖死位常好黄老及炼饵金丹遣山人王仁恭为之兼修道教斋岳缘有求不遂怨憾诬告位於当道监军使称位与术士图谋非望及三司按得情实故有是命张宿为左补阙元和中韦贯之为相严贞律下以清流品为先故门无杂宾宿以利口得亻幸於宪宗将使淄青宰臣裴度欲为请章服贯之曰：小人以他门获进吾辈未能排抑岂要假其恩宠邪所议遂寝宿深御之卒为所构诬以朋党罢为吏部侍郎不涉旬出为湖南观察使。又以出吏部郎中韦ダ为峡州刺史刑部郎中李正辞为金州刺史度支郎中薛公为房州刺史屯田郎中李宣为忠州刺史考功员外郎韦处厚为开州刺史礼部员外郎崔韶为果州刺史宿皆构以贯之之党也。ダ正辞处厚并以清直称与贯之善公等亦颇熟贯之宿因谓之党时司勋郎中陈讽求知制诰害其名在己右。又与交扇之宿既当宠亻幸而诡辩过人闻者多动故ダ等见黜，於是人情大恶宿辈。
    沙橘者琼王府司马谢少莒之奴也。唐敬宗宝历元年五月戊申沙橘告少莒为不轨诏委内侍省持鞫不实沙橘各决流灵州少莒释放凡告人不实法当反坐况其家仆则沙橘止於笞责仍窜近地用刑失矣。
    贾镇赵元皋者皆万年县典也。宝历元年七月镇及元皋诬告故统军王亻必男正慕等七人谋乱诏杖杀之。
    王为左丞李德裕再为浙西观察使德裕至镇奉诏安排宫人杜仲阳於道观与之偕给仲阳者漳王养女王得罪放仲阳於润州故也。九年三月与户部侍郎李汉进状论德裕在镇厚赂仲阳结漳王图为不轨四月文宗於蓬莱殿召王涯李固言路随王李汉郑注等面证其事汉加诬构结语甚切至路随奏曰：德裕实不至此诚如汉之言微臣亦合得罪群论稍息寻授德裕太子宾客分司东都其月。又贬袁州长史路随坐证德裕罢相出镇浙西其年七月李宗闵坐救杨虞卿贬处州李汉坐党宗闵贬汾州十一月王与李训造乱伏诛而帝深悟前事知德裕为朋党所诬明年三月授德裕银青光禄大夫量移滁州刺史七月迁太子宾客。
    後唐韩玫与共奉官乌昭遇同使两浙昭遇本伪梁之承旨数使吴越先是以其数将命故令使之昭遇至彼每以国情私於吴人仍名吴越国王钱Α为殿下自称臣指两地则云：南朝北朝及昭遇谒Α称见拜蹈如事至尊副使韩玫数让之昭遇对其人诮玫曰：昭遇事过五朝天子四为吴越使时事数变昭遇犹在公辈何凝滞邪复阴许Α陈奏所求之事使回玫具陈其事故停削Α官爵令致仕是日以乌昭遇下御史台寻赐自尽後有自杭州使还者言昭遇无臣Α事皆玫诬构云：玫恃安重诲之势颇凌乌昭遇常於杭州既醉以马击昭遇Α欲奏之昭遇祈而乃止及复命翻诬昭遇人颇以为冤。
    李存信武皇时为蕃汉马步军都校武皇命邢雒节度使李存孝侵镇赵之南鄙。又令存信及李存审率师出井陉以会之并军致临城柏乡李威至。且议旋师而存信与存孝不叶因构於武皇言存孝望风退衄无心击贼恐其有私盟也。存孝知之自恃战功郁郁不平因致书通王。又归款于汴。
    景进者乐官也。庄宗时朱友谦赐姓名继麟兼赐铁券庄宗既有河雒稍怠庶政阉官伶人干预国事方面诸侯毕行赂遗亦求赂於继麟虽亻黾亻免奉之不满其请继麟令人报之曰：予於主上有披榛之旧粗立忠劳河中土薄民贫比无珍产责予厚赂何厌之有繇是群小咸恚每加诬构泊继岌伐蜀继麟请助师进讨乃阅兵师令其子令德率师以行进与群阉构曰：昨王师初起继麟以为讨已将拒大军。若不除移终为後患阉伶愈得其志即谓帝曰：崇韬强项於蜀盖与继麟私盟内外响应继麟将赴京师亦聆其事将校曰：大王有功王室密迩京师群小流言曷能离间但端居奉职何事轻行继麟曰：郭侍郎功倍於我今为阉官谗构事势将危安可无说。若得面天阶自陈肝鬲流言者须至得罪继麟乃单车入觐至於雒阳景进构曰：河中人有告变书言继麟因崇韬欲谋叛自闻崇韬已死。又与李存结构其事细穷其状备得奸原当断不断祸不旋踵帝骇惑不能决即令朱守殷以兵围其第驱於辉安门杀之。又诏继岌杀令德於遂州令王思同杀令锡於许州令李绍奇赤其族於河中绍奇至友谦妻张氏尽率其族二百口谓绍奇曰：予骨肉不多婢仆无罪请疏其名籍无致冤负因阅婢仆百馀人以骨肉百馀口归法瘵就戮张氏复入持铁券而出示绍奇曰：此是皇帝去年所赐之物妇人不知此上有何言语诏使惭而无对良久就戮百口涂地血流盈庭怨哭之声闻於行路人士至今冤之。
    安重诲为枢密使明宗长兴初以潞州节度使王建立为太傅致仕建素与重诲不协因其入朝乃诬言建立自镇归朝过邺都日有摇扇之言以是罪之。
    张俭者棒圣军使李行德十将也。长兴初俭奏据告密人边彦温云：枢密承旨李虔徽弟说国家徵发兵师枢密使安重诲自为都统欲讨淮南。又云：占相人言重诲贵不可言是日明宗谓重诲曰：闻卿树心腹私市兵仗欲自讨淮南有之否重诲惶恐奏曰：兴师命将出自宸衷，必是奸人构臣愿陛下穷诘所言者翌日帝召侍卫指挥使安从进药彦稠等谓之曰：有告安重诲私置兵仗纲纪将不利於社稷将。若之何从进等奏曰：此是奸人结构离间陛下勋旧。且重诲事陛下三十年从微至著无不尽心今日何苦乃图不轨臣等以家族保明必无此事帝意乃解遂使中使就第召重诲具以告事人边彦温之言谕之因面穷诘彦温具状诬告即斩彦温於市李行德张俭并族诛。
    萧希甫为散骑常侍引人告变夜扣内门通变书云：修堤兵士欲取郊天日举火为叛安重诲不之信斩告变者军人诉屈请希甫啖之至是。又毁訾内外执政是夜疾省中翌日肩舆归私第月馀参告希甫过积授岚州司户。
    王昶者宿州符离县民也。清泰二年昶诉县令张洙业因简民田受赃法司推劾乃是县典韩师练取赃诬洙业以失简辖遇赦放师练杖杀之。
    汉任廷浩初仕晋高祖镇太原廷浩多言外事出入无间高祖左右皆惮之初为太原掾後改文水令在文水聚敛货财民欲陈诉廷浩知之一日先诬告县吏结集百姓欲劫县库高祖怒遣骑兵并擒县民十数家族诛之冤枉之声闻於行道。
    葛延遇者李崧之部曲也。初汉高祖入京城崧随虏主北去苏逄吉占其宅及崧西还为太子太傅对朝之权右谦挹承颜未尝忤旨常以宅券献苏逢吉逄吉不悦崧二弟屿义酣酒无识与杨逄吉子弟杯酒之间时言及夺我居第逄吉知之延遇通季屿船佣屿挞之督其所负延遇有同辈李澄亦事逄吉延遇夜寄宿於澄家以屿见督情告遂一夕同谋告变逄吉览之示史宏肇其日逄吉遣吏召崧至第从容语及延遇告变之事崧即以幼女为逄吉遣吏送崧於侍卫狱既行崧恚曰：自古未有不亡之国不死之人及为吏所鞫乃自诬伏罪举家遇害少长悉尸於市人士冤之。
    高从诲为荆南节度使高祖乾元年遣人押送朝州奏事官沈从进至京师乞加恩命初马希广马希萼争非潭帅希广用欧宏练张仲荀谋厚赂朝廷请不行朝州恩命从诲革面自新。又援引希萼求通於朝盖欲离间潭成其覆亡之祸也。
    尹重筠者郢州刺史实之子也。隐帝乾二年实上章谢释男重筠之罪实於汝州梁县有别业所供税赋大而恃郡侯家不时输送梁县令罗延赏笞其知庄吏会重筠至梁县以笞庄吏为耻无以报怨自朝廷以诬告杀李崧後凡仆使辈皆相仿流言胁主以告事为词而稍涉迹危者姑息不暇重筠乃诈为延赏与李守贞书言欲杀刺史据汝州应接守贞封书伪遗於途吏得之送刺史石公霸明之延赏几遭陷害。
    周高行周汉高祖时为太傅及杜重威叛行周为招讨使时张鹏为镇州副使过邺城行周接之甚忄鹏因言及晋朝倾亡之事少帝任用失人藩辅之臣惟务积财富家不以国家为意以至宗社冫民灭非独帝王之咎也。行周性本宽厚不以鹏言为过鹏既退行周左右谓行周曰：张副使之言盖讥令公也。行周因发怒遂奏鹏怨国讹言故朝廷降诏就诛於常山。
    高绍基为延州衙内指挥使太祖广顺三年二月绍基言观察判官李彬承节度使梦变结构内外谋杀都指挥使及行军副使自据城池已伏诛其李彬妻刘氏子怀义怀义妻高氏并已收捕其高氏是臣亲姊乞留在臣家特报李彬弟勋见充河中马步都指挥使彬兄景韬一房九口彬侄怀贞一房十一口彬媵妾一人并已收捕在州其李勋请行捕录敕李怀义怀贞景韬等并放宜令向训并诸房骨肉奴仆津置起离量差兵士防援并於汝州安置。又以李彬被诬并释其族仍恐遇祸乃徙於汝州。
    ●卷九百三十四
    ○总录部　告讦
    夫上安本朝下销逆党臣之令节也。其或挟逼上之势怀间[C260]之心职为乱阶侵败王略有能先其未兆取以上闻俾兹凶顽旋就剪灭则勋庸之绩忠厚之诚有足称矣。然或[C260]生雠隙事迫困穷计虑遂萌变告斯作虽绳愆纠缪有补於公家而抚臆论心盖缘於私忿与夫奋身卫国输诚爱君者固有间矣。盖所谓同功而异情者也。
    汉韩信舍人弟（史不书姓名楚汉春秋云：舍人谢公也。）高帝十年以陈反帝自将而往信称病不从阴使人之所而与家臣谋夜诈赦诸官徒奴欲发兵袭吕后太子部署已定舍人得罪信信囚欲杀之舍人弟上书变告信欲反状於吕后吕后乃与萧相国谋诈令人从帝所来称已破信入贺使武士缚斩之。
    贲赫为中大夫时黥布封淮南王高后诛淮阴侯布心恐醢梁王越遍赐诸侯布见醢大恐阴令人部取兵候伺旁郡警急布有所幸姬疑与贲乱欲捕赫赫上变言布谋反帝以其言语萧相国萧相国因请系赫微验之布见赫以罪亡上变已疑其言国阴事汉使。又来颇有所验遂发兵反。
    雷被为淮南王安郎中令安谋为反其后荼太子迁及女陵擅权夺民田宅妄致系人太子学剑自以为人莫及闻雷被巧召与戏被误中太子太子怒被恐此时有欲从军者取诣长安被即愿奋击モ奴太子数恶被王使郎中令斥免欲以禁後元朔元年被遂亡之长安上书自明事下廷尉河南令治淮南相怒寿春丞留太子逮不遣劾不敬王请相相不听王使人上书告事下廷尉治从迹连王王使人候司公卿请逮捕治王王恐欲发兵会赦其罪削二县以故不发。
    主父偃始为布衣时尝游燕赵及其贵发燕赵王国阴事大臣畏其口遗赂累千金赵王恐其国患欲上书言其阴事为居中不敢发及其为齐相出关即使人上书告偃受诸侯金以故诸侯子多以得封者及偃至齐以王奸事动王王自杀武帝闻之大怒以为偃劫其王令自杀乃徵下吏治偃服受诸侯之金实不劫杀齐王遂族诛之。
    江充本名齐有女弟善鼓琴歌舞嫁之赵太子丹齐得幸於敬肃王为上客久之太子疑齐以已阴私告王与齐忤使吏逐捕齐不得收系其父兄按验皆弃市齐遂绝迹亡西入关更名充诣阙告太子丹与同产姊及王後宫奸乱交通郡国豪猾攻剽为奸（剽刀也。音必切）吏不能禁书奏天子怒遣使者诏郡发吏卒围赵王宫收捕太子丹移系魏郡诏狱与廷尉杂治法至死赵王彭祖帝异母兄也。上书讼太子罪言充逋逃小臣苟为奸讠为激怒圣朝（讠为古讹字也。）欲取必於万乘以复私怨（取必谓必取胜也。）後虽烹醢计犹不悔臣愿选从赵国勇敢士（选取勇敢之士以自随）从军击匈奴极尽死力以赎丹罪帝不许竟败赵太子。
    朱安世阳陵人京师大侠也。公孙贺为丞相子敬声为太仆武帝征和中擅用北军钱千九百万发觉下狱是时诏捕阳陵朱安世不能得贺请自逐捕安世以赎敬声罪帝许後果捕得安世安世闻贺欲以赎子笑曰：丞相祸及宗矣。安世遂从狱中上书告敬声与阳石公主私通及使人巫祭祠诅上。且上甘泉当驰道埋偶人祝诅有恶言下有司案验贺穷所犯遂父子死狱中巫蛊之祸起自朱安世成於江充。
    刘成封钅并侯时昭帝初立燕王旦言帝非武帝子大臣所共立天下宜共伐之使人传行郡国以摇动百姓齐孝王孙刘泽等结谋发兵临淄与旦起成知泽等谋告之青州刺史隽不疑收捕泽以闻有诏燕王旦勿治而泽等皆伏诛。
    燕仓为稻田使者杨敞为大司农昭帝元凤中仓知上官桀等反谋以告敞敞素谨畏事不敢言乃移病卧以告谏大夫杜延年延年以闻桀皆伏诛苍与延年皆封敞以九卿不取言故不得侯。
    张章长安男子也。大将军霍光薨光子禹与兄子山怨望有邪谋舅李竟所善张赦见家卒（音仓卒之卒）卒谓竟曰：今丞相（魏相也。）与平恩侯（许广汉也。）用事可令太夫人言太后先诛此两人移徙至尊在太后耳章告之事下廷尉後有诏止勿捕山等愈恐。又谋废天子而立禹事发诛死诏曰：男子张章先发觉以语期门董忠忠告左曹杨恽恽告侍中金安上恽召见对状後章上闻侍中史高金安上建发其事封章为博成侯。
    戴长乐为太仆杨恽为光禄勋长乐者宣帝在民间时与相知及即位拔擢亲近长乐尝使行事肄宗庙（兼行天子事先肄习威仪也。肄音代二切）还谓掾吏曰：我亲面见受诏副帝肄宅侯御（曰：我副帝肄而宅侯乃为御御谓御车宅音丁故切）人有上书告长乐非所宜言事下廷尉长乐疑恽教人告之亦上书告恽罪高昌侯车[B12H]入北掖门（[B12H]古奔字）恽语富平侯张延寿曰：闻前曾有[B12H]车抵殿门（抵触也。音丁只切）门关折马死而昭帝晏驾今复如此天时非人力也。左冯翼韩延寿有罪下狱恽上书讼延寿郎中丘尝谓恽曰：闻君侯讼韩冯翼当得活乎！曰：事何容易胫胫者未必全也。（胫胫直貌也。）我不能自保真人所谓鼠不容穴衔窭数者也。（鼠所以不容穴也。坐衔窭数自妨故不得入穴也。窭数戴器也。窭音其羽切数音山羽切杨恽自云：今之讼人人亦於己有妨）。又中书谒者令宣持单于使者语视诸将军中朝二千石（视读曰示）恽曰：冒顿单于得汉美食好物谓之臭恶单于不来明甚恽上观西阁上画人指桀纣画谓乐昌侯王武曰：天子过此一二问其过可以得师矣。画人有尧舜禹汤不称而举桀纣恽闻匈奴降者道单于见杀恽曰：得不肖君大臣为画善计不用自令身无处所。若秦时但用心小臣诛杀忠良竟以灭亡令亲任大臣即至今尔古与今如一丘之貉（言其同类也。貉兽也。似狐而善睡貉乎！各切）恽妄引亡国以诽谤当世无人臣礼。又语长乐曰：正月以来天阴不雨此春秋所记夏侯君所言（夏侯胜谏昌邑王曰：天久阴不雨臣下必有谋上者春秋无久阴不雨之异也。因论久阴附著之矣。）行必不至河东矣。（后土祠在河东天子岁祀之）以主上为戏语尤悖逆绝理事下廷尉廷尉定国考问左验明白（定国于定国也。左证左也。言当时在其左右见此事者也。）奏恽不服罪而召户将尊（户将官名主户卫属光禄也。）欲令戒饬富平侯延寿（饬与敕同富平侯张延寿也。）曰：太仆定有死罪数事朝暮人也。恽幸与富平侯婚姻今独三人坐语侯言时不闻恽语自与太仆相触也。尊曰：不可恽怒持大刀曰：蒙富平侯力得族罪（恽言富平侯依太仆言而证也。则我得罪至於族灭深怨之之词也。）毋泄恽言令太仆闻之乱馀事恽幸得列九卿诸吏宿卫近臣上所信任与闻政事（与读曰预）不竭忠爱尽臣子义而妄怨望称引为妖恶言大逆不道请逮捕治上不忍加诛有诏皆免恽长乐为庶人严延年为河内太守府丞义（史不书姓）年老颇悖素畏延年恐见中伤延年本尝与义俱为丞相史实亲厚之无意啖伤也。馈遗之甚厚义愈益恐自筮得死卦忽忽不乐取告至长安书言延年罪名十事已拜奏因饮药自杀以明不欺事下御史延年坐弃市息夫躬河阳人也。长安孙宠与躬哀帝时俱上书待诏帝被疾始即位而人有告中山孝王太后咒诅帝太后及弟宜乡侯冯参皆自杀其罪不明是後无盐危山有石自立开道躬与宠谋曰：上亡继嗣体久不平关东诸侯心争阴谋今无盐有大石自立闻邪臣往事以为大山石立而先帝龙兴（言邪人有此私议）东平王以故与其后日夜祠祭咒诅上欲求非望而后舅伍宏反因术以医技得幸出入禁门霍显之谋将行於杯杓荆轲之变必起於帷幄事势。若此告之必成察国奸诛主雠取封侯之计也。躬宠乃与中郎右师谭（右师姓谭名）共因中常侍宋宏上变事告焉上恶之下有司案验东平王后谒及伍宏等皆坐诛（谒者后之名也。）帝擢宠为南阳太守谭颍川都尉宏躬皆光禄大夫左曹给事中是时侍中董贤爱幸帝欲侯之遂下诏云：躬宠因贤以闻封贤为高安侯宠为方阳侯躬为宜陵侯食邑各千户县右师谭爵关内侯食邑千户。
    高康以明易为郎及王莽居摄东郡太守翟谊举兵诛莽事未发康候知东都有兵私语门人门人上书言之後数月翟谊兵起莽召问对受师高康莽恶之为惑众斩康。
    後汉梁郁太学生也。时孔僖与崔る友善同游太学习春秋因读吴王夫差时事僖废书叹曰：若是所谓画虎不成反为狗者る曰：然昔孝武皇帝始为天子年方十八崇信胜道师则先王五六年间号圣文景及後恣已忘其前之为善僖曰：书传。若此多矣。邻房生梁郁亻和之曰：（亻谓不与之言而傍对也。记曰：无亻言亻音士鉴切）如此武帝亦是狗邪僖る默然不对郁怒恨之阴上书告る僖诽谤先帝刺讥当世事下有司る诣吏受讯僖上书自讼得免。
    朱济丁盛并为尚书郎时张俊有才能与兄龛并为尚书郎年少励锋气济盛立行不修俊欲举奏之二人闻恐因郎陈重雷义往请俊俊不听因共私赂侍史使得其私书与袁敞子遂封上之皆下狱当死俊自狱中占狱吏上书自讼书奏而俊狱已报廷尉将出门临行刑邓太后诏驰骑以减死论俊假名上书谢曰：臣辜恩负义自舀重刑情断意讫无所复望廷尉鞠遣殴刀在前棺絮在後魂魄飞扬形容已枯陛下圣泽以臣尝在近密识其状貌伤其眼目留心曲虑特加偏覆丧车复还白骨更肉披棺发椁起见白日天地父母能生臣俊不能使臣俊当死复生陛下德过天地恩重父母诚非臣俊破碎骸骨举宗腐烂所报万一臣俊徒也。不得上书不胜去死就生惊喜踊跃触冒拜章当时皆哀其文朝廷繇此薄敞罪而隐其死以三公礼葬之复其官。
    习授南郡人娄圭少与曹公有旧圭与授同载见曹公出授曰：父子如此何其快尔子伯（圭字）曰：居世间当自为之而但观他人乎！授乃白之遂见诛。
    蜀马超为左将军彭左迁为江阳太守闻当远出私情不悦往诣超超问曰：卿才具秀拔王公相待至重谓卿当与孔明孝直诸人齐足并驱宁当外授小郡失人本望乎！曰：老革荒悖何复道邪（占皮去毛曰：革古者以革为兵故语称兵革革摧兵也。骂备为老革犹言老兵也。）。又谓超曰：卿为其外我为其内天下不足定也。超羁旅归国常怀危惧闻言大惊默然不退具表词，於是收付有司诛死。
    晋周嵩以谏元帝忤旨出为新安太守嵩怏怏不悦临发与散骑郎张嶷在侍中戴邈坐褒贬朝士。又诋毁邈邈密表之帝召嵩入责之曰：卿矜豪傲慢敢轻忽朝廷繇吾不德故尔嵩跪谢曰：昔唐虞至圣四凶在朝陛下虽盛明御世亦安能无碌碌之臣乎！帝怒收付廷尉华尝以嵩大不敬弃市论嶷以扇和减罪除名时嵩兄ダ方贵重帝隐忍久之补庐陵太守宋沈庆之为开府仪同三司辞位以始兴郡公就第时废帝狂悖无道众并劝庆之废立及柳元等连谋以告庆之庆之与江夏王义恭素不厚发其事帝诛义恭元景等以庆之为侍中太尉封次子为中书郎文季建安县侯食邑千户。
    南齐谢为南东海太守行南徐州事启王敬则反谋帝甚善赏之迁尚书吏部郎。
    後魏李为相州刺史受纳民财及商胡尔宝兵民告言尚书李敷与少长相好每左右之或有劝以奏闻敷不言献文闻罪状槛车徵拷劾抵罪时敷兄将见疏斥有司讽以旨嫌兄弟之意令告列敷等隐罪可得自全深所不欲。且弗之知也。乃谓其女胥裴攸曰：吾与李敷族世虽远情如一家在事既有此劝竟如何也。昨来每欲为此取死引簪自刺以带自绞而不能绝耳亦不知其事攸曰：何为他死也。敷兄弟事[C260]可知有冯阐者先为敷所败其家切恨之但呼阐弟问之足知委曲从其言。又赵郡范标具条列敷兄弟事状有司以闻敷坐得罪诏贪冒罪应死以纠李敷兄弟故得降免有司百鞭髡刑配为厮役。
    贾智字显智少有胆决孝明孝昌中告毛谧等逆灵太后嘉之除伏波将军。
    薛季孝静武定三年正月中告开府仪同三司尔朱文畅开府司马任胄都督郑仲礼中府主簿李世林前开府参军房子远等谋贼齐神武因十五日夜打蔟怀刃而入文畅等并伏诛。
    北齐崔暹为仆射时崔悛为七兵尚书每以籍地自矜暹闻而衔之高祖葬後悛。又窃言黄颔小儿堪当重任不暹外兄李慎以悛言告暹暹启文襄绝悛朝谒悛要拜道左文襄发怒曰：黄颔小儿何足拜也，於是锁悛赴晋阳而讯之。
    司马子如为尚书令文襄入辅朝政内稍嫌之寻以赃贿为御史中尉崔暹所劾诏削官爵时崔季舒为黄门侍郎势倾崔暹暹尝於朝堂屏人拜之曰：若得仆射皆叔父之恩权重如此及文襄遇难文宣将赴晋阳黄门郎杨休之劝季舒从行曰：一日不朝其间容刀季舒性爱声色心在放遂不请行欲恣其行乐子如缘宿憾及尚食典御陈山提等共通状繇是季舒及暹各鞭二百徙北边天保初文宣知其无罪追为将作大匠。
    祖字孝徵文宣令直中书省掌诏诰通密状列中书侍郎陆元规敕令裴英推问元规以应对忤旨被配甲坊除尚药丞废帝初普选劳旧除为章武太守会杨等诛不之官受著作郎数上密启为孝昭所忿敕中书门下二省断奏事。又雒上王思宗之子元海後妻陆大姬甥也。大姬即後主女侍中也。後主武平中与共执朝政元海多以大姬密语告求领军元海不可乃以其所告报大姬姬怒出元海为郑州刺史。
    翟嵩为汲郡太守毕义为御史中丞豪横不平频被怨颂嵩启列义从父兄僧明先任京畿吏负官债不受其属立限刀徵繇此挟嫌遣御史过郡访察欲相推绳。又坐私藏工匠家有十馀机织锦并坐金银器物及被禁止寻见释。
    隋胡僧不知名氏元谐为宁州刺史王谊为上柱国谊有功於国与谐俱无任用每相往来胡僧告谐谊谋反高祖按其事无逆状慰谕而释之。又有告谐与从父弟上开府滂临泽侯田鸾上仪同祁绪等谋反帝令案其事有奏谐谋令祁绪劝党项兵即断巴蜀时广平王雄左仆射高[A13C]二人用事谐欲讠替去左执法星动已四年矣。状一奏高[A13C]必死。又言太白犯月光芒相主杀大臣即雄必当之谐尝与滂同谒帝谐私谓滂曰：我是主人殿上者贼也。因令滂望气滂曰：彼似蹲狗足鹿不如我辈有福德闻帝大怒谐滂鸾绪并伏诛籍没其家。
    何妥为国子博士与苏威子□议乐事各有所持妥恚遂奏威与礼部尚书卢恺吏部侍郎薛道衡尚书左丞王宏考功侍郎李同和等共为朋党省中呼王宏为世子李同和为叔言二人如威之子弟也。复言威以曲道任其从父弟彻肃等罔冒为官。又国子学请荡阴人王孝逸为书学博士威属卢恺以为其府参军帝令蜀王秀上柱国虞庆则等亲治之事皆验帝以。《宋书》谢晦傅中朋党事令威读之威惶惧免冠顿首帝曰：申谢已晚矣，於是免威官爵以开府就第知名之士坐威得罪者百馀人。
    皇甫孝谐安定人凉州总管王世积之亲信也。世积拜凉州总管未几孝谐有罪吏捕之亡抵世积世积不纳繇是有憾孝谐竟配防桂州事总管令狐熙熙。又不之礼甚困穷因徼亻幸上变称世积尝令道人相其贵不道人曰：公当为国主谓其妻曰：夫人当为皇后。又凉州其所亲谓世积曰：河西天下精兵处可以图大事也。世积曰：凉州土旷人稀非用武之国繇是被徵入朝案其罪有司奏左卫大将军元右卫大将军元胄左仆射高颖并与世积交通受其名马之赠世积竟坐诛胄等免官拜谐为大将军。
  </div>
  <div class="pagination">
   <a href="册府元龟_page679.html">
    上一页
   </a>
   <span>
    ...
   </span>
   <a href="册府元龟_page675.html">
    675
   </a>
   <a href="册府元龟_page676.html">
    676
   </a>
   <a href="册府元龟_page677.html">
    677
   </a>
   <a href="册府元龟_page678.html">
    678
   </a>
   <a href="册府元龟_page679.html">
    679
   </a>
   <span class="current-page">
    680
   </span>
   <a href="册府元龟_page681.html">
    681
   </a>
   <a href="册府元龟_page682.html">
    682
   </a>
   <a href="册府元龟_page683.html">
    683
   </a>
   <a href="册府元龟_page684.html">
    684
   </a>
   <a href="册府元龟_page685.html">
    685
   </a>
   <span>
    ...
   </span>
   <a href="册府元龟_page681.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
