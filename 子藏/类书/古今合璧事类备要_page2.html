<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 2 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 2 页/共 111 页</h1>
    <div class="content">　　歴官
　　环卫官
　　宦官
　　三衙
　　閤舎
　　殿学
　　阁学
　　阁职
　　宫观
　　节相
　　杂押
　　阶官
　　节使
　　国使
　　帅阃
　　监司
　　守臣
　　武臣
　　州官
　　幕官
　　曹官
　　县官
　　监当
　　续集
　　氏族
　　姓名
　　家世
　　类姓
　　性行
　　事为
　　别集
　　国都
　　居处
　　草木
　　花卉
　　鸟兽
　　虫蚁
　　外集
　　礼乐
　　刑法
　　狱讼
　　赋税
　　征役
　　平粜
　　服饰
　　玺印
　　香茶
　　餽遗
　　饮膳
　　器用
　　珍寳
　　锦绮
　　布帛
　　钱楮
　　昨刋古今备要四集盛行于世但门目未备再刋外集补其未备如州郡等门已见方舆胜覧此不复载



　　钦定四库全书
　　古今合璧事类备要前集卷一
　　宋　谢维新　撰
　　天文门
　　天
　　事类羣物之祖【天者丨丨丨丨也故徧覆包含而无所殊建日月风雨以和之经隂阳寒暑以成之前汉董仲舒传】羣阳之精【天丨丨精也合为太一分为殊名故立字一大为天春秋説题】高目下耳【敢问天聪明曰昭昭乎惟天为聪惟天为明夫能丨其丨而丨其丨者匪天也夫扬问明】积气成形【杞国有忧天地崩坠者晓之曰天积气耳亡处亡形奈何忧其崩列子】道犹张弓【天之丨其丨丨丨乎高者抑之下者举之有余者损之不足者补之老子】形如倚葢【周髀家云天丨南高而北下日出高故见日入下故不见天之居丨丨丨故极在人北是其证也极在天之中而今在人北所以知天之丨丨丨丨晋天文志】行如蚁磨【天员如倚葢地方如棊局天旁转半在地上半在地下日月本东丨天西旋入于海牵之以西丨丨行丨上磨左旋蚁右行磨疾蚁迟不得不西同上】运如车毂【天形如鸡子天大地小表里有水地乗气而立载水而浮天丨丨丨丨之运浑天仪】天有四时【春秋冬夏风雨霜露无非教也孔子间居】天有六气【隂阳风雨晦防也左】无为而成【哀公曰敢问何贵乎天道也子曰贵其不已如日月东西相从而不已是天道也不闭其久是天道也丨丨丨丨是天道也已成而明是天道也哀公问】不言而信【天聪明也圣人得之天垂象也圣人则之丨丨丨丨不怒而威验之以衡轴考之以枢轴六帖】四时天名【春为苍天夏为昊天秋为旻天冬为上天于春言色于夏言气于秋言情于冬言位相备也尔雅】九方天名【九天东方皥天东南方阳天南方赤天西南方朱天西方成天西北方幽天北方天东北方变天中央钧天楚辞注】五方天神【天神之大者曰昊天上帝即耀魄宝也亦曰天皇大帝亦曰太一其佐曰五帝东方青帝威灵仰南方赤帝赤熛怒西方白帝白招拒北方黒帝汁光纪中央黄帝含枢纽云出五经通义】六天欲界【黄防天玉完天何童天平育天文举天摩夷天凡丨丨为丨丨也防命经注】十二天界【越衡天蒙翳天和阳天恭华天宗飘天皇笳天堂曜天端静天恭庆天极瑶天元载天孔升天皇崖天合丨丨丨为色丨同上】十四天界【极风天孝芒天翁重天江由天阮乐天昙誓天霄度天元洞天妙成天禁上天常融天玉隆天梵度天贾奕天合是丨丨丨为无色丨同上】周天行度【纪星二十八宿布于四方东方苍龙七宿其属三十二星七十五度北方武七宿其属三十五星九十八度四分度之一西方白虎七宿其属五十一星八十度南方朱雀七宿六十四星一百一十二度丨丨三百六十五度四分度之一每一度二千九百三十二里周天积一百七万九百一十三里径三十五万六千九百七十一里后地理志注】天地相去【晋书天文志曰日去地常八万里又曰地上去丨八万一千三百余里又地理志丨东西南北丨丨二亿三万余里自地至天半八极之数酉阳杂爼云自地至天十一万余里学林】天在西方【呉使张温来聘温曰丨有头乎在何方秦宓川人曰有丨丨丨诗曰乃眷西顾以此推之温曰天有耳乎宓曰天处高听卑诗曰鹤鸣于九臯声闻于天无耳何以听之温曰天有足乎宓曰天歩艰难无足何以歩之温曰天有姓乎宓曰姓刘天子姓刘以此知之蜀志】号玉皇君【木公亦曰东王公葢青阳之气万神之先也亦丨丨丨丨居于云房紫云为葢青云为城直僚仙官皆禀其命汉有小儿歌曰着青裙入天门揖金母拜　公乃木公之玉童也太平广记】放状元榜【范仲淹倅陈州时郡守召道士奏章五更乃起守问今夕奏章何其久也曰方出天门遇丨明年进士榜观者骈道以故稽留公问丨丨何姓曰姓王二名下一字黑涂旁注一字远不可辨及明春状元乃王拱夀御笔改为拱辰括异志】梦翼登天【陶侃丨生八丨飞而上天见天门九重比丨其八唯一门不得入阍者以杖击之因坠地折其左翼及寤左腋犹痛倦游録】以手捧天【韩魏公知防州卧疾数日忽曰适梦丨丨丨丨者再其后援英宗于藩邸翼神宗于东宫同上】链五色石【昔者女娲氏丨丨丨丨以补天阙断鳌足以立四极列子】记白玉楼【李贺梦人持版告之曰天帝新白玉楼请君为记贺遂卒李贺传】钧天广乐【秦穆公梦至帝所观丨丨丨丨帝锡之以防秦遂大昌史书】红云帝居【玉帝所居常有丨丨拥之虽眞仙亦不得见其面翼圣传】天门千骑【君之来兮丨丨空从丨丨兮驾飞龙云云坡上清辞】玉台羣仙【君之去兮天门开欵阊阖兮朝丨丨丨丨迎兮塞云汉俨前导兮纷后陪同上】虎豹九关【丨丨丨丨兮啄害下人些楚辞】天皇琼宫【呌帝阍使辟扉兮觌丨丨于丨丨出张衡赋】
　　诗集玉京黄阙【王素尝梦至丨丨丨丨有绀服翠冠者曰吾东门侍郎公则西门侍郎昔以奏牍讦责于世晚嵗思玉京之梦作诗曰碧虚中藏白玉京梦魂飞入黄金城何时再歩烟霞外皓齿青童已扫防古今诗话】红云玉殿【侍臣鹄立通明殿一朶丨丨拥丨皇通明丨玉京殿名常有红云拥之古诗】一中造化【一物其来有一身一身还有一乾坤能知万物备于我肯把三才别立根天向丨丨分丨丨人从心上起经纶天人焉有两般义道不虚行正在人邵尧夫】万物根源【气体苍苍故曰天其中有理是为干浑然气理流行际丨丨同丨此一丨朱文公】圆葢无私【人欲天从竟不疑莫言丨丨便丨丨商隠】万里云罗【玉珰缄札何由达丨丨丨丨一鴈飞李义山】
　　日
　　事类阳宗【日者众丨之丨辉光所烛万里同晷故日将旦清风起羣隂伏李寻传】君象【日者人丨之表至尊之丨孔光论】羲和【丨丨东方国名日所由过也每日出二国人为御推而升太虚唐尧取以名官山海经又曰有女子名曰丨丨浴日于甘泉丨丨者帝俊之妻是生十日】扶桑【丨丨在碧海中树长数千丈一千余围两榦同根更相依倚是以名丨丨十洲记】红轮【有客登岱岳絶顶行四十里以伺日出久之星斗渐稀东望如平地天际已明其下则暗又久之明处有山数峯如卧牛车葢之状星斗尽不见其下尚暗初意日自明处出又久之自大暗中日轮涌出正红色腾起数十丈至明处全无光其下亦尚暗邵氏闻见録】黄道【日有中道中道者丨丨一曰光道前天文志】桑榆【西日垂景在树端谓之丨丨淮南子】葵藿【若丨丨之倾阳虽不回光然向之者诚也曹植表】赤晕【永明五年十一月丁亥日出三竿朱色黄色丨丨南齐天文志】朱明【日名丨丨一名灵耀一名东方一名大明亦名阳乌广雅】圆罗耀【方诸山眞人皆呼日为丨丨丨外国人呼日为濯罗耀眞诰】郁仪仙【郁华又名丨丨鬰仪奔日之丨故曰郁仪赤文与日同居鸡跖集】六螭龙【日乗车驾以丨丨六螭即丨丨也淮南子】三足乌【淮南子云日中有踆乌踆趾也谓丨丨丨也日者阳精之宗积而成鸟象乌而三距阳之类其数竒汉天文志又五行通义】赤乌精【赫赫丨丨惟日之丨朱羽丹质希代而生薛琮颂】白驹隙【人生一世间如丨丨过丨注白驹日景也魏豹传】烛龙照【钟山之神名曰烛隂视为昼瞑为夜吹为冬呼为夏身长千里人靣蛇身赤色又名丨丨天不足西北无隂阳消息故有龙衔火精以丨天门也出山海经】天鸡鸣【桃都山有大树有丨丨日出即丨天下鸡皆鸣】咸池谷【日出于旸谷浴于丨丨拂于扶桑是谓晨鸣薄于虞渊是谓黄昏沦于丨丨是谓定昏日入于虞渊之地曙于谷之浦行九州七舍有五亿万七千三百九里淮南子】若木崦嵫【灰野之山有树青叶赤华名曰丨丨日所出处生昆仑山鸟防山同穴山西南曰丨丨淮南子云日入崦嵫经细柳崦嵫日所入山也山海经】化国舒长【丨丨之日丨以丨故民间暇而有余力潜夫论】苍生仰照【晋帝命王导共坐导辞曰若太阳下同万物丨丨何由丨丨晋史】小儿辩日【孔子逰见小儿鬬辩问其何故一儿曰我以日始出去人近日中时远日初出天时如车轮其中时如盘葢此不为远者小而近者大乎一儿曰日初出苍苍凉凉及其中时如探汤此不为近者热而远者凉乎孔子不能决列子】晋元问日【晋明帝防而聪哲元帝宠爱之年数嵗常置膝前属长安使来帝因问之曰日与长安孰近对曰长安近不闻人从日边来居然可知也明日宴羣臣又问之对曰日近帝失色曰何乃异间者之言乎对曰举目则见日未闻举目而见长安也帝竒之日者人君之象故有是对本纪】羲和寅日【分命羲仲宅嵎夷曰旸谷寅賔出日分命和仲宅西曰昧谷寅饯纳日尧典】虞公指日【虞公与夏战日欲落公以劒指日日退不落淮南子】羿射九日【尧时十日并出草木燋枯尧命羿仰射十日中其九乌皆死堕羽翼淮南子】鲁麾三舍【丨阳公与韩构难战酣日暮援戈而丨之日反丨丨云云同上】负暄田夫【宋有田夫自曝于日顾其妻曰丨日之丨人莫知之以献吾君将获重赏列子】重光太子【汉明帝为太子乐人作歌四章以赞太子之德一曰日宣重光本纪】学士八砖【唐李程为翰林丨丨程性懒日过丨丨乃至号八砖学士本传】圣人寸隂【晋陶侃语人曰大禹丨丨乃惜丨丨至于凡俗当惜分隂晋书】逐日嵎谷【夸父不量力欲返日景逐之于嵎谷之际道渴而死列子】洗光咸池【取日虞渊丨丨丨丨潜授五龙夹日以飞狄仁杰赞】
　　诗集羲驭【丨和冬丨近愁畏日车翻杜甫】火轮【丨丨飞出客心惊韩愈】铜钲【岭上晴云如擘絮树头初日挂丨丨东坡】金雅【夜半起下视溟波衘日轮丨丨既腾翥六合俄清新韩愈】涌金轮【咿喔天鸡鸣扶桑色昕昕赤波千万里丨出黄丨丨刘禹锡】飞金乌【金乌海底初飞来韩愈】冬日负暄【杲杲丨丨出照我屋南隅丨丨闭目坐和风生肌肤初似饮醇醪又如蛰者苏外融百骸畅中适一念无旷然忘所在心与空虚俱刘诗】夜见海日【朝逰碧峯三十六夜向天坛月边宿仙人擕我搴玉英坛上夜半东方明仙钟撞撞迎海日海中离离三山出霞梯赤城遥可分霓旌绛节倚彤云八鸾五凤纷在御王母欲上朝元君李益】御制日诗【王师围金陵唐使徐来朝盛称其主秋月之篇天下诵传之云云太祖大笑曰寒士语尔吾不道也吾微时自秦中归道华山下醉卧田间觉而日出有句云未离海底千山暗才到中天万国明大惊殿上称夀】
　　月
　　事类弹丸【月与星辰隂者也有形无光日照之乃有光先师以为日似丨丨月似镜体或以为月亦似丨丨日照处则明不照处则闇京房云】偃瓦【新月占雨説月如悬弓少雨多风月如丨丨不求自下侯鲭録】结邻【七圣记丨丨奔月之仙故曰丨丨黄文与月同居鸡跖集】望舒【月御曰丨丨亦曰纎阿淮南子丨丨弭辔扬子云赋纎阿按辔束晳补诗】影娥池【汉武于望鹤台西起俯月台台下穿丨丨丨每登台眺月影入池中如仙人乗舟笑弄月影因名丨丨丨亦曰眺蟾台洞防记】广寒府【唐明皇八月望日逰月宫见天府牓曰丨丨清虚之丨少前见素娥十余人皓衣乗白鸾舞于桂下龙城集冬至后月养魄于广寒宫方朔十洲记】山河影【谓月中有物婆娑者乃丨丨丨也其空处海水影淮南子】阎扶树【释氏书言须弥山南有丨丨丨月过树影入月中唐叚成式】修月斧【郑仁本表弟逰嵩山见一人枕幞呼之其人曰君知月乃七宝合成乎月势如丸其日影烁其凹处也常有八万二千户修之予即数也因开幞有斤斧凿数事两裹玉屑酉阳书】捣药兎【张衡灵宪序云日者隂宗之精积而成兽象兎兎隂之类其数耦杜诗注】月桂子【丨丨丨今江东诸处每至四五月后每于衢路得之大如狸豆破之辛香古老相传是月中下也洞防记云有远飞鸡朝往夕还常衔桂实归于南土所以北方无南方当月路所以有也本草】月中蟾兎【丨丨有兎与蟾蜍何月隂也丨蜍阳也而与丨并明隂系阳也五经通义干凿度曰月三日成魄八日成光蟾蜍体就穴鼻始明穴决也决鼻兎也○羿妻姮娥窃药奔月托身于月是为蟾蜍后汉天文志注】月中楼宇【洲之南以水精为月刻瑶为兎翟干祜与十许人翫月或问丨丨竟何所有干祐曰随我手看之月规半圆琼丨玉丨满焉拾遗记】呉刚斫树【月中有桂树高五百丈下有一人常斫之树随合其人姓丨名丨西河人学仙有过谪令伐桂酉阳书】姮娥奔月【羿得不死之药于西王母其妻丨丨窃之丨丨遂托身月中仙淮南子姮娥羿妻也服药得仙奔入月中为月精同上】庾亮登楼【丨丨在武昌诸佐吏乗秋月夜共丨南丨俄而亮至诸佐吏避之亮曰少住老子于此兴复不浅遂共谈咏本传】袁宏泛渚【谢尚鎭牛渚秋夜乗月与左右泛江防袁宏在舫中讽诵父为临汝令尚即迎升舟与之谭论申旦不寐晋史】刘琨清啸【丨丨在晋阳为狄骑所围琨乃乗月登楼丨丨贼闻之皆凄然而退晋书】呉牛望喘【晋满奋畏风帝笑之奋曰臣犹呉牛见月而喘注云呉牛畏暑者见月疑是日所以喘也世説】白兎降祥【月中何有丨丨药兴福丨丨傅拟天问】晦朔望【月阙也满则缺也丨则灰也月死为灰月光尽也丨苏也月死复苏生也丨月半之名也其形一旁曲一旁直若张弓也丨月满之名也日月遥相望者也释名】晦朔朒朓【月朔见东方曰朒晦见西方曰朓谢庄赋】
　　诗集月桂【片月转洪蒙扶疎万古同根非生下土叶不坠西风每向圆时足还随缺处空影分羣木外香满一轮中未种丹霄日应虚白兎宫何时随羽化细得问元功李廷封】霜月【初闻征鴈已无蝉百尺楼南水接天青女素娥俱耐冷月中霜里闘婵娟李商隠】对月【花间一壶酒独酌无相亲举杯邀明月对影成三人月既不解饮影徒随我身暂伴月将影行乐湏及春我歌月徘徊我舞影凌乱醒时同交欢醉后各分散永结无情逰相期邈云汉李白】问月【青天有月来几时我今停杯一问之人攀明月不可得月行却与人相随皎如飞镜临丹阙緑烟灭尽清辉发但见宵从海上来宁知晓向云间没白兎药秋复春姮娥孤栖与谁隣今人不见古时月今月曾经照古人古人今人若流水共看明月皆如此唯愿当歌对酒时月明常照金樽里前人】咏月【天形积气清水德本虚静云收风波止始见天水性澄光举粹容上下相涵映乃于其两间皎皎挂寒镜余晖所照耀万物皆鲜莹欧阳脩】縁空【骤雨清秋夜金波耿玉绳天河元自白江浦向来澄映物连珠断丨丨一镜升杜甫】开匣【四更山吐月残夜水明楼尘匣元开镜风帘自上钩兎应疑鹤发蟾亦恋貂裘前人】曲钩【始看东上又西浮圆缺何曾得自由照物不能长似镜当天多是丨如丨定无列宿敢争耀好伴睛河相映流直使奔波急于箭祗应白尽世人头】初【光细欲上影斜轮未安微升古塞外已隠暮云端河汉不改色关山空自间】破镜【忆昨新月生西檐若琼钩今来何所似丨丨悬清秋李白藁砧今何在山下复有山何当大刀头丨丨飞上天絶句】斜钩【落照西山夜色浮弯弯寒挂碧云头宝奁新様横眉黛朱箔丨悬半额丨丹桂一枝初浅露金波千里未圆流婵娟三五才成魄散满清光四百州周祖开】冰轮【一更山吐月玉塔卧微澜正似西湖上涌金门外看丨丨横海濶香雾入楼寒东坡】玉钩【五更山吐月牕逈室幽幽丨丨还挂户江练却明楼星河淡清晓鼓角冷如秋同上】玉盘【少时不识月呼作白丨丨又疑瑶台镜飞上青云端李白暮云收尽溢清寒银汉无声转丨丨此宵此景不长好明月明年何处看东坡】银盘【烂丨丨从海底出忽来照我茅屋东卢仝】金枢【落霞沉緑绮残月壊丨丨杜甫】金丸【浮云卷尽浮丨丨衣上白露三更寒】金环【稀星防银砾落月堕丨丨白乐天】金盆【落月如丨丨杜甫】金波【委波金不定照席绮逾依杜甫诗】玉涛【沙岸金笼树灯汀丨涌丨舒亶】嫦娥【丨丨窃药出人间藏在蟾宫不放还后羿遍寻无覔处谁知天上亦容奸袁郊】蟾兎【天上秋期近人间月影清天河丨不没捣药丨长生杜甫】丽鹊【金波丨鳷丨玉绳低建章谢朓】飞乌【月明星稀乌鹊南飞绕树三匝无枝可依魏文帝诗】婵娟【帘开最明夜簟卷已凉天流处水花急吐时云叶鲜姮娥无粉黛只是这丨丨】满缺【三五明月丨四五蟾兎丨选古诗】长在【波使不来江练静月娥丨丨夜珠寒许致】先得【近水楼台丨丨月向阳花木易为春薛鳞】吐清规【空碧无云露湿衣众星光外丨丨丨僧齐道】破黄昏【回首半天云破夜一眉新月丨丨丨李若水】卧浮图【山下白云横匹素水中明月丨丨丨东坡】碎荆玉【月影丨丨丨波光纬蜀罗李构】玉帘钩【仙宫云箔卷露出丨丨丨清光无所赠相忆凤凰楼梁刘瑗】宝镜匣【太祖幸后池对新月置酒召学士卢多逊使赋诗多逊请韵曰用儿字诗云太液池边看月时好风吹动万年枝谁家玉匣开新镜露出清光些子儿桐江诗话曹希蕴货诗都下有人以敲稍交为韵索咏新月诗曹云禁鼓初闻第一敲乍看新月出林稍谁家丨丨新磨出丨小参差葢不交葢模多逊之句也】故人心【三五夜中新月色一千里外丨丨丨白乐天】佳人色【新月如丨丨出海初弄丨娟娟到湖上防防揺空碧东坡】方晖圆影【月华临静夜夜静灭氛埃丨丨竟户入丨丨隙中来】瑞光白毫【明月未出羣山高丨丨千丈生丨丨一杯未尽银盘涌乱云脱壊如崩涛谁为天公洗眸子应费明河千斛水东坡】玉钩蛾眉【始出西南楼纎纎如丨丨未映东北墀娟娟似丨丨三五二八时千里与君同鲍明远】玉兎金蟾【照他几许人肠断丨丨丨丨远不知唐白乐天诗】月中上皇【蓬莱池上望秋月万里无云悬清晖上皇夜半月中去三十六宫愁不归津阳门诗】月边鸾女【玉斧修成宝月团丨丨仍有女乘丨青防风露非人世鬓乱钗横特地寒王荆公】月夜惜别【早晚更看上苑月西斋长忆月当牕不知明夜谁家见应照离人隔楚江李频】秋不如春【东坡在汝隂州堂前梅花大开月色鲜霁王夫人曰春月色胜如秋月色秋月令人凄惨春月令人和悦何如先生大喜遂召二欧饮作减字木兰花云不似秋光只与离人照断肠后山云老杜诗亦云秋月解伤神语简而益工诗话】
　　日月
　　事类合璧【邓平太初歴晦朔望最密日月如丨丨前律歴志】行磨【天旁转如推磨而左行日月右行随天左转故日月实东行而天牵之以西譬蚁丨丨石之上磨左旋而蚁右去蚁疾而磨迟故不得不随磨而左回晋天文志】乌兎【日者太阳之精积而成乌象乌阳之类其数竒月者隂精之宗积而成兽象兎隂之类其数耦张衡灵宪】朏魄【丨丨双交月氛参变文选】重光重轮【汉明帝作太子乐人歌一曰日丨丨二曰月丨丨崔豹古今注】犹火犹水【月为隂精日为阳精故周髀云日丨丨月丨丨火则施光水则含影月光生于日所照魄生于日所蔽当日则光盈近日则明尽考灵曜】天统地统【日合丨丨月合丨丨云云前律歴志】阳宗隂宗【日为丨丨月为丨丨蔡邕传】生东生西【大明丨于丨月丨于西此隂阳之分也记礼器】昱昼昱夜【日以丨乎丨月以丨乎丨太元】行度迟速【日行迟月行速日行一度月行十三度十九分度之七白虎通日行一度月行百八十二度八分度之五淮南子】行道出入【日有九道月有九行会衡出入而交生焉朔会望衡邻于所交亏薄生焉日有晦朔月有望后律歴志】晦朔望【日舒月速当其同谓之合朔舒先速后近一远三谓之相与为衡分天之中谓之望以速及舒光尽体伏谓之晦同上】风雨寒温【月为丨丨日为丨丨前天文志】阳燧方诸【丨丨见日则燧而为火丨丨见月则津而为水注方诸隂燧大蛤也熟磨拭令热月盛时以向月下则水生以铜盘受之下水数滴许愼注云方石也诸珠也淮南子】扶桑若英【日以阳德月以隂灵擅丨丨于东沼嗣丨丨于西溟谢希逸赋】鉴燧取明【司烜氏掌以燧取明火于日以鉴取明水于月礼秋官】土圭测景【大司徒以丨丨之法丨土深正日丨以求地中注土圭以致四时日月之景也地官】
　　诗集光景【日月垂丨丨谢灵运】太清【日月光丨丨傅长虞】圆光隂魄【微月生西海幽阳始代升丨丨正东满丨丨已朝凝陈子昻】
　　星
　　事类三台【魁下六星两两而比者曰丨丨前天文志又丨丨六星两两而居者在人为三公在天为丨丨】四辅【太微东藩四星一曰上相二曰次相三曰次将四曰上将所谓丨丨也西藩四星一曰上将二曰次将三曰次相四曰上相亦曰丨丨也晋天文志】三公【斗杓南三星及魁第一星西三星皆曰丨丨主宣德化和隂阳云云同上】五老【尧见丨丨入于河一老人曰河图将来告帝四老歌讫丨丨飞于天入于昴文选】五座【太微正衞十二星藩臣西将东相南四星执法中端门左右掖门门内文昌诸侯其内五星丨帝丨出史书】六府【文星六星在北斗魁前文之丨丨也主集计天道史尚书出奏王命敷奏万机斯乃文昌天府后百官志】六符【泰阶丨丨注泰阶三台也每台二星凡丨星丨者丨星之丨验也东方朔传】八谷【丨丨八星主嵗一星亡一谷不登】帝庭【太微为五丨之丨明堂之房前天文志】郎位【五帝座后聚一十五星蔚然曰丨丨史天官书】天孙【汉志河鼓大星上将其北织女丨女丨也】郎官【丨丨上应列宿后汉纪】西藩【紫宫垣十五星其丨丨七东藩八在北斗北晋天文志】东璧【丨丨二星主文籍天下图书之府也同上】景星【丨丨者大星也状如半月生于晦朔助月为明王者不敢私人则见孙氏瑞应图】灵星【龙星左角曰天田则农祥也晨见祠以牛号曰丨丨后礼仪志】五行之精【五星者丨丨丨丨五帝司命李寻云】万物之精【丨丨丨丨上为列星説文】山川之气【丨丨精气上为列星唐严思善传】元气之英【星者丨丨丨丨也又云水之精也三五歴纪】日生为星【星之为言精也阳之荣也阳精为日日分为星故其字丨丨丨丨春秋説】金散为星【星者丨之丨气星众国吉史天官书】列位布散【星者散也言丨丨丨丨也宋玉九辨】三辰经纬【丨丨五星相丨丨也前律歴志】好风好雨【星有丨丨星有丨丨月之从星则以风雨月经于箕则多风离于毕则多雨尚书注】殷春殷秋【日中星鸟以丨仲丨日永星火以正仲夏宵中星虚以丨仲丨日短星昴以正仲冬同上】芒寒色正【文章昭回之光粲然如繁星丽天而丨丨丨丨柳文】衡正阶平【玉丨丨而泰丨丨注泰阶三阶星也玉衡斗星也扬雄赋】井中视星【尸子曰自丨丨丨丨所见不过数星自邱上以望则见始出也非明益也势使然也私心井中也公心邱上也】当夜观星【刘向昼诵书传夜观星宿上奏冀消大异○或劝郭林宗仕对曰吾夜观乾象昼察人事天之所废不可支遂不应】鲸鱼为彗【丨丨死而彗星出鲸鱼死其目精疾出为生星淮南子】天鴈流光【流星色青赤名曰地鴈其所坠者起兵流星有光青赤曰丨丨军甲之精华也同上】荧惑守心【宋景公时丨丨丨丨召子韦问焉曰祸当君然可移于相公曰相所与治国家也曰移于民公曰民死寡人将谁为君曰可移于嵗公曰嵗饥民饿必死为人君而杀其民谁以我为君乎子韦曰君有至德之言三天必三赏君之果徙三舍吕氏春秋云】荧惑入秦【魏太史奏荧惑在匏星中一夕不见帝召诸儒与史官求其所诣崔浩曰今姚兴据咸阳是丨丨丨丨矣后八十余日荧惑果出东井中秦中大旱明年姚兴死三年国灭崔浩传】荧惑守嵗【李晟初屯渭桥时丨丨丨丨久之方退或劝曰荧惑已退可速用兵晟曰吾安知天道耶至是谓参佐曰前者士大夫劝晟出兵非敢拒也常闻五纬盈缩无准晟惧复来丨丨则我军不战而自溃矣皆曰非所及也唐史】太白食昴【卫先生为秦画长平之事丨丨丨丨太白天之将军其精诚上达于天故丨丨为之丨丨汉书】星孛大辰【昭公十八年有丨丨于丨丨西及汉申胥曰彗所以除旧布新也今除于火火出必布焉诸侯其有火灾乎梓愼曰在宋衞陈郑郑裨灶言于子产曰宋衞陈郑将同日火若我用瓘斚玉瓒郑必不火郑人请用之子产不可曰天道远人道迩非尔所及也灶焉知天道遂不与亦不火左传】月犯心星【梁元帝承圣三年散骑郎庾季才言曰去年八月丙申丨丨丨中丨今五月丙戍赤气干北斗心为天王丙主楚分臣恐建子之月有大兵入江海梁史】月犯少微【丨丨丨丨处士星呉戴逵名著于谢敷时人忧逵俄而谢敷死人语曰呉中处士求死不得死晋戴逵传】使星入蜀【李郃好天文之术时和帝遣使者观风俗有二人至驿郃问之曰君发京师宁知二使何时发二人惊问何以知之公指星曰有二使星来向益部】后星失明【苻坚以弟融为冀州牧将发祖于防上坚母茍氏以融少子比发三至防上其夕又窃如融所内外莫知是夜坚寝前殿太史言天市南门屏内丨妃丨丨丨左右阍寺不见后妃移动之象坚推问知之惊曰天道不远载记】德星夜聚【后汉陈仲弓从诸子造荀季和其夜丨丨聚明旦太史奏五百里内有贤人会异记】太白昼见【晋义熈元年至元熈元年丨丨丨丨经天凡七占曰太白经天人更主异姓兴时晋将禅于宋南史】四星聚觜参【元魏普太元年十月嵗星荧惑鎭星太白聚于觜参太史占曰当有王者兴后高欢兴齐北史】四星聚牛女【晋永嘉中嵗鎭星荧惑太白聚于牛女识者以为当兴王是嵗元帝登位本传】四星聚东井【晋义熈九年嵗鎭荧惑太白聚东井后宋武平关中南史纪】七曜会牵牛【太初丨丨丨于丨丨后汉天文志】荧惑守越分【元鼎中荧惑守南斗占曰丨丨所丨为乱贼丧兵守之冬其国絶祀南斗丨丨也汉天文志】荧惑守扬州【丨丨丨南斗经旬王导语陶回曰南斗丨丨分而荧惑守之吾当逊位以厌此谪回荅曰公以明德作相辅弼圣主当亲忠贞远邪佞而兴桓景造膝荧惑何由退舍导深愧之晋史】太白犯东井【符生时有奏丨丨丨丨丨东井秦之分也太白罚见必有兵起于京师生曰星入井者必将渴耳何所怪乎】荧惑入南斗【梁武帝纪中大通六年先是丨丨丨丨丨去而复还留止六旬上以谚曰丨丨丨丨丨天子下殿走乃跣足下殿以之及闻魏主西奔慙曰狄亦应天象耶本传】织女诣牵牛【桂阳成武丁有仙道忽谓其弟曰七月七日丨丨当渡河吾今已被召弟问何事渡河答曰暂丨丨丨世人至今云织女嫁牵牛也续齐谐记】太白窃侍儿【秦并六国丨丨星丨织女丨丨梁玉清衞承庄逃入衙城小仙洞四十六日不出天帝怒命五岳搜捕丨丨归位衞承庄逃焉玉清有子名子休玉清谪于北斗下常春其子配与河伯行雨子休每至小仙洞耻其母滛奔之所輙回驭不经故此地常少雨独异志】客星犯牛斗【详见天河类注】客星犯帝座【严光与光武有旧入谒帝与同宿半夜光足加帝腹明旦太史奏丨丨丨丨丨甚急帝笑曰朕故人严子陵也隠逸传】赤星坠营中【有星赤而芒角自东北西南流坠亮营中俄而亮卒蜀诸葛亮传】妖星见豫分【晋有丨丨丨于丨州之丨陈训曰今年西北大将当祖逖亦见星曰为我矣方平河北天欲杀我此天不祐国也俄卒晋祖逖传】虹流生少昊【少昊母曰女节有星如丨下丨意感而丨丨丨世纪】电绕孕黄帝【黄帝母见大丨丨北斗枢星感而有丨生丨丨同上】方朔为嵗星【前汉东丨丨楚人也后卖药五湖知其丨丨丨及其死也嵗星陨焉列仙传】李白应长庚【唐丨丨母梦长庚星而生白故名曰白字太白唐史】玑衡齐七政【舜在璿丨玉丨以丨丨丨书】星土辨九州【保章氏掌天星以志日月星辰之变动以观天下之迁辨其吉凶以丨丨丨丨丨之地所封之域皆有分星以观妖祥周礼】
　　诗集银砾【稀星防丨丨落月堕金环白乐天】白榆【天上何所有歴歴种丨丨选诗】月夜观星【团团素月浄翛翛夕景清谷泉惊暗石松风动夜声披衣出荆户蹑履歩山防欣睹明堂亮喜见泰阶平觜参犹可识牛女尚分明更移斗柄转夜久天河横徘徊不能寐参差几种情隋炀帝】观星有感【蜀郡灵槎转丰城宝劒新将军临北塞天子入西秦未作三台辅宁为五老臣今宵頴川曲谁识聚贤人李峤】
　　北极
　　事类天座【北辰一名天闗一名北极北极者紫宫丨丨也荆州星占】天枢【北极五星其纽星丨之丨也隋天文志】天极【北极五星一名丨丨一名北极列星图】宸极【丨丨居中则列宿齐其轨苏绰传】天帝【帝皇丨大丨北辰之中主总领丨地五丨羣臣公羊注】人君【大中之道在天为北辰在地为丨丨马融传】三主【北极第一星主月太子也第二星主日帝王也第丨星丨五星庶子也隋天文志】四辅【北极四星曰丨丨所以辅佐北极而出度授政也晋天文志】玑衡【丨丨北辰星后天文志注】杠毂【北极为天丨丨隋天文志】紫宫【北极五星钩陈十星皆在丨丨北极北宸最尊者也晋天文志】皇极【紫宫为丨丨之居后天文志注】太一之座【北极大星丨丨丨丨也隋天文志中宫天极星其一明者丨丨丨常居也前天文志】王者之居【北辰丨丨丨丨也后汉郎顗传】诗集转文昌【北极丨丨丨袁庆和诗】环众星【众星环北辰谢灵运】
　　北斗
　　事类帝车【斗为天车取乎运动之义也晋天文志北斗七星在太微之北是为丨丨天象列星图】君象【斗为人丨之丨号令之主晋天文志】玑衡【北斗七星运乎天中而临制四方以建四时而均五行也魁四星为璇丨杓三星为玉丨晋天文志】魁杓【丨一星曰天枢二曰璇三曰玑四曰权五曰玉衡六曰开阳七曰揺光一至四为魁五至七为丨同上】挹酒浆【维北有斗不可以丨丨丨毛诗】为喉舌【陛下之有尚书犹天之有北斗斗丨丨丨丨尚书亦陛下之喉舌后汉李固传】七政枢机【北斗七星辅一星在太微北丨丨之丨丨隂阳之元本也前律歴志】三辰纲纪【北斗天之丨丨丨丨也前天文志】外庭会府【斗枢谓之丨丨阳精之所布也斗魁谓之丨丨阳精之所复也唐天文志】龙角参首【北斗七星所谓璇玑玉衡以齐七政杓携丨丨魁枕丨丨史天官书】七星所主【魁一星主天二星主地三星主火四星主水五星主土六星主谷七星主金晋天文志】九州所属【贾公彦曰雍州属魁星冀州属枢兖州青州属玑星徐扬之州属权荆州属衡星梁州属开阳豫州属揺光星北斗星有七州有九但兖青徐扬并属二州故七星主丨丨也礼保章氏】
　　诗集临秦【北斗故丨丨杜甫】低昻【北斗忽丨丨傅休奕】
　　五星
　　事类同色【五星丨丨天下偃兵百姓宁昌春风秋雨冬寒夏暑史天官书五星丨丨天下偃兵百姓安宁歌舞以行不见灾害五谷蕃昌前天文志】循度【天下太平五星丨丨无有逆行同上】聚舍【五星皆从而丨于一丨其下之国可以义取天下史天官书】入房【五纬丨丨启姬王之肇迹隋天文志周王之兴五星聚房赤雀衔书止于王居畧论】司命【五星者五行之精五帝丨丨应天之号令为之节度李寻传】为使【天有五帝五星丨之丨隋天文志注】五佐【五星者天之丨丨为经纬见伏有时所过行嬴缩有度史记】五纬【夫五事感于中而五行之祥应于下丨丨之变彰于上唐律歴志】连珠【武帝元封七年邓平定太初歴五星如丨丨言七曜皆会聚应不差前天文志】贯珠【至德之世五星若丨丨易坤灵图】精降为火【凡五星赢缩失位其丨丨于地丨丨嵗星降为贵臣荧惑降为童儿歌謡嬉戏鎭星降为老人妇女太白降为壮夫处于林麓辰星降为妇人吉凶之应随其象晋天文志】国为得位【凡五星所出所行所直之辰其丨丨丨丨得位者嵗星有德荧惑有礼鎭星有福太白兵强辰星隂阳和同位】五星赢缩【丨丨早出为丨赢为客晚出为丨缩为主人丨丨丨丨必有天应前天文志】四时罚见【仁亏貎失逆春令伤木气罚见嵗星礼亏视失逆夏令伤火气罚见荧惑义亏言失逆秋令伤金气罚见太白知亏听失逆冬令伤水气罚见辰星四星皆失填星乃为之动前天文志】五星圜角【丨丨色白丨为丧旱赤圜为兵青圜为忧水黑圜为疾多死黄圜则吉赤丨犯我城黄角地之争白角哭泣之声青角兵忧黑角则水史天官书】五星分野【星经曰嵗星主泰山徐青兖荧惑主霍山扬荆交鎭星主嵩山豫州太白主华山凉雍益辰星主常山冀幽并后天文志注】五星主舍【嵗星主角亢氐房心尾箕荧惑主井鬼柳星张翼轸鎭星主东井太白主奎娄胃昴毕觜参辰星主斗牛女虚危室璧后天文志注】五星聚东井【汉元年冬十月丨丨丨丨丨注东井秦之分野五星所在其下当有圣人以义取天下高祖纪】五星聚尾箕【天宝九年丨丨丨于丨丨占曰有德则庆无德则殃唐天文志】四星聚者四【丨丨丨丨有丨汉平帝元始四年四星聚柳张后有王莽赤眉之乱而光武复兴晋懐永嘉六年四星聚牛女后有刘聪石勒之乱而元帝复兴汉献初平元年四星聚心又聚箕尾后有董卓乱黄巾黑山炽扰而魏武迎帝都许兖豫遂定建元二十二年四星聚二十五年魏文帝受禅义熈三年四星各一聚而宋有天下验异録】五星聚者三【丨丨丨丨有丨周汉以王齐以霸周将伐殷五星聚房齐桓将霸五星聚箕汉高入秦五星聚东井同上】五星在娄次【太祖干德五年丨丨如连珠丨降丨之丨初窦俨善推歩星歴周显德中与卢多逊杨徽之同在谏垣谓二公曰丁卯嵗五星当聚于奎奎主文明又在鲁分自此天下始太平公必见之老夫不与也至是果然玉壶清话】五星伏周分【景德四年司天监奏今年六月二十五日丨丨当聚周分臣推寻得五星自闰五月二十五日近太阳杜氏星经曰五星近太阳若丨而不见即臣逊于其君恐今夜五星皆伏眞宗御禁台之果伏不见大赦天下湘山野録】汉星聚非十月【崔浩集诸术士考校丨元以来五丨行度高允曰汉元年冬十月五星丨东井按星传金水二星当附日而行冬十月日旦在尾箕昏没于申南而东井方出于寅北二星何因背日而行是史官欲神其事不复推之于理后嵗余浩谓允曰先所论者本不经心及更考究果如君语以前三月丨东井丨丨丨也北史】
　　夀星　南极老人星
　　事类弧南【老人一星在丨丨一曰南极常以秋分之日见于丙春分之夕没于丁晋志】狼北【丨丨有大星曰南极老人星每见治安不见兵起常以秋分之时于南郊前天文志】临国【王者承天则老人星丨其丨孙氏瑞应图】在辰【自轸十二度至氐四度曰夀星之次于辰丨丨谓之执徐于律为南吕斗建在酉郡国志】梦拜夀星【臧谏议少尝丨其父召至中庭向空指曰此老人星也仰视果见黄明润大因望而丨既寤以丨丨出丙入丁乃改名丙字梦夀闲览】议飨夀星【王钦若言谨案礼记月令秋分日飨夀星于南郊唐开元敕有司置夀星坛以千秋节祭老人星及角亢七宿着之常式愿诏礼官检讨以闻礼院言按月令八月飨夀星于南郊注云夀星南极老人星也尔雅云夀星角亢也注云数起角亢列宿之长故云夀星今参详飨夀星及角亢七宿请用小祠礼例会要】
　　诗集结托【今宵南极外丨丨老人星杜甫】











　　古今合璧事类备要前集卷一
　　钦定四库全书
</div>
    <div class="pagination">
<a href="古今合璧事类备要.html">上一页</a><a href="古今合璧事类备要.html">1</a><span class="current-page">2</span><a href="古今合璧事类备要_page3.html">3</a><a href="古今合璧事类备要_page4.html">4</a><a href="古今合璧事类备要_page5.html">5</a><a href="古今合璧事类备要_page6.html">6</a><a href="古今合璧事类备要_page7.html">7</a><span>...</span><a href="古今合璧事类备要_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
