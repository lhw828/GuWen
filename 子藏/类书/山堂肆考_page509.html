<!DOCTYPE html>
<html>
<head>
    <meta charset="UTF-8">
    <title>山堂肆考 - 第 509 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 509 页/共 632 页</h1>
    <div class="content">　　陈止斋诗粹然金玉相承以翠羽仪
　　荼防花
　　格物总论荼防花藤身青茎多刺每一颖着三叶叶靣光緑背翠多缺刻青跗红蕚及开时变为白其香防而清种此花者用高架引之盘屈而上二三月间烂漫可观也又一种色黄似酒同时而开字本作荼防又加以酉字作酴醿云
　　烟条粉蕋
　　白居易诗烟条涂石緑粉蕋扑鹅黄根动彤云涌枝揺赤羽翔又刘彦冲诗十万青条寒挂两二千粉靣笑临风
　　妙质繁香
　　陈去非诗雨过无桃李唯余雪覆墙青天映妙质白日照繁香影动春防透花寒韵更长风流到尊酒犹得助诗狂
　　芝兰逊香
　　白乐天诗乍见疑回首遥观误断肠风朝舞飞燕雨夜泣萧娘桃李慙无语芝兰逊不香山榴何碎石竹苦寻常蕙惨偎栏避莲羞映浦藏怯教蕉叶颤妬得栁花狂岂可轻嘲咏应须惜此芳
　　金沙效颦
　　山谷次韵常恨金沙学颦时正可挥又古诗可怜标格真青絶説与金沙莫效颦按金沙花名王荆公荐进一二寒士位侍从初无意于大用公去位后遂叅政柄因作诗寄意云故作酴醿架金沙秪谩栽似矜顔色好飞度雪前开又云海棠开后数金沙髙架层层吐绛葩咫尺西城无力到不知谁赏魏家花
　　迎风
　　梁元帝诗倡女卷春裾迎风戱玉除
　　啼露
　　唐李峤诗晓啼珠露浑无力绣簇罗裙不着行若缀夀阳公主额六宫争肯学梅妆
　　酒宴宰相
　　唐制寒食宴宰相用酴醿酒
　　酒饮侍臣
　　唐召侍臣学士食樱桃饮酴醿酒竝用琉璃盘加以香酩
　　舞霓裳
　　山谷诗汉家娇额半涂黄肌骨浓薫贾女香日色渐迟风力细倚栏偷舞白霓裳
　　浸玉醅
　　东坡诗长忆故山寒食夜野荼防发暗香来分无素手簮罗髻且折霜浸玉醅
　　体薫山麝
　　杨诚斋和罗武冈荼防长句珍重荼防不浪开晚堆緑云防氷玉体薫山麝非一脐水洗银河费千斛
　　香泛流酥
　　张仲宗临江僊词莺唤屏山惊睡觉娇羞须索郎扶荼防斗帐罢薫炉翠穿珠落索香泛玉流酥　长记枕痕消醉色日髙犹倦妆梳一枝春痩想如初梦迷芳草路望断素鳞书
　　典刑在酒
　　韩持国诗平生为爱此香浓仰靣常迎落絮风只恐春归有余恨典刑元在酒杯中按酴醿酒名世以所开花顔色似之故取名焉
　　梦寐宜人
　　山谷观王主簿家荼防诗肌肤氷雪薫沉水百草千花莫比芳露浥何郎试汤饼日烘荀令注炉香风流彻骨成春酒梦寐宜人入枕嚢输与能诗王主簿瑶台影里坐胡床
　　国色天香
　　宋景文公诗无华真国色有韵自天香
　　檀心玉面
　　古诗防防檀心小盈盈玉面娇
　　辛夷花　【附棣棠花】
　　格物总论辛夷花木髙数尺叶似柿而长初出如笔正二月开花花落无子夏秋再着花而小紫苞红熖一名木笔一名侯桃离骚经所谓辛夷即此棣棠即棠棣也树似白杨世传其花反而后合诗小雅棠棣之华鄂不韡韡逸诗唐棣之花偏其反而即此芳情香思
　　白乐天灵隐寺辛夷花诗紫粉笔尖含火艳红胭脂染小莲花芳情香思知多少恼得山僧悔出家
　　清隂秀色
　　李卫公手植辛夷花诗昔年将出谷今日对辛夷倚树怜芳意攀条惜嵗滋清隂须暂憇秀色正堪思只待挥金日殷勤泛羽巵
　　韩员外家
　　唐元防之诗韩员外家好辛夷开时乞取两三枝折枝为赠君莫惜纵君不折风亦吹
　　李卫公庄
　　韩忠献公诗辛夷吐髙花卫公曽手植根洗今已非不改旧时色平泉几易主况乃刺史宅
　　词臣动毫
　　冯文度诗木笔花名映碧栏词臣相对动毫端晓来似惹松烟滑拟向春风咏牡丹
　　玉皇掷笔
　　欧阳炯诗含锋新吐嫩红芽势欲书空映早霞应是玉皇曾掷笔落来地上长成花
　　佛轮公带　【已下棣棠】
　　宋文景公诗潘赋幽芳在周诗荣蕚传佛轮千幅细公带万条圆
　　服僊盘
　　梅圣俞诗更衣入侍宫中贵韡韡芸黄殿后花鬬色长宜日光近生辉尤喜盖隂斜依稀服开风袂约畧僊盘裛露华不与艳桃偷结子漫天飞去作朝霞
　　石榴花
　　格物丛话榴花其始来自安石国故名曰石榴或曰安榴亦有来从新罗国者故又以海榴名之其花跗蕚皆真红色如小琴轸様花面开寸许瓣如拶丹须黄粟密叶修条盛夏花开闪烁可爱有千叶者有黄花者有红花白缘者有白花红缘者又有一种花员如寳珠名寳珠榴又有所谓山石榴者乃杜鹃花别名不可认为一类
　　祝融峯
　　酉阳杂俎衡山祝融峯下法华寺有石榴花春秋皆发
　　安石国
　　陆机与弟书张骞为汉使外国十八年得涂林安石榴故唐元稹诗何年安石国万里贡榴花迢河源道因依汉使槎酸辛犯葱岭憔悴涉龙沙緑叶裁烟翠红英动日华乍惊珠密缀终误绣帏奢琥珀供梳碎胭脂懒颊搽风翻一树火电转五云车浅深俱隐映前后各分葩
　　鲁女牕下
　　选诗鲁女东牕下海榴世所稀珊瑚映緑水未足比光辉清香随风发落日好鸟归愿为东南枝低举拂罗衣无由一攀折引领望金扉
　　王母庭前
　　宋王禹偁试御题千叶榴诗王母庭前亲见栽张骞偷得下天来谁家巧妇残针线一拶生红熨不开
　　奉宴瑶台
　　沈亚之诗曾在蓬壶伴众僊文章枝叶五云牋几时奉宴瑶台下何日移荣玉砌前染日栽霞假雨露凌寒向暖占风烟应笑强言河畔栁逢波随浪逐张骞
　　分根金谷
　　隋魏彦深诗分根金谷里移植广庭中新枝含浅緑晩蕚散轻红影入环阶水香随度隙风路逺无由寄徒念春闺空按分根金谷者石崇金谷园有榴名石崇榴也
　　蜡蒂缃丛
　　温飞卿诗海榴开似火先解报春风叶乱裁牋緑花宜挿髻红蜡珠鎻作蒂缃彩剪成丛郑驿多归思相期一笑同
　　丹葩朱实
　　应吉甫赋丹葩结秀朱实星垂夏侯湛赋接翠蕚于緑蒂冐红芽于丹须潘尼赋暮春告防朱夏戒初新茎擢润膏叶垂腴丹晖缀于朱房缃色防乎红须
　　子初成
　　韩退之诗五月榴花照眼明枝头时见子初成可怜此地无车马颠倒青苔落绛英
　　叶相对
　　陈无已和黄充实石榴花诗春去花随尽红榴暖始燃后时何所恨处独不祈怜叶叶自相对重重久更鲜流珠占暑雨改色淡朝烟着子专寒酒移根擅化权愧非无价手刻画竟难
　　绍安咏
　　孔六帖孔绍安仕隋髙祖受禅间徃来奔见之帝甚恱拜内史舍人时夏侯端亦尝为御史先归朝受秘书监绍安因应制咏石榴诗可惜庭中树移根逐汉臣祗为来时晩花开不及春
　　荆公题
　　王直方诗话王荆公作内相时翰苑中有石榴一丛枝叶甚茂但只发一花故荆公题云万緑丛中红一防动人春色不须多
　　葵花
　　格物丛话葵之种类颇繁取其可食名葵菜取其叶名蒲葵取其花可翫名蜀葵花有五色惟黄者叶尖小而多缺刻夏末开花又有花小叶圆名锦葵一名戎葵又有一种丛低者名钱葵
　　苗似瓠
　　尔雅蜀葵如木槿花又晋傅蜀葵赋云其苗似瓠既大而防鲜黄色耀目
　　色如牡丹
　　本草蜀葵有檀心色如牡丹姚黄蕋
　　卫足
　　左成十七年秋七月壬寅刖鲍牵仲尼曰鲍庄子之智不如葵葵犹能卫其足注云言鲍氏不能危行言逊以取刖足之祸也
　　倾心
　　刘原父诗曰白露清风催八月紫防红药共凄凉黄花冷淡无人看独自倾心向太阳又说文黄葵常倾叶向日不令照其根
　　宫女头冠
　　李涉诗此花莫遣俗人看新染鵞黄色未干好逐秋风天上去紫阳宫女要头冠
　　道家装束
　　薛能诗娇黄初绽欲题诗尽日含毫有所思记得玉人春病起道家装束厌禳时
　　丰条
　　陆机诗丰条并春盛落叶后秋衰庆彼晩凋福忘此孤生悲
　　嫩态
　　晏元献菩萨蛮词秋花最是黄花好天然嫩态迎秋早染得道家衣淡妆梳洗时　晩来清露滴一一金杯侧挿向緑云鬟便随王母僊
　　硫黄制杯
　　陈司封诗秋风似学金丹术戏把硫黄制酒杯
　　锦绣成林
　　韩忠献红葵诗炎天花欲尽锦绣独成杯不入当时眼其如向日心寳钗知见弃幽蝶或来寻谁许清风下芳醪对一斟
</div>
    <div class="pagination">
<a href="山堂肆考_page508.html">上一页</a><span>...</span><a href="山堂肆考_page504.html">504</a><a href="山堂肆考_page505.html">505</a><a href="山堂肆考_page506.html">506</a><a href="山堂肆考_page507.html">507</a><a href="山堂肆考_page508.html">508</a><span class="current-page">509</span><a href="山堂肆考_page510.html">510</a><a href="山堂肆考_page511.html">511</a><a href="山堂肆考_page512.html">512</a><a href="山堂肆考_page513.html">513</a><a href="山堂肆考_page514.html">514</a><span>...</span><a href="山堂肆考_page510.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
