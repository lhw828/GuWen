<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 632 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 632 页/共 736 页
  </h1>
  <div class="content">
   长孙览尤晓锺律位至泾州刺史。
    万宝尝父大通从梁将王琳归於齐後复谋还江南事泄伏诛繇是宝尝被配为乐户因而妙达钟律遍工八音造玉磬以献於齐。又尝与人方食论及声调时无乐器宝尝因取前食器及杂物以箸扣之品其高下宫商毕谐於丝竹大为时人所赏然历周洎隋俱不得调开皇初沛国公郑译等定乐初为黄锺调宝尝虽为伶人译等每召与议然言多不用後译乐成奏之帝召宝尝问其可否宝尝曰：此亡国之音岂陛下之所宜闻帝不悦宝尝因极言乐声哀怨淫放非雅正之音请以水尺为律以调乐器帝从之宝尝奉诏遂造诸乐器其声率下郑译调二律并撰乐谱六十四卷具论八音旋相为宫之法改弦移柱之制为八十四调一百四十四律变化终於一千八百声时人以。《周礼》有旋宫之义自汉魏以来知音者皆不能通见宝尝特创其事皆哂之至是试令为之应手成曲无所凝滞见者莫不嗟异，於是损益乐器不可胜纪其声音雅淡不为时人所好太常善声者多排毁之宝尝尝听太常所奏乐泫然而泣人问其故宝尝曰：乐声氵厉而哀天下不久相杀将尽时四海全盛闻其言者皆谓为不然大业之末其言卒验後无人赡遗竟饿而死及将死也。取其所著书而焚之曰：何用此为见者於火中探得数卷见行於世时论哀之宝尝死开皇之世郑译何妥卢贲苏夔萧吉并讨论坟籍撰著乐书皆为当时所用至於天然识乐不及宝尝远矣。安马驹曹妙达王长通郭全乐等能造曲为一时之妙多习郑声而宝尝所为皆归於雅此辈虽公议不附宝尝然皆心服谓以为神。
    曹妙达安马驹皆北齐人开皇初以艺游王公之门新声变曲倾动当世天子不能禁也。帝尝令妙达理郊庙乐成写倾杯行天之声郑译知钟律位至上柱国。
    王令言乐人也。好妙达音律大业末炀帝将幸江都令言之子尝从於户外弹胡琵琶作翻调安公子曲令言时卧室中闻之大惊蹶然而起曰：变变急呼其子曰：此曲兴自早晚其子对曰：顷来有之令言遂欷流涕谓其子曰：汝慎无从行帝必不反乎！问其故令言曰：此曲宫声往而不反夫宫者君也。吾所以知之。
    唐张文收善音律尝览萧吉乐谱以为未甚详悉乃取历代公革截竹为十二律吹之备尽旋宫之义太宗召文收於太常令与少卿祖孝孙参定雅乐太乐有右钟十二近代用其七馀有五钟俗号哑钟莫能通者文收吹律调之声皆响彻时人咸服其妙寻授协律郎总章中润州得玉磬以献文收扣其一曰：是音其岁闰月造者得月数当十三今阙其一於黄锺东九尺掘得焉下州求之如其言而得也。
    赵师字邪利天水人也。善琴贞观初独步上京尝云：吴声清婉。若长江广流绵绵徐逝有国士之风蜀声躁急。若击浪奔雷亦一时也。
    李嗣真为始平令皇太子贤使乐工於东宫新作宝庆之曲曲成而工者奏於太清观嗣真谓道士刘辅俨曰：此乐宫商不和君臣相阻之徵也。角徵失次父子不协之兆也。杀声既多哀调。又苦国家无事则太子受其咎也。居数月而贤废俨奏其事擢嗣真为太常丞使知五礼仪注嗣真私谓人曰：祸犹未巳上风柔缓日侵不亲庶务事无巨细决於中宫持权与人收之不易宗室虽众皆在散位居中制外其势不敌吾恐诸王藩翰皆为中宫所蹂践矣。且自隋以来乐府堂堂之曲（再言堂者是堂氏受命也。）。若中宫僭擅复归子孙则为受命矣。近日闾巷。又有侧堂堂挠堂堂之谣侧者不正之辞挠者不安之称吾见患难之作不复久矣。唐承周隋离乱之後乐悬散失独无徵音国性所阙知者莫敢闻达其事天后末嗣真为御史大夫尝密求之不得一旦秋爽闻パ声有应者在今弩营是当时英公宅。又数年无繇得之其後敬业举兵败天后潴其宫嗣真乃求得丧车一铎入而振之於东南隅果有应者遂掘之得石一裁为四具补乐悬之散阙今享宗庙郊天柱иね者乃嗣真所得者也。
    裴知古为太常令神龙元年正月则天享太庙知古谓万年令元行冲曰：金石谐和当有吉庆之事其在唐室子孙乎！其月中宗即位知古路逢乘马者闻其声切云：此人当坠马好事者随观之行未半里马惊坠殆死尝观人迎妇闻佩玉声曰：此妇人不利姑是日姑有疾其知音皆此类也。
    卫道弼近代言乐为最天下莫能以声欺者曹绍夔次之弼夔皆为太乐令享北郊监享御史有怒於夔欲以乐不和为之罪杂扣钟声使夔ウ名之无误繇是反款伏。又雒阳有僧房中磬日夜自鸣僧以为怪惧而成疾求术士百方禁之终不能已绍夔素与僧善来问疾僧具以告俄击斋钟磬复作声绍夔笑曰：明日可设盛馔当相为除之僧虽不信绍夔言冀其或效乃具馔以待绍夔食讫出怀中错炉声数处而去遂绝僧告问其所以绍夔云：此磬与钟律合故击彼此应僧大喜疾亦愈。
    姚り梁国公崇之侄孙妙於丝竹位至城父令。
    王维博学多艺人有得奏乐图不知其名维视之曰：霓裳第三叠第一拍也。好事者集乐工按之一无差忒咸服其精思官至尚书右丞。
    宋氵允善音律太常久亡徵调氵允考钟律得之。
    李勉罢相为太子太师善鼓琴好属诗妙知音律能自制琴。又巧思。
    卫次公为渭南尉次公善鼓琴京兆尹李齐运使其子交欢意次公诲之琴次公不许繇是终身未尝操弦位至淮南节度使。
    杜式方为太常寺主簿明练钟律有所考定深为卿高郢所赏。
    韩皋生知音律尝观弹琴至止息叹曰：妙哉！生之为是曲也。其当晋魏之际乎！其音主商商为秋声秋也。者天将摇落肃杀其岁之晏乎！又晋乘金运商金声此所以知魏之季而晋将代也。慢其商弦与宫同音是臣夺君之义也。所以知司马氏之将篡也。司马懿受魏明帝顾後嗣反有篡夺之心自诛曹爽逆节弥露王陵都督扬州谋立荆王彪母丘俭王钦诸葛诞前後相继为扬州都督咸有兴复魏室之谋皆为懿父子所杀叔夜以扬州故广陵之地彼四人者皆魏室文武大臣咸败於广陵散言魏氏散亡自广陵始也。止息者晋虽暴兴终止息此也。其哀愤躁蹙疾痛迫胁之音尽在，於是矣。永嘉之乱其应乎！叔夜撰此将贻後代之知者。且避晋魏之祸所以之神鬼也。皋之於音可谓至矣。位至左仆射东都留守。
    崔令卿为太常丞文帝欲造韶乐曲召令卿对令卿指陈根本兼言声音之道帝叹异久之迁太仆卿令卿善吹律尽批其管使如箫焉以吹之谐於金石丝竹之音自近代通於声律者无与令卿为比朝霞文宗朝以善吹笛进文宗为新声雅乐朝霞能承意变声颇符帝旨为教坊副使。
    李可及咸通中伶官善音律尤能转喉为新声音辞曲折听者忘倦京师屠酤少年效之谓之拍弹时同昌公主除丧懿宗与郭淑妃悼念不已可及为作歌百年舞曲舞人皆盛饰珠翠仍画鱼龙地衣以列之曲终乐阕珠翠覆地词语凄恻闻者流涕。又尝於安国寺作菩萨蛮舞帝益怜之。
    周王仁裕初仕晋为司封郎中仁裕为文之外亦晓音律天福五年八月戊申宴群臣於永福殿乐奏黄锺仁裕曰：音不纯肃声不和振其将有争者乎！或问之曰：奚以知其然对曰：夫乐有天地辰宿有轨数形色有阴阳逆顺有离合隐见天数五地数六六五相合十一月而生黄锺黄锺者同律之主五音之元宫也。子寅卯巳未酉戌谓之羽子寅辰午未酉亥谓之宫子丑卯巳未申戌谓之角子卯辰巳未酉戌谓之商四者靡靡成章峻而。且厉郑卫之音此之谓也。虽高有所忽微中有所阙漏与夫推历生律以律合吕九六之偶旋相为宫三正生天地之美七宗固阴阳之序者於其通人神宣岁功生成轨仪之德纪协长大之算则精粗异矣。在乎！审治乱察盛衰原性情应形兆则殊途而同归也。三正者一为天二为地三为人七宗者黄锺为宫太簇为商姑洗为角林锺为徵南吕为羽应锺为变宫蕤宾为变徵角为木商为金宫为土变徵为日变宫为月徵为火羽为水龙角元龟天豕井候主乎！角平亢河鼓娄聚舆鬼主乎！商天根须女庖俎乌喙主乎！宫辰马阴虚旄头天都主乎！变徵大火丘封天高乌抟主乎！变宫龙尾元室四兵天倡主乎！徵天津东璧参代复车主乎！羽角之数六十有四商之数七十有二宫之数八十有一变徵之数五十有六变宫之数四十有二徵之数五十有四羽之数四十有八极商之数九十阳之数一百二十有八阴之数一百一十有二五音之数毕矣。神无形而有化处乎！声数之间故昭之以音合之以音以定主以求象触於耳而彻於心繇是而知也。夫何疑哉！
    王朴为枢密使朴多所该综至如星纬声律莫不毕殚其妙所撰大周钦天历及律准并行於世。
    ●卷八百五十八
    ○总录部　医术
    周官有医师之职掌医之政令聚毒以供其事稽劳而制其食盖以十全者为上矣。《传》曰：医不三世不服其药。又曰：三折肱知为良医诚以其继志肄业传习精练除疾蠲疴功效显著之谓也。自俞扁和缓擅名於前代汉魏而下高手继出其操术之妙亦几於神简策所纪烂然可觌。若乃审四时之候究六疠之本调五味五五药之品视五气五声五色之状两之以九窍之变参之以九脏之动则人之死生系焉在执艺之工为难能矣。
    医缓秦人也。晋景公疾病求医於秦秦伯使医缓为之（缓医名为犹治也。）未至公梦病为二竖子曰：彼良医也。惧伤我焉逃之其一曰居肓之上膏之下。若我何（肓鬲也。心为下膏）医至曰：疾不可为也。在肓之上膏之下攻之不可达之不及药不至焉不可为也。（达针也。）公曰：良医也。厚为之礼而归之。
    医和秦人也。晋平公有疾求医於秦秦伯使医和视之曰：疾不可为也。是谓近女室疾如蛊（蛊惑也。）非鬼非食惑以丧志（惑女色而失志）良臣将死天命不（良臣不规救君过故将死而不为天所）公曰：女不可近乎！对曰：节之先王之乐所以节百事也。故有五节（五声之节）迟速本末以相及中声以降五降之後不容弹矣。（此谓先王之乐得中声声成五降而息也。降罢退也。），於是有烦手淫声忄舀堙心耳乃忘平和君子弗听也。（五降而不息则杂物并奏所以成郑卫之声）物亦如之（言百事皆如乐不可失节）至於烦乃舍也。巳无则生疾（烦不舍则生疾）君子之近琴瑟以仪节也。非以忄舀心也。（为心之节仪使动不过度）天有六气（谓阴阳风雨晦明也。）降生五味（谓金味辛木味酸水味咸火味苦土味甘皆繇阴阳风雨而生）发为五色（辛色白酸色青咸色黑苦色赤甘色黄发见也。）徵为五声（白声商青声角黑声羽赤声徵黄声宫徵也。）淫生六疾（淫过也。滋味声色所以养人然过则生害）六气曰：阴阳风雨晦明也。分为四时序为五节（六气之化分而序之则成四时得五行之节）过则为（古灾字）阴淫寒疾（寒过则为冷）阳淫热疾（热过则喘渴）风氵末疾（末四肢也。风缓急）雨淫腹疾（雨湿之气为泄注）晦淫惑疾（晦夜也。为宴寝过节则心惑乱）明淫心疾（明尽也。思虑烦多心劳生疾）女阳物而晦时淫则生内热惑蛊之疾（女尝随男故言阳物家道尝在夜故言晦时）今君不节不时能无及此乎！出告赵孟赵孟曰：谁当良臣对曰：主是谓矣。主相晋国於今八年晋国无乱诸侯无阙可谓良矣。和闻之国之大臣荣其宠禄任其大节有祸兴而无改焉（改改行以救）必受其咎今君至於淫以生疾将不能图恤社稷祸孰大焉主不能御吾是以云：也。（云：主将死）赵孟曰：何谓蛊对曰：淫溺惑乱之所生（淫溺没於嗜欲）於文皿虫为蛊（文字皿器也。器受虫为害者为蛊）之飞亦为蛊（久积则变为飞虫名曰：蛊）在。《周易》女惑男风落山谓之蛊ⅶⅳ（巽下艮上蛊巽为长女为风艮为少男为山少男而说长女非匹故惑山木得风而落）皆同物也。（物犹类也。）赵孟曰：良医也。乃厚礼而归之文挚宋医也。齐王疾（齐王忄王宣王之子鲜也。一曰善卧也。）使人之宋迎文挚文挚视王之疾谓太子曰：王之疾必可巳也。（巳犹愈也。）。虽然王疾不可治怒王则挚必死（怒读强弩之弩也。）太子顿首强请曰：苟已王之疾臣与臣之母（幸哀也。）以死争之於王王必幸臣之母愿先生之勿缓也。文挚曰：诺请以死为王（为治也。）与太子期而将往不当者三（三不如期也。）齐王固已怒矣。文挚至不解屦登床履王衣问王之疾王怒而不与言（故不解屦以履王衣欲令王怒也。王怒果甚不与文挚言之也。）文挚因出固辞而重怒王叱起疾乃遂己（巳徐愈也。）王大怒不说将生烹文挚太子与王后急争之而不能得果以鼎生烹文挚爨之三日三夜其颜色不变（变毁也。）文挚曰：诚欲杀我则胡不覆之以绝阴阳之气王使覆之文挚乃死。
    赵扁鹊渤海郡郑人（郑当为莫阝今莫州县）姓秦氏名越人少时为人舍长舍客长桑君过扁鹊独奇之尝谨遇之长桑君亦知扁鹊非常人也。出入十馀年乃呼扁鹊私坐间与语曰：我有禁方年老欲传与公，公母泄扁鹊曰：敬诺乃出其怀中药与扁鹊饮是以上池之水（上池水谓水未至地盖承取露及竹木上取之以和药服之三十日当见鬼物）三十日当知物矣。乃悉取其禁方书尽与扁鹊忽然不见殆非人也。扁鹊以其言饮药三十日视见垣一方人以此视病尽见五藏症结特以诊脉为名尔为医或在齐或在赵在赵者名扁鹊当晋昭公时赵简子为大夫专国事简子疾五日不知人大夫皆惧，於是召扁鹊扁鹊入视病出董安于问扁鹊扁鹊曰：血脉治也。而何怪昔秦穆公尝如此七日而寤寤之日告公孙友与子舆曰：我之帝所甚乐吾所以久者有所学也。帝告我晋国。且大乱五世不安其後将霸未老而死霸者之子。且令而国（而汝也。）男女无别公孙支书而藏之秦策，於是出夫献公之乱文公之霸而襄公败秦师於ゾ而归纵氵此子之所闻今主公之病与之同不出三日必间间必有言也。居三日半简子寤语诸大夫曰：我之帝所甚乐与百神游於钧天广乐九奏万舞不类三代之乐其声动心有一熊欲援我帝命我射之中熊熊死。又有罴来我。又射之中罴罴死帝甚喜赐我二笥皆有副吾见儿在帝侧帝属我一翟犬曰：及而子之壮也。以赐之帝告我晋国。且世衰七世而亡嬴姓将大败周人於范魁之西而亦不能有也。董安于受言书而藏之以扁鹊言告简子简子赐扁鹊田四万亩後扁鹊过虢虢太子死扁鹊至虢宫门下问中庶子喜方者曰：太子何病国中治禳过於众事中庶子曰：太子病血气不时交错而不得泄暴发於外则为中害精神不能止邪气邪气畜积而不得泄是以阳缓而阴急故暴蹶而死扁鹊曰：其死何如时曰：鸡鸣至今曰：收乎！曰：未也。（收谓棺敛）其死未能半日也。言臣齐渤海秦越人也。家在於郑未尝得望精光侍谒於前也。闻太子不幸而死臣能生之中庶子曰：先生得无诞之乎！何以言太子可生也。臣闻上古之时医有俞跗治病不以汤液醴洒石桥引按杌毒熨一拨见病之应因五藏之输乃割皮解肌诀脉结筋搦髓脑揲荒幕湔浣肠胃漱涤五藏练精易形先生之方能。若是乎！则太子可生也。不能。若是而欲生之曾不可以告咳婴之儿终日扁鹊仰天叹曰：夫子之为方也。若以管窥天以郄视文越人之为方也。不待切脉望色听声写形言病之所在闻病之阳论得其阴闻病之阴论得其阳病应见於大表不出千里决者至众不可屈指也。子以吾言为不诚试入诊太子当闻其耳鸣而鼻张循其两股以至於阴当尚温也。中庶子闻扁鹊言目眩然而不寅舌挢然而不下乃以扁鹊言入报虢君虢君闻之大惊出见扁鹊於中阙曰：窃闻高义之日久矣。然未尝得拜谒於前也。先生过小国幸而举之遍国寡臣幸甚有先生则活无先生则弃捐填沟壑长终而不得反言未卒因嘘唏服臆魂精泄横流涕长淋（一云：言未卒因涕泣交流嘘唏不能自止）忽忽承夹悲不能自止容貌变更扁鹊曰：若太子病所谓尸蹶者也。夫以阳入阴中动胃纟缘中经维络（维一作结）别下於三焦膀胱是以阳脉下遂（作队）阴脉上争会气闭而不通阴阳内行下内鼓而不起上外绝而不为使上有绝阳之络下有破阴之细破阴绝阳之色已废（一作发）脉乱故形静如死状太子未死也。夫以阳入阴支兰藏者生以阴入阳支兰藏者死凡此数事皆五藏蹶中之时暴作也。良工取之拙者疑殆扁鹊乃使弟子子阳厉针砥石以取外三阳五会有间太子苏乃使子豹为五分之熨以八减之齐和煮之以更熨两胁下太子起坐更阴阳但服汤二旬而复故故天下尽以扁鹊为能生死人扁鹊曰：越人非能使之起尔（虢自晋献公时灭至是二十馀年矣。盖传误也。）扁鹊过齐齐桓侯客之入朝见曰：君有疾在腠理不治将深桓侯曰：寡人无疾扁鹊出桓侯谓左右曰：医之好利也。欲以不疾者为功後五日扁鹊复见曰：君有疾在血脉不治恐深桓侯曰：寡人无疾扁鹊出桓侯不悦後五日扁鹊复见曰：君有疾在肠胃间不治将深桓侯不应扁鹊出桓侯不悦後五日扁鹊复见望见桓侯而退走桓侯使人问其故扁鹊曰：疾之居腠理也。汤熨之所及也。在血脉针石之所及也。其在肠胃酒醪之所及也。在骨髓虽司命无奈之何今在骨髓臣是以无请也。後五日桓侯体病使人召扁鹊扁鹊已逃去桓侯遂死（是时齐无桓侯即日和之子桓公也。）扁鹊名闻天下过邯郸闻贵妇人即为带下医过雒阳闻周人爱老人即为耳目Φ医来入咸阳闻秦人爱小儿即为小儿医随俗为变秦太医令李醯自知伎不如扁鹊也。使人刺杀之至今天下言脉者繇扁鹊也。
    汉太仓公者为齐国太仓长姓淳于氏名意少而喜医方术高后八年更受师同郡元里公乘阳庆庆年七十馀无子时使意尽去其故方更悉以禁方与之传黄帝扁鹊之脉书五色诊病知人死生决嫌疑定可治及药论甚精时受之三年为人治病决死生多验然左右行游诸侯不以家为家，或不为人治病病家多怨之者文帝诏召问所为治病死生验者几何人主名为谁意对曰：自意少时喜医药方试之多不验者至高后八年得见师临元里公乘阳庆庆年七十馀意得见事之谓意曰：尽去而方书非是也。庆有古先道遗传黄帝扁鹊之脉书五色诊病知人生死决嫌疑定可治及药论书甚精我家给富心爱公欲尽以我禁方书悉教意年二十六於公臣意即曰：幸甚非意之所敢望也。臣意即避席再拜谒受其脉书上下经五色诊奇咳术揆度阴阳外变药论石神接阴阳禁书受读解验之可一年所明岁即验之有验然尚未精也。要事之三年所即当已为人治诊病决死生有验精良今庆已死十年所臣意年尽三年年三十九岁也。齐侍御史成自言病头痛臣意诊其脉告曰：君病恶不可言也。即出独告成弟昌曰：此病疽也。内发於肠胃之间後五日当壅肿後八日呕脓死成之病得之饮酒。且内成即如期死所以知成之病者臣意切其脉得肝气浊（一作黾）而静（一作清）此内关之病也。脉法曰：脉长而弦不得代四时者其病主在於肝和即经主病也。代则络脉有过经主病和者其病得之筋髓里其代绝而脉贯者病得之酒。且内所以知其後五日而雍肿八日呕脓死者切其脉时少阳初代代者经病病去过人人则去络脉主病当其时少阳初关一分故中热而脓未发也。及五分则至少阳之界及八（一作分下章曰：肝与心相去五分。故曰：五日尽也。）日则呕脓死故上二分而脓发五界而雍肿尽泄而死热上则熏阳明烂流络流络动则脉结发脉结发则烂解故络交热气已上行至头而动故头痛齐王中子诸婴儿小子病召臣意诊切其脉告之曰：气鬲病使人烦懑食不下时呕沫病得之少忧数忄乞食饮臣意即为之作下气汤以饮之一日气下二日能食三日即病愈所以知小子之病者诊其脉心气也。浊（一作黾。又作极）躁而经也。此络阳病也。脉法曰：脉来数病去难而不一者病主在心周身热脉盛者为重阳重阳者心主（荡也。谓病荡心者犹刺其心）故烦懑食不下则络脉有过络脉有过则血上出血上出者死此悲心所生也。病得之忧也。齐郎中令循病众医皆以为蹶入中而刺之臣意诊之曰：涌疝也。令人不得前後溲循曰：不得前後溲三日矣。臣意饮以火齐汤一饮得前溲再饮大溲三饮而病愈病得之内所以知循病者切其脉时右口气急（右一作。又）脉无五藏气右口脉大而数数者中下热而涌左为下右为上皆无五藏应。故曰：涌疝中热故溺赤也。齐中御府长信病臣意入诊其脉告曰：热病气也。然暑汗脉少衰不死曰：此病得之当浴流水而寒甚已则热信曰：唯然往冬时为王使於楚至莒县阳周水而莒桥梁颇坏信则系车辕未欲渡也。马惊即坠信身入水中几死吏即来救信出之水中衣尽濡有间而身寒已热如火至今不可以见寒臣意即为之液火齐汤遂热一饮汗尽再饮热去三饮病已即使服药出入二十日身无病者所以知信之病者切其脉时并阴脉法曰：热病阴阳交者死切之不交并阴并阴者服顺清而愈其热虽未尽犹活也。肾气有时间浊（浊一作黾）在太阴脉口而希是水气也。肾固主水故以此知之失治一时即转为寒热齐王太后病召臣意入诊脉曰：风瘅客脬难於大小溲溺赤臣意饮以火齐汤一饮即前後溲再饮病已溺如故病得之流汗出氵修氵修者去衣而汗也。所以知齐王太后病者臣意诊其脉切其太阴之口滋然风气也。脉法曰：沉之而大坚浮之而大絮者病生在肾肾切之而相反也。脉大而躁躁大者膀胱气也。躁者中有热而溺赤齐章武里曹山跗病臣意诊其脉曰：肺消瘅也。加以寒热即告其人曰：死不治其供养此不当医治法曰：後三日而当狂妄起行欲後五日死即如期死山跗病得之盛怒而以接内所以知山跗之病者臣意切其脉肺气热也。脉法曰：不平不鼓形弊此五藏高之远数以经病也。故切之时不平而代不平者血不居其处代者时参击并至乍躁乍大也。此两络脉绝故死不治所以加寒热者言其人尸夺尸夺者形弊形弊者不当关炙钅石及饮毒药也。臣意未往诊时齐太医先诊山跗病炙其足少阳脉口而饮之半夏丸病者即泄注腹中虚。又灸其少阴脉是坏肝刚绝深如是重损病者气以故加寒热所以後三日而当狂者肝一络连属结绝乳下阳明故络绝开阳明脉伤即当狂走後五日死者肝与心相去五分。故曰：五日尽即死矣。齐中尉潘满如病小一作散腹痛臣意诊其脉曰：遗积瘕也。臣意即谓齐大仆臣饶内史臣繇曰：中尉不复自止於内则三十日死後二十馀日溲血死病得之酒。且内所以知潘满如病者臣意切其脉深小弱其卒然合（一云未然合）合也。是脾气也。右脉口气至小见瘕气也。以此相承故三十日死三阴俱抟者如法不俱抟者决在急期一抟一代者近也。故其三阴抟溲血如前止（前一作勤也。）阳虚侯相赵章病召臣意众医皆以为寒中臣意诊其脉曰：&lt;辶同&gt;风（言动彻入四支）&lt;辶同&gt;风者饮食下嗌（谓喉下也。）而取出不留法曰：五日死而後十日乃死病得之酒所以知赵章之病者臣意切其脉脉来滑是内风饮食下嗌而取出不留者法五日死皆为前分界法後十日乃死所以过期者其人嗜粥故中藏实中藏实故过期师言曰：安者过期不安者不及期济北王病召臣意诊其脉曰：风蹶胸满即为药酒尽三石病已得之汗出伏地所以知济北王病者臣意切其脉时风气也。心脉浊（一作黾）病法过入其阳阳气尽而阴气入阴气入张则寒气上而热气下故胸满汗出伏地者切其脉气阴阴气者病必入中出及氵水也。齐北宫司空命妇出於病（妇一作奴奴盖女奴也。）众医皆以为风入中病主在肺（肺一作肝）刺其足少阳脉臣意诊其脉曰：病气疝客於膀胱难於前後溲而溺赤病见寒气则遗溺使人腹肿出於病得之欲溺不得因以接内所以知出於病者切其脉大而实其来难是蹶阴之动也。脉来难者疝气之客於膀胱也。腹之所以肿者言蹶阴之络结小腹也。蹶阴有过则脉结动动则腹肿臣意即灸其足蹶阴之脉左右各一所即不遗溺而溲清小腹痛止即更为火齐汤以饮之三日而疝气散即愈故济北王阿母（一作齐阿王母）自言足热而懑臣意告曰：热蹶也。即刺其足心各三所案之无出血病旋已病得之饮酒大醉济北王召臣意诊脉诸女子侍者至女子竖竖无病臣意告永巷长曰：竖伤脾不可劳法当春呕血死臣意言王曰：才人女子竖何能王曰：是好为方多伎能为所是案法新（所一作取）往年市之民所四百七十万曹偶四人（臣钦。若曰：。《史记》索隐曹偶犹等辈也。）王曰：得母有病乎！臣意对曰：竖病重在死法中王召视之其颜色不变以为不然不卖诸侯所至春竖奉剑从王之厕王去竖後王令人召即仆於厕呕血死病得之流汗流汗者同法病内重毛而色泽脉不衰此亦关内之病也。齐中大夫病龋齿臣意执其左太阳明脉即为苦参汤日漱三升出入五六日病已得之风及卧问曰：食而不漱川王美人怀子而不乳来召臣意臣意往饮以莨砀药一撮以酒饮之旋乳臣意复诊其脉而脉躁躁者有馀病即饮以消石一齐出血血如豆比五六枚齐丞相舍人奴从朝入宫臣意见之食於闺门外望其色有病气臣意即告宦者平平好为脉学臣意所臣意即示之舍人奴病告之曰：此伤脾气也。当至春鬲塞不通不能食饮法至夏泄血死宦者平即往告相曰：君之舍人奴有病病重死期有日相君曰：卿何以知之曰：君朝时入宫君之舍人奴尽食闺门外平与仓公立即示平曰：病如是者死相即召舍人奴而谓之曰：公奴有病乎！舍人曰：奴无病身无痛者至春果病至四月泄血死所以知奴病者脾气周乘五藏伤部而交故伤脾之色也。望之杀然黄察之如死青之兹众医不知以为大虫不知伤脾所以至春死病者胃气黄者土气也。土不胜木故至春死所以至夏死者脉法曰：病重而脉顺清者曰：内关内关之病人不知其所痛心急然无苦。若加以一病死中春一愈顺及一时其所以四月死者诊其人时愈顺愈顺者人尚肥也。奴之病得之流汗数出炙於火而以出见大风也。川王病召臣意诊脉曰：蹶上为重头痛身热使人烦懑臣意即以寒水拊其头刺足阳明脉脉左右各三所病旋巳病得之沐未乾而卧诊如前所以蹶头热至肩齐王黄姬兄黄长卿家有酒召客召臣意诸客坐未上食臣意望见王后弟宋建告曰：君有病往四五日君要胁痛不可亻免仰（要与腰同）。又不得小溲不亟治病即入濡肾及其末舍五藏急治之病方今客肾濡此所谓肾Φ也。宋建曰：然建故有要脊痛往四五日天雨黄氏诸倩（倩者胥也。东齐之间胥谓之倩言可假倩也。）见建家京下有方石（京仓廪之属也。）即弄之建亦欲效之效之不能起即复置之暮要脊痛不得溺至今不愈建病得之好持重所以知建病者臣意见其色太阳色乾肾部上及界要以下者枯四分所故以往四五日知其发也。臣意即为柔汤使服之十八日所而病愈济北王侍者韩女病要背痛寒热众医皆以为寒热也。臣意诊脉曰：内寒月事不下也。即窜以药旋下病已病得之欲男子而不可得也。所以知韩女之病者诊其脉时切之肾病也。啬而不属啬而不属者其来难坚。故曰：月不下肝脉弦出左口。故曰：欲男子不可得也。临淄汜里女子薄吾病甚众医以为寒热笃当死不治臣意诊其脉曰：蛲瘕蛲瘕为病腹太上肤黄粗循之戚戚然臣意饮以芫华一撮即出蛲可数升病已三十日如故病蛲得之於寒湿气宛笃不发化为虫臣意所以知薄吾病者切其脉循其尺其尺索刺粗而毛美奉（奉一作奏。又作拳）是虫气也。其色泽者中藏无邪气及重病齐淳于司马病臣意切其脉告曰：当病&lt;辶同&gt;风&lt;辶同&gt;风之状饮食下嗌取後之（如厕）病得之饱食而疾走淳于司马曰：我之王家食马肝食饱甚见酒来即走去疾驱至舍即泄数十出臣意告曰：为火齐米汁饮之七八日病已所以知之者诊其脉时切之尽如法其病顺故不死齐中郎破石病臣意诊其脉告曰：肺伤不治当後十日丁亥溲血死即後十日溲血而死破石之病得之坠马僵石上所以知破石之病者切其脉得肺阴气其来散数道至而不一也。色。又乘之所以知其坠马者切之得番阴脉入虚里乘肺脉肺脉散故色变也。乘之所以不中期死者师言曰：病者安即过期不安则不及期其人嗜黍黍主肺故过期所以溲血者诊脉法曰：病喜养阴处者顺死喜养阳处者逆死其人喜自静不躁。又久安坐伏几而寐故血下泄齐王侍医遂病自练五石服之臣意往过之遂谓意曰：不肖有病幸诊遂也。臣意即诊之告曰：公病中热论曰：中热不溲者不可服五石石之为药精悍公服之不得数溲亟勿服色将发臃遂曰：扁鹊曰：阴石以治阴病阳石以治阳病夫药石者有阴阳水火之齐故中热即为阴石柔齐治之中寒即为阳石刚齐治之臣意曰：公所论远矣。扁鹊虽言。若是然必审诊起度量立规矩称权衡合色脉表里有馀不足顺逆之法参其人动静与息相应乃可以论论曰：阳疾处内阴形应外者不加悍药及钅石夫悍药入中则邪气辟矣。而宛气愈深诊法曰：二阴应外一阳接内者不可以刚药刚药入则动阳阴病益衰阳病益著邪气流行为重困於愈忿发为疽意告後百馀日果为疽发乳上入缺盆死此为论之大体也。必有经纪拙工有一不习文理阴阳失矣。齐王故谓阳虚侯时病甚（齐悼惠王子也。名将卢以文帝十六年为齐王）众医皆以为蹶臣意诊脉以为Φ根在右胁下大如覆杯令人喘逆气不能食臣意即以火齐粥。且饮六日气下即令更服丸合一作占药出入六日病已病得之内诊之时不能识其经解大识其病所在臣意尝诊安阳武都里成开方开方自言以为不病臣意谓之病苦沓风三岁四支不能自用使人（一作脊）即死今闻其四支不能用而未死也。病得之数饮酒以见大风气所以知开方病者诊之其脉法奇咳言曰：藏气相反者死切之得肾反肺（二反字一作及字）法曰：三岁死也。安陵阪里公乘项处病臣意诊脉曰：牡疝牡疝在鬲下上连肺病得之内臣意谓之慎毋为劳力事为劳力者则必呕血死处後蹴リ要蹶寒汗出多即呕血臣意复诊之曰：当旦日日夕死即死病得之内所以知项处病者切其脉得番阳番阳入虚里处旦日死一番一络者（络一作结）牡疝也。臣意曰：他所诊期决死生及所治已病众多久颇忘之不能尽识不敢以对问臣意所诊治病病名多同而诊异或死，或不死何也。对曰：病名多相类不可知故古圣人为之脉法以起度量立规矩县权衡按绳墨调阴阳别人之脉各名之与天地相应参合於人故乃别百病以异之有数者皆异之无数者同之然脉法不可胜验诊病人以度异之乃可别同名命病主在所居今臣意所诊者皆有诊籍所以别之者臣意所受师方成师死以故表籍所诊期决死生观所失得者合脉法以故至今知之问臣意曰：所期病死生，或不应期何故对曰：此皆饮食喜怒不节，或不当饮药，或不当针炙以故不中期死也。问臣意意方能知病死生论药用所宜诸侯王大臣有尝问臣意者不及文王病时（齐文王也。以文帝十五年卒）不求意诊治何故对曰：赵王胶西王济南王吴王皆使人来召臣意臣意不敢往文王病时臣意家贫欲为人治病诚恐吏以除拘臣意也。（时诸侯得自拜除吏）故移名数左右不修家生出行游国中问善为方数者事之久矣。见事数师悉受其要事尽其方书意及解论之身居阳虚侯国因事侯侯入朝臣意从之长安以故得诊安陆项处等病也。问臣意知文王所以得病不起之状臣意曰：不见文王病然窃闻文王病喘头痛目不明臣意心论之以为非病也。为肥而蓄精身体不得摇骨肉不相任故喘不当医治脉法曰：年二十脉气当趋年三十当疾步四十当安坐年五十当安卧年六十以上气当大董文王年未满二十方脉气之趋也。而徐之不应天道四时後闻医炙之即笃此论病之过也。臣意论之以为神气争而邪气入非年少所能复之也。以故死所谓气者当调饮食择宴日车步广志以筋骨肉血脉以氵鸟气故年二十是谓易贸（一作贺。又作质）法不当砭炙砭炙至气逐问臣意师庆安受之闻於齐诸侯不对曰：不知庆所师受庆家富善为医不肯为人治病当以此故不闻庆。又告臣意曰：慎母令我子孙知。若学我方也。问臣意师庆何见於意而爱意欲悉教意方对曰：臣意不闻师庆为方善也。意所以知庆者意少时好诸方事臣意试其方皆验精良臣意闻川唐里公孙光善为古传方臣意即往谒之得见事之受方化阴阳及传语法臣意悉受书之臣意欲尽受他精方公孙光曰：吾方尽矣。不为爱公所吾身已衰无所复事之是吾年少所受妙方今悉与公母以教人臣意曰：得见事待公前悉得禁方幸甚意死不敢妄传人居有间公孙光间处臣意深论方见言百世为之精也。师光喜曰：公必为国手吾有所善者皆疏同产处临善为方吾不。若其方甚奇非世之所闻也。吾年中时尝欲受其方杨中倩不肯曰：若非其人也。胥与公往见之（言须也。）当知公喜方也。其人亦老矣。其家给富时者未往会庆子男殷来献马因师光奏马王所意以故得与殷善光。又属意於殷曰：意好数公必谨遇之其人圣儒即为书以意属杨庆以故知庆臣意事庆谨以故爱意也。问臣意曰：吏民尝有事学意方及毕尽得意不何县里人对曰：临人宋邑（一作黾）邑学臣意教以五诊岁馀济北王遣太医高期王禹（一作龋）学臣意教以经脉高下及奇络结当论俞所居及气当上下出入邪正逆顺以宜钅石定砭炙亦处岁馀川王时遣太仓马长冯信正方臣意胥犹教以按法逆顺论药法定五味及和齐汤法高永侯家丞杜信喜脉来学臣意教以上下经脉五诊二岁馀临召里唐安来学臣意教以五诊上下经脉奇嗽四时应阴阳重未成除为齐王侍医问臣意诊病决死生能全无失乎！臣意对曰：意治病人必先切其脉乃治之败逆者不可治其顺者乃治之心不精脉所期死生视可治时时失之臣意不能全也。
    周仁其先任城人以医见为太子舍人积功迁至大中大夫。
    楼护字君卿齐人父世医护少随父为医长安出入贵戚家护诵医经本草方术数十万言长者咸爱重之後为广汉太守王莽前辉光卒。
    後汉涪翁不知何出常渔钓於涪水因号涪翁乞食人间见有疾者时下针石取应时而效乃著针经诊脉法传於世弟子程高寻求积年翁乃授之高亦隐迹不仕。
    郭玉少师事程高学方诊六徵之技阴阳不测之术和见於天子帝时为太医丞多有效应帝奇之仍试令嬖臣美手腕者与女子杂处帷中使玉各诊一手问所疾苦玉曰：左阳右阴脉有男女状。若异人臣疑其故帝叹息称善玉仁爱不矜虽贫贱厮养必尽其心力而医疗贵人时，或不愈帝乃令贵人羸服变处一针即差召玉诘问其状对曰：医之为言意也。腠理至微随气用巧针石之间毫芒即乖神存於心手之际可得解而不可言也。夫贵者处尊高以临臣臣怀怖慑以承之其为疗也。有四难焉自用意而不任臣一难也。将身不谨二难也。骨节不强不能使药三难也。好逸恶劳四难也。针有分寸时有破漏重以恐惧之心加以裁慎之志臣意。且犹不尽何有於病哉！此所为不愈也。帝善其对。
    黄宪父为牛医。
    阮炳字叔文为河南尹精意医术撰药方一部。
    魏东平王翕撰解寒食散方与皇甫谧所撰并行於世。
    华佗字元化沛国谯人一名古敷字与专相似属书者多不能别寻也。字元化其名宜为敷也。）游学徐土举孝廉太尉黄琬辟皆不就晓养性之术时人以为仙年。且百岁而貌有壮容。又精方药其疗疾合汤不过数种心解分剂不复称量煮熟便饮语其节度舍去取愈。若当灸不过一两处每处不过七八壮病亦应除。若当针亦不过一两处下针言当引某许。若至语人病者言已到应便拔针病亦行差。若病结积在内针药所不能及当须刳割者便饮其麻沸汤须臾便如醉死无所知因破取病。若在肠中便断肠湔洗缝肠膏摩四五日差不痛人亦不自寤一月间即平复矣。故甘陵相夫人有娠六月腹痛不安佗视脉曰：胎已死矣。使人手摸知所在在左则男在右则女人云：在左，於是为汤下果下男形即愈县吏尹世苦四支烦口中渴不欲闻人声小便不利佗曰：试作热食汗则愈不汗後三日死即作热食不汗出佗曰：藏气已绝於内当涕泣而绝果如佗言府吏儿寻李延共止俱头痛身热所苦正同佗曰：寻当下之延当发汗或难其异佗曰：寻外实延内实故治之宜殊即各与药明旦并起盐冫卖严昕与数人共候佗至佗谓昕曰：君身中佳否昕曰：自如常佗曰：君有急病见於面莫多饮酒坐毕归行数里昕卒头眩堕车人扶将还载归家中宿死故督邮顿子献得病已差诣佗视脉曰：尚虚未得复勿为劳事御内即死临死当吐舌数寸其妻闻其病除从百馀里来省之止宿交接中间三日发病一如佗言督邮徐毅得病佗往省之毅谓佗曰：昨使医曹吏刘祖针胃管讫便苦咳嗽欲卧不安佗曰：刺不得胃管误中肝也。食当日减五日不救遂如佗言东阳陈叔山小男二岁得疾下利尝先啼日以羸困问佗佗曰：其母怀躯阳气内养乳中虚冷儿得母寒故今不得愈佗与四物女宛丸十日即除彭城夫人夜之厕虿螫其手呻呼无赖佗令温汤近热渍手其中卒可得寝但旁人数为易汤令暖之其旦即愈军吏梅平得病除名还家家居广陵未至二百里止亲人舍有顷佗偶至主人许主人令佗视平佗谓平曰：君早见我不至此今疾已结促去可得与家相见五日卒应时归如佗所刻佗行道见一人病咽塞嗜食而不得下家人车载欲往就医佗闻其呻金驻车往视之语之曰：向来道边有卖饼家齑大酢从取三升饮之病自当去即如佗言立吐蛇一枚县车边欲造佗佗尚未还小儿戏门前逆见自相谓曰：似逢我公车边病是也。病者前入坐见佗北壁县此蛇辈约以十数。又有一郡守病佗以为其人盛怒则差乃多受其货而不加治无何弃去留书骂之郡守果大怒令人追捉杀佗郡守子知之属使勿逐守恚既甚吐黑血数升而愈。又有一士大夫不快佗云：君病深当破腹取然君寿亦不过十年病不能杀君君忍病十载寿俱当尽不足故自刳裂士大夫不耐痛痒必欲除之佗遂下手所患寻差十年竟死广陵太守陈登得病胸中烦懑面赤不食佗脉之曰：府君胃中有虫数升欲成内疽食腥物所为也。即作汤三升先服一升斯须尽服之食顷吐出三升许虫赤头皆动半身是生鱼脍也。所苦便愈佗曰：此病後三期当发遇良医乃可济救依期果发动时佗不在如言而死太祖闻而召佗佗常在左右太祖苦头风每发心乱目眩佗针鬲随手而差李将军妻病甚呼佗视脉曰：伤娠而胎不去将军言闻实伤胎已去矣。佗曰：按脉胎未去也。将军以为不然佗舍去妇稍差百馀日复动更呼佗佗曰：此脉故是有胎前当生两儿一儿生出血甚多後儿不及生母不自觉旁人亦不寤不复迎遂不得生胎死其血脉不复归必燥着母脊故使多脊痛今当与汤并针一处此死胎必出汤针既加妇痛急如欲生者佗曰：此死胎久枯不能自出宜使人探之果得一死男手足完其色黑长可尺许佗之绝技凡类此也。然本作士人以医见业意尝自悔後太祖亲理得病笃重使佗专视佗曰：此近於难济事攻治可延岁月佗久远家思归因曰：当得家书方欲暂还尔到家辞以妻病数乞期不反太祖累书呼。又敕郡县发遣佗恃能厌食事犹不上道太祖大怒使人往捡。若妻信病赐小豆四十斛宽假限日。若其虚诈便收送之，於是传付许狱考验首服荀请曰：佗术实工人命所县宜赦宥之太祖曰：不忧天下当无此鼠辈邪遂考竟佗佗临死出一卷书与狱吏曰：此可以活人吏畏法不受佗亦不强索火烧之佗死後太祖头风未除太祖曰：佗能愈此小人养吾病欲以自重然吾不杀此子亦终当不为我断此根原耳及後爱子仓舒病困太祖叹曰：吾悔杀华佗令此儿僵死也。初军吏李成苦咳嗽昼夜不寐时吐脓血以问佗佗云：君病肠臃之所吐非从肺来也。与君两钱散当吐二升馀脓血讫快自养一月可小起好自将爱一年便健十八岁当一小发服此散亦行复差。若不得此药故当死复与两钱散成得药去五六岁亲中人有病如成者谓成曰：卿今强健我欲死何忍无急去药（案古语以藏为去也。）以待不祥先将贷我我差为卿从华佗更索成与之已故到谯值佗见收不忍从求十八岁成病竟发无药可复以至於死人有在青龙中见山阳太守广陵刘景宗言汉末景宗说中平日数见华佗其治病手脉之候其验。若神琅琊刘勋为河内太守有女年几二十左脚膝里上有疮痒而不痛疮愈数十日复发如此七八年迎佗使视佗曰：是易治之当得稻糠黄色犬一头好马二疋以绳系犬颈使走马牵犬马亟取易马走三十馀里犬不能行复令步人拖曳计向五十里乃药药饮女女即安卧不知人因取大刀断犬腹近後脚之前以所断之处向疮口令去二三寸停之须臾有。若蛇者从疮中而出便以铁锥横贯蛇头蛇在皮中动摇良久须臾不动乃牵出长三寸所纯是蛇但有眼处无瞳子。又逆鳞耳以膏著疮中七日愈。又有人苦头眩头不得举目不得视积年佗使悉解衣倒县令头去地一二寸濡布拭身体令周匝候视诸脉尽出五色佗令弟子数人以铍刀抉脉五色血尽视赤血乃下以膏摩被覆汗。且出周匝饮以亭历大血散立愈。又有妇人长病经年世谓寒热注病者冬十一月中佗令坐石槽中平旦用寒水汲灌云：当满百始七八灌会战欲死灌者惧欲止佗令满数将至八十灌热气乃蒸出嚣嚣高二三尺满百灌佗乃使然火温床厚覆良久汗洽出著粉汗燥便愈。又有人病腹中半切痛十馀日中须眉堕落佗曰：是脾半腐可刳腹养治也。使饮药令卧破腹就视脾果半腐坏以刀断之刮去恶肉以膏傅疮饮之以药百日平复。
    佗别。《传》曰：有人病两脚不能行举诣佗佗望见云：已饱针灸服药矣。不看脉便使解衣点其背数十处相去或一寸或五寸纵邪不相当言炙此各十壮炙创愈即行行後炙处夹脊一寸上下行端直均谓调如引绳矣。
    吴普广陵人从华佗学普依准佗治多所全济。
    樊阿彭城人从华佗学阿善针术凡医咸言背及胸藏之间不可妄针针之不过四分而阿针背入一二寸巨关胸藏针下五六寸而病取皆瘳。
    吴赵泉以善医为侍医赤乌中为丞相顾雍疾微时孙权令泉视之拜其少子济为骑都尉雍闻之悲曰：泉善别死生吾必不起故上欲及吾目见济拜也。雍果卒。
    ●卷八百五十九
    ○总录部　医术第二
    晋裴通博多闻兼明医术荀勖之修律度也。捡得古尺短世所用四分有馀上言宜改诸度量。若未能悉草可先改太医权衡此。若差违遂失神农岐伯之正药物轻重分两互乖所可伤夭为害尤深古寿考而今短折者未必不繇此也。卒不能用官至尚书仆射。
    单道开敦煌人自言能疗目疾就疗者颇验後入罗浮山。
    魏咏之生而兔缺年十八闻荆州刺史殷仲堪帐下有名医能疗之贫无行装谓家人曰：残鬼如此用活何为遂赍数斛米西上以投仲堪既至造门自通仲堪与语嘉其盛意召医视之医曰：可割而补之但须百日进粥不得语笑咏之曰：半生不语而有半亦当疗之况百日邪仲堪，於是处之别屋令医善疗之咏之遂闭口不言唯食薄粥其厉志如此及差仲堪厚资遣之咏之後亦至荆州刺史。
    南齐徐文伯东海人文伯濮阳太守熙曾孙也。熙好黄老隐於秦望山有道士过求饮留一瓢与之曰：君子孙宜以道术救世当得二千石熙开之乃扁鹊镜经一卷因心学之遂名震海内生子秋夫弥工其术仕至射阳令尝夜有鬼神呻声甚凄怆秋夫问，何须言姓某家东阳患腰痛死虽为鬼痛尤难忍请疗之秋夫曰：云：何厝法鬼请为刍人案孔穴针之秋夫如言为炙四处。又针肩井三处设祭埋之明日见一人谢恩忽然不见当世服其通灵秋夫生道度叔乡皆能精其业道度有脚疾不能行宋文帝令乘小舆入殿为诸皇子疗疾无不绝验位至兰陵太守道度生文伯叔乡生嗣伯文伯亦精其业兼有学行倜傥不屈意於公卿不以医自业张融谓文伯嗣伯曰：昔王微稽叔夜并学而不能殷仲堪之徒故所不论得之者繇神明洞彻然後可至故非吾徒所及。且褚侍中澄当贵亦能救人疾卿此更成不达答曰：唯达者知此可崇不达者以为深虑既鄙之何能不耻之文伯为效与嗣伯相埒宋孝武路太后病众医不识文伯诊之曰：此石博小肠尔乃为水剂消石汤饮之病即愈除鄱阳王常侍遗以千金旬日恩意隆重宋明帝宫人患腰痛牵心每至取气欲绝众医以为肉症文伯曰：此症以油投之即吐得物如稍引之长三尺头已成蛇能动挂门上滴尽一而已病都差宋後废帝出乐游苑门逢一妇人有娠帝亦善诊之曰：此腹是女也。问文伯曰：腹有两子一男一女左边青黑形小於女帝性急便欲使剖文伯恻然曰：若刀斧恐其变异请针之立落便氵乌足太阴补手阳明胎便应针而落两儿相续出如其言子雄亦传家业尤工诊察位奉朝请能清言多为贵游所喜嗣伯位正员外郎诸府佐深为临川王映所重时直阁将军房伯玉服五石散十许剂无益更患冷夏日尝衤复衣嗣伯为诊之曰：卿体热应须以水发之非冬月不可至十一月冰雪大盛令二人夹捉伯玉解衣坐石取冷水从头浇之尽三十斛伯玉口噤气绝家人啼哭请止嗣伯遣人执杖防ト敢有谏者挝之。又尽水百斛伯玉始能动而见背上彭彭有气俄而起坐曰：热不可忍乞冷饮嗣伯以水饮之一饮一升病都差自尔常发热冬月犹单衤体更肥壮尝有妪人患滞冷积年不差嗣伯为诊之曰：此尸注也。当取死人枕煮服之乃愈，於是往古蒙中取枕枕已一边腐缺服之即差後秣陵人张景年十五岁腹胀面黄众医不能疗问嗣伯嗣伯曰：此石尤耳极难疗当取死人枕煮之依语煮枕以汤投之得大利下尤竖头坚如石五升病即差後沈僧翼患眼痛。又多见鬼物以问嗣伯嗣伯曰：邪气入肝可觅死人枕煮服之竟可埋枕於故处如其言。又愈王晏问之曰：三病不同而皆用死人枕而俱差何也。曰：尸注者鬼气伏而未起故令人沈滞得死人枕之魂气飞越不得复附体故尸注可差石尤者久尤也。医疗既僻尤中转坚世间药不能遣所以须鬼物驱之然後可故令煮死人枕也。夫邪气入肝故使眼痛而见魍魉应须邪物以钩之故用死人枕也。气因枕去故令埋於蒙间也。又春月出南篱间戏闻笪屋中有呻声嗣伯曰：此病甚重二日不疗必死乃往视之见一老姥称体痛而处处有&lt;黑敢&gt;黑无数嗣伯还煮枕斗馀送令服之服讫痛势愈甚跳投床者无数须臾所&lt;黑敢&gt;处皆拔出钉长寸许以膏涂诸疮口三日而复云：此名钉疽也。
    薛伯宗善徙痈疽公孙泰患背伯宗为气封之徙置斋前柳树上明旦痈消树边便起一瘤如拳大稍稍长二十馀日瘤大脓烂出黄赤汁斗馀柳树为之痿损。
    褚渊弟澄拜驸马都尉历官清显善医术豫章王感疾太祖召澄为治立愈建元中为吴郡太守百姓李道念以公事到郡澄见谓曰：汝有重病曰：旧有冷病至今五年众医不差澄为诊脉曰：汝病非冷非热当是食白氵苍鸡子过多所致令取苏一升煮服乃吐一物如丸涎裹之动开看是鸡雏羽翅距具足能行走澄曰：此未尽更服所馀药。又吐得如乡者鸡二十头而病都差当时称妙焉。
    梁何佟之善医术与徐嗣伯埒名子聪能世其家业佟之自东昏即位以其{凶几}虐乃谢病终身不涉其流天监中为尚书左丞。
    後魏周澹人多方术尤善医药遂为太医令明元尝苦风头眩澹治得愈繇是见宠位至特进赐爵成德侯。
    阴贞家世为医与周澹并受封爵李潭亦以善针见知子骥驹袭传术延兴中位至散令。
    李修字思祖父亮少学医术未能精究太武时奔宋於彭城。又就沙门僧坦研习众方略尽其术针灸授药莫不有效徐兖之间多所救恤四方疾苦不远千里竞往从之亮大为厅事以舍病人停车舆於下时有死者则就而棺殡亲往吊视其仁厚。若此修兄元孙亦遵父业而不及修以功赐爵义平子拜奉朝请迁给事中太和中在禁内孝文文明太后时有不豫侍针药治多有效赏赐累加车服第宅号为鲜丽集诸学士及工书者百馀人在东宫撰诸药方百馀卷皆行於世先是咸阳公高允虽年。且百岁而气力尚康文明太后时令修诊视之一旦奏言允脉竭气微大命无逮未几果亡迁雒时为前军将军领太医令後数年卒子天授袭汶阳令医术。又不逮父。
    徐謇字成伯家本东与兄文伯等皆善医药謇因至青州慕容白曜平东阳获之表送京师献文欲验其所能乃置诸病人於幕中使謇隔而脉之深得病形兼知色候遂被宠遇为中散稍迁内侍长文明太后时问经方而不及李修之见任用也。与謇合和药剂攻疗之验精妙於修而性甚秘忌承奉不得其意者虽为王公不为厝疗也。孝文後知其能及迁雒稍加眷幸体小不平及所宠冯昭仪有疾皆能处治。又除中散大夫转侍御孝文幸悬瓠有疾大渐乃驰驿召謇合水路赴行一日一夜行数百里至诊省下治果有验孝文体少瘳内外称庆及车驾发豫州次於汝滨乃大为謇设太官珍饣善因集百官特坐謇於上席遍陈饣肴觞於前命左右宣謇救摄危笃振济之功宜加酬赉乃下诏曰：夫神出无方形禀有验忧喜乖理必伤生朕幼揽万几长踵革运思茫茫而无怠身忽以兴劳仲秋动疴心容顿竭气体羸瘠玉肌在虑侍御师右军徐成伯驰轮太室进疗女蕃方穷丹英药尽砭石诚术两输忠妙俱至乃令沈劳胜愈笃疗克痊论勤语效实宜褒录昔晋武暴疾程和进药增封赐钱恩奖屡至况疾深於畴日业艰於曩辰得不重加陟赏乎！宜顺群望锡以山河。且其旧经高秩中暂解退比虽诠用犹未准旧量今事合显进可大鸿胪卿金乡县开国伯食邑五百户赐钱一万贯。又诏曰：钱府未充须以杂物绢二千疋杂物一百四十疋出御府二千斛奴婢十口马十疋一疋出御骝牛十头所赐杂物奴婢牛马皆经内呈诸亲王咸阳王禧等各有别赉并至千疋从行至邺孝文犹未发动謇日夕左右明年从诣马圈孝文疾势遂甚蹙蹙不怡每加切诮。又欲加之鞭捶幸而获免。
    王显父安上少与李亮同师俱学医药精究其术而不宜亮显少历本州从事虽以医术自通而明敏有决断才用初文昭太后之怀宣武也。梦为日所逐化而为龙而绕后后寤而惊悸遂成心疾文明太后敕召徐謇及显等为后诊脉謇云：是微风入藏宜进汤加针显言案三部脉非有心疾将是怀孕生男之象果如显言宣武自幼有微疾久未善愈显摄疗有效因是稍蒙眄识拜廷尉少卿营进御药出为相州刺史入除御史中丞宣武诏显撰药方三十五卷颁布天下以疗诸疾。
    崔景凤涉学以医术知名为尚药典御。
    北齐李元忠以母老多患乃专心医药研习积年遂善於方伎性仁恕见有疾者不问贵贱皆为救疗後为骠骑大将军。
    李密为散骑常侍性方直有行捡因母患积年得名医治疗不愈乃精习经方洞晓针药母疾得除当世皆服其明解繇是以医术知名。
    徐之才父雄仕南齐位兰陵太守以医术为江右所称之才初为豫章王综镇北主簿及综入魏启魏帝云：之才大善医术兼有机辨诏徵之之才药石多效天平中神武徵赴晋阳尝在内馆出为西兖州刺史未之官武明皇太后不豫之才疗之应手便愈孝昭赐采帛千锦四百疋之才既善医术虽有外授顷即徵还既博识多闻繇是於方术尤妙有人患脚根肿痛诸医莫能识之才曰：蛤精疾也。繇乘船入海垂脚水中疾者曰：实曾如此之才为割得蛤子二大如榆荚累迁兖州刺史之才医术最高偏被命召武成酒色过度恍惚不恒曾病发自云：初见空中有五色物稍近变成一美妇人去地数丈亭亭而立食顷变为观世音之才云：此色欲多大虚所致即处汤方服一剂便觉稍远。又服还变成五色物数剂汤疾竟愈帝每发动取遣骑追之针药所加因时必效故频有端执之举入秋武成小定更不发动和士开欲依次转进以之才附籍兖州即是本属遂奏附刺史以胡长仁为左仆射士开为右仆射及十月帝。又疾动士开云：浪用之才外任使我辛苦其月八日敕驿追之才帝以十日崩之才十一日方到既无所及复还赴州之才弟之范亦医术见知位太常卿特听袭之才爵西阳王。
    崔季舒初为黄门侍郎坐事徙北边季舒本好医术天保中於徙所无事时更锐意研精遂为名手多所全济虽位望转高未曾懈怠纵贫贱厮养辈亦为之疗。
    马嗣明少明医术博综经方甲乙。《素问》明堂本草莫不咸诵为人诊脉一年前知其生死邢邵子大宝患伤寒嗣明为其诊脉退告杨云：邢公子伤寒不治自差然脉候不出一年便死觉之少晚不可治杨邢并侍宴内殿文宣云：子才儿（臣钦。若等曰：邵字子才）我欲乞其随近一郡邵以此子年少未合剖符宴罢奏云：马嗣明称大宝脉恶一年内恐死。若其出郡医药难求遂寝大宝未期而卒杨患背肿嗣明以练石涂之便差作练石法以粗黄色石如鹅鸭卵大猛火烧令赤内醇醋中自有石屑落醋里频烧至石尽取石屑暴乾捣下和醋涂肿上无不愈後为通直散骑常侍针炙孔穴往往与明堂不同从驾往晋阳山中数处见榜云：有人家女病。若有能治差者购钱十万诸名医多寻榜至问病状俱不下手惟嗣明独治之问其病繇云：曾以手持一麦オ即见一赤物长二寸许似蛇入其手指中因惊怖倒地即觉手臂疼肿渐。又半身俱肿痛不可忍呻吟昼夜不绝嗣明即为处方服汤比嗣明明年从驾还女已平复。
    後周姚僧垣父菩提仕梁高平令尝婴疾&lt;疒爵&gt;历年乃留心医药武帝性。又好之每召菩提至讨论方术言多会意由是颇礼之僧垣年二十四即传家业武帝召入禁中面加论试僧垣酬对无滞帝奇之大通六年解褐临川嗣王国左常侍大同五年除骠骑庐陵王府田曹参军九年追领殿中医师时武陵王所生葛修华宿患积时方术莫效帝令僧垣视之僧垣还具说其状并记增损时候帝叹曰：卿用意绵密乃至於此以此候疾何疾可逃朕尝以前代名人多好此术是以每常留情颇识治体今闻卿说益开人意十年转领太医正加文德主使直阁将军帝尝因发热欲服大黄僧垣曰：大黄乃是快药然至尊年高不宜轻用帝弗从遂致危笃简文在东宫甚礼之四时伏腊每有赏赐元帝尝有疾乃召诸医议治疗之方咸谓至尊至贵不可轻脱宜用平药可渐宣通僧垣曰：脉洪而实此有宿妨非用大黄必无差理元帝从之进汤讫果下宿食因而疾愈元帝大喜时初铸钱一当十乃赐钱十万实百万也。及大军克荆州中山公护使人求僧垣至其营复为燕公于谨所召大相礼接太祖。又遣使驰驿徵僧垣谨固留不遣谓使人曰：吾年时衰暮疹疾婴沈今得此人望与之偕老太祖以谨勋德隆重乃止焉明年随谨至长安武成元年授小畿伯下大夫金州刺史伊娄穆以疾还京谨请僧垣省疾乃云：自腰至脐似有三缚两脚缓纵不复自持僧垣即为诊脉处汤三剂穆初服一剂上纟专即解次服一剂中纟专即解。又服一剂三缚悉除而两脚疼Φ犹自弱更为合散一剂稍得屈伸僧垣曰：终待霜降此患当愈及至九月遂能起行大将军襄乐公贺兰陵先有气疾加以水肿喘息奔急坐卧不安或有劝其服决命大散者其家疑未能决乃问僧垣僧垣曰：意谓此患不与大散相当。若欲自服不烦赐问因而委去其子殷勤拜请曰：多时仰屈今日始来竟不下治意实未尽僧垣知其可差即为处方劝使急服便即气通更服一剂诸患悉愈天和元年加授车骑大将军仪同三司大将军乐平公窦集暴感风疾精神瞀乱无所觉知诸医先视者皆云：已不可救僧垣後至曰：困矣。终当不死。若专以见付相为治之其家欣然请受方术僧垣为合汤散所患即瘳大将军永世公叱伏列椿苦痢积时而不废朝谒燕公于谨尝问僧垣曰：乐平永世俱有痼疾。若如仆意永世差轻对曰：夫患有深浅时有克杀乐平虽困终当保全永世虽轻必不免死谨曰：君言必死当在何时对曰：不出四月果如其言谨叹异之六月迁遂伯中大夫建德三年文宣太后寝疾医巫杂说各有同异武帝御内殿引僧垣同坐曰：太后患势不轻诸医并云：无虑朕人子之情可以意得君臣之义言在无隐公以为何如对曰：臣无听声视色之妙特以经事已多准之恒人窃以忧惧帝泣曰：公既决之矣。知复何言寻而太后崩四年武帝亲戎东讨至河阴遇疾口不能言脸垂覆目不得视一足缩短。又不得行僧垣曰：此为诸藏俱病不可并治军中之要莫先於语乃取方进药帝遂得言次。又治目目疾便愈未及治足足疾亦瘳比至华州帝已痊复即除华州刺史仍诏随驾入京不令在镇宣政元年表请致仕优诏许之是岁武帝幸阳遂寝疾初召僧垣赴行在所内史柳昂私问曰：至尊贬膳日久脉候何如对曰：天子上应天心或当非愚所及。若凡庶如此万无一全寻而帝崩大象二年除太医下大夫宣帝有疾至於大渐僧垣宿直侍疾帝谓随公曰：今日性命惟委此人僧垣诊便知帝危殆必不全济乃对曰：臣荷恩既重益思效力但恐庸短不逮敢不尽心帝颔之开皇初卒僧垣医术高妙为当世所推前後效验不可胜纪声誉既盛远闻边服至於诸蕃外域咸请之僧垣乃搜采奇异参较微效者为集验方十二卷行於世。
    姚最僧垣之子为齐王宪府水曹参军掌记室事最幼在江左迄於入关未习医术天和中齐王宪奏武帝遣最习之宪。又谓最曰：尔博学多才何如王褒庾信庾信王褒名重两国吾视之蔑如接待资给非尔家比也。尔宜深识此意勿不存心。且天子有敕弥须勉励最，於是始受家业十许年中略尽其妙每有人造请效验甚多。
    褚该字孝通幼而谨厚有誉乡曲尤善医术见称於时武成元年除医正上士自许死後该稍为时人所重宾客迎候亚於姚僧垣天和初迁县伯下大夫五年进授车骑大将军仪同三司该性淹和不自矜尚但有请之者皆为尽其艺术时论称其长者子士则亦传其家业。
    隋许智藏高阳人祖道幼尝以母疾遂览医方因而究极世号名医诫其诸子曰：为人子者尝膳视药不知方术岂谓孝乎！繇是世相传授初仕陈为散骑常侍及陈灭高祖以为员外散骑侍郎使诣扬州会秦孝王俊有病帝驰召之俊夜中梦其亡妃崔氏泣曰：本来相迎知许智藏将至其人。若到当必相苦为之奈何明夜俊。又梦崔氏曰：妾得计矣。当入灵府中以避之及智藏至为俊诊脉曰：疾已入心即当发痫不可救也。果如言俊数日而薨帝奇其妙赉物百炀帝即位智藏时致仕於家帝每有所苦取令中使就宅询访，或以舆迎入殿扶登御床智藏为方奏之用无不效年八十卒於家。
    唐许胤宗常州义兴人初仕陈为新蔡王外兵参军时柳太后感风不能言名医疗皆不愈脉益沈而噤胤宗曰：口不可下药宜以阳气熏之令药入腠理周理即可差乃造黄蓍防风汤数十斛置於床下气如烟雾其夜便得语繇是超拜义兴太守陈亡入隋历尚药奉御武德初累授散骑侍郎关中多骨蒸病得之必死迎相连染诸医无能疗者胤宗每疗无不愈，或谓曰：公医术。若神何不著书以贻将来胤宗曰：
    者意也。在人思虑。又脉候幽微苦其难别意之所解口不能宣。且古之名手惟是别脉脉既精别然後识病夫病之於药有正相当者惟须单用一味直攻其病药力既纯病即立愈今人不能别脉莫识病源以情臆度多安药味譬之於猎未知兔所多发人马空地遮围或冀一人偶然逢也。如此疗疾不亦疏乎！假令一药偶然当病复共他味相和君臣相制气势不行所以难差谅繇於此脉之深趣既不可言虚设经方岂加於旧吾思之久矣。故不能著述尔年九十馀卒。
    甄权许州扶沟人尝以母病与弟立言专习医方得其旨趣初仕隋开皇初为秘书省正字後称疾免鲁州刺史库狄苦风患手不能引弓诸医莫能疗权谓曰：但将弓箭向垛一针可以射矣。针其肩隅一穴应时即射权之疗疾多此类也。贞观十七年权年一百三岁太宗幸其家视其饮食访以药性因授朝散大夫赐几杖衣服是年卒撰脉经针方明堂人形图各一卷。
    甄立言权弟也。累迁太常丞御史大夫杜淹患风毒发肿太宗令立言视之既而奏曰：从今更十一日午时必死果如其言时有尼明律年六十馀患心腹鼓胀身体羸瘦已经二年立言诊其脉曰：腹内有虫当是误食为之尔因令服雄黄须臾吐一蛇如人手小指无眼烧之犹有气其疾乃愈立言寻卒撰本草医义七卷古今录验方五十卷。
    宋侠雒州清漳人以医术著名官至朝散大夫药藏监撰经心录十卷。
    孙思邈京兆华原人有推步引之术隐於太白山年九十馀视听不衰高宗显庆四年徵赴阙召见拜谏议大夫固辞不受上元初请归特赐良马及鄱阳公主邑司以居焉当时知名之士宋之问孟诜卢邻执师资之礼以事焉思邈尝从幸九成宫邻留在其宅时庭前有病梨树邻为之赋其序曰：癸酉之岁余卧疾长安光德坊之官舍父老云：是鄱阳公主邑司昔公主未嫁而卒故其邑废时有处士孙思邈居之思邈道洽古今学殚术数高谭正一则古之蒙。《庄子》深入不二则今之维摩诘尔其推步甲乙度量乾坤则雒下闳安期先生之俦也。邻有恶疾尝问思邈曰：名医愈疾其道何如思邈曰：吾闻善言天者必质之於人善言人者必本之於天天有四时五行日月相推寒暑迎代其运转也。和而为雨怒而为风乱而为雾凝而为霜雪张而为虹此天之常数也。人有四支五脏一觉一寐呼吸吐纳精气往来流而为荣卫彰而为气色发而为音声此人之常数也。阳用其形阴用其精天人之所同也。及其失也。蒸则生热否则生寒结而为瘤赘陷而为痈疽奔而为喘息竭而为焦枯诊发乎！面变动乎！形推此以及天地则亦如之五纬盈缩星辰错行日月薄蚀彗孛飞流此天地之危诊也。寒暑不时此天地之蒸否也。石立土踊此天地之瘤赘也。山摧水陷此天地之痈疽也。冲风暴雨此天地之喘息也。雨泽不降川渎涸竭此天地之焦枯也。良医之以针石救之以药剂圣人和之以至德辅之以人事故人体有可愈之疾天地有可消之灾通乎！数也。思邈撰千金方三十卷行於世。
    吕才为太常丞时右监门长史苏敬上言陶弘景所撰本草事多舛谬诏中书令许敬宗与才及李淳风礼部郎中孔志约并诸名医增损旧本仍令司空李总监定之并图合成五十五卷大行於世。
    秦鸣鹤以善针医为侍医永淳初高宗苦头重不能视召鸣鹤诊之鸣鹤曰：风毒上攻。若刺头出少血即愈矣。太后自帘中怒曰：此可斩也。天子头上岂是出血处鸣鹤叩头请命帝曰：医之议病理不加罪。且吾头重闷殆不能忍出血未必不佳也。即令鸣鹤刺之刺百会及脑户出血如棋帝曰：吾眼似明矣。言未毕帘中出采百匹以赐鸣鹤。
    陆贽少习医方贞元中自宰相再贬忠州别驾避谤不著书集古今方为陆氏集验方五十卷行於世。
    梁深不知何许人开元中以善医待诏於翰林时太祖抱疾久之其溲甚浊僧晓微时药有徵赐紫衣师号锡赉甚厚顷之疾发晓微剥服色去师号因召深问曰：疾愈复作草药不足恃也。我左右粒石而效者众矣。服之何如深对曰：臣尝奉诏诊切陛下积忧勤劳失护脉代芤而心益虚臣以为宜先治心心和平而溲变清当进饮剂而不当粒石也。臣谨按太仓公。《传》曰：中热不溲者不可服石石性精悍有大毒凡饵毒药如甲兵不得已而用之非有危殆不可服也。太祖善之令进饮剂疾稍愈乃以币帛赐之。
    後唐孟继瑜长安医工帝留守时暴疾以医效乃摄任洎帝起兵凤翔继瑜在长安谒见从至雒屡进方药年内改诸寺少卿奉使泾州翰林诸医莫得为比陈立京兆人家世为医後唐明宗朝为太原少尹集平生验方七十五首并修合药法百件号曰：要术刊石置於太原府衙之左以示於众病者赖焉。
    周张泳显德初进新集普济方五卷诏付翰林院考验寻以泳为翰林医官。
    刘翰显德初进经用方书一部三十卷论候一十卷今体治世集二十卷上览而嘉之乃以为翰林医官其书付史馆。
    ●卷八百六十
    ○总录部　相术
    洪范五事著休咎之徵孟子亦云：观人之良莫良於眸子刘歆所纪数术之学有形法焉所以辨骨法之度数察形气之首尾表其贵贱知其吉凶以极精微之致也。简牒所记代有人焉咸著其徵验以彰其独异盖繇专门精学积思悬解多言屡中遂几於神。且有隐迹闾巷不显名氏邂逅胥遇恍。若灵化固非恒情之能测也。若乃善恶之兴本乎！心术殃庆之报速於影响则形貌之际休戚之数安在确乎！而不易能哉！
    孔子郑与弟子相失孔子独立郭东门郑人，或谓子贡曰：东门有人其颡似尧其项类皋陶其肩类子产然自腰以下不及禹三寸累累。若丧家之狗（丧家之狗主人哀荒不见饮食故累然而不得意）子贡以实告孔子孔子欣然笑曰：形状末也。而似丧家之狗然哉！然哉！
    周王使内史叔服会葬於鲁公孙敖闻其能相人也。（公孙敖鲁大夫庆父之子）见其二子焉叔服曰：也。食子难也。收子（文伯难惠叔食子奉祭祀供养者也。收子葬子之身也。）也。丰下必有後於鲁国（丰下盖面方也。）。
    楚子将以商臣为太子访诸令尹子上子上曰：是人也。蜂目而豺声忍人也。不可立斗子良为司马生子越椒子文曰：必杀之（子。《文子》良之兄）是子也。熊虎之状而豺狼之声不杀必灭。若敖氏矣。谚曰：狼子野心是乃狼也。其可畜乎！
    姑布子卿见赵简子（姑布姓子卿字）简子遍召诸子相之子卿曰：无为将军者简子曰：赵氏其灭乎！子卿曰：吾尝见一子於路殆君之子也。简子召子母┰母┰至则子卿起曰：此真将军也。简子曰：此其母贱翟婢也。奚道贵哉！子卿曰：天所授虽贱必贵其後竟立母┰为嗣。
    晋司马寅为大夫黄池之会吴晋争先赵鞅呼寅对曰：请姑视之反曰：肉食者无墨（墨气色下）今吴王有墨国胜乎！（国为敌所胜）太子死乎！乃先晋人（时越伐吴获吴子友王孙弥庸寿於姚吴人告败于王乃先晋人）。
    赵平原君胜谓赵王曰：渑池之会臣察武安君（白起）之为人小头锐上瞳子白黑分明氐瞻不转小头锐上断敢行也。瞳子白黑分明者见事明也。氐瞻不转者执志强也。可与持久难与争锋。
    秦蔡泽者燕人也。游学於诸侯小大甚众不遇而从唐举相曰：吾闻先生相李{公儿}曰：百日之内持国秉政有之乎！曰：有之曰：若臣者何如唐举熟视而笑曰：先生曷鼻巨肩（曷一作仰巨一作渠）颜蹙□膝挛（挛两膝曲也。）吾闻圣人不相殆先生乎！蔡泽知唐举戏之乃曰：富贵吾所自有吾所不知者寿也。愿闻之唐举曰：先生之寿从今以往者四十三岁蔡泽笑谢而去谓其御者曰：吾持梁刺齿肥（持梁作饭也。刺齿当作）跃马疾驱怀黄金之印结紫绶於腰揖让人主之前富贵四十三年足矣。
    秦王见尉缭亢礼衣服食饮与缭同缭曰：秦王为人蜂准长目挚鸟膺豺声少恩而虎狼心居约易出人下得志亦轻食人我布衣也。然见我常身自下我诚使秦王得志於天下天下皆为虏矣。不可与久游乃亡去王觉固止之以为秦国尉。
    吕公者单父人好相人见汉高祖状貌因敬重之引入坐上坐萧何曰：刘季固多大言少成事高祖因狎侮诸客遂上坐无所诎酒阑吕公固留高祖竟酒後吕公曰：臣少好相人相人多矣。无如季相愿季自爱臣有息女愿为箕帚妾酒罢吕媪怒曰：公始常欲奇此女与贵人沛令善公求之不与何自妄许与刘季吕公曰：此非儿女子所知卒与高祖吕公女即高后。
    汉高祖初为泗水亭长尝告归之田吕后与两子居田中有一老父过请饮后后因之老父相后曰：夫人天下贵人也。令相两子见孝惠帝曰：夫人所以贵者乃此男也。相鲁元公主亦皆贵老父巳去高祖从旁舍来吕后具言客有过相我子母皆大贵高祖问曰：未远乃追及问老父老父曰：乡者夫人儿子皆以君君相贵不可言高祖乃谢曰：诚如父言不敢忘德及高祖贵遂不知老父处矣。
    吴王濞初封高祖召濞相之曰：若状有反相因抚其背曰：汉後五十年东南有乱者岂。若邪（事具帝王知臣门）。
    黥布姓英氏少时有客相之曰：当刑而王及壮坐法黥布欣然笑曰：人相我当刑而王几是乎！（几及也。）人有闻者共俳笑之後为九江王。
    邓通为上大夫文帝使善相者相通曰：当贫饿死帝曰：能富通者在我，於是赐通蜀严道铜山得自铸钱通後寄死人家。
    周亚夫为河内守时许负相之曰：君後三岁而侯八岁为将相持国秉贵重矣。於人臣无二後九年而饿死亚夫笑曰：臣之兄已代父侯矣。有如卒子当代我何说侯乎！然既已贵如负言。又何说饿死指示我负指其口曰：纵理入口此饿死法也。（纵竖也。）居三岁兄绛侯胜之有罪文帝择勃子贤者皆推亚夫乃封为条侯文帝後六岁匈奴大入边亚夫以河内守为将军军细柳孝景三年为太尉五岁为丞相景帝三年以病免相为人上变入廷尉因不食五日呕血而死。
    卫青其父郑季给事平阳侯家与平阳公主家僮卫媪通生青青冒姓卫氏少时归其父父使牧羊民母之子皆奴畜之不以为兄弟数（民母嫡母也。言郑季正妻别於公主家也。）青尝从人至甘泉居室（居室甘泉徒所居也。）有一钳奴相青曰：贵人也。官至封侯青笑曰：人奴之生得无笞骂即足矣。安得封侯事乎！青後为大将军封长平侯。
    李陵为骑都尉将五千兵出塞与单于相值武帝欲陵死战召陵母及妇使相者视之无死丧色後闻陵降帝怒甚。
    翟方进汝南上蔡人少失父给事太守府为小史乃从汝南蔡父相问巳能所宜（言从何术艺可以自达）蔡父大奇其形貌谓曰：小史有封侯骨当以经术进努力为诸生学问方进後至丞相。
    黄霸少为阳夏游徼（游徼主徼巡盗贼者也。）与善相人者共载出见一妇人相者言此妇人当富贵不然相书不可用也。霸推问之乃其乡里巫家女也。霸即取为妻与之终身霸後至丞相。
    王莽为人侈口蹶&lt;函页&gt;（侈大也。蹶短也。&lt;函页&gt;颐也。）露眼赤睛大声而嘶（嘶声破也。）长七尺五寸好厚履高冠以装衣（毛之强曲者曰：以装褚衣中令其张起也。）反膺高视瞰临左右是时有用方技待诏黄门者或问以莽形貌待诏曰：莽所谓鸱目虎吻豺狼之声者也。故能食人亦当为人所食问者告之莽诛灭待诏而封告者韦贤为吏至大鸿胪有相工相之当至丞相贤有男四人使相工相之至第二子元成相工曰：此子贵当封侯後为丞相。
    後汉光武征河北以朱为护军侍光武宴从容曰：长安政乱公有日角之相此天命也。世祖曰：召刺奸收护军（王莽置左右刺奸使督奸猾）乃不敢复言。
    明德马皇后微时太夫人呼相者使占诸女见后大惊曰：我必为此女称臣然贵而少子。若养他子者得力乃当逾於所生养贾贵人子是为章帝。
  </div>
  <div class="pagination">
   <a href="册府元龟_page631.html">
    上一页
   </a>
   <span>
    ...
   </span>
   <a href="册府元龟_page627.html">
    627
   </a>
   <a href="册府元龟_page628.html">
    628
   </a>
   <a href="册府元龟_page629.html">
    629
   </a>
   <a href="册府元龟_page630.html">
    630
   </a>
   <a href="册府元龟_page631.html">
    631
   </a>
   <span class="current-page">
    632
   </span>
   <a href="册府元龟_page633.html">
    633
   </a>
   <a href="册府元龟_page634.html">
    634
   </a>
   <a href="册府元龟_page635.html">
    635
   </a>
   <a href="册府元龟_page636.html">
    636
   </a>
   <a href="册府元龟_page637.html">
    637
   </a>
   <span>
    ...
   </span>
   <a href="册府元龟_page633.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
