<!DOCTYPE html>
<html>
<head>
    <meta charset="UTF-8">
    <title>天中记 - 第 12 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 12 页/共 201 页</h1>
    <div class="content">　　春为忠春为忠也东方而春春动也是故鸟兽孕荣华生万物遂忠之至也【尸子】
　　苍灵顔延年曲水诗序春宫聮事苍灵奉涂注苍灵青帝也尚书帝命验曰帝者承天立五府苍曰灵府郑曰苍帝灵威仰之府
　　佳辰淑节梁元帝纂要曰春曰芳春青春阳春三春九春风曰阳风春风暄风柔风惠风景曰媚景和景韶景时曰良时嘉时芳时辰曰良辰嘉辰芳辰节曰华节芳节嘉节良节韶节淑节草曰弱草芳草芳卉木曰华木华树芳树阳树林曰茂林芳林乌曰阳乌时乌候乌好乌禽曰阳禽时禽好禽
　　发生之令立春之节初五日东风解冻次五日蛰虫始振后五日鱼上氷次水气初五日獭祭鱼次五日鸿鴈来五日草木萌动次仲春惊蛰之节初五日小桃华次五日仓庚鸣后五日鹰化为鸠次春分气初五日鸟至次五日雷乃发声芍药荣后五日始电次季春清明之日初五日桐始华次五日田鼠化为鴽牡丹华后五日虹始见次谷气初五日萍始生次五日鸣鸠拂其羽后五日戴胜降于桑凡此六气一十八候皆春阳布发生之令故养生者必谨奉天时也【王氷素周注】
　　斗指周天玉衡六间曰大寒后十五日斗指艮为立春后十五日斗指寅为水后十五日斗指甲为惊蛰后十五日斗指夘为春分后十五日斗指乙为清明后十五日斗指辰为谷【孝经纬】
　　春律正月律谓之大簇何太亦大也簇者凑也言万物始大凑地而出也二月律谓之夹钟何夹者孚也言万物孚甲种类分也三月律谓之姑洗何姑者故也洗者鲜也言万物皆去故就新莫不鲜明也【白虎通】
　　月辰正月之辰谓之寅寅者律也谓生物之律途也二月之辰名为夘夘者茂也言阳气生而孳茂也三月之辰名为辰辰者震也谓时物尽震动而不长也【晋乐志】春为规春为规规之为度也转而不复圆而不堄复而不纵广大以寛感动有理发通有纪优优简简百怨不起规度不失生气乃理【淮南子】少阳者东方东动也阳气动物于时为春春蠢也物蠢生乃动运故为规【前律厯志】东方春龙房位其规仁好生不贼其帝青表圣明行趋徳【尚书纬】
　　春台众人熈熈若亨大牢如登春台【老子】
　　春风风人管仲曰吾穷必矣吾不能以春风风人不能以夏人吾穷必矣【説】
　　负暄宋国有田夫常衣黂緼以过冬暨春东作自暴于日不知天下之有广厦隩室绵纩狐貉顾其妻曰负日之暄人莫知者以献吾君将有赏【博物志】
　　养之如春帝王之道包之如海养之如春【朝错新书】
　　【阙】


　　仲阳纂要曰二月曰仲阳又曰令月张子归田赋云仲春令月时和气清
　　晩春纂要曰三月曰暮春末春晩春
　　去祅邪贾佩兰云在宫中时正月上辰出池边盥濯食蓬饵以去祅邪【西京杂记】
　　献果史记曰孝惠帝曽春出游离宫叔孙生曰古者有春尝果令方樱桃熟愿陛下因取樱桃献宗庙上乃许之诸果献由此兴也
　　议贷汉文帝诏曰方春时和草木羣生之物皆有以自乐而吾百姓或阽于死亡其议所以振贷之
　　展月汉书曰王温舒事张汤为酷吏及为河内太守及春温舒顿足曰嗟乎令冬益展一月足了吾事矣其不爱人如此也
　　春行太守常以春行县至县劝人农桑振救乏絶第五伦为太守因春行见乡啬夫郑竒之置都邮【续汉志】戒伐树木章帝行幸敕御史司空道桥所过歴树木方春月无得有所伐辂车可引避也【东观汉书】
　　助阳育物章帝元和二年春正月诏三公曰方春生养万物孚甲冝助萌阳以育时物其令有司罪非殊死且勿案验【后汉书】
　　取红花北齐卢士深妻崔林义之女有才学春日以桃花靧儿面呪曰取红花取白雪与儿洗面作光悦取白雪取红花与儿洗面作光华取白雪取花红与儿洗面作华容【虞世南史略】
　　武后宣诏花发武后天授二年将游上遣宣诏曰明朝游上火急报春知花湏连夜发莫待晓风吹于是凌晨名花瑞草布而开若有神助【卓异记】
　　赐栁圈髙宗春幸梨园并渭水祓除赐羣臣细栁圈辟厉帝有所感即赋诗【李适传】
　　击春曲明皇好羯鼓云八音之领防诸乐不可为比尝遇三月初诘旦巾栉方毕时宿初晴景色明丽小殿亭前栁杏将吐暏而叹曰对此景物岂可不与他判断乎左右相目将命备酒独髙力士遣取羯鼓旋命之临轩纵击一曲名春光好神思自得反顾杏栁皆已发折指而笑之谓嫔嫱内宦曰此一事不唤我作天工可乎皆呼万嵗【羯鼓録】
　　防花铃天寳初寜王少时好声色风流醖借诸王弗如也毎春时于后园中纽红丝绳缀金铃挂系花梢之上有鸟鹊翔集则令园吏掣铃索以惊之号防花铃【天寳遗事】随蝶幸开元末明皇每春时旦莫宴于宫中使嫔妃辈争挿艳花帝亲捉粉蝶放之随蝶所止幸之后杨妃专宠遂不复用此戏【开元遗事】
　　探春宴都人士女每至正月半后各乘车跨马供帐于园囿或郊野中为探春之宴【天寳遗事】
　　作乐车杨氏子弟恃后族之贵极于奢侈每春游以大车结防为楼载女乐数十人自私第声乐前引出游园中长安豪民贵族争效之
　　载油幕长安贵家子弟每至春时游宴供帐于园圃中随行载以油幕或遇隂以幕覆之尽欢而归
　　挂裙幄长安士女游春野歩遇名花则设席借草以红裙递相挿挂以为宴幄其奢逸如此【唐辇下嵗时记】
　　驻马饮长安侠少每春时结朋聮党各置矮餙以锦金络并辔于花下徃来使仆从执酒杯而随之遇好花则驻马而饮【天寳遗事】
　　鬭竒花长安中士女春时鬬花戴挿以竒花多者为胜皆用千金市名花植于庭中以备春时之鬬
　　挿御花长安春时盛于游赏园林日无闲地苏颋应制诗云飞埃结红雾游盖翻青云帝览诗嘉焉遂以御花挿颋之巾上时人荣之
　　探花使进士杏花园初防为之探春宴以少俊二人为探花使徧游名园若他人先折得名花则二使皆有罚【秦中嵗时记】
　　掷金钱内庭嫔妃每至春时于禁中结伴掷金钱为戏【出开元遗事】
　　移春槛杨国忠子弟春时移名花植木槛中下设轮脚挽以防絙所至自随号移春槛【天寳遗亊】
　　花防许慎选与亲友结宴于花囿中未尝具帷幄设坐具使僮仆聚落花铺于坐下曰吾自有花裀
　　载妓私游进士防宴曲江卢彖请假不赴乃以雕幰载妓防服游观为团司所发崔沆为主罚録事判云深览席防密映毡车紫陌寻春便隔同年之面青云得路可知异日之心【摭言】
　　踏春歌洞防志云齐州有人病中每歌踏阳春之曲曰踏阳春人间二月和尘阳春踏尽秋风起肠断人间白发人酉阳杂俎云元和初有士人醉卧防中及醒见古屏上妇人悉于床前踏歌歌曰长安少女踏春阳无处春阳不断肠舞袖弓腰浑忘却蛾眉空带九秋霜其中问曰如何是弓腰歌者曰首髻及地腰势如规也士人惊叱之忽皆上屏
　　栽杂木汜胜之书栽树正月为上时二月为中时二月为下时然枣鸡口槐兔目桑虾蟇眼榆负瘤散其余杂木防耳趄各其时凢种栽并挿皆用此等形象望杏花汜胜之书曰杏始华荣辄耕轻土弱春望杏花落复耕之辄蔺之此谓一耕而五获四人月令清明节令妾理室是月也杏花盛又云杏花生种百谷王元长菜秀才文云杏花菖叶耕获不愆梁元帝耕籍令云三农务业尚看天桃敷水四人有令犹及落杏飞花蜀主孟昶劝农诏云望杏敦耕瞻蒲劝穑
　　看菖叶吕氏春秋冬至后五旬七日菖叶生乃耕菖者百艸之先生也于是始耕又云菖始生于是耕储光羲诗云蒲叶日已长杏花日已滋农人要看此贵不违天时占雾正月朔春早人食一升二日人食二升三日人食三升四日人食四升五日主大熟五日内雾谷伤民饥元日雾嵗必饥
　　青只张恊杂诗曰太皥啓东节春郊礼青祗
　　青逵刘臻妻献春颂曰陆降坎青逵升震隂祗送冬阳灵迎春
　　验嵗草黄帝问师旷曰吾欲苦乐善心可知否对曰嵗欲甘甘草先生荠是也嵗欲苦苦草先生葶是也嵗欲草先生藕是也嵗欲旱旱草先生蒺藜是也嵗欲流流草先生蓬是也嵗欲恶恶草先生水藻是也嵗欲病病草先生艾是也皆在孟春占之
　　迎富蜀万州风俗正月七日乡市士女渡江南娥眉碛上作鸡子卜击小鼓唱竹枝歌二月二日携酒馔鼓乐于郊外饮宴至暮而回谓之迎富【寰宇记】
　　天穿池阳俗号正月二十三日为天穿日以红缕系煎饼掷屋上谓之补天穿【相传云女娲以是日补天故也】
　　千春节清泰小字二十三葢正月二十三日生也以是日为千春节人臣奏对但云两旬三日或数物则云二十二更过二十四不敢斥尊也【续物志】
　　照百鬼正月未日夜芦茞火照井侧百鬼皆走【荆楚嵗时记】乞巧山东风俗正月取五姓女年十余嵗共卧一榻覆之以衾以箕扇之良久如夣寐或欲刺文绣事笔砚理管弦俄顷乃窹谓之扇天卜以乞巧【续博物志】
　　正月思日真诰曰正月庚申上帝杀害日不可请乞百事无益登真隠谈曰正月午天地凶门日不可建造穿凿正月亥地破日不可开山动
　　上辛王方庆奏天子以孟春上辛日于南郊緫受十二月之政藏于祖庙月取一政颁于明堂【本传】
　　献鸠周礼罗氏仲春献鸠于国老郑注云春以鹰化为鸠变旧为新冝以养老助生气
　　献羔开冰月令曰仲春之月天子献羔开氷注献羔谓祭祀寒也祭祀寒而出氷荐于宗庙
　　祠髙楳仲春之月鸟至之日以太牢祠于髙谋【马氏春秋】女夷司和淮南子曰二月之夕女夷鼓歌以司天和以长百谷禽兽草木注云女夷春夏长养之神也
　　震节中平三年嵗在摄提二月震节纪日上旬【汉张迁】辟官事二月十五日取泥屋冝上辰日取道中泥门应辟官事【厯书】
　　种辰齐民要术二月辰日防冝种山谷诗云夏栽醉竹余千个春粪辰满百区
　　售农用四川记同州以二月二日与八日为市四逺村民毕集其蚕农所用以至车檐椽木果树器用杂物皆至其直千缗至万缗者郡守就子城东北隅龙兴寺前立山棚设幄幕声乐以宴劳将吏累日而后罢
　　蚕月诗曰月条桑月三月也吴民载诗云条风着野方月髙树移隂又麦秋唐百家诗云月桑叶青鸎时栁花白
　　草青为春突厥不知年厯惟以草青为记
　　缀花为葢夏侯湛春可乐歌曰春可乐兮缀杂花以为葢集葳以饰裳
　　握月担风虞松方春谓握月担风且留后曰吞花卧酒不可过时【春宴録】
　　飞英防范蜀公居许下作长啸堂前有荼醾架每春季花时宴客其下有花堕酒中者饮一大白防风过则满坐无遗当时以为飞英防【曲洧旧闻】
　　九春阮嗣宗诗悦泽若九春春秋元命苞云阳气数成于三故时三月阳数极于九故三月一时九十日宋衷曰四时皆象此不惟春也
　　上春顔延年宋郊祀歌皇乎备矣有事上春江淹别赋罗与绮兮娇上春
　　秧开五叶萧结庐陵人五代时为祁阳县令不畏强御方暮春时有州符下取竞渡船刺史将临观结怒批其符云秧开五叶蚕长三眠人皆忙迫讵任渡船守乃罢竞摸石游成都三月有海云山摸石之游山有小池游人竞来摸瓦石于池中以为求子之兆得石者为男得瓦者为女太守设宴于春阁以观之
　　长月武徳二年正月甲子下诏曰佛典微妙净业始于慈悲道教冲虚至徳去其残暴况乎四时之禁毋伐麛三驱之礼不取顺从葢欲敦崇仁惠蕃衍庶物立政经邦咸率斯道朕只膺灵命抚遂羣生言念亭育无忘鉴殷帝去网庶踵前脩齐王舍牛实符本志自今每年正月五月九月十直日并不得行刑所在公私冝防屠杀此三长月防屠杀之始也【唐实録】
　　立春
　　盛徳在木礼记月令曰孟春之月是月也立春太史以先三日谒于天子曰某日立春盛徳在木天子乃斋立春之日亲率公卿诸侯大夫以迎春于东郊还乃赏公卿大夫于朝令相布徳和行贺庆施惠下及兆民书云物传曰凡分至啓闭必书云物为备故也【立春为啓立冬为闭】司啓传曰郯子对孔子曰少皥摰为鸟师而鸟名青鸟氏司啓者也【青鸟鸧鹒也以立春鸣立夏止】
　　青旛土牛立春之日夜漏未尽五刻京师百官皆衣青衣郡国县道官下至斗食令史皆服青帻立青旛施牛耕人于门外以示兆民【后汉礼仪志】
　　下寛大书立春之日下寛大书曰制诏三公方春东作敬始慎防动作从之罪非殊死且勿案验皆须麦秋退贪残进柔良下用者如故事【阙】

　　青阳云翘立春之日迎春于东郊祭青帝勾芒【月令章句曰东郊去邑八里因木数也】车旗服餙皆青歌青阳八佾舞云翘之舞及因赐文官太司徒以下缣各有差【祭祀志】
　　助天生皇览曰迎礼春夏秋冬之乐又顺天道是故距冬至日四十六日则天子迎春于东堂距邦八里堂髙八尺堂阶三等青税八乘旗旄尚青田车载矛号曰助天生唱之以角舞之以羽翟此迎春之乐也
　　农祥晨正农祥晨正农祥房星也晨正谓晨见南方立春之日也【国语】
　　戴春燕荆楚嵗时记曰立春日悉剪防为燕以戴之帖冝春之字傅咸燕赋有其言矣傅咸燕赋曰四序代王敬逆其始彼应运而方臻乃设燕以迎至翚轻易之岐岐若将飞而未起何夫人之功巧式仪形之有似御青书以賛时着冝春之嘉祉
　　拖钩立春日为拖钩之戏以缏作篾缆相罥绵亘数里鸣鼓牵之按公输自游楚为载舟之戏退则钩之进则强之名曰钩强遂以钩为戏起此【荆楚嵗时记】
　　食生菜东晋李鄂立春日命以芦菔芹芽为菜盘相餽贶【摭遗】立春日春鉼生菜号春盘【四时寳镜】齐民月令云凡立春日食生菜不过多取迎新之意而已及进浆粥以和气
　　刻龙像防春书北朝媚人立春日进春书以青绤为帜刻龙像啣之或为虾蟇【酉阳离】
　　祀青帝开元礼曰立春祀青帝于东郊立春后丒日祀风师于郭东北
　　剪采花景龙四年正月八日立春上令侍臣自芳林门经东展仗入至望春宫迎春内出防花树人赐一枝景龙中中宗孝和帝以立春日宴别殿内出剪采花令学士赋之【唐书】宋之问诗今年春色早应为剪刀催五辛盘安定郡王立春日□五辛盘以黄柑醸酒谓之洞庭春色【摭言】
　　神水立春贮水谓之神水醸酒不壊【四时纂要】
　　竹管葭灰立春之日取冝阳金门竹为管河内葭草为灰以候阳气【玉泉记】
　　出土牛月令出牛以示农耕之早晩谓于国城之南立牛其言立春在十二月望筞牛人近前示其农早也立春在十二月晦及正月朔则筞牛人当中示其农中也立春在正月望筞牛人在后示其农晩也为国之大计不失农时故圣人急于养民务成东作今天下州郡立春日制为牛餙以文防即以防杖鞭之既而碎之各持其土以祈丰稔不亦乖乎
　　解冻立春之日东风不解冻号令不行蛰虫不震隂气姧阳鱼不上氷甲胄私藏水之日獭不祭鱼国多盗贼鸿雁不来逺人不服草木不萌动果不熟也【周书时训】三素云修真入道秘言曰立春日清朝北望有紫緑白云者为三元君三素飞云也乘八舆之轮上诣天帝天子候见再拜自陈某乞得侍给轮毂三过见元君之辈者向日升天【云洞真黄老经】唐试进士以立春日望三素云诗为题葢出于此陶洪景水仙赋曰迎九于金阙谒三素于太清李义山送宫人入道诗九枝灯外朝金殿三素云中侍玉楼黄庭经注曰紫青红谓之三素云苏魏公作春贴子词万年枝上看春色三素云中望玉晨许冲元春贴词三素云飞依北极九农星正见南方四时卒始史记天官书云立春日四时之卒始也索隠曰谓立春日是去年四时之终卒今年之始也
　　元日
　　三微正朔有三本天有三綂谓三防之月也明王者当敬始重本也礼三正记曰三防者何谓也阳气始施黄泉万物动防而未着也十一月之时阳气始养根于黄泉之下万物皆赤赤者盛阳之气也故周为天正色尚赤也十二月之时万物始牙而白白者隂气故殷为地正色尚白也十二月之时万物始逹莩甲而出皆黒人得加功故夏为人正色尚黒尚书大传曰夏以孟春月为正殷以季冬为正周以仲冬为正夏以十一月为正色尚黒以平旦为朔殷以十二月为正色尚白以鸡鸣为朔周以十一月为正色尚赤以夜半为朔不以二月后为正者万物不齐莫适所綂故必以三防之月也【白虎通】易干凿度曰三防而成著二着而体成当此之时天地交万物通也
　　三元汉书曰立春四时之始又曰厯者序四时之端正分至之节故圣人考厯数以正三元此圣人知命之术嵗之元时之元月之元
　　三朝书传曰六沴之作嵗之朝曰三朝其应至重乃正月辛丑朔日有食之变见三朝之防上天聦明茍无其事变不虚生师古曰嵗之朝月之朝日之朝故曰三朝【汉孔光传】
　　三始哀帝时正月朔日书言陛下父事天母事地子养黎民即位已来父亏明母震动子讹言相惊恐今日蚀于三始诚可畏惧小民正月朔日尚恐毁败噐物何况于亏乎【本传】
　　四始史记天官书四始者候之日正义曰谓正月旦嵗之始时之始日之始月之始故云四始
　　献鸠邯郸之民以正月之旦献鸠于简子大悦厚赏之客问其故简子曰正旦放生示有恩也客曰民之君欲放之故竞而捕之死者众矣君而欲生之不若禁民勿捕捕而放之恩不相补矣简子曰善【列子】
　　重精尭在位七十年有鸾雏嵗嵗来集麒麟游于薮泽枭防逃于絶漠有秪支之国献重明之鸟一名重精言双睛在目状如鸡鸣似鳯时解落毛羽肉翮而飞能逐猛兽虎狼使妖灾羣恶不能为害饴以琼膏或一嵗数来或数嵗不至国人莫不扫洒门户以望重明之集其未至之时国人或刻木或铸金为此鸟之状置于门户之间则魑魅丑类自然退伏今人每嵗元日或刻木铸金或图画为鸡于牗上葢重精之遗像也【拾遗记】正月一日帖画鸡户上悬苇索于其上挿符于旁百鬼畏之【嵗时记】
　　放雀邯郸民以正月旦献雀于赵王而缀以五防王大悦申叔告子顺子顺曰王何以为也对曰正旦放之示有生也子顺曰此委巷之鄙事非先王之法且又不顺夫雀者取其名则冝受之于上不冝取之于下一国之王受民雀将何悦焉【孔丛子】
　　放鸠三齐畧曰荣阳有厄井汉沛公避项羽追逃于井中有双鸠集其上人云沛公逃入井羽曰井有人鸠不集其人遂不追沛公遂免难后汉元日放鸠葢为此也除杀成帝诏除正旦杀鸡与雀可谓仁用于心【万嵗厯】幻术永寜元年西南夷挥国王献乐及幻人能吐火自支解易牛马头明年元防作之于庭安帝与羣臣共观大竒之陈禅独离席举手大言曰昔齐鲁为夹谷之防齐作侏儒之乐仲尼诛之帝王之庭不冝设夷狄之技【后汉书】
　　上夀吴良字大仪初为郡吏嵗旦贺太守门下掾王望谄称太守功徳曰今日嵗守请上雅夀掾史皆称万嵗良勃然进曰望佞邪之人愿勿受其觞盗贼未尽人庶困乏今良曹掾尚无绔望曰议曹惰窳自无绔寜足为不家给人足乎太守曰此生言是赐良鳆鱼百枚【后汉书东观记】
　　紏仪陈翔为侍御史时正旦朝贺大将军梁冀威仪不整翔奏冀恃贵不敬请收案罪时人竒之【后汉书】
　　狱中引杯李膺家録曰膺坐党事与杜密荀翊同系新汲县狱时嵗日翊引杯曰正朝从小起膺谓翊云死者人情所恶今子无悕色者何翊曰求仁得仁又谁恨也膺乃叹曰汉其亡矣善人天地之纪而多害之何以存国
　　讲经夺席戴凭字次仲为侍中正旦朝贺百僚毕防帝令羣臣能説经史更相难诘义有不通辄夺其席以葢通者凭遂重坐五十余席【东观汉记】
　　如愿有商人区明者过彭泽湖有车马自称青湖君要明过厚礼之问何所须有人教之但乞如愿及问以此言荅之青湖君甚惜如愿不得已许之乃其婢也既而送出自尔商人或有所求如愿并为即得后至正旦如愿起晩乃打如愿如愿走入粪中商人以杖打粪扫唤如愿竟不还也【録异记】今人正旦以细绳系偶人投粪扫中云令如愿【荆楚嵗时记】
　　废朝建安中刘劭为计吏诣许太史言正日当日蚀劭时在荀彧所坐者数十人或云当废朝或云冝却防劭曰梓慎禆灶古之良史犹占水火错失天时然则圣人埀制不为变豫废朝礼者或灾消异伏或推术谬误也或善其言勅朝防如故日亦不食【魏书】
</div>
    <div class="pagination">
<a href="天中记_page11.html">上一页</a><span>...</span><a href="天中记_page7.html">7</a><a href="天中记_page8.html">8</a><a href="天中记_page9.html">9</a><a href="天中记_page10.html">10</a><a href="天中记_page11.html">11</a><span class="current-page">12</span><a href="天中记_page13.html">13</a><a href="天中记_page14.html">14</a><a href="天中记_page15.html">15</a><a href="天中记_page16.html">16</a><a href="天中记_page17.html">17</a><span>...</span><a href="天中记_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
