<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 566 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 566 页/共 1019 页</h1>
    <div class="content">　　丹薄【晋书张协诗薮为毛林隰为丨丨】
　　丹坻【嵇康酒防诗肃肃苓风分生江湄却背华林俯泝丨丨】
　　丹道【唐书韩传汴自刘士宁以来军益骄及杀陆长源主帅势轻不可制察军中素恣横者三百人一日数其罪斩之牙门流血丨丨言笑自若】
　　丹冥【张协七命见青徼下】
　　丹丘【拾遗记髙辛有丨丨之国献玛瑙瓮以盛甘露帝徳所洽被于殊方也　又有丨丨千年一烧黄河千年一清至圣之君以为大瑞　楚辞仍羽人于丨丨兮留不死之旧乡王逸注云丨丨昼夜常眀也　繁钦秋思赋云朝跻于西纪兮遂濆薄于丨丨　谢灵运入华子冈是麻源第三谷诗羽人絶髣髴丨丨徒空荃又缓歌行飞客结灵友凌空萃丨丨　陈子昂春日登金华观诗白玉仙台古丨丨别望遥　崔湜幸白鹿观应制诗见紫箓下　李华寄七侍御诗丨丨忽聚散素壁相奔冲　韩翃题仙游观诗何用别寻方外去人间亦自有丨丨　李商隠丨丨诗丨丨万里无消息防对梧桐忆鳯皇　陈陶番禺道中诗丨丨鳯皇隠水庙蛟龙集　寒山诗丨丨迥耸与云齐空里五峰遥望低又李白元丨丨歌元丨丨爱神仙朝饮颍水之清流暮还嵩岑之紫烟　又将进酒诗岑夫子丨丨生将进酒君莫停】
　　丹田【黄庭经丨丨之中精气微玉池清水上生肥　张说送刘道士诗真人降紫气邀我丨丨宫　李白访道安陵遇盖还为余造真箓临别留赠诗丨丨了玉闗白日思云室　元稹赠呉丹诗宻印视丨丨游神梦三岛　白居易思旧诗诗役五藏神酒汨三丨丨　张祜寄王尊师诗犹忆夜深华盖上更无人处话丨丨吕岩诗火种丨丨金自生重重楼阁自分眀】
　　丹泥【抱朴子李公丹法用真丨及五石之水各一升和合如丨　李商隠戊辰防靖中出贻同志二十韵诗丨丨因未控万劫犹逡巡】
　　丹火【山海经廆山其中有鸟焉状如山鸡而长尾赤如丨丨而青喙名曰鸰防　又苦山有兽焉名曰山膏其状如逐赤如丨丨　又乐马之山有兽焉其状如彚赤如丨丨其名曰　列仙传丨丨翼辉紫烟成盖杜甫诗巾拂香余捣药尘阶除灰冷烧丨丨　李孝先炼丹井诗鬼神守丨丨龙虎泣元液　萨都拉升龙】
　　【观夜烧香印上有吕洞賔老树精诗夜静药鑪丨丨现月眀神劒夜光浮　郭钰无题诗毕竟神仙难换骨自分丨丨煮胡麻】
　　丹烟【陆蒙引泉诗鳬伯弄翠蕊鸾雏舞丨丨】
　　丹徼【隋书南蛮传论汉平百越地穷丨丨景极日南水陆可居咸为郡县　古今注南方徼赤色故称丨丨南方之极也　沈约齐武帝谥议丨丨青丘之野跂踵反舌之民浮深驾阻廻首革面　戴叔伦留别道州李使君圻诗泷路下丨丨邮童挥画桡　陆龟蒙和寄题罗浮轩辕先生所居诗见青词下】
　　丹阳【史记楚世家熊绎当周成王之时举文武勤劳之后嗣而封熊绎于楚蛮封以子男之田姓芈氏居丨丨徐广注在南郡枝江县　汉书地理志丨丨郡故鄣郡属江都武帝元封二年更名丨丨属扬州　唐书地理志润州丨丨县本曲阿天寳元年更名　又艺文志殷璠丨丨集一卷　孙逖丨丨行丨丨古郡洞庭隂落日扁舟此地寻　李白永王东巡歌丨丨北固是吴闗画出楼台云水间　郎士元送元诜还丨丨别业诗应向丨丨郭秋山独掩扉　皇甫冉同温丹徒登万嵗楼诗丨丨古渡寒烟积歩空洲绕树稀　刘言史看山木花诗年年此树花开日出尽丨丨郭里人　又名山记玉笥山有彤露栖霞霞春丨丨四谷　又吕岩寄白龙洞刘道人诗竞向山中寻草药伏铅制汞防丨丨】
　　丹杨【晋书地理志后汉顺帝分防稽立吴郡州统会稽丨丨吴豫章九江庐江六郡孙权又分丨丨立新都郡及晋平吴又分丨丨立毗陵郡　又丨丨山多赤栁】
　　丹徒【汉书地理志会稽郡丨丨县注即春秋云朱方也晋书诸葛长民传叹白贫贱常思富贵富贵必履危机今日欲为丨丨布衣不可得也　宋书髙祖纪楚元王交之二十一世孙彭城楚都故苖裔家焉晋氏东迁刘氏移居晋陵丨丨之京口里　李白玉真公主别馆苦雨赠卫尉张卿诗丨丨布衣者慷慨未可量顾况送郭秀才诗故人曽任丨丨令买得青山拟独耕】
　　丹延【唐书方镇表上元元年置渭北鄜坊节度使治坊州并领丨丨二州】
　　丹葭【金史宣宗纪上念鄜延被兵又延安受围尝发民粟给军诏除延安鄜坊丨丨绥徳税租仍令有司偿其粟】
　　丹炮【成公绥天地赋东至谷西极泰蒙南暨丨丨北尽空同】
　　丹陵【帝王世纪尧母庆都感赤龙之祥孕十有四月而生帝于丨丨　王融曲水诗序福地奥区之凑丨丨若水之旧　钱起千秋节观舞马赋举天庆丨丨之防率土献南山之夀　张説享太庙乐章退居江水郁起丨丨　陈陶懐仙吟丨丨五牙客昨日罗浮归】
　　丹刚【云笈七籖见白环下】
　　丹山【水经注丹水南有丨崖丨山悉赪壁霞举若红云秀天　袁山松宜都记寻西北陆行四十里有丨丨山间时有赤气笼盖林岭如丨色因以名丨　阮籍咏懐诗朝餐琅玕实夕宿丨丨际　张柬之东飞伯劳歌青田白鹤丨丨鳯婺女姮娥两相送　李商隠韩冬郎即席为诗相送一座尽惊因成二絶寄酬兼呈畏之员外诗桐花万里丨丨路雏鳯清于老鳯声　牟融题陈侯竹亭诗丨丨鳯泣钩帘听沧海龙吟对酒闻　李芳诗煌煌丨丨路览徳萃清都　沈彬赠王定保诗废苑露寒兰寂寞丨丨云断鳯参差】
　　丹熏【山海经丨丨之山其上多樗柏其草多韭薤多丹臒薰水出焉】
　　丹岭【晋书沮渠蒙逊载记率骑二万东征次于丨丨时木连理生于永安张披曰遐方有济化之应】丹岩【宋之问赋髙阁翔云丨丨吐緑　许浑郡斋夜坐诗见白浪下　王建题石瓮寺诗寺门连内绕丨丨下界云开数过帆】
　　丹嶂【唐明皇幸蜀西至劒门诗翠屏千仞合丨丨五丁开　王勃易阳早发诗危阁寻丨丨囘梁属翠屏沈佺期仙萼池亭侍宴诗歩辇寻丨丨行宫在翠微宋之问入清逺峡诗雨色揺丨丨泉声聒翠防　张】
　　【起早过梨岭喜雪书情诗皎洁停丨丨飘飖映緑林李频将赴黔州先寄本府中丞诗丨丨耸空无过鸟青林覆水有垂猿】
　　丹障【曹唐大礼诗翠防呼处生丨丨清浄封中起白云】
　　丹厓【晋书宋纎传纎有逺操太守马岌造焉距而不见岌铭诗于石壁曰丨丨千丈青壁万寻室迩人逺实劳我心　雄甘泉赋北熿幽都南丨丨服防注丨水之丨】
　　丹崖【王勃泥谿诗水烟笼翠渚山照落丨丨　李白送温处士归黄山白鹅峰旧居诗丨丨夹石柱菡萏金芙蓉】
　　丹巘【梁简文帝枣下何纂纂诗垂花临碧涧结翠衣丨丨　江淹杂体颜特进延之侍宴诗青林结冥蒙丨丨被葱蒨　沈约游钟山诗见青嶂下　张正见从籍田应衡阳王教诗属车游绛阙风乌度丨丨　钱起奉和圣制登朝元阁诗翠防廻日驭丨丨驻天行】
　　丹岑【刘孝威登覆舟山望湖北诗紫川通太液丨丨连少华　许浑赠萧链师诗洛烟浮碧汉嵩月上丨丨】
　　丹防【王勃圣泉宴诗序崇峦左披石壑前萦丨丨万寻碧潭千顷　呉筠竹赋夹沧海倚丨丨蓄水雾之沉沉揺岩烟之漠漠　又游倚帝山诗苔浓鲜翠屏松古丽丨丨】
　　丹峤【王勃灵瑞寺浮图碑揆刹元岭图基丨丨】
　　丹岫【梁简文帝上白兔表岂殊丨丨之羽来止帝梧庶比素质之禽得游君囿　梁元帝秋兴赋淹留而防丨丨徘徊而搴木兰】
　　丹屿【梁简文帝鸳鸯赋见緑岸下】
　　丹磴【鲍照登黄鹤矶诗三崖隠丨丨九派引沧海】
　　丹壁【江淹游黄蘖山诗禽鸣丨丨上猿啸青崖间　李白秋日藏书髙斋作彩云思作赋丨丨间藏书黄公望诗闻道仙家有玉楼翠崖丨丨绕芳洲】
　　丹洞【萧頴士蒙山作见緑林下　赵居贞云门山投龙诗帟幕翠防亘机茵丨丨辟　刘禹锡麻姑山诗云盖青山龙卧处日临丨丨鹤归时】
　　丹穴【尔雅岠齐川以南戴日为丨丨丹穴之人智　史记货殖传巴寡妇清其先得丨丨而擅其利数世注丨者砂也丨者山谷之穴出丹也　山海经丨丨之山有鸟焉其状如鹄五采名鳯皇　傅元七谟煮丨丨之鳯炮珠崖之鼈　鲍照河清颂序青丘之狐丨丨之鸟栖阿阁游禁园　张衡东京赋鸣女牀之鸾鸟舞丨丨之鳯皇　顔延之赠王太常诗聆龙九渊闻鳯窥丨丨　王裦山家诗白云帝乡起神禽丨丨栖　薛道衡展敬上鳯林寺诗林栖丨丨鳯地迩白沙龙　陈子昂鸳鸯萹鳯皇起丨丨独封梧桐枝　王珪恭和圣制观三圣御书诗笔廻丨丨鳯歌起沛乡云　钱起登覆釡山遇道人诗山堦压丨丨药井通洑流　韩愈岐山下诗丨丨五色羽其名为鳯皇　欧阳詹元日陪早朝诗仪籥不唯丨丨鸟称觞半是越裳人　杜牧春日言懐诗貂簮荆玉润丨丨鳯毛光　陈陶小笛弄丨丨饥儿笑风雨娲皇碧玉星星语】
　　丹窦【王勃浄恵寺碑山童采葛入丨丨而忘归野老纡花向青溪而不返】
　　丹谷【李义府在嶲州遥叙封禅诗见緑坻下　李白西岳云台歌三峰却立如欲摧翠厓丨丨髙掌开】丹窖【张雨丹泉诗丨丨久埋泉眼赤珊瑚长浸石头红】
　　丹壑【孙绰太平山铭上干翠霞下笼丨丨　钱珝为王相公进和诗表因临丨丨遂蹑金绳喜物象之澄清假咏歌而放旷　鲍照嵗暮悲诗天寒多顔苦妍容逐丨丨　李峤咏海诗习坎疏丨丨朝宗合紫防　李白赠卢徴君鸿诗云卧留丨丨天书降紫泥　杜甫冬至诗见紫宸下　许浑早发天台中岩寺度闗岭次天姥□诗丨丨树多风浩浩碧溪苔浅水潺潺　吕定游匡庐诗一声长笑来丨丨千丈飞流下碧天】丹谿【溪同魏文帝典论不死之国即丨丨其人浮游列缺翺翔倒景　郭璞游仙诗虽欲腾丨丨云螭非我驾　储光义题崔山人别业诗南阳隠居者筑室丨丨源　温庭筠赠张链师诗丨丨药尽变金骨清洛月寒吹玉笙】
　　丹石【吕览丨可磨而不可夺其赤丨可破而不可夺其坚　拾遗记丹丘之野多鬼血化为丨丨则玛瑙也　又昔仙人桐君采石入穴数里得丨丨鸡春碎为药服之令人有声气后天而死　砚谱牢山丨丨滑泽坚腻　萧子范冠子箴丨丨为操氷泉励已】
　　丹水【汉书髙祖记引兵西无不下者至丨丨髙武侯鳃襄候王陵降　又地理志农郡县丨丨　后汉书马融传神泉侧出丨丨涅池　晋书苻坚载记髙辛有熊泉之役唐尧有丨丨之师　山海经丹穴之山丨丨出焉南流至于渤海　淮南子疏圃之池浸之黄水黄水之周复其原是谓丨丨饮之不死　述异记龙巢山下有丨丨水中有丹鱼　贾谊惜誓渉丨丨而驰骋兮古大夏之遗风　应璩与从弟君苖君胄书秉耒耜于山阳沈钓緍于丨丨　司马相如上林赋见紫渊下江淹效阮公诗若水出海外本自丨丨隂　沈约秋晨羁怨望海思归诗烟极希丨丨月逺望青丘　庾信谨赠司寇淮南公诗商山隠士石丨丨鳯皇矶　卢照邻送郑司仓入蜀诗离人丨丨北游客锦城东　严维游灞陵山诗潭分化丨丨路绕升仙林　呉融宪丞裴公上洛退居有寄诗目断琼林攀不得一重丨丨抵三湘】
　　丹海【拾遗记有鸟如雀吐五色之气氤氲如云名曰凭霄常游丨丨之际时来苍梧之野　云笈七籖王子登南行渡渤海丨丨登长离山指南极紫元夫人授以九道廻元太丹箓书　梁竦悼骚赋临岷川以怆恨兮指丨丨以为期】
　　丹河【金史章宗纪太和五年十一月宋人入内乡攻洛南之固县商州司狱寿祖追至丨丨击败之】丹洛【北户録人鱼如防鱼四脚出丨丨二水】
　　丹潞【旧唐书地理志河鱼道名山雷首介霍王台其大川汾沁丨丨】
　　丹渊【汉书律歴志唐帝让天下于虞使子朱处于丨丨江淹丹砂可学赋乗防霞于西海驷行雨于丨丨　阮籍咏懐诗沐浴丨丨中照耀日月光　又苏门歌日没不周西月出丨丨中　米芾题多景楼诗归途知有伴华月上丨丨】
　　丹川【顾况归阳萧寺有丁行者能修无生忍担水施僧况归命稽首作苦哉千万人流血成丨丨】丹渚【江淹赤虹赋昏青苔于丨丨暧朱草于石路】
　　丹浦【南史梁元帝纪英威茂畧雄圗武算指麾则丨丨不战顾盻则阪泉自荡　六韬尧与有苗战于丨水之丨　沈约饯吕僧珍诗丨丨非乐战负重切君临　牛诗阪泉轩举丨丨尧勲】
　　丹洹【崔伯易感山赋汾潞丨丨滹沱淀易涑沁淇潼青源济湨奄呴将迎纵横潄激】
　　丹泌【水经注隂沟即莨荡梁也亦言汳又云丨丨流于武徳絶河南入荥阳合汳故汳兼丹水之称】丹濑【洞冥记东方朔再拜于帝前曰臣东游万林之野获九色鳯雏涔源丨丨之水赤色　王勃舍利塔碑聿求紫阁言寻丨丨】
　　丹泉【盛之荆州记宜都夷道县西南有望州山内有涌泉欲雨辄有赤气又名丨丨　又梁简文帝京洛篇黄河入洛水丨丨绕射熊　王维送李太守赴上洛诗见白羽下　曹唐汉武帝宴西王母诗长生碧字期亲署延夀丨丨许细看】
　　丹溜【吴筠赋醴泉无源而易涸丨丨乍见而难挹郭璞游仙诗陵阳挹丨丨容成挥玉杯】丹流【张君祖赠沙门竺法頵诗丨丨环方基瑶堂临峭顶】
　　丹波【郭璞三珠树赞濯采丨丨自相霞映】
　　丹井【王勃九成宫颂桃溪逸彦塞丨丨而归风松磴遗英斩元闗而奉制　江淹杂体谢临川灵运游山诗乳窦既滴沥丨丨复寥泬　隂铿新成安乐宫诗重櫩寒雾宿丨丨夏莲开　刘长卿过包尊师山院诗潄玉临丨丨围碁访白云　卢纶送饯从叔辞丰州幕诗砂泉丨丨非同味桂树榆林不并枝　赵嘏送剡客诗若到天台洞阳观葛洪丨丨在云霞　陆蒙和醉中即席赠润卿博士诗逺梦只留丨丨畔闲吟多在酒旗前　陈陶竹诗谁识雌防九成律子乔丨丨在深崖徐夤游灵隠天竺二寺诗丨丨冷泉虚易到两山真界实难名　李建勲题魏坛诗丨丨嵗深生草木芝田春废卧牛羊】
　　丹城【黄庭经蔽以紫宫丨丨楼挟以日月如明珠　梁昭眀太子中吕四月啓依依耸盖俱临帝女之桑郁郁丨丨并挂陶潜之栁】
　　丹极【王勃乾元殿颂虽青蒲颂徳东朝献龙鳯之图而丨丨鸣谦南面动貂羊之诏　杜甫收京诗仙仗离丨丨妖星照玉除】
　　丹禁【隋书百官志武骑之职皆以分司丨丨侍卫左右宋之问秋莲赋四绕兮丨丨三匝兮承眀　宗楚客幸上阳宫侍宴诗紫庭金鳯阙丨丨玉鸡川　李元纮送张説上集贤学士赐宴诗见紫墀下　沈佺期从幸香山寺应制诗南山奕奕通丨丨北阙峩峩连翠云　李白东武吟见紫霄下　白居易与沈杨二舍人同食敕赐樱桃诗清晓趋丨丨红樱降紫宸　和凝宫词汗涣丝纶出丨丨便从天上鳯衔将　又近臣衔命离丨丨髙捧恩波洒万方】
　　丹掖【顔延之元后防文洒零玉墀雨泗丨丨　王僧孺为南平王让仪同表神梦紫霄心飞丨丨　沈佺期送金城公主适西蕃诗见紫阍下　韩愈郾城聮句丨丨列鹓鹭洪鑪衣狐貉】
　　丹阍【王勃上李常伯啓龙门髙逺眇黄道而无阶爵里既投叫丨丨而有地】
　　丹阙【卫次公渭水贯都赋照双鳯之丨丨驾长虹之飞梁　唐太宗秋日即事诗爽气浮丨丨秋光澹紫宫　李白邯郸才人嫁为厮养卒妇诗妾本丛台女扬蛾入丨丨　韦应物诗晨霞出没弄丨丨春雨依防自甘泉　钱起太子李舍人城东别业诗丨丨退朝廻白云迎赏至　李逄吉奉送李相公重镇襄阳诗望留丨丨下恩在紫霄间　喻坦之长安雪后诗遥分丨丨出迥对上林宜　郑谷送张郎中宰洛阳诗春漏懐丨丨凉船泛碧伊】
　　丹宫【顔延之直东宫答郑尚书诗见青阙下】
　　丹殿【唐髙宗太子纳妃太平公主出降诗雕轩廻翠陌寳驾归丨丨　赵冬曦送张説上集贤学士赐宴诗学开丨丨籍名与石渠贤　白居易权摄招应县早秋书事寄权拾遗兼呈李司録诗丨丨子司课赤县我徒劳】
　　丹寝【王勃善寂寺碑紫房丨丨犹居燬室之间朱绂瑶筐未出尘笼之际】
　　丹陛【北史樊子盖传大业三年入朝赐之口味百余斛加右光禄大夫子盖曰愿奉丨丨帝曰公侍朕则一人而已委以西方则万人之敌宜识此心　隋书薛道衡传趋事紫宸驱驰丨丨　旧唐书赵憬传稽颡丨丨仰对宸严謇讷易穷处数难辨　唐太宗元日诗霜防列丨丨丝竹韵长廊　魏徴郊庙乐章昭昭丨丨帟帟炎方　王维上张令公诗珥笔趋丨丨垂珰上玉除杜甫狄眀府诗国嗣初将付诸武公独廷诤守丨丨岑参寄左省杜拾遗诗见紫微下　韦应物寄中书刘舍人诗比翼趋丨丨连骑下南宫　白居易诗君游】
　　【丨丨已三迁我泛沧浪欲二年　李中诗丨丨凌晨对青云逐歩生　郑谷和韦拾遗诗百僚班列趋丨丨两掖风清上碧天　和凝宫词锵金佩玉趋丨丨总是和羮作砺才】
　　丹阶【陆厥李夫人及贵人歌临丨丨泣椒涂寡鹤羁防飞且止雕梁翠壁网蜘蛛】
　　丹戺【徐彦伯赠刘舍人诗见紫庭下】
　　丹除【卢僎诗承恩来翠岭缔赏出丨丨】
　　丹墀【杜预举贤良表若得珥笔丨丨推访格言必有谔谔匪躬之节　刘峻广絶交论彯组云台者摩肩趋走丨丨者叠迹　张衡西京赋青琐丨丨　丹漆地故称丨丨　班婕妤自悼赋俯视兮丨丨思君兮履綦萧颖士菊荣诗见紫英下　杨巨源圣寿无疆诗无因随百兽率舞在丨丨　樊阳源赋得风动万年枝诗】
　　【影动丨丨上声传紫禁中　李商隠韩碑诗文成破体书在纸清晨再拜铺丨丨】
　　丹砌【岑安卿姑苏台诗丨丨草深麋鹿卧凄凄棘露霑人衣】
　　丹庭【鲍照野鹅赋践菲迹于瑶涂升弱羽于丨丨　郑锡长乐钟赋近从丨丨之室逺尽青门之树　刘孝感怨诗见素壁下　白居易桐花诗待余有势力移尔献丨丨】
　　丹轩【曹唐小游仙诗紫微深鎻敞丨丨大帝亲谈不死门】
　　丹房【十洲记昆仑山有碧玉之堂琼华之室紫翠丨丨锦云烛日　王勃游庙山赋见丨丨之晚晦如紫洞之宵寒　曹唐小游仙诗丨丨玉女心慵甚贪看投壷不肯归　尹廷髙耕云即事诗与鸥分钓石留鹤伴丨丨　又沈约郊居赋开丨丨以四照舒翠叶而九衢】
　　丹室【陆蒙和寒食书斋即事诗静对真图呼緑齿偶开丨丨问黄芽】
　　丹阁【李峤为王方庆让鳯阁侍郎表入参丨丨出拥彤驺　窦翚漏赋亘千门兮连万户左彤阶兮右丨丨　韦应物骊山行翠华稍隠天半云丨丨光明海中日】
　　丹台【道君列纪经元都丨丨有皇皇金字　六帖周义山遇羡门子髙再拜乞长生诀羡门子髙曰汝名在丨丨玉室何忧不仙　沈佺期临池翫月诗春风揺碧树秋露卷丨丨　李白题随州紫阳先生壁诗复闻紫阳客早署丨丨名　白居易梦仙诗苟无金骨相不列丨丨名　李九龄上清辞本来方朔是真仙偶别丨丨未得还　陆蒙和江南道中懐茅山广文南阳博士诗丨丨已运隂阳火碧简湏雕次第仙】丹楼【王勃临髙台诗见紫阁下】
　　丹府【陆机辨亡论接士尽盛徳之容亲仁罄丨丨之爱苏轼蔡州道上遇雪次子由韵诗不如闭目坐丨丨夜自暾】
　　丹苑【徐坚送张説赴集贤学士赐宴诗翠叶凝丨丨晴空卷碧虚】
　　丹籞【李乂春日侍宴芙蓉园诗水殿临丨丨山楼绕翠微】
　　丹璅【王勃益州徳阳县善寂寺碑绿房丨丨彩缀晴霞紫阁青疏光含薄雾】
　　丹刻【王屮头陀寺碑丨丨翚飞轮奂离立　彭殷贤大厦赋珠网滴沥而垂露丨丨翚飞而霞起】丹扉【曹植五游萹阊阖啓丨丨双阙曜朱光　杨衡游峡山寺诗寳殿敞丨丨灵幡垂綘旒】丹櫺【王勃灵瑞寺浮屠碑都人袭赏凭紫槛而延衿野客含情俯丨丨而极睇】
　　丹枢【王勃乾元殿颂神谋备预俨七萃于丨丨防畧防防肃千庐于紫卫】
　　丹楹【春秋丨桓宫丨注桓公庙也谷梁传礼天子诸侯黝垩大夫仓士黈丨丨非礼也　汉书货殖传序周室衰礼法壊诸侯刻桷丨丨大夫山节藻棁　刘公兴望凌烟阁诗见素壁下　李绅过吴门诗朱户千家室丨丨百处楼　许浑北楼登眺诗修梁暗换丨丨小踈牖全开彩槛寛　薛能酬杨中丞春早见寄诗锦楼春望忆丨丨更遇髙情説早莺】
　　丹槛【包佶元日观百僚朝防诗夀色凝丨丨欢声彻九霄　沈传师游道林岳麓寺诗碧波廻屿三山转丨丨缭郭千艘屯　羊士谔早春诗栁意笼丨丨梅香覆锦茵　刘禹锡阙下待传防诗山色葱笼丨丨外霞光泛滟翠松梢】
　　丹柱【崔骃七依丨丨雕楹飞阁层楼　杨涛庭燎赋连珠户而散彩映丨丨而混色　韩愈谒衡岳庙诗见青红下】
　　丹梁【左思魏都赋丨丨虹申以并亘朱桷森布而支离　魏文帝于谯作歌奏新曲游响拂丨丨】丹梯【谢朓敬亭山诗要欲追竒趣即此凌丨丨　宋之问使过襄阳登鳯林寺阁诗香阁临清汉丨丨隠翠微　元稹三叹诗愿言成羽翼奋翅凌丨丨　欧阳詹送闻上人游嵩山诗丨丨石路君先去为上青冥最上头　王建题柱国寺诗丨丨暗出三重阁古像斜开一面山　杜牧寄卢先辈诗愿指丨丨曽到处莫教犹作独迷人　李商隐九成宫诗吴岳晓光连翠巘甘泉晚景上丨丨　赵嘏送裴延翰归觐滁州诗江上诗书悬素业日边门户倚丨丨　李九龄上清词上清仙路有丨丨影响行人到即迷】
　　丹垣【周伯琦纪行诗贝阙明清旭丨丨防碧榆】
　　丹墙【杨炯孔子庙堂碑丨丨数仞吐纳云霞椽柱三间蔽亏风雨】
　　丹衢【郭璞夏诗羲和骋丨丨朱眀赫其猛】
　　丹皇【参同契人身上一为天帝即泥丸太一君中一为丨丨即绛宫天子下一为元皇即丹田元阳君】丹虚【云笈七籖见緑虹下】
　　丹母【参同契注修丹之始则以天地根为药根以隂阳母为丨丨如有不能于其间生天地隂阳者即非金液还丹之道　通真契元篇心为朱陵宫号曰丨丨祖师所谓两肾中间一防眀逆为丨丨顺成人是也吕岩题桐柏山黄先生庵门诗其中有一分三五本是无名号丨丨　陆游诗炉常养丨丨手自斵桐孙】丹师【贾岛有送丨丨归闽中诗】
　　丹姬【汉书谷永传昔舜饬正二女以崇至徳楚庄忍絶丨丨以成霸功注应劭曰楚庄王得丨丨三月不听朝保申谏忍絶不复见乃勤政事遂为盟主　抱朴子放丨丨以弭婉娈之迷退子瑕以杜余桃之惑】丹婴【云笈七籖七童卧斗法曰第五童子讳丨丨吐玉清之光】
　　丹绰【説苑子赣之承在涂见道侧巾弊布拥蒙而衣衰其名曰丨丨子赣问曰此至承几何嘿然不对子赣曰人问乎已而不应何也曰望而黩人者仁乎覩而不识者智乎轻侮人者义乎子赣下车曰赐不仁过闻三言】
　　丹涓【太平御览丨丨有一言之善晋侯赐田万顷辞而不受晋侯曰以此田易彼言也于子犹有所亡于寡人犹有所得】
　　丹灵【李渤喜弟淑再至为长歌卷中笔落星汉榣洞里丨丨鬼神泣】
　　丹元【黄庭经心神丨丨字守灵　李商隠戊辰防靖中出贻同志二十韵诗丨丨子何索在已莫问邻】丹眀【太极真人歌丨丨焕上清八风鼓太霞】
　　丹采【防彩俱同仪礼乡射礼凡画者丹质注宾射之侯燕射之侯皆画云气于侧以为饰必先以丨丨采其地丹浅于赤　诗品诗有三义焉一曰兴二曰比三曰赋酌而用之干之以风力润之以丨丨使味之者无极闻之者动心是诗之至也　刘潜荐士表伏见兼太学博士贺玚防能斧藻长则琢磨结卷就贤担簦来学乡党染其丨丨朋友扣其洪钟　何晏景福殿赋皓皓旴旴丨丨煌煌　鲍照拟行路难外发龙鳞之丨丨内含麝芬之紫烟　江淹杂体刘文学桢感懐诗谬蒙圣主私托身文墨职丨丨旣已过敢不自雕饰　李白将游衡岳过汉阳双松亭留别族弟浮屠谈皓诗丨丨照沧溟精辉凌白虹　温庭筠开成五年抱疾不得与计偕隆冬书懐一百韵诗粉垜收丨丨金髇隠仆姑呉融桃花诗满树和娇烂熳红万枝丨丨灼春融】丹景【李白送梁公昌从信安北征诗祖席留丨丨征麾拂彩虹　吴筠游仙诗见黄月下　蜀太后徐氏丨丨山诗周囘云水游丨丨因与真妃眺上方】
　　丹气【左思蜀都赋干青霄而秀出舒丨丨以为霞　江淹灵丘竹赋蒙朱霞之丨丨暧白日之素景　卢思道孤鸿赋见赤霄下　张协杂诗朝霞迎白日丨丨临谷　李峤和杜学士旅次淮口阻风诗见白云下虞集诗见緑室下　贡师泰赠李链师诗嵗久松肪成琥珀夜深丨丨出芙蓉】
　　丹光【谢庄上封禅仪注奏霞凝生阙烟起成宫台冠丨丨坛浮素蔼　江淹丹砂可学赋赩丨丨而电凝飒翠氛而杳冥　宋之问函谷闗诗瑞霭丨丨逺郁葱司空曙送张链师还峩嵋山诗松籁万声和管磬丨丨五色杂虹霓　马祖常诗丨丨留海月绛景出松萝】
</div>
    <div class="pagination">
<a href="御定骈字类编_page565.html">上一页</a><span>...</span><a href="御定骈字类编_page561.html">561</a><a href="御定骈字类编_page562.html">562</a><a href="御定骈字类编_page563.html">563</a><a href="御定骈字类编_page564.html">564</a><a href="御定骈字类编_page565.html">565</a><span class="current-page">566</span><a href="御定骈字类编_page567.html">567</a><a href="御定骈字类编_page568.html">568</a><a href="御定骈字类编_page569.html">569</a><a href="御定骈字类编_page570.html">570</a><a href="御定骈字类编_page571.html">571</a><span>...</span><a href="御定骈字类编_page567.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
