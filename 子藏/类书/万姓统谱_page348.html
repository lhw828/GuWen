<!DOCTYPE html>
<html>
<head>
    <meta charset="UTF-8">
    <title>万姓统谱 - 第 348 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 348 页/共 403 页</h1>
    <div class="content">　　【南北】翟法赐【浔阳柴桑人曾祖汤祖庄父矫并髙尚不仕逃避征辟法赐少守家业立屋于庐山顶丧亲后便不复还家不食五谷以兽皮及草为衣虽乡亲中表莫得见焉州辟主簿举秀才征著作佐郎并不就后其家人至石室寻求因复逺徙违避征辟遁迹幽深浔阳太守邓文子表曰奉诏书征郡民新除著作佐郎南阳翟法赐补散骑侍郎法赐隐迹庐山于今四世栖身幽岩人防见者如当逼以王宪束以严科驱山猎草以期禽获必至颠殒有伤盛化乃止后卒于岩石之间不知年月】
　　【隋】翟普林【楚邱人事亲以孝闻躬耕色养不应州郡辟命乡里谓为楚邱先生后父母疾亲易燥湿不解衣者七旬大业初父母俱终哀毁殆将灭性庐于墓侧负土成坟盛冬不衣缯絮惟着单纕而已家有乌犬随其在墓若普林哀临犬亦悲号见者嗟异有二雀巢其庐前柏树驯狎无所惊惧司巡察奏其孝感擢为孝阳令】
　　翟光业【事继母以孝闻不殖财产假官舎以居萧然仅蔽风雨日与宾客饮酒聚书为乐仕后周
　　为枢宻使】
　　翟干祐【有道术以考召著名云安一邑江流之险十有五防一日召其滩神使平之至者十四最后至乃一女人曰防江小民借江流之险为人挽负以资生岂可平也于是命滩神悉复其险】
　　【唐】翟璋【陜州刺史】
　　【五代】翟道宗【守晋州为贼所陷不屈被杀】
　　翟光邺【字伯基鄄城人武定刺史】
　　【宋】翟守素【济州人父溥晋左司御府率守素仕周歴供奉官入宋累官剑南十州都巡检使太宗时为天雄军兵马钤辖知大名府歴内职五十余年性谨慎寛仁容众所着有治绩】
　　翟守珣【太祖时为李重进亲吏重进为中书令移镇青州谋举兵叛遣守珣徃潞阴结李筠守素识太祖徃还京师潜诣枢宻承防李处耘求见太祖问曰我欲赐重进铁劵彼信我乎守珣曰重进终无归顺之志太祖厚赐守珣】
　　翟兴【字公祥伊阳人徽宗时与弟进应募击敌号大翟小翟以保防陵寝功累官京西按抚等使兼知河南府绍兴中刘豫将迁汴阴遣人杀兴事闻赠保信军节度使兴为将多勇畧军食或不继激以忠义无不奋励在河南金人不敢犯诸陵子琮沉勇有父风继兴为镇抚使】
　　翟进【兴弟累以战功进西京北路制置使兼知河南府会巨冦杨进拥兵数万残害汝洛　　兵犯
　　进追之而贼四砦马惊坠堑为所害赠忠州刺史官其后五人】
　　翟汝文【字公防丹阳人举进士绍兴初累官翰林学士防知政事与秦桧不和罢去汝文风度翘
　　楚好愽古雅精篆有文集】
　　翟亨【归善人事母孝给邦人呼为翟夫子】
　　【明】翟益【洪武中任平原县丞廉声大着寻陞按察司佥事持法平公】
　　翟溥福【字　　东莞人永乐进士任知青阳县寻陞知府咸有惠政修白鹿洞讲明经籍民知慕学为江西第一郡守致仕去居官三十余年廉明刚正始终不二家事萧然清贫自甘】
　　翟整【永乐初知南京应天府修举废坠孜孜不辍为政务寛平厚德民服秩满邑不释复留之寻致
　　仕】
　　翟敬【字致恭大兴人正綂壬戌进士歴太仆寺卿】
　　翟亨【九谿卫指挥佥事正统中以征防顾及麓川功累迁指挥使后复征麓川偕其弟战死朝廷遣
　　官谕祭之】
　　翟瑄【字廷瑞洛阳人天顺甲申进士歴尚书】
　　翟銮【字仲鸣锦衣籍西乡人治乙丑进士改庶吉士歴武英殿大学士吏部尚书甲辰以子中式罢乙巳诏复冠带隆庆初复职諡文懿有应制词翰林院文集若干卷藏于家】
　　翟鹏【字志南武定人正德乙未进士歴官都御史嘉靖庚子起鹏于家　　　　偏保河南山东等处军务驻大同　　　质直端劲外无悃愊内有经济才畧　　不通贿遗有前辈大臣风节柄臣恶之北兵退捃摭细故闲住明年敌又至诸大臣益畏惧莫肯出大同复起鹏提督如故以防御功歴陞兵部尚书甲辰兵部议掣防秋兵太早敌直犯紫荆上大怒逮鹏诏狱谪戍邉行至河西务借宿民家不纳告　　阎主事主事挞民家留鹏宿民家告之东厰以闻复逮鹏瘐死锦衣狱】
　　翟唐【字尧夫　　人第进士为御史以敢陈有声正德十年莅广州甫下车即条布教令以表正风俗为先务文庙丁祭始用　士乐歌崇乡饮礼治举其大其初政可槩见若此性严毅不挠于豪猾一无所假时市舶太监梁瑶骫法扰民遂举宪典束持之因而奏讦瑶纳赂其党遣禁校逮捕焉百姓奔走哭泣如丧考妣遮道留之乃得左迁嵩明县】
　　翟瓒【字廷献昌邑人正德甲戌进士歴兵部侍郎】














　　万姓统谱卷一百二十一
　　钦定四库全书
　　万姓统谱卷一百二十二　明　淩迪知　撰入声
　　十一陌
　　席【安定商音晋大夫借谈之祖伯鯈司晋典籍因氏裔孙环避项羽名改为席唐虞】席老师【襄陵人姓席氏其名未闻即古之席公以播种耕稼为事每击壤而歌于路曰耕而食凿
　　而饮出而作入而息帝力于我何有焉尧闻而嘉之尊为老师云】
　　【汉】席广【议郎经明行脩隂兴荐光禄勲】
　　【南北】席法友【安定人仕魏为豫州刺史封苞信县伯宣武末刺济州以廉和著称终光禄大夫諡曰襄】席阐文【安定临泾人幼孤喜涉猎书史仕南齐为雍州刺史梁武帝时除都官尚书出为东阳守
　　在郡有能名冬至悉放狱囚依期而至改封湘西侯卒諡曰威】
　　席固【字子坚为襄阳着姓归魏持节为骠骑将军】
　　席希秀【撰辨林三卷】
　　【唐】席豫【字建侯举贤良方正开元中韩休举以自代拜吏部尚书典选六年时以为知人号席公帝登
　　朝元阁赋诗羣臣属和帝以豫诗最工诏曰诗人冠冕也】
　　【宋】席旦【字晋仲河南人七嵗能诗元丰中举进士未奏名上书言战守事神宗嘉纳令廷试赐第累官吏部侍郎显谟阁直学士两知成都府甚有治理加至述古殿大学士子益】
　　席益【绍兴中为四川制置荐人任县令者十三员】
　　席平【秘书监】
　　席汝言【字君从元丰五年以尚书司封郎中致仕与文富诸公为耆英会又与潞公程珦司马旦为同甲防又与司马公兄弟王安之王不疑楚王叔等为真率会司马公诗云七人五百有余岁同醉花前今古稀走马鬬鸡非我事纻衣丝髪且相辉】
　　席芾【汴人嘉定间由进士知仪陇县涖政严明兴学劝农邑人颂之】
　　席子择【遭丧黄山谷怜其贫纠同志助之曰冨者不仁理难与语仁者不富事难独成百足之虫
　　至死不僵愿与诸君同力拯之】
　　席世雅【广州推官】
　　【元】席巨川【至正间同知南阳府事时王师讨叛冦委巨川泣言不可杀降帅悟赖以活者千数民为
　　立碑颂德】
　　【明】席恭【应天人洪武进士】
　　席勤学【邠州人成化进士】
　　席书【字文同遂寜人治庚戌进士授剡城知县累迁兵部右侍郎以议大礼陞礼部尚书加少保武英殿大学士卒赠太傅諡文襄书为主事已具综理之才歴官巡抚贪官豪民搏击无遗风裁凛然文章卓然可称服御俭约不逐时好近世之名卿也】
　　席春【字仁同文襄公弟正德丁丑进士歴翰林学士吏部右侍郎】
　　席彖【字材同书之弟任给事中以极谏谪夷陵凿井城中民便之不久卒于官今上登极赠光禄少
　　卿遂宁人物当以彖为首称】
　　席大宾【云南人嘉靖进士】
　　席上珍【汜县人嘉靖进士】
　　却【济阴商音晋大夫却文生豹豹生芮芮生缺又望出山阳周】却芮【姬姓献公时为大夫食邑于冀谓之冀芮辅公子夷吾献公卒芮因齐秦之师纳夷吾于晋是
　　为惠公】
　　却缺【晋大夫芮之子耨于冀其妻馌之敬相待如宾臼季使过冀见之与之归言诸文公曰敬德之聚也能敬必有德德以治民君请用之文公用为下军大夫复与之冀为采邑因以为氏称冀缺云子充充子锜世为晋卿】
　　却谷【行唐人晋文公搜于被庐作三军谋元帅赵衰曰谷可公曰何以知其可也衰曰谷説礼乐而
　　敦诗书必知御兵之道公乃使谷将中军使却凑佐之】
　　却犨【缺从子景公时为大夫食邑于襄陵与却至却锜并称三却至有才辩为使有礼谋事有智临
　　戎有文】
　　却克【缺之子諡献鲁成公二年为鲁伐齐凯旋成公赐之先路三命之服】
　　郤至【晋卿为温大夫与周争鄇田曰温吾故也不可失】
　　郤锜【晋卿】
　　【汉】郤琠【侍中】
　　郤俭【颍川人能辟谷】
　　郤仲信【博士着春秋图纬】
　　【三国】郤正【字令先偃师人祖俭灵帝末益州刺史正安贫好学弱冠能属文仕蜀汉为秘书帝禅迁洛阳
　　惟正及殿中督张适从侍晋以为巴西太守其所著述诗赋论将百篇】
　　郤诜【字广基愽学多才瑰伟倜傥不拘细行对晋武帝曰臣举贤良对防第犹桂林一枝昆山片玉
　　为右丞迁雍州刺史】
　　【明】郤忠【行唐人洪武进士知临漳县值岁荒民生男女虑不能育皆弃之忠出禁令以已俸给与获生
　　者甚众在任决狱无滞囹圄恒空民咸德之】
　　郤祥【行唐人广子有孝行为愽野令未任即驰归省其父父病则亲甞汤药日夜忧惶求以身代及
　　卒哀毁过节因卒于茔有孝行碑在焉】
　　郤永【祥裔孙才识颖敏有刚毅之操始仕游击将军勦冦所至克捷累功左军都督府都督永自检
　　以礼不附权要嘉靖中充辽东总兵官为国朝之名将云】
　　籍【广平商音出于伯氏司晋之典籍以官为氏】
　　【周】籍谈之【晋大夫文公使荀隆葬穆后谈之为介】
　　籍秦【晋上军司马】
　　【汉】籍禋【谏议大夫】
</div>
    <div class="pagination">
<a href="万姓统谱_page347.html">上一页</a><span>...</span><a href="万姓统谱_page343.html">343</a><a href="万姓统谱_page344.html">344</a><a href="万姓统谱_page345.html">345</a><a href="万姓统谱_page346.html">346</a><a href="万姓统谱_page347.html">347</a><span class="current-page">348</span><a href="万姓统谱_page349.html">349</a><a href="万姓统谱_page350.html">350</a><a href="万姓统谱_page351.html">351</a><a href="万姓统谱_page352.html">352</a><a href="万姓统谱_page353.html">353</a><span>...</span><a href="万姓统谱_page349.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
