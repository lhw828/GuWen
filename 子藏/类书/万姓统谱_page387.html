<!DOCTYPE html>
<html>
<head>
    <meta charset="UTF-8">
    <title>万姓统谱 - 第 387 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 387 页/共 403 页</h1>
    <div class="content">　　康居王姓温月氏先是张掖祁连山北昭武城为突厥所破南依葱岭遂有其地枝庶皆改姓昭武示不忘本也【唐书】
　　尚可孤宇文之别种也代居松漠之间上元中归顺累迁左右畏威二大将军
　　鱼朝恩后禁军爱其勇力甚委遇之奏改姓鱼氏【唐书】桓庭昌唐上元准制改为姜
　　暨佐时唐上元准制改为周
　　妫氏改为姚氏　　　　袁氏改为衡氏
　　裴氏改为垒氏　　　　姞氏改为吉氏
　　羊舌氏改为吉氏　　　姞氏改为羊氏
　　闾氏改为卢氏　　　　计然本辛氏改为计氏
　　姒氏改为似氏　　　　稽氏改为氏
　　求氏改为裘氏　　　　景氏改为元氏
　　贲氏改为封氏
　　氏氏孔融謿氏仪以氏字民无上改为是氏
　　是光改为齐氏　　　　梁鸿氏改为运期氏
　　马矢氏改为马官氏
　　魏全琮孙晖食封白水改为泉氏
　　浑沌氏改屯氏去水
　　屈全之裔孙仕后魏以自南方乃改南或作男
　　谢服为鸿胪卿后汉末出征嫌其名姓不祥乃改为射咸
　　京房本姓李吹律定姓改为京氏
　　刘遵考以忠谏比伍员改为员犹有源流可攷逃难山谷强氏曰潜遂失本姓一姓改为数姓者如炅横四子守坟墓者为炅居徐者为昋居幽者为桂居华隂者为炔此四姓同一炅也
　　勾姓本避高宗讳勾涛则仍字更音钩光祖则加金絇纺则加丝谌则加草句思则加易字勾龙如渊则加龙此六姓同一勾也
　　本朝洪武初改元南台大夫福寿子为陈铸歴太仆寺少卿
　　改恶氏第四
　　萧氏齐武帝以巴东王子响叛逆改为蛸氏
　　马氏以何罗逆诛马后恶之改为莽氏
　　唐则天时琅琊王冲据博州起兵冲父豫州刺史越王贞又举兵于豫州与相应讨平之改姓为虺氏
　　枭氏隋炀帝诛杨感改为枭氏
　　勃氏梁武帝改豫章王综为勃氏
　　黥氏淮南王英布少时以罪被黥遂为黥氏
　　蝮氏唐干封元年改武惟良为蝮氏
　　吴孙皓以孙秀奔魏改为厉氏
　　刘诞谋逆贬为留氏
　　唐高宗废后王氏及良娣为武后所杀改后姓为蟒良娣为枭
　　帝王姓系第五
　　尧姓祁其后为唐为刘为韦为范为士为尹为豖韦唐杜舜姓姚其后为妫又为陈为田为穰为威为法为王为袁为辕为占为息为陆为司马为胡母为颛孙子献子鞅子芒子尚子禽子舆子寤子沮子夏子宋第二第五第八禹姓姒其后为夏为啓又为杞为为夏侯为于越为獯鬻汤姓子其后为商为殷为汤为甲为沃为槐又为宋为箕为正为禄为乙为奂为微为衍为华为孔为灵为邉为向为合为牛为乐为皇甫为事父武王姓姬其先为稷为鞠其后为管为周为林为忌为祭为谋为毛为邢为胙为茅为樊为甘为王为原为郕为霍为朝为狐为谢为丘为聃为郜为雍又为鲁为臧为郈为孟为叔为季为展为柳为施为众为家为士为孟孙为叔孙为季孙为臧孙为瑕丘为公父为公之为公石为少施为子服为子阳为子家为王父为子扬为子孟为子我为子仲为意如为南又为晋为邘为应为韩为栾为却为苦为温为祁为犨为曲为歩为荀为别为中行为智为辅为续为羊舌为叔向为楼季为大戊为大防为梁其为夷吾又为衞为寗为元为常为汲为孙为弥为析为右为南为辄为兼为子郢为王孙为贾孙为公柝又为毕为原为鄷为郇为冯为魏又为蔡又为吴为寿为季为庆忌为延陵又为郑为段为游为国为驷为印为罕为良为羽为丰为兰为然为伯有为子丰为子然为去疾为东里又为虞又为曹又为滕又为虢又为召为燕又为韩为横为蔺为厐为阎为梁垣为董明为子臧
　　齐姜姓亦吕其后为隰为望为尚为桓为懿为厉为孝为崔为庆为贺为卢为棠为檀为丘为高为柴为骆为左为将具为子旗为子干为子工为子泉为子【阙】为子雅为子尾为大陆为雍门为东郭为于陵【阙】　　三苖楚姓其后为鬻为熊为成为鬬为班为潘为囊为【阙】为昭为屈为景为俞豆为若敖为伯比为子西为子庚为子赵为子期
　　秦嬴姓其后为衙为李为裴为桑为缪为樗里为飞廉为高陵其别为莒为葛为赵为马为主父为叔带此仅二帝三王五伯之后其他可以类推矣后世之议婚者宁能不相犯也
　　五帝三王自黄帝至舜禹皆同姓而异其国号以章明德故黄帝为有熊颛帝为高阳帝喾为高辛帝尧为陶唐帝舜为有虞禹为夏后而别姓姒氏契为商姓子氏稷为周姓姬氏【史舜纪】












　　氏族博攷卷二
　　钦定四库全书
　　氏族博攷卷三
　　明　凌迪知　撰
　　氏攷【中】
　　汉魏受氏第六
　　按成周以国命氏汉则称郡国者亦有之
　　楚元王交之子刘富初封休侯更封红侯其后遂为红氏
　　楚怀王孙心都郴其后遂为郴氏番【音婆】氏因吴芮封番君支孙氏焉栎阳氏后汉景丹封栎阳侯曽孙分避乱陇西因封为氏周阳氏汉淮南王舅赵兼封周阳侯子由为河东尉因封为氏东陵氏因卲平之封子孙遂以为氏广武氏因李左车之封子孙遂以为氏冠军氏者因霍去病之封也信都氏者因张敖之封也武彊氏者因后汉王梁之封也鄿氏者姓苑云鄿春侯之后鄮氏者姓纂云越人以郡为姓今明州鄮县是也如此之类是为以郡命氏者也
　　春秋之时冀苪居冀地颍考叔居颍谷介之推烛之武竝以地命氏者汉四皓亦然如绮里季居于绮里也其后有绮氏亦有绮里氏甪里先生居于甪里也其后有甪氏亦有甪里氏少康之后汉初徙居山遂为氏后汉鲑阳鸿为少府居鲑阳遂为鲑【音圭】氏如此之类汉亦多矣是为以地命氏者也
　　成周以邑命氏汉魏亦有之揭阳氏者因汉功臣安道侯揭阳定为揭县令因氏为泉氏因全琮之孙晖魏封南阳侯食封白水改为泉氏如此之类是为以邑命氏者也
　　三代之时贵者有氏贱者有名无氏按汉郊祀志汾隂人无锦粤人勇之是亦有名无氏者盖锦为工技之贱勇之为蛮夷之贱也
　　按亡氏之贱汉亦有之受氏之道汉魏有传略载一二以备考古汉魏之后无所闻惟用古姓氏耳
　　变易第七
　　贺鲁之为周　　贺葛之为葛　　是娄之为高叱卢之为祝　　口引之为冠　　如稽之为缓去斤之为艾　　是贲之为封　　叱奴之为狼吐难之为山　　古引之为侯　　出连之为里乞扶之为扶　　那娄之为娄　　是连之为连俟畿之为俟　　可单之为单　　纥骨之为骨沓卢之为沓　　莫千之为郃　　屈突之为屈俟亥之为亥　　俟畿之为畿　　贺儿之为儿叱利之为利　　叱李之为李　　柯枝之为柯叱罗之为罗　　那莫之为莫　　莫舆之为舆费连之为费　　费羽之为羽　　黜弗之为弗莫卢之为卢　　尔绵之为绵　　解毗之为解奇斤之为奇　　统万之为万　　统之为安迟之为安　　辗迟之为展　　馝邘之为邘如罗之为如　　薄奚之为古　　若干之为茍副吕之为副　　那蒌之为蒌　　綦连之为綦卢之为　　姒先之为姒　　渴侯之为纸乌兰之为兰　　薄奚之为奚　　幸和之为和拔略之为苏　　纥干之为干　　乙弗之为乙渴侯之为缑　　渴俟之为似　　丘林之为林歩鹿之为歩　　屋引之为房　　车焜之为车牒云之为云　　素之为黎　　达勃之为褒普周之为周　　高护之为李　　叱于之为薛茙眷之为茙又为眷　　莫芦之为芦或为卢
　　丘林之为林又为丘丘敦亦为丘
　　副吕之为副又为吕叱丘亦为吕
　　就赖之为就莵赖亦为就
　　温狐之为温温盆亦为温
　　阿伏之为阿阿贺亦为阿
　　纥单之为纥纥奚亦为纥
　　羽真之为高楚娄亦为高
　　是云之为是是奴亦为是
　　盖娄之为娄疋娄亦为娄
　　俟力之为鲍俟力代亦为鲍
　　乌丸之为桓阿鹿桓亦为桓
　　可地之为延可地延亦为延
　　俟奴之为俟俟伏斤亦为俟
　　费羽之为羽拂羽亦为羽
　　黜弗之为弗燕弗亦为弗铁弗亦为弗
　　吐门之为门叱门亦为门库门亦为门
　　拓跋之为元纥骨亦为元是云亦为元景氏亦为元阿单之为单渴单亦为单
　　悉云之为云宥连亦为云
　　贺兰之为贺赖氏亦为贺
　　右二字
　　吐谷浑之为浑　　　　俟吕隣之为吕
　　没鹿囘之为窦纥豆陵亦为窦
　　万纽于之为于勿忸于亦为于
　　斛瑟罗之为罗破多罗亦为罗
　　温石兰之为石乌石兰亦为石又为乌
　　步六孤之为陆　　　　丘穆陵之为穆
　　阿伏干之为阿　　　　普陋茹之为茹
　　拔列兰之为梁　　　　乌落兰之为兰
　　宿六斤之为宿　　　　库若干之为干
　　扈地干之为扈　　　　俟伏斤之为斤
　　地骆拔之为骆　　　　郁原甄之为甄
　　若口引之为冠　　　　破多罗之为潘
　　破落郍之为郍　　　　步鹿如之为鹿
　　阿史郍之为史　　　　没路真之为路
　　譬厯辰之为辰　　　　纥突隣之为隣
</div>
    <div class="pagination">
<a href="万姓统谱_page386.html">上一页</a><span>...</span><a href="万姓统谱_page382.html">382</a><a href="万姓统谱_page383.html">383</a><a href="万姓统谱_page384.html">384</a><a href="万姓统谱_page385.html">385</a><a href="万姓统谱_page386.html">386</a><span class="current-page">387</span><a href="万姓统谱_page388.html">388</a><a href="万姓统谱_page389.html">389</a><a href="万姓统谱_page390.html">390</a><a href="万姓统谱_page391.html">391</a><a href="万姓统谱_page392.html">392</a><span>...</span><a href="万姓统谱_page388.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
