<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 210 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 210 页/共 1019 页</h1>
    <div class="content">　　洮米【尔雅溞溞淅也注丨丨声】
　　漾
　　漾水【书禹贡嶓冢导漾传泉始出山为丨丨　通典见汉水下　水经见江津下　李白入彭蠡经松门观石镜缅懐谢康乐题诗书游览之志诗丨丨向东去漳流直南奔　元稹渡汉江诗见江濆下　王建诗沙湾丨丨图新粉緑野荒阡晕色缯】
　　漾沣【蔡邕汉津赋登源自乎嶓冢引丨丨而东征】
　　湟
　　湟水【汉书孝武帝纪元鼎五年遣伏波将军路博徳出桂阳下丨丨　又赵充国传光禄大夫义渠安国使行诸先零豪言愿时渡丨丨北逐民所不田处畜牧安国以闻充国劾安国奉使不敬是后人旁縁前言抵冒渡丨丨郡县不能禁注师古曰丨丨出金城临塞外东入河丨丨之地是汉地　唐书地理志鄯州西平郡有丨丨县　又吐蕃传丨丨出蒙谷抵龙泉与河合　水经河水又东过金城允吾县北注莽又更允吾为修逺县河水在其南不在其北南有丨丨出塞外东连西王母石室石釜西海盐池北故阚骃曰其西即丨丨之源也　明一统志丨丨在临洮府兰州西一百八十里一名金城河一名河水源出大小榆谷之北与洮水浩亹河水合】
　　湟中【汉书赵充国传往者举可先行者吾举辛武贤丞相御史复白遣义渠安国竟阻败金城丨丨谷斛八钱吾谓耿中丞籴二百万斛谷人不敢动矣耿中丞请籴百万斛乃得四十万斛耳义渠再使且费其半失此二防人故敢为逆失之豪厘差以千里是既然矣　水经注湟水东流迳丨丨城北故小月氏之地也】
　　湟潦【大戴礼丨丨生苹湟下处也有丨然后有丨有潦而后有苹草也】
　　湟陿【汉书赵充国传臣前部士入山伐材木大小六万余枚皆在水次愿罢骑兵留弛刑应募及淮扬汝南歩兵与吏士私从者合凡万二百八十一人用谷月二万七千三百六十三斛盐三百八斛分屯要害处氷解漕下缮乡亭浚沟渠治丨丨以西道桥七十所令可至鲜水左右】
　　汾
　　汾水【诗魏谱见河曲下　左传僖公十有六年秋狄侵晋取狐防受铎渉汾及昆都因晋败也杜注丨丨出太原南入河　战国策知伯曰始吾不知水之可亡人之国也乃今知之丨丨利以灌安邑绛水利以灌平阳　史记赵世家三国攻晋阳嵗余引丨丨灌其城城不浸者三版襄子惧乃夜使相张孟同私于韩魏韩魏与合谋以三月丙戌三国反灭智氏共分其地于是襄子行赏髙共为上张孟同曰晋阳之难惟共无功襄子曰方晋阳急羣臣皆懈惟共不敢失人臣礼是以先之周书武帝纪柱国赵王招歩骑一万自华谷攻齐汾州诸城柱国宇文盛歩骑一万守丨丨闗　庄子尧往见四子藐姑射之山丨丨之阳窅然丧其天下焉　淮南子丨丨蒙浊而宜麻　水经河水又南出龙门口丨丨从东来注之　又丨丨出太原汾阳县北管涔山中说杨素使谓子曰盍仕乎子曰疏属之南丨丨之曲有先人之弊庐在可以辟风雨有田可以具饘粥弹琴著书讲道劝义自乐也愿君侯正身以统天下时和嵗丰则通也受赐多矣不愿仕也　地理通释唐志丨丨介休县有雀防谷通典汾州灵石县东南有髙璧岭雀防谷丨丨闗皆险固之处　大业杂记见河源下　本事诗天宝末元宗尝乗月登勤政楼命梨园弟子歌数阕有唱李峤诗者云富贵荣华能几时山川满目泪沾衣不见只今丨丨上惟有年年秋鴈飞时上问是谁诗或对曰李峤因凄然泣下不终而起曰李峤真才子也庾信崔訦神道碑铁马有河桥之战戈船有丨丨之兵　江总羣臣请陈武帝懴文若使七圣遂迷窅然丨】
　　【丨之上八骏沃若方在瑶池之滨　王筠开善寺碑访道峒山乗风独逺凝神丨丨窅然自丧　陈子昂进奉和秋景观竞渡诗表白云兴咏汉游丨丨之祠黄竹申歌周舞瑶池之驾　李白明堂赋遂邀崆峒之道礼丨丨之阳　阮籍诗东南有射山丨丨出其阳　谢灵运从游京口北固应诏诗昔闻丨丨游今见尘外镳　谢朓诗遗情丨丨垂冕鸿宫　萧楚材奉和展礼岱宗涂经濮济诗已降丨丨作仍深迎渭情　戴叔伦广陵送赵主簿自蜀归绛州寜觐诗将归丨丨上逺省锦城来刘禹钖和白侍郎送令狐相公镇太原诗叠鼓蹙成丨丨浪闪旗惊断塞鸿飞　又裴溪诗楚客忆闗中疏溪想丨丨　李商隠诗介山当驿秀丨丨绕关斜　王珪上元应制诗见汉才下】
　　汾河【晋语葵丘之会献公将如会遇宰周公曰君可无会也公乃还宰孔谓其御曰晋侯将死矣景霍以为城而丨丨涑浍以为渊戎翟之民实环之汪是土也茍违其违谁能惧之今晋侯不量齐徳之丰否不度诸侯之势释其闭修而轻于行道失其心矣君子失心鲜不夭昏　明一统志丨丨源出岢岚州流经灵石赵城洪洞临汾南歴襄阳太平绛州稷山河津荥河注于黄河　沈炯汉武通天台表射之罘于海浦礼日观而称功横中流于丨丨指柏梁而髙宴　杨炯庭菊赋共丨丨之鼎气同庶子之春华】
　　汾海【庾信段永神道碑铭玉门遗矩丨丨留爱】
　　汾川【左传见汾洮下　唐书地理志丹州咸寜郡本丹阳郡义寜元年析延安郡之义川丨丨咸寜县置明一统志丨丨水在延安府宜川县北八十里源出耳泉县界东流入黄河　张九龄奉和圣制同二相南】
　　【出雀防谷诗丨丨花鸟意并奉属车尘　卢照隣上之回曲振旅丨丨曲　刘禹锡詶令狐相公诗呉苑燕辞人去丨丨鴈带书来】
　　汾沮【韦应物拟古诗丨丨何鄙俭考槃何退穷】
　　汾浍【左传晋人谋去故绛诸大夫皆曰必居郇瑕氏之邑韩厥曰不如新田土厚水深居之不疾有丨丨以流其恶　唐书五行志干符五年秋大霖雨丨丨及河溢流害稼　又王式传时特峨胡亦饥将入寇丨丨闻式严备不敢道境报其种落曰晋州刺史当避　栁宗元晋问景霍丨丨以经其壖　储光羲奉和韦判官献侍郎叔除河东采访使诗盛徳滋冀方仁风清丨丨　司马光送任祠部诗图书周内史丨丨晋全封】汾洛【马祖常秋谷平章生日诗丨丨精灵合文章运防通】
　　汾涧【晋书刘元海载记刘氏虽分居五部然皆家居晋阳丨丨之滨】
　　汾谷【王光庭奉和圣制答张说扈从南出雀防谷诗寒随丨丨尽春逐晋郊来】
　　汾堤【卢柟水亭赋见水亭下】
　　汾陉【战国策苏秦说楚威王曰楚地西有黔中巫郡东有夏州海阳南有洞庭苍梧北有丨丨之塞郇阳地方五千里带甲百万车千乗骑万匹粟支十年此霸王之资也】
　　汾隰【左传桓公三年春曲沃武公伐翼次于陉庭韩万御戎梁为右逐翼侯于丨丨骖絓而止夜获之及栾共叔注丨丨汾水边　竹书纪年周宣王四十年晋人败北戎于丨丨】
　　汾地【诗疏见汾王下】
　　汾城【史记秦本纪昭襄王四十八年十月五大夫陵攻赵邯郸四十九年正月益发佐陵陵战不善免王龁代将五十年十二月益发卒军丨丨旁龁攻邯郸不防去还奔汾军】
　　汾州【元史地理志丨丨唐改西河郡为浩州又改丨丨又改西河郡又为丨丨金置汾阳军元初立丨丨元帅府　明一统志丨丨三国魏置西河郡晋为西河国后魏置丨丨治蒲子城后移治西河北齐改置南朔州后周改为介州隋初郡废大业中州废复为西河郡治隰城县唐初改浩州寻改丨丨天宝初改西河郡乾元初复为丨丨属河东道金置汾阳军节度元复为丨丨属太原路】
　　汾隂【史记秦本纪恵文君九年渡河取丨丨皮氏　又孝武帝纪有司与太史公祠官寛舒等议天地牲角茧栗今陛下亲祀后土后土宜于泽中圜丘为五坛坛一黄犊太牢具已祠尽瘗而从祠衣上黄于是天子遂东始立后土祠丨丨脽上如寛舒等议上亲望拜如上帝礼　又丨丨巫锦为民祠魏脽后土营旁见地如钩状掊视得鼎鼎大异于众鼎文镂无款识　又周昌传常从撃破项籍以六年中与萧曹等俱封封周昌为丨丨侯　汉书地理志河东郡县丨丨　又扬雄传三月将祭后土上乃帅羣臣横大河凑丨丨　齐书礼志徐邈谓配之为言必有神主郊为天坛则堂非文庙史记云赵绾王臧欲立明堂于时亦未有郊配汉又祀丨丨五畤即是五帝之祭亦未有郊配　竹书纪年周威烈王十七年魏文侯伐秦至郑还筑丨丨郃阳　水经河水南过丨丨县西　中说夫子谓北山黄公善医先寝食而后针药丨丨侯生善筮先人事而后说卦　防要开元十二年祠后土丨丨脽上太史奏荣光出河休气四塞祥风绕坛日扬其光　玉海大中祥符三年八月诏以来年春有事于丨丨四月二月至脽坛祀后土地只作丨丨礼成诗赐百官　江淹北伐诏冕旒济河翦彼凶狄咸秩中岳望祀丨丨则声教鬯矣皇甫汸诗燕月悬知临太乙淮流争得向丨丨】
　　汾阳【晋语公子絷吊公子夷吾于梁公子夷吾出见使者再拜稽首起而不哭退而私于公子絷曰中大夫里克与我矣吾命之以丨丨之田百万嬖大夫丕郑与我矣吾命之以负葵之田七十万　汉书地理志太原郡县丨丨　宋书周续之传明公道迈振古应天继期游外畅于内体逺形于应近虽丨丨之举辍驾于时艰明扬之防潜感于穹谷矣　周书武帝纪唐尧疎葛之衣粗粝之食尚临丨丨而永叹登姑射而兴想唐书郭子仪传进封丨丨郡王　又裴度传其威誉徳业比郭丨丨　中说董常曰夫子自秦归晋宅居丨丨然后三才五常各得其所　徐陵为陈武帝与周宰相书眷言颖水徒抱素心尚想丨丨无因髙蹈　又丹阳上庸路碑屈至道于丨丨劳凝神于藐射　谢朓髙松赋夷黻冕之隆贵懐丨丨之寂寥　沈佺期游清都观诗青溪阻千仭姑射藐丨丨　又嵩山石淙侍宴应制诗自惜丨丨行道驾无如太室览真图　杨师道奉和夏日晩景应诏诗青岩类姑射碧涧似丨丨　杜甫收京诗暂屈丨丨驾聊飞燕将书　又承闻河北诸道节度入朝口号絶句神灵汉代中兴将功业丨丨异姓王杜牧云梦泽诗真是超然五湖客未如终始郭丨丨】汾脽【汉书礼乐志丨丨出鼎皇祐元始　又郊祀志昔宝鼎之出于丨丨也河东太守以闻诏曰朕巡祭后土祈为百姓蒙丰年今谷嗛未报鼎焉为出哉博问耆老意旧臧与】
　　汾晋【周书文帝纪见泾州下　又武帝纪亲总六师问罪丨丨兵威所及莫不摧殄贼众危惶乌栖自固旧唐书礼仪志啓祚丨丨创列圣之洪基　宋史乐志革辂征丨丨隳城比燎毛　元史石天应传河中虽】
　　【周于二镇实用武立功之地北接丨丨西连同华地五千余里户数十万若起漕运以通餽饷则闗内可尅期而定　杜甫诗秦王拨乱姿一剑总兵符丨丨为丰沛暴隋竟涤除　又千秋丨丨间事与云水白】汾相【唐书李宪传河中兵本仰食于绛而汾可输河渭嵗租与籴常数十万石故敖保山为固民之输者十牛不胜一车宪濵丨丨地治新仓当费二百万请留垣县粟粜河南以钱还籴绛粟既免负载劳又权其赢以完新仓绛人赖利】
　　汾洮【左传昔金天氏有裔子曰昧为元师生允格台骀台骀能业其官宣丨丨障大泽以更太原帝用嘉之封诸汾川沈姒蓐黄实守其祀今晋主汾而灭之矣由是观之则台骀汾神也注丨丨二水名】汾漳【周书武帝纪建徳四年秋七月丁丑诏曰髙氏因时放命据有丨丨擅假名器歴年永久】汾潞【周礼职方氏河内曰冀州其浸丨丨注丨出汾阳丨出归徳　隋书鲍宏传如臣计者进兵丨丨直掩晋阳出其不虞以为上策　徐陵为防军长史王质移文氐旅拒已跨伊瀍胡羯凭陵方逾丨丨】汾绛【周书文帝纪大统八年冬十月齐神武侵丨丨围玉璧太祖出军蒲坂将撃之军至皂荚齐神武退太祖度汾追之遂遁去】
　　汾门【史记赵世家孝成王十九年赵与燕易土以龙兊丨丨临乐与燕燕以葛武阳平舒与赵】汾隅【汉书扬雄传反离骚有周氏之蝉嫣兮或鼻祖于丨丨】
　　汾西【魏书安同传臣受遣诣绛督租见汾东有蒙坑东西三百余里径路不通姚兴来必从丨丨乘髙临下直至柴壁如此则寇内外势接重围难固不可制也宜截汾曲为南北浮桥乗西岸筑围西围既固贼至无所施其智力矣　元史地理志晋寜路县丨丨　又田雄传穆呼哩承制授雄隰吉州刺史兼镇戎军节度使行都元帅府事平丨丨霍山诸栅　明一统志丨丨县在平阳府城西北一百八十里本汉县地属河东郡后魏置临汾县及丨丨郡隋初郡废改县曰丨丨属汾州】
　　汾东【魏书安同传见上　唐书郑从谠传黄巢犯京师帝驻梁汉诏从谠发部兵属北面招讨副使诸葛爽入讨从谠团士五千遣将论安从爽而李克用谓太原可乗以沙陀兵奄入其地壁丨丨释言讨贼须索繁仍从谠以饩醪犒军克用隃谓曰我且引而南欲与公面约从谠登城开勉感慨使立功报天子厚恩克用辞穷再拜去】
　　汾南【汉书尹翁归传田延年为河东太守徙署督邮河东二十八县分为两部闳孺部汾北翁归部丨丨魏书崔光传安世记箧于丨丨伯山抱卷于河右】
　　汾北【战国策秦疾攻楚还兵魏王必惧公因割丨丨以子秦而为和合亲以孤齐秦楚重公公必为相矣汉书尹翁归传见上】
　　汾曲【诗彼丨一丨言采其藚彼其之子羙如玉羙如玉殊异乎公族　周书武帝纪往者军下宜阳衅由彼始兵兴丨丨事非我先】
　　汾侧【范仲淹明堂赋见岱首下】
　　汾上【韦应物送槐广落第归扬州诗少年初带印丨丨又经过】
　　汾亭【中说子游丨丨坐鼓琴有舟而钓者过曰美哉琴意伤而和怨而静在山泽而有廊庙之志非太公之都磻溪则仲尼之宅泗滨也子骤而鼓南风钓者曰嘻非今日之事也道能利生民功足济天下其有虞氏之心乎不如舜自鼓也声存而操变矣子遽舍琴谓门人曰情之变声也如是乎起将延之钓者揺竿鼓拽而逝遂志其事作丨丨操焉】
　　汾祠【许景先奉和御制春台望诗丨丨雍畤望通天玉堂宣室坐长年】
　　汾王【诗韩侯取妻丨丨之孙蹶父之子传丨丨厉王也厉王流于彘在汾水之上故时人因以号之疏左传王流于彘于汉则河东永安县也永安西临汾水以其久在汾地时人因以号之　陈造波光亭赋丨丨后身金阜老仙】
　　汾军【史记秦本纪见汾城下】
　　汾神【左传见汾洮下】
　　汾鼎【苏颋诗盛业铭丨丨昌期应洛书】
　　汾鴈【张余庆祀后土赋丨丨入大夫之防】
　　汾讴【李乂奉和晦日幸昆明池应制诗汀州归櫂晚箫鼓杂丨丨】
　　汾挠【马融广成颂渀薄丨丨沦灭潭渊】
　　沁
　　沁水【汉书地理志河内郡县丨丨　后汉书窦宪传宪以贱直请夺公主园田注丨丨公主明帝女　隋书炀帝纪开未济渠引丨丨南达于河　又地理志长平郡统县丨丨　唐书地理志泽州髙平郡有丨丨县元史地理志泽州元初置司司及领晋阳髙平阳城丨丨端氏陵川六县　又河渠志中统三年八月中】
　　【书省臣呼图克布哈等奏广济渠司言丨丨渠成今已验工分水恐久逺权豪侵夺乃下诏依本司所定水分以后诸人毋得侵夺　水经丨丨出上党沮县谒戾山南过谷逺县东又南过漪氏县东又南过阳阿县东又南出山过丨丨县北又东过野王县北又东过周县北又东过邢丘又东过武徳县南又东南至荥阳县北东入于河　十道山川攷丨丨出沁州沁源县羊头山世靡谷至懐州武陟县入河　明一统志丨丨县在泽州城西二百里本汉旧县属河内郡后魏于此置广陵郡及东永安县北齐废郡改县曰永寜隋初复改丨丨县属泽州唐宋金皆不改元省端氏入焉　李峤为公主辞家人畜产官给科表开丨丨之园苑赐常山之汤沐上官昭容游长寜公主流杯池诗丨丨田园先自多齐城楼观更无过　李乂奉和初春幸太平公主南庄应制诗平阳馆外有仙家丨丨园中好物华　楼颖东郊纳凉诗林与缭垣接池将丨丨通　又明一统志丨丨桥在登州府寜海州东五里跨金水河】
　　沁河【明一统志泽州丨丨在沁水县东五十里源出沁州沁源县经岳阳县东流至本县南流经懐庆府界入黄河　又懐庆府丨丨在城北二里源出沁州绵山穿太行山达济源经武陟入黄河　又归徳府丨丨在城北三十五里源出绵山自武陟经本府合流于徐】
　　沁源【元史地理志沁州县丨丨　又杜丰传以本部取沁州由是铜鞮武乡襄垣绵山丨丨诸县皆下明一统志丨丨县在沁州城北二百里本汉谷逺县地属上党郡后魏置丨丨县属义寜郡隋初废郡以县属晋州后属沁州义寜初复属义寜郡唐初属沁州后属阳城郡乾元初复属沁州宋属威胜军金元仍隶沁州】沁口【元史河渠志中统间王学士为天旱奉诏开渠募自愿人户于太行山下丨丨古迹置分水渠口开濬大河四道歴温陟入黄河约五百余里渠成名曰广济　水经注沁水又南迳石门也谓之丨丨】沁州【明一统志丨丨春秋晋地后属韩又属赵秦秦汉皆上党郡地后魏置义寜郡隋初郡废置丨丨治沁源县大业初州罢义寜初复置义寜郡唐初复为丨丨属河东路天宝初改阳城郡乾元初复曰丨丨宋于铜鞮县界置威胜军寻以州省入金复改丨丨元隶平阳路】
　　沁园【明一统志丨丨在懐庆府城东北三十里沁水北岸金时官僚宴游之地有石图本尚存】沁晕【古器评商祖辛尊评曰此器文缕纯简丨丨黯渍而间以赭花斓斑知其所以为商物岂待考其铭款而后辨耶】
　　漳
　　漳邺【战国策今秦已虏韩王尽纳其地又举兵南伐楚北临赵王翦数十万之众距丨丨而李信出太原云中赵不支秦必入臣入臣则祸至燕】
　　漳泉【南唐书嗣主传建州之役府库中耗民不堪命故李仁达刘从効皆羁縻而已至是诸将请讨之不许宋齐丘荐陈觉为福建路宣谕使说仁达入觐不从觉还至建安矫制发建汀抚信之师乃防戍之兵掩其不意径至城下时魏岑安抚丨丨闻觉起兵亦擅发兵应觉帝大怒冯延已等为言兵业行不可止乃以王宗文为招讨使王建封为副使益兵以防之】
　　漳州【周书晋公护传冯迁字羽化父丨丨从事及迁宫达追赠仪同三司陜州刺史】
　　漳县【明一统志丨丨在巩昌府城南七十里汉旧县隋属陇西郡唐陷于吐蕃宋立盐川寨后改为镇金属巩州元初并入陇西县至元中置丨丨复汉旧名】
　　漳南【史记项羽纪章邯军棘原项羽军丨丨相持未战秦军数却二世使人让章邯　唐书地理志清河郡县丨丨　又窦建徳传正本等曰大王奋布衣起丨丨隋之列城莫不争附者以能仗顺扶义安四方也王安石诗他日杜诗传渭北几时周宅对丨丨】
　　漳口【晋书桓石民传与随郡太守夏侯澄之破苻坚将慕容垂姜成等于丨丨　唐书王智兴传李防攻宋州智兴悉锐师出宋西鄙破之丨丨】
　　漳水【书禹贡覃懐底绩至于衡漳传覃懐近河地名丨丨横流入河从覃懐致功至衡漳　史记赵世家成侯二十四年与魏盟丨丨上　又陈豨传豨不南据丨丨北守邯郸知其无能为也　汉书沟洫志魏文侯时西门豹为邺令有令名至文侯曽孙襄王时与羣臣饮酒为羣臣祝曰令吾臣皆如西门豹之为人臣也史起进曰魏氏之行田也以百亩邺独二百亩是田恶也丨丨在其傍西门豹不知用是不智也知而不兴是不仁也仁智豹未之尽何足法也于是以史起为邺令遂引丨丨溉邺以当魏之河内　后汉书安帝纪元初二年春正月诏禀三辅及并凉六郡流冗贫人蜀郡青衣道夷奉献内属修理西门豹所分丨丨为支渠以溉民田　穆天子传戊寅天子北征乃絶丨丨注丨丨今在邺县　博物志魏前枕黄河背丨丨瞻王屋望梁山有蓝田之宝浮池之渊　水经丨丨出临沮县东荆山东南过蓼亭又东过章乡南又南至枝江县北鸟扶邑入于沮　明一统志见石下　又丨丨桥在潞安府长子县西五十里漳河上　徐陵与王僧辩书圭璋特达通聘河阳貂珥雍容寻盟丨丨　又报尹义尚书别离二国云雨十年心想河阳言铜爵而无逺神游丨丨与金凤而俱蜚　髙适诗昔余渉丨丨驱车行邺西　杜甫诗尚躔丨丨疾永负蒿里饯　刘长卿太行苦热行丨丨斜绕营常山遥入幕　李嘉祐诗君防魏帝邺都里惟有铜台丨丨流　李益紫骝马诗丨丨春闺晩丛台日向低　王建铜雀台乐府丨丨东流无复来百花辇路为苍苔　贯休懐周朴张为诗巴江思杜甫丨丨忆刘桢】
　　漳源【唐书张孝忠传破九姓突厥以功擢丨丨府折冲】
　　漳流【李白入彭蠡经松门观石镜懐谢康乐题诗书游览之志诗见漾水下】
　　漳河【战国策苏子说李兊曰今日臣之来也暮后郭门借席无所得寄宿人田中旁有大丛夜半土梗与木梗鬬曰汝不如我我者乃土也使我逢疾风淋雨壊沮乃复归土今汝非木之根则木之枝耳汝逢疾风淋雨漂入丨丨东流至海泛滥无所止臣窃以为土梗胜也　史记货殖传邯郸亦丨丨之间一都防也北通燕涿南有郑卫　后汉书袁绍传臣之与卓未有纎芥之嫌若使茍欲滑泥扬波偷荣求利则进可以享窃禄位退无门户之患然臣愚所守志无倾夺故遂引防英雄兴师百万饮马孟津歃血丨丨　宋史河渠志丨丨源于西山由磁洺州南入冀州新河镇与胡卢河合流其后变徙入于大河　明一统志丨丨其源有二一出山西潞州长子县名浊漳自林县西北入境一出平定州乐平县名清漳自渉县西入境俱东至林县合流经临漳馆陶县界入衞河　李徳林隋王九锡册文元黄变丨丨之水京观比爵台之峻　李颀郑樱桃歌官军女骑一千匹繁花照曜丨丨春】
　　漳渠【应璩与满炳书夫丨丨西有伯阳之馆北有旷野之望髙树翳朝云文禽蔽绿水沙场夷敞清风肃穆是京台之乐也】
　　漳浦【唐书地理志漳州丨丨郡垂拱二年析福州西南境置以南有漳水为名并置丨丨懐恩二县初治丨丨开元四年徙治李澳川县三龙溪龙岩丨丨　宋史傅伯成传出知漳州由郡南门至丨丨为桥三十五治道千二百丈　元和志泉州管县三丨丨垂拱中析龙溪南界置　又王粲羽猎赋济丨丨而横阵倚紫陌而并征　卢思道诗初发清丨丨春草正萋萋　郑愔铜雀台曲日斜丨丨望风起邺台寒　白居易诗长沙虗贾谊丨丨卧刘桢】
　　漳淇【地理通释河北道古幽冀二州之境今二十有五州其大川有丨丨呼沲之水】
　　漳淮【明一统志丨丨在寜国府南陵县南六十里源出吕山至县东溪与中港西港之水相合流入小淮河至石硊西出鲁港达大江】
　　漳汝【阮籍乐论江淮之间其民好残丨丨之间其民好奔】
　　漳滏【战国策见河间下　又见河内下　宋书律志序丨丨郑白之饶沟渠沾漑之利皆民所祖国以为天沟洫立志亦其宜也　魏书李平传伏见已丑诏书云轩銮辂行幸有期凤服龙骖尅驾近日将欲讲武淇阳大习邺魏驰骕騻于緑竹之区骋驎骥于丨丨之壤斯诚幽显同忻人灵共恱】
　　漳澨【左传子越将攻王以三王之子为质焉弗受师于丨丨】
　　漳滨【周书武帝纪伪齐叛涣窃有丨丨世纵淫风事穷雕饰　庾信丘乃敦崇传天厌丧乱人思反徳彼之风尘既静函谷此之冠盖屡渉丨丨　又哀江南赋文词髙于甲观模楷盛于丨丨　刘桢诗余婴沈痼疾窜身清丨丨　骆賔王在江南赠宋五之问诗丨丨已辽逺江潭未旋返　又游徳州赠髙四诗牙忘道术丨丨恣闲逸　刘禹锡许给事见示哭工部刘尚书诗因命同作诗乞身来阙下赐告卧丨丨　杜牧梁秀才以早春旅次大梁将归郊扉言懐兼别示亦蒙见赠走笔依韵诗见汉曲下】
　　漳湄【李白感时留别从兄徐王延年从弟延陵诗伏枕寄宾馆宛同清丨丨】
　　漳王【唐书李郃传始帝恭俭求治志除凶人然懦而不睿臣下畏祸不敢言故蕡对极陈晋襄公杀阳处父以戒帝又引阍弑呉子隂賛帝决帝后与宋申锡谋诛守澄不克守澄废帝弟丨丨而斥申锡帝依违其间不敢主也　杜牧杜秋娘诗序杜秋娘金陵女也年十五为李锜妾后锜叛灭籍之入宫有宠于景陵穆宗即位命秋为皇子傅姆皇子壮封丨丨郑注用事诬丞相欲去已者指王为根王被罪废削秋因赐归故乡】
　　滏
　　滏水【地理通释通典相州滏阳县有漳河丨丨郡国志邺有丨丨　明一统志丨丨源出磁州西北神麕山涌沸如汤出釡东流至临漳县界入漳河　又丨丨在广平府城南五里上从邯郸县界流入古塌河经永年县境达曲周县界东北流去】
　　滏河【元史河渠志丨丨者引滏水以通洺州城濠者也至元五年十月洺磁路言洺州城中井水咸苦居民食用多作疾且死者众请疏涤旧渠置坝牐引滏水分灌洺州城濠以济民用】
　　滏阳【元史地理志磁州宋为丨丨郡金以隶彰徳元太祖十年升为滏源军节度隶真定路太宗八年隶邢洺路宪宗二年改邢洺路为洺磁路至元二年以眞定之渉县及成安县并入丨丨武安县并入邯郸止以丨丨邯郸二县及録事司来属　又百官志见河内下】
　　潞
　　潞水【金史河渠志金都于燕东去丨丨五十里故为牐以节髙良河白莲泽诸水以通山东河北之粟元史文宗纪我师与辽东军夹丨丨而阵辽东宵遁我师渡而袭之　地理通释蓟州渔阳县有鲍丘水又名丨丨檀州密云县有丨丨自塞外流入】
　　潞涿【蜀志周羣传初先主与刘璋防涪时裕为璋从事侍坐其人饶防先主嘲之曰昔吾居涿县特多毛姓东西南北皆诸毛也涿令称曰诸毛绕涿居乎裕即答曰昔有作上党潞长迁为涿令者去官还家时人与书欲署潞则失涿欲署涿则失潞乃署曰丨丨君先主无防故裕及之】
　　潞沁【唐书王思礼传收东京战数有功迁兵部尚书寻兼丨丨等州节度】
　　潞江【元史地理志朶逺路在大理之西永昌之南其地曰丨丨曰普坪睑曰申睑僰寨曰乌摩坪僰蛮即通典所谓黑防也】
　　潞河【元史河渠志至元三十年漕司言通州运粮河全仰白榆浑三河之水合流名曰丨丨舟楫之行有年矣今嵗新开牐河分引浑榆二河上源之水故自李二寺至通州三十余里河道浅涩今春夏天旱有止深二尺处粮船不通改用小料船拨载淹延嵗月致亏粮数　张璧君巽峰祀衡山诗见江滙下】
　　潞川【晋书郄恢传寻而慕容垂围慕容永于丨丨永穷蹙遣其子求救于恢并献玉玺一纽恢献玺于台】
　　潞国【左传见潞氏下　周书武帝纪封齐王宪子安城郡公质为河间王大将军广化公丘崇为丨丨公神水公姬愿为原国公广业公尉迟运为卢国公】
　　潞州【周书武帝纪宣政元年春正月癸酉吐谷浑伪赵王他娄屯来降壬午行幸邺宫分相州广平郡置洺州清河郡置贝州黎阳郡置黎州汲郡置衞州分定州常山郡置恒州分并州上党郡置丨丨　元史地理志丨丨唐初为丨丨后改上党郡又仍为丨丨宋改隆徳军金复为丨丨元初为隆徳府行都元帅事太宗三年复为丨丨隶平阳路　明一统志丨丨卫在潞安府治南】
　　潞安【明一统志丨丨禹贡冀州之域商时为黎国后为赤狄潞子国晋灭潞子婴儿后立黎国战国初为韩之别都后属赵秦置上党郡治长子晋徙治潞县后周始置潞州隋大业初改州为上党郡唐复为潞州后置昭义军节度宋改昭徳军后陞为隆徳府金复为潞州元初为隆徳府寻复为潞州嘉靖中陞为丨丨府】潞城【唐书卢钧传王师伐刘稹武宗以钧寛厚能得众诏兼节度昭义军会稹死勅乗驿往进检校兵部尚书专领昭义钧及潞石雄兵入而稹将白惟信率余卒三千保丨丨未下雄召之使往十余辈皆死钧次髙平惟信献款且曰不即降者畏石尚书尔　明一统志丨丨县在潞安府城东北四十里本春秋时潞州婴儿国晋灭之汉置潞县属上党郡后魏改刈陵县属襄垣郡隋初废后复置丨丨县属潞州唐末改为潞子县寻复曰丨丨宋金元仍旧】
　　潞公【名臣言行録文丨丨元丰间以太尉留守西京未交印先就第庙坐见监司府官唐参政介之子义问为运判退谓其客尹焕曰先公为台官尝言丨丨今岂挟为恨邪当避之焕曰公所为必有理姑听之明日公交府事以次见监司府官如常仪或以问公公曰吾未视府三公见庶僚也既交印河南知府见监司矣义问闻之复谓焕曰微君殆有失于丨丨也　又元丰五年公以太尉留守西都时富韩公以司徒致仕公慕唐白乐天九老会乃集洛中公卿大夫年徳髙者为耆英防以洛中风俗尚齿不尚官就资圣院建大厦曰耆英堂防闽人郑奂绘像堂中时富公年七十九文丨丨与司封郎中席汝言皆七十七朝议大夫王尚恭年七十六太常少卿赵丙秘书监刘几衞州防御使冯行已皆年七十五天章阁待制楚建中朝议大夫王慎言皆年七十二大中大夫张问龙圗阁直学士张焘皆年七十时宣徽使王拱辰留守北京贻书丨丨愿预其会年七十一独司马温公年未七十丨丨素重其人用唐九老狄兼謩故事请入会公辞以晩进不敢班文富二公之后公不从令郑奂自幕后传温公像又之北京传王公像于是预会者凡十三人　又公之在朝契丹使耶律永昌刘霄来聘苏轼奉诏馆客与使者入觐望见公殿门外却立改容曰此丨丨也耶所谓以徳服人者问其年曰何壮也轼曰使者见其容未闻其语其总理庶务酬酢事物虽精练少年有不能及贯穿古今洽闻强记虽专门名家有不逮使者拱手曰天下异人也】
　　潞氏【左传宣十五年晋师灭赤狄丨丨以潞子婴儿归注潞是国故称氏　公羊传国不若氏疏言楚不如言丨丨甲氏】
　　潞长【蜀志周羣传见潞涿下】
　　潞子【左传见潞氏下】
　　潞绛【元史刘伯林传同国王穆呼哩攻破燕京复从大将军攻下山东诸州穆呼哩上其功赐名马二十匹锦衣一袭戊寅同攻下太原平阳己卯破丨丨及火山闻喜诸州县】
　　潞祠【明一统志丨丨山在潞安府黎城县南一十五里上有潞子婴儿祠】
　　潞叙【地理通释欧阳公州名急就章楚普丨丨】
　　浍
　　浍水【左传有汾浍以流其恶注丨丨出平阳绛县南西入汾　水经丨丨出河东绛县东浍交东髙山】浍河【元史郝经传自丨丨之战乗胜下燕云遂遗兵而去旣破回鹘灭西夏乃下兵闗陜然后知所以深取之是长于用竒也　明一统志丨丨源出平阳府翼城县东乌岭西流至绛州入于汾　又丨丨源出河南永城县马长河东流厯凤阳宿州南境至五河县西北入于淮】
　　浍交【水经注浍水又西南与诸水合谓之丨丨】
　　浍纵【周礼考工记九夫为井井间广四尺深四尺谓之沟方十里为成成间广八尺深八尺谓之洫方十里为同同间广二寻深二仞谓之浍疏井田之法畎纵遂横沟纵洫横丨丨自然川横其夫间纵者分夫间之界耳无遂其遂注沟沟注入洫洫注入浍浍自然入川】
</div>
    <div class="pagination">
<a href="御定骈字类编_page209.html">上一页</a><span>...</span><a href="御定骈字类编_page205.html">205</a><a href="御定骈字类编_page206.html">206</a><a href="御定骈字类编_page207.html">207</a><a href="御定骈字类编_page208.html">208</a><a href="御定骈字类编_page209.html">209</a><span class="current-page">210</span><a href="御定骈字类编_page211.html">211</a><a href="御定骈字类编_page212.html">212</a><a href="御定骈字类编_page213.html">213</a><a href="御定骈字类编_page214.html">214</a><a href="御定骈字类编_page215.html">215</a><span>...</span><a href="御定骈字类编_page211.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
