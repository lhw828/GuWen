<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 250 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 250 页/共 331 页</h1>
    <div class="content">　　柳芳上元中为史臣得罪，窜农黔中。时高力士亦徒巫州。因相遇。为芳言禁中事。芳因论次其事。号曰：问高力士后著唐律。此书不复出。
　　青士竹名。
　　【云仙杂记】
　　《樊宗园记》：柏曰：苍官竹曰青士。
永乐大典
卷之一万三千四百九十四
卷之一万三千四百九十四
　　二置智
　　诗文二
　　【清江三孔集】
　　《孔平仲智若禹之行水赋》：明智之大，如禹行水。古有大智，中潜至明。何行水以为喻，盖存心之自诚。渊然创物之谋，敏而外发，沛若决川之势，顺以东倾。夫惟灵万类而生，毓五常之粹，不滞于物，其端曰智：“然顺其故，则不致于交谲。悖其本，则浸成于大伪。居惟适正，委美质之自然。举若下鸿，措安流于万事。审利图害，筹安计危，蕴千虑以无惑，包万殊而不遗。每优游而处此，不泪乱以行之。内畜清明，陶天真而去诈。远侔疏凿，适地势以流卑。湛然恬养于中，廓然识见于外。不涤源而涤性之垢，不治水而治情之害。较远无间，成功亦大。可通塞壅，顺意表以弥纶。如决怀襄，贯地中而滂沛。大抵多计者流于机巧，好辩者溺于空虚，其弊明甚。惟人戒欤，故我抱灵鉴以无隐，导沉机而自如，心常恶其凿也。势若排而注诸，舜以是而察迩言。聪明并决，尧因之而急先务。障蔽皆除。夫运至计以利仁，绍徽谋于平土，德一也，何独议乎智？人一也，何独尊乎禹？盖智之于物亏，必顺适其理。而禹之于水亏，亦疏导其苦。苟能此道，宜效皋陶之谟。一失其原，或谓白圭之愈。后世苏张之辩胜，庄老之道鸣，其耀才者，或笼愚而不正。其矫枉者，又绝圣以无营，皆与性以相戾。譬川而逆行，亦犹处戕柳以为之。并非其质，揠苗而助之长，反害其生。噫！喻玉莹者，楚有屈平。侔蓍龟者，秦闻樗里。或以易变而贻诮，或以不知而为耻，皆莫若顺其性以行焉，所谓智者乐水。
　　【童蒙诗训】
　　智者心无蔽，悬空一镜明。事来方顺应，物至总能名。
　　【漫游集】
　　《仁智诗》：仁者安理分，迂阔世所嗤。智者觉未然，论高为时疑。仁智废不用，奸黠始设施。跳踉乐未已，颠跻悲已随。尔辈胡足恤，奈人家国为。
　　【白氏六贴】
　　《智》：智者，诈愚。用人之智。去其诈。智者千虑，必有一失。汉书。智者，心之府，文中子，神者，智之后，神清则智明。智者，心之府，智公则心平。智不足称。阳处父，不没其身，其智不足称。智免，祸由智免。智而不诈。张老。智士无思虑之，变则不乐，《庄子》智计归之。魏贾诩自以非太祖旧臣而谋策深长，惧见猜嫌，闭门而自处，无私交，嫁娶不结高门。天下论智计并归贾氏也。宫之奇在虞，晋不加戎。季梁在随，楚不为谋。三仁未去，武王还师不伐殷。邹阳，北游不同吴祸以贤勇智。杜预多智，人号智囊。大智若愚。不可以无涯之智，后有涯之身。《庄子》智谋。知机者其神乎？《易》祭仲知权，《公羊》：宋人执郑祭仲，不名贤也，为知权。宋人曰：“为我出忽而立突。”仲不从，则君必死，国必亡。从其言，则可以存易亡。古人有权，祭仲足反于经，然后有善也。行权有道，自贬损以行权，不害人以行权，杀人以自生，亡人以自存，君子不为也。未可与权，可与适道，未可与立，可与立，未可与权。行中权，废中权，见机而作。不俟终日。易。孟子曰：嫂溺援之以手，权也。男女不亲授受，礼也。嫂溺不援，豺狼也。至诚之道，可以前知。见乎蓍龟，动乎四体。国家将兴，必有祯祥。国家将亡，必有妖孽。见乎蓍龟，动乎四体，祸福将至，必先知之。先觉，抑亦先觉者，是贤乎。知微知章。叔向母闻男声，昔叔向母闻向男伯石生，视之及堂，闻其声而还曰：“豺狼之声也。非此莫丧羊舌氏。”遂不视之。子文欲杀越椒，楚子良生子越椒，子文曰：“必杀之。是子也，熊虎之状，豺狼之声，不杀之，必灭若敖氏之族。”赠策，士会将归晋，绕朝知其情，赠之以策曰：“子无谓秦无人，吾谋适不用也。”有先知，而无后悔。思鲈鱼，晋张翰为齐王所辟，因秋风起，忽见鲈鱼曰：“大丈夫所贵适意耳。”遂弃官归江东，俄而齐王败，人谓翰有先知之明。军胜人亡。钟会邓艾伐蜀，刘，字子真，曰：“破蜀必矣。”而皆不还，客问之，笑而不答。果如其言。先见皆如此类也。虞不腊矣。晋假道于虞，宫之奇曰：“号，虞之表也。号亡，虞必从之。晋不可启，寇不可玩。虞君不听，宫之奇曰：“虞不腊矣。虢其亡乎？”屈瑕伐罗，楚屈瑕伐罗，斗伯比谓其御曰：“莫敖必败。举止高心不顾矣。”果败。穆叔见赵孝伯曰：“赵孟将死，其言偷，且年示五十，谆谆如八九十，不能久矣。偷，苟且也。“先职后艰智者，见于未萌。求知太早。同见弹以思。辩事方迟。”异在途而搜索。许负之识条侯，牛生白犊，孔父知其吉祥。位践朱轮，赵母知共必败。敏则有功。黎民敏德。不忘敏。叔向曰：“远氏有后于楚，宜哉，子荡乘君命，不忘敏。”加之以敏。齐国庄子来聘，礼成而加之以敏。左传。告诸往而知来者，敏于事，而慎于言。讷于言，而敏于行。回也非助我者，于吾言无所不说。闻言即解，无所起发增益。吾于与回言终日不违如愚，默而识之，无所请益。闻一知十，回也。闻一知二，赐也。开敏张放以公主子开敏。敏给，国语，鸡助。杨，字德祖，为曹公主簿。操平汉中，欲因讨刘备，而不得进。欲守之难为功，于是出教唯曰：“杂肋。”众莫晓，修曰：“夫鸡肋，食之无所得，弃之可惜也。公归计决矣。”承意观色。淳于髡，以承意观色为务，再见梁惠王，终无言。惠王问之，曰：“前见王，王志在逐。后见王，王志在音。”王曰：“诚圣入也。”识亡书。汉武帝幸河东，亡书三箧，唯张安世识之。写得，后购得本相校，一无遗脱。市肆阅书。后汉王充，字仲任，博学不为章句。家贫无书，游洛阳市，阅所卖书，一见诵得，遂博览百家之书。记贫人姓名。后汉贾续，既孤，仕郡户曹。岁荒人饥，太守尹兴，使于都亭设贫人粥，讯名字毕。太守问，口说六百人，姓名无差谬。张讠华。博物疆记，默议四海内，若指掌也。读诸刺。夏侯湛，从祖荣渊第五子。七岁，日诵千言，经目辄识之，文帝召之，时有客百余人，人奏刺。书乡里姓名，示之一篇，复使诵之，不错一人。应奉读书，五行俱下。为郡决曹吏，行部录囚数千人，太守问之，奉口说姓名罪状轻重，无遗脱一人。博物君子。晋侯谓子产为博物君子。博物多识。王粲为侍中。识竹简，晋束皙博物，时嵩山下得竹简一枚，上两行科斗字。张华问束皙曰：“此汉文帝节陵中策文也。”验之果然。读碑覆棋。王仲宣，与人共行，读道边碑，背而诵之，不失一字。又观棋，局坏，粲为覆之。棋者不信，以帕盖，更以他局为之，相校不失一路。识部曲妻子。吴朱柏，字休穆，为前将军。疆识，与人一面，数十年不忘。部曲万口，妻子尽识之。
　　【艺文类聚】
　　《智》：周书曰：智与众同者，非人师也，且成事必在大智。家语曰：孔子曰：好学则智。商书曰：愚者门音于成事，而智者见于未萌。庄子曰：巧者劳而智者优。孙卿子曰：“言而当，智也。嘿而当，亦智也。战国策曰：今六国相伐，适足以强秦。天下为秦烹，秦曾不出薪，何秦之智，而山东之愚耶！淮南子曰：夫圣人之智，固己多矣。愚人之智，固已少矣。又曰：裨谌出郊而智。又曰：文公种菜，曾子牧羊，犹为智也。唐子曰：命相在天，才智由人。由人可学知，在天无可冀。符子曰：尧舜之智，桀纣以为不智。尧舜以为智，恶知尧舜之非桀纣，桀纣之非尧舜乎？又曰：陈平智有余，而难独任。汉书曰：刘德少黄老术，有智略，武帝谓之千里驹。诸葛亮集曰：曹操智计殊绝于人。魏志曰：贾诩自以非太祖旧臣，惧见猜嫌，阖门自守，退无私交，婚姻不结高门，天下之论智计者归之。
　　【群书足用】
　　《名君》：颛帝疏通以智。家语五帝德篇。黄帝尧舜。黄帝有合宫之听，尧有衢室之问，舜有总章之访，大哉乎兼天下之智！文中问易。文王之时，豪杰之士，皆得竭其智。前贾山传。成王弗造哲迪民康。注：成王行其政，而不能为智道以安人，故使叛先自责。书大诰。齐威公。齐威见管仲之足以托国，是天下之大智也。荀仲尼。智者竭其策，愚者尽其虑。梅福传书。合天下之智，并天下之威。同上。高祖任力，智者之俊也。魏志，高贵卿公纪。汉祖发迹泗亭，奋其智谋，鞭驱天下。帝王世纪。夏少康汉高祖荀岂页曰：“少康布德，仁者之英也。高祖任力，智者之俊也。仁智不同，二帝殊矣。”魏志，高贵卿公纪。文帝，晁错上书，人主所以尊显功名，杨于万世之后，以智术数也。前本传。武帝、董仲舒对策，强勉学问，则间见博而智益明。本传。今陛下智用而意美。昭帝。知者赞其虑，仁者明其施。郑弘赞。广览兼听，尽天下之智。同上。唐太宗，勿谓我智，而拒谏于已。唐张蕴古传大宝箴，德宗、陛下天锡勇智，志期削平。陛贽奏议。名臣、太史公曰。〗苏秦、起闾阎，连六国从亲，此其知有过人者。史苏秦传。仲尼。曰：智之难也，有臧武仲之智，不容于鲁，抑有由也。襄十三年。张良、或问近世社稷之臣，曰：“若张子房之智。”杨渊骞。周亚夫、坚壁以挫吴楚，司马懿闭门而困诸葛，此皆全军制胜，不敌而却敌，是知夫大将以智为本。唐苏传。吾丘寿王、上以玺书赐寿王曰：“子在朕前之时，智略辐辏，以为天下少双。前本传。东方朔、自以智能海内无双。选东方朔答客难。韩安国、多大略，智足以当世取舍而出于忠厚。前本传。伏湛、杜诗荐疏，智略谋虑，朝之渊薮。后本传。李泌赋、方圆动静，圆若用智。唐本传。其自全近智。上赞。智虑致明荀身。君子知则明通而类。不苟。知而好谦必贤，仲尼。故智者之举事也，满则虑险，安则虑危。同上。智者，非能偏知人之所知之谓也。儒校。知有所合之谓智，正名，知者明于事达于数，大略智者之知固多矣。王伯。大智在所不虑，夭论并荀由于独智，入自圣门。杨身。智也者，知也。夫智用不用益不益，则不赘亏矣，问道。古之人曰：智疑于自知，故以道正已。韩子三十篇。智者乐，其存物之所为乎！文中子天地。元亨利正，运行不匮者，知之功也。问易。诸史。齐史者谓越王曰：“幸也，越之不亡也。吾不贵其用智，用智如目见毫毛，而不见其睫也。史越世家。故去就之变，智者不能一。”赵世家。李兄曰：“智者备祸于未形。同上。”仲连为书谓燕将曰：“智者不倍时而弃利。鲁仲连传。智者因机以发。皇甫嵩传。处事有疑非智。”唐尉迟敬德传。智，权宜也。韩琬传。大将临戎，以智为本。《苏传》。文集。智者避危于未形。司马相如谏猎书。智者之虑，虑于未形。阮元俞与曹公书。传记。智者处物，国语鲁语。智，文之与也。国语，建事能知。同上。大智。诸子。小知不及大知，庄逍遥。齐智之所知则浅矣。列子黄帝篇。在智在所不虑。荀天论。文集。小智自私，贱彼贵我，选贾谊鹏赋。吾生也有涯，而智也无涯。以有涯随无涯，殆已，养生，智虽落天地不自虑也。王道。古之治道者，以恬养智，以智养恬。智与恬交相养，缮性，去知与故，循天之理，刘意，心彻为智，齐物，至智不谋。庚桑楚篇。一事能变曰智。管心术。智周于六合之内者，吾知生之有为阻也。白心。疑滞者，智之蝥也。忿憾者，仁之胜也。文中子，魏相。白圭云：智不足与权变，勇不足以决断，仁不以取予、强不足以有守，虽欲学吾术，终不告也。天下言治生者祖白圭，前货殖传。智慧出，有大伪。老十八章，人不患不智，患其为诈，前景帝纪诏云。秦焚书坑儒，自任私智，前地理志。公孙洪汲黯毁洪等，徒怀诈饰智，以阿人主取容。汲黯传。体题。知几察物。先见不惑，周物明烛。养恬烛理。赋偶。术足驭下，心先爱人。充广恻隐，辩明是非。克其私于一真未鉴之天，察此理一万境俱融这地。静本天性，动明物几。敛而立身，行已之常，散则接物，待人之事。操存一念，本自恻隐，酬万变，公吾是非。赋隔，曰吾一贯，端由孔子之不居，以是相传。孰谓周公之未书。
　　【记纂渊海】
　　子：鱼鳖鼋鼍，犹以渊为浅而堀其中，鹰鸢犹以山为卑而巢其上，及其得也必以饵。荀子法行篇。互入贪迷。神蛇能断而复续，而不能使人弗断也。《淮南子》集：猩猩见酒及履，知里人设张，则知张者祖先姓字。及呼名，骂云：“奴欲张我。”拾尔而去，复自再三相谓曰：“试工尝酒。”及饮其味，逮乎醉，因取履而著之，乃为人所擒，皆获，辄无遗者。唐文粹，裴炎猩猩铭。互见贪迷。宋朝老狐足奸计，安居穴垣墙，穷冬听水度，思虑岂不长，引身入扔引也中，将死犹跳踉。《欧公集》，虎终机械得，乌亦弹丸随。《临川集》经：知不足，然后能自反也，知困，然后能自强也。《礼记?学记》子：孔子欲以颜状取人也。于灭明改之矣。欲以言辞取人也，于宰我改之矣，欲以容貌取人也，于子张改之矣。《家语》，所以动心忍性，增益其所不能，人恒过然后能改。困于心衡于虑而后作。证于色，发于声，而后喻《孟子?告子下》，晋公子重耳，霸心生于曹。越王勾践，霸心生于会稽。齐威公小白，霸心生于莒。《荀子》，老子学容，见舌而知守柔矣。列子学壶子，观景柱而知持后矣。《淮南子》，缪称训注：先有形而后有影。尧遭洪水而贵陆，汤大旱而重水，《傅子》。
　　【兼金合璧】
　　信之者，仁也。不可欺者，智也。既智且仁，可谓成人，《管枢言》。人主者莫不欲强而恶弱，欲安而恶危，欲荣而恶辱，要此三欲，辟此三恶，果何道而便。曰：在谨取相，道莫至是矣。故智而不仁，不可。仁而不智，不可。既智且仁，是人主之宝也，而王霸之佐也。《荀君道》。智不能推，仁不能明，是人之三必穷也。《非相》。故仁莫大于爱人，智莫大于知人，《淮亻叔真训》。诏其见王者之志乎？非仁智博达，则天明命，其孰能诏天下乎？《文中子问易》。广仁益智，莫善于问。薛生曰：“智可独行乎？”子曰：“仁以守之，不能仁，则智息矣，安所行乎哉？同上。智者乐其存物之所为乎？仁者寿其忘我之所为乎？”《天地》。仁者，吾不得而见也，得见智者斯可矣。”《王道事对作法》。《史商君传》，鞅曰：“智者作法，愚者制焉。”深识，前叙传。高祖超然远览，渊然深识。精一道。荀解蔽。身尽其故则美，类不可两也。故智者，择一而一焉。注：凡事类皆不可两，故智者精于一。道而精一焉，故异端不能蔽也。睹危思变。后隗嚣传。夫智者，睹危思变。观始知终。选三国名臣赞，上元弘长，观始知终。修身以用。《荀赋篇》。注：君子用智以修身。不劳而成功。史商君传甘龙曰：“知者不变法而治，因民而教。不劳而成功。”规福于未萌，选：相如檄蜀文，智者规福于未萌。反题。狂夫之乐，《史赵世家》，狂夫之乐，知者哀焉。焉往而不穷。《列子说符篇》。投隙抵时，应事无方，历乎智，智巧不足使。若博如孔丘，术如吕尚，焉往而不穷哉！易货易宗族。《杨渊骞篇》，或问吕不韦其智矣乎？以人易货。曰：“谁谓不韦智者欤？”以国易宗族。赋偶，明烛无外，几沉未萌。动欲皆乐，几非易知。事至能应，物来莫逃。圣由于独也，乃能率先。睿足于临也。自皆具举。挈瓶之小，未免囿器，索求之后，亦几失时。玉卑屈子之如莹，葵陋鲍庄之不庇。是非当辩也，何自炳若，间闲异尚也，将安取斯。语其创物，则卓尔独出。神其处事，则巍然甚高。察深防于鱼见，断母惑于狐疑。绝彼自私之小，卓然先见之明。以其知人也，知由是以尤广。以其察物也，察由兹而丕显。固无扰扰之虑，已造闲闲之地。御寇深戒于笼愚，孟子特言于恶鉴。虑彼未形，恶夫自鉴。喻以玉者，惟取于温纯，譬以烛者，但明其辉映。深识素有，渊谋夙资。德之大弓落天地，识之深弓前著龟。可则可，否则否，但与心会。是则是，非则非，不为物累。岂殊灸车果之人，固异括囊之子。樗里为囊，杨雄明烛。智者明事也，事至善应，智者周物也，物来能明。但一心而不惑，应万变以如神。公谨投龟，画讨乱之策，毛遂脱颖，决定纵之议。情弗我蔽，几先物沉。明大议而不再其计，决疑谋而国胶乃心。以淳于贤乎哉！史称灸车果，以敬远明乎哉？赋美纷云。应于多变，端日达人，蔽于一隅，所谓曲士。有如辅果者，识擒于赵。有如穆生者，免难于楚。乐自宣尼，动尤先于不惑，大如虞舜，治亦本于何为。晚讥杨子，用深贵于未沈，凿戒孟轲，行盖明于尤事。小颜渊之语道，止造于形，嘉光武之沉几，当先于物。且殊首鼠之莫前，变能以应，免有羝羊之后悔，患至于深。但患少才，佳张华之博物，焉知琐事，笑李毗之无闻。用以陈谟，何损阜陶之尚，未能知道，宜嗟宁武之愚。锡若成汤，彰信兆宽仁之克。大如虞舜，执中存精一之惟。又仁知事对有益。家语，颜回。忡孙何忌问于颜回，曰：“仁者一言而必有益子仁知，可得闻乎？”回曰：“一言而有益于智，莫如预。一言而有益于仁，莫如恕。”爱度上。颜回问君子，子曰：“爱近仁，度近知，君子也。”明达。《后光武纪》，仁知明达。三者。前公孙弘，仁知勇此三者，百世不易之道也。莫贵莫急。淮南主术，凡人之性，莫贵于仁，莫急于知。仁以为质，知以行之。不伤生，不害义。淮南人问仁者不以欲伤生，知者不以利害义。不可为也，记檀亏，孔子曰：“之死而致死之，不仁而不可为也。之死而致生之，不知而不可为也。”赋偶，由彼克已，如于致知。用之格物，岂贤者之独有，见于爱亲，虽孩提而亦知。仁民爱物，何必圣人。明是辨非，岂惟上智。烛理不惑，爱人以慈，以去智为智者，庄生之智。以不仁为仁者，老子之仁。尘垢万事，而固已无见，刍狗百姓，而又几不亲。大矣谋略。渊然惠慈，得于内也，宜闲闲之谓，发于外也，非煦煦之为。仁育乎群生，知周乎万物，仁而不知，则心自固于颛愚，知而不仁，则害有甚于穿窬。言其为本，则以动以静，究其所用，则或乐或寿。学不厌教不倦，赞其虑明其施。考马迁之书，是见两全于尧帝，鄙陈生之问，尚疑未尽于周公。吴之太祖，称其雄略，汉之光武，兼乎明达。赋隔。孔氏释经，推作常行之论。孙弘上疏，发为自治之辞。考彼中庸之论，知所修身，验诸汉史之言，亦云通德。
　　【书林事类智】
　　知者创物。巧者述之守之，世谓之工，冬官。智文之舆也。注：智，所以载行文德国，成物，智也。是非之心，智之端也，并孟。智似阳子，伯宗朝以喜归，其妻曰：“子貌有喜，何也？”曰：“吾言于朝，诸大夫皆谓我智似阳子。”注：阳子，处父也，国语晋。以道正己。古之人，目短于自见，故以鉴观面，智疑于自知，故以道正己。韩子。子胥，知姑苏之有麋鹿。穆生，谢病以免楚难。邹阳，北游不同吴祸。智者决之断，史决者智之君。知者顺以成德。智者识识，《并后汉》。探端，举末察本，探端知绪。礼注。建事，能知国三。处物。智者处物。《国语》。用智不恃力。用智而不恃力，智者不重困，后六。智者不后时。六十一。力智不力仁，管仲荀十九。趋时如响起，选二十，审轻重于衡石。后饰诗书以惊愚，选二十，不饰表以招累。七。智者以有余为疑，朴者以不足取信。后八。有生不能取其智，运情机物，有生不能参其智。四十九。安宽平而危险隘，智欲就利避善。荀十八。其自全近智。新唐李秘赞。仁智。孔子不蔽仁智。荀子解蔽曰：“孔子仁智但不蔽，故学乱术足以为先王者也。一家得周道，举而用之。不蔽于成积也。故德与周公齐，名与三王并，此不蔽之福也。”云云。鲍叔官戚，显明，仁智旦不蔽，故能持管仲而各利。福禄与管仲齐。召公吕望，仁智旦不蔽，故能持周公而各同，福禄与周公齐。并荀子。李靖智胜仁。子谓李靖智胜仁，程元仁胜智，并文中问易。太平丹穴。以齐州已南戴曰为丹穴，北戴斗极为空桐，东至日所出为太平，西至日所入为太蒙。太平之人仁，丹穴之人智，大蒙之人信，空桐之人武。《尔雅》。微谋托财，厉阝成子为鲁聘于晋，过衡，右宰崇臣止而觞之，陈乐而不乐，酒酣而送之以璧，顾反过而弗辞。其仆曰：“向者右宰崇臣之觞吾子也。”甚欢。今侯过而弗辞，厉阝成子曰：“夫止而觞我，与我欢也。
　　使乐而不乐，告我忧也。酒酣而总之以璧，寄之我也。若由是观之，卫其有乱乎？倍卫三十里，闻宁喜之难作，右宰崇臣死之。还车而临，三举而归。至使人迎其妻子，隔宅异之，分禄而食其子，表而反其璧。孔子文之曰：“夫智可以策谋，仁可以托财者，其厉阝成子之谓乎？”吕氏春秋。修身者，知之府，爱施者，仁之端，见仁义门。愚智。作狂作圣。善恶混，上品下品，并见中人门，逆顺。智者顺以成德，愚者逆以取害，后郅恽。顺时逆理。知者顺时而谋，愚者逆理而动，后朱浮。知不知。知者知之，愚者不知。管仲。得道失道。得道则愚者有余，失道则智者不足，淮南，愚智相欺，庄。智者诈愚，大智若愚。
永乐大典
卷之一万三千四百九十五
卷之一万三千四百九十五
　　二置致
　　敬　致
　　【书】
　　尧典敬致。日永星火。传曰：敬致，周礼所谓冬夏致日。盖以夏至之日中祠日而识其景，如所谓日至之景，尺有五寸，谓之地中者也。详典。
　　文　致
　　【西汉书】
　　《董仲舒传》：少损周之文致，师古曰：“致，正极也。”酷吏传。严延年迁河南太守，其治务在摧折豪强，扶助贫弱，贫弱虽陷法，曲文以出之。其豪杰侵小民者，以文内之，按其狱皆文致，不可得反。师古曰：致，至密也，言其文案整密也。反，音幡，详本传。
　　传　致
　　【王尊传】
　　传致奏文，师古曰：传读曰附，谓益其事，而引致於罪状。
　　休　致
　　【言行龟鉴】
　　庞庄敏公籍，知定州，请老，召还京师。公陈请不已，或谓：“公今精力完壮，主上注意方厚，何处引去？”公曰：“必待筋力不支，明主厌弃然后乃去，是不得已，岂止足之谓耶？”凡上表者九，手疏二十余通，朝廷不能夺。
　　五年听以太子太保致仕。
　　【名公典刑业录】
　　欧阳文忠公在蔡，屡乞致仕。门下生蔡承禧，因问言曰：“公德望为朝廷倚重，且未及引年，岂容遽去也？”欧公答曰：“修平生名节，为后生描画尽，惟有早退以全晚节，岂可更俟驱逐乎？”《倦游录》。公在亳，已六请致仕。比至蔡，逾年复请。四年以观文殿学士，太子少师致仕。公年未及谢事，天下益以高公，公昔守颍上，乐其风土，因卜居焉。及归，而居室未完，处之怡然，不以为意。《神道碑》。孙宣公，以太子少保致仕，居於浑。一日置宴御诗厅，仁宗尝赐诗，刻石所居之厅壁。语客曰：“白传有言‘多少朱门锁空宅，主人到老不曾归’。今老夫归矣！喜动于色，复顾石守道讽易离卦九三爻辞。且曰：“乐以忘忧，自得小人之志。歌而鼓，不兴大耋之嗟。”公以醇德奥学，劝讲禁中，二十余年。晚节勇退，优游里中，始终全德近世少比。陈恭公，初罢政，判亳州，年六十九。遇生日，亲族往往献老人星图以为寿，独其侄世修，献范蠡游五湖图，且赞曰：“贤哉陶朱，霸越平吴。名遂身退，扁舟五湖。恭公甚喜，即日上表纳节，明年累表求退，遂以司徒致仕。杜公衍，不殖资产，退寓南都，凡十年，第宅卑陋，居之裕如也。出入从者才十许人，鸟帽皂绨纟包革带，亲故或言宜为居士服，公曰：“老而谢事，尚可窃高士名耶？”五朝言行录。言行龟监范蜀公，力诋王安石青苗之法，疏三上不行，即请致仕。苏轼曰：“贺公虽退而名益重矣。”公愀然不乐曰：“君子言听计从，消患於未萌。使天下阴受其赐，无智名，无勇功，吾不得为此，命也夫。使天下受其害，而吾享其名，吾何心哉？”
　　【名公典刑从录】
　　范公景仁既退居，园第在京师，专以读书赋诗自娱。客至无贵贱，皆野服见之，不复报谢。故人或为具召之，虽权贵不拒也。不召则不往见之，或时乘兴出游，则无远近皆往。尝乘蓝舆归蜀，与亲旧乐饮赈施其贫者，周览江山，穷胜赏。期年然后返，年益老而视听聪明，肢体尤坚强。呜呼？向使景仁枉道希世以得富贵，蒙屈辱，任忧患，岂有今日之乐耶！则景仁所失甚少，所得殊多矣。诗云：恺悌君子，神所劳矣。又曰：乐只君子，遐不眉寿。景仁有焉。元初，首以诏起公曰：“西伯善养二老未归，汉室卑词。四臣入侍，为我强起，无或惮勤，天下望公与温公同升矣。公辞曰：“六十三而求去，盖以引年。七十九而复来，岂云中礼？”卒不起。元丰五年，文潞公以太尉留守西都。时富韩公以司徒致仕，潞公慕唐白乐天九老会，乃集洛中公卿大夫年德高者为耆英会，以洛中风俗尚齿，不尚官，就资圣院。建大厦曰耆英堂，命闽人郑奂绘像堂中。时富韩公年七十九，文潞公与司封郎中席汝言，皆七十七。朝议大夫王尚恭，年七十六。太常少卿赵丙，秘书监刘几，卫州防御使冯行已，皆年七十五。天章阁待制楚建中，朝议大夫王谨言，皆年七十二。大中大夫张问，龙图阁直学士张焘，皆年七十。宣徽使王拱辰，留守北京，贻书潞公，愿预其会，年七十一。独司马温公，年未七十。潞公素重其人，用唐九老狄兼慕故事，请入会。温公辞以晚进，不敢班文富二公之后。潞公不从，令郑奂自幕后传温公像。又之北京，传王公像。於是预其会者，凡十三人，潞公以地主，携妓乐就富公宅作第一会。至富公送羊酒不出，余皆次为会。洛阳多名园古刹，有水竹林亭之胜，诸老须眉皓曰，衣冠甚伟，每宴集，都人随观之潞公又为同甲会，司马部中旦，程太中，席司封汝言，皆丙午人也，亦绘像于资圣院。太平盛事也。洛之士庶，又生祠潞公于资圣院，温公取神宗送公判河南诗题于榜曰：“犭一宀”赡堂，塑公像其中，冠剑伟然，都人事之甚肃。胡公宿，朝议在官，年七十而不致仕。有司以按籍举行，公以谓养廉耻，厚风俗，宜有渐，而欲一切以吏议事，殆非所以优老劝功之意。当少缓其事，使人得自言而全其美节，朝廷嘉其言是，至今行之。时人类以弃官归隐为高，而谓轩冕荣贵为外物，然鲜有能践其言者，故灵澈答韦丹云：相逢尽道休官去，林下何曾见一人”。盖讥之也。赵嘏云“早晚粗酬身事了，水边归去一闲人”。若身事了，则仕进之心益炽，愈无归期矣。王易简云：“青山得去且归去，官职有来还自来”。是岂能须更忘情于轩冕耶？张乖崖在蜀，有一幕职官，不为乖崖所礼，遂献诗云：“秋光都似宦情薄，山色不如归意浓”。公谢而留之，彼盖有激而云，岂诚心哉？笔谈言，有武人忽作诗云：人生本无累，何必买山钱，遂弃官归，此最勇决。予尝于驿壁间，见人题两句云：谋生待足何时足，未老得闲。旋闲予深味其言，服其精当，而愧未能行也。此与夫所谓一日看除目，三年损道心者异矣。
　　【宋史浩峰真隐漫录】
　　《重乞休致表》：冒帷幄之旧恩，久尸厚禄。迫崦嵫之暮景，辄布忱辞。中谢，臣闻以道事君者，必谨廉隅。敢昧于始终之节，以礼使臣者，不专宠利，务在其进退之宜。岂有位首三孤，齿逾七十，无复毫分之事任，坐縻满溢之官荣。已尝屡请于甫及之年，其忍自欺于大耋之日，伏况臣起由耕陇，尝备鼎司，壮而欲行之，向动劳之茂著，老矣无能也。虽糜陨以何施？唯力丐于蜷藏，可少安于涯分，伏望皇帝陛下，乾坤覆育，父母爱怜。察臣实怀殊遇于圣时，念臣惧得贪声于天下，亟颁俞旨，俯徇私诚，归印组于尚方，上旌旄于少府，克全体骨，以竟桑榆。钟鸣漏尽夜行，仅守田生之戒。功成名遂身退，敢希老氏之言。《第二表》羸老不支，犹上挂冠之请。眷怜未替，亟颁出纟孛之音。礼当有陈，义弗敢止。中谢伏念臣初无才术，偶幸遭逢，宠灵每愧于叨逾，俯仰遂侵于迟暮。年著金华之籍，七十月三，功登汗简之书，万分无一。惟坚故里休间之志，或助清朝廉逊之风。若复贪恋思荣，逡巡岁月，或怵迫于杜门，省愆之后。或苍惶于易箦垂绝之时，虽陈进退之辞，不得已也。若取止足之义，岂其然乎？仰惟睿鉴之昭然，忍使老臣之出此。伏望皇帝陛下，特回渊听，俯察危诚。念潜藩劝讲之僚，与初政弼谐之列。凋零无几，疲尔偶存。发于独断之明，畀以归荣之命。庶令晚末，护荷成全。锡旷地以广蜗庐，已戴屏巾蒙之赐。垂安车而光梓里，更祈之仁。《再乞休致表》：奏亟上达，祈亟就于休闲。诏札下颁，犹未孚于恳疑！辄伸再渎，仰冀曲从。中谢窃以国张廉耻之维，士明进退之义。出为委质，下有其身，归曰乞骸，始致其事，苟味夜行之钟漏，曷全晚景之桑榆。伏念臣性识不明，材能无取，偶逢休运，躐置华途，当轴秉钧，有类积薪而居上。建旄易镇，初无强草以论功。仪已视于公槐，班更联于孤棘。向也知难而去国，兹焉被命以造朝。既叠冒于宠光。复屡陪于间燕，涓尘未报，筋力先衰，怅来日之无多，苦沈之不赦。愿辞厚禄，以逭余灾。伏望皇帝陛下，垂鉴由衷，推仁从欲，许上还于印组，俾退伏于田庐。敢希前辈之高踪，允崇清节。实赖大君之隆施，少驻颓龄。《乞休致不允谢表》：桑榆景迫，当自列以引年。天地恩隆，乞未容于谢事。叠颁诏旨，曲示眷私。拊躬莫遂于循墙，拜命实惊于惟谷。中谢。伏念臣起身孤远，遭世盛明，识不足以察治乱之机，才不足以应事物之变。徒因末学，误简圣知。无文武之全才，兼将相之重任。爵高禄厚，莫施横草之功。禄过灾生，遂得负薪之疾。偿复不知于止足，必将自速于颠沛。故因七十之年，不避再三之渎。盖期合礼，实非矫情。岂伊父母之怀？尚轸盖帷之念，俾仍廪秩，以养衰残，兹盖伏遇皇帝陛下。智日博临，仁天广覆，练群臣而履名实，治协孝宣济大业而鉴权纲。道侔光武特加记录，未许归休。盖将存老马以问途，莫肯纵冥鸿之举翮，恩施若此，报称谓何？臣敢不仰体至怀，务全晚节，丝纶言出未蒙反汗于今朝。丘壑志坚，尚冀乞骸于异日。
　　【刘后村集】
　　《庚申乞休致申省状》：某闽峤鲰生，早由父任，奔走州县五十余年，岁在丙午。由太府少卿赐封，误膺天奖赐第入馆。又使之执经为诰，辛亥之入遂长蓬山。螭坳鳌扉，募史劝讲，极儒臣清切之选，然某其以铅渐受知于明主，终缘枘凿不合于时贤。三黜还山，十年扫轨，追念顷缀班列，两求休致。时方六十有五，目今犬马之齿。七十加四，钟漏之期逼甚，崦嵫之景几何。欲望公朝与怜遗老，捡会辛亥二疏，特赐敷奏，令某生前致仕，庶几保全晚节，以从先大夫于九原，某死且不朽。
　　【李曾伯可齐集】
　　《乞休致奏状》：臣不避天威，辄布忱恨。上干圣声，臣一介疏庸。绝微识略，再蒙简拨，谬玷蕃宣。既兼领于赋舆，且复任于邻援。恩深寄重，才薄报轻。虽揆时度力，倍费支吾，而鞠躬尽瘁。敢计私便，窃缘臣自幼而侍先臣丙寅之难，及仕而从诸闲幕府之游。垂五十年偏历边役，近十余载存领帅权。血气以病而耗，齿发以老而凋。智虑以尤而衰，筋力以劳而竭。自知无能于世用奚益？惟有早退，则吏议可逃。顷由爱任于江淮，固已休请于田里，矧今忝窃愈更满盈。城襄已三载，而粗可为后人相继之规，来荆跨五年。而已过于连政在任之日。此而不去，幸岂可常？兼臣爰自前春，迄于去夏屡尝抗疏，乞致为臣。属上训之谕留，复许时而玩惕，贪荣弗止，招咎必然。比闲治几有延燎之虞，而私家且贻番病之挠，贱躯亦疾，逾月未瘳，兹惊惧而靡宁。殆退避之无所，臣又窃思守淮之日，岁丙午以前。臣珙牧荆，臣介镇蜀，今二臣皆已沦谢，顾一息岂能久存，倘非力祈悯恤，俾义命之早安，将恐上误委令。徒身名之俱丧，用殚恨切，仰渎圣明，伏望睿慈，曲垂渊鉴，怜臣出入艰难之久，察臣前后祈退之真，宣谕大臣，亟谋新帅，容臣以本官休致，早得善去。凡余年之未尽，皆大造之曲全。《再乞休致奏状》：臣比具奏陈，乞令休致。四月初三日，恭准三月十九日诏书不允者，臣禾氐诵训辞，感深涕陨。窃惟三边科琐，在臣子正合报图，一介丐休。此君父所未矜许，然念义所当为者，固不敢徇己。力有所弗逮者，又不敢隐情，重惟衰尔之孤踪，早历艰难之多故。周旋两闲跋涉十年，所至公上必收其利权，未尝封内不有于狄难。率奋空而葺废，勉扦侮以支危，赖国威灵，不至旷败，然臣精力则已殚穷，若方之古人是讵能为役，然何恃，宁不自知，兹愿为首丘之狐，庶免类东野之马，抗疏盖屡陈于两夏，解严且又过于一春，而况罔功叨荣，积虑成疾，事会无极，天幸岂常，物理恶盈，人情浸玩。亟去则可新上流之规画，倘留必将误两道之委令，抑有过尤，不容缕述，用忘微分，存渎睿聪，伏望圣慈，俯鉴真捆，速图时髦受任之计，曲遂微臣知止之私。俾乞余骸，少休晚节。实戴隆天厚地生死肉骨之造。《三乞休致奏状》：存承君命，深惕愚衷。退惟共二之罔功，岂敢再三之有渎，第念本无智略，误任蕃宣。岁月于迈，血气浸衰。事会方来，精力已竭。一春多病，连月未瘳。当羽檄倥偬之在前，而药裹扶持之奚暇，赖国威之震耀，底封境之肃清，蒙恩勉留。睿眷若此，毕力报效，臣职当然，但以从数责于已，而益负荷弗胜。阅五年于今，而愈运掉不去。兵以风寒之多备，财非天雨以莫支，倘若缕陈，禾氐类繁紊。点虏兹水生而始去，谋言将水合而复来，虽三入三败，亦幸而成。而一胜一负，何常之有，将预图于保固，正宜示于作新。臣伎俩浅，而恐已为此虏所窥，事力单，而亦且为将士所玩。顽然弗退，决是可尤。幸值目前当撤戍之时，委是闲外非养之地，用殚寸臆。叠冒咫威，伏望圣慈，俯怜危捆，察其累岁丐休之真切，早为上流图任之选抡。保全余生侥幸善去，仰戴天汲地育，九殒英酬。《四乞休致奏状》：么征边吏，自揆罔功。凭恃上恩，所祈善去，渎至再三而未许，谪已满百而奚逃。固知多事之时，殆非乞身之日，然念臣这事君，如子事父。力有所不能则当告，情有所或隐则不忠，臣本无它长，仅知一朴，出闲入从，志满分盈。十数年前，已愿纳禄，四载于此，累疏具陈，乃出由衷，非是文具，今则齿发衰颓之益甚，内肉零落以自怜，百尤熏心，一身是病，虽动作常人之无异而纟熏绵厥证之愈深，即事会之正殷，何精力之可应？黾勉弗去，颠踣必然，不足计犬马之躯。所当防虎狼之敌，盖兵家无常胜之理，怜患兼浸迫之尤，有备则可以不虑，无备则何以能御？天幸难恃，日力无多。此而弗图，患且将及。有不可容不历数以告者，京湖顷年未复，襄郢边面，江北大屯，惟在江陵。虏又约我，已知朝廷以人为重，有请必从，无赏或吝，今二三年间，备御广责任重，无岁虏不入，而事多御时。人有玩心，旧比不可以攀援，新制动有于牵碍，将帅间有望望去者矣。此一也。京湖生券钱米，自孟珙总认始，年科米三万石，继而岁减十万遁年以来，添供均随光郢等戌，所科乃亦止是，计约宝元年。岁攴至四十余万石，除所科之外，皆用凿空倚办，将何以继，此一也，而况今岁所科，前项常年生券米二十万石之内，朝延又令以屯田黍栗，折攴八万石，前比之所无此，既不可攴作军食，□钱□米。则又不及，况制司又有供给军将物斛，岁亦约用措办二十余万，小有不登。果何所措，此一也。又如襄阳经理以来，科拨生券钱米，今岁本司添贴应接，亦既□竭。连年奉命移屯军人老小，抵自今岁，已共移六千二百七十六户。优支起发般费钱米，共该十八界会二十三万余贯，米五万五千石，朝延止科十八界会一十万贯，且准行下，令揍移屯万人，是无力可及，此一也。兹四者，皆制司之事不可为者乃若上流茶税，往年藉以通融贴助，岁收甚夥，自臣到任，归之国用，今江州分司岁收未暇计。先来鄂岳置专官，所收未暇计，只以鄂岳两场，自淳十二年二月，至今年四月，收七百余万，而计之何翅几千万。是皆向来总所有也，今无是矣，此一也，广西经略司，权行截拨运司庚司窠名钱，充安边军券食，前政任内屡状申请科还，虽未回降，为数犹未多。今计臣任内，自淳十年，至宝元年终，己共截拨铜钱，二十一万三千五百余贯，控告科还前后已三十余次，迄未有区处。此一也。又如朝廷和鸡司存，每年常是陪贴，为数浩瀚，自前政已然，近淳十一年秋和鸡。已隔三载。近因申请，科还蜀鸡银两，都漕奋笔出豁鸡价，则痛减银价。又支过增又支过，本司银两不与理还，顾令椿管，二百五十一万，今何所从出？此一也。兹三者，又总计之事不可为者，至地策应建司，向来几类虚名，今实欲备援，尝考旧事，已亥督府调重兵援蜀，非专藉荆旅。自后六七年间，岁调援入夔不满三千人，秋去春还。未至越忠万以上，今蜀事非前比，当此盛夏，本司见调三千人在蜀，又武定二千不预焉，向去秋高，深恐事出仓卒，朝廷责令遣援，则本司自有边面，虏或东西俱急，其何以应？此一也，又策应建司，素无财赋，遁年分上下半年，科十七界会一百万支遣。无兵事则可，去岁调发支犒，所科几不足以给所用，最是支过援蜀备峡人兵生卷米，以三万余石，计钱以十八界会十二万贯计，是皆通融制总两司，那借应副。近屡科请，未蒙体恤，此去几已支者，犹所不问，今几万一有所调用，此项生券钱米，从何而辨？此一也。是二者，又策司之事不可为者，凡是数端，皆关系大节。如细俱不敢及，载念臣才具既不足以经理，言语又不足以感敷，一日恐误朝延，则败国事，此荆楚重任，又不容不更张而措置者，臣闻昔人有忧及时事，而谓曰：吾曹贪名位所致。臣尝服其言：不识当去其敢自恕，必待狼狈大坏而言，公朝虽欲保全之晚矣。用敢沥血忱以告睿聪，伏望圣慈，察其忧国之忠，恕其触天之罪。捡照臣连年表，特令守本官致仕，别选髦隽，亟济艰难，则臣死日生年，戴恩罔极。《乞休致奏状》：臣不避天威，辄有陈奏。臣闻诸葛亮有曰：凡事难可逆见，臣鞠躬尽力，死而后已，自古人臣事君，知尽瘁于大义之所当为，而不敢必成功于天，不敢务求全于已，亮之经营王业，耕战渭上。为久驻计，岂计其身之不能久哉？而食少事多，卒堕贼料，臣诵而至此，每切惜之，是虽至愚不肖，无能为役，而服习其言，窃愿企慕伏自缀名仕版，逾三十年，东西奉命，奔走崎岖，险阻一不敢辞避，兹蒙陛下，拭再用，待罪未及，辄犯度德量力之戒，以荆州一城之备，自郢而襄樊诸城，经理之几，若昔人所谓士稚捍其一，征西御其四者，重以连潦之后，佃渔收薄鹾茗，利去公家，激劝征调，百费繁兴，一毫不可损焉。黾勉支吾，两载亦有天幸，不至乏绝，然黔驴之技则竭矣。损躯以报，固臣素心。陈力不能，岂臣敢请？实缘忧思薰炙，疾侵陵，厥证外强而中干，大惧前跋而后足。臣去家整三载，虽中间妇稚凋零，身染炎瘴，未尝敢萌私计，近揣心力弗逮，政拟丐闲倏闻人言，传谓臣死，宾朋形之访问，都邑至于骇闻，不知此声，何自而得，臣所任者，上流之重，况其与京力敌为邻，深虑咎讥先形，幻身难保。临期误事，上贻顾忧载念臣素揆不才，久愿知止，昨岁在已亥，除淮西总领，岁在壬寅，辞兼淮西制使。皆尝具有公牍，乞致为臣皎然此心，不在今日。所幸目前春哨既退，秋防尚贝余，正当新三军之精采，重两道之事权。用沥愚衷干溷渊听。伏望圣慈，俯察负功，宣谕辅臣改异闲寄，专令臣以本官休致，俾之退安征分，厌胜浮言，不胜公私之幸。《再乞休致奏状》：臣祗承明诏，御荷洪恩。靖惟被命以护师，谊合鞠躬而尽瘁，实缘经营新复，备多力寡，而荆之事会，愈难于昔。酬酢多事，才绵责重，而臣之和不逮于前，以不逮之精力，当愈艰之事任，大则误国，小必殒躯。或者见于未形，正亦言之非过，臣前年苦瘴，去岁病衄，固有尤其难疗，然自保于无他，尚可以支，不敢有请，今则关尺诊而色证俱病，方寸动而梦寐靡宁，虽他人视之，起处无异平日，而中心惴若，痛痒只可自知，不亟呼天，必至堕地用敢不避再三之渎存布愚捆，上触天威，伏望睿慈，怜其衰钝，鉴此忱恂，许令谢事以归田，别选当才而分闲，岂特微臣之幸，实国事之幸！《乞休致奏状》：臣自去夏丐休未遂，比者具奏。先乞免兼总饷，伏准省签。奉圣旨依降诏不允，不得更有陈请。臣祗服圣恩，感激愚捆，谊当罄竭驽力。图报鸿私。窃缘臣自幼而历险，及老而易衰，一纪索班，三仕闲寄，宠逾而量溢，续寡而罪浮。以一身则忧虑成疾，寝食弗安，以一家则骨肉凋零，宗族沦落。每自伤于薄命，宁父保于幻躯，此在微臣，尚是私计。并若膺疆场之责，未能宽宵旰之怀，旧叠甫葺，新酋方张，虽南北气运之将回犹东西，声击之未弥，揆势而论，腹、背俱所当防，苟情不孚，首尾何以相应？况事力莫求其可继，而物义多异乎所闻，有能知微之几，得不先事而惧。臣数有徼幸，天实佑其衷。一或虞，人待以恕，顾身何恤，误国是忧。若非新连帅之谋，无以作三军之气，言之至此，岂惟臣之饷权当免，而制权亦当更兼。臣愿祈休致，不在今日，平时自知赋才不颖，愚分惟有早退为宜，用敢不避天威，再控前请，伏望圣慈，怜臣恳切出于衷，察臣朴实，非是避事，为国远虑，及时改图，宣谕大臣，检举臣去夏所请，许令休致，投异宽闲，实拜隆天厚地保全之赐。《再乞休致奏状》：臣乃者，再具奏申，乞许休致。今月二十七日，准尚书省札子，四月十二日，奉圣旨，依已降指挥不允，不得更有陈请。臣一介边臣，屡渎穹听。自知凌犯之罪，宜在诛斥之科。曲加海涵，未忍沙汰。顾念猥当于隆委，岂敢自弃于明时？实缘臣共二阃饷以来，阅三暑寒于此。精虑已耗，事力己殚，分剂己盈，伎俩己竭。近得痞眩之疾，未有医疗之方。荏苒而少食，怔忪而多忘。察脉观证，靡惶身计之恤，揆时度势，实为职守之忧。与京力敌方相应酬，如病躯其能撑拄。贪劳无已，因谓之安。挺灾愈深，殆不自济。失此春事休而绅去，惕然暮气堕而莫支。再用祈哀，终冀得请。伏望回乾坤之大造，图疆场之新功，改畀当材，俾释重负，俯从休致，退保余龄。不胜感天荷圣之至。《三乞休致并荐代状》：臣自去夏五月以来，三乞休致，两丐免饷，未蒙俞允。近者四月二十八日，又当再具奏申，乞从休致，伏念臣么微边吏，前后累渎天朝，只当局足春以俟斧铖，未应再有陈请。窃缘荆阃与蜀相来镇荆襄，以通脉络，从臣善替而去。今者连睹邸报，余晦直华文阁，知鄂州，兼湖北运判，朱申，直焕章，湖北提刑，是二人者，昔皆与蜀阃，同仕淮巾莫，屡当烦使。见谓时才，如申则中外皆知，蜀阃久荐为代，晦当历尹卿，资望已高，今蒙朝廷起家，持节当路，谁不属目。在臣知有协恭，第臣速直无能，叨窃已过，壮心凋落，病体支离。前此抗章纳禄，又恐朝廷拟代未定，倏闻晦申之除，其才皆可当一面者。非特可使帅蜀，亦可帅荆择其一，俾代臣去，必能办王事。穆公论。傅曰：日中必贲艹，操刀必割。在朝廷不于此时早为易帅之谋，他时仓卒始议更张，臣身不足恤，深恐上误军国。噬脐无及，谨不及雷霆之威，用再伸犬马之悃，伏望圣慈，奋乾刚之断，早赐处分。捡举臣近奏，特令守本官致仕，速与命代。朝廷若以臣不合辞职避罪，但得上流阃寄得人，仰宽顾忧，臣虽获谴，其甘如荠。贴黄。臣三年守荆，恭奉庙谟。经理襄樊郢三城，幸望就绪。连年征筑并举，调兵攻扌寿。仰赖国威，师出必克，贼人辄败。日前封守无虞，在臣本无规避。臣今来再疏之上，犹恐朝廷以臣襄樊首尾未欲更易。臣窍照往岁帅淮。甲展复寿春，乙已泗洲，丙午罢归，亦只是经理两年。至今按堵，规模既定，岂用翰取翰守，必待翰死耶？臣今虽告去，一日必葺。见为措置移屯，催办粮运，决不敢遗后人之忧。实缘疾势事势至此，不容不去，伏乞早赐处分施行，并乞睿照。又手奏：臣不避斧铖之诛，辄滴危。上干睿听，孤远微踪。陋寡识，自淮归里，已分与草木俱腐。独赖圣明保护，扌文拭使令，已酉蒙恩入岭。庚戍改命来荆，去家五年，虽罹灾患，报国一念，誓殚驱驰。侥辛凭借皇威，保固封守，中问寅奉庙谟，经理襄樊郢之三城，粗皆就绪。轻兵出塞攻扌寿，前后十有余捷。虏五大入，辄为我帅剿退。凡此天幸，是皆宗社之灵，将士之力，岂臣无能之人所克致哉？今者士会方殷，涓埃未效，讵敢自为明时弃物，所以存上乞身之请者，盖缘臣积忧成疾，投老易衰，智愚已穷，分量当退。近陈奏疏，已控悃忱，其有精微未罄，未容不密为君父告。蜀之情分，襄之事势，是也。所谓蜀之情分，则既在邻阃。利害动皆相关，遇有边隙缓急，其可弗应。窃窥近事，殊切隐忧。凡所移文务立畦轸，矧闻睿意俯属，岂不形迹之愈疑。臣固谓朝廷，须当择所相孚，使之来荆共济。无事则脉络贯通，有警则声援联接。不然，彼此不相为谋，或至夷入于腹之患，则必以扌干格误事矣。所谓襄之事势，则昔未修筑，犹可委之荆榛。今即经书则当保其壁垒，有功弗赏，谁复向前？无力乏供，何以善后？每闻庙论之所及，动以耗费而为言。臣窃谓朝廷曷若早谋易帅，使之往襄相度，当守则力加扶植，当舍别作规模。不然，中外不相协力，或至虏乘吾间之虑，则必以犹豫败事矣。即此二说，有一焉而不可，况兼之乎？在臣去则皆可新图回之略，留则深恐贻仓卒之忧，此控陈，不容但已。前虽屡申篇天之椟，犹恐未有疑代之人。今得当才，适称斯选，臣已具奏公外。伏望陛下，俯鉴愚衷，特赐神断，早新上流之任，曲全余息之归。实则公家，匪徇私计，惟圣慈亟裁处之。冒犯天威，罪当万死，臣无任激切屏营之至。《四乞休致申省状》：某近再奏申乞令守本官致仕。六月一日，准尚书省札子。五月二十月日奉圣旨，依屡降指挥不允。不得更有陈请。某叠渎霆威，自应诉斥。存尘渊听，恐重愆尤。固不敢再有干犯。窃缘蕃宣重寄，非材莫胜。玩忄曷冈功，其伎已竭维此六月，比及三年，物理既盈，人事当止。孤踪衰病，证状益深，累疏控陈，悃幅具见。载念平时稍自知分，不特今日而始丐休。实恐疲软，上贻误国之尤，非欲退闲自为全身之计。矧闻邻阃之报，实与年事之同。人命脱薄，朝露其危。敌情窥觇，秋风不远。不及此从容而使去，恐出于仓卒而莫攴。用布由衷，仰冀从欲。伏望钧慈，更赐敷奏，捡照自去年五月以来，节次奏请。特与曲从休致，端拜生成，引领化钧，局足春俟命。
　　【李曾伯可齐集】
　　《荆阃申朝省乞休致公札》：某比者再具奏申，乞令休致。七月二日，恭准省札。六月十四日奉圣旨，依己降诏不允。不得再有陈请。某仰承君命，俯揆臣衷。顾惟踪迹之孤，材略之短，识虑之门音，疾之侵，事力之乏，不易支时，论之及此，间可骇听，自当知止，何量见几。其如天听之未俞，不容日力之坐玩，绸缪未雨翕忽已秋，倘其委斯责而去之，将谓遗其难于来者，是知身计，非为国谋。谨当尽力边鄙之驱驰，听命庙堂之进退。惟是某此心己动，其迹愈危终愿谢事以归，实非饰情之语。伏望钧慈，特赐敷奏，畴咨文武之望，预为藩阃之储。俟某才毕秋防，许全晚节，实拜隆天厚地之赐。
　　【史浩贸阝峰真隐漫录】
　　《乞休致札子》：臣生本寒乡，仕逢休运。三年依栖鹤禁，由太上收召之恩。一旦遭际龙飞，出陛下生成之赐，叨尘次辅，甫阅九旬。以资浅而望轻，致身动而事左，既不合于与议，旋有激于基评。迄蒙保全，免蹈罪戾，投间半纪，追省前非，岂期轸记于孤踪？亟使制临于全蜀，力辞亲疾，改异藩符，睿意愈隆，宠灵叠至。肃齐坛而授钺，视揆路以同仪。明干天地父母之私，蔑有尘露毫毛之报。顷瓯闽之假，守偶痰眩之切。身只沐宸纶俾尸祠禄，虽负薪之疾，今幸其去二三。而过隙之年，实已登于七十，属当告老，敢用乞身。伏望陛下，鉴此输诚，许其谢事。旌旄印绶，倘获上还，香火林泉，敢忘祝颂。《乞休致第二札子》：芜词虽远，睿旨未愈。辄再污于宕严，冀少回于渊听。伏念臣早由末学，误玷隆知。虑无一得之愚，岁有九迁之宠，仕宦得兼将相，疾病获返乡闾。父母恩兴，乾坤施厚，而臣报未殚于犬马，景已迫于桑榆，气血俱疲，精神弗逮。有心恋德，无力服劳。慨禀粟之徒糜，施面颜而有面见。乃遵礼法，上冒听明，既未赐于矜从，复恭承于褒谕，扪心至感。揣分难安，重念臣昔在康疆，尚无足取。今兹衰劳，又何能为，唯退缩以引年，可省循而补过。固不敢以挂冠为乐，而辟壳为高也。伏望陛下，察此忱诚，知非矫伪，赐之哀悯，许以归休。誓将迟暮之远途，仰答成全之大造。《乞休致第三札子》：荐蒙优诏之丁宁，未遂休官之恨皴，抚躬御戴，拜命凌兢。臣闻亏盈盖谦，天道示戒。知业不殆，老氏垂规。臣虽至愚，心明此理。盖臣禄以无功受，固出贪饕。爵以无德高，亦为侥滥。老不知止，天则虚盈则以祸伏于中，病攻其内。若或终无悔悟，必将自速颠齐，故哀鸣靡惮于再三，而恕许有祈于万一。仰惟陛下，包荒大度，矜欲至仁，以善降祥，合天心之化育，无私造命，鉴物理之乘除，赦臣喋喋之愆，悯臣拳拳之义，特回圣断，俯遂危衷，岂唯获弭于灾殃？抑使少延于视息，此恩此德，成始成终。生永效于倾葵，没犹期于结草。
　　【王东牟先生集】
　　《闻刘行简给事休致，作诗寄之》：郡下一卷书，云自邮签来。剥啄惊昼眠，柴门手自开。上有骊珠光，照耀分尘埃。读之未尽行，喜啖生寒灰。黄门白首郎，上疏称乞骸。帝曰大布衣，锡汝陛文阶。天孙钅公钅录衤必，论撰须儒魁。荣名不汝遗，汝往时钦哉。夕即拜帝命，雪涕何纷氵崔。恩许归旧庐，径卧南山齐。此翁山泽仙，不赋章绶材。误因文彩露，遂落天纲恢。一游三十年，所得非不谐。文名动青琐，笔力幽黄能。左省岂不荣，珠庭重徘徊。巢父一掉头，百挽终不回。吾意天地间，清风有根栽。人心感披拂，达者分条枚。二杨巨源，同上百尺台。刘翁传其风，苍舒次聩。况复祖子孙，此道同坏胎。前刘脱功名，养气如婴孩。至今一箭诗，讽咏及陪台。翁今亦何有，旷达忘悲哀。清风既不死，羸大无耻垒。岁晚春物动，吴山发寒梅。愿翁强赋之，为花吐玫瑰。床头拂易传，床下鸣新醅。它时三径边，为翁剪蒿莱。
　　【朱晦庵集】
　　《蒙恩许遂休致，陈昭远大以诗见贺。己和答之，复赋一首》：阑干苜蓿久空，未觉清羸带眼宽。老去光华奸党籍，向来羞辱侍臣冠。极知此道无终否，且喜闲身得暂安。汉祚中天那可料，又年太岁又氵君汤昆反滩。建隆庚申，距今已未，二百四十年矣。当记年十岁，先君慨然顾语熹曰：“太祖受命至今，百八十年矣。”叹息久之。铭佩先训，于今甲子又复一周，而衰病零落，终无以少塞臣子之辈。因和此诗，并记其语，以示儿辈，为之尽然感涕云。
　　【趄蕃淳熙藁】
　　《贺向伯元通判休致语》：芗林再世企堂，不但私荣国有光。毕娶了知家法在，耐官爰自祖风长。眼明图史犹年少，手种枪松今老苍。父客同时亦同盛，成都卜宅匪它扬。谓寿冈。
　　【刘后村集】
　　《休致》：休致后欣荣念薄，利名中优祸机深。蔺乡反仅能全壁，疏傅归才有赐金。福过安知御秽衤蔑，朝回犹叹负香衾。山中猿鹤休猜怪，方表先生铁石心。《供礻必监徐常丞有诗贺余休致次韵四首》：还笏何须持拖绅，世间无价是元身。为梁父咏常存汉，累大玄经坐美新。朝露饶他夸夺子，晓星有几典刑人。由来老干禁霜雪，不问东皇探借春。玉座分明念老臣，孤忠何路更前陈。无枯树赋如开府，有病梨篇似照邻。粥钵不愁餐鲠饴，蔬盘何用脍纷绘，仅教巷静门罗爵，绝胜出空家卧麟。即衰戒得久书绅，所得毫毛所失身。传尽图传不朽，胡公粪土谤如新。古询黄发非无意，今系苍生尚有人。吾耄而休君未可，时来偏与物为春。好语嘘枯极主臣，未应公干胜徐陈。争三十里敢言智，有万万钱难买邻。残烛可留终断简，瘦筇扶出拜新纶。德星若肯过田舍，只脍溪鲜代脯麟。《诸公载酒贺余休致，水村晨乡有诗，次韵二首》：圣世鸟巢可俯窥，乞身岂必避危机。牛车径驾史杰出，麟笔曾嘉季友归。迂叟相邀入真率，垂崖安肯慕轻肥。山林深密云天远，存阙心宁不可矶。目眚陈编懒更窥，博通似恐泄天机。大愚苦要骑麟下，小黠犹能化鹤归。觅句瘦肩雨山耸，绝粮乾咽上池肥。平生慕用徐先辈，异世溪边共一矶。别无穴隙可锁窥，常恐冥行践槛机。恰则赐环烦内引，俄然只履已西归。都忘紫禁烟花绕，绝喜青山笋蕨肥。应被水村翁冷笑，争墩未了又争矶。觉海难将浅见窥，打包径去契禅机。何曾胡蝶暂成梦，除却杜鹃谁劝归。江上风涛犹汹涌，盘中泉土颇甘肥。但当叱犊勤耕野，不必然犀往照矶。聃书深远绝难窥，止足书中向上机。但看杖扶忄专入，不如扇赐曲江归。年饥方虑沟中瘠，旰食欲令天下肥。念此令人生内热，溪边赖有涤烦矶。见庐鸿处土草堂图。时事浑如坐井窥，逢人不敢问边机。连营未寄寒衣去，故里何心画锦归。笑矍铄翁鸢堕，爱玄真子鳜鱼肥。绿阴多处宜垂钓，莫管楸花落满矶。户外荒园久不窥，桔槔已息汉阴机。与鸡窠老略相似，微鹿门翁谁与归。训俭家才支伏腊，力农田不问硗肥。由来位重多忧责，未必沙堤可胜矶。指法金针不许窥，笑他贫女织寒机。谪仙曲奏调羹赐，之问诗成夺锦归。论定会盼银信召，春浓漫妍玉环肥。梅妃目太真为肥婢。溪边沤鹭偷相语，只怕先生又下矶张。垂崖有失脚下渔矶之句。
　　陆海潘江莫测窥，手挥巧断执神机。昔如鲁野麟初获，今似辽天鹤独归。外物何殊竿木戏，内丹不待药苗肥。只愁外户蒲轮至，去坐狨鞯勿坐矶。高屋从来有鬼窥，铁门关枉费心机。逃尧欲去未忍去，舍曾不归何处归。钦马才如狗大，堂厨羊不似虫豪肥。赐金未可都挥散，要买荒山朴断矶。
　　【曹勋松隐集】
　　《再乞休致未遂，得二诗呈之奇乡友》：晚岁归心岂易收，挂冠己去复淹留。东方曼倩多奇节，司马相如故倦游。床上诗书供一笑，山中松桂人清愁。儿童怪我经春病，此意还能掩得不。碌碌虽能早致身，中年东海与西秦。只宜桐山中老，不是麒麟阁上人。故病未休新病起，黑头应笑白头新。天公早赐还山诏，怀抱纷纷倦俗尘。《休致后交力乐天体》：从来受性岂其天，遇物常随处处缘。未病遽为辞职去，欲归亟引挂冠年。冒寒须放寻梅步，更窘常留买药钱。恩许天台遂幽筑，清风一棹送归船。
　　【高九万涧谷小藁】
　　《贺杨东山休致》：莫言纳禄寻常事，试读唐入梦谒赋。骑驴径上东山椒，九州四海风萧萧。大瓢贮云构斗月，却跨阴崖听水拆。松梦影薄寒花妍，白沤飞来亦欣然。
　　【江湖续集】
　　《陈允平贺伯父大资休致》：不恋清时白玉，便将身世寄沧浪。三朝元老黄枢阁，四海闲人绿野堂。楚楚菁兰秋带雨，萧萧寒菊晚宜霜。拟成东角耆英社，胜乐壶天日月长。
　　【吕净德先生集】
　　《和陈长茜休致二首》：惜君有高才，舒卷莫非道。趋时忽倦游，谢事不待老。私谋惟恐晚，公论叹其早。平生真所得，尤恨未当抱。白日由此闲，红尘洒然少。鼓棹勿迟迟，湘川秋色好。进取虽系时，退藏亦在道。倘与志不会，须惜流年老。不知笑君拙，知者羡君早。知与不知间，要在惬予抱。得无钧石重，失乃锱铢少。明镜洗无心，向谁论丑好。
　　【刘后村集】
　　《和诚齐休致韵》：念奴娇此翁双手，顿闲处，且把香篝笼袖。西掖北门，辞不要，肯要南柯太守。小小亭台，些些竹木，何必灵和柳。地行仙里今推农做班首。取次著绝交书，续归田录，谁掣先生肘。莫遣朝衣，梅酉卖了，留祝南山之寿。苍妓上厅，老僧封院，得似樗庵叟。虚名身后，生前且一杯酒。梦中忘却，已闲退，谏草犹藏怀袖。文不会铺张粉饰，武又安能战守。秃似葫芦，辣于姜桂，衰飒于蒲柳。没安顿处，不如归老丘首。岁晚筋力都北任，丘花眩眼，枯杨生肘容举前修，三数个。待与刘君为寿。或号憨郎杨朴，或称钝汉玉川，或自呼聱叟。次山一篇，齐物读时咽以卮酒。戏衫抛了，下棚去谁笑郭郎长袖。小小草庵无宝贝，何必神诃鬼守。黄称篝灯，青奴拂榻，莫要他桃柳。退之二妾。客来问字，此翁高卧摇首。仿佛曾子当年，商歌满屋，衣不完肘。时曾子捉衿而肘见。混沌若教休凿窃，巧历安知其寿。文叔故人，仲华几个，输与羊裘叟。浮生如寄，切身之物惟酒。
　　【杨诚齐集】
　　《上章乞休致戏作念奴娇词以自贺》：老夫归去，有三径，足可长拖衫袖。一道官街清澈骨，别有监临主守。清风，监临明月，兼管载花柳。登山临水，作章佐诗二首两首。休说白日升天，莫夸金印斗大悬双肘。且说庐陵新盛事，三个闲人眉寿。拣罢官员，归农押录，致政诚齐叟。只悉醉杀螺江门外私酒。
　　详仕。
　　帝王高致
　　【朱文公封事】
　　首下明诏以求直言，此尤足以见帝王之高致，知为治之先务也。
　　龟蒙高致
　　【辛文房唐才予传】
　　陆龟蒙，幼而聪悟，有高致。家藏书万卷，无声色之娱。举进士不中，从张抟游湖苏，又至饶州，三日无所诣。刺史率官属就见，龟蒙不乐，指衣去。居松江甫里，多所撰论。
　　张乔高致
　　【辛文房唐才子傅】
　　张乔有高致，十年不窥园。以苦学，诗句清雅。辶向少其伦，当时南东才子。如许棠等，与乔亦称十哲，俱以韵律驰声。
　　雅人深致
　　【晋书】
　　《烈女传》：王凝之妻谢氏，字道韫，安西将军奕之女也。聪识有才辩。叔父安，当问毛诗何句最佳，道韫称吉甫作颂，穆如清风。仲山甫永怀，以慰玄称曰：“昔我往矣，杨柳依依。今我来思，雨霏霏。”公曰：“讠于谟定命，远猷辰吉。”谓此句偏有雅人深致。
　　山林清致
　　【太平广记】
　　兵部员外郎李约，氵开公之子也。以近属宰相子，而雅度玄机，萧萧冲远。德行既优，又有山林之致。琴道、酒德、诗调，皆高绝一时。一生不近女色，性喜接引人物，而不好俗谈。晨起草裹头对客，蹙融过一日。多蓄古器。在润州，尝得古钱一片，击之清越。又养一猿，名生公，尝以之随逐，夜泛江，登金山，击铁鼓琴，猿必啸和，倾壶达夕，不俟外宾，醉而后已。约曾佐李庶人钅奇浙西幕，约初至金陵，于府主庶人钅奇坐，屡赞招隐寺标致。一日庶人宴于寺中，明日谓约曰：“十郎常夸招隐寺，昨游宴细看，何殊州中？”李笑曰：“某所赏者疏野耳。若远山将翠幕遮，古松用采物裹，腥膻音乐，乱山鸟声，此则实不如在叔父大厅也。”一庶人性又嗜茶，能自煎，谓人曰：“茶须缓火方得。”
　　颇有野致
　　【北史】
　　《茹皓传》：皓性微工巧，多所兴立，为山于天泉池西，采掘北芒及南山佳石，徙竹汝颖，罗莳共间。经构楼观，列于上下，树草栽木，颇有野致。
　　令问标致
</div>
    <div class="pagination">
<a href="永乐大典残卷_page249.html">上一页</a><span>...</span><a href="永乐大典残卷_page245.html">245</a><a href="永乐大典残卷_page246.html">246</a><a href="永乐大典残卷_page247.html">247</a><a href="永乐大典残卷_page248.html">248</a><a href="永乐大典残卷_page249.html">249</a><span class="current-page">250</span><a href="永乐大典残卷_page251.html">251</a><a href="永乐大典残卷_page252.html">252</a><a href="永乐大典残卷_page253.html">253</a><a href="永乐大典残卷_page254.html">254</a><a href="永乐大典残卷_page255.html">255</a><span>...</span><a href="永乐大典残卷_page251.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
