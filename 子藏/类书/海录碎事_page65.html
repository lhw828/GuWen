<!DOCTYPE html>
<html>
<head>
    <meta charset="UTF-8">
    <title>海录碎事 - 第 65 页/共 252 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海录碎事 - 第 65 页/共 252 页</h1>
    <div class="content">　　骆賔王谓盛馔曰炊金馔玉
　　乳糜香饭
　　晋刘孝威啓曰乳糜香饭素糗浆
　　蒸葫芦
　　郑余庆处分厨家烂蒸去毛莫拗折项客以为必是鹅鸭乃是烂蒸葫芦【商芸小説】
　　饭三升
　　阚骃性能多食一饭至三升乃饱
　　治具
　　魏其夫妻治具至今未敢尝食【灌夫传】
　　毋食马肝
　　食肉无食马肝未为不知味也注马肝有毒食之善杀人【西汉】
　　桂蠧
　　南越王献桂蠧一器注虫食桂故味辛而渍之以蜜食之也【前南粤王传】
　　家鹿
　　倦游録广南人食防谓之家鹿
　　落头鲜
　　送人郧乡无慙折腰吏勉食落头鲜注郧人相尚食腐鱼故俗传为落头鲜
　　囚犊夺乳
　　囚犊夺乳劫蜂食蜜又以油引出蕈上之虫而食谓之三夺食【出佛书】
　　三夺食【见上】
　　庖霜淅玉
　　庖霜淅玉脍鲫炊香粳【鲁直诗】
　　酒车
　　酒车酌醴方驾授饔左氏注熟曰饔【西京赋】
　　修薄具
　　修薄具而自设注具肴馔也【长门赋】
　　甘膬
　　饭食则温淳甘膬美也昌芮反【七发】
　　芼山肤
　　肥狗之和冒以山肤注熊白也冒与芼同【上】
　　楚苖
　　楚苗之食安胡之饭或云雕胡【上】
　　熊蹯
　　熊蹯之臑音烦而【上】
　　豢豹胎
　　豢豹胎言所养豹【上】
　　小饭大歠
　　小饭大歠如汤沃雪【上】
　　蝉翼剖
　　蝉翼剖言其切之薄也【上】
　　蓐收调辛
　　蓐收调辛防适咸
　　极陆毛
　　极陆毛穷海错【七命】
　　晨凫露鹄
　　晨凫露鹄言味之美【上】
　　封熊蹯
　　封熊之蹯翰音之跖【上】
　　净馔
　　净馔素餐【见艺文】
　　象白
　　象白犹熊白也【上】
　　防髀猩唇
　　防髀猩唇薄米反【七命】
　　命支离
　　命支离飞霜锷红肌绮散素肤雪落注支离古之屠人【七命】
　　肤寸肴脩
　　选应休琏书接武茅茨凉过大厦肤寸肴修味逾方丈注四指为肤
　　茶门【水品附】
　　紫笋茶
　　清明日湖州进紫笋茶【荆楚岁时记】
　　茗一车
　　权纻茗讃云穷春秋演河图不如载茗一车
　　雪水滞
　　陆羽品第水以雪水第二十云煎茶滞而太冷也
　　茶癖酒狂
　　邓刹云陆羽茶既为癖酒亦称狂
　　水厄
　　晋王蒙好饮賔客茶每欲往则云今日有水厄【世説】
　　防顶
　　蜀之雅州有防山上有五顶各有茶园中顶曰上清峯亦通呼五顶
　　煑水处士
　　越僧囊有数编书张君房抽一通卷末题云煑水处士卷中言水品第
　　瑟瑟尘
　　茶诗石碾轻飞瑟瑟尘【林逋】
　　茶霭
　　潏潏药泉来石窦霏霏茶霭出松梢【上】
　　煑晩浓
　　纸轴敲晴响茶铛煑晩浓【上】
　　茶风酒秃【见酒门】
　　茶仙
　　杜牧池州茶山病不饮酒诗云谁知病太守犹得作茶仙
　　蟾背虾目
　　茶赋蟾背之芳香观虾目之沸涌
　　虾防背
　　茶经凡炙茶炮出培塿状如虾蟆即去火
　　鱼目
　　茶经其沸如鱼目防如有声为一沸縁边如涌泉连珠为二沸膝波鼓浪为三沸过是老矣
　　酪苍头
　　岂可为酪苍头便令代酒从事言茶也
　　茗战
　　茗战【茶録】
　　细沤
　　细沤花泛浮饽云腾言茶【茶録】
　　苦茶
　　尔雅曰槚苦茶注云槚一名苦茶郭云树小似栀子冬生叶可煑作羮饮今呼早采者为茶晩取者为茗一名荈蜀人名之苦茶
　　茶治热
　　故老云五十年前多患热黄坊曲有专以烙黄为业者防浐诸水中常有昼坐至暮为之浸黄近代悉用而病脚者多饮茶所致【国史补】
　　石花紫笋
　　皆茶名也劔南有防顶石花湖州有顾渚紫笋峡有碧涧明月
</div>
    <div class="pagination">
<a href="海录碎事_page64.html">上一页</a><span>...</span><a href="海录碎事_page60.html">60</a><a href="海录碎事_page61.html">61</a><a href="海录碎事_page62.html">62</a><a href="海录碎事_page63.html">63</a><a href="海录碎事_page64.html">64</a><span class="current-page">65</span><a href="海录碎事_page66.html">66</a><a href="海录碎事_page67.html">67</a><a href="海录碎事_page68.html">68</a><a href="海录碎事_page69.html">69</a><a href="海录碎事_page70.html">70</a><span>...</span><a href="海录碎事_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
