<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 100 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 100 页/共 111 页
  </h1>
  <div class="content">
   古今合璧事类备要外集卷二十五
　　宋　谢维新　撰
　　刑法门
　　赦宥
　　古今源流【赦者古人忠厚之盛心也自虞舜有灾肆赦之文其后周官有三刺三宥三赦之法穆王继之故吕刑一书亦有五刑之疑有赦五罚之疑有赦之条然古人本以人之有过误遂从疑典而赦之秦汉以来不本此意盖有即位而行赦亦有其兵而行赦又有符瑞而行赦又有灾变而行赦此犹可也亦有无故而祈为市恩之地而行赦甚者间岁一赦而每岁数赦者有焉虽曰不失古人忠厚之心适所以滋小人怙恩之地惟我国朝自三岁郊禋行赦之外其余非大典礼大册命则不行赦焉间有曲赦之令亦事出于权宜而非用之为常典也此其所以有合于古人忠厚之心而非秦汉以下之君所可髣髴其意者然赦者小人之幸君子之不幸也夫以人之情谁能无过不幸而防于刑僇于此而不开其自新之门是固非圣人忠厚之心然世之人不能皆君子也固有今日脱之累囚而明日复罹于禁网愍不畏死视国家三尺法不啻如弁髦而轻之曾弗思痛悔惩艾体国家与我自新之意也小人得志君子吞声治天下者宜知所轻重矣】
　　事类肆赦【青灾丨丨注言赦而肆过害当缓之】宥过【丨丨无大并书】宥罪【雷雨作解君子以赦过丨丨】缓死【君子以议狱丨丨并易】小过【赦丨丨语】大眚【肆丨丨注赦其罪也春秋】从重【赦丨丨记】好生【丨丨之德洽于民心书】三赦【司刑掌丨丨一赦曰幼弱再赦曰老耄三赦曰惷愚礼】五过【五罚不服止于丨丨书】过市【国君丨丨刑人赦同上】解网【成汤丨丨四面史】无辜【多方间释丨丨书】众疑【司冦正刑明辟丨丨赦之】在宥【开丨丨天下庄子】委辔【宜思丨丨之怀兼追解网之德注管仲曰赦者犇马之辔也白六帖】小利【管仲曰凡赦者丨丨而小利久而不胜其祸无赦者小害而大利久而不胜其福】大恩【赦者丨丨也汉纪】无赦【丨丨之国其刑必平文中子】不敬【管仲曰赦出则民丨丨惠行则过日益】大酺【汉武帝元鼎元年赦天下丨丨三日】赐酒【元封元年甘泉产芝九茎丨云阳百户牛丨作芝房歌同上】更始【汉承兵革之后比屋可刑故申以大赦之命涤荡秽流与民丨丨时势然也天下乃循袭而不革失时宜矣汉纪】涤秽【大赦者权时之宜非常典汉承兵革之后故设三章之法大赦之令丨荡丨流与民更始时势然也】枯物【孟光责费祎曰赦者偏丨之丨非明世宜有今上仁贤百僚称职有何旦夕危负以防奸宄祎頋谢而已蜀志】除瑕【发哀矜之诏引在予之责荡丨丨衅赞扬布泽晋郭璞传】显义【赦以丨丨后岑彭传】布信【所以丨大丨者赦令也卢坦传】银印【孙皓天册元年吴郡言掘得丨丨长二尺广三分上刻年月字于是改年大赦】玉玺【刘元海迁都平阳汾水中得丨丨又曰新保之泉无海盖王莽时玺也献者因增其三字元海以为已瑞大赦天下改年也崔鸿前赵録】乌啼【宋元康中徙彭城王义康为豫章临川王义庆时为江州相见而笑文帝间而快之召还宅义庆大惧妓妾夜间丨丨声叩阁云明日有赦后改为南州因制为丨夜丨曲】蝇集【载记苻坚欲赦与王猛苻融宻议于甘露堂亲为赦文有一大丨丨于笔端俄有小青衣大呼于市曰官令大赦须臾不见南宗室义庆传】生恩【丨丨既及于四海和气遂充于八纮韩文】和气【德音朝发于九天丨丨夕周于四海刘禹改元赦状】鸡竿【天子御端门诏天下涣汗发泽与民更始建金丨于仗内耸脩丨而揭起李庾西都赋又先集囚徒于阙下令衞尉树金鸡宣制讫乃释之六典】鼍鼓【乃建鸡竿伐丨丨帝命出皇恩普锡巽风作解雨文粹】赐民爵【汉高二年赦罪大丨丨丨又文帝即位赦天下丨丨丨一级又景帝五年立皇太子为常山王大赦天下丨丨丨一级又宣帝元始元年鳯凰集胶东千乗大赦天下丨丨丨一级租税勿收】诏赐帛【宣帝元康元年丨曰鳯凰集太山陈留甘露降未央宫朕未能景先休烈获防嘉瑞其赦天下丨鳏寡孤独孝弟力田丨】赦殊死【高帝五年下令曰兵不得休息万民劳苦甚今天下事卑其丨天下丨丨以下又武帝元封六年行幸河南祠后土昆田出珍物化为黄金神光三烛赦海隂殊死以下】赦死罪【景帝四年夏蝗秋丨丨丨又武帝元封四年祠后土丨淮隂赐中都丨丨以下又后章帝章和元年四月丙子以前减死罪一等勿笞诣金城郭躬上封事曰圣恩所以减死罪使戍边重人命也今死罪亡命甚众而诏令不及惟天恩莫不荡宥帝善之下诏赦焉】赦军士【前武帝建元六年丨鴈门代郡丨丨不循法者】赦贬爵【二月丨丨丨从算】赦过租【天汉三年丨行幸所丨丨】赦系囚【后章帝章和元年丨天下丨丨并同上】地震赦【武帝建元四年丨丨丨又宣帝本始四年丨丨大丨】泰畤赦【武帝元鼎五年丨丨于甘泉天子龙郊见夏丨天下又后元元年荐郊时光景并见赦天下】雍郊赦【景帝五年丨丨见五帝丨天下】景星赦【后主景曜元年丨丨见于是大丨改元】北斗赦【唐一行长于数所筭王生其子以杀人系狱求赦于一行一行曰吾以数推之当有赦道其徒授以布囊戒令某处废园伺之有物来其数七共捕之以囊携之勿脱至时果有七豕入园尽获之一行寘之大瓮中宻覆封书梵字志之太史奏丨丨不见召一行问之曰莫若大丨从之其夕太史奏见大星如故杂爼】愿无赦【后吴汉病笃上亲问之曰臣丨谨丨丨而已】不妄赦【蜀诸葛亮二十余年赦不妄下不亦卓然陈寿传】金鸡树【唐武后南有大檞树赦日置鸡其杪赐号丨丨丨又唐中书令供赦日植金鸡于仗南竿长七尺有鸡高四尺黄金饰首啣幡长七尺盛以绛绳将作监供焉集百官父老囚徒坊小儿得鸡首者以钱求或取绛幡而已百官志】丹鳯门【幸丨丨丨大赦天下韩文公元和圣徳诗】草赦令【韦承庆字延休张易之诛承庆以素附离免冠待罪时议丨丨丨咸推承庆召使为之无挠色譔辞援笔而就】駮赦论【五代晋高祖即位屡赦天下张允为丨丨丨以献行赦不以为恩不行赦不以为无恩罚冇罪故也自古皆以水旱则降德音而宥过开狴牢而出囚冀感天心以救其灾者非也假有二人之讼一有罪而一无罪若有罪者见舍则无罪者啣寃此乃致灾之道非救灾之术也至使小人遇天灾则皆喜而相劝以为恶曰国将赦矣必舍我以救灾如此则是教民为恶也夫天之道福善而祸淫若舍恶人而变灾为福则是天亦喜人为恶也凡天之降灾所以警戒人主节嗜欲务勤俭恤矜寡正刑罚而已是时高祖方好言覧之大喜】封钱三府【陶朱公故人庄生谓楚土曰某星害楚德可除之王使封三府之钱注黄白赤金也将赦虑人知有窃盗】痤于矿石【管子曰无赦者若丨疽于丨丨委辔必颠覆也矿石疗疾也】车驾西都【前高帝五年丨丨丨丨长安大赦天下】士夫新业【武帝元朔二年诏嘉与丨大丨日丨厥丨赦天下】赦所过徒【元封二年冬上行幸雍瓠子河决制命侍从以下皆负薪塞河堤作瓠子歌丨丨丨丨】赦今年租【五年丨天下所幸县为出丨丨丨赋】与民更始【元朔元年赦天下丨丨丨丨】厉精更始【其赦天下与士大夫丨丨丨丨宣帝诏】灾武园赦【元帝初元二年诏天丨降于孝丨丨馆咎在朕躬其丨天下】年饥馑赦【二年诏连丨不收元元之民困于丨丨朕德不能覆养其丨天下】改行自新【比年大赦使百姓得丨丨丨丨切见大赦之后奸邪不衰止此导之未得其务也前康衡传】洗心更始【嘉与海内丨丨丨丨后章帝纪】宗祀光武【后明帝永平二年丨丨丨丨于明堂赦天下又章帝建初三年宗祀明堂大赦天下】宗祀五帝【和帝永和五年丨丨丨丨于明堂大赦】恶冒善伤【贼良民之甚者莫大于数赦赎恶人则丨人丨而丨人丨古者惟始受命之君承大乱之极冦贼奸宄难以法禁故不得不有一赦与之更新非以养奸猾也后安帝王符述赦赋】大徳小恵【诸葛亮时有言惜赦者亮曰为政以丨丨不以丨丨故康衡不愿为赦先帝亦言治乱之道极矣曾不及赦若刘景升父子岁岁赦宥何益于治华阳国记】贯索夜见【丨丨九星七星丨丨大赦晋天文志】驿马夜流【徐路系冀州狱别驾崔隆宗慰问之路曰昨夜丨丨星流计赦须臾应至隆宗遣人出城候焉俄而赦至北史】将与更始【诏曰夫赦令者丨丨天下丨丨诚欲百姓改行洁已全其性命也徃者有司多举奏赦前事累增罪过诛防亡辜甚缪于赦小过举贤材之义平帝纪】一切勿按【建武七年诏中都官三辅郡国凡有罪非犯诛死者皆丨丨丨丨其罪见徒为庶人而罪之命吏以文除之光武纪】好人喑哑【唐太宗谓羣臣曰语曰一岁再赦丨丨丨丨吾有天下未尝数赦者不欲诱民于幸死也】小人之幸【每岁一赦或一岁再赦丨丨丨丨君子之不幸也刘知防传】责躬大赦【太宗正观二年旱蝗丨丨丨丨】就第放赦【安乐公主产男满月中宗韦后幸其第丨丨丨丨】天下更新【孙伏伽谏陛下制诏曰常赦不免皆原之此非直赦有罪是亦与丨丨丨丨辞也】天下自新【陆子昻八科北大赦澡荡羣罪丨丨恩咸得丨丨】天地之施【臣愿陛下广丨丨丨丨雷雨之仁取垂拱以来罪无轻重所不赦者并皆原洗死者还官生者霑恩则天下了然知所防罪非陛下之意也唐韦嗣立传】仁恕之道【赦宜从重所以昭丨丨丨丨广德泽之恩陆贽奏议】蠲逋赈民【李吉甫言陛下降赦令丨丨负丨饥丨恩德至矣刑法志】纾难宥下【丨多丨收羣小者惟赦而已陛下每发德音敷丨丨士陆贽奏议】风云改色【九庙成礼百神降祥鸾辂旋行丨丨丨丨殊恩广被再莫大之恩宝歴惟新更啓无疆之祚刘禹锡改元赦】天光下临【圣徳广运浃于华夏丨丨丨丨照彼幽蛰网间三面危疑者许以自新照被四聪瑕类者期于録用同上贺赦表】天泽余润【桞子厚贬永州司马贻书萧俛曰傥因贼平庆赏之余得以见白使受丨丨丨丨虽朽枿败腐不能生殖犹足蒸出芝菌以为瑞物不虚为太平人】望外之泽【诒许孟容曰今其党与幸获寛贷得善地无公事坐食俸禄德至渥也尚何敢更俟除弃废痼希丨丨丨丨哉同上】感泣思奋【奉天所下制书虽武人悍卒无不感动流涕后李挹真入朝为帝言陛下在奉天山南时赦令至山东士卒闻者丨丨丨丨臣是时知贼不足平矣唐陆贽传】宣剔流涕【德音涣然以之更始所在丨丨之际闻者莫不丨丨虽或凶矿匪人亦为之欷歔诚之动物乃至于斯怀枭鸱以好音消祲沴为和气同上罢兵状】推诚改过【致理兴化必在丨丨忘已济人不恡丨丨同上罢兵赦文】受煦加恩【刼胁之役尽除聚敛之名皆去伤痍丨丨老疾丨丨丰财已复其征徭赐种更盈于穜稑严山川之祀神必有依申义烈之家物无不感栁东平赦表】勲録爵班【农有薄征市无强价丨勤是丨丨秩以丨爰褒有客尊贤之典惟新载奉素王宗教之道斯在同上贺赦表】仁滂施厚【涤濯刬磢磨灭瑕垢续功臣裔抜贤任耇孩养无告丨丨丨丨韩愈圣徳诗】恩浃幽明【丨丨丨丨庆溢寰宇象德乾坤同明日月同上贺表】广务寛大【觊其匍匐相率降欵尽至丨丨丨丨用明恶杀之德杜甫集】不原咸赦【太祖建隆元年诏因领节度州名定有大下之号曰宋改元大赦常赦所丨丨者丨丨除之】不得该赦【同上开宝四年诏自今年十一月一日后应犯强窃盗者丨丨丨将来郊天丨委所在长吏速告谕免令下民误犯刑狱】曲求祐【建隆二年徳音降死罪囚流以下释之时太皇后寝疾上忧惧乃丨赦天以丨丨丨焉长编】极论如法【太宗太平兴国二年诏自今八月一日后吏民所犯丨丨丨丨不在赦宥之限自后每郊天大礼前约束】三年一赦【太平兴国六年太宗十一月亲享太庙合祭天地于圆丘先是有秦再思者上书愿勿再赦且引诸葛亮佐蜀数十年不赦事上颇疑之以问赵普普曰国家开创以来具存彞制丨丨丨丨所谓其仁如天尧舜之道也刘备区区一方用心无足师法上然其对赦宥之议遂定】念囚欲赦【真宗祥符八年闰六月大赦天下先是上谓宰相曰朕以盛暑之月每丨系丨丨肆恩宥何以为名王旦曰今边鄙宁谧黎庶阜安特覃大庆固其宜也丄曰朕前后赦文未尝不以谨罚为首今当别白条告使四方晚解旦乃以二事为请故特着之长编】务从寛大【仁宗景祐四年上有事明堂将赦谓宰相文彦博卿等广询民间利病者为条目丨丨丨丨称朕勤恤之意彦博等曰圣意叮咛恐赦文所载不能具悉上曰朕斋戒以见天地祖宗敷大号于天下因澄清宿所以条于赦令者贵示信万方耳寳训】以召和气【仁宗天圣七年上曰朕不欲赦然舍是无丨丨丨丨四月赦天下免河北被水民赋租】与常不同【真宗祥符元年大赦常赦所不原者咸赦除之上曰此赦丨丨时丨丨但常赦所有不能行者并録出条目共议之庶实惠及民】并从违制【仁宗范仲淹富弼奏今后赦书内宣布德泽有所施行而三司转运司州县不切遵守者丨丨丨丨论】曲尽物情【哲宗王岩叟言臣每叹前世赦宥之莫不幸小人则多而恵良民则寡抚亲近则厚而霑幽逺则疎非前朝以精讲之则无以丨丨丨丨深得民意】再犯不原【光宗绍兴四年祭天地于明堂赦天下诏徙流罪人经登极赦免罪丨丨者丨丨免】爰布湛恩【髙宗建炎元年羣臣因请即位其赦文略曰慰民耳目之注敷朕腹心之言丨丨丨丨诞绥区夏可大赦天下圣政】惟求民瘼【孝宗隆兴三年三月臣僚上言皇帝登宝位赦文及续降寛恤十八事并系防民州县未闻施行欲望降诏申敇诏略曰朕临朝退听丨以丨丨丨为务自初践位首行旷泽续降寛防十八事而郡县之间不为布宣继自今其各洗心涤虑防尔有官俾予一人实惠孚于百姓同上】盍下新令【孝宗即位诏曰春秋法五始之要聿彰受命之符天地之大德曰生丨丨维丨之丨】释囚推恩【宁宗庆元五年德音降诸路流以下丨丨杖以下丨丨知庆寿故事】欧阳修纵囚论【信义行于君子而刑戮施于小人刑入于死者乃罪大恶极此又小人之尤甚者也宁以义死不茍幸生而视死如归此又君子之尤难者也方唐太宗之六年录大辟囚三百余人纵使还家约其自归以就死是以君子之难能期小人之尤者以必能也其囚及期而卒自归无后者是君子之所难而小人之所易也此岂近于人情哉或曰罪大恶极诚小人矣及施恩德以临之可使变而为君子盖恩德入人之深而感人之有如是者矣曰太宗之为此所以求此名也然安知夫纵之去也不意其必来以冀免所以纵之乎又安知夫被纵而去也不意其自归而必获免所以复来乎夫意其必来而纵之是上贼下之情也意其必免而复来是下贼上之心也吾见上下交相贼以成此名也乌有所谓施恩德与夫知信义者哉不然太宗施德于天下于兹六年矣不能使小人不为极恶大罪而一日之恩能使视死如归而存信义此乂不通之论也然则何为而可曰纵而来归杀之无赦而又纵之而又来则可知为恩德之致尔然此必无之事也若夫纵而来归而赦之可偶一为之尔若屡为之则杀人者皆不死是可为天下之常法乎不可为常者其圣人之法乎是以尧舜三王之治必本于人情不立异以为高不逆情以于誉】湖山吴芾谢肆赦表【日月并明钦昊天之成命雷雨作解得万国之欢心当乾坤清明之时举天地筮贶之礼既受防元之策爰颁广宇之春舞干羽于两阶徂维求定开汤网之三面咸与维新】
　　诗集云鹊飞【五色丨间丨丨飞天上来传闻赦书至却放夜郎回李白诗】雷作解【日御临双阙天街俨百神丨舒丨丨气岁复建寅春张説和张监观赦诗】泥金检玊【大明煌煌天地分六龙负日升天门鳯凰飞来衔帝箓载万代金皇孙灵鸡鼔舞承天赦高翔百疋乗朱轓升中告成答贶丨丨丨丨照鸿恩李益大礼毕皇帝御丹鳯门改元建中大赦诗】涤瑖荡垢【赦书一日行万里罪从大辟皆除死途者追回流者还丨丨丨丨清朝班韩愈诗】书报天中【丨丨丨丨赦人从海上间沈佺期诗】籥动圜狴【圣人宥天下幽丨丨丨丨同上】九泉开白日【丨丨丨丨丨六翮起青云】三元降紫泥【六甲迎和气丨丨丨丨丨】恩洗万家春【国严三嵗礼丨丨丨丨丨舟楫亲南斗衣冠拱北辰张舜民诗】不日庆厘成【万计捐珠宝千章列栋盈秋毫思颊挫丨丨丨丨丨青简流芳逺丹书霈泽倾神人罔恫怨道路沸欢声蒋之竒上清储祥宫诗】











　　古今合璧事类备要外集卷二十五
&lt;子部,类书类,古今合璧事类备要&gt;
　　钦定四库全书
　　古今合璧事类备要外集卷二十六
　　宋　谢维新　撰
　　法令门
　　词讼　附　【兄弟　田土婚姻　告讦】
　　词讼明戒【词讼所以诉不平于有司者也人之情不能无曲直然曲者求以掩夫直而直者又未能有以自白此讼之所由以兴也然为之有司者将欲以公其是非正其曲直必使直者伸而曲者不得以校设使有司者胷中无学术与见识不审其理之是非不察其情之曲直则将是非乱曲直倒植奸伪滋生竞讼纷起乂欲严刑禁之不可得矣况又胥吏舞文旁縁为欺者哉况又贿赂行权私情嘱托者哉呜呼讼者所以诉不平于有司者也而有司者又所以平其不平者也今若此是使直者终无所伸曲者终有所曲惟见其诉于县者为不足而诉于州诉于州者之为不足而诉于监司否则又诉于台部诉于朝廷至烦上之人处分将焉用彼哉夫柝人之圭儋人之爵食人之禄则必任人之事而视民间亊以为凂巳者已为可诛然有志在于慕温饱贪荣进当愁醉醲当饥饱鲜囊金柜帛与秩终思所以为进身计思所以为田宅计思所以为子孙计而于斯民事不啻如越人视秦人肥瘠忽焉不加喜戚于其心善民怵而为奸邪愿民防而之刑戮冺冺棼棼何时已耶易曰讼有孚窒惕中吉终凶利见大人盖惟见大徳之人则吾之曲直是非可得而明白矣则亦可以使斯人之无讼矣否则吾未见其可也】
　　事类赴愬【天下之欲疾其君者皆欲丨丨于王孟子梁惠王上】纷争【丨丨辨讼非礼不决记曲礼】中吉【讼有孚窒惕丨丨终凶利见大人不利涉大川】下险【彖曰讼上刚丨丨险而健讼】小有言【初六不永所事丨丨丨终吉象曰不永所事讼不可长也虽丨丨丨其辨明也】归逋窜【九二不克讼归而逋其邑人三百戸无眚象曰不克讼丨丨丨也自下讼上患至掇也】复即命【九四不克讼丨丨丨渝安贞吉】讼元吉【九五丨丨丨以中正也】讼受服【上九以丨丨丨不足敬也并易】信而止【司市掌市之治教政刑量度禁令以质剂结丨丨丨讼注质剂谓两书一札而别之也若今下手书言保物要还矣礼】治其争【古之为市也以其所有易其所无者有司者治之耳注古者市置有司丨丨丨讼不征税也】速我讼【谁谓防无牙何以穿我墉谁谓汝无家何以丨丨丨虽丨丨丨亦不汝从诗】内自讼【吾未见能见其过而丨丨丨者也论语】禁民讼【以两造丨丨丨入束矢于朝然后聴之注讼谓以财货相造者造至也使讼者两至既两至使入束矢乃治之不入束矢则是自服不直者也入矢者取其直也曲礼】以邦典定【凡诸侯之狱讼丨丨丨丨之】以邦法断【凡卿大夫之狱讼丨丨丨丨之】以邦成弊【凡庶民之狱讼以丨丨丨之】以五声聴【丨丨丨丨狱讼求民情一曰辞聴二曰色聴三曰气聴四曰耳声五曰目聴】以三刺断【丨丨丨丨庶民狱讼之中一曰讯羣臣二曰讯羣吏三曰讯万民聴万民之所刺宥以施上服下服之刑并礼秋官】嗣子嚚讼【放齐曰丨丨朱启明帝曰吁丨丨可乎注言不忠信为嚚又好争讼】召伯聴讼【行露丨丨丨丨也诗】僖公无讼【泮水颂丨丨也不告于讻在泮献功注僖公还在泮宫又丨争丨之事告者乎诗】家父防讻【丨丨作诵以丨王丨注家父大夫笺云防穷也作此诗而为王诵之以穷极王之政所以致多讼之本意诗节南山】孔子犹人【丨丨曰聴讼吾丨丨也必也使无讼乎语】梦讼弗胜【中行献子将伐齐丨与厉公丨丨丨公以戈击之首坠于前跪而戴之奉以走见梗阳之巫臯他日见诸道与之言同巫曰今兹主必死若有事于东　方则可以逞献子许诺左襄十七年】梦讼而争【郑人有薪于野者遇骇鹿御而击之毙之恐人见之也遽而藏诸隍中覆之以蕉不胜其喜俄而遗其所藏之处遂以为梦焉顺涂而咏其事傍人有闻者用其言而取之既归告其室人曰向薪者梦得鹿而不知其处吾今得之彼直真梦者矣室人曰若将是梦见薪者之得鹿邪讵有薪者邪今真得鹿是若之梦真邪夫曰吾据得鹿何用知彼梦我梦邪薪者之归不厌失鹿其夜眞梦藏之之处义梦得之之主爽且案所梦而寻得之遂讼而争之归之士师士师曰若初真得鹿妄谓之梦真梦得梦妄谓之实彼真取若鹿而与若争鹿室人又谓梦认人鹿无人得鹿今防有此鹿请二分之以闻郑君郑君曰嘻士师将复梦分人鹿乎访之国相相曰梦与不梦臣所不能辨也欲辨竟梦唯黄帝孔丘今亡黄帝孔丘孰辨之哉且徇士师之言可也列子周穆王篇】卫侯不胜【卫侯与元咺讼寗武子为辅鍼庄子为坐士荣为大士丨丨丨丨杀士荣刖鍼庄子谓寗俞忠而免之执卫侯归之子京师寘诸深室　寗子职纳槖饘焉左僖二十八】子丰欲愬【郑丨丨丨丨郑僖公于晋而废之子罕止之襄七】王叛孙苏【周公将与丨丨丨丨讼于晋王叛王孙苏而使尹氏与聃啓讼周公于晋赵宣子平王室而复之文十四】晋执陈生【王使王叔陈生愬戎于晋晋人执之防四】郤犫取货【会于沙随宣伯货丨丨诉公于晋侯晋侯不见公成十六】献子求货【邾人城翼鲁取邾师邾人愬于晋晋执叔孙婼使与邾大夫坐叔孙曰列国之卿当小国之君固周制也邾又夷也寡君之命介子服囘在请使当之不敢废周制也乃不果坐使各居一馆士伯聴其辞而愬诸宣子乃皆执之士伯御叔孙从者四人过邾馆以如吏先归邾子范丨丨丨丨于叔孙申豊以货如晋叔孙曰见我吾告女所得货见而不出昭二十三】聴于士匄【王叔陈生与伯舆争政王右伯舆陈生怒出奔及河王复之杀史狡説焉不入遂处之晋侯使士匄平王室王叔与伯舆讼焉王叔之宰与伯舆之大夫瑕禽坐狱于王庭士匄聴之王叔之宰曰荜门圭窦之人而皆陵其上其难为上矣瑕禽曰昔平王束迁吾七姓从王牲用备具王頼之而赐之骍旌之盟曰世世无失职若荜门圭窦其能来东底乎且王何赖焉今自王叔之相也政以贿成而刑放于宠官之师旅不胜其富吾能无荜门圭窦乎唯大国图之下而无直则何谓正矣范宣子曰天子所右寡君亦右之所左亦左之使王叔与伯舆合要王叔氏不能举其契王叔奔晋襄十】正于州犂【楚侵郑至城麋穿封戍囚郑皇颉公子围与之争之丨丨伯丨丨犂曰请问于囚乃立囚曰所争君子也其何不知上其手曰夫子为王子围寡君之贵介弟也下其手曰此子为穿封戍方城外之县尹也谁获子囚曰颉遇王子弱焉戍怒抽戈逐王子围弗及楚人以皇颉归襄二十六】栾祁愬盈【栾桓子娶于范宣子生怀子范鞅以其亡也怨栾氏故与栾盈为公族大夫而不相能桓子卒丨丨与其老州宾通防亡室矣怀子患之祁惧其讨也丨诸宣子曰丨将为乱云云其谋如是惧害　于主吾不敢不言范鞅为之证遂逐之襄二十一】季姒愬展【季公鸟娶妻于齐鲍文子生申公鸟死季公亥与公思展与公鸟之臣申夜姑相其室及丨丨与饔人檀通而惧乃使其妾抶巳以示秦遄之妻曰公若欲使余余不可而抶余又诉于公甫曰展与夜姑将要余秦姫以告公之公之与公甫告平子平子拘展于市而执夜姑遂杀之昭二十五】南子愬戍【卫公叔文子卒卫侯始恶其子公叔戍以其富也戍又将去夫人之党夫人丨丨丨曰丨将为乱明年逐之】莒愬于晋【莒牟夷以牟娄及防兹来奔丨人丨丨丨晋侯欲止公范献子曰不可请间而以师讨焉昭五又如晋至河乃复取郠之役丨人丨丨丨晋有平公之丧未之治也故辞公昭十二】邾愬于晋【会于平丘丨莒人丨丨丨曰鲁朝夕伐我防亡矣我之不共鲁故之以晋侯不见公子服惠伯对曰君信蛮夷之诉以絶兄弟之国弃周公之后亦唯君寡君闻命矣叔向曰云云鲁人惧聴命昭十三】朱愬于楚【蔡人出朱而立东国丨丨丨丨楚人将讨蔡费无极取赂居东国曰云云昭二十一】讼而赦罪【郑字巨君师焦贶楚王英反引贶贶被収疾病于道亡殁妻子禁制狱诸生惧连及乃皆变姓名罪独髠头负鑚讼贶罪显宗赦其家躬送贶丧及妻子还乡里】讼以求直【陈实为太邱长修徳清静百姓以安邻县民归附者实輙训导譬解发遣各令还本司行部吏虑民有讼者白欲禁之实曰丨丨丨丨禁之理将何申之勿有所拘司官闻而叹息曰陈君所言若是岂有寃于人乎亦竟无讼者】刘陶上书【宦者赵忠丧父僣为玉匣朱穆下郡案验吏遂发墓剖棺帝闻之大怒徴穆诣廷尉太学生丨丨等数千诣阙丨丨讼穆帝覧其奏而赦之】虞诩上书【于公劾奏丨丨盛夏多拘系无辜为吏民患诩丨丨自讼云云帝省其章乃不罪诩】讼诣衍决【蔡衍孟嘉以谨让化乡里有争丨者輙丨丨丨其所争者皆无怨】讼从虞决【刘虞常降身隐约与邑党州闾同乐共恤等齐有无乡曲宗之有辨丨丨丨丨之以情理论判之】刘旷晓理【隋刘丨为平郷令人有争讼丁宁丨以义丨七年狱中无系囚狱讼絶息】杜畿陈义【魏丨丨为河东守有讼者为丨大丨令归谛里之自后少有讼者魏志】章骏授经【唐丨景丨为贵乡令有母子相讼景骏鸣咽付丨孝丨于是子母感义】挝登闻鼓【隋文帝诏申勑四方敦理辞讼有枉屈县不理者令以次经郡及州省仍不理乃诣阙申诉有所未惬聴丨丨丨丨有司録词奏之上隋志】置登闻鼓【唐武后垂拱元年制朝堂所丨丨丨丨肺石不须防守有捶鼓立石者令御史受状以闻】衙官诉寃【太和初李囘任京兆府参军主试不送魏謩謩深衘之会昌中囘为刑部侍謩为御史中丞常与次对官三数人候对于閤门謩曰某顷岁府解防明公不送何事今日同集于此囘应声答曰经音颈如今也不送謩为之色变益怀愤恚后囘谪刺建州謩大拜囘有啓状謩悉不纳既而囘怒一衙官决杖勒停建州丨丨能庇徭役求籍者所费不下数十万其不恚于杖止恨停废耳因亡命至京师接时相丨丨诸相皆不问会停午憇于槐阴顔色憔悴旁人察其有故私诘之其人具述本意于是诲之曰建阳相公素与中书相公有隙子盍诣之言讫见魏导骑自中书而下其人常怀文状即如所诲望尘而拜导从问之对曰建州百姓诉寃魏闻之倒持尘尾敲担子门令止及覧状所论事二十余件第一件取同姓子女入宅于是为魏极力鍜成大狱时李巳量移邓州刺史行次九江遇御史鞫狱却廻建阳竟坐贬抚州司马终于贬所摭言】孔目诉寃【陆象先为冯翊太守其量非凡可以测度房琯尝尉冯翊象先下丨丨官党芬于广衢相遇避马迟官拽芬下决眷杖干下芬诉之象先曰汝何处人芬曰冯翊人又问房琯何处官人芬曰冯翊尉象先曰冯翊尉决冯翊百姓告我何也琯又入见诉其事请去官象先曰如党芬所犯打亦得不打亦得官人打了去亦得不去亦得后数年到阙力荐琯为监察御史干子】出缗评讼【顔诩季父非理防党人桑牙诸邑求治时令尹下翊因私评之私丨已丨偿之其讼遂息江南野史】饮乳辍讼【韩至彦亊见兄弟门】晓指枉直【何易于为益昌令凡鬭民在庭易于丁宁丨丨丨丨杖楚遣之不以付吏】先歴县州【五代后周太祖广顺二年民有诉讼必丨丨丨丨及观察使处决不直乃聴诣台省或自不能书牒倩人书者何书所倩姓名居处若无可倩听执素纸所诉必须已事毋得挟私妄诉】诉刘洎寃【髙宗朝刘洎之子讼其父寃称正观末为褚遂良所譛而死李义府复胁之上以问近臣众希义府之旨皆言其枉给事中乐彦璋独曰刘洎大臣人主暂有不豫岂得遽自比伊霍令雪洎之罪谓先帝用刑不当乎上聴其言遂寝其事】讼遂良寃【韩瑗上防为褚遂良讼寃上谓瑗曰遂良之情朕亦知之然其悖戾好犯上故以此责之卿何言之深也对曰遂良社稷忠臣为谗诐所毁陛下无故弃逐旧臣恐非国家之福上不纳】李白供状【丨丨失意游华山县宰方开门决事白乘醉跨驴过门宰怒不知太白也引至庭下曰汝何人輙敢无礼白乞丨丨无姓名曰曾用龙巾拭吐御手调羙力士脱靴贵妃捧砚天子殿前尚容走马华阴县里不许骑驴摭遗】张造判牒【贞元中度支欲取两京道中槐树为薪更栽小树先下符牒华阴尉丨丨丨丨曰召伯所憇尚勿剪除先皇旧游岂冝斩伐乃止国史补】以牛还婿【张允济仕隋为武阳令元武民依妇家者久之孳牛十余犊将归而妇家不与牛民诉于县县不能决乃诣允济允济曰若自有令吾何预为民泣诉其抑允济因令左右防民其首过妇家云捕盗牛者命尽出民家牛质其从来妇家不知遽曰此婿家牛我无豫即遣左右撤家曰以此还婿妇家叩头伏罪元武吏大慙】以牛还甥【卫州新乡县令裴子云好竒防部民王敬戍邉留防牛六头于舅李进处养五年产犊三十头敬还索牛两头已死只还四头老牛并非汝牛生总不肯还敬忿之经县陈牒于云令送敬付狱禁教追盗牛赋李进进惶怖至县叱之曰贼引汝同盗牛三十头藏于汝宅上唤贼共对乃以布衫笼敬头立南墙下进急乃吐欵云三十头牛总外甥防牛所生实非盗得云遣去布衫进见是敬曰此外甥也曰若是即遣牛还进黙然云曰五年养牛辛苦与数头余并还敬一县服其精察朝野佥载】破鸡得粟【传琬字季珪为山阴令齐二野父争鸡问鸡何食一云豆乃丨丨丨丨乃罪言豆者一县称其神】子婿分财【张咏公在杭有富民病将死子方三岁乃命其婿主其赀移书云他日分财即以十之三与子而以七与婿子长果以财为讼婿持其遗书诣府公阅之曰汝妇翁智人也时以子防故以此属汝不然子死汝手乃命以其财三与婿而子与其七皆服公明断】戚里分财【张齐贤真宗丨丨有争丨丨不均者更相诉讼又因入宫自理于上前更十余断不能服宰相张齐贤坐相府召讼者曰汝非以彼所分财少乎皆曰然即命各供状结实乃召两吏取归其家令甲入乙舍乙入甲舍货财皆按堵如故分书则交易之讼者乃止明日奏上上大悦曰朕固知非卿莫能定者】诉割牛舌【张咏知永兴有父老丨牛舌为人所割咏曰尔于隣伍谁是最隙曰有甲氏尝贷粟于某不遂怨之深者咏遣去云至家径解其牛货之父老如教翌日有人诉擅屠牛咏叱曰尔丨某氏丨丨以偿贷粟之怨而返致讼邪其人伏罪】诈市牛皮【髙澈为沧牧有人牛黑牛背上有白毛潋乃丨为州县丨丨丨倍酬其直使宣认之因获得贼】诉所藏钱【程颢字伯淳任京兆县簿民有借其兄宅以居者发地中藏钱兄之子诉曰父所藏也令曰此无证佐何以决之先生曰此易辨尔问兄之子曰尔父藏钱防何时曰四十年矣彼借宅居防何年曰二十年矣即遣吏取钱十千视之谓借宅者曰今官所铸钱不五六年即遍天下此钱皆尔未藏数十年所铸何也其人遂服令大竒之】诉欲乱卒【坡公知密州有盗窃发而未获安抚转运司忧之遣三班使臣领悍卒数十人入境捕之卒凶暴恣行以禁物诬民入其家争鬬至杀人畏罪惊散欲为乱民丨之公投其书不视曰必不至此溃卒闻之少安徐使人招出戮之墓志】望之讼寃【蔡襄忮刻用刑残酷知泉州时尝以叔母丧在式假通判黄泪摄州事与晋江令章拱之置酒作乐襄阴怒之即捃摭其事械送狱栱之坐是除名窜流其弟望之累诣阙讼寃久之乃得雪朝廷不直其所为而士亦以此少之言行録】讼輙自止【韩忠献公守安阳人将鬬丨丨丨丨曰吾非畏汝慙见侍中耳郡几至无事吕氏家塾记】讼至于无【彭思永字季长南海分宁素号难治前令皆以罪去民化公之诚相戒以母犯法至于无讼明道先生撰行状】韩昌黎讼风伯【维兹之旱兮其谁之由我知其端兮风伯是山升云兮泽上气雷鞭车兮电揺帜雨寖寖兮将坠风伯怒兮云不得止旸乌宻兮念此下民闷其元兮不鬬其神嗟风伯兮其独谓何我于尔兮岂有其他求其时兮修祀事羊其肥兮酒甚防食足饱兮饮足醉风伯之怒兮谁使雪屏屏兮吹使醨之气将交兮吹使离之铄之使气不得化蹇之使云不得施嗟尔风伯兮欲逃其罪又何辞上天孔明兮有纪有纲我今上讼兮其罪谁当天诛加兮不可悔风伯虽死兮谁汝伤】胡致堂论越诉【所贵乎治世者上下之分严而民志定也以情逹之故彻去阶级使百姓陵父母之官畏刺史之权自赴于天子此所谓以善为之而召礼之道也夫以四方万里之逺而皆得自赴于天子是天子以一人之聪明而兼十百州县之职元首丛而庶事堕废矣然则柰何曰择官师简法令轻徭赋抑奸猾而民之寃无告者寡矣故自古善为治者必禁越诉夫越诉者敢于陵乱不顾阶级非豪宗强姓则舞文狡吏相为表里奸言乱政欺惑朝政者也其力能自远于朝廷使变移是非颠倒狱讼必如其志而非善良贫丁敬畏三尺者之所能也百姓得诉长吏而去之则守令得诉观察使而废之藩镇得诉宰相而黜之上侵不已于是有诉人王于蛮夷如杨光远者矣然而越诉之门竟莫肯闭是何也宰相不择守令案察肆于民上以供吾征求则以越诉説百姓之心曰吾旁通幽隐下酌民情彼百姓之寃无告者皆得闻于吾君之聴而不恤其乱名犯分无所顾忌之为大害也故以越诉为是则令甲不当禁以禁而非则赦令不当许许之非也禁之是也惟官得其人法令易守去民之病者岂惟越诉自息等闻之诉亦可无矣】
　　兄弟兄弟诉财【张咏知杭州有沈章讼兄彦均割家货不平公挞而遣之复半载公因过其所居下马丨章与彦丨曰汝弟讼汝治家掌财伊防小不知货多少汝又分之不均果乎彦曰均平章曰不均公曰兄之族入于弟室弟之族入于兄家即时对换人莫不服】兄弟讼息【苏琼除南清河太守有百姓乙普明丨丨争田琼召普明兄弟谕曰云云兄弟　因而下泪乞外更思分异十年遂还同住详见兄弟门】兄弟讼防【韦保衡以妾为妻鬻田宅至丨丨丨丨家法遂替】兄弟相逊【韩延寿为左冯翊行县至髙陵有丨丨争田者延寿曰是吾化不行闭阁思过又告将解即讼者慙以田相逊愿终身不争】田地以地比正【地官小司冦凡民讼丨丨丨丨之注郑司农云以田畔所与比正断其讼】以版图决【小宰聴闾里聴版图注版戸籍图地图丨土丨之丨丨其讼并礼】久而不平【文王时虞芮之君相与争田久而不平乃相谓曰西伯仁人也盍往质之乃相与朝周入其境则耕者逊畔行者逊路二图之君感而相谓曰我等小人不可以履君子之庭乃相逊以其所争田为闻田而退史周记】久而无成【晋邢侯与雍子争鄐田丨丨丨丨详见鬻狱注】郑许争田【郑公孙申帅师疆许田许人败诸展陂郑伯伐许取鉏任泠敦之田晋救许伐郑取汜祭楚子反救郑郑伯与许男讼焉皇戍摄郑伯之辞子文不能决也曰君若辱在寡君寡君与其二三臣共聴两君之所欲成其可知也不然侧不足以知二国之成明年许灵公愬郑伯于楚六月郑悼公如楚讼不胜楚人执皇戍及子国注以郑不直故成四】周晋争田【晋郤至与周争鄇田王命刘康公单襄公讼诸晋郤至曰温吾故也故不敢失刘子单子曰昔周克商使诸侯抚封苏忿生以温为司冦与檀伯逹封于河苏氏即狄又不能于狄而奔卫襄王劳文公而赐之温狐氏阳氏先处之而后及子若治其故则王官之邑也子安得之晋侯使郤至勿敢争成十一又周甘人与丨阎嘉丨阎丨王使詹桓伯辞于晋曰我自夏以后稷魏骀芮岐毕吾西土也及武王克商蒲姑商奄吾东土也巴濮楚邓吾南土也肃慎燕亳吾北土也吾何迩封之有今戎制之不亦难乎伯父图之叔向谓宣子曰王辞直子其图之宣子使赵成致阎田于晋昭九】邢雍争田【晋丨侯与丨子丨鄐丨久而无成士景伯如楚叔鱼摄政韩宣子命断旧狱罪在雍子雍子纳其女于叔鱼叔鱼蔽罪邢侯昭十五】秀实牒免【段秀实初为营田判官泾大将焦令谌取人田自占给与农约熟归其半是岁大旱农告无入令谌曰我知入不知旱也责之急农无以偿徃诉秀实丨丨署丨丨之】仲方申理【张仲方为金州刺史宦人夺民田丨丨三防丨丨卒与民直】能直吾屈【李惟简改户部尚书金吾大将军有长尚万国俊者以军势夺兴平人田地吏惮莫敢治及公为金吾兴平人曰久闻李将军为人公平庶丨丨丨丨即赍县牒求见公发视立杖国俊废之以地还兴平人】劾发其私【姚合景给事中奉先冯翊二县民诉牛羊使夺其田诏美原主簿朱俦覆按偎以田归使合丨丨丨丨以地还民】民诉泾水【昭懿公主大歴末寰内丨丨丨丨为硙壅不得溉田京兆尹黎干以请诏撤硙以水与民】人退自责【后鲁恭为中牟令讼丨争曰恭为平理曲直皆丨而丨丨】诉括其隐【王章周太祖用兵四方章供馈军旅未尝乏絶然征利剥下民甚苦之川县民丨田者必至川县覆之以丨丨丨田天下由此重困五代史汉臣传】讼子与钱【简肃公奎知益州里妇丨其丨不孝诘之乃曰贫无以为养奎因出俸钱以与之厚徳録】讼妇给衣【王待制质权知荆南府有媪诉其妇薄于养妇曰舅姑家既穷而归且奉事无不谨质曰姑虽不良独不顾若夫耶取家人衣媪又给以廪粟使归养之皆感泣而去】李华复练塘颂序【润州练湖幅员四十里其傍大姓强家泄流为田专利上膄亩収倍钟富剧衍旱则悬耜水则具舟人罹其害九十余祀凡经上司纷纭与夺八十一防曲能掩直强者以得之韦公素知截湖申戒县吏率徒辟之所润者远原隰皆春耕者饱忧者防】刘梦得髙陵令颂【泾水东行注白渠洒而为三以沃关中故秦人常得善岁泾阳人拥而颛之私开四窦泽不及下泾田独肥他邑为枯地力既移地征如初人或赴诉泣迎尹马而占泾之膄皆权幸家荣势足以破理诉者复得罪由是咋舌不敢言吞怨御忍公乃循故事考式文暨前后诏条更水道入于我里请杜私窦使无弃流请遵田令使无越制京兆具事以闻诏许讫役】吕东莱左氏博议【昔者文王聴虞芮之讼而商道始衰听讼非文王之心也东氷西炭冻者不得不东左渊右陆溺者不得不右虞芮之讼文王未尝招之使来盖麾之不能去也文王虽不与虞芮期而虞芮自至故议者以二国之向背筮商周之兴亡也舜避朱禹避均益避啓其辞其受未尝不视狱讼之所归以为决虞芮之讼近舍朝歌而远趍丰镐彼纣虽屈强于酒池肉林间真寄坐焉耳吾尝持是而观后世隆替之由权在则昌权去则亡未有失其权而国不随亡者也周道既降孱王仆臣不能主方下之柄侪于列国至共王之世则殆甚焉周公大臣也王孙苏卿士也二臣有讼不之王而之晋君天下者尚将照临万国大明淑慝外薄海表咸得其职今至不能尸堦戺之讼则国之置王将何用乎虞芮介然远国矣其质成于周议者尚为商危之向若飞亷恶来内相忿竞弃纣而即文纣虽无道亦未必能堪也正王怡然自视不惟不骇反使人于晋助所厚者之讼惴惴然恐其不伸巍然被衮号称天子顾乃企足矫首待晋之予夺以为轻重何其衰也是周之危过于商而共王之无耻甚于纣也周之頽敝甚于商季何为当亡而不亡晋侯之小心不及于文王何为可取而不取盖尝思其故矣纣之李虽三分失其二然威令上行境内凶虐尚能及人故民不堪其而共亡之晚周之微门内小讼犹不得专虽侈谁聴其掊克虽残酷谁受其指令具起其仆近不系斯民之休戚远不系诸侯之强弱吾虽阳尊貌敬不过以邾莒遇之耳何嫌何疑而遽欲墟之哉故周非不亡无可亡也晋非不取不足取也大抵能害人者必能利人能杀人者必能生人纣虽下愚不移然操柄犹未尽失使其移比干之戮于崇侯移崇侯之宠于比干朝发鹿台之财暮发钜桥之粟乌知其不祈天永命编名六七君之列乎至于共王枵然建空名于六服之上礼乐刑政举不在已虽欲自奋其道何由是将价之商犹有复起之望未坠之周已如既陨之时也左支废右支缓奄奄余息绵百世而阅千龄乐乎哉周云过其歴之言吾未敢信】
　　婚姻亦不女从【行露召伯聴讼也衰乱之俗微贞信之教兴彊暴之男不能侵陵贞女也厌浥行露岂不夙夜谓行多露谁谓雀无角何以穿我屋谁谓女无家何以速我狱虽速我狱室家不足谁谓防无牙何以穿我墉谁谓女无家何以速我讼虽速我讼丨丨丨丨注言召伯聴断男女室家之讼也由文王之时被化日久故彊之男不能侵陵贞女也势虽侵陵贞女不从是以贞女被讼而召伯聴断之诗】余不女杀【徐吾犯之妹美公孙楚聘之矣公孙黑又使彊委禽焉犯惧告子产子产曰是国无政非子之患也唯所欲与犯请于二子请使女择焉皆许之子晳盛服入布币而出子南戎服入左右射超乘而出女自房观之曰子晳信美矣抑子南夫也夫夫妇妇所谓顺也适子南氏子晳怒既而櫜甲以见子南欲杀之而取其妻子南知之执戈逐之及冲击之以戈子晳伤而归告大夫曰我好见之不知其有异志也故伤大夫皆谋之子产曰直钩幼贱有罪罪在楚也乃执子南而数之曰国之大节有五女皆奸之畏君之威聴其政尊其贵事其长养其亲五者所以为国也今君在国女用兵焉云云君曰丨丨丨忍丨宥汝以远勉速行乎五月郑放游楚于吴左昭元】贫而求离【顔真卿为抚州刺史邑人有杨志坚者嗜学而居贫乡人未之知也其妻以资给不充索书求离志坚以诗送之曰当年立志早从师今日翻成鬓有丝落托自知求仕晚蹉跎甘道出身迟金钗恁意撩新鬓鸾镜从他别睂此去便同行路客相逄即是下山时其妻持诗诣州投牒以求别适真卿判其牍曰杨志坚早亲儒教颇负诗名心虽慕于髙科身未沾于寸禄愚妻覩其未遇曾不少留靡追冀缺之妻賛成好事专学买臣之妇厌弃良人汚辱乡闾伤败风教若无惩戒孰遏浮嚣妻可笞二十任自改嫁杨志坚秀才饷粟帛仍署随军四远闻之无不恱服自是江表妇人无敢弃其夫者云溪友议】老不成亲【陈晟知隆兴府奉新县百冨人王允升老而娶妻为诸宠所沮当夜丨丨丨而成讼判云两家老夫妇方结同心一夜恶姻縁遽成反目这场公案好入笑林王允升白发皤然自谓力微而心在凃氏女青春过了亦须华落而色衰始焉草草婚姻终也忽忽聚散鸳鸯小小思珍偶输与少年鳯凰寥寥不复闻遂成一梦再唤审责却与休离】
　　诗集田地膏腴利倍【丨丨丨丨起讼争斯人怨抑痛无声韦公正直劾神灵百年游淀为澄清李华复练塘】婚姻贫富难易【天下无正声恱耳即为娱人间无正色恱目即为妹声色非相远丨丨则有殊贫为时所弃冨为时所趋红楼冨家女金绥綉罗襦见人不敛手娇痴二八初母兄未开口已嫁不须臾緑窓贫家女寂寞二十余荆钗不直钱衣上无真珠防回人欲聘临日又踟蹰主人会良媒置酒满玉壶四座且勿饮聴我歌两途富贵女易嫁嫁早轻其夫贫家女丨嫁嫁晚孝于姑闻君欲娶妇娶妇意何如白居易议婚】
　　告讦　附　匿名
　　词诉明诫【讦者面相斥罪攻发人之阴私也人不阴私不切于我而攻发之彼之恶不容掩而在我亦未为善也古者厚徳君子隐人之恶扬人之善岂复有此等事哉后世风俗薄恶而后发伏之风作矣是皆薄徳者之所为也吁】
　　事类恶讦【子贡丨丨以为直者语】许讦【赵广汉为頴川恶相朋党乃丨相丨或匿名相告罪者置锯筩令投书于其中缿筩乃瓦器】请告者【魏典农刘窃于禁内射兎其曹张京投书言之帝匿京名送付狱髙柔字文惠为廷尉丨丨丨名帝怒曰吾岂妄收邪柔曰廷尉天下之平不敢毁法帝乃下京名各当其罪】得罪人【魏时有投书诽谤太祖欲得其主国渊字子尼请其本其书多引二京赋渊乃募读二京赋者果丨丨其丨】许上变【则天武氏畏天下有谋反逆者诏丨丨丨在所给轻传供五品食送京师即日召见厚饵爵赏饮动之凡言变吏不得诃诘虽荛夫耘子必亲延见票之官馆敢防留不送者以所告罪之故上变者徧天下人人屏息无敢议】按无状【张嘉贞武后朝为天兵使明年入朝或告其反丨丨丨帝令坐告者嘉贞辞曰国之重兵利器皆在邉今告者一不当即罪之臣恐塞言路且为未来之患昔天子聴政于上瞍赋蒙诵百工谏庶人谤今特坐之后无由闻天下事遂得减死】奏无罪【武后时告宻者皆诱人奴婢告其主以求功赏皇嗣窦徳妃父孝谌为润州刺史有奴妄为妖异以恐徳妃母庞氏庞氏惧奴请夜祠祷因发其事下监察御史薛季昶按之季昶诬奏以为与徳妃同祝诅庞氏当斩其子希咸诣侍御史徐有功讼寃有功牒所司停刑上奏论之以为无罪季昶奏有阿党恶逆请付法司法司处有功罪当绞令史以白有功有功曰云云后流岭南】绍兴惩艾【本朝绍兴二十五年执政进呈刑部状开具到前后告讦人上曰此事须痛与徴艾近目如此行遣想人情大恱感召和气于是并除名勒停编管诏除名勒停人并放令逐便长编】开禧申严【宁宗开禧元年丨丨告讦之禁】程大章论文帝【汉承秦之余旧染犹在文帝一以君子长者待之镇之以渊黙示之以质朴行之以椎鲁重厚之人及其久也昔之告讦无行谇语无亲者人人自重耻言人过大汉之世荡然与防和同风乃知书可焚儒可坑是古者可禁而民生可厚者不销铄也】

　　古今合璧事类备要外集卷二十六
　　钦定四库全书
　　古今合璧事类备要外集卷二十七
　　宋　谢维新　撰
　　赋役门
　　赋税　附　【督赋　擅赋　重敛　薄赋　代纳逋负　不输　蠲免　期限　预借】
　　赋税总论【古之善治其国而爱养斯民者必立经常简易之法使上爱物以养其下下勉力以事其上上足用而下不困故量人之力而授之田量地之产而取以给公上量其入而出之以为用度之数是三者常相须以济而不可失失其一则不能守其二及暴君庸主纵其佚欲而茍且之吏从之变制合时以取宠于其上故用于上者无节而取于下者无艺民竭其力而不能供由是上愈不足而下愈困则财利之说兴而聚敛之臣用记曰寜畜盗臣盗臣诚可恶然一人之害尔聚敛之臣用则经常之法壊下不胜其焉】
　　事类时入【以时丨之礼】岁取【倬彼甫田丨丨十千诗】夏贡【禹别九州随山濬川任土作贡书又夏后氏五十而贡贡者较数岁之中以为常乐岁粒米狼戾多取之不为虐则寡取之凶年粪其田而不足则必取盈焉注民耕五十亩贡上五亩孟】殷助【丨人七十而丨注耕七十亩者以七亩助公家】周彻【丨人百亩而丨注耕百亩者彻取十亩以为赋并孟】禹贡九赋【冀州厥赋惟上上错上上第一错杂出第二之赋兖州厥赋正州第九赋正与九相当青州厥赋中上第四徐州厥赋中中第五扬州厥赋下上上错第七杂出第六荆州厥贡上下第三豫州厥赋错上中第二杂出第一梁州厥赋下中三错第三杂出第七第九三等雍州厥赋中下第六庶土交正底慎财赋咸则三壤成赋中邦】周礼九赋【太宰以九赋敛财贿一曰邦中之赋在城郭者二十而税二曰四郊之赋三曰山泽邦甸之赋二百里四曰家削之赋三百里五曰邦县之赋四百里六曰邦都之赋五百里各有差此已上平民也七曰关市之赋八曰山泽之赋关市山泽谓占会百物九曰敝余之赋百工之余】什一而彻【哀公问于有若曰年饥用不足如之何对曰盍彻乎曰二吾犹不足如之何其彻也注周法丨丨而税谓之彻彻通也为天下之通法二谓什二而税语十二】九一而助【滕文公使毕战问井地孟子曰子之君将行仁政选择而使子子必勉之夫仁政必自经界始经界不正井地不均谷禄不平是故君汚吏必慢其经界云云夫滕壤地褊小将为君子焉将为野人焉无君子莫治野人无野人莫养君子请野丨丨丨丨国中什一使自赋】精多麤少【五百里甸服百里服纳緫甸服内之百里近王城者禾槀曰緫入之供饲国马二百里纳铚铚刈谓禾穗三百里纳秸服秸槀也服力役四百里粟五百里米所谓精者少麤者多】轻近重远【凡任地国宅无征园防二而一近郊十一逺郊二十而三甸稍县鄙都皆无过十二漆林二十而五按载师职之周礼丨丨而丨丨国多役园防轻者　防无谷园少利】始司其征【晋惠公赂秦伯以河外列城五东尽虢略南及华山内及解梁城秦始征晋河东置官司焉注征赋也左僖十五】使食其征【宋武公之世鄋瞒伐宋司徒皇父帅师御之耏班御皇父充石公子谷甥为石司防牛父驷乗以败狄于长丘获长狄縁斯皇父之二子死焉宋公于是以门赏耏班丨丨丨丨谓之耏门注云门关门征税也左文十一】収所与税【周人与范氏田公孙厐焉注厐范氏臣为范氏丨丨丨田之丨左】可使治赋【子路千乘之国丨丨丨其丨语】更为税法【周显王二十一年秦鞅丨丨赋丨丨行之】十五税一【汉兴接秦之敝诸侯并起民亡盖藏自天子不能具□驷而将相或乗牛车上于是约法省禁轻田租丨丨而丨丨量吏禄度官用以赋于民而山泽园池市肆租税之入自天子以至封君汤沐邑皆各为私奉养不领于天子之经费食货志】三十税一【孝景二年令民半出田租丨丨而丨丨又王莾下令曰汉氏减轻田租丨丨而丨丨常有更赋罢癃咸出而豪民侵陵分田刼假厥名三十实什税五也同上又后汉光武建武六年诏曰顷者师旅未觧用度不足故行十一之税今军士屯田粮储差积其令郡国収见田租丨丨丨丨如旧制本记】田输乡输【唐食货志凡授丨者一岁丨粟二斛稻三斛谓之祖丁随丨所出岁丨绢二匹绫絁二丈布加五之一非蚕乡则输银十四两谓之调如杨州租调以钱岭南以米安南以丝益州以罗防绫绢供春防后因诏江南亦以布代租】夏输秋输【自开元后天下户籍久不更造丁口转死田亩卖易贫富升降不实其后国家侈费无节而大盗起兵兴财用益屈而租庸调之法坏自代宗时始以亩定税而敛以夏秋至徳宗相杨炎遂作两税法丨丨无过六月丨丨无过十一月置两税使以总之量出制入戸无主客以居者为簿人无丁中以贫富为差商贾税三十之一与居者均役田税视大歴十四年垦田之数为定议者以租容调髙祖太宗之法也不可轻改而徳宗方信用炎不疑也】计钱而输【贞元四年诏天下两税审等第髙下三年一定户自初定两税货重钱轻乃计钱而输绫绢既而物价愈下所纳愈多虽赋不增旧而民愈因】送使之余【宪宗分天下之赋以为三一曰上供二曰送使三曰留州宰相裴垍又令诸道节度观察调费出于所治州不足则取于属州而属州丨丨丨丨与其上供者皆输度支】厘定常赋【裴垍先是天下赋法有三上供曰送使曰留州建中初丨丨丨丨有物重钱轻其后轻重相反民输率一倍其初而所在以留州送使之入舍公占更实私直以自开　故赋益苛齐民重困垍奏禁之】勘定两税【王彦威累擢谏议大夫李师道既平其十二州赋法未均诏彦威为丨丨丨丨使差量纎息人不为烦】置使督察【韦坚见宇文融杨谨矜父子以聚敛进乃运江淮租赋所在丨丨丨丨以佐国廪岁终增巨万宗咨其材】选官部送【崔造同中书门下平章事建言天下两税请委本道观察使刺史丨丨丨丨京师】名数不同【乾道六年臣僚言郡守下车首请属邑督责财赋必使如数方许还邑此之谓献助钱责委郡丞职幕官下邑防检责下邑官认发钱物抑无为有增少为多此之谓刬刷钱二税就州输纳既倍収合耗重价折科又率其今零就整一寸纳一尺一合纳一升谓之寄零钱酒税不照用祖额止从重数谓之逓年课利钱至于催到上供钱物类申发钞状到州多行截留先填旧欠别行催发谓之改钞钱及当支散春冬衣赐抛降数目拘催谓之军衣钱又有无额经总制之类不一而足籍为定数按月解发曰板帐曰纲目曰格目又有所谓月桩并青册子数所在州县丨丨丨丨是皆廹于县之色目也】
　　督赋府遣督赋【杨城为道州观察府遣判官督赋至州恠城不迎以问吏吏曰刺史以为有罪自囚于狱判官惊驰入谒城曰使君何罪我奉命来候安否尔留之数日城不敢归杜门阖寝舘外以待命判官遽辞而去】吏白督租【韦温为陜虢观察使民当输租而麦未熟吏更白温督之温曰使民货田中穂以供赋可乎为缓期而赋办】俾民自输【韦宙永州刺史县旧置吏督赋宙丨丨丨丨家十相保常先期】不忍催督【太宗雍熈二年间上曰近年以来每念百姓寒耕热耘营求衣食国家若非赡飬军旅两税亦丨丨丨丨而况非理诛求乎】
　　擅赋殷侑违制【丨丨徙天平节度以饷军有赢当上送官乃裁制经费岁月钱十五万缗粟五万石归有司御史大夫温造劾侑丨丨擅赋敛民为无名之献诏以庾承宣代还】茂宗恃恩【张茂宗元和中歴闲廐使初至徳时西戎防陇西监及七廐皆废而闲廐私其地入寳应初始以其地给贫民丨丨丨丨奏悉収其赋】
　　重敛率割【夏王丨丨夏邑注谓桀之赋敛重】雠敛【商纣用乂丨丨召敌雠不怠并尚书】硕防【丨丨刺重敛也魏国之人刺其君重敛蚕食于民不修其政贫而畏人若大防也疏蚕食者蚕之食桑渐渐以食使桑尽也犹君重敛渐渐以税使民困也诗】攘鸡【戴盈之曰什一去关市之征今兹未能请轻之以待来年然后已何如孟子曰今有人日丨其邻之丨者或告之曰是非君子之道曰请损之月丨一丨以待来年然后已如知其非义斯速已矣何待来年孟】聚敛【季氏富于周公求也为之丨丨而附益之子曰非吾徒也小子鸣鼓而攻之可也】厚敛【齐晏平仲曰公丨丨焉陈人厚施人归之又晋灵公不君丨丨以雕墙左】田赋【季孙欲作丨丨访仲尼仲尼曰敛从其薄事举其中如是丘亦足矣若不度于礼则虽丘赋将不足也左】丘赋【郑子产作丨丨国人谤之曰其父死于路已为虿尾以令于国国将若之何注丘十六井当出马一匹牛三头今子产别赋其田如鲁之田赋又谓其父子国为尉氏所杀今重赋毒害百姓】三分税二【秦人収太半之赋丨丨丨丨分也】二千笇一【光武时贾人夫作稽积诸物虽物无市籍各以其物自古率钱丨丨而一丨也】税外加敛【严砺节度东川擅没吏民田宅百余丨丨丨丨余钱】籍外过取【宇文融为覆田劝农使户部侍郎杨防以为丨丨取税百姓困得不酬失】额外过取【见后人不堪命详】剔屋卖田【狄仁杰拜河北安抚大使时民多胁从于贼贼已去惧诛逃匿仁杰上防曰比縁军兴调发烦重伤破家产丨丨丨丨人不为售】鬻苖输租【李实正元二十年旱关辅饥实方务聚敛乃峻责租调人穷无告至彻舍丨丨丨官贞元二十】货穗供赋【韦温为陜虢观察使民当输租而麦未熟吏更白督之温曰使民货田中穗以供赋可乎为缓期而赋辨】钟传重敛【丨丨拜镇南节度丨丨商人至弃其货】严武峻敛【丨丨在蜀用度无艺蜀虽富饶而丨掊亟丨闾里为空】巨源下符【韦丨丨同平章事丨丨敛克】刘餗结恩【丨丨为宣州刺史宣既富饶即厚敛以丨丨】人不堪命【刘晏初州县取富人督漕挽谓之船头主邮逓谓之捉驿税外横取谓之白着丨丨丨丨皆去为盗贼晏始以官船漕而吏主驿事】人不堪求【卢徴同州刺史缺用徴为之乃徙华州厚结权近冀进用同华地廹而贫所献常觳陋至徴厚赋敛有所奉入辄加常数丨丨丨其丨】旬输月送【杨炎河南山东荆襄科敛凡数百名废者不削重者不去新旧仍积不知其涯百姓竭膏血鬻亲爱丨丨丨丨无有休息炎疾其敝】家至日取【吴越钱镠世常重敛其民以事奢僣下至鸡鱼鷇必丨丨而丨丨每笞一人以责其负则诸案吏各持簿列于庭凡一薄所负唱其多少量为笞数少者犹积数十多者至笞百余人不堪其苦】给耗一斗【周显徳上以漕运自晋汉以来不给斗耗纲吏多以亏欠扺死诏自今每斛丨丨丨丨】加耗一斗【上封者言诸路转运司广要出剰求媚于上以民输赋税已是大半赋又令加耗谓之润官江西诸路州军体例百姓纳米一石出剰一斗往往有聚敛之臣丨丨之外更要丨丨且以江西一路岁百万石为凖若每石耴米一斗以百万石计之所収已及一十万石若于民间取十万石耗米入官则下民必食贵米此且粗引一路之况天下之广赋税之饶其无极臣恐诸路转运使尚有似此无名刻削愿陛下阅其奏目或有横加収敛名为出剰立赐绌贬诏止絶之】桞宗元捕虵説【永州之野产异蛇黒质而白章触草木尽死以齧人无御之者然得而腊之以为饵可以已大风挛踠瘘疠去死防杀三虫其始太医以王命聚之岁赋其二募有能捕之者当其租入永之人争奔走焉有蒋氏者专其利三世矣问之则曰吾祖死于是吾父死于是今吾嗣为之十二年防死者数矣言之貌若甚慼者余悲之且曰若毒之乎余将告于莅事者更若役复若赋则何如蒋氏大戚汪然出涕曰君将哀而生之乎则吾斯役之不幸未若复吾赋不幸之甚也向吾不为斯役则久已病矣自吾氏三世居是乡积于今六十岁矣而乡邻之生日蹙殚其地之出竭其庐之入号呼而转徙饥渇而顿踣触风雨犯寒暑呼嘘毒疠徃徃而死者相借也曩与吾祖居者今其室十无一焉与吾父居者今其室十无二三焉与吾居十二年者今其室十无四五焉非死而徙尔而吾以捕蛇独存悍吏之来吾乡呌嚣乎东西隳突乎南北哗然而骇者虽鸡狗不得宁焉吾恂恂而起视其缶而吾蛇尚存则弛然而卧谨食之时而献焉退而甘食其土之有以尽吾齿盖一岁之犯死者二焉其余则熈熈而乐岂若吾郷邻之旦旦有是哉今虽死乎此比吾乡邻之死则已后矣又安敢毒耶余闻而愈悲孔子曰苛政猛于虎也吾尝疑乎是今以蒋氏观之尤信鸣呼孰知赋税之毒有甚是虵者乎故为之说以俟天观人风者得焉】胡致堂读史管见【受税而取耗虽非良法诚以给用犹不使民使费今观世宗之言则知晋汉间取雀防耗及省耗未尝为他用直多取以实仓库耳比及输运其当给耗反不与之或责之纲吏或还使所出州县补其亏数亡身破家不可胜数谁实使之一以法令从事曾无恻隐之心为抚民安国之道也不宁惟是凡输钱者亦输运之之直陆曰歩费水曰舟费乂有贯朽之费钱非农民所有既苦之输矣而重苦之欲农民之无怨而不穷也难矣不宜取而取者省耗靡费是也当与而不与者漕运斗耗是也世宗既与之善矣省耗应罢而未罢岂惟以多事故未及邪明宗潞王可谓窘阙犹放逋祖数百万世宗诚欲蠲除省耗又何难哉】
　　薄赋薄征【荒政十二聚万民二曰丨丨又大札则令邦国丨丨】薄敛【量力而供事举其中敛从其薄则有周公之典在】尹铎茧丝【赵简子使丨丨为晋阳铎曰将为丨丨乎抑为保障乎曰保障哉】白圭貉道【丨丨曰吾欲二十而取一何如孟子曰子之道丨丨也万室之国一人陶可乎曰不可器不足用也曰夫貉五谷不生惟黍生之无城郭宫室宗庙祭祀之礼无诸侯币帛饔飱无百官有司故二十取一而足也今居中国去人伦无君子如之何其可也陶以寡且不可以为国况无君子乎欲轻之于尧舜之道者大貉小貉也欲重之于尧舜之道者大桀小桀也】虑其伤民【本朝　太祖开寳六年初蜀民所输两税皆以疋帛充折其后市价愈髙而官所収止依旧例上丨丨丨丨诏西川诸州凢以匹帛折税并凖市价】
　　代纳命代民租【钱徽贬江州刺史州有牛田钱百万刺史以给宴饮赠饷者徽曰此农耕之备可他用哉丨丨贫丨丨入】赐贷民赋【李绛字深之李锜诛宪宗将辇取其赀绛与裴垍谏曰锜僣侈诛求六州之人怨入骨髓今元恶传首若因取其财恐非遏乱畧惠绥困穷者愿丨今道丨贫丨租丨制可】燕乐他用【王仲舒水旱民赋不入叹曰我当防丨丨丨丨可乎诏出钱二千万代之本传】诏防需索【李泌请天下供钱岁百万给宫中劝不受私献凡丨丨丨丨即代两税则方镇可以行法而天下纾矣】纾下戸赋【崔羣处州刺史苖稷进羡钱七百万羣以受之失信天下请还赐其州以丨丨丨之丨】输下戸租【髙承简迁邢州刺史观察府责赋尤急承简代下戸数百丨租】
　　逋负檐负输纳【倪寛为左内史治民务在得人心表奏开六辅渠定水令以广溉田収租税时裁阔狭与民相假贷以故租多不入后有军发左内史以负租课殿当免民闻皆恐失之大家牛车小家檐负输租】诏书蠲逋【张建封会丨丨丨民丨赋帝问如何答曰残逋积负决无可验虽蠲除之百姓尚无所益】敛畿民逋【李实贞元二十年旱关辅饥实方务聚敛乃峻责租调人穷无告诏书蠲人逋租实格诏固丨丨丨大困】免属州负【孔戣拜岭南节度使既至丨丨丨逋丨十八万缗米八万斛黄金税钱八百两】虚额徴率【其间人戸逃移田地荒废乂近河州县每年河路吞防沙宛则近日有砂砾填掩百姓税额已定皆是丨丨丨丨其间有豪冨广占阡陌十分田地才税二三致税穷独逋亡税赋不辨州县转破实在于斯元稹同州均田状】肆诬徴剥【贬李实为通州长史政乖恵和务在苛厉特诏逋租悉皆蠲免敢丨丨罔复令丨丨烦紊朝廷之法实惟聚敛之臣朕寜蠧政以害齐人】悉蠲逋税【五代徐知诰事吴王尽恭以吴王命丨丨天祐十三年以前丨丨余俟豊年乃输之】不督逋税【后梁均王贞明二年魏州税多逋负晋王以让司録赵季良季良曰殿下何时当平河南王怒曰汝职在督税职之不修何敢与我军事季良对曰殿下方谋攻取而不爱百姓一旦百姓离心恐河北亦非殿下之有况河南乎王恱谢之】蠲免勿収【后唐潞王初帝以刘昫代判三司昫命判官髙延赏钩考穷覈皆积年逋欠之数奸吏利其徴贵匄取故存之昫具奏其状且使请察其可徴者急督之必无可偿者悉蠲之韩昭嗣极言其便八月诏长兴以前户部及诸道逋租三百三十八万虚烦簿籍咸丨丨丨丨贫民大恱而三司吏怨之其后闻昫罢相三司吏皆相贺】蠲放过多【本朝至道三年开封府以岁旱蠲十七县民租时有飞语闻上言按田官司欲収民情所丨丨皆不实太宗不恱诏东西诸州选官阅视亳州当案太康咸平二县州遣钦若行钦若覆案甚详按疏言田实旱开封正放七分今乞全放既而他州所遣官并言诸县放税丨丨悉追放所収税物人皆为钦若危之逾年而上即位于是擢用钦若因以其事证辅臣曰当此时朕亦自惧钦若小官独敢为百姓伸理此臣节也钦若既为三司属虞部员外郎母宾古谓钦若曰天下宿逋自五代讫今理督未已民病不能胜仆将啓而丨之钦若即夕命吏治其数翌日上之上大惊曰先帝顾不知邪钦若徐曰先帝固知之殆留与陛下收天下心尔上感悟卒从其言】按逋欠籍【真宗咸平元年上谓宰相曰诸路丨丨先朝毎有赦宥皆令蠲放而有司不认朝防尚更理纳颇闻细民愁叹遣使乘传与诸路转运使州军长吏按百姓逋丨文丨悉除之始用王钦若之言也除逋欠凡　一千余万释系囚三千余人上由是眷钦若益厚】引逋负官【咸平四年三司都催欠司丨对丨丨丨四人上亲按问凡七日释三千六百余人蠲所逋负约二百七十余万已趣督纳而非理者以内库□还之身役者给其家】上逋欠数【六年判三司催欠司杨覃上蠲放天下逋欠计八百万请付史馆从之】诸路积欠【神宗熈宁四年诏蠲天下见欠贷粮揔计米一百六十六万八千五百石有竒钱十一万七千四百缗有竒上以诸路民欠贷粮税日已久岁催索无已时故尽蠲之百姓闻诏莫不称庆】五年积欠【髙宗绍兴七年上曰积欠一事为民害甚大比因移跸所过州郡天下蠲除之仍令民间极喜可将诸路绍兴丨丨以前税赋丨丨及其他逋负议蠲之庶少苏民力】唱其多少【见重敛注详】按逋欠籍【真宗咸平元年上谓宰相曰诸路逋欠先朝毎有赦宥皆令蠲放而有司不认朝防尚更理纳颇闻细民愁叹邉使乘传与路转运使州军长吏丨百姓丨丨文丨丨悉除之始用王钦若之言也除逋欠凡一千余万释系囚三千余人】正无租地【仁宗庆暦二年初洛州田赋不平郭谘用千步方田法四出量括除无数之租者四百家丨丨丨之丨者一日收逋赋八十万流民乃复】
　　不输平原君家【赵奢赵之田吏也收租税丨丨丨丨不肯出奢以法治之乃杀其家用事者】帝舅墅吏【韦澳改京兆判官丨以丨郑光主丨丨豪肆积年不输官赋澳逮系之】
　　蠲免寛征【郑火作云云书焚室而丨其丨与之材注征赋税昭十八】因旱免赋【白居易元和四年旱甚即建言乞　尽免江淮两赋以救流】因雨蠲租【权徳舆建言今霪雨三时农田不开庸亡日众冝选羣臣明识通方者持节劳徕问人所病苦蠲除其租入与连帅守长讲求所冝赋取于人不若藏于人之固也】请免所负【元结拜道州刺史初西原蛮掠居人数万去遗戸裁四千诸使调发符牒三百凾结以人困甚不忍加赋即上言臣州为赋焚破粮储屋宅男女牛羊防尽今百姓十不一在耄孺骚离未有所安岭南诸州防盗不得尽守捉候望四十余屯一有不靖湖南且乱丨丨百姓丨丨租税及租庸使和市杂物十三万緍帝许之】命蠲其租【宪宗曰淮浙去年水旱近有御史自彼还言不至为灾李绛曰此欲为奸谀恱上意耳上曰卿言是也国以人为本有灾当亟救岂可复疑之耶丨丨丨丨赋】不责其偿【后周淮南饥上以米贷之或曰民贫恐不能偿上曰民吾子也安有子倒垂而父丨为之解哉安在丨丨必丨世宗纪】鋹无名赋【本朝太祖建隆四年南汉主降赦广南管内州县旧无名赋敛咸蠲除之十月诏诸州刘鋹日前烦苛赋敛并除之】昶所税【伪蜀孟防降吕余庆出守凡丨丨丨丨食饮之物皆罢除蜀人欣然】钱氏杂税【两浙田税亩三斗丨丨国除朝廷遣王方贽均两浙丨丨方贽令亩出一斗使还责擅减租税方贽以为亩税一斗者天下之通法两浙既为王民岂当徇伪国之法上从之】马氏暴敛【真宗咸平三年李允则知潭州初丨丨丨丨钦州人岁出绢谓之地税计屋毎间输绢丈三尺谓之屋税营田戸给牛输岁米四斛牛死犹输谓之枯骨税允则皆请除之】顿革此【太宗雍熈二年上谓宰臣曰晋汉两朝外则侯伯不法恣其掊敛内则权幸用事货贿公行百姓未纳王租先遭率敛县中官吏有无常之求近年以来丨丨丨丨臣寮守法兆民舒防虽未能还淳返朴亦可谓之小康矣】蠲减之令【宋兴以来田或二十而税一然犹下丨丨丨丨盖未尝兴一横赋也】外戚废法【郑光孝后弟也四年诏除其租赋宰相言国常赋窭人下戸不免奈何以丨丨丨丨帝悟追格前诏】
　　期限期会为大【韩延寿为东郡太守取赋租先明布告其日以丨丨丨丨事吏民敬畏趍郷之】早晚为差【唐始时授人以口分世业田而取之以租庸调之法配租以敛获丨丨远近丨丨庸调输以八月发九月同时输者先逺民皆自槩量凡税敛之数书于县门村坊与众知之食货志】夏秋两入【杨炎两税法居人之税丨丨两入之夏税尽六月秋税尽十一月天下利之】不扰自办【王仲舒赋调当与民为期丨丨丨丨】第输勿顾【卢坦为寿安令河南赋限已穷县人诉机织未就坦诣府请申十日不听坦输县人丨丨丨丨限违之不过罸令俸尔由是知名】不时而责【杜羔为万年令时许季同为长安令京兆尹元义方责租赋丨丨系二县吏将罪之羔等辨列尤苦尹不为纵】缓期而办【见前注】上请贷期【何易于督赋丨丨丨丨不欲累絶百姓使贱出粟帛文粹孙樵书】乃诏三司【后周世宗谓侍臣近朝徴敛谷帛不俟收获纺绩之毕丨丨丨丨自今夏税以六月秋税以十月起徴民间便之】限加一月【本朝太宗太平兴国八年间上谓宰相曰朕视万民如赤子念其耕稼之勤春秋赋租军国用度所出恨未能去之此令两税三限外特丨丨丨而官吏不体朝防自求课最恣行捶挞督令办集此一事尤伤和气冝下诏申儆之】先一月办【赵槩知青州赋税未入中限县不得辄催科是嵗夏税丨丨丨丨神道碑】
　　预借富商所有【徳宗建中三年借商钱时两河用兵月费百余万贯太常博士陈京请括丨丨钱大索长安中商贾丨丨货约得八十余万緍】百姓号泣【同光三年秋太水两河之民流徙道路京州赋调不充六军之士往往殍踣乃预借明年秋夏租税百姓愁苦号泣于路五代庄宗皇后刘氏传】量产制产【明君丨民之丨仰足以事父母俯足以畜妻子乐岁终身饱凶年免于死亡】恒产【滕文公问为国孟子曰民之为道也有丨丨者有恒心无丨丨者无常心并孟子】量入【楚蔿掩为司马子木使庀赋云云丨丨以修赋注丨九土之所丨而治理其赋税左襄二十五】计田出租【唐朝旧典量品而授地丨丨而丨丨故地之多少必视品之髙下租之厚薄必视田之肥硗如此则沃塉齐而户租均等列辨而禄食足矣唐白居易】量产出赋【李栖筠奏部豪姓多徙贯京兆河南脱徭科请丨丨丨丨以杜奸谋诏可】度产衰征【陆贽奏丨丨以丨丨】
　　折科帛代钱【五代髙郁湖南民不可桑蚕郁命输税者皆以丨丨丨未防民间机杼大盛】量入为出【五代后唐荘宗同光三年以军储不足李琪上疏以为古者丨丨以丨丨计农而发兵故虽有水旱之灾而无匮乏之忧近代税农以养兵云云今纵未能蠲省租税茍除折纳纽配之法农亦可以少休矣帝即敕有司如其言然竟不能行】弃本逐末【先是吴有丁口钱又计亩输钱钱重物轻民甚苦之宋齐丘説徐知诰以为钱非耕桑所得今使民输钱是教民丨丨丨丨也请蠲丁口钱自余税悉输谷帛防绢匹直十钱者当税千钱或曰如此县官岁失钱亿万计齐丘曰安有民冨而国贫邪知诰从之由是桑柘满野国以冨强五代】土地所宜【本朝太祖开寳三年诏三司诸路两税折科物非丨丨丨丨者勿得抑配】国家所急【真宗咸平元年先是有诏诸路课民种桑枣广西转运使陈尧叟上言曰臣所部诸州土风本异田多山石地少桑蚕利之慱者唯麻苎耳始离田畴即可纺缋今臣以丨丨军须丨丨布帛为先因劝谕都民广植桑苎以钱盐折变收市之未及二年已得三十七万余疋自朝廷克平交广布帛之供岁止及万较今所得何止十倍其多今植艺之民相率竞劝杼轴之功日以滋广欲望自今许以所种麻荢顷亩折桑枣之数诸县令佐依例书歴为课诏从之】靖言折变【仁宗庆歴三年余丨丨切闻三司预于淮南江淮荆湖等路今年夏秋税内丨钱见钱四百贯今天下钱货至少江淮之地号为钱荒乃令百姓尽委田野蚕丝之利一之于钱必将倍弃其物以就所售百货既轻兆人嗸嗸乞裁减其半令纳本色】敞言折变【同前七年蔡州通判刘丨丨山虞不以鱼鳖为赋川衡不以材木为贡今之善言政者莫不欲冨民欲冨民而常夺其财者由有司取之反其性而戾其冝或以谷为金或以刍为帛臣所治州十县其五皆种于陆而有司乃使以糯与粳为赋一不如约吏当坐之愿敕诸路必不得已而丨丨变其所有母变所无变其所可得母变其所不可得则民病不困矣七年】折谷以钱【元祐兀年苏辙言熈宁以前民间两税皆用米麦布帛虽有诏纳诸色钱然皆以谷帛折纳盖未尝纳钱也钱之入官惟茶酒杂税而已自熈宁以来民间出钱免役又出常平鸟钱官库之钱贯朽而不可校民间之钱捜索殆尽】折缣以钱【绍兴九年谢祖信言和豫买为民之病有司变为折帛钱又甚病者也祖宗时官俵钱于春民输缣于夏公私两利其后官无本可俵则名为豫买其实帛着军兴行一切之政数岁前缣价髙折钱或十千八千今价减而有司犹执前直一例折钱使民鬻缣而求镪此又甚病也】两浙折帛【髙宗朝丨丨转运副使王琮言本路上供和买防绢岁为一百七十万匹有竒请毎疋折纳钱而千计三百五万緍省以助国用许之东南丨丨钱始于此】诸路折帛【同上戸部请上供丝帛并半折钱三千如两浙例许之是时江浙湖北夔路岁额防三十九万匹江南川广湖南两浙绢二百七十三万疋东川两浙湖南绫罗絁七万疋成都府广西路布七十七万疋成都府绵绮千八百余匹叚皆有竒江淮闽广荆湖折帛钱始于此】雷化折钱【绍兴二十六年执政进呈知欝林州赵不易便民五事内丨丨等州民间纳苖多令丨丨扰民为甚欲令并纳正色　上曰百姓之财乃国家之外府安可尽取但藏之于民缓急亦可以资国用】库帛配民【唐介通判徳州转运使崔峄以丨丨丨丨而过估之公即移书安抚司曰河北仍年被水灾民困不聊转运使不为之防然则为上存民者不在安抚司乎峄闻怒按其留牒不即下公终不从峄亦不能果行王禹玊撰墓志】胡致堂读史管见【钱非桑耕所得而使农民输钱政之苛虐莫此为甚于是有二月卖新丝五月粜秋谷之謡夫善为国者必贵粟帛而贱货寳其所贵者谓之敦本其所贱者谓之抑末观所徴孰缓孰急则民之贫富判矣然而虽甚明之世不能使农民免输钱之患是何也用钱之路广也是故自古为国者有数病取士以文词用人以资格刺平人以为兵算平人以牟利任子无数授田无限免庶人在官之役而吏胥得世其业使民出钱以输租税又从而重佑覆折至于数倍此皆百姓之苦者也必欲稍苏元元其惟正观租庸调之法乎】均配国赋均【赵王使赵奢治丨丨大丨人富而府库实】井地均【滕文公使毕战问丨丨孟子曰子之君将行仁政夫仁政必自经界始经界不正井地不丨谷禄不平云云孟子】彦威勘定【王彦威累擢谏议大夫李师道既平其十二州赋法未均诏丨丨为丨丨两税使差量纎悉人不为烦】韩休奏请【丨丨为虢州刺史被支税草以纳闲廐休丨丨均配余州张説驳之曰若独兔虢州即移向他郡休复将执奏寮吏曰更奏必忤执政之意休曰为刺史不能救百姓之弊何以为政必以忤上得罪所甘心也竟执奏获免唐旧史】少连均赋【顾丨丨改京兆尹先是京畿租赋薄厚不能一丨丨以法均之】韩滉均租【丨丨为镇海将军节度使丨调不逾年境内称治】要在均平【本朝绍兴十三年左司员外郎李椿年言经界不正十害一侵耕失税二推割不行三衙前及坊场户虚供抵当四乡司走弄税名五诡名寄产六兵火后税籍不信争讼日起七倚阁不实八州县隐赋多公私俱困九豪猾户自陈税籍不实十逃田税偏重故税不行且言臣闻平江岁入昔七十万斛有竒今按其籍虽三十九万余然实入才三十万耳询之土人其余皆欺隐也望考按覈实自平江始然后之天下则经界正而仁政行矣乃诏专委椿年措置椿年请先往平江诸县俟其就绪即往诸州丨丨丨丨为民除害更不増税额从之】悉皆蠲正【五代方镇多于旧赋之外重取于民国初丨丨丨丨税额一定其间或有重轻未均处随事均之福歙州税额太重福州则令以钱二贯五百折纳绢一疋敛州输官之绢止重数两太原府输赋金乃以咸价籴米补之后人往往疑福歙折绢大贵太原折米大贱盖不见当时之意也】均定田租【周世宗欲均田租以元稹均田图编赐诸道诏左散骑常侍艾頴等三十四人分行诸州丨丨丨丨】
　　奏罢剑南横税【崔戎持节丨丨奏罢税外姜芋钱当赋钱者率三之以其一凖缯布优其估以予民】泗口猥税【薛元赏为宁武节度罢丨丨丨丨人皆以为便】奏罢炭税【陈尧佐为河东转运使河东北寒而民贫丨丨石丨丨丨官治鐡课岁数十万以便民】奏罢金赋【李纮知歙县初县产金以代赋后金尽而输赋如初因丨丨之】表除牛产【吕公绰知郑州常行春訽民疾苦或言近岁借民牛为产民惧役重不蓄故田畴多荒叹曰先朝不征农器正为此尔遽丨丨之】奏减口税【蔡襄为福建转运丨丨闽人五代时丁丨丨之半】
　　隐漏以物自占【昭纪令人得以律占租不以实家长不自书罚金二斤没入所不自占隐度定辞也武帝时律外取故令家长各丨丨丨丨】垦田相方【光武时天下垦田多不实帝见陈留吏牍上有书云颍川农可问河南南阳不可问帝诘吏不服显宗曰以丨丨丨丨耳河南帝城多近臣南阳帝郷多近亲田宅逾制不可准也】钩检帐符【宇文融时天下户版刓隐人多去本借浮食闾里诡脱徭赋豪弱相并州县莫能制融由监察御史陈便宜请校天下籍收匿戸羡田佐用度宗以融为覆田劝农使丨丨丨丨得伪】轺车一筭【非吏比者三老北邉骑士丨丨丨丨注轺车小车也比例也非为吏人之例非为三老非为北邉骑士而有丨丨皆令出丨丨汉食货志】舟舡一筭【舡五丈以上一筭匿不自吿吿不悉戍邉一岁没入緍钱有能告者以其半畀之汉食货志】羊排商【桑丨丨令远方各其物如异时商贾所转贩者为赋而相灌输大农诸官尽笼天下诸侯之货物贵则卖之贱则买之如此冨商大贾亡所牟大利反所物不得腾跃】豫立簿注【苏瓌徙同州刺史时十道使括天下亡戸初不立借人畏搜括即流入比县旁州更相瘦蔽瓌请罢十道使专责州县丨丨丨丨天下同日阅正尽一月止使柅奸匿岁一括实检制租调以免劳弊】根检税籍【南渡绍兴十三年仓部员外郎王循友言国家平昔漕发江淮荆浙六路之栗六百二十余万和粜之数又在其外而近岁上供之数才二百八十余万除淮南湖北雕残最甚蠲放之外两浙号为膏膄沃衍粒米充羡初无不耕之土而较之旧额亦亏五十万石此盖棁借欺隐豪强巨室诡名挟戸多端以害之比者两浙漕臣建议欲正经界朝廷从而行之者若使尽防隐田庶防供输可足旧额欲望训敇诸路漕臣各令丨丨丨丨之失从之】李勃上言【渭南长源乡户四百今才四十阌乡户三千而今于他州县大抵类此推其弊始于摊逃人之赋假令十室五逃则均责未逃者若抵石于井不极泉不止诚由聚敛之臣割下媚上愿下诏一赐禁止计不三年人必归于农夫农国之本本立而太平可议矣】老泉先生衡论【古之税重乎今之税重乎周公之制园防二十而税一近郊十一远郊二十而三稍甸县都皆无过十二漆林之征二十而五盖周之盛时其尤重者至四分而取一其次者乃五而取一然后以次而轻始至于十一而又有轻者也今之税虽不啻十一然而使县官无急征无横敛则亦未至乎四而取一与五而取一之为多也是今之税与周之税轻重之相去无防也虽然当周之时天下之民歌舞以乐其上之盛徳而吾之民反慼慼不乐常若擢筋剥肤以供亿其上周之税如此吾之税亦如此而其民之哀乐何如此之相远也其所以然者盖有由矣周之时用井田井田废田非耕者之所有而有田者不耕也耕者之田资于富民富民之家地大业广阡陌连接募召浮客分耕其中鞭笞驱役视以奴仆安坐四顾指麾于其间而役属之民夏为之耨秋为之获无有一人违其节度以嬉而田之所入已得其半耕者得其半有田者一人而耕者十人是以田者日累其半以至于富强耕者日食其半以至于穷饿而无告夫使耕者至于穷饿而不耕不获者坐而食富强之利犹且不可而况富强之民输租于县官而不免于怨叹嗟愤何则彼以其半而供县官之税不若周之民以其全力而供其上之税也周之十一以其全力而供十一之税也使以其半供十一之税犹用十二之税然也况今之税又非特止于十一而已则宜乎其怨叹嗟愤之不免也噫贫民耕而不免于饥富民坐而饱且嬉又不免于怨其弊皆起于废井田】苏东坡谷梁义【先王之为天下也不求民以其所不为不强民以其所不能故其民优游而乐易周之盛时其所赋取于民者莫不有法故民不告劳而上不阙用及其衰也诸侯恣行其所以赋取于民者唯其所欲而刑罸随之故其民至于穷而无告夫民之为农而责之以工也是犹居山者而责之以舟楫也鲁成公作丘甲而春秋讥焉谷梁传曰古者农工各有职甲非人人之所能为也丘作甲非正也而杜预以为古者四丘为甸甸出长毂一乗戎马四匹牛十二头甲士三人步卒七十二人而鲁使丘出之也夫四丘而后为甸鲁虽重敛安至于四倍而取之哉哀公用田赋曰二吾犹不足而夫子讥其残民之甚未有四倍而取者也且夫变古易常者春秋之所讥也故书作三军舍中军初税畆作丘甲用田赋者皆所以讥政令之所由变也而谷梁杜氏之说如此之相戾安得不辨其失而归之正哉故愚曰谷梁之说是】东坡公羊义【古者公田曰借借借也言其借民力以治此也诗曰两我公田遂及我私言民之必先公田也传曰私田稼不善则非吏公田稼不善则非民言上之必防私田也民先其公而上防其私故民不劳而上足用也宣公无恩信于民民不肯尽出力于公田故按行择其善亩而税之公羊传曰税亩者何履亩而税也夫民不尽力于公田者上之过也宣公不责已悔过而择其善亩而税之宜其民之谤□而灾异之作也税亩之明年冬蝝生公羊传曰蝝生不书此何以书幸之也犹曰受之云尔上变古易常应是而有天灾其诸则宜于此焉变矣何休以为宣公惧而复古故大有年愚以为非也春秋书作三军后又书舍中军书跻喜公后又书从祀先公事之复正未尝不书宣公而果复古也春秋当有不税亩之书故何休之説愚不信也】东坡防别【自两税之兴因地之广狭腴而制赋因赋之多少而制役其初盖甚均也责之厚赋则其财足以供责之重役则其力足以堪何者其轻重厚薄一出于地而不可易也戸无常赋视地以为赋人无常役视赋以为役是故贫者鬻田则赋轻而富者加地则役重此所以度民力之所胜亦所以破兼并之门而塞侥幸之源也及其后世岁月既久则小民稍稍为奸度官吏耳目之所不及则虽有法禁公行而不忌今一戸之赋官知其为赋之多少而不知其为地之防何也如此则增损出入惟其意之所为官吏虽明法禁虽严而其势无由以止絶且其奸常起于贸易之际夫鬻田者必穷廹之人而所从鬻者必富厚有余之家富者恃其有余而邀之贫者廹于饥寒而欲其速售是故多取其地而少入其赋有田者方其穷困之中茍可以缓一时之急则不暇计其他月之利害故富者地日以益而赋不加多贫者地日以削而赋不加少又奸民欲计免于赋役者割数亩之地加之数倍之赋而收其少半之直者或者亦贪其直之防而取焉是以数十年来天下之赋大抵淆乱有兼并之族而赋甚轻有贫弱之家而不免于重役以至于破败流移而不知其所往其赋存而其人亡者天下皆是也夫天下不可以有一幸幸也天下有一人焉侥幸而免则亦必有一人焉不幸而受其今天下侥幸者如此之甚则其不幸而受弊者从可知矣三代之赋以什一为轻今之法本不至于什一而取然天下嗷嗷然以赋敛为病者岂其岁久而奸生偏重而不均以至于此欤虽然天下皆知其为患而不能言何者势不可也今欲按行其地之广狭腴而更制其赋之多寡则奸吏因縁为贿赂之门其广狭腴亦将出于其意之喜怒而其患益深是故士大夫畏之而不敢议而臣以为此最易见者頋弗之察耳夫易田者必有契契必有所直之数其所直之数必得其广狭肥之实而官必据其所直之数而取其易田之税是故欲知其地之广狭腴可以其税推也久远者不可复知矣其数年之间皆足以推较求之故府犹可得而见茍其税多者则知其直多其直多者知其田多且羙也如此而其赋少其役轻则夫人亡而赋存者可以有均矣鬻田者皆以其直之多少而给其赋重为之禁而使不敢以不实之直而书之契则夫自今已往者贸易之际为奸者其少息矣要以知凡地之所直与凡赋之所宜多少而以税参之如此则一持筹之吏坐于帐中足以周知四境之内实不过数月而民得以少苏不然十数年之后将不胜其弊重者日以轻轻者日以重而未知其所终也】
　　诗集尽输【蚕丝丨丨税机杼空倚璧柳宗元田家】归卖屋【姑舂妇檐输促促输官不足丨丨丨宗元植田家词】不得食【老翁家贫在山住耕种山田二四亩苖疎税多丨丨丨输入官食化为土张籍野老歌】呌租吏【我在山上舍一亩蒿硗田夜雨丨丨丨春声暗交关李贺】
　　督赋鞭挞贡【彤庭所分帛本自寒女至丨丨其夫家聚敛丨城阙圣人筐篚恩实欲邦国活杜甫自京赴奉天】诛求急【乱世丨丨丨黎民糠籺窄杜駈摘苍耳】促戚哀【丘凶久相践徭赋得闲慢丨丨不可丨寛政钱致患韦应物书情诗】官索租【县丨急丨丨租税从何出杜兵车诗】吏徴租【门外唯有吏日来丨丨更索钱韩重生行】薄赋近休明【凄恻念诛求薄敛丨丨丨杜甫简元使君】蠲免减赋【谁能叩君门下令丨征丨杜】寛征【田宅乐丨丨杜】常免【生丨丨租税名不征伐杜自京赴奉先县】半减【恻恻诏书下丨丨麦与緍半租岂不薄尚竭力与筋元稹旱灾】逋负黠吏成【索钱多门户防乱纷敖敖奈何丨丨徒渔夺丨逋逃杜甫遣遇】淍氓积【丨丨丨逋税韦应物】逃亡屋【二月卖新丝五月粜秋谷医得眼前疮剜了心头肉我愿君王心化作光明烛不照绮罗筵偏照丨丨丨聂夷中】



　　古今合璧事类备要外集卷二十七
&lt;子部,类书类,古今合璧事类备要&gt;
　　钦定四库全书
　　古今合璧事类备要外集卷二十八
　　宋　谢维新　撰
　　赋役门
　　商征
　　征税总论【征商非古也古者关讥而不征市防而不税易曰日中为市聚天下之货交易而退书曰懋迁有无化居皆未闻所谓商征者也及读周礼司关始见掌关货之节以联关市故有关市之征商征仿诸此矣盖以市多巧关通末游欲止抑之故加税耳然关必险道市必要津天下诸津舟船所聚也旁通巴汉前诣闽越七泽十薮三江五湖控引河洛兼包淮海洪舸巨舰千轴万艘交贸徃来憧憧永日此舟车所由筭也然司关市者且有额外过取者归于公者未一二而归之巳者已七八商亦吾民也亦何便于此哉】
　　事类贱丈夫【古之为市也以其所有易其所无者有司者治之耳有丨丨丨焉必求垄断而登之以左右望而罔市利人皆以为贱故从而征之征商自此丨丨丨始矣孟子】市有司【古者丨置丨丨但治其争讼不征税也贱丈夫贪人可贱者也入市则求龙断而登之龙断谓堁断而髙者也左右占视望见市中有利罔罗而取之人皆贱其贪者也故就征取其利后世縁此遂征商人上文注】取其税【古之为关也将以御今之为关也将以为注古之为关将以御乱讥闭非常也今之为关反以征税出入之人将以为虐之道也防孟子之时司关征丨丨丨孟】掌其征【司关司货贿之出入者掌其治禁与丨丨防注丨防者货贿之税与所止邸舍也防征谓税礼】不出于关【凡货丨丨丨丨者举其货罸其人注丨丨丨丨谓从私道出辟税者则没其财而挞其人礼】愿藏于市【市防而不征法而不防则天下之商皆恱而丨丨丨其丨矣注防市宅也古者无征衰世征之王制曰市防而不税周礼戴师曰国宅无征法而不防者当以什一之法征其地耳不当征其防宅也】愿出于路【关讥而不征则天下之旅皆恱而丨丨丨其丨矣注古之设关但讥禁异言识异服耳不征税出入者故王制曰古者关讥而不征周礼太宰曰九赋七曰关市之征司关曰国凶扎则无关门之征犹讥王制谓文王以前文治歧关讥而不征周礼有征者谓周公以来孟子欲令复古之征使天下行旅恱之也并孟子】文王治岐【丨丨之丨丨也关市讥而不征注纣时税重文王复行古法不征税也孟】景公偪介【齐景丨丨丨丨之关征其私注介隔也廹近国都之关言邉鄙既入服政后又为近关所征税枉夺其私物左传昭二十】市租飨士【李牧之为赵将居邉军丨丨皆自用丨丨】市租给卒【魏尚为云中守军丨丨尽以丨士丨】杨炎税商【自丨丨立两丨法户无主客以见居人为数人无丁中以贫富为差不居处而行丨者所在州县税三十而一】客卿征市【隋主旧制军人士人并无关市之税上盛修宫室穷极耳目府库虚空有所兴造恒苦不给沈丨丨奏请不问士庶并责鬬市之丨而又增重其旧于是以阳惠朗为太息令暨惠景为尚书金仓都令史二人家本小吏考校簿领毫厘不差然皆不逹大体督责苛碎聚敛无厌士民嗟怨客卿揔督之毎岁所入过于常格数十倍上大恱】王锷租防【丨丨擢迁岭南节度使广人与蛮杂处地征薄多牟利于市锷租其防所入与常赋埒以为时进裒其余悉自入诸蕃舶至尽有征税于是财蓄不赀】谓之率贷【自天宝末年盗贼奔突克复之后府库一空乂所在屯师用度不足于是遣御史康云出江淮陶锐往蜀汉豪商富户皆籍其家赀所有财货畜产或五分纳一丨丨丨丨所收巨万计通典乂陈京初帝讨李希烈财用屈京与戸部侍郎赵賛请籍贾人赀以率贷之又开元时诸道节度使观察使多率贷商贾以充军资杂用或于津济要路及市肆间交易之处计钱至一千以上者皆以分数税之自是商税无利多失业矣】谓之埭程【上元中勑江淮堰埭商贾牵舡过处凖斛防紏钱丨丨丨丨】请收邸直【裴休进中书侍郎时方镇设邸阁居茶取直因是商人他货横赋之道路苛扰休建言丨丨丨丨　无擅赋商人】禁絶碇税【孔戣拜岭南节度使蕃舶泊歩有下定税戣丨丨无所求索】号经制钱【本朝宣和因方腊之乱官兵无所给乃诏发运使陈亨伯经制东南亨伯于商税亦增一分并丨丨丨丨靖康罢之】号月椿钱【建炎七年先是诸路赡大军钱令运司于经制征商等数内逐月椿辨丨丨丨丨所椿不能十之二三余则州县之吏临时措画未免敷之百姓】本抑商贾【本朝绍兴二十六年诏京西淮南贩买耕牛与免税三年用三省请也　上曰关市之征丨以丨丨丨如米麫民间日用之物岂可收税令耕牛亦犹是也】宜通商人【防州盐课亏缗钱数千万事连十一州诏殿中丞张奎往按之还奏三司发钞稽缓非诸州罪因言盐法所以足军食非仁政所宜行若必不得已令商人转贸流通独关市收其征则上下皆利孰与设重禁雍阏之为民病有诏悉除所负】关吏所捜【唐介字子方潭州一巨贾私藏胖胎为丨丨丨丨太守而下轻其估悉自售焉质肃时以言事謪潭伻分珠狱发奏方入　仁宗谓近侍曰唐介必不肯买案具奏覆览之果然湘山野録】崔融上防【丨丨字安成武后时累进鳯阁舍人时有司议关市行人尽征之融丨丨谓周官九赋其七曰关市以市多滛巧而关通未游欲止抑之故加税耳然虽敛工商而不及往来且天下之关必险道市必要津豪宗恶少在焉闻一旦变法或致骚动恐南走蛮北走狄有如师兴费广虽倍筭商旅加敛齐人可也】











　　古今合璧事类备要外集卷二十八
　　钦定四库全书
　　古今合璧事类备要外集卷二十九
　　宋　谢维新　撰
　　赋役门
　　徭役　附　【董役　寛役　隐匿规避　不均】
　　赋役总论【征役古也古人不得已而用民之力焉易之兑曰説以先民民忘其劳説以犯难民忘其死説之大民劝矣哉解之者曰先以説豫抚民然后使之从事则民皆竭力而忘劳先以説豫劳民然后使之犯难则民皆授命而忘死岂非説义之大能使民劝勉矣哉然则得民之心者能得民之力也古者画为井田之法井九百中为公田八家皆私百亩民一夫受百亩而耕同出力以养公田公事毕然后敢治私事莫不先公而后私也然圣人者知夫天下之民各竭其力以奉乎我故于是乎推其不忍人之心非甚有所不得已盖不忍用其力也然有所不得已而用其力亦岁不过三日盖惟恐穷天下之力而非所以为民父母意也此民之所以不困于征役也盖三代以上皆然矣自春秋战国以来暴君污吏代作赋烦政重使斯民终岁勤动不得以养其父母卒之土地不关田莱多荒虽有此生不如无生而斯民始大不幸矣盖惟民不得养其身而徒欲以穷其力不得瞻其家而徒欲以劳其生民之憔悴已甚而国之骚动未已此后世之所以乱亡相寻而时君世主之所以不悟也然则如之何民之情莫不恶劳而喜佚上之人能以佚道使之则民虽劳而不以为怨也谋国者其思所以佚民欤】
　　事类忘劳【説以先民民忘其劳説以犯难民丨其死易】侯以【侯强丨丨注以用也强谓力有余而相助】小贤【天下有道小德役大德丨丨役大贤天下无道小役大弱役强】小人【君子劳心丨丨劳力劳心者治人劳力者治于人】人役【不仁不智无礼无义丨丨也人役而耻为役】力役【有丨丨之征注丨丨民负荷厮养之役也并孟】民时【使丨以丨语】农隙【春搜夏苗秋狝冬狩皆于丨丨以举事也注各随时事之间】三日【凡均力征以岁上下丰年公旬用丨丨中年二日无年一日注旬均也】三科【为力不同科注科役也上中下丨丨白帖】僝功【共工方鸠丨丨尧典】起徒【周礼凡丨丨役无过家一人以其余为羡唯畋与追胥竭作注追逐冦胥伺捕盗贼竭作尽行小司徒】臯门【古公亶父来朝走马率西水浒至于歧下爰及姜女聿来胥宇周原膴膴董荼如饴爰始爰谋爰契我龟曰止曰时筑室于兹乃慰乃止乃左乃右乃疆乃理乃宣乃亩自西徂东周爰执事乃召司空乃召司徒俾立室家其绳则直缩版以载作庙翼翼捄之陾陾度之薨薨筑之登登削屡冯冯百堵皆兴鼛鼓弗胜乃立丨丨臯门有伉乃立应门应门将将乃立冡土戎丑攸行注皆于周执事竞出力也】灵台【丨丨民始附也经始丨丨经之营之庶民攻之不日成之经始勿亟庶民子来注民悦其德自劝其事并诗】新邑【周公初基作丨大丨于东国洛四方民大和防侯甸男郊采衞百工播民和见士于周周公咸勤乃洪大诰治注初造基建作王城大都邑于东国洛汭居天下土中四方之民大和悦而集防五服之百官播率其民并见即事于周书】除役【太宰治官之属府六人史十二人注府治府藏史掌文书皆官长所自辟除】给役【胥十有二人徒百有二十人注此民丨徭丨者若今衞士也胥谓其有才智属什长徒给使役故一胥十徒也并周礼】戎事【鲁庄公二十九年冬十二月城诸及防书时也凡土功龙见而毕务丨丨也火见而致用水昏正而栽日至而毕】罢民【初梁伯好土功亟城而伯处民罢而弗堪则曰某冦将至乃构公宫曰秦将袭我民惧而愦秦遂取梁】廵功【宣二年宋城华元为植丨丨城者讴曰睅其目皤其腹弃甲而复于思于思弃甲复来使其骖乗谓之曰牛则有皮犀兕尚多弃甲则那役人曰从其有皮丹漆若何华元曰去之夫其口众我寡】量功【宣十一年令尹蒍艾猎城沂使封人虑事以授司徒丨丨命日分财用平板干称畚筑程土物议逺迩略基趾具糇粮度有司事三旬而成不愆于素】与而役【襄七年南遗为费宰叔仲昭伯为隧正欲善季氏而求媚于南遗谓遗请城费吾多丨丨丨故季氏城费】入其役【襄十一年李氏使其乗之人以其役邑入者无征不入者倍征】兴我役【宋皇国父为太宰为平公筑台妨于农收子罕请俟农功之毕公弗许筑者讴曰泽门之晳实丨丨丨邑中之黔实慰我心子罕闻之亲执扑以行筑者而抶其不勉者曰吾侪小人皆有阖庐以辟燥湿寒暑今君为一台而不速成何以为役讴者乃止或问其故子罕曰宋国区区而有诅有祝祸之本也左襄十八】服政役【齐景公县鄙之人入从其政注边鄙既入丨丨丨昭二十】弥牟令役【晋士丨丨营成周云云计徒庸以丨丨于诸侯属役赋处注知用几人功左昭三十二年】魏舒属役【晋丨丨合诸侯之大夫于狄泉将以城成周丨丨于韩简子及原寿过而田于大陆左定公元年】夷仪得尸【齐侯伐晋丨丨敝无存先登死焉齐侯谓丨丨人曰得敝无存者以五家免乃丨其丨左定九年】绛老与食【晋悼夫人食舆人之城杞者绛县人或年长矣无子而徃与于食有与疑年使之年曰臣小人也不知纪年臣生之岁正月甲子朔四百有四十五甲子矣其季于今三之一也吏走问诸朝师旷曰云云七十三年矣赵孟问其县大夫则其属也召之而谢过焉曰武不才任君之大事以晋国之多虞不能由吾子使吾子辱在泥涂久矣武之罪也敢谢不才遂仕之辞以老以为绛县师而废其舆尉注以役孤老故左襄三十年】支离攘臂【丨丨疏肩高于顶播精求食足以数人齐有征役则丨丨疏丨丨游其间　言以疾免役无所惧也庄子】踦跂毕行【发卒□赋丨丨丨丨注踦丘知跋丘氏反国语】二十而傅【萧何发关中丨丨者诣军注古者丨丨丨丨一岁为衞士一岁为材官习射御驰射二十而役五十六而老传谓著名籍公徭役者也】二十始傅【景诏男子丨丨丨丨】平买贱更【吴王濞以铜盐利百姓无赋卒践更辄丨丨之】不嘱县令【王褒门人为县役褒丨丨丨丨乃歩担干饭立路旁磬折云云门生为役故来送令即放之】常自戍邉【盖寛饶次公为司子丨歩行丨丨丨公廉如此】常自防军【晋王尼为护军兵士胡母辅之辈访之厩下】相率私还【魏司马郎伯达为棠阳长民有徙居都内者后县调舩徒恐不办丨丨丨丨助役见爱如此】正丁充役【戸部式诸正丁充夫四十日免七十日并免租百日已上课役俱免中男充夫满四十日以上免戸内地租无它税折戸内一丁无丁听傍折近亲户内丁】六十免役【唐制凡民始生为黄四岁为小十六为中二十一为丁六十为老】见丁亡防【太宗将修雒阳宫戴胄上疏曰九成之役又兴司农将作丨丨丨丨大乱之后戸口单破一人就役举室捐某】役丁数万【来济帝尝从容问驭下所宜济曰昔齐威公出游见老人命之食曰请遗天下食遗之衣曰请遗天下衣公曰吾府库有限安得而给老人曰春不夺农时即有食夏不夺蚕工即有衣由是言之省徭役驭下之宜也于是山东役丁岁别数万人又议取庸以偿雇纷然烦扰故济及之】籍戸蠲徭【李抱真为怀泽潞观察留后凡八年策山东有变泽潞兵所走集乗战伐后赋重人困军伍雕刓乃丨丨三丁择一丨其丨赋给弓矢令闲月得曹偶习射岁终大校天下称昭义歩兵】检籍差徭【李逊累为池州刺史钩检戸籍所以差量徭赋者皆有科品程章吏不得私常曰沈约年八十手写簿书盖为此云】税钱为率【唐王江淮调兵兴役皆以丨丨丨丨至今用之】团置耆长【周世宗诏诸州并乡村率以百户为团丨丨丨丨三人】思作戸长【五代周行逢民过无小大皆死夫人严氏谏曰人情有善恶安得一槩杀之乎行逢怒曰此外事妇人何知严氏不悦绐曰家田佃戸以公贵颇不力农多恃势以侵民请徃视之至则营居以老岁时衣青裙押佃戸送租入城行逢徃就见之劳曰吾贵矣夫人何自苦耶严氏曰公丨丨丨丨时乎民租后时常苦鞭扑今贵矣宜先期以率众安得遂忘垅亩间乎】
　　董役为植廵功【宋华元事】执扑行筑【宋子罕事并见前】耀卿防役【裴耀卿徙宣州刺史前此大水河坊坏诸州下不敢擅兴役耀卿曰非至公也乃躬防作役未讫有诏徙官耀卿恐功不成弗即宣而抚处廵饬厉愈急隄成发诏而去济人立碑颂德】元阳董役【孟丨丨丨作西华屯盛夏屩而立于涂丨休乃就舍后田辄岁稔】
　　寛役弛力【周礼荒政十有二四曰丨丨注寛徭役也】复二岁【汉高祖二年蜀汉民给军事劳苦复勿租税二岁】复一岁【关中卒从军者丨家丨丨】复勿繇戍【举民年五十以上有脩行能率众为善置以为三老乡一人择乡三老一人为县三老与县令丞县以事相教丨丨丨丨】复勿算事【宣诏流人还归者辄假公田贷种且勿丨丨注事谓始徭役也】复徭六岁【光武二十年丨济阳县丨役丨丨】复增一岁【幸南阳进幸汝南蝢县舍置酒会赐吏民复南蝢田一岁父老前叩头言皇考居此日久陛下识知寺舍每来辄加厚恩愿赐复十年帝曰天下重器常恐不任日复一日安敢逺期十岁乎吏民又言陛下寔惜之何言谦也帝大笑丨丨丨丨】中试给复【魏氏武卒衣三属甲操十二石弩负矢五十置戈其上冒带嬴三日粮日中而趍百里中试者复其戸刑法志】读书为免【白履忠拜朝散大夫吴兢其理人谓曰子素贫不霑斗米匹帛虽得五品亦何益履忠曰徃契丹入冦家取排门夫吾以丨丨县丨丨今终身高卧寛徭役岂易得哉】李渤废役【丨丨为防州刺史丨冗丨千六百人】元结免役【丨丨拜道州刺史为民营舍给田丨徭丨流亡归者万余人】韦宙罢役【丨丨为永州刺史丨冗丨九百九十四贠】苏弁绶役【丨丨副知度支可承裴延龄后平赋缓丨略烦苛人頼其寛】令任其劳【何易于为益昌令刺史崔朴甞乗春与宾属泛舟出益昌旁索民挽綷易干身引舟朴惊问状易干曰方春百姓耕且惟丨不事可丨丨丨朴愧与宾客疾驱去】禁止非徭【李升薄征轻赋丨丨丨丨江南野史】
　　规避脱卒【汉武欲作通天台未有人王温舒为中尉覆丨丨得数百人作土拜少府注隐漏未有卒也】脱更【郭解出人皆避有一人独箕踞视之客欲杀之解曰居邑屋不见敬是吾德不修也彼何罪乃隂请尉史曰是人吾所重至践更时丨之箕踞者乃肉袒谢罪】租牛客【晋王恂字良夫为河南尹魏时公卿以下丨丨丨戸有差自后小人惮役多乐为之贵势之门动有百数】椎氷人【魏祖时人丨丨时渠水冻使人椎以通船道人惮役而亡】防客隐【长城公至德时民间多妄称老小以免赋役山东丞北齐之政户口租调奸伪尤多隋王命州县大索貌阅戸口不实者里正党长逺配大功以下皆令析籍以丨丨丨于是计帐得新附一百六十四万余口】度僧尼【姚崇中宗时近戚奏丨丨丨温戸强丁囚避赋役至是崇建言】折支体【隋末赋役重数人徃徃自丨丨丨谓之福手福足至唐太宗正观十六年七月制自今有自伤残者据法加罪仍从赋役至是遗风犹存故禁之】豪姓徙贯【李栖筠奏部丨丨多丨丨京兆河南规脱徭役】奸人羼名【薛存诚迁给事中琼林库广籍工役存诚曰此丨丨丨丨以避征役不可许】
　　隐匿无名戸多【晋边郡新附多丨丨丨魏朝欲加隐实天子以问宣帝帝曰贼以宻网束下故下弃之宜大网则自然安乐】着籍者少【诸万亮曰荆州非少人也而丨丨丨丨焉平居调发则不税可谓镇而南今国中凡有游戸皆使自实目录以益众可也】人皆去本【宇文融时天下户版刓隐丨丨丨丨籍浮食闾里诡脱繇赋豪弱相并州县莫能制融由监察御史陈便宜请校天下籍云云帝以融为覆田劝农使钩检符帐得伪勲亡丁甚众】兵悉入道【武后崇寺观功费浩广峤恐结怨三灵谤四海今道人私度几数十万国计军防并仰丁口今丁皆出家丨丨丨丨征行租赋何以备之愿许十道使括取使奸猾不得而隐】
　　不均北山【丨丨大夫刺幽王也役使不均已劳于从事而不得养其父母焉陟彼丨丨言采其杞偕偕士子朝夕从事】东国【大东刺乱也丨丨困于役而伤于财谭大夫作是诗以告病焉云云东人之子聀劳不来西人之子粲粲衣服舟人之子熊罴是裘私人之子百僚是试】年老与食【见前注】年老持更【晋刘为荆州尝夜起闻城上持更者叹甚苦呼之盖一兵丨丨羸疾无及谪主者遂给韦袍防】陆送鸡山樵人序【小鸡山在震泽西出吴胥门背朝日行四十里得野歩市曰光福光福西五里得土山山土多石寡无大林木率生小栎朴樕皆薪材直吴之防此为助焉连延广袤不一其主为书画疆以相授自冡至麓凡二百弓东北倍高而加半焉余所置多少如此余家大小之口二十月费米十斛饭成理鱼蔌辈十斛薪然后四时賔祭沐浴瀚濯疾病汤药糜粥在外岁入五千束足矣其掌而供事者顾及小鸡之樵甿也干符六年春弗雨夏支流将絶八月暴雨而巨艑可实而行之矣九月朔方置薪二百五十于门召而责之曰吾一夏来撤败屋抜庭草以炊雨之明日望尔来矣何数廉而至晚得非赭吾山而为汝之利耶老而欺如名恶何及笑曰吾年余八十矣元和中尝从吏部游京师人言国家用兵帑金窖粟不足用当时江南之赋已重矣殆今盈六十年赋数倍于前不足之声闻于天下得非专地者之欺甚乎吾有丈夫五人诸孙亦有丁壮者自盗兴已来百役皆在亡无所容又水早更害吾稼未即死不忍见儿孙寒馁之色虽尽售小鸡之木不足以濡吾家矧一二买名为偷乎今子一炀灶不给而责吾之深吾将欲移其责于天下之守则吾死不恨矣余叹之曰汝之言信也然不当发于予汝姑归与之酒继之以歌云○长其船利其斧输其薪勿予侮田予登兮谷予庾突晨烟兮蓬缕缕窓有明兮编有古饱而安兮惟编是伍时不用兮吾无抚汝】苏东坡上皇帝万言书【今遂欲于两税之外别立一科谓之庸钱以备官雇则雇人之责官所自任矣自唐杨炎废租庸调以为两税取大暦十四年应十赋敛之数以定两税之额则是租调与庸两税既兼之矣两税如故奈何复欲取庸圣人之立法必虑后世岂可于两税之外生出科名万一不幸后世有多欲之君辅之以聚敛之臣庸钱不除差役仍旧使天下怨毒推所从来则必有任其咎者矣又欲使城郭等第之民与乡戸均役品官形势之家与齐民并事其説曰周礼田不耕者出屋粟宅不毛者有里布而汉世宰相之子不免戍边此其所以借口也古者官养民今者民养官给之以田而不耕劝之以农而不力于是有里布屋粟夫家之征而民无所为生去为商贾事势当尔何名役之且一岁之戍不过三日三日之雇其直三百今世三大戸之役自公卿以降毋得免者其费岂特三百而已大抵事若可行不必皆有故事若民所不悦俗所不安总有经典明文无补于怨】苏頴滨制置三司论事状【徭役之事议者甚多或欲使乡戸助钱而官自雇人或欲使城郭邸第之民与乡戸均役或欲使品官之家与齐民并事此三者皆见其利不见其害者也役人之不可不用乡戸犹官吏之不可不用士人也有田以为生故无迯亡之忧朴鲁而少诈故无欺谩之患今乃舍此而不用而用浮浪不根之人辙恐掌财者必有盗用之奸捕盗者必有窜逸之今者国家设捕盗之吏有巡检有县尉然较其所获县尉常宻巡检常疎非巡检则愚县尉则智盖弓手乡戸之人与屯驻客军异耳今将使雇人捕盗则与独任巡检不殊盗贼纵放必自此始天下郡县上戸常少下戸常多少者徭役频多者徭役简是以中下之戸每得休简今不问戸之高低例使出钱助役上戸则便下戸实难颠倒失宜未见其可然议者皆谓助役之法要使农夫专利于耕辙观三代之间务农最切而战阵田猎皆出于农茍以徭役较之则轻重可见矣城郭人戸虽号兼并然而缓急之际郡县所頼饥馑之岁将劝之分以助民盗贼之岁将借其力以捍敌故财之在城郭者与在官府无异也方今虽天下无事而三路刍粟之费多取京师银绢之余配卖之民皆在城郭茍复充役将何以济故不如稍加寛假使得休息此诚为国家之利非民之利也品官之家复役已久议者不究本末徒闻汉世宰相之子不免戍边遂欲使衣冠之人与编戸齐役夫一岁之更不过三日三日之雇不过三百今世三大戸之役自公卿以下无得免者以三大户之役而较之三日之更则今世既已重矣安可复加哉盖自古太平之世国子俊造将用其才者皆复其身胥史贱吏既用其力者皆复其家圣人旧法良有深意以为责之以学而夺其力用之于公而病其私人所难兼是以不取奈何至于官戸而又将役之且用县差役之法皆以丁口为之高下今既已去乡从官则丁口登降其势难详将使差役之际以何为据必用丁则州县有不能知必不用丁则官戸之役比民为重今日朝廷所以条约官戸如租佃田宅防买坊场废举货财与众争利比于贫民皆有常禁茍使之与民皆役则昔之所禁皆当废罢罢之则其必甚不罢则不如为民此徭役之説辙所以未谕也】苏頴滨论州县役吏之【大人之道行之而可名名之而可言布之天下而无疑施之后世而无愧堂堂乎立于四海虽一介之事而无所不安此其所以为大人之道欤今夫天下之人天子谁不役其力者而天下皆不敢以为非此诚得其可役之名而役之是以天子安坐于上而士大夫为之奔走于下大者为之运筹画策治百官以济其大事而小者为之按米盐视鞭笞以奉其小聀文吏为之簿书会计详其出纳取予之数而使天下不敢欺武吏为之猿金被革习其战阵攻鬬之事而使天下不敢犯劳苦其筋力而竭其思虑甚者捐首领暴骨于原野而不知避何者食其禄也至于田野之民耕田而食或生而不至市井然及其有税而可役趍走于县吏之前谨恭有礼不教而自习而其尢难者至使之斩捕盗贼挽弓巡檄疲而不敢求免此岂非食其地之故欤故夫天下之人凡天子之所得而使令者皆可得而名也而臣切怪府史胥徒古未皆有禄以食其家而其不足者皆得计口而受田以补其不足夫是以能使之尽力于公事而不防其私计盖周之所谓官田者府史胥徒之田也而今世之法收市人而补以为吏无禄以养其身而无田以畜其妻子又有鞭扑戮辱之患而天下之人皆喜为之其所以责之者甚烦且难而其所以使之者无名而可言而其甚者又使之入钱而后补虽得复役而其所免不足以偿其终身之劳此独何也天子以无名使之而天下之人亦肯以无名而为之此岂可不求其情哉夫天子举四海而寄之其臣郡县之官又举而寄之其郡县之小吏刑法之重轻财用之多少无所不在是以掌仓库者得以为盗而治狱讼者得以为奸之利上足以养父母而下足以畜妻子其所以无故而安为之者为此之故也是以虽无爵禄之劝而可得而使虽有刑戮耻辱之患而不肯舍而去而其虽之人驱其无禄之身而遇之以有禄之法恬不为怪此乃公使之为奸以当其所得之禄而遂以为可得而使之也如此则尚何以视天下】
　　诗集敢伸恨【车驎驎马萧萧行人弓箭各在腰爷娘妻子走相送尘埃不见咸阳桥牵衣顿足拦道哭哭声直上干云霄道旁过者问行人行人但云点行频或从十五北防河便至四十西营田去时里正与裹头归来头白还戍边边庭流血成海水武皇开边意未已君不闻汉家山东二百州千村万落生荆杞纵有健妇把犂锄禾生陇亩无东西况复秦兵耐苦战被驱不异犬与鸡长者虽有问役夫丨丨丨且如今年冬未休关西卒县官急索租租税从何出信知生男恶反是生女好生女犹是嫁比邻生男埋没随百草君不见青海头古来白骨无人收新鬼烦寃旧鬼哭天隂雨湿声啾啾杜甫兵车行】勿泣血【客行新安道喧呼闻防兵借问新安吏县小更无丁府帖昨夜下次选中男行中男绝短小何以守玉城肥男有母送瘦男独伶俜云云送行丨丨丨仆射如父兄新安吏】河阳役【暮投石壕村有吏夜捉人老翁逾墙走老妇出门看吏呼一何怒妇啼一何苦听妇前致词三男邺城戍一男附书至二男新战死存者且偷生死者长已矣室中更无人惟有乳下孙孙有母未去出入无完裙老妪力虽衰请从吏夜归急应丨丨丨犹得备晨炊夜乆语声絶如闻泣幽咽天明登前途独与老翁别石壕村】本州役【寂寞天宝后园庐但蒿藜我里百余家世乱各东西存者无消息死者为尘泥贱子因阵败归来寻旧蹊久行见空巷日瘦气惨凄但对狐与狸四邻何所有一二老寡妻宿鸟恋本枝安辞且穷栖云云县吏知我至召令习鼔鞞虽从丨丨丨内顾无所携近行止一身逺去终转迷家乡既荡尽逺近理亦齐永痛长病母五年委沟谿生我不得力终身两酸嘶人生无家别何以为蒸黎杜甫无家别】吞声行负戈【戚戚去故里悠悠赴交河公家有程期亡命婴祸罗君已富土境开边一何多弃絶父母恩丨丨丨丨丨】送徒既有长【丨丨丨丨丨逺戍亦有身生死向前去不劳吏怒嗔路逢相识人附书与六亲哀哉两决絶不复同苦辛杜甫前出塞】召募赴蓟门【男儿生世间及壮当封侯战伐有功业焉能守旧丘丨丨丨丨丨军动不可留千金买马鞭百金装刀头闾里送我行亲戚拥道周斑白居上列酒酣进庶羞少年别有赠含笑看吴钩朝进东门营暮上河阳桥落日照大旗马鸣风箫箫平沙列万幕部伍各见招中天悬明月令严夜寂寥悲笳数声动壮士惨不骄借问大将谁恐是霍嫖姚杜后出塞】
　　古今合璧事类备要外集卷二十九
　　钦定四库全书
　　古今合璧事类备要外集卷三十
　　宋　谢维新　撰
　　徭役门
　　差役【附雇募　丁役义役】
  </div>
  <div class="pagination">
   <a href="古今合璧事类备要_page99.html">
    上一页
   </a>
   <span>
    ...
   </span>
   <a href="古今合璧事类备要_page95.html">
    95
   </a>
   <a href="古今合璧事类备要_page96.html">
    96
   </a>
   <a href="古今合璧事类备要_page97.html">
    97
   </a>
   <a href="古今合璧事类备要_page98.html">
    98
   </a>
   <a href="古今合璧事类备要_page99.html">
    99
   </a>
   <span class="current-page">
    100
   </span>
   <a href="古今合璧事类备要_page101.html">
    101
   </a>
   <a href="古今合璧事类备要_page102.html">
    102
   </a>
   <a href="古今合璧事类备要_page103.html">
    103
   </a>
   <a href="古今合璧事类备要_page104.html">
    104
   </a>
   <a href="古今合璧事类备要_page105.html">
    105
   </a>
   <span>
    ...
   </span>
   <a href="古今合璧事类备要_page101.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
