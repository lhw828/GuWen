<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 984 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 984 页/共 1019 页</h1>
    <div class="content">　　大乗【魏书释老志上根人为丨丨】
　　大照【李华润州天乡寺故大徳云禅师碑自菩提达摩降及丨丨禅师七叶相承谓之七祖心法传示为最上乗】
　　大颠【韩愈与孟尚书书潮州时有一老僧号丨丨颇聪明识道理】
　　大僧【王建新授戒尼师诗自知戒相分明后先出坛塲礼丨丨】
　　大缘【梁简文帝大爱敬寺刹下铭序广树丨丨增隆胜善】
　　大根【传灯録慧能大师曰烦恼即是菩提无二无别若以智慧照破烦恼者此是二乗见解羊鹿等机上智丨丨悉不如是】
　　大劫【法苑珠林过去九十一劫是丨丨也　皮日休佛鉢诗乳麋味断中天觉麦麨香消丨丨知】大仙【顾况赠丁行者诗身披六铢衣亿劫为丨丨】
　　大茅【神仙传丨丨君名盈次弟名固小弟名衷太上老君拜盈为司命真君固为定録君衷为保命君】大醮【周书宣帝纪帝幸道防苑丨丨以髙祖武皇帝配云笈七籖顺天兴国坛凡星位三千六百为普天丨丨延祚保生坛凡星位二千四百为周天丨丨祈谷福时坛凡星位一千二百为罗天丨丨】大舍【隋书新罗传其官有十七等其一曰伊罚千贵如相国次伊尺千次迎千次破弥千次大阿尺千次阿尺千次乙吉千次沙咄千次及伏千次大奈摩千次柰摩次丨丨次小舎次吉土次大乌次小乌次造位又作舍陈书后妃传后主以宫人有文学者袁丨丨等为女学士】
　　大卢【宋史真宗纪咸平三年延州言破丨丨小卢等十族获人畜二十万】
　　大倭【魏志倭人传有邸阁国国有市交易有无使丨丨监之】
　　大豪【史记酷吏传温舒为人讇善事有势者即无势者视之如奴有势家虽有奸如山弗犯无势者贵戚必侵辱舞文巧诋下户之猾以焄丨丨元好问琴台诗旁舍髙以华丨丨日捐金】
　　大佞【论衡丨丨易知小佞难知何以明之攻城袭邑剽劫虏掠发则皆知道路皆知盗也穿凿垣墙狸歩鼠窃莫知谓谁】
　　大奸【史记酷吏传汤尝排赵王赵王求汤隂事谒居尝案赵王赵王怨之并上书告汤大臣也史谒居有病汤至为摩足疑与为丨丨事下廷尉】
　　大猾【史记叔孙通传叔孙通之降汉从儒生弟子百余人然通无所言进专言诸故羣盗壮士进之弟子皆窃骂曰事先生数幸得从降汉今不能进臣等专言丨丨何也　马祖常都门诗诘奸锄丨丨恤隐发深瘼】
　　大体【周礼梓人见大胸下　孟子养其丨丨为大人又礼记凡礼之丨丨体天地法四时则隂阳顺人情故谓之礼　荘子后世之学者不幸不见天地之纯古人之丨丨道术将为天下裂】
　　大形【荀子天子不视而见不听而聪不虑而知不动而功块然独坐而天下从之如一体如四胑之从心夫是之谓丨丨　又晋书皇甫谧传循方员于规矩未知丨丨之无外也】
　　大首【易明夷于南狩得其丨丨不可疾贞诗鱼在在藻有颁其首传颁丨丨貌】
　　大发【异苑王懐之丁母忧葬毕忽见树上有妪头戴丨丨身披白罗裙足不践柯亭然虚立】大面【教坊记丨丨出北齐兰陵王长恭性胆勇而貌妇人自嫌不足以威敌乃刻木为假面临阵着之因为此戏亦入歌曲】
　　大俛【礼记主佩倚则臣佩垂主佩垂则臣佩委注小俛则垂丨丨则委于地】
　　大耳【汉书五行志于易坎为豕豕丨丨而不聪察听气毁故有豕祸也　后汉书吕布传布顾谓刘备曰绳缚我急独不可一言耶操命缓布缚备曰不可明公不见吕布事丁建阳董太师乎操颔之布目备曰丨丨儿最叵信】
　　大目【荘子丨丨视之大均缘之　又山海经黄山有兽焉其状如牛而苍黑丨丨其名曰郭氏传音敏】
　　大视【易林鸿声丨丨髙举神化】
　　大鼻【汉书陈遵传遵大率常醉然事亦不废长八尺余长头丨丨容貌甚伟】
　　大口【左传冉竪射陈武子中手失弓而骂以告平子曰有君子白晳鬒防眉甚口平子曰必子疆也疏甚口者丨丨也　呉志孙权传坚为下邳丞时权生方颐丨丨目有精光坚异之　又唐书车服志委貌冠者郊庙文舞郎之服也有黑丝布大褏白练领褾绛布丨丨绔革带乌皮履】
　　大齿【左传皮革齿牙疏颔上丨丨谓之为牙】
　　大唇【路史炎帝龙顔而丨丨】
　　大喉【相鹤经丨丨以吐故修颈以纳新故夭夀不可量】
　　大颡【李颀送陈章甫诗陈侯立身何坦荡虬防虎眉仍丨丨】
　　大颊【北史齐文宣帝纪及长黒色丨丨兊下鳞身重踝瞻视审定不好戏弄深沉有大度】
　　大肩【淮南子北方幽晦不明其人翕形短胫丨丨下尻】
　　大膺【史记赵世家且有伉王亦黑龙面而鸟噣麋髭丨丨大胸修下而冯】
　　大胸【周礼梓人厚唇弇口出目短耳丨丨燿后大体短脰若是者谓之臝属　史记赵世家见上】大心【管子丨丨而敢寛气而广其形安而不移能守一而弃万苛见利不诱见害不惧寛舒而仁独乐其身　荀子丨丨则慢而恭小心则滛而倾】
　　大腹【易离为火为日为电为中女为甲胄为戈兵其于人也为丨丨　左传皤其腹注皤丨丨】大肚【北史齐文宣帝纪杨愔为宰辅以其体肥呼为杨丨丨】
　　大腰【捜神记丨丨无雄细腰无雌】
　　大胫【杨载李伯时画浴马图诗丨丨薄蹄何足愿退立道傍尘满面】
　　大迹【史记封禅书公孙卿持节尝先行候名山至东莱言夜见大人长数丈就之则不见见其迹甚大类禽兽云羣臣有言见一老父牵狗言吾欲见巨公已忽不见上即见丨丨未信及羣臣有言老父则大以为僊人也　又作迹水经注瓠河又左迳雷泽北其泽薮在大城阳县故城西北一十余里昔华胥履丨丨处也】大歩【易林出门丨丨与兄悉忤】
　　大走【尔雅大路谓之奔疏奔丨丨也】
　　大坐【宋书王传子锡少以宰相子起家歴清职髙自位遇太尉江夏王义恭当朝锡箕踞丨丨殆无推敬】
　　大食【周礼大司乐王丨丨三侑皆令奏钟鼓　又唐书礼乐志俗乐有丨丨调髙丨丨调　又西域传丨丨夲波斯地俗勇于鬭】
　　大酺【史记秦始皇纪二十五年五月天下丨丨　汉书文帝纪十六年九月得玉杯刻曰人主延夀令天下丨丨　晋书天文志五星守酒旗天下丨丨】
　　大宴【宋史王旦传寇准在藩镇生辰造山棚丨丨为人所奏帝怒谓旦曰寇准每事欲效朕可乎旦徐对曰准诚贤能无如騃何真宗意遂解曰然此正是騃耳】
　　大餐【淮南子渴而饮水非不快也饥而丨丨非不赡也然而弗为者害于性也】
　　大饼【隋书礼仪志天监十六年十月诏曰今虽无复牲腥犹有脯脩之类即之幽明义为未尽可更详定悉荐时蔬左司马筠等奏议丨丨代大脯余悉用蔬菜帝从之】
　　大脯【隋书礼仪志见上】
　　大脔【礼记聂而切之为脍疏谓先防为丨丨而后细切之为脍也　徐陵谢赉麕啓频蒙丨丨更异梁王】大肉【韩愈赠刘师服诗羡君齿牙牢且洁丨丨硬饼如刀截　陆游咸虀诗刘伶病酲相如渴长鱼丨丨何由荐】
　　大胾【史记周勃世家景帝居禁中召条侯赐食独置丨丨无切肉又不置櫡　苏轼鳆鱼行磨沙瀹沈成丨丨剖蚌作脯分余波】
　　大糦【诗龙旂十乗丨丨是承】
　　大切【礼记麋鹿鱼为菹疏凡丨丨若全物为菹细切者为虀其牲体大者菹之其牲体小者虀之】大割【礼记孟冬之月天子乃祈来年于天宗丨丨祠于公社及门闾腊先祖五祀注丨丨大杀羣牲割之也】
　　大歠【枚乗七发小饭丨丨如汤沃雪】
　　大嚼【曹植与呉质书过屠门而丨丨虽不得肉贵且快意】
　　大酌【晋书见大盆下　王冕月下梅花诗老夫见此喜欲颠载酒丨丨梅花仙】
　　大醉【唐书李勘传帝留宴俄丨丨帝亲解衣覆之】
　　大吐【晋书王允之传从伯敦尝夜饮允之辞醉先卧敦与钱鳯谋为逆允之已醒悉闻其言虑敦或疑已便于卧处丨丨衣面并汚敦果照视以为大醉不复疑之】
　　大醤【齐民要术淘豆汤汁即煮细豆作醤以供旅食丨丨则不用汁】
　　大盐【礼记桃诸梅诸卵盐注卵盐丨丨也又夲草丨丨出邯郸及河东池泽】
　　大甘【吕氏春秋丨丨大酸大苦大辛大咸五者充形则生害矣】
　　大酸【吕氏春秋见上】
　　大苦【楚辞丨丨咸酸辛甘行些注丨丨豉也辛谓椒姜也甘谓饴蜜也言取豉汁调和以椒姜咸酸和以饴蜜则辛甘之味皆发而行也　吕氏春秋见大甘下又尔雅蘦丨丨疏药草也蘦一名丨丨郭云今甘草也】
　　大辛【吕氏春秋见大甘下】
　　大咸【礼记盐曰咸鹾注丨丨曰鹾　吕氏春秋见大甘下】
　　大味【汉书扬雄传丨丨必淡大音必希】
　　大饮【礼记孟冬之月丨丨烝注十月农功毕天子与其诸侯羣臣饮酒于大学以正齿位谓之丨丨　论语黄衣狐裘疏人君以事成熟捜索羣神而报祭之谓之大蜡又腊祭先祖五祀因令民得丨丨　汉书陈遵传每丨丨賔客满堂辄闗门取客车辖投井中虽有急终不得去】
　　大礼【礼记丨丨必简　又丨丨与天地同节　左传君贶之以丨丨何乐如之】
　　大禘【诗序长发丨丨也】
　　大祫【公羊传丨丨者何合祭也】
　　大郊【家语鲁无冬至丨丨之事】
　　大献【周礼大司乐王师丨丨则令奏恺乐又乐师凡军丨丨教恺歌遂倡之】
　　大飨【周礼大司乐丨丨不入牲　礼记丨丨不问卜不饶富　后汉书光武帝纪大司马呉汉自蜀还京师于是丨丨将士班劳防勲　亦作享书兹予丨丨于先生尔祖其从与享之】
　　大烝【周礼司勲凡有功者铭书于王之大常祭于丨丨司勲诏之】
　　大报【宋书乐志沈禜深沦告成丨丨】
　　大旅【周礼掌次掌王次之灋以待张事王丨丨上帝则张氊案设皇邸　礼记大飨之礼不足以丨丨大旅具矣不足以飨帝】
　　大雩【礼记仲夏之月命有司为民祈祀山川百源丨丨帝用盛乐　春秋桓公五年秋丨丨　范仲淹明堂赋致丨丨以祈实】
　　大社【书宜于冢土疏冢土丨丨也　礼记天子丨丨必受霜露风雨以达天地之气也　又王为羣姓立社曰丨丨】
　　大蜡【礼记是故夏礿秋尝冬烝春社秋省而遂丨丨天子之祭也】
　　大难【礼记季冬之月命有司丨丨旁磔出土牛以送寒气　难同傩后汉书礼仪志先腊一日丨丨谓之逐疫】
　　大祀【周礼肆师立丨丨用玉帛牲牷立次祀用牲币立小祀用牲　隋书礼仪志昊天上帝五方上帝日月皇地祗神州社稷宗庙等为丨丨星辰五祀四望等为中祀司中司命风师雨师及诸星诸山川等为小祀】大祭【周礼酒正丨丨三贰中祭再贰小祭一贰　礼记礼不王不禘注凡丨丨曰禘　尔雅禘丨丨也】大贞【周礼小宗伯若国丨丨则奉玉以诏号　又太元经升降相闗丨丨乃通】
　　大朝【史记赵世家武灵王十九年春正月丨丨信宫召肥义与议天下五日而毕　通典后汉首正月为丨丨受贺　李商隐行次西郊作丨丨会万方天子正临轩】
　　大乐【礼记丨丨必易　又丨丨与天地同和　又音洛史记秦始皇纪南登琅邪丨丨之留三月】大章【礼记丨丨章之也　荘子尧有丨丨舜有大韶禹有大夏汤有大濩文王有辟雍之乐　又史记天官书隂在亥星居辰以十月与角亢晨出曰丨丨又国语余敢以私劳变前之丨丨以忝天下其若先王与百姓何】
　　大韶【荘子见上　周礼作防见大卷下】
　　大卷【周礼大司乐以乐舞教国子舞云门丨丨大咸大防大夏大濩大武疏此大司乐所教是大舞乐师所教者是小舞】
　　大咸【周礼大司乐见上　又山海经丨丨之山无草木其下多金玉是山也四方不可以上】大濩【周礼大司乐见大卷下　荘子见大章下】
　　大武【周礼大司乐见大卷下　礼记朱干玉戚以舞丨丨八佾以舞大夏此天子之乐也　又礼记凡祭宗庙之礼牛曰一元丨丨注元头也武迹也】
　　大舞【周礼大司乐疏见大卷下韩诗外传万丨丨也】
　　大予【后汉书明帝纪永平三年改大乐为丨丨乐顔延之曲水诗序丨丨协乐上庠肆教】大浑【旧唐书礼仪志丨丨协度彞伦攸叙】
　　大遍【唐书礼乐志大厯元年又有广平太一乐凉州曲夲西凉所献也其声夲宫调有丨丨小遍】大豫【晋书乐志咸宁元年诏定祖宗之号而庙乐乃停宣武宣文二舞而同用荀勗所使郭琼宋识等所造正徳丨丨二舞云】
　　大祚【宋史乐志嘉祐四年诏宰臣富弼等撰丨丨至采茨曲词】
　　大安【宋史乐志仁宗时王尧臣等议国朝乐宜名丨丨又旧唐书太宗纪校猎于鱼龙川自射鹿献于丨丨宫　又汉书髙后纪二年春诏曰髙皇帝匡饬天下诸有功者皆受分地为列侯万民丨丨莫不受休徳】大昭【国语丨丨小鸣和之道也】
　　大瑟【尔雅丨丨谓之洒】
　　大琴【尔雅丨丨谓之离】
　　大鼓【诗应田县鼓传田丨丨也　尔雅丨丨谓之鼖小者谓之应】
　　大磬【尔雅丨丨谓之毊　唐书礼乐志八音二曰石为丨丨为编磬为歌磬】
　　大笙【尔雅丨丨谓之巢小者谓之和　宋史乐志见大阮下】
　　大竽【宋史乐志见大阮下】
　　大箎【尔雅丨丨谓之沂】
　　大埙【尔雅丨丨谓之嘂　亦作壎唐书礼乐志乐器三曰土为壎为嘂嘂丨丨也】
　　大钟【诗庸鼔有斁传丨丨曰庸　尔雅丨丨谓之镛其中谓之剽小者谓之栈　国语见大林下】大箫【尔雅丨丨谓之言小者谓之筊】
　　大管【尔雅丨丨谓之簥其中谓之篞小者谓之篎】
　　大籥【尔雅丨丨谓之产其中谓之仲小者谓之箹达奚珣太常观乐器赋丨丨清警虚籁生风】大鼗【尔雅丨丨谓之麻小者谓之料】
　　大林【国语景王二十三年王将铸无射而为之丨丨单穆公曰不可作重币以絶民资又铸大钟以鲜其继若积聚既丧又鲜其继生何以殖　又左传楚大饥戎伐其西南至于阜山师于丨丨】
　　大吕【周礼大司乐乃奏黄钟歌丨丨舞云门以祀天神礼记季冬之月律中丨丨　楚辞呉歈蔡讴奏丨丨些】
</div>
    <div class="pagination">
<a href="御定骈字类编_page983.html">上一页</a><span>...</span><a href="御定骈字类编_page979.html">979</a><a href="御定骈字类编_page980.html">980</a><a href="御定骈字类编_page981.html">981</a><a href="御定骈字类编_page982.html">982</a><a href="御定骈字类编_page983.html">983</a><span class="current-page">984</span><a href="御定骈字类编_page985.html">985</a><a href="御定骈字类编_page986.html">986</a><a href="御定骈字类编_page987.html">987</a><a href="御定骈字类编_page988.html">988</a><a href="御定骈字类编_page989.html">989</a><span>...</span><a href="御定骈字类编_page985.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
