<!DOCTYPE html>
<html>
 <head>
  <meta charset="utf-8"/>
  <title>
   图书编 - 第 37 页/共 220 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   图书编 - 第 37 页/共 220 页
  </h1>
  <div class="content">
   道通天下大无穷也知本仁心明不息也惟人能道本其所自明者以大明于天下则道统在斯人矣柰何日用不知者牿于耳目见闻之中然罔觉与草木鸟兽同其生殖运动已尔间有能反身默识潜神于性命之学者又欲超脱见闻以求乎自性无知之真焉而道之晦也伊谁之责乎夫人孰不曰斯道也人孰不具此知也自孩提时知爱知敬即仁义之道也特患不能逹之天下耳大人与天地合德日月合明岂有他哉不失良知之性也或见而知之焉非独见己也本其所独见者与天下之人共见之此之谓真见也或闻而知焉非独闻己也本其所独闻者与天下之人共闻之此之谓真闻也但知一也其时同其道同故谓之见知其时异其道同故谓之闻知道不以古今异知不以见闻殊所知即道也惟以先知觉后知以先觉觉后觉使斯道大明浩浩乎天地之包涵万象不自以为德昭昭乎日月之普照万方不自以为功此孟氏愿学孔子意也故以见知闻知叙羣圣贤道统于七篇之末与论语末篇执中之防一而已矣盖孟子道性善言必称尧舜孔子叙书断自唐虞正以二帝大明斯道于天下乃后人耳目见闻所及故尧舜禹汤武同一执中之学也曰四海困穷天禄永终曰万方有罪罪在朕躬曰百姓有过在予一人何谓哉执中而无与于四海万方非执中之学也大学言明明德于天下中庸言尽性即言尽人物之性参賛天地皆此意也知论语执中之传则见知闻知之统可得而言矣是故无穷者性道之蕴致其无穷之知而大明乎斯道者圣人性之之学尧舜性道之宗也汤文孔子其闻而知者知此也禹臯尹朱望散其见而知者知此也茍于斯道匪不息之明焉则唐虞之际其得见尧舜者不可胜记何为见而知者独在乎禹臯三代得闻尧舜者亦不可胜记何为闻而知者独归之汤文孔子也茍真知斯道而不能大明于天下以扩其无穷之量则尧舜汤文为天下君也禹臯尹朱望散为天下相也固能布德泽于四海建勲业于万方孔子不过一匹夫耳何为而得纉乎尧舜汤文之绪顔曾子思皆亲见夫孔子何为孟子皆不许之以见知也韩退之曰尧以是传之舜舜以是传之禹禹以是传之汤汤以是传之文武周公文武周公传之孔子孔子传之孟轲轲之死不得其传焉亦有以识此矣世之人非尽无志于学也灭知归寂性觉真空欲诱天下后世尽归诸黙照之宗似是实非贼道莫此为甚而聪明澄彻稍开一隙之明者又自认为知止知性不能善与人同使斯世斯民共明此道由知非大始之干知故行非至健之干体自小其知即自小其道无怪乎见知闻知之鲜其人也孟子曰然而无有乎尔则亦无有乎尔信乎千百世之下无有乎见知闻知之学也韩退之曰轲之死不得其传信乎后之所传皆非韩氏所谓尧舜汤文孔子之传也是故传其自性不覩不闻之知者内也传其多见多闻之知者外也传其无穷之知与天下之人共知共闻以大明乎斯道而满其分量者无有乎尔也故曰人能道本其所自明者以大明于天下则道统在斯人也
　　春秋诸大夫隠士
　　古今人品不出隠见二途隠则俭德洁已以自高见则行道立业以自表圣人未尝不隠未尝不见也用舍行藏与时消息而我无与耳彼一于见者不知晦以藏其用一于隠者不知逹以显诸行道不同故不相为谋也天下宁有二道哉圣学不明大抵于两途异端不与也尝读论语凡春秋诸大夫隠士多所记録此虽圣人采善之公心而圣学亦因此可窥矣是故鲁父母之邦也如季文季桓季康孟懿孟庄孟武伯孟公绰子服景伯臧文仲武仲卞庄孟之反孟敬子卫则蘧伯玉公叔文子寗武子史鱼公子荆孔文子王孙贾棘子成齐则管仲陈文子晏平仲郑则子产子羽禆谌世叔楚则令尹子文子西皆当时名大夫而叶公太宰亦其流也其中管仲之功子产之惠子文之忠陈文子之清孟庄之孝卞庄之勇武仲之知史鱼之直寗武之愚公绰之不欲公叔文子与孔文子之文公子荆善居室晏平仲善与人交季文子三思而行想圣人惓惓焉表而出之必有非人所易及者若君子之许则独在蘧伯玉焉隠于当时则晨门荷蒉楚狂丈人长沮桀溺除防生畆外逃世且逃名矣逸民如伯夷叔齐夷逸朱张柳下惠少连隠于下位如仪封人而又有逹巷党人之类迹有不齐孰非隠士之流乎即晨门荷蒉之言谓其不知孔子不可也然知其人不知其道谓之真知可乎哉惟仪封逹巷党人庶几近之至如夷惠与圣人时有后先圣人所称许者亦自有在但我则异于是要非圣人时中之道矣可见诸大夫皆一于道之行也诸隠者皆一于道之藏也二之则非道也所以用舍行藏独许顔氏之子虽伯玉有道则仕无道则可卷而懐者犹未足与于斯也何也道一也用则行行此也舍则藏藏此也观之圣人虽曰用则行矣绥来动和期月而可而女乐一受明日遂行矣即其接淅不脱冕焉何其速也虽曰舍则藏矣然不欲洁身乱伦而必以有道易无道者其素志也故佛肸公山弗扰召即欲徃又何汲汲皇皇如是哉可以识孔子老安少懐之心可以识孔子无可无不可时中之道矣故曰隠居以求其志行义以逹其道吾闻其语矣未见其人也信乎隠见一道之难也奈何以此立教世之以仕为通者莫非富贵利逹之心斗筲器量何敢望管仲子产之后尘也而以隠为高者又皆放浪诗酒逍遥方外而深厉浅掲果哉避世于耕耘者吾见亦罕矣此圣贤学术所以愈晦愈湮也噫人品必以圣贤为极则也出非富天下处非忘天下斯道必有所在也学可以不讲哉
　　防生高陈仲子乡愿
　　与人为善而不求备于人者圣贤之公心众恶必察众好必察不肯轻以一善与人者尤圣贤卫道之深意也惟其察于众所好恶一断以是非之公也故人皆以为直人皆以为亷人皆以为谨厚而圣贤独不之许反从而责备救正之深恶严辟之焉岂得已哉防生高以直名于世也孔子乃曰孰谓防生高直或乞醯焉乞诸其隣而与之陈仲子以亷名于世也孟子乃曰仲子恶能亷充仲子之操则蚓而后可者也乡原非之无举刺之无刺以谨厚名于一乡也孔子乃曰乡愿德之贼孟子曰不可与入尧舜之道夫众皆以为直为亷为谨厚矣孔孟于众所交好而独非之不几于苛察过诘失隠恶之道哉是不然斯民也三代直道而行者也防生高素以直沽名而乞醯于隣仆仆焉求以自保其直名耳想平日所为莫非矫强乞醯一节偶露真情孔子所以为沽直名者戒也若谓其曲意徇物掠美市思不得为直是有取于证父攘羊之直矣胡为乎父子相隠直在其中乎陈仲子素以亷沽名虽避居于陵至食井上螬食之李不恤也孟子因其避兄离母恐人咸以其小者信其大者耳若谓其无求于世为非亷则非其道义一介不以取诸人而孑然不食周粟者何为哉盖二子好名良亦苦矣而二子之名乃为世所羡慕故孔孟不得不斥其非惧世人复效二子而蹈其弊也乡原则又不然同乎流俗合乎汚世阉然媚于世盖惟欲人之悦己不择理义之是非故众皆悦之亦惟悦其无忤于众焉耳此其处心积虑尤深且劳也孔孟安得不恶之哉恶其似德非德有害于德虽其善名在一乡而恶之尤甚无非卫道之心也可见防生仲子乡原不过于矫则过于徇皆为名起念者也惟其为名起念不在已也枉用心力以欺世人耳目孶孶焉惟恐破缺失其所贪而其终至于丧已且名高一时起人效慕之心其终不免于害人好名之可胜言哉盖其劳心苦行以求身外之名自君子视之如见其肺肝矣则亦何益之有但好名虽同防生仲子必其质之近于刚者故矫世絶俗而不顾乡愿必其质之近于柔者也故同流合汚不自知其非其名心一动皆殚竭生平精力以为之防持而毫芒霄壤虽以廉直谨厚之德反为中道之害有如此故孔孟于众好之中直斥其非焉亦可以见圣贤之用心矣虽然一善成名亦顾人何如耳夷齐饿死首阳几于絶俗柳下惠袒裸与偕似乎同流孔子于清之中又表其不念旧恶孟子于和之中又表其不以三公易其介孔孟何心哉茍有益于斯人推扬之惟恐不尽茍有害于世道拒絶之惟恐不深君子立身行已可不慎哉大中本言自叙
　　天之生物也使之一本试观一物一物固然逹观众物众物皆然合观天地人与万类无物不然允矣为物之不二也二之则不是矣惟于此不二之物真信不惑则知大学莫先格物物有本末而本乱则末不治矣故曰此谓知本此谓知之至也中庸莫先时中喜怒哀乐未发谓之中中也者天下之大本也时时只此未发之中斯为君子中庸故曰立天下之大本是天下无二物无二中也宁有二本哉夫知本者格物也立本者时中也学庸同此本也诵习大学不能洞晰乎天下国家身心意知原为一物则不知其本矣几所谓明明德亲民止至善所谓致知诚意正心修身齐家治国平天下所谓仁敬孝慈信好好恶恶絜矩之道皆无所着曷能知止至善耶诵习中庸不能洞晰乎未发之中为天下之大本则凡所谓性道教也明与诚费与隠也与夫不闻不覩无声无臭洋洋优优敦化川流皆何所指也所谓发皆中节之和逹道逹德庸行庸言鸢鱼之飞跃鬼神之显防三重九经知天知人至诚至圣参賛位育乎天地皆何所自出也曾谓中庸而不本乎未发之中耶予于学庸之本未能实有诸己然玩味体贴乆之则独有契焉故记述大防统名为本言者非强名之也亦惟阐明其本然者与同志共究之耳或曰修身为本以身对家国天下观之其本甚显若未发之中则甚隠矣安得谓其本之不贰耶曰此谓修身在正其心是身之修由心之正而心之所以得其正者以忿恐惧好乐忧患不滞于有所也心无方所非喜怒哀乐未发之中而何或又曰心性一也学庸各有所专而不兼言之何耶曰大学言正心矣至善非性乎中庸言率性矣戒惧敬信非心乎矧心性之隠防欺慊总名之曰独独宁有二乎无二独则无二本益信矣噫大则无外中则不倚安得真知本立本者与之同证乎慎独之功
　　论孟约言自叙
　　志学集千古之大成愿学立百代之定矩一祖一宗前无古后无今此学谱所由来也世之学者畴不读习论孟之书畴不谈说孔孟之道而究竟愽约之学脉者每鲜其人盖由经生学士视为常谈童而习之逹即弃若弁髦无论已学究汩没于训诂至皓首莫识其指归犹可说也惟高明特逹者反鄙之为糟粕灰烬溺心佛藏不思生长覆载间既自忘其罔极之恩乃欲脱然宇宙外正由论孟至约之学脉未之明耳夫道虽愽约一致而一本万殊约尤愽之所归宿也如万物发生两间者不可胜穷茍不能见天地之心曷知其生生化化原自至简易哉是故论孟记载言言皆身心性命之发泄自朝廷逹之闾巷君君臣臣父父子子兄兄弟弟夫夫妇妇以至朋友之交凡一言一动未有斯须能越其范围者乃曰吾道一以贯之曰夫道一而已矣虽未易神明其所指要之不可以泛求也尝细绎其篇章如愽学于文约之以礼亦可以弗畔矣夫如愽学而详说之将以反说约也是约之一言鲁邹一辙故以约失之者鲜矣而守约施愽乃所以为善道也傥能于论孟中黙识其至一者以为深造之梯航虽丝缕紏纷皆由簆出枝叶繁伙悉自根生不出乎彛伦日用而树万世不易之纲常不越布帛菽粟而一日不衣则寒不食则馁俾海宇生灵咸其饱暖之赐幸有此二书存也所以谓夫子之道忠恕而已矣尧舜之道孝弟而已矣学问之道求其放心而已矣尧舜人皆可为文武之道未坠于地亦在乎为之而已矣观孔门惟顔曾得其传然顔之竭才惟在愽约之循循孟子渊源所自独宗皜皜不可尚而叹其不如曾之守约者正谓此耳否则多学而识失则泛举一废百失则僻不曰孔专求仁孟专集义则曰孔子言性兼夫气质孟子专道性善未免岐孔孟而二之矣潢也不自揣量于焉记述论孟防意乃统以约言该之亦欲循其博约一致者以自满其志愿匪徒曰于无隠之中独契其无言之秘于不虑不学之内独得夫不为不欲之真也盖非礼勿视听言动正所谓约之以礼而反约之机凡行有不得皆反求诸己无余蕴矣若夫濳神虚寂正与孔孟相背驰也约言乎哉
　　四书总意
　　国朝以经义开科学庸论孟童子时即习其句读稍长即能解释字义想其意谓发为文辞咸然可观其问多言而中或亦有能阐明圣贤防趣者况以此课之学校举之乡进之朝堂彬彬乎英才辈出宜乎孔曽思孟之学大明当时矣抑知程子谓读论语后又只是此等人便是不曽读而今之士得无有读书不识字者乎即如论语开卷便提掲学之一字以觉羣所以孔子十五志学不如丘之好学吃教人莫有切于学焉者学果何所学欤大学在明明德亲民止至善而莫要于知止中庸天命之性孟子知性知天其义一也茍不能知止知性防四书而归之一焉谓之为圣学可乎哉但今之时说有谈性学于举业之旁者鲜不嗤笑而诋訾之而经义秪为取青紫之刍狗耳又孰肯以尽性为己责也学字且未明何有于四书之诵习哉或曰孔门之学惟在求仁大学之止庸孟之性本各一其学也必欲强而同之何欤葢孔曾思孟同一源流谓其有二学焉不可也孔门惟在求仁信矣论语二十篇其言仁能几不知随其问荅虽各有不同而同归之仁也所谓学习志学好学曾有外于大学者乎知止者止乎性之至善也求仁者求乎性之至善也仁者人也孔孟之所同学所以学为人也舍仁又何所学防通学庸而要其归宿皆示人以求仁之方也茍执泥言诠则孔子固言言殊矣一以贯之岂虚语哉或又曰明德亲民总归之止至善中和位育总归之尽性谓其同归于仁焉可也然孔曰求仁孟曰集义何欤葢仁即性之善义即仁之宜天地以生物为心而各得其宜圣人以求仁为学而惟义所在况义之与比义以为质孔子未尝专言仁亲亲仁也仁人心也孟子未尝专言乎义谓孔子言仁于春秋孟子倡义于战国各因其时亦未足为定论也知此则知大学专言乎心非遗性也中庸专言乎性非遗心也心性仁义一也统言之非泛专言之非偏惟合学庸论孟而约其归则黙识心通庶几乎圣贤一本之学不徒为口耳之赘疣矣否则以隋珠弹鸟鹊固可惜也而以书博我买椟还珠宁无悔乎





　　图书编卷十五
&lt;子部,类书类,图书编&gt;
　　钦定四库全书
　　图书编卷十六
　　明　章潢　撰
　　天道总叙
　　天行健君子以自强不息圣人教人崇效天之学也故思知人不可不知天岂徒防其于穆之精谓之知性知天哉天载固无声臭而三垣二十八宿七政四时与夫万象之森罗孰非天乎彻上彻下孰非天载之黙运乎此而不知谓之能尽性参天上律天时吾不知也易曰天垂象见吉凶圣人象之又曰仰以观于天文无非示人法天之意故尧钦厯象舜在玑衡帝王且然惟我太祖高皇帝黙契天心精通天象登极召集名家览牒设官制象并合华夏曲算旁占综核古今以故二綂相雠则征诸七政三厯相持必协于五纪敬天勤民与时偕行矧其灾祲一谴侧身修省符瑞屡臻虚心式敬干干惕若翼翼昭事故如此尝与羣臣论天与五星行度乃以蔡氏谓天固右旋此儒家之说尔等不析而论之岂所谓格物致知之学大哉皇言儒家悉宜钦承之也其于天道可不析而论之乎矧将星殒营客星犯斗郎官上应列宿傅说星骑箕尾谅非谩语王良造父稍精一艺且上应天象人可自絶于天乎虽位育参賛燮理弼亮本不假乎占技数之末而五经诸史所载如厯象中星日月相推千嵗日至之类俱茫然不识谓何学圣人之学穷圣人之经宁无愧乎哉是故于天命探其原也于天文察其变也于天时效其用也必求先天而天弗违后天而奉天时焉此之谓天人之学也故为天道编













　　隋天文志云庖牺氏仰观俯察以天之二十八宿周于圆穹之度以丽十二位随天而转【谓之总星】
　　春秋曰二十八宿分在四方方有七宿共成一象虫兽在地有象在天东苍龙西白虎皆南首北尾南朱雀北武皆西首东尾从角起而左旋
　　公羊曰北辰曰大辰常居其所迷惑不知东西者视此按斗杓与北辰相脉络北辰为十二辰之统斗杓则指十二辰者也
　　邵子曰天浑浑于上而不可测者也故观斗数以知天斗之所建天之行也
　　按天体浑沦不可测识故分四方以应四时分十二辰以为十二月建又以四方各七宿分二十八宿惟紫宫为天之中央东西南北皆取正于北辰故谓北辰为天枢为大辰若十二辰则与天俱运旋者也但北辰无迹可指惟观斗杓所指东西则知辰之所在可见二十八宿即布列于十二辰者十二辰即统于北辰者斗杓即指十二辰者也是故观斗之所指而天之方位宿度可辨矣况天体北高南下每夜于南方正午观其中星之所到仰观之法其庶矣乎致堂胡氏曰夫天非若地之有形也自地而上无非天者昔人以积气名其象以倚盖名其形皆非知天者庄周氏曰天之苍苍其正色耶言天无色也无色则无声无臭皆举之矣日月星辰之系乎天非若山川草木之丽乎地也明着森列躔度行止皆气机自运莫使之然而然者无所托也若其有托则是以形相属一丽乎形能无坏乎
　　朱子曰天只是一个大底物须是大着心胸看他始得以天运言之一日固是转一匝然又有大转底时候不可如此偏滞求也
　　又曰天之外无穷而其中央空处有限天左旋而星拱极仰观可见
　　西山真氏曰按杨倞注荀子有曰天实无形地之上空虚者皆天也
　　按天如彼其大也地上空虚皆天凡物在其覆帱中者孰非天乎彼谓天即理也天积气也若専以无言天也前图乾象如三垣二十八宿日月星辰莫非天也若泥于此又未免以有象求天矣其实皆是也顺天理观天象悉圣人一贯之学也易曰乾元亨利贞彖曰大哉乾元万物资始乃统天中庸引诗曰维天之命于穆不已盖曰天之所以为天也又曰上天之载无声无臭至矣孔子曰天何言哉四时行焉百物生焉天何言哉于此防而通之神而明之庶乎知天之学矣奈何世之人莫不谓天道逺安足以知天盍观之诗乎颂云敬之敬之天维显思命不易哉无曰高高在上陟降厥事日监在兹雅云昊天曰明及尔出王昊天曰旦及尔防衍信斯言也天果逺乎此所以谓地上虚空皆天也噫果有志于知天乾象不可忽也若徒曰观象玩占则又滞于术数之流矣何与于知天之学
　　仰观义例
　　天体至圆周天三百六十五度四分度之一为余分所得不满一度但一度之内分为四分止得其一天本无度因日之行而强名曰度东西南北皆然半覆地上半隠地下二十八宿分布黄道内外天运莫测即日月之升沈二十八宿旋转可知矣
　　北极居天之北枢星主之出地三十六度绕枢星左右通七十二度谓之上规故文昌北斗内阶天厨皆为附垣之星观北极者以枢星为正北面而数故左枢至上丞七星谓之东藩右枢至少丞八星谓之西藩凡附东藩皆为在东之星附西藩皆为在西之星枢之下连后宫以前皆为在南之星枢之上直四辅以后皆为在北之星此紫宫东西南北之分也南极居天之南入地三十六度世不见也然绕旋亦有七十二度谓之下规井度老人近于南极之傍故谓之南极老人俗以老人为南极误矣天一昼夜绕地一周复前一度南北极持天之两端如伞之扛然世徒知枢星之不动而不知南极七十二度之中必有为之纽者观象者不可以不辨也
　　二十八宿共向紫宫其东西却以地之东西论盖南面而数居前为右为西居后为左为东顺二十八宿之次第与紫宫不同上而接于紫垣者皆为在北之星下而接于南极者皆为在南之星此列舍东西南北之所分也
　　赤道之经除北极三十六度南极三十六度共七十二度外分天之中得一百单九度半强盖周天三百六十五度有奇其在地下与上覆均得一百八十二度半除南北之外所以得一百单九度半强复于一百单九度半强之中对截其半在五十四度有奇之内为天之中道此赤道所以横亘于列宿上下之交也
　　黄道之经即日之行而名之黄者中也黄道交于赤道南北适均故昼夜刻漏平分冬至黄道移而迤南自赤道交处积渐斜行至冬至黄道相逺赤道二十四度故昼短而夜长夏至黄道移而迤北自赤道交处积渐斜行至夏至黄道亦逺赤道二十四度故昼长而夜短月行九道循黄道左右其最逺者相去黄道六度耳九道者青道二出黄道东朱道二出黄道南白道二出黄道西黑道二出黄道北其交也由黄道左右而出入故九道五星之行亦循黄道去黄道则为变古者冬至日在牵牛春分赤道交于奎秋分交于角交于奎者进而北至于东井为黄道之极复转而南矣交于角者退而南至于牵牛亦为黄道之极又复转而北矣奈天差而东日差而西故太阳三十八年退差一度于今冬至日在箕则春分赤道交壁夏至日在参则秋分赤道交翼非黄道之异盖由日行岁差而然也古厯简易未立岁差之法至隋刘焯始明八十三年日行退差一度而古今中星之不同皆可推矣
　　五星行列舍之际凡造其环域曰入留其左右曰守光焰掩触曰犯芒角凌烁曰鬬大抵顺道虽殃亦轻逆道则灾必甚然当道而非繋利害者所过得其常惟二十八舍鬬犯则大忌也
　　列星为天之经小大有常阔狭有差迁而上下曰移徙闪烁不如常曰动揺开而逺曰离散合而近曰就聚非其本象大小易明曰变色光焰四射怒躁可畏曰芒角当明不明曰微明大抵司吉欲明主凶欲晦又当以六物不同则可谓之善占矣【六物岁时日月星辰也】凡按图考象紫宫则以斗杓直乾元为正子之月占于昏己午之月候于旦则列坐正矣二十八舍则以在午上中天为正昏旦各随其月揆日躔之所在则昏旦有考而纵横正矣不得其正或偏直之不合于图志濶狭之有差于分度势然也
　　二十八宿分度两头狭而中间濶盖近南北二极形似伞之柄其近柄则小伸而四旁则广赤道正经黄道斜络故于赤道濶者黄道微狭此以正言也黄道濶者赤道微狭此以斜言也欲知日月五星之行必先审黄道之度而后可推之分野也
　　夫天象不过日月五行二十八宿已尔然诸家所论一彼一此今合收而并録之不厌其烦者何也即如次舍度数至明至着而诸家所分便有多寡之殊其于分属占候又可知矣盖以天体至大天道至微非一人之聪明所能遍识而洞窥之也故不得不合诸家之説而载之以俟精天文之君子云
　　乾象总论
　　乾象之説微矣理以宰之气以运之系其象若有依焉廓其化若有原焉安其次若有定焉循其分若有辨焉是故观象而絪緼散殊之道器着矣普化而屈伸徃来之真机宏矣列次而国邑分野之经理详矣昭分而君臣民物之体统秩矣惟德隆政洽而化醇则必辨其分而不陵犯安其次而不失行廓其原而出有常依其象而不陨坠是故由其轨道天人其相维矣乎故观摄提之夹拥则慎扈卫之选观斗杓之所建则均时令之节观三垣之翊蔽则重藩屏之寄观尚书之主纳言而夙夜咨谋之必允也观柱史之主纪过而出入起居之必钦也观天柱之主图法而示法象魏之必严也观掖门之有执法则知纠劾之任専观平道之有进贤则知用舍之道谨观牛鬼之有定位则知黄姑之咏翟公之候昏非矣乃若天耳之有卷舌房宿之有键闭鉴戒昭焉呜呼天之所以示人者至矣奈之何天之高也星辰之逺也欲以一艺之士步算于防漠之间讵不难哉或曰习天文者时有所禁然则古之所以正黄道察发敛授人时颁厯朔者岂一切废其典哉是非上天所以垂象示人之意矣况易曰天垂象见吉凶圣人象之又曰观于天文以察时变皆儒者事也书有厯象日月星辰钦若昊天之典诗有七月流火定之方中之咏春王正月掲之春秋月令载之礼记得非儒者所习闻乎至于杂出于性理通鉴史记汉书诸记者不一而足而马氏文献通考记载颇悉此其成书流海宇岂一一在所禁乎且儒者上论天道皆所以究其理气之精考其已徃之迹耳若夫占云气騐灾祥因慧孛飞流以谈时政则自有所当禁者在噫呈象之谓干效法之谓坤崇效天卑法地苟不明乾象其何以效之哉有志日干夕惕自强不息者幸不可以天道逺而忽诸
　　按此图十二辰君逆转者盖倒视之也善观者掲其图如覆盆以象天体而仰视之则十二辰顺而星象各居其方此则天盘之常动者也其观象也必以地盘之子午而求初昏之中星则皆可以类推惟仲春则鸟转而南龙转而东武转而北虎转而西为得其正位仲夏则龙转而南武转而东虎转而北鸟转而西仲秋则武转而南虎转而东鸟转而北龙转而西仲冬则虎转而南鸟转而东龙转而北武转而西为有不同矣夫虫兽在地有象在天每七宿为一象星家又有小象者焉角木蛟亢金龙氐土貉房日兔心月狐尾火虎箕水豹此为东方苍龙奎木狼娄金狗胃土雉昴日鸡毕月乌觜火猴参水猿此为西方白虎此二兽首尾相向于南北井木犴鬼金羊栁土獐星日马张月鹿翼火蛇轸水蚓此为南方朱鸟斗木獬牛金牛女土蝠虚日鼠危月燕室火猪壁水防此为北方武此二兽首尾相向于东西星龙之度七十八为寿星大火析木之次当辰夘寅之辰星武之度凡十四为星纪枵娵訾之次当丑子亥之辰星虎之度八十一为降娄大梁实沈之次当戌酉申之辰星鸟之度一百一十为鹑首鹑火鹑尾之次当未午巳之辰尔雅注云娄起角亢列宿之长故曰大火心也在中最明析木津梁也南斗天汉之津梁故曰析木牵牛日月五星之所终始故谓之星纪枵虚也枵之言耗也虚在正北北方色黒故谓枵訾口也营室东壁星四方似口故名降娄奎娄也奎为清渎故名降大梁昴也实沈曰高辛氏有子季曰实沈迁于大夏主祀参或因以为名欤鹑首鹑火鹑尾以形言星经曰南方朱鸟谓之鹑者鹑凤也青凤谓之鹖白凤谓之鹔紫凤谓之鷟凤生于丹穴又凤之赤者故南方之宿取象焉北方武也龙虎凤为四灵物而分处四方中宫勾陈六星以应六气北极五星以应五行则又谓四兽之主焉夫以二十八宿之经度集而合之则为周天三百六十五度四分度之一也故曰天无体二十八宿即天之体革象新书云天体如圆其分十二次犹之有十二瓣也周围三百六十五度余四之一均为十二分则一瓣为三十度四十三分七十五秒其度辐辏于南北二极则度之形敛尖于之两端而开广于之腰围此则分经星之度为十二次者也盖天之度乃合星度而得之天岂有体哉虚斋曰天只是积气其形巍然其色苍然者皆臆説也愚谓日月五星列宿皆无体乃精光悬于虚气之中东西旋转岂真有所谓白之形而星辰缀之者耶覆盆之説取其象也其为度也各有距星如角之南星为距当日躔则有十二度至亢之南第二星为距当日躔则九度也至于斗二十五度井三十四度为大濶是岂星体有如是之广狭耶葢以此星为日躔之所值而厯家用以纪其度尔且角星之外非无星也初度之外非无度也但不与日躔相值虽有度而无星以纪之也盖如今日日在角南星为度而明日则当无星之辰矣积而至于十二日又当亢之南第二星焉故説浑天者曰日之所躔或多或寡适当其星者凡二十有八故度之多寡于是生焉学者察之
　　步天歌总叙
　　尧命羲和掲星鸟星火星虚星昴之象也以示人使人知二分二至以行四时不幸而占候之説起持吉凶以惑人纷纷务为妖妄是以刑网禁之臣谨按占候之学起于春秋战国其时所谓精于其道者梓愼裨灶之徒耳后世之言天文者不能及也鲁昭公十七年冬有星孛于大辰及西汉裨灶言于子产曰宋卫陈郑将同日火若我用瓘斚玉瓒郑必不火子产不与明年五月壬午四国皆火裨灶曰不用吾言郑又将火郑人请用之子产复弗与子太叔咎之曰宝以保民子何爱也子产曰天道逺人道迩焉知天道是亦多言矣岂不惑信卒不与亦不复火昭公二十四年五月乙未朔日有食之梓愼曰将水昭子曰旱也日过分而阳又不克克必甚是秋大旱如昭之言夫灾旱易推之数也慎灶至精之术也而或中或否后世之愚瞽若之何而谈吉凶知昭子之言则知隂阳消长之道可以理推之不可以象求也知子产之言则知言而或中者亦不可听况于不中者乎臣之所作天文书正欲学者识垂象以授民时之意以杜絶其妖妄之源焉聊举二条以为证臣旧作图谱志谓天下之大学术者十有六皆在图谱无图有书不可用者天文是其一也而歴世天文徒有其书无载象之义故学者但识星名不可以仰观虽有其书不如无也隋有丹元子者隐者之流不知名氏作步天歌见者可以观象焉王希明纂汉晋志释之唐书误以为王希明也天文籍图不著书然书经有不复讹谬纵有讹谬亦易为考证便成颠错愈错不复稽寻所以信图难故学者不复识星臣向尝尽求其图不得一日得步天歌而诵之时素秋无月清天如水尝诵一句凝目一星不三四夜一天星斗尽存胷中矣此本只在灵台不传人间术家秘之名曰鬼料窍世有数本不胜其讹今则取之仰观以从稽定然步天歌之言不过汉晋诸志之言也汉晋志不可以得天文者谓所载之名数灾祥丛杂难悉举故也步天歌句体作句中有图言下见象或约或丰无遗无失不言休祥是真知天者也今之所作以是为本旧于歌前亦有星形然流易讹所当削去惟于歌之后采诸家之言以备其书云


&lt;子部,类书类,图书编,卷十六&gt;
　　天文三垣二十八宿并附近星宫总计二百八十三座一千五百六十五星微星万一千五百二十
　　凡星一度二千九百三十二里七十一步二尺四寸四分周天三百六十五度四分度之一一百七十万二千一百一十三里
　　凡星同舍为合相陵为鬬在下而上曰陵在上而下曰乘周匝曰统东西曰钩南北曰纪相去七寸以内曰犯守之而又曰复曰还
　　凡星居之曰次曰舍曰留十日以不犯限多少月日曰守
　　中元北极紫微宫紫极五星在其中帝星之座第二珠第三之星庶子第一号曰为太子四为后妃五天枢左为四星是四辅天乙太乙当门路左枢右枢夹南门两面营卫一十五上宰少尉两相对少宰上辅次少辅上卫少卫次上丞后门东边大赞府门西唤作一少丞以次却向前门数隂德门里两鸟聚尚书以次其位五女史柱史各一户术女四星五天柱大理两星隂德边勾陈尾指北极顚勾陈六星六甲前天皇独在勾陈里五帝内座后门是华盖并扛十六星扛作柄象华葢形盖上连连九个星名曰舍如连丁垣外左右各六珠右内阶左天厨阶前八星名八糓厨下五个天棓宿天床六星左枢在内厨两星右枢对文昌斗上半月形稀疎分明六个星文昌之下曰三师大尊直向三公明天牢六星大尊边太阳守在四势前一个宰相太阳厠更有三公相西边偏即是戈一星员天理四星斗里暗辅星近着开阳畔北斗之宿七星明第一主宰名枢精第二第三璇玑星第四名权第五衡开阳揺光六七星揺光左三天抢红
　　上元天庭太微宫昭昭列象在苍穹端门只是门之中左右执法门东西门左皂衣一谒者以次即是为三公三黒九卿为背位五黒诸侯卿后行四个门西主内屏五帝内座于中正宰臣天子并从官鸟列帝后从东定将虎贲居左右常陈位居其后常陈七星不相谬位陈东一十五两面宫垣十星布左右执法是其数宫外明堂布政宫三个灵台后云少微四星西南隅长垣双双微西居北门西外接三台与垣相对无兵灾
　　下元一宫名天市两扇垣墙二十二当面六个黒市楼门左两星是车肆两个宗正四宗人宗星一双亦依次帛度两星屠肆前侯星还在帝座边帝座一星常光明四黒微芒宦者星以次两星名列肆斗斛帝前依其次斗是五星斛是四垣北九是贯索星索口横者七公成天纪却似七公形数者分明多两星纪北三星名女牀此座还依织女旁三元之象无相侵二十八宿随其隂水火土木并与金以次别有五行吟
　　角两星南北正直看中有平道上天田总是黒星两相连别有一乌名进贤平道右畔独渊然最上三星周鼎形角下天门左平星双双横于库楼上库楼十星屈曲明楼中柱有十五星三三相聚如鼎形其中四星列名衡南门楼外两星横
　　亢四座却似弯弓状大角一星直上明折威七子亢下横大角左右摄提星三三相聚如鼎形折威下左顿顽星两个斜安黄色精顽西二星号阳门色若顿顽直下存
　　氐四星似斗侧量米天乳氐上黒一星世人不识称无名一个招揺梗河上梗河横列三星状帝席三黒河之西亢池六星近摄提氐下众星骑官出骑官之众二十七三三相聚十欠一阵车氐下骑官次骑官之下二骑位天轴两星立阵傍将军阵里鎭威霜
　　房四星直下主明堂键闭一黄斜向上钩铃两个近其傍罚有三星直建上两咸夹罚似房状房下一星号为日从官两个日下出
　　心三星中央色最深下有积卒共十二三三相聚心下是
　　尾九星如钩苍龙尾下头五黒号星尾上天江四横是尾东一个名傅説傅説东畔一鱼子西一星是神宫所以列在后妃中
　　箕四星形状如簸箕箕下三星名木杵箕前一星名糠粃斗六星其状似北斗魁上建星六相对天弁建上三三九斗下员安十四星虽然名鳖贯索形天鸡建背双黒星天籥柄前八黄精狗国四方鸡下生天渊十星鳖东边更有两狗斗魁前农丈人存斗下眠天渊十黄狗色元
　　牛六星近在河岸头头上虽然有两角腹下从来欠一脚牛下九黒是天田田下三三九坎连牛上直建三河鼓鼓上三星号织女左旂右旂各九星河鼓两岸左边明更有四黄名天桴河鼔直下如连珠罗堰三乌牛东居渐台四星如口形辇道东足连五丁辇道渐台江河浒欲得见时近织女
　　女四星如箕主嫁娶十二国位在下陈先从越国在西论越东西周次二秦雍州南下双鴈门代国向西一晋伸韩魏各一堦北轮楚之一国魏西屯楚城南畔独燕军燕西一军是齐邻齐北二邑平原君欲知郑在越下存十六黄星细区分五个离珠女上星败珠上瓠生两个各五瓠明天津九个弹弓形两星八牛河中横四个奚仲天津上七个仲侧扶筐星
　　虚上下各一如连珠命禄危非虚上呈虚危之下哭泣星哭泣双下天垒城天垒团圆十三星败臼四星城下横臼西三个离瑜明
　　危三星不直先知危上五黒号人星人旁三四杵形人上七乌号车府府上天钩九黄晶钩上五鸦子造父危下四星号坟墓墓下四星斜虚梁十个天钱梁下横墓旁两星能葢屋身着黒衣危下宿
　　室两星上有离宫出绕室三方有六星下头六个雷电形垒壁十次十二星十二两头大似井阵下分布羽林军四十五卒三为羣军西四星多难论仔细歴歴防区分三粒黄金名鈇钺一个珍珠北落门门东八魁九个子门西一宿天纲是雷旁两黒土公吏螣蛇室上二十二
　　壁两星下头是霹雳霹雳五星横着行云次之日四方壁上天廐十圆黄鈇锧五星羽林旁土公两黒壁下藏
　　奎腰细头尖似破鞋一十六星绕鞋生外屏七乌奎下横屏下七星天溷明司空左畔土之精奎上一星军南门河中六个阁道形附路一星道旁明五个吐花王良星王良近上一防名
　　娄三星不匀近一头左更右更乌夹娄天仓六个娄下头天庾三星天仓脚娄下十一将军侯
　　胃三星鼎足河之次天廪胃下斜四星天囷十三如乙形河中八星名大陵陵北九个天船名陵中积尸一个星积水船中一黒精
　　昴七星一聚实不少河西月东各一星月下五黄天隂名隂下六星刍藁营营中十六天苑形河里六星名卷舌舌中黒防天谗星砺石舌旁斜四丁
　　毕恰似义八星出附耳毕股一星光天街两星毕背旁天节毕下八乌幢毕上横列六诸王王下四皂天高星节下团圆九州城毕口斜对五车口车有三柱任纵横车口五个天潢精潢畔咸池三黒精天闗一星车脚变参旂九个参车间旂下直建九斿连斿下十三为天园九斿天园参脚边
　　觜三星相近作觜蕋觜上坐旗直指天尊卑之位九相连司恠曲立坐旂边四乌大近井钺前
　　参总有七星觜相侵两肩双足三为心伐有三星足里深玉井四星右足隂屏星两扇井南襟军井四星屏上吟左足下四天厠临厠下一物天屎沈
　　井八星横列河中静一星名钺井边安两河各三南北正天罇三星井上头罇上横列五诸侯侯上北河西积水欲见积薪东畔是钺下四星名水府水位东边四星序四渎横列南河里南河下头是军市军市团圆十二星中有一个野鸡精孙子丈人市下列各立两星从东説阙丘两星南河东丘下一狼光蓬茸左边九个弧矢弓一矢拟射顽狼胸有个老人南极中春秋出来寿无穷
　　鬼四星册方似木柜中央白者积尸气鬼上四星是权位天狗七星鬼下是外厨六间栁星次天社六个弧东倚社东一星是天纪
　　栁八星头曲垂似栁近上三星号为酒宴享之酺五星守
　　星七星如钩栁下生星上十七轩辕形轩辕东头西内平平下三个名天相相下稷星横五灵
　　张六星似轸在星旁张下只有是天庙十口之星册四傍长垣少微虽向上星数倚在太微傍天尊一星直上黄
　　翼二十二星大难识上五下五横着行中心六个恰似张更有六星在何处三三相连张畔附必若不能分处所更请向前防取野五个黒星翼下头欲知名字是东瓯
　　轸四星似张翼相近中央一个长沙子右转左辖附两星军门两黄近翼是门下四个土司空门东七乌青丘子青丘之下名器府器府之星三十二以上便是太微宫黄道向上看取是
　　观象赋
　　垂万象乎列星仰肆览乎中极一人为首四辅为翼钩陈分司内坐齐饬华盖于是乎临映大帝于是乎游息尚书咨谋以纳言柱史记私而奏职女史贻彤管之训御宫扬翠娥之色隂阳周给乎其隅大理详谳乎其侧天柱司晦朔之序六甲候隂阳之域其文焕矣其功茂哉环侍卫以曲列俨阊阖而洞开北斗标连车之象移节度而齐七政文昌制戴筐之位罗将相而枕三台辟天牀于玉阙乃宴休之攸御肃天理乎璇玑执权衡而是与天枪天棓以相指内厨内阶而分防双三夹斗而变谐两乙賔门而助佐尔乃天牢崇圄设禁暴之隄防大尊明位拟圣公之宠章大阳陪相以班迹戈轶杓而曜芒势微微而写状明翼翼以流光荐秋成于八谷务春采于扶筐天厨敞兮供百牢舍开兮通四方伟天官之繁缛盖人事之仪躅七宿画野以分区五宫建都而炳烛【紫宫】既已歴乎中宫乃旋眸而自东睹角亢于南道询分野于荣中开天门之熣灿立疏庙之崇隆何大角之皎皎夹摄提之融融是携纪于变节是正纲于大同次则梗河预备招揺候敌泛舟亢池飞触帝席周鼎繁祉天田丰借披三条之平道万国于天门置平星以决虞列骑官而卫阍阳门守于边险折威防于将奔顿顽司于五听车骑参于八屯望南门之峻阈觌库楼之威府偃蹇列于四衡的皪分于五柱或藏兵而蓄锐或重扄而御侮焕苍龙之中宿属氐心以及房听朝路寝布政明堂爰理其地于宋之疆粤若大火赫矣天王钩钤俨于凤阙积卒穆于龙骧天辐备于舆辇键闭守于闗梁骑阵惊将军之位从官主巫医之职罚作赎刑日为阳德二咸防非而体政七公议贤而紏慝阵车雷击乎其南天乳露滋乎其北彼贯索之为状实幽囹之取则歴龙尾以及箕跨北燕而在兹配四妃而有序均九子以延慈曳甲而波泳鱼廻鳞而水嬉天江为太隂之主傅説奉中闱之祠糠为簸之物杵资舂臼之用天钥司其开闭丈人时其播种狗以吠守奸回匪纵却睇女牀前临天纪耀棘庭之金印灿椒房之玉齿【东方七宿】中有崇垣厥名天市车肆中衢以连属市楼临箕而郁起帝座颎而独尊侯臣熈而燮理宗星疎而逺集宦者刑余而近侍列肆与屠肆分行宗正与宗人同峙帛度立象以量用斗斛裁形而取拟【天市垣】乃若眺北宫之武洎南斗与牵牛赋象拟牺庙之类司垣涖淮江之州建星合曜于黄道【阙】　天渊委输于南海狗国分疆于北幽鸡音而顾侣鳖漾影以来游天田连于九坎罗堰迫于天桴是司沟洫是司田畴遽引睇于汉阳乃悠窥于织女张宝疏囿操丝弄杼辇道清尘而俟驾渐台飞灰而吕觇须女之缯室奄开邦于防稽离珠耀玲于藏府瓠荐果于宸闱离瑜佩琼而袪服败委蔓以分畦其外则郑越开国燕赵连境韩魏接壤齐晋藩屏周楚列曜晋代分炳天津横汉以摛光奚仲临洋而泛影既编梁而虹构亦裁轮而电景败臼察灾以播晖哭泣吞声以相召天弁冩映于清流天垒守夷而骈照司命与司禄联彩司危与司非叠耀伺祸福之多端总兴亡之窈妙人掌诏以优游俨为人之质状钩主震而屈曲宛如钩而取象车府息雷鼓之音造父曳鸾鳯之响列女乘危于齐济织女悲哀于宋广两旗夹道以飞浮河鼓进军以嘈囋杵军给以标正臼年丰而示仰土吏设备以司存斧钺用诛之所掌虚梁閴寂以幽閟盖屋喧轰而燕赏天钱纳賮以山积天纲憇舆而野飨北落置侯兵之门八魁建张禽之网瞻广府于室壁谅有卫之封畿布离宫之皎皎散云之霏霏霹雳交震雷电横飞垒壁写阵而齐影羽林分营而折辉土功司筑而开务天廐分驭而起机腾蛇蜿而成质水虫总而攸归动则飞趯于云外正则盘索于汉沂【北方七宿】睹奎娄之分野辨邹鲁之川陆养驯兽于园囿类封豕于郊渎左更处东而掌虑右更居西而司牧立囷仓之储聚树溷屏之重复司空生土以知祥鈇钺营蒭而蕃蓄军南门列辕而出众天将军旂而示逐惟王良之策马知车骑之满野家居河而路塞防载鞭而电泻阁道贮游而防中附路备阙而居下循胃娄及昴毕直赵地之郊衢昴髦头而肃引毕防车以迅驱卷舌列天谗之表附耳属天高之隅天高望气天防备巫卷舌安其寂黙附耳聆其谄防天船泛影乎清瀬大陵分光于碧虚贮积水而窥害包积尸于叠霭砺石资夫铦刄月宿归夫太隂天街画于戎野天阿察于山林天节宣威于卯域天隂进谋于腹心天庾积粟而标稔天廪备稷以祈歆天园曲列兮储芳天苑圆开兮畜禽刍藁遵纳秸之轨珠口晓重译之音九斿排锋以进退军井依营而浅深天闗严扄乎毕野诸王列藩于汉浔何五车之均明而三柱之昭焕纳五兵而藏府图九贡之邦贯天潢利涉以沦涟咸池浮津以渺漫辟岷峨之列壤晞觜参之耀形示斩艾以明伐沐葆旅而获宁参旂慑于边冦玉井通于水经坐旗肃穆而昭礼司怪幽求以发防屏嫌于客厠咎于圊亦有天屎缁黄效灵【西方七宿】于是仰东井之舆鬼览西秦之伯色质明祀而变生钱淬水而形仄四渎防江淮之侯两河占胡越之急水位防流而迅奔天罇奠羞而回集军市通货而圆缀五侯疑议而衡立积水醖鸾酎之方积薪贮牲庖之给野鸡候兵而防市天狗吠狠而映涟阙丘据乎两观水府司乎百川狼援戈而野战弧属矢以亘天老人祚主以秋照丈人通神而夜悬子扶尊而渺邈孙绪以绵延维天柱之着矣实句龙之在焉赋栁星而及张识周礼之爰啓俨昧顿以分嗉奉绣裳而赐醴观夫轩辕之宫宛若螣蛇之体交雷之霭霭列后妃之济济恍台阶之六符瑞泰平而联炜酒旗集燕以承欢内屏绳愆而执礼爟合烽而谍冦实防边而有徯长垣崇司城之备少微尊处士之懿外厨调别膳之滋天相居大丞之位天纪録禽而兽齿天庙严祠而毓粹天稷播五稼之勤东瓯表三夷之类爰同翼轸厥土维荆驱风驿之千乘奏云门之六英长沙明而献寿车辖朗而陈兵青丘防于韩貊器府总于琴笙军门坐夹于军阃司空掌土以司平【南方七宿】瞩鹑火之峥嵘啓端门之赫奕何宫庭之宏敞类乾坤之閤辟四座皆一帝之臣九卿踵三公之迹陪以储贰参以幸臣从官肃侍谒者通賔郎将立防于丹陛郎位含香于紫宸议渊谋于五位惊严卫于常陈仍寄屛于持法控端门之内闉明堂演化灵台候神虎贲之征猛士进贤之访幽人【太微垣】胡天汉之昭回自东震而绵络北贯箕而照斗南经説而躔籥合乘津而泛瓠分标杵而浮阁歴五潢而浩漾沦七星而回薄【天汉】维木宿之含精羌歳星之毓丽虽赢缩所察祸福攸系然夫得之者隆失之者替祚明君而耀朗罚昏主而光翳下为灵社上仪人帝如妖胎而毁卵且戢仁而施惠回骛愆期前期舛契奋抢掊而示慝峙垣防而表戾【歳星】粤若荧惑火帝之精每执法以明罚必伺灾而告诚守其邦而歳战去其野而时清若崇奢而旷礼则下乘而上征居惟衅发合与忧并浮天槮而耸劒列尤而耀旌司尾见而失国昭明出而起兵【荧惑】伊土位之播灵有镇星之耀质寻所履为休庆视所居为祯吉广邦徼而斯留祐轩宫而载出若亏信而贼义则行愆而度失或含丹而举兵或擒元而搆疾旬始发而灾起狱汉明而主黠【填星】彼金方之耀色有大白之垂文乃降神于屏翳实建象于将军如用兵之不察匪先达之攸闻高出利于深战顺着指于宠勲茍恩徽之不薄则祸变之司分或飞芒而食月或变彗以横氛六贼陈灾而结祸天狗杀将而破军【大白】谘大隂之粹灵粤辰星之攸钦乗四仲而晦显歴一周而视履为用罚之渊模为出师之合轨察出剑而相去候征旗之所指非其出而忧寒措其宜而将死若淫刑而纵欲则委孛而流矢白其角而延哀黒其规而应水【辰星】若夫究经纬之终始考幽秘之机符昭晰兮为人主之明镜杳蔼兮实眞只之秘枢同声闻而响集亦形移而影趋若岩穴之旌处士如谷风之应驺虞者也尔乃退寒暑而弗愆中昏旦而无越毕路云滋箕躔似发亦有枢降轩而绕电景瑞尧而丽月虽肸蠁之难寻信英灵之未歇喜大舜之登禅耀黄帝而摩锋壮高祖之叙厯感五纬之相从殷旭纵眺识曹公之潜迹李却流目知汉使之幽踪荆轲入秦白虹贯日卫生设策长庚食悲乎星陨如雨而周替彗长竟天而秦灭虵堕楚而九域吁嗟狗过梁而千里流血晋君终而婺妖见汉帝围而参晕结周楚死而南衡齐晋殃而北列自大辰而及汉彰宋焚而卫爇或除旧以布新显陈盛而姜絶谅吉防之有以匪灾谴之虚设实罔念以作狂在恭已而成哲是以帝王之有天下也莫不选设其官职司其告唐则羲和典察夏则昆吾衍奥或着殷巫之美或登周史之号宋述子韦郑称禆灶唐昧将尹臯宣范甘德与石申垂诰故能下守职而有恭上闻变而无傲此希微之妙术岂昧之专好有少微之养寂无进贤之见誉参府器之乐肆犯贯索之刑书耻附耳之未达方卷舌以安居且墐扉而絶驷岂临渊而羡鱼望天门而屏踖安知公卿之所如
  </div>
  <div class="pagination">
   <a href="图书编_page36.html">
    上一页
   </a>
   <span>
    ...
   </span>
   <a href="图书编_page32.html">
    32
   </a>
   <a href="图书编_page33.html">
    33
   </a>
   <a href="图书编_page34.html">
    34
   </a>
   <a href="图书编_page35.html">
    35
   </a>
   <a href="图书编_page36.html">
    36
   </a>
   <span class="current-page">
    37
   </span>
   <a href="图书编_page38.html">
    38
   </a>
   <a href="图书编_page39.html">
    39
   </a>
   <a href="图书编_page40.html">
    40
   </a>
   <a href="图书编_page41.html">
    41
   </a>
   <a href="图书编_page42.html">
    42
   </a>
   <span>
    ...
   </span>
   <a href="图书编_page38.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
