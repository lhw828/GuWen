<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 86 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 86 页/共 111 页
  </h1>
  <div class="content">
   芋　附　藷
　　格物总论【芋数种丛生有君子芋大如斗魁又有青边芋淡善芋大如瓶叶如盖缃色紫茎春二月畦而种之秋末冬初可掘取而食也蒸不及煨为妙藷之类亦多与芋同时采之】
　　事类食芋【徐无鬼见魏武侯曰先生居山林丨丨栗厌葱韭以宾寡人乆矣夫荘子】羮芋【汝南有鸿隙陂郡以为饶翟方进为相奏罢之王莽时亢旱郡中追怨乃作童謡曰壤陂谁翟子威饭我豆食丨丨魁言不生稻梁惟生豆芋本传】蹲鸱【蜀卓氏曰吾闻岷山之下沃野有丨丨顔师古曰芋也前食货志】土芝【芋丨丨本草】左思蜀赋【畴芋区】
　　诗集味如牛乳【香似龙涎仍酽白丨丨丨丨更全清莫将南海金虀脍轻比东坡玉糁羮坡作山芋羮】炊粘玉糁【分得蹲鸱种连招古地腴晓丨丨丨丨深椀啖模糊刘屏山】煨奉朝食【沃野无凶年正得蹲鸱力区种万叶青深丨丨丨丨朱文公】
　　藷霜晚餐珠实【随竹萦廻翠蔓延土藷名翼出前编防须丨丨丨丨丨可挹浮丘作地仙】
　　笋　附　猫笋　苦笋　笋脯
　　格物总论【笋竹牙也数种各以时而生而其滋味亦各有不同者然皆以鲜而嫩者为佳日干甚耐乆藏野人致滋味煮成防以备蔬食尤妙者也】
　　事类其防维何【尹吉甫作韩奕诗以美宣王以锡命诸侯其三章云韩侯出祖显父饯之清酒百壶丨丨丨丨维笋及蒲诗】入林哀泣【孟宗性至孝母卒冬节将至宗乃丨丨丨丨笋为之生得以供祭本传】泣而获馈【晋刘殷年九嵗为曾祖母冬思笋殷丨丨丨供丨本传】惜欲成林【宋沈道防隠居武康人有拔屋后笋令人止之曰丨此笋丨丨丨更有佳者相与乃令人买大笋送与之盗者慙不取使置其门内而还本传】恐盗者见【何随人有盗其园笋随见挈屐而归丨丨丨丨也华阳国志】与盗者过【范元琰家有竹圃毎见人盗笋苦于过沟元琰伐木为桥丨丨丨丨盗感琰情而息意不盗本传】问是何物【汉人冇适吴吴人设笋丨丨丨丨曰竹也归煮其床箦而不熟乃谓其妻曰吴人轣辘欺我如此笑林】问曰几钱【唐夏侯彪之上新繁令丨里胥丨笋一茎丨丨曰一钱五茎取十千买之万茎谓之曰吾未要且寄林中养之至秋竹成一竿千文遂成五十万贪猥不道皆此类本传】游筼筜谷【东坡云文与可甞令予作筼筜谷诗予诗云汉川修木贱如蓬斤斧何曽赦箨龙料得清贫饯太　　川千畆在胷中与可是日与其妻防谷中烧笋晩食发函得诗失笑喷饭满案筼筜谷记】参玉版师【东坡甞邀刘器之同丨丨丨丨器之毎倦山行闻丨丨丨丨欣然从之至防景寺烧笋而食器之觉笋味胜问何名也东坡曰名玉版也此老师善説法要能令君得禅悦之味于是器之乃悟其戏为之大笑冷斋夜话】僧赞宁笋谱【麻油姜皆杀笋毒凡食笋之要譬若治药修炼得法则益人反是则损采笋之法可避露日出后掘深土取之半折取鞭根旋得投宻竹器中以油单覆之勿令见风风吹旋坚以巾帉拭土又不宜见水含殻沸汤瀹之煮宜乆生必损人苦笋最宜乆甘笋出汤后去殻澄煮笋汁为羮茹味全嘉美不然蒸最美味全炉灰中煨后入五味尤佳采笋一日曰蔫二日曰箊见风则触本坚入水则侵肉硬脱殻煮则失味生着刀则失柔采而停乆非鲜也盛而苦风非藏也拣之脱殻非治也净之入水非洗也蒸煮不乆非食也如此然后可与语食笋矣此外不足筭也】
　　诗集满山谷【此州乃竹乡春笋丨丨丨山天折盈把抱来早市鬻物以多为贱双钱易一束置之炊甑中与饭同时熟紫箨拆故锦素肌擘新玉每日遂加餐经时不思肉乆为京洛客此味常不足且食勿踟蹰南风吹作竹白乐天】溢林薮【竹林吾最惜新笋好看守方箨包龙儿攒迸丨丨丨吾眼恨不见心肠痛如搊宅钱都未还债利日日厚箨龙正称寃莫杀入汝口丁宁嘱托汝汝活箨龙否卢仝寄男抱孙】苦见疎【韭黄照春盘菰白媚春菜惟此苍竹苗市上三时卖江南家家竹剪伐谁主宰半以丨丨丨不言甘易坏葛陂雕龙睡未索儿孙僓獭胆能分杯虎魄好拾芥此物于食殽如客得傧价思入帝鼎烹忍遭饥涎嘬懒材供翰墨砧风号噫毎下叹枯株焚如落樵采山谷】甘不壊【饱食有残肉饥有无余菜纷然生喜怒似被相公卖迩来谁独觉凛凛白下宰一饭在家僧至乐丨丨丨书生未蠧简食笋乃余债萧然映樽爼未肯杂菘芥君看霜雪姿童稚已耿介胡为遭暴横三嗅不忍嘬朝来忽解箨势迫风雷噫尚可饷三闾饭筒纒五采坡】就根煨【北馔厌羊酪南庖丰笋菜自北初落南几为儿所卖习知价廉平百态事烹宰盐稀楛腊瘐蜜渍真味坏丨丨丨茁美岂念炮烙债咀吞千畆余胷次不虿芥二妙各能诗才名动江介论诗多佳句脍炙甘我嘬恩君思养竹万籁听我噫从此缮藩篱下令禁渔采山谷】入市卖【人笑庾郎贫满腹饭寒菜春盘食指动笋出丨丨丨回首万钱厨不羡廊庙宰民生暂神竒胞携伐性坏忍持芭蕉身多负牛羊债箨龙不称寃易致等拾芥萧萧烟雨姿壮士持戈介骈头沸鼎烹可口垂涎嘬霜丛负后凋玉食香余噫续诗无全功对时傥可采山谷】寄竹萌【久客厌虏馔枵然恩南烹故人知我意千里丨丨丨骈头玉婴儿一一脱锦防庖人应未识旅人眼先明我家拙厨膳彘肉芼芜菁送与江南客烧煮配香梗坡送与公择】食竹债【洛下花竹笋花时压鲑菜一束醻千金掉头不肯卖我来白下聚此族当庖宰蠒栗戴地翻觳触墙坏入中厨如偿丨丨丨甘葅和菌耳辛膳胹姜芥烹鵞杂股掌炮鼈乱裙介小儿哇不美防壤有余嘬可贵主于少古来食共噫尚想髙将军五溪无人采谷】
　　猫笋猫笋新甜【江西丨丨未出尖雪中土膏养丨丨先先别得煮箦法丁宁勿用醯与盐岩下清泉须旋汲熬出霜汁生蜜汁寒芽嚼作冰片声余沥仍和月光汲菘羔楮鸡浪得名不如来参玉版僧醉里何须酒解酲此羮一椀爽然醒大都煮菜皆如此淡处当知有真味先生此法未要传为公作经藏名山诚斋笋经】猫头突兀【长沙一月煨鞭笋鹦鹉洲前人未知走送烦公助汤饼丨丨丨丨想穿篱谷】苦笋苍玉束【南园苦笋味胜肉箨龙称寃莫采録烦君更致丨丨丨明日风雨吹成竹谷乞苦笋】白玉婴【藜藿盘中忽眼明骈头脱襁丨丨丨极知耿介种性别苦节乃与生俱生我儿魏证殊媚妩约束儿童勿多取人才自古要养成放使干霄战风雨陆放翁】
　　篁笋短萌登爼【梅雨冥冥稻已齐连云篁竹暗蛮溪丨丨解箨丨雕丨错落黄金么袅蹏禾掌齐】笋脯味胜肉【使君喜食笋笋脯丨丨丨秘法不肯传闭门课私仆君不见金谷馔客本萍虀豪世借此真成痴但令长须日致馈不敢求君帐下儿张于湖谢南轩笋脯】食当肉【齐厨日萧条晩丨以丨丨公来共蔬盘留语輙更仆平生惩沸仍吹虀欲了公事渠能痴何时竟作淮南归击鲜校猎从卢儿于湖再和】登吾盘【笋脯丨丨丨可使食无肉鲑腥避三舍棕乃从仆书生长有十瓮虀却笑虎头骨相痴得君新法也太竒且复从游锦防儿于湖谢笋脯方】











　　古今合璧事类备要别集六十一
　　钦定四库全书
　　古今合璧事类备要别集卷六十二
　　宋　谢维新　撰
　　五灵门
　　麒麟
　　格物总论【麒麟麕身马足牛尾黄色圆蹄一角角端有肉髙一丈二尺合仁抱义行步中防折旋中矩音中钟吕游必择土翔而后处不履生虫不折生草不羣居不旅行不犯陷穽不罹网罟中国有圣人则至故毛虫三百六十而麒麟为之长麟凤五灵皆王者之嘉瑞也而麒麟为之首称牝曰麒牡曰麟】
　　事类仁兽【丨丨麟也】灵兽【麟四丨之首百丨之先并白帖】一角【麟丨丨明海内共一主也春秋感精符】五蹄【白麟一角丨丨汉武纪】枵精【麟者盖丨丨之丨鹖冠子】五行精【凡麟生于火防于土故修其母臻致其子丨丨之丨月令章句】雄雌鸣【丨鸣曰逰圣丨丨曰归昌白氏帖】春夏鸣【丨鸣曰养绥丨丨曰扶幼同上】麒在囿【黄帝时丨麟丨丨尚书中】麟在郊【周之成康丨凤丨丨薮前武纪】获为不祥【鲁哀公十四年西狩于大野叔孙氏之车士曰子锄商丨麟以丨丨丨赐虞人仲尼观之曰麟也然后取之注麟者仁兽王者之嘉瑞时无明主出而遇获仲尼伤王道之不兴感嘉瑞之无应故修春秋为中兴之教也絶笔于获麟之一句所感而起故所以为终也故曰感麟而作春秋也】出非其时【鉏商于大野获麟折其左足孔子袂之曰孰为来哉反袂拭面泣涕沾襟子贡问曰何泣孔子曰麟为明主丨丨丨丨见害是以伤焉家语】哀公不识【鲁丨丨出猎得之而丨丨盖索而获之非其自出也故孔子书于春秋曰西狩获麟者讥之也西狩非其逺也获麟恶其尽取也狩必书地而丨丨驰骋所渉者多不可徧以名举故书西以包众地谓其举国之西皆至也识人罕识之兽也以见公之穷山竭泽而尽取至于不识之兽皆搜索而获之故曰讥之孔氏帖】刍儿所见【孔子夜梦丰沛邦有赤烟气起顔回子夏侣往观之驱车到楚西北苑氏之庙丨丨麟伏其前折左足束薪而覆之孔子曰儿来汝为谁儿曰吾姓赤松字时侨名受纪孔子曰汝冇所见乎曰吾有所见一禽如麕羊头上有角其末有肉方以是西走孔子发薪下麟视孔子趍而往麟防其耳吐三卷书孔子精而读之搜神记】元朔年获【汉武丨丨九丨幸雍祠五畤丨白麟一角五足作歌歌之终军对曰野兽并角同本也殆将有解辫髪左袵冠带而化者由是改年曰元狩后越地及匈奴王率众来降白氏帖】九真国贡【汉宣时丨丨丨丨麟】见玉麟麟【初晋愍帝即位进位丞相大都督中外诸军事及西都不守帝移檄西方徴天下之兵尅日请讨于时冇玉册丨于临安白丨丨丨神玺出于江寜其文曰长寿万年日有重晕皆以为中兴之象焉晋元帝纪】得镂麒麟【齐中兴二年二月监南兖州萧日南言广陵宣城内凿井丨丨丨丨一枝白氏帖】麟见壁州【前蜀王建武成元年十月丨丨丨丨】麟见文州【永平二年六月丨丨丨丨】麟见永泰【三年丨丨丨丨】麟见昌州【四年丨丨丨丨并孔氏帖】一角而趾【天祐二年冬十月有兽入吴兴丨丨丨麟丨吴越备史】屈原楚辞【麟可系而羇兮岂异大犬羊】杜子美西岳赋【麒麟踆踆而在郊】韩昌黎获麟解【麟之为灵昭昭也咏于诗书于春秋杂出于记传百家之书虽妇人女子皆知其为祥也然麟之为物不畜于家不常有于天下其为形不类非若马牛犬豕豺狼麋鹿然然则虽有麟不可知其为麟也角者吾知其为麟鬛者吾知其为马犬豕豺狼麋鹿吾知其为犬豕豺狼麋鹿惟麟也不可知不可知则其谓之不祥也亦宜虽然麟之出必有圣人在乎位麟为圣人出也圣人者必知麟之果不为不祥也又曰麟之所以为麟者以德不以形若麟之出不待圣人则其谓之不祥也亦宜哉】韦表防麟台碑铭【圣人之生也得其时则化生江汉不得其时则道屈于季孟季孟之出也得其时则名荐于郊庙不得其时则身自罹于浅天】黄山谷麟趾赞【麟有趾而不踶仁哉麟哉有角而不抵仁哉麟哉有角而不触仁哉麟哉今之人一朝之忿以触人灭身辱亲鸣呼人中有兽兽中有人】
　　诗集画麒麟【早闻黄闻丨丨丨】犹麒麟【众中见毛骨丨是丨丨儿】尽麒麟【丨是天上丨丨儿】泣象尼【麟伤丨丨丨并杜】
　　驺虞　附　白虎
　　格物总论【驺虞似虎白质黑文尾长于身不践生刍不食生物日行千里人君有至信之德则应之説文曰白虎谅然乎】
　　事类仁兽【丨如驺虞诗又白六帖】义兽【丨丨也白虎黑文一名驺虞瑞应】般兽【般丨之丨云云兹尔于舜虞氏以兴注驺虞详见后】怪兽【文王囚羑里散宜生取丨丨尾献纣以赎其身名曰驺虞尚书大传】于嗟驺虞【驺虞鹊巢之应也鹊巢之化行人伦既正朝廷既治天下纯被文王之化则庶类蕃植搜田以时仁如驺虞则王道成矣彼茁者葭壹发五豝丨丨乎丨丨诗】右射驺虞【武王克殷后散军左射貍首丨丨丨丨贯革之射息也】虎从驺虞【宋元嘉二十六年琅琊有丨丨丨丨白氏帖】鹿随驺虞【前蜀永平三年五月驺虞见璧山有二丨丨之同上】司马相如封禅书【殷殷之兽乐我君圃白质黑章其仪可喜旼旼穆穆君子之态盖闻其声今视其来厥涂靡从天瑞之徴】白居易驺虞画赞【驺虞仁瑞之兽也其所感所食暨形状质文孙氏应瑞图具载其事元和元年夏有以驺虞图赠序者予爱其猛而威内仁而信乂嗟旷代不觌引笔赞之词曰　孟山有兽仁心毛质不践生刍不食生物有道则见非时不出三季以还退藏于宻我闻其名徴之于书不识其形得之于图白质黑文猊首虎躯是耶非耶孰知之乎已矣夫已矣夫前不见其往者后不见其来者干嗟乎驺虞】
　　白虎扶始见【女华之妃白丨丨升丘丨白虎其上有云感以生咎繇元命包】宜生献【文王拘羑里散丨丨林氏山得白虎以丨纣免西伯难太公六韬】号虎丘【吴王阖庐于吴县三月有白虎居上丨丨丨白氏帖】号虎吏【王叶字小春为荆州刺史卒于枝江徃亭有白虎来震侧出入人间及丧发又逾境吏民为立庙丨白丨丨】南郡获【汉宣帝时东立宗庙告祠白虎　肉致于殿前神爵元年诏曰丨丨丨白虎朕之不震于珍物同前】
　　诗集不虚来【驺虞丨丨丨李白】不折生【驺虞丨丨丨草茎梁甫吟】
　　凤　附　鸾　鸑鷟　鹓雏　神雀
　　格物总论【凤瑞应鸟太平之世则见是以不常有也其为形也鸡头蛇颈燕项背鱼尾五彩色髙六尺许雄曰凤雌曰凰彼其性非梧桐不楼非竹实不食非醴泉不饮凡所栖止众禽必随之而集故曰羽虫三百六十而凤凰为之长然象凤者有五多赤色者凤多青色者鸾多黄色者鹓多紫色者鹜多白色者鹄不可不辨也】
　　事类九苞【一曰归命二曰心合度度天度也三曰耳聪达四曰舌屈伸五曰彩色光六曰冠短州州当味色也七曰鋭钓八曰音激九曰腹户户所由出入也】六象【凤有丨丨头象天目象日背象月翼象风足象地尾象纬纬五纬也】七德【戴德扬义背负仁翼挟信心抱忠足履正尾系武】五文【首文曰德翼文曰礼背文曰义膺文曰仁肠文曰信】行鸣【丨丨曰归嘻止鸣曰提扶夜鸣曰善哉晨鸣曰贺世飞鸣曰即都知我唯黄持竹实来也已上并六帖】居食【所居积石千里河出下凤丨上天为生食其树名琼枝髙百二十围以琳琅为实天为生救之离珠一人三头递卧迭起以司琅玕荘子】巢阿阁【黄帝服齐于中宫坐于扈洛上乃有大鸟体备五色或止东园或丨丨丨世纪】止东园【黄帝即位施恩修徳宇内和平未见凤凰乃召天老而问之曰凤象何如天老曰曰夫凤象鸿前而麟后蛇头而鱼尾龙文而背燕颔而鸡喙首戴法头掲义背负仁心入信翼挟礼足履文尾系武小音金大音鼔延颈奋翼五色备举佳则安来则喜防必择所饥不妄下黄帝曰于戏允哉朕何敢与焉于是黄帝乃服黄服带黄绅戴黄冠斋于中宫凤乃蔽日而至止帝东园集梧树食竹实没身不去韩诗外传】凤调律【帝轩辕丨丨鸣丨丨枹朴子】以凤名官【少昊挚之立也凤鸟适至故纪于鸟为鸟师而鸟名凤鸟氏厯正也注凤鸟知天时故丨名厯正之官左昭十七】凤凰止庭【尧即政七十年丨丨丨丨尚书中】凤凰来仪【舜萧韶九成丨丨丨丨书】皇谈驾凤【昔辰数治世虽小九次之号曰丨丨丨六丨皇出也冲治三百五十嵗春秋命厯序】孟亏驯凤【萧丨丨人首身为虞氏丨百禽夏后氏之世民始食卵孟亏去之凤凰随也六帖】凤舞紫庭【周成王时凤凰来仪于庭成王乃歌曰丨凰翔兮丨丨丨六帖】凤在郊薮【周之成康麟丨丨丨丨汉武纪】一毛千金【周昭王以青凤之毛为一裘一曰暖质二曰暄肌常以御寒至厉王末犹宝此及厉王流于彘人得而珍之罪有防大辟者以青凤毛赎罪免死丨丨丨丨拾遗记】厚赐十倍【尹文子楚人掘山鸡路人问何鸟欺之曰凤凰也路人曰我闻凤凰今始见矣汝贩之乎请买千金弗与加倍乃与之方欲献之楚王经宿死路人不遑惜其千金惟恨不得献王闻之感其欲献己召丨丨之过买鸟之金丨丨】吹箫能至【萧史秦穆时人善丨丨丨丨凤穆公以女弄玉妻焉一旦随凤飞去刘向列仙传】覆巢不翔【孔子自卫将入晋至河闻赵简子杀窦犨鸣犊舜华晋之贤大夫也简子未得志之时须此三人人而后从政及其已得志也而杀之丘闻之刳胎杀天则麒麟不至其郊竭泽而渔则蛟龙不处其渊丨丨破卵则凤凰丨丨其邑何则君子违伤其类者也鸟兽之于不义尚知避之况于人乎遂还】夫子叹凤【子曰凤鸟不至河不出图吾已矣夫语】接舆歌凤【楚狂丨丨丨而过孔子曰丨兮凤兮何徳之衰往者不可谏来者犹可追已而已而今之从政者殆而语】文章五色【五凤三年鸾凰又集长乐宫东园上飞下至地丨丨丨丨留十余刻吏民并观之】毛羽五色【建武八年凤髙八尺丨丨丨丨集颖川郡羣鸟并从葢地数顷留十七乃去东观汉记】凤集东海【昭帝始元三年丨凰丨丨丨遣使祠其处汉末纪】凤集北海【宣帝本末十四年丨凰丨丨丨】凤集胶东【元年丨凰丨丨丨】凤集颍川【黄霸为颖川太守丨丨境内本传】凤集上林【地节三年丨凰丨丨丨乃作凤凰殿以答嘉瑞】凤凰集鲁【地节二年丨丨丨丨羣鸟从之】凤凰集栩【帝行幸河东之明年春丨丨丨丨于所集处得宝玉乃下诏赦天下】凤凰五集【丨丨丨丨改元五凤】凤十一集【神爵四年丨凰丨丨丨杜陵】三十九年【章帝时凤凰丨丨丨丨】刻木作凤【石季龙与皇后在观上有诏书五色纸书着凤凰口中既防诏侍人放数百丈绯绳麻纑回转凤凰飞下凤丨丨丨之五色画之咮脚皆用金顾恺之凤凰赋曰朱冠赫以双翘邺中记】植竹待凤【晋符坚时长安謡曰凤凰止阿房坚曰凤凰非梧桐不栖非竹实不食乃丨梧桐丨数十万于阿城以丨之时慕容冲小字丨凰至是终陷坚城入止阿城也六帖】彦先凤鸣【晋张华曰顔丨丨丨丨朝阳东南之贤者也孔帖又褚陶传】善感凤鸣【韩瑗与褚遂良相继死内外以言为讳将二十年帝造奉天宫御史李丨丨始上疏极言时人喜之谓为丨丨朝阳韩瑗传】集通训门【杨国忠帝再幸左藏库班赉百官内纳判官魏仲犀言凤丨丨丨丨门直库西有诏改为丹凤门进仲犀殿中侍御史属吏率以凤凰优得调】见万嵗县【前蜀王建天祐七年六月鳯凰丨丨丨丨孔帖】五色鸟为凤【五代安重荣饶阳令刘岩献水鸟五色重荣曰此凤也畜之】五色雀为凤【海南有五色雀常以两进者为常进止必随焉俗谓之凤凰云乆旱而輙见雨潦则反是吾卜居憺耳城南甞一至庭下今日又见之进士黎子云及其弟威家既去吾举酒祝之曰若为吾来者当再集也已而果然乃为之赋诗苏文】野鸟类于凤【东汉刘赟镇彭城之三年有鸟集苏碧堂庭树上黄质朱喙金目青翼绀趾尾颇类于凤宾佐或叹曰野鸟入室主人将去矣乃冯道至九国志】陈黯诘凤文【甞闻雄云君子在治若凤在乱若凤谓隠见之得宜也将欲仰之以为鉴迨览其剧秦美新则有异乎是雄仕汉遇新室之乱既不能去之乂惧祸及乃为斯文以媚而取容呜呼凤若是耶果若是则凤遇矰缴而徊翔无间也君子之仕也所以行道道之不行也则可以明其节彼葬之不臣雄时在列宜以君子之义兴亡之理匡救之以行其道茍畏其威爱其死则可拔簮髙谢以明其节讵冇茍禄贪生徇非饰诈广引秦过以喻恶则是稔其纂恶也与古之持颠危死节者背而驰也向者所着凤之説得不为诬凤也哉鸡常禽也晓晦而不迷其凤灵鸟也理乱而不知其时耶噫言之不思有如是耶昔仲尼仕鲁以季桓子荒齐乐知其不可匡也乃去之鲁不闻矫为其辞以求庸于鲁虽仲尼日月其徳人之不侔也杨雄亦慕仲尼之教者以著书立言为事得自易哉夫立言者岂不欲人之从教耶且己不能胜人况求信于人乎语曰君子先行其言而后从之斯言可欺也】鸾栖槐上【方诸遭母忧负土成堆种松千根鸾鸟丨其上汉书】栖槐木【辛缮治春秋防纬隠居华隂光武徴不至有大鸟髙五尺鸡头燕额蛇颈鱼尾五色备居而多青丨缮丨丨旬时不去农太守以闻诏问百僚咸以为凤太史令蔡衡对曰凡象凤者五多赤色者凤多青色者鸾多黄色者鹓多紫色者鷟多白色者鹄今此鸟多青乃鸾非凤也上善其言三公闻之咸逊位避缮决録注】覩影悲鸣【宾王置一鸾欲其鸣不可致饰金繁享珍羞对之愈戚三年不鸣夫人曰常闻鸾见类则鸣乃悬镜照之鸾丨丨丨丨中宵一奋而絶异苑】应乐飞舞【章帝时集郡国王阜世公为重泉令吏民向化鸾止学馆阜使授官椽公沙叠为张雅乐举足垂翅丨丨声而丨丨复止县屋留十余日乃去束观汉记】非鸾所栖【仇香为主簿人曰枳棘上丨丨凤丨丨】乗鸾所憩【鸾冈在西山洪崖先生丨丨丨丨处也豫章记】集浮木上【蓬莱浮木之干有青鸾丨其上王子年拾遗记】舞大桂下【八月望日唐明皇逰月宫见大府榜曰广寒清虚之府少前见素娥数十人皆皓衣乗白鸾丨于丨丨丨龙城録】
　　鸑鷟鸣于岐【周之兴也鸑鷟丨丨丨山周语】止于庭【张荐祖鷟为儿时梦紫文大鸟五色成文丨丨丨丨父曰吾闻五色赤文凤也紫文鸑鷟也】
　　鹓雏鸱吓【惠子相梁荘子往见之惠子恐代其相搜国中三日三夜荘子伏主人马栈下往见之曰南方有鸟名鹓雏南海而飞之北海非梧桐不栖非竹实不食非醴泉不饮于是丨得腐防鹓雏遇仰而视之曰丨子欲以梁国吓我邪荘子】
　　神雀集秦山【宣帝元康二年春神雀数丨丨丨夏诏曰今春五色雀以万数过属县翶翔而舞】集长乐【四年三月诏曰神雀五采以万数丨丨丨未央改元神爵本纪】集丞相府【京兆尹张敞舍鹖雀飞丨丨丨丨黄霸以为神雀议欲以闻黄霸传】
　　诗集鸣髙冈【丹宂五色羽其名为凤凰昔周有盛德此鸟丨丨丨和声随祥风窈窕相飘韩岐山下诗】托髙梧【灵凤丨丨丨凌风何翩翩李白】五章备【凤飞九千仞丨丨丨防珍仝前】一毛生【丨丨丨凤穴杜】百鸟尊【凤凰五色丨丨丨知鸢为害何不言韦应物鸢夺巢】餐琅玕石【朝丨丨丨丨夕饮玉池津江文通】饮砥柱湍【凤饥不啄粟所食惟琅玕焉能与羣鸡刺促争一飡朝鸣昆仑丘夕丨丨丨丨归飞海路逺独宿天霜寒幸遇王子晋结交青云端怀思未得报感别空长叹李白】
　　鸾垂玉音【神鸾丨丨丨陶】翔紫霓【鸾乃凤之族翶丨丨云丨文章辉五色双在琼树西李白】











　　古今合璧事类备要别集卷六十二
&lt;子部,类书类,古今合璧事类备要&gt;
　　钦定四库全书
　　古今合璧事类备要别集卷六十三
　　宋　谢维新　撰
　　五灵
　　
　　格物总论【甲虫按尔雅一曰神龟二曰虚三曰摄四曰寳五曰文六曰筮龟七曰山八曰檡九曰水十曰火凡十等然神虚之五色色似玉背隂面阳上隆象天下平法地转运应四时蛇头龙颈左睛象日右睛象月知吉凶存亡之变者也古者用以占卜必取之扵春而攻之于秋前弇果甲前长也后弇猎甲后长也灼之之法上春灼后右夏灼前左秋灼前左冬灼后右食墨则吉蝇反是故甲虫三百六十而为之长此所以系四虚之数而亦为王者之嘉瑞也贝玳瑁亦属贝质白如玉紫防有文皆行列相当玳瑁形状如惟腹背甲有烘防其大者悉似盘盂附见于此】
　　事类神物【天生丨丨易】介物【大司徒以上防之法卞五地之物生云云四曰坟衍其动物宜丨丨注属周礼】三足【丨丨曰贲尔雅】十尾【龟百嵗一尾千嵗丨丨六帖】灵【舍尔丨丨易颐卦】元【丨丨象齿注丨丨尺二寸诗泮水】十朋【或益之丨丨之注者决疑之物获益而得丨丨之则尽天人之助也】前列【为丨丨先知也礼礼运】卷耳【者隂虫之老三十嵗防于丨丨之上老者先知故君子举事必攷焉逸礼】莲叶【千嵗乃防于丨丨之上筮传】搘床【南方老人以丨丨足经二千余年老人死移床尚生能行气道引至神若此同上】照镜【南人采溺以其性妬而与蛇交或雌至有相趂鬬噬力小致毙者采时取雄置前盌及小盘中于前以镜照之既见镜中龟即淫发而失溺以入药治聋尤妙北梦琐言】昆命【禹曰官占惟先蔽志丨丨于元龟尚书】纳锡【九江丨丨大注尺二寸曰大龟不常用锡命而纳禹贡】九畴【箕子陈洪范曰天乃锡禹洪范丨丨注天与禹此书神禹负文而出列于背有数皆至九洪范】大宝【宁王遗我丨丨绍天明即命书大诰】青纯【丨丨　纯縁也谓甲髯千嵗青发明吉凶也公羊】衣【名丨丨督邮古今注】昭兆【成之丨丨注名左】偻句【左昭伯如晋臧防切其宝丨丨以卜为信与僣云云防曰偻句不予欺也注寳名左昭二十五】居蔡【臧文仲丨丨山节藻棁何如其知也注出蔡因名之语】致蔡【臧武仲自邾使告臧贾具丨大丨焉曰纥之罪不及祀子以大蔡纳请其可贾曰闻命矣再拜受左】曵尾【楚王聘荘子荘子曰吾闻楚有神死三嵗矣王中笥而藏之于庙堂之中此宁其死留骨而贵乎宁其生而丨丨于泥涂中乎使者曰生而丨丨荘子曰吾将丨丨矣荘】刳肠【宋元君梦人被发曰予为清江使者河伯被渔者预且得予元君使人占之曰此神也乃召预且预且钓得白五尺使献之乃刳之以七十二钻而无遗防仲尼曰能梦于元君不能避预且之网智能七十钻无遗防不能避丨丨之患如是则智有所困能有所不及也】孔愉放【丨丨见人笼乃买而放之中流乃反顾愉及封侯铸印乃回首而三有似所放之愉悟而佩之防稽録】毛宝放【丨丨见渔人钓得白赎而丨之江中寳后将战败投江如蹑着物渐浮至岸视之乃所放搜神记】空冢中【郄俭行猎坠丨丨丨见大张口吞气或俛或仰乃试随所为遂不复饥抱朴子】石龛中【张鋋见巴西侯饮酒命乐乆之有告者曰洞先生在门言讫有一人被黑衣头长而身甚广揖之与坐曰天将晓鋋悸悟见身卧在丨丨丨一形甚巨乃向所见洞先生也张续宣室志】汝灵物【鄱阳人黄覩入山采荆杨遂迷路数日忽见大赭便呪之曰丨是丨丨而吾迷不知道今骑汝背头向便是路即回右转赭从行十余里便得溪水即估家行舟者也续搜神记】梦灵山【淳于棼丨大猎于国西丨丨山峰峻秀川泽广逺师徒大猎竟夕而还及悟寻穴究源一穴中有一腐龟殻积雨浸润小草丛生即为猎灵山也李公佐南柯太守传】笼十三【福州贞元末有人买一丨丨其数丨丨徐仲以五镮获之村人云此圣不可杀徐置庭中一籍四而行八为导悉大六寸一夕而失杂爼】瓶旋转【徐太尉彦若赴广南渡小海于栈中得一琉璃瓶中有一及寸旋转不停而瓶口极细不知何自而入置之舟中夜半觉舟偏重视之则羣层叠绕其瓶子惧而弃之后门船主曰此宝也刘崇逺金华子】前代为【太宗曰朕行有三监丨丨成败丨元褚遂良传】无逸为【崔植曰元宗在天后时践忧患既得位得姚崇宋璟此二人早夜孜孜纳君于道璟甞手写尚书无逸为图以献今愿陛下以丨丨丨元丨则天下幸甚】白化石【武德宋文皇欲平内难苑池内得丨丨丨为丨故登极后降制曰皇天眷祐锡以寳南部新书】巨吹水【归登尚书毎浴皆屏左右自于浴盆中坐移时或有窥者见一丨丨丨丨也北梦鍞言】号五总【殷践猷贺知章甞丨为丨丨丨谓龟千年五聚问无不知也】招搘床【燕文贞公嫁女卢氏甞为舅卢公求官公下朝问焉公曰但丨丨丨丨视之女拜而归告其夫曰舅得檐事矣朝野佥载】辟虵毒【明皇甞有方士献一小丨径寸金色色可爱云神明而不食置之枕笥中丨巨丨之丨録异记】绕虵积【建中二年夏赵州宁晋县沙河北有掌树甚茂民祠之为神有虵数百千自东西来趍北岸者聚棠树下为二积留南岸者为一积俄有径寸丨三丨行积虵尽死而后各登其积野人以告虵腹各有疮若矢所中刺史康日知图其事奉三来献五行志】截作带胯【张仪筑成都城依行路筑之李德裕镇西川殻犹在后为髙崇文丨丨腰丨丨孔氏帖】司马迁防传【宋元王二年江使神使于河至于泉阳渔者预且举网得而囚之置之笼中夜半来见梦于宋元王曰我为江使于河豫且得我身在患中莫可告语王有徳义故来告诉元王召博士卫平而问卫平乃援式而起对曰今昔壬子宿在牵牛河水大防鬼神相谋汉正南北江河固期南风新至江使先来白云壅汉万物尽留斗柄指日使者当囚服而乗辎车其名为王使人持而往问泉阳令令与使者问豫且即献使者使者载行出于泉阳之门正画无见风雨晦冥云盖其上五采青黄霜雨并起风将而行入于端门见于东厢身如流水润泽有光望见元王延颈而前三步而上缩颈而却复其故处元王见而怪之问衞平对曰延颈而前以当谢也缩颈而却欲亟去也元王曰善哉趣驾送衞平曰者天下之大寳也先得此者为天子且十言十当十战十胜王能宝之诸侯尽服王勿遣也元王曰在患难中以我为贤德忠信故我告寡人寡人若不遣也是渔者也渔者利其肉寡人贪其力下为不仁上为无德奈何勿遣衞平对曰不然臣闻盛德不报重寄不归天与不受天夺之寳王虽遣之江河必怒务求报仇淫雨枮旱其罚必来王勿遣也元王慨然叹曰暴得者必暴亡强取者必后无功寡人安事此实趣驾送勿令乆留衞平对曰人或忠信不如诞谩或丑恶而宜大官或美好佳丽而为众人今龟使来扺网而遭渔者得之见梦自言是国之寳也王何忧焉元王曰祸不妄至福不徒来福之至也人自生之祸之至也人自成之今寡人之邦居诸侯之间举事不当乂安亡逃卫平对曰大宝也为圣人使传之贤士不用手足雷电将之风雨送之流水行之侯王有德乃得当之今王有德而当此宝恐不敢受王若遣之宋必有咎后虽悔之亦无及已元王大悦于是择日齐戒乃刑白雉骊羊以血灌于坛中央以刀剥之身全不伤使工占之所言尽当元王之时卫平相宋宋国最强之力也故云神龟能梦于元王而不能自出渔者之网身能十言尽当不能通使于河还报于江贤能令人战胜攻取不能自解于刀锋免剥刺之患圣能先知亟见而不能令衞平无言言事百全至身而挛当时不受又焉事贤是故明有所不见听有所不闻人虽贤不能左画方右画圆日月之明而时蔽扵浮云孔子闻之曰神龟知吉凶而骨直枯空日为德而君于天下辱于三足鸟月为刑而相佐□食食于虾蟆猬辱于鹊猬能制虎见鹊抑地腾蛇之神而殆于即旦黄金有庇白玉无瑕事有所疾亦有所徐物有所拘亦有据据罔有所数亦有所踈人有所贵亦有所不如】贝织贝【淮海惟扬州云云厥篚丨丨书禹贡】大贝【商拘文王于羑里于是散宜生乃以千金求天下之珍怪得丨丨百朋以免君罪六韬又丨丨在西房注如车渠顾命】文贝【丨丨仍几同上】玳瑁生取甲【广南日见海岛夷人卢亭获活珍瑁一枚以献连帅嗣薛王王令丨丨丨小者二片带于左臂以辟毒俟其掲处渐生复遣卢亭送于海畔或云玳瑁若生带之有虫毒其甲即自揺动若死无此验本草】
　　诗集开萍【丨丨叶过】触网【信然龟丨丨】瓦影防【丨丨丨龟鱼并杜甫】荷深处【半脱莲房露压欹緑丨丨丨有防龟坡诗】欵天门【乃呼大灵归骑云丨丨丨云云东坡夜得梦有夫立衣巾闯然入其戸三称天之言再拜谢夫收悲以欢忻韩愈】鸣窟中【天欲雨有东南风南溪白丨丨丨张籍诗】众渔贱弃【世传一尾龟百龄此殆见隋唐兴虽然天幸免焦灼想屡缩颈愁严凝前年赴海不量力欲替鼇负三嶒畨禺使君邂逅见知困荡因嗟矜疾呼豫且设网取以组系首绳穿绳北归与俱大度大庾两夫赑屭苦不胜舣船淮担送我云此一可当十朋昔人宝龟谓神物奉事枮骨尤兢兢残民灭国逓相夺有此乃敢司黎蒸于时观甲别贵贱太上藏法传昆仍岂如君顷见梦初知欢喜得未曾自从九江纳锡罢丨丨丨丨秋不登卜人官废亦已乆果猎谁复知珠称今居此寳世莫惜我以坐视心瞢瞢搘床才堪比瓦砾当粟孰肯捐斗升糁头腥臊何足嗜曵尾汚秽适可憎盛溲除聋岂必騐蹈背出险安敢慿刳肠以占幸无事卷殻而食病未能如闻翕息可视効往乃有坠崖千层仰窥朝阳俯引气亦得难老如冈陵谅能学此真夀类世论妄以虫凝冰嗟余老矣倦呼吸起晏光景尤难承但知古人所玩惜毎以异物相侵凌唯忧盗贼今好卜夜半刼请无威惩复恐嚵夫负之走并切老木为薪蒸浅樊荒圃不可保守视且寄钟山僧王介甫同王濬贤良赋龟】羌桑同朽【老千年作一息天地倂入攴床力何年生此石肠儿非皮褁骨骨里皮君家元绪不慎口遂与丨丨丨一丨知君逰世磨不磷徃作道人之石友道人莫欺此无六眸试与话禅当防头陈去非以石龟子施觉心长老】
　　龙
　　格物总论【龙水物鳞虫之长也有鳞曰蛟龙冇翼曰应龙有角曰虬龙无角曰螭龙未升天曰蟠龙然善变化能大能小能长能短能幽能明春分而登天秋分而入川古之人有畜龙者可豢而扰也自后世水官之政不修而龙乃坻伏矣借使世冇之其谁得而狎之哉故鸟吾知其能飞鱼吾知其能防兽吾知其能走走者可以为纲防者可以为纶飞者可以为矰至于龙吾不能知其乗风云而上天夫子所以有言也然则五灵之物莫灵于龙然以此夫】
　　事类飞在天【九五丨龙丨丨】跃在渊【九四或丨丨丨】见在田【九二丨龙丨丨】潜勿用【初九丨龙丨丨】亢有悔【上九丨龙丨丨并易乾卦】战于野【龙丨丨丨其血黄易坤卦】蟠于泥【或曰龙必飞天乎曰时飞则飞时潜则潜潜丨丨丨蚖其肆矣蚖哉蚖哉乌覩龙之至也欤杨问神】云从龙【易乾卦】泽生龙【深山大丨实丨丨蛇左】鱼鳖伍【譬犹龙之未升与丨丨为丨及其升天鳞不可覩公孙答方朔书】蛇蠋化【有自然之龙有丨丨丨成之龙抱朴子】雄雌鸣【大蛟龙伏潜于渊而卵剖于陵丨鸣上风丨丨下风而化者形精之至而然也人不见龙之飞举而能髙者两奉足也淮南子】蝼蚁制【神龙失水而陆居为丨丨之所丨荘子】龙门暴鳃【河津一名丨丨龟鱼之属莫能上江海大鱼集门下数十不得上上即为龙故云丨丨龙门三秦记】龙门防额【大鲤鱼登丨丨化为龙不登者丨丨暴鳃矣白氏帖】神龙衘烛【大荒北隅有山不合因名不周故丨丨丨丨照之王逸】蛟龙捧炉【欧冶子作劒赤瑾山破而出锡若邪之溪涸而出铜雷公击槖丨丨丨丨天帝太乙下观之呉越春秋】非池中物【龙丨丨丨丨雨必飞去吴志】发昆仑墟【宋玉对楚王问曰夫鸟有凤而鱼有龙龙丨丨丨之丨暴鳍于碣石暮宿孟潴夫尺泽之防岂能与之量江海之大哉宋玉文】嗜烧燕肉【龙之性麄猛而畏蜡爱竹及空青而丨丨丨丨食燕肉人不可渡海南部新书】食五花树【龙池之山四方髙中有池方七百里羣龙居之丨丨丨丨羣龙丨之去会稽四万五千里括地志】以龙纪官【太昊庖牺氏风姓有景龙之瑞故丨丨丨丨】骑龙上天【黄帝采首阳山铜铸鼎于荆山下鼎既成有龙垂胡髯下迎黄帝上丨羣臣后宫从上丨七十余人龙廼上去余小臣不得已乃悉持龙髯拔堕黄帝弓百姓仰望黄帝既丨丨乃抱其弓与龙髯号故后世名其处曰鼎湖其弓曰乌号汉郊祀志】马师治病【丨丨黄帝马毉又丨龙丨后龙负而去】河伯出逰【丨丨化为白龙丨丨水旁羿见射之其友曰河伯上防天帝曰为我杀羿天帝曰尔何故得见射丨丨曰我时化为白帝丨丨天帝曰使汝深守神灵羿何从得犯汝今为虫兽为人所射固其宜也羿何罪欤楚辞注】黄龙荐图【虞舜幸洛有丨丨出丨丨鳞甲成字臼氏帖】黄龙负舟【禹济于江丨丨丨丨　南】董父扰龙【龙见于绛郊魏献子问于蔡墨曰吾闻之虫莫知于龙以其不生得也谓之知信乎对曰人实不知非龙实知古者畜龙故有豢龙氏有御龙氏献子曰是二氏者吾实闻之而不知其故是何谓也对曰昔有　叔安有裔子曰丨丨实甚好龙能求其嗜以饮食之龙多归之乃丨畜丨以服事帝舜舜赐之姓曰董氏曰豢龙故帝舜氏世有畜龙及有夏孔甲扰于有帝帝赐之乗龙河汉各二各有雌雄孔甲不能食而未获豢龙氏有陶唐氏既衰其后有豢龙以事孔甲能饮食之夏氏嘉之赐氏曰御龙以更豕韦后龙一雌死潜醢以食夏后夏后享之既而使求之惧而迁于鲁县范氏其后也】范氏御龙【禹诛防风氏夏后德盛二龙降之禹使丨丨丨之以行经南方防风神见禹怒射之冇迅雷二丨升去神惧以刄自贯其心而死禹哀之瘗下不死草皆生是名穿胷国括地图】庆都之瑞【尧母丨丨出观三河奄然隂风赤龙兴庆都合而生尧春秋合试图】哀国之神【丨丨丨丨化为二龙夏后藏漦国语周语】渭阳之兆【文田将田史编丨曰将大得焉非龙非彲非虎非罴兆得公侯天遗汝师以之佐昌施及三王文王乃斋三曰田于丨丨见太公坐石以渔王乃载与俱归立为师六韬】豫且射龙【白龙化为鱼丨丨丨中左目吕氏春秋】漫伻屠龙【朱丨丨学丨丨于支离益殚千金之产艺成而无所用荘子】喉下逆鳞【夫龙之为虫可狎而骑也然丨丨有丨丨径尺若婴之则杀人人主亦有之説者得无婴人主之逆鳞则几矣韩记难】颔下得珠【河上翁子得千金之珠其父曰此珠是骊龙丨丨汝丨之必遭睡也若龙觉汝当为虀粉荘子】老子犹龙【孔子问礼于老子去谓弟子曰云云吾今见丨丨其丨丨邪史记】叶公似龙【丨丨子髙好龙室屋皆画龙于是天龙闻而下来窥头于牖拖尾于屋叶公见之弃而逺走失其魂魄叶公非好龙者好丨丨也荘子】龙见绛郊【见前】龙鬭时门【郑大水丨丨于丨丨之外洧泉国人请为禜焉子产曰我鬬龙不我觌也龙鬬我独何觌焉禳之彼其室也吾无求于龙龙无求于我也左昭公五年】龙迎子明【阳陵子明钓得白丨放去后丨之】龙迎陶安【陶安公冶师也有朱雀止治上云云七月七日果有赤丨丨之又呼子先骑马后化为龙】王母驾龙【丨丨乗紫云之辇又丨九色斑丨汉武内传】鸿者骑龙【列仙骑龙丨丨演亭人池中得龙子如守宫十余头养之长大梢有去者一旦水壊庐而丨丨仙去并白氏帖】大公往视【汉髙祖母媪甞息大泽之陂梦与神遇是时雷电晦冥丨丨丨丨则见蛟龙于上已而有娠遂产髙祖隆凖而龙顔前本纪】龙见兰陵【惠帝二年两丨丨丨丨人家井中】龙见成纪【文帝时公孙臣以汉土德黄龙见至十五年黄丨丨丨丨下诏召臣为博士】龙见新丰【宣帝甘露间黄丨丨丨丨后三年改元黄龙】葛陂竹化【费长房投竹杖于丨丨乃化为龙】延平劒化【雷焕佩丰城剑过丨丨津剑跃入津化为龙】雷泽梭化【陶侃少时渔于丨丨得一织丨挂于壁后雷电丨为龙而飞去】两女乗龙【黄宪为司徒与李元礼俱娶太尉桓温女人谓桓叔丨丨俱丨丨言婿如龙也权宜览】三友为龙【华歆邴原管宁为友号为一龙歆为龙头原为腹宁为尾媿志】一马化龙【晋太安之际童謡云五马渡江丨丨丨为丨永嘉中帝与西阳汝南南顿彭城五王获济而帝竟登大位焉本传】李膺登龙【登丨丨之门者时号为丨丨门本传】孔明卧龙【诸葛亮字丨丨汉末襄州刺史徐庶见之谓先主曰诸葛孔明丨丨也将军愿见之乎先主凡三往乃见因与讣事善之后以为相蜀志】武功县池【二龙戏丨丨丨丨唐太宗生之瑞白氏帖】义扶故湫【王与靖节丨丨谷丨丨祠龙置房宇梁镇上防切以为湫者龙所托耳今湫竭已乆龙安所存不宜崇去龙之宂破生人之产孔帖】声如戞铜【房琯甞修学终南山谷中忽闻丨丨丨丨器之韵盖未之前闻也问父老云此龙吟也不乆雨至矣琯望之冉冉云气防漫果骤雨作自尔再闻徴騐不差后将赤金鉢戞之谓为龙吟灵怪録】声似吹竹【龙鸣水中不见乃截竹吹之丨相丨也白氏帖】免炎沙罚【开元中业天师讲经于明州奉化县忽一老父来礼白云守藏龙守此千嵗方丨丨丨之丨今为胡僧呪水欲杀天师以符救之幽怪録】乞凌波曲【帝在东都一女子髙髻广裳拜而言曰妾凌波池中久防宝花陛下知音丨赐一曲帝觉为作丨丨丨奏元池上神出于波间】一龙三头【开元间景州水中见丨丨丨丨时虏中大水后六月有风自龙见防西南来飞屋拔木者半画暝龙城録】双龙异状【刘洞防善画龙一日有夫妇造门曰龙有雌雄其状不同雄者角浪四峭目深鼻豁鬐尖鳞宻上壮下杀朱火雌者角靡浪平鼻直耆圆鳞薄尾壮于腹洞微曰何以知之其人曰吾乃龙也化为丨丨飞去】太孙乃龙【明皇幸蜀徳宗时年十五从行有父老言于众丨丨丨儋耳丨何惧贼哉邺侯家传】田説为龙【马侍中既立勲业自矜伐常有陶侃之志故呼丨丨丨丨至今为义士非之杂爼】得一红叶【有史生逰华山时暑环憩一小溪忽有一红叶大如掌红殷可爱随流而下史独接丨寘怀中食坐顷觉怀中冷重潜起观之其叶上栗栗而动史惊惧弃林中遽白众人曰此必龙也可速去须臾林中白烟生弥布一谷史下山未半风雷大至酉阳杂爼】救一青虵【孙思邈甞丨丨丨丨龙子也后为龙王召至水府得龙宫药方三千道作千金方三千巻内秘隠方一续神仙传】龙争此居【张公讳路斯以明经为宣城令夫人石氏生九子自宣城罢归甞钓于焦氏台一日见钓处有宝殿遂入居之自是归輙体寒而湿问其故曰我龙也蓼人郑祥逺亦丨也与我丨丨丨明日当战使九子助我我领绛绡而郑□绡明日九子射者绡者中之九子皆化为龙事见唐布衣赵耕之文载于欧文忠公之集古録苏东坡作碑】龙生彼家【临安大旱宰君命道士东方氏起龙祈雨对曰苑山前池中有之然不可起起必大异遂止明年宰君复召至临池遽指王所居曰此丨丨丨丨矣时王已诞数日吴越备史】自舟首并【王之巡句章也行次余姚文亭镇舟凑巨石不能进既而大雨震电有二龙负舟之下镇遏使翁元轲曵舟而进龙丨丨丨丨焉同上】以木匣贮【韦太尉末年资州一龙丈余余韦丨丨丨丨之蟠屈于内时属中元置于大慈殿上百姓纵观三日为烟所熏死死□幕闲谈】梦化赤龙【吴程始勤学文穆王时西府院官滕隽甞丨程丨为丨丨望南方而去隽因语其梦于人曰吴氏子非我所测也及为福州始騐其兆吴越备史】梦为黄龙【江南李景升之长子也升在爱其第三子达故未定储贰甞昼寝丨冇黄龙绕寝殿柱既寤使人视之乃见景抱其殿楹而立意遂定同上】引出如防【长安有龙户见水色则知有龙或丨丨但丨丨而已南部新书】鬬死似鱼【桐城县百姓吴举家有青龙丨丨于树中鳞鬛皆丨丨唯有髯长二尺双角各长二尺余杂爼】军中独眼【李克用有武勇才一贝毓眇丨丨号为丨丨龙其威名盖于代北五代史】淅中不睡【吴越钱镠少在军中未甞寝未年少倦乃刻木为枕以自惊或命诸孙讽诗以达旦晋天福中契丹使至朝廷以近侍李泳为监伴使虏有判官者幽蓟人谓泳曰吴越常不睡乎泳诘其故对曰尝闻五台山王子大师言丨丨丨丨龙今已归矣访所闻乃长兴壬辰之后也九国志】穴中大羊【洛中有洞丨曾有误坠其丨行数里渐明见有宫殿人物凡九处又有丨丨羊髯有珠人取食之后出以问张华华曰此地九仙馆也大羊名曰痴龙北梦锁言】榻旁小虵【僧闻禅师住邵武山中一日有老人来谒闻曰我龙也以疲惰行雨不职上天有罚当死赖道力可脱俄失所在闻视坐丨丨有丨丨尺许延縁入袖中屈蟠夜风雷挟坐榻电碎雨射山岳为榣而闻危坐不倾达旦晴霁垂袖虵堕地而去僧史】韩退之杂説【龙之嘘气成云云固弗灵于龙也然龙来是气茫洋穷乎间薄日月伏光景感震电神变化水下土泊陵谷云亦灵怪矣哉云龙之所能使为灵也若龙之灵则非云之所能使为灵也然龙勿得云无以神其灵矣失其所凭依信不可与异哉其所凭依乃其所自为也易曰云从龙既曰龙云从之矣】盛均真龙对【客有防时贤待已之对举叶君爱龙意于座曰叶公好假而惮其真诚然乎均曰即飞出丹青者殊未真翔来庭宇者愈假矣何则夫灵济于物无求于物无求于人实龙徒也今闻叶公鳞画其象则慕形趍之是欲滋乎豢育与虵鱼类耳真乌在哉曰然则扰于夏鬬于郑者非耶曰妖而怪所以幽王身子产不祀焉率假物矣彼其真龙者道能神化其流多派或蟠于天或巢于田或翼于人或为马或为劒冇侔于此靡徒不居其在天也枢纽隂阳不蹉厥常其在田也赡腴疆土庶类蕃庑其在人也珠媚心澜呀成智门其为马也布体柔油徧崇九州其为剑也鬼涙淫淫秋江万寻至于挟云则十雨时濡御照则三光助舒是真羣龙也绵古今而不僵渥生人以无倦圣贤在上将利益于物天下无道必亢悔于时岂独矫矫栏端露威于叶公而夸爪喙哉是谓妖怪假物也客皱眉而俯不复防言】栁宗元神龙説【扶风马孺子言年十五六时在泽州与羣儿戏郊亭上顷然有竒女堕地有火然被緅裘白纹之里首步揺之冠贵防少年骇且悦之稍狎焉女頩尔怒曰不可吾故居钓天帝宫下上星辰呼嘘隂阳薄蓬莱羞昆仑而不即者帝以吾心侈大怒而谪来七日当复今吾虽辱尘土中非若俪也吾复且害若众恐而退遂入居佛寺讲室焉及其进取杯水饮之嘘成云气五色翛翛也因取裘反之化为白龙徊翔登天莫知其所终亦怪甚矣呜呼非其类而狎其谪不可哉孺子不妄人也故记其説】陆防招野龙对【昔豢龙氏求龙之嗜欲幸而中焉得二龙而饮食之龙之于人固异类以其若已之性也席其宫沼百川四溟之不足防甘其饮食洪流大鲸之不足味施施然扰扰然其爱弗去一旦值野龙奋然而招之曰尔奚为者茫洋乎天地之间寒而蛰旸而升能无劳乎诚使从吾居而宴安于野龙矫首而笑之曰若何龊龊乎之如是耶赋吾之形冠角而被鳞赋吾之德泉潜而天飞赋吾之灵嘘云而成风赋吾之职抑骄而泽　观乎无极之外息乎大荒之墟穷端倪而尽变化其乐不至耶今尔茍容于蹄涔之间况泥沙之是拘惟蛭螾之与徒牵乎嗜好以希饮食之余是同吾之形异吾之乐者也狎其人防其利者扼其喉胾其肉可以立待吾方哀而援之以手又何诱吾之陷穽耶尔不免矣野龙行未几果为夏后氏之醢】沈存中记彭蠡小龙【彭蠡小龙显异至多人人能道之一事最着熙宁中王师南征有军防数卜船泛江而南自离真州即有一小蛇登船船师识之曰此彭蠡小龙也当是来防军仗耳主典者以洁器荐之蛇伏其中船船便风日棹数百里未甞有波涛之恐不日至洞庭蛇乃附一商人船回南康世传其封域止于洞庭未甞逾洞庭而南也有司以状闻诏封神为顺济王遣礼官林希子中致诏至祠下焚香毕空中忽有一蛇坠祝肩上祝曰龙君至矣甚重一臂不能胜徐下至几案间首如不类蛇首也子中致诏曰曰使人至此斋三日然后致祭王受天子命不可以不齐成蛇受命径入银香奁中蟠三日不动祭之日既酌酒蛇乃自奁中引首吸之俄出寻案行色如湿胭脂烂然有光穿一剪防花过其尾尚赤其前已变为黄矣正如雌黄色又过一花复变为緑如嫩草之色少顷行上屋柔纸幡脚以行轻若鸿毛倐忽入帐中遂不见明日还蛇在船后送之逾彭蠡而回此龙常防舟楫间与常蛇无辨但蛇行必蜿蜒而此乃直行江人常以此辨之笔谈】邵康节应龙吟【龙者阳类与时相须首出庶物周防六虚能潜能见能吸能呼能大能小能有能无】
　　诗集泥沙困【丨丨丨老龙杜】积水蟠【龙依丨丨丨杜】改常服【白龙丨丨丨偶被预且制谁使尔为鱼徒劳防天帝李白枯鱼过河泣】轰雷鼓【毒龙脱骨丨丨丨元祯送崔侍郎】怪潜溟波【龙丨丨丨丨李白寄裴隠】泉化为土【天昏地黑蛟龙移雷惊电击雌雄随清丨百丈丨丨丨鱼鼈枯死吁可悲韩退之】功在杳冥【育德知何德逢辰或见霛配干虽有象作解本无形浃物周寰宇遗丨丨丨丨丹青如可状试下叶公庭韩忠献公】力倦沧溟【满目尘埃日日隂皇天无命且深沉终当丨丨丨丨水来作人间十日霖王逢原龙池二首】神物登天【丨丨丨丨扰可骑如何孔甲但能羁当时若更无　刘素龙意茫然岂得知王介甫】苍生望雨【山腰石有千年润石眼泉无一日天下丨丨丨霖丨丨不知龙向此中蟠前人】如何蟠屈无飞志【尽道神龙有此灵一池澄静暮痕清丨丨丨丨丨丨丨却放鸣蛙有怒声王逢原龙池】








　　古今合璧事类备要别集巻六十三
　　钦定四库全书
　　古今合璧事类备要别集巻六十四
　　宋　谢维新　撰
　　飞禽门
　　鹏
　　格物总论【鹏大鸟也鸟未有如是之大者也然经书未闻有言鹏者而言鹏特自南华始焉南华祖齐谐者也文人才士未闻有赞鹏者而赞鹏特自阮修始焉阮修祖南华者也阮修所祖者南华南华所祖者齐谐吾不知齐谐又祖之谁乎南华曰齐谐志怪者也六经不语怪宜吾圣人之门所不及或云即凤敢问】
　　事类鲲化【北溟有鱼其名为丨鲲之大不知其几千里也丨而为鸟其名为鹏鹏之背不知其几千里也怒而飞其翼若垂天之云是鸟也海运则将徙于南溟南溟者天池也齐谐者志怪也谐之言曰鹏之徙于南溟也水击三千里搏扶揺而上者九万里去以六月息也又曰风之积也不厚则其负大翼也无力故九万里则风斯在下矣而后乃今培风背负青天而莫之欠阙者而后乃今将图南蜩与鸒鸠笑之曰我决起而飞枪榆枋时则不至而控于地而已矣奚以之九万里而南为】鷃笑【穷髪之北有溟海者天池也有鱼焉其广数千里未有知其修者其名为鲲有鸟焉其名为鹏背若泰山翼若垂天之云搏扶揺而上者九万里絶云气负青天然后图南且适南溟也斥丨丨之曰彼且奚适也我腾跃而上不过数仞而翺翔翔蓬蒿之间此亦飞之至也而彼且奚适也此小大之辨也并荘子逍遥篇】鹰制【大鹏之雏始飞为丨所丨孔氏志详见雁门】李白大鹏赋【唐开元十年壬戌赋大鹏遇希有鸟赋后改为大鹏赋余昔于江陵口见天台司马子防谓余有仙风道骨可与神逰人极之表因着大鹏遇希冇鸟赋以自广此赋已传于世往往人间见之悔其少作未穷宏达之防中年弃之及读晋书覩阮宣子大鹏赞鄙心陋之遂更记忆多将旧本不同今复存于集岂敢传诸作者庶可示之子弟而已其辞曰南华老人发天僟于漆园荘子防人甞为漆园吏吐峥嵘之髙论开浩荡之竒言惩志怪于齐谐谈北溟之巨鱼吾不知其几千里其名曰鲲化成大鹏荘子质疑胚浑脱修鬛于海岛张广翅于天门刷渤澥之春流晞扶桑之朝暾赫奕乎宇宙凭陵乎昆仑一鼓一动烟曚沙昏五岳为之震荡百川为之崩奔尔乃蹶巨壑摩太清亘层霄突重溟激三千以崛起搏九万而迅征背叶太山之崔嵬翼举垂之纵横左回右旋倐隂忽忽明厯汗漫以夭矫塌阊阖之峥嵘簸鸿蒙扇雷霆斗转而天动山揺而海倾怒无所搏雄无所争固可想象其势彷佛其形若乃足萦虹蜺目耀日月连轩呇拖挥霍翕忽喷气则六合生云洒毛则千里飞雪邈彼北荒将穷南隅递逸翮以旁击皷奔颷而长驱烛龙衔光以照影列缺施鞭而启涂块视三山杯观五湖其动也神应其行也道俱任公见之而罢钓荘子任公子为大钩巨缁五十犗为饵蹲为防稽投竿于东海朞年不得鱼一日有大鱼吞巨钩任公子得其鱼而腊之自淛河以东莫不厌若鱼者有穷不敢以弯弧书冇穷后羿莫不投竿失镞仰之长吁尔其雄姿壮观映背河汉上摩苍苍下覆漫漫古古开天而直视羲和倚日以傍叹缤纷乎八荒之间隠映乎四海之半横大明而掩画若混茫之未判怱腾覆以回旋则霞廓而雾散然后六月一息至于海湄欻翳景以横榰逆髙天而下垂憩乎泱漭之野入乎汪湟之地猛势所射余风所吹渭涨沸渭岩岳纷披天呉为之防栗山海经云朝阳之谷有神曰天吴是为水伯虎身人面八手八足八尾青黄色海若为之躨跜荘秋水篇有北海若曰乂望洋向若而叹郭释云若海神也巨鼇冠山而却走长鲸腾海而下驰缩殻挫鬛莫之敢窥吾亦不测其神怪而若此盖乃造化之所为岂比夫蓬莱之黄鹄夸金衣而菊裳耻苍梧之凤耀防质与锦章既服御于灵仙亦驯扰于池湟精卫殷勤于衔木鵎鶋悲愁乎荐觞天鸡惊曙于蟠桃神仙传淮南王刘安食药得仙余药鸡犬防之皆飞升故鸡鸣天上踆乌炳耀于太阳踆乌月中三足乌不旷荡而纵适何拘孪而守常未若兹鹏之逍遥无厥类而比方不矜大而暴猛每顺时而行藏防根以比夀考成象篇谷神不死是谓牡牡无门是谓天地之根饮元气以为浆戏旸谷以徘徊凭炎洲而抑扬俄而希有见而谓之曰伟哉鹏乎若此之乐也吾左翼掩乎东极右翼蔽乎西荒跨蹑地络周旋天纲以恍惚为巢以虚无为场我呼尔防尔呼我翔于是大鹏许之欣然相随此二禽已登于寥廓而天鷃之辈空见笑于藩蓠尺鷃笑之曰彼且奚适我腾跃而上不过数仞而下翔蓬蒿之间此亦飞之至也而彼且奚适也此大小之辨也疏斥小凙也鷃雀也荘子逍遥逰】
　　诗集变化【图南未可料丨丨有鲲鹏】翺翔【鹏路观丨丨】九霄【风翮丨丨鹏】九天【鹏碍丨丨须逺避】振羽翰【从兹丨丨丨九万一朝搏并□】堕长翮【鹏骞丨丨丨韩文送惠师】
　　孔雀
　　格物总论【孔雀文禽益诸州所产髙四五尺许许不减于鹤羣飞数十为偶雌者尾短无金翠雄者生三年有小尾五年成大尾初春而生三四月后复凋与华蕚俱荣衰然自喜其尾甚妬凡欲山栖必先择有置尾处然后止焉南人生捕者甚雨往取之尾霑雨重不能髙翔又惜其尾恐人所伤不复骞腾虽驯养颇乆见美妇人美衣裳与童子丝服者必逐而喙之芳时媚景闻管笙歌必舒张翅尾眄睐而舞若有意焉山谷夷民烹而食之味如鹅解百病人食其肉后饮药不能愈病其血与其首解大毒南人得卵使鸡伏之即成其脚稍屈其鸣若曰都防士人取其尾者持刀于丛篁幽隠之处自蔽伺过急断其尾若不即断回首一顾金翠无复光彩矣衍义曰孔雀不可入目昏翳人眼亦不可不知】
　　事类吴付使者【魏文帝遣使于吴求孔雀羣臣以为非礼欲不与孙权敕付使者江表传】修对文举【见前杨梅注】新昌孔雀【宋孝武帝大明五年丨丨军献白色丨丨】钲楼孔雀【西舍利乐丨丨丨丨孔帖】织毛为裘【文惠太子丨孔雀丨丨丨齐书】以羽饰纛【盘盘丨孔雀丨丨丨南蛮盘盘传】窦毅画屏【髙祖皇后丨氏父丨在周为上桂国尚武帝姊长公主甞谓主曰如女有竒相何可妄与人因丨二孔雀丨间请婚者射髙祖最后射各中一目】边鸾写貌【丨丨工丹青最长于花鸟正元中新罗国献孔雀解舞德宗诏于元武门丨丨一正一背翠释生动金光遗妍能应妍节唐名画録】舍利曲名【西丨丨丨丨白孔雀王骠云桃台谓毛彩光华孔帖】罗州土贡【丨丨丨丨孔雀唐地理志】因雷声而孕【孔雀丨丨丨丨丨酉阳杂爼】采金毛为扇【交趾人多养孔雀丨丨翠丨丨丨岭表异録】
　　诗集龙养【孔雀望赤霄愁入雕丨丨郑防】屏开【丨丨金孔雀杜】凤凰友【穆穆丨丨丨韩愈和武相公孔雀诗】云海巢【索寞少顔色池边无主禽难收带泥翅易结着人心项毳落残碧尾花销暗金放归飞不得丨丨故丨深白居易】翠角金华【丨丨髙独耸丨丨焕相差韩和武】翠羽金花【孔雀未知牛有角渇饮寒泉逢觝触赤霄圃须往来丨丨丨丨不辝辱杜】一身金翠【越鸟青春好顔色晴轩入户看呫衣丨丨丨丨画不得万里山川来者稀丝竹惯听时独舞楼台初上欲孤飞刺桐花谢芳草歇南国同巢应望归李郢】一身文章【置从南海桄榔林笼入西州鹦鹉地耸观翕翼脩尾张鳞鳞团花金缕翠丨丨灿烂丨丨多引声笙竽奈老何五侯池馆不可恋桂树深枝自有巢凤凰楼头饶燕雀入屋穿帘非尔乐非尔乐去何之北方佳人或歌咢梅圣俞】我闻梵王跨【丨丨大丨丨擒丨鸡孔雀荆公】无因青云上【桄榔暗天蕉叶长终露文章婴世网故山桂子落秋风丨丨雌雄丨丨丨黄鲁直】
　　鹤
　　格物总论【鹤大如鵞长三尺脚青黒髙三尺余赤颊赤目喙长四寸多纯白亦有苍色者按季浮丘伯相鹤经鹤阳乌也而逰于于因金气乗火精以自养金数九火数七故七年小变十六年大变百六十年变止千六百年形定体尚洁故其色白声闻天故头赤食于水故其喙长轩于前故后指短栖于陆故足髙而尾凋翔于云故毛丰而肉竦大喉以吐故脩颈以纳新故天夀不可量所以体无青黄二色者木土之气内养故不表于外是以行必依洲渚止不集林木益族族之宗长仙人之骥骐也鹤云上相瘦头朱顶露眼黑晴髙鼻短喙防颊耳长头竦身鸾膺凤翼雀毛背鼈腹轩前垂后髙颈麄节洪髀纎指此相之备者也鸣则闻于天飞则一举千里鹤二年落子毛易黑三年产伏复七年羽翮具复七年飞薄云汉复七年舞应节复七年昼夜十二时鸣中律复七年不食生物大毛落茸毛生乃洁白如雪或纯黑泥水不能汚复百六十年雌雄相视而孕一千六百年饮而不食胎化产鸾凤同为羣圣人在位则与凤凰翔于甸此文浮丘伯授之王子晋崔文子学道于子晋得其文藏嵩山石室淮南公采药得之遂传于代或以为鹤卵生非胎化也未知其孰当】
　　事类仙禽【陈标曰鹤与鸬鷀皆胎化而人以鹤为丨丨盖鹤难见而鸬鹚易见贵耳而贱目也唐诗纪事】水鸟【鹤知夜半注鹤丨丨也夜半水位感其生气则益喜鸣繁露】声闻天【鹤鸣于九皋丨丨于丨小雅】性警露【白鹤丨丨至八月丨降流于草木上滴滴有声则鸣周处风土记】千嵗一变【鹤丨丨则丨苍又千嵗黒所谓鹤也伏侯古今注】一举千里【田饶田夫黄鹤丨丨丨丨集君华池啄君稻梁君犹贵之以其从来逺也鸡有五德君轻之以其从来近也韩诗外传】胫断则悲【鹤丨虽长丨之丨丨荘子】髙俛啄【东方朔隠语曰丨益丨者鹤丨丨也汉书】栖偃盖松【鹤千嵗丨于丨丨丨白帖】唼太湖萍【周穆王时涂循国献青鳯二十鹤各一雌一雄饲以潭皋之粟饮以溶溪之水丨以丨丨之丨】君子化鹤【周穆王南征一军自化为猿丨丨丨为丨抱朴子】子乔为鹤【见后】有乗轩者【卫懿公好鹤鹤丨丨丨丨及狄人伐卫授事者皆曰使鹤鹤实有禄位左闵王】揭空笼见【齐王使淳于髠献鹤于楚出邑门道飞其鹤徒丨丨丨以丨楚王曰齐王使臣献鹤过于水上不忍鹤渇出而饮之飞去吾欲绞颈而絶恐人议吾君以鸟故令士自杀吾欲买而代之是不信而欺吾王欲赴他国痛吾两主使不通后来受罪楚王曰善史记】缑氏山头【王子乔好吹笙后告其家人曰七月待我于丨丨丨丨及期果为白鹤谢时人去】太液池上【黄鹤下丨丨丨丨为歌曰黄鹤飞兮下建章金为衣兮菊为裳西京记】俱入墓门【吴王阖庐有女王伐楚与夫人及女防食蒸鱼王甞半女怨曰王食我残鱼辱我不忍乆生乃自杀阖庐痛之郡西阊门外乃舞白鹤于吴市令万民观之遂使与鹤丨丨丨丨因塞之以送死史记】飞入雷门【有鹤丨丨防稽丨丨鼔中于是鼔鸣洛阳闻之后斫破鼓鹤遂飞去淮海记】青田双鹤【丨丨有丨白丨年年生伏子长便去永嘉记】紫峰双鹤【衡山有丨盖丨峯上有丨丨回翔而鸣白帖】尔冲天物【有饷鹤于支遁者遁谓之曰丨丨丨之宁为耳耳目之翫乎遂放令去白帖】有冲云志【僧支道林好鹤有遗其双鹤者翅长欲飞林意惜之乃镞其翮鹤轩翥而不能复起乃舒翼反颈视之有似懊惋道林曰既丨丨丨之丨何肯为人耳目玩乎养令翮成遂放飞去世説】华亭鹤唳【陆机以成都王颍劳谦下士谓颍必能康隆晋室遂委身焉颍以机防大将军事宦人孟玖谮机于颍言有异志颍大怒使孙秀收机机叹曰丨丨丨丨岂可得闻乎遂遇害于军中】华表鹤集【辽东丨丨柱忽有丨丨其上曰有鸟有鸟丁令威去家千年今始归城郭如故人民非何不学仙冢累累】援相鹤经【李浮丘伯事见前】作别鹤操【商陵牧子娶妻无子父母出之牧子别妻援琴而鼔之丨丨丨丨白帖】听琴鸣舞【师矌曰鼓琴鹤鸣舞白帖】防珠来报【哙参行遇鹤被伤乃收养之放去至一夜雌雄俱丨明丨丨以丨参也搜神记】出门化鹤【晋陶侃丧亲有一客来吊丨丨丨为白丨飞去白帖】入庙见鹤【好道者丨丨或丨一白丨入帐中鹤者皆是九转还丹之使茅君传】有物飘然【荀瓌事母孝好道术潜栖却粒甞东防憇江夏黄鹤楼上望西南丨丨丨丨降自霄汉俄顷已至乃驾鹤之仙也鹤止户侧仙者就席羽衣虹裳相与欵对已乃辞去跨鹤腾空妙然烟灭述异传】弹我何为【苏宣公者名耽桂阳人有数十白鹤降于门遂升云汉而去后有骑白鹤来止郡城东北楼上人或挟弹弹之鹤以爪攫楼板以漆书云城郭是人民非三百甲子一归归吾是苏仙君丨丨丨丨神仙传】鹤在鸡羣【嵇绍在稠人中昂昂然若野丨之丨丨丨晋书】鹤鸣鸡树【凤阁侍郎杜景佺文章知识并髙逺时号为丨丨丨丨张鷟佥载】鹤为上瑞【丨丨丨丨唐六典礼部】鹤亦败道【渊材迂濶好怪甞畜两鹤客至夸曰此仙禽也凡禽卵生此禽胎生语未卒园丁报曰鹤夜生一卵渊材呵曰敢谤鹤邪未几鹤展颈伏地复诞一卵渊材叹曰丨丨丨丨吾乃为刘禹锡嘉话所误自今除孔子佛老语余皆勘騐然渊材独相鹤经未熟耳墨客挥犀】月夜绕塔【太和中长安城南韦曲慈恩寺塔丨丨有一美人从三四青衣丨丨言笑忽顾侍婢白院僧借笔砚来于梁上题诗黄子波头好月明忘却华亭到绕行烟收山低翠黛横折得荷花逺恨生僧将烛之化为白鹤飞去河东记】云间带箭【宗天寳十三载重阳日猎于沙苑丨丨有孤鹤徘徊上御弧矢中之鹤丨丨矫翼西南而逝益州城西十五里有道观观东廊第一院有青城山道士徐佐卿一嵗率三四至一日怱不怿曰偶为飞矢所加寻已无恙然而箭非人间所有吾留之于壁后年箭主至则付之乃记壁去留箭之时则十三载及帝幸蜀暇日命行游偶至观入此堂忽覩箭取而翫之乃御箭也深异之佐卿乃中箭鹤广德神异记】夜梦驾鹤【李抱真丨丨丨丨寤而刻寓鹤衣羽服习乗之孔帖】隠居蓄鹤【林逋丨丨孤山常畜两鹤纵之则飞入云霄盘旋乆之复入笼中逋常泛小艇游西湖诸寺有客至逋所居则一童子出应门延客坐为开笼縦鹤良乆逋必掉小船归盖常以鹤飞为验也笔谈】指名兵【鹤左右脚里第一丨丨丨丨酉阳杂爼】翅如车轮【时夜将半四顾寂寥适有孤鹤横江东来丨丨丨丨裳缟衣戞然长鸣掠予舟而西也须臾客去予亦就睡梦一道士羽衣翩跹适临皋之下揖予而言曰赤壁之逰乐乎问其姓名俛而不答呜呼噫嘻我知之矣畴昔之夜飞鸣而过我者非子也耶道士顾笑予亦惊寤开户视之不见其处后赤壁赋】愿骑鹤上升【有客相从各言所志或愿为扬州刺史或愿多赀财或丨丨丨丨丨其一人曰腰纒千万贯骑鹤上扬州欲兼三者小説】鲍照舞鹤赋【散幽径以騐物伟胎化之仙禽钟浮旷之藻质抱清迥之明心指蓬莱而翻翰望昆阆而扬音市日域以回鹜穷天步而髙寻践神区而既逺积灵祀而方多睛含丹而星耀顶凝紫而烟华引圆吭之纎婉顿修趾之洪姱叠霜毛而弄影振玉羽而临霞朝戏乎芝田夕饮乎瑶池厌江海而逰泽掩云罗而见覊去帝乡之岑寂归人寰之喧卑嵗峥嵘而愁暮心惆怅以哀离于是穷隂杀节急景凋年凉沙振野箕风动天严严苦雾皎皎悲泉冰塞长河雪满羣山既而氛昏夜歇景物澄廓星翻汉回晓月将落感寒鸡之早晨怜霜雁之逺漠惊临风之萧条对流光之昭灼唳清响于丹墀舞飞容于金阇始连轩以凤跄终宛转而龙跃踯躅徘徊振迅腾擢惊身蓬集矫翅雪飞离网则赴合绪相依将兴中止若往而归飒防矜顾迁延迟暮逸翮后尘翺翥先路指防规翔临岐矩步态有遗妍貌无停趣奔机逗节角睐分形长杨缓鹜并翅连声轻迹凌乱浮影交横众变繁姿参差洊宻烟交雾凝若无毛质风去雨还不可谈悉既散魄而荡目迷不知其所止忽星离而云罢整神容而自持仰天居之崇絶更惆怅以惊思当是时也燕姬色泪巴童心耻巾停两停丸劒双止虽邯郸其敢伦岂阳阿之能拟入卫国而乗轩出吴都而倾市守驯养于千龄结长悲于万里】李白画鹤赞【髙堂闲轩兮虽听而不扰图蓬山之竒禽想瀛海之缥缈紫顶烟赩丹眸星皎昂昂伫眙观若惊矫形留座隅势出天表谓长鸣于风霄终寂立于露晓凝翫益古俯察逾妍舞疑倾市聴似闻倘感至精以神变可弄影而浮烟】
　　诗集贞姿【鹤有不羣者飞飞在野田饿不啄腐防渇不饮　泉丨丨自耿介杂鸟何翩翾同逰不同志如此十余一兴嗜欲念遂为矰缴牵委委质小池内争食羣鸡前不惟怀稻粱兼以竞腥膻不惟恋主人兼以狎乌鸢物心不可知天性有时还一饱尚如此况乗大夫轩白居易感鹤】野性【白首劳为伴朱门幸见呼不知踈丨丨解爱凤池无刘禹锡和裴相公寄白侍郎求双鹤】玉音【我有所爱鹤毛羽霜雪妍秋霄一滴露声闻林外天自随卫侯去遂去大夫轩雪貌乆已隔丨丨无复传吟君感鹤操不觉心惕然元稹和白乐天感鹤】丹顶【华表千年一鹤归凝丨为丨雪为衣星星仙语人听尽却向五云翻翅飞刘禹锡歩虚词】万里心【老鹤丨丨丨杜】九臯禽【秋风吹却丨丨丨一片闲云万里心碧落有情应怅望青天无路可追寻来时白雪翎尤短去日丹砂顶渐深华表柱头留语后不知消息到如今李逺失鹤】昻藏相【正怜标格出华亭况是丨丨入丨经碧落顺风初得志故巢因雨却闻腥几时翔集来华表毎日沉吟看尽屏为报鸡羣虚妬尔红裙向上有青防韩偓失鹤】踉跄形【瑞羽竒姿丨丨丨称为仙驭过苍防何年厚禄曽居衞几世前身本姓丁幸冇逺云兼逺水莫临华表与华亭劳君赠我清歌侣将去田园夜坐听薛然答贾支使寄鹤】千里姿【明公真爱鹤　鹤选仙骨遂令丨丨丨为君轩墀物啄腥岂复辞鸡羣锻翼欲比凫鹥驯聆音发舞似矜客避寒孤警将依人吾闻芝田逸翮不如此世上悠悠谁识真刘贡父赋题欧公防前两白鹤】三尺胫【园中有鹤驯可呼我欲呼之立坐隅鹤有难色侧睨余岂欲臆对如鹏乎我生如寄乍畸孤丨丨长丨阁疲躯俛啄少许便有余何至以身为子娱驱之上堂立斯须投以饼饵视若无戞然长鸣乃下趍难进易退我不如东坡鹤叹】秋风天外意【樊笼毛羽日低推野水长松眼暂开万里丨丨丨丨丨日斜闲啄岸边苔欧阳】
  </div>
  <div class="pagination">
   <a href="古今合璧事类备要_page85.html">
    上一页
   </a>
   <span>
    ...
   </span>
   <a href="古今合璧事类备要_page81.html">
    81
   </a>
   <a href="古今合璧事类备要_page82.html">
    82
   </a>
   <a href="古今合璧事类备要_page83.html">
    83
   </a>
   <a href="古今合璧事类备要_page84.html">
    84
   </a>
   <a href="古今合璧事类备要_page85.html">
    85
   </a>
   <span class="current-page">
    86
   </span>
   <a href="古今合璧事类备要_page87.html">
    87
   </a>
   <a href="古今合璧事类备要_page88.html">
    88
   </a>
   <a href="古今合璧事类备要_page89.html">
    89
   </a>
   <a href="古今合璧事类备要_page90.html">
    90
   </a>
   <a href="古今合璧事类备要_page91.html">
    91
   </a>
   <span>
    ...
   </span>
   <a href="古今合璧事类备要_page87.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
