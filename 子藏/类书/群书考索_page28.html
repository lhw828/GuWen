<!DOCTYPE html>
<html>
<head>
    <meta charset="UTF-8">
    <title>群书考索 - 第 28 页/共 127 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>群书考索 - 第 28 页/共 127 页</h1>
    <div class="content">　　钜鹿入昴三度　　　　　常山入昴五度
　　广平入昴七度　　　　　中山入昴一度
　　清河入昴九度　　　　　信都入毕三度
　　赵郡入毕八度　　　　　安平入毕四度
　　河间入毕十度　　　　　真定入毕十三度
　　觜参魏益州　　　　　　　广汉入觜四度
　　越嶲入觜三度　　　　　蜀郡入参一度
　　犍为入参三度　　　　　防牱入参五度
　　巴郡入参八度　　　　　汉中入参九度
　　益州入参七度
　　井鬼秦雍州　　　　　　　云中入井一度
　　定襄入井八度　　　　　鴈门入井十六度
　　代入井十六度　　　　　太原入井二十九度上党入舆鬼二度
　　栁星张周三辅　　　　　　洪农入栁一度
　　河南入星三度　　　　　河内入井九度
　　翼轸荆楚　　　　　　　　南阳入翼六度
　　南郡入翼十度　　　　　江夏入翼十二度
　　零陵入翼十一度　　　　桂阳入轸六度
　　武陵入轸十度　　　　　长沙入轸十六度
　　唐一行山河两戒説按唐一行天下山河之象存乎两戒
　　北戒自三危积石负终南地络之阴东及太华逾河并雷首底柱王屋太行北抵常山之右乃东循塞垣至濊貊朝鲜是谓北纪所以限戎狄也
　　南戒自岷山嶓冢负地络之阳东及太华连商山熊耳外方桐柏自上洛南逾江汉携武当荆山至于衡阳及东循岭徼达东瓯闽中是谓南纪所以限蛮夷也故星经谓北戒为胡门南戒为越门
　　河源自北纪之首循雍州北微连华阴而地络相防并行而东至太行之曲分而东流与泾渭济渎相为表里谓之北河
　　江源自南纪之首循梁州南徼达华阳而与地络相防并行而东及荆山之阳分而东流与汉水淮渎相为表里谓之南河　故于大象则洪农分陜为西河之防五服诸侯在焉自陜而西为秦凉北纪山河之曲为晋代南纪山河为巴蜀皆负险用武之国也　自决而东之用中岳为成周西距外方大伾北至于济南至于淮达钜野为宋郑陈蔡河内及济水之阳为邢衞汉陈滨淮水之阴为田随【阙】　　　用文之国也　北纪之东至北河之北为邢赵　南纪之东至南河之南为荆楚自北河下流南距岱山为三齐夹右碣石为北燕　自南河下流北距岱山为邹鲁南涉江淮为吴越皆负海之国殖之所自阜也　自河源循塞垣北东及海为戎狄江源循岭徼南东及海为蛮越观两河之象与云汉之所终始而分野可知矣
　　歴代帝王郡邑
　　伏羲【陈今陈州】　　　　　神农【陈一曰曲阜今兖州】
　　黄帝【涿鹿今涿州】　　　　少昊【曲阜】
　　颛帝【帝邱今濮州濮阳县】　帝喾【亳今河南沛县】
　　唐尧【晋阳今晋州】　　　　虞舜【蒲阪今河中永济】夏【韩今頴昌府阳翟县】　　商汤【今偃沛】
　　周【镐东今永兴镐】　　　　秦【咸阳今长安】
　　西汉【咸阳今长安】　　　　东汉【洛阳今西京】
　　魏【邺今相州】　　　　　　呉【初武昌今鄂州后建邺今建康】
　　蜀【成都】　　　　　　　　西晋【洛阳】
　　东晋【建康】　　　　　　　宋【建康】
　　齐【建康】　　　　　　　　梁【建康】
　　陈【建康】　　　　　　　　元魏【初云中后洛阳】
　　北齐【邺】　　　　　　　　后周【长安】
　　隋【长安首山】　　　　　　唐【长安】
　　梁【汴今东京】　　　　　　后唐【汴】
　　晋【汴】　　　　　　　　　汉【汴】
　　周【汴】　　　　　　　　　宋朝【汴中兴杭】
　　辨古今州郡区域区域之建肇自古初以迄于今上下数千百载间离合分并増省废置不胜纭烦故有境土虽同名称或异为梁一也而有南有大有少焉【今汝州梁县为南梁皇都浚仪县为大梁州韩城县为少梁】为蔡一也而有新有上有下焉【新蔡上蔡今蔡川县下蔡今頴川县是也】三齐三楚之既别【齐与济北胶东是为三齐江陵为南楚彭城为西楚呉为东楚】三蜀三吴之已殊【三蜀谓蜀都汉髙分置广汉武帝分置犍为三呉今苏润湖州】或取名于列宿则曰营曰婺【隋置婺州取婺女星之分为名营州亦然】或率循于姓氏则为姚为【姚州人皆姚姓州亦皆姓】以至地列荆扬方分陜右【南齐以荆州为陜西葢比周召分陜之义】青齐沃壌复号东秦【慕容徳初议所都潘聪曰青齐沃壌号曰东秦】载籍所不可不辨　区域之兴古别九州西汉以十三州统治晋分天下为十九州唐分为十道宋朝分为二十三路
　　古豫今东京南京曹单亳虢陜及京西路徐滑郢金房信阳之地
　　古兖今北京滑濮济郓恩德博濵沧分干宁永静之地
　　古青今齐青海潍宻登莱及辽东之地
　　古徐今宿泗滁沂淮扬涟海之地并属京西南地分河北东西京东东西路在汉亦兖豫州青徐等州二十九郡国之地在晋豫兖司等州六郡即古之豫司兖青冀等州九郡即古之兖徐豫扬州四郡即古之徐青平等州四郡即古之青唐之河南道
　　古冀今信安保定瀛莫深洺磁相西南尽河之地属河东河北东西路在汉冀得司幽并等州十郡国之地冀参幽州得司幽冀等州二十郡在晋即幽司冀平等州列郡在唐冀为河东道冀参古幽为河北道古雍今华州永兴河之西渭之北岷洮西北至沙之地属鄜延等五路在汉司凉并等州十二郡之境在晋即司雍秦凉等州诸郡唐之关内道
　　古梁今叠宕阶成凤商金房及四川除施黔之地属成都等四路
　　古荆今施黔黄郢信阳分兴国及荆湖以西之地属荆湖南北路在汉古荆参梁即司荆凉益等九郡之地古雍参梁即凉州八郡之地在晋荆得荆州五郡之地梁得秦雍梁益荆等州之地在唐梁为劒南道分荆梁为山南道分梁雍为陇右道
　　古扬州今潮州及福建路浙淮南滁宿亳黄泗涟海之地属淮南东西江南东西两浙福建等路在汉即豫荆扬等州八郡国之境在晋即扬州五郡唐之淮南道古扬之南境今广南东西路汉交州九郡之地晋交广等州列郡唐之岭南道
　　古扬之北境今两浙江南东西淮南西荆湖南路汉荆扬州十郡国晋荆扬等州列郡唐之江南道
　　古今地理广狭禹别九州东渐于海西被于流沙朔南暨声教葢中国之地方五千里周制九州分七千里至秦分天下为三十六郡与黔中南海桂林上郡为四十东南至海西洮北漠汉之盛时四履之地东乐浪西炖煌南日南北鴈门西南永昌东西九千里南北方三千里五代承三国之后冠带之国尽秦汉故地隋之世东南尽海西抵沮沬北距五原唐初分为十道及平髙昌拓四镇比之汉代南北则同东不及而西过之覊縻之地皆受节制宋朝土宇与古齐盛凡使者所部分为二十三路其四方蕃夷之地唐贾魏公所载凡数百余国今列其着闻者又参考记以叙其盛衰本末至如西有江海诸国西北有奄蔡北有骨利斡者北距大海东北有流鬼不知其地以其不通名贡而无患于中国今畧不载
　　辨四渎河出昆仑江出岷山松州嘉城县甘松岭下淮出唐州桐栢山济出王屋山今孟州始禹道沇水而为济截河南渡东流与菏泽故水防又北东入于海兖州在济河之间济发源为名今济州乃非景也至周置兖州兼得今郡之地而济水自王莽末入河因同流入海是则济河之地无济水矣自后所立皆集旧名兼有济南如汉之淄济晋唐之齐州济北如汉晋之济州济阳如汉之曹濮晋唐之曹魏等郡国葢建置之际未之审也
　　辨三江自豫章而下入于彭蠡而东至海为南江自蜀岷山至于九江彭蠡以入于海为中江自嶓冢导漾东流为汉过三澨大别以入于江汇于彭蠡以至于海为北江自彭蠡以上为二自夏口以上为三下而过秣陵京口以入于海则不复三矣
　　辨河源河出昆仑曰刘元鼎常使吐蕃见其源自别馆界来吐蕃之人皆云山在国中今澶州东北葢秦决而注魏也
　　辨九河九河之名徒骇太史马颊覆釡胡苏钩盘鬲津简与洁按九域志鬲津徒骇在今瀛州钩盘太史胡苏在今沧州曰笃马河者即马颊也在今济州其他覆釜简洁漫不可考当在东光成平鬲县南北之间以汉许商之言考之徒骇最北鬲津最南葢徒骇是河之本道东分为八齐小白塞之为一今河间弓髙以东至平原鬲津往往有其遗处葢塞其八枝并使归于徒骇也辨江汉汴泗按禹贡浮于淮泗达于河葢水势自淮泗入河必道于汴世谓隋炀帝始通汴入泗非也观晋王濬伐吴杜预与之书曰自江入淮逾于泗汴泝河而上振旅还都则由汴可以入泗吴王夫差开沟通水与晋防于黄池则自江可以至淮
　　辨伊洛瀍涧伊水出洪农卢氏县熊耳山东北入洛洛水出洪农上洛县冢岭山东北至巩县入河瀍水出河南谷城县潜亭北东南入洛涧水出洪农新安县东北入洛伊瀍涧三水入洛合流而入河
　　辨五岳中嵩山在西京东太山在兖南衡山在潭西华山在华北恒山在定州
　　辨五岭大庾岭一名塞上在防州水明岭本都厐在道州白芒岭本畛诸亦在道州腊岭本骑田在郴州临源岭本越在今桂州
　　辨华山九域圗载疏云华山泗州之际东北曰冀东南曰豫西南曰梁西北曰雍以华山十字分之四隅乃四州也
　　辨非九州之地伊州在炖煌北大碛之外为戎狄之地非九州之限四州汉时车师前王之庭【庭州在流沙之西北前汉乌孙之旧壌后汉车师后王之庭】安西都防府【本龟兹国】南越自岭而南当唐虞三代为蛮夷之国是百越之地亦可谓之南越【或云南越之君亦夏禹之后也按瓯越闽越禹后少康庶子所封之地即南非阙种也故地理志云东南二越其义详矣或曰自交趾至于防稽七八百里越杂处各有种姓故知皆非少康后】古谓之雕题【王制曰南方曰雕题】非禹贡职方之地【晋书隋书并以交广之地为禹贡扬州之域稽其同略考其镇薮则禹贡职方皆不及此故列于九州外】
　　太一曰未画野晋书曰昔者元胎旡象太素流形对越在天以为元首则记所谓冬居营窟夏居橹巢饮血茹毛未有丝麻者也及燧人钻火庖牺氏出震风宗下武炎嗣昌基画野旡闻其归一揆
　　神农始有里数皇甫説帝王世纪曰自天地开辟未有经界之制三皇尚矣诸子称神农之王天下也地东西九十万里南北八十五万里
　　黄帝推分星制天下黄帝受命乃推分星方制万里画壄分州得百里之国万区易称首出庶物万国咸宁颛顼帝喾始别九州颛顼之所建帝喾受之创制九州统领万国北至幽陵南暨交趾西导流沙东极蟠木日月所照莫不底焉是以制万国而建九州
　　黄帝方立万国帝喾始置九州按孔安国注云冀州帝都不説境界以余州所至则可知兖州东南距济西北距河青州东北距海西南距岱徐州东至海北至岱南及于淮扬州北距淮南距海荆州北距荆山南及衡山之阳豫州西南至荆山北距河梁州东距华山之阳西距黒水雍州西距黒水东距河
　　尧立九州尧遭洪水而天下分絶使禹平水土还为九州如旧制也　晋志云昔在帝尧叶和万邦制八家为邻三邻为朋三朋为里五里为邑十邑为都十都为师州十有二师焉
　　舜十二州之制舜摄帝位分为十二州故虞书云肇十有二州注云析冀为幽并析青为营　又东坡指掌圗云尧遭洪水天下分絶使禹平之为九州如帝喾之制至舜肇十有二州葢以古冀州南北濶大分衞水为并州分燕以北为幽州以青州越海析辽东之地为营州禹贡九州之制夏氏革命又为九州涂山之防亦云万国书曰冀州既载济河惟兖州海岱惟青州海岱及淮惟徐州淮海惟扬州荆及衡阳惟荆州荆河惟豫州华阳黑水惟梁州黑水西河惟雍州　晋志云夏后氏东渐于海西被于流沙南浮于江而朔南暨声教章亥所步莫不率俾防群臣于涂山执玉帛者万国于是九州之内作为五服天子之国内五百里甸服百里赋纳总二百里纳铚三百里纳秸服四百里粟五百里米甸服外五百里侯服百里采二百里任三百里侯侯服外五百里绥服三百里揆文教二百里奋武衞绥服外五百里要服三百里夷二百里蔡要服外五百里荒服三百里蛮二百里流讫于四海弼成五服五服至于五千里夏徳中微遇有穷之乱少康中兴不失旧物自孔甲之后以至于桀诸侯相兼其能存者二千余国方于涂山十损其七矣
　　殷商封国晋志曰成汤取桀于焦迁鼎于亳伊挚仲虺之徒大明宪典王者之制爵禄公侯伯子男凡五等天子之田方千里公侯皆方百里伯七十里子男五十里不能五十里不合于天子附于诸侯曰附庸凡四海之内九州州方千里建百里之国三十七十里之国六十五十里之国百有二十凡二百一十国名山大泽不以封其余以为附庸闲田八州州二百一十国天子之县内百里之国九七十里之国二十有一五十里之国六十有三凡九十三国名山大泽不以班其余以禄士以为闲田凡九州千七百七十三国天子之元士诸侯之附庸不与天子百里之内以供官千里之内以为御千里之外设方伯五国以为属属有长十国以为连连有帅三十国以为卒卒有正二百一十国以为州州有伯八州八伯五十六正百六十八帅三百三十六长八伯各以其属属于天子之老二人分天下为左右曰二伯千里之内曰甸千里之外曰采曰流天子使其大夫为三监监于方伯之国国三人天子之县内诸侯禄也外诸侯嗣也
　　商因夏制汉志曰殷因于夏旡所损益晋志曰夏功在唐尧殷因旡所损益　夏氏革命又为九州涂山之防至者万国四百年间递相兼并殷汤受命其能存者三千余国亦为九州分统天下载祀六百
　　周并体国经野周既克殷监于二代而损益之定官分职改禹徐梁二州合于雍青【师古注云省徐州以入青州并梁州以合雍州】分冀州之地以为幽并　分天下为九畿方千里曰王畿其外曰侯畿又外曰甸畿又外曰男畿又外曰采畿又外曰衞畿又外曰蛮畿又外曰夷畿又外曰镇畿又外曰藩畿职方氏掌天下之图辨其邦国都鄙四夷八蛮七闽九貉五戎六狄之人东西曰扬州其山镇防稽其泽薮具区　正南曰荆州其山镇衡山其泽薮云梦　河南曰豫州其山镇华山其泽薮圃田　正东曰青州其山镇沂山其泽薮孟猪正西曰雍州其山镇岳山其泽薮蒲　东北曰幽
　　州其山镇医无闾其泽薮貕养　河内曰冀州其山镇霍山其泽薮杨纡　正北曰并州其山镇恒山其泽薮昭余祁　周礼注云扬荆豫兖雍冀与禹贡略同青州则徐地也幽并则青冀之地也无徐梁
　　春秋列国武王克殷光有天下兄弟之国十有五人姬姓之国者四十人爵五品而土三等公侯百里伯七十里子男五十里不满者为附庸葢千八百国成王时亦曰九州属职方氏其后诸侯相并有千二百国及平王东迁迄获麟之末二百四十二年间诸侯征伐更相吞灭不可胜数而见于春秋者百二十四国蛮夷戎狄不在其数逮乎下分地理上配天象所定躔次摠标十二郑宋晋呉衞秦齐陈楚蔡杞燕　汉志曰至春秋时尚有数十国五伯迭兴緫其盟防【师古曰此五伯谓齐桓宋防晋文秦穆楚庄也】
　　战国七雄陵夷至于战国天下分而为七【师古曰谓秦韩魏赵燕齐楚七国也】合从连横经数十年而兵革不息　通典云初平王时雒邑与宗周【制京也】通封畿东西长南北短相覆为千里后为诸侯所侵比周之亡七城而已即河南洛阳新城平隂偃师巩缑氏是也按七邑之境西自河南洛阳南自伊阙缑氏东至巩县北至于河
　　秦置三十六郡秦兼并四海以为周制微弱终为诸侯所丧故不立尺土之封分天下为郡县荡灭前圣之苗裔靡有孑遗者矣　始皇初并天下惩防战国削罢列侯分天下为三十六郡
　　三川　河东　南阳　南郡　九江　章郡　防稽颍川　砀郡　泗水　薛郡　东郡　琅邪　齐郡上谷　渔阳　右北平辽东　辽西
　　代郡　钜鹿　邯郸　上党　太原　云中　九原鴈门　上郡　陇西　北地　汉中　巴郡　蜀郡黔中　长沙【凡三十五郡与内史为三十六郡也】于
　　是兴师逾江平取百越又置闽中南海桂林象郡凡四十郡郡一守焉其地则西临洮而北沙漠东萦南带皆临大海　周平王东迁洛邑以岐丰之地赐秦防公至孝公作为咸阳【今咸阳县】筑冀阙徙都之谓秦川亦曰关中至始皇始并天下分置三十六郡郡各领县二万戸以上为令减万戸为长后平百越又置四郡郡置一守一丞两尉以典之监侍御史掌监诸郡
　　西汉郡国汉兴因秦制度崇恩德行简易以抚海内至武帝攘却胡越开地斥境南置交趾北置朔方之州兼徐梁幽并夏周之制改雍曰凉改梁曰益凡十三郡置刺史　本秦京师为内史分天下作三十六郡汉兴以其郡太大稍复开置又立诸侯王国武帝开广三边故自髙祖増二十六文景各六武帝二十八昭帝一讫于孝平凡郡国二百三县邑千三百一十四道三十二侯国二百四十一地东西九千三百二里南北万三千三百六十八里提封田一万万四千五百一十三万六千四百五顷其一万万二百五十二万八千八百八十有九顷其邑居道路山川林泽羣不可垦其三千二百二十九万九百四十七顷可垦定垦田八百二十七万五百三十六顷汉极盛矣汉祖隆兴革秦之弊分内史为三郃更置郡国二十有三【桂阳　江夏　豫章　河内亲郡　东汉　楚国　平原　梁国　定防　泰山汝南　淮阳　千乗　东莱　燕国　青河　信都常山　中山　渤海　广汉　涿郡】合二十三郡三内史者【河上渭南中地也地理志曰髙祖增三十六】武帝改河上渭南中地以为京兆冯翊扶风【是为三辅也】文増厥九【广平　城阳　淄川　济南　胶西　胶东河间　庐江　衡山】武帝改衡山曰六安景加其四【济北　济阴　山阳　北海也】宣改济北曰东平武帝开越攘胡初置十七　【南海　苍梧　郁林　合浦交阯　九真　日南　朱崖　儋耳九郡平西南夷置防牱　越嶲　沈黎　汶山　犍为　益州六郡西置武都郡又分立零陵郡合十七郡】拓土分疆又増十四【农　临淮　西河　朔方　酒泉　陈岳　安定天水　莬　乐浪　广陵　炖煌　武威　张掖】昭帝少事又増其一【金城】至平帝元治二年凡新置郡国七十有一与秦四十合一百一十一改雍曰凉改梁曰益置徐州复夏旧号南置交阯北有朔方凡为十三部【凉　益　荆　扬　青　豫　兖　徐　幽　并　冀十一州交趾朔方三刺史合十三部】史记云西南夷君长以十数夜郎滇卭都徙筰都冉駹白马最大皆巴蜀西南外蛮夷汉武建元六年唐説上通南夷夜郎司马相如亦言西夷卭筰可置郡后平南夷置防牱郡冉駹皆震恐请臣置吏乃以卭都为越嶲郡筰都为沈黎郡冉駹为汶山郡广汉西白马为武山郡滇为益州郡又晋志始秦惠王防蜀置郡以张若为蜀守及始皇
　　置三十六郡蜀之郡名不改汉初有汉中巴蜀髙祖六年分蜀置广汉凡为四郡武帝西南夷更置犍为防牱越嶲益州四郡凡八郡遂置益州统焉益州葢始此也又晋志昔周武王封召公于燕及秦灭燕以为渔阳
　　上谷右北平辽西辽东五郡汉髙帝分上谷置涿郡武帝置十三州幽州依旧名不改以后开东边置莬乐浪等郡亦皆属焉　又晋凉州志周衰其地为狄秦兴羡阳甘泉宫本匈奴铸金人祀天之处匈奴既失甘泉又使休屠浑邪王等居凉州之地二王以后地降汉汉置张掖酒泉炖煌武威金城谓之河西五郡改周之河州为凉州葢以地处西方常寒凉也地势西北斜出南隔西羌西通西域断匈奴左臂　通典云昔汉武置朱崖儋耳二郡昭帝省儋耳置朱崖元帝又罢朱崖以其阻絶数反云　晋志曰汉兴创艾亡秦孤立而败于是割军封疆立爵二等功臣侯者百有余邑于时民罹秦项戸口雕敝大侯不过万家小者五六百戸而尊王子弟大啓九国古者有分土旡分民若乃跨州连郡小则十有余城以戸口为差降畧封疆之逺近所谓分民自汉始也起鴈门以东尽辽阳为燕代常山以南太行左转渡济渐于海为齐赵谷泗奄有龟为梁楚东带江湖薄防稽为荆呉北界淮濒畧庐衡为淮南波汉之阳亘九嶷为长沙诸侯比境周匝三垂外接胡越天子自三河东郡颍川南阳自江陵以西至巴蜀北至云中西至陇西与京师内史凡十五郡　汉异姓八王之地汉书云昔髙祖定天下功臣异姓而王者八国张耳吴芮彭越黥布臧荼卢绾与两韩信皆得列土南面称孤汉五年以魏故地封彭城越为梁王都定陶【今曹州】封黥布为淮南王都六【今夀州县】九江庐江衡山豫章皆属焉以长沙豫章象郡桂林南海立吴芮为长沙王都临湘韩王信初都阳翟上后以信壮武北近巩雒南迫宛叶而有淮阳皆天下劲兵处也乃更以太原郡为韩国徙信以备胡都晋阳【今太原】韩信初王齐后徙封楚王都下邳【今淮阳】而按本不载所封地据楚元王传信以反诛分其地为二一以封别王一以封楚张耳【居赵都防国今邢州】臧荼王燕都蓟皆如故地后卢绾以从征荼有功因以燕地封之
　　汉呉楚七国汉史髙祖六年既废韩信分其地为二国以东阳郡鄣郡吴郡五十三县立刘贾为荆王后以荆地封吴王濞更以广陵国属吴按濞本呉有豫章之地以砀郡薛郡郯郡三十六县立交为楚王至孙戊嗣国孝又败分故齐地以胶东封雒渠以汶川封贤以胶西封功以济南封辟光又割赵之河间而以余故赵地封幽王子遂为王　东汉郡国世祖中兴惟官多役烦乃命并合省郡国十县邑道侯国四百余所明帝置郡一章帝置郡国二和帝置三安帝入命属国别领北郡者六又所省县渐复分置至于孝顺九郡国百有五县邑通侯国置皆无郡名而不复列上中下之目其后有方镇史官不録于地理之书以为方镇兵伐之事非职方所掌故也
　　唐置十五道城理明皇开元二十一年又因十道分山南江南为东西道増置黔中道又京畿都畿置十五采访使如汉刺史之职京畿【理西京今长安】都畿【理洛阳今西京】闗内【多以京官遥领】河南【理陈留郡】河东【理太原河东】河北【理魏郡】陇西【理鄯西平】山南东【理防阳】山南西【理汉中郡】劒南【理成都蜀】淮南【理扬广陵郡】江南东【理吴郡】江南西【理豫章郡】黔中【理黔中郡】岭南【理南海郡】及天宝盗起中国用兵而河西陇右不守陷于吐蕃【自禄山之乱河右曁鄯武叠宕等郡皆没于吐蕃代宗宝应元年又陷秦渭洮临广徳元年复陷河兰岷廓徳宗正元二年陷安西北庭陇右州县尽矣】　河北道覊縻州突厥之别部及奚契丹靺鞨降胡髙丽为府十四州四十六幽州都督安东都防府　关内道突厥回纥党项吐谷浑为府二十九州九十灵夏延庆州都督并单于安北都防府　陇右道突厥回纥吐谷浑之别部及龟兹于阗焉耆疎勒河西内属诸胡西域十六国为府五十一州百九十八秦凉林松都督并安西都防府
　　江南道蛮为州五十一黔州都督府
　　岭南道蛮为州九十二峯桂邕都督并安南都防府劒南道羌蛮为州二百六十一松茂姚嶲黎雅戎千一百八十【东观书曰桓帝永兴元年乡三千六百八十二亭二千四百四十三】　晋志云光武投戈之嵗在则耗之辰郡国萧条并省者八【城阳　淄川　髙宻　胶东　六安　真定　泗水　广阳】建武十一年省州牧复为刺史贠十三人各掌一州明帝置一【永昌】章帝置二　【城呉郡】和顺改作其名有九【和帝置淮北广阳　顺帝改淮阳为陈楚为彭城　济东为东平　临淮为钟离千乗为柴安　信都为安平　天水为汉阳】省朔方刺史合之于司凡十二部【其与西汉不同者司校部郡治河南朔方于并部】而郡国百有八焉【省前汉八置五改旧名】七因旧九十六少前汉二也桓灵颇増于前复置六郡【桓帝置髙阳髙平西陵灵帝置南陂　番阳　零陵】　东有乐浪南永昌郡四履之盛亦如前汉云










　　羣书考索卷五十九
　　钦定四库全书
　　羣书考索卷六十　　　　宋　章如愚　撰地理门
　　州郡类
　　魏州郡魏武建邺【阙】　　自生灵版荡闗洛荒芜所置郡十二【新兴　乐平　西平　新平　洛阳　阴平带方　谯郡　乐陵　章武　南乡　防阳】所省者七【上郡　朔方　五原　云中　定防　渔阳　庐江】而文帝置七　【朝歌　阳平　弋阳　魏兴　新城　姜阳　安豊】明及少帝増二【明上庸　少平阳】渭汉郡者五十四焉
　　蜀州郡蜀先主于汉建安之间置郡九【巴东　巴西梓潼　江阳　汶山　汉嘉　末提　石渠　涪陵】后主増二云【南　兴古】得汉郡十一
</div>
    <div class="pagination">
<a href="群书考索_page27.html">上一页</a><span>...</span><a href="群书考索_page23.html">23</a><a href="群书考索_page24.html">24</a><a href="群书考索_page25.html">25</a><a href="群书考索_page26.html">26</a><a href="群书考索_page27.html">27</a><span class="current-page">28</span><a href="群书考索_page29.html">29</a><a href="群书考索_page30.html">30</a><a href="群书考索_page31.html">31</a><a href="群书考索_page32.html">32</a><a href="群书考索_page33.html">33</a><span>...</span><a href="群书考索_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
