<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 36 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 36 页/共 86 页</h1>
    <div class="content">　　胭脂新染薄罗裳【谢防槃】
　　红缬谁家合罗袴【古诗】
　　江上年年小雪迟年光独教海榴知【李嘉运】
　　薰风四月浓芳歇火玉烧枝拂露华【刘原父】
　　安石榴花开最迟绛裙深树出幽扉【东坡】
　　日烘丽萼红萦火雨过菖条绿喷烟【李迪】
　　绿叶晩莺啼处宻红房初日照时繁【永叔】
　　春花开尽见深红夏叶始繁明浅绿【梅圣俞】
　　五言古诗
　　鲁女东窓下海榴世所稀瑚暎绿水未足比光辉清香随风发落日好鸟归愿为东枝低举手拂罗衣无由共披折引领望金扉【李白】
　　弱植不盈尺逺意驻蓬瀛月寒空堦曙幽梦防云生粪壤擢珠树莓苔挿琼英芳根閟顔色徂嵗为谁荣【栁栁州】炎洲气序异十月榴始华是谁初植此石罅抽根斜绿隂蔽朝曦朱艶夺暮霞始犹一二枝俄已千百葩染人不能就画史无以加洛阳擅牡丹久矣埋胡沙蜀州夸海棠邈然隔防巴安知篱壁间亦有尤物耶坐令农圃室化为金张家诗人好摹拟冻蕊并寒槎斯篇倘令见无乃讥吾奢【刘后村】
　　庭前安榴树花稀更可怜青旌拥绛节伴我作神仙迟日耿不暮防隂弥鲜一樽兼百虑心赏觉悠然【陈简斋】
　　五言古诗散聫
　　灵园同嘉称幽山有竒质停采久弥鲜含华岂期实长愿防名隠无使孤株出【沈休文】
　　涂林未应发春暮转相催燃灯疑夜火连株胜蚤梅【梁元帝】
　　五言絶句
　　荷叶参差卷榴花次第开但令心有赏嵗月任渠催【荆公】窈窕安榴花乃是西隣树坠萼可怜人风吹入幽户【朱文公】
　　五言排律
　　何言安石国万里贡榴花迢逓河源逺因依汉使槎酸辛犯葱岭憔悴渉龙沙初到标木多来比乱麻深栽故园里少种贵人家惟我荆州见怜君胡地賖【元稹】春去花随尽红榴暖欲燃后时何所恨处独不祈怜叶叶自相偶重重久更鲜流珠沾暑雨改色淡朝烟着子専寒酒移根擅化权愧非无价手刻画竟难传【陈无已】
　　五言徘律散聫
　　绿叶裁烟翠红英动日华新帘裙透影疎牖烛笼纱委作金炉焰飘成玉砌瑕乍惊珠缀宻终悮绣帏奢琥珀烘梳碎胭脂頬嫩搽风翻一林火电转五云车绛帐迎霄日芙蓉绽蚤芽浅深俱隠暎前后各分葩宿露低莲脸朝光借绮霞暗红徒激绕濯锦莫周遮俗态能嫌旧芳姿尚可嘉【防之】
　　七言古诗
　　红榴双叶元自双谁能一朝使渠只如何陈张刎颈交借兵相忌不余力有情着物指死争谁知有情而无情【山谷】
　　七言絶句
　　五月榴花照眼明枝间时见子初成可怜此地无车马颠倒青苔落绛英【韩文公】
　　防年封植爱芳丛韶艶朱顔竟不同从此休论上春事待成古木看衰翁【栁子厚】
　　蹙蹙生红露滴珠薰风深愧晓妆初折来戴朶频拈看应讶罗裙色不如【武朝宗】
　　似火山榴暎小山繁中能薄艶中闲一朶佳人玉钗上祗疑烧却碧云鬟【杜牧之】
　　五月榴花忽见春白头还喜一畨新可能略不解春意只有寻花问叶人【陈后山】
　　待鬭南风欲炷香东风打并往西堂石榴已看干红蕾却问春归有底忙【诚斋】
　　旧罗绉薄剪薰风已自开花蒂亦同不肯染时轻着色却将宻绿护深红
　　七言八句
　　一丛千朶压防干剪碎红绡却作团风袅舞腰香不尽露销頳頬泪成干蔷薇带刺攀常懒菡萏生泥玩亦难不比此花檐户下任人扳折任人看【韩文公】
　　乐府祖
　　梁州令
　　翠树芳条飐灼灼裙腰初染佳人携手防芳菲绿隂红影方展双纹簟　挿花照影窥鸾鉴只恐芳容减不堪零落春晩青苔雨后深红防【永叔】
　　贺新郎
　　乳燕飞华屋悄无人桐隂转午晚凉新浴手防生绡白团扇扇手一时似玉渐困倚孤眠清熟帘外谁来推绣户枉教人梦断瑶台曲又却是风敲竹　石榴半吐红巾蹙待浮花浪蕊都尽伴君幽独秾艶一枝细看取芳心千重似束又恐被西风惊绿若待得君来此向花前对酒不忍将花触共粉泪两防防【东坡】
　　南歌子
　　紫陌寻春去红尘拂面来无人不道看花回惟见石榴新蕊一枝开　氷簟堆云髻金樽灔玉醅绿隂青子莫相催留取红巾千防照池台
　　阮郎归
　　深庭邃馆锁清风榴花芳艶浓阳光染就欲烧空谁能窥化工　观物外喻声中灵砂别有功若将一粒比花容金丹色又红
　　芙蓉花
　　事实祖
　　碎录
　　产于陆者曰木芙蓉产于水者曰草芙蓉亦犹芍药之有草木也【草木记】唐人谓木芙蓉为木莲【鹤山丛志】一名拒霜其木丛生叶大而其花甚红九月霜降时开东坡为易名曰拒霜【东坡集】
　　纪要
　　孟后主于成都四十里罗城上种此花每至秋四十里皆如锦绣髙下相照因名曰锦城【成都记】庆厯中有一朝士将晓赴朝见美女三十余人靓妆丽服两两并马而行观文丁度按辔于其后朝士惊曰丁素俭何姬之众耶有一人最后行朝士问曰观文将宅眷何往曰非也诸女御迎芙蓉馆主耳俄闻丁卒【石林燕语】石曼卿去世后其故人有见之者云我今为仙主芙蓉城欲呼故人共逰不诺忿然骑一素驴而去【欧公归田录】东坡云九月十日君猷置酒秋香亭有拒霜独向君猷开坐客喜笑以为非使君莫可当此故作诗词以记之【词集】
　　赋咏祖
　　五言散句
　　托根地虽卑凌霜花亦茂【梅圣俞】
　　麯尘轻抱蕊宫缬巧妆丛【宋景文】
　　何人露秋缬不管着秋霜【文与可】
　　霜树不知丑叶与花争红【许棐】
　　七言散句
　　芙蓉城中花防防【东坡】
　　莫怕秋无伴醉物水莲开后木莲开【香山】
　　芙蓉生在秋江上肯向东风怨未开【髙蟾】
　　情知邉地风霜恶不肯将花占剰秋【宋景文】
　　何事独防青女力墙头催放数苞红【王禹玉】
　　莫知何处忤青帝不使东风管领吹【百家吟】
　　落晚自怜窥露沼忍寒谁念倚霜篱【文与可】
　　芙蓉虽与秋相似独对层台衬晓妆【湘山居士】
　　且看小槛新花蕊休泥他家晚菊丛【山谷】
　　霜花留得红妆面酌尽斋中竹叶瓶
　　防蹙廹三秋尽青女催残一夜空
　　芙蓉墙外垂垂发九月凭防未怯风【陈简斋】
　　旧时忆在延真馆玉作芙蓉院院明【韩子苍】
　　风露商量借膏沐胭脂深浅入肌肤【杨廷秀】
　　乱剪素罗妆一树略将防朶蘸胭脂
　　一带拒霜三十里又催萧鼓作秋声【徐竹隠】
　　待教满地妖红落独与秋风作主人【张俞】
　　就中一种芙蓉别只恐鵞黄学道妆【戴石屏】
　　五言古诗
　　有美不自蔽安能守孤根盈盈洒西岸秋至风露繁丽影别寒水秾芳委前轩芰荷谅难杂及此生髙原初约山寺逰端为怪竒石那知云水鄊化作锦绣国入门径深深遇眼秋寂寂隔竹小亭明稠红漏疎碧山僧引幽践絶巘恣佳陟三步绮为障十步霞作壁四围尽芙蓉山僧所手植秋英例臞淡此花独腴泽却忆补外时朝士作祖席是间万枝梅冷射千崖白旧逰不可寻雪枝半榛棘【诚斋】
　　五言古诗散聫
　　玉女袭朱裳重重映皓质晨霞耀丹景片片明秋日兰泽多众芳妍姿不相匹【李卫公】
　　芳菲能防时顔色如自爱鲜鲜防霜晓袅袅含风态蕙兰植秋香桃李姣春醉时节虽不同盛衰终一致莫笑黄菊花篱根守憔悴【永叔】
　　甚疑牡丹丛但病皮骨老不宜入水看只可隔水眺【李泰伯】
　　湖上野芙蓉含思秋脉脉娟娟如静女不肯傍阡陌诗人杳未来幽艶冷难宅【永叔】
　　五言絶句
　　闲吟鲍照赋更起屈平愁莫引西风动红衣不耐秋【陆防】
　　木末芙蓉花山中发红萼涧户寂无人纷纷开且落【王维】浩露侵湘蘂尖风猎绛英繁霜不可拒切勿受空名【宋景文】
　　深浅霜前后应同旧渚红羣芳坐衰歇自舞秋风【石学士】
　　溪邉野芙蓉花水相媚好半看池莲净独伴霜菊槁【永叔】红芳晓露浓绿树秋风冷共喜巧回春不妨闲防影染露金风里宜霜玉水濵莫嫌开最晚元自不争春【诚斋】江南江北树秋至仅成丛向晩谁争艶酡顔浅作红【宋景文】
　　玉蕊迎秋露金房落晚霞涉江从楚女采菊聴陶家【圣俞】芙蓉乃防木晚艶独娇春秾粹觉兰瘦芬敷知菊贫【张文潜】
　　五言八句
　　新开寒露丛逺比水邉红艶色寜相妬嘉名偶自同采江秋节晚搴木古祠空须劝勤来饮无令便逐风【韩文公】拒霜花已吐吾宇不凄凉天地虽肃杀草木有芬芳道人晏坐处侍女古时妆露浓湿丹脸西风吹绿裳【陈简斋】孤芳托寒木一晓一畨新春色不为主天香欲动人丹枫见流落黄菊坐因循莫讶偏相爱衰迟似我身【陶弼】
　　五言律诗散聫
　　霜深才吐艶日暮更饶红掩暎残荷浦凭陵败菊丛【船窓】
　　七言古诗
　　人间八月初霜严芙蓉溪上春酣酣二南变尽鲁叟笔七国破后邹舆谈人间三月春风好溪上芙蓉迹如扫周家盛处伯夷枯汉室隆时贾生老小儿造化防能穷防回枯折还芳丛只应人老不复少有酒且发衰顔红【唐子西】
　　七言古诗散聫
　　清霜夜陨秋荷败翠盖红妆愁割爱碧条苍叶生春妍买断秋光作容态【刘叔拟】
　　七言絶句
　　水面芙蓉秋已衰繁条倒景看花时平生露滴乗红脸似有朝开暮落悲【李嘉运】
　　翠幄临流结绛囊多情长伴菊花芳谁怜冷落清秋后能把华姿独拒霜【刘理】
　　种处雪消春始动开时霜落雁初过试栽金菊丛相近织出新畨蜀锦窠【永叔】
　　水邉无数木芙蓉露滴胭脂色未浓正是美人初醉着强擡清镜晚妆慵【介甫】
　　千林埽作一畨黄只有芙蓉独自芳唤作拒霜知未称看来却是最宜霜【东坡】
</div>
    <div class="pagination">
<a href="全芳备祖集_page35.html">上一页</a><span>...</span><a href="全芳备祖集_page31.html">31</a><a href="全芳备祖集_page32.html">32</a><a href="全芳备祖集_page33.html">33</a><a href="全芳备祖集_page34.html">34</a><a href="全芳备祖集_page35.html">35</a><span class="current-page">36</span><a href="全芳备祖集_page37.html">37</a><a href="全芳备祖集_page38.html">38</a><a href="全芳备祖集_page39.html">39</a><a href="全芳备祖集_page40.html">40</a><a href="全芳备祖集_page41.html">41</a><span>...</span><a href="全芳备祖集_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
