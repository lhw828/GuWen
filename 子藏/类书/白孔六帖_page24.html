<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 24 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 24 页/共 50 页
  </h1>
  <div class="content">
   赦【九　不用赦附】
　　白效天生殖【传曰为温慈惠和以效天之生殖长育】胜残去杀【善人为邦百年】肆大眚【春正月肆大眚赦其罪也】眚灾肆赦【眚过也灾害也肆缓也言误而肆过害当缓之】好生之徳洽于民心【并舜典】发挥生成【与嵗更始】荡涤邪秽【纳入惟新】天地发生【雷雨作解】赦过宥罪【易曰雷雨作解君子以赦过宥罪】在宥【庄子闻在宥天下】籥动【王充论衡曰赦令将至系室而动言有感也】太恩【东观汉记】汉章东狩【永和二年】晋惠南郊【元康六年并大赦】欢心　欣戴　恱随　开释昭苏　涤恶　荡秽【蹈徳咏仁】弛秋霜之严威【流春泽之渥恩文选】
　　殷汤解网【四面】霈然之泽【汉景措刑】万物霑雷雨之仁【四海及蓼萧之泽】天慈有裕【王泽无偏】然则政惟图大法在廷中习以生常则起为姧之敝废而不用何成作解之恩宜思委辔之怀兼追解网之徳数则不可无之亦难【赦者犇马之委辔也】青绳之泽　除旧布新　仁必好生【政焉用杀】涣汗之恩　缓死【好生】蓼萧【泽及四海也诗】过市【周礼国君过市刑人赦】茍有以借手鲜不赦宥【大国讨小国也】赦前事【平诏曰赦令改行絜已有司多举赦前事非重刑洒心自新之意也】励精更始【宣诏曰】隐赦行刑【后汉周纡宇文通刻削少防为渤海太守毎赦到輙隐蔽行刑罪毕乃出赦书坐免官】知将有赦【张成善风角推知当有赦教子杀人李膺为河南尹收捕既而逢宥膺愈怀忿竟按杀之】不肯出狱【张盘字子石为交趾太守时度尚伪言苍梧贼入荆州盘下廷尉防赦见原不肯出狱曰乞对曲直尚不徴盘埋骨牢槛终不虚出于是徴尚尚到辞穷决罪】偏枯之物【蜀志孟光责费祎曰赦偏枯之物非明世宜有今上仁贤百僚称职有何旦夕危负以惠姧宄袆顾谢而已】苍蝇集笔端【苻坚为赦令宻议王猛进纸墨有大苍蝇声甚厉集笔端驱而复来俄而长安中相告有赦推穷言云有一小儿青衣于市呼之须不见得非向者此之告乎】皇泽　三赦【一幼弱二老耄三愚惷】封三钱之府【陶朱公故人庄生谓楚王曰某星害楚徳可除之王使封三钱之府注黄白赤金也将赦虑人知有窃盗云云】楚庄王赦郑伯【见其肉袒也】惩恶训俗【寔在于严科】宥罪恤辜【义深于缓狱】缅镜前古【莫不攸遵】雷雨作解圣人开赦过之门【肆眚腾文先王明録刑之典】庆洽普天【恩洽率土】浃欢跃于九域【飞涣汗于万方】乌啼叩閤【宋元康中徙彭城王义庆时为江州相见而哭文帝闻而怪之徴逺宅义庆大惧妓妾夜闻乌啼声叩閤云明日有赦后改为南州因作乌夜啼曲】　不用赦赦权时之宜非常典也【荀恱汉纪云】小惠不行无忘武侯之议【华阳国志诸葛亮时有言惜赦者亮曰为政以大徳不以小惠故匡衡不愿为赦先帝亦言治乱之道悉矣曾不及赦】大利是务盍遵管氏之言【管子曰凡赦者小利而大害也故久而不胜其祸无赦者小害而大利也故久而不胜其福故赦者犇马之委辔也无赦者若痤疽于矿石委辔必颠覆也矿石疗疾也】属祸乱之际则贵自新【晋成帝诏曰令赦天下使得自新】当休明之朝岂劳更始【汉纪汉承兵革之后比屋可刑故申以大赦之命涤荡秽流与人更始时制然也永业者则不然】且事宜稽古政贵相时　涤恶荡秽虽权道之攸宜【利滛惠奸岂幸门之可啓】请思矿石【无诱幸门】则朱公之子无所用金【陶朱公子犯法令中子用金求赦】张成之男焉能倳刃【见上注】人之多辟【大为防而犹逾】邦有常刑【小不忍而为乱】唯愿无赦【后汉呉汉字子顔病甚上亲问之曰唯愿无赦】有常【无赦】惠者人之仇雠法者人之父母【管子】凯风无私养之暖【朝云无偏注之润】凡作刑罚轻无赦孔小人之幸【刘子知几上书讥毎嵗一赦或十嵗再赦小人之幸君子之不幸】纾多难收羣心【陆贽兴元赦令方具帝以藁付贽使商讨其详贽知帝执徳不固困则思治泰则易骄欲激之使强其意曰欲纾多难収羣心惟在赦令而已动人以言所感已浅言又不切人谁肯怀易曰圣人感人心而天下和平夫感者发于心而形于事事或未喻故宣之于言言必顾心心必副事三者相合乃可求感惟陛下先断厥志以施其辞度可行者而宣之不可者措之无茍于言以重取悔】廓然大赦【刘晏字士安宦人刘清潭与嬖幸请立妃为后且言王数有符异以揺东宫时妄言晏与谋杨炎见帝流涕曰臣位宰相不能正其罪法当死崔祐甫曰陛下已廓然大赦不当究飞语致人于罪遂罢宴】苍生皆自新【谯王重福神龙初韦庶人譛与张易之兄弟防重润贬濮州贠外刺史徙合均二州景龙三年中宗亲郊赦天下十恶者咸宥流人得还重福不得归自陈苍生皆自新而一子摈弃皇天平分固若此乎不报】赦令国大事【太宗顺圣皇后长孙氏疾稍亟太子欲请大赦泛度道人祓塞灾防后曰死生有命非人力所支若修福可延吾不为恶使善无效我尚何求且赦令国大事佛老异方教耳皆上所不为岂宜以吾乱天下法太子不敢奏以告元龄元龄以闻帝嗟美而羣臣请遂赦帝既许后固争止】澡荡羣罪天下蒙恩咸得自新【陈子昻奏入科比大赦澡荡羣罪天下防咸得自新】瓮藏北斗【僧一行长于数所善王生其子以杀人系狱求救于一行一行曰吾以数推之当有赦矣遣其徒授以布囊戒令某处废园伺之有物来其数七共捕之以囊携来勿脱也至晡时有七豕入园尽获之一行寘之大瓮中宻覆封以太一泥朱书梵字志之太史奏北斗不见召一行问之曰莫若大赦从之其夕太史奏见大星如故酉阳】与天下更新【孙伏伽谏曰陛下制诏曰常赦不免皆原之此非直赦有罪是亦与天下更新辞也】以更赦免【徐有功有韩纪孝者受徐敬业伪官已物故推事使顾仲琰籍其家诏已报可有功追议曰律谋反者斩身亡即无斩法无斩法即不得其縁所縁之人亡则所因之罪减诏从之皆以更赦免如此获宥者数十百姓】恩布天下【时有诏公罪流私罪徒以丄防赦免逾百日不首者复论有功奏曰陛下寛除死罪已发者原之是通改过之心自新之路故律告赦前事以其罪坐之若无告言所犯终不自发如告言赦前事则与律乖令赦前之罪不自言者还以法论即恩布天下而一罪不能贷臣切为陛下不取】廓天地之徳施雷雨之仁【韦嗣立拜鳯阁舍人时刑滥及善人乃上书曰愿陛下廓天地之徳施雷雨之仁取垂拱以来罪无轻重所不赦者普皆原洗死者还官生者霑恩则天下了然知向所防罪非陛下意】恩被天下流昆虫【张仲方鄠令崔发以辱黄门系狱逢赦不见宥仲方曰恩被天下流昆虫而以行御前乎发由是不死】闻者感泣思奋【陆贽李抱真入朝为帝言陛下在奉天山南时赦令至山东士卒闻者皆感泣思奋臣是时知贼不足平议者谓兴元戡难功虽爪牙宣力盖贽有助焉】犯盗【马璘邠宁节度使元日有卒犯盗或曰宜赦璘曰赦之则人将伺其日为盗遂戮之】五色云间鹊飞鸣天上来【传闻赦书至却放夜郎回李白忆旧游】迁者追回流者还【韩文赦书一日行万里罪从大辟皆除死迁者追回流者还涤瑕荡垢清朝班】徳音释轻系囚【明宗纪】赦嗣复【李徳裕字文饶帝尝疑杨嗣复李珏顾望不忠遣使杀之徳裕知帝性刚而果于断即率三宰相见延英呜咽流涕曰昔太宗徳宗诛大臣未尝不悔臣欲陛下全活之无异时恨使二人罪恶暴着天下共疾之帝不许徳裕伏不起帝曰为公等赦之徳裕降拜升坐帝曰如令谏官论争虽千疏我不赦徳裕重拜因追还使者嗣复等乃免】邵说【相州安阳人大厯末上言天道三十年一小变六十年一大变禄山思明之难出入二纪多难渐平向之乱今将变而之治宜建徽号承天意而方谒郊庙大赦各一诚恐雷雨之施未普结之气未除愿因此时脩享献欵郊庙褒有徳録贤人与天下更始振灾益夀之术不纳】薛存诚【拜御史中丞浮屠鍳虚者自贞元中闗通赂遗倚宦竖为奸防坐于頔杜黄裳家事逮捕下狱存诚穷劾之得赃数十万当以大辟权近更保救于帝帝有诏释之存诚不听明日诏使诣台谕曰朕须此囚面诘非赦也存诚曰狱已具陛下必欲召赦之请先杀臣乃可不然臣不敢奉诏鍳虚卒抵死】草赦令【韦承庆字延休张易之诛承庆以素附离免冠待罪时议草赦令咸推承庆召使为之无挠色误辞援笔而就】庆赏之余【柳宗元字子厚贬永州司马雅善萧俛诒书曰傥因贼平庆赏之余得以见白使受天泽余润虽朽枿败腐不能生植犹足蒸出芝菌以为瑞物不虚为太平人】望外之泽【又诒许孟容曰今其党与幸获寛贷得善地无公事坐食奉禄徳至渥也尚何敢更俟除弃废痼希望外之泽】駮赦论【五代张允晋高祖即位屡赦天下允为駮赦论以献曰管子曰凡赦者小利而大害久而不胜其祸无赦者小害而大利久而不胜其福又汉之呉汉疾笃帝问汉所欲言汉曰惟愿陛下无赦尔盖行赦不以为恩不行赦不以为无恩罚有罪故也自古皆以水旱则降徳音而宥过开狴牢而出囚冀感天心以赦其灾者非也假有二人之讼者一有罪而一无罪若有罪者见舍则无罪者衔寃此乃致灾之道非救灾之术也至使小人遇天灾则皆喜而相劝以为恶曰国将赦矣必舍我以救灾如此则是教民为恶也夫天之为道福善而祸淫若舍恶人而变灾为福则是天亦喜人为恶也凡天之降灾所以警戒人主节嗜欲务勤俭恤鳏寡正刑罚而已是时晋高祖方好臣下有言覧之大喜】圣徳广运浃于华夷天光下临照彼幽蛰【刘禹锡贺赦表】网开三面【危疑者许以自新】照达四聦【瑕纇者期于録用】欢謡上彻于九天福祚永延于亿载【同上】发号之始疾于春风殊私所及沛若时【同上】泽及八荒【网开三面贺表同上】农有薄征市无彊价勲勤是録爵秩以班【柳宗元贺赦表】又【爰褒有客尊贤之典惟新载奉素工宗教之道斯在】涤濯刬磢磨灭瑕垢【韩愈元和圣徳诗幸丹凤门大赦天下涤濯刬磢磨灭瑕垢续功臣嗣拔贤任耉孩养无告仁滂施厚文集卷第一】发号出令云行雨施【惧刑政之或差怜鳏寡之重困贺表韩文】生恩既及于四海和气遂充于八纮【同上】恩浃幽明【庆溢寰海同上贺表】徳音朝发于九天【和气夕周于九海刘禹锡改元赦状】布惟新之令【陆宣公敷肆眚之防布惟新之令】宣之际闻者莫不流涕【陆贽奏议徳音焕然以之更始所在宣之际闻者莫不流涕虽或凶犷匪人亦为之歔欷诚之动物乃至于斯怀枭鸱以好音消防沴为和气罢兵状】帝命出皇恩普【文粹苏颋东岳朝观颂序乃建鸡竿伐鼍鼓帝命出皇恩普扬巽风作解雨】衣素衿人报赦【贞观中黎景逸尝居空青山有鹊巢其庭每以余食饲之甚驯熟后景逸出仕被诬下狱一日有鹊于狱屋气楼中下视景逸喜噪久之已而闻赦将下有一衣素衿人报赦先説赦来乃悟其鹊噪也朝野佥载】九庙成礼【百神降祥銮辂旋衡风云改色殊私广被再莫大之恩寳厯惟新更启无彊之祚刘禹锡改元赦】劫胁之役尽除聚敛之名皆去【柳宗元东平赦表劫胁之役尽除聚敛之名皆去伤痍受煦老疾加恩丰财已复其征徭赐种更盈于穜稑严山川之祀神必有依申义烈之家物无不感】就第放赦【安乐公主产男满月中宗韦后幸其第就第放赦】天子御端门诏天下涣汗发泽与民更始建金鸡于仗内耸脩竿而揭起【李庾西都赋】以旱蝗责躬大赦【太宗本纪贞观二年正月庚午以旱蝗责躬大赦】令在赦前中人在赦后【李渤见鬭门】一嵗再赦好人喑哑【太宗尝谓羣臣曰吾闻语曰一嵗再赦好人喑哑吾有天下未尝数赦者不欲诱民于幸免也唐刑法志】致理兴化必在推诚忘已济人不恡改过【唐文粹陆贽徳宗赦文】国有赦宥之事【先集囚徒于阙下令卫尉树金鸡待宣制讫乃释之唐六典】后祀南郊坛【南有大檞树赦曰置鸡其杪赐号金鸡树武后传】杨恭仁【为凉州揔管州刺史贺拔行威叛朝廷未即讨恭仁募趫勇倍道进贼不虞其来遂克二城纵所俘还之众感恱遂相与防行威降】觊其匍匐相率降款尽至广务寛大用明恶杀之徳【杜甫寛集】余众悉原【卢钧字子和兼节度昭义军防刘稹死敕乗驿往进检校兵部尚书専领昭义钧及潞石雄兵已入而稹将白惟信率余卒三千保路城未下雄召之使往十余軰皆死钧次高平惟信献欵且曰不即降者畏石尚书尔钧与约而还石雄欲尽夷潞兵钧不听坐治堂下左右皆雄亲卒击鼔传漏钧自居甚安雄引去乃召惟信至送阙下余众悉原】素服乗驴【五代王师范梁别将留重霸下其棣州师范乃请降太祖许之师范素服乗驴诣太祖请罪太祖待以客礼】江南李景【世宗以江南不听命者严续之谋陈觉劝景诛续以谢罪景乃遣钟谟入朝言不割地者非续谋愿赦之】
　　宥过【十】
　　白申恩【屈法】宥过无大刑故无小罪疑惟轻【虞书】赦小过【孔子曰】狱贵哀矜【法宜开释】议事【原情】在宥【庄子曰闻在宥天下矣未闻理天下】获宥情非抵冒【政尚寛仁】眚灾肆赦【注见赦门】君子以赦过宥罪【易】
　　自新【史缇萦上书曰妾伤夫死者不可复生虽欲改过自新其道无由文帝哀之下诏除肉刑】察贵用情【恕宜及物】三宥三赦【周礼司刺掌三赦三宥之法一宥曰不识再宥曰过失三宥曰遗忘注不识者谓愚者无所知识也三赦见上赦门注】克寛克仁【不知不愠】居上不寛人之过也各于其党观过斯知仁矣【语】免于刑戮　恕而已矣【仁逺乎哉】孟夏出轻系【轻罪者放出之】礼曰有防无简不聴【简诚也有其意无其诚不以为罪也】附从轻【附施刑也求出之故从轻】赦从重【虽是重罪犹赦之】不赦过【礼凡执禁以齐众不赦过】小不忍而恐乱【安可容奸】计过求瑕肆眚申恩【传肆大眚】三细不宥【言三犯罪罪虽小不宥也】守正名之义
　　【当准法论】念观过之人【则宜情恕】况当贷之朝【宜用哀矜之典】贷法臣无敢作福　诚为挠法【岂曰爱人】且政先执禁【教在知防】宥汝【爱人】违法者若可原情【畜奸者尽求幸免】若逾矩之人【如可舍也】则防奸之法【将焉用之】若寛前定之法【恐诱后来之奸】孽既可逃【法将焉用】抵冒犹或哀矜【过失诚宜开释】奴误射杀子不诛【宋则事具恕门】羮烂汝手【见上寛恕门】孔驰骑宥罪【李勉字卿関东献俘百将即死有叹者勉过问曰被胁而官非敢反勉入见帝曰冠冕之汗半天下其欲澡心自归无由如尽杀之是驱以助贼也帝驰骑宥罪后归者日至】父病为蛊求厌【为江西观察使有父病为蛊求厌者以木偶署勉名埋之掘治验服勉曰是为其父则孝也纵不诛】桓彦范【内史李峤等屡奏往为酷吏破家者请皆宥雪依违未从彦范复上言自文明后得罪惟杨豫博三州不免它可悉赦疏十上卒见聴】平宥【萧頴士字茂挺父旻以莒丞抵罪頴士往诉于府佐张惟一惟一曰旻有佳儿吾以旻获谴不憾乃平宥之】全宥甚众【裴度自中立申光平定度入朝防帝以二劒付监军梁守谦使悉诛贼将度遇诸郾城复与入蔡商罪议诛守谦请如诏度固不然誊奏申解全宥者甚众】屈突通【仕隋为虎贲郎将文帝命覆陇西牧簿得隐马二万匹余见济活囚徒门】岐州亡卒【狄仁杰岐州亡卒数百剽行人道不通官捕系盗党穷讯而余曹纷纷不能制仁杰曰是其计穷日为患乃明开首原格出系者禀而纵之使相晓皆自归帝叹其达权宜】一切洗贷【张廷珪张易之诛议穷治党与廷珪建言自古革命务归人心则以刑胜治今唐厯不移天地复主宜以仁化荡宥且易之盛时趍附犇走半天下尽诛则已暴罚一二则法不平宜一切洗贷中宗纳之】胁从【杜让能京师平进中书侍郎官吏多污伪署有司皆欲论死让能以胁从不足深治固争之多所全贷】霍王元轨【厯定州刺史突厥冦定州州人李嘉运潜结贼诏穷诛支党元轨以冦近且强人心危但杀嘉运余无所诘】洗宥绌放【权徳舆上言近陛下洗宥绌放者或起为二千石其徒更相勉知牵复可望惟因而之使人人自效帝颇采用之】全活【高崇文崇文拜东川节度使贼将邢泚已降而贰斩于军衣冠胁污者诣牙请命崇文为条上全活之】多所甄复【许敬宗字延族初太子承干废官属张素令狐徳棻赵智裴宣机萧钧皆除名为民不复用敬宗为言素等以直言被嫌忌今一概被罪疑洗宥有所未至帝悟多所甄复】桓文霸功【陆相奏议置射钩之贼而任其才释斩袪之怨以免于难此桓文所以霸功也必欲精求素行追抉宿疵则是改过不足以补愆自新不足以赎罪】宥工徙逺裔【萧钧永徽中太常工为宫人通讯遗诏杀之且附律钧言禁当有渐虽附律不应死帝曰如姬切符朕以为戒今不滥工死喜得忠言即宥工徙逺裔】凝碧诗【王维字摩诘禄山防两都宗出幸维扈从不及为贼所得禄山宴其徒于凝碧宫其乐工皆梨园弟子教坊工人维闻之悲恻潜为诗云万户伤心生野烟百官何日再朝天秋槐花落空宫里凝碧池头奏管弦贼平防贼官三等定罪维以诗闻肃宗嘉之特宥之】宥过轻刑流汪濊于四海【柳宗元赦表】得罪当宥【郭元振宗讲武骊山既三令帝亲鼓之元振遽奏礼止帝怒军容不整引坐纛下将斩之刘幽求张说叩马谏曰元振有大功虽得罪当宥乃赦】
　　改过【十一　知过附】
　　白今是【昨非】朝过【夕改】时有不仁【未亏君子】过而能改【则曰大贤】改而勿惮【悔亦可追】惮改【知非】谁无能改【善莫大焉】茍有必知【赦之可也】先迷后得【临事虽不三思】茍有必知【陈首明无二过】宜嘉后觉【盍恕前非】既反迷途【请寛昭宪】自新【未悟】改行率徳　有耻且格　闻义不能徙不善不能改是吾忧也【语】子曰吾未见能见其过而内自讼者【讼责也语】改之为贵　无循枉【枉不正也不正之事不循行之】徙善逺罪【礼】知非【改过】洗愆【洗心】不逺复　既非迷复【请以轻论】补过【无咎者善补过也】顔氏之子其殆庻几乎【有不善未尝不知知之未尝复行也】有过则改【见善则迁有过则改益卦大象辞也】负罪引慝　君子以恐惧修省【震卦】惟受责俾如流【书曰责人斯无难惟受责俾如流是惟艰哉】无耻过作非【书】过失可微辨不可面数【礼】君子能知其过必有令图【秦公子鍼】能补过者君子也【仲尼曰】人谁无过过而能改过则称已　必文【能改】陈元改过【汉仇覧为亭长有陈元者其母告元不孝览曰昨过庐舍篱落修整此不是恶人当化未至耳亲至元家为陈孝道元后改过卒为孝子】周处寻师【周处为乡里所患后知之乃改行诣洛寻师见二陆也】宋杲【后汉宋杲性悍喜与人报雠郭林宗谕以义杲叩头后至并州刺史】林宗受贾淑之吊【后汉淑性险害邑里患之林宗遭母丧淑来修吊既而孙威直后至见林宗贤而受恶人吊不进而去林宗遽追之谢曰贾子厚诚实凶徳然洗心向善仲尼不逆互乡故吾许其进也】毁鸭栏【陆逊伯言时建昌侯虑于堂前作鬭鸭栏颇施小巧逊正色曰君侯宜勤览经典以自新何用此为虑即时毁之】迁善【易】应诗人补衮之歌【顺周易牵复之义文选】改辙孔狄仁杰【武后谓曰有譛卿者谢曰陛下以为过臣当改之狄本传】过弗讳改【元结上时议曰前日天子恨愧陵庙为羯逆伤污愤怅上皇南幸巴蜀隐悼宗戚见诛过弗讳改】许请改图【王处存子郜以其族犇太原使处直主留后全忠亦至处直辞曰敝邑奉上未尝不忠事邻未尝不礼弗虞君之见攻也全忠责何故事克用荅曰太原借兄弟之旧修好往来常道也君茍为罪请改图全忠许之】陆贽上书曰【人谁无过过而能改善莫大焉仲虺歌成汤之徳曰改过不吝吉甫美宣王之功曰衮职有阙仲山甫补之夫成汤圣君也仲虺圣辅也以圣辅賛圣君不称其无过称其改过周宣中兴贤王也吉甫文武贤臣也歌诵其美不美其无阙而美其补阙则圣贤之意贵于改过较然明甚盖过差者上智下愚所不免惟贤者能改而之善愚者耻而之非也】九弊【又九弊耻闻过上之弊也】悔过不得不深【又悔过不得不深引咎不得不尽】知过【赵璟字退翁自言荐果州刺史韦证以贪败请降考校考使刘滋谓璟知过】规切【陆羽字鸿渐见有过者规切至忤人】率徳改行【李邕下狱当死孔璋上书天子曰伏惟陛下寛邕之死使率徳改行】
　　待罪【十二　陈首附】
　　白席藁【应侯范睢失举席藁请罪】免冠伏斧锧【梁孝王既刺杀袁盎请朝茅兰说王乗布车伏阙下待罪兰大夫也】季孙练冠麻衣跣行【传晋责季孙意如逐昭公意如待罪】籍藁【玉音坐藁以就刑也】有罪不逃刑　导囚走陈首【孔礼字徳达尝受马台恩台坐法当死礼私导令逾狱而自首太祖减罪一等】逃亡自首【晋王坦之文度卒士韩帐逃亡归首云失牛故叛有司劾帐盗牛考服罪坦之以帐束身自归遂原罪】敢逃刑命【传】范滂【后汉诛党人范滂自诣狱县令欲与解逃滂曰何故累君令老母流离乎】又巴肃【事同范滂】徒罪长沙　负荆孔不敢入谒【唐惠宣太子业母早终从母贤妃鞫之妃弟与皇甫恂妄言休咎妃恐降服待罪业不敢入谒帝闻遽召之业伏殿下帝谕妃复位】入朝羸服【浑瑊为防盟使为尚结賛所劫副使崔汉衡以下皆防惟瑊得免自奉天入朝羸服待罪诏释之】素服待罪【王承宗曰田洪正求入侍请归徳棣二州入租赋待天子署吏洪正遣知感知信诣阙下请命前此帝赐诏许自新承宗素服待罪乃诏复官爵王承宗传】泥首待罪【五代张全义字国维梁亡庄宗入汴全义自洛来朝泥首待罪庄宗劳之曰卿家弟侄幸复相见全义俯伏感涕】慙惧待罪【严绶为右仆射始就廊下食在百官上帝使中人赐含桃绶见拜之为御史劾奏绶始慙惧待罪诏释绶而贬中人】伏斧锧【唐史泉男生字元徳其初至伏斧锧待罪帝宥之世以此称焉】
　　有罪复用【十三】
　　白魏尚【有罪系狱冯唐举之拜云中太守匈奴畏之】韩安国【下狱免官后起于狱中拜梁内史】张敞起亡命【张敞有罪诣阙上印绶即从阙下亡命后冀州有贼盗诏敞加拜冀州刺史】弃瑕録用　责功补过　自效　重以才难【许其功赎】抆拭【朱博子元为左冯翊诘长陵大姓尚方禁面上是何等疮禁具首服盗人妾见斫博曰冯翊欲洒卿抆拭用卿禁曰愿效死也】死灰重然　秦赦孟明之罪【汉収窦宪之功】孔柳宗元【字子厚贬永州司马雅善萧俛诒书陈情曰郑詹束于晋终以无死钟仪南音卒获返国叔向囚俘自期必免范座骑危以生易死蒯通据鼎耳为齐上客张苍韩信伏斧锧终取将相邹阳狱中以书自治贾生斥逐复召宣室倪寛摈厄后至御史大夫刘向下狱当诛为汉儒宗此皆瓌伟博辩竒壮之士能自解脱今以恇怯淟涊下材末技又婴痼病虽欲慷慨攘臂自同昔人愈疏阔矣】使功不如使过【李靖字药师开州蛮冉肇则防防州赵郡王孝恭战未利靖率兵八百破其屯要险设伏斩肇则俘禽五千帝谓左右曰使功不如使过靖果然】澡濯用之【刘禹锡字梦得始坐叔文贬者八人宪宗欲终斥不复乃诏虽后更赦令不得原然宰相哀其才且困将澡濯用之防程异复起领留务乃诏禹锡等补逺州刺史】流移之人皆不得弃放妻妾及私遁还乡至六载然后聴仕【即本犯不应流而特配焉者三载以后聴仕唐六典】
　　恕【十四　事见宥过门又寛恕门杂用之】
　　白夫子之道忠恕而已矣　己所不欲勿施于人【子贡问曰有一言而可以终身行之者乎子曰其恕乎云云】作不顺而施不恕【仲尼谓臧武仲】顺事恕施　尊贤而容众嘉善而矜不能　君子先人后已【礼】内恕　老子曰以身观身　克寛克仁【不知不愠】仁逺乎哉　包荒【言包含荒秽也易】国君含垢【天之道也传】尔无忿疾于顽　必有忍其乃有济有容徳乃大【书】躬自厚而薄责于人　掩匿细过【汉曹参见人有细过掩覆匿盖之】呕丞相车茵【见寛恕门】羮烂汝手【见寛恕门】奴误射死子不诛【宋则子年十嵗与苍头共弩射断矢激误中则子死则恕不诛荀爽美之】孔治狱主仁恕【崔仁师为殿中侍御史时青州有男子逆谋有司捕支党累累填狱诏仁师按覆始至悉去囚械为其食饮汤沈以情讯之坐止魁恶十余人它悉原纵大理少卿孙伏伽谓曰原雪者众谁肯让死就决而事变奈何仁师曰治狱主仁恕故谚称杀人刖足亦皆有礼岂有知枉不伸为身谋哉使吾以一介易十囚命固吾愿也及敕使覆按诸囚咸叩头曰崔公仁恕必无枉者举无异辞由是知名】过汉于张【徐有功或称有功仁恕过汉于张起居舍人卢若虚曰徐公当雷霆之震而能全仁恕虽千载未见其比】时称平恕【狄仁杰稍迁大理丞嵗中断乆狱万七千人时称平恕】活无罪数百人【李宪性明恕详正大狱活无罪者数百人】以恕自将内挫虐熖【徐有功賛处猜后酷吏之间以恕自将内挫虐熖不使天下残于燎可谓仁人也哉】爱恕之誉一旦出吕諲崔器上【李栖筠擢殿中侍御史李岘为大夫以三司按羣臣防贼者表栖筠为详理判官推原其人所以胁污者轻重以情悉心助岘故岘爱恕之誉一旦出吕諲崔器上】
　　猜认【十五】
　　白盗金【汉直不疑同舍郎亡金疑不疑不疑乃买金偿之后乃明也】认马【卓茂字子康为丞相史出行有人认其马心知其误黙解与之牵车而去谓之曰汝若自得马当以此马诣丞相府将来主得马乃诣府叩头谢还之】盗绛【陈重在郎署有郎误持邻舍郎绛去主疑重重不自申说市绛还之后郎还绛事乃白】认牛【刘寛字文饶为司徒有人失牛就寛车中认之寛下车步归有得牛者谢曰慙负长者寛曰物有相类事容错误幸劳见归何谢之有】认豕【魏曹节字元伟邻人有亡豕者与节豕相类诣门认之节不争后主得亡豕乃慙送谢节节乃笑而受之】失脯【晋乗虞字子深尝宿逆旅同舍失脯疑虞盗之虞解衣偿之主人曰多恐狐狸偷去乃将脯主至塜间得脯客还虞衣虞投而不顾】氷下得犊【朱冲字巨容少有至行邻人失犊认冲犊以归后得犊于氷下大慙以犊还冲冲竟不受】似是而非认稻【钟离牧字子干垦田二十畆临熟县人认之遂以稻与之县长执民系狱牧为之请长曰君慕承宫仆自行法牧遂出装还山隂长释民自止之民慙舂稻得六十斛米还牧牧不受民置于道旁无取者】开荒被认【郭翻长翔家贫无业欲垦荒田先表题经年无主然后作及将熟有认之者悉推与之宰令闻以稻还翻翻不受】认禾【承宫字子少避地于象隂山耕种禾黍得熟人有认之者宫不争推与之也】盗璧【张仪】虵酒孔李藩【杜亚居守东都表置府中亚尝疑牙将令狐运为盗掠服之藩争不从辄去后果获真盗】物色验之【唐史张允济仕隋为武阳令过道傍有姥庐守所莳葱因教曰弟还舍脱有盗当告令姥谢归俄失亡葱允济召十里内男女尽至果得盗者】
　　错误【十六　取宥过门事用】
　　白罪分故误【罚有等差】法有误论【过宜情恕】情匪诬欺【法当开释】必先问罪【方可原情】事虽乖于审慎【情直异于矫诬】失传【得罪】失辞【失口】阙疑面欺　诚非巧诈之辜【谓寛过误之戾】事虽昧于三思【过宜寛于】
　　【无简】慎非石氏【虽慙数马之能】误比钟离【宜恕赐缣之谬】恕而已矣【仁逺乎哉】误宣【后汉有兄弟杀人诏报兄重而减弟死孙章误言两报重尚书奏章矫诏当斩郭躬曰章应罚金传命之误其文轻帝美之】奏对【夏侯胜质朴见时谓上为君误相字于上上以是亲信之也】以十为百【后汉诏赐降寇缣以十为百帝怒将笞郎仆射钟离意字子阿曰过误之失常人所容若懈怠为则臣位大罪重当先坐乃解衣就格帝意解乃复】孔过误【杨纂贞观初为长安令有告女子袁妖逆者纂按之情不得袁败太宗恶其不忠将杀之中书令温彦博以过误当宥乃免】误拂御衣【郝处俊曰臣之弟处杰被择供奉时有三卫误拂御衣者惧甚先帝曰左右无御史我不汝罪帝曰此史臣应载】临敌舍敌无杀【文粹皮日休汉斩丁公论丁公临敌舍敌无杀诚恻隐长者高祖斩之果不为当】臣子于尊极不称误【戴胄长孙无忌被召不解佩刀入东上閤门封徳彛论监门校尉不觉罪当死无忌赎胄曰校尉与无忌罪均臣子于尊极不称误法着御汤剂饮食舟船虽误皆死陛下録无忌功原之可也若罚无忌杀校尉不可谓刑】
　　文字误【十七】
　　白书马阙文责宁加于石建【石建为郎奏事事下惊恐曰书马与尾五四获谴死矣其惧慎如此】今赐缣过数罪亦舍于钟离【见上注】五而阙一【十以为百】一马之阙【二豕之疑】亥豕之疑【鲁鱼之误】移文有误不以文害意　掌以簿书【误于文字】宁免毫厘之差【不容笔削之改】踳駮纰缪阙疑【改正】阙文【吾犹及史之阙文也】失传【有司失其传也】文不加防　辨
　　鲁非鱼孔封敕脱误【萧仿李燧为岭南节度使使者已赐节而仿封还诏书帝方作乐不暇命使遣优工趣出追之未及燧所而还后以封敕脱误法当罚侍讲孔温裕曰给事中駮奏为朝廷论得失与有司奏事不类不应罚诏可】令坊州贡杜若【国史纂要贞观中度支令坊州贡杜若本州曺官云本州不出杜若应由谢眺诗误尔华省名郎若如此判事岂不畏二十八宿笑人耶】改根为银【尚书故实韩昶愈之子虽教有义方而性颇闇劣尝为集贤校理史传有金根车而昶以为误悉改根为银后除拾遗坐此言罢】制敕既行有误则奏改之【唐百官志中书舍人其禁有四四曰忘误制敕既行有误则奏改之】弄麞之庆【唐旧史宗朝宰相李林甫无学术太常少卿姜度妻诞子林甫手书庆之曰闻有弄麞之庆客视之掩口】録诗一字误【皇甫湜其子録诗一字误啮臂血流】
　　犯夜【十八】
　　白警廵【西京赋云警夜廵昼】夜事【周礼谓夜警守之事】三廵【周礼掌固昼三廵注廵行以警慎也】夜三鼜以号戒【鼔也谓夜三击鼔以廵戒之也鼜音戚】灞亭夜猎【李广将军夜猎还灞陵亭长呵叱之】周礼禁行作不时者【谓晨行者】国禁　官禁天街　知禁　犯禁　司寤氏掌夜时【谓早晚时也周礼】以星分夜　以诏夜士夜禁【禁行也夜士廵夜之士】御星行者禁宵行者游者【御亦禁也】厌浥行露岂不夙夜谓行多露【诗】禁御抵冐街禁　国章扞掫　行诸宵夜　夜禁是干【必先问罪】宵行有故【似可徴辞】将军尚不得夜行【霸陵亭吏呵叱广广骑曰故李将军曰今将军尚不得夜行何故为也云云广宿亭下】受书犯夜【晋三丞字安期为东海太守政尚清静有犯夜者曰从师受学不觉日暮丞曰鞭挞越以立威名恐非教化之本使吏送归家】谁何杀之【魏瞒传曰火祖为洛阳北部尉造五色棒县门左右各十余枚犯禁者不避豪彊杖杀之爱幸黄门蹇石叔父夜行太祖杀之】孔军士干禁【王重荣太原祁人与兄重盈皆以毅武冠军擢河中牙将主伺察时两军士干禁捕而鞭之士还诉于中尉杨寔寔怒执重荣让曰天子爪士而藩校辱之荅曰夜半执者奸盗孰知天子爪士具言其状寔叹曰非尔明辨孰由知之更诿于府擢右署】醉触夜禁【刘贞亮宪宗之立贞亮为有功然终身无所宠假郭旻醉触夜禁杖杀之由是莫不慴畏】晨夜有行必问【晨夜有行必问不应则弹弓而向之复不应则旁射又不应则射之折冲唐史百官志】夜醉为逻卒击折其齿【温庭筠丏钱杨子院夜醉为逻卒击折其齿】









　　白孔六帖卷四十八
&lt;子部,类书类,白孔六帖&gt;
　　钦定四库全书
　　白孔六帖卷四十九　　唐　白居易　原本
　　宋　孔　　续撰
　　赏赐【一】　　　　　　　僣赏【二】
　　赏战功【三】　　　　　　赏和戎【四】
　　赏谏臣【五】　　　　　　赏政绩【六】
　　赏举贤【七】　　　　　　赏死事【八】
　　赏邑九　　　　　　　赏田【十】
　　赏宅【十一】　　　　　　赏药【十二】
　　赏车服【十三】　　　　　杂器物【十四】
　　赏马【十五】　　　　　　赏寳【十六】
　　弓矢鈇钺【十七】　　　　圭瓉【十八】
　　虎贲【十九】　　　　　　户陛【二十】
　　秬鬯【二十一】　　　　　彛器【二十二】
　　赐钱【二十三】　　　　　赐帛【二十四】
　　赐妇人【二十五】
　　赏赐【一】
　　白懋赏【懋勉】宠锡　受赐【民到于今受其赐】天赐　何以劝善夫赏国之典也藏在盟府不可废也【传】善则赏之以劝能者　不僣【声子曰善为国者赏不僣赏僣则惧及滛人若不幸而过宁僣无滥】劝赏【古之治人劝赏赏以春夏将赏为之加膳加膳则饫赐】赏不逾时　何以沮劝【赏罚无章】君之劝能明而不费【管子】臣之量力受而勿辞【淮南子曰忠臣之事君也计功而受赏不为茍得量力而受官不贪爵禄其所能者受而勿辞】无以劝能　赏延于世【世嗣也】大赉【赉赐也】禹锡圭　功多有厚赏【书】费少劝多【文子曰善赏者费少而劝多故圣人赏一人而天下趋之是以至赏不费也】开必得之门信庆赏也【管子】授彤弓于晋庄嘉乃丕绩【锡圭于夏禹告厥成功】夫徳不旌则劝善之道缺矣【勤不赏则报功之典废矣】周礼太宰以八柄驭羣臣三曰予以驭其幸【幸谓言行偶合于善则有以赐予之以劝后也】以九式均节财用八曰匪颁之式【式谓则用之节度也匪分也颁赐也谓分赐羣臣】赐予好赐【并周礼】时颁【以时颁赐之】庆赐遂行【无有不当月令】凡赐君子与小人不同日【慎尊卑也礼】报功庆赏【礼】见爵赏之施焉　不赏而人劝【礼】大利小利【礼曰事君大言入则望大利小言入则望小利言谓立事者也利禄赏也】礼无不答【礼曰臣下竭力尽能以立功于国君必报之以爵禄故曰礼无不答言上之不虚取于下也】拜贶【贶赐也】不酬奉上之勤【何劝将来之善】臣节贵忠【国章懋赏】赐表主恩【拜明臣礼】周礼大府以敝余之赋以待赐予　反赐【鲁昭公疾赐子家子双琥一环一璧卿服公薨子家子反赐于府人曰吾不敢逆于君命】三赏不及【史记晋文公贱臣童叔曰君三行赏赏不及臣公曰导我以仁义防我以徳惠以此上赏辅我以行次赏矢石之难汗马之劳次赏苕以力事我三赏之后而及子晋人闻之大恱】不吝千金【魏志太祖其有勲劳不吝千金无功妄施分毫不与】赏不失劳【传】赏恭罚否不赏私劳　竞劝于赏　赏之曰发公室示赏也【出赏】
　　【物也】示信【商君变法恐人未信乃立木于市南门募人徙置北门者与五十金有一人徙之遂与五十金以示其不欺也史记】有功不赏为善失其望【奸邪不诛为恶肆其防】赏庆【刑威曰君】孔劳臣不赏不可劝功死士不赏不可劝勇【陈子昻八科六劝赏臣闻劳臣不赏不可劝功死士不赏不可劝勇今或勤劳死难名爵不及偷劳尸禄宠秩妄加非所以表庸励行者也】赏不加有功【魏徴曰赏不加有功则危亡之期或未可保】献果者欲授试官【陆贽帝徙幸梁道有献果者帝嘉其意欲授试官贽曰爵位天下公器不可轻也帝曰试官虚名且已与宰相议矣卿其无嫌贽曰信赏必罚霸王之资也轻爵防刑衰乱之渐也非功而获爵则轻非罪而肆刑则防】厚赐【今贠外试官与勲散爵号同然而突铦锋排祸难者以是酬之可谓重矣今献一器果一盛则受之彼忘躯命者有以相谓矣曰吾之躯命乃同果果草木也若草木然人何劝哉夫田父野人必欲得其欢心厚赐之可也】赉奨优华【李徳裕字文饶数召见赉奨优华】不呰之泽【萧至忠陛下降不呰之泽近戚有无涯之请】锡与踵涂【田正字安道帝遣裴度宣慰赏其军钱百五十万緍正奉表陈谢制诰褒荅且赐与令名锡与踵涂】赏以存劝【陆贽赏以存劝罚以示惩劝以懋有庸惩以威不恪故赏罚之于驭众譬防軏所以行车衔勒所以服马也】人主之柄【韦澳字子斐御史周墀节度郑滑表署募府防墀入相私谓曰何以教我澳曰愿公无权墀愕然澳曰爵赏刑罚人主之柄公无以喜怒行之俾庻官各举其职则公敛祍庙堂上天下治矣乌用权墀叹曰吾先居此得无愧乎】上食乐作【宗贵妃杨氏诸姨上食乐作帝骤赐左右不可赀由是愈见宠赐诸姨钱嵗百万为脂粉费】帝所得竒珍及贡献分赐之【使者相衘于道五家如一】诛乱者一级赏千万【窦易直字宗为宣歙浙西观察使时江淮旱漕物淹积不能前军士闻易直向言欲赏军部将王国清指漕货激众谋乱易直知之械国清送狱其党数千羣讙入狱篡取之欲大剽易直登楼令曰能诛乱者一级赏千万众喜反为乱者二百余人易直悉斩之】赏罚明则士尽节【郑俌中宗时厯右补阙黙啜入寇败沙咤忠义诏百官陈破贼胜策独俌上疏以为治内可以及外赏罚明则士尽节】赏无遗功【呉武陵信州人元济叛武陵遗以书曰今天子英武任贤同符太宗寛仁厚徳有宗之度罚无贷罪赏无遗功】前后赐不胜纪【郭子仪前后赐良田美器名园甲舘不胜纪】赐绢万疋【尉迟恭传秦王为皇太子授左卫率时坐隐巢者百余家将尽没入之敬徳曰为恶者二人今已诛若又穷支党非取安之道由是普原论功为第一赐绢万疋举齐府金币什物赐焉】赐金银皿帛【王琚从帝至楼下诛萧至忠岑羲窦怀贞斩常元楷李慈北阙下贾膺福李猷于内客省事平进户部尚书于是帝召燕内殿赐金银杂皿皆一牀帛二千第一区】赏者礼之基【魏元忠上封事赏者礼之基礼崇则谋夫竭其能赏厚则义士轻其死赏罚者军国之纲纪政教之药石】赏不行【又曰自苏定方平辽东李勣破平壤赏既不行勲亦淹废】赏者士所死【卢藏用字子潜云古者为政赏罚申则兵强礼者士所归赏者士所死礼赏不倦则士争先】赐邉士不时【崔羣字敦诗防度支廪赐邉士不时物多敝恶李光顔忧甚至欲引佩刀自决皇甫鏄奏邉鄙无事乃羣鼔动欲以买直归怨天子于是罢为湖南观察使】危难不爱惜官赏【刘巨容黄巢乱江淮据荆南迁山南东道节度使以扞巢巢浮江东奔巨容追之率十俘八诸将欲乗胜追斩巢巨容止曰朝家多负人有危难不爱惜官赏事平即忘不如留贼为富贵地诸将谓然故巢复炽】载以官车【曹确字刚中时帝薄于徳昵宠优人李可及唯确屡言之而神防中尉西门季者亦刚鲠谓可及曰汝以巧佞惑天子当族灭尝见其受赐谓曰今载以官车后籍没亦当尔】徧赐【帝始聴乐赐教坊使等玉带锦袍往谢洪肇洪肇怒曰徤儿为国征行者未有徧赐尔曹何功敢当此乎悉取所赐还官史洪肇传】赏务速而后有劝【柳宗元使秋冬为善必俟春夏而后赏则为善者必怠又曰为善者不越月逾时而得其赏则人勇而有劝焉】功不见图则劳者何劝忠不见赏则悖者何诛【元稹制】劝之以爵禄庆赏之美【栁宗元守道论】横恩【尉迟恭太宗召譲曰国之大事惟赏与罚横恩不可数得勉自脩饬悔可及乎恭顿首谢】礼赐殊缛【方伎叶法善召诣京师欲宠以官不拜留内斋场礼赐殊缛】赉赐丰饶【岑文本既任职乆赉赐丰饶皆令弟文昭主之】恩洽泽濡【武平一戚属外家恩洽泽濡】恩接备厚【郭承嘏字复卿毎进对恩接备厚】赉问优缛【牛元翼见延英赉问优缛】
　　僣赏【二】
　　白古之善为国者赏不僣僣则惧及淫人　公冕服【公赐公冶冕服将死曰我死必无以冕服敛非徳赏也言公畏季氏而赏我非以我有徳故】君子不以小言受大禄【不以大言受小禄禄赏也】利淫　庆赏遂行无有不当【月令】茍所赏之不当【则何劝于将来】无功受禄【诗伐檀刺贪也在位贪鄙无功受禄云云】防勲必在于有劳【颁赏亦期于无僣】赐铜山【汉邓通无他能文帝爱之赏赐至多复赐蜀郡铜山得私铸钱邓氏钱因满天下】传曰上赏其姧【介之推】窃功而进明君不赏【窃菜而祀明神不享】赏不酬功【刑不应罪不祥莫大焉】孔丧师宠以崇秩【李绛字深之吐突承璀讨王承宗无功还加开府仪同三司绛奏承璀丧师当抵罪今宠以崇秩后有奔军之将蹈利于赏陛下何以处之】倍百行赏【辛替否疏曰陛下倍百行赏倍十増官金银不供于印束帛不充于锡何所媿于无用之臣无力之士哉】爵赏稍易人且偷【蒋伸字大直宣宗雅信爱伸毎见必咨天下得失伸言比爵赏稍易人且偷帝愕然曰偷则乱矣伸曰否非遽乱但人有觊心乱由是生帝嗟叹】冒赏【康承训字敬辞南诏深入太平裨将隂募勇皃三百夜缒烧蛮屯斩首五百南诏恐明日解而去承训谬言大破贼告于朝羣臣皆贺加检校右仆射籍子弟婣昵冒赏而士不及怨言讙流】用兵以来僣赏者多【郭子仪拜尚书令确譲且言自用兵以来僣赏者多至身兼数官冒进亡耻今凶丑略平乃作法审官之时宜从老臣始本传六十二】诏赐两街僧金币【李蔚传咸通十四年春诏迎佛骨鳯翔乃诏赐两街僧金币京师耆老及见元和事者悉厚赐之不逞小人至断臂指流血满道】以伶人为刺史【庄宗有嬖伶周匝尝因战败为梁人所得其后灭梁入汴周匝谒于马前庄宗得之喜甚赐以金帛劳其良苦周匝对曰身防仇人而得不死以生者教坊使陈俊内园裁接使储徳源之力也愿乞二州以报此两人庄宗皆许以为刺史郭崇韬諌曰陛下所以共取天下者皆英豪忠勇之士今大功始就封赏未及一人而先以伶人为刺史恐失天下心不可因格其命五代史格音阁】
　　赏战功【三】
　　白耏班败狄【宋以门赏之使食其征】赏不失劳　桓子灭潞【晋侯赏桓子狄臣千室亦赏士伯以衍之县曰吾获狄士子之功也微子吾丧伯氏矣】彤弓【天子锡有功诸侯也】赏死事【死王事者】功疑惟重【赏从重也】功懋懋赏【商书】功多有厚赏晋侯献楚俘于王王命为侯伯赐之大辂之服彤弓
　　一彤矢百玈弓矢千秬鬯一卣虎贲三百人【传】子展入陈【郑伯赏入陈之功赐子展先辂三命之服先八邑赐子产次辂再命之服先六邑】有勲而不废【加重赏也】有绩而不载【书功于册】奉之以土田【奉赐也】抚之以彛器【弓旌斧钺】旌之以车服【戎辂之服】明之以文章【旌旗也】子孙不忘【昭旧福也】以庸制禄则人兴功【言赏也周礼】凡赏无常轻重视功报功【礼】不酬尽敌之功【何劝能军之善】捷无虚月【赏不逾时】臣节
　　在劳【国章懋赏】矢石之难汗马之劳次赏【史晋文公】毕万匹夫也七战皆获有马百乗死于牖下　于奚请曲悬【卫孙桓子与齐战败新筑人仲叔于奚救孙桓子桓子是以免卫人赏之以邑辞请曲悬繁缨以朝许之】皮初补太守【刘为荆州奏皮初有战功请补襄阳太守朝廷以初虽有功襄阳是名郡宜慎选不可授功】以前赏折后功【晋马隆孝兴募人讨羌梁州平将加将士勲赏有司奏隆将士皆先加显爵不应更授杨珧驳曰前少加爵命为诱引也今军完不得以前授塞后功从之】军赏不逾月孔军还赉贶不赀【李光顔旧缙镇夏州以叨防开邉隙故党项引吐蕃围泾州郝玭力战破之光顔闻贼至料兵以赴攽人慢言恟恟腾噪不肯行光顔为陈大义感慨流涕间者亦泣下遽即路寇走出塞穆宗立召还赐开化里第加同中书门下平章事军还赉贶不赀】以战多进大将军【契毖明字若水以战多进左威卫大将军袭封赐锦袍寳带它物蕃伙】赏予不可计【冯盎罗窦叛斩首千余级赏予不可讣奴婢至万人】斩可突于功【张九龄迁中书令范阳节度使张守珪以斩可突于功帝欲以为侍中九龄曰宰相代天治物有其人然后授不可以赏功国家之败由官邪也帝曰假其名若何对曰名器不可假也有如平东北二寇陛下何以加之遂止】以本州相授【姜謩薛仁杲平擢秦州刺史帝曰昔人称衣锦故乡今以本州相授所以偿功】七宝鞍分赏战士【肃宗废后张氏初建宁王倓数短后于帝上皇在蜀以七宝鞍赐后而李泌请分以赏战士倓助泌请故后怨】玺书襃美【河间元王孝恭江南平玺书襃美赐甲第一区女乐二部奴婢七百口宝玩不赀】太宗败窦建徳于虎牢执之王世充乃降【六月凯旋太宗献俘于庙赐衮冕金辂双璧黄金六千斤前后鼓吹九部之乐班劒四十人本纪】请用三【张万福许杲过楚州大掠节度使韦元甫使万福追讨未至杲为其将康自劝所逐自劝循淮钞而东万福倍道追杀之免者十三尽还所剽于民元甫将厚赏士万福曰官健坐仰衣食无所事今一小烦之不足过赏请用三之一帝下诏襃美赐具衣宫锦十双】殚私财赐麾下【马燧字洵美田恱反初将战燧约众胜则以家赀赏至是殚私财赐麾下徳宗嘉之诏出度支钱五千万偿其财】脱衣解马【罗士信有所获悉散戯下有功者脱衣解马赐之】赏厚之过【杜牧曰战小胜则张皇其功奔奏献状以邀赏或一日再赐一月累封凯还未歌书品已崇爵命极矣田宫广矣金缯溢矣子孙官矣肯外死勤于我哉此赏厚之过】赐甲第帷帐什器【令狐彰字伯阳移壁杏园渡思明疑之遣薛岌以兵劫彰彰谕众以大谊皆感附死力遂破岌兵溃围出以麾下数百入朝赐甲第帷帐什器拜滑亳魏博节度使】李靖平江南【赐物千段奴婢百马百疋】勲户免行【杨国忠常领劒南召募使遣戍泸南饷路险乏举无还者旧勲户免行所以宠战功国忠令当行者先取勲家故士无鬭志】缩衣节口【文粹杜牧燕将録今天子缩衣节口以赏战士】议勤劳【文粹杨炎出师纪圣功颂以大赏议勤劳】赐杂防百段【王君廓从战东都有功诏劳之曰尔以十三人破贼万自古以少制众无有也赐杂防百段】优赏将吏【扶珪缀组帛推其家粟塞其庾韩文圣徳诗】唐中宗孝和皇帝赏张仁愿制【朕闻将帅兴功本期于邦国帝王悬赏用荅于畴庸右屯卫大将军张仁愿蓟门作牧既无东顾之忧榆塞緫兵方释北乗之虑而乃躬先士卒负土筑城横却月于天街划长云于地脉宜列山河之赏式崇带砺之荣进封韩国公赐物三百段及衣裳一副初学记】赏悬香饵【桞文赏悬香饵令布疾雷】
　　赏和戎【四】
　　白晋侯以乐赐魏绛曰子教寡人和诸戎狄【以正诸华夏八年之中九合诸侯如乐之和无所不谐请与子乐之辞曰夫和戎狄国之福也臣何力之有公曰赏国之典也子其受之魏绛始有金石之乐】平国君【汉高使侯公说项羽乃约与汉中分归太公吕后乃封侯公为平国君言能平于邦国也】和戎五利晋侯恱之孔赐貂裘西胡珍器【裴矩字文隋大业三年帝有事常山西方来助祭者十余国矩使人说高昌伊吾等防以厚利使入朝又助城伊吾胁处罗入朝帝益喜赐貂裘西胡珍器】何惜金石【郑元璹突厥攻太原诏元璹持节往劳既至元璹曰今掠财资皆入所部岂若仆旗接好则金玉重币一归可汗颉利当其言引还太宗赐书曰知公口伐可汗如约朕何惜金石赐公哉】
　　赏諌臣【五】
　　白齐威王下令曰【有能面折寡人者受上赏献书谏者受中赏谤议于市朝而闻者受下赏】臣下不匡其刑墨具训于蒙士【注臣不正君服墨刑伊训】能弼其违宜遵赏典　三等赏【晋张寔字安逊下令国中曰有面刺孤者酬以束帛翰墨陈狐过者答以筐篚谤言于市者致以羊米】駮议【晋王沉处道迁豫州下教曰能陈长吏可否说百姓所患者有赏言刺史得失倍赏主簿褚碧曰上好下应今示以赏恐拘介之士惮赏不言贪昧之人慕利而妄举沉从之】孔遣使者赐酴醿酒【李绛传方江淮嵗俭民荐饥有御史还奏不为灾绛曰方隅皆陛下大臣奏孰不实而御史茍恱陛下尔李吉甫尝盛賛天子威徳帝欣然绛独曰陛下自视今日何如汉文帝今西戎内讧近以泾陇为鄙去京师逺不千里烽燧相接也加以水旱无年仓廪空虚诚陛下焦心销志求济时之略讵便高枕而卧哉帝入谓左右曰绛言骨鲠真宰相也遣使者赐酴醿酒】赐黄金十斤酬直言【商侑为刑部尚书初盐鐡度支使属官悉得以罪人繋在所狱或私置牢院而州县不闻知嵗千百数不时决侑奏许纠列所系申本道观察使并具狱上闻许之赐黄金十斤以酬直言】魏謩【为拾遗屡有献纳诏曰謩虽居位日浅朕何爱一官増直臣之气其以謩为右补阙】明珠兼乗未若一言【薛収授天策府记室上书諌秦王止畋猎王答曰览所陈知成我者卿也明珠兼乗未若一言赐黄金四十挺】赐黄金一函【萧瑀字文迁迁内史令孜孜抑过绳违无所惮上便宜每见纳用手诏曰得公言社稷所赖朕既寳之故赐黄金一函】赐帛三百疋【孙伏伽武徳初上言三事帝大恱曰伏伽至诚慷慨据义恳切指朕失无所讳其以伏伽为治书侍御史赐帛三百疋】赐钟乳一剂【高冯授太子右庻子数上书言得失辞诚切至帝赐钟乳一剂曰而进药石之言朕以药石报之】赐胡瓶一【李大亮常有台使见名鹰讽大亮献之大亮宻表曰陛下絶畋猎乆矣而使者求鹰信陛下意邪太宗报书曰有臣如此朕何忧古人以一言之重订千金今赐胡瓶一虽亡千镒乃朕所自御】示无言不酬之义【崔日用防帝诞日日用采诗大小雅二十篇及司马相如封禅书献之借以讽谕且劝告成事有诏赐衣一副物五十段以示无言不酬之义】赐物四十段【倪若水为汴州刺史宗尝遣中官往淮南捕防防上疏谏手诏答曰言念忠谠深用慰喜赐物四十段用答至言出唐语林】进五品阶【姚南仲独孤皇后崩代宗诏近城为陵上疏曰臣闻人臣宅于家帝王宅于国长安乃祖宗所宅其可兴凿建陵其侧乎帝嘉纳进五品阶以酬谠言】乃图厥容于凌烟阁【出李晟传】帝幸九成宫【姚思廉以离宫游幸是汉武秦皇之事非尧舜禹汤所为帝谕曰朕苦气疾热即烦剧岂为游赏乎赐帛五十疋】治洛阳殿【张素上书秦籍周之余将遗之万世及子而亡天下不可以力胜当务俭约薄赋敛以身先之乃能大安向平东都陛下曽观广殿皆撤毁之天下翕然一口歌颂岂有初恶侈靡而后好雕丽哉今民力未及隋日而役残创之人袭亡国弊臣恐陛下之过甚于炀帝诏罢役帝顾房龄曰洛阳朝贡天下中朕营之意欲便四方百姓今素言如此使后必往虽露坐庸何苦赐防二百疋魏徴名梗挺闻素言叹曰张公论事有回天之力可谓仁人之言哉唐史本传】
　　赏政绩【六】
　　白汝南之帛【汉书鳯凰集于新蔡诏赐汝南太守帛百疋】辽东之钱【东观汉记祭肜为辽东太守时帝嘉其功赐钱百万】三公之服使去襜帷【郭贺字乔卿为荆州刺史有殊政显宗巡狩特见嗟叹赐以三公之服黼黻冕旒行部去襜帷以彰有徳民见荣之】嘉乃丕绩孔赐瑞锦杂防着善政【王方庆迁广州都督议者谓治广未有如方庆者号第一下诏赐瑞锦杂防以着善政】帝题賛于聴事【卢奂早脩整为吏有清白称为陜州刺史开元二十四年帝西还次陜嘉其美政题賛于聴事寻召为兵部侍郎】赐玺书袍带【毕构字隆择按察劒南睿字嘉构脩洁独行有古人风其治术又为诸使最乃赐玺书袍带】以政最【马植字存之为安南都防州部废池珠复生以政最检校左散骑常侍】加金紫【刘餗字鼎卿进歙州刺史政干强济野煴将为虎噬幼女呼号抟虎俱免观察使韩表治有异行加金紫】节度使表其政【李从晦出为常州刺史镇海军节度使李琢表其政赐金紫】
　　赏举贤【七　事类举选门】
　　白胥臣之举郤缺【晋襄公赏胥臣先茅之县曰举郤缺之功也】有功加锡【大戴礼古者诸侯贡士一适谓之好徳再适谓之贤者三适谓之有功乃加九锡也】汉高之赏鄂君【羣臣争功鄂君曰萧何功第一曹参次之帝曰萧何虽有功待鄂秋而后明封鄂秋为平安侯】赏无知【汉封陈平为户牖侯辞曰非魏无知臣安得进乃赏无知】孔赐帛三百疋【马周字賔王至长安舍中郎将常何家贞观五年诏百官言得失何武人不涉学周为条二十余事皆当世所切太宗怪问何何曰此非臣所能家客马周教臣言之客忠孝人也帝即召之及谒见与语帝大恱诏直门下省明年拜监察御史奉使称职帝以何得人赐帛三百疋】酬于得贤【文粹薛登请选举择贤才疏子成之居魏相酬于得贤】
　　赏死事【八】
　　白死知不旷【旷弃也】赏死事【死王事】赏延于世【世嗣也】凡诸侯死王事加二等于是有以衮敛【衮上公服】孤子【死王事者之子周礼】养死政之老【谓死王事者之父母周礼】春飨孤子【礼】君子聴磬声则思死封疆之臣【礼】子云利禄先死者而后生者则民不偕先亡者则民可以托【言不偷于死者则生者信之】偕死【弃死者也】蹈白刃而死　衽金革死而不厌【礼】不酬继死之功【何劝将来之善】死寇　死明臣节【赏表王恩】齐侯令曰得弊无存尸者以五家免乃得其尸公三襚之【先以士服次大夫服次卿服】与之犀轩直盖亲推之三【犀轩卿车直盖高盖也】陈成子属孤子三日朝【防死事者之子三日朝以礼之】设乗车两马系五色召顔涿聚之子晋赐之曰车服而朝无废前劳【隰之役汝父死焉】能执干戈以卫社稷【童汪锜】羽林孤儿【死王事者之子养于羽林教以五兵也】立后【魏祖令将士絶无后者为求亲戚为后授上田给耕牛置师教为立庙也】智者不背时而弃利【勇士不怯死而减名】孔三世有罪常降一等【周曽传又有吕贲康秀琳梁兴朝贾乐卿侯仙钦皆死希烈之难赠贲秀琳尚书左右仆射兴朝等皆秩尚书遣萧昕致祭境上命李勉哥舒曜访其家子孙诏虽三世有罪常降一等】襃死难之士养死事之孤【李翰所善张巡死节肃宗未及知翰传巡功状表上之曰臣闻圣主襃死难之士养死事之孤或亲推輀车或追建邑封厚死以慰生抚存以荅亡君不遗其臣臣亦不背其君也】
　　赏邑【九】
　　白赏胥臣以先茅之县【晋侯赏其举郤缺之子】赏士伯以衍之县【赏桓子狄臣千室亦赏士伯以衍之县注获狄上救伯氏之功伯氏谓林父也】韩侯奄受北国【赐以北方之国诗】郑伯赏入陈之功赐子展先辂三命之服先八邑【赐子产次辂再命之服先六邑】齐侯与晏子鄁殿其鄙六十【邑也】不受曰庆氏之邑足欲故亡吾邑不足欲也不受鄁殿非恶富也恐失富也　班邑【班赏也】记曰柳庄死公曰非寡人之臣社稷之臣也与邑裘氏与县潘氏书而纳诸棺　于奚辞邑【新筑人仲叔于奚救孙桓子桓子是以免卫人赏之以邑辞请曲悬繁缨云云】孔赐实封二百户【刘幽求拜侍中玺诏曰昔西汉行封更择多户东京定赏复増大邑宜加赐实封二百户】不宜裂地以封【张九龄字子夀同平章事帝将以凉州都督牛仙客为尚书又欲赐实封九龄曰汉法非有功不封邉将积谷帛缮器械适所职耳陛下必赏之金帛可也独不宜裂地以封】赐邑户三百【唐休璟授同中书门下三品酒泉郡公谓曰初欲召公计事以有北狄忧前日直言今未忘也加特进尚书右仆射赐邑户三百】堂封自源乾曜始【源乾曜帝尝自较其考与张说阶赐时议者言国执政所以同休戚不崇异无以责功帝乃诏中书门下共食实封户二百堂封自此始】实封通前二千户【郭子仪徳宗嗣位召还朝摄冡宰加尚父进位中书令増实封通前二千户】差功大小【武徳九年太宗又定功臣封户乃自寂而下差功大小而第之裴寂传】虽胙以土宇而赋入未广【宜加赐实封二百户刘幽求】横恩特赐【韦嗣立上言比诸封家所入已寡国初功臣共定天下食封不三十家今横恩特赐家至百四十以上】
　　赏田【十】
　　白赐田各万亩【史记赵列侯好音郑歌者二人赐之田云云】秦始皇以甘罗说秦攻燕复以甘茂田宅赐之　赐公田二顷宅一区【汉苏武自匃奴来云云】晋侯朝王王赐之温原攅茅之田【晋于是始啓南阳】夫有勲者奉之以土田【奉赐也】周礼司勲掌赏地之法以等其功【等差也】凡颁赏地三之一食【凡赏田王食其一而臣食其二】唯加田无国征【征税也谓既赏之又重赐之若此田则无王税也】与利田宅【汉书徙人入関与利田宅利好也】孔孔纬【僖宗赐天兴良田】赐蓝田田四十顷【符璘入朝赐蓝田田四十顷】愿以有余赐不足者【于志宁字仲谧迁太傅尝与右仆射张行成中书令高季辅俱赐田志宁奏臣家自周魏来世居関中赀业不坠今行成季辅始营产土愿以臣有余赐不足者帝嘉之分其田以与二人】赐田二十顷【元结祖仁基从太宗征辽以功赐宜君田二十顷】赐田百畆【刘世让讨吕崇茂为贼所囚逃还高祖赐田百畆】赐【田】宅米粟【李祐以功还神武将军赐田宅米粟】赐良田千畆【刘幽求诛韦庶人以功赐良田千畆】赐田园【哥舒翰筑神策苑秀二军赐田园】手诏赐田【隐太子传秦王以美田给淮安王神通而张婕妤为父丐之帝手诏赐田诏至神通已前得不肯与婕妤妄曰诏赐妾父田而王夺与人帝怒召秦王让曰我诏令不如尔教邪】
　　赏宅【十】
　　白赐苏武宅一区【见上注】以甘茂宅赐甘罗【见上注】与利田宅【见上注】孔赐天兴良田善和里第【孔纬字化及迁尚书左仆射赐号持危啓运保乂功臣鐡劵恕十死赐天兴良田善和里第各一区】李光顔【赐开化里第】刘仁轨赐第一区【刘仁轨进六阶真拜带方州刺史赐第一区】独赐【狄仁杰后幸三阳宫王公皆从独赐仁杰第一区】入第教坊鼓吹迎导【李晟字良器赐第永崇里晟入第京兆供帐教坊鼔吹迎导诏将相送之】赐大宁甲第【浑堿繇楼烦郡王徙咸宁赐大宁里甲第】符璘赐靖恭第【符璘赐靖恭里第一区】李祐【以功迁神武将军赐宅】赐甲第一区【河间王孝恭讨辅公祐生禽之江南平赐甲第一区】赐第一区【刘幽求诛韦庶人以功赐第一区】让赐宅【于志宁迁太子太传尝与右仆射张行成中书令高季辅俱蒙赐第志宁奏曰臣居闗右代袭箕裘周魏以来基址不坠行成等新营庄宅尚少田园于臣有余乞申私让帝嘉其意乃分赐行成及季辅旧史】赐以杨光逺旧第【五代李守贞以功拜同平章事赐以杨光逺旧第守贞取官旁民舍大治之为京师之甲出帝临幸燕锡恩礼出于诸将】
　　赏乐【十二】
　　白礼曰【天子之为乐也以赏诸侯有徳者也徳盛而教尊五谷时熟然后赏之以乐故其治民劳者其舞行缀逺注民劳者徳薄故赐舞亦少】又云治民逸者其舞行缀短【民逸则徳盛徳盛则赐舞多则舞行相去者近也】册魏公九锡文曰【以君敦尚谦让俾人兴行少长有礼上下咸和是用锡君轩悬之乐六佾之舞】传晋侯以歌钟女乐赐魏绛【事见赏和戎门】礼大夫有功赐乐【故传云魏绛始有金石之乐礼也】又天子赐诸侯乐则以柷将之赐伯子男乐则以鼗将之【将谓执以致命也祝鼗皆所以节乐也】夔始制乐以赏诸侯【舜命夔作乐以赏诸侯】比之魏绛【魏志大祖赐夏侯惇乐比之魏绛】曲悬【仲叔于奚有功卫人赏之邑辞赏请曲悬诸侯之乐也】孔窦抗【东都平赐女乐一部】李晟【荡夷凶憝赐女乐一列】浑瑊【繇楼烦郡王徙咸宁赐女乐五人】戴休顔【京师平从乗舆至京师赐女乐】歌儿舞女【歌儿舞女念功赏劳出于曲阳杜牧原十六卫】河间王【孝恭讨辅公祐生禽之江南平赐女乐二部】筑神防苑秀二军赐音乐【哥舒翰】赐女乐二人固辞【张茂昭复之镇赐女乐二人固辞车至第门茂昭引诏使辞曰天子女乐非臣下所宜见昔汾阳咸宁西平北平皆有大功故当是赐今臣下述职以朝奈何滥赏后日有功之臣陛下何以加之后赐安仁里第亦逊不受唐史】
　　赏车服【十三】
　　白车服以庸【庸功也报其劳也】册魏公文曰【以君经纬礼律为人轨仪使安职业无或迁志是用锡君大辂戎辂各一牝二驷君劝分务本啬人昏作粟帛滞积天业惟兴是用锡君衮冕之服赤舄副焉】传郑伯赏入陈之功赐子展先辂三命之服子产次辂再命之服【先辂次辂皆锡车之揔名也盖请于王而锡之】晋侯献楚俘于王王赐之大辂之服戎辂之服【大辂金辂也戎辂戎车也二辂各有服】公赐公冶冕服辞固彊之而后受及将死曰我死必无以冕服敛非徳赏也【言公畏季氏而赏我】夫有勲者旌之以车服【传】君赐车马乗以拜赐衣服服以拜【礼】鲁昭公疾赐子家子环璧卿服公薨反赐于府人曰吾不敢逆君命也古人之服【魏太祖平柳城班所获器特以素屏风慿几赐毛玠曰以君有古人之风故赐以古】
　　【人之服】再命受服【大宗伯以九仪之命】为人子者三赐不及车马【三命受车马车马所以尊者备矣】君子得舆【易】赏其善谋【齐侯皆敛诸大夫之轩惟邪意滋乗轩】夸荣所赐【桓荣春卿为太子少傅赐以辎车乗马荣大防诸生陈其车马印绶曰今日所蒙稽古之力可不勉乎】孔郭山恽【赐服一称】旌忠【狄仁杰转幽州都督赐紫袍带后自制金字十二于袍以旌其忠】赐御袍犀带【郑畋屯渭桥再进司空兼门下侍郎京城四面行营都统赐御袍犀带拜而不贺】赐金紫服【罗珦擢庐州刺史淮南节度使杜祐上治状赐金紫服】牙绯【沈佺期为弄辞上恱赐牙绯】越等【牛丛以司勲为睦州刺史赐金紫谢曰臣今衣刺史所假绯即赐紫为越等乃赐银绯】有司奉紫服【鱼朝恩养息令徽者尚幼为内给使服緑与同列争忿归白朝恩明日见帝曰臣之子位下愿得金紫在班列上帝未荅有司已奉紫服于前令徽称谢帝笑曰小儿章服大称滋不恱】章服【中书令张嘉正奏致仕者佩鱼终身自是百官赏绯紫必兼鱼袋谓之章服车服志】金章紫服【光饰陋躯元稹诗表】锦袍寳带【契苾明征吐蕃以战多进左威卫大将军袭封赐锦袍寳带】高宗给五品以上随身银鱼袋以防召命之诈【出内必合之三品以上金饰袋唐车服志】唐垂拱中都督刺史始赐鱼【天授二年改佩鱼皆为其后三品以上袋饰以金四品以银五品以铜中宗初罢袋复给以鱼郡王嗣王亦佩金鱼袋】唐初赏朱紫者服于军中【其后军将亦赏以假绯紫有从戎骻之服同上】貂裘【韦挺帝亲解貂裘及中廏马赐之】
　　赏杂器物【十四　杂赐附】
　　白素屏风【见上注】赐谷【袁涣耀卿为郎中令卒太祖为之流泣赐谷二千斛一窖云以太仓谷千斛赐郎中令一窖云以垣下谷千斛与耀卿家外不解意教曰以太仓谷者官法也以垣下谷者亲旧也】宠襃毛义赐谷千斛【后汉章帝下诏云云】五熟釡【钟繇武帝迁相国文帝在东宫赐繇五熟釡为之铭曰于赫有魏作汉藩辅厥相惟钟是干心膂】赐劒【史卫绾上赐之劒绾曰先帝赐臣劒凡六不敢奉诏上曰犹至今乎绾曰具在上使取劒常盛未尝服也】赐劒著名【韩棱伯师与郅夀陈宠皆以才能称肃宗尝赐诸尚书劒惟此三人特以寳劒手着其名曰韩棱楚龙泉郅夀蜀汉文陈宠济南推诚也】赐水不饮【卞兰苦痟渴时帝信巫女用水方使人持水赐兰兰不肯饮曰治病自以方药何信于此帝为变容兰渴甚以至于死】赐肉【伏日诏赐从官肉太官丞日晏不来东方朔拔劒割肉去丞奏之诏令自责】嫁所赐生口【魏华歆子鱼公卿尝并赐没入生口歆得而嫁之帝叹息孙盛曰孥戮之家国刑所肃歆独为君子云云】孔灵夀杖【李靖乞骸骨赐灵夀杖】黄金瓶【秦叔寳功多帝赐以黄金瓶】解佩刀以赐【魏徴帝曰贞观以前从我定天下间関草昧龄功也贞观之后纳忠諌正朕违为国家长利徴而已虽古名臣亦何以加亲解佩刀以赐二人】赐高昌寳佩刀【阿史那社太宗赐高昌寳佩刀】胡瓶【太宗赐李大亮胡瓶一云乃朕所自御】赐荀恱汉纪【李大亮帝赐荀恱汉纪曰恱论议深博极为政之体公宜绎味之】赐貂裘西胡珍器【裴矩助城伊吾胁处罗入朝帝益喜赐貂裘西胡珍器】黄柑紫帉包赐【黄嵩荆州进黄柑帝以紫帉包赐】御奁果【裴谂加承防适防帝幸其院谂即称谢帝曰可归与妻子相庆取御奁果以赐谂举衣跽受命帝即顾宫人取巾褁赐之】赐所佩金削刀【徐齐字将道八嵗能文太宗召试赐所佩金削刀】赐玉带寳器纨锦【张允伸上米盐赐玉带寳器纨锦】白玉带【李载义贼平诏同平章事赐白玉带示殊礼】赐袍笏装器【为杨至诚所逐奔易州帝令使者抵太原慰迎赐袍笏装器同上】赐寳器【泉男生字元徳禽高丽诏遣子赍手制金皿即辽水赐劳还进右卫大将军汴国公赐寳器】赐金银杂皿皆一牀【王琚诛太平公主帝召防内殿赐金银杂皿皆一牀】以齐府金币什器赐焉【秦王诛齐王元吉尉迟敬徳论功第一以齐府金币什器赐焉】赐锦袍金甲【张长逊突厥怒引兵南至河长逊世靖出塞劳之且若専致赙赐者寇引还授揔管又讨薛举不待命辄引兵防赐锦袍金甲】
　　赏马【十五】
　　白虢公晋侯朝王王皆赐马三匹【非礼也名位不同礼亦异数】锡晋文侯马【书曰平王锡晋文侯马四匹注作文侯之命】晋康侯用锡马蕃庻【易】为人子者三赐不及车马【礼】康侯之锡【见上】大骊【后汉世祖以所乘大骊赐李忠】孔良马【李光顔为深兾行营节度使临送赐珍器良马】帝赐所乗马【王君廓镇幽州击突厥俘斩二千获马五十匹入朝帝赐所乗马令自廷中乗以出】赐马二匹【魏徴陈事帝赐黄金十斤马二匹】赐御马【薛仁贵赐以御马】名马【曲环加太子賔客赐名马】赐马八十【泉男生禽高丽还赐马八十】马百匹【李靖辅公祐据丹阳诏李恭为帅召靖入朝受方略禽之江南平赐马百匹】给刍马二百匹【郭子仪徳宗嗣位给刍马二百匹】赐名马一【张行成尝侍燕赐名马一钱十万衣一称】
　　赏寳　【六】
　　白虢公晋侯朝王王皆赐玉五防【见上赏马门注】虞卿说赵王一见赐白璧一双黄金百镒【史记】周书分寳玉于伯叔之国时庸展亲【伯叔同姓之国也庸用也】鲁昭公疾赐子家【见赏车服门】金穴【郭况为大鸿胪赏赐金钱锦帛丰盛莫比京师号况家为金穴】珠玑委地【后汉钟离意子阿为尚书时交趾太守坐赃诏以其资物班赐羣臣意得珠玑悉委地不拜曰孔子忍渴于盗泉云云此赃汚物故不敢拜帝叹之】却进所赐【汉王让陈平曰先生事魏不忠事楚而去今又从吾游信者固多心乎平曰魏王不用臣说故去云云臣计画可采愿用之若不可大王所赐金见在请封输官得请骸骨汉王深谢之】孔赐珍器【李光顔为深兾行营节度使帝御通化门临送赐珍器良马玉带】赐寳器【泉男生禽高丽还赐寳器】等列莫与比【论弓仁赐寳玉甲第良田等列莫与比】赏赉珍寳不胜计【苏定方所灭三国皆生执其主赏赉珍寳不胜计】赐寳玩不赀【河间王孝恭讨辅公祐禽之江南平赐寳玩不赀】赐于阗玉带【李靖破萧铣赐于阗玉带十三胯七方六刓胯各附镮以金固之】赐通天御带【裴度往淮西临遣赐】赐金五十斤【江夏王道宗赐金五十斤见赏帛门】赐珍物【姜皎宗在藩邸识其有非常度委心焉及即位赐珍物】赐金银一箧【尉迟敬徳单雄信骑直趍王敬徳大呼横刺雄信坠乃翼王出赐金银一箧】珍赐不可数【张垍尚宁亲公主宗眷垍厚即禁中置内宅珍赐不可数】
　　赐弓矢鈇钺【十七】
　　白赐弓矢然后征赐鈇钺然后杀【礼】册魏公文曰【君龙骧虎视旁眺八维掩计逆节折冲四海是用锡君彤弓一彤矢百玈弓十玈矢千】又曰【以君纠虔天刑彰厥有罪犯関干纪莫不诛殛是用锡君鈇钺各一注鈇钺皆斧也】平王锡晋文侯彤弓一彤矢百玈弓十玈矢千【得専征伐也彤弓以讲武习射传示子孙也】晋文公献楚俘于王【王赐之彤弓一彤矢百玈弓矢千】彤弓锡有功诸侯也【诗】饰怒【礼军旅鈇者先王之所以饰怒也】赐劔【汉卫绾淳谨景帝赐之劒辞曰先帝赐臣劒凡六不敢奉诏】孔锡之鈇【征彼不憓皮日休纳夏歌】赐以弓矢冠劒【楚马希范袭殷官爵封楚王清泰二年赐以弓矢冠劒】彤弓卢矢【权徳舆刘济铭天子赐以寳劒金甲彤弓卢矢】赐汝节斧【曰度汝其往衣服饮食予士无寒无饥以既厥事遂生蔡人赐汝节斧平淮西碑】帝临轩授钺【浑瑊拜奉天行营副元帅帝临轩授钺用汉拜韩信故事制曰冦贼干纪授尔节钺以戡多难往钦哉瑊顿首曰敢不毕力以对扬天子休命乃率诸军趍京师】鏚钺雕戈【徳舆韦臯先庙碑进中书令加司徒太尉鏚钺秬鬯旂銮雕戈有严有翼乃蔚乃赫】
　　赏圭瓉【十八】
　　白礼曰赐圭瓉然后鬯【未赐圭瓉则资鬯于天子】锡圭【夏书曰禹锡圭告厥成功注禹治水毕尧赐之珪璋以其成功也】册魏公文曰【以君温恭为基孝友为徳明允笃诚感于朕思是用锡君秬鬯一卣圭瓉副焉注以圭为柄谓之圭瓉也】平王锡晋文侯秬鬯圭瓉作文侯之命孔锡虎臣【唐文粹皮日休纳夏歌王有虎臣锡之圭瓉征彼不享一烘而泮】大勲【文粹高郢鲁议周公有大勲于周秬鬯圭瓉以赐之则可】
　　赐虎贲【十九】
　　白册魏公文曰【君秉国之钧正色处中纎毫之恶靡不抑退是用锡君虎贲之士三百人】晋文公献楚俘于王王命为侯伯赐虎贲三百人孔葬加虎贲【平阳昭公主以功绐赉不涯薨葬加虎贲甲士】壮勇人【吕尚文选注锡君虎贲曰壮勇人也】罗艺以战力隋补虎贲将【诏以兵属李景】择一虎臣练万虎贲使制得自专【文粹李观上宰相书】
　　赐户陛【二十】
　　白册魏公文曰【君翼宣风化爰发四方逺人四面华夏充实是用锡君朱户以居注云朱户赤户也天子之礼也】又曰【君研其明哲思帝所难官才任贤羣善必举是用锡君纳陛以登注刻殿基为陛以登取安也】孔天子礼【唐吕延济注文选魏元茂魏公九锡文锡君朱户以居曰天子礼贵之】致于两阶之间【唐李周翰注文选九锡文选曰锡君纳陛以登曰纳陛者致于殿两阶之间使其上殿】趋出梐枑【顔真卿当阙不乗趋出梐枑】
　　赐秬鬯【二十一】
　　白晋文公献楚俘于王王赐秬鬯一卣【卣器也秬黒黍也鬯香酒所以降神也传】平王锡晋文侯【书见上云云】诸侯赐圭瓉然后鬯【见圭瓉门注】册魏公【见圭瓉门注】不再拜【礼曰酒肉之赐不再拜受而已不重拜于室轻也】孔乃蔚乃赫【唐文粹徳舆韦臯庙碑进中书令加司徒太尉鏚钺秬鬯旂銮雕戈有严有翼乃蔚乃赫】大勲【文粹高郢鲁议周公有大勲于周秬鬯圭瓉以赐之则可】
　　赐彛器【二十二】
　　白周书曰武王既胜殷邦诸侯班宗彛作分器【以宗庙彛器班赐诸侯分器篇名也诸侯尊卑各有分也】夫有勲者抚之以彛器【抚授也传云】孔赐彛樽龙勺【牛僧孺字思黯为山南东道节度使赐彛樽龙勺诏曰精金古器以比况君子卿宜少留僧孺固请乃行】范金饰玉【李珏牛公碑特赐清庙器六事皆范金饰玉如古时制宣曰以卿精忠用以贶别】昆虫鸟兽文乎彛器【文粹刘恱文冢铭】
  </div>
  <div class="pagination">
   <a href="白孔六帖_page23.html">
    上一页
   </a>
   <span>
    ...
   </span>
   <a href="白孔六帖_page19.html">
    19
   </a>
   <a href="白孔六帖_page20.html">
    20
   </a>
   <a href="白孔六帖_page21.html">
    21
   </a>
   <a href="白孔六帖_page22.html">
    22
   </a>
   <a href="白孔六帖_page23.html">
    23
   </a>
   <span class="current-page">
    24
   </span>
   <a href="白孔六帖_page25.html">
    25
   </a>
   <a href="白孔六帖_page26.html">
    26
   </a>
   <a href="白孔六帖_page27.html">
    27
   </a>
   <a href="白孔六帖_page28.html">
    28
   </a>
   <a href="白孔六帖_page29.html">
    29
   </a>
   <span>
    ...
   </span>
   <a href="白孔六帖_page25.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
