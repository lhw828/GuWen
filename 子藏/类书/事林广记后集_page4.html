<!DOCTYPE html>
<html>
<head>
    <meta charset="UTF-8">
    <title>事林广记后集 - 第 4 页/共 38 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>事林广记后集 - 第 4 页/共 38 页</h1>
    <div class="content">宣宗 忱宪宗第十三子中官马元贽迎立十三年 
懿宗 催宣宗长子中官主宗实迎立十四年 
僖宗 儇懿宗第五子中官刘行深迎立十五年中和四年诛黄巢 
昭宗 晔懿宗第七子立十六年为朱温所弒 
哀宗 祝昭宗第九子朱温既弒昭宗矫诏迎立即位三年乃诏禅于朱温 
　　　五代
　　　　梁
太祖 朱温宋州砀山人受唐禅即位六年都汴京为弟二子郢王友珪所弒 
均王 顼太祖弟四子与群臣诛友珪立十一年唐人取曹州帝为其臣皇甫璘见杀 
　　　　唐
从珚明宗养子弒愍即位三年石敬瑭引蕃兵至河阳王积薪自焚
庄宗 李存勖克用长子梁即位四年都洛阳郭从谦作乱帝为流矢中崩 
明宗 亶本夷狄无姓氏克用养为子庄宗遇弒乃立八年 
愍帝 从厚明宗弟三子明宗不豫诏帝即位潞王文兵至南州见弒 
潞王 从珚明宗养子弒愍即位三年石敬瑭引蕃兵至河阳王积薪自焚 
　　　　晋
高祖 石敬塘太原人与契丹王起兵唐契丹立敬塘为晋帝都汴京在位七年崩 
少主 重贵高祖从子景延广宣诏立之在位五年即律德光篡位称国为大辽 
　　　　汉
高祖 刘知远仕晋为北平王少帝北狩王因晋乱即位太原入都汴京立一年 
隐帝 承佑高祖弟二子即位二年为郭永明所弒 
　　　　周
太祖 郭盛邢州尧山人仕汉为枢密使汉隐帝遇弒遂即位都汴京立三年崩 
世宗 荣本姓柴太祖飬子奉遗制即位六年然历数有帰故降年不永 
恭帝 宗训世宗长子七岁即位六月禅位于圣宋封为郑王奉周礼 
　　　五代间僣伪
福建闽王 王审知唐僖宗朝据泉州至梁太祖封审知为闽王凡七主共六十年江南唐王遣王建之 
吴越国王 钱镠杭州人唐昭宗以□讨董昌有功进封吴越国王镇两浙五主八十四年太祖朝俶纳两浙 
淮南吴王 杨行密唐昭宗时据扬州封吴王传四主共四十七年逊位于相国唐王李升 
湖南楚王 马殷唐昭宗时拜殷武安军留后梁太祖封为楚王六主五十七年江南唐王之 
荆南秦王 高季兴唐哀帝时自称忠国军晋后子兴据荆南受吴封为秦王五主共五十七年纳印降于太祖皇帝 
北幽燕王 刘守光梁太祖时镇幽州因僣号称帝十四年河东晋王帅兵收幽州杀守光于太原 
广南汉王 刘隐梁均王时据广州僣帝号国称汉凡四主共五十五年太祖皇帝遣潘美擒刘鋹岭南乃平 
西川蜀王 前蜀王建据西川二主十八年李克用□之后蜀孟知祥三主三十三年太祖朝昶出降 
江南唐王 李升姓徐知诰晋高祖时受淮南吴王禅即位据江南三主共三十九年太祖朝帰降 
河东晋王 刘崇汉高祖母弟周大祖起隐帝遇弒崇据河东太原称晋王四主共二十八年太祖皇帝朝帰降 
　　　宋朝
太祖 讳匡胤宣祖弟二子周显德七年庚申正月四日受周禅立一十七年 
太宗 讳炅宣祖弟三子太祖弟在位二十二年 
真宗 讳一日太宗弟三子在位二十五年 
仁宗 讳祯真宗弟六子在位四十二年 
英宗 讳曙太祖孙濮王子在位四年 
神宗 讳顼英宗子在位十八年 
哲宗 讳煦神宗第六子在位一十五年 
徽宗 讳佶神宗第十一子在位二十五年 
钦宗讳桓徽宗子在位二年高宗讳构徽宗弟九子渡江都临安府在位二十六年孝宗讳睿高宗嗣秀王子在位二十七年光宗讳惇孝宗弟五子立五年宁宗讳扩光宗长子立二十年理宗讳昀宁宗次子立四十二年度宗讳壑在位十年幼主讳显在位二年
　　历代源流
　　　伏羲氏
风姓之祖母曰华胥有巨人迹出于雷泽华胥履之有娠生伏羲于成纪蛇身人首都陈以木德王为苍精之君太昊时有神龙负图出于河则而画之为八卦又以名师与官作结绳为网罟以佃以渔牺牲祭祀于是乎备故曰伏羲氏
　　　神农氏
姜姓之祖母曰女登有神龙首感女登而生神农人身牛首都曲阜以火德王为赤精之君炎帝时有火星之瑞因以名师与官列廛于国以通货帛日中为市以交有甞百草以教民种故有本草书为耒耜以教民耕故曰神农氏
　　　轩辕氏
姬姓之祖母附宝见大电光绕北斗枢星感而有娠二十四月生轩辕于寿丘都涿鹿以土德王为黄精之君黄帝时有景云瑞以名师与官字书筭数律历甲子舟车宫室衣裳文绣轩冕物名器用皆自此始居轩辕丘故轩辕氏
　　　五帝
　　　　少昊
巳姓之祖青阳之裔名挚母曰女节见有星如虹下流意感而有娠生少昊自穹桑迁曲阜以金德王为白精之君金天氏时凤鸟适至以名师与官帝有四子曰重为勾芒是谓木官曰该为蓐收是谓金官曰修曰熙为玄冥是谓水官
　　　　颛帝
黄帝之孙昌意之子母曰昌仆有星贯月如虹感而生颛帝共工氏为害帝伐之伐少昊有天下都帝丘以水德王为黑精之君高阳氏帝子曰祝融火官也有才子八人曰八凯
　　　　帝喾
黄帝曾孙也祖元父侨极不在位喾为颛帝族子代颛帝有天下都亳以木德王高辛氏历日月以迎送序星辰以着众娶陈锋生放勋娶娵訾生挚文有才子八人曰八元
　　　　帝尧
高辛氏之子母陈锋氏遇赤龙晖然感而娠生尧眉有八彩年十六以唐侯升为天子都平阳爕调四气则命羲和教养万民则委稷契以火承木为火德陶唐氏禅位于虞舜
　　　　帝舜
高阳氏之裔父曰瞽叟母握登见大虹感而生舜目有两眸尧崩三年丧毕践天子位都蒲阪写孝意于五弦之琴形威德于两阶之舞以土承火为土德有虞氏禅位于夏禹
　　　三代
　　　　夏
之先黄帝之后高阳氏孙曰鲧尧用鲧治水无功舜文鲧之子禹以成父绩禹抑洪水天下平尧以其功赐姓姒氏舜为天子荐禹为嗣舜崩三年丧毕践天子位都安邑国夏其德推金其正建寅色尚黑别五服叙九畴荐益于天朝觐狱讼讴歌者不之益而之启启遂践天子位能継禹之道启之子太康畋于洛弗反夷人始畔少康由一旅之众复禹绩成中兴桀德作威民坠涂炭成汤放桀于南巢天下帰商焉
　　　　商
之先有娥氏配高辛氏见玄鸟卵吞之生契契为尧司徒教民有功封商赐姓子氏契十二世出主癸主癸生成汤汤名履継王癸有国用伊尹伐桀践天子位都亳国殷其德推水其正建丑色尚白法三圣式九围出野祝网以身祷旱太甲不明伊尹放诸桐忠庸克终厥德为贤圣君称太宗太戊相伊陟桑谷共生惧而修德诸侯帰之称中宗武丁相传说雉升鼎而雊惧而修德商复兴称高宗纣辛德天下帰周焉
　　　　周
之先帝文告之妃姜嫄履巨人迹生弃尧命弃播种百谷封于合阳赐姓姬氏后稷子不窋不窋孙公刘居邠公刘传古公迁于歧周始基王迹及季历则兄长克君而帝为之作邦作对矣后稷至季历十四世然世世修德莫若文王文王季历子名昌即西伯也施仁以治歧布惠以造周居羑里因而演八卦为六十四卦因卜猎得吕望于渭水之间载之以帰是为太公自虞芮质厥成而汉南诸侯帰者四十国三分天下有其二以服事商其可谓至德也巳矣武王文王子名发以太公望为师周公旦为辅渡孟津诸侯不期而会盟津者八百乃东伐纣纣登鹿台自燔而死诸侯尊武王为天子都镐国周其德推木其正为建子之月色尚青武王西帰问□子以作洪范反商政广文成王幼冲命周公以居家宰康王嗣位命毕公保厘成周成康之际天下太平刑措不用四十余年成康之后厉王道天下荡荡纲纪文章宣王継之任申伯仲山甫南征北伐复文武之境土遂为周室中兴之主幽王不德平王东迁天下遂为东西二周王室日微诸侯日盛斉桓晋文迭为伯主挟天子以令诸侯阳为尊周之文至威烈王而名分俱丧赧王卒九鼎宝器尽归于嬴秦矣
　　　秦
始皇名政庄襄王之子始皇立之二十六年灭六国并天下自称始皇帝朝贺自十月朔德惟水色尚黑天下有藏诗书百家语者皆诣守尉烧之卢生等议始皇怒而坑之四百六十余人有奏图书曰亡秦者胡也始皇恐为胡人所亡北筑长城万里以限匈奴二世胡亥継立为赵高所弒三世子婴杀赵高为秦王四十六日沛公破秦军入武关至灞上子婴降月余项羽至杀子婴遂屠咸阳烧其宫室秦之后分其地为三号曰三秦而秦竟矣
　　　两汉
　　　　西汉
高祖姓刘名邦字季沛豊人初为泗上亭长夜径泽中有大蛇当道乃拔剑斩蛇后人见一老妪哭曰吾子白帝子也化为蛇当道今也赤帝子斩之元年至灞上子婴以皇帝玺降与父老约法三章杀人者死伤人及盗抵罪从项羽约中分天下鸿沟以西为汉以东为楚五年羽败垓下即帝位于汜水之阳都长安推火德惠帝継立享国日浅吕后临朝擅王诸吕陈平周勃等共诛之尊立文帝継以景帝二君皆以节俭为先以农桑为本以宽厚为尚故五六十载黎民醇厚移风易俗武帝承文景富庶之余好大喜功穷奢极侈末年海内虚耗户口减半昭帝幼冲霍光秉政居伊周之□宣帝承武昭之弊综核名实信赏必罚以致中兴谷石之□□于五钱金芝之秀至于九茎德侔高祖功优文帝自是而□汉祚渐弱元成委靡外戚擅权至哀平之世而国危矣王莽鸩平帝阳立孺子婴而天下遂为新室至光武中兴复为东汉
　　　　东汉
光武讳秀字文叔高祖九世孙王莽末寇盗蜂起光武与诸将徇昆阳王莽遣王寻王邑将兵百万巨无霸驱诸猛兽虎豹犀象之属以助威武光武自将步骑千余与寻邑合战光武奔之斩首数千百级杀王寻莽兵大溃天大雷风屋瓦皆飞雨下如注虎豹皆服士卒争赴溺死王邑等轻骑逃走三辅豪杰共诛王莽传首诣宛更始北都洛阳立光武为萧王又赵缪诈以卜者王郎立为天子都邯郸光武诛之诸将议上尊号奏曰汉遭王莽宗庙废绝豪杰愤怒兆人涂炭大王首文义兵更始因其资以据帝位而不能奉承大统败乱纲纪大王初征昆阳王莽自溃后拔邯郸北州弭定三分天下而有其二言武力则莫之敢抗论文德则所与辝光武不听诸将固请之光武曰寇贼未平四面受敌何遽欲正号乎耿纯进曰时不可留众不可逆言甚诚切光武深感鄗人强华奉赤符曰四七之际火为主群臣因复奏曰符瑞之应昭然着闻宜荅天神以塞群望光武命有司设坛即皇帝位正火德尚赤车驾入洛阳遂都焉三年冯异与赤眉战于崤底大破之余众南向帝□将征之赤眉望见震怖遣使乞降赤眉群臣面缚奉高皇帝玺绶遂为中兴之主光武传明帝明帝传章帝章帝以后汉祚日微至献帝逊位魏王丕刘备称帝于蜀孙权称王于吴天下遂三分矣
　　　三国
　　　　蜀
先主姓刘氏名备字符德汉中山靖王后益州牧刘璋迎备为援以御曹操备将卒数万入益州璋出降魏黄初二年即皇帝位以诸葛亮为股肱法正为腹心关羽张飞为牙谋复汉业以国势单微故其志不遂子禅立初用贤相诸葛亮为致理之君终惑阉寺黄皓为昏暗之主魏陈留王□□□征之降魏
　　　　魏
文帝姓曹氏名丕沛国人汉相国参之后父武帝讳操字孟德为汉外戚善用兵以伐叛臣黄卓黄巾等功封魏公加九锡灵献之世进公爵为王建天子旌旗出入称警跸文帝嗣父为魏王受献帝禅即皇帝位推土德魏乃据中原其地最广几有天下之半吴蜀皆偏方之地然吴有长江之限蜀有剑阁之险故魏不能并吞吴蜀传五世陈留王懦能为禅位于晋矣
　　　　吴
太皇姓孙氏名权字仲谋乃孙坚之次子兄孙策为吴侯将死以事授之破曹操于赤壁擒关羽于荆州魏太和三年即皇帝位孙权世以勇武显魏文帝封权为吴王都建康据江□之地子亮立为大将军孙琳黜为会稽王弟六子休立因腊受贺诏武士缚琳杀之皓継立骄淫麄暴晋武帝命王浚征之降晋
　　　两晋
　　　　西晋
武帝司马氏讳炎字安世祖懿初从魏武辟为文斈掾父昭居相国进爵封为王炎嗣相国晋王位寻受魏禅即皇帝位都洛阳推金德承魏氏刻薄奢侈之后欲矫以仁俭有司言御牛青丝纼継诏以青麻代之初置谏官以传元皇甫陶为之元上疏乞文清远之臣以厚风节退虚鄙之子以惩不恪武帝嘉纳其言刘元海可除而不除卒令扰乱中夏惠帝可废而不废终使倾覆洪基怀帝継立而石勒作乱刘曜入京焚宫庙辱妃后官民宗室死者十余万怀帝愍帝皆为刘聦遇弒
　　　　东晋
元帝名睿字景文永嘉初用王导计镇建邺及西都不守承制改元称王愍帝崩元帝遂即位正金德都建康太安之际童谣云五马浮渡江一马化为龙当西晋微弱之□□原扰乱元帝兄弟五人南渡江马者言其如龙乃人君之□即元帝也元帝虽为中兴之主有取中原之机而不能乘故刘琨祖逖诸人恢复之志不克遂明帝余贤能剪平寇难而享国不永武帝字昌明安帝立而有谶云昌明之后有二帝刘裕密使王韶之缢安帝而立恭帝恭帝禅于裕卒为裕所弒
　　　南朝
　　　　宋
武帝 【継东晋】 刘氏名裕字德与彭城人元熙二年受晋禅帝以俭先天下碎琥珀枕施直脚床却入筒布用葛灯笼至顺帝逊于斉
　　　　斉
太祖 【継宋】 萧氏名道成字绍伯兰陵人建元元年受宋禅帝性简俭后宫器物以铁为饰内殿黄纱帐宫人紫皮履至和帝逊于梁
　　　　梁
武帝 【継斉】 萧氏名衍字叔达兰陵人中兴四年受斉禅帝溺于释教郊庙牲以面宗庙荐菽粟设四部遮大会至恭帝逊位于陈
　　　　陈
武帝 【継梁】 陈氏霸先字康国吴兴人永定元年受梁禅帝雄武英畧性甚仁爱侯景反以子女玉帛皆颁于将士至后主国于隋
　　　北朝 【非正统】 
</div>
    <div class="pagination">
<a href="事林广记后集_page3.html">上一页</a><a href="事林广记后集.html">1</a><a href="事林广记后集_page2.html">2</a><a href="事林广记后集_page3.html">3</a><span class="current-page">4</span><a href="事林广记后集_page5.html">5</a><a href="事林广记后集_page6.html">6</a><a href="事林广记后集_page7.html">7</a><a href="事林广记后集_page8.html">8</a><a href="事林广记后集_page9.html">9</a><span>...</span><a href="事林广记后集_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
