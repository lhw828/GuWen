<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 228 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 228 页/共 331 页</h1>
    <div class="content">　　梦鹅衔经
　　【太平广记】
　　吴兴太守琅邪王袭之不信佛，唯事宰杀。初为晋西省郎中，于内省前养一双鹅，甚爱之。夜忽梦鹅口衔一卷可十纸许，取看皆说罪福之事，明旦果见乃是佛经，因遂不敢杀。
　　梦鹅求生
　　【太平广记】
　　汝南周氏子，吴郡人也。亡其名家于昆山县。元和中，以明经上第，调选得尉昆山。既之官未至邑数十里，舍于逆旅中，梦一丈夫衣白衣仪状甚秀，而血濡衣襟若伤共臆者。既拜而泣，谓周生曰：“吾家于林泉者也，以不尚尘俗故得安其所有年矣。今以偶行田野，不幸值君之家僮有系吾者，吾本逸人也。既为所系，心甚不乐。又纵狂犬噬吾颈不胜其愤，愿君悯宽之，不然则死朝夕矣。”周生曰：“谨受教，不敢忘。”言讫忽寤，心窃异之。明日至其家，是夕又梦白衣人来曰：“吾前以事诉君，幸君怜而诺之。然尚为所系，顾郡不易仁人之心疾，为我解其缚，使不为君家囚幸。”周即问曰：“然则不知名氏可得闻乎？”其人曰：“我鸟也。”言已遂去。又明日，周生乃以梦语家僮，且以事讯之，乃家人适野遂获一鹅乃笼归，前夕有大伤其臆。周生即命放之。是夕又梦白衣人辞谢而去。
　　梦鸭求生
　　【太平广记】
　　柏邈为汝南郡人，斋四乌鸭作礼，大儿梦四乌衣请命，觉忽见鸭将杀，遂救之。买肉以代。还梦四人来谢而去。
　　梦鸭生
　　【李昌龄乐善录】
　　吾友赵叔田族妇杨氏者，尝字数十鸭子欠未破壳，杨浴以水。是夕梦鼓吹喧阗金石间作，有一冠帔女人押引数十人至其家，人人戴花盛饰口吹头管及门，其冠帔者乃截一半留外，与一半同入，旅坐阶除索食喧噪。方嘈杂间，杨忽惊寤。因谓其子曰：“吾梦如此，岂吾家鸭子将生，所以戴花盛饰者必鸭也。在外一半，抑邻家亦有将生者乎？”黎明验之皆然。呜呼！世人用心散乱而与物流转者多矣！盖华名钟乎心胸，荣味交乎外视，平生本自隋波逐流，莫具正见。自无临终数呼吸顷乃能定而不乱者，意其戴花盛饰时，岂不人人自以为乐，安知自此一乐，遂失身为鸭也哉！当知世事浮假都不足道，独吾一念可不严设戒律以摄制之，使之一归于正。古先圣人所以教人摄心正念，必欲使魂魄澄正者，正谓此也。
　　梦乌飞堕地
　　【酉阳杂殂】
　　中宗尝梦曰：“一曰白乌飞，蝙蝠数十逐而堕地。惊觉召万回僧曰：“大家即是上天时。”翌日而崩。
　　梦鸟集户内
　　【古今事通】
　　直馆陈靖，漳泉人。游京师过期不归，妻梦一鸟集户内，祝曰：“吾夫若归，当集梁上。”鸟如言集梁上，明日以告家人。少顷有鸟飞至户内祝之，亦飞集梁上，未几靖至。
　　梦神命怀卵
　　【玉融新对】
　　《拾遗记》曰：“商之始有神女简狄游于桑野。见黑鸟遗卵有五色，文作八百字。简狄拾之，贮以玉筐，覆以朱绂，夜梦神母谓曰：“尔怀此卵，即生圣子，以继金德。”秋乃怀卵，一年而有娠。经十四月而生契，祚以八百，协卵之文也。
　　梦鸟入口
　　【晋书】
　　《罗含传》：含，字君章。幼孤，为叔母朱氏所养。少有志尚，尝昼卧梦一鸟文彩异常，飞入口中，因起惊说之。朱氏曰：“鸟有文彩，汝后必有文章。”含自此后藻思日新。
　　梦五彩鸟
　　【朝野佥载】
　　张鸟族曾梦一大鸟，紫色五彩成文，飞下至庭前不去。以告祖父，云：“此吉祥也。昔蔡衡云：‘凤之类有五，其色赤文章者，凤也。青者，鸾也。黄者，刍鸟也。白者，鸿鹄也。紫者鸟狱鸟族也。此鸟为凤凰之佐，汝当为帝辅也。”遂以为名字焉。
　　梦为鱼化鸟
　　【南史】
　　《梁忠烈世子方等传》：吾尝梦为鱼，因化为鸟，方其梦也，何乐如之。及其觉也，何忧斯类，良由吾之不及鱼鸟者远矣。
　　梦为瞿鸟鹆
　　【邵氏闻见录】
　　欧阳公尝梦为瞿鸟鹆，初夏清晓飞鸣绿阴中甚乐。
　　梦瓦化鸳鸯
　　【续后汉书】
　　《周宣传》：曹丕问宣曰：“吾梦殿屋两瓦堕地，化为鸳鸯，此何谓也？”宣对曰：“后宫必有暴死者。”丕曰：“吾诈卿尔。”宣对曰：“夫梦者意尔，苟以形言便占吉凶。”言未毕，黄门令奏宫入。”相杀无几死。
　　梦天杀蛇
　　【张华博物志】
　　晋文公出，大蛇当道如拱，文公反自修德，使吏守蛇。梦天杀蛇曰：“何故当圣君道？”觉而视蛇则自死也。”
　　梦蛇相惊
　　【张师正括异志】
　　高密姜定国业九经。一夕寝于家塾，梦二人身长而貌狠，怒气勃勃然，谓定国曰：“吾身长丈八，可杀汝，可噬汝。”定国惊魇号呼，拒之而退。明夜复梦如初，大惧。乃徙其寝具与门下客同榻，客取刀断之。少顷一蛇复至，客又杀之。明曰度二蛇果长三寻，定国后登九经第，今为幕职官，闻之告推官仲容。
　　梦捕蛇
　　【能改斋漫录】
　　陈侍郎元与为进士，贫不为士流比数。嘉七年，忽预乡荐，丐粮于村豪至一叟家，为陈设酒食留宿。夜梦忽捕一蛇，蛇走入墙孔中，陈持而拽之，尽力而蛇断，得其半而已。天明叟出而神气不悦，陈甚忧无所馈也。俄而出钱五百授陈，陈受之。喜过所望，叟今家僮备马送陈三十里，僮告陈曰：“秀才乃福人。吾翁素不待客，亦不以钱馈人。今偶梦官人过门，而秀才适至。”故欢快如此。然本欲以千钱相遗，而大男殊靳至于拘夺推拽，翁得其半而已。此所以送秀才而神色不悦也。”陈次年登甲科第二人。
　　梦蛇绕身
　　【晋书】
　　唐琮梦蛇绕身，遂效其形而作草蛇之书。
　　梦蛇入腹
　　【续蒙求】
　　范延光，相州人，为天雄军节度使，尝梦大蛇自脐入复，半入而掣去之。以问术士张生。张生赞曰：“蛇，龙类也，龙入复中，王者之兆也。”由是颇畜异志。晋高祖天福二年六月反，三年九月降。册封东平郡王。天平军节度使赐铁券，居数月来朝致仕居京师。
　　梦蛇生足
　　【续后汉书】
　　《周宣传》：东平刘祯，梦蛇生四足，穴居门中，使宣占之，宣曰：“此为国梦，非君家事也。当杀女子而作贼者。”顷之女贼郑姜遂夷讨，以蛇女子之祥足，非蛇之所宜。故也。
　　梦双蛇升天
　　【太平御览】
　　《李蜀书》：武帝讳雄，始祖第三子。始祖后方娠，梦双蛇自门升天，一蛇中断，及生后常言二子若成人，必有先亡者，有大贵者，后果李荡早府，李雄王蜀。
　　梦蛇取命
　　【太平广记】
　　吴郡海监县有士人陈甲，寓居华亭。猎于东野，见大蛇形如百斛船，玄黄五色卧冈下。即射杀之不敢说。三年后，与乡人共猎至故见蛇处，语同行曰：“昔在此杀大蛇。”其夜梦见一人，鸟衣黑帻问曰：“我昔昏醉，汝无状杀我。吾醉不识汝面，三年不相知。今来就死。”其人惊觉，明旦腹痛而卒。
　　梦韦蛇缘城
　　【南史】
　　《始安王遥光传》：遥光未败之夕，城内皆梦群蛇缘城四出，各共说之，咸以为异。台军入城，焚屋宇且尽。
　　梦黄巢化蛇
　　【青锁高议】
　　秦宗权方为府吏。一日尽寝，梦中见一朱衣吏手持黄纸书，谓秦宗权曰：“府君乃召足下。”宗权曰：“府君何人也？公所执何书也？可一岁乎？”吏曰：“府君召子，他不知也。书不可得而见也。”宗权视远山中隐然天气昏惨，环野四顾无人。宗权不胜叹息，乃至一城，四面绝无居人，入城有公府相对。直北有大门，入门有大殿，吏前报曰：“宗权至矣。”乃轴帘有紫衣人据案称王，宗权立砌下，王顾左右曰：“取黄巢来。”少顷，有枷械者一人，持勒扑者数人从之。宗权视枷械者，形体骨文黑，不类人色，王曰：“汝伏乎？”枷械者对曰：“贱书生势力寡独，安敢与唐室为患。”王怒，命左右取铁丸来，一鬼持一鼎致庭下，鼎中火自然，鼎中铜汁沸溢，吏乃取铁丸内鼎中。丸即红若烈火。王命以丸内枷者口中，枷者乃通顶焰发不觉声冤，焰止，王曰：“伏未？”枷者曰：“巢不敢。”王又以九吞之，如是数四，枷者未伏。王乃问宗权曰：“汝当与唐室为患可乎？”宗权曰：“宗权曰：“宗权一衙吏尔，且安敢如此？”王命执手坐，取钱丸内宗权口中。其痛苦楚热油沃心，宗权大叫连呼来字三声。王顾谓左右曰：“彼巳伏。天子安能久受此苦？”王又命左右敢丸，枷者曰：“巢已伏矣。”王命吏取案来，二吏抱案掩其前，令枷者书。及令宗权书，书已则二吏复抱去。王命取蛇皮来，二吏持一巨蛇皮蒙枷者，俄而化为巨蛇，长百尺，黄鳞炬目，金颈赤舌，蛇首四顾，精神恐人。俄有一吏持双角来安蛇之首，王遽叱吏曰：“此岂可安角也？王命验天符有安角之言乎？”忽有一青衣童出东户曰：“天符不令安角。”童升殿语王曰：“此非云雨之主，何可使之有角？则祸愈大。”王命将蛇食料生口姓名，来雨庶下户尽开，青衣童抱文卷，皆合抱掷于地。蛇先吞东南文卷，次第而至。蛇因首向西，蛇将食其卷，一童子则将镜照其蛇。蛇抵徊不敢吞其卷，王曰：“宗权亦合皮化命，取豹皮来。”一吏以豹皮蒙宗权首，乃化为豹。一童子升殿，王曰：“宗权合居何地？”童曰：“合居陈许之间。”童曰：“柢在平地。”王曰：“何也？童曰：“豹居山则可以抗虎，平地不能知猪。”王曰：“事毕矣。”乃命吏送宗权出门，为吏推堕沟中乃觉。宗权惊骇，莫知其休咎。后宗权谋叛，为朱高祖擒献天子，朱高祖年甲属猪，又猪，朱也，不能敌猪，此其验乎？宗权所见枷械者，乃黄巢也。唐末童谣云：黄蛇独吼，天下人走。不能吞西庑之卷，天下皆被其屠毒焉。独不至西蜀。宗权之梦，一何异哉！
　　梦赤蛇吐珠
　　【能改斋漫录】
　　东莞县资福禅院有阿罗汉阁。传言曾祖堂者之所成也。求碑于东坡诺之。心欲以犀带所易得者，佛脑骨出舍利，藏以白玉壁，驰之而未言也。祖堂归，累月，一夕梦赤蛇吐珠白壁上。惊悟曰：“苏公之文且成矣。”即往速之，且告以梦。坡大喜。出脑骨舍利辟示之。祖堂因请归作金银琉璃堵。坡藏阁上，遂并付之。乃别作舍利塔铭文。
　　梦蛇附舟
　　【武林纪事】
　　循理陈权叔懋立，当馆湖州之德清，见航船之平江者云：梦一人衣皂，云有钱三百文，欲附舟之姑苏，幸见容。初不敢多占船仓，只附舟首足矣。梢人次晚将发船于舟首取缆索之属，忽见一大鸟蛇盘屈小仓内，梢人方省夜来之梦。因以版覆之载之平江抵岸，即于市人访得一弄人欣然来取去，偿以三环，毕符中语。
　　梦鱼求去钩
　　【辛氏三秦记】
　　昆明池，汉武停船立之，习水战也。中有灵沼神池，云：“尧时治水旋停船池。”通白鹿源入钓鱼于此，纶绝而去。梦于汉武求去其钩。明日帝戏于池，见大鱼衔索。帝曰：“岂非昔时所梦也。”取而去其钩，放之。
　　梦捕鱼
　　【能改斋温录】
　　建昌军南城许公岳未第时，梦至池上，顾池中有七鱼。而一鱼最巨，公岳下捕之，志欲取臣者，然捉搦不得六鱼中一最小者。是岁科举，建昌解额止七人，公岳名次第七，此最小鱼梦验也。
　　梦鱼化人
　　【晋书?载记】
　　刘元海母呼延氏，祈子于龙门。俄而有一大鱼顶有二角，至祭所，久之乃去。巫觋皆异之曰：“此嘉祥也。”其夜梦旦所见鱼变为人，手执一物大如半鸡子，光景非常，授呼延氏曰：“此是日精，服之生贵子。”寐而告其夫豹，豹曰：“吉徵也。昔吾从邯郸张母相云，吾当有贵子孙，三世必大昌，仿像相符矣。”自是十三月而生元海，左手人有其名，遂以名焉。
　　梦鱼跃盆
　　【宋史?列传】
　　胡寅，字明仲，安国弟之子也。寅将生，弟妇以多男欲不举。安国妻梦大鱼跃盆水中，急往取而子之，后果擢第。
　　梦鱼食蒲
　　【晋书?载记】
　　符生初梦大鱼食蒲。又长安谣曰：“东海大鱼化为龙，男便为王女为公。问在何所洛门东，东海符坚封也。时为龙骧将军第，在洛门之东。生不知是坚，以谣梦之，故诛其侍中。大师录尚书事遵，乃其七子十孙。
　　梦白鱼求救
　　【茅亭客话】
　　伪蜀举人张诜，往嘉州谒平羌令。船次平羌溉下夜泊，忽梦二人白衣华焕于诜前求救。诜觉，唯闻船栈下跳踯之声不巳，视之乃二鲤鱼焉。遂取弃于江中，既而就寝。复梦二白衣持大蒜数兴，恳谢而去。迟明因以梦告平羌令，令曰：君之梦祥符也，放鱼所感蒜者算也，当延君算尔。诜至晚所，著后隐书三卷，亦纪梦鱼之事，寿七十八。
　　梦与鱼游
　　【三境图论】
　　《阴司录》云：有一显官作池畜鱼以供膳。一日，忽梦倚栏观鱼，失脚池中，与众鱼，游数日之久。庖终不听万断鱼首。官乃醒寤，睡未数刻，即问庖人。侍书回报，治鱼未毕，盖其念池鱼之美，随念感梦。
　　梦身为鱼
　　【酉阳杂俎】
　　越州有庐册者，举秀才。家贫未及入京，在山阴县顾兴村知堰与表兄韩确同居。自幼嗜，尝恁吏求鱼，韩方寐，梦身为鱼在潭，有相忘之乐。见二渔人乘艇张网，不觉身入网被取，掷桶中覆之以苇，复睹所恁吏就潭商价。吏即揭缌贯绠，楚痛殆不可忍，乃至舍，历认妻子婢仆。有顷置椹昔斤之。苦若脱肤，首落方觉神凝良久。庐惊问之且述所梦。遽呼吏访所市鱼处。泊渔子形状，与梦不差。韩后入释住祗园寺，时成二年也。
　　梦鱼啮儿
　　【太平广记】
　　唐河东柳沂者，居洛阳因乘春钓伊水，得巨鱼挈而归。先是沂有婴儿六七岁，是夕沂梦鱼以啄啮其儿臆，乃视婴儿之臆，果有疮而血。沂益惧，明旦以鱼求投伊水中，且命僧讽经画像。仅锂余，婴儿疮，沂自是后不复钓鱼。
　　梦鱼索眼
</div>
    <div class="pagination">
<a href="永乐大典残卷_page227.html">上一页</a><span>...</span><a href="永乐大典残卷_page223.html">223</a><a href="永乐大典残卷_page224.html">224</a><a href="永乐大典残卷_page225.html">225</a><a href="永乐大典残卷_page226.html">226</a><a href="永乐大典残卷_page227.html">227</a><span class="current-page">228</span><a href="永乐大典残卷_page229.html">229</a><a href="永乐大典残卷_page230.html">230</a><a href="永乐大典残卷_page231.html">231</a><a href="永乐大典残卷_page232.html">232</a><a href="永乐大典残卷_page233.html">233</a><span>...</span><a href="永乐大典残卷_page229.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
