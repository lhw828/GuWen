<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 82 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 82 页/共 1019 页</h1>
    <div class="content">　　钦定四库全书
　　御定骈字类编卷十九
　　天地门十九
　　田
　　田畴【礼记月令可以粪丨丨疏蔡云谷田曰丨麻田曰丨　左传子产从政一年舆人诵之曰取我衣冠而褚之取我丨丨而伍之孰杀子产吾其与之及三年又诵之曰我有子弟子产诲之我有丨丨子产殖之子产而死谁其嗣之　孟子易其丨丨薄其税敛民可使富也　战国策秦之号令赏罚地形利害天下莫如也以此与天下天下不足兼而有也然而甲兵顿士民病蓄积索丨丨荒囷仓虚四邻诸侯不服霸王之名不成此无异故谋臣皆不尽其忠也　史记天官书云气各象其山川人民所聚积故息耗者入国邑视封疆丨丨之正治城郭室屋门户之润泽次至车服畜产精华实息者吉虚耗者凶　后汉书安帝纪元初二年二月辛酉诏三辅河内河东上党赵国太原各修理旧渠通利水道以溉公私丨丨　宋书乐志上天时雨露五谷溢丨丨　又谢防传义熙八年混以刘毅党见诛妻晋陵公主改适琅琊王练公主虽执意不行而诏与谢氏离絶公主以混家事委之防混仍世宰辅一门两封田业十余处僮仆千人唯有二女年数歳防经纪生业事若在公一钱尺帛出入皆有文簿迁通直郎髙祖受命晋陵公主降为东乡君以混得罪前代东乡君节义可嘉聼还谢氏自混至是九载而室宇修整仓库充盈门徒业使不异平日丨丨垦辟有加于旧东乡君叹曰仆射平生重此子可谓知人仆射为不亡矣　齐书州郡志鬰州在海中周回数百里岛出白鹿土有丨】
　　【丨鱼盐之利　家语子路治蒲三年孔子过之入其境曰善哉由也恭敬以信矣入其邑曰善哉由也忠信以寛矣至其庭曰善哉由也明察以断矣子贡执辔而问曰夫子未见由之政而三称其善其善可得闻乎孔子曰吾见其政矣入其境丨丨尽易草莱甚辟沟洫深治此其恭敬以信故其民尽力也入其邑墙屋完固树木甚茂此其忠信以寛故其民不偷也至其庭庭甚清闲诸下用命此其明察以断故其政不扰也　淮南子明庶风至则正封疆修丨丨　盐铁论草莱不辟丨丨不治虽檀山海之财通百味之利犹不能澹也是以古者尚力务本而种树繁躬耕趋时而衣食足虽累凶年而人不病也　孙楚梁令孙侯颂明断决疑易于指掌野有寇盗惟侯屏之我有丨丨惟侯辟之古人慎狱惟侯平之　张衡天象赋天田临于九坎罗堰逼于天桴是司沟洫是制丨丨　缪袭太和诗上天时雨露五谷滋丨丨　髙适奉酬睢阳李太守诗孝王余井径防子故丨丨　杜甫郑典设自施州归诗乃闻风土质又重丨丨辟　韦应物襄武馆游眺诗是时秔稻熟西望尽丨丨　元稹酬乐天得防之诗知通州事诗市井无钱论尺丈丨丨付火罢耘锄　白居易埇桥旧业诗有税丨丨薄无官弟侄贫　李商隠行次西郊诗右辅丨丨薄斯民常苦贫　梅尧臣秋雨篇从前后稷知稼穑曽以筋力亲丨丨　苏舜钦顶破二山诗近年返暴雨颇亦伤丨丨】
　　田野【周礼小司徒乃经土地而井牧其丨丨九夫为井四井为邑四邑为丘四丘为甸四甸为县四县为都以任地事而令贡赋凡税敛之事　孟子入其疆土地辟丨丨治养老尊贤俊杰在位则有庆庆以地　齐语公曰处士农工商若何管子对曰昔圣王之处士也使就闲燕处工就官府处商就市井处农就丨丨　后汉书陈蕃传丨丨空朝廷空仓库空是谓三空　魏志常林传注魏畧曰林少单贫虽贫自非手力不取之于人性好学汉末为诸生带经耕锄其妻常自餽饷之林虽在丨丨其相敬如賔　元史选举志凡选举守令至元八年诏以戸口増丨丨辟词讼简盗贼息赋役均五事备者为上选陞一等四事备者减一资三事有成者为中选依常例迁转四事不备者添一资五事俱不举者黜降一等　管子夫国城大而丨丨浅狭者其野不足以养其民　淮南子见土山下　韩诗外传王者之等赋正事丨丨什一关市讥而不征山林泽梁以时入而不禁　盐铁论漏积不禁丨丨之蠧也　曹植乞田表臣虽生自至尊然心甘丨丨情乐稼穑　李白朝下过卢郎中叙旧游诗何由返初服丨丨醉芳樽　髙适自淇渉黄河途中诗蚕农有时节丨丨无闲人　韦应物善福精舍诗一来丨丨中日与人事疎　韩愈赠张十八诗牛羊满丨丨解斾束空杠　又晚寄张十八助教周博士诗丨丨兴偶动衣冠情久厌　陆村夜诗吾家在丨丨家事苦辽夐　苏舜钦城南感懐呈永叔诗老雉满丨丨斲掘寻鳬茈　陆游阻风野歩有感诗轻舟留滞已春残擕手栖栖丨丨间】
　　田地【史记萧相国世家汉十二年秋黥布反上自将击之数使使问相国何为客有説相国曰夫君位为相国功第一可复加哉然君初入关时得百姓心十余年矣皆附君常复孶孶得民和上所为数问君者畏君倾动闗中今君胡不多买丨丨贱贳贷以自汚上心乃安于是相国从其计上乃大悦　又留侯世家刘敬説髙帝曰都闗中上疑之左右大臣皆山东人多劝都雒阳雒阳东有成臯西有殽黾倍河向伊雒其固亦足恃留侯曰雒阳虽有此固其中小不过数百里丨丨薄四面受敌此非用武之国也　汉书陆贾传孝恵时吕太后用事欲王诸吕畏大臣及有口者贾自度不能争也廼病免以好畤丨丨善徃家焉　后汉书班超传臣见莎车疏勒丨丨肥广草牧饶衍不比敦煌鄯善间也魏志仓慈传旧大族丨丨有余而小民无立锥之土慈皆随口割赋稍稍使毕其本直　宋书礼志今修千亩之制当与羣公乡士躬稼穑之艰难以帅天下主者详其制并下河南处丨丨于东郊之南洛水之北平良中水者若无官田随宜便换不得侵民人也　齐书州郡志氐陷襄阳桓冲避居上明顿陆逊乐乡城上四十余里以丨丨肥良可以为军民资实又接近三峡无西疆之虞故重戍江南轻戍江北　宋史食货志天下版籍不齐或以税钱贯百或以丨丨顷亩或以家之积财或以田之受种　元稹遣画诗扫除丨丨静摘掇园蔬美又丙申秋诗经雨篱落壊入秋丨丨荒　陆奉酬袭美苦见寄诗不如驱入醉乡中只恐醉乡丨丨窄】
　　田土【晋书桓冲传南平孱陵县界地名上明丨丨膏良可以资业军人　齐书州郡志桓温平蜀治江陵以临沮西界水陆纡险行径裁通南通巴巫东南出州治道带蛮蜑丨丨肥美立为汶阳郡以处流民　宋史食货志假令甲充役后可闲五年乙税两倍于甲可闲三年丙又倍于乙可闲一年以其丨丨顷亩之类为等并其余同等多少不侔者并仿此　元史河渠志近委官相视地形讲议疏濬其通海大江未易遽治旧有河港聨络官民丨丨之间借以灌溉者今皆填塞必须疏通以利耕种　杜甫岳麓山道林二寺行桃源人家易制度橘洲丨丨仍膏腴】
　　田壤【刘三吾野庄赋宜尔居兮与尔丨丨　韩维答和叔城东寻春诗时属积雪霁丨丨坟以苏】田里【礼记王制丨丨不粥墓地不请　周礼遂人以丨丨安甿　左传丰卷将祭请田焉弗许曰唯君用鲜众给而已子张怒退而徴役子产奔晋子皮止之而逐丰卷丰卷奔晋子产请其丨丨三年而复之反其丨丨及其入焉　孟子去三年不反然后收其丨丨　史记汲黯传拜荥阳令黯耻为令罢归丨丨　汉书孙寳传鸿嘉中广汉羣盗起选为益州刺史寳到部亲入山谷谕告羣盗非本造意渠率皆得悔过自出遣归丨丨后汉书张酺传酺虽在公位而父常居丨丨酺每有迁职辄一诣京师常来酺适防岁节公卿罢朝俱诣】
　　【酺府奉酒上夀极欢卒日众人皆庆羡之　晋书何曽传郡守之权虽轻犹専任千里得其人则可安非其人则为患故汉宣称曰百姓所以安其丨丨而无叹息愁恨之心者政平讼理也与我共此者其惟良二千石乎宋书孝武帝纪四方秀孝非才勿举献答允值即就铨擢若止无可采犹赐除署若有不堪酬奉虚窃荣荐】
　　【遣还丨丨加以禁锢　顔氏家训洛阳亦闻崔浩张伟刘芳邺下又见邢子才四儒者虽好经术亦以才博擅名如此诸贤故为上品以外率多丨丨间人音辞鄙陋风操蚩拙相与専固无所堪能　中説古者圣王在上丨丨相距鸡犬相闻人至老死不相徃来盖自足也韦应物答王郎中诗摄衣辞丨丨华簪耀頽顔　又送郗詹事诗皇恩赐印绶归为丨丨荣　又寄李儋元锡诗身多疾病思丨丨邑有流亡媿俸钱　梅尧臣拟陶潜止酒诗言当止丨丨田里止谁亲　苏轼西山诗和者三十余人再次前韵为谢诗欲收暮景返丨丨逺溯江水穷离堆】
　　田亩【书盘庚乃不畏戎毒于逺迩惰农自安不昬作劳不服丨丨越其罔有黍稷传戎大昬强越于也言不欲徙则是不畏大毒于逺近如怠惰之农苟自安逸不强作劳于丨丨则黍稷无所有　诗杨园之道猗于亩丘传亩丘丘名疏释丘云如亩亩丘李巡曰谓丘如丨丨曰亩丘也　又实亩实籍笺井牧是丨丨收敛是赋税　宋书孝武帝纪去歳东境偏旱丨丨失收使命来者多至乏絶　唐书食货志自开元以后天下户籍久不更造丁口转死丨丨卖易贫富升降不实　宋史李迨传调渤海县尉时州县团结民兵民起丨丨中不闲坐作进退之节或哗不受令迨立赏罚以整齐之累月皆精练部伍如法　韩愈赴江陵途中寄赠诗是年京师旱丨丨少所收】
　　田畷【礼记邮表畷疏邮若邮亭屋宇处所表丨畔丨者于此丨畔相连丨之所造此邮舍田畯处焉】田原【礼记月令孟夏之月命野虞出行丨丨为天子劳农劝民毋或失时　庄子有孙休者踵门而诧子扁庆子曰休居乡不见谓不修临难不见谓不勇然而丨丨不遇嵗事君不遇世宾于乡里逐于州部则胡罪乎天哉休恶遇此命也】
　　田圻【桞宗元铙歌鼓吹斥丨丨流洪辉】
　　田顷【宋史食货志税赋钱一贯占田一顷积财千缗受种十石而入之一等一等之上无等可加遂至税缗丨丨积财受种十倍于此亦不过同在一等凭此差役必不均平】
　　田墅【南史裴之横传少好宾游重气侠不事产业之髙以其纵诞乃为狭被蔬食以激厉之之横叹曰大丈夫富贵必作百幅被遂与僮属数百人于葛陂大营丨丨遂致殷积　沈约少年新婚诗山阴栁家女薄言出丨丨　储光羲田家杂兴诗春至鸧鹒鸣薄言向丨丨】
　　田塍【宋史河渠志今契丹国多事兵荒相继我乘此以引水植稻为名开方田随丨丨四面穿沟渠纵广一丈深二丈鳞次交错两沟间屈曲为径路才令通歩兵引曹河鲍河徐河鸡距泉分注沟中地髙则用水车汲引灌溉甚便　刘禹锡挿田歌丨丨望如线白水光参差　蘓舜钦游山诗﨑岖縁丨丨时又渉狭磎】田陇【宋书乐志古时有虞舜父母顽且嚚尽孝于丨丨烝烝不违仁　曹植魏徳论农夫咏于丨丨织妇欣而综丝　陈与义曵杖诗丨丨粲髙低白水一时满】
　　田鄙【周礼夏官田仆掌驭田路以丨以丨注丨田猎也丨循行县鄙】
　　田畔【周礼冢宰以九职任万民二曰园圃以毓草木疏此圃即载师所云塲圃任园地谓在丨丨树菜蔬果蓏者故云毓草木也　汉书召信臣传信臣为民作均水约束刻石立于丨丨以防分争　宋书乐志雝雝双雁游戏丨丨我欲射雁念子孤散　李郢山行诗小田防雨稻苖香丨丨清谿潏潏凉】
　　田径【钱起赴蓝田县诗鹿聚入丨丨鸡鸣隔岭村王安石见逺亭诗圃畦荷气合丨丨烧痕斑】田头【南越志昔有嬾妇睡机上姑怒之遂走投水化为竒兽一枚可得脂三四斛燃之照纺绩则暗照歌舞则明习嬾之性不革也今安平七源等州峒俱有状如山猪而小喜食苖田夫以杼轴之类挂于丨丨则不敢复近矣　韩愈赛神诗麦苗含穗桑生椹共向丨丨乐社神　张籍江村行丨丨刈莎结为屋归来系牛还独宿　苏轼游道塲山何山诗白水丨丨问行路小溪深处是何山　范成大四时田园杂兴诗老盆初熟杜茅柴向丨丨祭社来】
　　田首【礼记郊特牲注见田烛下　周礼考工记一耦之伐广尺深尺谓之丨丨倍之广二尺深二尺谓之遂　通典将出大司令奏王夏王所过处各于丨丨设烛以照于路】
　　田尾【周礼稻人以浍写水注浍丨丨去水大沟】
　　田处【汉书赵充国传今大司农所转谷至者足支万人一歳食谨上丨丨及器用簿唯陛下裁许】田间【史记李广传常夜从一骑出从人丨丨饮还至霸陵亭霸陵尉醉呵止广广骑曰故李将军尉曰今将军尚不得夜行何乃故也止广宿亭下　后汉书王丹传王丹字仲囘王莽时连徴不至家累千金隠居养志好施周急毎嵗农时辄载酒肴于丨丨候勤者而劳之　戴叔伦送萧二诗拟向丨丨老此身寒郊怨别甚于春　苏轼狄韶州煮蔓菁芦菔羮诗我昔在丨丨寒庖有珍烹】
　　田中【诗中田有庐笺中田丨丨也农人作庐焉以便其田事　礼记王制天子诸侯无事则嵗三田疏天子诸侯无事者谓无征伐出行丧凶之事则一歳三时田猎猎在丨丨又为田除害故称田也　战国策见土梗下　史记冯唐传夫士卒尽家人子起丨丨从军安知尺籍伍符　汉书髙祖纪髙祖尝告归之田吕后与两子居丨丨有一老父过请饮吕后因餔之老父相后曰夫人天下贵人也　又赵充国传兵至防地令军毋燔聚落刍牧丨丨防羌闻之喜曰汉果不击我矣　齐书祥瑞志永明七年六月彭城郡丨丨获青毛一头又顾欢传家贫父使驱丨丨雀欢作黄雀赋而归雀食过半父怒欲挞之见赋乃止　南史吴明彻传感坟】
　　【茔未修家贫无以取给乃勤力耕种时天下亢旱苖稼焦枯明彻哀愤毎之丨丨号哭仰天自诉居数日有自田还者云苖已更生明彻疑其绐已及徃如言秋而大获足充葬用　唐书韦温传帝素重温出为陜虢观察使民当输租而麦未熟吏白督之温曰使民货丨丨穗以供赋可乎为缓期而赋办　白獭髓西湖僧仪尝以诗上权臣云我本丨丨一比丘却来乘马不乘牛如今马上风波急不似丨丨得自由权臣以为谤已遂赭其衣　韦应物答畅校书当诗偶然弃官去投迹在丨丨皮日休崦里诗塍畔起鸊鹈丨丨通舴艋　杨万里初夏即事诗更无人惜丨丨水放下清溪恣意流　张耒福昌秋日效张文昌诗黄叶萧萧秋水清丨丨日午村鸡鸣】
　　田里【张籍省试行不由径诗丨丨有防径贤人不复行】
　　田侧【齐书朱谦之传谦之年数岁所生母亡昭之假葬丨丨为族人朱幼方燎火所焚同产姊密语之谦之虽小便哀戚如持丧　唐书礼乐志主籍田县令一人具朝服当畊时立丨丨毕乃退】
　　田隙【魏文帝校猎赋将调兵而讲武兮因搜乎丨丨】
　　田方【宋史食货志凡丨丨之角立土为峰植其野之所宜木以封表之有方帐有庄帐有甲帖有户帖其分烟析产典卖割移官给契县置簿皆以今所方之田为正　又刘孝威为皇太子谢勅赉功徳马启名髙夏后之龙价倍丨丨之赎】
　　田日【周礼大司马丨之丨司马建旗于后表之中】
　　田月【齐书竟陵王子良传丨丨向登桑时告至士女呼嗟易生噂议弃民从欲理未可安】
　　田时【史记司马相如传方今丨丨重烦百姓已亲见近县恐逺所谿谷山泽之民不徧闻檄到亟下县道使咸知陛下之意唯毋忽也】
　　田秋【骆宾王游目诗浦夏荷香满丨丨麦气清　储光羲晩次东亭献郑州宋使君文诗林晩鸟雀噪丨丨稼穑黄】
　　田火【欧阳修被牒行县诗土龙朝聼雨丨丨夜驱蝗】
　　田山【明一统志丨丨在河南府渑池县东北三十里山平可种】
　　田水【齐书礼志三月三日禊祭论今据褉为丨丨事应在永夀之前已有袚除则不容在髙后之后祈农之説于事为当　宋史食货志江东帅臣李光言明越之境皆有陂湖大抵湖髙于田田又髙于江海旱则放湖水溉田涝则决丨丨入海故无水旱之灾　记事珠渊明尝闻丨丨声倚杖久聼叹曰秫稻已秀翠色染人时剖襟懐一洗荆棘此水过吾师丈人矣　来鹏游玉粒塘庄诗见风急下　黄庭坚诗野水自添丨丨满晴鸠却唤雨鸠归】
　　田泉【陶景华阳物轨颂荧芝可烛夜丨丨常澣尘】
　　田川【水经注白马川水西与丨丨水合水出东谿西北至浍交入浍】
　　田池【宋书孝武帝纪其江海丨丨公家规固者详所开弛贵戚竞利悉皆禁絶】
　　田浍【髙啓寄永寜丁明府诗盗散山城门少闭渠通丨丨水多流】
　　田谿【水经渭水又东合丨丨水注水出南山田谷北流长杨宫西又北径盩厔县故城西】
　　田沼【杨万里过宜春桥诗是丨是丨浑难辨何地何村不一同】
　　田陂【宋史河渠志定州路安抚使韩绛言定州界西自山麓东接塘淀緜地百余里可潴水设险诏以引水灌丨丨为名】
　　田州【明一统志丨丨古百粤地　又丨丨旧城在丨丨城东四十里遗址尚存　又丨丨城在寜夏卫城北六十里】
　　田阳【明一统志丨丨田州郡名】
　　田罗【齐书州郡志马门郡丨丨】
　　田昌【水经注衡漳又径东昌县故城北经所谓昌亭也王莽之丨丨也】
　　田邑【礼记祭统古者于禘也发爵赐服顺阳义也于尝也出丨丨发秋政顺阴义也　左传孙林父以戚如晋书曰入于戚以叛罪孙氏也臣之禄君实有之义则进否则奉身而退专禄以周旋戮也释例曰古之大夫或锡之丨丨或分之都城故有千室之邑百乘之家君之禄义则进否则奉身而退若专禄以周旋虽无危国害主之实皆书曰叛叛者反背之辞也　史记韩世家晋景公十七年病卜大业之不遂者为祟韩厥称赵成季之功今后无祀以感景公景公问曰尚有世乎厥于是言赵武而复与故赵氏丨丨续赵氏祀　齐书豫章玉嶷传诏曰汉之梁孝宠异列蕃晋之文献秩殊恒序况乃地侔前准勲兼徃式虽天伦有本而因事増情宜广丨丨用申恩礼　新论楚庄王轻千乗之国而重申叔一言范献子贱万亩之田以贵舟人片説季路抱五慎之戒赵盈佩九言之箴以此观之轩璧之与丨丨岂能与善言齐价哉　束晳春夏封诸侯论月令所纪非一王之制凡称古者无逺今之限未知夏封诸侯何代之典秋祭丨丨夏乎殷乎而王据月令以非祭统郑宗祭统而疑月令无乃俱未通哉莫若通以三代説两氏而不俱一也】
　　田闾【白居易诏赐观稼诗清晨承诏命丰歳阅丨丨】
　　田社【曹植社颂序田则一州之膏腴桑则天下之甲第故封此以为丨丨】
　　田庐【诗笺见田中下　汉书疏广传广子孙窃谓其昆弟老人广所爱信者曰子孙防及君时颇立产业基阯今日饮食废且尽宜从丈人所劝説君买田宅老人即以闲暇时为广言此计广曰我岂老誖不念子孙哉顾自有旧丨丨令子孙勤力其中足以共衣食与凡人齐今复増益之以为赢余但教子孙怠惰耳　后汉书薛包传弟子求分财异居包不能止乃中分其财奴婢引其老者曰与我共事久若不能使也丨丨取其荒顿者曰吾少时所理意所恋也器物取朽败者曰我素所服食身口所安也　唐书食货志顷师旅亟兴官司所储唯给军食凶荒不遑赈救人小乏则取息利大乏则鬻丨丨敛获始毕执契行贷饥嵗室家相弃乞为奴仆犹莫之售　宋史河渠志运河正出临平下塘西入苏秀若失障御恐他日数十里膏腴平陆皆溃于江下塘丨丨莫能自保运河中絶有害漕运　元史王善传从世祖北征还迁右亲军副都指挥使进侍卫军都指挥使建威武营以处卫兵经画丨丨使各安业　韩愈唐故江南西道观察使太原王公神道碑铭观察江南西道三年法大成钱余于库粟余于廪人享于丨丨讴謡于道途　柳宗元先太夫人河东县太君归祔志某始四嵗居京城西丨丨中先君在吴家无书太夫人教古赋十四首皆讽传之　左思咏史诗功成不受爵长揖归丨丨　韦应物秋郊作方愿沮溺耦澹泊守丨丨胡曽东门诗何人知足反丨丨玉管东门饯二疏】田庄【唐书髙郢传生平不治产有劝营之者答曰禄廪虽薄在我则有余丨丨何所取乎】
　　田宅【礼记曲礼献丨丨者操书致　史记萧相国世家何置丨丨必居穷处为家不治垣屋曰后世贤师吾俭不贤毋为势家所夺　又商君传明尊卑爵秩等级各以差次名丨丨臣妾衣服以家次有功者显荣无功者虽富无所芬华　又王翦传王翦将兵六十万人始皇自送至灞上王翦行请美丨丨园池甚众始皇曰将军行矣何忧贫乎王翦曰为大王将有功终不得封侯故及大王之向臣臣亦及时以请园池为子孙业耳又司马相如传文君与相如归成都买丨丨为富人又灌夫传魏其之东朝盛推灌夫之善言其醉饱得】
　　【过乃丞相以他事诬罪之武安又盛毁灌夫所为横恣罪逆不道魏其度不可奈何因言丞相短武安曰天下幸而安乐无事蚡得为肺腑所好音乐狗马丨丨蚡所爱倡优巧匠之属不如魏其灌夫日夜招聚天下豪杰壮士与论议腹诽而心谤不仰视天而俯画地辟倪两宫间幸天下有变而欲有大功臣乃不如魏其等所为汉书卜式传式河南人也以田畜为事有少弟弟壮式脱身出独取畜羊百余丨丨财物尽与弟式入山牧】
　　【十余年羊致千余头买丨丨而弟尽破其产式辄复分与弟者数矣　后汉书刘隆传时诸郡各遣使奏事帝见陈留吏牍上有书视之云颍川农可问河南南阳不可问帝诘吏由趣吏不肯服抵言于长夀街上得之帝怒时显宗为东海公年十二在幄后言曰吏受郡勅当欲以垦田相方耳帝曰即如此何故言河南南阳不可问对曰河南帝城多近臣南阳帝乡多近亲丨丨逾制不可为凖帝令虎贲将诘吏吏乃实首服如显宗对又范康传迁太山太守郡内豪姓多不法康至奋威怒施严令莫有干犯者先所请夺人丨丨皆遽还之】
　　【蜀志张裔传少与犍为杨恭友善恭早死遗孤未数嵗裔迎留与分屋而居事恭母如母恭之子息长大为之娶妇买丨丨产业使立门户抚恤故旧振赡衰宗行义甚至　晋书郗鉴传臣所统错杂率多北人或逼迁徙或是新附百姓懐土皆有归本之心臣宣国恩示以好恶处与丨丨渐得少安　宋书文帝纪皇基旧乡地兼蕃重宜令殷阜式崇形望可募诸州乐移者数千家给以丨丨并蠲复五月　又谢防传东乡君薨资财钜万园宅十余所又防稽吴兴琅琊诸处大傅司空琰时事业奴僮犹有数百人公私咸谓室内资财宜归二女丨丨僮仆应属防防一无所取自以私禄营葬齐书韩灵敏传吴兴乗公济妻姚氏生二男而公济及兄公愿干伯并卒各有一子欣之天保姚养育之卖丨丨为娶妇自与二男寄止邻家明帝诏为其二子婚表门闾复徭役　魏书崔挺传三世同居门有礼让于后频值饥年家始分析挺与弟振推让丨丨旧资惟守墓田而已　又杨椿传椿临行诫子孙曰我家入魏之始即为上客给丨丨赐奴婢马牛羊遂成富室自尔至今二十年二千石方伯不絶禄恤甚多至于亲姻知故吉凶之际必厚加赠禭徃来宾寮必以酒肉饮食是故亲姻朋友无憾焉　唐书食货志以户部侍郎赵赞判防支代估行借钱令约罢兵乃偿之京兆少尹韦祯长安丞薛萃搜督甚峻民有不胜其寃自经者家若被盗然总京师豪人丨丨奴婢之佑裁得八十万缗　水经注谷水又径灵台北亦谏议大夫第五子陵之所居伦少子也以清正洛阳无主人乡里无丨丨寄止灵台或十日不炊　丰遒生眞赏斋赋中又不屑广丨丨殖货贿以贻裕乎裔胄　梅尧臣依韵和永叔见寄诗傥公他时买丨丨愿以藜杖从招】
　　田室【史记楚世家先归复爵邑丨丨后者迁之】
　　田屋【唐书李翶传逢吉更表为庐州刺史时州旱遂疫逋捐系路亡籍口四万权豪贱市丨丨牟厚利而窭戸仍输赋翶下教使以田占租无得隠收豪室税万二千缗贫弱以安　宋史职官志四夷归附则分诸州度丨丨钱粮之数以给之】
　　田舍【史记苏秦传秦説魏襄王曰大王地方千里丨丨庐庑之数曽无所刍牧　汉书季布传髙祖购求布千金敢有舍匿罪三族布匿濮阳周氏周氏乃髠钳布衣褐置广桞车中并与其家僮数十人之鲁朱家所卖之朱家心知其季布买置丨丨　晋书祖逖传逖性豁荡不修仪检年十四五犹未知书兄弟毎忧之然轻财好侠慷慨有节尚毎至丨丨辄称兄意散谷帛以赒贫乏乡党宗族以是重之　又陶潜传既絶州郡觐谒其乡亲张野及周旋人羊松龄厐遵等或有酒要之或要之共至酒坐虽不识主人亦欣然无忤酣醉便反未尝有所造诣所之唯至丨丨及庐山游观而已　宋书武帝纪孝武大明中坏上所居阴室于其处起玉烛殿与羣臣观之牀头有土鄣壁上葛灯笼麻绳拂侍中袁顗盛称上俭素之徳孝武不答独曰丨丨翁得此以为过矣　又张兴世传父仲子由兴世致位给事兴世欲将徃襄阳爱恋乡里不肯去尝谓兴世我虽丨丨老公乐闻鼔角可送一部行田时吹之兴世素恭谨畏法宪譬之曰此是太子鼔角非丨丨老公所吹　南史梁萧景传在州尤称明断符教严整有丨丨老姥诉得符还至县县吏未即发姥语曰萧监州符如火汝手何敢留之其为人所畏敬如此　唐书娄师徳传尝与李昭徳偕行师徳素丰硕不能遽歩昭徳迟之恚曰为丨丨子所留师徳芙曰吾不丨丨复在何人　又许敬宗传帝将立武昭仪大臣切諌许敬宗隂揣帝私即妄言曰丨丨子賸收十斛麦尚欲更故妇天子富有四海立一后谓之不可何哉帝意遂定　隋唐嘉话太宗防罢朝怒曰防杀此丨丨汉文徳后问谁触忤陛下帝曰岂过魏徴每事廷辱我使我常不自得后退而具朝服立于庭帝惊曰皇后何为若是对曰妾闻主圣臣忠今陛下圣眀故魏徴得直言妾幸备数后宫安敢不贺　集异记诗人王昌龄髙适王之涣齐名一日共诣旗亭小饮忽有棃园伶官十数人并妙妓四辈寻续而至昌龄等私相约密视诸伶所讴若诗入歌词之多者为优俄而一伶唱寒雨连江夜入吴诗昌龄则引手画壁曰一絶句寻又一伶唱开箧泪沾臆诗适则引手画壁曰一絶句寻又一伶讴奉帚平明金殿开诗昌龄又引手画壁曰二絶句之涣因指诸妓中之最佳者曰待此子所唱如非我诗吾即终身不敢与子争衡矣须防双鬟发声讴黄河逺上白云间诗之涣即揶揄二子曰丨丨奴我岂妄哉因大谐笑　王羲之二郗帖姊适复二告安和郗故病笃无复他治为消息耳忧之深今移至丨丨就道家也　刘三吾野庄赋可以为丨丨而适雅趣于不穷髙适古歌行丨丨老翁不出门洛阳少年莫论事张子容送孟浩然归襄阳诗醉歌丨丨酒笑读古人书杜甫丨丨诗丨丨清江曲柴门古道傍　韦应物九日诗今朝把酒复惆怅忆在杜陵丨丨时　白居易答】
　　【刘禹锡诗我亦思归丨丨下君应厌卧郡斋中　王建寒食诗丨丨清明日家家出火迟　陆村夜诗伊人着农道我亦赋丨丨　王贞白丨丨曲时官茍贪浊丨丨生忧煎　张耒题韩干马图心知不载丨丨郎犹带开元天子红袍香】
　　田圃【储光羲田家杂兴诗既念生子孙方思广丨丨】
　　田□【同囿诗传襄公始有丨丨之事秦人喜之赋驷铁】
　　田园【史记武安侯传武安由此滋骄治宅甲诸第丨丨极膏腴而市买郡县噐物相属于道　又灌夫传夫不喜文学好任侠已然诺家累数千万食客日数十百人陂池丨丨宗族賔客为权利横于颍川　后汉书窦宪宪恃宫掖声势遂以贱直请夺沁水公主园田主逼畏不敢计后肃宗驾出过园指以问宪宪阴喝不得对后发觉帝大怒召宪切责曰深思前过夺主丨丨时何用愈赵髙指鹿为马久念使人惊怖　魏志杜恕传出为幽州刺史加建威将军使持节防乌丸校尉时征北将军程喜屯蓟尚书袁侃等戒恕曰程申伯处先帝之世倾丨丨让于青州足下今俱杖节使共屯一城宜深有以待之而恕不以为意　晋书桓秘传放志丨丨好逰山水后起为散骑常侍凡三表自陈　宋书沈庆之传居清明门外有宅四所室宇甚丽又有园舍在娄湖庆之一夜携子孙徙居之以宅还官悉移亲戚中表于娄湖列门同闬焉广开丨丨之业毎指地示人曰钱尽在此中　又王素传轻身往东阳隠居不仕颇营丨丨之资得以自立　宋史食货志今乡民于己田连接闲旷硗确之地垦成丨丨用力甚勤或以未陈起税为人所讼即以盗耕罪之何以劝力田哉　陶潜归去来辞归去来兮丨丨将芜胡不归　刘三吾野庄赋树栋宇于荆榛之故墟葺丨丨于莱芜之久翳　髙适眞定即事诗丨丨同季子储蓄异陶朱　李白江南春懐诗身世殊烂漫丨丨久芜没　杜甫留别贾严二阁老两院补阙诗丨丨须暂往戎马惜离羣　又建都诗穷冬客江剑随事有丨丨　韦应物春日郊居诗谷鸟时一啭丨丨春雨余　李端赠薛戴诗丨丨空有处兄弟未成人　白居易酬别周从事诗洛下丨丨久抛掷吴中歌酒莫留连　杜牧奉酬歙州刺史邢羣诗明时刀尺君须用幽处丨丨我有涯　马戴秋思诗丨丨无嵗计寒近忆樵渔　顾非熊送从叔尉渑池诗虽有丨丨供海畔且无宗党在朝班　崔涂过陶徴君隠居诗丨丨三亩緑轩冕一铢轻　方干江州送李侍御归东洛诗中外名卿贵丨丨高歩闲　褚载吊秦叟诗市西楼店金千秤渭北丨丨粟万钟　张蠙边游别友人诗雨雪迷燕路丨丨隔楚波　罗邺仆射陂晚望诗丨丨牢落东归晩道路辛勤北去长　杜荀鹤题田翁家诗盘飱同老少家计共丨丨　苏轼归去来集字诗丘壑世情逺丨丨生事防】
　　田居【汉书匈奴传时戊巳校尉史陈良终带司马丞韩元右曲侯任商等见西域颇背叛闻匈奴欲大侵恐并死即谋刼畧吏卒数百人共杀戊己校尉刁护遣人与匈奴南犂汗王南将军相闻匈奴南将军二千骑入西域迎良等良等尽胁畧戊巳校尉吏士男女二千余人入匈奴元商留南将军所良带径至单于庭人众别置零吾水上丨丨单于号良带曰乌桓都将军留居单于所数呼与饮食　齐书卞彬传自称卞丨丨妇为傅蚕室或谏曰卿都不持操名器何由得升彬曰掷五木子十掷辄鞬岂复是掷子之拙吾好掷政极此耳】田所【南史宋武帝纪巩县人宗曜于其丨丨获嘉禾九穗同茎以献晋帝】
　　田路【陈与义同杨运干王秀才村西买山药诗潦缩丨丨寛委蛇散腰脚】
　　田神【周礼大司徒注见田主下　明一统志防州府俗重丨丨　王维凉州郊外逰望诗婆娑依里社箫鼓赛丨丨　黄庭坚和师厚秋半时复官分司西都诗还与老农争坐席青林同社赛丨丨】
　　田祖【诗琴瑟击鼔以御丨丨传丨丨先啬也疏郊特牲注云先啬若神农春官籥章注云丨丨始耕田者谓神农是一也以祖者始也始教造田谓之丨丨先为稼穑谓之先啬神其农业谓之神农名殊而实同也以神农始造田谓之丨丨而后稷亦有田功又有事于尊可以及卑则祭丨丨之时后稷亦食焉　又丨丨有神秉畀炎火　周礼籥章凡国祈年于丨丨龡豳雅击土鼓以乐田畯注丨丨始耕田者谓神农也　齐书乐志奠春酒秉青珪命丨丨渥羣黎　北史魏本纪始均仕尧时逐女魃于弱水北人赖其勲舜命为丨丨　诗説丰年秋冬报赛之乐歌盖祀丨丨先农方社之属　唐明皇千秋乡宴诗处处祠丨丨年年宴杖乡　朱徳润题村社醉归图诗村南村北赛丨丨夹岸緑杨闻社鼔】
　　田官【诗自牧归荑洵美且异传牧丨丨也　史记平凖书初置张掖酒泉郡而上郡朔方西河河西开丨丨斥塞卒六十万人戍田之　又匈奴传汉度河自朔方以西至令居往往通渠置丨丨吏卒五六万人稍蚕食地接匈奴以北　汉书元帝纪初元五年诏齐三服官北假丨丨盐铁官常平仓博士弟子毋置员以广学者　盐铁论孝武皇帝攘九夷平百越师旅数起粮食不足故立丨丨置钱入谷射官救急澹不给　新序管仲言齐桓公曰夫垦田剏邑辟土殖谷尽地之利则臣不若戚请置以为丨丨】
　　田曹【宋书百官志宋髙祖为谘议参军无定员今诸曹则有録事记室户曹仓曹中直兵外兵骑兵长流贼曹刑狱贼曹城局贼曹法曹丨丨水曹铠曹车曹士曹集右户墨曹凡十八曹参军参军不署曹者无定员又王传二局丨丨各立典军募吏依冶募比例并聼取山湖人】
　　田部【史记赵奢传赵奢者赵之丨丨吏也收租税而平原君家不肯出赵奢以法治之杀平原君用事者九人】
　　田正【左传稷丨丨也有列山氏之子曰柱为稷自夏以上祀之周弃亦为稷自商以来祀之】田畯【诗同我妇子馌彼南亩丨丨至喜传丨丨田大夫也笺丨丨司啬今之啬夫　周礼籥章见田祖下王粲务本论设农事以监之置丨丨以董之　潘岳籍田赋祭惟司啬蜡必丨丨　唐宗喜雨赋山祠植】
　　【珪而不答丨丨倚耒而怊怅　唐太宗重幸武功诗驻跸抚丨丨回舆访牧童　范成大三月二十三日海云摸石诗赖有贻牟堪饱饭道逢丨丨且眉伸　方回追和元日倡酬韵诗茅索愿追丨丨喜薪遥念室人悲】田甿【马祖常宿迁县诗使者修隄急丨丨弃屋逃】
　　田士【汉书赵充国传军马一月之食度支丨丨一岁罢骑兵以省大费】
　　田父【战国策韩子卢者天下之疾犬也东郭逡者海内之狡兔也韩子卢逐东郭逡环山者三腾山者五兔极于前犬废于后犬兔俱罢各死其处丨丨见之无劳勌之苦而擅其功　汉书项籍传羽至阴陵迷失道问一丨丨田父绐曰左左乃陷大泽中以故汉追及之蜀志张裔传诸葛亮遣邓芝使吴亮令芝言次可从权请裔裔临发权乃引见问裔曰蜀卓氏寡女亡奔司马相如贵土风俗何以乃尔乎裔对曰愚以为卓氏之寡女犹贤于买臣之妻权又谓裔曰君还必用事西朝终不作丨丨于闾里也　宋书萧思话传思话以去州无复事力倩府军身九人太祖戏之曰大人终不为丨丨于里闾何应无人使邪　嵇康答难养生论且仲尼穷理尽性以至七十丨丨以六弊惷愚有百二十者若以仲尼之至妙资丨丨之至拙则千嵗之论奚所怪哉潘岳秋兴赋序仆野人也偃息不过茅屋茂林之下谈话不过农夫丨丨之客　王维宿郑州诗丨丨草际】
　　【归村童雨中牧　杜甫寒食诗丨丨要皆去邻家闹不逹　又防府书怀诗丨丨皆胶漆行人避蒺藜】田叟【后汉书韩康传桓帝备纁之礼以安车聘之辞安车自乘柴车冐晨先使者发至亭亭长以韩徴君当过方发人牛修道桥及见康柴车幅巾以为丨丨也使夺其牛康即释驾与之有顷使者至夺牛翁乃徴君也　元史仁宗纪至漳河值大风雪丨丨有以盂粥进者近侍却不受帝曰昔汉光武尝为寇兵所迫食豆粥大丈夫不备尝艰阻往往不知稼穑艰难以致骄惰命取食之赐叟绫一匹慰遣之　苏味道奉懐台中诸侍御诗野童来捃拾丨丨去讴吟】
　　田老【南史梁萧猷传见土偶下】
　　田夫【礼记郊特牲黄衣黄冠而祭息丨丨也　晋书庾亮传丨丨之交犹有寄托况君臣之义道贯自然旧唐书倪若水传九夏时忙三农作苦丨丨拥耒蚕妇持桑　宋史司马光传凡居洛阳十五年天下以为】
　　【真宰相丨丨野老皆号为司马相公　又苏轼传轼与丨丨野老相从溪山间　越絶书两铧倚吾宫堂夹丨丨也　韩琦过吴儿谷诗山鸟过云语丨丨半岭锄元好问寄希顔诗悠悠华屋髙赀意兀兀丨丨野老心】田丁【宋史曽氏妇晏传晏依黄牛山傍自为一砦一日贼遣数十人来索妇女金帛晏召其丨丨谕曰汝曹衣食我家贼求妇女意实在我汝念主母各当用命不胜即杀我因解首饰悉与丨丨田丁感激思奋晏自捶鼔使诸婢鸣金以作其勇贼复退败】
　　田翁【诗浸彼苞稂传稂童粱非溉草得水而病也疏稂童粱释草文舍人曰稂一名童粱郭璞曰莠类也陆玑疏云禾秀为穗而不成崱嶷然谓之童粱今人谓之宿丨丨或谓守田也甫田云不稂不莠外传曰马不过稂莠皆是也此稂是禾之秀而不实者故非灌溉之草得水而病　杜甫同豆卢峰知字韵诗倡和将雏曲丨丨号鹿皮　又遭田父泥饮美严中丞诗丨丨逼社日邀我尝春酒　杜荀鹤和吴太守山村偶题诗快活丨丨辈常言化育时　又题丨丨家诗丨丨眞快活婚嫁不离村】
　　田妇【杜甫秋雨叹禾头生耳黍穗黑农夫丨丨无消息】
　　田僮【史记平凖书贾人有市籍者及其家属皆无得籍名田以便农敢犯令没入丨丨】
　　田主【礼记人情以为田疏今以人情为田用圣人以为丨丨则人情不荒废也　史记陈世家鄙语有之牵牛径人田丨丨夺之牛径则有罪矣夺之牛不亦甚乎　南史陈伯之传年十三四好着獭皮冠带刺刀候邻里稻熟辄偷刈之尝为丨丨所见呵之曰楚子莫动伯之曰君稻幸多取一担何苦丨丨将执之因防刀而进曰楚子定何如丨丨皆反走徐担稻而归　宋史寜宗纪诏两浙江淮路谕民杂种粟麦麻豆有司毋收其货丨丨毋责其租　元史世祖纪江浙行省臣言陛下即位之初诏蠲今岁田租十分之三然江南与江北异贫者佃富人之田歳输其租今所蠲特及丨丨其佃民输租如故则是恩及富室而不被于贫民也宜令佃民当输丨丨者亦如所蠲之数从之　又周礼大司徒设其社稷之壝而树之丨丨各以其野之所宜木遂以名其社与其野注丨丨田神后土田正之所依也　唐书张齐贤传齐贤迁博士时东都置太社礼部尚书祝钦明问礼官博士周家丨丨用所宜木今社主石奈何齐贤与太常少卿韦叔夏国子司业郭山恽尹知章等议周之丨丨用所宜木其民间之社欤非太社也】
　　田家【汉书杨恽传丨丨作苦歳时伏腊亨羊炰羔斗酒自劳　魏志夏侯尚传清河王经甘露中为尚书坐髙贵乡公事诛始经为郡守经母谓经曰汝丨丨子今仕至二千石物太过不祥可以止矣经不能从歴二州刺史司校尉终以致败　歴代名画记戴嵩韩晋公之镇浙右署为巡官师晋公之画不善他物唯善水牛而已丨丨川原亦有意　公私画史丨丨社防图史遒硕画　图绘宝鉴张质工画丨丨风俗　明一统志丨丨洞长官司在永顺军民宣慰使司　顔延之重释何衡阳书薄从歳事躬敛山田丨丨节隙野老为俦应璩百一诗丨丨无所有酌醴焚枯鱼　范云赠张徐州谡诗丨丨樵采去薄暮方来归　綦母潜题招隠寺绚公房诗兰若门对壑丨丨路隔林　李白宿五松山下荀媪家诗丨丨秋作苦邻女夜舂寒又寻阳紫极宫感秋作陶令归去来丨丨酒应熟　又见野草中有曰白头翁者诗醉入丨丨去行歌草野中　又赠从弟冽诗日出布谷鸣丨丨拥锄犂　髙适武威同诸公过杨七山人诗幕府日多暇丨丨嵗复登　杜甫少年行莫笑丨丨老瓦盆自从盛酒长儿孙　又洗兵马诗丨丨望望惜雨干布谷处处催春种　又留花门诗丨丨最恐惧麦倒桑枝折　韦应物寄子西诗蓝上舍已成丨丨雨新足　又园林晏起诗丨丨已耕作井屋起晨烟又效陶彭泽诗掇英泛浊醪日入防丨丨　王建丨丨诗丨丨夜无食水中摘禾黍　戴叔伦喜雨诗丨丨】
　　【共欢笑沟浍亦已深　章孝标长安秋夜诗丨丨无五行水旱卜蛙声　苏舜钦晚意诗丨丨虽淡荡犹得离尘喧　元好问和仁卿演太白诗解道丨丨酒应熟诗中只合爱渊明】
　　田户【唐书卢从愿传御史中丞宇文融方用事将以括丨丨功为上下考从愿不许融恨之乃密白从愿盛殖产占良田数百顷帝自此薄之目为多田翁】
　　田仆【周礼夏官丨丨上士十有二人　宋史朱夀隆传嵗恶民移夀隆谕大姓富室畜为丨丨举贷立息官为置籍索之贫富交利】
　　田奴【魏书邢峦传俗谚云耕则问丨丨绢则问织婢臣虽不武忝备征将前宜可否颇实知之臣既谓难何容强遣】
　　田农【诗率时农夫播厥百谷笺又能率是主田之吏农夫使民耕田而种百谷也疏知农夫是主田之吏者以文承成王之下则是王者率之若丨丨之夫非王者所亲率　史记货殖传丨丨拙业而秦阳以盖一州宋书孝武帝纪三月乙卯以丨丨要月大官停杀牛齐书乐志晋傅作祀先农先蚕夕牲歌诗一篇八】
　　【句迎送神一篇飨社稷先农先圣先蚕歌诗三篇前一篇十二句中一篇十六句后一篇十二句辞皆叙丨丨事　宋史艺文志丁谓丨丨敕五巻　束晳广农议伏见诏书以仓廪不实闗右饥穷欲大兴丨丨以蕃嘉谷此诚有虞戒大禹尽力之谓　髙适苦雨诗惆怅悯丨丨裵回伤里闾】
　　田者【汉书赵充国传丁壮相聚攻扰丨丨】
　　田客【晋书王恂传魏氏给公卿已下租牛客户数各有差自后小人惮役多乐为之贵势之门动有百数又太原诸部亦以匈奴胡人为丨丨多者数千武帝践位诏禁募客恂明峻其防所部莫敢犯者　宋史王罕传还惠州州之恶少年正相率为盗里落惊扰惠人邀罕出城及郊遮送求救防者数千计罕择父老可语者问以防曰吾属皆有丨丨欲给以兵使相保聚罕曰有丨丨者如是得矣无者奈何乃呼耆长发里民补壮丁毎长二百人又令邑尉増弓手二千巳时下令约申而集募有方畧者许以官秩金帛使为甲首久之无至者】田军【唐书吐蕃传贞元八年寇灵州防水口塞营田渠发河东振武兵合神防军击之虏引还又寇泾州掠丨丨千人守捉使唐朝臣战不利】
　　田商【元史成宗纪江南道士贸易田者输丨丨税】
　　田氏【史记齐世家景公使晏婴之晋与叔向私语曰齐政卒归丨丨田氏虽无大徳以公权私有徳于民民爱之　又田儋传田儋者狄人也故齐王丨丨族也又陈渉之初起王楚也使周市畧定魏地北至狄狄城守田儋佯为其奴从少年之廷欲谒杀奴见狄令因击杀令而召豪吏子弟曰诸侯皆反秦自立齐古之建国儋丨丨当王遂自立为齐王　乔琳慈竹赋丨丨不分庭之荆陈家则应天之星】
　　田公【唐书韩愈传愈曰丨丨以魏博六州归朝廷官中书令父子受旗节刘悟李祐皆大鎭此尔军所共闻也众曰正刻故此军不安愈曰然尔曹亦害丨丨又残其家矣复何道众讙曰善】
　　田侯【吕览冉叔誓必死于丨丨而齐国皆惧豫让必死于襄子而赵氏皆恐成荆致死于韩主而周人皆畏】
　　田儿【何首乌録何首乌者顺州南河县人祖能嗣本名丨丨天生阉嗜酒年五十八因醉夜归卧野中及醒见田中有藤两本相逺三尺苖蔓相交久乃解解合三四心异之遂掘根持问村野人无能名曝而干之有乡人夌良戏而曰汝阉也汝老无子此藤异而后以合其神药汝盍饵之丨丨乃筛末酒服经七宿忽思人道累旬力轻健欲不制遂娶寡媍曽氏丨丨因常饵之加飡两钱七百余日旧疾皆愈反有少容遂生男乡人异之十年生数男俱号为药告丨丨曰此交藤也服之可夀百六十歳而古方本草不载】
　　田子【鲍照束武吟愿垂晋王惠不媿丨丨魂】
　　田郎【三辅决録田凤为尚书郎容仪端正毎入奏事灵帝目送之题柱曰堂堂乎张京兆丨丨　李又饯唐永昌赴东都诗丨丨才貌出咸京潘子文章向洛城杜甫赠田九判官诗陈留阮瑀谁争长京兆丨丨早见招　钱起和王员外早朝诗题柱盛名兼絶唱风流谁继汉丨丨】
　　田巴【鲁连子齐辨士丨丨服徂丘议稷下毁五帝罪三王服五伯一日服千人有徐劫者其弟子曰鲁仲连年十二号千里驹巴谓徐刼曰先生乃飞兔也岂直千里驹巴终身不谈　韩愈嘲鲁连子诗丨丨兀老苍怜汝矜爪觜】
　　田彭【唐书郝处俊传与舅许圉师同里俱宦达乡人田氏彭氏以髙赀显故江淮间为语曰贵如郝许富如丨丨】
</div>
    <div class="pagination">
<a href="御定骈字类编_page81.html">上一页</a><span>...</span><a href="御定骈字类编_page77.html">77</a><a href="御定骈字类编_page78.html">78</a><a href="御定骈字类编_page79.html">79</a><a href="御定骈字类编_page80.html">80</a><a href="御定骈字类编_page81.html">81</a><span class="current-page">82</span><a href="御定骈字类编_page83.html">83</a><a href="御定骈字类编_page84.html">84</a><a href="御定骈字类编_page85.html">85</a><a href="御定骈字类编_page86.html">86</a><a href="御定骈字类编_page87.html">87</a><span>...</span><a href="御定骈字类编_page83.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
