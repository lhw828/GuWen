<!DOCTYPE html>
<html>
<head>
    <meta charset="UTF-8">
    <title>万姓统谱 - 第 235 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 235 页/共 403 页</h1>
    <div class="content">　　杜根【字伯坚颍川人性方好绞直举孝廉为郎中上书直谏邓太后归政太后大怒令扑杀之得苏
　　逃为酒保十五年太和后拜侍御史年七十八卒】
　　【三国】杜袭【定陵人祖根袭始依刘表知其不足托遂还乡里曹操以为西鄂长魏建国为侍中明帝时封
　　平阳乡侯】
　　杜微【涪城人诸葛亮领益州妙简旧徳选为主簿微固辞轝而致之求归亮曰君但当以徳辅时不
　　责以军事何为求去乃拜谏议大夫以从其志】
　　杜抚【武阳人受业于薛汉定韩诗章句后归乡里教授沈静乐道举动必以礼其所作诗题文约义
　　通学者传之曰杜君法云】
　　杜宇【古蜀主也蜀尝大水宇与居民避水于长平山后鳖灵开峡治水人得陆处宇禅位与之自居
　　西山道成升天】
　　杜畿【字伯侯杜陵人少孤继母苦之以孝闻年二十为郡功曹决遣系狱魏武以为河东守治为天
　　下最后封丰乐侯子恕太和中为散骑黄门侍郎】
　　【晋】杜预【字元恺畿孙博学时号杜武库武帝时为河南尹荆州都督羊祜举预自代拜征南将军以平
　　吴功封当阳侯尝作春秋左传集解】
　　杜锡【字世嘏预子仕西晋惠帝迁太子舍人太子遹逰戏无度屡谏患之置鍼于锡常坐氊中刺之
　　流血后废太子为庶人】
　　杜乂【字理预之孙美姿容王逸少目之曰肤如凝脂眼如防漆神仙中人也刘琰曰防玠神竒杜
　　乂形清蚤卒】
　　杜夷【字行齐少而恬泊操尚贞素居甚贫窘不营产业博览经籍百家之书算厯圗纬靡不毕究寓居汝颍之间十载足不出门年四十余始还乡里闭门教授生徒千人元帝时为国子祭酒】
　　杜轸【成都人察孝廉除建宁令导以徳政风化大行夷夏悦服秩满将归羣蛮追送赂遗甚多轸无
　　所受累官迁尚书郎】
　　杜烈【轸之弟歴平康安阳令明于政事所居有异绩迁衡阳守闻兄轸亾因自表兄子幼弱求去官
　　诏转犍为太守蜀人荣之】
　　【南北】杜纂【常山人试郡太守以清白名魏明帝初拜清河内史问人疾苦劝督农桑甚有恩纪除东益州刺史清河人三百颂徳政乞重临郡诏许之纂所歴任轻财洁己为百姓所思号为良守】
　　杜僧明【字洪照广陵人形貎眇小而有胆气善骑射陈武帝引为主帅从之征讨所向克捷武表
　　为长史仍随东讨以功除南兖州刺史进爵为侯卒赠散骑常侍諡曰威】
　　杜杲【字子晖杜陵人学涉经史初为修城守属凤州人搆乱信洽于人部内无降者开皇初进爵为
　　公】
　　杜之伟【钱塘人少精敏有逸才十五遍观文史及仪礼故事仕梁为中书侍郎领大著作陈髙祖
　　即位加鸿胪卿迁太中大夫为文温雅博赡有文集十七卷】
　　杜叔毗【字子弼杜陵人兄君锡为曾荣所诬杀叔毗号泣称寃白日手刃荣于京城面缚请戮周
　　文嘉其志特命赦之为乐曹叅军后为陈人所擒不屈遇害】
　　杜棱【字雄盛钱塘人少落泊不为时知颇涉书传仕陈监义兴琅琊二郡文帝嗣位以预建立功封
　　永成县侯仕至侍中护军卒谥成配享武帝庙庭】
　　杜铨【字士衡预五世孙有长者风征为中书博士器貌魁伟诸杜中称为长老太武以为宗正送葬
　　鄣南迁中书侍郎】
　　杜庆【字公良善钟律丝竹八音靡所不能绍复先代古乐复为大乐令协律都尉】
　　杜昙永【好仙道玉笋山古名羣玉峰有三十六峰二十四洞洞中有都木坑杏花坞山有赤松峰
　　飞仙峰养素台乃汉九真人杜昙永萧子云炼丹得道上升之处】
　　杜慧庆【交趾朱防人义熙七年除交州刺史诏书未到其年春卢循袭破合浦径向交州慧庆乃率文武六千人拒循于石崎破之循晨造南津令三军入城乃食慧庆悉出宗族私财以充劝赏自登髙舰合战放火箭烧循船众舰俱燃一时溃散循中箭赴水死遂斩循及父嘏并循二子并传首京师以功封龙编侯慧庆布衣蔬食俭约素质禁断淫祀崇修学校嵗荒民饥则以私禄赈给为政纎密有如治家由是威惠沾洽奸盗不起乃至城门不闭道不拾遗】
　　杜崱【其先杜陵人居襄阳父懐瑶少有志节梁天监中有战功为刺史魏军复围南郑卒諡桓侯崱嶷之弟幼以胆勇称为新兴太守元帝以为武州刺史东征侯景至巴陵景遁至石头景败崱入据台城加江州刺史齐将攻秦州崱破之时长史陆纳等叛于长沙崱大败之后讨平武陵王于硖石諡武崱兄弟九人并知名】
　　杜广【初为刘景廏卒景问其意广深叙有条景执其手曰吾久负贤者告其妻曰为女求夫三十年
　　不觉廏中有骐骥于是妻之后广为商州刺史】
　　杜嶷【杜陵人父懐瑶为梁秦二州刺史膂力絶人便马善射敌人惮之号为杜彪仕梁为荆州刺史】杜骥【字度世兄坦颇涉史传宋武帝平长安随从南还元嘉中位青冀二州刺史晩度北入南朝常
　　以伧荒遇之虽复人才可施毎为清途所隔坦恒以慨然】
　　杜恕【字务伯嶷弟太和中为散骑侍郎恕推诚以质不结交援专心向公出为农太守】杜弼【字辅幼聪敏家贫无书年十三寄郡学受业同郡甄琛为定州刺史简试诸生见而防问应答如响大叹异之命其二子楷宽与交任城王澄闻而召问深相嗟叹许以王佐之才】
　　杜京产【字景齐钱塘人少恬静絶意荣宦防稽孔觊清刚有峻节一见款交郡召主簿州辟从事称疾去除朝请不就与同郡顾欢交东山开舍授学后以员外散骑侍郎召京产曰庄生持钓岂为白璧所囘辞疾不就】
　　杜栖【字孟山京产子张融与京产友毎相造言论栖常在侧融指栖曰昔陈太丘之有元方方之为劣栖出京师从儒士刘瓛受学名儒贵游多敬待之中书郎周颙与京产书曰贤子学业清标后来之秀刺史豫章王嶷闻其名辟议曹从事仍转西曹佐竟陵王子良数至礼接京产亡水浆不入口七日晨夕不罢哭不食盐菜毎营买祭奠身自看视号泣不自持朔望节歳絶而复续吐血数升时何谢朏并隠东山遗书晓譬诫以毁灭至祥禫暮梦见其父恸哭而絶初何防见栖叹曰卿风韵如此虽获嘉誉不永年矣卒年三十六】
　　【隋】杜台卿【曲阳人父弼仕魏歴官侍御史台卿博览书记解属文初仕北齐齐亡教授乡里隋初征拜著作郎尝采月令推广之为书十二卷名玉烛宝典兄蕤开州刺史子公瞻好学有父风终安阳令孙松终起居舍人】
　　杜彦【云中人性勇果善骑射初仕周以功拜陇州刺史隋初封公与韩擒虎平陈进位柱国赐其子
　　宝安爵昌阳县公大业中以彦素为突厥所惮拜云州总管】
　　杜松赟【北海人性刚烈重名义仕为石门队正见贼被执贼使招降松赟至城下乃大呼曰官军大来贼旦暮被剪矣贼以刀筑其口松赟大骂而死赠朝请大夫本郡太守】
　　杜正【字知礼志经史试防髙第时海内唯正一人应秀才试上林赋圣主得贤臣颂燕然山
　　铭鹦鹉赋并立成文不加防帝大竒之拜为豫章王记室】
　　杜正藏【字为善正弟亦好学善属文开皇中举秀才试过秦论匠人箴连理树赋应时呈献又
　　无防窜授纯州行参军】
　　【唐】杜建徽【字延光新城人少勇强有大志从钱镠征伐辄单衣入阵屡立大功歴官自武安都将累
　　迁昭化军节度使吴越国丞相封郧国公卒諡武烈】
　　杜伏威【章丘人隋末据有江淮自称将军进用士人缮利兵甲人多赖之后纳款于唐拜太子太
　　保兼行台尚书令】
　　杜如晦【字克明杜陵人叔淹材辨多闻官至检校吏部尚书如晦少英迈临事善断有王佐才太宗引为文学馆学士进仆射与房龄共筦朝政封莱国公弟楚客工部尚书五世孙元颖穆宗时拜相】
　　杜正伦【洹水人初直秦王府文学馆魏征荐其才擢兵部员外郎累迁中书侍郎从孙咸举进士累迁尚书左丞咸子泰之开元时为工部尚书愕之为将作少监封博陵侯】
　　杜淹【字执礼才辨多闻秦王引为文学馆学士常侍宴赋诗尤工赐银钟】
　　杜求仁【正伦从子有雅才永淳中授监察御史坐事为黝令与徐敬业举兵为兴复府左长史死
　　于难】
　　杜景佺【武邑人性严正举明经中第武后时自益州录事参军入为司刑丞与来俊臣専治诏狱时称遇杜者生遇来者死延载初同平章事武后称为真宰相后出为并州长史】
　　杜暹【濮州人五世同居暹事继母孝擢明经补婺州叅军以清节称累官至安西副大都护守边四
　　年抚戎练士为夷夏所乐进礼部尚书封魏县侯】
　　杜审言【字必简襄阳人晋杜预之后举进士为隰城尉才髙傲世与李峤崔融苏味道为文章四友后以事免官还东都武后召见令赋欢喜诗叹重其文授著作佐郎入为国子监主簿修文馆直学士】
　　杜咸【正伦从孙擢进士累迁右台监察御史牂牁反咸监军出讨贼保垒自固道荒蔓师不能进咸乃息士示不欲战隂伺之时旱暑风炽咸纵火噪而前贼怖相失自腾践死擒其酋遂平之迁侍御史】
　　杜甫【字子美杜陵人其先自襄阳徙河南父闲为奉天令遂居杜陵而甫生马宗朝献赋命待诏集贤院后转检校工部员外郎甫博览羣书善为诗歌涵浑汪洋千态万状至陈时事律切精深世号诗史元稹谓诗人以来未有如子美者】
　　杜勤【甫从侄也下第归甫作诗别之云只今年才十六七射策君门期第一】
　　杜慆【泗州刺史厐勋反攻城或劝出家属慆死生与将士共之贼易慆驰勇士欲入封府库慆阳出迎劳伏甲壬皆歼马贼围凡十月拊循将士皆殊死战贼累攻不克卒定一州】
　　杜鸿渐【字子巽暹族子举进士为朔方判官安禄山乱肃宗时为太子按军平凉未知所适鸿渐说往灵武遂与李晏等劝进以系中外望六请见听肃宗即位授兵部郎中累迁至礼仪使代宗时拜相】
　　杜亚【字次公京兆人肃宗在灵武上书论当世事擢校书郎再迁谏议大夫元载得志亚与刘晏劾治载死迁给事中常衮恶之出为江西观察使徳宗立召还亚意必任宰相倍道进与人语皆天下大政或以事祈谒辄相然可帝知之不悦罢为陜西观察使】
　　杜友开【字阳父卜居君山之麓家甚贫授徒以为业大厯间歳大饥生徒散亡食尽不知所出或劝以鬻墓木可延须臾君谢不可竟饥死其妻吴氏悲伤不忍茍活遂相枕籍而卒后十年邑人王蓬过其里获一古砚乃友开所铭故物也爰作双环歌哀其夫妇云】
　　杜臻【大厯间摄新喻令因洪水漂城郡守李嘉祐奏迁县俾臻择形势地得虎瞰山为县治】杜令昭【海州刺史值海涨居民漂溺令昭筑永安隄以防之民免其患闾里歌之】
　　杜希望【宗时鄯州都督时军屡兴府库虚寡希望居数歳刍粟金帛丰余皆希望之所力干也】杜泳【贞元中为于潜令尝开紫溪河溉田又凿渠以通舟楫民蒙其利者多矣】
　　杜羔【正伦孙贞元初进士遭兵父死母离不知所之忧号终日及为泽潞判官鞠狱因得母后至佛寺得柱间文字乃父所记因识其墓歴振武节度使以工部尚书致仕卒赠古仆射諡曰敬】
　　杜中立【字无为羔之子以廕为通事舍人尚公主为驸马都尉以不任事愦愦不乐上异之因转太仆少卿迁司农卿即除吏奸寻为京兆尹宰相欲歴试其能出为义武节度使卒赠工部尚书居官精明所至吏人畏服】
　　杜佑【万年人父希望恒州刺史佑以防补参军徳宪两朝拜司空进司徒封岐国公佑嗜学撰通典
　　二百篇二子式方桂观察使从郁秘书丞孙悰武宗朝拜相后封邠国公】
　　杜诵【其诗见中兴间气集】
　　杜兼【元和初河南尹善政及民民甚懐之】
　　杜黄裳【字连素万年人举进士宪宗时累官同平章事刘辟叛于蜀黄裳表委髙崇文进讨蜀平
　　宪宗曰皆卿之功也后封邠国公】
　　杜牧【字牧之佑孙善属文能诗有竒节第进士累官史馆修撰终中书舍人弟觊亦举进士累官秘
　　书省正字善属文与牧相上下】
　　杜希全【京兆人积功劳至朔方节度使献体要八章贬切政病帝嘉赐君臣箴一篇】杜悰【字永裕为凤翔节度使时有获白兔为瑞物遂致乱文宗曰瑞物非国之庆悰曰以百姓富安
　　为庆其余不足取也上善之】
　　杜荀鹤【字彦之本牧之子牧尝镇秋浦妾有孕妻逐之以嫁长林乡工杜筠而荀鹤生七歳家人令相东作荀鹤怒曰吾岂耕夫邪比长择居得香林之胜与顾云诸贤为友官至翰林学士知制诰其诗律自成一家世号晚唐格】
　　杜孺休【字休之万年人佑曽孙累擢给事中昭宗遣孺休为苏州刺史钱銶遣人害之】杜审权【如晦之后清重寡言性长厚宣宗时累官学士承防在翰林最久终不漏泄禁近语坐必
　　敛袵常若对大宾懿宗立拜相子让能累官中书侍郎进太尉】
　　杜光庭【缙云人咸通中进取不利入天台山学道应制为道门领袖僖宗时后幸兴元后隠于青城山蜀王建封为广成先生卒年八十五人以为尸解云光庭号东瀛子为时钜儒懿宗时与郑云叟赋万言不中遂遁去有文集百卷】
　　【五代】杜审琦【安喜人昆仲五人琦最长其次审玉审琼审肇审进世以积善闻审琦仕后唐为　军指挥使卒年三十五女弟即太祖母昭宪太后太祖即位赠审琦左神武军大将军诸弟子侄显于后者甚众】
　　杜审琼【性醇质在公畏慎人皆称之卒赠太师中书令】
　　杜审肇【授左武卫上将军卒太祖废朝二日素服发丧赠太保昭信军节度使諡温肃】杜审进【尝镇于陜劝农敦本民庶便之虽居位节制无骄矜之色人推共醇厚累官至太师】杜彦圭【琼之子也开宝间为饶州防御使卒赠太师】
　　杜彦钧【进之子也为具冀路副都部署契丹骑兵攻月城彦钧率兵击走之劳优封邑召还拜密
　　州观察使卒赠安化军节度使】
　　杜元守【圭之子也为莫州监军契丹入边与州将固守出兵邀击获功加冀州路叅军改正使有
</div>
    <div class="pagination">
<a href="万姓统谱_page234.html">上一页</a><span>...</span><a href="万姓统谱_page230.html">230</a><a href="万姓统谱_page231.html">231</a><a href="万姓统谱_page232.html">232</a><a href="万姓统谱_page233.html">233</a><a href="万姓统谱_page234.html">234</a><span class="current-page">235</span><a href="万姓统谱_page236.html">236</a><a href="万姓统谱_page237.html">237</a><a href="万姓统谱_page238.html">238</a><a href="万姓统谱_page239.html">239</a><a href="万姓统谱_page240.html">240</a><span>...</span><a href="万姓统谱_page236.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
