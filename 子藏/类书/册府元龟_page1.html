<!DOCTYPE html>
<html>
<head>
    <meta charset="UTF-8">
    <title>册府元龟 - 第 1 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 1 页/共 736 页</h1>
    <div class="content">
册府元龟
●卷一
○帝王部　总序
昔雒出书九章，圣人则之，以为世大法。其初一曰五行：一曰水，二曰火，三曰木，四曰金，五曰土。帝王之起，必承其王气。大古之世，鸿荒朴略，不可得而详焉。庖牺氏之王天下也，继天之统为百王先，实承木德，以建大号。三坟所纪，允居其首。盖五精之运，以相生为德。木生火，火生土，土生金，金生水，水生木，乘时迭王，以昭统绪。故创业受命之主，必推本乎历数，参考乎徵应，稽其行次。上承天统，春秋之大居正，贵其体元而建极也。前志之论闰位，谓其非次而不当也。共工氏任智，刑以御九域，霸而不王，虽承太昊之後，而不齿五德之序。神农氏以火承木，故为炎帝；轩辕有土德之瑞，故号黄帝；少昊以金德王，故号曰金天氏；颛顼以水德王，号曰高阳氏；帝喾以木德王，号曰高辛氏。帝尧以火德王，号曰陶唐氏。帝舜以土德王，号曰有虞氏。繇虞氏以上，皆承运更起，应期正位。参列五辰之次，而克当统纪。至於正朔、服色之改度，戎祀朝会之所尚，记籍斯逸，罕得而述焉，夏后氏受有虞之禅，是谓金德，正用建寅，其色尚黑；商汤代夏以水德王，正用建丑，其色尚白；周武以木德王，正用建子，其色尚赤。三代之际，各居一统，错综其数，以通其变。顺三微之序，极三才之致，咸享祚长久，盖得夫天历之正也。三季之衰，秦兼天下，独推五胜不当。正统汉祖以断蛇之符，上系成周，是为火德，起自沛中，旗帜皆赤。至文帝时，鲁人公孙臣推终始之传，谓汉承秦，当用土德，土德之应，黄龙当见，宜改正朔，服色尚黄。时丞相张苍引河决金是，以为汉当水德，以十月为正，其色外黑内赤，遂罢公孙臣之议。明年黄龙见，成纪乃用土行，改历服色，而贾谊亦以为然。孝武正历，以正月为岁首，色尚黄，数用五，盖以秦为水德，据汉土而克之，从所不胜，遂顺黄德。刘向父子以为帝出乎震，故庖牺氏姓受木德，以母传子，终而复始。自农轩历唐虞三代，汉得火行，上合天统，当时虽建，厥议未克，遵行世祖，中兴乃用其说。魏氏始基，有黄星之应。又太史丞许芝言，戊寅黄龙见，此受命之符最著明者也。又《易运期谶》有“黄气授真人出”之言。又太微中，黄帝坐尝明，赤帝坐尝不见，以为黄家兴而赤家衰亡之渐。又荧惑失色，十有馀年，苏林董巴等，又言魏之氏族出自颛顼，与舜同祖。舜以土德承尧之火，今魏亦以土德承汉之火，於行运合，於尧舜授受之次。既而受汉禅，改元黄初。议更正朔，易服色，殊徽号，同律度量，以乘土行，以夏数为得天，即用夏正，而服色尚黄。然尚循汉正朔，弗之改也。明帝在东宫，著论以为五帝三王，虽同气共祖，祖不相袭，正朔自宜改变，以明受命之运。即位久之，从高堂隆之议，乃推三统之次，以魏得地统，遂用建丑之月为正月，服色尚青，牺牲用白，戎事乘黑首白马，建大赤之，朝会建大白之。齐王嗣位，以夏正得天，改用建寅为正月。晋武泰始二年，有司举唐尧舜禹，不易祚改制，至於汤武，始推行数。今晋继三皇舜禹之迹，应天受禅，宜用前代正朔服色，如虞遵唐故事。而史臣之记，晋为金行，服色尚赤。後魏道武天兴初，始诏有司，议定行次。有司曰：国家继黄帝之後，宜为土德，有土畜之瑞，及黄星之符。遂从土德。服色尚黄，数用五，牺牲用白，行夏之正。孝文太和中下诏，以丘泽初制，配尚宜定，五德相袭，论有异常。帝令百辟集议，高闾以为汉用火德，徵斩蛇之符，上继於周，弃秦之暴，越恶承善，不以世次为正。自时厥後，乃以为常。魏承汉火生土，故魏为土德；晋承魏土生金，故晋为金德；赵承晋金生水，故赵为水德；燕承赵水生木，故燕为木德；秦承燕木生火，故秦为火德。今魏宜承秦为土德。李彪、崔光等，以为宜绍晋金德，不当次於僭伪。建议各殊，称年不定。既而穆亮等大臣共议，宜上承晋世，定为水德。孝文下诏，特从其说。後周革命，有赤雀之祥，群臣奏议，请更正朔，定为木行，以承水德，服色尚乌。隋文受禅，次用火德，以有赤光之瑞，车服旌旗，悉皆尚赤。而帝服戎服，悉皆以黄。唐氏承统，盛德在土。至开元中，有请改为金德者，终报罢之。天宝中，令诸卫绯色幡，改为赤黄色，以应土德。朱梁建国，如秦之暴，虽宅中夏，不当正位。同光缵服，再承绝绪。晋承唐後，是为金德，汉氏承晋，实当水行。周祖即位之初，有司定为木德。自伏羲氏以木王，终始之传，循环五周，至於皇朝。以炎灵受命，赤精应谶，乘火德而王。混一区夏，宅土中而临万国，得天统之正序矣。凡帝王部一百二十八门。
○帝王部　帝系
夫结绳之初，朴略茫昧莫获，而详书契之。後辨姓授氏，可得而记。太昊之前，谱牒盖阙，帝鸿之後，世绪具存。司马迁著之《史记》，以存系表。明乎受天命，膺帝期者，盖以祖宗实有茂德，所以後世承乎发祥。若乃后稷播植周室，於是隆兴。唐尧文思，汉绪繇其增盛。盖瓜瓞之相属，故萝图而有融。魏晋以还，方册可考，罔不缅藉先烈，诞启丕图。若乃累积之懿传继之盛盖繇德有厚薄源有浅深凭旧烈者蕃衍无世资者衰替今并考旧史披帝详究初终率用论次俾有条而不紊庶百世而可知矣。
太昊庖牺氏风姓，母曰华胥，作网罟以畋渔取牺牲，故天下号曰庖牺氏（一云：取牺牲以充庖厨，故曰庖牺氏。是为牺皇後世。音谬，谓之伏牺，或谓之宓牺），一号皇雄氏，继天而王。故曰帝太昊。庖牺氏没，女娲氏立，为女皇（一云女帝），亦风姓，承庖牺制度。女娲氏没，次有大庭氏、柏皇氏、中央氏、栗陆氏、骊连氏、赫胥氏、尊卢氏、浑沌氏、昊英氏、有巢氏、朱襄氏、葛天氏、阴康氏、无怀氏，凡十五世，皆袭庖牺之号。
炎帝神农氏，姜姓，母曰任己，有乔氏女，为少典妃生。帝以火承木，故为炎帝（一云南方生夏）。教民耕农，故天下号曰神农氏（一云农皇，或云帝炎）。本起烈山氏，或称之。一号魁隗氏，纳奔水氏女，曰听谈生帝临魁，次帝承，次帝明，次帝直，次帝，次帝里，次帝榆罔。自炎帝至榆罔，凡八世。
黄帝轩辕氏，少典之子（有熊国君少典之子），姓公孙（一云姬姓），母曰附宝，居轩辕之丘，因以为名（一云有轩冕之服，故天下号曰轩辕氏），有土德之瑞，故号黄帝。一号帝鸿氏（亦曰归藏氏），在位百年，年百一十岁（或云寿三百岁）。
少昊金天氏，黄帝之子。黄帝娶西陵之女，是为嫘祖（一作俎），为正妃。生二子，其一曰玄嚣，是为青阳，降居江水，即少昊也。邑于穷桑，以登帝位，故谓之穷桑帝。以金承土，故天下号曰金天氏（金主西方秋，故曰少昊），在位百年（一云八十四年）。
颛顼高阳氏，姬姓，黄帝之孙，昌意之子。昌意娶蜀山氏女，曰昌仆（谓之女枢），生帝，以水承金，天下号曰高阳氏。在位七十八年，年九十八岁。
帝喾高辛氏，姬姓，黄帝之曾孙，父曰乔极，乔极父曰玄嚣。帝於颛顼为族子（其母不见），以水承木，天下号曰高辛氏。在位七十五年，年百五岁（一云：生十五而佐颛顼三十登帝位）。
帝尧陶唐氏，伊祁姓，帝喾之子。帝喾娶陈锋氏，生放勋，И訾氏生挚（一云帝喾纳四妃，有台氏女曰姜原，生后稷；次有氏女曰简狄，生契；次陈锋氏女曰庆都，生放勋；次И訾氏女生挚），挚於兄弟最长，即位封放勋为唐侯，挚在位一年而放勋立，是为尧帝。以火承木，天下号曰陶唐氏，在位九十八年，年百一十八岁。
帝舜有虞氏，姚姓，父曰瞽叟，瞽叟父曰桥牛，桥牛父曰句望，句望父曰敬康，敬康父曰穷蝉，穷蝉父曰帝颛顼，颛顼父曰昌意，以至舜，七世矣。自穷蝉以至帝舜，皆微为庶人，尧禅舜以天下，以土承火天下，号曰有虞氏。始，舜生三十徵庸（言其始见试用），三十在位（历试二年摄政二十八年），五十载陟方，乃死（方，道也。舜即位五十年升道南方巡狩，死於苍梧之野，而葬焉。）年百一十二岁，（通服尧丧三年也。一云舜年二十，以孝闻年，三十尧举之，年五十称行天子事，年六十一，代尧践帝位三十九年，年百岁）。
禹夏后氏，姒姓，父曰鲧，鲧之父曰帝颛顼，颛顼之父曰昌意，昌意之父曰黄帝。禹者，黄帝之玄孙而帝颛顼之孙也。禹之曾大父昌意及父鲧，皆不得在帝位，为人臣，舜禅禹以天下，以金承土，天下号曰夏后氏。禹年八十六，摄行天子事五年，年九十馀。舜丧明，年即真年，百岁禹娶涂山氏之女，生启，在位九年。启生太康，在位二十九年。太康弟仲康，在位十三年，仲康生相（一名相安），在位二十八年，相遗腹子母，有仍氏之女生少康，在位二十一年，少康生宁（一作杼，又作季杼，或曰松曼），在位十七年。宁生槐（一作莽，一作魁，或曰祖武），在位二十六年，槐生芒（一云荒和，或曰帝荒），在位十八年，芒生泄（一云泄宗），在位十六年。泄生不降（或曰江戍），在位五十九年。不降弟扃（一作扃，又作丙，或曰高阳），在位二十一年。扃生廑（一作<厂墨>，或曰廑江），在位二十年。不降生孔甲，在位三十一年。孔甲生皋（一名皋苗），在位十一年，皋生发（一名后敬，或曰发惠），在位十一年。发生履癸，是为桀（谥法，贼人多杀曰桀）在位五十三年，为汤所灭（禹自戊戌岁建国，尽己酉十五代十七王，通羿浞四百三十二年）。
殷汤子姓其先契，母曰简狄，有氏之女（有在不周之北）。为帝喾次妃，三人行浴，见玄鸟堕其卵，简狄取吞之，因孕，生契。契长而佐禹治水，有功帝舜，乃命契曰：百姓不亲，五品不逊，汝为司徒，敬敷五教。在宽封於商（商今在雒商是也），赐姓子氏（祖以玄鸟生子也）。契兴於唐虞大禹之际，功业著於百姓，百姓以平。契生昭明，昭明生相土（相土就契封於商，一云阏伯居商丘，相土因之），相土生昌若（一云景若），昌若生曹圉（一云根圉），曹圉生{宀具}，（{宀具}为司空，勤其官事，死於水中，殷人郊之）{宀具}生振，振生微，微生报丁，报丁生报乙，报乙生报丙，报丙生主壬，主壬生主癸，主癸之妃曰扶都，生天乙（以乙曰主），是为成汤。自契至汤十四世。汤践天子位十三年，年百岁。太子太丁未立而卒，於是乃立太丁之弟。外丙在位三年，外丙弟仲壬在位四年，仲壬兄太丁之子太甲，在位十四年，年百岁。太甲生沃丁，在位三十年（一云二十九年），沃丁生太庚，在位二十五年，太庚生小甲（一云弟），在位十七年（一云三十年），小甲弟雍巳，在位十二年。雍巳弟太戊，在位七十五年。太戊生仲丁，在位十一年（一云十二年），仲丁弟外壬，在位十五年。外壬弟河甲，在位九年。河甲生祖乙，在位十九年。祖乙生祖辛，在位十六年。祖辛弟沃甲（一云开甲），在位二十五年。沃甲兄祖辛之子祖丁，在位三十二年。祖丁弟沃甲之子南庚，在位二十九年。祖丁之子阳甲，在位七年。阳甲弟盘庚，在位二十八年。盘庚弟小辛，在位二十一年。小辛弟小乙，在位二十年（一云二十一年）。小乙生武丁，在位五十九年，年百岁。武丁生祖庚，在位七年。祖庚弟祖甲，在位三十三年，祖甲生廪辛（一云冯辛），在位六年。廪辛弟庚丁，在位二十一年。庚丁生武乙，在位四年。武乙生太丁（一名文丁），在位三年。太丁生帝乙，在位三十七年。帝乙生受辛，天下谓之纣（谥法，残义损善曰纣），在位三十二年。（汤自乙未岁建国，尽戊寅，子孙十七代，三十王，共六百四十五年）。
周文王姬姓其先后稷名弃其母有邰氏女曰：姜原（姜姓原字，或曰：谥号）姜原为帝喾元妃姜原出野见巨人迹心欣然说欲践之践之而身动如孕者居期而生子以为不祥弃之隘巷马牛过者皆辟不践徙置之林中会山林多人迁之而弃渠中冰上飞鸟以其翼覆荐之姜原以为神遂收养之初欲弃之因名曰：弃弃为儿时忄乞如巨人之志其游戏好种树{艹麻}菽麦及为成人遂好耕农相地之宜宜者稼穑焉民皆法则之帝尧闻之举弃为农师天下得其利有功帝舜曰：弃黎民始饥（一云：祖饥祖始也。）尔后稷播时百封弃於邰（今乡在扶风）号曰：后稷别姓姬氏后稷之兴在陶唐虞夏之际皆有令德后稷生不不末年夏后氏政衰去稷不务而不以失其官而奔戎狄不生鞠鞠生公刘公刘虽在戎狄之间复修后稷之业务耕种行地宜自漆沮渡渭取财用行者有资居者有畜积民赖其庆百姓怀之多徙而保归焉周道之兴自此始故诗人歌乐思其德公刘卒庆节立国於豳（新平漆县之东北有豳亭）庆节生皇仆皇仆生姜弗姜弗生毁俞（一作体俞）毁俞生公非公非生高圉（高圉能率稷者也。周人报之）高圉生亚圉亚圉生公叔祖类公叔祖类生古公父复修后稷公刘之业积德行义国人皆戴之獯鬻戎狄攻之欲得财物与之已复攻之欲得地与民民皆怒欲战古公曰：有民立君将以利之今戎狄所为攻战以吾地与民民之在我与其在彼何异民欲以我故战杀人父子而君之予不忍为乃与私属遂去豳渡漆沮（水在杜阳岐山杜阳县在扶风）逾梁山止於岐下（山在扶风美阳西北其南有周原始改国曰：周）豳人举国扶老携弱尽复归古公於岐下及他旁国闻古公仁亦多归之，於是古公乃贬戎狄之俗而营筑城郭室屋而邑别居之（分别而为邑落也。）作五官有司（天子之五官：曰司徒、司马、司空、司士、司寇，典司五众，此殷时制也。）民皆歌乐之颂，其德古公有长子曰泰伯，次曰虞仲，太姜生少子，季历季历娶太任（太姜有邰氏之女太任挚任氏之中女）皆贤妇人生昌有圣瑞古公曰：我当有兴者其在昌乎！长子泰伯虞仲知古公欲立季历以传昌二人乃亡如荆蛮文身断（尝在水中故断其文其身以象龙子故不见伤害）以让季历季历立是为公季公季修古公遗道笃於行义诸侯顺之公季卒子昌立是为西伯西伯曰：文王遵后稷公刘之业则古公，公季之法始自岐下徙都丰诗人道西伯盖受命之年称王而断虞芮之讼（虞在河东太阳县芮在冯翊临晋县）在位五十年太子发立是为武王在位七年武王生成王在位三十七年成王生康王在位二十六年康王生昭王在位五十一年昭王生穆王在位五十五年年百四岁穆王生恭王在位十二年恭王生懿王在位二十五年恭王弟孝王在位十五年懿王太子夷王在位十六年夷王生厉王在位三十七年厉王生宣王在位四十六年宣王生幽王在位十一年幽王生平王在位五十一年平王生太子泄父蚤死立其子是为桓王在位二十三年桓王生庄王在位十五年庄王生王在位五年王生惠王在位二十五年惠王生襄王在位三十三年襄王生顷王在位六年顷王生匡王在位六年匡王弟定王在位二十一年定王生简王在位十四年简王生灵王在位二十七年灵王生景王在位二十五年景王生悼王在位一年悼王弟敬王在位四十四年敬王生元王在位七年元王生贞定王在位二十八年贞定王生哀王在位九十日哀王弟思王在位百五十日思王弟考王（一云考哲王）在位十五年考王生威烈王在位二十四年威烈王生安王（一作元安。又作原安）在位二十六年安王生烈王（一作夷烈）在位七年烈王弟显王（一作显圣）在位四十八年显王生慎靓王（一作顺靖）在位六年慎靓王生赧王在位五十年（周自武王己夕阝岁建国至赧王三十一代三十七王共八百六十七年）汉高祖沛丰邑中阳里人姓刘氏母媪（史失其姓）其先刘累学扰龙事孔甲范氏其後也。晋大夫范宣子曰：祖自虞以上为陶唐氏在夏为御龙氏（即刘累也。）在商为豕韦氏（国名在东郡白马县东南）在周为唐杜氏（二国名唐太原晋阳县杜京兆杜县）晋主夏盟为范氏范氏为晋士师（言晋为霸王范氏为晋卿）鲁文公世奔秦後归於晋其处者为刘氏刘向云：战国时刘氏自秦奔於魏秦灭魏迁大梁都於丰故周氏说雍齿曰：丰故梁地也。高祖本系出自唐帝降及於周在秦作刘涉魏而东遂为丰公丰公盖太上皇父其迁日浅坟墓在丰鲜焉及高祖即位置祠祀官则有秦晋梁荆之筮世祠天地缀之以祀（缀言不绝也。）高祖初封汉王五年平项籍即皇帝位在位通为王十二年年六十二太子立是为惠帝帝吕后之子在位七年高祖中子文帝立母曰：薄太后在位二十三年年四十七太子立是为景帝母曰：窦皇后在位十六年年四十八中子武帝立母曰：王美人在位五十四年年六十九少子昭帝立母曰：赵妤在位十三年年二十六无子立武帝孙昌邑王贺父曰：昌邑哀王在位二十七日立武帝卫太子之孙史皇孙之子是为宣帝母曰：王翁须在位二十五年年四十三太子立是为元帝母曰：恭哀许皇后在位十六年年四十三太子立是为成帝母曰：王皇后在位二十六年年四十六无子立元帝庶孙定陶恭王子是为哀帝母曰：丁姬在位六年年二十六无子立元帝庶孙中山孝王子是为平帝母曰：卫姬在位五年年四十无子王莽立宣帝玄孙孺子即位始生二岁孺子父题祖勋皆为广戚侯曾祖楚孝王嚣宣帝子也。在位四年为王莽所灭莽死平陵方望复立孺子为帝数月遇害年二十二（汉自高祖乙未岁建国至孺子己巳凡十代十五帝二百一十一年）。
後汉光武南阳蔡阳县人（南阳郡今邓州县也。蔡阳县故城在随州枣阳县西南）高祖九世之孙也。出自景帝生长沙定王发（长沙县今潭州县）发生舂陵节侯买（舂陵乡名本属零陵元帝特徙南阳仍号舂陵故城今在随州棘阳县柬）买生郁林太守外外生钜鹿都尉回（钜鹿郡在邢州县也。都尉本郡尉秦官也。掌）回生南顿令钦（南顿县属汝南郡故城在今陈州顿城县西）钦生光武母曰：闻都南阳樊重之女王莽末与更始举义兵兴复长安更始为赤眉所破光武即皇帝位平赤眉在位三十三年年六十二太子立是为明帝母曰：阴皇后在位十八年年四十八太子立是为章帝母曰：贾贵人在位十三年年三十一第四子立是为和帝母曰：梁贵人在位十七年年三十二少子立是为殇帝母曰：邓皇后立百七十日年二岁章帝孙清河孝王子立是为安帝母曰：左姬在位一十九年年三十二章帝孙济北王子北乡侯立二百七十日安帝废太子济阴王立是为顺帝母曰：李氏在位十九年年三十太子立是为冲帝母曰：虞贵人在位一年年三岁章帝玄孙千乘贞王曾孙乐安夷王孙渤海孝王子立是为质长沙县今潭州县舂陵乡名本属零陵元帝特徙南阳仍号舂陵故城今在随州枣阳县东钜鹿郡在邢州县也。都尉本郡尉秦官也。掌佐守典武职秩比二千石景帝更名都尉南顿县属汝南郡故城在今陈州顿城县西帝母曰：陈夫人在位一年年九岁章帝曾孙河间孝王孙蠡吾侯子立是为桓帝母曰：氏在位二十一年年三十六章帝玄孙河间孝王曾孙解渎亭侯孙立是为灵帝母曰：董夫人在位二十二年年三十四子弘农王立在位百三十八日王弟陈留王立是为献帝母曰：王美人在位三十一年年四十禅於魏魏文帝封为山阳公明帝青龙二年薨年五十四（後汉自光武乙酉岁至献帝庚子凡八代十四帝共一百九十六年）。
魏太祖姓曹氏汉相参之後其先出於黄帝当高阳世陆终之子曰：安是为曹姓周武王克殷存先世之後封曹快於邾春秋之世与於盟会逮至战国为楚所灭子孙分流或家於沛汉祖之起曹参以功封平阳侯世袭爵土绝而复绍桓帝世曹腾为中常侍大长秋封费亭侯养子嵩嗣官至太尉莫能审其生出本末（一云：嵩夏侯氏之子之叔父太祖於为从父兄弟）嵩生太祖仕汉为丞相封魏王建安二十五年薨年六十六太子嗣丞相位魏王其年受汉禅是为文帝母曰：卞皇后在位七年年四十太子立是为明帝母曰：文昭甄皇后在位十四年年三十六无子养子齐王为太子在位十五年为司马景王所废年二十三文帝孙东海定王子高贵乡公立在位七年年二十太祖孙燕王字子尝道乡公立在位七年年二十禅於晋武帝封为陈留王薨年五十六（魏自文帝库子岁至陈雷王乙酉岁凡四代五帝四十六年）。
晋宣帝河内温县孝敬里人姓司马氏其先出自帝高阳之子重黎为夏官祝融历唐虞夏商世序其职及周以夏官为司马其後程伯休父周宣王时以世官克平徐方锡以官族因而为氏楚汉间司马邛为赵将与诸侯伐秦秦亡立为殷王都河内汉以其地为郡子孙遂家焉自邛八世生征西将军钧字叔平钧生豫州太守量字公度量生颍川太守隽字元异隽生京兆尹防字达公帝即防之第二子也。仕魏为太傅都督中外诸军录尚书事加相国封安平郡公固让嘉平三年薨年七宫省事秘莫有知其所繇来者魏自文帝庚子岁至陈留王乙酉岁凡四代五帝四十六年十三追谥宣帝世子以抚军大将军辅政母曰：宣穆张皇后明年迁大将军加侍中都督中外诸军事录尚书事累加相国固辞正元二年薨年四十八追谥景帝母弟继为大将军加侍中都督中外诸军录尚书事辅政累加相国封晋王咸熙二年薨年五十五追谥文帝世子嗣相国晋王位母曰：文明皇后其年受魏禅是为武帝在位二十六年年五十五太子立是为惠帝母曰：武元杨皇后在位十六年年四十八皇太弟武帝第二十五子立是为怀帝母曰：王太妃在位七年年三十武帝孙吴孝王《晏子》出继秦王立是为愍帝在位五年年十八为刘聪所害宣帝曾孙琅琊恭王觐之子立为晋王明年即皇帝位是为东晋元帝母曰：夏侯太妃在位五年年四十七太子立是为明帝母曰：豫章郡君荀氏在位三年年二十七太子立是为成帝母曰：明穆庾皇后在位十七年年二十二母弟琅琊王立是为康帝在位二年年二十三太子立是为穆帝母曰：康献褚皇后在位十七年年十九成帝长子琅琊王立是为哀帝母曰：章太妃在位四年年二十五母弟琅琊王立在位六年大司马桓温废为海西县公大元十一年薨年四十五元帝少子琅琊王立是为简文帝母曰：简文宣郑太后在位二年年五十三太子立是为孝武帝母曰：孝武李太后在位二十四年年三十五太子立是为安帝母曰：安德陈太后在位二十二年年三十七母弟大司马琅琊王立是为恭帝在位二年禅於宋其年遇害年三十六（晋自武帝乙酉岁至恭帝庚申凡七世十五帝一百五十六年）。
後魏道武姓拓跋氏其先出自黄帝黄帝有子二十五人或内列诸华或外分一服昌意少子受封北土国有大鲜卑山因以为号其後世为君长统幽都之北广漠之野畜牧迁徙射猎为业淳朴为俗简易为化不为文字刻木纪契而已世事远近人相传授如史官之纪录焉黄帝以土德王北俗谓土为拓谓后为跋故以为氏其裔始均入仕尧世逐女魃於弱水之北民赖其勤帝舜嘉之命为田祖爰历三代以及秦汉獯鬻猃狁山戎匈奴之属累代残暴作害中州而始均之裔不交南夏是以载籍无闻焉积六十七世至成皇帝屯立聪明武略远近所推统国三十六大姓九十九威振北方莫不率服其後有节帝贷庄帝观明帝楼安帝越宣帝推寅，於是南迁大泽方千馀里厥土冥洳沮。又有景帝利元帝侯和帝肆定帝机僖帝盖威帝侩献帝邻时有神人言於国曰：此土荒遐未足以建都邑宜复徙居献帝年时衰老乃以位授子圣武帝诘汾献帝命令南移山谷高深九难八阻，於是欲止有神兽其形似马其声类牛先行导引历年乃出始居匈奴之故地其迁徙策略多出宣献二帝故时人并号曰：推寅盖俗云：钻研之义初圣武帝尝率数万骑田於山泽见辎自天而下既至见美妇人侍卫甚盛帝异而问之对曰：我天女也。受命相偶遂同寝宿旦请还曰：明年周时复处此处言终而别去如风雨及期帝至先所田处果复相见天女以所生男授帝曰：此君之子也。善养视之子孙相承当世为帝王语讫而去子即始祖神元力微也。故时人谚云：诘汾皇帝无妇家力微皇帝无舅家神元生而英睿元年岁在庚子先是西部内侵国民离散依於没鹿回部大人窦宾始祖有雄杰之度时人莫测後与宾攻西部宾军败失马步走始祖使人以所乘骏马给之宾归令其部内求与马之人当加重赏始祖隐而不言久之宾乃知大惊将分国之半以奉始祖始祖不受乃进其爱女宾犹思报恩故问所欲始祖请率所部北居长川宾乃敬从积十数岁德威大洽诸旧部民咸来归服二十九年宾临终戒其二子使谨奉始祖其子不从乃阴谋为逆始祖召杀之尽并其众诸部大人悉皆款服控弘上马二十馀万三十九年迁於定襄之盛乐四月祭天诸部君长皆来助祭唯白部大人观望不至，於是徵而戮之远近肃然莫不震慑始祖乃告诸大人曰：我历观前世匈奴蹋顿之徒苟贪财利抄掠边民虽有所得而其死伤不足相补更招寇雠百姓涂炭非长计也，於是与魏相亲神元飨国五十八年年百四岁子章帝悉鹿立诸部离叛国内纷扰飨国九年弟平帝绰立雄武有谋略威德复举飨国七年神元孙（太子追谥文帝沙漠之子）惠帝弗立聪哲大度为诸父兄所重政崇宽简百姓怀服飨国一年神元子昭帝禄官立分国为三部帝自以一部居东在上谷北濡源之西东接宇文部以文帝之长子桓帝猗统一部居代郡之参合陂北以桓帝弟穆帝猗卢统一部居定襄之盛乐故城自始祖以来与晋和好百姓安财畜富实控弦骑士四十馀万昭帝统部十三年穆帝天资英特勇略过人遂总摄三部为一统三年白部大人叛入西河铁木刘虎举众於雁门应之攻晋新兴雁门三郡并州刺史刘琨来乞师帝使弟子平文皇帝率骑二万助琨击之大破白部次攻刘虎屠其营落虎收其馀烬西走渡河窜居朔方晋怀帝进帝大单于封代公帝以封邑去国悬远民不相接乃从琨求句注陉北之地琨自以附闻之大喜乃徙马邑阴馆楼烦繁崞五县之民於陉南更立城邑尽献其地东接代郡西连西河朔方方数百里帝乃徙十万家以充之八年晋愍帝为代王置官属食代恒山二郡帝飨国九年子晋根立月馀而薨晋根子始生恒帝后立之其冬晋根子。又薨思帝子平文帝郁律立姿质雄壮甚有威略元年岁在丁丑二年刘虎据朔方来侵西部帝逆击大破之虎单骑遁走其从弟路孤率部落内附帝以女妻之西兼乌孙故地东吞勿吉以西控弘上马将有百万飨国五年桓帝中子惠帝贺亻辱立以五年为元年政事太后临朝四年帝始临朝以诸部人情未悉款顺乃筑城於东木狼山徙都之飨国五年弟易帝纥那立五年出居於宇文部贺兰及诸部大人共立平文帝长子翳槐是为烈帝三年石虎遣将李穆率骑五千纳烈帝於大甯国人六千馀落叛易帝易帝出居於慕容部烈帝复位以三年为後元年城新盛乐城在城东南十里是年平文帝次子昭成帝什翼犍立帝生而奇伟宽仁大度喜怒不形于色身长八尺隆准龙颜立委地卧则乳垂至席烈帝顾命使弟弥自诣邺奉迎即位於繁之北时年十九称建国元年二年春始置百官分掌众职三年春移都於中之盛乐宫飨国二十九年为苻坚所破国众离散坚使刘库仁刘卫辰摄国事七年坚败于淮南慕容文等杀库仁库仁弟眷摄国事九年库仁子显杀眷而代之明年昭成嫡孙即位於牛川建元登国凡九年。又改皇始凡二年。又改天兴是年即皇帝位改国号魏迁都平城是为道武皇帝父曰：献明皇帝母曰：献明贺皇后并追尊成帝已下及后号谥道武在位十四年年三十九长子相国大将军齐王立是为明元帝母曰：刘贵人在位十五年年三十二长子太平王监国是为大武帝母曰：密杜皇后在位二十九年年四十五嫡孙立是为文成帝父曰：景穆皇帝母曰：宫闾皇后在位十四年年二十六太子立是为献文帝母曰：李贵人在位六年传国於太子是为孝文帝年二十二孝文母曰：李夫人在位二十九年改国姓曰：元氏年三十三太子立是为宣武帝母曰：高夫人在位十六年年三十三太子立是为孝明帝母曰：胡充华在位十三年年十九孝文曾孙京兆王愉孙洮王宝晖子刘立为幼帝在位六十日为尔朱荣所害献文孙彭城王勰第三子立是为孝庄帝母曰：李妃在位三年年二十四为尔朱兆所害尔朱世隆立太武玄孙长平王晔在位六十日废之。又立献文之孙广陵王羽之子是为前废帝母曰：王氏在位一年年二十五为高欢所害立章武王驰第三子是为後废帝母曰：程氏在位二年年二十逊位於孝文之孙广平王怀第三子是为出帝母曰：李氏迁都长安为宇文泰所在位五年年二十五泰立孝文孙京兆王愉之子是为西魏文帝母曰：杨氏在位十七年年四十五长子立是为废帝母曰：乙弗后在位三年弟立是为恭帝在位三年禅於後周（後魏自丙申岁道武建国至恭帝丙子岁凡七代十八帝共一百六十一年）。
後周太祖文帝姓宇文氏代郡武川人也。其先出自炎帝神农氏为黄帝所灭子孙遁居朔野有葛乌菟者雄武多算略鲜卑慕之奉以为主遂总十二部落世为大人其後普回因狩得玉玺三纽有文曰：皇帝玺普回异之以为天授其俗谓天曰：宇因号宇文国并以为氏焉普回子莫那自阴山南徙始居辽西是曰：献侯为魏舅生之国九世至侯豆归为慕容晃所灭其子陵仕燕拜附马都尉封玄菟公魏道武将攻中山陵从慕容宝御之宝败率甲骑五百归魏拜都牧主赐爵安定侯天兴初徙豪杰於大都陵随例迁武川焉陵生系系生韬并以武略称韬生肱任侠有气正光末沃野镇人破六汗披陵作乱远近多应之其伪署王卫可孤徒党最盛肱乃纠合乡里斩可孤其众乃散後避地中山遂舀於鲜于礼礼令肱还统其部众後为定州军所破没於阵武成初追尊曰：德皇帝太祖德皇帝之子仕西魏为太师大冢宰大将军封安定公恭帝三年薨世子嗣大将军位其年受魏禅即天王位是为孝闵帝追尊太祖为文王武成初追尊文皇帝孝闵母曰：文皇后在位二百七十日为宇文讠所废太祖长子大将军宁都郡公立是为明帝母曰：姚夫人即天王位四年年二十七太祖第四子大将军鲁国公立是为武帝母曰：叱奴太后即皇帝位十八年年三十六太子立是为宣帝母曰：李太后在位二年传位于太子是为静帝宣帝自称太上皇年二十二静帝母曰：朱皇后在位二年禅於隋（後周自闵帝丁丑岁建国至静帝辛丑凡三代五帝二十五年）。
隋高祖文帝姓杨氏弦农华阴人汉太尉震八代孙铉仕燕为北平太守铉生元寿後魏代为武川镇司马子孙因家焉元寿生太原太守惠嘏惠嘏生平原太守烈烈生宁远将军祯祯生大司空隋国公忠从周太祖起义关西赐姓普六茹氏开皇初追谥武元皇帝忠生高祖受周禅即皇帝位复姓杨氏母曰：吕皇后在位二十四年年六十四太子立是为易帝母曰：独孤皇后在位十四年唐高祖立帝之孙元德太子昭之子是为恭帝母曰：韦妃在位二年禅於唐封为隽阝国公明年薨年十五（隋自高帝己酉建国至恭帝戊寅凡三代三帝三十八年）。
唐高祖神尧帝姓李氏陇西狄道人其先出自颛顼颛顼生大业大业生女华女华生咎繇其子孙绵历虞夏代为理官遂为理氏殷末有理徵者直道不容获罪於纣子利贞逃难於伊侯之墟食李实得全。又改理为李氏周时有李氏处者生子曰：重耳字伯阳周柱下史道家称老君秦将李信即其後也。信曾孙广为汉前将军自此後代为牧守广十六叶孙李是为凉武昭王薨子歆嗣位为沮渠蒙逊所灭歆子重耳奔於江南仕宋为汝南郡守复归於魏拜弘农太守赠豫州刺史生熙起家金门镇将後以良家子镇於武川都督军戎百姓之务终於位因遂家焉生天锡仕魏为幢主大统时追赠司空公生太祖景皇帝虎少倜傥有大志好读书而不存章句尤善射轻财重义雅尚名节深为太保贺拔岳所重元颢之入雒也。从岳击平之以功封晋寿县开国子食邑三百户拜宁朔将军屯骑校尉复与岳破万俟鬼奴留镇陇西累迁东雍州刺史寻转卫将军贺拔岳既镇陇右以太祖为左相大都督委以内外军事岳寻为侯莫陈悦所害太祖哭之甚恸阴怀复雠之志时岳兄胜在荆州太祖星夜赴告劝胜入关收岳之众胜不能从俄而周文帝起兵图悦太祖闻之自荆州还至阌乡为高欢将所获送诣雒阳魏武帝将收关右见太祖甚喜拜为卫将军赐以金帛镇关中因与周文帝平侯莫陈悦遇高欢入雒太祖帅师迎魏武帝於潼关以功拜骁骑将军加仪同三司遇灵州刺史曹泥拥兵作乱太祖率兵击之时有破野头贼屯聚塞下太祖遣使谕之皆来降服遂徵其众并力攻泥四旬而克灵州平会阿至罗部落别道断其归路太祖亲率骁锐袭击大破之悉虏其众进封长安县侯食邑五百户太祖不受让於兄子康生周文帝许之後从文帝破高欢於沙苑斩级居多有贼帅梁企定据河州作乱太祖以本官兼尚书左仆射为陇右行台总兵以击之部将乌军长命潜与企定相连阴图不轨太祖斩之以令三军贼闻而大惧不敢战遁走河北太祖将济师於河企定率众降获男女数万口以实三辅进位开府仪同三司馀如故南岐州兵杨盆生马僧等聚众反与梁汉中相影响太祖以还师便道击之军大散遣人谕以祸福盆生遣使伪降太祖察知其怀诈因令军曰：贼既降可休士放马以俟还期遣其使反盆生大喜遂不为备放兵於外营求粮食太祖因而趋之天将晓围城已合外兵不得还城中大扰因令壮士排闼而入无敢动者军令严肃秋毫不犯，於是安辑其众留别人镇守俘盆生以归周文帝嘉叹之遣使劳问寻授岐州刺史遇莫折後炽寇秦州太祖。又讨之军临贼境後炽惧而降归收其精卒数千人会丁母忧哀毁过礼及葬特给せ京车太祖因庐於墓侧负土成坟优诏起令视事尝与周文帝阅武於北山下时有人为豹所噬无敢救者太祖不暇持杖趋往捉豹杀之周文帝大悦曰：公之名虎信不虚也。後徙封赵郡公历渭秦二州刺史复击叛胡平之徙封陇西公进拜太尉迁右军大都督柱国大将军少师周受魏禅录佐命功居第一追封唐国公生世祖元皇帝丙世祖性至孝沉深有识量少为周文帝所礼在位十七年封汝阳县伯食邑五百户寻拜抚军大将军大都督通直散骑常侍俄转车骑大将军袭封陇西公迁骠骑大将军开府仪同三司侍中隋受禅袭封唐国公拜御中正大夫历州刺史安州总管为政简静甚获当时之誉寻迁柱国大将军赠少保同华等八州刺史高祖即元皇帝之世子母曰：元贞皇后七岁袭封唐国公义宁二年受隋禅即皇帝位在位九年传位於皇太子是为太宗年七十太宗母曰：窦皇后在位二十三年年五十七太子立是为高宗母曰：文德长孙皇后在位三十四年年五十六太子立三十六日母武太后废为庐陵王立次子相王六年。又降为皇嗣赐姓武氏太后遂革命称周凡十五年复以庐陵王为太子寻即皇帝位是为中宗在位六年年五十五太子立是为少帝母韦庶人临朝凡十七日相王第三子临淄王隆基平韦氏乱奉相王，即皇帝位，是为睿宗，在位三年，年五十九太子立，是为玄宗母，曰昭成窦皇后，在位四十四年，传位於太子，是为肃宗。玄宗称太上皇，年七十八。肃宗母曰元献杨皇后，在位七年，年五十二太子立，是为代宗。母曰章敬吴皇后，在位十七年，年五十四太子立，是为德宗，母曰睿贞沈太后，在位二十六年，年六十四太子立，是为顺宗。母曰昭德王皇后，在位百八十日，传位于太子，是为宪宗。顺宗称太上皇，年四十六。宪宗母曰庄宪王太后，在位十五年，年四十三太子立，是为穆宗，母曰懿安郭太皇后，在位四年，年三十太子立，是为敬宗。母曰恭僖王太后，在位二年，年十八，弟穆宗第二子江王立，是为文宗。母曰贞献萧皇后，在位十四年，年三十二弟穆宗第五子颍王立，是为武宗。母曰宣懿韦皇后，在位四年年三十二宪宗第十三子皇太叔立是为宣宗母曰：孝明郑皇后在位十三年年五十太子立是为懿宗母曰：元昭晁太后在位十四年年四十一太子立是为僖宗母曰：惠安王皇后在位十五年年二十七母弟立是为昭宗在位十六年年三十八第九子辉王立是为哀帝母曰：积善何太后在位四年禅于梁梁封为济阴王明年薨年十七（唐自高祖戊寅岁建国至哀帝丁卯凡十五代二十帝通武后革命共二百九十年）。
後唐太祖武帝本姓朱耶氏其先陇右金城人也。始祖拔野唐贞观中为墨离军使从太宗讨高丽薛延ヌ有功为金方道副都讠因家於瓜州太宗平薛延ヌ诸部於安西北庭置都讠以属之分同罗仆骨之人置沙ヌ都督府盖北庭有碛曰：沙ヌ故因以为名焉永徽中以拔野为都督其後子孙五世相承曾祖尽忠贞元中继为沙ヌ府都督既而为吐蕃所陷乃举其族七千帐徙於甘州尽忠寻率部众三万东奔俄而吐蕃追兵大至尽忠战没祖执宜即尽忠之长子也。收合馀众至於灵州德宗命为阴山府都督元和初入为金吾将军迁蔚州刺史代北行营招抚使庄宗即位追谥为昭烈皇帝庙号懿祖烈考国昌本名赤心仕唐朔州刺史咸通中讨庞勋有功入为金吾上将军赐姓李氏名国昌仍系郑王一房出为振武节度使寻为吐蕃所袭退保於神武川及武皇镇太原表为代北军节度使中和三年薨庄宗即位追谥为文皇帝庙号献祖太祖即献祖之第三子也。母曰：秦氏仕唐为河东节度使累封晋王天四年唐哀帝已禅于梁改元开平而太祖犹称天至五年薨年五十三长子嗣晋王位是为庄宗同光初追谥为武皇帝庙号太祖庄宗母曰：贞简曹皇后天二十年即皇帝位於邺都其年平梁在位四年年四十三蕃汉马步总管李嗣源为三军所立百寮劝进是为明宗明宗北代人生於应州之金城县世事太祖及其赐姓也。遂编入属籍四代祖聿赠麟州刺史天成初追尊为孝恭皇帝庙号惠祖曾祖敖赠朔州刺史追尊为孝质皇帝庙号毅祖祖琰赠蔚州刺史追尊为孝靖皇帝庙号烈祖考霓赠汾州刺史追尊为孝成皇帝初孝成事献祖为爱将献祖之失振武为吐浑所攻部下离散孝成独奋忠义解蔚州之围明宗即孝成之元子母曰：刘氏追尊孝成懿皇后在位八年年六十七第三子宋王立是为愍帝母曰：昭懿皇后在位百五十日出奔於卫州太后令降为鄂王薨年二十一明宗养子潞王立是为末帝姓王氏镇州人母曰：宣宪魏皇后在位三年年五十三晋高祖入雒自焚（後唐自庄宗癸未岁建国至末帝丙申凡三代四主十四年）。
晋高祖姓石氏北京晋阳人也。本卫大夫昔之後至汉奋自河内徙家长安与子庆等德位俱盛时号万石君汉衰关辅乱子孙流徙西裔有居甘州者四代祖以唐元和中与沙陀军都督朱耶氏灵武入附宪宗嘉之隶为河东阴山府校以边功累官至朔州刺史天福二年追尊孝安皇帝庙号靖祖三代祖郴早薨赠右散骑常侍追尊孝简皇帝庙号肃祖祖昱任振武防御使赠尚书右仆射追尊孝平皇帝庙号睿祖考绍雍蕃字曰：臬捩鸡善骑射有经远大略始从後唐太祖平定巢贼及事庄宗拒梁人战上党柏仁讨蓟门刘守光有功功与周德威相亚德威镇蓟庄宗承制授平州刺史行事多抗於德威德威惮其名尝以礼下之俄改州刺史薨於任赠太傅追尊孝元皇帝庙号宪祖高祖即宪祖第二子也。母曰：何氏追谥孝元懿皇后高祖事後唐尚明宗女永宁公主为河东节度使兼中书令封赵国公清泰三年契丹酋长耶律氏至太原册立为大晋皇帝是年入雒在位七年年五十一从子齐王立是为少帝父曰：敬儒为庄宗骑将早薨母曰：安太妃在位五年为耶律氏所陷（晋自高祖丙申岁建国至少帝丙午凡二代二主十一年）。
汉高祖姓刘氏其先本沙ヌ部人也。四代祖湍追尊为明元皇帝庙号文祖曾祖昂赠太保追尊为恭僖皇帝庙号德祖祖亻巽赠太傅追尊为昭献皇帝庙号翼祖考典事後唐武皇为列校赠太师追尊为章圣皇帝庙号显祖高祖即显祖之子母曰：安氏追谥章懿皇后高祖仕晋为河东节度使太尉兼中书令封北平王开运四年正月晋少主为耶律氏所陷二月高祖即皇帝位于太原称天福十二年五月至东京在位二年年五十四第二子周王立是为隐帝母曰：李太后在位三年禅於周（汉自高祖丁未岁建国至庚戌凡二代二主共四年）周太祖姓郭氏邢州尧山人。或云本常氏子，幼随母郭氏故冒其姓高祖广顺初追尊为睿和皇帝庙号信祖曾祖谌赠太保追尊为明宪皇帝庙号僖祖祖蕴赠太傅追尊为翼顺皇帝庙号义祖考简赠太师追尊为章肃皇帝庙号庆祖初唐咸通中代北徐方用兵伐叛信祖僖祖从戎师接战以勇敢知名义祖事後唐武皇为帐中亲信乾宁中从征泽潞邢雒累授河内马步军都虞候武皇平安敬思再定邢雒移授邢之军职因卜居尧山县武皇经启霸图观兵大卤刘仁恭陆梁燕蓟窥伺中原梁氏蚕食两河寻戈不息庆祖为武皇内牙爱将专掌亲军指麾所行无不景从攻城野战勇爵崇高天复中武皇兵出居庸山北克捷以庆祖为顺州刺史太祖即庆祖之子母曰：王氏追谥章德皇后太祖仕汉为枢密使兼侍中乾四年受汉禅在位四年年五十一养子开封尹晋王立是为世宗本姓柴氏盖太祖圣穆皇后之侄在位六年年三十九子梁王立是为恭帝在位一年禅於大宋。（周自太祖辛亥岁建国至恭帝庚申凡三代三主共十年）。
●卷二
○帝王部　诞圣
夫帝王之生，必有休应，，岂非天命所属，历数斯在，警生灵之耳目，为天飞之兆朕者乎！？故神幽赞灵物保护{宀具}符梦感昭启圣迹纷纶杂沓触类而长谅不可谈悉矣。历代而下质文斯变缘情之礼随时而作亦以极臣子之诚显邦家之庆纪乃诞日崇乎！美名繇是陈宴享之礼洽鱼藻之欢设桑门之馔福田之事公卿士庶为节物以相遗诸侯牧守奉贡珍而来觐斯亦一时之盛观百王之所不易者矣。
伏羲氏母曰：华胥燧人之世有大人之迹出雷泽华胥履之生帝於成纪。
神农氏母曰：女登为少典妃游华阳有神人身龙首感女登於尝阳而生帝。
黄帝母曰：附宝见大电光绕北斗枢星郊野感附宝而孕二十月而生帝於寿丘。
少昊母曰：女节黄帝时有大星如虹下流华渚女节梦接感而生帝。
颛顼母曰：女枢少昊之末瑶光之星贯月如虹感女枢於幽房之宫生帝於。若水。
高辛不见其母生而神灵自言其名曰：。
尧母曰：庆都观於三河尝有龙随之既而阴风四合赤龙感之孕十四月而生帝於丹陵。
舜母曰：握登见大虹意感而生帝於姚墟。
夏禹母曰：巳山行见流星贯昴梦接意感。又吞神珠背剖而生禹於石（一云胸折而生）。
启母曰：涂山氏初禹治洪水通に辕山化为熊谓涂山氏曰：欲饷闻鼓声乃来禹跳石误中鼓涂山氏往见禹方作熊而去至嵩高山下化为石方生启禹曰：归我子石破北方而启生。
汤母曰：扶都见白气贯月意感以乙日生汤故号天乙。
周文王母曰：太任梦长人感已溲于豕牢而生文王汉高祖以秦昭王五十一年生於丰（臣钦。若等曰：自此以下有年无月及无年月者史阙）初母媪尝息大泽之陂梦与神遇时雷电晦{宀具}父太公往视则见交龙於上已而有娠遂产高祖（一云：母名含始游于雒池有玉鸡御赤珠刻曰：玉英吞此者王含始取而吞之）。
惠帝以秦始皇三十七年生於丰。
文帝以汉王四年生初帝母薄姬高祖召欲幸之对曰：昨暮梦龙据妾胸高祖曰：是实贵徵也。吾为汝成之遂幸有身岁中生帝於河南。
景帝以孝惠七年生於代宫。
武帝以孝景前元年生於长安初帝母王夫人内太子宫（臣钦。若等曰：太子即景帝也。）太子幸爱之生三女一男男方娠梦日入其怀以告太子太子曰：是贵徵也。遂生武帝。
昭帝以太始三年生於钩弋宫母曰：赵亻予（二字或从女）本以有奇异幸（谓望气者言有奇女天子气）生帝亦奇异（十四月乃生）。
宣帝以征和二年生於太子宫。
元帝以元平元年生於长安尚冠里。
成帝以甘露三年生於甲观画堂（甲观甲乙丙之次也。画堂画以为饰）。
哀帝以河平四年生於定陶。
平帝以元延四年生於中山。
孺子以元始四年生於广戚。
後汉光武以建平元年十二月甲子夜生於济阳县舍有赤光照室中。
明帝以建武四年五月甲申生於尝山元氏。
章帝以中元二年生於雒阳。
和帝以建初四年生於雒阳。
殇帝以元兴元年秋生於雒阳。
安帝以永元六年生於清河邸。
顺帝以元初元年生於雒阳。
冲帝以汉安二年生於雒阳。
质帝以永和三年生於渤海。
桓帝以阳嘉元年生於蠡吾。
灵帝以永寿三年生於河间饶阳解渎亭。
弦农王以熹平二年八月丙寅生於雒阳宫。
献帝以光和四年三月癸巳生於雒阳宫帝母王美人初任娠畏何后服药欲除之而胎安不动数梦负日而行。
魏文帝以後汉中平四年冬生於谯时有气青色而圜如车盖当其上终日望气者以为至贵之证非人臣之气。
高贵乡公以正始三年九月二十五日生其日天气晴朗堂上黄耀久之乃散。
晋元帝以咸宁二年生雒阳有神光之异一室尽明所藉藁如始刈。
後魏道武母贺氏因迁徙游於泽寝梦日出室内寤而见光自牖属天然有感以建国三十四年七月七日生帝於参合陂北其夜复有光明。
明元以登国七年生於中宫。
太武以天赐五年生於东宫。
文成以太平真君元年六月生於东宫。
献文以兴光元年七月生於阴山之北。
孝文以皇兴元年八月戊申生於平城宫神光照室天地氤氲和气充塞。
宣武母高夫人初梦为日所逐避於床下日化为龙绕己数匝寤而惊遂有娠以太和七年闰四月生帝於平城宫。
孝明以永平三年三月丙戌生於宣化殿之东北有光照於庭中。
後周太祖母王氏初孕五月梦抱子天不至而止寤以告德皇帝（太祖父也。）帝喜曰：虽不至天贵亦极矣。及太祖生有黑气如盖下覆其身。
孝闵帝以西魏大统八年生於同州。
明帝以永熙三年生於统万城。
武帝以大统九年生於同州有神光照室。
宣帝以武成元年生於同州。
静帝以建德二年六月生於东宫。
隋高祖以西魏大统七年六月癸丑夜生於冯翊般。若寺紫气充庭。
唐高祖以後周天和元年十一月丁酉生於长安是日紫气充庭神光照室。
太宗以隋开皇十八年十二月戊午生於武功之别馆时有二龙戏於馆门之外三日而去。
高宗以贞观二年六月生於东宫之丽正殿。
中宗以显庆元年十一月乙丑生於长安。
睿宗以龙朔二年六月己未生於长安。
玄宗以垂拱元年八月五日生於东都。
开元十七年八月癸亥以降诞之日大置酒张乐宴百寮於花萼楼下终宴尚书左丞相源乾曜右丞相张说率文武百官等上。表曰：臣闻圣人出则日月记其初王泽深则风俗传其後故少昊著流虹之感商汤本玄鸟之命孟夏有佛生之供仲春修道祖之追始乐原其义一也。伏惟开元神武皇帝陛下二气合神九龙浴圣清明总於玉露爽朗冠於金天月惟仲秋日在端午常星不见之夜祥光照室之期群臣相贺曰：诞圣之辰也。焉可不以为嘉节乎！比夫曲水禊亭重阳射圃五日采线七夕粉筵岂同年而语也。臣等不胜大愿请以八月五日为千秋节（臣钦。若等曰：诞圣节名始於此）著之甲令布於天下咸令宴乐休假三日群臣以是日献甘露醇酎上万岁寿酒（臣钦。若等曰：上寿自此始）王公戚里进金镜绶带士庶以丝结承露囊更相遗问村社作寿酒宴乐名为赛白帝报田神上明玄天光启大圣下彰皇化垂无穷异域占风同见美俗帝手诏报曰：凡是节日，或以天气推移或因人事表记八月五日当朕生辰感先圣之庆灵荷皇天之眷命卿等请为令节上献嘉名胜地良游清秋高兴百方熟万宝以成自我作古举无越礼朝野同欢是为美事依卿来请宣付所司。
十八年六月礼部奏请千秋节休假三日及村闾社会并就千秋节先赛白帝报田祖然後坐饮从之。
八月丁亥御花萼楼以千秋节百官献贺赐四品已上金镜珠囊缣采赐五品以下束帛有差上赋八韵诗。又制秋景诗（臣钦。若等曰：自此已後或连年不书皆史氏阙文）。
二十三年八月五日千秋节御花萼楼宴群臣御制千秋节诗序时小旱是日大厨雨百官等咸上表贺二十四年八月五日千秋节帝御广达楼宴群臣奏九部乐内出舞人绳伎颁赐有差下制曰：自古风俗所传岁时相乐亦合因事大小在人朕生於仲秋厥日惟五遂为嘉节感庆诚深今属时和气清年渐熟中外无事朝野安不因此时何云：燕喜卿等即宜坐饮相与尽欢。又召京兆父老等宴之宣敕曰：今兹节日稼有成顷年以来不及今岁百姓既足朕实多欢故於此时与父老同宴自朝及野福庆同之并宜坐食食讫乐饮（兼赐少物宴讫领取）。
天宝七载七月，文武百官、刑部尚书兼京兆尹萧照等，及宗子咸上表，请改千秋节为天长节，从之。
肃宗以景二年九月三日乙亥，生於东宫之别殿，祥光照室。至德元年七月即位，二年九月戊寅以降，诞日，王公已下咸有进献，帝以行在不受（臣钦。若等曰：：时安禄山盗据两京，。故曰：行在）。
乾元元年八月甲辰上皇降诞日於金明楼宴百官赐采五百疋二年九月丙寅帝降诞日宴百官於宣政殿前赐绢三千疋。
上元二年九月天成地平节於（臣钦。若等曰：史不书置节年月）三殿置道场。
代宗以开元十四年十月十三日生於东都上阳宫之别殿时玄宗幸汝州之温阳有望气者云：宫中有天子气玄宗即日还宫是夜帝降诞宝应元年四月即位十月宰臣等上言今月十三日皇帝降诞日望准天长节休假三日帝以山陵未毕不许宰臣。又上言休假一日从之。
</div>
    <div class="pagination">
<span class="current-page">1</span><a href="册府元龟_page2.html">2</a><a href="册府元龟_page3.html">3</a><a href="册府元龟_page4.html">4</a><a href="册府元龟_page5.html">5</a><a href="册府元龟_page6.html">6</a><span>...</span><a href="册府元龟_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
