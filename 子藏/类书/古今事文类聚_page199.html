<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 199 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 199 页/共 485 页</h1>
    <div class="content">　　已是霜林叶烂红那堪动地晩来风寒鸦可是矜渠黠踏折枯梢不堕空
　　诗话
　　全树借栖
　　李义府始召见太宗令咏乌云日影飏朝彩琴中闻夜啼上林多少树不借一枝栖帝曰吾将全树借汝岂惟一枝【本传】
　　鹊
　　羣书要语鹊鵙丑其飞【尔雅】季冬之月鹊始巢【月令】维鹊有巢维鸠居之【召南】鹊知太嵗之所在【说文】鹊巢开口背太嵗此非才智任自然也【博物志】鹊巢知风之所起【淮南子】干鹄【鹊也】知来而不知往注知来嵗多风则巢于下枝而不知童子探其卵【同上】乌鹊填河而渡织女【同上】干鹊噪而行人至【陆贾新语】昆山之下以玉抵鹊【盐铁论】时人之家闻鹊声皆为吉兆曰灵鹊报喜【天寳遗事】
　　诗句月明星稀乌鹊南飞绕树三匝无枝可依【曹孟德】东立朝雨至南飞夜月明【李孝贞】慈母屡占乌鹊喜【山谷】鹊声喳喳宁有知家人听鹊占归期【曽】
　　古今事实
　　鹊巢俯窥
　　古之王者其政好生恶杀乌鹊之集可俯而窥【荀子】
　　失时则起
　　庄子曰鹊上髙城危而巢于髙枝之巅城壊巢折淩风而起故君子之居世也得时则义行失时则鹊起
　　立枯东向
　　孝武帝燕坐未央前殿新雨止东方朔执防在阶傍屈指独语上问之对曰殿后栢树上有鹊立枯枝上东向而鸣视之果然朔曰以人事言之风则东方来鹊尾长傍风则倾背风则蹷必当顺风而立是以知之也【别传】
　　探鹊
　　晋王澄为荆州将之镇送者倾朝澄见树上鹊巢便脱衣上树探而防之神气肃然旁若无人
　　占鹊声急
　　魏管辂见安德令刘长仁占有鸣鹊来在閤屋上其声甚急辂曰鹊言东北一妇昨杀夫牵引西家到时果有东北同伍民来告邻妇手杀其夫诈言西家人与夫有嫌杀我壻也
　　鹊亦报凶【见乌门】
　　鹊化金印
　　张颢为梁相有山鹊飞翔化圆石颢椎破之得一金印文曰忠孝侯印【搜神记】
　　鹊噪传赦
　　贞观中黎景逸居空青山饲一鹊甚驯熟后景逸被诬下狱有鹊于狱楼中下视景逸喜噪已而果赦到官诘其由云路遥见一元衣素襟人说三日赦必至乃鹊传之也【朝野佥载】
　　古今文集
　　古诗
　　鸷鹊诗【并序】　　　　　　　　陈无已
　　辛巳夏四月庚戌日将宴与客追凉露坐有雀引雏二三集垣下行且哺俄有鹊至自北俯喙雀间初循循少焉得雀间遽攫一雏而升于垣出雀不意悲鸣啾啾奋身抵鹊再三欲夺鹊竟磔雏以食不顾如得计然坐客叹息余感之赋是诗
　　若奚不鹯吾知避而迁汝胡不貍吾知逺而驰宵逋吾巢晨并吾枝懐毒姙凶初不汝期莽莽拳拳甫笑嬉嬉情貎深厚孰从而追
　　异鹊【并序】　　　　　　　　　蘓子瞻
　　熙宁中柯侯仲常通守漳州以救饥得民有二鹊栖其防事讫侯之去鹊亦送之漳人异焉为赋此诗
　　昔我先君子仁孝行于家家有五畆园么凤集桐花是时乌与鹊巢鷇可俯拏忆我与诸儿饲食观羣呀里人惊瑞异野老笑而嗟云此方乳哺甚畏鸢与蛇手足之所及二物不敢加至人若可信众鸟不我遐故知中孚化可及鱼与虾柯侯古循吏悃愊真无华临漳所全活数等江下沙仁心格异族两鹊巢其衙但恨不能言相对空喳喳善恶以类应古语良非夸君看彼酷吏所至号鬼车
　　律诗
　　野鹊　　　　　　　　　　欧阳永叔
　　鲜鲜毛羽耀朝辉红粉墙头緑树枝日暖风轻言语软应将喜报主人知
　　鹊　　　　　　　　　　　韩溉
　　才见离巢羽翼开尽能轻飏出尘埃人间树好纷纷占天上桥成草草回几度送非临玉户一时传喜到妆台若教顔色如霜雪应与清平作瑞来







　　古今事文类聚后集卷四十四
　　钦定四库全书
　　古今事文类聚后集卷四十五
　　宋　祝穆　撰
　　羽虫部
　　莺
　　羣书要语黄鹂仓庚也鸣即蚕生【说文】黄鸟鹂鹠也或谓黄栗留幽州谓之黄莺一名仓庚一名商庚一名鵹黄一名楚雀齐人谓之抟黍当椹熟时来在桑树皆应节趣时之鸟或谓之黄袍【诗疏】仲春之月仓庚鸣【月令】春日载阳有鸣仓庚【七月】仓庚于飞熠燿其羽【东山】睍睆黄鸟载好其音【凯风】黄鸟于飞集于灌木【葛覃】绵蛮黄鸟止于丘阿【绵蛮】诗句共矜初听早谁贵后闻频【韩】杨园流好音【选】莺入新年语【杜】莺语太丁宁【杜】花妥莺捎蝶【杜】自在娇莺恰恰啼【杜】怕雨并栖红杏里【并杜】莺掷金梭织栁丝【唐诗】隂隂夏木啭黄鹂【王维】晩来枝上千般语似共桃花说旧心【齐已】莺虽为说不分明叶底枝头谩饶舌【白乐天】娅姹人家小女儿半啼半语隔花枝【蘓舜钦】
　　古今事实
　　求友
　　伐木燕朋友故旧也伐木丁丁鸟鸣嘤嘤出自幽谷迁于乔木嘤其鸣矣求其友声相彼鸟矣犹求友声矧伊人矣不求友生
　　金衣公子
　　明皇于禁苑中见黄莺呼为金衣公子【天寳遗事】
　　往听黄鹂
　　戴颙春日携斗酒曰往听黄鹂声此俗耳针砭诗肠鼓吹
　　古今文集
　　古诗
　　听莺歌　　　　　　　　　韦应物
　　东方欲曙花冥冥啼莺相唤亦可听乍去乍来时近逺才闻南陌又东城忽似上林翻下苑绵绵蛮蛮如有情欲啭不啭意自娇羌儿弄笛曲未调前声后声不相及秦女学筝指犹澁须风暖朝日暾流音变作百鸟喧谁家懒妇惊残梦何处愁人忆故园伯劳飞过声局促戴胜下时桑田緑不及流莺日日啼花间能使万家春意闲有时断续听不了飞去花枝犹袅袅还栖碧树锁千门春漏方残一声晓
　　听莺歌　　　　　　　　　僧莹彻
　　新莺傍檐晓更悲孤音清吟啭柔枝口边血出语未尽岂是怨恨人不知不食枯桑椹不衔苦李花偶然弄枢机宛转陵烟霞众雏飞鸣何局促自觇游鳞啄枯木猿何事朝夜啼白鹭长在汀洲宿黒雕黄鹤岂不髙金笼玉钩伤羽毛三江七泽去不得风烟日暮生波涛飞去来莫上髙城头莫下空园里城头饥乌拾腥膻空园燕雀争泥滓愿当结舌含白云五月六日一声不可闻次韵叔父圣谟咏莺迁谷　　黄鲁直
　　鸦舅颇强防仆姑常勃磎黄鸟懐好音秋菊染春衣嘤嘤求朋友忧患同一枝提壷要酤我杜宇赋式微黄鸟在幽谷韬光养羽仪晴风耀桃李言语自知时先生丘中隐乔木见雄雌引子还緑隂相戒防祸机李杜死刀锯陈张怨弃遗不如听黄鸟永昼客争棋
　　和魏衍闻莺　　　　　　　陈无已
　　春力着人朝睡重叶底黄鹂鸣自送緑幕朱栏日观明回廊侧户风帘动昨夜春回到寒谷好鸟飞来把修竹整翰厉觜初一鸣已落君诗专妙独退红着緑春事残后时独立知何言侧听不尽已飞去懐抱此时谁与论律诗
　　翠樾亭前莺巢　　　　　　杨廷秀
　　仰听金衣语偶窥莺妇巢深穿乔木里危挂弱枝梢啄菢双双子经营寸寸茅何时雏脱殻新哢响交交
　　和武相公早春闻莺　　　　韩愈
　　早晩飞来入锦城谁人教解百般鸣春风红树惊眠处似妒歌童作艶声
　　黄莺　　　　　　　　　　郑谷
　　春云薄薄日辉辉宫树烟深隔水飞应为能歌系仙籍麻姑乞与女真衣
　　闻莺　　　　　　　　　　梅圣俞
　　最好声音最好听似调歌舌更叮咛髙枝抛过低枝立金羽修眉黒染翎
　　闻莺　　　　　　　　　　杨廷秀
　　晓寒顾影惜金衣着意听时不肯啼飞入栁隂多去处数声只许落花知
　　黄鹂　　　　　　　　　　王介甫
　　野花吹尽竹娟娟尚有黄鹂最可怜娅姹不知縁底事背人飞过北山前
　　摄事斋宫闻莺　　　　　　欧阳永叔
　　四月田家麦穂稠桑枝生葚鸟啁啾凤城緑树知多少何处飞来黄栗留
　　燕
　　羣书要语燕鸟也【广雅】燕乙也注齐曰燕梁曰乙【尔雅】燕布翅歧尾作巢避戊巳日【说文】仲春之月鸟至至之日以太牢祠于髙禖【月令】燕燕于飞下上其音差池其羽颉之颃之【卫风】大厦成而燕雀相贺【淮南子】人食燕肉不可入水为蛟龙所吞【博物志】燕雀争处于一屋之下子母相哺呴呴焉相乐以为安矣突决上焚栋宇燕雀顔色不变是何也不知祸之将及也【吕氏春秋】山见白燕则其君生贵女今俗名燕为天女【京】
　　诗句袖中有短书愿寄双飞燕【李陵】愿为双飞燕衔泥巢君室【文选】旅食双飞燕衔泥入此堂　应同避燥湿且复过炎凉　双燕防傍主人飞　秋燕已如客　樯燕语留人　雨燕集深条　风入双燕　芹泥随燕觜【并杜】陶暄逐风乙【韩】卷通燕入【后山】燕蹴飞花落舞筵【杜】自去自来梁上燕【杜】频来语燕定新巢【杜】老屋无僧燕作家
　　古今事实
　　吞卵而孕
　　简狄祠于髙禖有鸟遗卵简狄吞之生契【详见诞圣门】秦之先颛顼之苖孙曰女修女修织鸟陨卵修吞之生大业【并史记】
　　鸟司分
　　郯子云少昊时鸟氏司分者也【春分来秋分去左传】
　　燕蛰河岸
　　世言燕子至秋社乃去仲春复来昔年因京东开河岸崩见蛰燕无数晋郄鉴为兖州刺史镇邹山百姓饥饿或掘野防蛰燕而食之乃知燕亦蛰其惊蛰后中气乃出非渡海也【文昌杂录】苕溪渔隐曰余曩嵗冬间于吴兴山中营先垅辟一山路路傍有数巨石其穴颇深试令仆辈斸之见莺燕蛰于其间者甚众急掩之因验文昌之言为是而摭遗之说为非也
　　杀三乳燕
　　沛国周氏有三子瘖并不能言有道人来乞饮闻其儿声问之具以实对客曰君可还内思过食顷出曰记小儿时当床有燕巢中有三子母还哺之輙出取食屋下举手得及指内巢中燕子亦出口承受及取三蒺藜各与之吞即死母还不见子悲鸣而去因自悔责客变为道人曰君既知悔罪今除矣便闻其子语周正即不见道人【宣验记】
　　诗系燕足
　　长安任宗妻郭绍兰宗贾贩湖湘绍兰冩诗系燕足燕去止于宗肩视之乃妻书也
　　古今文集
　　古诗
　　燕　　　　　　　　　　　梁呉筠
　　一燕海上来一燕髙堂息一朝相逢遇依然旧相识问尔来何迟山川几防直答言海路长风驶飞无力燕诗示刘叟叟有爱子背叟逃去甚念之叟少年时亦尝如是故作此以谕之
　　白居易
　　梁上有双燕翩翩雄与雌衔泥两椽间一巢生四儿四儿日夜长索食声孜孜青虫不易捕黄口无饱期觜爪虽欲弊心力不知疲须十来往犹恐巢中饥辛勤三十日母瘦雏渐肥喃喃教语言一一刷毛衣一旦羽翼成飞上庭树枝举翅不回顾随风四散飞雌雄空中鸣声尽呼不归却入空巢里啁啾终夜悲燕燕尔勿悲尔当反自思思尔为雏日髙飞背母时当时父母念今日尔应知
</div>
    <div class="pagination">
<a href="古今事文类聚_page198.html">上一页</a><span>...</span><a href="古今事文类聚_page194.html">194</a><a href="古今事文类聚_page195.html">195</a><a href="古今事文类聚_page196.html">196</a><a href="古今事文类聚_page197.html">197</a><a href="古今事文类聚_page198.html">198</a><span class="current-page">199</span><a href="古今事文类聚_page200.html">200</a><a href="古今事文类聚_page201.html">201</a><a href="古今事文类聚_page202.html">202</a><a href="古今事文类聚_page203.html">203</a><a href="古今事文类聚_page204.html">204</a><span>...</span><a href="古今事文类聚_page200.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
