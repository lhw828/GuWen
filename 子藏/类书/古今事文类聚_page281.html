<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 281 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 281 页/共 485 页</h1>
    <div class="content">　　寄人篱下
　　齐张融自序云文章之体多为世人所惊汝可师耳以心不可使耳为心师夫文岂有常体但当以有体为常大丈夫当删诗书制礼乐何至困遁寄人篱下
　　共人生活
　　元魏祖莹尝语人曰文章须自出机杼成一家风骨何能共人同生活也
　　葛龚代作【以下系假手】
　　后汉葛龚字元甫善文奏或有请龚奏干人者龚为作之其人忘自载其名并写龚名以进时语曰作奏虽工宜书葛龚【裴荣期语林】
　　代作表章
　　后魏邢邵善属文洛中贵人拜职多慿邵作谢表章有一贵胜初授官袁翻与邵俱在坐翻意主人托其为让表袁命邵作之翻不悦每告人云邢家小儿常客作表自贾黄纸写送之
　　奈何倩人
　　陈思王植年十余歳读诵持论及辞赋数万言善属文魏祖尝视其文谓植曰汝倩人耶植跪曰出言为论下笔成章顾当靣试奈何倩人
　　代陈便宜
　　马周西游长安至新丰宿于逆旅主人唯供诸商贩而不顾周遂命酒悠然独酌主人翁深异之及为常何陈便宜二十余事太祖怪其能问何何曰此非臣发虑乃臣家客马周也太祖即日召之未至间遣使催促者数四及谒见与语甚悦
　　失却君房
　　祥符中命词臣撰日本国祥光记当直者学不优常以张君房代之既传宣甚急张醉饮樊楼紫微大窘后钱杨二公作闲忙令大年曰世上何人最号闲司諌拂衣归华山希白曰世上何人最号忙紫微失却张君房
　　疑兄代作
　　东坡云子由之文实胜仆而世俗不知乃以为不如作黄楼赋乃稍自振厉若欲以警发愦愦者而或者便谓仆代作此尤可
　　古今文集
　　杂著
　　跋韩退之送穷文　　　　黄鲁直
　　送穷文盖出于子云逐贫赋制度始终极相似而逐贫赋类俳至退之亦谐戏而语稍庄文采过逐贫矣大概拟前人文章如子云解嘲拟宋玉答客难退之进学解拟嘲柳子厚晋问拟枚乗七发皆文章之羙也至于追逐前人不能出其范围虽班孟坚之賔戏崔伯度之达防蔡伯喈之释诲仅可观焉况下者乎
　　作文不可随人后　　　　洪景卢
　　自屈原词赋假为渔父日者问答之后后人作者悉相规仿司马相如子虚上林赋以子虚乌有先王亡是公子云长杨赋以翰林主人子墨客卿班孟坚两都赋以西都賔东都主人张平子两都赋以慿虚公子安处先生左太冲三都赋以西蜀公子东吴王孙魏国先生皆改名换字蹈袭一律无复超然新意稍出于法度规矩者晋人成公绥啸赋无所賔主必假逸羣公子乃能遣辞枚乗七发本只是以楚太子吴客为言而曹子建七啓遂有微子镜机子张景阳七命有冲漠公子殉华大夫之名言话非不工也而此习根着未之或改若东坡公作后杞菊赋破题直云吁嗟先生谁使汝坐堂上称太守殆如飞龙搏鹏骞翔扶摇于烟霄九万里之外不可搏诘岂区区巢林翾羽者所能窥探其涯涘哉诗话
　　夺胎换骨
　　诗恶蹈袭古人之意亦有袭而愈工若出于已者魏人章防云福不盈身祸将溢世韩愈则曰欢华不满眼咎责塞两仪李华吊古战云其存其殁家莫闻知人或有言将信将疑悁悁心目梦寐见之陈陶则云可怜无尽河边骨犹有春闺梦里身盖工于前也【许彦周诗话】
　　佳句不敢偷
　　杨衡初隐庐山有盗其文登第者衡因诣阙亦登第见其人盛怒曰一一鹤声飞上天在否答曰此句知兄最惜不敢偷衡笑曰犹可恕也【唐诗纪事】
　　能诗亦剽窃
　　王维有诗名然好窃人诗句如行到水穷处坐防云起时英华集中诗漠漠水田飞白鹭阴阴夏木啭黄鹂乃李嘉祐诗也【国史补】
　　作诗讥剽窃
　　魏周辅有诗上陈亚犯古人一联亚不为礼周辅复上一絶句无所用心惟饱食争如下作新词文章大抵多相犯刚被人言爱窃诗亚次韵曰昔贤自是堪加罪非敢言君爱窃词尀耐古人多意智豫先偷子一联诗【文酒清话】
　　依様葫芦
　　陶谷文翰为一时冠后为宰相者往往不由文翰而闻望皆出谷下谷不平乃俾其党因事荐谷以为谷久在词禁宣力实多太祖笑曰颇闻翰林草制皆检前人旧本改换词语此乃俗所谓依様画葫芦尔何宣力之有谷闻之乃作诗书于玉堂之壁云官职须从生处有才能不管用时无堪笑翰林陶学士年年依様画葫芦太祖益薄其怨望决意不用【东轩笔録】
　　僧偷古句
　　僧惠崇自负其诗有河分冈势断春入烧防青之句或讥其犯古曰河分冈势司空曙春入烧防刘长卿不是师偷古人句古人诗句犯师兄【温公诗话】
　　字义【觧字附】
　　羣书要语【阙】
　　古今事实
　　县官
　　前汉东平王宇传今暑热县官年少注谓不敢指斥成帝故谓之县官又霍光子禹传县官非我家将军不得至是注谓天子又武帝纪关东贫民徙陇西者县官衣食不足请造白金以足用又哀帝纪诸田畜奴婢过品者皆没入县官此类甚多
　　鼻祖
　　雄反骚云或鼻祖于汾阳刘德曰鼻始也
　　假母
　　淮南王长传假母师古曰继母一曰父之旁妻
　　丈人
　　宋朝孙持正云俗呼人之妻父为岳丈以泰山有丈人峯似亦有理而呼妻母为泰水此何义耶　晋乐广卫玠妻父也所谓岳丈或当云乐丈耳
　　尊章
　　汉广川王作歌背尊章犹言舅姑也
　　丘嫂
　　汉书丘嫂张晏曰大也晋灼曰礼谓大妇为冡妇
　　官衔
　　近代选曹补拔先具旧官于前次书拟官于后新旧相衘故曰官衘【语林】
　　岩廊
　　汉书注殿下小屋
　　蚩尾
　　蚩海兽也汉武作柏梁殿有蚩尾水之精也能却火灾因置其象于上今谓之鸱尾非也【苏氏演义】
　　鸱尾
　　汉以宫殿多灾术者言天上有鱼尾星宜为其象冠于屋以禳之唐以来寺观殿宇尚有为飞鱼形尾指上者不知何时易名曰鸱尾状亦不类鱼尾【张师壬倦游録】东海有鱼虬尾似鸱喷浪即降雨唐以来遂设像于屋脊【晏类要】
　　防入
　　前武帝纪阑入尚方掖门注无符籍妄入曰阑
　　鱼钥
　　门钥必以鱼者取其不瞑目守夜之义【芝田録】
　　青
　　汉书注以青画户边镂中王逸楚词注文如连
　　甬道
　　徐敬业诗甬道入鸳鸯注起土为道也
　　皇堂
　　后汉胡建为军正斩监察御史于皇堂上注堂无壁曰皇【海録】
　　丽谯
　　陈胜攻陈守令皆不在独守丞与战谯门中注谯门谓门上为髙楼以望耳楼上一名谯故谓美丽之楼为丽谯【本传】
　　豹直
　　新官并宿本署曰爆直今作豹字盖豹性洁善服气于雨雪霜雾中伏而不出虑汚其身爆直雅是豹伏之义【资暇集】
　　寓直
　　寓直二字起于潘岳为虎贲郎中将晋朝未有将校署故寄直散骑省今百官各当本司而直固是当直安可为寓【同上】
　　公衙
　　近代通谓府廷为公衙即古之公朝也字本作牙讹为衙诗曰祈父予王之爪牙故军前大旗为牙旗【语林】
　　押衙
　　武职有押衙之目衙宜作牙非押衙府也盖押牙旗者按兵书云牙旗者将军之旌故竪于门史传咸作牙门今押牙既作押衙牙门亦为衙门乎【资暇集】
　　杨沟
　　长安御沟谓之杨沟谓植髙杨于上也又曰羊沟谓羊喜抵触墙垣故为沟以隔之遂曰羊沟
　　钩栏
　　汉顾成庙设投老钩栏【风俗通】王逸注云纵曰栏横曰楯楯间子曰櫺栏楯殿上临边之饰亦以防人坠堕今言钩栏是也【沙门应撰】园亭中药栏栏即药药即栏犹言围援非花药之栏也【资暇集】
　　三台
　　邺中有三台石崇游燕之地置乐工以促饮【资暇集】
　　萧斋【见飞白门】
　　紫塞
　　秦筑长城土皆紫色谓之紫塞南徼土色丹谓之丹徼塞者壅塞夷狄也徼绕也【风俗通】
　　宣防
　　凡公文中书谓之草宻院谓之底三司谓之捡秘府有梁朝宣底三卷即正明中崇政殿说书也【春明退朝録】
　　严更
　　卫以严更之署西都赋注严更督夜行鼓也
　　区脱
　　汉书区脱捕得云中生口服防曰土室胡儿所作以候汉者
　　金吾
　　金吾车辐棒也汉执金吾亦棒也以铜为之金涂两末谓之金吾御史大夫司校尉亦得执焉郡守县长例皆以木为金吾用以乗车形如车辐【古今注】
　　骨朶
　　宋景文公笔録谓俗以挝为骨朶者古无稽据国朝既名卫士执挝扈从者为骨朶子班遂不可汝予按字书簻与挝皆音竹反通作簻簻又音徒果反簻之变为骨朶虽不雅驯其来乆矣【程防之演防露】
　　卤簿
　　古之用事卤与橹同本载兵器之籍因名卤簿【海录】
　　愽山
　　汉故事诸王出阁则赐愽山香炉吕大临考古图云炉象海中愽山下盘贮汤使润气蒸香以象海之四环
</div>
    <div class="pagination">
<a href="古今事文类聚_page280.html">上一页</a><span>...</span><a href="古今事文类聚_page276.html">276</a><a href="古今事文类聚_page277.html">277</a><a href="古今事文类聚_page278.html">278</a><a href="古今事文类聚_page279.html">279</a><a href="古今事文类聚_page280.html">280</a><span class="current-page">281</span><a href="古今事文类聚_page282.html">282</a><a href="古今事文类聚_page283.html">283</a><a href="古今事文类聚_page284.html">284</a><a href="古今事文类聚_page285.html">285</a><a href="古今事文类聚_page286.html">286</a><span>...</span><a href="古今事文类聚_page282.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
