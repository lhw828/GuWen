<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 83 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 83 页/共 111 页
  </h1>
  <div class="content">
   古今合璧事类备要别集卷五十四
　　宋　谢维新　撰
　　竹木门
　　竹
　　格物总论【竹中虚白膜外皮青緑色或黄或紫或班驳文或小或大或长或短种族最多未易枚数也大抵皆自根而茎茎皆有节茎间节处生枝毎两之枝亦有节枝间节处生叶叶毎三之然初出地为笋节节有箨包之及成茎抽之而箨遂渐次脱落处自然有粉嵗久而茂茂则成林葱翠交加最为可爱至于雪霜摧压不改也按山海经竹六十年一易根易根必经生花生花必结实结实必枯死及实落土又复生之此言谅为不妄】
　　事类州贡【丨丨厥丨篠荡】荆州贡【丨丨厥丨惟箘簵楛并书禹贡】淇奥竹【瞻彼丨丨緑丨猗猗诗卫风】渭川竹【丨丨千亩丨其人与千户侯等史记】防稽竹【东南之美有丨丨之丨箭焉尔雅】号陆海【秦地有鄠社竹林南山檀柘丨丨丨焉汉书】为釡甑【少室之山大竹堪丨丨丨孝经河图】生箫管【江宁县慈姥山丨丨丨竹丹阳记】辰日种【种竹者各用丨丨山谷所谓竹湏辰日斸笋看上畨成是也】腊月防【防用丨丨杜林所谓东林竹影薄丨丨更须丨是也非此时移之多不活】竹醉迷【五月十三日古人谓之丨丨日又谓之竹丨日防竹多盛茂或隂雨则鞭行明年笋茎交出然又有不拘此者】竹雌雄【丨有丨丨雌者多笋种竹当种雌自根而上至于稍一节发者为雄二节发者为雌并仇池墨记】雌雄鸣【黄帝使伶伦自大夏之西昆仑之隂取竹于嶰谷择其窍厚均者断两节间吹之以黄钟之宫制十二筩以聴鳯之鸣其雌鸣为六雄鸣亦六此黄钟之宫皆可以生之是为律本西汉律歴志】鳯凰食【黄帝时丨丨栖帝梧桐丨帝竹实韩诗外传】泪染即斑【舜南巡不返于苍梧之野尧二女娥皇女英追之不及至洞庭之山丨下丨竹丨丨妃死为湘水神博物志】简用杀青【杀青者直用青竹丨书耳刘向别録】淇园之竹【汉武帝发卒塞瓠子河令羣臣将军以下皆负薪塞河而下丨丨丨丨汉书】南山之竹【公孙贺子敬声擅用北军钱发觉下狱时诏捕朱安世贺自请捕以赎子罪后得安世安世笑曰丞相祸及宗矣丨丨丨丨不足受我辞云云遂从狱中上书告敬声云云汉公孙贺传】以椽为笛【蔡邕避难江南宿于柯亭柯亭有观丨竹为丨邕仰而视曰良材也后以丨丨音声卓絶本传】以杖与骑【费长房随壶公入山丨竹丨丨丨至家长房以杖投葛陂中顾见则龙也本传】以叶挿户【晋武帝平呉之后纳孙皓宫人数千帝并宠之莫知所适乗羊车恣其所之所至宴寝宫人乃丨竹丨丨丨以盐汁洒地而引帝车晋史】可无此君【王徽之字子猷时呉中一士大夫家有好竹欲观之便出坐舆造竹下讽啸良久主人洒扫请坐徽之不顾而去尝借居空宅中便令防竹或问之徽之但啸咏指竹曰何丨一日丨丨丨耶晋史】方知是尹【宋袁粲为丹阳尹郡南一家颇有竹石粲率尔歩徃不通主人直造竹所啸咏主人出语笑欵然而车骑羽仪至门丨丨丨袁丨唐史】下开三迳【蒋诩舍中竹丨丨丨丨有羊仲裘仲之徒与之游三辅决録】世称七贤【嵇康所与交者阮籍山涛向秀刘伶阮咸王戎为竹林之游丨丨竹林丨丨晋史】人号六逸【唐李白与孔巢父韩凖裴政张叔祖陶沔居徂徕山日沉饮丨丨竹溪丨丨唐史】地为竒胜【王维别墅在辋川丨丨丨丨有竹里馆本传】日报平安【李卫公言北都唯童子寺有竹一窠才长数尺相传其寺纲维毎丨丨竹丨丨杂爼】杖无恙否【润州甘露寺僧某者李徳裕以方竹杖留赠出大宛国坚实而正节眼须牙四面对出公再镇浙右问僧曰竹丨丨丨丨曰已规园而漆之矣丛谈】一枝为桥【罗公远引明皇游月宫掷丨丨竹于空中丨丨色如白金行数里至一大城阙曰此月宫也明皇杂録】二矢中筒【党项剽掠诏鳯翔李业河东李拭合节度兵讨之宰相白敏中为都统帝出近苑或以竹一筒植舍外近才尺许远且百歩帝嘱二矢曰党项穷冦仍嵗暴吾鄙今我约射竹中则彼当自亡不中我当且索天下兵剪之终不以此贼遗子孙左右注目帝一发竹分矢彻诸外左右呼万嵗不阅月党果破五代史】复生成林【冦莱公贬死于雷诏还洛阳过公安民皆迎祭斩竹挿地以挂纸钱焚之寻丨丨丨丨邦民神之号曰相公竹因立庙刘贡父王乐道为文刻石以纪其事宋史】戴凯之竹谱【植物之中有名曰竹不刚不柔非草非夭小异空实大同节目或茂沙水或挺岩陆条畅纷敷青翠森肃质虽冬蒨性忌殊寒九河鲜育五岭实繁萌笋苞箨夏多冬鲜根榦将枯花乃县防必六十亦六年龙之美爰自昆仑员丘帝竹一节为船巨细已闻形名未闻桂实一族同称异源尤劲薄博天之贤篁任篙笛体特坚圆棘竹骈深一丛为林根如稚轮节若束针亦曰笆竹城固是任篾笋既食鬓髪则侵单体虚长各有所育苦实称名甘亦无目弓竹如藤其节却曲生多卧土立则依木长几百寻状若相续质虽含文须膏乃缛厥族之中苏麻特竒修榦平节大叶繁枝凌羣独秀蓊茸纷披筼筜射筒箖箊桃枝长爽纎叶清防薄皮千百相轧洪纎有差相繇既戮厥土维腥三堙斯沮寻竹乃生物尤世远畧状传名般肠实中与笆相类于用寡宜为笋殊味筋竹为矛称利海表槿仍其榦刃即其杪生于日南别名为篥百叶参差生自南垂伤人则死医莫能治亦曰篣竹厥毒若斯彼之同异余所未知筜与由衙厥体俱洪围或累尺筜实衙空南越之居梁柱是供竹之堪杖莫尚于笻磥砢不凢状若人功岂必蜀壤亦产余邦一曰扶老名实县同篮二族亦甚相以把髪苦竹促节薄齿束物体柔殆同麻枲盖竹所生大抵江东上宻防露下疎来风连亩接町疎散岗潭鸡胫似篁高而笋脆稀叶稍杪类记黄细狗竹有毛出诸东裔物类众诡于河不计有竹象芦因以为名东瓯诸郡縁海所生肌理均净筠色润贞凢今之篪匪兹不鸣防稽之箭东南之美古人嘉之因以命矢箘簵载籍贡名荆鄙篃亦箘徒概节而矩江汉之间谓之竹根深耐寒茂彼其苑篲篠苍苍接町连篁性不卑植必也岩冈逾矢称大出寻为长物各有用扫之最良又有族类爰挺峄阳悬根百仞疎榦风生箫笙之选有声四方质清气亮众管莫伉亦有海篠生于岛岑节大盈尺榦不满寻形枯若筯色如黄金徒为一异莫知所任赤白二竹还取其色白薄而曲赤厚而直沅澧所丰余邦鲜植肃肃防畟畟攒植擢笋于秋冬乃成竹无大无小千万脩直蘴膜内暠绣丈外施箛筑诞节内实外泽作贡渔阳以供辂策浮竹亚节虚软厚肉临溪覆潦栖云防木洪笋滋肥可为防蓄厥性异宜各有所育植于宛笭生于蜀细篠大簜竹之通目互名统体譬牛与犊人之所知事生轨躅赤县之外焉可详録臆之笔之匪迈伊瞩】白乐天养竹记【竹似贤何哉竹本固固以树徳君子见其本则思善建不拔者竹性直直以立身君子见其性则思中立不倚者竹心空空以体道君子见其心则思应用虚受者竹节贞贞以立志君子见其节则思砥砺名行夷险一致者夫如是故君子人多树之为庭实焉贞元十九年春居易以拔萃选及第授校书郎始于长安求假居处得长乐里故关相国私第之东亭而处之明日履及于亭之东南隅见丛竹于斯枝叶殄瘁无声无色询于关氏之老则曰此相国之手植者自相国捐馆他人假居于是筐篚者斩焉篲箒者刈焉刑余之材长无寻焉数无百焉又有凢草木杂生其中菶茸荟蔚有无竹之心焉居易惜其尝经长者之手而见贱俗人之目剪弃若是本性犹存乃芟翳荟除粪壤疏其间封其下不终日而毕于是日出有清隂风来有清声依依然欣欣然若有情于感遇也嗟乎竹植物也于人何有哉以其有似于贤而人犹爱惜之封殖之况其真贤者乎然则竹之于草木犹贤之于众庶乌乎竹不能自异惟人异之贤不能自异惟用贤者异之故作养竹记书于亭之壁以贻其后之居斯者亦欲以闻于今之用贤者云】刘严夫植竹记【秋八月刘氏徙竹凢百余本植于室之东西轩泉之南比隅克全其根不伤其性载旧土而植新地烟翠霭霭寒声萧然适有问曰树椅桐可以伐琴瑟植樝棃可以代甘实茍爱其坚贞岂无松桂也何不杂列其间也荅曰君子比徳于竹焉原夫劲本坚节不受雪霜刚也緑叶萋萋翠筠浮浮柔也虚心面直无所隠蔽忠也不孤根以挺耸必相依以林秀义也虽春阳气王终不与众木鬬荣谦也四时一贯荣衰不殊常也垂蕡实以遅鳯乐贤也嵗擢笋以成榦进徳也及乎将用则裂为简牍于是冩诗书彖象之辞留示百代微则圣哲之道坠地而不闻矣彼后人将何所宗欤至若镞而箭之挿羽而飞可以征不庭可以除民害此文武之兼用也又划而破之为蔑席敷之于宗庙可以展孝敬截而穴之为篪为箫为笙为篁吹之成虞韶可以和人神此礼乐之并行也夫此数徳可以配君子故严夫列之于庭不植他木欲令独擅其美且无以杂之乎窃惧来者之未谕故书曰刘氏植竹记尚徳也】刘寛夫竹记【左史院迩宸居之正地直日华之东偏俗尘不飞人意自远閟邃幽阗似非官曹有竹一丛翠接堦所其虚中防外之操防坐祛烦之能紫薇郎高公尝赋之固已备尽然而嵗月滋久蔓衍浸淫大小相依高下丛茂俾日光虽透隂气常凝瞑色为之早来阳春为之减煦四序不正一庭常昏蚊虫曹飞雀鷃自遂披图散帙观览不快二年冬侍轩之暇载笔之余偶歩庭除病其蔽翳因命斧斤将治其芜沉吟即时乃用申诚且谓其徒曰砺尔器用端尔瞻视谨尔操执慎尔区分其有质微而叶环苯防者去之从风而不能自正者去之大而倚者去之聚而曲者去之窍而不能备笙篁之用者去之挺而不能栖鸾鳯者去之其有羣居不乱独立自持振风发屋不为之倾大旱干物不为之瘁坚可以配松栢劲可以凌霜雪密可以泊晴烟疎可以漏宵月婵娟可玩劲挺不囘者尔其保之既而芟剪成功叶芜刈尽去者存者邪正乃分不浃旬扶疎一林歴歴可见有清风澡虑之效无蔽日匿奸之机檀乐风生韵合宫征君子是以知竹箭之美尚资科别之功即其他不俟言而详矣或以斯为小可以伸之因纪一时之妙广而述之】晁补之有竹堂记【济南李文叔为太学正得屋于经衢之西输直于宫而为之治其南环第植竹砌傍而名其堂曰有竹榜诸栋间又为之记于壁卓午归自大学则坐堂中扫地置笔砚呻吟策牍为文章日数百篇不休如茧抽丝如山蒸云如泉出地流如春至草木发须臾盈卷轴门窻几案婢仆犬马目前之物有一可指无不论説形容疆朝而故评之以致其吹悦而于竹尤数数也顾其地狭而卑天雨捧薉蜘蛛之织河栁莬葵之所交横而翳人不知其竹也有过者文叔必顾堂下而语之读壁间记抑栋而指其榜曰吾固诏客矣客辗然而笑曰今夫渭用之千亩淇园之林与南山之造天而蔽日者其大若杯若盂若桐梓之躯其胶缭嵌岩之上而临百仞之渊不特出屋檐而摩墙堵也暮春者春雷隠隠万笴奋角如犀角作箨解而出碧一日寻尺弥望不可以极于时刀斧之取材者度径围而得之大小齐一西转巴笮南引江汉浮渭而乱河囷束簰属而下者为箘为竿为屋椽犍菑千丈之笮徧国之藩篱是頼兴窍而北夫律名以悲衷娯耳者声音满天地也视其旁之人室庐竹也用器竹也摧而薪者竹也以贸米盐而出之其邻境者竹也夫此人岂知竹之爱翛然而喜谆谆然语人而以夸之曰吾居有竹也哉文叔亦辗然而笑曰不然夫物安知其贵贱之所常在玉之美而蓝田以抵鹊沉为美木而交趾以为盘食彘白鷼锦鸡山中以醢腊而贵人以百金致茗以为　而戎人以为佩夫物固有以多为贱而以少为贵者今夫三城之广大九涂四达三门十二陌坊之棊置上自王侯至于百姓庶民宫接而垣比车马之所腾借人气之所蒸渍嚣尘百里欲求尺寸之地以体逸而莫之致而贫者置圚无所况于其他哉然则环堵不容文而有竹如吾堂者不知能几人也则余所以揭之于栋而名之书诸壁而记之翛然而喜谆谆然语客以夸之不亦可哉且竹之美昔人以比徳松栢在冬夏青青君子之所独也以夫少犹责之使余得见夫渭川淇园与南山之苍蔚者而游其间虽多固不可贱也夫多犹不可贱又况其少哉客曰唯虽然吾闻昔王子猷好竹尝曰安可一日无此君闻呉中士大夫有佳竹欲观之径出坐舆造竹下啸咏良久主人欲留而不可将出主人闭之因尽欢而返今文叔居有竹文叔姑亦洒扫储具借不邀客客将造门坐堂上不去曰竹固招我】杨诚斋竹所记【永嘉呉公叔清旷简远望之皎然如雪山倚空落月满屋梁也趯然如琼田之鹤阿阁之鸾鳯也萧然如驭风骑气饮沆瀣而游汗漫也予顷识之湘中一见定交脱帽痛饮説诗论文俗士徃徃或疑其异或信其真公叔不知也今年四月予来为邑于斯呉公叔实賔赞洪府相见谈湘中事予盖老且病矣折腰走堦下非其好也公叔复呼酒以濯盥予之泥涂尘沙夜过半月在牖户荷风飒然从东湖之东度水而至公叔与予皆大醉矣公叔起曰吾有竹所子盍为吾记之予曰奚而名也公叔曰子不闻夫王子猷之不问主人敬造竹所乎予曰记之易耳虽然此非公叔事也乃子事也子将为子猷之径造矣但未知今之主人与昔之主人何如耳公叔大笑曰王茂洪不云乎元规若来吾便角巾还第】杨诚斋此君轩赋【客有问于清虚子曰昔者子猷爱竹字之曰君谓此君一日之不可无古之知竹者未有若子猷之勤者欤清虚子曰子猷可谓爱竹矣知竹则未也古之知竹者其惟吾夫子乎盖尝闻之夫子适卫公孙青仆子在淇周有风动竹闻箫瑟团栾之声欣然忘味三月不肉顾谓青曰人不肉则瘠不竹则俗汝知之乎其诗曰瞻彼淇澳緑竹如篑言念君子温其如玉吾乃今知竹之所以清武公之所以盛也盖君子于竹比徳焉汝视其节凛然而孤也所谓直哉史鱼邦有道如矢者欤汝视其貎欣然而癯也所谓伯夷叔齐饿于首阳之下民到于今称之者欤汝视其中洞然而虚也所谓囘也其庶乎屡空有若无欤故古之知竹者其惟夫子乎子猷盖非知竹者也客曰甚哉清虚子之言似夫子也敢贺此君从陈蔡者皆不及门君何脩何饰乃得与四子而同席愿坚晚节于嵗寒以无忘夫子之徳】
　　诗集风飒飒【含丨自丨丨负雪亦徛徛齐虞羲】露凄凄【夜条风淅淅晚叶丨丨丨谢朓】抱贞心【无人赏高节徒自丨丨丨梁沈约】分苦节【迸箨丨丨丨轻筠抱虚心栁】影参差【緑竹丨丨丨葳防带曲池陈贺循】影琐碎【竹丨金丨丨韩】为马向【作龙还葛水丨丨丨并州梁元帝】吐龙吟【谁能制长笛当为丨丨丨刘孝先】丛低地【丨篁丨丨碧】梢过墙【为问南溪竹抽丨合丨丨】野堂依【丨外丨丨竹】野池幽【竹细丨丨丨并杜】凌冬性【能识丨丨丨惟有嵗寒知虞世南】滴露梢【笼竹和烟丨丨丨杜】鳯不至【勿嫌丨丨丨终当待圣明梁刘孝威】鸟莫弹【无尘从不扫有丨丨令丨若要添风月应除数百竿韩愈】夏虫避【味苦丨丨丨丛卑春鸟疑杜】众鸟嫌【无端种在幽寒处丨丨丨寒鳯未知薛能】出栏抽【笋添南阶竹日日成清閟缥节已储霜黄苞犹揜翠丨丨丨五六当户罗三四高标陵秋严贞节夺春媚稀生巧补林并出疑争地纵横乍依行烂熳忽无次风枝未飘吹露粉先涵泪何人可携玩清景空瞪视韩愈题新竹】钻石生【野竹丨丨丨含波映江岛翠色落波深虚声带寒草龙吟曽未聴鳯曲吹应好不觉蒲栁雕贞心常自保李白慈姥竹】雀不喧【乍见凌云飘粉箨须知碍石作盘根细看枝上蝉吟处犹是笋时虫食痕月送緑隂斜上砌露凝寒叶湿遮门列仙终日逍遥地鸟丨潜来丨敢丨方千】虫难篆【江南潇洒地本自与君宜固节还同我虚心欲待谁涧泉傍借响山水共相滋粉腻丨丨丨丛疎鸟易窥游邉曽结念到此数题诗莫恨成龙晚成龙自有时唐诗画】色侵书帙【緑竹半含箨新梢才出墙丨丨丨丨晩隂过酒樽凉雨洗涓涓净风吹细细香但令无剪伐会见拂云长杜】风拂琴埃【微风惊暮坐临牖思悠然开门风动竹疑是故人来时滴枝上露稍霑阶下苔幸当一入幌为丨素丨丨李益竹窻闻风寄司马曙】锦衣半着【东风弄巧补残山一夜吹添王数竿半脱丨丨犹丨丨箨龙未信怯春寒杨诚斋】粉节新涂【青士何年下大荒羽仪禁省立如墙锦绷半脱娟娟玉丨丨丨丨拂拂霜带雨小酣三日后出墙忽喜一梢长今年秋润防多暑剰借先生格外凉前人新竹】
　　乐府龙孙脱頴【丨丨丨丨破苔纹英气欲凌云深处未须留客春风自掩柴门　蒲团宴坐轻敲茶臼细扑炉熏弹到琴心三叠鹧鸪啼傍黄昏马古州新竹】












　　古今合璧事类备要别集卷五十四
&lt;子部,类书类,古今合璧事类备要&gt;
　　钦定四库全书
　　古今合璧事类备要别集卷五十五
　　宋　谢维新　撰
　　百草门
　　草
　　格物总论【草丛生之物非一种也非名言可尽彼其所可知名者固已备録于炎帝之经禹贡之书列国之诗屈宋骚人之篇也总总矣至于不可得而尽识者惟见其自形而自色尔自生而自长尔自荣而自祜尔谁得而名之哉是非圣人不能正其名也盖以大钧播物坱北无际有象有滋而又有数彼所不切于日用虽畧之可也】
　　事类神农尝【丨丨始丨百草一日七十毒淮南子】师旷对【黄帝问丨丨曰吾欲知苦乐苦乐可知乎丨曰嵗欲丰甘草先生甘草荠也嵗欲苦苦草先生苦草葶苈也嵗欲恶恶草先生恶草水藻也嵗欲旱旱草先生旱草蒺莉也嵗欲疫疾病草先生病草艾草也博物志】名黄精【黄帝问天姥曰天地所生岂有食之不死者乎天姥曰太阳之草丨曰丨丨饵之可以长生太隂之草名曰钩吻不可食之入口立死同上】名钩吻【见上注】名蓂荚【尧土阶三等有草生庭丨曰丨丨草十五日以前生一叶十五日以后落一叶若小尽则一叶厌而不落新序】屈佞人【尧时有丨丨草佞人入朝则屈而指之又名丨丨草博物志】不刺人【鲁城孔子茔中丨生丨丨草】色如虹【山戎有红草叶如车轮丨丨朝丨齐桓植之以表霸者之瑞酉阳杂爼】腐为萤【丨草化丨丨吕不韦月令】不死草【秦时大宛中多枉死者横道有鸟如乌衔草以覆死人面遂活鬼谷先生曰此草是瀛洲丨丨丨也生琼田中亦名养神芝广记】吉云草【东方朔曰臣有丨丨丨种于九景山中二十嵗一花臣种一千九百九十九年矣明年应生臣走徃刈之以饲马马食不饥帝许之朔平旦而去至暮而返背负数束其形叶似麦而金色剉以饲马即觉不饥洞防记】昭君塜【汉王丨丨嫁单于服毒死之胡中胡地草白而此丨草独青因谓青冢汉书】郑山【不其城东有丨丨敎授山丨下生草如薤叶土人名作康成书带草三齐要记】叶糺如弹【汉元帝永光二年天雨草丨相丨结丨丨丸史】茎大如指【灵帝中平元年东郡陈留济阳长垣济隂诸县界有草生其丨丨丨丨状似鸠爵龙蛇鸟兽之形五色各如其物毛羽头目足翅皆具续汉书】有风不偃【魏兴锡义山多生薇蘅草其草丨丨丨丨无风则揺水经】思诗忽梦【谢灵运丨丨不就丨丨弟惠连即得池塘生春草之句人以为工史】皆类人形【符坚至夀春与符融登城而望王师见部阵齐整八公山上草木丨丨丨丨顾谓融曰此亦勍敌怃然有惧色晋史】以记嵗时【定昌羗俗无文字但候草荣落丨丨丨丨后汉书】有五色蛾【有园客者济隂人尝植五色香草积十年采其实一日丨丨丨丨止其旁客收而蓄之至蚕时有女夜半至自称客妻道蚕之状客与俱蚕得一百二十头茧皆如瓮太平广记】数羣白羊【午桥庄小儿坂茂草盈望晋公毎使丨丨丨丨散于坂上曰芳草多情頼此妆防穷幽记】冦不可冒【王戎徙安南都防浚濠绕栅外植刺草丨丨丨丨孔六帖】醉嗅立醒【兴庆池南岸有草数丛叶细心劲有丨者过其旁丨之丨丨谓之醒醉草开元遗事】叶如决明【舞草出雅州独茎三叶丨丨丨丨一叶在茎端两叶居茎之半相对人或近之歌及抵掌讴曲必动叶如舞段成式杂爼】榦若苦竹【李辅国家夏则设迎凉草其色类碧丨丨丨丨叶细如杉杜阳编】卉类合欢【草则兰芷又有异丨丨丨丨而蔓生轇轕水石栁宗元记】昏黒如夜【顺宗即位拘弥国贡变昼草有类芭蕉可长三尺而一茎千叶树之则百歩内丨丨丨丨始藏于百寳匣中上见而怒曰背明向隂之物何贵并匣焚之杜阳编】樛结如旗【光啓元年七月河中解永乐生草叶自相丨丨丨丨旌之状时人以为旗子草五行志】煎为汤饮【元和时馆阁汤饮待学士者丨麒麟草退耕传】屑以涂壁【元载造芸晖堂芸晖香草也出于阗国香洁如王入土不朽为丨丨丨丨故名之杜阳编】马食而饱【东行至褭泽有息鸡草尤美而本大丨丨不过一本丨丨五代史载防肤记】乌衔以覆【见前】可借以寝【至阳城淀草软如茸丨丨丨丨五代史载防敌记】能使驰走【孙甑生丨丨草为人骑丨丨孔六帖】意思一般【周茂叔前草不除去或问之曰与自家丨丨丨丨程语録】屈原离骚经【余既滋兰之九畹兮又树蕙之百亩畦蒥荑与掲车兮杂杜蘅与芳芷冀枝叶之峻茂兮頼竢时乎吾将刈虽萎絶其亦何伤兮哀众芳之芜秽】相如子虚赋【其高燥则生葴菥苞荔薛莎青薠其埤湿则生藏莨蒹葭东蘠雕胡莲藕菰芦庵防轩于众物居之不可胜图】诗集光风浮【丨丨草际丨选】疾风知【丨丨丨劲草唐太宗】春风生【丨丨百草丨】东风揺【丨丨丨百草选】换野色【芳草丨丨丨古诗】竞春花【百草丨丨丨杜】滴秋根【草露丨丨丨】乱青袍【汀草丨丨丨】随青袍【春色丨丨丨并杜】如碧丝【燕草丨丨丨李白】湿翠羽【隂草丨丨丨栁宗元】映阶碧【丨丨丨草自春色杜】入帘青【草色丨丨丨刘禹锡】烟迷碧【丨丨丨草萋萋长杜】秋含緑【丨草丨丨滋张荣阳】暗生春【池草丨丨丨李太】独寻春【丨丨丨草上荒台薛能】如有意【春草丨丨丨罗生玉堂隂选】独怜幽【丨丨丨草涧邉行韦应物】南浦见【不似萋萋丨丨丨晚来烟雨半相和罗邺】委墙隅【碧丨丨丨草杜】知湖外【碧丨丨丨草前人】王孙恨【欲识丨丨多少丨正和烟雨满章台韩】呉王鬬【若共丨丨丨百草不知应是欠西施刘禹锡】拨不开【馆娃宫外姑苏台郁郁芊芊丨丨丨前人】烧不尽【离离原上草一嵗一荣枯野火烧不尽春风吹又生李白】芳复芳【丨草丨丨草断肠还断肠自然倾下泪何必更斜阳杜牧】归不归【山中相送后日暮掩柴扉春草年年緑王孙丨丨丨王维】有所托【緑罗纷葳防缭绕松栢枝草本丨丨丨嵗寒尚不移古诗】相期拾【丨丨丨瑶草杜】终朝采【丨丨丨草荣日暮不盈抱采之欲遗谁所思在远道古诗】经寒碧【楚草丨丨丨庭春入眼浓旧低收叶举新掩卷牙重歩履宜轻过开筵得屡供看花随节序不敢强为容杜】一醉眠【花落江堤簇暖烟雨余江色远相连香轮莫碾青青破留与游人丨丨丨韩偓】一寸心【砌下芝兰新满径门前桃李旧垂隂却应垂念江邉草放出春烟一寸心韦应物】色青青【君王不可见芳草旧宫春犹带罗裙丨丨丨向楚人刘长卿】生书带【庭下已丨丨丨草使君疑是郑康成坡】随车轮【勿去草草无恶若比世俗俗浮薄君不见长安公卿家公卿盛时客如麻公卿去后门无车又不见千里万里江湖濵触目凄凄无故人惟有芳草丨丨丨一朝返故居门前草先除草于主人实无负主人于草宜何如勿去草草无恶若比世俗俗浮薄】乱抽茎【春草绵绵不可名水邉原上丨丨丨似嫌车马繁华处才入城门便不生刘原父】不识名【山无人迹草长青异彩竒香丨丨丨只是黄花兼藓叶也无半防俗尘生杨诚斋】诗空怨【渐觉东皇意思匀陈根初动夜来新忽惊平地有轻緑已盖六街无旧尘莫谓荣枯吟野草且怜愁醉柅香轮丨人丨丨王孙远极目萋萋又一春程明道】望欲迷【波翻别浦情无尽日下重楼丨丨丨独鸟自飞烟漠漠行人不驻雨萋萋王孙何事征鞍晚兰泽空闲杜宇啼王岐公】
　　芝
　　格物总论【芝瑞草名菌蠢凢数茎连叶有花土气和则主有五色或者以黄者为喜黒者为恶谅不容无辨也】
　　事类味如鸡苏【东坡云夜梦游何人家开堂西门有小园古井井上有苍石石上生紫藤如龙蛇枝叶如赤箭主人言此石芝也余率尔折食枝众皆惊笑其丨丨丨丨而甘明日作诗坡诗序】臼如黄精【子瞻诗所寄胡道士玉芝一名琼田草者俗号其叶云唐婆镜本草云鬼臼也嵗生一叶丨丨丨云坚瘦可辟谷山谷诗云风吹石髓坚如铁坡石芝】笑嗤熊掌【内芝烹熟石枝老丨丨丨丨嗤雕胡坡】
　　菖蒲　【附　石菖蒲】
　　格物总论【菖蒲一名昌歜种于池沼间其根盘屈有节状如马鞭大一根旁引三四根节尤宻一寸而九节者佳亦有一寸十二节者一名昌阳令有一种根苖纎细人家以瓦石器种之须旦夕易水则茂水浊及其泥滓则萎矣此所谓石菖蒲是也】
　　事类乌髪【菖蒲又名尧薤丨丨吕氏春秋】长年【菖蒲放花人食之丨丨风俗通】天精【尧时丨降丨于庭为薤感百隂为菖蒲焉典术】昌本【文王好食丨丨葅说苑】昌歜【王使周公阅来聘飨有丨丨左传】仙人食【汉武帝上嵩高忽见有丨丨长二丈耳出头下垂肩帝礼而问之仙人曰吾九疑山中人也闻中岳石上有菖蒲一寸九节食之可以长生故来采之忽然不见帝谓侍臣曰彼非欲服食以此喻朕耳神仙传】安期服【畨禺东有涧涧中生菖蒲皆一寸九节丨丨生丨之仙去但留玉舄焉草木状】服蒲不寒【韩藂服菖蒲十三年身上生毛识视书万言皆目之冬袒不寒本草一作韩终又见抱扑子】食蒲长生【王兴采菖蒲丨得丨丨神仙传】菖蒲映竹【王徽之以丨丨丨丨曰菖蒲止以九节为贵而此君面目耸然菖蒲正当再拜此君而此君亦安得不受之邪高氏春秋】菖蒲成鳯【僧普寂大好丨丨房堵以菖蒲种丨狮子鸾丨仙人之状海墨微言】参寥石蒲颂【寒溪之濵沙石之窦产此灵苖蔚然其秀】四皓采芝歌【丨丨避秦隠居商山丨丨而丨曰漠漠高山深谷迤逦晔晔紫芝可以疗饥唐虞世远吾将何归驷马高盖其忧甚大富贵之畏人不如贫贱之肆志乃共入商山隠于地胏山秦灭汉高帝召之不至深入终南山史】山谷瑞芝记【晋陵邵君协为新昌宰视事之三月灵芝五色十二生于便坐之室吏民来观无不动色相与言曰吾令君殆将有嘉政以福我民乎山川鬼神其与知之矣不然此不莳而秀不根而成非人力所能致而自至者何也乃相与廓其室四达为亭命曰瑞芝犇走来请记于豫章黄庭坚焉黄庭坚曰予观神农草木经青芝生泰山赤芝生衡山黄芝生嵩山白芝生华山黑芝生常山皆久食而轻身延年而不老盖序列养生之药不言瑞世之符又其传五芝曰赤者如珊瑚白者如截肪黑者如泽漆青者如翠羽黄者如紫金皆光明洞彻如坚氷而世之所名芝草不能若是也故尝考于信书自先秦之世未有称述芝草者及汉武帝厌饫四海之富贵求致神仙不死天下骚然元封中乃有芝草九茎连叶生甘泉殿斋房中于是赦天下作芝房之歌孝宣兴于民间厉精万事事无过举然庙享数有美祥颇甘心焉故复修孝武郊祀以瑞纪年元康中金芝九茎又产函徳殿铜池中然此芝不生于五岳果神农经所谓芝者耶予又窃怪汉世既嘉尚芝草而两汉循吏之传未有闻焉何也岂其所居民得其职所去民思其功生则羽仪于朝殁则蒸尝于社则是民之鳯凰麒麟醴泉芝草也耶抑使民田亩有禾黍则不必芝草生户庭使民防腊有鸡豚则不必麟鳯在郊薮吏不舞文则不必虎渡河里胥不追扰则不必蝗不入境此其见效优于空文也耶昔黄霸引上计吏问兴化之条有鹖雀来自京兆舍中飞集丞相府上覇以为皇天报下神雀欲图上奏京兆尹张敞言郡国计吏窃阙　　之仁厚智畧有余而微信竒怪也恐丞相兴化之条或阙以败风俗天子嘉纳焉刘昆为江陵令连年火灾昆辄阙　　头多能反风降雨迁农太守驿道多虎】
　　【崤渑不通昆爲政三年虎负子渡河乃召入为光禄勲诏问昆江陵反风灭火农虎北渡河行何徳政而致是对曰偶然耳左右皆笑其言帝叹曰是乃长者之言由君子观之张敞之笃论世祖之知阙　戍之文不如光禄之质也虽然新昌之吏民爱其令君将阙　焉焉可诬也又尝试论之古之传者曰上世盖有屈轶指佞萐蒲扇庖蓂荚纪歴嶰竹生律既不经见后世亦不闻有之盖前世之有芝草特未定也邵君家世儒者阙】



　　诗集望三秀【灵芝丨丨丨选】冠众芳【灵芝丨丨丨】叶玲珑【阙丨正丨丨庾肩吾】根盘错【灵丨丨丨呈天瑞寳叶蝉聮表地仙李绅】金华发【黄丨九丨丨翠盖六英舒庾肩吾】玉殿生【岂如丨丨丨三秀讵有铜池出五云陌上尧樽倾北斗楼前舜乐动南薰】时清茹【吾慕汉初老丨丨犹丨芝杜】朝阳静【明王证孝感寳殿秀灵芝色带丨丨丨阙涵宿露滋且摽宣徳重更引国阙　圣祚今无限微臣乐未归钱起】味如蜜藕【空堂明月清且新幽人睡息来初匀了然非梦亦非觉有人夜扣祁孔賔披衣相从阙何许朱栏碧井开琼户忽惊石上堆龙蛇玉茎紫笋生无数阙然散折青瑚丨丨丨丨和鸡苏主人相顾一抚掌满堂坐阙卢胡亦知洞府嘲轻轻终胜嵇康羡王烈神仙一合五百而秀有美君子采持而归文石相并涵蓄清漪根盘九节霜雪不槁置之幽斋永以为好】东坡石蒲赞【本草菖蒲味辛温无毒开心补五脏通九窍明耳目久服轻身不忘延年益心智高志不老注云生石碛上概节者良生下湿地大根者乃是昌阳不可服韩退之进学解云訾医师以昌阳引年欲进其狶苓不知退之即以菖阳为菖蒲耶抑谓其似是而非不可以引年也凢草木之生石上者必须微土以附其根如石韦石斛之类虽不待土然去其本处辄槁死惟石菖蒲并石取之濯去泥土渍以清水置盆中可数十年不枯虽不盛茂而节叶坚瘦根须连络苍然于几案间久而益可喜也其轻身延年之功既非昌阳之所能及至于忍寒苦安澹泊与清泉白石为伍不待泥土而生者亦岂菖阳之所能髣髴哉余游慈湖山中得数本以石盆养之置舟中间以文石石英璀璨芳郁意甚爱焉顾恐陆行不能致也乃以遗九江道士胡洞微使善视之余复过此将问其安否　赞曰清且泚惟石与水托于一器养非其地瘠而不死夫孰知其理不如此何以辅五藏而坚发齿】
　　诗集紫茸【新蒲含丨丨谢灵运又菖蒲花丨丨李白】碧节【丨丨吐寒蒲杜】石上生【丨丨丨菖蒲一寸十二节仙人劝我食令我头青白如雪逄君寄君一缝裳书中不得传此方君能来作栖霞侣与君同入丹丘乡张文昌】溪毛秀【岳麓丨丨丨湘濵玉髓香灵苖怜劲直达节着芬芳岂谓盘盂小而忘臭味长拳山并勺水所至未能量姜自】一寸碧【萧然丨丨丨卓尔四时青】四时青【灵根九节瘦不改丨丨丨并百氏集】我来采【神人多古貎双耳下垂肩嵩岳逄汉武疑是九疑仙丨丨丨菖蒲服食可长年言终忽不见灭影入云烟喻帝竟莫悮终归茂陵田李白】人不识【自我来关辅南山得再游山中亦何有草木媚深幽菖蒲丨丨丨生此乱石沟山高雪霜苦黄叶不得抽下有千嵗根蹙缩如蟠蚪长有鬼神守徳薄安敢偷坡】碎石养【斓斑丨丨丨菖蒲一勺清泉半石盂坡】盆水养【碧玉椀盛红码碯青丨丨丨石菖蒲同上】龙骨痩【根盘丨丨丨叶耸虎须长姚思岩】翠羽纷【丨丨丨披一尺长带烟和雨过书堂知君别有臞仙种容易难交出洞房未文公谢送石菖蒲】


　　古今合璧事类备要别集卷五十五
　　钦定四库全书
　　古今合璧事类备要别集卷五十六
　　宋　谢维新　撰
　　百草门
　　蒲
　　格物总论【蒲草丛生人多种于田间茎长者可六七尺三脊无叶如薤二三月生苖八九月收可为席者是也】
　　事类鲛守【齐泽之雈蒲舟丨丨之左昭二十年】妾织【臧文仲丨丨蒲左文公】雈苻【郑太叔政寛郑国多盗取人于丨丨之泽遂兴徒兵以攻丨丨之盗尽杀之左昭】结蒲【秦时一湖有九十台皆生丨丨乃云始皇游此台丨丨系马自是蒲生皆结续仙记】蒲裹轮【汉武帝以丨丨丨迎申公史】蒲为牒【路温舒字长君父为里监门使牧羊温取泽中丨截以丨丨编用冩书稍习善求为狱小吏因学律令转狱史县中疑事皆问焉本传】蒲为鞭【刘寛宣帝时迁临淮太守用丨丨丨罚吏汉书】丑奴拔【河东常丨丨将一小儿于湖邉丨蒲暮宿于田舍中见一小女姿容极美乗小舟直前投丑奴舍寄宿因卧顷觉有臊气女已知人意便求出户化为獭幽明録】
　　诗集聊可截【为书丨丨丨匹栁复宜春梁元帝】生其间【我有一池水蒲苇丨丨丨韩退之】何时织【丨丨丨得孤帆去陆】初霜刈【鲁国寒事早丨丨丨渚蒲挥鎌若转月拂水生连珠此草诚可珍何必贵龙须织作玉牀席欣承清夜娯罗衣能再拂不畏暑尘芜李白】薤叶铺【沮洳沙泉丨丨丨颖濵】
　　萍　【附　苹　紫萍】
　　格物总论【萍浮草也一名芣莱二种有青色者有紫色者叶皆细对生梗长二寸许浮于水上沟渎间所生彼所谓苹者按本草谓其大者曰苹茎长三四寸亦叶叶相对而生沉在水中亦无根着又与所谓白苹者不同人多不辨因笔并及之】
　　事类鸭茵緑【浮光多美鸭太原少尹樊千里买百只置后池载数车浮萍入池使为丨作丨丨云林异景诗】鱼藻洞【鱼朝恩宅有洞房四壁大安玻璃板中贮江水及萍藻诸色丨虾号丨丨南康记】苹冬不死【太原晋祠有水底苹丨丨丨食之甚美酉阳杂爼】
　　诗集风约半【丨丨丨池萍杜】水悲流【风丨丨丨萍刘禹锡】无休日【萍泛丨丨丨杜】盖污池【萍丨丨丨净韩】微馨借【丨丨丨渚萍杜】含吹转【青萍丨丨丨杜】生事如【问家何所有丨丨丨浮萍李频】飘荡无根【泛泛江汉萍丨丨水丨丨司马彪】飘荡几时【逐水应无定因风不自由只缘根底薄丨丨丨丨休古诗】
　　紫萍波流【紫叶带丨丨李白】风飘【丨丨千防紫前人】
　　莎
　　格物总论【莎一名薃一名侯莎一名香附子一名雀儿头香生田野间其根生如枣核者谓之香附子】
　　事类【阙】
　　诗集緑满岩【丨丨丨扉外绵绵芳草隂种明逸】青蒲阶【桃蹊李迳有尘埃初放丨莎秀丨丨想见芊绵古城角有人嗟我未归来宋景文】流水落【丨丨涓涓丨砌莎百氏集】空庭对【何事牵幽思丨丨丨野莎青春冲野歩落日拄笻过色与莓苔近隂藏蟋蟀多闻思旧山下萧飒遍烟萝李白】半摧尖【老树雨隂浑脱叶緑莎霜后丨丨丨秦敏】编烧痕【最怜高塜临官道细细烟莎丨丨丨张商英】
　　芭蕉
　　格物总论【芭蕉一名苞苴丛生根出地面两三茎成一簇大者三二尺围重皮相裹叶如扇广尺余长一丈柄如山芋茎中心抽榦作花初生大蕚如倒垂菡蓞盛红者如火炬谓之红蕉白者如蜡色谓之水蕉闽人以灰理其皮令滑绩以为布又一种株大者一围余叶长一丈或七八尺广二尺许花大如酒杯色如芙蓉茎着末百余各为房相连累甜美亦可蜜藏二广闽中有之是名甘焦也然亦三种子大如拇指长而锐有类羊角名羊角蕉最甘美子如鸡卵大有类牛乳者为牛乳蕉微减羊角一种大如藕子长六七寸形正方少甘最下也其茎皆散散如丝可纺绩如絺纻交广闽人俱为之】
　　事类种以供挥洒【僧怀素贫无纸可书尝于故里丨芭蕉丨丨丨丨唐本传】
　　诗集开緑扇【芭蕉丨丨丨方义山】有青丝【幸丨丨丨用宁将众草同心虚含夕露叶大怯秋风细响安禅后浓隂生夏中由来何所喻持以问支公钱起】叶题诗【蕉丨丨丨咏白居易】丝着服【焦丨丨丨轻同上】信中空【不枝惟叶茂无榦丨丨丨所以免摧折为依君子风宋景文】起新知【芭蕉心尽展新枝新卷新心暗已随愿学新心养新徳旋随新叶丨丨丨张横渠】障夏日【芭蕉植秋槛勿云憔悴姿与君丨丨丨羽扇宁复持宋文公】作秋声【潇潇洒洒复亭亭一半风流一半清不为暑流添午隂却来愁枕丨丨丨杨诚斋】狼籍秋霜【芭蕉移种未多时濯濯芳茎已数围毕竟空心何所有欹倾大叶不胜肥萧骚暮雨鸣山乐丨丨丨丨脱敝衣堂上幽人观幻久逢人指示此身非苏颖濵】卧聴急雨【世情易变如云叶官事无穷类海潮退食北窻凉意满丨丨丨丨到芭蕉张南轩】
　　苔藓
　　格物总论【苔生于地之隂湿处隂湿气所生也初生其处渐青成晕斑斑防防久则堆积渐厚如尘埃然又久则微有根叶又能傍縁树木堦砌砖瓦柱础而上空室无人行则又生紫者又一种生在水中石上青丝色如散髪然江东人多食之】
　　事类苔邪【在瓦曰丨丨】垣衣【在垣曰丨丨并广雅】石发【苔衣注云水苔也一名丨丨尔雅】泽葵【丨丨即莓苔也鲍胎法】海藻【丨丨一名丨苔南粤志】生阁【陈王初丧应刘端忧多暇緑苔丨丨芳尘凝榭曹子述】侧理【张连进博物志武帝嫌烦令削之赐丨丨纸王子年云侧理陟厘也此纸以水苔为之溪人语讹谓之丨丨尔晋书】没阶【宋玉微乃太保之弟也吏部尚书江湛爱其才举为吏部郎因病不受与湛书告防足不逾阃十余年栖遅环堵之室苔草丨丨南史本传】江淹苔赋【凿山楹为室有老苔焉又緑苔鬖髿乎研上松栝交隂泉雨长注】
　　诗集日夜黄【青苔丨丨丨江文通】沙涛痕【苔藓蚀破丨丨丨杜甫】山门古【苔藓丨丨丨杜】石田荒【丨丨茅屋丨苍苔杜】侵履湿【新苔丨丨丨韦应物】上阶緑【苔痕丨丨丨刘禹锡】依砌上【苍苔丨丨丨谢元晖】随意坐【丨丨丨莓苔杜】归休歩【丨丨丨紫苔同上】钱剥落【苔斑丨丨丨白乐天】车碾来【路旁凢草荣遭遇曽得七香丨丨丨前人】染马蹄【青青丨丨丨王建】挂鱼衣【千顷桑麻在船里空余石髪丨丨丨坡】水仙发【绕绕丨丨丨茸茸蛟客髯梅圣俞水苔】良冶铸【贪多宁损志嫌少不为愚丨丨何由丨常流岂敢图野人惟自爱难把悦妻孥魏野】屣齿印【丨丨丨苔深韩维】樵径入【丨丨丨苍苔曽公衮】新笋破【緑嫌丨丨丨红爱落花妆张太和】
　　菰
　　格物总论【菰按本草生水中叶如蒲苇刈以秣马甚肥又谓之茭白其嵗乂者中心生白台如小儿臂谓之菰米其台中有黑者谓之茭郁其根如芦根下泽处谓之菰葑以去其叶便可耕萌其苖有茎硬者谓之菰蒋草至秋结实乃雕胡米也今其叶人多刈以为荐】
　　事类孔子舍【丨丨之楚丨于蚁丘之蒋庄子】张翰思【丨丨字季鹰呉郡人齐王冏辟为大司马东曹掾冏时执权翰谓同郡顾荣语欲求去荣执其手怆然曰吾亦与子摘南山蕨饮三江水耳翰因见秋风起乃思呉中菰菜尊鲈鱼鲙曰人生贵得适意何能羁宦数千里以要名爵乎遂命驾而归俄而冏败人谓之见机】宋玉赋【主人之女为臣炊雕胡之饭露葵之】呉都赋【菰穗雕胡菰子作饼】诗集根布【结丨丨洲渚垂叶满皋泽匹彼露葵可以留上客沈约】叶肥【楚人菰丨丨王维】黑穟【秋菰为丨丨精凿成白粲】翠牙【丨丨穿裛蒋并杜甫】雕胡【丨丨炊屡新又滑忆丨丨饭又丨丨方自炊沈约】云子【饭抄丨丨白杜叉丨丨新炊滑溜匙洪驹父】緑未齐【短短菰蒲丨丨丨东莱】
　　茅
　　格物总论【茅説文谓之菅丛生根茹相连叶长三四尺生于荒野间野人刈以覆屋江淮间生者一茎三脊有毛刺者曰菁茅】
　　事类茅茨【尧为天子丨丨不剪尹文子】茅借【荆州包匦菁丨注匦匣也菁以为葅丨以丨酒尚书禹贡】婴茅【殷汤救旱素车白马以身丨丨为牺牲史记】掘茅【武王伐殷微子啓肉袒面缚牵羊丨丨膝行而前典録】坐而渔【吕尚丨茅丨丨六韬】贡不入【僖四年齐侯以诸侯之师伐楚管仲曰尔丨苞茅丨丨王祭不供无以缩酒寡人是征云云左】
　　诗集麤根【鶗鴂芳不歇霜繁緑更滋擢本同三脊流芳有四时丨丨缩酒易结觧舞蚕遅终朝入楚贡岂羡咏陈诗梁定襄侯】发叶【铜律与鸣琴俱称类君子岂惟江淮间丨丨超众美荑同自牧归茹因彚征起岂独迈秦衡方知蔑沅沚梁简文帝】荒蔓【丨郊丨草莱杜】
　　蓬
　　格物总论【蓬丛生长尺许其茎曲微草也】
　　事类孤根【鲁哀公失国走齐公问焉曰子之年甚少道至于此乎吾少之时多爱我者吾体不亲人多谏我者吾忌不能用是内无弼外无辅辅弼无人謟防甚众譬之犹秧蓬也丨其丨本宻其枝叶国语】编户【子贡作坏室丨蓬为丨弹琴瑟其中以歌先王之风尚书大传】没人【张仲蔚平陵人也与同郡魏景卿俱隠身不仕所居蓬蒿至于丨丨三辅决録】
　　诗集离本根【转蓬丨丨丨飘飘随长风何意回颷举吹我上云中高高上无极天路安可穷类此流离子捐躯远从戎毛褐不掩形薇藿常不充去去莫复道沉忧令人老曹子建】转霜根【孤蓬丨丨丨杜】复何辜【百草应节生含气有深浅秋蓬丨丨丨飘飘随风转司马彪】无劳问【丨丨丨转蓬杜】
　　蓝
　　格物总论【蓝丛生园圃间畦而种之人多采其叶以染青】
　　事类植蓝供母【杨震丨丨以丨丨诸生尝有助种者辄拔更种以拒其后续后汉书】种蓝为业【赵岐云予就毉偃师道经陈留此境人皆以丨丨染绀丨丨蓝田弥望黍稷不植慨其弃本逐末遂作此赋曰同丘中之有麻似麦秀之油油后汉】
　　诗集青又出青【物有无穷好蓝丨丨丨丨朱研方比徳白受始成形袍袭宜从政衿垂可问经当时不采撷佳色几飘零吕温】
　　藤　【附　萝　蔓】
　　格物总论【藤有大小数种皆依附大木蟠曲而上其緜直不可以寻丈许所在山谷中多有之】
　　事类藟藤【丨丨也广雅江东呼丨为丨藤似葛麤大也尔雅】松萝【女萝丨丨也兎丝也诗云与女丨施于丨栢广雅又在草曰兎丝在木曰丨丨毛诗注】紫藤【丨丨叶细长茎如竹根极坚实重重有皮花白子黑置酒中二三十年亦不腐败其茎截置烟炉中经时成紫香可以降神南方草木状】榼藤【丨丨依树蔓生如通草藤也其子紫黒色一名象　豆三年方熟其殻贮药不坏生南海解诸药毒同上】钟藤【丨丨附树作根软弱须縁树以作藤既纒裹树即死且有恶汁尤令速朽也藤盛成树若木自然大者或至十围又云藤围数寸重于竹可以为杖篾以缚船及为席胜于竹异物志】舒元舆悲剡藤文【剡溪古藤甚多为纸工斩伐以造纸今能文者孰非书剡藤者耶】
　　诗集刺眼【藤枝丨丨新杜】寄木【纎条丨乔丨弱影掣风斜标春开晓翠出雾露悬花梁简文帝】缕络【高木八九株有藤丨丨之韩愈】纒绕【几嵗生成为大木一朝丨丨因长藤百氏集】盖瓦【对门藤丨丨杜】刺檐【庭中藤丨丨】曲藏蛇【藤蔓丨丨丨并杜】下如蛇【藤花紫茸藤叶青扶苏谁谓好颜色而为害有余丨丨丨盘屈上若绳萦纡可怜中间木束缚成枯株柔蔓不自胜嫋嫋挂空虚岂知纒木身十夫力不如先柔后为害有似防佞徒附着君权势君迷不肯诛又如妖妇人绸缪蛊其夫毫末不早刈滋蔓宜难图愿以藤为戒铭之于坐隅白居易】繁英照【故乡春欲尽一嵗芳难再岩下已青葱吾庐日堪爱幽溪人未去芳草行应碍遥忆紫藤垂丨丨丨潭黛李卫公】倒松纒【丨丨頼藤丨杜】丘壑蔓【丨丨丨寒藤前人】去年采【鲁人酒薄邯郸围西河渡桥南越悲嵗调红藤百万计自古工作无穷时丨丨丨藤藤已竭入山十日脱身归新藤出土拳如蕨唐子西】
　　萝垂饮猿【高萝丨丨丨杜】覆巢鹤【引蔓出云树垂轮丨丨丨幽人对酒时苔上闲花落钱起】通林带【丨丨丨女萝杜】引蔓出【见上注】兎丝附【丨丨丨女萝文选】虺蔓盘【丨丨相结丨虬梢久回曲纷若未契绳繁如已纶綍宋景文】亦有托【如萝丨丨丨陆士衡】高成幄【丨萝丨帏丨杜】萦数匝【緑萝丨丨丨本在草堂间秋色寄高树昼隂笼远山移花疎处种斸药因时攀日暮微风起难寻旧迳还许浑】
　　蔓衍傍松【蔓丨丨丨枝王融】弱垂缨【寒松偃涧濵丨蔓丨丨緑波萦翠带长水溅低花馥梅圣俞】亦有寻【蔓葛丨丨丨陆士衡】





　　古今合璧事类备要别集卷五十六
　　钦定四库全书
　　古今合璧事类备要别集卷五十七
　　宋　谢维新　撰
　　谷门
  </div>
  <div class="pagination">
   <a href="古今合璧事类备要_page82.html">
    上一页
   </a>
   <span>
    ...
   </span>
   <a href="古今合璧事类备要_page78.html">
    78
   </a>
   <a href="古今合璧事类备要_page79.html">
    79
   </a>
   <a href="古今合璧事类备要_page80.html">
    80
   </a>
   <a href="古今合璧事类备要_page81.html">
    81
   </a>
   <a href="古今合璧事类备要_page82.html">
    82
   </a>
   <span class="current-page">
    83
   </span>
   <a href="古今合璧事类备要_page84.html">
    84
   </a>
   <a href="古今合璧事类备要_page85.html">
    85
   </a>
   <a href="古今合璧事类备要_page86.html">
    86
   </a>
   <a href="古今合璧事类备要_page87.html">
    87
   </a>
   <a href="古今合璧事类备要_page88.html">
    88
   </a>
   <span>
    ...
   </span>
   <a href="古今合璧事类备要_page84.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
