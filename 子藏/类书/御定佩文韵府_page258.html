<!DOCTYPE html>
<html>
<head>
    <meta charset="UTF-8">
    <title>御定佩文韵府 - 第 258 页/共 470 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文韵府 - 第 258 页/共 470 页</h1>
    <div class="content">　　爻将何放【顔延之又释何衡阳书爻在中和宜应君徳若徒有中和之爻竟无中和之人则丨丨丨丨】
　　防【文两切无也】
　　韵藻用防【易小人用壮君子丨丨】迷防【晋书庾旉传尚书朱整褚防等奏旉等侵官离局丨丨朝廷列子秦人逄】【氏子有丨丨之疾天地四方寒暑无不倒错】象防【庄子黄帝游乎赤水之北登乎昆仑之邱而南望还归遗其珠使知索】【之而不得使离朱索之而不得使吃诟索之而不得也乃使丨丨象防得之黄帝曰异哉丨丨乃可以得之乎朱子诗浑然一理贯】【昭晰非丨丨】
　　增降防【诗天之丨丨维其优矣】公防【礼记孔子射于矍相之圃使丨丨之裘序防扬觯而语疏丨丨氏也】汪防【史记孔子世家仲尼曰丨丨氏之君守封禺之山为姓在虞夏商为丨丨于周为长翟今谓之大人苏轼白水山佛迹岩诗当时】【丨丨氏投足不葢拇刘基蛇蝎篇丨丨之国人长其胫骨遇文捕兽以为食兽俯则不能俯而取恒饥焉僬侥之国人短其足三寸】【捕蜩以为食蜩飞则不能仰而取亦恒饥焉】欺防【汉书郊祀志挟左道怀诈僞以丨丨世主后汉书安帝纪诏曰三司之职】【内外是监既不奏闻又无举正天灾至重丨丨辠大南史朱异传博解多艺围碁上品而贪财冒贿丨丨视聼以伺人主意】诬防【汉书薛宣朱博传賛事见诘遂防丨丨后汉书马援传卒遇三夫之言横被丨丨之防晋书石鉴传丨丨败法古今所疾】侵防【汉书王嘉传嘉奏封事曰臣骄丨丨隂阳失节】奸防【汉书扬雄传芒芒大道昔在圣考过则失中不及则不至不可】【丨丨注苏林曰防诬也言不可作奸诬于圣道】勿防【后汉书马融传藐夐丨丨寥豁鬰泱王延寿鲁灵光殿赋屹铿暝以丨丨】【屑黡翳以懿濞】百防【唐书代宗睿真皇后沈氏传中官高力士女颇能言禁中事与女官李真一尝従后游李见高疑问之含】【糊不坚而年状差似后又后尝削脯哺帝伤左指高亦尝剖伤指是时宫中无识后者于是迎还上阳宫驰以闻帝帝喜羣臣皆】【贺时力士子知非是具言其情诏贷之帝谓左右吾宁受丨丨冀一得真】营防【唐书韦思谦传武将军田仁防诬奏御史张】【仁袆帝廷诘仁袆懦不得对思谦为辨其枉因言仁防丨丨陷人不测词防详畅帝善之仁袆得不坐】疎防【水经注全乖古】【证传为丨丨】射防【本草乌头汁煎名丨丨】蔽防【蔡邕再譲髙阳印绶符策表忪丨丨累息屏气】惑防【云笈】【七籖道徳部论太始之原以明自然之性演幽明之极以定丨丨之迷】
　　不思则防【论语学而丨丨丨丨】
　　辋【文两切车丨】
　　韵藻增重辋【晋书舆服志猎车驾四马天子校猎所乗也丨丨漫轮缪龙绕之】毂辋【隋书礼仪志二千石四品】【已上及列侯皆给轺车驾牛伏兔箱青油幢朱丝络丨丨皆黒漆】皂辋【隋书礼仪志天监二年令三公开府尚书令则给鹿】【幡轺施耳后户丨丨】轮辋【拾遗记魏文帝所爱美人薛灵芸常山人也文帝选良家子女以入六宫以文车十乗迎之车皆镂】【金为丨丨丹画其毂轭】鐡辋【王勃乾元殿颂铜桡月斥丨丨星悬】车辋【司马光重经丨丨峪诗昔年道经丨丨峪直上】【七里盐南坡陆防逰法云诗匡山如香炉蓝水似丨丨】
　　榆辋【隋书礼仪志诸王三公并乘通幰平乗车丨丨为丨如今犊车】刚金辋【拾遗记燃邱国经厯百有余国方至】【京师其中路山川不可记车轮丨丨为丨比至京师轮皆铫鋭防尽】百川辋【丁复诗域分三国鼎淮凑丨丨丨】
　　蟒【模朗切蛇最大者】
　　韵藻增蟅蟒【方言蟒宋魏之间谓之蚮南楚之外谓之丨丨】化蟒【名山记仙游县云顶嵓亦名云顶有石室十】【余处隐者栖息于此旁有丨丨嵓】伏蟒【名山记仙游县栖眞嵓院东三百歩有石龛广逾寻文旧记云山之东有丨丨嵓巨】【蟒族孕其间唐僧智广驻锡于此蟒悉化为石】巨蟒【方舆胜览鳞蛇出安南云南沅江诸处丨丨也郭璞賛蠢蠢万生盛以】【长惟蛇之君是为丨丨方囬诗雾毒飞鸢堕风腥丨丨过】巴蟒【元稹诗君避海鲸惊浪里我随丨丨瘴烟中】修蟒【苏轼】【诗径转如丨丨坡垂似伏鼇苏辙诗须臾立斾布行伍有似丨丨横冈陵】蟠蟒【秦观五百罗汉图记鸟兽有鳯鹤鹊乌龙虎犀】【象狮子马牛槖驼丨丨戏猊猿猱大小四十有三】腾蟒【范成大诗老桑局潜虬怪蔓挂丨丨】毒蟒【刘克荘遇雨诗丨丨】【喷时林尽黑怒龙裂处石中开】祝蟒【吴莱诗咒口波澜岂丨丨禅心寂嘿犹拘猿】狞蟒【僧大防诗洞呀丨丨化海立怒】【鹏骞】怪蟒【王问诗丨丨呼人姓隂蛟吐瘴云】虬蟒【唐顺之诗天衣沾丨丨国马出騊駼】绣蟒【唐顺之登毘卢阁诗】【同行更说前朝事丨丨银鱼有故僧】
　　滉【胡广切丨瀁水貌】
　　韵藻增月滉【宣和书谱苏舜钦尤工行草当时残章片简流播天下美其文翰者有花上林丨丨淮水之语王泠然】【凊泠池赋镜开珠净丨丨星澄】防滉【郭璞江赋澄澹汪洸丨丨囦注囦深广貎】韩滉【唐书丨丨传滉字太冲贞元元】【年加检校左仆射同中书门下转运使封郑国公諡曰忠肃滉虽宰相子性节俭衣裘茵袵十年一易甚暑不执扇居处陋薄取庇】【风雨自始仕至将相乗五马无不终下好鼓琴书得张旭笔法画与宗人干相埒善冶易春秋着通例及天文事序议各一篇】周滉【宣和画谱丨丨善画水石花竹禽鸟颇工其妙作远江近渚竹溪蓼岸图便如与水云鸥鹭相追逐】
　　吭【胡朗切声也】
　　韵藻增哢吭【徐陵鸳鸯赋观其丨丨浮沉轻躯瀺灂拂荇戏而波散排荷飜而水落李邕鬬鸭赋共洽波而丨丨各求】【匹而为羣】清吭【梅尭臣诗闗闗哢丨丨蒨蒨朱防】圆吭【何景明画鹤赋抗丨丨以长吟整修毛而独舞】
　　榥【胡广切读书牀也】
　　韵藻增对榥【晋书孝友传賛挥泗凋柏丨丨巢鹰左思吴都赋房栊丨丨连阁相经张恊七命重殿叠交绮丨丨】镂榥【晋书赫连勃勃载记勃勃以宫殿大成刻石都南曰栋丨丨若腾虹之扬眉飞檐舒咢似翔之矫翼】轩榥【江淹】【为萧譲太傅表览云际而怀古凭丨丨而未宁】修榥【江淹辞建平王牋歩丨丨循高轩防层槛坐曲池】栏榥【吴少微诗】【渐出丨丨外万里秋景焯】
　　灢【奴朗切泱丨水不净】
　　韵藻增泱灢【木华海赋涓流丨丨莫不来注注丨丨渟淤也按或作泱瀼刘基鲁般篇蟾蜍游于丨丨之泽蚵蚾以其】【族见喜其已也欲与俱入月】
　　防【呼晃切丨月不明貎】
　　韵藻增狼防【水经注船官川源徐狼外夷皆裸身男以竹筒掩体女以树叶蔽形外名丨丨所谓躶国者也左思吴都】【赋乌浒丨丨夫南西屠注丨丨齅金知良夏允太湖赋荡镠钣洗丨丨夜齅】
　　蚢【胡朗切贝大者如车辋尔雅作魧】
　　韵藻增紫蚢【郭璞江赋丨丨如渠洪蚶专车注渠罔也】
　　【初两切皮伤】
　　勥【其两切追也勉力也】
　　饟【书两切周人呼丨食】
　　韵藻增其饟【诗载筐及筥丨丨伊黍】餽饟【史记髙祖纪鎭国家抚百姓给丨丨不絶粮道吾不如萧何】漕饟【唐书太宗贤妃徐恵传东戍辽海西讨昆邱士马罢耗丨丨漂没】军饟【唐书食货志天下之赋盐利居半宫闱服御丨】【丨百官禄俸皆仰给焉】归饟【韩非子婴儿相与戏也以尘为饭以涂为羮以木为胾然至日晚必丨丨者尘饭涂羮可以戏】【而不可食也】
　　駚【于两切丨驡马貎】
　　韵藻增乘駚【梅尧臣荅宣叔见寄诗只知丨丨及先去不意迟留落那邉】
　　磉【苏朗切柱下石也】
　　韵藻增石磉【梁书海南传西河离石县刘萨何出家名慧达游行礼塔至丹阳登城望见长干里有异气因就进拜果】【是育王塔屡放光明知必有舍利乃集众掘之穿土九尺许方至丨丨磉下有石函函内有銕壶以盛银坩坩内有金镂罂盛三舍】【利如粟粒大坩音堪器也】柱磉【月令广义丨丨润地气湿皆主雨】卑磉【丁复望钟山聮句金声调危铎石华绣丨丨】
　　魍【文两切丨魉与蛧蜽同】
　　韵藻增防蝄【语木石之怪曰丨丨蜽水之怪曰龙罔象刘基月蚀诗荒郊废市何所见丨丨蛟龙兼蚤虱】
　　防【模朗切日无光】
　　抢【初两切头丨地又阳韵】
　　韵藻增大抢【后汉书光武帝纪光武北击尤来丨丨五幡于元氏追至右北平连破之】头抢【白居易赎鸡诗足伤】【金距蹜丨丨花冠飜】墨抢【僧贯休山水障子诗笔勾冈势转丨丨烧防颠】
　　怳【许昉切丨】
　　韵藻增惛怳【梁书文学传张缵与陆云公叔襄兄晏子书曰平生知旧零落稍尽识虑丨丨乆絶人世】忽怳【潘岳】【西征赋寥廓丨丨化一气而甄三才又寡妇赋意丨丨以迁越兮魂一夕而九升】惝怳【潘岳寡妇赋怛惊悟兮无闻超丨丨】【以恸怀】寥怳【孙绰表哀诗序自丁荼毒载离寒暑茵帷尘寂栋宇丨丨】歘怳【顔延之庭诰文洪变丨丨可以大顺待陶】【宏景许长史旧馆坛碑飞行丨丨扪景虹】修怳【谢朓七夕赋抚鸣琴而丨丨浩安歌而自伤】临风怳【楚辞九歌望媺人兮未徕丨丨丨兮浩歌】
　　慌【呼晃切傥丨增韵丨惚不分明也或作恍】
　　韵藻增忽慌【北齐书刘臻传臻位仪同性丨丨多所遗忘有刘讷者亦任仪同臻尝道中欲寻讷谓従者曰汝知刘仪】【同家否従者谓臻欲还家引至臻家乃大呼曰刘仪同可出矣其子迎门臻曰汝亦来耶子曰此大人家顾眄乆之乃悟叱従者曰】【汝大无意吾欲造刘讷耳忽亦作惚荘子神心惚恍慌亦作恍文子老子曰忽兮恍兮不可为象兮恍兮忽兮用不诎兮阮籍荅伏】【义书乗景跃踸踔陵丨丨沈约梁雅乐歌怀丨丨瞻浩荡】惟恍【老子道之为物丨丨惟惚】恍【汉武帝赋浸滛丨丨白居】【易诗流年丨丨不饶我】戃恍【刘向九叹心丨丨而不我与兮躬速速而不吾亲曹植赋遥思丨丨兮若有遗韩愈泷吏诗胡】【为此水邉神色乆丨丨】
　　蛘【余两切蚁名】
　　韵藻增螘蛘【尔雅小者螘疏螘通名也其大者别名蚍蜉小者即名螘齐人呼丨丨按螘一作蛾方言蚍蜉齐鲁之间】【谓之蚼蟓西南梁益之间谓之蚼燕谓之蛾蛘】
　　厰【昌两切屋也又韵】
　　韵藻增庌厰【周礼夏官趣马疏放牧之处皆有丨丨以防马庌音雅】茅厂【韩偓南安寓止诗此地三年偶寄家】【枳篱丨丨共桑麻】盐厰【曹学佺桂林风謡广南商贩到丨丨雪盈堆】
　　慷【苦朗切丨慨竭诚也忼同】
　　韵藻增慨慷【郑震诗余时犹弱起丨丨谓此未足荣其乡裒逺逰聮句俗厚喜丰登气侠存丨丨】
　　犷【居往切丨平县在渔阳又居猛切】
　　韵藻增麤犷【陈书南康愍王昙朗子方泰传方泰少丨丨与诸恶少年羣聚游逸无度】狙犷【萧昕上林白鹿赋匪】【丨丨之獝狘将煦育于氤氲】强犷【苏轼和陶诗陶顽铸丨丨枉费尘与槺】
　　【疎两切屩中绞绳】
　　韵藻增緉【方言丨丨绞也闗之东西或谓之丨或谓之丨绞通语也】
　　向【许两切尔雅两阶间谓之丨本亦作乡又音向】
　　璗【徒朗切玉名説文金之美与玉同色者也】
　　瓬【分网切周礼有丨人为簋者葢抟埴之工又麌韵】
　　韵藻增陶瓬【周礼冬官考工记抟埴之工丨丨疏陶人为瓦器甑甗之属旊人为瓦簋唐无名氏旊人判畎亩编甿丨】【丨居业】甖瓬【黄庭坚送吴彦归畨阳诗倥侗祝螟蛉小大器丨丨】
　　【呼晃切日旱也】
　　曭【他朗切日不明】
　　【他朗切丨月不明也】
　　榔【卢党切木名】
　　韵藻增折梅寄榔【花史太和山有榔梅相传眞武丨丨丨丨树上誓曰吾道若成开花结果竟如其言】
　　蒡【北朗切牛丨菜】
　　韵藻增牛蒡【本草纲目丨丨一名恶实一名防黏一名大力子一名蒡翁菜一名便牵牛一名蝙蝠刺根有极大者作】【菜茹益人】
　　奘【徂朗切】
　　韵藻増奘【唐太宗圣教序丨丨法师者法门之领袖也】















　　御定佩文韵府卷五十二之五
<子部,类书类,御定佩文韵府>
　　钦定四库全书
　　御定佩文韵府卷五十三之一目録
　　上声　　　二十三梗韵一
　　梗　影　景　井












　　钦定四库全书
　　御定佩文韵府卷五十三之一
　　上声　　　　二十三梗韵一
　　梗【古杏切丨直也又药名】
　　韵藻榛梗【礼记草木归其泽疏草苔稗木丨丨之属也当各归生薮泽之中不得生于良田害禾谷也陈书武帝纪长驱】【岭峤梦想京畿缘道酋豪递为丨丨宋史张昭传昭父直幼避地河朔既冠以父失所在时盗贼蠭起道路丨丨乃自秦抵蜀徒行】【丏食求父所在江总栖霞寺碑披拂丨丨结构茅茨杜甫张公九龄诗退食吟大庭何心记丨丨案谓李林甫也陈造赠钱郎中诗】【寸田殊易荒有赖剔丨丨】土梗【战国策苏子説李兑曰今日臣之来也暮后郭门借席无所得寄宿人田中旁有大丛夜半丨】【丨与木梗鬬曰汝不如我我者乃土也使我逢疾风淋雨壊阻乃复归土今汝非木之根则木之枝耳汝逢疾风淋雨漂入漳河东】【流至海汜滥无所止臣窃以为丨丨胜也庄子程文侯曰吾所学者真丨丨耳刘峻广絶交论视若防尘遇同丨丨莫肯费其半菽】【罕有落其一毛杜甫雷诗真龙竟寂寞丨丨空俯偻李觏咸阳获实符赋忽影脱于金绳遂沉埋于丨丨耶律楚材思亲诗幼穉已】【能学丨丨老兄犹未忆鲈鱼】木梗【见上】桃梗【战国策苏代谓孟尝君曰臣来过于淄上有土偶人与丨丨相与语丨丨】【谓土偶曰子西岸之土也挺子以为人淄水至则汝残矣土偶曰吾西岸之土也土则复西岸耳今子东国之丨丨也刻削子以为】【人淄水至流子而去则漂漂者将如何耳注梗畧也荒也后汉书礼仪志百官官府各以木面兽能为傩人师讫设丨丨郁防苇茭】【毕执事陛者罢注梗者更也】漂梗【见上骆賔王晚度天山诗旅思徒丨丨归期未及常衮浮萍赋择利而行有似见机之】【士不常厥所同乎丨丨之人许浑登延祚阁诗登阁慙丨丨停舟忆断蓬】桔梗【战国策求柴胡丨丨于沮泽则累世不得一焉】
</div>
    <div class="pagination">
<a href="御定佩文韵府_page257.html">上一页</a><span>...</span><a href="御定佩文韵府_page253.html">253</a><a href="御定佩文韵府_page254.html">254</a><a href="御定佩文韵府_page255.html">255</a><a href="御定佩文韵府_page256.html">256</a><a href="御定佩文韵府_page257.html">257</a><span class="current-page">258</span><a href="御定佩文韵府_page259.html">259</a><a href="御定佩文韵府_page260.html">260</a><a href="御定佩文韵府_page261.html">261</a><a href="御定佩文韵府_page262.html">262</a><a href="御定佩文韵府_page263.html">263</a><span>...</span><a href="御定佩文韵府_page259.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
