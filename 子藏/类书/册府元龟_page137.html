<!DOCTYPE html>
<html>
<head>
    <meta charset="UTF-8">
    <title>册府元龟 - 第 137 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 137 页/共 736 页</h1>
    <div class="content">元年建卯月制诸道贡献除马畜供军之外其馀鹰鹞狗┊奇禽异兽并不得辄进。
代宗广德二年七月停饶州进乳米。
德宗以大历十四年五月即位闰五月丙子诏曰：天下州府及新罗渤海岁贡鹰鹞者皆罢既来者所在放之。
戊寅诏曰：山南之枇杷江南之甘橘岁次第贡者取一次以供庙享馀皆罢之。
是月癸未诏曰：剑南岁贡生岁酒十斛罢之。
六月己亥朔诏诸州府祥瑞珍禽异兽鹰犬之数奇器异服锦绣珠玉等并不得辄有进献。
己未诏曰：扬州每岁以端午之日铸贡镜於江中者及幽州岁贡麝香皆罢之。
七月辛巳商州岁贡<黍离>胶罢之。
十月诏九成宫岁贡立兽炉炭襄州贡蔗及种莳之工皆罢之。
建中元年四月癸丑德宗降诞之日也。先是元日南至端午及降诞之日四方竞贡献者数千万及是帝以为非故事皆不纳淄青节度使李正已魏博节度使田悦各献绫三万疋悉以归度支以代租税妃父王景仙驸马高怡献金铜佛像以为帝寿帝谓使曰：有为功德吾不欲悉还之。
兴元元年正月癸酉帝在奉天行在宫受朝贺大赦改元制诸道贡献自非供宗庙军国之用一切并停顺宗以贞元二十一年正月即位二月甲子诏诸州府常贡外不得别进钱物金银器皿奇绫异锦雕文刻镂之数。若已发在路者并纳在藏库。
己丑停盐铁使月造钱旧盐铁钱物悉入正库以助经费其後主此务者稍以时市珍玩时新物充进献欲以求恩泽後益甚进钱物谓之羡馀而经入益少及贞元遂月献焉谓之月进及是而罢。
宪宗永贞元年九月襄州节度使于ν进鹰诏却归之元和元年八月韩全义之子进女乐八人并入见帝曰：吾方节约以训天下宫中妓乐尚有出之者。此献何为遂不受。
六年四月以张茂昭妓乐女子四十七人归之。
八年九月淄青节度使李师道进鹘十二命还之。
十年九月敕泽潞及凤翔天威军每进鹞子既伤物性。又劳人力宜停进。
是岁王师讨淮蔡诸侯皆贡财助军太子宾客于ν进银七千两金五千两玉带二诏不纳复还。
十一年三月诏诸道今年端午进奉宜权停。
十月敕两路兵戈尚未宁息眷言供亿每虑劳烦将赡军需必资省用其今年贺冬来年贺正进奉宜并停。
十二年二月敕今年端午进奉宜权停。
八月己巳处州刺史苗稷进助军钱绢及鞋等诏曰：天下成败固有常规刺史进钱固非旧典恐弊及疲民言念于兹义在隐恻其苗稷所进助军钱绢共二万六千疋端麻鞋一万两宜却还本州苗稷将代贫下户差税箭一万只令付本道都团练使收管。
辛未敕伐叛兴师久劳于外馈军给费固已为烦献贺之仪屡至谅非朕志务从简约式表忧勤其今年冬至及来年元日诸司诸道进奉宜停。
十三年四月剑南西川奏南诏请贡献助军牛羊奴婢等帝发诏褒美不令进献。
十四年六月己酉韩弘进女乐十人命还赐之。
癸丑。又进女妓二十人命放归本道。
穆宗以元和十五年正月即位三月罢中州岁贡茶以数少劳人从观察使李程之请也。
长庆三年正月诏应缘御服及器用在淮南两浙宣歙等道供进并端午降诞常例进献者一切权停并鹰犬之类除备狩馀一切放之。
十月停浙东每年进淡菜及海蚶等。
四年三月壬子诏天下常贡之外更不得别有进献纵节度观察使入朝亦不得进奉诸道监军自今以後在本道并入奏并不得进献天下所贡奇绫异锦雕文刻镂一事以上有涉逾制者悉皆禁断鹰犬之流本备狩委所司量留多少其馀并解放仍勒州府更不用进来。
七月左金吾卫大将军李进马一百五十匹诏还之。
敬宗宝历元年六月乙酉诏公主郡王自今以後无得进女口。
文宗以宝历二年十一月即位是月凤翔府淮南进女乐二十四人放还本道。
太和元年三月右军中尉梁守谦表请致仕献马五十匹玉带五十条银器五担敕并不受。
四年二月尚书左丞王起进亡兄播银壶瓶百枚玉及通天犀带各一条刀剑各一口器杖一副马二匹私白身三人有诏止令受银瓶刀剑器杖及马其白身却还翊日重进复不受旋命中使就宅宣白身三人更不用进来。
七年五月东川浙东奏准诏立春後造新茶是月吴蜀更以盛冬进贡帝深务仁俭逆物之时凡诸道非时而贡者诏皆禁绝。
八年九月诏应进奉口味时果进献之外不得广为般次烦于邮传。
开成元年正月诏诸道贺正端午降诞贺冬进奉起今权停三年其钱充折放百姓两税所在除药物口味茶果外不得辄有进献百司及诸道应宣索制造一物已上并停。
二月敕诸道应以禽鸟畋犬等上献者依旧节例权停三年所进监军尝进者如例。
十二月敕河东每年进蒲萄酒西川进春酒并宜停三年六月诸道征镇各奏准诏停进奉以放贫下户租税。
宣宗初魏为户部侍郎平章事时詹毗国献象以其性不安中土请还其使帝从之。
大中七年二月兴元进犀牛有诏还之。
哀帝天二年六月以福建每年进橄榄子敕曰：禹别九州秦分百郡勉务随方之职须资利物之源朕所以鄙酱於汉朝慕菁茅於周室用为儆戒以省征徭福建一道远在海隅常勤土贡每年所进橄榄子颇甚劳役往来本因阍生长瓯闽自为爱率令供进以为定规况非荐熟之珍仍异厥包之礼虽彰忠荩无济阙如每年但供进腊面茶外不要进奉橄榄子永为常例。
後唐庄宗同光元年十一月敕朕大平国患显绍帝图廓天地之妖氛救生灵之涂炭方怀至理永保鸿休敦去华务实之规成革故从新之化足可塞侥亻幸之路绝繁费之源协我无私告尔有位应随处官吏务局员寮诸军将校等如闻前例各有进献直贡奏章不唯亵渎于朝廷实。且傍滋於诛敛速宜止绝以肃风化。
明宗即位初敕曰：八表来王盖率朝宗之义四方述职咸遵任土之宜苟献奉之过常固烦费而滋甚将隆景运以俟雍熙但思於碎枕焚裘岂悦于珍禽异宝德宜从俭法在鼎新起今後中外臣寮藩部牧伯时节献贺量事达情不得掊敛生灵致令愁叹鹰犬之类勿有进献。
同光改元天成下制曰：征赋上供国之常典别因进献惧削生灵应节度防御等使除四正至端午及降诞四节量事达情自於内库圆融不得辄科百姓其四州刺史不要贡奉。
长兴二年九月辛亥敕曰：驰骋畋猎圣人每抑其心奇兽珍禽明王不畜於国朕猥将寡薄处奉宗祧览前代之兴亡思昔人之取舍所以寻颁明诏遍谕遐方推好生恶杀之仁罢雕鹗鹰之贡一则杜盘游之渐一则遂飞走之情近日诸色人不禀诏条频献鹰隼既不能守兹近敕则何以示彼後人颇谓逾违须行止绝其五方见在鹰隼之类并宜就山林解放此後诸色人等并不得辄将进献仰ト门使凡有此色贡奉表章不得引进。
三年二月帝谓侍臣曰：自今後行幸处宜令止绝进奉是月河东节度使石敬瑭进玉带光润异常帝谓之曰：朕不少此物复以赐卿敬瑭拜献数四方受翊日赐以良马。
是月药彦稠进回鹘可汗先遣使送金装胡<革录>遗秦王为党项所掠至是获之而献帝曰：此物已经剽掠况曾晓谕凡破贼所获军中自收今後却赐彦稠所贵示人以信彦稠。又进纳党项所劫回鹘玉二团寻却赐之。
十月癸酉湖南马希范荆南高从诲并进银及茶所上章各称与强寇比邻长资防捍希宣赐战马以助军容帝曰：湖南接淮寇请马为宜荆南在内地何烦设备赵延寿奏曰：藩臣求马不宜受直请还其献量赐马数十匹帝曰：然乃赐希范马五十匹从诲二十匹还其献。
十一月宣旨在京臣寮不得进奉贺长至马及物色末帝清泰元年七月莱亳陈汾四州刺史丁审琪而下各进马贺中宫受册诏不纳。
二年五月诏曰：朕闻奇伎氵巧增费损功古先哲王常戒其事朕宪章百代临御万方以其欲致延洪必绝骄奢之渐将期富庶须除蠹耗之源每务实以去华期化民而成俗近者诸色进奉宝装龙凤雕镂刺作组织之异既经革尚敢逾违宜再举行贵於遵守今後此色物诸处不得进奉所繇司不得辄通晋高祖天福二年四月诏下北京留守石重贵凡有诸道礼物不得收留。
四年六月陈郡民王武穿地得黄金数钅并州牧取而贡之帝曰：宿藏之地既非符宝不合入官命付所获之家。
九月敕曰：朕恭已临民虚心求理务崇俭约以致和平乃眷臣寮悉怀忠义每观贡助备见倾输虽嘉奉上之诚宜示酌中之道其寒食七夕重阳及十月暖帐内外群后进献宜停。
五年四月诏罢雒阳京兆进苑囿瓜果悯劳人也。
六年正月诏曰：朕自御寰区每思黎庶贵除聚敛以活疲羸访闻遐僻边境之州或无公廨利用之物每因节序亦备於贡输辍官吏之俸钱率乡园之人户虽云：奉上其奈害公今後冬年寒食端午天和节及诸色谢贺所属州县处俱不得进奉。
周太祖广顺元年正月庚辰御札宣示群臣曰：朕以<耳少>末之身王公之上深惧弗类抚躬匪遑，岂可化未及人而过自奉养道未方古而不知节量与其耗费以劳人曷。若俭约而克己昨者所颁赦令已述至怀宫闱服御之所须悉从减损珍巧纤奇之厥贡并使寝停尚有未该再宜条举应天下州县旧贡滋味食馔之物所宜除减其两浙进细酒海味姜瓜湖南枕子茶乳糖白沙糖橄榄子镇州高公米水梨易定栗子河东白杜梨米粉べ豆粉玉屑粹子面永兴玉田红花亢米新大麦面兴平苏小栗子华州麝香羚羊角熊胆獭肝朱柿熊白河中树红枣五味子轻同州石饼晋绛葡萄黄消梨陕府凤栖梨襄州紫姜新笋橘子安州折粳米糟味青州水梨河阳诸杂果子许州御李子郑州新笋鹅梨怀州寒食杏仁申州荷亳州萆氵公淮州郡淮白鱼如闻此等之物虽即出於土产亦有取于民家未免劳烦率多糜费至时奔迫以来献逐岁收敛以为常所奉止于朕躬所损被于庶加之力役负荷驰驱道途积于有司之中甚为无用之物此而不止孰曰：知微其常贡上件物色今後并不许进奉诸州府更有旧例所进食味其未该者宜奏取进止此外犹有数处时新之物不敢全罢盖或奉于太后荐于祖宗苟至悉除恐隳常敬告于中外宜副朕心帝尝于便殿谓枢密使王俊曰：语云：饥者不厌糟糠寒者不厌衤豆褐是知充饮御寒取足而已存理路者亦不可以贵贱易其操朕少孤微艰辛备历逢时丧乱享帝王之位安敢过自奉养以困黎民卿可为予疏录前代州府所献滋味时果之数不便于民者一切减省之故有是诏。
二月郑州吴处裕言州贡除新笋鹅梨之外今进樱桃敕命不该令取进止敕此後勿献二年十月右参议大夫裴异右监门大将军李崇本皆自两浙使回见进绫绢犀牙帝以海路艰险使臣复命不欲更令进贡却令赐之。
十二月州侯章献银千两马七匹上寿不纳。又进请开宴绢千疋银五百两太祖顾侍臣曰：诸侯入朝帝王自备宴以申鱼水之乐岂俟贡奉然後致宴其侯章所进请开宴银绢宜却赐之今後诸侯入朝更有如此进奉亦当不受。
三年正月甲子前安州节度使王令温进开宴绢五百疋教坊二百疋不纳。
二月前邓州节度张彦成献钱七千万请开宴不纳四月丁巳凤翔节度赵晖进奉钱绢请开宴不纳。
壬申前同州节度使薛怀让进请开宴钱一百万不纳。
八月戊申邢州节度刘词献开宴钱不纳。
十一月甲辰两浙回使千牛大将军贾延勋副使大府少卿李比等千牛将军安崇赞献犀牙绫绢不纳。
世宗显德元年正月通事舍人王演高丽复命进黑水马新罗刀剑不纳。
六年三月己酉回鹘到阙进玉及冈砂皆不纳所入马量给价时帝以玉之为用无济于军国故因而却之。
●卷一百六十九
○帝王部　纳贡献
夫贡之不供国有常典献或无艺人必告劳是故王者取彼乐输嘉其奉上宰旅归其时事王府受其底贡大则谓之述职小则会其时事是以无有远迩赋以重轻既靡叹于无时亦曷谓其勿受故《礼》曰：各以所有《传》曰：史不绝书故始则列于笾实终则资于国用其或守土者聚敛为德希宠者悉索其赋虽甚盛德犹或忽诸徵于前篇盖亦有矣。斯则明识者可俯而观也。
汉高帝十二年十月帝过沛留置酒十馀日乃去沛中虚县比白之邑西献（献牛酒也。之往也。皆往邑西竞有所献故献中空无人）後汉明帝永平十一年氵巢湖出黄金庐江太守以献（氵巢湖有金庐州合肥县东南氵巢音子小
章帝建初七年十月岐山得铜器形似酒樽献之。
魏陈留王咸熙元年六月镇西将军卫上雍州兵於成都县获璧玉印各一印文似成信字（孙盛以为公孙述自以起成都号曰：成二玉之文殆述所作也。）。
唐高祖武德元年十二月乙亥丰州总管张良逊献耳马二匹。
二年十月凉州刺史安修仁献百年苏云：饵之可延寿。
玄宗天宝元年五月平凉郡获古铁鼎献之。
九月益州献三熟蚕茧白净与春蚕不殊。
代宗永泰二年山南西道节度使梁州刺史张献成献名马二匹丝绢杂货共计十万。
大历二年二月汴宋节度使田神功至自汴州献马十匹金银器五十床缯采一万疋。
六月山南剑南副元帅黄门侍郎平章事杜鸿渐自成都府召至鸿渐献金银器五十床锦罗十五床麝香脐五石。
德宗贞元元年十二月户部奏今年见到贡物总一百五十六州府。
十一年齐英为江西都团练观察使英尝自以为相无大过当复入用乃多进献及为金银器以希旨先是禁中银瓶大者高五尺馀及李兼为江西观察使。又献高六尺者至是年帝降诞日及端午英献高八尺馀者。
十二年宣歙团练使刘赞卒赞初委遇副使严绶政事多所咨访赞卒绶掌留务竭府藏以进献繇是有恩入拜尚书刑部员外郎天下宾佐贡献专达自绶始也。未几河东节度使李悦婴疾事旷弛行军司马郑儋代总军政选绶代儋为司马迁检校司封郎中是时姑息四方诸侯未尝移代物故即以其军司马为帅德宗尝嘉绶之前日进献记其姓名故骤蒙选任未一岁儋卒拜绶银青光禄大夫检校工部尚书兼太原尹御史大夫北都留守充河东节度度支营田观察处置等使（兴元初克复京师後府藏空虚诸道之有进奉以资经费复时有宣索其後诸赋既平朝廷无事常赋之外进奉不息韦皋剑南有日进李兼江西有月进注亚扬州刘赞宣州王纬李浙西皆竞为进奉以固恩泽贡入之奉皆曰：臣於正税外方圆亦曰：羡馀节度观察使或言密旨乘此盗贸官物诸道谪罚官吏刻削禄廪入其财通津远道者税之莳蔬艺果者税之死亡者税之节度观察交代或先期税入以为进奉然十献其二三耳其馀没入者不可胜纪也。其後裴肃为常州刺史乃鬻薪炭货案牍口价之上皆规利焉岁馀进奉无几迁浙东观察使天下刺史进奉自裴肃始刘赞卒於宣州严绶为判官倾军府资用进奉无几徵拜刑部员外郎天下判官进奉自严绶始天下贡赋根本既出江淮时江淮人甚困而聚敛不息）。
十七年衢州刺史郑式瞻进绢五千疋银二千两帝曰：式瞻坐事已诏御史按问进物宜付左藏库。
宪宗元和四年四月命中使刘承谦宣副度支近有敕文不尽进奉其山南东道节度使裴筠所进银器六十事共一千五百六两宜准数收管送纳左藏库。
八年八月汴州节度使韩弘进绢五百疋。
九月淮西节度使吴少阳献征马三百疋。
十三年四月荆南节度使王谔之子稷进永宁里宅及宣义里亭子时议以谔起兵间因缘际会镇厚殖财货营第宅颇逾侈。又请京兆府籍坊以广亭榭朝廷业以优待姑容其专既没而入於官司固其所也。
十四年五月泾原节度使王潜进银三千两熟绢绫五千疋（泾州密迩戎境其上无百姓其军度支旧矣。至。若无名上献虽吴蜀沃富犹取诸人以于媚不免于讥责今则盗削军食以充贡献而求恩泽盖以时急於财势使然也。）。
七月宣武军节度使韩弘进绢二十五万疋纟三万疋银器二百七十事左右军中尉各进钱马二匹（自淮右宿兵以来度支盐铁及四方进献不已始曰：助军寇平则曰：贺礼其后。又曰：助赏设帝加尊号。又陈献贺之礼）。
九月考功郎萧诣右银台进古今书画二十卷穆宗以元和十五年正月即位八月泽潞节度使辛秘进<豸出>七头五坊使进<豸出>八头非常献也。
十二月江西观察使王仲舒进腊日箭三千只非常例也。
长庆元年三月范阳节度使刘总进马一万五千匹二年九月坊节度使崔从上言当管军士因薪得古铜器十四面有篆文随表献之。
十二月韩弘孙绍宗进亡祖白身口五人马十匹橐十头绢五千疋银二千锭及器物刀剑
三年二月西川文昌进缯罗等四千八百疋。
敬宗以长庆四年正月即位二月庚子西川节度使杜元[A13C]进罨画打球衣五百事。
八月淮南节度使王播进宣索银妆奁二。
十月淮南淮西。又各进宣索银妆奁三宝历元年六月以检校右仆射兼户部尚书薛华为检校司空兼河中尹御史大夫充河中节度观察使华理青齐有政绩时论方洽及是进绢万疋旋有此拜议者甚惜。
十月荆南节度使王潜於贺冬进献常数外别进绢一万七千疋。
是月昭义监军使进┊三头。
十二月荆南节度使王潜。又进贺正常进外别贡绫绢一万疋。
二年七月盐铁使王播进羡馀绢五十万疋。
</div>
    <div class="pagination">
<a href="册府元龟_page136.html">上一页</a><span>...</span><a href="册府元龟_page132.html">132</a><a href="册府元龟_page133.html">133</a><a href="册府元龟_page134.html">134</a><a href="册府元龟_page135.html">135</a><a href="册府元龟_page136.html">136</a><span class="current-page">137</span><a href="册府元龟_page138.html">138</a><a href="册府元龟_page139.html">139</a><a href="册府元龟_page140.html">140</a><a href="册府元龟_page141.html">141</a><a href="册府元龟_page142.html">142</a><span>...</span><a href="册府元龟_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
