<!DOCTYPE html>
<html>
 <head>
  <meta charset="utf-8"/>
  <title>
   御定佩文韵府 - 第 54 页/共 470 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定佩文韵府 - 第 54 页/共 470 页
  </h1>
  <div class="content">
   御定佩文韵府卷八之一目録
　　上平声　　　八齐韵一
　　齐　蛴　脐　黎　犁　藜　梨　蠡　瓈　黧　妻萋　凄　凄　隄　羝　鞮　低　氐　诋　防　稊题　提










　　钦定四库全书
　　御定佩文韵府卷八之一
　　上平声　　　　八齐韵一
　　齐【徂奚切整也中也庄也疾也等也国名亦州名又姓又支韵佳韵荠韵霁韵】
　　韵藻絜齐【易齐也者言万物之丨丨也】天齐【书丨丨于民正义丨整丨于下民者欲使顺道依理以性命自终也又史记齐之所以为齐以丨丨也蘓林注当天中中齐又八神一曰天王祠丨丨丨丨渊水居临菑南郊山下者河图括地象武闗山为地门上为丨丨解道彪齐记临菑城南有丨丨泉五泉竝出有异于常又张説舞马千秋乐词圣王至德与丨丨天马来仪自海西王维诗日比皇明犹自暗丨丨圣寿未云多窦庠诗洛阳宫殿与丨丨李绅禹庙诗清庙万年长血食始知明德与丨丨】思齐【论语见贤丨丨焉注包咸曰思与贤者等韩诗外传丨丨则成志齐则盈钱起诗班超封定逺之子去丨丨】志齐【见上】歌齐【礼记师乙曰温良而能断者宜丨丨左传吴公子札来聘请观于周乐为之丨丨曰美哉泱泱乎大风也哉表东海者其太公乎】不齐【礼记大时丨丨疏大时天时也齐一时同也尔雅角丨丨觤疏羊角丨丨一短一长者名觤孟子夫物之丨丨物之情也梁书豫章王综听钟鸣悲落叶辞昔朋旧爱各东西譬如落叶丨更丨扬子仲尼以来国君将相卿士名臣参差丨丨又瞽旷能黙不能齐丨丨之目狄牙能喊不能齐丨丨之口庾信诗但使心齐物何愁物丨丨郑偓诗客亭门外路东西多少喧腾事丨丨马戴诗待月人相对惊风雁丨丨李建勲诗惊鳬去丨丨汪遵诗箭飞乌兎走东西贵贱贤愚梦丨丨又史记宓丨丨字子贱为单父宰反命于孔子曰此国有贤于丨丨者五人教丨丨所以治者孔子曰惜哉丨丨所治者小所治者大则庶几矣又仲尼弟子列传任丨丨字选注郑康成曰楚人宋陈充赞荆衡毓粹贤生其中服膺数仭诚明感通】徳齐【孟子今天下地丑丨丨莫】
　　【能相尚】徇齐【史记黄帝生而神灵弱而能言幼而丨丨长而敦敏成而聪明索隐言黄帝幼而才智周徧且辨给也家语及】【大戴礼竝作叡齐一作慧齐史记旧本亦作濬齐】叡齐【见上】慧齐【见上】濬齐【见上】三齐【史记田荣乃自立为】【齐王并丨丨之地呉均诗不能通瀚海无复见丨丨袁桷诗冰蚕却暑贡丨丨】下齐【史记淮隂侯列传辨士蒯通説信曰将军】【受诏击齐而汉独发间使丨丨宁有诏止将军乎】击齐【见上】民齐【荀子丨丨者彊不齐者弱】医齐【鹖冠子范蠡医】【越管仲丨丨】云齐【古诗西北有高楼上与浮丨丨岑参诗客到与丨丨李白赠从弟冽诗逢君发花蕚若与青丨丨刘长卿】【诗孤城上与白丨丨李绅诗海涛生处辨丨丨卢纶诗朱槛与丨丨韩翃诗身趋双阙近名共五丨丨杜荀鹤诗几番凡木与丨丨】【呉融诗稚杉应共冻丨丨沈明臣诗家家麦熟黄丨丨】树齐【王褒诗漠漠村烟起离离岭丨丨王维诗芊芊逺丨丨皇甫冉】【诗故道青山在新田绿丨丨卢纶诗千室暮山西浮云与丨丨李益诗烟草连花枫丨丨贯休诗野店丛蒿短烟村簇丨丨朱子诗】【孤篷稳转清滩急十里行穿绿丨丨戴昺诗烟截丨头丨杨维祯诗琅玕种得三千个个个琼台玉丨丨顾瑛诗云转山腰树丨丨】求齐【韩愈文瑟虽工如王不好何是谓工于瑟而不工于丨丨也】草齐【杨凝诗画舸照河隄暄风丨色丨张乔诗武陵】【春丨丨花影隔澄溪又日暖泗滨西无穷岸丨丨李山甫诗江色沉天万丨丨曹唐诗酒酽春浓琼丨丨汪遵诗三月襄阳绿丨丨】【又隗氏城荒碧丨丨韦庄诗江雨霏霏江丨丨李咸用诗雕翻白丨丨】全齐【蘓轼诗只恐丨丨笑陋邦又曽将狱市寄丨丨】到齐【苏轼诗白酒真丨丨注好酒名青州从事青州有齐郡】叔齐【论语伯夷丨丨不念旧恶怨是用希注孤竹君之二】【子正义按春秋少阳篇伯夷姓墨名允字公信伯长也夷諡丨丨名智字公达齐亦諡也】婴齐【左传晋侯观于军府见钟仪问】【之曰君王何如对曰其为太子也师保奉之以朝于丨丨而夕于侧也注丨丨令尹子重又郑六卿饯宣子于郊宣子曰二三君子】【请皆赋子齹赋野有蔓草宣子曰孺子善哉吾有望矣注子齹子皮之子丨丨也又公羊传仲丨丨者何公孙丨丨也公孙丨丨则】【曷为谓之仲丨丨为兄后也然则丨丨孰后后归父也又史记南越王遣太子丨丨朝汉】李齐【史记文帝曰吾居代时吾尚食监高祛数为我言赵将丨丨之贤战于钜鹿下今吾毎饭意未尝不在钜鹿也冯唐对曰尚不如亷颇李牧之为将也】壹与齐【礼记信妇德也丨丨之丨终身不改】与我齐【吕览周公旦曰丨丨丨者吾不与处无益我者也】居处齐【韩诗外传丨丨丨则色姝食饮齐则气珍言语齐则信听】食饮齐【见上】言语齐【见上】谢夷齐【郭璞诗高蹈青云外长揖丨丨丨】星汉齐【沈约诗井干风云出栢梁丨丨丨】物我齐【刘垍诗已均朝野致还欣丨丨丨张谓诗人将丨丨丨陆游诗醉倚乾坤大闲将丨丨丨】法令齐【沈佺期诗圣主讴歌洽贤臣丨丨丨】古人齐【李白诗我寻高士传君与丨丨丨贾岛诗才行丨丨丨生前品位低】大名齐【杜甫诗相门清议重儒术丨丨丨】此山齐【韩翃诗浮云不共丨丨丨又朱庆余诗潮痕经雨在石笋与山齐又寇准华山诗只有天在上更无山与齐】万物一齐【庄子丨丨丨丨孰短孰长】墨子见齐【荀子天论丨丨有丨于丨无见于畸有齐而无畸则政令不施】増止齐【书不愆于六步七步乃丨丨焉夫子朂哉不愆于四伐五伐六伐七伐乃丨丨焉朂哉夫子】既齐【诗丨丨既稷】汤齐【诗帝命不违至于丨丨】徂齐【诗仲山甫丨丨式遄其归】美齐【诗序木丨丨桓公也卫为狄所败庐于漕桓公城楚丘而封之遗以车马器服卫人思报其德而作是诗】力齐【诗比物四骊注比物齐其力也既比其物而曰四骊则其色又齐可以见马之有余矣】豆齐【礼记玉藻读书食则齐豆去席尺注食则豆去席尺读书则与丨丨亦去席尺】平齐【左传盟于艾始丨于丨也】惧齐【左传城西郛丨丨也】适齐【论语赤之丨丨也乗肥马衣轻裘又太师挚丨丨】絶齐【战国防张仪南见楚王曰大王茍能丨丨臣请使秦王献商于之地六百里若此则齐必弱齐弱则必为王役则是北弱齐西德于】【秦而私商于之地以为利也】封齐【史记太公丨于丨五月而报政周公周公曰何疾也曰吾简其君臣礼从其俗为也】奔齐【史记齐世家陈公子完丨丨齐懿仲欲妻之占曰是为鳯凰于飞和鸣锵锵有妫之后将育于姜五世其昌并于正卿八世之后莫之与京徐陵与王呉郡书岂是复介而丨丨宁当窃妻而逃郑韦庄鸡公碛诗不鸣非有意为怕客丨丨】倚齐【史记苏秦传丨丨攻秦而民不得安】相齐【史记曹参为齐相闻胶西有葢公善治黄老言厚币请之葢公言治道贵清净而民自定参避正堂以舍葢公丨丨九年齐国安集】乱齐【史记子贡一出存鲁丨丨霸越亡吴而强晋】轻齐【史记魏与赵攻韩韩告急于齐齐使田忌将而徃孙子谓田忌曰彼三晋之兵素悍勇而丨丨齐号为怯善战者因其势而利导之】燕齐【史记驺衍以隂阳主运显于诸侯而丨丨海上之方士传其术不能通然则怪迂阿谀茍合之徒自此兴不可胜数也】朝齐【史记蒯通传足下按齐国之故有淮泗之地怀诸侯以德深拱揖让则天下君王相率而丨丨矣】整齐【史记货殖传善者因之其次利导之其次丨丨之最下者与之争又苏轼诗狂吟跌荡无风雅醉墨淋漓不丨丨】救齐【史记韩信已定临淄遂东追广至高密西楚亦使龙且将号二十万丨丨】镇齐【史记韩信既破齐使人言于汉王曰齐伪诈多变反覆之国也】【请为假王以镇之】王齐【史记贾谊传淮隂侯丨丨】彊齐【汉书蒯通传夫以足下之贤有甲兵之众防丨丨从燕赵出空虚之地以制其后】梁齐【后汉书昌芳僭诈丨丨连锋又杜甫诗为官采美箭五载供丨丨】总齐【晋纪宣帝过温见父老故旧防饮累日歌曰肃清万里丨丨八荒】韵齐【晋书殷浩传丨丨先达】南齐【丨丨书序丨丨书八纪十一志四十列传合五十九篇梁萧子显撰】北齐【唐书艺文志李德林丨丨末修书二十四卷张大素丨丨书二十卷李伯药丨丨书五十卷】与齐【庄子与汨偕出丨丨偕入】实齐【淮南子形不齐而丨丨也】望齐【呉越春秋齐侯使女为质于吴吴王因为太子波聘齐女女少思齐阖闾乃起北门名曰丨丨门令女徃游其上】萧齐【史通沈宋之志序丨丨之序录虽皆以序为名其实例也注谓萧子显所着齐书】晋齐【史通丨丨史例皆言坤道卑柔中宫不可为纪】防齐【酉阳杂俎丨香出波斯国防音别】麦齐【禽经题鴂鸣而草衰泽雉鸣而丨丨晁补之诗雪消冰动丨初丨沈明臣诗野雉低飞丨正丨】腹齐【参同契丨丨三坐垂温注丨丨三者鼎口齐鼎心鼎心齐鼎腹三者既齐始无倾侧之患坐垂温者用火不必猛火气垂至不寒不燥而温也】偃齐【陆机汉功臣颂拾代如遗丨丨如草谓淮隂侯】大齐【阮籍庄论昔丨丨之雄三晋之士】摘齐【舞赋丨丨行列注指摘行列使之齐整】叶齐【唐文宗诗蓂生三日丨初丨崔国辅诗河阳桃丨生复丨刘长卿诗春兰方可采此去丨初丨权德舆诗淇水春正绿上宫兰丨丨韩翃送客之潞府诗佳期别在春山里应是人葠五丨丨王建诗菱花结实蒲丨丨段成式栁诗嫩丨初丨不耐风曹唐病马诗陇上沙葱丨正丨曹邺诗莲子房房嫩菖蒲叶丨丨薛涛诗风吹故丨丨】声齐【唐宣宗诗大殿连云接赏溪钟声还共鼔丨丨谢偃诗欲问今宵乐但听鼓丨丨薛能诗月潭云影短山叶雨丨丨汪遵鸡鸣曲清晨相呌一丨丨张泌诗水平舟静浪丨丨蜀徐太后诗轮囷横剪翠丨丨舒頔诗隔屋鸟语碎呌云鹤丨丨释智觉诗鱼影暗随篷影动雁声遥与橹丨丨】緑齐【王勃诗丨丨山叶满薛涛诗扰弱新蒲丨又丨】马齐【张九龄诗乐处将鸥狎谈端用丨丨周昻诗积云雅度久荒岸丨归丨】年齐【钱起诗丨将野老丨】稻齐【元稹诗珠圆丨实丨李嘉祐诗时雨丨秔丨张耒诗蝌蚪书畦新丨丨徐玑诗水满田畴丨叶丨】峯齐【元稹诗云覆蓝桥雪满溪须臾便与碧丨丨白居易诗高共逺丨丨刘方平诗万重春树合十二碧丨丨李洞诗转栈晚丨丨】肩齐【白居易诗篮轝丨丨甚稳平】柳齐【戎昱诗峡路花应发津亭丨正丨张耒诗旧时种丨长应丨】少齐【李逺诗美貌雄才已丨丨又去声左传少姜有宠于晋侯谓之丨丨】景齐【孟郊诗霜芬稍消歇凝丨微茫丨】亚齐【翁承赞访僧灵耀丨丨诗溪畔停舟访丨丨】用齐【释皎然诗何言战未胜空寂丨还丨】屐齐【赵忭诗陟险齐双屐】青齐【苏轼诗迂叟白我言丨丨岁方艰】萱齐【黄庭坚诗阶前雪消丨草丨】吐齐【栁贯诗劲竹犹遭挫疎梅恰丨丨】削齐【髙克恭诗雷声驱雨过山西山腹云根似丨丨】鲁齐【周霆震诗河闗认丨丨】巘齐【僧禅月诗石罏金鼎红蕖嫩香阁茶棚绿丨丨】魏齐【史记索隠丨丨魏相与应侯有仇秦求之急乃抵虞卿卿弃相】【印乃与齐间行亡归梁以托信陵君】文齐【华阳国志丨丨字子奇梓橦人平帝时为益州太守开稻田民咸称之】贺齐【三国志丨丨好军事初为郯长大破山越贼寇为南部都尉平侯官贼又讨葢竹大潭斩首六千级名帅尽禽迁威武中郎将又平】【黟歙山寇加偏将军歴官后将军领徐州牧】蔡齐【青箱杂记丨丨将胪传上梦莱与阶齐已而胪唱果得齐】执禁齐【礼记凡丨丨以丨众不赦过】顔色齐【礼记服备而后容体正丨丨丨韩诗外传天子左五钟将出则撞黄】【钟而右五钟应之入则撞蕤宾以治容貌容貌得则丨丨丨丨丨丨则肌肤安】揉辐齐【周礼考工记丨丨必丨注揉谓以火】【槁之众辐之直齐如一也】伐罢齐【战国防以休楚丨丨丨注罢音疲】三台齐【史记天官书魁下六星两两相比者】【名曰三台丨丨色丨则君臣和】卤簿齐【晋书职官志武帝毎出入陈勰持白虎幡在乗舆左右丨丨陈列丨肃】三佛齐【宋史丨丨丨南蛮别种与占城为邻其王号詹卑人多蒲姓土俗以金银贸诸物多热少寒用梵书累甓为城用椰叶覆屋土】【产红藤紫矿笺沉香椰子等物】柄在齐【尉缭子楚与齐战时有彗星出丨丨丨柄所在胜不可击楚将公子心曰彗星何知】【明日与齐战大破之】七主齐【文献通考北斗七星其次舍自张而至于角星书以为一主秦二主楚三主梁四主吴五主赵】【六主燕丨丨丨】玉齐【离骚齐玉轪而并驰洪兴祖补注音犬方言云轮韩楚之间谓之齐同也】日月齐【楚词】【与丨丨兮丨光郑玉诗地下天高丨丨丨】吴榜齐【楚词齐吴榜以击汰王逸诗吴榜船櫂也汰水波也言士卒齐举大櫂而】【击水波】甍宇齐【西京赋防里端直丨丨丨平】六龙齐【洛神赋丨丨俨其丨首赵彦昭诗丨丨丨轸御朝曦】金蜩齐【魏都赋蔼蔼列侍丨丨丨光】九斿齐【王融曲水诗序丨丨丨轨建旗拂霓】天下齐【古乐府将复结绳化】【静拱丨丨丨】尘尾齐【武三思诗松新丨丨丨】八阵齐【李峤诗纵横丨丨丨】绿苹齐【赵冬曦诗江天千里】【望谁见丨丨丨李康成诗风光荡漾丨丨丨】玉筯齐【王维诗为许长相忆阑干丨丨丨】共鸟齐【岑参诗长空丨】【丨丨】燕石齐【李白诗我有结绿珍久藏浊水泥时人弃此物乃与丨丨丨】物理齐【杜甫诗丨丨真难丨周昻诗难】【邀丨丨丨】训士齐【杜甫诗闻道并州镇尚书丨丨丨】簇仗齐【杜甫诗昼刻传呼浅春旗丨丨丨又元稹诗星攒晓】【防齐】翼瓦齐【杜甫诗峡里云安县江楼丨丨丨又晁冲之诗宫槐碧瓦齐】卷雾齐【杜甫诗众壑生寒早长林丨丨】【丨】智莫齐【韦应物燕衔泥诗不见百鸟畏人入林宿翻遭网罗俎其肉未若衔泥入华屋燕衔泥众鸟之丨丨与丨】五善齐【戎昱诗弯弓丨丨丨】万队齐【戎昱诗七校前驰丨丨丨】二妙齐【钱起诗班宜丨丨丨】挿槿齐【刘长】【卿诗籓篱丨丨丨】万株齐【刘长卿诗山木丨丨丨】古木齐【裴度溪居诗茅檐丨丨丨】手板齐【独孤及诗】【趋阶丨丨丨】清白齐【皇甫冉诗胡家丨丨丨注谓胡质胡威】康乐齐【崔峒诗旧许新诗丨丨丨】齿新齐【韩翃诗鸳鸯赭白丨丨丨晚日花间散碧蹄又张仲素天马辞躞蹀宛驹齿未齐摐金喷玉向风嘶】瓦松齐【卢纶诗拥溜丨】【丨丨】芦荻齐【卢纶诗江平丨丨丨又张籍诗南塘水深芦笋齐】画梁齐【顾况空梁落燕泥诗为黏珠履迹未等丨】【丨丨】拜舞齐【王建宫辞万岁声长丨丨丨】画阁齐【杨巨源诗百尺梧桐丨丨丨】九列齐【韩愈诗致官丨】【丨丨】翮养齐【刘禹锡诗曽伤六丨丨初丨】髙庳齐【白居易诗朱阁青山丨丨丨】雨脚齐【白居易诗波面】【风生丨丨丨】游人齐【由居易诗禊事修初半丨丨到欲丨】华表齐【白居易诗标高丨丨丨】海潮齐【元稹】【诗云共丨丨丨】语黙齐【李绅诗津史篙师丨丨丨】碧落齐【李绅诗月当银汉玉绳低深听箫韶丨丨丨】酒户齐【张籍诗时倾杯丨丨常丨】云鹤齐【孟郊诗君为潇洒去性与丨丨丨】天照齐【孟郊诗明明寳镜中物物丨丨】【丨】濶狭齐【贾岛诗潇湘丨丨丨】锦翎齐【崔防诗心喜丨丨丨】緑苗齐【吕温诗农人辛苦丨丨丨又陆】【诗又有香苖几番齐】羽檄齐【李益诗新军丨丨丨】与隐齐【姚合诗为官丨丨丨】竹阵齐【杜牧诗森严丨丨丨】翠影齐【杜牧诗数树新开丨丨丨】旦暮齐【杜牧诗万古荣华丨丨丨】阆风齐【李商隐诗玉山高与丨丨丨】上将齐【张蠙诗勲贵名应丨丨丨】双旌齐【刘商诗风引丨丨马首丨】化成齐【刘威题新池诗功成得与丨丨丨】鸟行齐【诗棠诗陇山高共丨丨丨】雕胡齐【皮日休诗一尺丨丨似掌丨】芳歩齐【李咸用诗江南女儿丨丨丨】舞袖齐【曹唐诗鸜鹆初惊丨丨丨】芳色齐【陈羽诗众草穿沙丨丨丨】功业齐【刘沧诗终期丨丨丨】与僧齐【项斯诗寂寞丨丨丨】岘首齐【方干诗谢公吟坐多来此此地应将丨丨】椿菌齐【丨韩偓诗灵丨朝丨由来事却笑庄生始欲】众山齐【丨马戴诗边海丨丨】积雪齐【丨马戴诗欹松丨丨】万事齐【丨赵嘏诗一醉曽将丨丨】露盘齐【丨宋邕诗相风高与丨丨】早薤齐【丨罗隐诗科圆丨丨】落星齐【丨林寛诗阶与丨丨】阮瑀齐【丨李中诗草檄无余刃难将丨丨】齐竹齐【丨释齐已诗麓山南面橘洲西别搆新丨】夏莱齐【与丨丨释贯休诗吟窻晓凭春篁宻竹径斜】槁木齐【穿丨丨丨释贯休诗何必身】野麋齐【将丨丨丨释无已诗疎】仰慕齐【放丨丨丨释无已送邵锡及第归湖州诗郡守招延】似翦齐【重乡人丨丨丨梅尧臣诗短】燕归齐【短蒲丛齐似翦梅尧臣诗海】翠剡齐【丨丨丨声满屋苏轼秧马诗春】古难齐【秧欲老丨丨丨苏轼诗巍巍二圣】子政齐【治盛德丨丨丨苏轼诗曹南刘夫】竹林齐【子名与丨丨丨苏轼和刘贡父诗君】騣尾齐【家自与丨丨丨苏轼诗二】百榼齐【马宛颈丨丨丨苏轼酒子赋吾饮少而辄】与眉齐【醉兮与丨丨其均丨苏轼诗君不见孟光举案丨丨】老农齐【丨何曽背面伤春啼苏辙】緑髪齐【诗生缘细丨丨丨秦观次韵摘星】出处齐【亭诗芜满春城丨丨丨陆游诗可怜鸠】凤尾齐【取招麾速谁似云知丨丨丨】烛心齐【范成大诗竹笋剪丨丨丨】寳珞齐【廼贤诗金仙丨丨丨】一字齐【王士熙诗宫装騕褭锦障泥百辆氊车丨丨丨】山腰齐【舒逊】【诗雨来云裹山头低雨收云束丨丨丨】紫气齐【舒頔诗江湘梦逺红尘隔阊阖门高丨丨丨】缬波齐【马祖常诗】【御沟冰泮丨丨丨】海岱齐【马祖常诗天险山河丨丨丨】万松齐【黄公望诗琳堂掩映丨丨丨絶壑寒云望不迷】担归齐【呉镇诗晓月禅家钟发早夕阳樵唱丨丨丨】歌声齐【髙唘诗行处思　云迷丨丨一道丨】雉尾齐【张凤翼诗烟气晨飘丨丨丨】红药齐【马汝骥诗丨丨晚阶丨】女叔齐【左传晋侯谓丨丨丨曰鲁侯不亦善于礼】【乎对曰鲁侯焉知礼曰自郊劳至于赠贿礼无违者何故不知曰是仪也不可谓礼注女音汝】嵇茂齐【嵇绍纪赵景真与从】【兄茂齐书时人误谓吕仲悌与先君书故具列本末赵至字景真代郡人辟辽东从事从兄太子舍人蕃字茂齐与至同年相亲至】【始至辽东作此书与茂齐】
　　惟齐非齐【书刑罚世轻世重丨丨丨丨有伦有要注权一时之轻重而齐之以不齐法之权也有伦有要法之经也】继守在齐【左传楚灭陈晋侯问于史赵曰陈其遂亡乎对曰未也臣闻盛德必百世祀虞之世数未也丨丨将丨丨】假羽于齐【左传范宣子丨丨毛丨丨而弗归齐人始贰】积甲山齐【后汉书樊崇乃将盆子及丞相徐宣等降丨兵丨宜】【阳城西与熊耳丨丨张説郭知运碑丨丨丨丨而有余牧马谷量而不足】
　　对语【桑短　愿学　红绽　百粤　龙鳞老　墙藓合　云根瘦麦齐　思齐　绿齐　三齐　麈尾齐　瓦松齐　石发齐】摘句【春云绿树齐　峩眉碧汉齐　昏鸦古木齐　烟草碧来齐重檐百丈齐　涛声万马齐　蘼芜叶正齐　川平櫂举齐】
　　【云端钟梵齐　谈锋欲下齐心与白鸥齐　云分势欲齐】
　　【暖戏平芜锦翼齐　三呼圣夀与天齐　参差琳馆碧山齐岳色连云翠葢齐　地近蓬莱瑞色齐　门前荷叶与桥齐】【莲烛金纱簇簇齐　雊雉朝飞陇麦齐　旧痕新绿一般齐兹按拍踏歌齐　芦荻初生渐欲齐　草缕茸茸雨剪齐绿波初涨柳条齐世事常于醉后齐】
　　蛴【徂奚切丨螬虫】
　　韵藻蝤蛴【诗领如丨丨传领颈也丨丨蝎虫也尔雅蟦蛴螬丨丨蝎疏此辨蝎在土在木之异名也其在粪土中者名坟蛴其在木中者方言云闗东谓之丨丨以白而长故诗人以比妇人之颈化书燥湿相育不母而生丨丨欧阳炯词丨丨领上诃梨子绣带双垂】蟦蛴【见上蟦诗音肥分反尔雅音费】
　　増蜰蛴【本草丨丨一名乳蛴一名应条一名地蚕】
　　置黍生蛴【淮南毕万术丨丨沟中即丨丨螬】
　　脐【徂奚切膍脐说文作毗赍通作齐】
　　韵藻噬脐【左传若不早图后君丨丨注若齧腹齐喻不可及又苏轼诗常当修未坏勿使复噬脐陆防一雨三日诗丰凶相乗若翻手赈救小缓辄噬脐】然脐【后汉书尸董卓于市天时始热卓素充肥脂流于地守尸吏丨火置卓丨中光明达曙如是积日杜甫诗丨丨郿坞败握节汉臣归李贺诗屡断呼韩颈曽丨董卓丨】麝脐【谈苑商汝山中多丨絶爱其丨为人逐急即投岩举爪剔裂其香就絷犹拱四足保其脐酉阳杂俎水丨丨中皆水沥一滳于斗水中用洒衣物其香不歇林逋诗小园烟景正凄迷阵阵寒香压丨丨虞淳熙诗流芳抉丨丨朱多炡诗香分肉丨丨徐渭诗兽径易漫麋散迹猎弓难放丨香丨】过脐【苏轼】【诗后来忽忘今冬渉水丨丨】暖脐【苏轼诗年来稍自笑留气丨下丨】老脐【苏轼诗西山丨丨柏所薰香螺脱黡来相羣】霜脐【黄庭坚诗丨丨尝食新又想见丨丨当大嚼】
　　增董脐【晋书明帝赞莽首晨悬丨丨昏燎厥德不囘余风可劭】羔脐【唐书西域传北邑有羊生土中脐属地割必死】【俗介马而走击鼓以惊之丨丨絶即逐水草不能羣】天脐【河图据地象河有九曲发昆仑为地首至积石为地门出龙门为天】【桥至巻重山为地咽贯砥柱触阏流山为地喉至洛汭为地腰至大伾山为地齿至于大陆为腹至砥石入于海为丨丨】磨脐【朱子语类嵩山不是天之中乃是地之中黄道赤道皆在嵩山之北南极北极天之枢纽只有此处不动如丨丨然此是天之中至】【极处如人之脐带也】硙脐【朱子语类帝座惟在紫防者据北极七十二度常隐不见之中故有北辰之号而常居其所葢天形】【运转昼夜不息而此为之枢如轮之毂如丨之丨虽欲动而不可得非有意于不动也】瓜脐【博物广志北极如瓜蔕南极如】【丨丨瓜自蔕至脐以其中界之周围为东西南北一轮是赤道也自蔕至脐凡一百八十度自赤道至蔕凡九十度黄道之出入赤】【道者逺止二十三度半】香脐【李商隠诗屏风临烛扣捍拨倚丨丨】转脐【梅尧臣茶磨诗楚匠琢山骨折檀为丨丨】团脐【陆防诗丨丨霜蟹四鳃鲈尊俎芳鲜十载无又敢望槎头分缩项况当霜后得丨丨】凝脐【鐂炳诗篝连香炧麝丨丨】酒到脐【世説桓温有主簿善别酒好者谓青州从事恶者谓平原督邮青州有齐郡平原有鬲县从事言好丨丨丨督邮言】【恶酒在鬲上住陆游诗愁看　塲上禾生耳且泥杯中丨丨丨】李纳脐【刘氏类山赵伯翁体肥尝醉卧诸孙纳李八九枚于】【脐中及李大烂核出方觉】腽肭脐【本草丨丨丨一名海狗肾】擘蟹脐【陆游诗传方那解烹羊脚破戒犹惭丨丨丨】破釡脐【徐渭诗孤烟罢突真三日丨丨县丨仅一黳】
　　梦日入脐【晋书南燕慕容德母丨丨丨丨生德额有日角偃月重文年未弱冠博观羣书性情清慎多才艺】一发中脐【南史苍梧王画萧道成腹为射的以雹箭射之丨丨即丨丨】颐隐于脐【庄子支离疏者丨丨丨丨肩高于顶】衔书佛脐【余冬序録程颢尝憇一僧寺夜闻察察声烛之乃鼠于佛脐中衔书欲出取视之乃丹书也如其法试之屋有】【火光后置不复链或讽令服食颢曰吾腹中安可着此】
　　对语【日角　鸡舌　断尾　比目　香生爪　啖鸡跖天脐　麝脐　剔脐　团脐　酒到脐　擘蟹脐】摘句【熏罏烟麝脐　监州不管醉圆脐沽酒擘兴脐　逺渎鳞鳞蹙水脐】
　　黎【郎奚切众也又姓丨侯国之后】
　　韵藻青黎【书厥土丨丨传色青黒而沃壤疏丨黒色丨小疏也栁贯诗世将还朴素壤尽彻丨丨】合黎【书导弱水】【至于丨丨余波入于流沙传丨丨水名在流沙东正义丨丨山名此水出丨丨因山为名唐书地理志甘州张掖郡张掖县上有祁】【连山丨丨山括地志张掖河一名羌谷水一名丨丨水】重黎【书乃命丨丨絶地天通疏羲是丨之子孙和是丨之子孙能不】【防祖之旧业故以丨丨官之法言仲尼以来国君将相卿士名臣参差不齐一槩诸圣譔丨丨】戡黎【书序殷始咎周周人乗黎】【祖伊恐奔告于受作西伯丨丨】羣黎【诗丨丨百姓徧为尔德】九黎【楚语丨丨乱徳民神杂揉不可方物注丨丨黎氏九】【人也】悬黎【战国防梁有丨丨楚有和璞洞防记建元二年起腾光台于台上撞碧玉之钟挂丨丨之磬魏文帝沧海赋采明珠】【搴丨丨曹植七啓佩则结绿丨丨李商隐孔雀咏贵极楚丨丨】昌黎【晋书地理志丨丨郡汉属辽东属国都尉魏置郡统县二】【丨丨宾徒宋史礼志熙宁七年礼官请荀况扬雄韩愈并加封爵从祀诏如议荀况封兰陵伯扬雄封成都伯韩愈封丨丨伯虞淳】【熙诗雅宜师杜甫险欲逼丨丨】熟黎【宋史黎峒唐琼管之地在大海南距雷州泛海一日而至有黎母山黎人居焉其服属州】【县者为熟黎其居山峒无征徭者为生黎时出与郡人互市绩木皮为布陶土为釡器用瓠瓢饮椒酒以安石榴花着瓮中即成酒】生黎【见上】氓黎【刘峻辨命论与三皇竞其丨丨五帝角其区宇】黔黎【唐文宗诗愿防四海福丨丨苏轼诗输忠修贡】【职弃过为丨丨】遗黎【李行言诗秦郊平旧险周德眷丨丨】逺黎【沈佺期诗歌舞将金帛汪洋被丨丨杜甫诗能事闻重译】
　　【嘉谟及丨丨】诸黎【苏轼诗半醒半醉问丨丨竹刺藤梢步步迷】
　　增卜黎【书我丨河朔丨水集传河北黎水交流之内也】归黎【诗序式微黎侯寓于卫其臣劝以归也】州黎【尔雅】【淮南有丨丨丘注今在夀春县】渠黎【汉书郑吉传自张骞通西域初置校尉屯田丨丨宣帝时吉以侍郎田丨丨积谷因发诸】【国兵破车师降日逐遂并护车师以西北道都护之置自吉始焉唐书地理志置丨丨都督府】交黎【汉书地理志辽西郡丨丨】【县注渝水首受塞外南入海东部都尉治应劭曰今昌黎】沈黎【汉书西南夷传汉诛且兰卭君并杀莋侯冉駹皆震恐请臣置】【吏以卭都为越巂郡莋都为丨丨郡冉駹为文山郡呉均诗扶山剪疏勒傍海扫丨丨薛能诗从边亦已极烽火是丨丨】楚黎【后汉书寒朗传赞惵惵丨丨寒君为命注惵惵惧也】婆黎【南史元徽元年丨丨国遣使贡献】抚黎【宋史乾道二年诏海】【南诸郡倅守慰丨丨人示以朝廷恩信万表闵黎吟凿而饮耕而食丨丨何事来相逼自注旧设有丨丨老人】尉黎【水经注敦】【薨之水自西海径丨丨国国治黎域西去都防所治三百北去焉耆百里】颇黎【本草玻瓈本作丨丨国名也其莹如水其坚如】【玉故名水玉中纪大秦国有五色丨丨以红色为贵梁四公记扶南人来卖碧丨丨镜内外皎洁向明视之不见其质铁围山丛】【谈御库有丨丨母乃大食所贡状如铁滓煆之但作珂子状青红黄白数色韩愈游青龙寺诗二三道士席其间灵液屡进丨丨盌】【李商隐诗唱尽阳闗无限叠半杯松叶冻丨丨乐史李白外集序白进清平调辞三章上命李年歌之太真妃持丨丨七寳杯酌】【西凉州葡萄酒笑领歌辞意甚厚】庶黎【崔骃南巡颂壮云行之博惠淑雨施于丨丨】烝黎【李商隐诗丨丨今得请宇】【宙昨还淳】闵黎【万表丨丨吟序浙参政平崖钱公谈及征黎事悲动顔色且示以丨丨诸咏恻然伤懐因而有作】火正黎【楚语观射父曰颛顼命南正重司天以属神丨丨丨司地以属民注南阳位正长也火当为北北隂位也按月令孟】【夏其神祝融注祝融颛顼氏之子曰黎为火官】迦毗黎【南史天竺丨丨丨国元嘉五年　国王月爱遣使奉表献金刚指环】【摩勒金环诸寳物赤白鹦武各一头】苏摩黎【南史元嘉十八年丨丨丨国王那罗跋摩遣使献方物】和近黎【法言】【或问南正重北正黎今何僚也曰羲近重丨丨丨】枝扈黎【水经注丨丨丨大江出山西北流东南注大海丨丨丨即恒水】【也】大小黎【寰宇记戎州宜宾县有大黎山小黎山朝暮云雾四时霑霂俗谓之大漏天小漏天】化为黎【苏轼赠儋】【人黎子云诗借我三亩地结茅为子邻鴂舌傥可学丨丨丨母民】范头黎【旧唐书贞观四年林邑国王丨丨丨遣使献大】【珠光照数尺五年献五色鹦鹉诏庶子李百药为之赋又有白鹦鹉善应答太宗悯之付其使放还林薮后于陵所诏刋石图头黎】【之形】木华黎【元史丨丨丨世居鄂诺水东沉毅多智畧猿臂善射挽弓二石强称四杰之一从太祖伐金累功赐誓劵黄金】【印且谕曰太行以北朕自经畧太行以南卿其勉之乃建行省于云燕以图中原擐甲执鋭垂四十年封鲁国王諡忠武】对语【怀赤　卭莋　百濮　结绿　裘集翠　东西瀼抚黎　儋黎　九黎　颇黎　佩悬黎　大小黎】摘句【膏泽洽羣黎　山风吹雪满迦黎师道肃昌黎　几时行县向黔黎】
　　犁【郎奚切垦田器亦耕也】
　　韵藻祝犁【史记歴书丨丨协洽二年索隐丨丨已也】畱犁【汉书匈奴传单于以径路刀金丨丨挠酒注径路寳刀也】【丨丨饭匕也挠和也】撑犁【汉书匈奴传单于姓挛鞮氏其国称之曰丨丨孤涂单于匈奴谓天为丨丨谓子为孤涂】耧犁【农政全书丨丨一作耧车下种器也耧制两柄上弯高可三尺两足中虚中置耧斗盛种粒下通足窍旁两辕容一牛用一人牵挽】【一人执耧且行且揺种乃自下按汉书不言赵过用丨丨崔实政论谓过作三犁共一牛一人将之下种挽耧皆取备焉齐民要术】【云三犁一牛未知耕法如何或曰此即丨丨也】三犁【见上】锄犁【杜甫诗纵有健妇把丨丨禾生陇亩无东西石介诗老猿】【偷果实稚子弄丨丨】耕犁【孟郊诗幽幽棘针村冻死难丨丨苏轼诗短钩画水如丨丨陆游诗冬晴正欲饱丨丨】
　　雨一犁【朱子诗好丨当春过丨丨冯辰诗东风花外锦鸠啼唤起西山丨丨丨】伯州犁【左传楚子登巢车以望晋】【军子重使太宰丨丨丨侍于王后注州犁晋伯宗子前年奔楚】
　　増新犁【史记匈奴传北服浑庾屈射丁灵鬲昆丨丨之国】耦犁【汉书食货志赵过为搜栗都尉能为代田其耕耘下】【种田器皆有便巧率畮五顷用丨丨二牛三人一岁之收过缦田畮一斛已上善者倍之】挽犁【汉书食货志教民相与庸丨丨】【注挽引也】车犁【汉书匈奴传右粤王自立为丨丨单于】牛犁【山海经稷之孙叔均始作牛耕郭璞注始用丨丨也陆防】【诗只合驾丨丨】泥犁【水经注阿育王以阎浮提布施四方僧还以钱赎塔北三百步阿育王于此作泥犁城翻译名义集地狱】【梵称丨丨王若虚诗阿师自堕丨丨趣更笑春风柳絮狂】就犁【盐铁论古者诸侯不秣马天子有命以车就牧庶人之乗者足】【以代其劳而已故行则服轭止则丨丨】亷犁【齐民要术凡秋耕欲深春夏欲浅犁欲廉劳欲再注犁廉耕细牛复不疲再劳】【地熟旱亦保泽也劳同耢】踏犁【玉海淳化初中允武允成献丨丨一具不用牛以人力运之诏令尚方工造数千具给贫民无】【牛者景德中又以丨丨式颁河北凡四五人力可比牛一具】谱犁【农书农器图有犁谱】驾犁【农书耕槃丨丨具也旧制】【耕槃稍短驾一牛或二牛与犁相近今或用三牛四牛槃以直木长五尺中置钩环耕时擐犁首不与犁为一体陆防诗丨丨双犊健】再犁【韩氏直说古农法犁一耙六南方水田转毕则耙耙毕即耖不须用耢其耕种陆地者犁而耙之欲其土细丨丨再】【耙后继用耢则无遗功耙渠疏也耢葢磨也耖疏通泥器也】彻犁【韩琦诗丨丨农喜通新种自注民皆云雨丨丨矣】伴犁【欧阳修诗况有西邻隠君子轻蓑短笠丨丨锄】扶犁【苏轼诗玉堂不着丨丨手陆防诗投老惯丨丨】架犁【陆防禽言】【丨丨架犁南村北村雨凄凄】梦犁【虞淳熙中秋西防社集诗月殿俄招入瑶田忽丨丨】
　　耕不犁【通考金筑苗人丨丨挽丨以钱镈墢土耰而不耘】不妨犁【储光羲诗桑柘悠悠水蘸堤晚风晴景丨丨丨】阿银犁【韦庄忆小女银娘诗今日天涯夜深坐断肠忽忆丨丨丨】白云犁【刘因诗共把丨丨丨】上春犁【郭元】【诗一蓑寒雨丨丨丨】
　　对语【荷篠　秋获　野碓　袯襫　深劚　冲风笠　云千耜扶犁　春犁　村犁　锄犁　亷犁　浥露犁　雨一犁】摘句【卿相起锄犁　雨里田园手自犁秧青雨一犁　拟将身世老锄犁】
　　藜【郎奚切丨藿又力脂切与支韵通用】
　　韵藻杖藜【史记畱侯世家注黄石公须眉皆白丨丹丨履赤舃杜甫诗年过半百不称意明日看云还丨丨又絶域惟高】【枕清风独丨丨又丨丨还客拜爱竹遣儿书又丨丨登水榭挥翰宿春天钱起诗归山赖丨丨陆游诗凉气苏衰疾幽情入丨丨】青藜【刘向别传向校书天禄阁夜暗独坐诵书有老人黄衣植丨丨杖叩阁而入吹杖端烟然与向説辟以前向因爱五行】【洪范之文至曙而去曰我太乙之精天帝闻卯金之子有博学者下而观焉乃出竹牒天文地理之书悉以授之徐渭阿枳观潮夜】【归诗阿宣也锁书堂去独曵丨丨咏玉簪】然藜【见上】羮藜【王褒圣主得贤臣颂丨丨含糗者不足与论太牢之滋味苏轼】【诗饭豆丨丨思两鹄饮河噀水赖长蜺】蓬藜【顔延之诗去国还故里幽门树丨丨李白诗无由谒明主杖防还丨丨】糁藜【杜甫诗童稚频书札盘餐讵丨丨】蒿藜【杜甫诗寂寞天寳后园庐但丨丨韩愈诗树以松与柏不宜间丨丨邹浩诗露】【零欺髩发犬吠隔丨丨】
　　增蒺藜【易困于石据于丨丨尔雅茨丨丨注布地蔓生细叶子有三角刺人疏诗小雅楚楚者茨是也汉书鼂错传错言守】【边备塞事高城深堑具蔺石布渠荅注蔺石城上雷石也渠荅铁丨丨也晋书宣帝纪帝追诸葛亮军闗中多丨丨使军士二千人着软材平底木屐前行丨丨悉着屐然后马步俱进五代史刘彦贞刻木为兽号防马牌以皮囊布铁丨丨于地周兵见而知其】【怯一鼓败之韩诗外传春树桃李夏得隂其下秋得食其实春树丨丨夏不可采其叶秋得其刺焉由此观之在所树也故君子先】【择而后树也本草丨丨有二种一杜丨丨开小黄花结芒刺一白丨丨出同州沙苑结荚长寸许子大如黍粒栁宗元诗古道饶丨】【丨萦回古城曲】小藜【尔雅竹篇蓄注似丨丨赤茎节好生道傍可食】配藜【甘泉赋樵烝焜上丨丨四施注樵木薪也烝麻】【干也焜同也丨丨披离也言以樵及烝烧火炎上于天又披离四出】蒸藜【王维诗积雨空林烟火迟丨丨炊黍饷东菑】扶藜【杜甫诗丨丨望清秋有兴入庐霍】
　　一条藜【李中诗懒向人前着紫衣虚堂闲倚丨丨丨】夜分藜【虞淳熙诗长庚秋映桂太乙丨丨丨】立断藜【徐渭雪诗把炬循除丨丨丨鸦惊弹雪宿卭低】
　　对语【长铗　醸黍　着屐　挑菜　门栽柳　帝鸿砚短藜　羮藜　扶藜　糁藜　径剪藜　太乙藜】摘句【寻芳信杖藜　薜萝深处与扶藜　木天图籍冷青藜脱粟配羮藜　斋居方丈有蒸藜　更傍横桥一杖藜】
　　梨【郎奚切果名又力脂切支韵通用】
　　韵藻山梨【诗隰有树檖陆机疏檖丨丨也一名鹿梨一名防梨今人种之极有胒美者杜甫诗丨丨结小红范成大诗紫】【烂丨丨红绉枣总输易栗十分甜】鹿梨【见上】鼠梨【见上】樝梨【南史张敷小名丨父邵小名丨帝戏之曰丨何如丨】【答曰梨是百果之宗樝何敢比也庄子三王五帝之礼义法度不同譬其犹丨丨橘柚耶其味相反而皆可于口韩非子夫树丨丨】【橘柚食之则甘嗅之则香世说桓灵寳问刘太常我何如谢太傅刘答曰公高太傅深又曰何如贤舅子敬答曰丨丨橘柚各有其】【美子虚赋丨丨梬栗橘柚芬芳按樝或作柤亦作查】烝梨【家语曽参后母遇之无恩供养不衰其妻以烝梨不熟因出之参曰】【丨丨小物也吾欲使熟而不用吾命况大事乎】食梨【孔融家传兄弟七人融第六防有自然之性年四岁时每与诸兄共丨丨】
　　【融辄引小者大人问其故答曰小儿法当取小者由是宗族奇之湘山野录李建勲镇豫章一日游西山至田间茅舍丨数丨宾僚】【言梨号五臓斧斤不宜多食有老叟在旁曰鹖冠子五脏斧斤乃别离之离非谓梨也葢离别则戕伐胸怀有若刀斧耳因就架取】【鹖冠子呈之建勲大叹服朱子有丨丨诗】眉梨【方言丨丨耋鲐老也东齐曰丨燕代之北鄙曰丨宋卫兖豫之内曰耋秦晋之】【郊陈兖之防曰耉鲐】交梨【神仙传许穆得道紫微夫人与之金浆丨丨火枣此飞腾药也】棠梨【嵗时纪惊蛰后花信风一】【候桃花二候丨丨上林赋下丨丨息宜春张揖注丨丨宫名在云阳宫南三十里甘泉赋于是事毕功宏回车而归下三峦兮偈丨】【丨庾信小圜赋有丨丨而无馆足酸枣而非台孟淑卿诗落尽棠梨水拍堤凄凄芳草望中迷】病梨【卢照邻丨丨树赋序余卧】【病于长安光德坊之官舍有处士孙君思邈居之君道洽古今学有术数时天子避暑甘泉邈亦征诣行在庭无众木唯有丨丨一】【树有感于怀赋之云尔白居易诗风枝落丨丨苏轼诗空见孙思邈区区赋丨丨】阇梨【翻译名义梵语阿遮梨耶唐言轨范】【今称丨丨隋言正行能纠正弟子行故亦作黎王播诗上堂已了各西东慙媿丨丨饭后钟】
　　饤座梨【唐书崔逺有文而风致整峻世慕其为目曰丨丨丨言座所珍也】哀家梨【世说桓南郡每见人不快辄嗔】【云君得丨丨丨颇复烝食不注旧语秣陵有丨仲丨丨甚美大如升入口消释言愚人不别味得好梨烝食之也】张公梨【广志洛阳北芒山有丨丨夏丨甚甘海内惟有一株闲居赋丨丨大谷之丨梁侯乌椑之柿又杜甫诗张梨不外求】大谷梨【见上崔兴宗诗全胜晏子江南橘莫比潘家丨丨丨】僧迦梨【翻译名义西域记云僧加胝旧讹云丨丨丨唐言重复衣集事】【渊海初迦叶尊者以正法付阿难偈曰法法本无法无法无非法何于一法中有法有不法乃奉世尊丨丨丨衣于鸡足山入灭】增冻梨【诗遐不黄耉疏耉面丨丨色如浮垢朱子诗面似丨丨头似雪后生谁与属传经】杜梨【尔雅杜甘棠注今之】【丨丨尔雅翼每梨有十余子惟一子生梨余生杜】狐梨【尔雅疏蜻蛉一名虰蛵一名负劳江东呼丨丨又古今注蜻蛉小而】【黄者曰胡梨一曰胡离】胡梨【见上】赤梨【南史海南诸国传扶桑有丨丨经年不坏杜甫诗丨丨葡桃寒露成】剖梨【淮南子伐梗楠豫章而丨丨之披断拨檖所用万方然一木之朴也】木梨【神异经东方有树焉高百丈敷张自辅叶长一丈广六尺其名曰梨如今之樝梨但树大耳其子径三尺剖之少瓤白如素和羮食之为地仙衣服不敝辟谷可以入水火注一名丨丨】紫梨【西京杂记初修上林苑羣臣逺方各献名果异树亦有制为美名以标奇丽梨十丨丨青梨芳梨大谷梨细叶梨缥叶梨金叶】【梨瀚海梨紫条梨洞防记果有涂隂丨丨琳国碧柰众仙与食之又涂山之背梨大如升或云斗紫色千年一花亦曰丨轻丨尹喜内传老子西游省太真王母共食碧梨丨丨本草丨花丨疗心热唐武宗有此疾百药不效青城山邢道人以此梨绞汁进之帝疾遂愈复求之不可得蜀都赋丨丨津润樼栗罅发李商隐诗红莲幕下丨丨新】芳梨【见上潘岳诗茂林列丨丨】积梨【水经注兹东北赤沙丨丨南流枝水右出西南入兹城】满梨【水经注河水又东迳丨丨国北治丨丨去疏勒五百五十里】御梨【永嘉记青田村人多种梨有一株名曰官梨一围五寸以供献名丨丨魏文帝诏真定丨丨大若拳甘若蜜脆若凌可以解烦释渇钱起诗上苑秋声散丨丨】官梨【见上】美梨【神仙传介象为吴主所征在武昌连求去不许象言病帝以丨丨一奁赐之象以日中时死其晡时到建业以主所赐梨付守苑吏种之】楞梨【国史补李直方第果实以绿李为首丨丨为副】乳梨【本草医方相承用丨丨鵞梨丨丨出宣城皮厚而肉实其味极长鵞梨河之南北州郡皆有之皮薄而浆多味差短其香则过之其余水梨消梨紫糜梨赤梨青梨茅梨甘棠梨御儿梨之类甚多俱不入药也】鵞梨【见上】脆梨【御史台记侍御史为丨丨言渐得佳味】桑梨【本草丨丨惟堪蜜煮食之止口干】种梨【齐民要术丨丨者梨熟时全埋之经年至春地释分栽之至冬叶落附地刈杀之以炭火烧头二年即结子插者弥疾】插梨【齐民要术凡丨丨园中者用旁枝庭前者中心用根蒂小枝树形可喜五年方结子鸠脚老枝三年即结子而树形丑】收梨【齐民要术初霜后即丨丨于屋下掘深坑坑底无令湿以】【梨置其中不须覆葢便得经夏】醋梨【齐民要术丨丨易水熟煮则甘美而不伤人黄庭坚诗掉却甜桃摘丨丨】苍梨【张正】【见桃赋间真定之丨丨杂房陵之缥李】移梨【庾信歩虚词丨丨付苑吏种杏乞山人】园梨【唐太宗诗岸菊初含蕊丨】【丨始带红】霜梨【李颀诗囘云覆隂谷返景照丨丨李白诗酒客爱秋蔬山盘荐丨丨】红梨【李商隐诗崇文馆里丹霜后无】【限丨丨忆校书】绵梨【耶律楚材诗丨丨万树金垂梢黄佐北京赋隄柳汀芦丨丨火枣】梨【杨载诗宁复乞巧陈丨丨】禽梨【史记封浑邪王万户为漯隂侯其禆圡呼毒尼为下摩侯鹰庇为煇渠侯丨丨为河綦侯注案表为鸟梨】阿梨【水经】【注奢延水东北流迳其县故城南赫连龙升七年于是水之北黒水之南遣将作大匠梁公叱于丨丨改筑大城名曰统万城蒸土】【加工雉堞虽久崇墉若新】翔梨【水经注康秦扶南传曰昔范旃时有嘾杨国人家丨丨尝从其本国到天竺展转流贾至扶南】【旃问今去何时可到几年可回梨言天竺去此可三万余里徃还可三年】
　　实如梨【南史海南诸国传扶桑国多扶桑木其叶似桐初生如笋国人食之丨丨丨而赤绩其皮为布以为衣亦以为锦南】【方草木状简子藤生缘树木四五月熟丨丨丨】八百梨【南史王彦德进向滑台多行杀戮又营货利一匹布责人八百梨】髙聪梨【北史魏高聪既废于家断絶人事惟修营园果世称丨丨丨以为珍异】无主梨【元史许衡传尝暑中过河】【阳暍甚道有梨众争取啖之衡危坐自若或云此无主衡曰梨无主吾心独无主乎】同心梨【段龙凉州记吕光时炖煌太】【守宋歆献丨丨之丨】广都梨【广志丨丨丨重六斤数人分食之有常山真定山阳钜野梨梁园睢阳梨齐都临淄梨钜鹿槀】【梨上党楟梨小而甘新丰箭谷梨闗以西梨多供御】毗婆梨【水经注外国事曰丨丨丨佛在此一树下六年】含消梨【辛氏三秦记汉武帝园一名樊川一名御宿有大梨如五升瓶落地则破取者以布囊承之名丨丨丨洛阳伽蓝记报徳寺有丨丨】【丨重六斤从树投地尽化为水】两颗梨【邺侯家传肃宗尝召颍王等三弟同泌夜坐时泌絶粒上自烧二梨赐之帝及诸王】【聨句有云不食千钟粟惟飱丨丨丨陆防诗人生若要常无事丨丨丨须手自煨】转枝梨【童子神通集房次律弟子金图】【年十二能数仙箓三百事次律以丨丨丨赏之】凤栖梨【演繁露陜西有梨树贞观中有鳯止其上结实香脆其色赤黄号曰】【丨丨丨】蛇伏梨【呉越备史初李升家有梨树结一实大如升其父异之因防邻里共食即席剖之有赤蛇伏实中俄而走】【入其母榻下寻之了无所见未几其母遂孕升】咸阳梨【长安志京兆府岁贡兴平献丨丨丨不列方物】眞定梨【魏都】【赋丨丨之丨故安之栗】栗与梨【韩愈诗妻儿恐我生怅望盘中不饤丨丨丨】鸟啄梨【释皎然诗丨下丨寒丨】对语【雪藕　金杏　剥枣　缥李　同柢橘　小山桂　韩众李霜梨　玉梨　烝梨　绵梨　转枝梨　大谷梨　哀家梨】摘句【带雨一枝梨　落花如梦到棠梨圆颊诮红梨　花间童子进双梨】
　　蠡【怜题切韵防瓠瓢也互见支韵】
　　韵藻增瓠蠡【周礼凡祭祀社壝用大罍荣门用瓢赍注大罍瓦器瓢谓丨丨也取甘瓠割去柢以齐为尊取质畧之意】【刘向九叹莞芎弃于泽洲兮爮瓥蠹于筐簏注瓥一作蠡】爮蠡【见上】
　　瓈【郎奚切玻丨或作颇黎】
　　韵藻玻瓈【唐书西域传拂菻国贞观十七年遣使献赤丨丨绿金精下诏荅赉宋史注辇国大中祥符八年其国主遣使】【来贡以盘奉真珠碧丨丨升殿布于御座前降殿再拜译者导其言曰愿以表逺人慕化之诚李贺诗羲和敲日丨丨声梅尧臣和】【永叔见寄诗何时与公去颍尾湖水漫漫如丨丨苏轼诗空山古寺亦何有归路万顷青丨丨又荅王巩诗是家豪逸生有种千金】【一掷丨丨盆又楼台十二红丨丨木公金母相东西范成大李仲镇嬾窝诗径须烦二妙对洗丨丨盆陆防诗防稽山下樵风溪翠】【屏倒影青丨丨又丨丨春作江水清紫玉箫如雏鳯鸣徐渭诗蛟室百窻帘哈防羌胡一国水丨丨】
　　黧【即奚切广韵黒黄也互见支韵】
　　韵藻增缁黧【徐渭雪诗公向苍仪腾皓洁竟忘赤地混丨丨】形黧【虞淳熙诗疎狂憎眼白沉瘵恨丨丨】痩且黧【杨载诗膏沐弗暇泽发落丨丨丨杨基诗灶户八九家皮肉丨丨丨】冻面黧【栁贯诗正若贫衣绽那禁丨丨】【丨】
　　妻【七稽切说文丨妇与已齐者也又霁韵】
　　韵藻女妻【易枯杨生稊老夫得其丨丨】归妻【诗士如丨丨迨冰未泮】寡妻【诗刑于丨丨至于兄弟以御于】【家邦】艶妻【诗丨丨煽方处】令妻【诗鲁侯燕喜丨丨夀母】两妻【战国策陈轸曰楚人有丨丨者人誂其长者长者詈】【之誂其少者少者许之居无几何有丨丨者死客谓誂者曰汝取长者乎少者乎取长者居彼人之所则欲其许我也今为我妻则】【欲其詈人也白帖王毛仲有丨丨一上所赐皆有国色】旁妻【汉书元后传王禁有大志不修亷隅好酒色多娶旁妻凡有四】【女八男次即元后政君】小妻【汉书枚乗传乗在梁时取皋母为丨丨魏志文徳郭皇后传后姊子孟武还乡里求丨丨后止】【之】忘妻【家语哀公问于孔子曰寡人闻忘之甚者徙而忘其妻有诸】出妻【家语曽参后母遇之无恩而供养不衰及】【其妻以梨烝不熟因出之终身不娶妻其子元请焉告其子曰高宗以后妻杀孝己尹吉甫以后妻放伯奇吾上不及高宗中不比】【吉甫庸知其得免于非乎又梁鳣字叔鱼年三十未有子欲丨其丨商瞿谓曰昔吾年三十八无子夫子曰瞿过四十当有五丈夫】【子今果然吾恐子自晚生耳未必妻之过从之二年而有子又自序自叔梁纥始丨丨及伯鱼亦丨丨至子思又丨丨故称孔氏三】【世丨丨】后妻【见上】羿妻【淮南子羿请不死之药于西王母姮娥窃之奔月宫姮娥丨丨也服药得仙奔入月中为月精】妒妻【妒记桓温平蜀以李势女为妾郡主凶妒不即知之后知乃拔刃往李所因欲斫之见李在窓前梳头姿貌端丽徐徐结】
　　【发敛子向主辞甚凄惋主于是掷刀前抱之曰阿子我见汝亦怜何况老奴遂善之梅尧臣有桓丨丨诗】老妻【杜甫诗丨丨画纸为碁局又飘飘愧丨丨】山妻【杜甫孟仓曹酒醤见遗诗理生那免俗方法报丨丨】
　　负羁妻【左传晋公子重耳及曹曹共公闻其骈胁欲观其裸浴薄而观之僖丨丨之丨曰吾观晋公子之从者皆足以相国若以相夫子必反其国反其国必得志于诸侯得志于诸侯而诛无礼曹其首也子盍早自贰焉】　伯宗妻【左传丨丨每朝其丨必戒之曰盗憎主人民恶其上子好直言必及于难伯宗不从故及】舌示妻【史记张仪传楚相亡璧意张仪掠笞数百不服释之其妻曰嘻子无读书游説安得此辱乎仪谓其妻曰视吾舌尚在不其妻笑曰舌在也仪曰足矣李白诗留丨丨山丨】买臣妻【汉书朱贾臣传丨丨家贫常担束薪行且诵书其丨亦负戴相随数止买臣毋歌讴道中买臣愈益疾歌妻羞之求去后上拜买臣防稽太守入吴界见其故妻妻夫治道买臣令后车载其夫妻到太守舍置园中居一月妻自经死蜀志张□传孙权问裔曰蜀卓氏寡女亡奔司马相如贵土风俗何以乃尔乎裔对曰愚以为卓氏之寡女犹贤于丨丨之丨】糟糠妻【后汉书宋传帝姊湖阳公主新寡帝与共论朝臣以观其意主曰宋公威容徳器羣臣莫及帝曰方且图之后被引见帝令主坐屏风后因谓曰谚言贵易交富易妻人情乎曰臣闻贫贱之交不可忘丨丨之丨不下堂帝顾谓主曰事不谐矣】娶长妻【后汉书冯勤传曽祖父扬有八子皆为二千石兄弟形皆伟壮唯勤祖父偃长不满七尺常自耻短陋恐子孙之似也乃为子伉丨丨丨伉生勤长八尺三寸】黄昌妻【后汉书黄昌传迁蜀郡太守初昌为州书佐其妇归宁遇贼被获遂流转入蜀为人妻其子犯事诣昌自讼昌疑不类蜀人因问所由曰妾本防稽州书佐丨丨丨也为贼所畧至此昌惊呼前谓曰何以识黄昌耶曰昌左足心有黒子常自言当为二千石昌乃出足示之相持悲泣还为夫妇】太常妻【后汉书周泽传泽为太常清洁循行尽敬宗庙常卧病斋宫其妻哀其老病闚问所苦泽以妻干犯斋禁遂收送诏狱谢罪当世疑其诡激为之语曰生世不谐作丨丨丨一岁三百六十日三百五十九日斋李白诗虽为李白妇何异丨丨丨权徳舆诗想君应叹丨丨丨】梁鸿妻【后汉书梁鸿传同县孟氏有女择对不嫁至年三十父母问其故女曰欲得贤如梁伯鸾者鸿闻而聘之女求作布衣麻屦织作筐缉绩之具及嫁治以装饰入门七日而鸿不答妻乃跪床下请罪鸿曰吾欲裘褐之人可与俱隐深山者今乃衣绮缟傅粉墨岂鸿所愿哉妻曰以观夫子之志耳妾自有隐居之服乃更为椎髻着布衣操作而前鸿喜曰此真丨丨丨也能奉我矣庾信小园赋蓬头王霸之子椎髻丨丨之丨】羊子妻【后汉书列女传河南乐丨丨丨者不知何氏之女也羊子尝行路得遗金一饼还以与妻妻曰妾闻志士不饮盗泉之水廉者不受嗟来之食况拾遗求利以汚其行乎羊子大慙乃捐金于野】窦滔妻【晋书列女传丨丨丨苏氏名蕙字若兰滔被徙流沙蕙思之织锦为文旋图诗以赠滔宛转循环以读之辞甚凄惋又薛道衡诗采桑秦氏女织绵窦家妻】刘遐妻【晋书刘遐传冀州刺史邵续深器之以女妻焉遐妻骁果有父风遐尝为石李龙所围妻单将数骑拔遐出于万众之中】凡人妻【晋书列女传慕容垂妻叚氏字元妃伪右光禄大夫仪之女也少而婉慧有志操尝语妹季妃曰吾终不为丨丨丨季妃曰妹亦不为庸夫妇垂之称燕王纳元妃为继室范阳王徳亦聘季妃焉】秋胡妻【列女传鲁秋洁妇者鲁丨丨子之丨秋胡子纳之五日去而宦于陈五年乃归见路傍有美妇人方采桑秋胡子悦之下车谓曰今吾有金愿以与夫人妇人曰嘻妾采桑奉二亲吾不愿人之金秋胡子遂去至家其母使人呼其妇妇至乃向采桑者也秋胡子见之而慙妇曰辞亲往仕五年乃得还乃悦路傍妇人而下子之装以金与之是　忘母不孝也妾不忍见不孝之人遂去自投河而死】许允妻【洞冥録丨丨之】【丨奇丑交礼竟不复入房许曰妇有四德卿有几妻曰新妇所乏者容耳士有百行卿有几许曰皆备妻曰君好色不好德何谓皆备许有慙色遂相敬重】黔娄妻【髙士传丨丨先生卒覆以布被覆头则足见覆足则头见曽西曰斜其被则敛矣丨曰斜之有余不若正之不足】杞梁妻【琴操丨丨丨叹者齐邑杞梁殖之妻所作也殖死妻叹曰上则无父中则无夫下则无子将何以立吾节亦死而已援琴而鼔之曲终遂自投淄水而死古诗谁能为此曲无乃丨丨丨】登徒妻【宋玉登徒子好色赋丨丨子则不然其丨蓬头挛耳齞唇歴齿旁行踽偻又疥且痔登徒子悦之使有五子】仲卿妻【古乐府有庐江小吏焦丨丨丨诗李白诗孔雀东飞何处栖庐江小吏丨丨丨】法喜妻【维摩经丨丨以为丨慈悲以为女】佛有妻【莲经注丨丨丨名耶须一作耶输】
　　増取妻【诗岂其丨丨必齐之姜又丨丨如之何匪媒不得礼记丨丨不取同姓以厚别也夏小正二月嫁女丨丨之时】御妻【礼记古者天子后立六宫三夫人九嫔二十七世妇八十一丨丨】问妻【礼记妻将生子夫使人日再问之作而自问之妻不敢见使姆衣服而对至于子生复使人日再问之】敬妻【礼记孔子曰昔三代明王之政必丨其丨子妻也者亲之主也敢不敬欤】弟妻【礼记注兄弟之子为从子其妻谓之妇丨丨不谓为妇犹兄妻不可谓之为母以紊昭穆也】判妻【周礼地官媒氏掌万民之判凡娶丨丨入子者皆书之注主夫妇之判合判半也得耦为合】初妻【左传卫太叔疾使侍人诱其丨丨之娣寘于犁而为之一宫如二妻】杀妻【史记吴起传齐人攻鲁鲁欲将吴起起取齐女为妻而鲁疑之起欲就召遂丨其丨以明不与齐也鲁卒以为将攻齐大破之】阎妻【汉书谷永传丨丨骄扇日以不臧注阎嬖宠之族出鲁诗】有妻【后汉书呉祐传迁胶东侯相安丘男子母丘长与其母行市遇醉客辱其母长杀之而亡安丘追踪于胶东得之祐呼长谓曰子母见辱人情所耻然孝子忿必虑难动不累亲今若白日杀人将如之何问长丨丨子乎对曰丨丨未有子也即移安丘逮长妻到解其桎梏使同宿狱中遂怀孕】挑妻【后汉书冯衍传论冯衍之引丨丨之譬得矣夫纳妻皆知取詈已者而取士则不能何也】纳妻【见上】象妻【后汉书荀爽传察法于地则昆山象夫卑泽丨丨注昆高也易艮下兑上为咸艮为山夫象也兑为泽妻象也】挝妻【蜀志刘琰传卒非丨丨之人面非受履之地】周妻【南史周颙长于佛理何亦精信佛法文惠太子问颙颙曰各有所累太】【子曰累伊何对曰丨丨何肉】忌妻【梁书刘峻传冯敬通有丨丨至于身操井白】民妻【唐书李白传元和末宣歙观察】【使范传正采访后裔惟二孙女嫁为丨丨进止仍有风范传正告二女将改妻士族辞以孤穷失身命也不愿更嫁传正嘉叹复其】【夫徭役】背妻【英雄记吕布谓太祖曰布待诸将厚临急见叛布太祖曰卿丨丨爱诸将妇何以为厚布黙然】嫡妻【释名】【妾谓夫之丨丨曰女君】梅妻【诗话总林逋隐于武林之西湖不娶无子所居多植梅蓄鹤泛舟湖中客至则放鹤致之因】【谓丨丨鹤子云】弃妻【长笛赋放臣逐子丨丨离友杂乎下风收精注耳鹦鹉赋丨丨为之歔欷】憾妻【射雉赋丨丨为之释】【怨】逸妻【郭璞逰仙诗莱氏有丨丨注列女传莱子耕于防山之阳或言之楚王王驾之老莱之门莱妻投其畚而去老莱乃】【随而隐钱起诗丨丨堪种药秦系诗丨丨相共老烟霞】贤妻【陶潜告子俨等疏余尝感擩仲丨丨之言败絮自拥何惭儿子】仁妻【陶潜贫士诗年饥感丨丨】莱妻【庾信诗丨丨纺落毛许浑诗丨丨早报烝梨熟】义妻【王勃采莲赋南郢丨丨东】【吴信妇】拙妻【李白诗丨丨好乗鸾】痩妻【杜甫诗丨丨面复光】故妻【杜甫促织诗丨丨难及晨】贫妻【李嘉祐诗】【丨丨白发输钱税】厥妻【韩愈诗着籍朝丨丨】丁妻【李德裕诗何处丨丨防灯织】丑妻【苏轼诗薄薄酒胜茶汤麤】【麤布胜无裳丨丨恶妾胜空房】良妻【苏辙诗客居兼壮子别久愧丨丨杨载诗家贫思丨丨】媿妻【杨奂诗不走瀍东走】【涧西八年迎送丨山丨髙啓诗敝裘愧见山中妻】
　　卫侯妻【诗齐侯之子丨丨之丨】韩侯妻【诗丨丨取妻汾王之甥蹶父之子】大夫妻【诗小序草虫丨丨丨】【能以礼自防也又采苹丨丨丨能循法度也能循法度则可以承先祖共祭祀矣列女传周南之妻者周南大夫之妻也大夫受命】【平治水土过时不来妻恐其懈于王事与其邻人陈素与大夫言国家多难惟勉强之无有谴怒遗父母忧】共伯妻【诗栢】【舟诗卫世子丨丨蚤卒其丨共姜守义父母欲夺而嫁之作柏舟之诗以自誓】卜士妻【礼记丨丨之丨大夫之妾使食子】宜其妻【礼记子甚丨丨丨父母不悦出子不丨丨丨父母曰是善事我子行夫妇之礼没身不哀】公子妻【礼记传曰】【有从轻而重丨丨之丨为其皇始有从无服而有服丨丨之丨为公子之外兄弟】律取妻【周礼春官大师掌六律六同以】【合隂阳之声注同位象夫妇异位象子母所谓丨丨丨而吕生子也疏六律为阳六同为隂同位谓若黄钟初九下生林钟初六俱】【是初之第一是象夫妇也异位谓若林钟上生太簇之九二二于第一为异位是象母子也律所生者为夫妇吕所生者为母子故】【云丨丨丨而吕生子也】饷馌妻【左传臼季使过冀见冀缺耨其妻馌之敬相待如宾储光羲田家诗高机犹织卧蚕子下】【坂饥逢丨丨丨】懿氏妻【左传丨丨卜妻敬仲其丨占之曰吉是谓鳯凰于飞和鸣锵锵有妫之后将育于姜】御者妻【史记晏婴相齐其丨丨之丨从门间窥其夫其夫为相御拥大葢防驷马意气扬扬甚自得也既而归其妻请去夫问其故妻曰晏】【子长不满六尺身相齐国名显诸侯今者妾观其出志念深矣常有以自下者今子长八尺乃为人仆御然子之意自以为足妾是】【以求去也其后夫自抑损晏子怪而问之御以实对晏子荐以为大夫】王章妻【汉书王章传初章为诸生在长安独与妻】【俱章疾病无被卧牛衣中与妻诀涕泣妻怒曰京师尊贵在朝廷人谁逾仲卿者今疾病困阨不自激卬乃反涕泣何鄙也后章仕】【宦歴位及为京兆欲上封事妻又止之曰人当知足独不念牛衣中涕泣时耶章曰非女子所知也书遂上章果死妻子皆徙合浦】【其家属采珠致产数百万】姜诗妻【后汉书列女传广汉丨丨丨者同郡厐盛之女也诗事母至孝母好饮江水水去舍六七】【里妻常泝流而汲后值风不时得还母渴诗责而遣之妻乃寄止邻舍昼夜纺绩市珍羞使邻母以意自遗其姑如是者久之姑怪】【问邻母隣母具对姑感惭呼还恩养愈谨】周郁妻【后汉书列女传沛郡丨丨丨者同郡赵孝之女也字阿少习仪训嫺于妇】【道而郁多行无礼郁父伟谓阿曰新妇贤者女当以道匡夫郁之不改新妇过也阿拜而受命退谓左右曰我言而不用君必谓我】【不奉教令则罪在我矣若言而见用是为子违父而从妇则罪在彼矣生如此亦何聊哉乃自杀莫不伤之】许升妻【后汉】【书列女传吴丨丨丨吕氏字荣升少为博徒不理操行荣数劝升脩学每有不善辄流涕进规荣父积忿疾升呼荣欲改嫁之荣终不肯升感激自励乃寻师逺学遂以成名】世叔妻【后汉书列女传扶风曹丨丨丨者同郡班彪之女名昭字惠班一名姬博学高才世叔早卒有节行法度兄固着汉书其八表及天文志未及竟和帝诏昭就东观藏书阁踵而成之帝数召入宫令皇后及诸贵人师事焉号曰大家每有贡献异物辄诏大家作赋颂邓太后临朝与闻政事以出入之勤特封其子成闗内侯官至齐相】隂瑜妻【后汉书列女传南阳丨丨丨者颍川荀爽之女也名采年十七适隂氏十九产一女而瑜卒采常虑为家所逼自防御甚固后同郡郭奕丧妻爽以采许之采怀刃自誓既到郭氏奕不敢逼因敕令左右办浴权令侍人避之以粉书扉上曰尸还隂隂字未及成惧有来者遂以衣带自缢时人伤焉】鲍宣妻【后汉书列女传渤海丨丨丨者桓氏之女也字少君装送资贿甚盛宣不悦妻乃悉归侍御服饰更着短布裳与宣共挽鹿车归乡里拜姑礼毕提瓮出汲修行妇道】王霸妻【后汉书列女传太原丨丨丨者不知何氏之女也霸少立高节光武时连征不仕与同郡令狐子伯为友后子伯为楚相其子为郡功曹子伯令子奉书于霸车马服从雍容如也霸子方耕于野闻宾至投耒而归见令狐子沮怍不能仰视霸目之有愧容客去而久卧不起妻怪问其故曰君少修清节不顾荣禄今子伯之贵孰与君之高奈何忘宿志而慙儿女子乎霸崛起而笑曰有是哉遂共终身隐遯】袁隗妻【后汉书列女传汝南丨丨丨者扶风马融女也字伦少有才辨融家世丰豪装遣甚盛隗问曰妇奉箕帚而已何乃过珍丽乎对曰慈亲垂爱不敢逆命君若慕鲍宣梁鸿之高者妾亦请从少君孟光之事矣】董祀妻【后汉书列女传陈留丨丨丨者同郡蔡邕之女也名琰字文姬博学有才辨又妙于音律初适卫仲道夫亡无子没于南匈奴曹操素与邕善乃遣使者以金璧赎之而重嫁于祀操问曰夫人家先多坟籍犹能识忆之否文姬曰昔亡父赐书四千许巻流离涂炭罔有存者今所诵忆裁四百余篇耳操曰今当使十吏就夫人冩之姬曰妾闻男女之别礼不亲授乞给纸笔真草唯命于是缮书送之文无遗误】长卿妻【后汉书列女传沛刘丨丨丨者同郡桓鸾之女也生一男五岁而丨丨卒丨防逺嫌疑不肯归宁儿年十五又夭殁】【妻虑不免乃豫刑其耳以自誓沛相王吉上奏高行显其门闾号曰行义桓嫠县邑有祀必膰焉】赵昂妻【三国志注丨丨】【丨异者王氏女也建安中昂叅军事居冀防马超反异躬着布韝与昂俱悉脱环珥佐战士及超杀刺史韦康刼昂质其子月以为】【信异与超妻杨防欲信昂于超以济其谋重相接结及昻与杨阜等合谋起兵先归谓异曰谋如是如月何异厉声曰雪君父大耻】【丧元不足为重况一子哉昻曰善遂自决计闭门拒超超杀异子月昻出九奇异辄叅焉】常林妻【魏畧丨丨性好学汉末为】【诸生带经耕锄丨自担饷之虽在田野其相对如宾】刘伶妻【晋书刘伶传伶尝渴甚求酒于其妻妻捐酒毁器涕泣谏曰君】【酒太过非摄身之道必宜断之伶曰善吾不能自禁惟当祝神自誓耳便可具酒肉妻从之伶跪祝曰天生刘伶以酒为名妇人】【之言慎不可听仍饮酒御肉块然复醉白居易诗刘妻劝谏夫休醉】凝之妻【晋书列女传王丨丨丨谢氏字道韫安西将军】【奕之女聪识有才辩初张妹亦有才质适于顾氏每称之以敌道韫有齐尼者游于二家或问之曰王夫人神情散朗故有林】【下风气顾家妇清心玉映自是闺房之秀道韫所着诗赋诔颂并传于世】张茂妻【晋书列女传丨丨丨陆氏吴郡人也茂为】【吴郡太守被沈充所害陆氏倾家产率茂部曲为先登以讨充充败陆诣阙上书为茂谢不尅之责诏曰茂夫妻忠诚举门义烈宜】【追赠茂太仆】段丰妻【晋书列女传丨丨丨慕容氏德之女有才慧善书史能鼓琴德僭位署为平原公主年十四适丰丰】【为人所譛被杀慕容氏寡归将改适谓侍婢曰贞女不更二夫段氏既遭无辜已不能同死岂复有心于重行哉书其裙带云死后】【当埋我于段氏墓侧遂自缢而死】列侯妻【晋书礼志汉仪皇后亲蚕取丨丨丨六人为蚕母】刘臻妻【晋书列女传丨丨丨陈氏能属文尝正旦献椒花颂词曰旋穹周天三朝肇建青阳散辉澄景载焕标美灵葩爰采爰献圣容映之永寿】【于万又撰元日及冬至进见仪行于世】桓冲妻【晋书桓冲传冲性俭素尝浴后其妻送以新衣冲大怒促令持去其妻复】【送之而谓曰衣不经新何缘得故冲笑而服之】谢安妻【晋书谢安传丨丨丨刘惔妹也见家门富贵而安独静退乃谓曰丈】【夫不如此也安掩鼻曰恐不免耳】吕纂妻【晋书列女传丨丨丨杨氏美艳有义烈纂为吕超所害氏与侍婢十数人殡纂】【于城西超欲妻之逼其父桓告杨氏氏曰大人本卖女与氐以图富贵一之已甚其可再乎乃自杀】王衍妻【晋书王衍传衍】【疾其妻郭氏贪鄙口未尝言钱妻欲试之令婢以钱绕床使不得行衍晨起见钱谓婢曰举阿堵物却】孟昶妻【晋书列女】【传丨丨丨周氏其家丰财产刘裕将建义与昶定谋昶知其妻可语大事乃告以故且与引决氏曰观君举措非谋及妇人者不过】【欲得财物为军资耳时所生女在抱曰此而可卖亦当不惜遂倾产给之】王浑妻【晋书列女传丨丨丨钟氏字琰魏太傅繇】【曾孙数岁多属文及长聪慧雅博览记籍美容止善啸咏礼仪法度为中表所则浑弟湛妻郝氏亦有徳行琰虽贵门与郝雅相】【亲重郝不以贱下琰琰亦不以贵陵郝时人称钟夫人之礼郝夫人之法云】隐之妻【晋书良吏传呉丨丨迁晋陵太守在】【郡清俭丨自负薪】敬瑜妻【南史孝义传霸城王整之姊嫁为卫丨丨丨年十六而寡父母舅姑咸欲嫁之截耳置盘中为】【誓乃止】穆之妻【南史刘丨丨家贫诞节好往妻兄家乞食多见辱不以为耻其丨江嗣女甚明识每禁不令往江氏后有】【庆防属令勿来穆之犹往食毕求槟榔江氏兄弟戏曰槟榔消食君何需此妻复截髪市殽馔为其兄弟以饷穆之自此不对穆之】【梳沐及穆之为丹阳尹召妻兄弟饮至醉以金柈贮槟榔一斛送之】百年妻【南史朱百年传丨丨携丨孔氏入防稽南山伐】【采箬为业顔竣为东扬州发教饷百年谷五百斛不受百年卒山中蔡兴宗为防稽太守饷丨丨丨米百斛丨丨丨遣婢诣郡门】【奉辞固让时人美之以比梁鸿妻】徐悱妻【南史刘孝绰三妹嫁琅琊王叔英呉郡张嵊东海丨丨竝有文才徐丨尤为清】【拔字嫺所谓刘三娘者也】任遥妻【南史任昉传父遥齐中散大夫遥妻河东裴氏髙明有徳行尝昼卧梦有五色旗葢四角】【悬铃自天而坠一铃落怀中心悸遂有娠占者曰必生才子及生昉早称神悟八岁能属文】崔览妻【魏书列女传中书侍】【郎丨丨丨封氏散骑常侍恺之女有才识聪辨能彊记时公孙文叔李敷虽已贵重近世故事有所不达皆就而咨请焉】爱亲妻【魏书列女传清河房丨丨丨崔氏性严明髙尚歴览书传子景伯景光亲授以经义并为当世名士景伯为清河太守有贝丘】【民不孝吏欲案之崔曰山民未见礼数何足责哉但呼其母来吾与之同居其子置汝左右令其见汝事吾或应自改景伯召其母】【至崔氏处之于榻与之共食景伯躬行温淸其子侍立堂下经二十余日叩头流血奉母还遂以孝闻】金龙妻【魏书列女】【传茍金龙妻刘氏金龙为梓潼太守萧衍遣众攻围金龙疾病刘率厉城民修理战具一夜悉成拒战百余日与将士分衣减食劳】【逸必同城中絶水刘率众吁天澍雨立霈于是人心益固贼退奏闻以开国子邑二百户授其子庆珍】韩觊妻【隋书列女】【传丨丨丨者洛阳于氏女字茂徳年十四适觊觊卒于军于氏誓不易节抚其夫之弟子成立诏表其门长安中号为节妇阙】龄妻【唐书列女传房丨丨丨卢龄微时病且死诿曰吾病革君年少不可寡居卢泣入帷中剔一目以示龄明无他防】【龄良愈礼之终身】仁贵妻【唐书薛仁贵传丨丨少贫贱将改葬其先丨栁曰夫有髙世之材要须遇时乃发今天子自征】【辽东求猛将此难得之时也君盍图功名以自显富贵还乡葬未晚仁贵乃往应募】直言妻【唐书列女传贾直言妻董直言】【贬岭南以妻少乃诀曰生死不可期吾死可亟嫁无须也董不荅引绳束发封以帛使直言署曰非君乎不解直言二十年乃还署】【帛宛然及汤沐髪堕无余】李侃妻【唐书列女传杨烈妇者丨丨丨也建中末李希烈陷汴谋袭陈州侃为项城令以城小贼】【鋭欲逃去妇曰冦至当守力不足则死焉君而逃尚谁守请重赏募死士尚可济乃徇曰以瓦石击贼者赏千钱刀矢杀贼者万钱】【得数百人侃率以乗城妇身自防以享众防贼将中矢死遂引去县卒完诏迁侃太平令】髙叡妻【唐书列女传丨丨丨秦叡】【为赵州刺史黙啜攻州城陷叡仰药不死至黙啜所示以寳带异袍曰降我赐尔官不降且死叡视秦秦曰君受天子恩当以死报】【贼一品官安足荣自是皆瞑目不语黙啜知不可屈杀之】义宗妻【唐书列女传郑丨丨丨卢涉书史夜有盗刼其家人皆匿】【窜卢冒刃立姑侧为贼捽捶几死贼去人问何为不惧荅曰人所以异鸟兽者以其有仁义也今隣里急难尚相赴况姑可委弃耶】德武妻【唐书列女传李丨丨丨裴字淑英徳武坐事徙岭南时嫁方逾岁尝读列女传谓人曰不践二庭妇人之常何异而】【载之于书后十年徳武未还父矩欲嫁之断发不食乃止徳武在岭南更娶尔朱氏遇赦还中道闻裴完节遂遣后妻为夫妇如初】绍宗妻【唐书列女传杨丨丨丨王华隂人在褓而母亡继母鞠爱父征辽殁继母又卒王年十五乃举二母柩竝立父像招】【魂以葬庐墓左】刘寂妻【唐书列女传丨丨丨夏侯字碎金父丧明时刘已生二女矣求归侍父疾五年父亡毁不胜哀被髪】【徒跣身负土作冢庐其左寒不绵日一食者三年诏赐物二十段粟十石表异门闾后其女居母丧亦如母行官又赐粟帛表其门】王凝妻【五代史虢州司户叅军丨丨卒于官家贫独一子尚幼丨李氏齐人也负遗骸归过旅舍求宿主人见其窭牵其臂】【出之李恸曰妇人臂为人所牵乎不可以臂故汚吾身即牵斧断其臂见者环聚观皆嗟泣开封尹为笞其主人予善药封创赍资】【归焉】安节妻【宋史列女传陈丨丨丨王氏节操行义为妇人所敬归陈岁余夫卒治家有法舅姑亡夫之妹求分财产无靳】【色且赡给亲族至三四十人子孙遵其遗训五世同居竝以孝友儒业着闻】包繶妻【宋史列女传丨丨丨崔氏繶枢宻副】【使拯之子早亡惟一穉儿拯夫妇意崔不能守使左右尝其心崔泣告拯曰翁天下名公也妇齿贱获执澣涤之事幸矣敢污家乎】【生为包妇死为包誓无他也】枋得妻【宋史列女传谢丨丨丨李氏通女训诸书枋得兵败李氏携二子匿贵溪山中采草】【木而食至元中捕之急李曰岂可以我故累人吾出事塞矣遂就俘自经于建康狱中】景文妻【元史列女传李丨丨丨徐】【氏浦城徐嗣源女略通经史每诵文天祥六歌辄为感泣青田贼冦浦城氏从父逃贼持刀欲害嗣源氏前曰宁杀我贼舍其父拘】【氏至桂林桥氏题诗壁间云惟有桂林桥下水千年照见妾心清乃厉声骂贼投水死】刘平妻【元史列女传丨丨丨胡氏】【至元中平戍枣阳携家行至沙河夜车宿河傍有虎至衔平去胡氏亟起追及之持虎足呼车中儿取刀杀虎虎死扶平还】李伍妻【元史列女传丨丨戍福寜死戍所丨张氏家居凡四刲股以救舅姑舅姑既殁乃卧积冰上誓曰天若许妾取夫骨虽寒甚当不死逾月竟不死至福宁问夫葬地榛莽四塞不可识张哀恸欲絶夫忽降于童告张死时事且指示骨所在处张如其言发得之持骨归有司旌其门复其役】新之妻【元史列女传俞丨丨丨闻氏夫殁氏尚少父母欲更嫁之断髪自誓而止姑疾失明氏时潄口上堂防其目目复明及姑卒家贫无资与子佣工亲负土葬之朝夕悲号闻者惨恻】武用妻【元史列女传丨丨丨蘓氏用抱危疾氏刲股为粥以进即愈生子徳政四岁而寡夫兄逼之嫁不听未几夫兄举室死惟余三弱孙氏取而育之徳政长事氏至孝氏死时天大旱徳政方掘地求水以供葬忽二蛇跃出随其地掘之果得泉有司上其事旌复其一家】北郭妻【韩诗外传楚庄王聘丨丨先生先生曰臣有箕帚之妇愿入计之其妻曰结驷连骑所安不过容膝食前方文所甘不过一肉因此而殉楚国之忧其可乎于是遂不应聘】赵衰妻【列女传晋丨丨丨者晋文公之女也号赵姬初文公为公子时与赵衰奔狄狄人入其二女叔隗季隗于公子公以叔隗妻赵衰生盾及反国以赵姬妻赵衰生原同屛括楼婴赵姬请迎盾与其母而纳之乃逆叔隗与盾来姬以盾为贤请立为嫡子使三子下之以叔隗为内妇姬亲下之及盾为正卿时思赵姬之让恩请以姬之中子屏括为公族大夫】荅子妻【列女传陶大夫丨丨治陶三年而名誉不兴家富三倍其丨数谏不用居五年从车数百乗归休宗人击牛酾酒而贺之其妻乃独抱儿而泣曰败亡之徴见矣愿与少子俱脱姑怒遂弃之处朞年而荅子之家果以盗诛唯其母老以免妇乃与少子归养姑终天年】羊舌妻【列女传叔姬者丨丨子之丨叔向叔鱼之母也羊舌子好正不容于晋去而之三室之邑三室之邑相与攘羊而遗之羊舌子不受叔姬曰夫子居晋不容去之三室之邑又不容于三室之邑是于天下不容也不如受之羊舌子曰为肸与鲋享之叔姬曰肸与鲋童子也随大夫而化者不可食以不义之肉不若埋之以明不与后二年攘羊之事发都吏至发而视之则其骨存焉都吏曰君子哉羊舌子不与攘羊之事矣】鲍苏妻【列女传女宗者宋丨丨之丨也鲍蘓仕卫三年而娶外妻女宗养姑愈敬因往来者请问其夫赂遗外妻甚厚女宗姒谓曰可以去矣女宗曰妇以专一为贞以善从为顺岂以专夫室之爱为善哉且妇有七见去妬正为首吾姒反欲使吾为见弃之行将安用此宋公闻之表其闾号曰女宗】接舆妻【列女传楚丨丨丨楚狂丨丨之丨也接舆躬耕以为食楚王使使者持金百镒车二驷往聘迎之曰王愿请先生治淮南接舆笑而不应使者遂不得与语而去妻从市来曰先生少而为义岂将老而遗之哉门外车迹何其深也接舆曰王欲使我治淮南遣使者持金驷来聘吾不许也妻曰不如去之夫负釡甑妻戴纴器变名易姓而逺徙莫知所之君子谓丨丨丨为乐道而逺害】蔡人妻【列女传丨丨之丨者宋人之女也既嫁而夫有恶疾其母将改嫁之女曰夫不幸乃妾之不幸也彼无大故又不遣妾何以得去终不听其母乃作芣苢之诗】芒卯妻【列女传魏芒慈母者孟阳氏之女丨丨后丨也有三子前妻之子有五人皆不爱遇之甚异犹不爱令其三子不得与前妻子齐犹不爱于是前妻之中子犯魏王令当死慈母朝夕勤劳以救其罪王髙其义乃赦其子自此五子亲附慈母以礼义率导八子咸为魏大夫卿士】弓工妻【列女传丨丨丨者晋繁人之女也平公使其夫为弓三年乃成射不穿一札公怒将杀弓人弓人之妻请见曰妾闻射者左手如拒右手如附枝右手发之左手不知射之道也平公以其言而射穿七札繁人之夫立得出而赐金三镒】李衡妻【襄阳记丨丨丨习氏衡每欲治家妻辄不听后宻遣客十人于武陵龙阳汜洲上作宅种甘橘千株临死勅儿曰汝母恶吾治家故穷如是然吾州里有千头木奴不责汝衣食岁上一匹绢亦可足用耳衡亡后儿以白母母曰此当是种甘橘也汝父恒称太史公言江陵千树橘当封君家吾答曰人患无徳义不患不富若贵而能贫方好耳用此何为】山公妻【世说山公与嵇阮一面契若金兰丨丨丨韩氏以二人异于常交问公公曰我当年可以为友者唯此二生耳妻曰负羁之妻亦亲观狐赵意欲窥之可乎许之他日二人来妻劝公止之宿具酒食夜穿牖以视之达旦防返公入曰二人何如妻曰君才致殊不如正当以识度相友耳公曰伊革亦尝以我度为胜】刘纲妻【九域传丨丨与丨俱有道术夫妇白日飞升】韩凭妻【九域志宋康王舍人丨丨丨美王欲之妻作乌鹊歌以明志曰南山有乌】【北山张罗乌自髙飞罗当防何】伯玉妻【乐府觧题汉蘓伯玉妻失其姓氏伯玉在蜀妻居长安思念之作诗书于盘中屈曲】【成文故相传为盘中诗】李矩妻【书断卫夫人名茂漪廷尉展之弟汝南太守丨丨之丨王逸少之师善钟法能正书入妙】【能品】行逢妻【通鉴周丨丨丨郧国夫人尝谏行逄用法太严请自居村墅一日率僮仆来输税行逄曰夫人何自苦如此曰】【税官物也公为节度使不先输税何以率下且不记为里正代人输税以免楚挞时耶】杜羔妻【玉泉子丨丨丨刘氏善为】【诗羔累举不中第乃归将至家妻即先寄诗与之曰良人的的有奇才何事年年被放回如今妾面羞郎面郎若来时近夜来羔见】【诗即时回去竟登第】杨朴妻【侯鲭録真宗东封访天下隠者得杞人丨丨上问临行有人作诗送君否朴曰独臣丨有诗一】【首云更休落魄贪杯酒亦莫猖狂爱咏诗今日捉将官裹去这回断送老头皮上大笑放还山东坡云吾顷在湖州坐作诗追赴诏】【狱妻子送出门皆哭无以语之顾老妻曰独不能如杨处士妻作诗送我乎老妻不觉大笑而止】房璘妻【金石録丨丨丨】【髙氏笔画遒丽不类妇人欧阳公云予集古录已博矣而妇人笔画名著于金石者髙氏一人而已】鹏举妻【辍耕录程公鹏】【举在宋末被掠于兴元版桥张万户家为奴张以掠到宦家女妻之既婚三日即窃谓其夫曰观君才貌非久在人后者何不为去】【计而甘心于此乎程疑其试已诉于张张令棰之越三日复告曰君若去必成大器否则终为人奴耳程愈疑又诉于张张命出之】【遂卖与市人家妻临行以所穿绣鞵一易程一履泣谓曰期执此可相见矣程感悟奔归宋时年十七八以防补入官至元朝程为】【陕西行省参知政事自与妻别三十余年未尝再娶至是遣人携向之鞵履往兴元访求之市家云此妇自到吾家未尝解衣毅然】【不可犯吾妻视为己女将半载以所成布疋偿原卖镪物乞身为尼居城南集庵中所遣人即往寻见故遗鞵履在地尼询所从来】【曰吾主翁程参政使寻其偶耳尼出鞵履示之合亟拜曰吾主母也尼曰归见程相公与夫人为道致意竟不再出告以参政未尝】【再娶亦不出旋报程移文本省遣使檄兴元路为具礼委幕属防防至陕西重为夫妇焉】公绰妻【函史栁丨丨丨韩氏相国】【休曽孙臯女也归栁三年无少长未尝见其启齿尝自粉苦参黄连熊胆和为丸赐诸子每永夜习学含之以资勤苦】荡子妻【古诗借问叹者谁云是丨丨丨于嘉诗失计翻为丨丨丨】渊明妻【梁昭明太子陶渊明传丨丨不应徴命其丨翟氏亦】【能安勤苦与其同志】纺绩妻【髙适诗耕耘有山田丨丨有山丨】愁怨妻【元结诗谁知苦贫夫家有丨丨丨】阮郎妻【秦系诗共知仙女防莫是丨丨丨】室无妻【白居易赠李山人诗厨无烟火室无妻】不如妻【曹唐小游】【仙诗因驾五龙看较艺白鸾功用丨丨丨】牵牛妻【杨载诗织女直嫁丨丨丨】
　　辟司徒妻【左传齐侯见保者曰勉之齐师败矣辟女子女子曰君免乎曰免矣曰锐司徒免乎曰免矣曰茍君与吾父免】【矣可若何乃奔齐侯以为有礼既而问之丨丨丨之丨也予之石窌】贾大夫妻【左传叔向曰昔丨丨丨恶娶丨而美三年】【不言不笑御以如臯射雉获之其妻始笑而言】皇甫规妻【后汉书列女传安定丨丨丨丨者不知何氏女也规初丧室家】【后更娶之善属文能草书时为规荅书记众人怪其工及规卒妻年犹盛董卓强聘之乃诣卓门跪自陈请卓使傅奴侍者拔刀围】【之遂立骂卓卓以其头悬车防鞭扑交下顾谓持杖者曰速尽为惠遂使车下后人图画之号曰礼宗】栁下恵妻【列女】【传丨丨丨既死门人将诔之丨曰将诔夫子之徳耶则二三子不如妾知之也乃诔曰夫子之不伐兮夫子之不竭兮夫子之信诚】【而与人无害兮柔屈从俗不强察兮蒙耻救民徳弥大兮虽遇三黜终不弊兮岂弟君子永能厉兮夫子之諡宜为惠兮门人莫能】【窜一字君子谓丨丨丨丨能光其夫矣】百里奚妻【风俗通丨丨丨为秦相堂上乐作所赁澣妇自言知音因援琴而歌】【问之乃其故丨也还为夫妇歌云百里奚五羊皮临别时烹伏雌炊扊扅今富贵防我为】四十九妻【海録碎事彭祖凡娶】【丨丨丨丨】
　　对语【取女　贤母　哲嗣　鲍妇　菊婢　谢女　娇女　石文归妻　令妻　良妻　莱妻　梅妻　梁妻　逸妻　山妻】【丸熊母　中郎女　知诗妇　剪髢母　持门妇　箕帚妾挽鹿妻　太常妻　守礼妻　画眉妻　举案妻　扊扅妻】
　　摘句【蚕熟报山妻　不愧巨源妻裁缝忆老妻　梅花当逸妻】
　　【织锦秦川窦氏妻　得入重轮伴羿妻屡折荆钗亦为妻　隐几维摩病有妻】
　　萋【七稽切草盛貌】
　　韵藻萋萋【诗葛之覃兮施于中谷惟叶丨丨黄鸟于飞又有渰丨丨兴雨祁祁又菶幕丨丨雝雝喈喈尔雅蔼蔼丨丨臣】【尽力也琴操昭君怨秋木丨丨其叶委黄有鸟处山集于苞桑籍田诗袭春服之丨丨兮接游车之辚辚刘长卿诗新年草色逺丨】【丨王建诗唯有教坊南草色古城隂处冷丨丨白居易诗水蓼冷花红簇簇江篱湿叶碧丨丨温庭筠诗露浓烟重草丨丨树映阑】【干栁拂堤又杨栁枝词系得王孙归思切不关春草绿丨丨】
　　増暄萋【水经注严辰肃月燕麦丨丨】
　　卉木萋【诗丨丨丨止女心悲止征夫归止】长松萋【潘岳诗孤鸟嘤兮悲鸣丨丨丨兮振柯】
　　凄【七稽切云貌】
　　韵藻凄凄【诗风雨丨丨鸡鸣喈喈又芜葭丨丨白露未晞又秋日丨丨百卉具腓潘岳诗夜漫漫以悠悠兮寒丨丨以凛】【凛谢朓逰敬亭诗泄云已漫漫多雨亦丨丨呉均寳剑诗锷边霜凛凛匣上风丨丨白居易诗晴夜露丨丨刘沧题郑中丞东谿诗】【一境新开雉堞西绿苔微径露丨丨韦庄诗江畔玉楼多美酒仲宣怀土莫丨丨韩偓诗轻寒着背雨丨丨】夜色萋【杜甫诗眇眇春风见萧萧丨丨丨又何景明诗地逺柴门静天髙夜气凄】
　　増风凄【诗絺兮绤兮凄其以风刘桢诗清丨丨已寒张衡赋受丨丨而永至兮拂穹岫之骚骚】露凄【秋兴赋月朣胧】【以含光兮丨丨清以凝冷】霜凄【李白诗微丨丨凄簟色寒】晚凄【孟郊诗春桃散红烟寒竹含丨丨】猿啸凄【水经注髙丨长丨屡引丨其】风物凄【殷仲文诗丨丨自丨】凉夜凄【谢庄月赋丨丨自丨风篁】【成韵】秋色凄【杜甫诗丨丨有余丨】霜露凄【韦应物诗还持郡斋酒慰子丨丨丨】韵清凄【贾岛诗静棊功奥妙】【闲作丨丨丨】水气凄【释皎然诗六月正中伏丨轻丨当丨】飒已凄【蘓轼诗苦恨闻道晚气象丨丨丨】闻笛凄【戴复古诗倚篷思往事丨丨为丨然】晓寒凄【林环诗疎星寥落丨丨丨】
　　凄【千西切说文痛心也】
　　韵藻凄凄【尔雅哀哀丨丨怀报徳也闗尹子人之善瑟者有悲心则声丨丨然有思心则声迟迟然赵冬防诗语别意丨】【丨零陵湘水西】惨凄【汉书文帝指示慎夫人新丰遒曰此走邯郸道也使慎夫人鼔瑟上自倚瑟而歌意丨丨伤怀琴赋怀戚】【者闻之莫不憯懔丨丨愀怆伤心顔延年诗丨丨岁方晏日落逰子顔杜甫诗适越空顚踬逰梁竟丨丨张泌晚次湘源县诗湘南】【自古多离怨英动哀吟易丨丨】
　　增愁凄【楚辞逺逰意荒忽而流荡兮心丨丨而增悲】憯凄【楚辞丨丨增欷兮薄寒之中人又霜露丨丨而交下兮心】【尚幸其弗济】恻凄【傅咸卞和像赋痛两趾之双刖心丨丨以情伤】辞凄【顔延年诗亲仁敷情昵兴玩究丨丨】衔凄【徐坚诗共握手而相顾各丨丨而黯然】余凄【苏轼诗郤忧别后不忍到见子行迹空丨丨】坐者凄【南都赋弹筝吹笙更为新声寡妇悲吟鹍鸡哀鸣丨丨丨欷荡魂伤情】音声凄【祢衡鹦鹉赋丨丨丨以激】【扬容貌惨以鹪】氷霜凄【刘桢诗丨丨正惨丨终岁常端正】螀声凄【梁昭明太子诗稍觉丨丨丨转闻鸣鴈急】别曲凄【廋信诗酒正离杯促歌工丨丨丨】心眼凄【朱子诗丨丨丨欲断】
　　隄【都奚切防也增韵岸也尔雅筑土遏水曰丨或作堤】
　　韵藻金隄【汉书沟洫志孝文时河决酸枣东溃丨丨于是东郡大兴卒塞之注丨丨在东郡白马界又子虚赋相与獠于】【蕙圃媻姗防窣上乎丨丨西京赋昆明灵沼黑水阯周以丨丨树以杞栁注谓以石为边隒言坚也刘峻诗栁缀丨丨岸朱庆余】【公子行醉向黄丨丨上去温庭均诗日西塘水丨丨斜又蜀都赋西逾丨丨东越玉津注丨丨在岷山都安县西】环隄【汉书】【沟洫志内黄界中有泽方数千里丨之有丨太守以隄中地给民令起庐舍其中又水经注渭水东迳槐里县故城南晋始平郡治】【隄尚存即汉书所谓槐里丨丨者也】乗隄【王沈魏书屯西有大隄其南树木幽深太祖乃隐兵隄里出半兵隄外吕布益进乃】【令轻兵挑战既合伏兵乃悉丨丨步骑并进大破之】防隄【宋史河渠志自立春后东风解冻河边人水初至凡一寸则夏秋】【当至一尺谓之信水旧制有司岁虞河决以孟秋预调塞治之物梢芟薪柴楗橛竹石茭索竹索千余万谓之春料凡埽下非积数】【垒不能遏其迅湍又有马头锯牙木岸以蹙水势丨丨焉杜甫诗丨丨盘古木白居易诗丨丨方插篱】沙隄【唐故事宰相初】【拜京兆使人载沙填路自私第至于城东街名丨丨白居易新乐府一石沙几斤重朝载暮载将安用载向五门官道西绿槐隂下】【铺丨丨昨日新拜右丞相恐怕泥涂汚马蹄张籍诗雪深无处认丨丨】被隄【西都赋茂树防蔚芳草丨丨】长隄【皇甫】【谧序却阻丨丨前临清梁皇甫冉诗泉声喧暗竹草色引丨丨】碧隄【谢脁登山曲天明开秀萼澜光媚丨丨】御隄【岑参】【诗野店临官路重城压丨丨皇甫冲西苑诗晓色曈昽照丨丨】栁隄【张祜诗婵娟蹀躞春风里挥手摇鞭杨丨丨温庭筠诗景】【阳宫里钟初动不语垂鞭上丨丨又露浓烟重草萋萋树映阑干丨拂丨罗隠诗江村丨覆丨】杨隄【许浑诗丨丨惜别春潮晚】【胡宿诗荡桨逺从芳草渡垫巾还傍绿丨丨】
　　身塡隄【汉书王尊传迁东郡太守河水泛浸瓠子金隄尊投沈白马祀水神使巫防祝请以丨丨金丨因止宿庐居隄上吏民争叩头救止尊尊不肯去及水盛隄壊吏民皆奔走唯一主簿泣在尊旁立不动而氷波稍却回还吏民嘉壮尊之勇节奏其状制诏秩尊中二千石加赐黄金二十觔】捍海隄【唐书地理志杭州盐官有丨丨塘丨长百二十四里开元元年重筑又名臣言行录范仲淹监泰州西溪盐税建白于朝请筑丨丨丨于三川之境长数百里以溉民田】苏公隄【宋史河渠志临安西湖至宋渐成葑田苏轼既开湖因积葑草为隄相去数里横跨南　北两山夹道植柳林希榜曰丨丨丨行者便之因为轼立祠隄上又】【名胜志丨丨丨在广东惠州府　丰湖之左苏轼出上所赐金钱筑】千丈隄【韩非子丨丨之丨以蝼蚁之穴溃又淮南子善用兵者如决溃水于千仭之隄】蚁溃隄【见上】千金隄【邺中记华林园中丨丨丨作两铜龙相向吐水以注天泉池通御沟王循诗雾开九曲渎风起丨丨丨】陈公隄【名臣言行录河决滑州陈尧佐作隄以杀水势又为长隄以护其外滑人曰不可使后人忘我公因号为丨丨丨】秀才隄【一统志唐南安黄有文声郡守乌仲孺以女妻之筑沙隄十里直抵其家号丨丨丨】十里隄【韦庄台城诗无情最是台城柳依旧烟笼丨丨丨】丞相隄【林寛诗樵童乱打金吾鼓豪马争奔丨丨丨】
　　増完隄【礼记孟秋之月丨丨防谨壅塞以备水潦】河隄【汉书武帝纪元封二年四月至瓠子临河决塞丨丨作瓠子歌又沟洫志平当以经明禹贡使行河为骑都尉领丨丨又贾譲奏隄防之作近起战国齐赵魏以河为境赵魏频山齐地卑下作隄去河二十五里河水东抵齐隄则西泛赵魏亦为隄去河二十五里虽非其正水尚有所逰荡宋史河渠志干德中命开封等十五州长吏兼领丨丨事庾信诗夕阳含水气返景照丨丨】石隄【汉书沟洫志据坚地作丨丨势必完安又张説诗竹径女萝蹊莲洲文丨丨】髙隄【汉书地理志信都国有丨丨平隄二县又曹植诗羽檄从北来厉马登丨丨】平隄【见上又庾信渭桥诗丨丨石岸直高堰柳隂长】无隄【汉书东方朔传一日之乐不足以危丨丨之舆张晏注丨丨谓天子富贵丨丨限也庾信】【诗声教暨丨丨】重隄【汉书沟洫志东郡白马故大隄数重黎阳北尽魏界大隄亦数重此皆前世之所排也】缮隄【汉书】【沟洫志贾譲奏丨完故丨增卑培薄劳费无已此最下防】不隄【汉书沟洫志自塞宣房后河复北决于馆陶分为屯氏河东北】【径魏郡清河信都渤海入海广深与大河等故因其自然丨丨塞也】增隄【汉书沟洫志屯氏河塞灵鸣犊口又益不利独一川】【兼受数河之任虽高丨丨防终不能泄】左隄【后汉书明帝纪丨丨强则右隄伤左右俱强则下方伤宜任水势所之使人随】【高而处公家息壅塞之费百姓无防溺之患】右隄【见上】曲隄【北史宋世良拜清河太守郡东南有丨丨成公一姓阻而】【居之羣盗多萃于此人为之语曰宁度东吴防稽不歴成公丨丨世良施八条之制盗奔他境人又謡曰丨丨虽险贼何益但有宋】【公自屏迹文同诗绕树垂萝防丨丨】旧隄【北史崔楷传九河通塞屡有变改不可一准古法皆循丨丨刘兼诗柳市金丝拂丨】【丨汪元量诗问酒入新店唤船行丨丨】漳隄【唐书地理志冀州南宫西五十九里有浊丨丨又堂阳西十里有丨水丨又武】【邑北三十里有衡丨右丨】江隄【唐书韦丹传元和中丹为江西观察使筑隄捍江长十二里杜牧奉敕撰韦丹遗爱碑六百陂】【塘灌田万顷锢以长隄缭四千步明年水平人始歌舞】盘隄【唐书地理志阶州有丨丨县】漕隄【唐书贞元中淮南节】【度使杜亚治漕渠筑防庸以通大舟夹隄高仰因得灌溉又李吉甫元和中节度淮南因漕渠庳下不能居水筑隄阏以防不足泄】【有余名曰平津堰】铧隄【唐书地理志桂州理定西十里有灵渠引水咸通中刺史鱼孟威以石为丨丨亘四十里】固隄【宋史河渠志建隆三年诏缘汴河州县长吏常以春首课民夹岸植榆柳以丨丨防】遥隄【宋史河渠志太平兴国八年遣使行视滑州河两岸古丨丨旧址又元丰三年郓州筑丨丨成长二十里役夫六千一月而成诏奨守臣李肃之又司马光言】【沧德州有古丨丨当加葺治】签隄【宋史河渠志绍圣元年广武埽危急诏都水监丞冯忱之相度筑栏水丨丨】副隄【宋史河渠志元丰五年金水河透水槽阻碍上下汴舟遣宋用臣按视请自板桥别为一河引水北入于汴后卒不行乃由丨丨河入于蔡以源流深逺与永安青龙河相合故赐名曰天源】穴隄【宋史河渠志熊本奏卫州居御河上游而西南当王供向着之防所以捍黄河之患者一隄而已今丨丨引河而置牐之地才及隄身之半设复矾水暴涨则河身乃在牐口之上以湍捍之势而无隄防之阻恐濒河郡县皆罹其患矣】虚隄【宋史河渠志杨琰言开封陈留咸平三　县种稻乞于陈留界旧汴河下口因新旧】【二隄之间修筑水塘用碎甓筑丨丨五步以来取汴水清水入塘灌溉从之】淮隄【宋史河渠志绍兴三年淮东提举陈损之言高邮楚州之间陂湖渺漫茭葑弥满宜创立隄堰以为猪泄乞自扬州至淮隂自高邮至盐城隄岸旁开一新河以通舟楫仍存旧隄以捍风浪栽柳十余万株堤岸既牢亦可备修补之用丨田向多沮洳因筑丨捍之得良田百万顷】禹隄【宋史李垂议引河水破伯丨古丨迳牧马陂凿大伾西山酾为二渠入澶渊故道朝议以其烦扰罢之】行隄【韩非子白圭之丨丨也塞其穴丈人】【之慎火也涂其隙是以白圭无水难丈人无火患】有隄【淮南子蓼菜成行瓶瓯丨丨量粟而舂数未而炊可以治家而不可以治国】济隄【水经注河决为荥泽济水受焉故有丨丨为北济也】洧隄【水经注洧水又右合镬陂水陂水东翼丨丨西面茅邑】汴隄【开河记隋大业年开丨河筑丨自大梁至灌口龙舟所过香闻百里既过雍丘渐达宁陵水势急龙舟阻碍虞世基请为铁脚木鵞验水深浅自雍州至灌口得一百二十九浅处今亦名隋隄】隋隄【见上吴融诗丨丨风物已凄凉】汉隄【唐防要江陵东北有废田傍丨江古丨坏决入夏浸溢贞元中曹王□为荆南节度修堤塞之卢肇丨丨诗丨之有丨实命襄人不力乃力则及乃身斯隄既成蜿蜒而平确尔山固屹如云横汉流虽狂坚不可蚀代千年亿与天无极】大隄【古今乐录襄阳乐者宋随王诞之所作也诞始为襄阳郡仍为雍州刺史夜闻诸女歌謡因而作之又有丨丨曲亦出于此玉海宋荆南守臣叶衡请修襄阳沿江丨丨刘诞诗朝发襄阳城莫至丨丨宿丨丨诸女儿花艳惊郎目张东之丨丨曲南国多佳人莫若丨丨女李白诗花开丨丨暖孟浩然诗丨丨行乐处车马相驰突】尧隄【册府元龟后唐庄宗同光三年青州符习承命佐役徒修酸枣】【县丨丨初伪廷决此隄引河水东注至于郓濮以限我军自是民罹水患帝先遣娄继英领诸军修塞寻而复坏乃命习以济厥功】修隄【册府元龟后唐明宗长兴四年濮州进重丨丨图备载沿河地理名】鲧隄【程子遗书洪范云鲧堙洪水河北只见丨】【丨不见禹隄】新隄【玉海宋熙宁时河决澶州元丰元年丨丨成河自定武还北流】铜隄【玉海沁水源出丨丨山又孟郊】【诗襄阳青山郭汉江白丨丨杨亿公子诗细雨垫巾过柳市轻风侧防上丨丨】寒隄【骆宾王秋日送尹大赴京诗序金辉照岸】【秀陶菊干丨丨】縁隄【张九龄诗荷香初入浦草色复丨丨裴廸诗丨丨春草合王孙自留翫】横隄【解琬诗丨丨列锦帐】危隄【卢纶苦雨诗绿萍藏废井黄叶隐丨丨】临隄【元稹诗花枝临水复丨丨闲照江流亦照泥】风隄【樊宗师绛】【守池园记正北曰丨丨乗携左右】毁隄【徐凝诗花时闷见聨绵雨云入人家水丨丨】弯隄【温庭筠诗丨丨弱柳遥相】【瞩】侵隄【刘威诗又怜春草自丨丨】古隄【刘沧诗蝉噪秋风满丨丨】蓼隄【杨侃皇畿赋登丨丨以东望见高台之百】【尺】抹隄【陆游诗水生已丨丨】花隄【杨万里诗草满丨丨水满溪】隐隄【张养浩诗蹴石泉鸣屋吞烟树丨丨】绣隄【吴莱诗竹山青岭峤花岛丨湖丨】
　　东兴隄【吴志诸葛恪诗黄龙初迁都建业筑丨丨丨遏湖　水后废不修恪于建兴元年防众于丨丨更作大丨】白渠隄【北史杨椿诗宣武时为都官尚书监修丨丨丨堰】永济隄【唐书地理志沧州青池西北五十五里有丨丨丨二南三】【十里有丨丨北丨又有李滮淀东隄徒骇河西隄衡漳隄浮河隄阳通河隄】钱唐隄【唐书白居易传居易为杭州刺史始】【筑隄捍钱唐湖钟泄其水溉田千顷】秋水隄【唐书地理志江州浔阳东有丨丨丨刺史韦珩筑西有断洪隄刺史张又新筑】【又王建诗野池水满连秋隄】断洪隄【见上】邵父隄【唐书地理志饶州鄱阳东有丨丨丨东北三里有李公隄刺史】【李复筑以捍江水】牌湖隄【唐书地理志宿州符离东北九十里有隋故丨丨丨灌田五百余顷】永安隄【唐书地理】【志海州朐山东二十里有丨丨丨北接山环城长十里以捍海潮开元十四年刺史杜令昭筑】回涛隄【唐书地理志桂州临】【桂东南有丨丨丨以捍桂水贞元十四年筑】大宁隄【宋史河渠志太平兴国二年开封府言汴水溢坏开封丨丨丨浸民】【田害稼诏发淮孟丁夫三千五百人塞之】乌栏隄【宋史河渠志熙宁二年刘彜程昉言御河水由冀州下流尚当疏导开丨】【丨丨东北至大小流港横截黄河入五股河尤便】鉴湖隄【宋史绍兴守臣吴芾言鉴湖岁久不治濒湖之民侵耕为田湖】【尽堙废请差强干使臣以巡辖丨丨丨岸为名发工开凿后溉田九千余顷悉获倍收】防城隄【宋史河渠志襄阳府守臣】【郭杲修丨丨丨以捍江流继筑救生隄为二牐一通于江一达于壕当水涸时导之入濠水涨时放之于江自是水虽至隄无湍悍】【泛溢之患焉】救生隄【见上】八激隄【水经注汉安帝令谒者于岑于石门东积石八所皆如小山以捍卫波谓之丨】【丨丨】千里隄【括地志金隄一名丨丨丨】法为隄【太平御览人犹水也丨令丨丨隄防不固必致冲突也】月波隄【册府元龟后唐同光三年雒京奏朱殷修筑丨丨丨毕工引水入新开河欧阳修诗丨丨丨上四徘徊又玉海熙宁七年澶州】【新隄成又修月隄増卑培薄】洛水隄【盛事美谈高宗时天下无事上官仪尝凌晨入朝循丨丨丨步月缓辔咏诗云脉脉】【广川流驱马歴长洲刘禹锡诗暂驻旌旗丨丨丨绮筵红烛醉兰闺】江陵隄【王海乾道中湖北漕臣李焘请修丨丨及潜江】【二丨】神腴隄【一统志丨丨丨在广平府肥郷县北东西约五里唐时邑宰韦景骏筑以备漳水之患】黄泽隄【一统】【志丨丨丨在大名府内黄县西北泽广数十里有隄环之汉世祖破五校于此今有孟家潭在县西北俗谓即古黄泽也】王景隄【一统志丨丨丨在河南开封府杞县北后汉永平中乐浪王景所筑亦名汉隄】海天隄【一统志丨丨丨在江西九江府】【城西旧时波涨为湖泽资舟楫以济后筑长隄五六里植杨柳千株以防頽溃行旅便之春夏水涨其势恍若海之连天】白公隄【一统志白居易为苏州刺史亷静不扰于虎丘下筑隄人因呼为丨丨丨】高氏隄【一统志潜江县五代时高季兴筑隄障襄汉之水民赖焉称丨丨丨】高堰隄【潘季驯河议辨惑汉陈登筑高堰御淮至明初陈暄复大葺之万厯九年议于大涧口极洼之处用石甃砌高一丈计长三千丈内外石二层共六万丈又言八月以后湖水大退高堰外水及隄址者仅一百五十丈余皆陆地故彼时议甃石隄仅三千丈云】归仁隄【潘李驯河议辨惑丨丨集丨所以捍御黄水睢水湖水使不得南射泗州竝攻高堰而又遏睢水湖水使并入黄河益助冲刷闗系最重当并力修护如水浸隄根即豫下护埽危险之处工宜倍之】雾起隄【杜甫摩诃池泛舟诗湍驶风醒酒船囘丨丨丨】水蘸隄【储光羲诗桑柘悠悠丨丨丨又吕温诗农人辛苦绿苖齐正爱梅天水满隄又朱子诗绿秧刺水水拍隄】南湖隄【李翺江州丨丨丨铭漭漭南陂冬干夏滮歴古迨兹孰为甿筹濬之斯来养民如身乃筑长隄拒江之滨】窈娘隄【白居易天津桥诗眉月晚生神女浦脸波春傍丨丨丨元稹诗丨丨丨抱古天津罗虬比红儿诗花落尘中玉堕泥香魂应上丨丨丨】魏王隄【白居易祓禊日游斗门亭诗閙于扬子渡踏破丨丨丨又何处木春先有思柳条无力丨丨丨】锦帆隄【杜牧诗况为珠履客即泊丨丨丨】弋阳隄【许浑诗江行春欲半孤枕丨丨丨】玉作隄【李咸用端溪砚诗浅小金为斗澄丨丨丨】偃虹隄【欧阳修丨丨丨记有自岳阳至者以滕侯之书洞庭之图来告曰愿有所记予发书按图自岳阳门西距金鸡之右其外隐然隆高以长者曰丨丨丨问其作而名者曰吾滕侯之所为也胡寅诗有时风浪战城西何啻渔阳万鼔鼙狎水蚩蚩忘垫溺谁人能续丨丨丨】緑浮隄【张耒诗修禊洛滨期一醉天津春浪丨丨丨】百尺隄【尤袤诗筑就长虹丨丨丨】玉河隄【陆釴诗囘首旌旗犹未定晚来风起丨丨丨】大如断隄【晋书载记吕光伐龟兹军其城南营外夜有一黒物丨丨丨丨揺动有头角目光如电及明而云雾四起遂不复见】因垒为隄【唐书张东之传东之为襄阳刺史汉水齧城东之丨丨丨丨以遏湍怒】罗偃主隄【斗宿考丨丨三星在牛宿东丨丨塘】
　　对语【玉垒　阇道　步　曲岸　却月观　召伯埭　花连屋金隄　御隄　蓼隄　长隄　偃虹隄　苏公隄　柳覆隄】摘句【青霭压云隄　垂栁拂金隄　纹廻曲似隄　安桥压古隄沙新宰相隄　根盘巧防隄　渔火照长隄　连寺绿阳隄立马东风花两隄　不知名草自沿隄　绿杨影里白沙隄鞭约垂杨过小隄　栁暗秦淮花满隄　一鞭诗思曲江隄】
　　羝【都奚切丨羊】
　　韵藻取羝【诗取萧祭脂丨丨以軷以兴嗣岁毛传羝羊牡羊也軷道祭也】牧羝【汉书苏武传匈奴徙武北海上无人处使丨丨羝乳乃得归师古注羝牡羊不当产乳故设此言示絶其事】
　　触藩羝【易羝羊触藩郭璞游仙诗进则保龙见退则丨丨丨沈佺期诗少寛穷涸鲋犹愍丨丨丨】增白羝【尔雅羊牡羒牝牂疏谓吴羊也其牡者名羒即丨丨也其牝者名牂】黒羝【尔雅夏羊牡羭牝羖疏夏羊者黒羖防也其牡者名羭即丨丨也其牝者名羖】缟羝【山海经丨丨山无草木多金玉】愠羝【辍耕录丨丨谓腋气也】捶羝【杂寳臧经昔有羝羊噉食麦豆婢以杖丨丨羝亦含怒触婢一日空手取火羝直来触婢婢急用火着羝脊火热触突焚烧村人延及山野此言无妄之灾也】
　　两头羝【太平广记钟毓及弟防警悟过人毎嘲谑未尝困踬尝语防闻安陵有女子善调谑往观之于是盛饰共载行至西门女子笑曰车中央殊高毓等初不觉车后门生云向已被嘲钟愕然门生曰中央高丨丨低也葢言丨也兄弟多髯故云】孽揺頵羝【山海经大荒之中有山名曰丨丨丨丨】十口二羝【齐民要术养羊之法大率丨丨丨丨羝无角者更佳】
　　鞮【都奚切革履】
　　韵藻狄鞮【礼记五方之民言语不通嗜欲不同达其志通其欲东方曰寄南方曰象西方曰丨丨北方曰译黄庭坚诗圣】【上开皇极降书付丨丨义上林赋俳优侏儒丨丨之唱徐广注丨丨地名在河内出善唱者】铜鞮【左传今丨丨之宫数里而】【诸侯舍于人注丨丨晋离宫汉书地理志丨丨属上党郡有上虒亭北史彭城王勰从帝幸代都次于上党之丨丨山路傍有大】【松树十数根时帝进繖遂住而赋诗令示勰曰吾作诗不及七步亦不言逺説苑孔子叹曰丨丨伯华而无死天下其有定矣子路】【问其为人孔子曰其幼也敏而好学其壮也有勇而不屈其老也有道而能下人晋太康地记晋大夫羊舌赤之邑世号赤曰丨丨】【伯华又乐府解题都邑二十四曲有白丨丨歌亦曰襄阳白丨丨崔国辅诗城中美年少相见白丨丨李白诗襄阳行乐处歌舞白】【丨丨】东鞮【法言黄支之南大夏之西丨丨北女来贡其珍汉徳其可谓永怀矣】勃鞮【拾遗记丨丨国人寿百岁又左传晋】【文公问原守于寺人丨丨】防鞮【左传晋荀吴帅师伐鲜虞围鼔克鼔而反不戮一人以鼔子丨丨归按公羊作鸢鞮】增若鞮【后汉书南匃奴传注匈奴谓孝曰丨丨自呼韩邪单于降后与汉亲密见汉帝諡常为孝慕之至其子复珠累单于】【以下皆称丨丨南单于比以下直称鞮也】北鞮【后汉书窦宪传与北单于战于稽落山大破之遂临私渠丨丨海又传论追奔】【稽落之表饮马丨丨之曲铭石负鼎荐告清庙列其功庸兼茂于前多矣】英鞮【山海经丨丨之山上多漆木下多金玉】革鞮【盐铁论古者庶人贱骑绳控丨丨皮荐而已其后代以革鞍铁镳为饰】渤鞮【初学记瀚海之南小水名海者有丨丨海】履鞮【史记怀公故大臣吕甥郤芮欲为变宦者丨丨知其谋求见文公以告按左传作寺人披】
　　低【都奚切丨昂也俛也垂也】
　　韵藻月低【拾遗记汉昭帝穿淋池时命水嬉逰宴随风轻漾毕景忘归使宫人歌曰秋素景兮泛洪波挥纎手兮折芰荷】【凉风凄凄扬棹歌云光开曙丨丨河万岁为乐岂云多储光羲诗芰荷覆水船难进歌舞留人丨易丨岑参诗饮酒溪云过弹棊山】
　　【丨丨陆龟防诗花外烟蒙丨渐丨李中诗弹棊长到丨轮丨施肩吾诗桂子香浓丨杵丨程钜夫诗海云迎棹起江丨照人丨王英】【诗金爵觚棱丨向丨王英诗凉生金露丨华丨】日低【梁简文帝采莲曲香风起白丨丨采莲曲使君迷岑参诗秦女峯头雪未】【尽胡公陂上丨初丨杜甫诗万里秋江上三年落丨丨贾岛诗独立生遥思秋原日渐低陈履常披云楼上梁文举头更觉长安近】【送目长随落丨丨周昂诗塞古秋风早山昏落丨丨】枝低【谢朓诗交藤荒且蔓樛丨耸复丨杜甫诗黄四娘家花满谿千朶万】【朶压丨丨刘长卿使次安陆寄友人诗君在江南相忆否门前五柳几丨丨郑谷海棠诗一丨丨带流莺睡数片狂和舞蝶飞释齐】【已诗露淋栖鹤压丨丨】树低【谢朓诗风荡飘莺乱云行芳丨丨王屮头陀寺碑文祥河辍水寳丨丨枝萧子范建安城门峡】【赋丨丨柯而翠郁潭隐日而青空庾信诗毻毛新鹄小盘根古丨丨丘为诗鸟与孤防逺烟和独丨丨杜甫诗野客茅茨小田家丨】【木丨刘长卿诗九日登高望苍苍逺丨丨郑谷诗晓楚山云满春吴水丨丨杨万里诗村北村南水响齐巷头巷尾丨隂丨张宪诗】【匝屋桃花树丨丨郭登诗三尺黄柑压丨丨】云低【庾信初晴诗湿花飞未逺隂丨敛向丨孟浩然诗天开斜景遍山出晚丨】【丨杜甫诗楼雪融城湿宫丨去殿丨又江雨乱淋幔山丨丨度墙又萧萧古塞冷漠漠秋丨丨杨巨源诗百尺梧桐畵檐齐萧声落】【处翠丨丨李嘉祐诗鸣笳山月晓揺斾野丨丨秦观诗断虹明处海丨丨虞集诗飘萧席帽碧丨丨揭徯斯诗承尘转午锦丨丨郑】【玉诗扶桑破曙海丨丨】花低【庾信诗云度三分近丨飞一倍丨贺敳诗寒花低岸菊凉叶下庭梧杜甫诗蛟龙引子过荷芰】【逐丨丨】穗低【庾信诗被陇夕熟交塍香丨丨张贲诗时时风拆芦花乱处处霜催稻丨丨范成大诗粟丨绿垂丨】河低【沈佺期诗山月临窓近天丨入户丨储光羲诗丨丨月落五更时王初诗星榆才乱绛丨丨雷渊诗风露触处香丨汉望中丨】天低【沈佺期诗炎方谁谓广地尽觉丨丨孟浩然诗野旷丨丨树江清月近人岑参诗树防千家小丨围万里丨杜甫诗霜露】【晚凄凄高丨逐望丨钱起诗鸟没丨丨幕府遥戴叔伦诗夜静月初上江空丨更丨逖遵度登楼诗丨丨水国疑将压人过月塘愁】【欲空陆游诗山从飞鸟行边出丨向平芜尽处丨党怀英词潮吞淮泽小云抱楚丨丨】潮低【苏轼诗安得夫差水犀手三千】【强弩射丨丨范成大诗海山一抹带丨丨】
　　雨露低【杜甫诗气得神仙迥恩承丨丨丨】玉绳低【杜甫诗雾浓金掌重天近丨丨丨李商隐诗夜吟应讶丨丨丨】翠黛低【白居易留别诸妓诗渐销醉色朱顔浅欲话离情丨丨丨又郑谷鹧鸪诗游子乍闻征袖湿佳人才唱翠眉低】夕阳低【杜牧诗汉主庙前湘水碧一声风角丨丨丨】银栉低【苏轼诗山人醉后铁冠落溪女芙时丨丨丨自注天】【目山唐道士冠铁冠于潜妇女皆插大银栉长尺许谓之蓬沓】
　　增贾低【汉书食货志万物卬贵过平一钱则以平贾卖与民其丨丨贱减平者听民自相与市以防贵庾者师古注庾积也】【以防民积物待贵也苏轼金橙径诗金橙纵复里人知不见鲈鱼丨自丨马祖常诗水牛砺角嫌耕浅野茧抽丝喜丨丨】衡低【后汉书律厯志天子以日冬夏至陈八音听乐均度晷景候钟律权土灰放隂阳冬至阳气应则乐均清景长极黄钟通土灰轻而】【衡仰夏至隂气应则乐均浊景短极蕤宾通土灰重而丨丨】髙低【九华山录囘望九华横侧丨丨无一同者古乐府陇上明】【星丨复丨庾肩吾诗双燕集阑闺双飞丨复丨杨侃皇畿赋屈曲沟畎丨丨稻畦洛中九老防郑据诗官班朱紫多相似年纪丨丨】【次第匀杜牧诗松寺曽同一鹤栖夜深台殿月丨丨雍陶诗小桥虚阁半丨丨释皎然诗早凉生浦溆秋意满丨丨李后主诗乱山】【凝恨色丨丨宋真宗海棠诗丨丨临曲槛红白间纎条欧阳修诗山花红紫树丨丨】下低【刘向九叹凌黄沱而丨丨兮思还流】【而复反西都赋魂怳怳以失度巡回途而丨丨岑参诗黄河碛里客行迷四望云天直丨丨】草低【勅勒歌天苍苍野茫茫风】【吹丨丨见牛羊姚祟诗的歴风梅度参差露丨丨】簪低【梁简文帝舞赋盻鼓微唫回巾自拥髪乱难持丨丨易捧】杨低【梁简文帝春情诗蝶黄花紫燕相追丨丨柳合路尘飞】嵓低【萧慤诗丨丨石倒险岭高松更疎】雁低【庾信诗林寒木】【皮厚沙迥丨飞丨陈叔达诗岸广鳬飞急云深丨度丨钱起诗度烛萤时灭传书丨渐丨张籍诗边城暮雨丨飞丨赵秉文诗春寒】【旅丨丨袁桷诗翻水粘云白丨丨】峯低【岑参诗玉垒天晴望诸丨尽觉丨李嘉祐诗天寒积雪逺丨丨虞淳熙诗峦色三台】【紫丨形九曜丨】鬟低【戎昱诗艳粉轻丨丨白居易诗红绡带缓绿丨丨】星低【苏辙诗十年零落晓丨丨杨慎诗行看烽】【火囘中静祗见明丨陇上丨】虹低【李俊民诗龙依天上卧丨傍水心丨】斗低【虞集诗东尽沧溟南丨丨袁桷诗清霜集】【素裘丨戴天益丨史谨诗剑阁横空北丨丨】低低【刘克庄诗清明未雨下秧难小麦丨丨似剪残】柯叶低【诗湛露疏湛湛然在物上者露斯也物得露而丨丨丨垂非见日之阳则不得亁而舒放也又拾遗记昭帝淋池中】【植分枝荷一茎四叶状如骈盖日照则叶低防根茎若葵之卫足名曰低光荷李德裕诗密叶作帷低张洎海棠诗疎枝高映银台】【月嫩叶低含绮阁烟】羽声低【尔雅羽谓之柳注羽者宇也物也其声低平掩映自下而高五音备成如物之聚而为柳也】舞腰低【书评薄绍之书字势蹉跎如舞女低腰仙人啸树又杜易简诗弱腕随桡起纎腰向舸低】昏从低【江隣几杂】【志冯章靖云昏字本从民避唐文皇讳乃从氏孙文公云是从高低之低非民也冯始惭已説之未博】蜻蜓低【古今谚蜻】【蜓高谷子焦丨丨丨一坝泥】轩辌低【楚词丨丨既丨步骑罗些注丨丨皆轻车名丨屯也】摄提低【王逸九思大火】【兮西睨丨丨兮运丨】含露低【萧子晖诗夜夜妾偏栖百花丨丨丨】荷盖低【刘垍诗蒲新节尚短丨小丨犹丨】覆水低【宋之问诗树影梢云密藤隂丨丨丨李嘉祐诗寂寞横塘路新篁丨丨丨又戴昺诗箯舆轧轧过清溪溪上梅花压水低】雉媒低【储光羲诗杏色满林羊酪熟麦凉浮垅丨丨丨】飞鸟低【岑参诗双崖悬壁试攀跻羣山向下丨丨丨又杨慎】【诗平郊逺讶行人小高阁回看去鸟低】傍人低【杜甫子规诗客愁那听此故作丨丨丨】葛巾低【杜甫诗吟诗坐】【囘首随意丨丨丨】翡翠低【杜甫摩诃池泛舟诗坐触鸳鸯起巢倾丨丨丨】羽翮低【杜甫诗杖策门阑邃肩舆丨丨】【丨又王安石诗南鹏羽翼低】云汉低【綦母潜宿太平观诗夕到玉京寝窅防丨丨丨又王偃诗北斗星移银汉低】绿低【戎昱诗的破丨丨丨】五两低【卢纶诗江平芦荻齐丨丨贴樯丨】太白低【刘长卿诗赦罪春阳发收兵丨】【丨丨谭用之诗罨画春塘丨丨丨王安石上梁文儿郎伟抛梁西瀚海兵销丨丨丨】太液低【包佶诗池连丨丨丨】弱篠低【崔峒诗空山丨丨向云丨】浪花低【刘禹锡送义丹师还黔南诗猿狖窥斋林叶动蛟龙闻呪丨丨丨】望风低【韩愈猛虎诗羣行深谷间百兽丨丨丨】泛景低【孟郊诗共疑落镜中坐丨红丨丨】栁眼低【元稹诗春日枝条丨】【丨丨】顔色低【白居易诗虽云志气高岂免丨丨丨】云脚低【白居易诗孤山寺北贾亭西水面初平丨丨丨】湿翅低【白居易诗拍志沙鸥丨丨丨】屋舍低【白居易题集贤阁诗傍闻大内笙歌近下视诸司丨丨丨又韦庄赠姬人诗莫】【恨红裙破休嫌白屋低】雪压低【白居易诗花幢丨丨丨罗隐诗丨丨逺山丨】夏腊低【朱庆余题律师院诗但见】【修行苦谁论丨丨丨】屐齿低【朱庆余诗谢守能登陟秋来丨丨丨】驿路低【李商隐诗苑路高高丨丨丨】紫袖低【许浑紫藤诗绿蔓檂隂丨丨丨】山果低【许浑诗傍檐丨丨雨来丨又朱多炡诗秋霜硕果低】草堂低【项斯诗贫】【起丨丨丨】緑萝低【张乔诗水垂青霭断松偃丨丨丨】鸟坐低【薛能诗庭树人书匝栏花丨丨丨】翠幙低【李羣玉诗天拂沧浪丨丨丨】去地低【方干诗卧闻雷雨归岩早坐见星辰丨丨丨】惹空低【司空图诗花明催曙】【早云腻丨丨丨】管低【司空圗歌者诗玉树花飘鳯失栖一声初压丨丨丨】凤笙低【张蠙诗玉堂秋闭丨丨丨】蛩韵低【林寛诗伴直僧谈静侵霜丨丨丨】故闗低【崔涂诗水分平楚濶山接丨丨丨】太华低【李洞诗醉眼青】【天小吟情太华低】郡楼低【李昌符诗沙平闗路直碛广丨丨丨】红槿低【刘威诗风叶青桐落露花丨丨丨】万象低【俞鳬诗落日太湖西波涵丨丨丨郑玉天目山诗势压东西丨丨丨】拂檐低【韦庄诗红榴初绽丨丨丨】黍稻低【韦庄诗早雾浓于雨田深丨丨丨】白练低【曹唐马诗尾蟠夜雪红丝脆头掉秋风丨丨丨】酒旗低【秦韬玉诗春引】【美人歌板熟风牵公子丨丨丨又李东阳诗背城古路车尘少隔岸人家酒幔低】桃绶低【宋祁诗畏风丨丨向林丨】画桥低【王安石诗放船终碍丨丨丨又吴惟英诗柳覆小桥低】孤城低【苏轼西新桥诗笑看逺岸没坐觉丨丨丨】雁鹜低【晁补之诗沙头晚日樯竿直淮上春风丨丨丨】潦痕低【李觏诗雄虹见雨遏不断丨水到秋丨渐丨】门闾低【陆游诗不】【作容车计门闾尽放低】诗名低【陆游诗病来酒户何妨小老去丨丨不厌丨】燕飞低【徐玑诗一塘春水丨丨丨贡奎】【诗泥重丨丨丨】栁丝低【戴复古诗雨寒花蕊瘦春重丨丨丨】灯花低【周昂诗丨丨应解事岑寂向人丨】碧樷低【冯延登诗淑景晴熏红树暖蕙风轻泛丨丨丨】曙色低【虞集诗紫禁沉沉丨丨丨】万竹低【虞集诗风雨横江丨丨丨又杨】【基诗倚杖妨花密看山碍竹低】露盘低【余阙诗春星欲傍丨丨丨】女堞低【柳贯诗南极青山丨丨丨】薜荔低【方渊】【诗丨丨压墙丨】落照低【廼贤诗朱拱浮云湿雕檐丨丨丨】客语低【欧阳原功诗炎天海国瘴烟合深夜蛮乡丨丨丨又马臻诗夜深隣语低】春色低【范梈诗春色傍人低】舞马低【袁桷诗曲宴名王丨丨丨】断沙低【周权诗短篷斜】【阁丨丨丨】映帆低【马戴诗孤屿丨丨丨】倦翼低【谢宗可诗困顿东风丨丨丨】红尘低【王泽诗岂无黄精扫白发落日易接丨丨丨】夜塔低【高啓诗袈裟影入秋山逺舍利光悬丨丨丨】水殿低【马汝骥诗宫园丨丨丨】黍熟头低【谈薮王元景大醉杨彦遵曰何大低昂答曰丨丨丨丨麦熟头昂黍麦俱有所以低昻】对语【日近　露重　野阔　径曲　树亚　风软　马跃　　梅妥天低　云低　峯低　桥低　花低　月低　鹰低　　柳低】【南山近　珠斗转　鸠妇懒　桐丝长　钿柱促　虫语急北斗低　玉绳低　雉媒低　竹祖低　玉箫低　雁行低】
　　摘句【花隂覆牖低　蟾影度墙低　村小酒旗低山云着地低　山腰过雨低　眠禽压竹低吟到银河月影低　林峦苍翠接天低谢公诗思碧云低　一峯寒翠压檐低】
　　氐【都奚切丨羗説文至也又宿名又纸韵】
　　韵藻増周氐【诗尹氏太师维丨之丨】系氐【史记索隠角亢下丨于丨若木之有根】九氐【后汉书冉駹夷】【者武帝所开以为汶山郡宣帝省并蜀郡为北部都尉其山有六夷七丨丨各有部落其王侯颇知文书】入氐【三国志公】【西征张鲁至陈仓将自武都丨丨氐人塞道公先遣张郃朱灵等攻破之陈羽诗驿使向天西巡复丨丨又晋书天文志济隂丨】【丨一度东平丨丨七度】白氐【魏书氐传自汧渭抵于巴蜀种类实繁或谓之丨丨或谓之故氐各有侯王受中国封拜】故氐【见上】慰氐【魏书杨徳袭难当爵早卒子小眼袭例降为公卒子公熙袭爵张普恵为行台送租于南秦东益启公熙俱行】【至南秦以氐反不得进遣公熙先丨丨】生氐【北史厨中丨丨复为冦掠遣仪同刘崇义宇文琦入厨讨之于是羣氐并平又】【山海经氐人国在建木西其为人人面而鱼身无足郭璞注尽胸以上人胸以下鱼也赞炎帝之苗实丨丨人死则复蘓厥身为鳞】沙氐【北史王谦举兵丨丨帅开府杨永安又据州应谦大将军连奚儒讨之】使氐【淮南子使燕吹竽丨丨厌窍虽中节】【而不可聴】巴氐【十六国春秋李特祖父虎归魏徙内地号丨丨】防氐【前秦録刘聪遣使拜符洪为平逺将军不受自称丨】【丨校尉秦州刺史畧阳公羣氐推为首刘曜以洪为氐主】起氐【费直周易分野夀星起轸七度大火丨丨十一度】青氐【通典氐君长数十而白马最大有丨丨白氐蚺氐盖中国人即其服色而名之也】蚺氐【见上】囘氐【致虚阁杂俎墨神曰】【丨丨】
　　天根氐【尔雅丨丨丨也史记天官书氐为天根】角亢氐【史记天文志丨丨丨兖州晋书天文志陈卓范蠡谷先】【生张良诸葛亮谯周京房张衡竝云丨丨丨郑兖州】宿宫氐【晋书天文志氐四星王者之宿宫又后二星大则臣奉度】武都氐【汉书丨丨地杂丨】白马氐【后汉书丨丨丨者武帝元鼎六年间分广汉西部合以为武都土地险阻有麻田出】【名马牛羊漆宻氐人勇戆抵冒贪货死利居于河池一名仇池方百顷四面斗絶数为边冦郡县讨之则依固自守魏书氐者西夷】【之别种号曰白马三代之际盖自有君长易世一朝见故诗称自彼氐莫敢不来王也】清水氐【宋书畧阳丨丨丨杨氏自】【秦汉以来世居陇西为豪族北史大统九年丨丨丨酋李防仁据地作乱周文遣典籖赵昶慰谕防仁归附】百顷氐【魏志】【建安中有杨腾者为部落大帅勇健多计畧始徙居仇池池方百顷因以为号后有名千万者魏拜为丨丨丨王】临渭氐【魏书丨丨丨符健字建业本出畧阳临渭僭称天王国号大秦】隂平氐【魏书杨保宗自号征西将军秦河梁三州牧仇池公】【武都丨丨丨多归之】畧阳氐【魏书丨丨丨吕光字世明本出畧阳父婆楼符坚太尉光年十岁游戏好战阵之法为诸儿所】【推身长八尺四寸肘有肉印皇始初僭称天王】南岐氐【北史大统四年丨丨州丨符夀自号太白王诏侯莫陈顺长孙澄讨】【降之】武兴氐【北史丨丨丨围和州凤州固道氐魏天王等聚众响应豆卢宁讨之】固道氐【见上】厨中氐【北史】【周明帝时氐酋姜多率丨丨丨攻陷洛聚郡赵昶讨平之隂平葭芦氐与厨中相应昶乃简精骑出其不意径入厨中至大何坪连】【破七栅诛其梁帅】葭芦氐【见上】天符氐【星经氐一名天符】不躔氐【虞淳熙西湖社集诗金牛须防女张】【鹿丨丨丨】
　　威振氐【北史宋将裴方明陷仇池太武授河间公齐为前将军与古弼讨之遂尅仇池丨丨丨丨】对语【直斗　白翟　六诏　安蜀　卢龙塞　严遒僰起氐　青氐　九氐　慰氐　白马氐　武都氐】
  </div>
  <div class="pagination">
   <a href="御定佩文韵府_page53.html">
    上一页
   </a>
   <span>
    ...
   </span>
   <a href="御定佩文韵府_page49.html">
    49
   </a>
   <a href="御定佩文韵府_page50.html">
    50
   </a>
   <a href="御定佩文韵府_page51.html">
    51
   </a>
   <a href="御定佩文韵府_page52.html">
    52
   </a>
   <a href="御定佩文韵府_page53.html">
    53
   </a>
   <span class="current-page">
    54
   </span>
   <a href="御定佩文韵府_page55.html">
    55
   </a>
   <a href="御定佩文韵府_page56.html">
    56
   </a>
   <a href="御定佩文韵府_page57.html">
    57
   </a>
   <a href="御定佩文韵府_page58.html">
    58
   </a>
   <a href="御定佩文韵府_page59.html">
    59
   </a>
   <span>
    ...
   </span>
   <a href="御定佩文韵府_page55.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
