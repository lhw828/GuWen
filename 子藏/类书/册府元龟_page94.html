<!DOCTYPE html>
<html>
<head>
    <meta charset="UTF-8">
    <title>册府元龟 - 第 94 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 94 页/共 736 页</h1>
    <div class="content">十二载十月戊申幸华清宫。
十三载正月还宫十月乙酉幸华清宫十二月戊午还宫。
十四载十月庚寅幸华清宫十一月甲子安禄山称兵向阙庚午以其事闻於行在丙子还宫。
肃宗乾元元年十月甲寅上皇幸华清宫帝送於坝上。
二年冬十月丁酉诏曰：昔昆夷作患周宣兴薄伐之役陈称乱汉祖发亲征之师盖所以禁暴除凶取威靖难上以保宗社下以拯黎元古昔帝王兹道无替顷者禄山称兵构逆背义负恩恶既贯脑盈寻已殄灭而思明残寇尚敢扌延ビ聚其蜂虿之馀邀我雷霆之伐朕以干戈屡动黎庶未康繇是按甲延诛冀其来格而乃窃兵干纪自取灭亡副元帅光弼纠率锐徒恭行天伐爰启绛宫之略克摧青犊之师曾未浃辰大破凶党此皆穹昊垂宗社降灵是以戎律用贞礻固淫斯在如闻蓬艾之下蚊蚋犹虞故当乘破竹以追奔同燎原而扑灭朕为人父母深念涂炭是用大整戈矛方申吊伐抚绥河雒以致和平即以今月十七日幸东京率六军取北路进发但巡幸所过自有行营应缘祗供并有司自办其路次州县一切不得别有徵敛亦不得辄有进献及时新野味等王公以下文武从官每顿主人供蔬饭不得辄置鱼肉饼果及铺设亦不得妄差人力别有祗承行从官及州县所由有如违犯王公以下五品以上具名录奏当日贬官馀并从军令仍令知顿使左右巡使御史相知纠察具状弹奏如涉阿容及不能举奏所由议在必行毋贻後悔仍令户部侍郎同中书门下平章事第五琦充置顿使应行幸供拟及兵马粮料续撙节作条件奏闻其从官委中书门下定名录奏务从减省不欲劳烦宣示中外宜知朕意。又以殿中监李辅国行营兵马以御史大夫贺兰进明中京留守时公卿皆献书进谏帝以制命已行不纳考功郎中知制诰苏源明及给舍等上言切谏帝省表遂不行。
代宗宝应二年五月幸兴庆宫即日还。
大明宫大历二年二月壬午幸昆明池从俗踏青也。
德宗贞元三年七月丙寅幸章敬寺。
七年七月幸章敬寺赋诗序皇太子在侍进和兼题百寮毕和以班列焉其後京兆尹薛珏请皇太子书帝诗序刻石而填之以金。
八年七月幸章敬寺。
十二年九月癸卯幸鱼藻宫即日还。
十三年四月壬戌幸兴庆宫龙堂求雨七月幸鱼藻宫池先深一丈更掏加四尺。
十九年四月幸家令寺。
宪宗元和六年七月戊申御兴安门观乐。
十五年七月幸安国寺观释氏盂兰盆之会庚辰复幸兴福寺。
穆宗元和十五年八月壬申幸鱼藻宫。
敬宗宝历元年十一月幸温汤即日还宫。
二年三月戊寅幸鱼藻宫观竞渡己卯赐鱼藻宫从官左右神策中尉诸司使翰林学士等锦采银器有差十月丁未幸城南华严寺。
文宗太和四年八月戊辰幸禁园亭会昌殿奏新乐七年十二月庚子驾幸望春宫。
昭宗乾宁四年三月庚午车驾幸韩建南庄六月帝幸西溪观竞渡。
光化元年车驾在华州四月幸陟屺寺宴从官於韩建所献御庄六月幸西溪观竞渡。
後唐庄宗同光元年十一月诏将自汴归雒有事於南郊河南尹张全义进迎驾法物仪仗甲子帝发汴州十二月庚午朔车驾寅时发自石桥御史中丞李德林率文武百官班於积润驿六军诸卫金吾仪仗大常法物毕陈於路自上东门归大内百官称贺辛未以百官初至雒放三日朝参壬辰幸伊。
二年二月戊寅幸李嗣源宅宣教坊乐尽欢而罢己卯幸左龙武军辛卯寒食假帝出宣仁门幸东宅皇太后皇后幸水陆院寻胜教坊内弟子作乐晡晚还宫三月甲子幸东宅皇太后幸水陆院召李嗣源侍宴五月辛丑幸内园观亲殿上梁。又幸郭崇韬之私第置酒作乐七月乙酉幸龙门之雷山祭天神从北俗之旧事也。八月幸皇太子继岌院奏教坊院乐纵酒而罢九月甲寅幸郭崇韬之私第宣教坊乐置酒会从官至一更还宫十月甲申幸小马坊阅马十一月己亥幸六宅作教坊阙明宗乐宴诸皇弟戊午幸明宗第。又至宋州节度使元行钦之第纵酒作乐一鼓三筹归宫十二月戊辰幸西苑庚午车驾幸张全义之第丙子敕大名重地全魏奥区成予定霸之基致我兴王之业盖以土田沃衍庶士忠动载想夤缘得无卷瞩近者频令按察颇乐和平既坚望幸之诚宜举省方之典取来年正月七日朕当巡幸东京丁丑敕中书门下省御史台尚书省诸寺监大卿监各差有公事官三十员从行乙酉幸广化寺祈雪乙丑。又幸龙门三年正月乙未御史中丞崔协率从驾官属先发东京留中书省印宰臣赵光裔雒中行事丙申敕翰林学士中书舍人金吾将军兵吏部郎官扈从馀官并取三日先程赴邺庚子车驾幸邺京扈从军三万陈於上东门外帝御城楼忄尉抚而遣之宰臣赵光裔率留守司官属辞至白坡河阳张继业遣人上章云：病甚既次河阳帝遣御医视之癸卯驾次新乡邺都留守李岌进御衣缣银谢巡幸副留守张宪遣少尹龙敏奉表谒於路戊戌至邺皇后先归大内帝自千秋亭乘辇备法驾晡晚归宫。
三月庚子诏曰：朕以削平僭乱底定寰区爰宅雒都再逾星岁乃卷兴王之地颇聆望幸之辞暂议省巡以忄尉群品因兹驻跸俄已经春优恩既洽於大名车驾宜还於中土俾宣遐迩咸畅平可定此月十七日发程取河阳旧路归雒甲辰宰臣窦卢革御史中丞崔协率文武从官先赴雒京帝诏郭崇韬谓曰：朕思在德胜寨时霍彦威凝皆予之敌终日革斗战声相闻安知二年之间在吾庑下吾无少康光武之才一旦重兴基构者繇二三勋德卿等同心辅翼故也。朕有时梦寝如在戚城因念曩时挑战鏖兵劳则劳矣。然而扬旌伐鼓差忄尉人心残垒荒沟依然在目予欲按德胜故寨与卿再陈旧事崇韬曰：此去澶州不远陛下再观战地益知王业之艰难可不伟哉！己酉发自邺宫副留守张宪率东京官吏辞於千秋亭是夜次南乐行宫庚戌次澶州辛亥至德胜寨地帝登城四望指战阵之处以喻宰臣渡河而南氵公岸西上所至指示废栅陈曩时胜负至汴军所据杨村寨因召龙骧神威诸校问当时诸将勇怯以为笑乐及至戚城先锋寨置酒作乐日晏而旋丙辰次获嘉怀州刺史李建邺谒于路戊午次温县前华州刺史高允奇自巩县修仓所来见乙未次河阳庚辰早发至白坡邢州节度李存纪振武节度朱守殷河南尹张全义谒於路宰臣窦卢革赵光裔文武百官班於路左右金吾六军仪仗毕陈道从还宫。
四月壬申幸甘泉亭际晚还宫乙亥帝与皇后幸枢密使郭崇韬私第崇韬进银鞍马六匹御衣著五百银器副之皇后衣二百金合副之绢百疋从官李从霸下至供奉教坊伶官优给有差。又幸左龙武统军朱汉宾之第夜漏三刻还宫庚辰帝侍皇太后幸玄节园遂幸李绍荣之第五月戊辰幸龙门广化寺祈雨己未幸玄元庙祷雨九月丁巳出师子门射雁於尖山至晚还宫。
明宗天成元年八月出上阳门幸冷泉宫观稼至晚还宫九月乙未幸至德宫因幸前隰州刺史袁建丰之第甲戌幸冷泉宫观稼至晚还宫。
二年三月壬子朔幸会节园宰相枢密使及节度使在京者共进钱绢请宴壬戌车驾幸甘泉亭月戊子幸会节园召宰臣学士在京勋臣赴宴甲辰出左掖门观修堤部署首领及力役军人百姓赐物有差幸驸马石敬瑭宅。又幸安重诲第进酒奏乐例加赐赉六月庚子幸白坡祭突厥神至晚归内七月幸冷泉宫至暮归内。
八月秦王从荣自邺中至泊於至德宫帝幸其第宣禁中女伎及教坊乐饮宴至晚从荣进马及银器钱绢帝赐诸伎乐及行从人等乘舆归内己未御札就中书示谕曰：历代帝王以时巡狩一则遵行典礼一则按察方区矧彼夷门控兹东夏当先帝戡平之始为眇躬殿守晋高祖也。之邦俗尚贞纯兵怀忠勇自元臣镇靖庶事康和兆民咸乐於有年阖境弥坚於望幸事难违众议在省方朕取十月七日亲幸汴州其氵公路一行宿食顿递可下三司排当务从简俭不得劳扰人户至於扈从兵师亦已严行诫约兼告谕东北道诸侯不得迎驾朝觐庚午敕应两省及诸司有公事朝臣并随驾西班差左右金吾大将军及诸司卫将军等十馀人扈从十月甲辰敕少府监聂延祚等以大驾巡幸告祭神祠帝御兴教门忄尉谕楼前兵士乙酉幸汴州马少军士数万人自级节以上各赐锦衣铠甲光明组练鲜洁法令如一行伍日严师徒雄盛近代罕比憩於积润驿宰臣崔协引百官辞於行宫前辛丑诏曰：禁暴戢兵实繇武德安人和众乃契天心车驾自离雒京戒严兵士不犯一物不役一夫河流井泉此外无取尚恐州县以迎驾为名妄有配率或加察知必不容恕车驾至汴帝出咸安门封禅寺游幸至晚归内十二月壬午幸西郊食於释氏知庖司取樵苏于僧舍命远买以偿之庚子幸石敬瑭公署及康义诚私第。
三年正月壬子延宰臣於发德殿帝欲巡幸邺都郑珏等赞美其事癸丑内出御札曰：王者以六合为家万几是务动必从於人欲道贵表於君临矧以大业名都先皇旧地干戈近息井邑初完去春特命亲贤出分攸寄一载之化条方阐六州之生聚咸苏朕。又窃念并汾有同丰沛欲和銮之亲抚虑致劳烦移嗣子之总临冀谐委注今则以令赴镇兼报行期而邺都士庶驰诚表章继至思朕车御暂到庶彼内外永康叠兴后之词何爽省方之便朕今月七日巡幸邺都逾月之内却驻梁苑其氵公路宿食顿递并仰三司预专排比不得辄扰人户付中书门下准此辛酉宰臣与百官诣阁进表请辛未幸邺都及。且住般粮寻降御札曰：朕以邺都望幸暂议省巡虽宣命已行而忧勤是厉切缘禁军家口元住雒京般取或在道涂已到未经信宿念其辛苦动系忧劳所宜别选良辰以副朕意今改三月十三日故兹札示壬戌追朝宣御札於阁门曰：朕每念眇躬嗣承丕构厉忧勤於庶政持兢业於厥心罔敢怠荒冀符礻卑益去岁以五兵偃息九丰登指内外以省方忄尉群情之望幸迨於驻跸允协来苏乃卷邺城匪遥梁苑复念兴王之地思从后之词将命和銮指期届路卿等情深许国道在弼予旋贡表章罄输丹赤备阅倾处之恳深详启沃之规已谕淹延礻卑从俞允其六军经费诸道转输国计所先兵食斯众将致赡丰之备难矜运免之劳既念疲羸粗宜蠲减其百姓般粮至雒京并却停罢只今近东州府般至汴州（时将幸大名也。六卿家口才自雒阳迁於汴水颇亟闻顺动初有难及至百官上表圣虑未回颇有狂说定州王都正多疑虑人情相恐军士惶惑在位咸不敢言赵凤手於安重诲直谕其事重诲自惊具白於帝翌日诏罢行期内外谧然安帖）。
二月帝在汴丁酉出御札於中《书》曰：朕闻王者握图御宇应天顺人必从亿兆之心以副寰瀛之望朕恭承大宝渐致小康当时和岁丰之辰叶海晏河清之道思从望幸爰议省方昨者以全魏名邦兴唐霸国当去弊除奸之後是安民抚众之时思暂议於巡游庶躬亲於劳慰寻颁诏旨已定行期而闻卫士连营方谐聚族农功务穑始在承春虽无供亿之劳宁免差徭之患而。又勋贤拱北藩翰勤王傥万乘之少留烦诸侯之入觐况复大臣抗表多士输忠睹沥恳以再三阅封章而数四谅为礻卑益深可叹嘉宜罢鸣銮。且谋驻跸凡在中外当体朕怀先取今月十三日巡幸邺都权停四月癸巳驾出北门观麦翌日谓侍臣曰：昨日出城询诸父老苗稼滋润牛驴皆肥喜形于色朕亦乐之左右皆贺五月帝幸西庄宴回鹘召前节度使赴之六月乙卯幸南庄八月戊戌幸西庄闰八月戊辰右散骑常侍李光宪上言请车驾归雒阳修大礼於南郊九月壬午幸南庄翌日谓侍臣曰：朕见西郊种麦已知生民之苦辛深可悯念十二月甲寅帝幸开封府六宫从行宴乐颁赐至晚幸康义诚杨汉章私第赐捧圣三指挥绢千疋翌日顾侍臣曰：行幸饮六十馀杯亦觉太甚左右无对者。
四年二月丁卯东京留守孔循请车驾还京师己酉出御札宣示中《书》曰：朕绍续鸿图抚宁诸夏爰从雒邑来幸浚郊属中山兴悖逆之心外寇恣朋连之势致烦征讨方见荡除皆宗社之威灵尽忠良之礻卑赞自此遐迩永遂隆平盖以父别三川常怀九庙既克清於氛宜便复於京师取今月十三日归雒都庚戌差内臣氵公路排顿辛亥幸西庄丙辰车驾将自汴归雒文武百官先赴雒京辞丁巳帝取二十四日归京驾出厚载门观步兵先发甲子车驾归京宿于中牟县百官诣行宫起居各赐酒食帝谓侍臣曰：麦田稍旱朕已ウ申祷祈乙亥届郑州雨三日百辟称贺丙寅以未晴驻跸郑州宴从官於行宫庚午自石桥排仪仗列大常卤簿鼓吹车辂法驾道引至未时入上东门。
三月壬辰幸延庆庄戊戌幸会节园召从臣赴宴四月幸西庄五月幸龙门诸寺六月幸至德宫八月十五日幸金贞观至东午桥还宫九月辛卯幸延庆庄至晚还宫十月壬子幸七星亭至晚还宫庚申幸龙门至晚还宫甲戌出徽安门按夏州所进白鹰十一月壬辰幸镇国桥慰劳工徒而还戊子出上阳门幸苑内亭子阅马至晚还宫。
长兴元年正月丁卯阅马於苑内至晚还宫癸未幸至德宫二月戊戌幸长夏门稻田庄至晚还宫三月丁卯幸会节园宴宰臣及诸道入觐节度使赐物有差因幸河南府至夜归宫壬午幸河南工役所丁亥出上阳门观稼至晚归宫四月丁酉幸长夏门稻田庄己亥幸会节园宴大臣至暮归宫八月出定鼎门观秋稼九月壬午幸至德宫十月幸龙门至晚还宫十二月辛亥出归子门幸苑中新修亭子至晚还宫二年二月丁酉幸至德宫因幸前襄州节度使安元信东州王突欲之第赐突欲绢三百疋至晚还宫三月庚申幸左藏库给将士金帛仍亲视之四月丁酉幸会节园宴宰臣亲王内臣及在京侯伯因幸河南府秦王从荣进马请赐侍臣宴群寮至晚还宫乙巳帝幸龙门佛寺祈雨至晚还宫。
三年正月辛丑白坡新修军营驾幸观之称旨赐部署军吏等物有差癸卯御中兴殿顾谓侍臣曰：朕幸白坡登邙山忽於山谷荒榛之中见有百姓兴筑房舍甚嘉叹之三月丙辰幸龙门永定庄甲子幸至德宫至晚归内五月甲子观雒水涨溢是日水落三尺至午还宫赐控鹤官钱各一千油衣一事己丑帝观水至午还宫十月庚申幸至德宫因幸石敬瑭李从敏之私第十二月癸丑幸龙门观工徒修伊河石堰以羊酒赐役夫如雒堤例伊水中流榜夫堕水遣人拯之以包锦赐之。
四年三月幸龙门七星亭农事方春田民遍野上见其名刂桑稼树枉驾劳问亲自劝课八月壬申幸至德宫自圣躬不豫未尝宴游至是始幸都民瞻望舆辇夹道欢呼所至如堵九月丙子幸至德宫士庶夹道欢呼以音洛帝初不豫至是喜帝复能骑乘也。十月辛未幸宫西士和亭至晚还宫。
末帝清泰元年六月庚辰幸至德宫。又幸房知温安元信范延光索自通李从敏居第各赐缯帛银器至夕还宫七月甲辰幸龙门佛寺祷雨十二月庚寅幸龙门祷雪。
二年十月丁卯幸崇道宫拜《老子》祠出定鼎门幸甘泉水亭赐从官酒食日夕还宫甲戌幸枢密使赵延寿之第河南尹重美从献金酒器四十事缯帛三千疋供御马八匹金线袍玉带枢密宣徽内诸司使皆贽币马赐公主及诸子金带金器币马有差移幸三司张延朗第昏暝还宫。
三年正月戊戌幸龙门祈雪。
晋高祖天福元年十二月乙酉朔幸河阳饯送大相温蕃部兵士归国。
二年三月敕曰：王者省方设教靡惮於勤劳养士抚民必从於宜便顾惟凉德肇启丕图尝务去乎！烦苛冀渐臻於富庶而念京城ㄈ扰之後舟公焚之馀馈饷有亏支费殊阙将别谋於飞免虑转困於生灵以此咎心未尝安席今以夷门重地梁苑雄藩水陆交通舟车必集爰资经度须议按巡宁免暂劳所期克济宜取今月二十七日巡幸汴州诸道州府节度防御团练使刺史不计远近并不得辄离州城来赴朝觐文武两班委宰臣酌量逐司量差官员随所应奉公事外馀并留守司所在行宫一听仍旧不得修葺经过量事通得车马外方当农时不得劳役人户修治氵公路食顿并委所司破省钱物预前排备所在州县并不得辄有科敛布告中外咸使闻知凡百臣寮宜体朕旨中书奏车驾经过河南府河阳郑州汴州管界所有名山大川帝王陵庙名臣等去路十里内者伏请下本州府各排比祗候俟车驾经过日以酒脯醢祭告从之庚辰帝卯时离京至积润驿下马留司官等班辞辛巳帝寅时离偃师至孝义食巳时至巩县壬午帝丑时离巩县汜水食上马至荥阳四月癸未朔帝丑时离荥阳至须水食郑州防御自景友进牲饩器皿帝曰：不出民力否景友奏曰：臣畏陛下皆办於己俸乃令收之甲申帝至中牟丙戌帝已时入汴州至鞠场宣谕随驾马少兵入内。
三年正月壬戌夜放灯都人夜游帝御大宁宫门楼观之。
五年八月丁酉观稼於西郊辛巳观稼於沙台。
六年七月甲申降御札曰：朕自承天命肇启帝图期四海之混同法五载之巡狩卷惟全魏实曰：奥区人物殷繁山河雄壮地虽於都邑民未识於乘舆皆倾望幸之情宜展省方之义取今月五日暂幸雒都氵公路供顿并委所司以官物排比州县官不得科率人户其随驾内外官员并马步兵士等不得扰人践踏苗稼中外遐迩宜体朕心前均州刺史刘禧为随驾桥道使郓州节度使杜威为随驾御营使遣护圣右厢都指挥使梁汉璋等领兵士八指挥往邺都赐衣服钱绢茶有差宣放文武百官朝参两日取便进发壬辰离东京宿封丘己亥至邺左右金吾六军仪仗排列如仪迎引入内。
七年正月庚午上元节烧灯帝御乾元门观之夜半还宫。
少帝以天福七年六月即位八年二月庚戌御札宣示曰：控制寰中梁苑得舟车之要抚宁河朔粟帛之饶先皇帝肇启其扃咸都邑南北非远来往是常今则时正晏清候当和煦宜回金辂往幸夷门宜取今月十一日还幸东京应氵公路州府并不用修饰行宫开治道路食宿顿递并以官物供给勿令科敛人户侧近州府长吏勿来朝觐凡在遐迩宜体朕怀己未登邺都辛酉至澶州甲子次封丘文武百官见於行宫乙丑至东京庚午幸南庄七月丁酉幸南庄召从驾臣寮习射路左农人赐布衫麻缕。
开运元年十二月己亥朔幸高门台。
二年四月丙寅在澶渊是日帝出北门巡幸至戚城东宣随驾臣寮习射晚际还宫十月幸砚台回幸鲁国大长公主第至暮还宫。
三年二月壬午帝辰时乘马幸南庄氵公河射鸭子向西至板桥沙滩下马召随驾节度统军皇茶酒巳时回至南庄臣僚赐食毕唱蕃歌赴行宫射弓复命臣寮上公饮酒至东庄次入邺都留守杜威园醉方入内四月丁未幸大年庄游公召近臣前任节度使开宴射弓酣甚赐群官器帛物等。又召弹独弦琴瞽者昭阳人数十辈皆赐物有差及夜归内。
汉高帝以晋开运四年二月辛未即位改开运四年为天福十二年九月御札取今月二十九日暂幸澶魏十月壬午次长垣癸未幸蘧伯玉庙驻跸赐臣寮酒丙戌次澶渊戊戌至邺城院中驻跸因幸节度使高行周本营赐群臣酒食十一月帝乘马幸御营东金堤台父老张进等数十人进茶汤帝曰：朕之北来都为百姓勿以暂时驻军而为烦也。众皆欢呼因赐物有差。
周太祖广顺元年正月丙戌幸城西御园午後还宫二月己未幸城南园赐从官酒食申时还宫未幸城西城南御园及史弘肇园太祖尝与弘肇游宴其间临觞嗟叱父之至晚还宫己丑幸城南园赐从官酒食申时还宫四月戊申幸城南园赐从官酒食申时还宫五月壬午巳时幸城南园赐从官酒食六月壬子巳时出金义门幸城西园申时还宫八月乙未辰时车驾幸班荆馆赐从官酒食乙巳幸城西园内阅新城战棹十二月乙未辰时幸城西园赐从官酒食申时还宫丙辰幸城南园赐从官酒食申时还宫。
二年三月幸城南园召宰臣诸统军射十一月丙戌车驾辰时幸南园赐从官酒食申时还宫庚子幸枢密院王峻请之也。时峻於本院东别修廨署大兴屋宇及成欲太祖幸後即於中视事太祖从之即召近臣赐酒食赐峻缯绢十疋银器三千两宰臣冯道已下及宣徽使翰林学士枢密直学士赐物有差午际复召宰臣枢密使前节度使诸统军後园射赐物有差十二月壬寅幸城西园召从官射申时还宫。
三年正月辛巳幸城南赐从官酒食申时还宫三月戊申幸城南园赐从官酒食申时还宫五月壬寅幸城南园赐从官酒食申时还宫十月丙辰辰时幸城南园。又幸城西园赐从官酒食申时还宫。
世宗显德元年七月庚辰出薰风门幸南御庄观稼至晚还宫八月甲辰出金义门幸南御庄召武臣观射至晚还宫。
二年十月癸酉幸礼宾院既而薄狩於近郊帝亲射兔中之。
五年五月辛丑幸怀信驿癸卯幸造公务九月丙子幸造公务及玉津园己酉幸东水门命水工修利堤岸。
六年二月辛丑幸迎春苑及新蔡河因就陶家观其陶器既而赐陶人物有差三月丙午朔丁未公务辛未幸造公务壬申宴於广政殿。
●卷一百十五
○帝王部　藉田
古之帝王躬耕帝藉以供宗庙之粢盛所以敦孝致恭懋力务本。且以训化天下使民厚生而勤业也。繇是修先农之祀示有所宗谨神仓之藏罔敢不饬稽述古训克己以躬率正万邦驯致於富庶列辟遵行斯为令典其或礼有废坠先儒载其规谏事从振举旧史著其嘉颂而况六府允治所宝惟四民异业大事在农上之化下如偃草之易令出惟行比流水之顺故稽古忧勤之后未尝不垂意于此然後能致治兴化者也。若乃前修议论之深切历代礼文之损益皆周旋论次俾有条而不紊焉。
周成王藉田而祈作载芟之诗（《周礼》曰：师氏掌帅其属而耕耨王藉以时入之以供粢盛）
宣王即位不藉千亩（藉借也。借民力以为之天子藉千亩诸侯百亩自厉王之流藉田礼废位不复古也。）虢文公谏曰：夫民之大事在农上帝之粢盛，於是乎！出（器实曰：粢在器曰：盛）民蕃庶，於是乎！生事之供给，於是乎！在和协辑睦，於是乎！兴财用蕃殖，於是乎！始敦纯固，於是乎！成（敦厚大）是故稷为大官（民之大事在农故稷之职为大官）古者太史顺土（音脉视也。）阳瘅愤会土气震发（瘅厚愤积盈满震动发起也。）农祥晨正（农祥房星也。晨正谓立春之日晨中於午也。农事攸关。故曰：农祥也。）日月底于天庙（底至也。天庙营室也。孟春之月日月皆在营室）土乃脉发（脉理农《书》曰：土冒橛陈根可拔耕者急发）先时九日（先立春日）太史告稷曰：自今至于初吉（二月朔日也。诗云：二月初吉）阳气俱蒸土膏其动弗震弗渝脉其满眚乃不殖（震动渝变眚灾也。言阳气俱升土膏欲动变写其气不。然则脉满气结更为灾病乃不殖也。）曰：距今九日土其俱动（距去）王其祗祓监农不易（祗敬也。祓齐戒也。祓除也。不易不易物生之宜）使司徒咸戒公卿百吏庶民（百吏官庶民甸师氏所掌之民也。主耕耨王藉田者）司空除坛于藉（司空掌地）命农大夫咸戒农用时五日（先耕时也。）瞽告有协风（瞽乐太师知风声者协和也。风气和气候至也。立春日融风）王即齐宫百官御事各即其齐三日（御治）王乃淳濯飨醴（淳沃濯溉飨饮也。谓王沐浴饮醴及期郁人荐鬯（郁郁金香草宜以和鬯酒也。）牺人荐醴（牺人司樽掌供酒醴）王鬯飨醴乃（灌也。灌鬯饮酒皆所以自香也。）百吏庶民毕从及藉后稷监之膳夫农正陈藉礼（膳夫上士掌饮食膳羞农正田大夫也。主敷藉礼而祭其神为农祈也。）九稷监之（监察）太史赞王（赞王敬从之王耕一发（一发耕之发也。王无耦以一耜耕也。）班三之（班三次也。三之下各三其上也。王一公三卿九大夫二十七）庶人终于千亩（终尽耕之）是日也。瞽帅音官以省风土也。（音官乐官风土以音律省土风风气和则土气养）廪于藉东南锺而藏之（廪御廪一名神仓东南生长之处聚也。谓为廪以藏王所藉田以奉粢盛也。）而时布之于农（布赋）稷则遍戒百姓纪农协功曰：阳分布震雷出滞（分日夜同也。滞蛰虫也。月令曰：日夜分雷乃发声）土不备垦辟在司寇乃命其旅曰：徇（依农徇行）农师一之农正再之后稷三之司空四之司徒五之太保六之太师七之太史八之宗伯九之王则大徇耨获亦如之（如耕时也。）是时也。王事惟农是务无有求利於其官以干农功（求利谓变易役使干乱农功也。）三时务农而一时讲（三时春夏秋也。一时冬也。讲武讲习武事）故征则有威守则有财。若是乃能媚於神而和於民矣。则享祀时至而布施会也。今天子欲先王之绪而弃其大功匮神之祀而困民之财（匮神之祀不耕藉也。困民之财取於民也。何以求福用民上弗听。
汉孝文二年正月丁亥诏曰：夫农天下之本也。其开藉田朕亲率耕以给宗庙粢盛。
十三年二月甲寅诏曰：朕亲率天下农耕以供粢盛皇后亲桑以奉祭服其具礼仪（令立耕桑之礼制也。）。
景帝後二年四月诏曰：雕文刻镂伤农事者也。锦绣纂组害女红者也。（红读曰功）农事伤则饥之本也。女红害则寒之原也。夫饥寒并至而能亡为非者寡矣。朕亲耕后亲桑以供宗庙粢盛祭服为天下先不受献减大官省繇（省音所领切繇读曰徭）赋欲天下农桑素有蓄积以备灾害。
武帝征和四年正月行幸东莱三月上耕於巨淀（齐国县也。）。
昭帝始元元年二月耕於钩盾弄田（帝时年九岁钩盾宦者署西京故事弄田在未央宫中弄游之田天子所弄耳非为昭帝年幼创有此名）。
六年正月耕于上林。
後汉明帝永平四年二月辛亥诏曰：朕亲耕藉田以祈农事。
十三年二月帝耕於藉田礼毕赐观者食。
十五年二月癸亥帝耕於下邳。
章帝元和二年二月乙丑帝耕於定陶诏曰：三老尊年也。孝悌淑行也。力田勤劳也。国家甚体之其赐帛人一疋勉率农功。
三年正月辛丑帝耕於怀顺帝即位以後不行藉田之礼黄琼为尚书仆射琼以国之大典不宜会废上疏奏曰：自古圣帝哲王莫不恭敬明祀增致福祥故必躬郊庙之礼亲藉田之勤以先群萌率劝农功昔周宣王不藉千亩虢文公以为大讥卒有姜戎之难终损中兴之名窃见陛下尊稽古之鸿业体肃以应天顺时奉天怀柔百神朝夕触尘埃於道路昼暮聆庶政以恤人虽诗咏成汤之不怠荒书美文王之不暇食诚不能加今庙祀阕而祈洁齐之事近在明日臣恐左右之心不欲屡动圣躬以为亲耕之礼可得而废臣闻先王制典藉田有日司徒咸戒司空除坛先时五日有协风之应王即斋宫飨醴载耒诚重之也。自癸巳以来仍西北风甘泽不集寒凉尚结迎春东郊既不躬亲先农之礼所宜自勉以迎和气以致时风《易》曰：君子自强不息斯其道也。书奏帝从之。
献帝兴平元年二月丁亥帝耕於藉田。
魏太祖既建魏国汉建安十九年正月始耕藉田。
二十一年三月壬寅亲耕藉田。
明帝太和元年二月辛未帝耕於藉田。
晋武帝太始四年正月丁亥亲耕藉田先事诏曰：夫民之大事在农是以古之圣王躬耕帝藉以共郊庙之粢盛。且以化训天下近代以来耕藉於数少中空有慕古之名曾无供祀训农之实而有百官车徒之费今循千亩之制当与群公卿士躬稼穑之艰难以帅天下王者详具其制并下河南处田地於东郊之南雒水之北平良中水者。若无官田随宜便换不得侵民人也。
八年正月癸亥帝耕於藉田。
十年正月辛亥帝耕於藉田。
哀帝兴宁二年二月癸卯帝亲耕藉田（初元帝将修耕藉问藉田应躬祠先农不贺循答汉仪尊应有制之《周礼》王者祭四望则毳冕祭社稷五祀则冕以此不为无亲祭之义也。所上仪注。又未详允事竟不行是复欲行其典亦能遂）。
後魏道武天兴三年二月丁亥诏有司祀日於东郊始耕藉田。
孝文延兴二年三月庚午耕於藉田。
太和十六年二月丙午诏有司刻吉亥备小驾躬临千亩。
十七年二月己亥藉田於南都。
宣武景明三年十二月诏曰：民本农桑国重蚕藉粢盛所凭冕服攸寄比京邑初基耕桑缺遗往旨宜必祗循今寝殿显成移御维始春郊无远拂羽有辰便可表营千亩开设官坛秉耒援箱躬劝兆四年正月乙亥车驾藉田於千亩。
孝明帝正光三年正月辛亥亲耕藉田。
後周闵帝元年正月辛丑即天王位癸亥亲耕藉田。
明帝二年正月辛亥亲耕藉田。
武帝保定元年正月乙亥亲耕藉田。
天和元年正月己亥亲耕藉田。
二年正月己亥亲耕藉田。
建德三年正月乙亥亲耕藉田。
唐太宗贞观三年正月十八日诏曰：周宣王在位以坠兹礼近代以来弥所多阙朕祗承大宝宪章典故今将履千亩於近郊复三推於旧制宜令有司式遵典礼二十一日亲祭先农藉于千亩之甸自晋氏南迁此礼父废今始行之观者莫不骇跃秘书郎岑文本献藉田颂以美之（初议藉田方面所在给事中孔颖达曰：礼天子藉田于南郊诸侯于东郊晋武帝犹於南郊今於城东不合古礼帝曰：礼缘人情亦何常之有。且虞书云：平秩东作则是尧舜敬授人时已在东矣。又乘清辂）。
高宗永徽三年正月丁亥亲享先农御耒耜率公卿耕於藉田赐群官帛各有差。
乾封二年正月十八日行藉田之礼躬秉耒耜而九推焉礼官奏陛下合三推上曰：朕以身率下自当过之恨不终於千亩耳礼毕降雪盈尺（初将耕藉先至于先农之坛因阅耒耜雕刻文饰者谓左右曰：田器农人执之在于朴素岂贵文饰乎！乃命换之）。
仪凤二年正月乙亥帝亲耕藉田於东郊礼毕作藉田赋以示群臣。
三年五月幸藉田所观区种手种数区。
睿宗景三年正月戊子幸东亲耕藉田祀先农太极元年正月戊子亲耕藉田。
玄宗开元十九年正月丙子亲耕於兴庆宫龙池二月癸未皇太子鸿等奏曰：一昨正月二十七日伏见陛下於兴庆宫亲耕三百馀步既而青光紫气覆地臣等闻载黛耜者所以顺其春气故知合在东方。且朕见居少阳之地田于东郊盖其宜也。于是遂定自後每岁常令有司行事也。舜在历山之下人微之事也。汉有钩盾之间儿童戏之犹正经所尚良史称多况陛下运德协灵圣情逮物上为宗庙下预黔黎躬耕藉田天下幸甚较其盛礼百倍於三推考其嘉瑞独高于千古而九霄四远中外阻绝蒙司莫繇见直笔所未闻使帝迹不激扬圣美不昭晰皆臣子之过也。是以臣等冒昧上陈伏乞恩慈令宣示朝廷录付史馆则罄天率土殊情同幸帝曰：人之大事实在於农故务其三时播诸百是用仰遵千亩之藉躬阅三推之礼所以供祀宗庙率先下人亦何足光乎！史册布诸中外也。然汝等固请宜付史臣（初开元二年十月监察御史席建侯上《书》曰：臣闻先哲王躬亲藉田者所以供粢盛劝稼穑俾夫海内元元相谓曰：天子至尊也。犹行三推之礼况乎！田野农圃之人乎！于是父劝其子兄率其弟躬耘力耕不避霜露故亩税流衍国仓峨义帝尧之洪流包山天乙之巨旱烁石人无菜色用此道也。自陛下允陟皇阶未亲帝藉伏愿命有司具仪礼以来年春耕于公田躬执耒耜使黍稷丰备然後享天于南郊宗祀先圣于明堂大孝尝于兹为盛岂止年登岁稔如坻如京而已哉！）。
二十三年正月十八日亲祀先农礼毕降至耕位侍中执耒大仆秉辔帝谓左右曰：帝藉之礼古则三推朕今九推庶九之报也。赞导者跪而奏曰：先王制礼不可逾越帝曰：夫礼，岂不在济人治国勤事务功乎！朕发乎！至诚深惟嘉殖将以劝南亩供粢盛，岂非礼意也，於是九推而止公卿以下终其田亩制曰：昔者受命为君体元立极未有不谨於礼而能见教於人朕。且庶乎！有惭作者方册存而可举典章绝而复寻自古所行无一而废将以上乞灵於宗社下福於黎元朕兹精诚天实降鉴今嗣岁初吉农事将起礼先本于耕藉义缘奉於粢盛是所严祗敢不敬事故躬载耒耜亲率公卿以先万姓遂千亩谓敦本之为耳何布泽之更深宜有顺於发生俾无偏於行惠可大赦天下。
</div>
    <div class="pagination">
<a href="册府元龟_page93.html">上一页</a><span>...</span><a href="册府元龟_page89.html">89</a><a href="册府元龟_page90.html">90</a><a href="册府元龟_page91.html">91</a><a href="册府元龟_page92.html">92</a><a href="册府元龟_page93.html">93</a><span class="current-page">94</span><a href="册府元龟_page95.html">95</a><a href="册府元龟_page96.html">96</a><a href="册府元龟_page97.html">97</a><a href="册府元龟_page98.html">98</a><a href="册府元龟_page99.html">99</a><span>...</span><a href="册府元龟_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
