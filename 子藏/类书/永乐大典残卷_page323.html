<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 323 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 323 页/共 331 页</h1>
    <div class="content">　　孙放善为书檄，三祖谘命招喻，多放所为。李充《起居戒》曰，军书羽檄，非儒者之事。且家奉道法，言不及杀，语不虚诞。而檄不切厉，则敌心陵。言不夸诈，则军容弱。请姑舍之，以碍能者也。
　　长　檄
　　【西汉传闻】
　　《安帝纪》：民讹言相惊，穷因道路，欲归本郡，所在为封长檄。印，封之也。长檄，犹言长牒。欲归者，皆以给长牒为验。
　　书　檄
　　【晋书】
　　《孙惠传》：惠马东少王越军谘祭酒，每造书檄，越或驿催之。应命立成，皆有文采。
　　【魏书】
　　刘枚善为书檄，三祖诏命有所招谕，多放所为。
　　【太平御览】
　　《嵇氏世家》曰：含字君道，为中书郎。檄云集，含不起草。
　　【北齐书】
　　高祖西讨，命外府司马李义深，知相府城局李士略，共作檄文。二人皆辞，请以孙搴自代。高祖引搴入帐，自为吹火催促之。搴援笔立成，其文甚美。高祖大悦，即署相府主簿，专典文笔。
　　【隋书】
　　《孔德绍传》：会稽孔德绍，有清才，官至景城县丞，窦建德称王，署为中书令，专典书檄。及建德败，伏诛。
　　【陆游南唐书】
　　高远，字悠远。父操，袁州别驾远少孤为人夷雅冲淡，而遇事有奇节。杜门力学，不交人事。烈祖受禅，招来四方秀杰，得远以为秘书省正字。保大初，迁校书郎，兼太常修撰，遂为太常博士。淮南兵兴，元宗召见，赐金帛，使典戎府书檄。
　　食　檄
　　【高似孙纬略】
　　弘君举食檄，有所谓鹿眦，牛胆，炙鸭，脯鱼，熊白，鹿脯，糖触，车螯，如何嗣极侈于味。去其甚者，犹且鱼脯，糖蟹。使门人议之，钟沅曰，鱼之就脯，骤于屈伸。蟹这将糖，躁扰弥甚。仁人用意，深怀如恒。至于车螯，蚶蛎，眉目内阚，犷壳外缄。无香无臭，与丸砾何算。宜充庖厨，永为口实。裔之视君举，盖无以优劣也。宋景文公绝荤诗，宣父蒲薤真可学，钟沅蚶蛎更无求。其视所谓赤米白盐，野葵紫蓼，春初早韭，秋末晚松，万万不侔矣。
　　口占檄
　　【西汉书】
　　《朱博传》：姑幕县，有群辈八人，报仇廷中，皆不得。长吏自击书，言府贼曹据史自白，请至姑幕事留不出。功曹诸据即皆自白，复不出。于是府丞诣阁，博乃见丞据白，以为县自有长吏，府夫尝与也。丞据谓，府当与之邪？阁下书佐入。博口占檄文曰，府告姑幕令丞，言贼发不得，有书檄到令丞，就职游徼，王卿力有，余如律令。
　　【陈书】
　　顾野王博识洽闻，侯景之冠，郡将袁君正举兵赴援，文檄皆以委之。口占便就，未尝立草。
　　【唐书】
　　《李夷简传》：元和中，夷简帅南西川，崔州刺史王积好贼，属蛮怒畔去，夷简逐，占檄谕祸福，蛮落复平。
　　草　檄
　　【南史】
　　《江淹传》：齐高帝江淹为参军，诏令草檄，未就。齐相引淹赐之酒，淹喜饮，啖鹅炙垂尽，进酒数斗，文诰亦办。
　　【北史】
　　《魏收传》：侯景叛入梁，寇南境。文襄时在晋阳，令收为檄五十余纸，不日而就。又檄梁朝，令送侯景。初夜执笔，三更便了。文过七纸，文襄善之。
　　【新唐书】
　　《孔述睿传》：高祖德绍，事窦建德，尝草檄毁薄太宗。贼平，执登泛水楼。责曰，尔以檄谤我云何”对曰，犬吠非其主。帝怒曰，贼乃主耶？命壮士卒殡楼下。
　　【新唐书】
　　《李密传》：祖君彦，博学强记，属辞瞻速。负其才，常郁郁思乱。乃为密草檄，乃深斥主阙。密败，王世充见之曰，汝为贼骂国足未？君彦曰，跖容可使刺由，但愧不至耳。世充令扑之，既困卧树下。世充已自欲盗隋，中悔，命医许惠照往视之，欲其苏。郎将王拔柱曰，弄笔生有余罪。乃蹙其心。即死，戮尸于偃师。
　　【唐书】
　　《元万顷传》：乾封元年十二月已酉，李勋率兵伐高丽。万顷从笔书记，使草檄责之。
　　【五代史】
　　《广南西路转运使谕交州檄》：太平兴国五年，交州丁璩幼，大校黎桓专制。七月，侯仁宝讨之。六年三月，贼诈降，仁宝被害。转运使许仲宣草檄喻交州，明国威信，期必再举。桓惧，遣使入贡。虞允文宣抚川陕，辟王质偕行。一日令草檄契丹文，援毫立就，辞气激壮，允文起执其手曰，景文天才也。
　　【实录】
　　《岭南转运使谕交州渠帅檄》：许仲宣为转运使，会征交州。师不习水土，以便宜罢其军，分屯诸郡，太宗嘉之。仲宣遂草檄以谕交州渠帅，即送未内附，遣使修贡。
　　【宋史】
　　《张臬传》：臬司动员外郎，兼实录院检讨官。金人叛盟，上命两省卿监，郎曹，各草檄以进。独取臬所进者，播之四方。
　　【苏易简笔谱】
　　《陈书》：蔡景历，陈武帝闻其名，以书要之。景历对使人答书，笔不停辄。后掌记室。武帝将讨王僧辩，独与侯安都等谋，景历不知。部分既毕，召令草檄，援笔立成，辞义感激。
　　为　檄
　　【汉书】
　　申屠嘉为丞相，邓通在上旁怠慢。嘉奏事，因言曰，陛下自爱群臣，则富贵之。至于朝廷之礼，不可以不肃。上曰，君勿言，吾私之。罢朝，嘉为檄召通曰，不来且斩。通恐，又言于上。上曰，速往，吾今召汝。通至丞相府，免冠徒跣，顷首谢嘉。嘉不为礼，责曰，朝廷者，高帝朝廷也。通小臣戏殿上，大不敬，当斩决。敕史令行斩之。通顷首血出，不解。文帝度嘉已困通。持节召通而谢嘉曰，此吾弄臣，君释之。
　　【晋书】
　　元帝遣扬威将军甘卓，建威将军敦逸，攻周馥于寿春。安丰太守孙惠卿众应之，使谢检为檄，擒馥之故将。馥见檄流涕曰，必谢检之辞。检闻之，遂毁草。旬日，馥众溃。
　　作　檄
　　【北堂书钞】
　　《晋中兴书》云：应瞻迁南平太守，永嘉五年，洛阳倾覆。王澄不遣军，瞻攘袂流涕，显陈大义。澄令作檄，下笔即成。辞既壮丽，见者咸以是称之。
　　【太平御览】
　　《梁书》曰：元帝擒宋子仙，及丁和，送之江陵，并下于狱。子仙檄湘东曰，既瞎且，且勇伊何。即书记沈炯之文也。有司焚毁，湘东弗知。僧辩购炯获之，酬钱十万。炯既不敢谒见，遂谄事于僧辩。自此军书咸出于炯。又曰，伟玉，洛阳人也。学通周易。尝在淮阳赋诗曰，平明听战鼓，薄暮叙存亡。楚汉方龙对，秦关阵未央。既至江陵，击之于狱。以诗赠湘东嬖人曰，赵壹能为赋，邹阳解献书。何惜西江水，不救辙中鱼。又上五十韵诗，以希不死。湘东爱其词翰，犹欲未诛，左右嫉之，乃曰，伟前作檄文，言湘东不顺。湘东取视其檄云，项羽重瞳，尚有乌江之败。湘，东一目，宁为赤县所归。湘东大怒，钉其舌于柱。剜其剂，抽其肠出，乃斩之。
　　【北史】
　　颖川荀济，初与梁武布衣交，知梁武当王。然负气不胀，尝谓人曰，大丈夫会于上磨墨作檄文也。或称其才于梁武，梁武曰，此人好乱者也。
　　【旧唐书】
　　《郭正一传》：李勋征高丽，尝令元万顷作文檄高丽。其语有讥高丽不知守鸭渌之险，莫离支报云，谨闻命矣。遂移兵固守鸭渌，官军不得入。万顷坐是流岭外，后会赦得还。
　　传　檄
　　【史记】
　　《高祖纪》：韩信拜大将军，乃谓帝曰，三秦王诈其众降诸侯，项王坑秦降卒二十余万人。惟邯欣翳三人得脱。秦父兄怨此三人，痛入骨髓。淮阴侯韩信曰，大王之入武关，秋毫无所言。《索隐》曰，按，秋毫，秋乃成。王逸注，楚词之说毛为毫，夏落秋生也。除秦苛法，与秦民约法三章耳。秦民无不欲得大王王秦者。于诸侯之约，大王于王关中，关中民咸知之。大王失职入汉中，秦民无不恨者。今大王举而东，三秦可传檄而定也。《索隐》曰，按，说文云，檄，二尺书也。此云传檄，谓为檄书以责所伐者。《陈余传》：武信君引兵击范阳，范阳令乃使荆通见武信君曰，足下必将我胜，然后略地，攻得然后下城。臣窃以为过矣。诚听臣之计，可不攻而降城，不战而略地，传檄而千里定，可乎？
　　【东汉书】
　　《耿传》：时光武居邯郸宫，昼卧温明殿。入造床下，闻因说曰，今更始失政，诸将擅命于畿内，贵戚纵横于都内。所在牧守，辄自迁易。百姓不知所从，士人莫敢自安，其败不久，公首事南阳，以百万之军，今定河北，北据天府之地。以义征伐，发号响应，天下可传檄而定。光武大悦，乃拜为大将军。《刘表传》：初平元年，表为刺史。时宗贼盛，袁术阻兵屯鲁阳。荆越曰，威德既行，兵集众附。南据江陵，北守襄阳。荆等八郡，可传檄而定。
　　【续后汉书】
　　《孙韶传》：韶年十七，收伯父河余众，缮治京城，起楼橹，修器备，以御敌。权引军归吴，夜至京城下营。试攻警之，兵皆乘城。传檄备警，欢喜动地，颇射外人，权使晓谕乃止。
　　【新唐书】
　　《王毂传》：骆宾王弃官去。徐敬业乱，署宾王为府属，为敬业传檄天下，斥武后罪。后读但嘻笑，至一杯之土未干，六尺之孤安在。矍然曰，谁为之？或以宾王对。后曰，宰相安得失此人。敬业败，宾王不知所之。
　　【资治通鉴】
　　唐僖宗中和元年，奉天镇使蜀，诏令不通。天下谓朝廷不能复振，及得畋檄，争发兵应之。贼惧，不敢复窥京西。
　　【唐书】
　　李巨川为华州掌书记时，李茂真犯京师。天子驻跸于华，韩建以一州之力，供亿万乘。虑其不济，遣巨川传檄天下，请助转饷，同力王室，完葺京城。四方书檄，酬执辐凑。藏川丽翰陈叙，文理俱惬，昭宗深重之。时巨川之名，闻于天下。
　　【唐书】
　　《夏侯端传》：李密之降，关东地未有所属。端清节，招谕乃拜大将军，河南招慰使。传檄州县，东薄海，南接淮，二十余州皆顺附。《颜杲卿传》：安禄山反，时果卿在平原起兵讨贼。既擒将高邈等送京师。即传檄河北，言王师二十余万入土门。复遣郭仲雍领百骑为先锋，驰而南望，谓大将军至。日中传数百里，贼方园饶阳，弃甲走。
　　移　檄
　　【史记】
　　《南越传》：秦二世，南海尉任嚣病且死，召龙州令赵佗告之，即被佗书，行南海尉事。器死，佗即移檄告横浦，阳山，湟溪关，曰，盗兵且至，急绝道，众兵自守。
　　【太平御览】
　　张轨为凉州刺史时，晋昌张越，梁州大族，谶言张氏霸凉，自以才力应之。越初为梁州刺史，而志在凉州。遂托病归河西，阴谋伐轨。乃遣兄镇，乃曹祛，趋佩，移檄废轨。轨遣主簿奉表诣关，将归宜阳。长史王融，参军孟畅，蹋折镇檄，排阁入谏。轨默然促之。
　　【东汉书】
　　耿恭为戊已校尉，移檄为孙，示汉威德，大昆弥已下皆喜，遣使献名马。
　　《李固传》：固为荆州刺史时，上奏南阳太守高赐等贼秽，赐等惧罪，遂共重赂大将军梁冀，为千里移檄。而固持之愈急，冀遂令固徙为太山太守。千里移檄者，言一日行千里，救之急也。
　　【新唐书】
　　《王弘义传》：王弘义，以飞变迁左台侍御史。每移檄州县，所至震慑。之舌切，惧也。弘义辄诧，五亚切，夸也。曰，我文檄，如狼毒野葛矣。《张士贵传》：士贵隋大业末起为盗，攻剽城邑。高祖移檄招之，即降。
　　【宋史】
　　庆历中，欧希范诱溪洞环蛮人叛，上以白谕习南方事，除转运，许便宜行事。谕移檄属郡，募土人翘悍敢战者甚众，又转粟以守要害。
　　驰　檄
　　【西京杂记】
　　枚皋文思敏捷，长卿淹迟。扬雄曰，军旅之际，戎马之间，飞书驰檄，用枚皋。庙堂之中，朝廷之上，高文大册，用相如。皆一时之誉。而长卿首尾温丽，枚皋时有异句。故知疾行无善迹也。
　　【后汉书】
　　《孔融传》：时黄巾冠数州，北海最为贼冲。董卓讽三府同举，融为北海相，融到郡，收合士民，练兵讲武，驰檄州郡。
　　【唐书】
　　《冯元常传》：安南酋领李嗣仙，杀都护，劫州县，诏元常讨之。乃先驰檄示祸福，贼党多降。
　　【晋书】
　　易雄，长沙人也。为春陵令。刺史谯王承既拒王敦。将谋起兵以赴朝廷。雄承符驰檄远近，列王敦罪。西城陷，为其所虏。意气慷慨，神色无怍。送到武昌，敦遣人持檄见雄而数之。雄曰，此实有之。惜雄位微力弱，不能求国之难。王室如毁，安用生为。今日既戮，得作忠鬼，乃所愿也。敦惮其辞正，释之。众人皆贺，雄笑曰，昨夜梦乘车挂肉其傍。夫肉必有筋，筋者斤也。车傍有斤，吾其戮乎。寻而敦遣杀之。当时见者，无不伤惋。
　　露　檄
　　【晋书】
　　《甘卓传》：湘州刺史谯王承，遣主簿邓骞说卓以义兵勤王室。卓乃与巴东将军梆纯，南平太守夏侯承，宜都太守谭该等十余人，俱露檄远近，陈敦肆逆，率所统致讨焉。详本传。
　　飞　檄
</div>
    <div class="pagination">
<a href="永乐大典残卷_page322.html">上一页</a><span>...</span><a href="永乐大典残卷_page318.html">318</a><a href="永乐大典残卷_page319.html">319</a><a href="永乐大典残卷_page320.html">320</a><a href="永乐大典残卷_page321.html">321</a><a href="永乐大典残卷_page322.html">322</a><span class="current-page">323</span><a href="永乐大典残卷_page324.html">324</a><a href="永乐大典残卷_page325.html">325</a><a href="永乐大典残卷_page326.html">326</a><a href="永乐大典残卷_page327.html">327</a><a href="永乐大典残卷_page328.html">328</a><span>...</span><a href="永乐大典残卷_page324.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
