<!DOCTYPE html>
<html>
<head>
    <meta charset="UTF-8">
    <title>册府元龟 - 第 254 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 254 页/共 736 页</h1>
    <div class="content">    马严明德皇后从兄少孤从平原杨太伯讲学专心坟典并研穷春秋左氏（从司徒祭酒陈元受之）因览百家群言遂交结英贤京师大人咸器异之仕郡为督邮。
    邓弘和熹皇后之兄少治欧阳尚书授和帝禁中诸儒多归附之。
    梁商顺烈皇后之父少持韩诗兼读众书传记。
    魏卞兰武帝后弟秉之子少有词学献赋赞述太子德美太子报曰：赋者言事类之所附也。颂者美盛德之形容也。故作者不虚其词受者必当其实兰此赋岂吾实哉！昔吾丘寿王一陈宝鼎何武等徒以歌颂犹受金帛之赐兰事虽不谅义足嘉也。今赐牛一头由是遂见亲敬。
    晋羊祜字叔子景献皇后同产弟博学能属文举上计吏州四辟从事秀才五府交命皆不就太原郭奕见之曰：此今之颜子也。後为征南大将军。
    羊字稚舒景献皇后之从父弟也。涉学有智算累迁中护军。
    王恂字良夫文明皇后弟文义通博在朝忠直累迁河南尹建立二学崇明五经。
    宋臧焘高祖敬皇后兄也。与弟熹并好经学焘仕至太常。
    袁豹字士蔚文帝袁皇后之从殳好学博开览典籍为著作郎。
    庾亮明穆皇后之兄中兴初为中书郎领著作侍讲东宫其所论释多见称述。
    梁王锡字公嘏驸马都尉琳之子年十二为国子生十四举清茂除秘书郎与范阳张伯绪齐名俱授太子舍人。
    後魏冯熙字晋昌文明太后之兄也。熙生於长安为姚氏魏母所养将还长安始就博士学问从师受孝经《论语》後为侍中太师中书监。
    北齐李祖文宣李皇后之长兄文学足以自通仕至齐州刺史。
    唐窦威字文蔚高祖太穆皇后从父兄也。诸昆弟并尚武艺而威耽玩文史谓为书痴高祖初为丞相府司录参军禅代文翰多参预焉仕至内史令。
    长孙无忌贵戚好学该博文史性通悟有筹略仕至太尉。
    窦维鉴昭成顺圣皇太后父孝谌从子也。好学以撰著为业时宗族咸以外戚崇饰舆马维{洗金}独清俭自守官至水部郎中撰吉凶礼要十卷行於代。
    晋韩恽世仕太原昆仲为军职唯恽亲狎儒士好为歌诗聚书数千卷乾宁中後唐庄宗纳其妹为妃妃初为嫡室故庄宗深礼其家而恽以文学署交成文水令入为太原少尹。
    ○外戚部　退让
    夫居宠思危受爵能让斯贤达之令范也。矧夫席国姻之势处外戚之重崇高疾颠之可畏骄侈自至而不期盖福者祸之所伏盈者人之所恶既物禁乎！泰盛道实在於。若冲乃有内怀抑外忘满假安和而不竞抑损而自持耽近耆德推避殊宠恳辞政柄愿还封邑称疾而引退抗疏以致诚徵前训以极其敷喻披至心以祈於哀恻斯固保玄元止足之戒遵柏翳谦益之论贵而能降满而不溢者乎！。
    汉窦长君窦太后之兄与弟少君家长安中绛侯灌将军等曰：吾属不死命乃。且悬此两人，於是选长者之有节行者与居长君少君由此为退让君子。
    王凤字孝卿元后之昆弟成帝即位凤以舅为大司马大将军领尚书事时黄雾四塞终日（塞满也。言四方皆满）天子以问谏大夫杨兴博士驷胜等对皆以为阴盛侵阳之气也。高祖之约也。非功臣不侯今太后诸弟皆以无功为侯非高祖之约外戚未曾有也。故天为见异（见显示也。）言事者多以为然凤，於是惧上书辞谢曰：陛下即位思慕谅ウ（谅信ウ默也。言居父丧信默三年不言也。）故诏臣凤典领尚书事上无以明圣德下无以益政治今有星天地赤黄之异（与孛同）咎在臣凤当伏显戮以谢天下今谅ウ已毕大义皆举宜躬亲万几以承天心因乞骸骨辞职帝报曰：朕承先帝圣绪涉道未深不明事情是以阴阳错缪日月无光赤黄之气充塞天下咎在朕躬今大将军乃引过自予欲上尚书事归大将军印绶罢大司马官是明朕之不德也。朕委将军以事诚欲，庶几有成显先祖之功德将军其专心固意辅朕之不逮毋有所疑。
    王商字子夏凤之弟成帝时为大司马卫将军辅政四岁病乞骸骨天子闵之更以为大将军实封二千户。
    王根字稚卿商之弟成帝时为大司马骠骑将军辅政五岁乞骸骨帝乃益封根五千户赐安车驷马黄金五百斤罢就第。
    後汉樊宏字靡卿光武之舅建武元年拜光禄大夫五年封长罗侯十五年定封寿张侯及病困车驾临视留宿问其所欲言宏顿首自陈无功享食大国诚恐子孙不能保全厚恩令臣魂神惭负黄泉愿还寿张食邑小乡亭帝悲伤其言而竟不许。
    阴识字次伯光烈皇后之前母兄建武元年光武即位以为骑都尉封阴乡侯二年以征伐军功增封识叩头让曰：天下初定将帅有功者众臣托属掖庭仍加爵邑不可以示天下帝甚美之以为关都尉镇函谷。
    阴兴字君陵光烈皇后之母弟建武二年为黄门侍郎九年迁侍中赐爵关内侯帝复诏欲封之置印绶於前兴固让曰：臣未有先登陷阵之功而一家数人并蒙爵土令天下觖望诚为盈溢臣蒙陛下贵人恩泽至厚富贵已极不可复加至诚不愿帝嘉兴之让不夺其志贵人问其故兴曰：贵人不读书记邪亢龙有悔夫外戚家。若不知谦退嫁女欲配王侯取妇眄睨公主愚心实不安也。富贵有极人当知足夸奢益为观听所讥贵人感其言深自降抑卒不为宗亲求位十九年拜卫尉亦辅导皇太子明年夏帝风眩疾甚後以兴领侍中受顾命于云   台广室会疾瘳召见兴欲以代吴汉为大司马兴叩头流涕固让曰：臣不敢惜身诚恐损圣德不可苟冒至诚发中感动左右帝遂听之。
    马廖字敬平明德皇后之兄为虎贲中郎将性质诚畏慎不爱权势声名有司连据旧典奏封廖等累让不得已建初四年受封为顺阳侯以特进就第每有赏赐辄辞让不敢当京师以是称之。
    马防字江平廖之弟永平末与弟光俱为黄门侍郎章帝即位拜防车骑将军光执金吾後。又封防颍阳侯光为许阳侯兄弟二人各六千户屡以明帝寝疾入参医药。又平定西羌增邑千三百五十户屡上表让位俱以特进就第。
    窦宪章德皇后之兄永元元年为车骑将军既破北单于诏使中郎将持节即五原拜宪大将军封武阳侯食邑二万户宪固辞封赐策许焉二年诏曰：大将军宪前岁出征克灭北狄朝加封赏固让不受舅氏旧典并蒙爵土（西汉故事帝舅皆封侯）其封宪冠军侯邑二万户笃郾侯景汝阳侯瑰夏阳侯各六千户宪独不受封。
    邓骘和熹皇后之兄安帝永初元年封上蔡侯骘弟悝叶侯弘西平侯阊西华侯食邑各万户骘以定策功增邑三千户骘等辞让不获遂逃避使者间关诣阙（间关犹崎岖也。）上疏自陈曰：臣兄弟污秽无分可采（言无分寸可收采也。）过以外戚遭值明时日月之末光被云   雨之渥泽并充列位光昭当世不能宣赞风美补助清化诚惭诚惧无以处心陛下躬天然之姿体至圣之德遭国不造仍罹大忧开日月之明运独断之虑援立皇统奉承大宗圣策定於神心休烈垂於不朽本非臣等所能万一而猥推嘉美并享大封伏闻诏书惊惶惭怖追观前世倾覆之诫退自惟念不寒而忄栗臣等虽无逮及远见之虑犹有，庶几戒惧之情尝母子兄弟内相敕励冀以端悫畏慎一心奉戴上全天恩下完性命刻骨定分有死无二终不敢横受爵土以增罪累惶窘怔营昧死陈乞太后不听骘频上疏至於五六乃许之四年母新野君寝病骘兄弟并上书求还侍养太后以阊最少孝行尤著特听之赐安车驷马及新野君薨骘等复乞身行服章连上太后许之骘等既还里第并居蒙次阊至孝骨立有闻当时及服阕诏谕骘还辅朝政更授前封骘等叩头固让乃止，於是并奉朝请位次在三公下特进侯上（特进在列侯之上）其有大议乃诣朝堂与公卿参谋。
    梁商字伯夏顺圣皇后之父为执金吾阳嘉二年封子冀为襄邑侯商让不受三年以商为大将军商固称疾不起梁不疑冀之弟也。为河南尹时冀以不疑好经书喜待士阴疾之因中常侍白帝转为光禄勋不疑耻兄弟有隙遂让位归第与弟蒙闭门自守。
    伏完为执金吾献帝建安元年以后父拜辅国将军仪同三司完以政在曹操自嫌尊戚乃上印绶拜中散大夫将军寻迁屯骑校尉。
    晋杨珧武帝悼皇后之叔父珧兄骏以后父为车骑将军珧历位尚书令卫将军素有名称得幸於帝时望在骏前以兄贵盛知权宠不可居自乞逊位前後恳至终不获许及右军督赵休上书陈王莽五公兄弟相代今杨氏三公并在大位而天变屡见臣窃为陛下忧之由此珧益惧固求逊位听之赐钱百万绢五千疋。
    裴字逸民惠帝贾后之从母昆弟历尚书侍中光禄大夫每授一职未尝不殷勤固让及迁尚书左仆射专任门下事上言贾模亡复以臣代崇外戚之望彰偏私之举后族何尝有能自保皆知重亲无脱者也。然汉二十四主惟孝文光武明帝不重外戚皆保其宗岂将独贤以安理故也。昔穆叔不拜越礼之飨臣亦不敢闻殊常之诏。又表云：咎繇谟虞伊尹相商吕望翊周萧张佐汉咸播功化光格四极暨于继体咎单傅说祖己樊仲亦隆中兴或明扬侧陋或起身庶族，岂非尚德之举以臻斯美哉！历观近世不能慕远溺於近情多任后亲以致不靖昔疏广戒太子以舅氏为官属前世以为知礼况朝廷何取於外戚正复才均尚当先其疏者以明至公汉世不用冯野王即其事也。表上皆优诏敦奖。
    庾亮字元规明穆皇后之兄为中领军明帝即位以为中书监亮上疏让曰：臣凡庸固陋少无殊操昔以中州多故旧邦丧乱随侍先臣远庇有道爰容逃难求食而已不悟徼时之福遭遇嘉运先帝龙兴垂异常之顾既眷同国士。又申以婚姻遂阶亲宠累忝非服弱冠濯缨沐浴芳风频尘省闼出总六军十馀年间位超先达无劳受遇无与臣比小人禄薄福过灾生止足之分臣所宜守而偷荣昧进日尔一日谤ゥ既集上尘圣朝始欲自闻而先帝登遐区区微诚竟未上达陛下践祚圣政惟新宰辅贤明庶僚咸允康哉！之歌实存於至公而国恩不已复以臣领中书则示天下以私矣。何者臣於陛下后之兄也。姻娅之嫌与骨肉中表不同虽太上至公圣德无私然世之丧道有自来矣。悠悠六合皆私其姻人皆有私则天下无公矣。是以前後二汉咸以抑后党安进婚族危向使西京七族东京六姓皆非姻族各以平进纵不能悉全决不尽败今之尽败更由姻昵臣历观庶姓在世无党於朝无援於时植根之本轻也。薄也。苟无大瑕犹或见容至於外戚凭天地连势四时根援扶疏重矣。大矣。而或居权宠四海侧目事有不允罪不容诛身既招殃国为之弊其故何邪由姻媾之私群情之所不免是以疏附则信姻进则疑疑积於百姓之心则祸成於重闺之内矣。此皆往代成鉴可为寒心者也。夫万物之所不通圣贤因而不夺冒亲以求一寸之用未。若防嫌以明至公今以臣之不才兼如此之嫌而使内处心膂外总兵权以此求治未之闻也。以此招祸可立待也。虽陛下二相明其愚款朝士百僚颇识其情天下之人安可门到户说使皆坦然耶夫富贵荣宠臣所不能忘也。刑罚贫贱臣所不能甘也。今恭命则愈违命则苦臣虽不达何事背时违上自贻祸责耶实仰览殷鉴量己知弊身不足惜为国取悔是以忄空忄空屡陈丹款而微诚浅薄未垂察谅忧惶屏营不知所措愿陛下垂天地之鉴察臣之愚则臣虽死之日犹生之年矣。疏奏帝纳其言而已亮父琛为丞相军谘祭酒卒官以后父追赠左将军妻母丘氏追封乡君亮陈先志不受咸和中成帝。又下诏追赠琛骠骑将军仪同三司亮。又辞焉。
    庾冰亮之弟也。康帝时为车骑将军领江州刺史镇武昌及献皇后临朝徵冰辅政辞以疾笃寻卒。
    褚裒康献皇后之父为卫将军领中书令裒以中书铨管诏命不宜以姻戚居之固辞诏以为左将军兖州刺史太后临朝拜裒侍中录尚书事裒上书固请居藩曰：臣以虚鄙才不周用过蒙国恩累忝非据无劳受宠负愧实深，岂可复加殊特之命显号重叠臣有何勋可以克堪何颜可以冒进委身圣世岂复遗力实惧颠坠所误者大今王略未振万几至殷陛下宜委诚宰辅一遵先帝任贤之道虚己受成坦平心於天下无宜内示私亲之举朝野失望所损岂少，於是改授都督青阳徐兖州之晋陵吴国诸军事卫将军徐兖二州刺史假节镇京口永和初复徵裒将以为扬州录尚书事吏部尚书事刘遐说裒曰：会稽王令德国之周公也。足下宜以大政付之裒长史王胡之亦劝焉，於是固辞归藩朝野咸叹服之进号征北大将军开府仪同三司固辞开府。
    何忄炎穆章皇后之兄也。父准高尚寡欲徵拜散骑郎不起穆帝升平元年追赠准金紫光禄大夫封晋兴县侯忄炎以父素行高洁表让不受。
    何澄准之子也。为尚书领琅琊王师安帝即位迁尚书左仆射典选王师如故澄以脚疾固让特听不朝坐家视事。
    王蕴孝武帝定皇后之父迁光禄大夫领五兵尚书本州大中正封建昌县侯蕴以恩泽赐爵非三代令典固辞不受朝廷敦劝终不肯拜乃授都督京口诸军事左将军徐州刺史假节蕴复固让谢安谓曰：卿居后父之重不应妄自菲薄以亏时遇宜依褚公故事但令在贵权於事不事耳可暂临此任以纾国姻之重，於是乃受命镇於京口。
    宋何戢尚山阴公主为吏部郎元徽初褚渊参朝政引戢为侍中时年二十九戢以年未三十苦辞内侍表疏屡上时议许之改授司徒左长史。
    梁王锡驸马都尉份之子为吏部郎中时年二十四谓亲友曰：吾以外戚谬被时知多叨人爵本非志望兼此羸病庶务难拥安能舍其所好而犭旬所不能乃称疾不拜便谢遣胥徒拒绝宾客掩扉覃思室宇萧然。
    後魏高植文昭皇太后之兄子自中书侍郎为济州刺史率州军讨破元愉别将有功当蒙封赏不受云：家荷重恩为国致效是其常节何足以应进陟之报恳恻发於至诚。
    窦瑗字雅珍尚孝文女淮阳公主除驸马都尉封汝南王瑗固辞不拜。
    李延宴字子熹为左将军光州刺史庄帝即位以元舅之尊超受侍中太保封濮阳郡王延宴以保字犯祖讳。又以王爵非庶姓所宜抗表固辞徙封濮阳郡公改授太傅。
    北齐段荣除嬴州刺史荣妻娄皇后姊也。恐高祖招私亲之议固推诸将竟不之州。
    隋窦荣定尚高祖姊安成长公主开皇初拜左武卫大将军高祖欲以为公荣定上《书》曰：每观西朝卫霍东都梁邓幸托葭莩位极台铉宠积骄盈必致倾覆向使前贤少自贬损远避权势推而不居则天命可保何覆宗之有臣每览前修实为畏惧高祖乃止。
    柳述尚高祖女兰陵公主仁寿中任寄逾重为兵部尚书参掌机密述自以无功可纪过叨匪报抗表陈让高祖许之令摄兵部尚书事。
    唐长孙无忌文德皇后之兄贞观二年为尚书右仆射深以满盈为戒恳辞机密文德皇后。又为之辞让太宗不获已下诏曰：昔东汉功臣莫任机密西京戚里或存退让故能长守富贵不惧危殆尚书右仆射齐国公无忌神识清举风彩凝映贤戚之望朝野所推比轩禁不虞[C260]生虑表仓卒之间厥功以茂自居枢要声俄远然以椒掖之亲处权衡之地深知止足有戒满盈之言情辞恳切宜遂其心以励贪竞可解尚书右仆射仍进散位开府仪同三司。
    吴凑章敬皇后之弟宝应二年封拜外戚授凑太子詹事封濮阳郡公凑固让改检校太子宾客兼太子家令十王宅使。
    ○外戚部　畏慎
    《诗》曰：战战兢兢如临深渊如履薄冰《易》曰：君子思患而豫防之斯畏慎之谓也。乃有连帝族之懿席外亲之宠位势贵盛光华举集而能轸高危之虑保谦益之训侧身以怵惕敛迹而韬晦简御门族谨守法度周旋富盛深惩侈纵惟止足而是念专静默以自守由汉之後不乏其人莫不亢宗保身历屯夷而无咎令闻长世俾子孙之逄吉者焉。
    汉班伯成帝婕妤之兄以定襄太守徵道病中风（中伤也。为风所伤）既至以侍中光禄大夫养病（受其秩俸而在家自养也。）赏赐甚厚数年未能起会许皇后废婕妤供养东宫（元后成帝母。）进侍者李平为婕妤而赵飞燕为皇后伯遂称笃久之帝出过临候伯伯惶恐起视事。
    伯弟犀少为黄门郎中常侍方直自守成帝季年立定陶王为太子数遣中盾请问近臣（盾读曰允詹事之属官也。）犀独不敢答（言其慎）。
    傅晏哀帝傅皇后父也。初封孔乡侯晏深善於桓谭是时高安侯董贤宠幸女弟为昭仪皇后日已疏晏嘿嘿不得意谭进说曰：昔武帝欲立卫子夫阴求陈皇后之过而陈后终废子夫竟立今董贤上至爱而女弟尤幸殆将有子夫之变可不忧哉！晏惊动曰：然为之奈何谭曰：刑罚不能加无罪邪枉不能胜正人夫士以才智要君女以媚道求主皇后年少希更艰难或驱使医巫外求方技此不可不备。又君侯以后父尊重而多通宾客必借以重势贻致讥议不如谢遣门徒务执谦悫此修己正家避祸之道也。晏曰：善遂罢遣宾客入白皇后如谭所戒後贤果风太医令真钦使求傅氏罪过遂逮后弟侍中喜诏狱无所得乃解故傅氏终全於哀帝之时。
    後汉樊宏光武之舅建武中封寿张侯位特进宏为人谦柔畏惧不求苟进尝戒其子曰：富贵盈溢未有能终者吾非不喜荣势也。天道恶满而好谦前世贵戚皆明戒也。保身全已，岂不乐哉！每当朝会辄迎期先到俯伏待事时至乃起帝闻之常敕驺骑临朝乃告勿令豫到宏所上便宜及言得失辄手自书写毁削草本公朝访逮不敢众对宗族染其化未尝犯法帝甚重之。
    宏子字长鱼谨约有父风建武中禁网尚阔诸王既长各招引宾客以外戚争遣致之而清静自保无所交结及沛王辅事发贵戚子弟多见收捕以不豫得免永平中弟有为子赏求楚王英女敬乡公主闻而止之曰：建武时吾家并受荣宠一宗五侯时特进一言（宏为特进）女可以配王男可以尚主但以贵宠过盛即为祸患故不为也。且尔一子奈何弃之於楚乎！有不从其後楚事发觉帝追思谨恪。又闻其止婚事故其诸子得不坐。
    阴识字次伯光烈皇后前母兄明帝为太子以识守执金吾入虽极言正议及与宾客语未尝及国事帝敬重之常指识以敕戒贵戚激励左右焉。
    马廖字敬平明德皇后之兄以父任为郎永平末受遗诏代赵熹为卫尉时朝廷大议辄以询访廖性质诚畏慎不爱权势声名尽心纳忠不屑毁誉。
    马光廖之弟为黄门侍郎为人小心周密章帝以是特亲爱之。
    马严明德皇后从父兄初任郡督邮严闻明德立乃闭门自守犹复虑致讥嫌遂更徙北地断绝宾客冯柱尚明帝女获嘉长公主少为侍中以恭肃谦约称位。
    邓骘和熹皇后之兄三迁虎贲中郎将自太后临朝兄弟皆居禁中骘谦逊不欲久在内连求还第岁馀太后乃许之骘深戒窦氏（章帝窦皇后勋女祖穆及叔父俱尚主交轻薄属於郡县干乱政化後并坐怨望谋不轨故邓氏深引为诫者）检敕宗族阖门静居（阖闭也。）。
    邓康和熹皇后从父子袭父珍封夷安侯康以太后久临朝政宗门盛满数上书长乐宫谏诤宜崇公室自损私权言甚切至太后不从康心怀畏惧遂谢病不朝。
    梁商顺烈皇后之父为大将军简御门族未曾以权盛干法。
    窦武字子游桓思皇后之父延熹中为城门校尉封槐里侯武兄子虎贲中郎将绍性疏简奢侈每数切虑相戒犹不觉悟乃上书求退绍位。又自责不能训导当先受罪由是绍更遵节大小莫敢违法。
    魏郭德明帝郭元后之从弟封平原侯司马景王辅政以女妻德妻早亡文王复以女继室即京兆长公主德虽无才学而恭谨谦顺。
    吴全琮尚大帝女公主为大司马军师琮既亲重宗族子弟并蒙宠贵赐累千金然谦虚接物貌无骄色晋杨珧字文琚骏之弟也。历位尚书令卫将军素有名称以兄贵盛知权宠不可居自乞逊位前後恳至终不获许初聘悼后珧。表曰：历观古今一族二后未尝以全而受覆宗之祸乞以表事藏之宗庙。若如臣之言得以免祸从之右军都督赵休上书王莽五公兄弟相代今杨氏三公并在大位而天变屡见臣窃为陛下忧之由此珧益惧固求逊位听之。
    杨济字文通珧之弟也。累迁太子太傅与兄珧深惧盛满乃与诸甥李斌等共切谏兄骏斥出王为河东太守建立皇储皆济谋也。
    王蕴孝武定皇后父为丹阳尹加散骑常侍蕴以姻戚不欲在内苦求外出复以为都督浙江东五郡镇军将军会稽内使常侍如故。
    褚裒为尚书以后父苦求外出除江州刺史。
    宋王偃孝武皇后父为右光禄大夫而偃谦虚恭谨不以世事关怀。
    梁王骞拜度支尚书加给事中领射声校尉初骞见诸女子侄皆嫔王尚主朔望来归辎填溢非所欲也。敕岁中不过一再见尝从容谓诸子曰：吾家本素族自可依流平进不须苟求也。
    何裔齐永昌中为国子祭酒郁林嗣位裔为后族甚见亲待累迁左民尚书领骁骑中书令领临海巴陵王师裔虽贵显常怀止足。
    蔡撙字景节为吏部尚书女为昭明太子妃自詹事已下咸来造谒往往称疾相闻遣之及其引进但暄寒而已此外无复馀言。
    後魏冯诞字思正文明太后兄元熙之子也。与弟修年才十馀文明太后俱引入禁中申以教诫整饣希容仪宽雅恭谨而已。
    北齐斛律金为太师左丞相一门一皇后二太子妃三公主金尝谓长子光曰：我虽不读书闻古来外戚梁冀等无不倾灭女。若有宠诸贵妒人女。若无宠天子嫌人我家直以立勋抱忠致富贵，岂可藉女也。辞不获免常以为忧。
    元韶袭封彭城王为太傅录尚书事文宣天保元年降爵为公性行温裕以高氏胥颇膺时宠能自谦退韩轨封安德郡王轨妹为神武所纳生上党王涣复以勋庸历登台铉常以谦恭自处不以富贵骄人。
    後周阎庆为宁州刺史位柱国晋公护母庆之姑也。护虽擅朝而庆未尝阿附及护诛武帝以此重之乃诏庆子毗尚帝女清都公主庆虽位望隆重婚连帝室常以谨慎自守时人以此称之。
    窦毅为大司马性温和每以谦慎自守。又尚太祖第五女襄阳公主时为朝廷所委信虽任兼出入未尝有矜惰之容时人以此称焉。
    唐吴溆章敬皇后之弟宝应中以元舅拜鸿胪少卿久之改左金吾将军建中初迁大将军溆以恭慎谦约闻於时吴凑章敬皇后之弟小心谨慎智识周敏代宗朝独承顾问自贞元已後德宗任遇信重遍历中外亲要之职虽云：圣奖隆深亦凑小心敬慎所致也。
    王用庄宪皇后之弟宪宗时以元舅为金吾卫大将军谦和善守寡所与事公卿大夫以此多之。
    郭钊宪宗懿安皇后之兄也。母代宗长女平公主钊元和中检校工部尚书充宁节度使数岁徵入为检校户部尚书兼司农卿钊大勋之後积代姻联帝戚而能恭慎自持居官处家无骄怠之色奢侈之失钊弟钅从。又尚顺宗长女德阳公主为驸马都尉殿中监穆宗即位钅从以叔舅改金吾大将军太子詹事充闲厩宫苑使从容上列三十馀载椒房之贵舅氏之尊国朝外戚罕有其比而恭逊恪慎为时论所称晋安彦威与少帝母太妃安氏近属也。帝以渭阳待之而未尝挂於齿牙及卒太妃亲至彦威汴京旧第预其丧事人方知之闻者服其慎重。
    ○外戚部　廉俭
    夫居戚属之地有肺腑之亲富贵既盈骄侈必至乃有操行自著志尚不群持。若惊之心知守约之道外无舆马之饰内无峙积之帑辞赏赐之命塞赂遗之门以至第宅才蔽於风雨妻子略充於衣食矫氵靡之失显端慎之名使国家无私恩之讥世禄垂由礼之训传於方策亦可谓之贤矣。
    汉傅喜字稚游定陶太后从父弟时丁傅骄奢皆嫉喜之恭俭位至大司马。
    後汉阴兴光烈皇后母弟建武中为期门仆射每出入尝操持小盖鄣翳风雨躬履涂泥第宅苟完才蔽风雨。
    邓骘女弟为和熹皇后骘弟弘卒后赐钱十万布万疋骘等辞不受时元元之灾人士荒饥死者相望盗贼群起骘兄弟崇节俭罢力役故天下复安骘位至大将军。
    窦武长女为桓帝皇后武为城门校尉清身疾恶礼赂不通妻子衣食才充足而已是时羌蛮寇难岁俭民饥武得两宫赏赐悉散与太学诸生及载肴粮於路モ施贫民。
    魏苟晖尚书令长子太祖以女妻晖後称安阳公主及弟攸并贵重皆谦冲节俭禄赐散之宗族知旧家无馀财晖官至虎贲中郎将。
    晋王恂以文明皇后弟为河南尹鬲令袁毅尝饣鬼以骏马恂不受及毅败受货者被废黜。
    庾冰字季坚明穆皇后亮之弟也。冰天性清慎常以俭约自居中子袭尝贷官绢十疋冰怒捶之市绢还官及卒无绢为衾。又室无妾媵家无私积世以此称之。
    褚裒康帝时以后父为江州刺史镇半洲在官清约虽居方伯常使私僮樵采。
    王字仲祖哀帝靖皇后父俸禄资产尝推厚居薄以清约见称。
    王恭字孝伯孝武定皇后兄以外戚为将帅及死之日无财帛唯书籍而已为识者所伤。
    宋赵伦之武穆皇后弟为左光禄大夫领军伦之虽外戚贵盛而以俭素自处。
    臧焘武敬皇后兄自高祖受命徵拜太常虽外戚贵显而弥自冲约茅屋蔬餐不改其旧所得俸禄与亲戚共之。
    後魏胡国珍灵太后之父少好学雅尚清俭位至侍中。
    唐长孙敞字休明文德皇后之季父少俭约不事华侈而好节义位至宗正卿平原郡公。
    萧复字履初新昌公主子父衡为太仆卿驸马都尉复生於戚里少秉清操其群从兄弟竞饰舆马以侈靡相高复衣氵濯之衣独居一室习学不倦非词人儒士不与之游伯父华每叹异之曰：兴吾门者必此子也。
    窦维鉴玄宗舅希从父弟也。好学以著撰为业时宗族咸以外戚崇饰舆马惟鉴独清俭自守官至兵部郎中。
</div>
    <div class="pagination">
<a href="册府元龟_page253.html">上一页</a><span>...</span><a href="册府元龟_page249.html">249</a><a href="册府元龟_page250.html">250</a><a href="册府元龟_page251.html">251</a><a href="册府元龟_page252.html">252</a><a href="册府元龟_page253.html">253</a><span class="current-page">254</span><a href="册府元龟_page255.html">255</a><a href="册府元龟_page256.html">256</a><a href="册府元龟_page257.html">257</a><a href="册府元龟_page258.html">258</a><a href="册府元龟_page259.html">259</a><span>...</span><a href="册府元龟_page255.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
