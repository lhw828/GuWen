<!DOCTYPE html>
<html>
<head>
    <meta charset="UTF-8">
    <title>册府元龟 - 第 360 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 360 页/共 736 页</h1>
    <div class="content">    元修伯为度支尚书属政荒国蹙储藏虚竭赋役繁兴修伯忧国如家恤民之劳兼济时事询谋宰相朝夕孜孜与录尚书唐邕回换取舍颇有裨益。
    杜弼为侍御史加前将军太中大夫领内正字台中弹奏皆弼为之诸御史出使所上文簿委弼覆察然後施行。
    後周裴侠为户部中大夫时有奸吏主守仓储积年隐没至千万者及侠在官励精发摘数旬之内奸盗略尽。
    苏绰为大行台左丞参典机密绰始制文案程式朱出墨入及计帐户籍之法。
    李彦为尚书右丞转左丞在尚书十有五载属军国草创庶务殷繁留心省阁未尝懈怠断决如流略无疑滞台阁莫不叹其公勤服其明察。
    李询为内史上士兼掌吏部以济闻。
    赵芬为吏部下大夫芬性︹济所居之职皆有声绩武帝亲总万机拜内史大夫。
    柳带韦为武藏中大夫迁骠骑大将军开府仪同三司凡居剧职十有馀年处断无滞官曹清肃。
    隋柳庄初仕後梁後归周授开府仪同三司除给事黄门侍郎庄明习旧章雅达政事凡所驳正帝莫不称善苏威为纳言重庄器识尝奏帝云：江南人有学业者多不习世务习世务者。又无学业能兼之者不过柳庄。
    柳雄亮为尚书考功侍郎迁给事黄门侍郎尚书省凡所奏事多所驳正深为公卿所惮。
    元文都开皇初授内史舍人历库部考功二曹郎俱有能名擢为尚书左丞。
    苏孝慈为太子左卫率判工部民部二尚书称为理数载进位大将军转工部尚书。
    令狐熙为吏部尚书判五曹尚书事号为明。
    杨汪为尚书左丞明习法令果於剖断当时号为称职。
    于仲文为柱国尚书以尚书文簿繁杂吏多奸诈令仲文勘录省中事其所发摘甚多帝嘉其明断厚加劳赏焉。
    源师为尚书考功侍郎仍摄吏部朝章国宪多所参定开皇十七年历尚书左右丞以明著称。
    窦卢实为黄门侍郎称为慎密河东裴术为右丞多所纠正河内士燮平原东方举安定皇甫聿道俱为刑部并执法平允弘农刘士章清河房山基为考功河东裴镜民为兵部并称明京兆韦为民曹屡进谠言南阳韩则为延州长史甚有惠政此等事行遗阙皆有吏为当时所称。
    裴矩为吏部侍郎炀帝即位营建东都矩职修府省九旬而就。
    郎茂为民部侍郎奏身死王事者子不退田品官年老不减地皆发於茂性明敏剖决无滞当时以吏见称。
    裴蕴为民部侍郎于时犹承高祖和平之後禁网疏阔户口多漏或年及成丁犹诈为小未至於老已免租赋蕴历为刺史素知其情因时条奏皆令貌阅。若一人不实则官司解职乡正里长皆远流配。又许民相告。若纠得一丁者令被纠之家代输赋役是岁大业五年也。诸郡帐进丁二十四万三千新附口六十四万一千五百帝临朝览状谓百官曰：前代无好人致此罔冒今进民户口皆从实者全繇裴蕴一人用心古语云：得贤而治验之信矣。由是渐见亲委。
    牛弘大业中为光禄大夫从祀北岳坛场币单牲牢并弘所定还下太常。
    虞世基为内史侍郎炀帝重其才亲礼逾厚专典机密与纳言苏威左翊卫大将军宇文述黄门侍郎裴矩御史大夫裴蕴等参掌朝政于时天下多事四方表奏日有数百帝方疑重事不庭决入阁之後始召世基口授节度世基省方为敕书日。且百纸无所遗谬其精审如是。
    斛斯政炀帝时为兵部侍郎于时外事四夷军国多务政处断辨速称为理。
    唐武士逸授益州行台左丞数陈时政得失高祖每嘉纳之。
    魏徵代王为侍中尚书省滞讼有不决者诏徵平理之徵性非习法但存大体以情处断无不悦服温彦博为中书侍郎御史大夫俱有能名繇是特蒙任寄迁中书令。
    韦思谦高宗朝初拜左丞奏曰：陛下为官择人非其人则阙今不惜美锦令臣制之此陛下知臣之深亦微臣尽命之秋振举纲目朝廷肃然。
    薛元超拜给事中时年二十六岁数上书陈君臣政体及时事得失高宗皆嘉纳之。
    李为黄门侍郎多所驳正。
    李杰为天官员外郎明敏有吏才甚得当时之称。
    裴光庭开元中为司门郎中岁馀转兵部郎中光庭沉静少言寡於交游既历清要时人初未许之及在职公务修整众方叹服焉。
    裴遵庆为吏部员外郎专判南曹天宝中海内无事九流辐辏会府每岁吏部选人动盈万数遵庆敏识︹记精文簿详而不滞时称吏事第一繇是大知名。
    李栖筠为吏部员外郎判南曹承大乱之後甲历散失流品混淆真伪与夺决於造次奸吏屏息称为神明。
    刘滋为司勋员外郎判南曹勤於吏职孜孜奉法。
    韩为祠部考功吏部三员外郎公洁强直明於吏道判南曹凡五年详究簿书纤隐无遗後为户部侍郎判度支自至德乾元已後所在军兴赋税无度帑藏给纳多事因循既掌司计清勤简括不容奸妄下吏及四方过犯者必痛绳之。
    赵宗儒贞元中为司勋员外郎判考功宗儒复行贬考之令自至德以来考绩之司事多失实常参官及诸州刺史未尝分其善恶悉以中上考褒之及是褒贬稍明人知戒惧德宗善之。
    权德舆为左补阙贞元八年关中大水上疏请降诏恤隐遂命奚陟等四使。
    皇甫为吏部员外郎判南曹凡三年颇能钤制奸吏。
    韦ダ为补阙尚书郎累迁给事中其在谏垣与李约李正辞迭申裨讽亟回大政。
    崔植甫之子也。为左补阙与郑覃皆贤相之後同时司谏朝廷每有得失二人必迭上章疏公议郁然归美。
    白居易入翰林为学士元和三年五月拜左拾遗居易自以逢好文之主非次收擢欲以生平所贮仰酬恩造拜命之日献疏言事曰：蒙恩授臣左拾遗依前翰林学士已与崔群同状陈谢但言忝冒未吐衷诚今再渎宸览伏惟重赐详览臣谨按大典左右拾遗掌供奉讽谏凡发令举事有不便於时不合於道者小则上封大则廷诤其选甚重其秩甚卑所以然者抑有繇也。大凡人之情位高则惜其位身贵则爱其身惜其位则偷合而不言爱其身则苟容而不谏此必然之理也。故拾遗之置所以卑其秩者使位未足惜身未足爱也。所以重其选者使下不忍负心上不忍负恩也。夫位未足惜恩不忍负然後能有阙必规有违必谏朝廷得失无不察天下利病无不言此是国朝置拾遗之本意也。繇是而言岂小臣愚劣暗懦所宜居之哉！况臣本乡校竖儒府县走吏委心泥滓绝望烟霄岂意圣慈擢居近职每宴饫无不先及庆赐无不先г中厩之马代其劳内厨之膳给其食朝惭夕惕已逾半年尘旷渐深忧愧弥剧未申微效。又擢清班臣所以授官以来仅经十日食不知味寐不遑安惟思粉身以答殊宠但未获粉身之所耳今陛下肇临皇极初受鸿名夙夜忧勤以求致理每施一政举一事无不合於道便於时故天下之心然日有望於太平也。然今方一事有不便於时者陛下，岂不欲知之乎！傥陛下言动之际诏令之小小有阙遗稍关损益臣必密陈所见潜献所闻但在圣心裁断而已臣。又职代中禁不同外司欲竭愚诚合先陈露伏希天鉴深察赤诚。
    杨於陵元和中为吏部侍郎请换写大历十年已後至贞元二十年甲历从之。
    高钺太和三年为吏部侍郎铨综之司官业振举韦弘景为尚书左丞驳吏部授官不当者六十人迁礼部尚书充东都留守判东都尚书省事缮完宫省至今赖之。
    高允中太和初为左补阙允中自为谏官甚举职业危言直论不避时忌。
    房直温开成初为刑部员外郎上言诸州府刑狱留滞生奸请重颁下贞元三年七月十七日制敕。又台省法司应缘详覆须行文牒请付本道急遁以免稽迟从之。
    殷侑开成初为刑部尚书上言度支盐铁转运户部等使下职事及监察场栅官悉得以公私罪人於州县狱寄禁或自致房收系州县官吏不得闻知动经岁时数盈千百自今请令州县纠举据所禁人事状申本道观察使具单名及所犯闻奏许之。
    後唐卢文纪为吏部侍郎同光四年上疏请内外百司各举其职明行考课以激其能从之明宗天成元年十月尚书考功。又举奏令式内所定中外百职校考节文及中兴以来格条请自所司施行敕旨从之薛冲为刑部员外郎奏请召谕州府节度刺史每六衙日亲虑问系囚免至冤滞。
    周知微为刑部郎中长兴二年七月奏开元刑法格有後格破前格之载无後敕破前律之文今虽以律定罪以格禁违复有八议之条废来斯久请准旧制令居八议之条有犯死罪者令所司准法先奏请行议典敕旨周知微官在郎曹职参拜宪虑有乱名之弊举无破律之规法虽重於一成恩亦存於八议盖前王之定制固当代以常行今睹敷扬可嘉勤荩从之。
    李盈休清泰元年为司勋郎中奏奉诏各令於律令格式内抄出本司合行公事本司职典勋官近日凡初叙勋便至柱国臣见本朝承平时至於位至宰辅藩臣其勋亦从初叙盖示人攵历功用之重也。勋格自武骑卫七品至上柱国正二品凡十二转今後群官得叙勋者并请自武骑尉依次叙进无容隔越从之。
    夏侯坦清泰三年为司门郎中上言去年六月诏京百司举本司公事当司官属关令丞及京城诸色人出入过所事久不施行其关牙官守捉权知者伏以关防以备奸诈令式素有规程既奉纶言合申职分关防所过请准令式初庄宗定河南都雒阳司门申举自梁朝元给过所公据迩来本司官既非才事或拥滞遂废今坦虽举职竟不施行。
    晋王权初仕梁为户部侍郎权奏每年正伏天下贡物陈於殿庭属户部引进切以近年以来未甚齐整本二百馀州贡物今止六十馀州伏以任土勤王本朝故事冀申尊奖所谓骏奔伏乞遍下诸州请依贡式陈进正伏之日所贡整齐从之。
    周张昭远为吏部侍郎奏疏内铨见行用十道图除旧雒都并都外有新京都及节度防御团练等名目不一。又自明宗以来回避庙讳所改州县名多未结入十道图铨司入官之时格式旋简元敕施行未曾添入十道图无所准的请下当司改定从之。
    ○台省部　宣赞
    谒者之选盖以参侍帝幄出纳王言取其姿貌高朗丰神竦俊故於俯仰之节抑扬之音进止雍容有。若成诵吐发无滞观者拭目此善於其职矣。若辅之以涉猎书史多识遗仪斯。又拔乎！其萃者也。
    汉灌婴为郎中从高祖入汉中拜中谒者後以战功赐爵列侯复以中谒者从。
    石奋赵人也。高祖爱其恭敬以为中涓受书谒（中涓官名主居中而涓洁者也。外事有书谒令奋受之）徐生鲁人善为颂（汉官仪有二郎为此颂光威仪事者徐氏後为张氏不知经但能盘辟为礼容天下郡国有客使皆诣鲁学之颂音容）孝文时徐生以颂为礼官大夫传子至孙延襄（延及襄二人）襄其资性善为颂不能。
    通经延颇能未善也。襄亦以颂为大夫。
    江衮为人魁岸容貌甚壮武帝以为谒者。
    後汉刘昆陈留东昏人梁孝王之裔也。少习礼容平帝末每春秋飨射尝备列典仪每有行礼县宰辄率吏属而观之光武时迁侍中。
    何熙少有大志和帝时为谒者身长八尺五寸善为威容赞拜殿中音动左右帝伟之。
    後魏高遵为中书侍郎及新制衣冠孝文恭荐宗庙遵形貌庄洁音气雄畅尝兼太祝令疏赞礼事为俯仰之节粗合仪矩繇是帝识待之。
    王诵字国章为给事黄门侍郎灵太后时大赦诵宣读诏书音制抑扬风神竦秀百僚倾属莫不叹美。
    北齐李绘魏天平初文襄用为丞相司马每御朝文武总集对扬王庭常令绘先发言端为群寮之首音辞辨正风仪都雅听者悚然。
    元文遥为侍中历事三主明达世务每临轩多令宣敕文武声韵高朗发吐无滞。
    後周柳庆魏废帝时初为民部尚书庆威仪端肃枢机明辨太祖每发号令常使庆宣之天性抗直无所回避帝以此深委仗焉。
    隋长孙览周武帝时为车骑大将军每公卿上奏必令省读览有口辨声气雄壮凡所宣传百僚属目帝每嘉叹之。
    柳謇之初仕周为守庙下士武帝尝有事太庙謇之读祝文音韵清雅观者属目帝善之擢为宣纳上士柳肃少聪敏闲於占对仕周起家齐王文学武帝见而异之召拜宣纳上士。
    唐温彦博幼聪悟有口辩涉猎书记初仕隋为通事谒者善於敷奏甚获当时之誉及为御史大夫仍检校侍郎彦博善於宣吐每考使入朝诏问四方风俗承受纶言有。若成诵声韵高朗响溢殿庭进止雍容观者拭目。
    崔敦礼为通事舍人辨於词令容止雅见者美之田归道为司宾丞以明辨词令迁通事舍人内供奉姜柔远为通事舍人美容仪善敷奏。
    李。若水容貌甚伟为通事舍人在馆三十年多识旧仪每宣劳赞导周旋俯仰有可观者後官至左金吾大将军兼通事舍人。
    齐映为给事中白长大言音高朗德宗自山南还长安常令映侍左右或令马前或至城邑州镇俾映宣诏令益亲信之。
    梁寇彦卿自太祖镇汴擢在左右弱冠选为通赞官太祖为元帅补元帅府押衙充四镇通赞官行首兼右长直都指挥使。
    刘捍便习宾赞善於将迎自司宾局及征讨四出必预其间虽无决战争锋之绩而承命奔走敷扬命令勤莅职以至崇显焉。
    晋陈瓒历数朝为谒者年逾六十虽熟於宣导而声气衰惫但内廷同辈护之以至职卑官显高祖天福中擢卫尉卿。
    ●卷四百六十八
    ○台省部　荐举
    《诗》曰：我髦士《传》曰：举尔所知大易著汇征之训丘明纪称善之说皆论荐之谓也。乃有处机要之任当喉舌之寄而能思报宠遇务询才杰旁洎通逸上达卿士察其志行之忠亮知其学术之深厚或文可以丹青神化道可以弥纶王度孜孜推进以助乎！治推毂之义攸著引翼之志斯笃上有同升之美下无滞才之叹济济之咏繇是兴焉非夫乐善援能奉上尽节者其孰能与於斯乎！。
    汉陈咸为左曹王吉子骏以孝廉为郎咸荐骏父子经明行修宜显以励俗。
    鲍宣为谏议大夫彭宣为右将军罢数岁宣数荐彭宣会哀帝元寿元年正月朔日蚀宣复言帝乃召彭宣为光禄大夫。
    後汉锺离意明帝时为尚书仆射上书荐刘平及王望王扶（平初名旷）曰：臣窃见琅邪王望楚国刘旷东莱王扶皆年七十执性恬淡所居之处邑里化之修身行义应在朝次臣诚不足知人窃慕推士进贤之义书奏有诏徵平等特赐办装钱至皆拜议郎并数引见贾逵为侍中和帝时李尤少以文章显逵荐尤有相如杨雄之风召诣东观受诏作赋拜兰台令史。又荐中散大夫鲁丕道艺深明宜见任用。又杨终坐事徙北地贳还逵荐终博达忠直徵拜郎中。
    韩棱为尚书令在朝数荐举良吏应顺吕章周纡等皆有名当时陈忠为尚书安帝始亲朝事忠以为临政之初宜徵聘贤才以宣助风化数上荐隐逸及直道之士冯良周燮杜根成翊世之徒，於是公车礼聘良燮等司徒刘恺致仕会太尉马英策罢忠上疏荐恺曰：臣闻三公上则台阶下象山岳股肱元首鼎足居职协和阴阳调训五品考功量才以序庶僚遭烈风不迷遇迅雷不惑位莫重焉而今上司缺职未议其人臣窃差次诸卿考合众议咸称太常朱伥少府荀迁臣父宠前参司空伥迁并为掾属具知其能伥能说其经书而用心褊狭迁严毅刚直而薄於艺文伏见前司徒刘恺沈重渊懿道德博备克让爵土致祚弱弟躬浮之志兼浩然之气频历二司举动得礼以疾致仕侧身里巷处约思纯进退有度百僚景式海内归怀往者孔光师丹近世邓彪张皆宰相复序上司诚宜简练卓异以厌众望书奏诏引恺拜太尉周兴为郎中兴少有名誉忠。又上疏荐兴曰：臣伏惟古者帝王有所号令言必弘雅辞必温丽垂於後世列於经典故仲尼嘉唐虞之文章从周室之郁郁臣窃见光禄郎周兴孝友之行著於闺门清厉之志闻於州里蕴椟古今博物多闻三坟之篇五典之策无所不览属文著辞有可观采尚书出纳帝命为王喉舌臣策既愚ウ而诸郎多文俗吏鲜有雅才每为诏文宣示内外转相求请，或以不能而专已自繇辞多鄙固兴抱奇怀能随辈栖迟诚可叹惜诏乃拜兴为尚书郎。
    黄琼顺帝时为尚书仆射时连有灾异上疏曰：臣前颇陈灾眚并荐光禄大夫樊英太中大夫薛包及会稽贺纯广汉杨厚未蒙御省伏见处士巴郡黄错汉阳任棠年皆耆耋有作者七人之志宜更见引致助崇大化，於是有诏公车徵错等。
    史敞为尚书胡广为尚书仆射时陈留郡缺职敞与诸尚书荐广曰：臣闻德以旌贤爵以建事明试以功典谟所美五服五章天秩所祚是以臣竭其忠君丰其宠举不失德下忘其死窃见尚书仆射胡广体真履规谦虚温雅博物洽闻探赜穷理六经典奥旧章宪式无所不览柔而不犯文而有礼忠贞之性忧公如家不务其能不伐其劳翼翼周慎行靡玷漏密勿夙夜十有馀年心不外顾志不苟进臣等窃以为广在尚书劬劳日久後母年老既蒙简照宜试职千里抚宁方国陈留近郡今太守任缺广才略深茂堪能拨烦愿以参选纪纲颓俗束首善有所观仰广寻为济阴太守。
    在雄为尚书令荐周举为尚书举既称职议者咸称焉。
    虞诩为尚书仆射成翊世辟司空张皓府迁为议郎自劾归诩雅重之欲引与共参朝政乃上书荐之徵拜议郎後尚书令左雄仆射郭虔复举为尚书翊世在朝正色百僚敬之。又顺帝新立大臣懈怠朝多阙政议郎左雄数言事其辞深切诩以雄有忠公节上疏荐之曰：臣见方今公卿以下类多拱默以树恩为贤尽节为愚至相戒曰：白璧不可为容容多後福伏见议郎左雄数上封事至引陛下身遭难厄以为警戒实有王臣蹇蹇之节周公谟成王之风宜擢在喉舌之官必有辅弼之益繇是拜雄尚书庞参为大鸿胪诩。又荐参有宰相器能顺帝以为太尉录尚书事郭虔桓帝时与应贺并为尚书时平丘令周举上书言当世得失辞甚切正虔贺等见之叹息共上疏称举忠直欲置章御座以为诫（章谓所上之书）。
    陈蕃为尚书令胡广为仆射徐犀举有道家拜太原太守皆不就延熹二年蕃等上疏荐犀及姜肱等曰：臣闻善人天地之纪政之所繇也。诗云：思皇多士生此王国天挺俊为陛下出当辅弼明时左右大业者也。伏见处士豫章徐犀彭城姜肱汝南袁闳京兆韦著颍川李昙德行纯备著于人听。若使擢登三事协亮天工必能翼宣盛美增光日月矣。桓帝乃以安车玄备礼徵之并不至蕃。又荐河内太守魏朗公忠亮直宜在机密徵为尚书。
    羊陟为尚书令以前太尉刘宠司隶校尉许沐幽州刺史杨熙凉州刺史刘恭益州刺史庞艾清亮在公荐举升进帝嘉之。
    杨乔乌伤人为尚书同郡孟尝为合浦太守以病自上表辞隐处穷泽桓帝时乔上书荐尝曰：臣前後七表言故合浦太守孟尝而身轻言微终不蒙察区区破心徒然而已尝安仁引义耽乐道德清行出俗能绝群前更守宰移风改政去珠复还饥民蒙活。且南海多珍财产易积掌握之内价盈兼金而尝单身谢病躬耕垄次匿景藏采不扬华藻实羽翮之美用非徒腹背之毛也。而沉沦草莽好爵莫及廊庙之宝弃于沟渠。且年岁有讫桑榆行尽而忠贞之节永谢圣时臣诚伤心私用流涕夫物以远至为珍士以希见为贵木朽株为万乘用者左右为之容耳王者取士宜拔众之所贵臣以斗筲之姿趋走日月之侧思立微节不敢苟私乡曲窃感禽息亡身进贤尝竟不见用。
    朱穆为尚书延熹中长沙零陵贼入桂阳苍梧南海交苍梧三郡皆没遣荆州刺史刘度击之军败桓帝诏公卿举任代刘度者穆举度尚自右校令擢为荆州刺史出兵三年群寇悉定。
    蔡邕灵帝时为郎中上封事曰：夫求贤之道未必一涂，或以德显，或以言扬顷者立朝之士曾不以忠信见赏常被谤讪之诛遂使群下结口莫图正辞郎中张文前独进狂言圣听纳受以责三司臣子旷然众庶解悦臣愚以为宜擢文右职以劝忠謇宣声海内博开政路。
    魏荀汉末为尚书令仲长统性倜傥敢言献帝在许领典枢机好士爱奇闻统名启召以为尚书郎杜畿自荆州还後至许见侍中耿纪语终夜与纪比屋夜闻畿言异之。且遣人谓曰：有国士而不进何以居位既见畿知之如旧相识者遂进畿於朝魏太祖时为丞相谓曰：河东当今天下之要地也。君为我举萧何寇恂以镇之曰：杜畿其人也。（称畿勇足以当大难智能应变其可试之），於是拜畿为河东太守。
    王象为散骑常侍文帝践阼表荐南阳太守杨俊曰：伏见南阳太守杨俊秉纯粹之茂质履忠肃之宏量体仁足以育物笃实足以动众克长後进惠训不倦外宽内直仁而有断自初弹冠所历垂化再守南阳恩德流著殊邻异党襁负而至今境守清静无所展其智能宜还本朝宣力辇毂熙帝之载。
    卢毓文帝时吏部尚书会司徒缺毓举处士管宁帝不能用更问其次毓对曰：敦笃至行则太中大夫韩暨亮直清方则司隶校尉崔林贞固纯粹则太常常林帝乃用暨帝使毓自选代曰：得如卿者乃可毓举常侍郑冲帝曰：文和吾自知之更举吾所未闻者乃举阮武孙邕帝，於是用邕。
    夏侯惠文帝时为散骑侍郎刘劭为散骑常侍诏书博求众贤惠荐劭曰：伏见常侍刘劭深忠笃思体周於数凡所错综源流弘远是以群才大小咸取所同而斟酌焉故性实之士服其平和良正清静之人慕其玄虚退让文学之士嘉其推步详密法理之士明其分数精比意思之士知其沈深笃固文章之士爱其著论属辞制度之士贵其化略较要策谋之士赞其明思通微凡此诸论皆取已所长而举其支流者也。臣数听其清谈览其笃论渐渍历年服膺弥久实为朝廷奇其器量以为。若此人者宜辅翼机事纳谋帏幄当与国道俱隆非世俗所常有也。惟陛下垂优游之听使劭承清之欢得自尽於前则德音上通辉日新矣。
    孟康为散骑侍郎崔林为司隶校尉明帝景初元年司徒司空并缺康荐林曰：夫宰相者天下之所瞻效诚宜得秉忠履正本德仗义之士足为海内所师表者窃见司隶校尉崔林禀自然之正性体高雅之弘量论其所长以比古人忠直不回则史鱼之俦清俭守约则季文之匹也。牧守州郡所在而治及为外司万里肃齐诚台辅之妙器衮职之良才也。後年遂为司空。
    吴薛综为选曹尚书固让奉车都尉顾谭曰：谭心精体密贯通达微才照人物德允众望诚非愚臣所可越先後遂代综。
    华为中书丞陆裔为左虎林有时名表荐裔曰：裔天姿聪朗才通行洁昔历选曹遗迹可纪还在交州奉宣朝恩流民归附海隅肃清苍梧南海岁有暴风瘴气之害风则折木飞砂转石气则雾郁飞鸟不经自裔至州风气绝息商旅平行民无疾疫田稼丰稔州治临海海流秋咸裔。又畜水民得甘食惠风横被化感人神遂凭天威招合遗散至被诏书当出民感其恩以忘恋土负老携幼甘心景从众无携贰不烦兵卫自诸将合众皆胁之以威未有如裔结以恩信者也。裔命在州十有馀年宾带殊俗宝玩所生而内无粉黛附珠之妾家无文甲犀象之珍方之今臣实难多得宜在辇毂股肱王室以赞唐虞康哉！之颂江边任轻不尽其才虎林选督堪之者众。若召还都宠以上司则天工毕修庶绩咸熙矣。
    晋李重为吏部尚书武帝受禅曹嘉为东太守重启云：魏氏宗室屈滞每圣恩所存东太守曹嘉才学义不及志翕而良素修洁性业逾之（臣钦。若等曰：嘉白马王彪子志陈思王植子翕东平王微子）。又已历二郡臣以为优先代之後可以嘉为员外散骑侍郎于时内官重外官轻兼阶级繁多重议之。又上疏曰：凡山林避宠之士虽违世背时出处殊轨而先王许之者嘉其服膺高义也。昔先帝患风流之弊而思反纯朴乃谘询朝众搜求隐逸咸宁三年始以太子中庶子徵安定皇甫谧四年。又以博士徵南安朱冲太康元年复以太子庶子徵冲虽皆以疾病不至而朝野悦服陛下远迈先帝礼贤之日臣访冲州邑言其虽年近耋耄而志气充壮耽道穷数老而弥新操尚贞纯所居成化诚山栖耆德足以表世笃俗者也。臣以为宜垂圣恩及其未没显加优命。
    山涛为吏部举散骑常侍阮咸典选曰：阮咸贞表寡欲深识清浊万物不能移。若在官人之职必绝於时武帝以咸耽酒浮虚遂不用涛为尚书仆射启事曰：令诸葛京祖父亮遇汉乱分隅父子在蜀虽不达天命要为尽心所事京治自复有称臣以为宜以补东宫舍人以明事人之礼副梁益之论。
    崔洪为吏部尚书荐雍州刺史诜代已为左丞诜後纠洪洪谓人曰：我举诜丞而还奏我是挽弩自射也。诜闻曰：昔赵宣子任韩厥为司马以军法戮宣子之仆宣子谓大夫曰：可贺我矣。吾选厥也。任其事崔侯为国举才我以才见举惟官是视各明至公何故斯言乃至此洪闻其言而重之。
    荀勖守中书监侍中尤为武帝所信时太尉贾充司徒李裔并薨太子太傅。又缺勖表陈三公保傅宜得其人。若使杨珧参辅东宫必当仰称圣意尚书令卫吏部尚书山涛皆可为司徒。若以新为令未出者涛即其人帝并从之。
</div>
    <div class="pagination">
<a href="册府元龟_page359.html">上一页</a><span>...</span><a href="册府元龟_page355.html">355</a><a href="册府元龟_page356.html">356</a><a href="册府元龟_page357.html">357</a><a href="册府元龟_page358.html">358</a><a href="册府元龟_page359.html">359</a><span class="current-page">360</span><a href="册府元龟_page361.html">361</a><a href="册府元龟_page362.html">362</a><a href="册府元龟_page363.html">363</a><a href="册府元龟_page364.html">364</a><a href="册府元龟_page365.html">365</a><span>...</span><a href="册府元龟_page361.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
