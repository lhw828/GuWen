<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 22 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 22 页/共 1019 页</h1>
    <div class="content">　　月堂【罗邺题笙诗筠管参差排凤翅丨丨凄切胜龙吟】
　　月轩【李贺房中思诗丨丨下风露晓庭自幽涩　李绅别双温树诗翠条盈尺怜孤秀直向西牕待丨丨】月宇【江总咏双阙诗象阙连驰道丨丨照方疏　卢藏用奉和幸安乐公主山庄应制诗皇女璚台天汉浔星桥丨丨构山林　李峤甘泉殿侍宴应制诗丨丨临丹地云牕碧纱　杜甫石镜诗独有伤心石埋轮丨丨间　李绅忆栖霞寺峰诗星珠错落耀丨丨参差虚】
　　月馆【鲍溶隋帝陵下诗白露沾衣隋主宫云亭丨丨楚淮东】
　　月肆【王勃平台秘略赞情起丨丨兴入烟逵】
　　月营【上官昭容驾幸新丰温泉诗翠幕珠帏敞丨丨金尊玉斚泛兰英　鲍溶闻李相夷简移军山阳诗玉帐黄昏大刁斗丨丨寒晓小单于】
　　月库【唐书裴延龄传建言左藏天下歳入不赀耗登不可校请列别舍以检盈虚于是以天下宿负八百万缗析为负库抽贯三百万缗为賸库様物三十万缗为季库帛以素出以色入者为丨丨帝皆可之】月庙【汉书郊祀志北方帝颛顼黑灵冥畤及丨丨雨师庙辰星北宿北宫于北郊兆】
　　月观【南史徐湛之传广陵旧有髙楼湛之更修整之南望钟山城北有陂泽水物丰盛湛之更起风亭丨丨吹台琴室果竹繁茂花药成行招集文士尽游玩之适　大业杂记苑内造山为海山髙出水百余尺上有通真观习灵台总仙宫分在诸山风亭丨丨皆以机成或起或灭若有神变　遗録帝幸丨丨烟景清朗中夜独与萧妃起临前轩帘门不开左右方寝帝凭妃肩説东宫时事　薛逢送韩绛归淮南诗江帆自落鸟飞外丨丨静依春色边　皮日休乌龙养和诗置合丨丨内买须云肆头】
　　月府【梁昭明太子林钟六月启敬想足下藏形丨丨遁迹氷牀披庄子之七篇逍遥物外玩老聃之两巻恍惚懐中　郝经琼花赋现仙姿于尘寰写风神于丨丨　唐彦谦叙别诗蟠挐对月吸深杯丨丨清虚玉兔吼　方防感兴诗丨丨有竒木根榦饱清露】
　　月榭【辽邸记闻辽王好营宫室置亭院二十余区其名有西楼西宫曲密华房太乙竹宫丨丨红房花坳药圃云溪氷室莺坞虎圈王日与诸名士赋诗觞酒其中　明一统志丨丨在金华府城上宋元祐间建　庾信哀江南赋丨丨风台池平树古　李徳裕咏山桂诗影入春潭底香凝丨丨前　李玖喷玉泉感旧游诗鼠穿丨丨荆榛合草掩花园畦垅平　李商隠银河吹笙诗丨丨故香因雨发风残烛隔霜清　温庭筠题友人池亭诗丨丨风亭绕曲池粉垣回互瓦参差】
　　月圃【张翥小游仙诗丨丨羣芬次第开步前红露下瑶堦】
　　月门【三洞宗元甲申之后其中壬辰之初数有九周至庚子之年吉凶见其道审明当有赤星见于东方白彗干于丨丨祅子续党于虫口乱羣填尸于越州人啖其种万里絶烟　杨维桢蹋踘诗月牙束靿红幧首丨丨脱落葵花斗】
　　月户【鲍照园中秋散诗既悲丨丨清复切夜虫酸　白居易听李山人弹三乐诗风琴秋拂匣丨丨夜开关　王恽追挽元遗山诗见天机下　赵长卿鹧鸪天词只有梅花似玉容雪窻丨丨几尊同】
　　月牕【陆游题斋壁诗丨丨竹影连栖鹊露井桐声带断蝉　又赠惟了侍者诗一等人间闲草木丨丨君看早梅枝　又自责诗买屩为登山寺去彻灯縁爱丨丨新】
　　月牖【江总入龙丘岩精舍诗风牕穿石窦丨丨拂霜松】
　　月槛【柳宗元桂州訾家洲亭记其隙则抗丨丨于回谿出风榭于篁中昼极其美又益以夜列星下布颢气回合邃然万变若与安期羡门接于物外　李商隠因书诗见天牕下　皮日休奉献致政裴秘监诗丨丨咏书情花溪钓鱼戏】
　　月壁【宋史艺文志岑真丨丨一卷】
　　月阶【薛能相国陇西公南征能以留务独宿府城诗灯室卧孤如怨别丨丨簪草似临行】
　　月砌【白居易春夜宿直诗丨丨漏幽影风飘闇香　刘禹锡吏隠亭诗见日轩下】
　　月边【王维游悟真寺诗草色揺霞上松声泛丨丨　李益登天坛诗朝游碧峰三十六夜上天坛丨丨宿】月侧【关图巨灵擘太华赋扪苍蔼于天半折翠微于丨丨】
　　月王【陆游梦中行荷花万顷中诗天风无际路茫茫老作丨丨风露郎】
　　月主【汉书郊祀志八神六曰丨丨祀之莱山皆在齐北并勃海　明一统志丨丨祠在登州府黄县东南二十里莱山之麓】
　　月妃【韩愈元和圣徳诗见日君下】
　　月卿【髙适送柴司户诗丨丨临幕府星使出词曹　马祖常送呼图克达尔著作祠岳渎诗行观謡俗期星使归奏蕃厘拜丨丨】
　　月仪【周书文帝元皇后等传宣帝陈皇后名丨丨自云颍川人大将军山提第八女也　又宣和书谱索靖有章草丨丨】
　　月鲁【元史文宗纪甲戌赐雅克特穆尔妻公主丨丨金五百两银三千两】
　　月爱【宋书天竺迦毗黎国传元嘉五年国王丨丨遣使奉表】
　　月衡【杨炯孔子庙碑文丨丨月准山额山庭】
　　月准【杨炯碑文见上】
　　月角【庾信周上柱国齐王宪神道碑飞风长栁丨丨星眉　薛道衡老氏碑见天表下】
　　月貌【江总优填像铭眸云齿雪丨丨金容】
　　月面【梁简文帝千佛愿文虽复无上无为极相难辨非空非有妙智难观而绀发日光莲眸丨丨庶可长表诚敬永寄心期　又大法颂序顶拜金山归依丨丨又迦叶佛像铭照曜白毫丰容丨丨　刘潜雍州金像寺无量寿佛像铭见日轮下　王勃善寂寺碑蛟台蜃阁俄交震旦之墟丨丨星毫坐照毗邪之国　宋濓思春词歌扇但疑遮丨丨舞衫犹记倚云筝　又清异録先君畜白乐天墨迹两幅背之右角文曰剡溪小等丨丨松纹纸　又法苑珠林儿已长大团哺养身适得谷气其体即生八十种虫两种在脇一名为月二名丨丨】
　　月额【金楼子旦日雨谓之丨丨　袁士元喜雨诗天瓢乍滴终倾倒丨丨初开渐复连　又宋史食货志咸脉有盈缩丨丨有登耗间以虚钱付之而收其算引法由是大壊】
　　月頬【张耒题画马诗头如翔鸾丨丨光背如安舆鳬臆方】
　　月眉【张凤翼日蚀赋见天眼下　金丹诸真奥诗为君指出神仙窟一窍湾湾似丨丨　李贺昌谷诗泉樽陶宰酒丨丨谢郎妓　罗虬比红儿诗诏下人间觅好花丨丨云髻选人家】
　　月眼【姚合天竺寺前立石诗苔黏丨丨风挑剔尘结云头雨磕敲　范梈晓山诗天形疏造化丨丨识浮沉】
　　月口【赵抟废长行紫牙镂合方如斗二十四星衔丨丨】
　　月牙【杨维桢璚花珠月二名姬诗蒲萄酒灔沈樱颗翡翠裙翻踏丨丨　又蹋踘诗见月门下　又题芭蕉美人图诗髻云浅露丨丨弯独立西风意自闲】
　　月液【皮日休毛公泉诗汲引丨丨动担处玉浆旋苏轼虾蟇碚诗谓是月中蟇开口吐丨丨】月肠【黄滔经安州感故郑郎中诗江句行人吟刻石丨丨是处象登楼】
　　月啖【苏轼送杭州杜戚陈三掾罢官归郷诗君言失意能几时丨丨虾蟇行复皎】
　　月歩【无名氏善寂寺碑云姿丨丨下瑶泽而追风雪羽霞临歴珠田而矫雾】
　　月听【杨万里感秋诗我吟丨解丨月转我亦歩】
　　月树【卢照邻至真观碑栽松莳柏与丨丨而交轮刻桷雕甍共星楼而接翼　崔元明鹊巢赋日宫难可跻丨丨复惊栖　苏颋安乐公主山庄应制诗当轩半落天河水绕迳全低丨丨枝　方干山中寄吴磻诗石溪鱼不大丨丨鹊多惊　皎然灵澈上人何山寺七贤石诗夜倚丨丨影画倾风竹枝】
　　月林【杜甫游龙门奉先寺诗隂壑生虚籁丨丨散清影】
　　月朶【陆防白菊诗丨丨暮开无絶艶风茎时动有竒香　吕诚菊田诗揺落西风已怆然金蕤丨丨为谁妍】
　　月片【贾岛寄沧洲李尚书诗天涯生丨丨屿顶涌泉源】
　　月瓣【唐彦谦秋葵赋丨丨团栾剪赭罗长条排蕊缀鸣珂】
　　月桂【湖山胜槩集庆教寺阁贵妃香火寺扁殿阁皆理宗御书有丨丨亭甚佳金碧为湖山诸寺之冠明一统志丨丨峰在武林山宋僧遵式序云相传丨中丨子尝坠此峰生成大木其花白其实丹或云天圣中天降灵实于此山状如珠玑识者曰此丨中丨子也梁元帝刻漏铭宫槐晚合丨丨宵晖　法书要録窦臮述书赋隋则元平嗣芳譌熟名彦谦草力浮紧循常糟粕右军之化依稀夫子之墙皆如益星榆之众象无丨丨之孤光　樊铸明光殿粉壁赋丨丨低檐失蟾晖于午夜御柳垂砌惹絮色于三春　卢照邻行路难千尺长条百尺枝丨丨星榆相蔽亏　韦应物拟古诗酒星非所酌丨丨不为食　白居易留题天竺灵隠诗宿因丨丨落醉为海榴开　刘禹锡省中四松诗丨丨花遥烛星榆叶对开　周墀贺王仆射放榜诗虽欣丨丨居先折更羡春兰最后荣　李咸用陈正字山居诗丨丨可怜常在眼小丛时放一枝红　罗隠送沈先辈归宋上嘉礼诗青青丨丨触人香白苎衫轻称沈郎　陆游九月初作诗两丛丨丨门前买自下中庭破緑苔】月竹【笋谱丨丨笋竹状轻短丛生毎月抽笋谓之丨丨笋如箭竹萌人不食也】
　　月榦【舒頔题竹谿书室图诗云梢丨丨竹弄影杖竹寻诗过桥去】
　　月荚【许敬宗奉和秋暮言志应制诗丨丨生还落云枝似复非】
　　月驷【沈一贯日方升赋盖丨丨之所不能追而云螭之所不敢当也】
　　月麟【云仙杂记元宗为太子时爱妾号鸾儿多从中贵董逍遥微行以轻罗造梨花散蕊裛以丨丨香号袖里春所至暗遗之　名香谱丨丨香文帝宫中爱女号袖里香】
　　月狖【孟郊送无懐道士游富春山水诗风猿虚空飞丨丨叫啸酸　黄滔赠宿松杨明府诗丨丨声和琴调咽烟村景椄柳条春　又浙幕李端公泛建溪诗分题晓并兰舟逺对坐宵听丨丨频】
　　月狐【明一统志丨丨山在寻甸军民府城东北八里】
　　月兔【姚合省直书事诗蜀牋金屑腻丨丨笔毫精　黄滔省试内出白鹿宣示百官诗形夺场驹洁光交丨丨寒　杜荀鹤话别诗见日乌下】
　　月鹊【吕温歳暮寄晋川李协律诗阳乌下西岭丨丨惊南枝】
　　月鱼【唐书车服志宫殿门城门给交鱼符廵鱼符蕃国亦给之雄雌各十二铭以国名雄者进内雌者付其国朝贡使各赍其丨丨而至不合者劾奏】
　　月金【金丹龙虎经见日火下江淹山中楚辞见日华下】
　　月珠【明一统志丨丨寺在嘉定府夹江县西六十里寺有明月楼　李绅悲善才诗秋吹动揺神女佩丨丨敲击水晶盘】
　　月圭【宋史礼志见日圭下】
　　月瑶【谢庄宋孝武帝哀策文枢电皇根丨丨国绪】
　　月镜【宋史艺文志兵钤丨丨纂要立成厯一卷　又乐志帝图凝逺瑞美昭宣济流丨丨鹿毳霜鲜　李峤八月奉教作丨丨如开匣云缨似缀冠　皇甫湜出世篇见日珠下】
　　月灯【元稹代书诗僧餐丨丨阁醵宴劫灰池　按法苑珠林有丨丨三昧经】
　　月琴【事原唐代宗朝元行冲为太常少卿时有人于古冢获铜器似琵琶而圆献于元公曰此阮仲容所造乃命工人以木为之音韵清朗元以其形似月其声合琴名为丨丨】
　　月钟【李商隠李肱所遗画松诗书两纸得四十韵诗美人昔清兴重之犹丨丨】
　　月弓【唐太宗执契静三边诗霜野韬莲劒关城罢丨丨】
　　月尺【范子见日寸下】
　　月扇【庾信北园新斋成应赵王教诗文入武曲丨丨掩歌儿　李峤素诗妙夺鲛绡色光腾丨丨辉鲍溶闻蝉诗星井欲望河丨丨看藏笥　李商隠拟意诗云屏不取暖丨丨未遮羞　陆游村居初夏诗我有素纨如丨丨防凭名手作新图】
　　月砚【清异録开平二年赐宰相宝相枝各二十龙鳞丨丨各一宝相枝斑竹笔管也龙鳞石纹似之丨丨形象之歙产也　洞天清録歙溪龙尾旧坑新坑色淡青黑湛如秋水并无纹以水湿之微似紫干则否细润如玉发墨如泛油并无声乆用不退锋或有隠隠白纹成山水星斗云月异象水湿则见干则否此亦是卵石故难得大者不过四五寸多作丨丨就其材也】
　　月碾【袁桷潜昭赠龙团诗丨丨旧裁玉胯云鑪温浴银芽】
　　月环【唐书天文志甘露三年诏太史造黄道铜仪黄道之内又施白道丨丨用究隂阳朓朒之数　李贺瑶华乐见日环下】
　　月杯【孟郊投赠张端公诗见日户下】
　　月帔【孟郊送王链师还楼观诗霞冠遗彩翠丨丨上空虚　又寒山诗星冠丨丨横尽云居山水】月帐【罗隠七夕诗丨丨星房次第开两情惟恐曙光催张翥小游仙诗丨丨新开蕊辇过桂花凉露洒天河　髙启夜闻吴女诵经诗云窻丨丨散花多闲读金经夜若何　又宋史食货志其后乃令拣纳诸州上供物具丨丨于内东门进入外廷不得预其事】
　　月幌【宋史乐志南吕宫十一仙盘露冰盘果芙蓉园林下风风雨调丨丨凤来賔落梁尘望阳台庆年丰青騣马　王勃九成宫颂序风闺夕敞携少女于歌筵丨丨宵胧下姮娥于舞席　李徳裕懐崧楼记延清辉于丨丨留爱景于寒甍　陈山甫汉武帝重见李夫人赋寂寞瑶堦永谢虚无之迹凄凉丨丨犹分似是之形宋之问冬夜寓直麟阁诗丨丨花虚馥风窻竹暗喧李商隠揺落诗水亭吟断续丨丨梦飞沉　又忆雪】
　　【诗几向霜堦歩频将丨丨褰】
　　月香【朱元荐忆庾岭梅花赋水影横动丨丨暗浮又如逋仙湖山胜游】
　　月练【戴良诗窻萦丨丨爱宵迟楼度日车嫌曙早】
　　月斧【苏轼佛迹岩诗见天匠下　戴复古寄报恩长老诗风斤丨丨日纷然行看华屋突兀在眼前】月劚【马祖常都门百韵诗雨耕稗频耨丨丨石或转】
　　月杵【李商隠寓懐诗星机抛宻绪丨丨散灵氛】
　　月桩【宋史食货志既一倍其粟数倍其帛又数倍其钱而又有丨丨钱版帐钱不知几倍于祖宗之旧又几倍于汉唐之制乎】
　　月板【金史舆服志王公以下车制一品辕用银螭头凉棚杆子丨丨并许以银装饰】
　　月杼【齐东野语贾师宪生辰词奚倬然齐天乐云帝念羣生如何便肯从我乗风归去夷犹洞府把丨丨云机教化儿女】
　　月梳【杨万里新秋诗剰暑不防蕉扇扇细云聊倩丨丨梳】
　　月屐【黄颙疏斋晩歩诗夕晖流丨丨空翠湿烟蓑】
　　月羽【庾信鹤赞笼摧丨丨弋碎霜衣　李义府叙封禅诗汶阳驰丨丨防隂警电麾　独孤及祭纛文丨丨云旂以先启行】
　　月旗【宋史仪卫志见日旗下　元史舆服志丨丨青质赤火焰脚绘月于上奉以云气】
　　月仗【杨慎咏史诗丨丨云门五防毬御前争睹最先筹】
　　月轮【法苑珠林唐奘法师行传云吾感其心不泯其迹寄之丨丨传乎后世　江总芳林园天渊池铭见日御下　庾信象戏赋见日晕下　卢照邻病梨树赋见日域下　王昌龄春宫曲昨夜风开露井桃未央前殿丨丨髙　岑参经华岳寺诗丨丨吐山郭夜色空清澄　杜甫寄张山人彪诗见天籁下　李克恭吊贾岛诗海底也应捜得净丨丨常被翫教倾　章孝标新开井诗见天心下　张祜五诗小小丨丨中斜抽半袖红　杜牧洛阳秋夕诗清禁漏闲烟树寂丨丨移在上阳宫　李商隐破镜诗玉匣清光不复持菱花散乱丨丨亏　又一片诗榆荚散来星斗转桂花寻去丨丨移温庭筠寄湘隂阎少府乞钓轮子诗钓轮形与丨丨同独茧和烟影似空　章碣下第有懐诗但使他年遇公道丨丨长在挂瑚　皮日休天竺寺八月十五日夜桂子诗玉颗下丨丨殿前拾得露华新　罗隠裴筠娶萧楚公女便擢进士诗细看丨丨真有意已知青桂近嫦娥　若虚古镜诗轩后红炉独铸成藓痕磨落丨丨呈】
　　月毂【髙似孙水仙花后诗趋彭蠡过洞庭洗丨丨飞星軿】
　　月天【皮日休华山链师所居诗深夜寂寥存想歇丨丨时下草堂来　陆游山园杂咏花径糁红供晚醉丨丨生晕作春寒】
　　月题【宋书谢庄传顺斗极乗次躔戒悬日于昭旦命丨丨于上年　庄子夫马陆居则食草饮水喜则交颈相靡怒则分背相触马知己此矣夫加之以衡扼齐之以丨丨而马知介倪闉扼騺曼诡衔窃辔故马之知而能至盗者伯乐之罪使然也】
　　月的【王融谢武陵王赐弓启敷积玉于风筵叠连珠于丨丨】
　　月御【驭同宋书天地郊迎送神歌丨丨按节星驱扶轮王僧孺礼佛唱导发愿文见日车下　陆防代南阳广文欲于荆襄卜居酬袭美赠诗韵诗鹤庙不曽齐丨丨鹿门聊拟并云窻】
　　月驾【水经注秦冈山山髙入云逺望増状若岭纡羲轩驻丨丨】
　　月防【酉阳杂俎妇人面饰用花子起自上官昭容以掩黥迹大厯以前士大夫妻多妒悍者婢妾小不如意辄印面故有丨丨钱防】
　　月掌【和凝宫词鱼犀丨丨夜通头自着盘莺锦臂鞲】
　　月姊【李商隠楚宫诗丨丨曽逢下彩蟾倾城消息隔重　又圣女祠诗星娥一去后丨丨更来无　又槿花诗丨里寜无丨云中别有君　范成大即席诗见天孙下】
　　月儿【云仙杂记栁公权以隔风纱作龙城记及入朝名品号锦様书以进上方御剪刀面丨丨羮即命分赐】
　　月德【梁书髙祖郗皇后传应祥丨丨比载坤灵　管子大寒乃至甲兵乃强五谷乃熟国家乃昌四方乃备此谓丨丨　宅经见天道下　庾信齐王宪神道碑铭见天离下　又为齐王进白兔表丨丨符徴金精表瑞】
　　月轨【齐书乐志声正涵丨丨书文腾日迹　顔延之曲水诗序见日躔下　谢庄舞马赋丨丨呈祥干维效气　隋祠五帝乐歌辞丨丨咸梯岫日域尽浮川】
　　月礼【旧唐书音乐志丨丨已周云和将变】
</div>
    <div class="pagination">
<a href="御定骈字类编_page21.html">上一页</a><span>...</span><a href="御定骈字类编_page17.html">17</a><a href="御定骈字类编_page18.html">18</a><a href="御定骈字类编_page19.html">19</a><a href="御定骈字类编_page20.html">20</a><a href="御定骈字类编_page21.html">21</a><span class="current-page">22</span><a href="御定骈字类编_page23.html">23</a><a href="御定骈字类编_page24.html">24</a><a href="御定骈字类编_page25.html">25</a><a href="御定骈字类编_page26.html">26</a><a href="御定骈字类编_page27.html">27</a><span>...</span><a href="御定骈字类编_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
