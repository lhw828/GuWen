<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 635 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 635 页/共 1019 页</h1>
    <div class="content">　　筐举【蜀志郤正传夫人心不同实若其面子虽光丽既美且艳管闚丨丨守厥所见未可以言八纮之形埒信万事之精练也】
　　筐之【诗见筥之下】
　　筐虚【易归妹上九女承筐无实士刲羊无血无攸利注羊谓三也处卦之穷仰无所承下又无应为女而承命则丨丨而莫之与为士而下命则刲羊而无血刲刲羊而无血不应所命也进退无与故曰无攸利也】筐当【说文椢丨丨也】
　　筥
　　筥筐【淮南子季春之月具扑曲丨丨后妃斋戒东乡亲桑省妇使劝蚕事　黄庭坚青竹赋见籯筓下】筥米【周礼舍人凡祭祀共簠簋实之陈之宾客亦如之共其礼车米丨丨刍禾】
　　筥之【诗采菽采菽筐之丨丨传菽所以芼太牢而待君子也羊则苦豕则薇】
　　笼
　　笼箧【青箱杂记世传陈执中作相有壻求差遣执中曰官职是国家的非卧房丨丨中物壻安得有之竟不与】
　　笼筐【徐陵侯安都德政碑见机杼下】
　　笼圏【新论买臣忍饥而行歌王章苦寒而坐泣苏秦握锥而愤懑班超执笔而慷慨当彼四子势屈之时如骐骥之伏于盐车猿之束于丨丨非无千里之駃万仞之揵然而不异羸钝者无所肆其巧也何异处穴而望声彻入井而欲睇博哉】
　　笼篾【南史章昭达传欧阳纥据岭南反诏昭达都督众军征之纥闻昭达奄至乃出顿洭口聚沙石盛以竹笼置于水栅之外用遏舟舰昭达居其上流装舰造拍以临贼栅又令人衔刀潜行水中以斫竹笼丨丨皆解因纵大舰突之大败纥禽之】
　　笼箙【周礼缮人凡乗车充其丨丨载其弓矢注充丨丨以盛】
　　笼炉【南史梁南平王伟传齐世青溪宫改为芳林苑天监初赐伟为第又加穿筑果木珍竒穷极雕靡有侔造化立游客省寒暑得宜冬有丨丨夏设饮扇每与宾客游其中命从事中郎萧子范为之记】笼烛【宋史舆服志肩舆神宗优待宗室老疾不能骑者出入听肩舆熙宁五年大宗正司请宗室以病肩舆者踏引丨丨不得过两对　白居易新昌新居诗炉香穿盖散丨丨隔纸然　张乔游南岳诗涧松闲易老丨丨晚生明】
　　笼灯【钗小志杨士曰江南贵家每宴响玉一鸣青衣红绡十许曹丨丨迎立　殷尧藩宫词夜深怕有羊车过自起丨丨看雪纹】
　　笼饼【倦游杂录今人呼煑麪为汤饼唐人呼馒头为丨丨岂非水瀹而食者皆可呼汤饼笼蒸而食者皆可呼丨丨市井有鬻胡饼者不晓名之所谓得非熟于炉而食者呼为丨丨宜矣】
　　笼冠【南史陈伯之傅褚緭在魏魏人欲用之魏元会緭戏为诗曰防上着丨丨袴上着朱衣不知是今是不知非昔非】
　　笼竹【益部方物记见簟笠下】
　　笼稻【越絶书呉王率其余兵相将至秦余杭之山饥饿足行乏粮视瞻不明据地饮水持丨丨而餐之顾谓左右曰此何名羣臣对曰是丨丨也呉王曰悲哉此公孙圣所言王且不得火食】
　　笼鹤【白居易寄元九诗谁识相念心韝鹰与丨丨】
　　笼鹦【张光踏莎行词见衾凤下】
　　笼鹌【宣和画谱易元吉写生丨丨一】
　　笼鹰【元稹寄懐赠李六户曹崔二十功曹诗心虽出云鹤身尚触丨丨】
　　笼鸡【白居易赠平泉韦拾遗诗丨丨与梁燕不信有防鸿】
　　笼莺【白居易思渭村旧居诗井鲋思反泉丨丨悔出谷】
　　笼禽【韦应物送刘评事诗丨丨羡归翼远守怀交亲白居易歳暮咏懐诗七年囚闭作丨丨但愿开笼便入林】
　　笼鸟【白居易失婢诗丨丨无常主风花不恋枝】
　　笼槛【南史范云传今羽翮未佩不得不就丨丨　白居易红鹦鹉诗文章辩慧皆如此丨丨何年出得身】笼籞【柳宗元放鹧鸪词羽毛摧折触丨丨烟火煽赫惊庖防】
　　笼樊【南史何敬容传且暴鳃之鱼不念杯酌之水云霄之翼岂顾丨丨之粮　徐陵与杨仆射书山梁饮啄非有意于丨丨江海飞浮本无情于钟鼓　又諌仁山深法师罢道书窃闻出家闲旷犹若空虚在俗丨丨比于牢狱非但经有明文亦自世间共见　江总庄周颂悠哉天地共是丨丨】
　　笼栅【杜甫崔宗文树鸡栅诗丨丨念有修近身见损益】
　　笼土【淮南子今夫繇者揭镢插负丨丨盐汗交流喘息薄防当此之时得茠越下则脱然而喜矣】笼池【苏轼送张安道赴南都留台诗终然反溟极岂复安丨丨】
　　笼头【南史陶景传帝手敕招之锡以鹿皮巾后屡加礼聘并不出唯画作两牛一牛散放水草之间一牛着金丨丨有人执绳以杖驱之武帝笑曰此人无所不作欲效曳尾之岂有可致之理】
　　笼中【宋书五行志晋孝懐帝世周玘家有鵞在丨丨而头断笼外玘亡后家诛　前秦苻坚录暐遣使谓曰今秦数已终当不复能久立吾既丨丨之人必无还理勉建大业以兴复为务　谭子化书丨丨之猿踊跃万变不能出于笼匣中之虎狂怒万变不能出于匣小人之机智虑万变不能出于大人之道　尚书故实顾况志尚疎逸近于方外有时宰曽招致将以好官命之况以诗答之曰四海如今已太平相公何事唤狂生此身还似丨丨鹤东望沧溟叫数声　杜甫衡州送李大夫七丈勉赴广州诗日月丨丨鸟乾坤水上萍　韦应物雨夜宿清都观诗岂恋腰间绶如彼丨丨禽　白居易假满诗马辞辕下头髙举鹤出丨丨翅大开　齐已鹭鸶诗雪里曽迷我丨丨旧养君】
　　笼外【宋书五行志见上】
　　笼口【水经注洧水南出谓之鸡笼水故水防有丨丨之名矣】
　　笼隂【梁简文帝七励烟霞罩日石涧丨丨】
　　笼绊【北史卢思道传孤鸿赋序势利货殖淡然不营虽丨丨朝市且三十载而独往之心未始去懐抱也】笼络【鼠璞绍兴易相之后一时人才彬彬辈出天下犹可为不至举一世之人团揉如绵悉入丨丨驾驭之中委靡成风如灯消膏浸微浸灭精神气焰索然无余也于此时欲振起之以致精厉之治可乎　曹组艮岳赋珍丛幽芳古木丨丨长藤蔽亏髙低相层】
　　笼落【宋史耿傅传始傅与观营丨丨川夜作书遗福以其戒小胜前以敌大军遇深以持重戒之自写题观名以致福军中】
　　笼罩【文心雕龙春秋之后齐楚两国颇有文学齐开庄衢之第楚广兰台之宫孟轲宾馆荀卿宰邑故稷下扇其清风兰陵郁其茂俗邹子以谈天飞誉驺奭以雕龙驰响屈平聨藻于日月宋玉交彩于风云观其艳说则丨丨雅颂故知暐之竒意出乎纵横之诡俗也谭子化书大人以道德游咏之以仁义渔猎之以形体丨丨之盖保其国家而护其富贵也】
　　笼蒸【倦游杂录见笼饼下】
　　笼暖【白居易即事诗室香罗药气丨丨焙茶烟】
　　笼储【陈栎春先亭赋见鼎和下】
　　笼开【张蠙夏日题老将林亭诗井放辘轳闲浸酒丨丨鹦鹉报煎茶】
　　笼铜【柳宗元同刘二十八院长述旧言懐感时书事诗蹀躞驺先驾丨丨鼓报衙】
　　笼官【唐书吐蕃虏治剑山马岭进寇台登巂州刺史曹仕击郤之禽丨丨斩级三百获马粮械数千又丨丨马定德本虏之知兵有策虑者周知山川险易每用兵常驰驿计议授诸将以行比年寇黎隽臯常折其兵定德畏得罪遂来降】
　　笼篰【宋史食货志崇宁四年京复议更革遂罢官置场商旅并即所在州县或京师给长短引自买于园户茶贮以丨丨官为抽盘循第叙输息讫批引贩卖茶事益加密矣】
　　笼愚【列子圣人以智丨羣丨】
　　籯
　　籯金【后汉书西域论设戊巳之官分任其事建都护之帅总领其权先驯则赏丨丨而赐绶后服则系头颡而衅北阙　宋史张九成传广帅致丨丨九成曰吾何敢苟取悉归之　谢朓谢隋王赐左传启既困而学括羽莹其蒙心家藏赐书丨丨遗其贻厥　骆宾王游德州赠髙四诗谈明殿壁拾紫陋丨丨】籯笲【黄庭坚对青竹赋筥筐丨丨榱櫺翰藩】
　　籧
　　籧筐【礼记月令季春之月具曲植丨丨注时所以养蚕器也】
　　籧篨【诗燕婉之求丨丨不殄　又燕婉之求丨丨不鲜又急就篇竹器簦笠簟丨丨注织韦而麤文者丨丨也】
　　籧笛【陆蒙消夏湾诗日为丨丨徒反作袛裯讐注丨丨簟之异名袛裯并单衣】
　　篮
　　篮子【避暑录话安禄山亦好作诗作樱桃诗曰樱桃一丨丨半青一半黄一半寄懐王一半寄周贽或请以一半寄周贽句在上则协韵禄山怒曰岂可使用周贽压我儿也】
　　篮舆【晋书陶潜要之还州问其所乗答云素有脚疾向乗丨丨亦足自反乃令一门生二儿共轝之至州而言笑赏适不觉其有羡于华轩也　唐书牛徽传蔚避地于梁道病徽与子挟丨丨歴阁路盗击其首血流面持舆不息盗迫之徽拜曰人皆有父今亲老而疾幸无骇惊盗感之乃止　范成大骖鸾记十九日游北山石林乗轻舟十里余登丨丨小憩牛氏歳寒堂自此入山松桂深茂幽絶无尘事过大岭乃至石林　白居易赠河南王尹诗许入朱门否丨丨一病夫　皮日休奉献致政裴秘监诗乌帽白稀裘丨丨竹如意】篮舁【白居易奉使途中诗共笑丨丨亦称使日驰一驿向东都】
　　箕
　　箕帚【呉语一介嫡女执丨丨以防姓于王宫　战国策张仪为秦破从连横说楚王曰大王诚能听臣臣请秦太子入质于楚楚太子入质于秦请以秦女为大王丨丨之妾效万家之都以为汤沐之邑长为昆弟之国终身无相攻击臣以为计无便于此者　汉书髙祖纪吕公者好相人见髙祖状貌因重敬之引入坐上坐酒阑吕公因目固留髙祖竟酒后吕公曰臣少好相人相人多矣无如季相愿季自爱臣有息女愿为丨丨之妾　后汉书曹世叔妻传鄙人愚暗受性不敏蒙先君之余宠赖母师之典训年十有四执丨丨于曹氏于今四十余载矣战战兢兢常惧黜辱以増父母之羞以益中外之累夙夜劬心勤不告劳　韩诗外传楚庄王使使赍金百斤聘北郭先生先生曰臣有丨丨之使愿入计之即谓妇人曰楚欲以我为相今日相即结驷列骑食方丈于前如何妇人曰结驷列骑所安不过容膝食方丈干前所甘不过一肉以容膝之安一肉之味而殉楚国之忧其可乎于是遂不应聘与妇去之　淮南子今世之祭井灶门户丨丨臼杵者非以其神为能飨之也恃赖其德烦苦之无已也　急就篇簁箄丨丨筐箧篓注丨可以簸扬及去粪丨所以埽刷古者杜康作丨丨　颜氏家训吾礼经圣人之教丨丨匕箸咳唾唯诺执烛沃盥皆有节度亦为至矣　潘岳为诸妇祭庾新妇文俪执丨丨偕奉夕朝　黄庭坚对青竹赋贵之则律吕汗简贱之则丨丨蒸薪　杜甫送重表侄王砯评事使南海诗家贫无供给客位但丨丨】
　　箕裘【戴表元可竹轩赋袭旧德之丨丨耕素封之稼穑】
　　箕服【郑语宣王之时有童謡曰檿弧丨丨实亡周国于是宣王闻之有夫妇鬻是器者王使执而戮之府之小妾生女而非王子也惧而弃之此人也收以奔褒褒人有狱而以为入天之命此久矣其又可为乎】箕赋【宋史沈攸之传橘柚不荐璆防穻入丨丨深敛毒被南郢枉绳矫墨害着西荆　淮南子秦之时髙为台榭大为苑囿远为驰道铸金人发适戍入刍稾头会丨丨输于少府丁壮丈夫西至临洮狄道东至会稽浮石南至豫章桂林北至飞狐阳原道路死人以沟量】
　　箕倨【史记荆轲传轲自知事不就倚柱而笑丨丨骂曰事所以不成者欲以生劫之必得约契以报太子也　又张耳传子敖嗣立为赵王髙祖长女鲁元公主为赵王敖后汉七年髙祖从平城过赵赵王朝夕袒韝蔽自上食礼甚卑有子壻礼髙祖丨丨詈甚慢易之赵相贯髙赵午等年六十余故张耳客也生平为气乃怒曰吾王孱王也　又陆贾传尉他平南越因王之髙祖使陆贾赐尉他印为南越王陆生至尉他魋结丨丨见陆生陆生因进说他曰足下中国人亲戚昆弟坟墓在真定今足下反天性弃冠带欲以区区之越与天子抗衡为敌国祸且及身矣　又郭解传解出入人皆避之有一人独丨丨视之解遣人问其姓名客欲杀之解曰居邑屋至不见敬是吾德不修也彼何罪乃隂属尉史曰是人吾所急也至践更时脱之每至践更数过吏弗求怪之问其故乃解使脱之丨丨者乃肉袒谢罪　宋史陈瓘传布使数人邀相见甫就席遽出书布大怒争辨移时至丨丨谇语瓘色不为动徐起白曰适所论者国事是非有公议公未可失待士礼布矍然改容　髙士传管宁字幼安北海朱虚人也常坐木榻上积五十五年未尝丨丨榻上当膝皆穿　癸辛新集赵子固湖山饮酎脱防以酒晞发丨丨歌离骚旁若无人白居易和春深诗林间丨丨坐白眼向人斜】
　　箕会【淮南子嬴弱服格于道大夫丨丨于衢】
　　箕坐【抱朴子昔淮南王刘安升天见上帝而丨丨大言自称寡人遂见谪守天厠三年　应璩与崔援书岂有乱首抗巾以入都城衣不在体而以适人乎昔戴叔鸾丨丨见边文礼此皆衰世之慢行也　陆倕石阙铭穿胷露顶之豪丨丨椎髻之长莫不援旗请奋执锐争先　江淹报袁叔明书若十口之去为饥寒从疾旧里斥归故乡丨丨髙视举酒极望虽五侯交书羣公走币仆亦在南山之南矣】
　　箕敛【史记张耳陈余传秦为乱政虐刑以残贼天下数十年矣北有长城之役南有五岭之戍外内骚动百姓罢敝头会丨丨以供军费财匮力尽民不聊生重之以苛法峻刑使天下父子不相安注以人头数出谷以丨丨之　庾信袁江南赋序头会丨丨者合从缔交锄耰棘矜者因利乗便】
　　箕上【礼记曲礼凡为长者粪之礼必加帚于丨丨以袂拘而退其尘不及长者以箕自乡而扱之】箕曲【礼记学记良弓之子必学为箕集说弓劲难调而丨丨易制】
　　箕驱【张载平呉颂制征期于一朝并丨丨而幕张】
　　箕斗【左传析木之津注丨丨之间有天汉故谓之析木之津　齐书天文志论月令昏明中星皆二十八宿丨丨之间微为疎阔故仲春之与孟秋见星再用与宿度并列亟经陵犯灾之所主未有旧占石氏星经云斗主爵禄褒贤进士故置建星以为辅若犯建之异不与斗同则据文求义亦宰相之占也　宋史礼志皇祐四年又以灵台郎王大明言汴口祭河兼祠丨丨奎与东井天津天江咸池积水天渊天潢水位水府四渎九坎天船王良罗堰等十七星在天河内者　吕览东方曰苍天其星房心尾东北曰变天其星丨丨牵牛】箕星【春秋元命苞丨丨散为幽州分为燕国　独断六神之别名风伯神丨丨也其象在天能兴风】箕毕【张协杂诗虽无丨丨期肤寸自成霖】
　　箕壁【宋史仪卫志第五队拱圣指挥使二人丨丨旗各一】
　　箕翼【宋史乐志璇霄眷佑国夀丨丨】
　　箕口【韩愈三星行我生之辰月宿南斗牛奋其舌丨张其丨】
　　箕舌【诗维南有丨载翕其丨朱注丨引其丨反若有所吞噬　金楼子见屩鼻下】
　　箕度【齐书天文志永明七年十月癸酉太白在歳星南相去一尺六寸从在丨丨为合】
　　箕南【星经杵三星在丨丨主杵臼舂米事】
　　箕躔【张衡天象赋毕露云油丨丨吹发】
　　箕丽【新论丨丨于月而飘风起毕动于天而骤雨散天将风也纎尘不动而防自鸣旦且雨也寸云未布而蚁蚓移矣】
　　箕尾【魏书房景先传五经疑问问禹以鮌配天舜不尊父曰则天不能私其子绍尧不敢尊其父鮌既罪彰于山川受殛于羽裔化质与鳞甲为羣铭精不能上乗丨丨而厚尊配于国阳当升烟之大礼苟存及躬以乱祀典降上帝为罪鬼之宾奏夹钟为介虫之乐　宋史赵鼎传鼎遣人语其子汾曰桧必欲杀我我死汝曹无患不尔祸及一家矣先得疾自书墓中石记乡里及除拜歳月至是书铭旌云身骑丨丨归天上气作山河壮本朝遗言属其子乞归葬遂不食而死　庄子傅说得之以相武丁奄有天下乗东维骑丨丨而比于列星刘因横翠楼赋星分丨丨州别冀幽杜牧感懐诗旄头骑丨丨风尘蓟门起】
　　箕宿【齐书天文志建元四年十一月午时日色赤黄无光至暮在丨丨】
　　箕张【韩愈三星行见箕口下】
　　箕山【孟子益避禹之子于丨丨之隂　史记伯夷传太史公曰余登丨丨其上盖有许由冢云　汉书鲍宣传薛方尝为郡掾祭酒尝征不至及莽防安车迎方方因使者辞谢曰尧舜在上下有巢由今明主方隆唐虞之德小臣欲守丨丨之节也　晋书文帝纪临沧海而谢文伯登丨丨而揖许由　吕览丨丨之东青鸟之所有甘栌焉　新论夏孔甲畋于丨丨大风晦暝入于人家主人方乳或占之曰后来而产是子不胜终必有殃孔甲取之曰苟以为余子谁敢殃之子长折薪斧斩其左足遂为大阍孔甲曰鸣呼有疾命矣夫　水经颍水出颍川阳城县西北少室山注县南对丨丨山上有许由冢山有牵牛墟侧颍水有犊泉是巢父还牛处也石上犊迹存焉　明一统志丨丨在辽州城东南七十里山有石室壁中文字人莫能识唐以此山名州　又丨丨在平阳府平陆县东北九十里相尧时许由隐此　嵇康设难宁如伯奋仲堪二八为偶棑摈共鲧令失所乎将如丨丨之夫颍水之父轻贱唐虞而笑大禹乎　陈子昂感遇诗丨丨有髙节湘水有清源　李白赠崔司户诗岂伊丨丨故特以风期亲】
　　箕岭【任昉禅梁册一驾汾阳便有窅然之志蹔适丨丨即动让王之心】
　　箕城【明一统志丨丨在太原府太谷县东三十五里左传僖公时晋败狄于箕即此】
　　箕县【水经注见箕屋下】
　　箕屋【水经注潍水道原潍山许慎吕忱云维水出丨丨山淮南子曰潍山出覆舟山盖广异名也东北迳箕县　明一统志丨丨山在青州府莒州西北九十里潍水出此】
　　箕阿【嵇康许由赞许由养神宅于丨丨德贞体全择日登遐】
　　箕颍【宋书明帝纪丨丨之操振古所贵冲素之风哲王攸重　袁桷息斋赋晞发于彭城洗耳于丨丨杜甫贻阮隐居诗足明丨丨客荣贵如粪土】
　　箕子【易明夷彖传内难而能正其志丨丨以之　书洪范惟十有三祀王访于丨丨　论语丨丨为之奴孟子又有微子微仲王子比干丨丨胶鬲皆贤人也史记周本纪问丨丨殷所以亡丨丨不忍言殷恶】
　　【汉书平帝纪二年春黄支国献犀牛诏曰皇帝二名通于器物今更名合于古制使太师光奉太牢告祀髙庙注孟康曰平帝本名丨丨更名曰衎箕用器也故云通于器物】
　　箕畴【徐显卿皇极殿赋协丨丨准禹策包雒纬之竒文体洪范之奥则】
　　畚
　　畚筑【左传宣公五年令尹蒍艾猎城沂封人虑事以授司徒量功命日分财用平坂干称丨丨程土物议远迩畧基趾具糇粮度有司事三旬而成不愆于素注畚盛土器】
　　畚挶【左传见篑笼下　周语修而场功治而丨丨】
　　畚锸【中说乡人有水土之役则具丨丨以往曰吾非从大夫也】
　　簁
　　簁箅【急就篇见箕帚下　又注簁所以箩去麤细者也大者曰丨小者曰丨】
　　簁酒【嵇康声无哀乐论肌液肉汗踧笮便出无主于哀乐犹丨丨之囊漉虽笮具不同而酒味不变也】
　　筛
　　筛锣【云麓漫抄今人呼洗为沙锣又曰斯锣国朝赐契丹西夏使人皆用此语究其说军行不暇持洗以锣代之又中原人以击锣为丨丨东南方亦有言之者筛沙音相近筛文为厮又小转也书传目养马者为厮以所执之锣为洗曰厮锣军中以锣为洗正如秦汉用刁斗可以警又可以炊饭取其便耳】
　　筛沙【云麓漫抄见上】
　　筛子【明一统志丨丨朶山在汝州伊阳县西七十里产锡矿洞口最多有似丨丨眼故名】
　　筛山【明一统志丨丨在河南府嵩县东九十里洞多如筛与县西大矿山皆产锡】
　　筛琼【陈造和张秀才诗山川向晚防尘无忽讶丨丨屑玉铺　又立春前一夕雪诗天仙几夜集瑶台翦水丨丨不受催】
</div>
    <div class="pagination">
<a href="御定骈字类编_page634.html">上一页</a><span>...</span><a href="御定骈字类编_page630.html">630</a><a href="御定骈字类编_page631.html">631</a><a href="御定骈字类编_page632.html">632</a><a href="御定骈字类编_page633.html">633</a><a href="御定骈字类编_page634.html">634</a><span class="current-page">635</span><a href="御定骈字类编_page636.html">636</a><a href="御定骈字类编_page637.html">637</a><a href="御定骈字类编_page638.html">638</a><a href="御定骈字类编_page639.html">639</a><a href="御定骈字类编_page640.html">640</a><span>...</span><a href="御定骈字类编_page636.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
