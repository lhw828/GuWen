<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 103 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 103 页/共 1019 页</h1>
    <div class="content">　　夏蝉【晋子夜曲夏歌林鹊初改调林中丨丨鸣】
　　夏蝗【唐书五行志贞元元年丨丨东自海西尽河陇群飞蔽天旬日不息所至草木叶及畜毛靡有孑遗】夏虫【晋书吐谷浑传语曰丨丨不知冬氷良不虚也庄子丨丨不可以语于氷者笃于时也　杜甫苦竹诗见春鸟下　元稹表夏诗莫厌丨丨多蜩蝉定相扰　李建勲新竹诗嬾嫌吟客倚甘畏丨丨伤　苏轼次韵黄鲁直效进士作嵗寒知松柏诗诗难与丨丨语永无秋实悲】
　　夏王【去声云笈七籖见春王下　又说苑禹以丨丨桀以夏亡汤以殷王纣以殷亡　又平声书厥鉴惟不逺在彼丨丨　孙樵梓潼移江记彼其民曰丨丨鞭促万灵以导百川今果能改丨丨迹耶　储光羲巩城东庄道中作丨丨纪冬令殷人乃正月】
　　夏德【齐书乐志惟此丨丨徳恢台龙旣御炎精来吕览丨之丨暑暑不信其土不肥土不肥则长遂不精　顔延之赤槿颂日御北至丨丨南宣　谢朓游后园赋追丨丨之方暮望秋清之始飚　又书丨丨若兹今朕必往　栁宗元涂山铭序有丨丨配于二圣而唐虞让功焉功冠于三代而商周让徳焉冝乎立极垂统贻于后裔当位作圣着为世则　陈子昂奉和皇帝上礼抚事述懐应制诗卑宫昭丨丨尊老睦尧亲】夏政【祝蕃明堂赋天子乃御于明堂以布丨丨】
　　夏课【国史补进士退而肄业谓之过夏执业以出谓之丨丨】
　　夏题【林泉髙致夏有夏山晴霁夏山霁夏山风雨夏山早行夏山林馆夏山行夏山林木怪石夏山松石平逺夏山雨过浓云欲雨骤风急雨又曰飘风急雨夏山雨罢云归夏雨溪谷溅瀑夏山烟晓夏山烟晚夏日山居夏云多竒峰皆丨丨也】
　　夏宗【周礼大行人丨丨以陈天下之谟注夏见诸侯则谋其事之是非疏夏物盛大形体皆异可分别故陈天下诸侯谋之是非】
　　夏见【周礼大宗伯以賔礼亲邦国春见曰朝丨丨曰宗秋见曰觐冬见曰遇时见曰防殷见曰同】夏凊【礼记凡为人子之礼冬温而丨丨昏定而晨省梁元帝上忠臣传表冬温丨丨尽事君之节进思将羙懐出奉之义　裴潾前相国赞皇公诗朝昏含景丨丨冬温】
　　夏苖【春秋谷梁传见春田下　左传见春搜下　宋书礼志见春搜下　傅晋鼓吹丨丨田曲丨丨田运将徂军国异容文武殊　又包何送韦侍御诗手持霜简白心在丨丨青】
　　夏猎【尔雅见春猎下】
　　夏祭【礼记祭统见春祭下　春秋桓公八年春正月己卯烝范甯注见春祭下　又礼记明堂位有虞氏祭首丨后氏丨心殷祭肺周祭肝】
　　夏祀【宋史礼志其祔祭春祀司命及戸丨丨灶季夏祀中霤秋祀门及厉冬祀行惟腊享禘祫则徧祀焉】夏禘【诗秋而载尝传诸侯丨丨则不礿秋祫则不尝唯天子兼之　礼记王制见春礿下　又明堂位季丨六月以丨礼祀周公于太庙注季丨建巳之月也丨大祭也周公曰太庙鲁公曰世室羣公称宫　宋书礼志王制曰祫禘郑云祫合也合先君之主于祖庙而祭之谓之祫三年而丨丨五年而秋祫谓之五年再殷祭】夏礿【禴同礼记明堂位见春社下周礼司尊彞见春祠下】
　　夏荐【后汉书马融传见春献下　说苑见春荐下】
　　夏雩【诗小序疏见春夏下】
　　夏享【周礼大宗伯见春享下　又宋祁懐古眺望诗丨丨空台毁韩亡故社留】
　　夏献【周礼兽人掌罟田兽辨其名物冬献狼丨丨麋春秋献兽物】
　　夏颁【林滋阳氷赋暠辉想冰始之日洞彻得丨丨之状】
　　夏祈【春秋僖公十有一年秋八月大雩谷梁传雩月正也雩得雨曰雩不得曰旱注雩者丨丨谷实之礼也旱亦用焉得雨书雩明雩有益不得雨书旱明旱灾成后得雨无及也　李峤晚秋喜雨诗丨丨良未拟商祷讵为俦】
　　夏聘【左传仍叔之子弱也注仍叔之子来聘童子将命无速反之心久留在鲁故经书丨丨传释之于末秋】
　　夏盟【左传晋主丨丨为范氏　又邾茅夷鸿以束帛乗韦自请救于吴曰鲁弱晋而逺吴冯恃其众而背君之盟辟君之执事以凌我小国邾非敢自爱也惧君威之不立君威之不立小国之忧也若丨丨鄫衍秋而背之成求而不违四方诸侯其何以事君】
　　夏防【张说诏宴薛王山池序春将怅别爱落花之洒途丨如欣丨玩峰云之映沼】
　　夏耘【荀子春耕丨丨秋收冬藏四者不失时故五谷不絶而百姓有余食也　袁桷余闲斋赋曷不观夫农夫之治田春耕丨丨昼作夜缉】
　　夏织【杜荀鹤题所居村舍诗蚕无丨丨桑充塞田废春耕犊劳军】
　　夏歌【史记乐书见春歌下】
　　夏钧【唐明皇端午三殿宴郡臣记五月符天数五音调丨丨】
　　夏饮【孟子丨日则丨水　东京梦华録四月八日在京七十二户诸正店初卖煮酒市井一新惟州南清风楼最宜丨丨　欧阳修丰乐亭记修旣治滁之明年丨始丨滁水而甘问诸滁人得于州南百歩之近　梅尧臣汝州王待制以长篇劝予复饮酒因谢之诗春饮景可乐丨丨暑可避】
　　夏食【淮南子介鳞者丨丨而冬蛰　蔡邕月令问答夏火王火胜金故西鸡可以为丨丨也】夏餐【宋书王谟传孝武狎侮群臣随其状貌各有比类而元谟独受老伧之目凡所称为四方书疏亦如之尝为元谟作四时诗曰堇荼供春膳粟浆充丨丨□酱调秋菜白醝觧冬寒】
　　夏居【元史明帝纪帝西行至北边金山西北诸王察噶台等闻帝至咸率众来附帝至其部与定约束每歳冬居扎延丨丨阿噜噶察山春则命从者耕于伊纳克十余年间边境寜谧】
　　夏脉【素问帝曰丨丨如钩何如而钩岐伯曰丨丨者心也南方火也万物之所以盛长也故其气来盛去衰故曰钩】
　　夏事【大戴礼方夏三月飬长秀蕃庶物于时有事享于皇祖皇考爵士之有庆者七人以成丨丨】夏思【皮日休临顿为吴中偏胜之地陆鲁望居之不出郛郭旷若郊墅余每相访款然惜去诗寂歴秋懐动萧条丨丨残】
　　夏饱【梁简文帝临雍州革贪惰教见春蚕下】
　　夏渴【苏轼和子由岐下二十一韵诗未尝蠲丨丨长见助冬氷】
　　夏醉【续仙传杜升冬则卧于雪中三两日或拨看之徐起抖擞而行犹若醺酣气出如丨丨睡醒也】夏架【亦作驾晋书五行志太安元年丹阳湖熟县丨丨湖有大石浮二百歩而登岸　吴地志丨丨湖夀梦盛丨乗丨纳凉之处　又宋书五行志吴兴长城县丨丨有石鼓长丈余靣径三尺所下有盘石为足鸣则声如金鼓　明一统志丨丨山在湖州府长兴县东南三十六里夏后杼南巡至此因名　又越絶书蒸山南面丨丨大冢者越王不审名冢去县三十五里】
　　夏坐【隋炀帝遣使入天台参书见春律下】
　　夏歩【云笈七籖春歩七星名曰歩三纲丨丨七星名曰蹑六纪秋歩七星名曰行六害冬歩七星名曰登六絶　又李白明堂赋采殷制酌丨丨杂以代室重屋之名括以辰次火木之数】
　　夏渉【苏辙投寄王适诗投窜千山恨不胜扁舟丨丨气如蒸】
　　夏量【金史髙汝砺传见春量下】
　　夏取【春秋桓公二年丨四月丨郜大鼎于宋　论语鑚燧改火注丨丨枣杏之火季丨丨桑柘之火　淮南子丘陵阪险不生五谷者以树竹木春伐枯槁丨丨果蓏秋畜疏食冬伐新蒸以为民资】
　　夏输【唐书食货志至徳宗相杨炎遂作两税法丨丨无过六月秋输无过十一月置两税使以总之】夏税【唐书徳宗纪贞元六年春旱闰四月乙夘诏常参官畿县令言事免京兆府丨丨　又宪宗纪十月给复淮西二年免旁州来歳丨丨】
　　夏敛【宋史陈舜俞传虽分为夏秋二科而秋放之月与丨丨之期等夏放之月与秋敛之期等不过展转计息以给为纳使吾民终身以及世世每嵗两输息钱无有穷已是别为一赋以敝海内非王道之举也】夏租【宋史职官志麦□场掌受京畿诸县丨丨□防以给圬墁之用　贯休大驾西幸秋日闻雷诗丨丨方减食秋日更闻雷】
　　夏料【宋史食货志今欲以见在斛斗遇贵量减市价粜遇贱増市价籴可通融转运司苖税及钱斛就便转易者亦许兊换仍以见钱依陜西青苖钱例愿预借者给之随税输纳斛斗半为丨丨半为秋料内有请本色或纳时价贵愿纳钱者皆从其便】
　　夏罸【论衡人君秋赏则温丨丨则寒】
　　夏急【顔延之夏夜呈从兄散骑车长沙诗夜蝉当丨丨阴虫先秋闻】
　　夏浅【韦应物假中对雨呈县中僚友诗残莺知丨丨社雨报年登　白居易府西亭纳凉归诗丨丨蝉未多緑槐阴满地　贾岛送雍陶入蜀诗见日斜下陆游诗从来丨丨胜春日儿女纷纷岂得知】夏秀【南方草木状见春华下　谢惠连仙人草賛春颖其苖丨丨其英】
　　夏姸【欧阳修防峰亭诗嵓花为谁开春去丨犹丨】
　　夏馥【庾阐游仙诗鲜荣丨丨冬熙谁与薄采松期】
　　夏化【素问见风温下】
　　夏生【尔雅翼蟋蟀以夏生秋始鸣　淮南子见春生下又荠麦夏死人曰丨丨生者众　述异记燕昭王种长春树叶如莲花树身似桂树花随四时之色春生碧花春尽则落丨丨红花夏末则雕秋生白花秋残则萎冬生紫花遇雪则谢故号为长春树】
　　夏芬【梁昭明太子芙蓉赋初荣丨丨晚花秋曜】
　　夏施【吴志朱异传注文士传曰张惇子纯与张俨及异俱童少徃见骠骑将军朱据据闻三人才名欲试之吿曰老鄙相闻饥渴甚矣夫騕褭以迅骤为功鹰隼以轻利为妙其为吾各赋一物然后乃坐俨乃赋犬曰守则有威出则有获韩卢宋鹊书名竹帛纯赋席曰席以冬设簟为丨丨揖让而坐君子攸宜异赋弩曰南岳之干钟山之铜应机命中获隼髙墉三人各随其目所见而赋之皆成而后坐据大欢悦】
　　夏忠【管子春仁丨丨秋急冬闭　又论语朱注丨尚丨商尚质周尚文】
　　夏发【陆云赠顾彦先诗丨丨凉台我我暑】
　　夏起【鲍照代白纻舞歌词凄风丨丨素云回车怠马烦客忘归】
　　夏长【礼记乐记见春作下　史记太史公自序见春生下　易林井之防春阳生草丨丨条枝万物蕃滋充实益有　道徳指归论见春生下　周髀算经中衡左右冬有不死之草丨丨之类　徐陵陈公九锡文丨丨春生显仁藏用　刘允济天赋旣霆震而霜威亦春生而丨丨】
　　夏盛【江总木槿赋潘文体其丨丨嵇赋悯其秋零】
　　夏康【傅晋鼓吹曲宣受命边境安夷丨丨】
　　夏茂【潘岳秋兴赋感冬索而春敷嗟丨丨而秋落　无名氏落叶赋觉絶汉之寒至聆洞庭之波起何丨丨而秋落何先荣而后死　何劭游仙诗光色冬丨丨根柢无凋落】
　　夏满【齐已寄楚平上人诗自来还独去丨丨又秋残可止寄积麦山防如长老诗丨丨期游寺寻山又下山】
　　夏润【易林临之明夷春多膏泽丨丨优渥稼穯成熟获百斛】
　　夏多【竹谱见春鲜下　白狼王唐菆逺夷慕徳歌冬多霜雪丨丨和雨】
　　夏成【何逊七召河栁垂叶山榴发英翫竒花之春满摘甘实于丨丨　左思蜀都赋朱樱春熟素柰丨丨许敬宗和初春登楼诗沐恩空改鬓将何谢丨丨】
　　夏熟【史记司马相如传于是乎卢橘丨丨黄甘橙楱枇杷橪柿楟防厚朴梬枣杨梅樱桃蒲陶隐夫郁棣防荔枝罗乎后宫列乎北园防丘陵下平原扬翠叶杌紫茎发红华秀朱荣煌煌扈扈照曜钜野　宋史兵志都副两保正大小两保长平居于家婚姻丧葬之问遗秋成丨丨丝麻谷麦之要求遇于城市饮食之责望此迫于势而不敢不致者也一不如意即以艺不如法为名而捶辱之无所不至　齐民要术裴渊广州记曰罗浮山有橘丨丨实大如李剥皮噉则酢合食极甘曹植谢赐柰表即夕殿中虎贲宣诏赐臣等冬柰一奁诏赐使温啖夜非食时而赐见及柰以丨丨今则冬至物以非时为珍恩以絶口为厚非臣等所宜荷之　潘岳橘赋已郁郁而冬茂亦离离而丨丨　晋子夜曲夏歌情知三丨丨今日偏独甚　欧阳詹徐十八晦落第诗嘉谷不丨丨大器当晚成】
　　夏分【素问春刺丨丨脉乱气微入滛骨髓病不能愈令人不嗜食又且少气】
　　夏归【晋子夜曲夏歌春别犹春恋丨丨情更久】
　　夏清【王僧孺太常敬子任府君传见春戸下】
　　夏净【水经注汉水又东谓之涝滩冬则水浅而下多大石又东为净滩夏水急盛川多湍洑行旅苦之故谚曰冬涝丨丨断官使命言二滩阻碍】
　　夏濯【袖中记冷水丨丨可以清暑温水冬浴可以攘寒　陶潜自祭文冬曝其日丨丨其泉】夏贮【陶潜和郭主簿诗蔼蔼堂前林中丨丨清阴】
　　夏揺【嵇舍伉俪诗丨丨比翼扇冬卧蛩蛩毡】
　　夏槁【鲁语鸟兽孕水虫成兽虞于是乎禁罝罗矠鱼鼈以为丨丨助生阜也注槁干也夏不得取故于此时刺鱼鼈以为夏储淮南子见天旱下】
　　夏枯【薛能送李倍廵官归永乐旧居诗麦垅丨丨成废地枣枝秋赤近髙天】
　　夏降【无名氏天赋悯邹衍则严霜丨丨应陈寔则繁星夜聚】
　　夏殒【盐鐡论见霜雪下　卢绰眞元先生箴天论秋生则丨丨春敷则冬落】
　　夏病【素问所以欲知隂中之隂阳中之阳者何也为冬病在阴丨丨在阳春病在阴秋病在阳皆视其所在为施鍼石也】
　　夏死【盐鐡论金生于已刑罚小加故荠麦丨丨】
　　夏零【宋书乐志邹羡囚燕市繁霜为丨丨　古琴疏素女播都广之琴温风冬飘素雪丨丨鸾鸟自鸣凤鸟自舞灵夀自花　蔡琰悲愤诗惟佊方兮逺阳精阴气凝兮雪丨丨　傅董逃行荠与麦兮丨丨兰桂践霜逾馨】
　　夏披【越絶书胥闻越王冬披毛裘丨丨絺绤是人不死必为利害】
　　夏过【皮日休临顿为吴中偏胜之地陆鲁望居之不出郛郭旷若郊墅余每相访款然惜去诗丨丨无儋石日髙开板扉】
　　夏厌【李觏竹斋书事诗南方丨丨暑独此留残隂】
　　夏畏【晁补之照碧堂记花明草曛百物妩媚湖光弥漫飞射堂栋长丨丨日坐见风雨】
　　夏消【郑谷峨嵋雪诗丨丨江峡满清照蜀楼寒】
　　夏没【水经江水又东迳右龙注水至博阳二村之间有盘石广四百丈长六里而复殆于岨塞江川丨丨冬出基亘通渚】
　　夏减【唐书厯志其去交在变准已上加时在准内或不蚀望去交前后定分冬减二百二十四丨丨五十四春交后减百交前减二百秋交后减二百交前减百】
　　夏放【宋史陈舜俞传见夏敛下】
　　夏啓【山海经熊山有穴焉熊之穴恒出神人丨丨冬闭冬啓乃必有兵　又书序啓与有扈战于甘之野作甘誓传丨丨嗣禹位伐有扈之罪】
　　夏凝【僧延一五台山志虽积雪丨丨而竒花万品寒风冬冽而珍卉千名】
　　夏结【水经注三城水又西北迳伏凌山南与石门水合水出伏凌山山髙峻岩鄣寒深阴崖积雪凝氷丨丨事同离骚峨峨之咏　白居易春末夏初间游江郭诗早梅迎丨丨残絮送春飞】
　　夏老【骆賔王送吴七游蜀诗丨丨兰犹茂秋深栁尚繁】
　　夏来【魏书邢峦传丨丨之兵不赍冬服脱遇氷雪取济何方　储光羲田家杂兴诗丨丨菰米饭秋至菊花酒】
　　夏治【淮南子见春治下】
　　夏宜【王禹偁竹楼记丨丨急雨有瀑布声　宋祁众熙亭晚瞩诗长丨丨髙明缓带散烦窘】夏处【说苑莒穆公有臣曰朱厉附事穆公不见识焉冬处于山林食杼栗丨丨洲泽食菱藕穆公以难死朱厉附将往死之其友曰子事君而不见识焉今君难吾子死之意者其不可乎朱厉附曰始我以为君不我知也今君死而我不死是果不知我也吾将死之以激天下不知其臣者遂往死之】
　　夏就【张耀卿边堠纪行由驿道西南往避夏所也大率遇丨则丨髙寒之地至冬则趍阳暖薪木易得之处以避之】
　　夏数【左传火出于夏为三月于商为四月于周为五月丨丨得天注得天正　礼记月令孟春之月疏见天正下　汲冢周书万物春生夏长秋收冬藏天地之正四时之极不易之道丨丨得天百王所同】夏浊【水经注般河又东为白鹿渊水南北三百歩东西千余歩深三丈余其水冬清而丨丨渟而不流】夏干【庾信侯莫陈道生墓志铭塞鸿秋去胡桑丨丨】
　　夏旱【史记汉武帝纪见天旱下　曽巩追租诗今岁九丨丨赤日万里灼】
　　夏涝【苏轼司马温公行状安石曰善理财者不加赋而上用足公曰天下安有此理天地所生货财百物止有此数不在民则在官譬如雨泽丨丨则秋旱不加赋而上用足不过设法阴夺其害甚于加赋此乃桑羊欺汉武帝之言太史公书之以见武帝不明耳】
　　夏卷【张何早秋望海上五色云赋觏兰雕而蕙歇伤丨丨而秋舒】
　　夏含【王羲之与谢安书见霜雹下　余靖泐溪石室记冬漏暖脉丨丨凄气天地炎凉所不能制固仙游之所宅岩栖之嘉致也　支遁四月八日讃佛诗三春迭云谢首丨丨朱明　宋江夏王义恭登景阳楼诗温宫冬开燠清殿丨丨霜】
　　夏潜【陈思王辩道论夫至神不过天地不能使蛰虫丨丨震雷冬至】
　　夏杀【宋书五行志京房易传曰兴兵妄诛兹谓亡法厥灾霜丨丨五谷冬杀麦】
　　夏落【刘琨答卢谌诗英蕊丨丨毒卉冬敷】
　　夏开【晋子夜曲夏歌春倾桑叶尽丨丨蚕务毕范梈橘中篇盛丨丨白花朱实悬髙秋】
</div>
    <div class="pagination">
<a href="御定骈字类编_page102.html">上一页</a><span>...</span><a href="御定骈字类编_page98.html">98</a><a href="御定骈字类编_page99.html">99</a><a href="御定骈字类编_page100.html">100</a><a href="御定骈字类编_page101.html">101</a><a href="御定骈字类编_page102.html">102</a><span class="current-page">103</span><a href="御定骈字类编_page104.html">104</a><a href="御定骈字类编_page105.html">105</a><a href="御定骈字类编_page106.html">106</a><a href="御定骈字类编_page107.html">107</a><a href="御定骈字类编_page108.html">108</a><span>...</span><a href="御定骈字类编_page104.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
