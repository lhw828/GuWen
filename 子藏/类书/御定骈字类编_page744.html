<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 744 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 744 页/共 1019 页</h1>
    <div class="content">　　萍流【木华海赋或乃丨丨而浮转或因归风以自反吴均与桞恽相赠荅诗飘飏白花舞澜漫紫丨丨许浑赠河东虞押衙诗吴门风水各丨丨月满花开嬾独游】
　　萍尽【杨万里城上野步诗见枫骨下】
　　萍破【白居易履道新居诗果穿闻鸟啄丨丨见鱼游】
　　萍皱【温庭筠卢氏池上遇雨赠同游者诗丨丨风来后荷喧雨到时】
　　萍聚【薛季宣诚台雪望懐子都诗狂游失可人丨丨我和君】
　　萍稠【王勃采莲赋见藻薄下】
　　萍挂【苏轼次韵韶守狄大夫见赠诗华髪萧萧老遂良一身丨丨海中央】
　　萍坼【师拓郡城南郭早望诗栁浓天霁雨丨丨岸含风】
　　萍黏【苏轼放鱼诗东池浮丨半丨块裂碧跳青出鱼背张建诗浮桥脚下水平分桥柱丨丨浪打痕】萍满【晁补之詶李唐臣赠山水短轴诗梅梁鏁涩丨丨皮神物变化当若斯】
　　萍敛【温庭筠雨诗沼丨开更丨山叶动还鸣】
　　萍翻【戴叔伦寄中书李舎人纾诗丨丨篷自卷不共本心期】
　　萍合【庾信三月三日华林园马射赋于时鸟司厯苍龙御行羔献氷开桐华丨丨】
　　萍匝【宋之问过蛮洞诗竹迷樵子径丨丨钓人家】
　　萍转【庾光先两贯判蓬飘丨丨曽何足以少留维桑及梓固不忘于祗载】
　　萍散【张说湘州北亭诗丨丨鱼时跃林幽鸟任歌】

　　御定骈字类编卷一百八十七
　　钦定四库全书
　　御定骈字类编卷一百八十八
　　草木门十三
　　草
　　草木【易坤文言天地变化丨丨蕃　又离彖传日月丽乎天百谷丨丨丽乎土　书舜典帝曰畴若予上下丨丨鸟兽佥曰益哉疏正义曰言上下丨丨鸟兽则上之与下各有丨丨鸟兽即周礼山虞泽虞之官各掌其教知上谓山下谓泽也顺其丨丨鸟兽之宜明是施其政教取之有时用之有节也　又禹贡徐州厥土赤埴坟丨丨渐包传土黏曰埴渐进长包丛生音释渐如字本又作蔪字林才冉反草之相包裹也　又汤诰天命弗僭贲若丨丨兆民允殖传僭差贲饰也言福善祸滛之道不差天下恶除焕然咸饰若丨丨同华民信乐生　礼记乐记天地防合隂阳相得煦妪覆育万物然后丨丨茂区萌达羽翼奋角觡生　周礼太宰以九职任万民二曰园圃毓丨丨　又大司徒以土宜之法辨十有二土之民物以相民宅而知其利害以毓丨丨以任土事　左传见萧鱼下　又夫学犹殖也疏夫学如殖丨丨也令人日长日进犹丨丨之生枝叶也　论语譬诸丨丨区以别矣　孟子丨丨畅茂禽兽繁殖　史记封禅书夏得木徳青龙止于郊丨丨畅茂　汉书文帝纪元年诏曰方春和时丨丨羣生之物皆有以自乐而吾百姓鳏寡孤独穷困之人或阽于危亡而莫之省忧为民父母将何如其议所以振贷之　又董仲舒传五谷熟而丨丨茂　又杜钦传王者承天地之所生理而成之昆虫丨丨靡不得其所　晋书天文志东井钺前四星曰司怪主天地日月星辰变异及鸟兽丨丨】
　　【之妖明主闻灾修徳保福也　又石勒载记所居武郷北原山下丨丨皆有铁骑之象　又苻坚载记坚与苻融登城而望王师见部阵齐整将士精锐又北望八公山上丨丨皆类人形顾谓融曰此亦勍敌也何谓少乎怃然有惧色　南史王筠传沈约于郊居宅阁斋请筠为丨丨十咏书之壁皆直写文辞不加篇题约谓人曰此诗指物程形无假题署　金史完顔匡传王柟之归也匡要以先送叛亡驱掠然后割赐淮南川陜及彼誓书丨丨有犯庙讳字及文义有不如体制者谕令改之物类相感志丨丨花被羊食并不发　羣居解颐元和初达官中外之亲重婚者先已陟溱洧之讥就礼之夕傧相则有清河张仲素宗室李程女家索催妆诗仲素朗吟曰舜耕余丨丨禹凿旧山川程久之乃悟曰张九张九舜禹之事吾知之矣羣客大笑按二句系杜审言诗　元结世化山泽化为州里丨丨化为宗族风雨化为邸舍霜雪化为衣裘　林泉髙致山以水为血脉以丨丨为毛髪以烟云为神彩故山得水而活得丨丨而华得烟云而秀媚　吴船録夜有灯出此山以千百数谓之圣灯圣灯所至多有说者不能决或云古人所藏丹药之光或丨丨之灵者亦有光　宋玉九辨见萧瑟下　王维山中与裴秀才迪书当待春中丨丨蔓发春山可望轻鯈出水白鸥矫翼露湿青臯麦陇朝雊斯之不逺倘能从我游乎　舒元舆録桃源画记大约山势髙水容深人貌魁竒鹤情闲暇烟岚丨丨如带香气熟得详翫自觉骨戞清玉如身入镜中不似在人寰间眇然有髙谢之志从中坐来　李羣玉进诗表伏以卿云在天丨丨五色广野之气烛为祥烟熙熙含生尽跻寿域白日停午物无斜隂　苏轼坤成节功徳疏文仰首云天之望倾心丨丨之微　张衡定情赋大火流兮草虫鸣繁霜降兮丨丨零　刘禹锡望赋烟云非女子之气丨丨尽王者之兵　汉武帝秋风辞秋风起兮白云飞丨丨黄落兮雁南归　陶渊明归田园居诗道狭丨丨长夕露沾我衣　杜审言赠苏味道诗雨雪闗山暗风霜丨丨稀　张九龄奉和圣制乐游园宴诗辉光遍丨丨和气发丝桐　孙逖和李右相赏防昌林亭诗百泉荣丨丨万井布郊畛　孟浩然登龙兴寺阁诗苍苍皆丨丨处处尽楼台　王维郑果州相过诗丽日照残春初晴丨丨新　又重酬范郎中诗丨丨尽能酬雨露荣枯安敢问乾坤　储光羲同王维偶作诗丨丨花叶生相与命为春　王昌龄静法师东斋诗春尽丨丨变雨来池馆清　李白安州般若寺水阁纳凉诗楼台成海气丨丨皆天香　杜甫发秦州诗丨丨未黄落况闻山水幽　又送逺诗丨丨嵗月晚闗河霜雪清　韦应物授衣还田里诗气收天地广风凄丨丨衰　又徃云门郊居途经回流诗原谷径涂涩春阳丨丨敷　卢纶寄赠库部王郎中诗丨丨承风偃云雷施泽均　刘言史买花謡每至南山丨丨春即向侯家取金碧　韩愈寄崔立之诗丨丨明覆载妍丑齐荣萎　桞宗元法华寺石门精舍诗始欣云雨齐尤恱丨丨长　白居易早夏游平原囘诗夏早日初长南风丨丨香　孟郊张徐州席送岑秀才诗雨余山川浄麦熟丨丨凉　刘义与孟东野诗见葵藿下　朱庆余长城诗徃事乾坤在荒基丨丨遮　朱湾九日登青山诗旧地烟霞在多时丨丨深　陈九流赋得春风扇微和诗暗入芳园里潜吹丨丨中　杜牧寄州韩绰判官诗青山隠隠水遥遥秋尽江南丨丨凋　李渉题闻圣寺诗宿雨初收丨丨浓羣鸦飞散下堂钟　曹邺浐州寄进士刘驾诗山家丨丨寒石上有残雪　薛涛谒巫山庙诗峡猿啼处访髙唐路入烟霞丨丨香　李建勲题魏坛诗丹井嵗深生丨丨芝田春废卧牛羊　欧阳修防饮圣俞家诗诗翁文字发天葩岂比青红凡丨丨　梅尧臣新霁望□笠山诗阴壑烟云畜阳崖丨丨灵　王安石和王微之登髙斋诗山川清明丨丨静天地不复屯云雷　又白纻山诗峰峦帐锦绣丨丨吹竽籁　又金陵懐古诗破堞自生新丨丨废宫谁识旧轩窗　苏轼和子由踏青诗歌鼔惊山丨丨动箪瓢散野鸟鸢驯　又乐全先生生日诗二年相伴影随身踏遍江湖丨丨春　又与子由同游寒谿西山诗层层丨丨暗西岭浏浏霜雪鸣寒谿　又郁孤台诗烟云侵岭路丨丨半炎州　又送赵归觐钱塘遂赴永嘉诗海静蛟鼍出山空丨丨长黄庭坚以右军书数种赠丘十四诗丘郎气如春景晴风喧百果丨丨生　又再答冕仲诗秋堂一笑共灯】
　　【火与公丨丨臭味同　陈思道西湖诗三年哦五字丨丨借辉光　叶适诗圣人有道贲丨丨我辈栽花乐太平　范成大夔州竹枝歌赤甲白盐碧丛丛半山人家丨丨风　刘克荘题方友民诗卷诗合止笙镛成雅奏抉挑丨丨示微情　道潜庐山杂兴诗龙湫亘三峡丨丨皆森竒　元好问郭熙溪山秋晚诗烟中丨丨水中山笔到天机意态闲　又超化诗秋风嫋嫋入僧窗尽得诸山丨丨香　郦权木犀诗收揽名丨丨自比君子徒　又寄唐州幕官刘无党诗禁中颇牧他年事先遣江淮丨丨知　叚成已神谷藏春诗山间丨丨四时春一脉清溪不染尘】
　　草树【晋书食货志永平五年作常满仓立粟市于城东粟斛直钱二十丨丨殷阜牛羊弥望作贡尤轻府廪还积　旧唐书昭宗纪呼吸而风云作气指麾而丨丨成形　唐书姚璹传后方以符瑞自神璹取山川丨丨名有武字者以为上应国姓裒类以闻后大恱　杨炯恒州刺史王公神道碑山丨丨兮潜移蜃楼台兮鬰起　李白上安州裴长史书诸人之文犹山无烟霞春无丨丨李白之文清雄奔放名章俊语络绎间起光明洞彻　苏舜钦沧浪亭记一日过郡学东顾丨丨郁然崇阜广水不类乎城中　颂古聨珠通集百丈开田说大义理事圆融无不偹梵音清彻十方闻丨丨锄锹皆耸起　庾信小园赋丨丨混淆枝格相交　又枯树赋纷披丨丨散乱烟霞　李铎密雨如散丝赋霡霂郊野霏微丨丨　丁春泽日观赋岩峦竞秀丨丨生姿　梁武帝襄阳蹋铜蹄乐府丨丨非一香花叶百种色　宋之问奉使嵩山途经缑岭诗丨丨饶野意山川多古情赵彦昭奉和幸安乐公主山荘应制诗幸愿一生同丨丨年年嵗嵗乐于斯　贾曽奉和春日出苑瞩目应】
　　【令诗渭北晴光揺丨丨终南佳气入楼台　张说侍宴诗云霞交暮色丨丨喜春容　胡皓奉和圣制同二相已下羣官乐游园宴诗绮罗含丨丨丝竹吐郊衢　王维奉和圣制赐史供奉曲江防应制诗对酒山河满移舟丨丨回　又曲江侍宴诗丨丨连容卫山河对冕旒李白上皇西廵南京歌丨丨云山如锦绣秦川得及此间无　刘长卿奉寄婺州李使君舍人诗渔樵识太古丨丨得阳和　韩愈晚春诗丨丨知春不久归百般红紫鬬芳菲　又题楚昭王庙诗丘坟满目衣冠尽城阙连云丨丨荒　栁宗元衡阳与梦得分路赠别诗伏波故道风烟在翁仲遗墟丨丨平　欧阳詹和太原郑中丞登龙兴寺诗晋国頽墉生丨丨皇家瑞气在楼台元稹清都春霁诗蕊珠宫殿经微雨丨丨无尘耀眼光　白居易江亭翫春诗江亭乗晓阅众芳春妍景丽】
　　【丨丨光　又早春招张賔客诗久雨初晴天气新风烟丨丨尽欣欣　刘禹锡秋江早发诗丨丨含逺思襟懐有余清　李羣玉中秋越台看月诗水光萦丨丨练影挂楼台　殷璠诗三山飞鸟江天暮六代离官丨丨残刘威早春诗晓来庭户外丨丨似依依　朱放剡溪行寄新别诗频行识丨丨渐老伤年髪　梅尧臣寄题】
　　【周敦美琨瑶洞诗仙归龙去丨丨长蔽翳不复人踪通欧阳修啼鸟诗官居荒凉丨丨密撩乱红紫开繁英又懐嵩楼晚饮示徐无党无逸诗荒凉丨丨间暮馆城南陬　王安石春日即事诗人间尚有薄寒侵和气】
　　【先薫丨丨心　又江上诗春风似补林塘破野水遥连丨丨髙　又招丁元珍诗秋入江湖暗风生丨丨悲苏轼诗野濶牛羊同雁鹜天长丨丨接云霄　杨万里社日南康道中诗淡着烟云轻着雨近遮丨丨逺遮山又题南雄驿外计堂诗举头海国星辰近囘顾梅山丨丨遮　刘克荘豫章沟诗沟水泠泠丨丨香独穿支】
　　【径入垂杨　又祁阳道中诗见茅山下　路铎雨中诗人牛不见晓烟重丨丨有声山雨来　雅勒呼刘仙岩诗丨丨阴森藏洞府烟霞缥缈防楼台　黄庚送胡汲古诗见栁驿下　徐贲游张林山诗午烟僧舍林塘窅春野人家丨丨齐】
　　草根【尔雅荺茭疏荺一名□谓丨丨可食者也亦笋类也　金史食货志山东行省仆散安贞言泗州被灾道殣相望所食者丨丨木皮而已　元史太祖纪摩纳伦性刚急时雅赉尔部中有羣小儿掘田间丨丨以为食摩纳伦乗车出适见之怒曰此田乃我子驰马之所羣儿輙敢壊之邪驱车径出辗伤诸儿有死者　又黄泽传泽家甚窭贫且老年不复能教授经嵗大防家人采木实丨丨以疗饥宴然曽不动其意　列子阜落之国其民食丨丨木实不知火食　郝经秋风赋丨丨蛩吟唤愁啼血　沈约宿东园诗树顶鸣风飇丨丨积霜露　阎朝隐奉和立春游苑迎春应制诗见萝茑下杜甫促织诗丨丨吟不穏牀下夜相亲　韦荘郊墅早春吟兴诗丨丨微吐翠梅朶半含霜　梅尧臣对月诗丨丨虫穴吟来久屋角星河落更清　陆游诗烟鸟宿沙际露萤明丨丨　又峡口夜坐诗丨丨缀微露萤火飞熠熠　赵秉文新安道中诗丨丨啾唧虫鸣月黒山腰信马行延纳延送刘碧溪之辽阳国王府文学诗日莫丨丨黄防出雨晴沙际白翎飞　贡师泰吴淞江上谩兴诗露冷丨丨鸣蟋蟀雨晴花影转蛸蟏　刘基诗丨丨错认骊珠吐自是西风白露团　杨基寓江宁村居诗花底蛛丝迷蛱蝶丨丨虾族变蜻蜓】
　　草荄【路史人之孩丨之丨皆自始矣　舒頔络纬吟双股依丨丨两翼鼓元气】
　　草甲【陆辅之词旨属对见兰心下】
　　草芽【唐书李靖传次伏俟城吐谷浑退保大非川诸将议春丨未丨马弱不可战靖决防深入　沈亚之梦游仙赋白日低兮春塘满红华芳兮丨丨短　李端诗旧雪逐泥沙新雷发丨丨　韩愈春雪诗新年都未有芳华二月初惊见丨丨　元稹生春诗丨丨犹未出挑得小萱丛　又和卢员外洛川懐古诗丨丨犹犯雪冰岸欲消春　又春分投简阳明洞天诗凝风花气度新雨丨丨苏　白居易长安早春旅懐诗风吹新緑丨丨折雨洒轻黄栁条湿　又南池早春诗泥暖丨丨生沙虚泉脉散　孟郊春日有感诗雨清丨丨出一日长一日　温庭筠篥歌蜡烟如纛新蟾满门外沙平丨丨短　梅尧臣诗谁得双井与日铸终是品格称丨丨陈与义诗破水双鸥影掀泥百丨丨　杨万里春草诗今嵗丨丨先得计搀他浓翠夺他黄　又雪霁出城】
　　【诗梅于雪后较多花丨亦晴初忽防丨　又新晴晚歩诗嫩水春来别様光丨丨緑甚却成黄　胡天游春词双鸳不惜涴泥沙闲逐吴姬鬬丨丨】
　　草苖【元史巴延布哈徳济传时军民唯食丨丨茶纸既尽括靴底煮食之　夏侯湛抵疑出丨丨起林薮御青入金墉者无日不有　梅尧臣宿州河亭书事诗雨久丨丨盛田芜蔓弱】
　　草茎【李白梁甫吟猰防磨牙竞人肉驺虞不折生丨丨】
　　草英【人物志丨之精秀者为丨兽之特羣者为雄故人之文武茂异取名于此是故聡明秀出谓之英胆力过人谓之雄可以为英张良是也可以为雄韩信是也　又郑愚茶诗嫩芽香且灵吾谓丨中丨】草穗【李咸用雪诗丨丨翘祥燕陂春吐白莲】
　　草梢【湖湘故事湖南马氏作防春园开宴徐东野作诗有数聨为当时所称云珠玑影冷偏粘草兰麝香浓却损花山色逺堆罗黛雨丨丨春戞麝香风衰兰寂寞含愁緑小杏妖娆弄色红　李贺南园诗熟杏暖香梨叶老丨丨竹栅鎻池痕】
　　草头【述征记八月一日作五明囊取百丨丨露洗目自明　碧云騢梁适始与苏绅有奸邪之迹时号丨丨木脚隠语其姓也　玉堂杂记始予庚辰九月与程大昌同试两人名皆冇大字明年试蒋芾芮姓名俱连丨丨又明年试王东里程千里名连里字频嵗偶尔亦可书也　颂古聮珠通集百丨丨上无边春信手拈来用得亲　岑参赤骠马歌丨丨一防疾如飞却使苍鹰翻向后　杜甫送孔巢父归江东诗惜君只欲苦死留富贵何如丨丨露　方干诗燕雁鸣云畔胡蜂吟丨丨　薛逢猎骑诗陌上管清似语丨丨弓马疾如飞曽觌诗幻泡水上沤空华丨丨露　陆游诗一双蛱蝶来何许防尽青青百丨丨】
　　草蔓【陈后主有所思乐府阶前看丨丨窗中对网丝李贺南园诗花枝丨丨眼中开小白长红越女腮陆游忠州禹庙诗丨丨青縁壁苔痕紫满碑】
　　草芒【王世昌方城东寺海棠诗苦苣如针丨有丨桃花轻落絮颠狂】
　　草实【鲁语昔烈山氏之有天下也其子曰柱能殖百谷百蔬注丨丨曰蔬　汉书苏武传武既至海上廪食不至掘野鼠去丨丨而食之按草汉书作　后汉书西南夷传槃瓠生子六男六女自相夫妻织绩木皮染以丨丨好五色衣服制裁皆有尾形　梁书髙昌国传出良马蒲陶酒石盐多草木有丨丨如茧茧中丝如细纑名为白叠子国人多取织以为布布甚软白交市用焉　新语神农尝百丨之丨察酸苦之味教民食五谷虞集金人出塞图诗八月草白风飕颾马食丨丨轻骨毛】
　　草心【郑愔奉和圣制春日幸望春应制诗百丨香丨初罥蝶千秋嫩叶始藏莺　韦应物春游南亭诗南亭丨丨緑春塘泉脉动】
　　草缕【白居易天津桥诗栁丝嫋嫋风缲出丨丨茸茸雨剪齐】
　　草节【寳藏论丨丨铅出犍为银之精也衔银铅银坑中之精也内含五色】
　　草莛【辽史圣宗仁徳皇后萧氏传统和十九年册为齐天皇后尝以丨丨为殿式密付有司令造清风天祥八方三殿既成益宠异　暇日记钱乙言熊胆竒药家有小儿不可无此佳者色通明如米粒用丨丨防入水转如飞惟性急者良胆入水亦能转但缓耳勇士所聚为胆故也】
　　草皮【郭璞麻赞丨丨之良莫贵于麻】
　　草叶【尔雅帛似帛布似布华山有之注丨丨有象布帛者因以名之生华山中　风土记白鹤性警至八月白露降流于丨丨上滴滴有声即鸣　酉阳杂爼形如蝉其子如虾着丨丨得其子则母飞来就之煎食辛而美　束晳贫家赋食丨丨而不饱常嗛嗛于膳珍　崔湜边愁诗九月蓬根断三边丨丨腓　李贺送秦光禄北征诗天逺星光没沙平丨丨齐】
　　草荚【帝王世纪尧时有丨丨生庭每月朔日生一荚至月半则盈十五荚至十六日后日落一荚至月晦而尽若月小余一荚王者以是占厯惟盛徳之君应和气而生以为尧瑞名曰蓂荚一名厯荚一名瑞草】草华【书益稷日月星辰山龙华虫传日月星为三辰华象丨丨虫雉也画三辰山龙华虫于衣服旌旗又疏草木虽皆有华而丨丨为美故云华象丨丨虫雉也周礼司服有鷩冕鷩则雉焉雉五色象丨丨也月令五时皆云其虫虫是鸟兽之总名也　又花同史记李斯传赵髙曰秋霜降者丨丨落水揺动者万物作此必然之效也　髙濂有丨丨谱　王世懋花疏丨丨多种最恶者虎斑百合蛱蝶花金丝芋园亭闲决不可植故不如髙良姜白蛱蝶尤堪入画偶种一两株亦得秋葵鸡冠老少年秋海棠皆防缀秋容丨丨之佳者　钱起过故洛城诗市朝欲认不知处漠漠野田空丨丨　卢纶春日题杜叟山下别业诗云影断来峰影出林花落尽丨丨生　韩愈独钓诗一径向池斜池塘野丨丨孟郊寻言上人诗竹韵漫萧屑丨丨徒蒙茸　白居易逢张员外籍诗晚岚林叶闇秋露丨丨香　许浑懐旧居诗藤蔓覆黎张谷暗丨丨侵菊庾园空　杨万里晓坐荷桥诗丨丨踏碎教人惜为勒芒鞋欵欵行　又诏追供职学省晓发鸣山驿诗氷痕犹带浪霜丨自成丨范成大光福塘上诗鸡声人语小家乐木叶丨丨深巷香】
　　草彩【皮日休双声溪上思诗丨丨欲夷犹云容空澹荡】
　　草色【大寳积经而此山王中生诸丨靃靡右旋丨香具足青緑辉暎如孔雀咽其香喻如婆师迦华其触又类轻兜罗绵枝叶华果繁荣茂盛未尝有一不具足者山地柔輭无伤趾歩下足之时陷深四指举足之时还复如故　刘禹锡陋室铭见苔痕下　髙适东征赋见芦花下　江淹秋至懐归诗丨丨敛穷水木叶变吴川　张说奉和圣制同二相已下羣官乐游园宴诗池台丨丨遍宫观栁条新　王维诗雨中丨丨緑堪染水上桃花红欲然　又送钱少府还蓝田诗丨丨日向好谷鸟一声幽　又过李揖宅诗闲门秋丨丨终日无车马客在深巷中犬吠寒林下　储光羲嵗晚南园诗池涵青丨丨山带白云阴　李白诗水石潺潺万壑分烟光丨丨俱氲氛　岑参诗丨丨带朝雨滩声兼夜钟刘长卿入白沙渚至石窟山下懐天台陆山人诗对此瑶丨丨懐君琼树枝　钱起春暮过石谷题温处士林园诗没罝连丨丨晒药背松阴　又还蓝田王维赠别诗丨丨日向好桃源人去稀手持平子赋目送老莱衣　卢纶长安春望诗东风吹雨过青山却望千门丨丨闲　皇甫冉河南郑少尹城南亭送郑判官还河东诗泉声喧暗竹丨丨引长堤　耿湋陇西行白丨三冬丨黄云万里愁　又夏日寄东溪隠者诗日华泛野水丨丨合遥空　李端送郑侍御赴洪州诗丨丨随骢马悠悠共出秦　韩愈早春呈水部张员外诗天街小雨润如酥丨丨遥看近却无　薛宜僚别青州妓叚东美诗阿母桃花方似锦王孙丨丨亦如烟　贾岛送雍陶入蜀诗丨丨分危磴杉隂近古潭　朱庆余秋园寓兴诗丨丨寒犹在虫声晚渐多　又闲居冬末寄友人诗人情难故旧丨丨易凋枯　许浑南楼春望诗暗烟和丨丨夜雨长溪痕　曹邺寄刘驾诗一川丨丨青褭褭绕屋水声如在家　罗邺洛阳春望诗丨丨花光惹襟袖箫声歌响隔楼台　刘威旅中早秋诗丨丨萧条路槐花零落风　皎然山居示灵澈上人诗物外寂中谁似我松声丨丨共无机　苏舜卿过下马陵诗下马陵头丨丨春我来懐古一霑巾　黄庭坚春近诗梅英欲尽香无赖丨丨才疎緑未匀　张耒春晚有感诗茸茸丨丨铺风软防防杨花着水轻　范成大赠别诗丨丨粘天鶗鴂恨雨声连晓鹧鸪愁　又虎牙滩诗牛眠丨丨里犬吠竹林罅　陆游新嵗诗风入鞭梢紧春从丨丨深　刘克荘送陶仁父诗见荷花下　完顔璹书龙徳宫八景亭诗刻桷朱楹堕绀纱裙腰丨丨趁阶斜袁桷杂兴诗下帷怜丨丨倚杖爱松声　虞集王朋梅东凉亭图诗坡陀丨丨如波浪长是銮舆六月来　张翥半村诗两岸花隂连第宅一川丨丨散鸡豚　纳新澹子洼诗黄云翳日脚丨丨浮天涯　倪瓒题张以中埜亭诗开门丨丨侵书幌隔水松声和玉箫　王冕建康层楼诗丨丨不羞吴地短雁声空落楚天遥　杨维桢士女诗小玉相呼起问春阶前丨丨上罗裙　张宪大都即事诗粉香迷翠袖丨丨妒行轮　杨基清明懐故园诗髙低丨丨相参緑深浅桃花各自红】
　　草文【纹同唐太宗初夏诗见兰影下】
　　草光【何逊春夕早泊和刘谘议落日望水诗丨丨天际白露影水中浮　杨万里过陂子迳五十余里乔木蔽天诗丨丨叶润亦清佳翠里生香不是花　许谦三月十五夜登迎华观诗月到中天花影正露零平地丨丨寒】
　　草香【皮日休奉和药名离合夏日即事诗丨丨石冷无辞逺志在天台一遇中　梅尧臣同诸韩及孙曼叔晚游西湖诗木老识秋气径幽闻丨丨　杨基句曲秋日郊居杂兴诗丨丨千品药松老一身苔】草气【王融诗坐销芳丨丨空度明月辉　皇甫冉送潜夫茅山寻友诗人烟隔水见丨丨入林香　卢纶过终南栁处士诗緑泉多丨丨青壁少花林】
　　草精【宋书符瑞志朱草丨之丨也世有圣人之徳则生】
　　草束【元史食货志盐折草之法每盐二斤折丨一丨重一十斤嵗用丨八百万丨折盐四万引云】草莽【易同人九三伏戎于莽疏伏戎于莽者九三处下卦之极不能包上下通夫大同欲下据六二上与九五相争也伹九五刚健九三力不能敌故伏潜兵戎于丨丨之中　左传君辱贶寡大夫围谓围将使丰氏抚有而室围布几筵告于荘共之庙而来若野赐之是委君贶于丨丨也是寡大夫不得列于诸卿也不宁唯是又使围其先君将不得为寡君老其蔑以复矣孟子在野曰丨丨之臣　后汉书孟尝传同郡杨乔上书荐尝曰合浦太守孟尝清行出俗能干絶羣而沉沦丨丨故好爵莫及　又朱景王杜等传论其懐道无闻委身丨丨者亦何可胜言　淮南子山云丨丨水云鱼鳞　欧阳罗浮鳯赋负英姱而可贵閟丨丨而愈彰　陶潜归园田居诗常恐霜霰至零落同丨丨　戴叔伦和河南罗主簿诗丨丨人烟少风波水驿长　苏轼诗似言君贵人丨丨栖龙鸾　周必大贺范至能农圃堂诗公来开别墅丨丨手栉】
　　草莱【周礼山虞若大田猎则莱山田之野注莱除其丨丨也　家语子路治蒲孔子入其境见丨丨辟沟洫深　汉书蔡义传臣山东丨丨之人行能无所比容貌不及众然而不弃人伦者窃以闻道于先师自托于经术也　吴志诸葛瑾传瑾避席曰瑾与殷模等遭本州倾覆生类殄尽弃坟墓携老弱披丨丨归圣化在流隶之中生成之福不能躬相笃厉陈答万一至令模孤负恩惠自陷罪戾臣谢过不暇诚不敢有言权闻之怆然乃曰特为君赦之　南史孔珪传门庭之内丨丨不翦中有蛙鸣　阮籍鸠赋背丨丨以求仁托君子之静室　孟浩然荆门上张丞相诗覩止欣眉睫沈沦防丨丨　苏轼次韵曽子开从驾诗入仗魂惊愧丨丨一声清跸九门开　杨万里大儿长孺赴零陵簿诗白头官里捉出来生愁无面见丨丨　段成已兰氏晚节轩诗髙情想像常如在不逐春风没丨丨　曹之谦幽居有感诗闲居仍地僻门闭丨丨深　陈基海安诗丨丨日加辟餽饟嵗弥增】
　　草茅【仪礼士相见礼凡自称于君士大夫则曰下臣宅者在邦则曰市井之臣在野则曰丨丨之臣庶人则曰刺草之臣他国之人则曰外臣　唐书马周传赞周之遇太宗顾不异哉出一介丨丨言天下事若素宦于朝明习宪章者非王佐才畴以及兹　韩非子见禾穗下　李谐述身赋聊丨丨而偃伏且优游于辰庆髙适苦雨寄房四昆季诗沈吟顾丨丨郁快任虚盈杜甫诗落构垂云雨荒阶蔓丨丨　薛季宣武昌懐古诗漠漠烟村一故城郊坛离殿丨丨生　许安仁杂咏晴日南溪物色饶丨丨新緑冻全消　元好问娄生北上诗丨丨知世故泉壤隔天阍】
　　草薉【周礼考工记粤之无鏄也非无鏄也夫人而能为鏄也注粤地涂泥多丨丨而山出金锡铸冶之业田器尤多　齐民要术春若遇旱秋耕之地得仰垄待雨夏若仰垄匪直荡汰不生兼与丨丨俱出】草芥【孟子视天下恱而归已犹丨丨也　夏侯湛东方朔画赞戏万乗若僚友视俦列如丨丨】草菅【陆游薏苡诗竒才终古弃丨丨君试求之篱落间】
　　草蒿【本草丨丨生华隂川泽江东人呼为□蒿为其气息似□也北人呼为香蒿】
　　草艾【礼记祭统尝之日发公室示赏也丨丨则墨未发秋政则民弗敢草也注丨丨谓艾取草也秋草木成可芟艾给爨亨时则始行小刑也】
　　草苴【九章鸟兽鸣以号羣兮丨丨比而不芳】
　　草苇【元史河渠志旧隄置桩堵闭河身长百四十五歩用土牛丨丨梢土相兼修筑】
　　草萝【陈后主上已宣猷禊酌诗面玉同钗玉衣罗异丨丨】
　　草兰【史记郑世家文公之贱妾曰燕姞梦天与之兰曰余为伯鯈余尔祖也以是为而子兰有国香以梦告文公文公幸之而予之丨丨为符遂生子名曰兰】
　　草萍【卢琦有丨丨驿和萨天锡诗】
　　草防【韩愈征蜀聨句圣灵闵顽嚣焘养均丨丨注防玉篇音察草有毒用杀鱼】
　　草蓏【李时勉北京赋海陆俱腆丨丨或竒】
　　草茶【元史食货志丨丨每引收钞二两二钱捌分　归田録腊茶出于劒建丨丨盛于两浙两浙之品日注为第一自景祐已后洪州双井白芽渐盛近嵗制作尤精囊以红纱不过一二两以常茶十数觔养之用辟暑湿之气其品逺出日注上遂为丨丨第一　苏轼和钱安道寄惠建茶诗丨丨无赖空有名髙者妖邪次顽犷】
　　草药【水经注从征记曰自入莱芜谷夹路连山百数里水隍多行石涧中出丨丨饶松柏林藿锦蒙崖壁相望　江总摄山栖霞寺碑尹先生记曰山多丨丨可以摄养故以摄为名焉】
　　草谷【纲目契丹出兵大掠谓之打丨丨内外始患苦之王令梦蝗诗树皮竹颠尽剥秸况又丨丨之根荄】
　　草兵【本草巴豆一名丨丨】
　　草果【本草草豆蔲一名丨丨】
　　草子【桂海虞衡志丨丨即寒热时疫南中吏卒小民不问病源但头痛体不佳便谓之丨丨不服药使人以小锥刺唇及舌尖出血谓之挑丨丨实无加损于病必服药乃愈】
　　草竹【李时勉北京赋弃衣糜以送穷燎丨丨以成荐】
　　草楚【吴子居军荒泽丨丨幽秽风飇数至可焚而灭】
　　草棘【史记匈奴传初匈奴好汉缯絮食物中行说曰匈奴人众不能当汉之一郡然所以彊者以衣食异无仰于汉也今单于变俗好汉物汉物不过什二则匈奴尽归于汉矣其为汉缯絮以驰丨丨中衣袴皆裂敝以示不如旃裘之完善也得汉食物皆去之以示不如湩酪之便美也　魏志袁谭传注寃魂痛于幽冥创痍号于丨丨　苏轼次韵正辅同游白水山诗千年枸杞尝夜吠无数丨丨工藏遮　又予少年颇知种松手植数万株皆中梁柱矣都梁山中见杜舆秀才求学其法赠诗露宿泥行丨丨中十年春雨养髯龙　元徳明诗乾坤觉清旷丨丨有辉光　元好问十二月六日诗丨丨荒山雪烟花故国春】
　　草露【志林子开将往河北相度河宁以冬至前一日被防过节遂行仆以节日来贺且别之留饮数盏頽然竟醉案上有此佳纸故为作丨丨书数纸迟其北还则又春矣当为我置酒蟹山药桃杏是时当复从公饮也　王融曲水诗序桑榆之隂不居丨丨之滋方渥尹义尚与徐仆射书河氷自结非由汉后之军丨丨恒严宁假公超之术　皇甫威回文锦赋笑丨丨之轻薄胜林花之新吐　王粲诗下船登髙防丨丨沾我衣江总明庆寺诗市朝沾丨丨淮海作桑田　姚崇秋夜望月诗灼灼云枝净光光丨丨团　王维詶诸公见过诗晨徃东臯丨丨未晞　裴廸华子冈诗落日松风起还家丨丨稀　孟浩然髙阳池送朱二诗意气豪华何处在空余丨丨湿罗衣　杜甫诗丨丨滴秋根　又丨丨亦多湿蛛丝仍未收　刘长卿移使鄂州次岘阳馆懐旧居诗丨丨深山里朝朝落客裳　权徳舆嘉兴九日寄丹阳亲故诗丨丨荷衣冷山风菊酒香　李吉甫夏夜诗烟霞霄外静丨丨月中繁　罗邺早发诗白丨近闗微有丨浊河连底冻无声　苏轼和守诠诗但闻烟外钟不见烟中寺幽人行未巳丨丨湿芒履　朱子诗烟火居民少荒蹊丨丨侵　范成大盘龙驿诗暗蛩泣丨丨怨乱语还咽　陆游诗水风吹葛衣丨丨湿芒履　又一隄丨丨明晨照半浦荷风飐晚晴　陈孚越上早行诗青鞵三十里丨丨惹衣斑　陈髙晚归诗晚歩丨丨湿独归松径深　叶颙曳杖歩月直造峰顶诗丨丨霑衣冷松泉潄石清　又读书山月下诗松风吹毛髪丨丨霑衣裳　张昱刘曜卿画折花宫女诗栁风丨丨欲沾衣又是宫中上直时　陈基如臯县诗晓行过如臯丨丨凄已白】
　　草烟【迂斋诗话河东马铺有驿驿善行者铺卒名为丨上丨有气力使命常数程打过好事作诗云过此唯寻丨上丨数程打过苦尤偏　温庭筠诗沙净有波迹岸平多丨丨　欧阳修醉桃源词花露重丨丨低人家帘幕垂】
　　草火【北史王邵传邵上表请变火曰今温酒及炙肉用石炭火木炭火丨丨麻荄火气味各不同　陆游诗丨丨燎来香满屋未容下筯已流涎】
　　草地【元史塔喇齐传时南北民户主客良贱杂揉蒙古军牧马丨丨互相占据命塔喇齐至其地理之军民各得其所　柯九思宫词黒河万里连沙漠世祖深思创业难数尺防干防春草丹墀留与子孙看注世祖建元内移沙漠莎草于丹墀示子孙无忘丨丨也】
　　草土【元史河渠志东西两扫及其中竹络之上以丨丨等物筑为扫台约长五十歩或百歩　徐陵答李颙之书一日复其丨丨思衣裾披素清顔但觉形秽】
　　草野【吴语吴王夫差起师伐越越王勾践命诸稽郢行成于吴曰今勾践申祸无良丨丨之人敢忘天王之大徳而思边垂之小怨以重得罪于下执事勾践用帅二三之老亲委重罪顿颡于边　史记韩非传顺事承意则曰怯懦而不尽虑事广肆则曰丨丨而倨侮嵇康与山巨源絶交书抱琴行吟弋钓丨丨而吏卒守之不得妄动二不堪也　杜预举贤良方正表按苏赞布行于丨丨着徳于闾阎　王安石纸暖阁诗氊庐易以梅烝壊锦幄终于丨丨妨】
　　草垡【王安石诗呼童拥丨丨复使东南注谢翺诗咄咄复咄咄野风吹云起丨丨】
　　草田【汉书东方朔传初建元三年微行始出北至池阳西至黄山南猎长杨东游宜春于是上以为道逺劳苦又为百姓所患乃使太中大夫吾丘寿王与待诏能用算者二人举借阿城以南盩厔以东宜春以西提封顷亩及其贾直欲除以为上林苑属之南山又诏中尉左右内表属县丨丨欲以偿鄠杜之民注师古曰丨丨谓荒田未耕垦也　又广陵王传相胜之奏夺王射陂丨丨以赋贫民奏可　又孙寳传时帝舅红阳侯立使客因南郡太守李尚占垦丨丨数百顷颇有民所假少府陂泽畧皆开发上书愿以入县官有诏郡平田予直钱有贵一万万以上寳闻之遣丞相史按验发其奸】
　　草泥【陈造次韵程安抚蟹诗横前两锋踞丨丨恃勇宁复防吴儿　范成大髙淳道中诗路入髙淳麦更深丨丨沾润马骎骎】
　　草山【宋史张俊传贼党商元据丨丨挟险设伏俊遣歩兵从间道直趋山椒杀伏夺险乗胜追至江州】草石【汉书艺文志见药味下　后汉书西羌传论其能穿窜丨丨自脱于锋镞者百不一二　宋书顔延之传庭诰若能服温厚而知穿弊之苦明周之徳厌滋防而识寡嗛之急仁恕之功岂与夫比肌肤于丨丨方手足于飞走者同其意用哉　唐书艺文志干宁晏先生制伏丨丨论六卷　陶景本草序或三品混糅冷热舛错丨丨不分虫兽无辨】
　　草泽【史记仲尼弟子列传原宪亡在丨丨中子贡相卫而结驷连骑排藜藿入穷阎过谢原宪宪摄敝衣冠见子贡子贡耻之曰夫子岂病乎原宪曰吾闻之无财者谓之贫学道而不能行者谓之病若宪贫也而非病也　晋书庾亮传臣欲自投丨丨思諐之心也而明诏谓之独善其身圣防不垂矜察所以重其罪也　南史陈伯之传建武以后丨丨底下悉成贵人　唐书王缙传缙字夏卿本太原祁人后客河中少好学与兄维俱以名闻举草泽文辞清丽科上第歴侍御史武部员外郎　宋史天文志进贤一星在平道西主卿相举逸材明则贤人用暗则邪臣进嵗星太白填星辰星合守之其占为天子求贤黄白紫气贯之丨丨贤人出　又宁宗庆元四年九月太史言月食于昼丨丨上书言食于夜及验视如丨丨言乃更造统天厯命秘书正字冯履参定以是推之民间天文之学盖有精于太史者任昉为褚谘议蓁让代兄袭封表陛下察其丹欵特赐停絶不然投身丨丨苟遂愚诚耳　杨思复序贞元中权徳舆奉诏考定贤良丨丨之士擢进士第者七十二人鸾鳯梓举集于权公之门云　无名氏土风赋识寳者不遗于丨丨懐材者喜遇于良工　左思咏史诗何世无竒才遗之在丨丨　髙适诗乍可狂歌丨丨中宁堪作吏风尘下　孟浩然与黄侍御泛舟诗闻君荐丨丨从此泛沧洲】
　　草泺【金史显宗纪大定九年五月世宗命避暑于丨丨】
　　草渚【鲍照登大雷岸与妺书至于繁化殊育诡质怪章则有江鹅海鸭鱼鲛水虎之类豚首象鼻芒须针尾之族石蟹土蚌燕箕雀蛤之俦折甲曲牙逆鳞返舌之属掩沙涨被丨丨浴雨排风吹涝弄翮樵苏一叹舟子再泣诚足悲忧不可说也】
　　草池【徐玑山居诗见茅茨下】
　　草岸【白居易答尉迟少监水阁重宴诗水轩平写琉璃镜丨丨斜铺翡翠茵】
　　草壍【项斯赠金州姚合使君诗城池连丨丨篱落带椒坡】
　　草塘【明一统志丨丨安抚司在遵义府宣慰使司东一百十里】
　　草塲【明一统志丨丨湖在寜夏卫灵州千户所南三十里】
　　草桥【金史地里志益都府密州诸城县镇三普庆信阳丨丨】
　　草宫【晋书琅邪王焕传管丨丨于山陵迁神柩于墓侧】
　　草室【后汉书范冉传遭党人禁锢遂推鹿车载妻子捃拾自资或寓息客庐或依宿树防如此十余年乃结丨丨而居焉　王安石元丰行湖隂先生坐丨丨看踏沟车望秋实】
　　草屋【齐书祥瑞志防曰上参南斗第一星下立丨丨为紫庭神龙之冈梧桐生鳯鸟舒翼翔且鸣南斗第一星吴分也丨丨萧字也又箫管之器像鳯鸟翼也魏书髙允传髙宗幸允第惟丨丨数间布被緼袍厨中盐菜而已　陶潜归田园居诗方宅十余亩丨丨八九间　杨万里泊舟临平诗隔溪数间黄丨丨绕屋千竿翠琼竹　贡师泰题朱质夫东野草堂诗幽人海昌住丨丨向村墟】
</div>
    <div class="pagination">
<a href="御定骈字类编_page743.html">上一页</a><span>...</span><a href="御定骈字类编_page739.html">739</a><a href="御定骈字类编_page740.html">740</a><a href="御定骈字类编_page741.html">741</a><a href="御定骈字类编_page742.html">742</a><a href="御定骈字类编_page743.html">743</a><span class="current-page">744</span><a href="御定骈字类编_page745.html">745</a><a href="御定骈字类编_page746.html">746</a><a href="御定骈字类编_page747.html">747</a><a href="御定骈字类编_page748.html">748</a><a href="御定骈字类编_page749.html">749</a><span>...</span><a href="御定骈字类编_page745.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
