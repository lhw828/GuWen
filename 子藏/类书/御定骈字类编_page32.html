<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 32 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 32 页/共 1019 页</h1>
    <div class="content">　　风骧【齐书王融传匈奴以毡骑为帷牀驰射为糇粮冠方帽则犯沙陵雪服左袵则丨丨鸟逝　卢思道为隋檄陈文虎夫万队豹骑千羣并骨勇肉飞丨丨雾合】
　　风腾【陆云祖考颂丨丨海堣电断荆楚　魏收加齐王九锡册文晋熙之初险薄江雷迥隔声教迷方未改命将鞠旅覆其巢穴威畧丨丨倾慑南海此又王之功也】
　　风兴【后汉书冯衍传冯子以大人之德不碌碌如玉落落如石丨丨云蒸一龙一蛇与道翺翔与时变化夫岂守一节哉】
　　风涌【涌同史记司马相如传揽搀抢以为旌兮靡屈虹而为绸红杳渺以湣兮焱丨丨而云浮　柳宗元哀溺文吾哀溺者之死货兮惟大氓之为忧世涛鼓以丨丨兮浩滉荡而无舟不让禄以辞富兮又旁窥而诡求　戴叔伦题横山寺诗露涵松翠湿丨丨浪花浮】
　　风吹【左传嵗云秋矣我落其实而取其材注艮为山山有木今嵗巳秋丨丨落山木之实材为人所取齐书褚传居身清立非吊问不杂交游论者以为美及在选部门庭萧索賔客罕至出行左右捧黄纸帽箱丨丨纸剥仅尽　淮南子圣人不先丨丨不先雷毁不得已而动故无累　欧阳修黄杨树子赋窦穴丨丨隂崖雪积　郑愔春怨诗丨丨数蝶乱露洗百花鲜吴少防陇头水诗雾卷白山出丨丨黄叶翻　杜甫醉歌行丨丨客衣日杲杲树搅离思花冥冥　又大云寺賛公房诗雨泻暮檐竹丨丨青井芹　又翫月呈汉中王诗欲得淮王术丨丨晕已生　包何长安晓望诗丨丨晓漏经长乐柳晴烟出禁城　卢纶送从叔士凖赴任润州司士诗丨丨建业雨浪入广陵船　戴叔伦酬卢端公诗见日映下　白居易唤笙歌霜坠萎花槿丨丨败叶荷　李贺送秦光禄北征诗丨丨云路火雪污玉关泥　章孝标题东林寺诗见天乐下　杜牧洛中诗丨丨柳摇晴緑蝶绕花枝恋暖香　方干蔷薇诗露压盘条方到地丨丨艳色欲烧春　又叙雪诗见月照下　曹唐小游仙诗紫水丨丨劒树寒水邉年少下红鸾　皮日休秋夕文宴诗丨丨翠蜡应难刻月照清香太易消　罗隠息夫人庙诗虫网翠环终缥缈丨丨寳瑟助微　寒山诗丨丨曝麦地水溢沃鱼池陆游梅花诗丨丨野梅香梦绕江南村】
　　风送【武平一兴庆池侍宴应制诗波摇岸影随桡转丨丨荷香逐酒来　方干叙钱塘异胜诗暖景融融寒景清越台丨丨晓钟声　李山甫雨后过华岳庙诗雨淋鬼火灭不灭丨丨神香来不来　罗虬比红儿诗浅色桃花亚短墙不因丨丨也闻香】
　　风通【宋书乐志自寳命开基皇符在运业富前王丨丨振古朝仪国章并循先代　文心雕龙诗文奥包韫六义毛公述传独标兴体岂不以丨丨而赋同比显而兴隠哉】
　　风传【梁元帝钟山飞流寺碑清梵夜闻丨丨百常之观寳铃朝响声扬千秋之宫　唐太宗芳兰诗见日丽下　岑参宿关西客舎诗云送关西雨丨丨渭北秋裴迪临湖亭诗谷口猿声发丨丨入户来　包佶尚书宗兄诗雨防三秋别丨丨一字书　皇甫曽奉寄中书王舎人诗见星河下　戴叔伦酬骆侍御诗丨丨画阁空知晓雨湿江城不见春　马戴宿无可上人房诗丨丨林磬响月掩草堂迟　杜荀鹤投长河裴侍郎诗垂纶雨结渔乡思吹木丨丨雁夜魂皎然法华寺临湖亭诗见天晓下】
　　风披【赵孟頫修竹赋萧萧雨沐袅袅丨丨】
　　风靡【易观九五观我生君子无咎注上之化下犹丨之丨草君子风着已乃无咎　史记淮隂侯传发使使燕燕从丨而丨　汉书杨恽传虽雅知恽者犹随丨而丨　后汉书冯异传萧王跋渉霜雪经营河北方今英俊云集百姓丨丨虽邠岐慕周不足以逾　吴志贺邵传陛下处九天之上隠百里之室言出丨丨令行景从　唐书宗贵妃杨氏传四方争为怪珍入贡动骇耳目于是岭南节度使张九章广陵长史王翼以所献最进九章银青阶擢翼户部侍郎天下丨丨　又刘蕡传俗恬丨丨积讹成蠧　楚辞世从俗而变化兮随丨丨而成行　陆机五等诸侯论卒有强臣专朝则天下丨丨一夫纵横则城池自夷　张衡南都赋阿那蓊茸丨丨云披　潘岳芙蓉赋见云旋下　苏轼续丽人行若教囘首即嫣然阳城下蔡俱丨丨】
　　风摇【素问厥隂所至为生为丨丨少隂所至为荣为形见太隂所至为化为云雨少阳所至为长为蕃鲜阳明所至为收为雾露太阳所至为藏为周密气化之常也　淮南子使叶落者丨丨之使水浊者鱼挠之梁简文帝圃园颂见日映下　李嘉祐句容县诗丨丨近水叶云防欲晴天　刘禹锡庭竹诗露涤铅粉节丨丨青玉枝　侯冽金谷园花发诗雨湿轻光软丨丨碎影翻　李咸用小松歌庭闲土痩根脚狞丨丨雨拂精神醒　张乔山中冬夜诗寒叶丨丨尽空林鸟宿稀　罗邺鸡冠花诗一枝秾艳对秋光露滴丨丨倚砌傍　罗隠关亭春望诗丨丨岸栁长条困露裛山花小朶愁】
　　风薫【江淹齐御史中丞孙诜墓铭筠以霜霭兰以丨丨萧頴士早春过七岭寄题硖石裴丞防壁诗登髙望城入斜影半丨丨】
　　风清【魏书邢峦传践极之初寿春驰欵先嵗命将义阳尅辟淮外谧以丨丨荆沔于焉肃晏　文心雕龙周书云辞尚体要弗惟好异盖防文滥也然文术多门各适所好明者勿授学者勿师于是习华随侈流遁忘反若能确乎正式使文明以健则丨丨骨峻篇体光华能研诸虑何逺之有哉　梁元帝钟山飞流寺碑云聚峰髙丨丨钟彻　江总永阳王斋后山亭铭见月澄下欧阳修荷花赋湛月白而丨丨杳池平而树古　苏轼后赤壁赋见月白下　徐坚奉和圣制送张説廵邉诗雨濯梅林润丨丨麦野凉　戴叔伦泊湘口诗露重猿声絶丨丨月色多　卢纶送浑别驾赴舒州诗还似海沂日丨丨无鼓鼙　白居易赠谈客诗请君休説长安事膝上丨丨琴正调　杜牧金陵诗丨丨舟在鉴日落水浮金　郑谷敷溪髙士诗见日暖下　唐彦谦七夕诗露白丨丨夜向晨小星垂佩月埋轮　陈羽秋夜言怀诗丨丨刻漏传三殿甲第歌钟乐五侯　杜本秋兴诗见月冷下　袁桷舟中杂书诗水落新鱼痩丨丨宿麦肥】
　　风冽【马融长笛靁叩铩之岌峇兮正浏漂以丨丨注浏漂丨丨谓声随风而清也】
　　风和【田锡春云赋悦丨丨之日至赏云彩之朝隮　秦观寄老庵诗丨丨气平物无疠疫　尹秋夜游防湖诗丨丨树色杂苔古石文斑　李咸用陈正字山居诗见天衢下　司空圗句夜短猿悲减丨丨鹊喜虚郑谷南宫寓直诗晓霁庭松色丨丨禁漏声　皮日休小桂诗影澹雪霁后香泛丨丨时　杜荀鹤旅怀诗】
　　【见月冷下　陆游初夏游凌氏小园诗见日永下】
　　风恬【唐书裴行俭见风砾下　张甫花蕚楼赋丨丨气隠雨霁烟廓　李东阳后东山草堂赋见日熙下　宋之问洞庭湖诗丨丨鱼自跃云夕雁相呼　程行谌奉和圣制送张説上集贤学士赐宴诗礼洽欢逾长丨丨暑更　岑参山房春事诗见日暖下　钱起山中酬杨补阙见过诗日暖丨丨种药时红泉翠壁薜萝垂　林滋春望诗气暖禽声变丨丨草色鲜】
　　风适【王勃八卦卜大演论山盈则泽虚矣雷动则丨丨矣】
　　风在【李咸用和蒋进士秋日诗凉月云开光自逺古松丨丨韵难休】
　　风静【南史侯瑱传天嘉元年二月王琳引合肥漅湖之众舳舻相次而下瑱率军进兽槛洲明日合战琳军少却及夕东西风吹其舟舰并壊夜中有流星坠于贼营及旦丨丨琳入浦以鹿角绕岸不敢复出　郑刚中山斋赋丨丨雷收天髙地厚　王昌龄宿京江口诗丨丨夜潮满城髙寒气昏　元稹友封体诗桦烛焰髙黄耳吠柳堤丨丨紫骝声　王涯春游曲香车与丝骑丨丨亦生尘】
　　风肃【东方朔七谏商丨丨而害生兮百草育而不长应玚西狩赋时霜凄而淹埜寒丨丨而川逝　曹植离友诗凉丨丨兮白露滋木感气兮桑叶辞骆賔王望月有所思诗九月凉丨丨千里月华开】风正【王湾次北固山下诗潮平两岸阔丨丨一帆悬】
　　风平【元史河渠志文宗天厯元年十一月都水庸田司言八月十日至十九日正当大汛潮势不髙丨丨水穏十四日祈请天妃入庙自本州岳庙东海北防岸鳞鳞相接】
　　风顺【玉海将战之时审风所从来丨丨致呼而从之风逆坚陈而守之】
　　风爽【张正见御幸乐游苑侍宴诗霞明黄鹄路丨丨白云天　黄滔送陈樵下第东归诗碪疎连寺柳丨丨彻城泉　陆游出省诗酒市余青斾重河桥丨丨紫骝嘶】
　　风便【宋史陈尧叟传先是嵗调雷化髙藤容白诸州兵使辇军粮泛海给琼州其州不习水利率多沉溺咸苦之海北岸有逓角塲正与琼对伺丨丨一日可达与雷化髙太平四州地水路接近尧叟因规度移四州民租米输于场苐令琼州遣蜑兵具舟自取人以为便罗隠秋日有寄姑苏曹使君诗水寒不见双鱼信丨丨惟闻五袴讴】
　　风熟【苏轼金山梦中作夜半潮来丨又丨卧吹箫管到扬州　张元干兰溪舟中寄苏粹口诗云收逺嶂晚丨丨浪打寒滩春水生　范成大过平望诗波明荇叶颤丨丨苹花香】
　　风好【牛丛题朝阳岩诗蹑石攀萝路不迷晓天丨丨浪花低】
　　风利【晋书王濬传初诏书使濬将至秣陵受王浑节度及濬将至秣陵王浑遣信要令蹔过论事濬举帆直指报曰丨丨不得泊也　白居易冬初酒熟诗霜繁脆庭柳丨丨剪池荷】
　　风回【伍辑之柳花赋或丨丨而游薄或雾乱而飇零杜牧奉和仆射相公佳雪忽降诗见月彩下　张蠙夏日题老将林亭诗墙头雨细垂纎草水面丨丨聚落花　曹唐汉武帝将西王母下降诗丨丨水落三清月漏苦霜传五夜钟　皎然山雨诗丨丨雨定芭蕉湿一滴时时入昼禅】
　　风斡【司空圗仙岩寺铭岩之巅森防镵天中宅灵仙瀑之作丨丨洞壑地海山凿】
　　风转【薛逢元日楼前观仗诗山呼圣寿烟霞动丨丨金章鸟兽回】
　　风勒【沈周过湖偶书诗夕阳掩半面雪浪为丨丨　又拂水岩诗絶壁云扶将堕雨豁崖丨丨下奔泉】风耀【刘义恭请封禅表庆烟应髙牙之建丨丨符发迹之辰】
　　风返【反同唐书韩游瓌传朱泚大治战棚云桥士皆惧游瓌曰贼取佛祠干木为攻具可以火之既而贼大噪攻南雉游瓌曰是分吾力也趋北雉遣将郭询郭廷玉以鋭士三百传满直出火其棚投薪于中丨丨棚皆烬贼气沮　宋史张永德传吴将林仁肇帅众千余水陆齐进又以船数艘载薪乗风纵火将焚周浮梁周人忧之俄而丨丨吴人稍却永德进兵败之】
　　风过【汉书韩安国传草木遭霜者不可以丨丨清水明镜不可以形逃　杜牧冬至日遇京使发寄弟诗竹门丨丨还惆怅疑是松窗雪打声　又过华清宫诗云中乱拍禄山舞丨丨重峦下笑声】
　　风定【杜甫茅屋为秋风所破歌俄顷丨丨云墨色秋天漠漠向昏黒　白居易新池诗见月明下　杜牧移居霅溪馆诗夜凉溪馆留僧话丨丨苏潭看月生又钟陵怀旧游诗白鹭烟分光的的防涟丨丨翠湉湉顾云天威行轰轰砢砢雷车转霹雳一声天地战丨丨云开始望看万里青山分两片】
　　风解【贾谊旱云赋终丨丨而雾散兮遂陵迟而堵溃邢绍宗握槊赋聚或一旅分为数段始雾委而云集忽丨丨以冰泮皆应物以卷舒亦从宜而合散　刘威早秋归诗丨丨緑杨三署冷月当银汉四山开　王翰奉和圣制送张説上集贤学士赐宴诗和乐薫丨丨湛恩时雨连】
　　风退【孟浩然夜泊牛渚趁薛八船不及诗见星罗下】
　　风杀【去声宋史李寳传趣众乗机进适大风复作海涛如山寳神色不为动丨少丨始纵兵泊抵东海】风停【唐太宗冬宵诗云起将歌发丨丨与管遒】
　　风去【杨炯庭菊赋见天长下　髙骈赴安南却寄台司诗曽驱万马静江山丨丨云廻顷刻间】风灭【李白日夕诗鼯啼桂方秋丨丨籁归寂】
　　风涩【贯休怀钱塘罗隠章鲁封诗丨丨潮声急天寒角韵孤】
　　风收【戴表元静轩赋时然后黙不得已于黙则丨丨而霆息　李绅渡西陵诗雨送奔涛逺丨丨骇浪平】风敛【谢朓祭大雷何周二神文正因部竒丨丨云散】
　　风散【易説卦雷以动之丨以丨之　后汉书刘陶传是时天下日危寇贼方炽陶忧致崩乱上疏曰三郡之民皆以奔亡南出武关北徙壶谷冰骇丨丨唯恐在后　晋书李充传泽洽雨濡化流丨丨　储光羲临江亭诗潮生建业水丨丨广陵烟　杜甫秦州诗秋聴殷地发丨丨入云悲　韦应物游南池诗露浥荷花气丨丨柳园秋　戴叔伦晓闻长乐钟声诗霜凌万户彻丨丨一城闻　罗纶感怀诗见日明下　元稹夜合诗雨多疑濯锦丨似分妆】
　　风休【韩愈送浮屠令纵西游序其来也云凝其去也丨丨】
　　风歇【李白上李邕诗假令丨丨时下来犹能簸却沧溟水】
　　风息【宋史韩世忠传乌珠谓诸将曰南军使船如使马奈何募人献破海舟防闽人王某者教其舟中载土平板铺之穴船版以櫂桨丨丨则出江有风则勿出海舟无风不可动也】
　　风栖【戴表元喜友堂赋昔也斯墟丨丨雾泊今也斯堂啸歌燕乐　罗隠蝉诗丨丨露饱今如此应忘当年滓浊时】
　　风宿【贾岛送李溟谒宥州李权使君诗丨丨骊山下月斜灞水流】
　　风晞【陆机汉髙祖功臣颂丨丨三代宪流后昆】
　　风饱【方岳送吴兄归岳诗丨丨横江十幅蒲秋声正有玉花鲈】
　　风餐【李东阳东山草堂赋见星轺下　杜甫舟中诗丨丨江柳下雨卧驿楼边　陆游江北荘取米到作饭香甚诗新秔炊饭香出甑丨丨涧饮何曽识　又宿野人家诗老来世路浑谙尽露宿丨丨未觉非　袁桷舟中杂书诗晓梦三千里丨丨第几程】
　　风酣【陆游雨霰作雪不成大风散云月色皎然诗月可一庭陈素练丨丨万木起惊涛】
　　风疾【史记宋防子世家六鶂退蜚丨丨也　淮南子夫丨之丨至于飞屋折木虚举之下大迟自上髙丘人之有所推也　又吴志孙权传权祭南郊还寝疾注吴録曰权得丨丨　齐书王僧防传世祖即位僧防以丨丨欲陈觧防迁侍中左光禄大夫开府仪同三司固辞不拜】
　　风病【魏书汝隂王传性好酒每饮连日遂遇丨丨　素问热病行于下丨丨行于上　神异经西天大荒有马其大二丈日行千里至日中而汗血乘者当以絮纒头以辟丨丨】
　　风疴【眞诰诚能省周旋之役者必丨丨除也】
　　风疹【北史张彞传虽年向六十加之丨丨而自强人事孜孜无怠】
　　风肿【益部方物畧记荨麻自劒以南处处有之善治丨丨】
　　风痹【宋书周续之传素患丨丨不复堪讲乃移病钟山唐书地理志注大明宫本永安宫贞观八年置九年曰大明宫髙宗以丨丨厌西内湫湿龙朔二年始大兴葺曰蓬莱宫　又杜亚传以检校吏部尚书留守东都病丨丨且废犹欲固宠奏垦苑中为营田可减度支岁禀诏许之　又吴凑传与宰相窦参有憾参数加短毁又言凑丨丨不良趋走帝召还验其疾非是由是不直参】
　　风瘅【史记仓公传齐王太后病召意入诊脉曰丨丨客脬难于大小溲溺赤意以火齐汤一饮即前后溲饮病已溺如故】
　　风欬【礼记季夏行春令则谷实鲜落国多丨丨注因丨致丨疾也　柳宗元时令论反时令则有飘风暴雨霜雪水潦大旱沉隂氛雾寒暖之气大疫丨丨鼽嚏疟寒疥疠之疾】
　　风疝【素问滑则病肺丨丨濇则病积溲血】
　　风痰【白居易病中书事诗气嗽因寒发丨丨欲雨生】
　　风疟【素问魄汗未尽形弱而气烁穴俞以闭发为丨丨】
　　风【唐书朱忠亮传始昌裔自立欲召之而重生变宰相李吉甫曰陛下乗人心愁苦可召也遂以韩臯代之至长乐驿知帝意固称丨丨卧第嵗中卒　宋史哲宗孟皇后传尝防苦丨丨有宫人自言善符呪疾良已太后惊曰吾岂敢复闻此语耶立命出之　白居易眼病诗僧説客尘来眼界医言丨丨在肝家】风虚【唐书邢文伟传幼嗜坟典欲研精极意而未闲将卫耽诵致劳比苦丨丨奉陛下恩防不许彊勉加以趋侍朝夕无自专之道屡阙坐朝乖废学绪观寻来请良符宿志自非义均弼谐渠能进此药石】风缓【唐书郑防专安禄山反伪授防水部郎中因称丨丨求摄市令潜以密章达灵武　李朝隠譲扬州长史起复表臣先患丨丨顷加心疾触事迷错鲜能行歩】
　　风盲【道德指归论见天震下】
　　风蹶【史记仓公传济北王病臣意诊其脉曰丨丨胸病即为药酒尽三石病巳得之汗出伏地　又作厥素问二阳一隂发病主惊骇背痛善噫善欠名曰丨丨】
　　风吐【法苑珠林五种呕吐一丨丨】
　　风恙【宋史李昌龄传丁外艰起复奉朝请以丨丨求领小郡】
　　风邪【魏书甄琛传谨按侍中领御史中尉甄琛身居直法纠擿是司丨丨响黩犹宜劾纠况赵修奢暴声着内外侵公害私朝野切齿而琛尝不陈奏方便徃来绸缪结纳以为朋党中外影响致其谈誉　道德指归论大难之将生也犹丨丨之中人】
　　风毒【嵇康难宅无吉凶摄生论夫危邦不入所以避乱政之害重门击柝所以避狂暴之灾居必爽垲所以逺丨丨之患】
　　风焦【贯休对雪寄杜使君诗鹤凚声偏密丨丨片益麤】
　　风燥【周礼司烜氏中春以木铎修火禁于国中注火禁谓用火之处及备丨丨　素问丨丨火热胜复更作蛰虫来见流水不冰】
　　风湿【宋史宗室士传防防民作乱乡兵在外为应与官军相持士诣执政谓当请太后急肆赦人知免死庶可安集又宜急谕城中城中定则外寇可弭譬如服药心腹已安外御丨丨乃余事耳　素问蹠跛寒丨丨之病也　神仙传延年乆视长在世间寒温丨丨不能伤鬼神众精莫敢犯】
　　风疎【后汉书逸民传賛逺性丨丨逸情云上　白居易八月三日夜作气爽衣裳健丨丨砧杵鸣】风密【谢庄皇太子妃哀防文霜侵烛昧丨丨帷凄】
　　风多【梁简文帝采莲赋畏丨丨而榜危惊舟移而花逺温庭筠舞衣曲芙蓉力弱应难定杨柳丨丨不自持　李咸用雪诗云汉丨丨银浪溅昆山火后玉灰飞　皮日休寒夜文宴诗蟹因霜重金膏溢橘为丨丨玉脑鲜　无可秋暮与诸文士集诗丨丨秋晚竹云尽夜深天】
　　风出【左传见风壮下水经注见风井下】
　　风入【水经注见风井下　张问琼花赋丨丨琳宫春归华屋萼折青绡色凝寒緑】
　　风长【梁元帝香炉铭火微难尽丨丨易闻　王昌龄留别伊阙张少府郭大都尉诗日晚劝趣别丨丨云逐开　李商隠春深脱衣诗见日烈下　辨才设缸面酒欵萧翼诗夜乆孤琴思丨丨旅鴈哀　又上声诗凯风自南吹彼棘薪疏上章言棘薪夭夭是棘之初生丨丨之也此不言长之状而言棘薪则棘长已成薪矣】风广【许棠江上诗苇寛云不匝丨　雨无闲】
　　风小【陆游东村诗波清鱼队密　　鹊巢低】
　　风细【宋史乐志聴钧天嘹亮清都丨丨朱栏花满谁奏清商　梁元帝夜宿柏斋诗丨丨雨声迟夜短更漏急　常达山居诗霜轻莎草緑丨丨药苖香　李咸用送进士刘松诗云低春雨后丨丨暮钟时　黄滔宿李少府园林诗见月凉下　皎然赋得石梁泉诗天晴虹影渡丨丨练纹斜】
　　风轻【浄住子丨丨而地重水冷而火热　沈佺期七夕诗见月皎下　杜甫弊庐遣兴奉寄严公诗丨丨粉蝶喜花暖蜜蜂喧　王涯春闺思诗雪尽萱抽叶丨丨水变苔　元稹遣昼诗栉沐坐前轩丨丨镜如水来鹄闻蝉诗緑槐隂里一声新雾薄丨丨力未匀　唐彦谦秋霁丰德寺咏月诗露冷丨丨霁魄圎髙楼更在碧山颠　罗隠皇陂诗见日暖下】
　　风髙【左传六鹢退飞过宋都注六鹢遇迅风而退飞丨丨不为物害故不记风之异　髙允徴士颂荣曜当时丨丨千载　元史郝经传经还之嵗汴中民射雁金明池得系帛书诗云霜落丨丨恣所如归期囘首是春初上林天子援弓缴穷海累臣有帛书后题曰至元五年九月一日放雁获者勿杀国信大使郝经书于真州忠勇军营新馆其忠诚如此　庾信思旧铭见月寒下　杜甫湖中送敬使君适广陵诗秋晚岳憎翠丨丨湖涌波　柳宗元田家诗丨丨榆柳疎霜重棃枣熟元稹开元观闲居诗丨丨云逺逝波骇鲤深潜　章孝标送金可纪归新罗诗丨丨一叶飞鱼背潮净三山出海心　郑谷长安夜坐诗丨丨羣木落夜乆数星流曹唐三年冬大礼诗太和琴暖发南薰水阔丨丨得细闻　唐彦谦春深独行诗见日烈下　罗隠寄崔庆孙诗见月冷下　卿云秋日江上闲咏诗草白牛羊瘦丨丨猿鸟寒　李俊民答子荣诗丨丨势欲欺茅屋雨急声疑在竹楼　赵孟頫赠周景逺田师孟诗见天青下　王逢塞上曲见月黑下】
　　风低【王勃采莲赋丨丨緑榦水溅黄螺　李咸用草虫诗丨丨藓径疑偏急雨咽槐亭得暂休】风开【杨思本桃花赋几乍雨而乍晴自丨丨而风落王昌龄春宫曲见月轮下　韦应物假中枉卢二十二书诗花里碁盘憎鸟污枕边书卷讶丨丨袁桷上京杂咏诗云防中街日丨丨北户天】
　　风合【宋书臧质传薛竟陵控率突骑陆道歩驰檀右卫申右率垣游击整勒鋭师飞轮构路王豫州方舟缮甲乆已前驱仆训卒利兵凌波电进沈镇军萧安南接舳连旌首尾丨丨　盐铁论今百姓所以嚣嚣中外不寜者咎在匈奴内无室宇之守外无田畴之积随美草甘水而驱牧匈奴不变业而中国以骚动矣丨丨而云解就之则亡击之则散未可一世而举也】
　　风逺【梁元帝梁安寺刹下铭宵长梵响丨丨钟传庾信柳霞墓志铭松长丨丨地厚泉寒】风近【皎然劳山忆栖霞寺道素上人诗满地云轻长碍屣绕松丨丨毎吹襟】
　　风迟【宗楚客正月晦日侍宴浐水应制诗寒尽梅犹白丨丨柳未黄】
　　风慢【杜牧途中诗碧溪丨丨态芳树雨余姿　李程春台晴望诗见天开下】
　　风满【曹唐小游仙诗丨丨涂山玉蕊稀赤龙闲卧鹤东飞　杜荀鹤春日行次钱塘诗两岸雨收莺语柳一楼丨丨角吹春】
　　风微【齐书五行志永明八年六月乙酉加子时风起迅急暴疾浪津发屋折木尘沙从西南未上来因雷雨湏防丨丨雨止　杜甫和贾至舎人早朝大明宫诗见日暖下　戴叔伦赠月溪羽士诗夜静金波冷丨丨玉练平　赵孟頫人日立春诗宫柳丨丨金缕重御沟冰泮玉鳞生】
　　风薄【诗习习谷风维风及颓传頽风之焚轮者也丨丨相扶而上喻朋友相湏而成疏回风从上而下力薄不能更升谷风与相遇二风并力乃相扶向上以兴朋友二人同心乃相率而成也　法言雷震乎天丨丨乎山云徂乎方雨流乎渊其事矣乎】
　　风澹【韦应物三月三日诗丨丨意伤春池寒花敛夕李贺神别曲蜀江丨丨水如罗堕兰谁泛相经过】
　　风泊【韩愈柳州罗池庙碑侯之船兮两旗度中流兮丨丨之】
　　风硬【黄滔九日诗阳数重时隂数残露浓丨丨欲成寒】
　　风软【戴叔伦泛舟诗丨丨扁舟穏行依緑水堤　杜牧代人寄逺诗河桥酒斾丨丨馆梅花雪娇　曹唐长安客舎叙邵陵旧宴诗竹叶水繁更漏促桐花丨丨管弦清　李俊民集古赠别诗洞庭丨丨荻花秋客散江亭未休】
　　风柔【陆云牛责季友文迨良期于丨丨竞悲飇于叶落陈谠言于洪范圗遗形于霄阁】
　　风娇【李贺感讽诗渠水红繁拥御墙丨丨小叶学娥妆】
　　风嫩【杨万里人日诘朝从昌英叔出谒诗泥软屦自惬丨丨面不知】
　　风嫋【贵耳録东坡水龙吟笛辞木落淮南雨晴云梦月明丨丨此笛之时也】
　　风脆【镏炳捕鱼诗柳条丨丨已梳黄潮落溪毛石露梁】
　　风媚【李嗣眞书品卫杜之笔流传多矣纵任防巧流转丨丨刚健非有余便媚少俦匹按卫杜卫恒杜预也】
　　风严【李白酬裴侍御诗色秋来寒丨丨清江爽】
</div>
    <div class="pagination">
<a href="御定骈字类编_page31.html">上一页</a><span>...</span><a href="御定骈字类编_page27.html">27</a><a href="御定骈字类编_page28.html">28</a><a href="御定骈字类编_page29.html">29</a><a href="御定骈字类编_page30.html">30</a><a href="御定骈字类编_page31.html">31</a><span class="current-page">32</span><a href="御定骈字类编_page33.html">33</a><a href="御定骈字类编_page34.html">34</a><a href="御定骈字类编_page35.html">35</a><a href="御定骈字类编_page36.html">36</a><a href="御定骈字类编_page37.html">37</a><span>...</span><a href="御定骈字类编_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
