<!DOCTYPE html>
<html>
<head>
    <meta charset="UTF-8">
    <title>册府元龟 - 第 307 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 307 页/共 736 页</h1>
    <div class="content">    殷孝祖明帝泰始中为统军屯军鹊洲沈冲之谓陶亮曰：孝祖骁将一战便死孝祖与贼合战常以鼓盖自随军中人相谓曰：殷统军可谓死将矣。今与贼交锋而以羽仪自显欲不毙得乎！。
    王宜兴明帝泰始中为将在寿阳关击魏师每以少制多挺身深入无所畏惮虏众值宜兴皆引避不敢当。
    ●卷三百九十五上
    ○将帅部　勇敢第二
    南齐张敬儿仕宋为宁蛮府行参军随同郡人刘胡领军伐襄阳诸山蛮深入险阻所向皆破。又击胡阳蛮官军引退蛮贼追者数千人敬儿单马在後冲突贼军数十合杀数十人箭中左腋贼不能抗。
    王广之仕宋为宁朔军主隶宁朔将军刘怀珍征殷琰於寿春琰将刘从筑垒拒守参军相守移日琰遣长史杜叔宝领五千人运车五百乘援从怀珍遣广之及军主辛庆祖黄回于道连等要击於横塘宝结营拒战广之等卤薄攻营自晡至日没大破之杀伤千馀人遂退烧其运车从闻之弃垒奔走。
    王宜为屯骑校尉与黄回同石显之谋宜拳捷善舞刀回尝使十馀人以水交洒不能著。
    周山图为振武将军时镇军将军张永征薛安都於彭城山图领二千人迎军至武原为虏骑所追合战多所伤杀虏围转急山图据城自固然後更结阵死战突围出虏披靡不能禁众称其勇呼为武原将周盘龙北兰陵人也。胆气过人尤便弓马随军讨赭圻贼躬自斗战陷阵先登後为右将军时魏寇淮阳围南城盘龙子奉叔单马率二百馀人结阵魏万馀人张左右翼围绕之一骑走还报奉叔已没盘龙方食弃箸驰马奋槊直奔虏阵自称曰：周公来魏素畏盘龙骁名即披靡时奉叔已大杀敌得出在外盘龙不知乃冲东击西奔南突北贼众莫敢当奉叔见其父久不出复跃马入阵父子两骑萦扰数万人魏众大败盘龙父子繇是名播北国。
    梁曹景宗为屯骑校尉督岘南诸军事魏太武攻赭阳景宗为偏将冲坚陷阵辄有斩获。
    柳庆远自高祖义兵起雍州以庆远为征东长史从军东下身先士卒。
    韦放为寻阳太守高祖遣兼领军曹仲宗等攻涡（涡音戈）阳以放为明威将军帅军会之魏大将费穆帅众会至放军营未立麾下止有二百馀人放从弟洵骁果有勇力一军所仗放令洵单骑击刺屡折魏军洵马亦被伤不能进胄。又三贯流矢众皆失色请放突去放励声叱之曰：今日唯有死耳乃免胄下马据胡床处分，於是士皆殊战莫不一当百魏军遂退王珍国为左卫将军魏任城王元澄寇锺离高祖遣珍国为援问讨贼方略珍国对曰：臣尝患魏众少不苦其多高祖壮其言乃假节与众军同讨焉魏军退班师。
    马仙卑为宁朔将军天监四年王师北讨仙卑每战勇冠三军当其冲者莫不摧破。
    陈昕为文德主帅右卫仗主敕遣助防义阳魏豫州刺史尧雄北间骁将兄子宝乐特为勇敢昕父庆之围悬瓠雄来赴宝乐求单骑校战昕跃马直趣宝乐雄即散溃仍陷溱城。
    陈庆之为文德主帅率军二千送豫章王综入镇徐州後豫章王弃军奔魏众皆溃散诸将莫能制止庆之乃斩关夜追军士得全。
    柳仲礼为司州刺史太清中侯景反陷东府城仲礼与衡州刺史韦粲皆赴援粲营垒未合为景所败仲礼不遑胄甲与数十骑驰赴之遇贼交战斩首数百投水死者千馀人仲礼深入人马陷泥亦被重创自是贼不敢济岸。
    阴子春为信成将军梁泰二州刺史与右卫将军徐文盛东讨侯景至贝矶与景遇子春力战尝冠诸军萧嗣鄱阳王范之子也。性骁果有胆略倜傥不护细行而复倾身养士皆得死力范之薨也。嗣犹据晋熙城中食尽士皆乏绝侯景遣任约攻嗣时贼方盛咸劝。且行嗣按剑叱之曰：今日之战萧嗣效命死节之秋及战遇流矢中颈不许拔带箭手杀数人贼退方命拔之应时气绝妻子为任约所擒。
    陈周文育字景德高祖之讨侯景文育与杜僧明为前军克兰裕援欧阳皆有功高祖破蔡路养於南野文育为路养所围四面数重矢石雨下所乘马死文育右手抟战左手解鞍溃围而出因与杜僧明等相得并力复进遂大败之累迁智武将军散骑常侍。又高祖以侯拥据温州命文育讨之仍除都督南豫州诸军事武威将军南豫州刺史率兵袭湓城未克徐嗣徽引齐寇渡江据芜湖诏徵文育还京嗣徽等列舰於青墩至於七矶以断文育归路及夕文育鼓噪而发嗣徽等不能制至旦反攻嗣徽嗣徽骁将鲍砰独以小舰殿军文育乘舴艋与战跳入砰舰斩砰仍牵其舰而还贼众大骇因留公芜湖自丹阳步上时高祖拒嗣徽於白城与文育相会将战风急高祖曰：兵不逆风文育曰：事急矣。当决之何用古法抽槊上马驰而进众军从之风亦寻转杀伤数百人嗣徽等移营莫府山文育徙顿对之频战功最加平西将军进爵寿昌县公并给鼓吹一部。
    萧摩诃为巴山太守大建五年众军北伐摩诃随都督吴明彻济江攻秦郡时齐遣大将军尉破胡等率众十万来援其队有苍头犀角大力之号皆身长八尺膂力绝伦其锋甚锐。又有西域胡妙於弓矢弦无虚发众军尤惮之及将战明彻谓摩诃曰：若殪此胡则彼军夺气君有关张之名可斩颜良矣。摩诃曰：愿示其形状当为公取之彻乃召降人有识者云：胡著绛衣桦皮装弓两端骨弭明彻遣人觇视知胡在阵乃自酌以饮摩诃摩诃饮讫驰马冲齐军胡挺身出阵前十馀步彀弓未发摩诃遥掷铣钅见（小凿也。）立中其额应手而仆齐军大力十馀人出战摩诃。又斩之，於是齐军退走九年明彻进围宿豫军吕梁与齐人遇摩诃率七骑先入手夺齐军大旗齐众大溃摩诃於语言恂恂长者至於临戎对寇志气奋发所向无前摩诃子世廉少警俊勇敢亦有父风。
    鲁广达都督南豫州诸军事南豫州刺史华皎称兵上流诏司空淳于量率众军进讨军至夏口皎舟师强盛莫敢进者广达首率骁勇直冲贼军战舰既交广达愤怒大呼登舰楼奖厉士卒足跌堕水沉溺久之因救得免樊毅为梁兴太守领三州游军随宜丰侯萧循讨陆纳於湘州军次巴陵营顿未立纳潜军夜至薄营大讠营中将士皆惊扰毅独与左右数十人当营门力战斩十馀级击鼓申令众乃定焉。
    樊猛字智武幼倜傥有略既壮便弓马胆气过人在梁以战功为威武将军梁安南侯萧方矩为湘州刺史以猛为司马会武陵王萧纪举兵自汉江东下方矩遣猛率湘郢之卒随都督陆法和进军以拒之纪已下楼公战舰据巴江争峡口相持久之不能决法和揣纪师老卒堕因令猛率骁勇三千轻舸百馀乘冲流直上出其不意鼓讠薄之纪众仓卒警骇不及整列弃舰登岸赴水死者以千数时纪心膂数百人犹在左右猛将部曲三千馀人蒙盾戈直登舟目大呼纪侍卫皆披靡相枕籍不敢动手擒纪父子三人斩於舰中。
    後魏长孙肥道武时为镇远将军善策谋勇冠诸军每战尝为士卒先前後征讨未尝失败故每有大难令肥当之。
    于栗为冠军将军道武畋于白登山见熊领数子道武顾谓栗曰：能缚之乎！栗曰：若缚之不胜，岂不虚毙一壮士自可驱致御前坐而制之寻皆擒获道武顾而谢之。
    尉眷诺之长子也。明元时为司卫监後征河南督高车骑临阵冲突所向无前贼惮之。
    来大千为内幢将尝从明元校猎见虎在高岩上大千持槊直前刺之应手而死明元嘉其勇壮後从讨赫连昌共长孙道生与贼交战道生马倒为贼所击大千驰救众散走大千扶道生上马遂得免。
    穆ダ忠谨有材力明元时为中散转侍御郎从太武征赫连昌勇冠一时太武嘉之後为龙骧将军曾从太武畋於崞山有虎突出ダ抟而获之大武叹曰：诗所谓有力如虎ダ乃过之。
    乙瑰太武时为镇南将军瑰便弓马善射手格猛兽膂力过人从驾南征除使持节都督前锋诸军事每战身先士卒勇冠三军。
    吕温有文武材略太武伐赫连昌以温为幢将先登陷阵每战必捷以功拜宣武将军奉车都尉。
    源贺为征西将军从太武临江为前锋大将贺为人雄果每遇强寇辄自奋击帝戒之曰：兵凶战危不宜轻犯卿可运筹处分勿恃身力也。又击叛胡白龙及讨吐京胡皆先登陷阵加平西将军。
    陆真代人也。太武以真膂力过人拜内三郎数从征伐所在摧锋陷阵宋将王玄谟众数万人寇滑台真从太武讨之夜与数人乘小公突玄谟军入城抚慰登城巡行贼营中乃还渡河至明玄谟败走。
    豆代田为内三郎从讨赫连昌乘胜追贼人入其营门门闭代田逾营而出太武壮之拜为勇武将军。
    苟颓为中散太武南讨以颓为前锋都将每临敌对战常先登陷阵。
    毛猛虎为散骑常侍献文皇兴中蠕蠕犯塞从献文讨之有武决之称。
    毕众敬为宁南将军年已七十鬓皓白而气力未衰跨鞍驰骋有。若少壮。
    宇文福孝文时为武卫将军从征南阳齐遣其尚书崔惠景黄门郎萧衍率众十万来救孝文指麾将士敕福领高车羽林五百骑出贼南面夺其桥道遏绝归路贼众大恐六道来战福据鞍警众身先士卒贼不得志遂大奔溃。
    杨播为左将军假前将军随孝文南讨至锺离师回诏播领步卒三千骑五百为众军殿时春水初长贼众大至舟舰塞川播以诸军渡淮未讫严阵南岸身自居後诸军渡尽贼众遂集，於是围播数重播乃为陈以御之。
    身自搏击斩杀甚多相距再宿军人食尽贼围更急孝文在北而望之既无舟公不得救援水势稍减播领精骑三百历其公大呼曰：今我欲渡能战者出贼莫敢动遂拥众而济孝文甚壮之。
    奚康生为柔玄镇都将李兜前驱军主频陷阵壮气有闻由是为宗子队主後从驾锺离驾旋济淮五将未渡梁众据渚邀断津路孝文敕曰：能破中渚贼者以为直阁将军康生时为军主谓友人曰：如其克也。得畅名绩脱。若不捷命也。在天丈夫今日何为不决遂便应募纟专筏积柴因风放火烧其公舰依烟直进飞刀乱砍投河溺死者甚多乃假康生直阁将军。
    傅永宣武初为扬武将军中山王英之征义阳永为宁朔将军统军当长围遏其南门梁将马仙卑连营稍进规解城围永谓英曰：凶竖豕突意在决战雅山形要宜早据之英沉呤未决永曰：机者如神难过易失今日不往明朝必为贼有虽悔无及英乃分兵通夜筑城於山上遣步军张怀等列阵於山下以防之至晓仙卑果至怀等战败筑城者悉皆奔走仙卑乘胜直趋长围义阳城人复出挑战永乃分兵付长史贾思祖令守营垒自将步军千人南逆仙卑擐甲挥戈单骑先入唯有军主蔡三虎副之馀人无有及者矣。突阵横过贼射永洞其左股永拔箭复入遂大破之斩仙卑子仙卑烧营席卷而遁英於阵谓永曰：公伤矣。且还营永曰：昔汉祖扪足不欲人知下官虽微国家一帅奈何使虏有伤将之名遂与诸军追之极夜而返时年七十馀矣。三军莫不壮之。
    赵遐为荥阳太守时齐将马仙卑率众攻围朐城戍主传文骥婴城固守以遐为别将与刘思祖等救之次於鲍口去朐城五十里夏雨频降厉涉长驱将至朐城仙卑见遐营垒未就径来逆战思祖率彭沛之众望阵奔退遐孤军奋击独破仙卑斩其直阁将军军主李鲁生仙卑先分军於朐城之西阻水别栅以围固城遐身自潜行观水深浅结草为筏衔枚夜进破其六栅遂释固城之围。
    萧宝夤为镇东将军南伐梁宣武正始元年三月宝寅行达汝阴东城已陷遂停寿春之栖贤寺值贼将姜庆真内侵士民响附围逼寿春遂据外郭宝夤躬贯甲胄率下击之自四更交战至明日申时贼旅弥盛时宝夤以众寡无援退入金城。又出相国东门率众力战始破走之当宝夤寿春之战勇冠诸军闻见者莫不壮之。
    源怀为车骑大将军时蠕蠕南寇宣武诏怀御之。又诏怀子直寝徽随怀北行诏赐马一匹细铠一具御槊一枚怀拜受讫乃於其庭跨鞍执槊跃马大呼顾谓宾客曰：气力虽衰尚得如此蠕蠕虽畏壮轻老我亦未便可欺今奉庙胜之规总骁悍之众足以擒其首帅献俘阙下其时年六十一。
    杨大眼为平东将军大眼自为将帅常身先兵士冲突坚阵出入不疑当其锋者莫不摧挫杨津孝明时为大都督时贼帅鲜于礼攻定州贼东面已入罗城刺史闭小城东门城中搔扰不敢出战津欲御贼长史许被守门不听津手剑击被不中被乃走津开门出战斩贼帅一人杀贼数百贼退人心少安。
    李崇为尚书令蠕蠕主阿那瑰率众犯塞孝明诏崇以本官都督北讨诸军事以讨之崇辞於显阳殿戎服武饰志气奋扬时年六十九力如少遂出塞三千馀里不及贼而还。
    裴庆孙为员外散骑侍郎时汾州吐京群胡薛悉公马牒腾并自立为王聚党作逆众至数万诏庆孙为募人别将招率乡豪得战士数千人以讨之胡贼屡来逆战庆孙身先士卒每摧其锋遂深入至云   台郊诸贼更相连结大战郊西自旦及夕庆孙身自突阵斩贼主郭康儿贼众大溃敕徵赴都除直後自是贼复鸠集北连蠡升南通纟蜀凶徒转盛复以庆孙为别将从轵关入讨至齐子岭东贼帅范多范安族等率众来拒庆孙与贼战斩多首乃深入二百馀里至阳胡城。
    贺拔岳孝庄时为卫将军讨万俟鬼奴于关中鬼奴自率大众围岐州遣行台尉迟菩萨等向武功南渡渭水尔朱天光遣岳率骑赴之岳身先士卒击之退走。
    贾智为都督隶大宰上党王天穆征邢杲临阵流矢中胸仍战不已。
    源延伯为统军随叔父子恭西讨战必先锋子恭见其年幼尝诃制之而不能禁源子雍在夏州表乞兵援孝庄诏延伯率羽林一千人赴之城斗野战武勇冠三军後迁龙骧将军率领义众还赴子雍共平黑城在棠桥战先锋陷阵身擒维摩及至白水首摧阿非随子雍至都进爵浮阳伯增封百户。
    尔朱兆孝闵时为柱国大将军兆果於战斗每有征伐常居锋首当时诸将伏其材力。
    长孙子彦西魏出帝时为中军大都督子彦少常坠马折臂肘上骨起寸馀乃命开肉锯骨流血数升言戏自。若时以为逾於关侯。
    北齐彭乐为汨阳郡公肆州刺史从高祖西讨与周文相拒神武欲缓持之乐气奋请决战曰：我众贼少百人取一不可失之也。神武从之乐因醉入深被刺肠出内之不尽截去复战身被数创军势遂挫不利而还神武每追论以戒之。
    韶为亲信都督韩陵之战韶督率所部先锋陷阵後从高祖御周文帝於邙山高祖身在行间为西魏将贺拔胜所识率锐来逼韶从傍驰马引弓反射一箭毙其前驱追骑慑惮莫敢前者西军退赐马并金斛律光字明月金之子也。少工骑射以武艺知名魏末从金征周文帝长史莫晖者时在行间光驰马射中之因擒於阵光时年十七高祖嘉之即擢为都督薛孤延为车骑将军从高祖西伐至蒲津窦泰於河南失利高祖班师延殿後。且战。且行一日斫折刀十五口还转梁州刺史高祖尝阅马於北牧道逢暴雨大雷震地前有浮图一所高祖令延视之延乃驰马按槊直前未至四十步震火烧面延喝杀绕浮图走火遂灭延还须眉及马鬃尾皆ㄡ高祖叹曰：薛孤延乃能与霹雳斗其勇决如此。
    尧雄为二豫杨郢四州都督梁司州刺史陈庆之率众逼州城雄出与战所向披靡身被二创壮气益厉慕容绍宗为徐州刺史侯景叛绍宗与大都督高岳讨之诸将持疑无肯先者绍宗麾兵径进诸将从之因而大捷景遂奔遁。
    高昂魏孝庄时在乡里阴养壮士尔朱荣执送於晋阳禁於牛署後荣死孝庄即引见劳勉之时尔朱世隆还逼宫阙孝庄亲临大夏门指麾处分昂既免缧纟曳被甲横戈志凌敌乃与其从子长命等推锋径进所向披靡帝及观者莫不壮之即除直阁将军寻值京师不守乃据信都起义殷州刺史尔朱羽生潜军来袭奄至城下昂不暇擐甲将十馀骑驰之羽生退走人情遂定至东魏孝静初转司徒时高祖方有事关陇以昂为西南道大都督径趋商雒山道峻隘为寇守险昂转斗而进莫有当其锋者遂克上洛获西魏雒州刺史泉企并将帅数十人。
    綦连猛为开府时突厥侵逼晋阳敕猛将三百骑觇贼远近行至城北十五里遇贼前锋以敌众多遂渐退避时贼中有一骁将超出来斗猛遥见之即亦挺身独出与其相对俯仰之间刺贼落马因即斩之皮景和为亲信副都督魏武定三年征步落稽世宗疑贼有伏兵令景和将五六骑深入一谷中值贼百馀人便共格战景和射数十人莫不应弦而倒後从袭厍莫奚加左右大都督。又从度黄龙征契丹定稽胡寻从讨茹茹主罗辰於陉北。又从平茹茹馀烬景和し捷有武用每有战功。
    杨为高祖行台右丞韩陵之战每陷阵先登朋僚咸共怪叹曰：杨氏儒生今遂为武士仁者必勇定非虚论。
    後周贺拔胜魏孝庄时为太师从太祖战於邙山时太祖见齐神武旗鼓识之乃募敢勇三千配胜以犯其军胜与齐神武相遇因字呼之曰：贺六浑贺拔破胡必杀汝也。时募士皆用短兵接战胜持槊追齐神武数里刃垂及之会胜马为流矢中死比副骑至齐神武已逸去胜叹曰：今日之事吾不执弓矢者天也。太祖每云：诸将对敌神色皆动唯贺拔公临阵如平常真大勇也。
    李弼初为魏尔朱天光别将从天光西讨破万俟鬼奴弼常先锋陷阵所向披靡贼咸畏之皆曰：莫当李将军後为秦州刺史从太祖平弘农与齐神武战於沙苑而左军将为敌所乘弼将步骑身先士卒横截之分贼为二遂大破之拜特进。又从太祖与齐战於河桥弼深入陷阵身被七创遂为所获弼阳殒绝於地守者稍懈弼睨其傍有马跃上西驰得免。
    李标为太祖帐内都督标长不盈五尺性果决有胆气从复弘农破沙苑标跨马运矛冲坚陷阵隐身鞍甲之中敌人见之皆曰：避此小儿太祖初亦闻标骁悍未见其能至是方嗟叹之谓标曰：但使胆决如卿何必要须八尺之躯也。
    贺。若敦为都督尝从太祖校猎於甘泉宫时围人不齐兽多逃逸太祖大怒人皆股战围内唯有一鹿俄亦突围而走敦跃马驰之鹿上东山敦弃马步逐至山半便掣之而下太祖大悦诸将因得免责。
    刘亮以都督从贺拔岳西征尝先锋陷阵。
    若干惠为右卫将军从太祖擒窦泰复弘农战沙苑惠每先登陷阵。
    蔡为平东将军从太祖战於河桥下马步斗手杀数人左右劝乘马以备急卒怒之曰：丞相养我如子今日岂以性命为念遂率左右十馀人齐声大呼杀伤甚多敌以其无继遂围之十馀重谓曰：观君似是勇士但拖甲来降岂虑无富贵邪骂之曰：死卒吾今取汝头自当封公何假贼之官号也。乃弯弓持满四面拒之东魏人弗敢逼乃募厚甲长刀者直进取去可三十步左右劝射之曰：吾曹性命在一矢耳岂虚发哉！敌人渐进可十步乃射之正中其面应弦而倒便以槊刺杀之因此战数合唯失一人敌乃稍却徐引退。又为京兆郡守东魏豫州刺史高仲密举州来附太祖率军援之与齐神武遇战於邙山时着明光铁铠所向无前敌人咸曰：是铁猛兽也。皆遽避之辛威为宁远将军从太祖擒窦泰复弘农战沙苑并先锋陷阵勇冠一时。
    厍狄昌为卫将军从太祖破窦泰复弘农战沙苑昌皆先登陷阵。
    裴果魏初为阳平郡丞孝庄永安末盗贼蜂起果从军征讨乘黄骢马衣青袍每先登陷阵时人号为黄骢年少至西魏文帝时从战河桥解玉壁围摧锋奋击所向披靡大统九年。又从战邙山於文帝前挺身陷阵生擒东魏都督贺娄乌兰勇冠当时众人莫不叹服以此文帝愈亲待之补帐内都督。又从大将军尉迟回伐蜀果率所部为前军开剑阁破李庆保降杨乾运皆有功。
    陆通初为西魏文帝大都督大统九年高仲密以地来附通从。若干惠战於邙山众军皆退唯惠与通率所部力战至夜中乃阴引还敌亦不敢逼。
    韦字法保为河南尹时李延孙被害乃率所部据延孙旧栅频与敌人交战每身先士卒单马陷阵是以战必被伤尝至关南与东魏人战流矢中颈从口中出当时气绝舆至营久之乃苏。
    独孤信为别将从征韩娄信匹马挑战擒贼渔阳王袁肆周。
    周田弘为骠骑大将军每临阵摧锋直前身被一百馀箭破骨者九马被十槊朝廷壮之。
    权景宣为祠部郎中晓兵权有智略从太祖拔弘农破沙苑皆先登陷阵。
    王罴为骠骑大将军镇华州尝月城未毕梯在外齐神武遣韩轨司马子如从河东宵济袭罴罴不之觉比晓轨众已乘梯入城罴尚卧未起闻阁外汹汹有声便袒身露髻徒跣持一白梃大呼而出敌见之惊逐至东门左右稍集合战破之轨众遂投城遁走王思政为骠骑大将军募精兵从独孤信取雒阳仍共信镇之及河桥之战思政下马用长槊左右横击一击踣数人时陷阵既深从者死尽思政被重创闷绝会日暮敌亦收军思政久经军旅每战唯着破弊甲敌人疑非将帅故免。
    侯莫陈崇为建威将军随贺拔岳入关破万俟鬼奴崇与轻骑逐北至泾州长坑及之贼未成列崇单骑入贼中於马上生擒鬼奴，於是大呼众悉披靡莫敢当之後骑集遂大破之岳以鬼奴所乘马及宝剑赏之。
    ●卷三百九十五下
    ○将帅部　勇敢第二
    後周李迁哲为骠骑大将军与田弘同讨信州迁哲每率骁勇为前锋所有攻战无不身先士卒後为信州都督时蛮酋蒲微为邻州刺史举兵反迁哲将讨之诸将以途路阻远并不欲行迁哲怒曰：蒲微蕞尔之贼势何能为擒获之略已在吾度中矣。诸君见此小贼便有惮心後遇大敌将何以战遂率兵七千进击拔其五城虏获三千馀口。
    柳桧字季华为防城都督从太祖战於河桥先登有功。
    王雅有胆勇善骑射太祖召入军除都督东魏将窦泰入寇雅从太祖擒之於潼关沙苑之战雅谓所部曰：彼军殆有百万今我不满万人以常理论之实难与敌但相公神武命世股肱王室以顺讨逆岂计众寡丈夫。若不以此时破贼何用生为乃擐甲步战所向披靡太祖壮之。又从战邙山时大军不利为敌所乘诸将皆引退雅独迥骑拒之敌人见其无继步骑竞进左右奋击频斩九级敌众稍却雅乃还军太祖叹曰：王雅举身悉是胆也。
    王雄为柱国大将军从晋公护东征至邙山与齐将斛律明月接战雄驰杀三人明月退走雄追之明月左右皆散矢。又尽唯馀一奴一矢存焉雄按槊不及明月者丈馀。
    韩雄为中州刺史都督中徐虞洛四州诸军事雄久在边具知敌人虚实每率众深入不避艰难前後经四十五战虽时有胜负而雄志气益壮东魏深惮之王勇为宁朔将军初从擒窦泰复弘农战沙苑气盖众军所当必破太祖数其勇敢拜镇南将军後加通直散骑常侍兼太子武卫率邙山之战勇率敢死之士三百人并执短兵大呼直进出入冲击杀伤甚多敌人无敢当者是役也。大军不利唯勇及王文达耿令贵三人力战皆有殊功。
    王杰本名文达初魏孝武赐爵都昌县子太祖奇其才擢授扬烈将军羽林监寻加都督帝谓诸将曰：王文达万人敌也。但恐勇决太过耳复潼关破沙苑争河桥战邙山皆以勇敢闻亲待日隆赏赐加於伦等高琳为卫将军从擒莫多娄贷文仍战河桥琳先驱奋击勇冠诸将太祖嘉之谓之曰：公即我之韩白也。齐将东方老来寇琳率众御之老恃其勇彳建直前趣琳短兵接琳击之老中数创乃退谓其左右曰：吾经阵多矣。未见如此健儿。
    耿豪本名令贵为征虏将军从太祖擒窦泰复弘农豪先锋陷阵加前将军沙苑之战豪杀伤甚多血染甲裳尽赤太祖见之叹曰：令贵武猛所向无前观其甲裳足以为验不须更论级数也。後从太祖战於邙山豪谓所部曰：大丈夫见贼须右手拔刀左手把槊直刺直砍慎莫皱眉畏死遂大呼独入敌人锋刃乱下当时咸谓豪殁俄然奋刃而还战数合当豪前者死伤相继。
    杨忠为安西将军东魏荆州刺史辛纂据穰城忠从独孤信讨之信令忠为前驱驰至其城门叱门者曰：今大军已至城中有应尔等求活何不避走门者散退忠与都督康雒即乘城而入弯弓大呼纂兵莫敢御遂斩纂以犭旬城中慑伏太祖召居帐下尝从太祖於龙州忠独当一猛兽左挟其腰右拔其舌太祖壮之北台谓猛兽为掩干因以字之。又从太祖擒窦泰破沙苑迁征西将军河桥之役忠与壮士五人力战守桥敌人遂不进邙山之战。又先登陷阵除侍中骠骑大将军魏恭帝初行同州事于谨之伐江陵忠为前军梁人束刃於象鼻以战忠射之二象反走及江陵平孝闵践祚入为宗伯及司马消难降忠与柱国达奚武援之，於是共率骑士五千各兼马一匹从间道驰入齐境前後遣三使报消难而皆不反命去豫州三十里武疑有变欲还忠独以千骑夜趋城下四面峭绝徒闻击柝忠候门开而入乃驰召武时。
    镇城伏敬远勒甲士三千据东陴举烽严警武惮之不欲保城乃多取财宝以消难先归忠以二千骑为殿到洛南皆解鞍而卧齐众来追不敢逼武叹曰：达奚武自言是天下彳建儿今日服矣。
    杨纂为征南将军大都督从文帝解雒阳围经河桥邙山之战纂每先登军中咸推其勇敢。
    杨绍为骁卫将军城太守时稽胡恃众与险屡为抄窃绍率群兵从侯莫陈崇讨之疋马先登破之於默泉之上後为辅国将军从柱国燕国公于谨围江陵绍为流矢中面而力战不衰。
    元定魏孝武时为前将军从擒窦泰复弘农破沙苑战河桥定皆先锋当其前者无不披靡以邙山之役敌人如堵定奋槊冲之杀伤甚众。
    宇文贵字永贵贺拔陵作乱围夏州刺史源子雍婴城固守以贵为统军前後数十战军中咸服其勇敢贵每纟追而出战。
    梁台为大将军围雒阳久而不拔齐骑奄至齐公宪率兵御之乃有数人为敌所执已去阵三百馀步台望见之愤怒单马突入射杀两人敌皆披靡执者遂得还齐公宪每叹曰：梁台果毅胆决不可及也。後为州刺史年过六十犹能披甲跨马足不蹑镫驰射弋猎矢不虚发。
    郑伟为北徐州刺史从战河桥及解王壁围伟常先登陷阵。
    宇文庆为骠骑大将军从高祖攻河阴先登攀堞与贼短兵接战良久中石乃坠绝而复苏帝劳之曰：卿之馀勇可以贾人也。
    樊叔略为骠骑大将军从高祖伐齐叔略部卒精锐每战身先士卒。
    隋段文振少有膂力胆气过人初为周宇文护亲信知其用擢为中外府兵曹後从武帝攻齐海昌王尉相贵於晋州其亚将侯子钦崔景嵩为内应文振槊登城与崔仲方等数十人先登文振随景嵩至相贵所拔佩刀劫之相贵不敢动城遂下。
    宇文弼初为周内史都上士时武帝方计大举伐齐弼，於是募三辅侠少年数百人以为别队从帝攻拔晋州身被三创苦战不息帝奇而壮之後迁南司州刺史後司马消难之奔陈也。弼追之不及遇陈将樊毅战於漳口自旦至午三战三捷虏获三千除黄州刺史。
    宇文庆深沉有器局在周以应募从征有功授都督卫王直之镇山南也。引为左右庆善射有胆气好格猛兽直甚壮之。
    史万岁仕周为开府仪同三司从梁士彦击尉迟迥於相州及与迥军相遇每战先登邺城之阵官军稍却万岁谓左右曰：事急矣。吾当破之，於是驰马奋击杀数十人众亦齐力官军乃振後复坐事除名窦荣定之击突厥也。万岁诣辕门请自效荣定数闻其名见而大悦因遣人谓突厥曰：士卒何罪过令杀之但当各遣一将士决胜负耳突厥许诺因遣一骑挑战荣定遣万岁去应之万岁驰斩其首而还突厥大惊不敢复战遂引军而去。
    张定和为骠骑将军从上柱国李充击突厥先登陷阵虏刺之中颈定和以草塞疮而战神气自。若虏遂败走高祖闻而壮之遣使者赍药驰诣定和所劳问之。
    周罗为开远将军从大都督吴明彻与齐师战於江阳为流矢中其左目齐围明彻於宿预也。诸将相顾莫有斗心罗跃马突进莫不披靡太仆卿萧摩诃因而副之斩获不可胜讣进师徐州与周将梁士彦战於彭城摩诃临阵堕马罗进救拔摩诃於重围之内勇冠三军。
    鱼俱罗叠州总管以母忧去职还至扶风杨素率兵将出灵州道击突厥路逢俱罗大悦遂奏与同行及遇贼俱罗与数骑奔击目大呼所当皆靡出左入右往返。若飞以功进位柱国拜丰州总管。
    达奚长儒为使持节抚军将军通直散骑常侍平蜀之役尝为先锋攻城野战所当必破之累迁大将军开皇二年突厥沙钵略可汗并弟叶护及潘那可汗众十馀万寇掠而南诏以长儒为行军总管率众二千击之遇於周众寡不敌军中大惧长儒慷慨神色愈烈为虏所冲突散而复聚。且战。且行转斗三日五兵咸尽士卒以拳殴之手皆见骨杀伤万计虏气稍夺，於是解去长儒身被五创通中者二其战士死伤者十有八九突厥本欲大掠秦陇既逢长儒兵皆力战虏意大沮明日於战处焚尸恸哭而去。
    裴仁基少骁勇便弓马开皇初为亲卫平陈之役先登陷阵。
    陈永贵陇右胡人本姓白氏以勇烈知名高祖甚亲爱之数以行军总管镇边每战必单骑陷阵。
</div>
    <div class="pagination">
<a href="册府元龟_page306.html">上一页</a><span>...</span><a href="册府元龟_page302.html">302</a><a href="册府元龟_page303.html">303</a><a href="册府元龟_page304.html">304</a><a href="册府元龟_page305.html">305</a><a href="册府元龟_page306.html">306</a><span class="current-page">307</span><a href="册府元龟_page308.html">308</a><a href="册府元龟_page309.html">309</a><a href="册府元龟_page310.html">310</a><a href="册府元龟_page311.html">311</a><a href="册府元龟_page312.html">312</a><span>...</span><a href="册府元龟_page308.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
