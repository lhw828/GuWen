<!DOCTYPE html>
<html>
<head>
    <meta charset="UTF-8">
    <title>图书编 - 第 172 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 172 页/共 220 页</h1>
    <div class="content">　　徃时天下赋役率用国朝初法画一里甲十年而一事民得畨休又随民数之盈缩以赋于民民咸便之行之既久而滋焉民患苦之于是有司或为总赋之法或为条编之法总赋者通歳计其所入而总赋之戸颁之以所赋之数而人人之所宜入当数而止约法画一吏牍大损豪猾不得规避轻重而公家催征易起人称便矣其言不便者诸供亿悉在官官率取之市人或给之直不当又百姓已罢归官有私役之者此见于两浙一防对者然也条鞭者计口受佣縁畆定直悉籍其一歳之费而输之于官官为召募民不扰焉人亦称便矣其言不便者谓初议法省之郡轻重苦乐既以不均而或又取成额而日裁之故费益繁而用愈不给则有那移有预徴那移而官困矣预徴而民困矣且差银之入日削而募役枵腹于公庭有司坐困莫敢谁何矣此见于江右之防对者然也即此推之其两畿诸省赋役之可胜数哉若其飞诡以乱籍匿产以迯租上戸或髙枕而素封穷丁受棰楚而莫措则又天下之通而忧民之士所仰屋而窃叹者也
　　图书编卷九十
<子部,类书类,图书编>
　　钦定四库全书
　　图书编巻九十一
　　明　章潢　撰
　　屯盐相须总序
　　利常相因也欲兴利者不得不去其而不察其之所由起则未易去利亦未昜兴也今日国计莫大于邉国用告困亦莫困于邉其安在哉葢沿邉之屯田废则邉费不得不取给于内帑而内帑不得不取足于东南之转输究其之原縁商人不种粟于邉而屯卒之牛种不能尽仰给于官坐是屯田废而商人之利亦薄矣若由今之道无变今之俗且曰种邉非商人所愿也曷不推原昔之所以愿种于邉者何故昔日邉屯广积商兵两利者何故未有可行于昔不可行于今者特在经国者一反掌间耳计近利而忘逺虑安故常而昧变通更弦改辙不得不深有望于干蛊之君子此屯盐利相因之图所由作也















　　盐法利
　　治五年令两淮等盐运司盐引俱于运司招商开中纳银类解户部太仓以备邉储国初以来天下盐课俱于各邉开中上纳本色米豆商人欲求盐利于近邉转运本色以待开中故邉方粟豆无甚贵之时至是户部尚书叶淇淮安人盐商皆其亲识因与淇言商人赴邉纳粮价少而有逺渉之虞在运司纳银价多而得易便之利淇然之内阁徐溥同年最厚淇遂奏准商人引盐悉输银户部送太仓银库收贮分送各邉盐银积至一百万余两人以为利而不知其壊旧法也商人赴邉开中之法既废近邉米豆无人买运价遂腾涌邉储自此整理愈难矣
　　按嘉靖中詹事霍韬防谓昔我太宗皇帝之供邉也悉以盐利其制盐利也每盐一引输邉粟二斗五升是故富商大贾悉于三邉自出财力自招游民自垦邉地自艺菽粟自固堡伍嵗时屡丰菽粟屡盈至天顺成化年间甘肃宁夏粟一石易银二钱时有计利者曰商人输粟二斗五升支盐一引是以银五分得盐一引也请更法课银四钱二分支盐一引其获利八倍于昔矣户部以为实利遂变其法凡商人引盐悉输银于户部间有输粟之例亦屡行屡止且虽输粟亦非二斗五升之旧矣商贾耕稼积粟无用彻业而归邉地遂日荒芜困敝千里沃壤莽然荆榛稻米一石值银五两皆盐法更之故也然则欲安邉足用莫急于复太宗盐法乎　按祖宗朝足邉屯田为急中屯次之今皆不行惟临时倚办于穵运籴买二者而已然穵运苦于陆路艰难籴买苦于邉方粟贵皆下防也呜呼祖宗良法废格不行末世下防因循蹈袭无怪乎邉事之日非也备书于纪惟智者察焉国家之设六邉其初虽仰给邻省之常赋然屯田盐法所补至为不少今屯田久势难卒复然尚有可诿者谓敌数内侵地荒不可垦也至如盐法一事则固任其大壊而莫之省忧其又何说焉哉顷嵗以来所司以商人困敝不得利改议每盐一引止令输粟一斛若银则四钱有半此诚通商惠工之术安邉足用之道其何不善之有柰何法立奸生利不归商贾之家顾以充豪猾之橐闻之邉人言每嵗户部开纳年例方其文书未至则内外权豪之家徧持书札预托抚臣抚臣畏势而莫之敢逆其势重者与数千引次者亦一二千引其余多寡各视其势之大小而为之差次名为买窝卖窝每占盐一引则可不出大同之门坐收六钱之息至于躬身转贩真正商人茍非买之权豪之家丁丐诸贵幸之仆则一引半缗曾不得而自有夫一引白得银六钱积而千引则可坐致六百金万引则可得六千金以游手游侠之人不移跬歩而坐致千金之利至于商贾负贩劳筋苦骨乃为人奴役其支盐也则有伺候需索之烦至其行盐贸昜也又率为余盐之贾所苦人情何乐于此而为之乎此邉人耳目所共闻见所以失人心而召祸变亏国计而积耗蠧皆由此道也尝细求其故其之所以不可反者葢縁比年巡抚都御史习知其地与时不可久处则日夜图维迁转既不免曲意以奉人加以时有丧败踣踬之失又每务弥缝而惧人之议其后故以重利防人至于负累商人亏损国计非惟不知恤而亦不暇恤虽其抚治士宦之家与其举人监生生员之室无不人人得其懽心甚至以之赏伶人犒乐工而亦莫之恤焉岂不可为痛恨也伏望敇下该部查议将前开纳事宜改属巡按御史务令召募正商上纳而増其课额即每引可得米九斗如令纳银亦不失一两之入着令沿邉之人无问车刍石粟皆得诣吏上纳则彼号称商人者既无势豪之占据既以乐从而彼所谓势豪者知其无利亦将舎置而不顾如是而商不辐辏财不裕饶请伏诬妄之戮若御史仍前所云不能为国家増课去以济时艰许吏部都察院及两京科道防奏紏劾重承法典其于邉计虽未必遽充当亦稍稍有所补助此外更能乘今中熟籴十万余石颛备客兵毋令輙以按伏隂耗必不至失我军之心而召外国之侮如比日也何者昨敌人压境乘间挑战邉人绐之曰朝廷遣大将调集诸镇人马数十万以与汝杀而彼傲然不信且曰今汝本镇军已数月不得食矣即调到诸军汝将何以供给夫邉臣耗国计而使强敌轻侮至于此岂不可痛恨故今日之计必先厚自积贮以壮我军之气而逆折其心即屯田之利将渐可规复昔赵充国论备邉之计以为湟中谷斛八钱籴三百万斛则人不敢少动诸葛亮用兵如神而以粮道不继屡出无功由是言之丰则积谷岂非古今之要务哉今敌得利以数十万计牛羊弥满于山谷子女充牣乎穹庐彼诸部之人闻之见之者必且争相告语转相夸诧将日夜治其器械练其人马犹若渔人之治网罟猎者之调鹰犬以期于必得而我廼泄泄然自若也岂不贻后日之深悔哉近该南京吏科等衙门建言屯田之利臣窃思之以饥馁就战之兵使释戈矛而縁南畆是犹解危急之病而方种救病之药也若战守有傋此亦当言然屯政之利无他去其害屯政者而已考赵充国屯田自炖煌至辽东环合万有余里则今西北正在其中卒至西遂无邉患此屯政之利也今饶沃并于富强荒瘠困于牛种耕敛夺于私差输挽胁于包揽屯地太广屯粮太重剽争无禁疆畔不定此屯政之害也其他委曲事宜在彼中详定难预究竟又该副使胡松议抑权豪杜塞卖窝买窝之似稍可观然未闻果济邉用何也自积粟无用商贾废业耕地荒芜千里沃壤遂成榛莽未易通商要之屯田盐法政实相成盐法通故佃田益力屯田举故商贾可依望即令屯田官痛革窝奸广募正商稍益常课诣吏上纳者即备客兵行粮勿归户部添置农官而两法兼举职不胜愿望但増改盐课于前须尽减余盐于后自先年御史秦越巡盐两淮谬増余盐希图恩赏商人大失其资今虽裁减尚或未尽乞议尽减以便客商通盐法邉民乏食济困良难穵运非恒久之防盐粮亦有限之课西北漕运不可不深长计也
　　屯政利
　　自古守国以兵而邉兵尤为难强养兵以食而邉食尤为难给葢邉塞之地舟楫不通千里陆运劳费十倍故秦人转输率三十钟而致一防茍非即其地分屯力耕食未昜给也葢土地本生物以养人天下未有不毛之土司民牧者茍能使地无遗利人无遗力则何兵食之不可给也语曰千里餽粮士有饥色此为一时行兵者言也岂有邉塞常屯空弃地利不力耕自给而顾嵗嵗仰饷于千里之外非计之得也昔日战国分裂燕赵特弹丸黒子耳北抗匈奴南支齐秦诸国未闻有兵食不足之患秦人初谓山东诸国未足以摈自孝公以亟耕力战遂强其国莫有与抗者今以天下之大举太仓之积以输邉而犹皇皇然有不足之虑反不如战国一隅之君此其故何哉古之地利尽而今之地利不足也古之兵皆自食其力而今之兵悉仰给于官也然则屯田之防谓非今日守邉急务乎故鼂错劝募民徙田塞下谓使屯戍之事益省输将之费益寡为惠甚大赵充国击先零愿罢兵屯田二十畆益蓄积省大费即防振旅而还二子其真知邉计者乎不特此也李泌劝其君以屯田闗中之防而士卒多应募愿耕【唐徳宗问李泌以复府兵之防对曰诚能用臣之言可以不减戍卒不扰百姓粮食皆足粟麦日贱府兵亦成请铸农器给牛种分赐沿邉军镇募戍卒耕荒田而种之闗中土沃而久荒所获必厚戍卒因屯田致富则安于其土不复思归旧制戍卒三年而代及其将满下令有愿留者即以所开田为永业家人有愿来者本贯给长牒续食而遣之不过数番则戍卒皆土著乃悉以府兵之法理之是变闗中之疲敝为富强也上喜曰如此天下无复事矣既而戍卒应募愿耕屯田者什五六】
　　韩重华募人营田于代北而嵗省度支二千余万缗【元和中振武军饥宰相李绛请开营田可省度支漕运乃命韩重华为营田使起代北垦田三百顷出赃罪吏九百余人给以耒耜耕牛假种粮使偿所负粟一嵗大熟因募人为十五屯每屯百三十人人耕百畆就髙为堡东起振武西逾云州极于中受降城凡六百余里列栅二十垦田三万八百余顷嵗收粟二十万防省度支钱二十余万缗】
　　按李泌韩重华所营屯田即今大同宣府陜西诸邉之地而赵充国所屯即今甘肃地也前人之事即后人之师有为者亦若是岂有可行于古而不可行于今者哉但邉塞之地风沙早寒耕获比南方为难而又每有边人冦掠之虑今若不先为防防且重劝赏以来之则虽日谈屯田无益矣故必修车战繁林木列伏兵以为之屏卫捍御然后田者有所恃而不恐若仿周人之田畯命官秦人之以力耕受爵【秦法谓农与战始得入官】汉有孝弟力田之科赐帛之诏唐有给耒耜耕假种粮之令皆所以鼔舞斯民使趋事赴工也又按洪武中大学士宋讷上守邉防有曰备邉在乎足食足食在乎屯田今诸将中岂待借才于异代哉宜选其有智勇谋畧者数人每将以东西五百里为制随其逺近髙下分屯所领卫兵斟酌损益率五百里一将彼此相望首尾相应耕作以时训练有法遇敌则战冦退则耕此长久安邉之防也景防中叶文庄公盛以左防政恊賛独石等处军务尝请官银买牛千余头摘戍卒不任战事俾事耕稼嵗课余粮于官凡军中买马劳功恤贫诸费皆于是乎取给自是邉人欢给嵗亦屡登叶文庄所行即与宋学士之防相表里使今日各邉皆如此则粮粟不可胜用而尚何患邉饷之不充哉又按今日胡端敏奏议一欵欲广屯种以足邉饷夫屯种孰不欲广然每差官督劝不能增者急于起科得利也夫嵗收不常而租有定额则开垦者利未得而害巳随故人不敢开种今若查照北直地方钦奉太宗皇帝圣训听令各屯原额抛荒及空闲地土不拘土客官民军舎尽力开垦永不起科及正统四年令大同宣府辽东陕西沿邉空闲之处许官军户下人丁尽力耕种免纳子粒如此则有利无害而人乐于兴种矣葢所贵乎广种多收民间米谷价贱发银可籴则邉储易足矣丘文庄亦请于凡邉塞置立屯田分军耕种不必征其租入士卒能于本田之外多耕者立为赏赉则例使人人奋耕家家有积邉城自然充足于是令内地该运邉粮州郡俾其赍价来籴家积有余市价自平不独邉军皆赡而内地之田亦省矣愚按二公之言尤合于王道藏富于民无见小欲速之意且屯田既兴即因屯田以制邉县宋滕甫有言中国契丹之兵常患多寡不敌葢中国兵有定数至于平民则素不知战契丹之俗人人能战举国皆兵此其所以多胜也马端临曰周官五两卒旅军帅之众此教练之素也家家使之为兵人人使之知兵故虽至小之国胜兵万数可指顾而集也观滕甫之言则知契丹之所以强而中国之所以弱观马端临之言则知古列国之所以强而今天下之所以弱其故皆由于兵矣愚谓今宜稍仿此意创制立法略如汉鼂错所谓制邉县以备敌者矣葢既重赏以垦屯田则兵民皆愿耕矣然后编之悉使为兵一切他役无所预如佃田百畆即出一兵则田千顷即可得千兵万顷即可得万兵矣兵至满万则大县矣合数县为一郡则大郡矣得良守令抚绥之良将帅统御之敌虽强不足畏矣新县既立俾沿邉旧所有州县亦皆一从此制什伍其民尽习兵战专以守邉御敌上供嵗赋一切除免凡军需杂役取诸近邉司府以给之使邉民自为兵之外一无所事事得专于备御乐于战鬬藩篱成而邉防永固矣庶几滕甫谓人人能战举国皆兵契丹之所以强者转而为中国之强矣马端临所谓胜兵数万可指顾而集古列国之所以强者转而为今天下之强矣昔鼂错言于汉文帝曰逺方之卒不知边人之能不如选常居者家室田作且以备之以便为之髙城深堑要害之处调立城邑毋下千家先为室屋具田器乃募民免罪拜爵复其家予冬夏衣廪食能自给而止古之制邉县以备敌也使伍家为伍十伍一里四里一连十连一邑皆择其贤材习地形知民心者为之长居则习民于射法出则教民于应敌服习以成勿令迁徙幼则同游长则共事夜战声相知则足以相救画战目相见则足以相识欢爱之心足以相死如此而劝以厚赏威以重罚则前死而不旋踵矣按错之言当时文帝一一施行之邉防頼焉唐李泌尝言欲行屯田之防以复府兵亦备与错同意呜呼时无古今人无古今顾力行何如耳今诚能酌行此防因屯田以制邉县以籍为兵不收其税但资其力不取其财但为保障不为茧丝实安邉长计呜呼此防行则卫所坐食无用之兵可省矣夫邉县既立即因屯田以寓地网夫敌骑利在平旷易为驰突今邉塞之地多平原旷野一望极目险阻实希宜因屯田定其经界开为沟洫就借垦田者之力毎一里共濬一沟畧如古者井田之制一可以息争端二可以备旱潦三可以阻敌骑四者我兵车御备即可以此为常阵免临时掘堑之劳草木子曰井田之法非独为均田制禄而已葢所以隂寓设险守国之意中原平衍设立许多沟浍许多阡陌使车不得方其轨骑不得骋其足故也岂非寓至险于大顺之中者乎观晋郤克欲使齐人尽东其畆以便戎车吴玠在蜀于天水军作地网以阻金兵之骑于此可騐矣【宋绍兴间金人侵蜀近邉地势平衍骑兵纵横无碍宣抚使吴玠乃创地网于平田间纵横凿为渠濶八尺深丈余连绵不絶如网其后金人来犯骑兵始不得肆】宋太宗时议者谓顺安军至北平二百里地平广无隔阂每嵗敌骑多由此而入谓宜度地形髙下因水陆之便建阡陌浚沟洫益树五谷所以实仓廪而御戎马愚谓古今智谋之士所见畧同至于修车战繁林木列伏兵又皆润色屯田之制也但诸商不令纳粟于邉以复祖宗之旧止欲复屯田也恶可得哉
　　国朝各都司卫所屯田
　　在京锦衣等卫屯田【共六千三百三十八顷五十一畆零】　南京锦衣等卫所屯田【共九千三百六十八顷七十九畆零】　中都留守司并所属卫所及皇陵卫屯田【共七千九百五十三顷七十八畆零】　北直卫所屯田【共七千九百三十七顷四十九畆零】　南直卫所屯田【共一万九千八十七顷二十五畆零】　大宁都司并所属卫所屯田【共二千一百二十六顷七十六畆零】万全都司并所属卫所屯田【共一万九千六十五顷七十三畆零】　浙江都司并所属卫所屯田【共二千二百七十四顷一十九畆零】　湖广都司并行都司并所属卫所屯田【共一万一千三百十五顷二十五畆】　河南都司并所属卫所屯田【共三万六千三百九十顷一十七畆零】　江西都司并所属卫所屯田【共五千六百二十三顷四十一畆零】　陜西都司所属卫所屯田【共二万九千四百四十四顷二十二畆零】　陜西行都并所属卫所屯田【共一万三千一十二顷五十畆】　广西都司并所属卫所屯田【共五百一十三顷四十畆】　山东都司并所属卫所屯田【二千六十顷】辽东都司并所属卫所屯田【共一万一千三百八十六顷】　山西都司并所属卫所屯田【共一万二千九百六十三顷八畆零】　山西行都司并所属卫所屯田【共一万一百一十八顷二十畆零】　广东都司并所属卫所屯田【共七千二顷三十三畆零】　四川都司并所属卫所屯田【共六十五万八千三百四十四顷零】　四川行都司并所属卫所屯田【共一千二百顷五十五畆零】　福建都司并所属卫所屯田【共三千七百七十四顷】福建行都司并所属卫所屯田【共九千三百三十九顷二十九畆零】云南都司并所属卫所屯田【共一万八百七十七顷四十三畆零】　贵州都司并所属卫所屯田【共九千三百三十九顷二十九畆零】国初兵荒之后民无定居耕稼尽废粮饷匮乏初命诸将于龙江等处屯田自是立法渐密徧令天下大率卫所军士以三分守城七分屯种又有二八一九四六中半等例皆随地而异云今各省屯政未大举亦未尽废固与盐法无与而邉屯之大废也谓其无闗于盐法可乎
　　国朝屯田考
　　夫邉计最重且亟者莫如屯政矣国家九邉之地肥沃可种者悉为屯田甲楯之所栖耒耜之所事绵亘数千里于焉耕耨于焉捍御葢即古寓兵于农之遗而汉赵充国诸葛亮晋羊祜唐元振韩重华诸臣之所尝收其利者二百余年圣明忧勤于上耆硕擘画于下将臣经畧于外谋士讲求于内则惟屯政为孜孜顾其间或举或废或利或否非壤地不可则政之得失异也何也髙皇帝闵海运之艰诏羣臣议屯田法用宋讷所献守邉防立法分屯布列邉徼逺近相望首尾相应创制如此其周也邉境既宁撤守闗士卒仅仅备讥察外悉令屯田致力如此其一也山西泌州民若干户愿应募受屯赏以钞锭公田给之仍令募本州民召募如此其广也令屯士并树桑柿栗随地所宜粟虽不足而足于桑枣柿栗矣地利如此其尽也文皇帝纳黄福之请官为市牛铸器至于广屯于辽阳而遣人徴牛于朝鲜耕具如此其给也诏各荒屯空土不论土客军民官舎尽力开垦永不起科恩泽如此其厚也谓将领能时时劳问屯士所苦谁不感奋勤力轸恤如此其殷也以宁夏积谷独多降敇奬谕总兵何福激劝如此其明也仁宗念所司以征徭役扰之令毋擅役防农爱养如此其至也宣宗初大同总兵郑亨上屯田子粒数多则遣人勘实赏之论功如此其核也提督必遣老成更命风宪官以时巡察任使如此其慎也屯久嵗丰邉士一切用度多以粟易于是令户部灌输贸杂多至二三十万防少亦不下十万积贮如此其豫也天顺中都御史叶盛巡抚宣府脩复官牛官田法垦田益广积谷益多以其余易战马千八百匹修筑城堡七百余所兴利如此其钜也葢其立法也周故人便其任人也当故其法举其与士也优故士奋其取利也缓故利集即所称湟中渭濵凉州振武之事不啻过之无不及焉乃其也则有膏腴之地多为庄田空闲之区咸归邉帅士卒无近田可耕如商辂所论者矣有墪堡不修额森轻犯有可耕之田而不敢耕士卒瘠惫家无耒耜有可耕之田而不长耕如梁材所防者矣有耕种之际卤莽防裂收贮之后侵欺侵用以管屯为职者优逸城市而不见阡陌之巡以典屯而来者凭信簿书而不校仓库之实如刘定之所议者矣则有扰之以弗靖持之太急今日覈地明日徴逋辄起正徳中宁夏之变卒令荒地储竭邉民凋瘵且叛汉而入敌如王煜所陈者矣恬嬉既久因循废弛日复一日邉境萧条沃壤尽弃茭粟不继士马不饱控运例银所费不赀而度支亦告匮矣议者或欲令各邉抚臣选廉干吏辟荒芜革豪敓覈干没修亭障逺斥堠每嵗终以闻部臣分别上请明示劝戒或欲召募开垦及令军民自种量徴其税或以为归利于下则人乐趋徃时为邉帅豪户种田不荒芜而公籴亦纷纷请勘邉生厉阶夫与其膏土沃田鞠为茂草孰若捐以予人请明诏有长开种者悉与为业毋有所问或以为自盐法折纳商不赴邉而屯政遂与俱壊欲复屯政盍令商纳粟于邉耕者有所资积者有所散而塞下自实葢诸议之指大都任人广募薄征缓取而盐法与屯田相为维持盐法之复尤不可不亟也夫欲令农狎其野穑人成功积丰于垣士厌于伍内有亡费之利而外有守圉之备以振威生气制胜挞伐其惟屯政哉
　　屯营田考
　　汉文帝从鼂错言募民徙塞下错复言募民相徙以实塞下使屯戍之事益省输将之费益寡甚大惠也【此后世屯耕邉塞之始】
　　宣帝时赵充国击先零乃言击羌以殄防为期愿罢骑兵屯田益积蓄省大费且条上留便宜十二事按守邉之议固当知屯田之利亦不可不知扰田之害今邉塞可耕之地近城堡者固易为力若夫邉外之地地逺而势孤必如充国所谓乘塞列隧羌大攻不能为害而又有山阜可以望逺有沟堑可以限隔有营垒可以休息架木以为谯望聮木以为排栅时出游兵以防冦掠如是则屯耕之卒目有所蔽而无外虞心有所恃而无内恐得以尽力于畎畆之中而享收获之利矣
　　汉末天下乱离诸军并起率乏粮谷无终嵗之计曹操从枣祗请建置田官以祗为都尉募民屯田许下得谷百万斛于是所在积谷仓廪皆满故操征伐四方无运粮之劳
　　诸葛亮由斜谷伐魏以前者数出皆以运粮不继使巳志不伸乃分兵屯田为久驻之计耕者杂于渭濵居民之间而百姓安堵军无私焉
　　晋羊祜镇襄阳垦田八百余顷祜之始至也军无百日之储及其季年有十年之积平吴之后杜预修召信臣遗迹激用滍淯诸水以浸田万余顷分疆刊石使有定分公私同利众庶頼之
　　按羊杜二人所垦之田在今湖广之荆襄河南之唐邓葢我朝天下之中也天下之田南方多水北方多陆今此三郡兼水陆而有之者也而南北流民侨寓于此者比他郡为多请于两藩交界之中立一官司遴择廷臣知稼穑者循行其地可水耕者引水立堰募南人耕之可陆种者分疆定界募北人耕之成熟之后按畆分租随地储积遇有急用由汉入江由江而达于金陵稍省嵗漕之数多留郡县之储或遇河洛闗陕荒歉亦可用以救济又于暇日讲求武闗入秦之路商于陆挽之故万一三邉有缺亦或頼以济焉
　　又按今水田惟州最贱陆田惟颍夀为轻夫魏司马懿伐吴用邓艾计以三隅已定事在淮南且田且守嵗完五百万斛以为军资以此乘吴无徃不克葢魏人以偏安之国有外敌之患犹能兼淮颍而尽田之果頼其用矧今尽四海以为疆而此地介两京间又为运道经行之路有鱼盐之利有莞蒲之用古人所谓一之地也考之唐史上元于楚州【今淮安】古射阳湖置洪泽屯于夀州置芍陂屯厥田沃壤大获其利俱在此地其遗迹可考也
　　唐开军府以扞要冲因隙地置营田天下屯总九百九十二司农寺每屯三顷州镇诸军每屯五十顷水陆腴瘠播植地宜与其功庸烦省收率之多少皆决于尚书省
　　按我朝之制就于卫所所在闲旷之地分军以立屯堡其且畊且守葢以十分为率七分守城三分屯耕遇有儆急朝发夕至是于守御之中而收畊获之利其法视古为良近又于各道专设风宪官一员以提督之有卫所之处则有屯营之田非若唐人専设农寺以领之也每军受田二十畆纳租六防臣以为民田则例最轻者顷收三防其田率多膏腴军所屯种多其所弃不畊之田而所收之租乃十倍焉请如唐人较其水陆腴瘠收率多少各因其地利土宜定为徴收则例屯军乐于趋赴则公私两便上下俱足矣元和中振武军饥李绛请开营田可省度支漕运乃命韩重华为营田使起代北垦田三百顷出赃罪吏九百余人给以耒耜耕牛假种粮因募人为十五屯每人耕百畆凡垦田三万八百余顷嵗收粟以省度支钱
　　宋太宗时以陈恕为河北招置营田使议者谓宜度地形髙下因水陆之便建阡陌浚沟洫益树五谷所以实邉廪而限戎马故遣恕等经营之恕宻奏戍卒皆游惰仰食县官一旦使冬被甲兵春执耒耜恐变生不测乃止
　　天下之事非兴作之难而处置得宜之为难自赵充国于邉地建屯田之议魏晋至唐皆行之未尝不用兵也未闻有不测之变而不为也如恕所奏岂佚道使民之义而亦何以立国哉
　　淳化中以何承矩为屯田使黄允判官于河北诸州水所积处大垦田发诸州兵万八千人给其役于雄莫霸等州兴堰六百里置斗门引淀水灌溉次年方熟至是沮何承矩屯田之议者始息莞蒲蜃蛤之饶民頼其利【此地今在畿甸近地】
　　神宗时诏以坊监牧马余地立田官令専稼政以资牧养之用
　　孝宗时张阐言荆襄屯田之害非田之不可耕也无耕田之民也官司虑其功之不就不免课之游民游民不足不免抑勒百姓舍已熟田耕官生田私田既荒赋税犹在占百姓之田以为官田夺民种之谷以为官谷老稚无养一方骚然有司知其不便申言于朝罢之臣以为与其弃之孰若使两淮归正之民就耕非惟可免流离异日垦辟既广田畴既成然后取其余者而输之官实为两便
　　元虞集进言曰京师东濒海数千里北极辽海南濵青齐萑苇之塲也海潮日至淤为沃壤宜用浙人之法筑隄捍水为田听富民欲得官者合其众分受以地官定其畔以为限能以万夫耕者授以万夫之田为万夫之长千夫百夫亦如之察其惰者而易之三年后视其成五年有积蓄命以官就所储给以禄十年不废得以世袭如军官之法
　　集此策未曽行末世海运不至于是乎有海口万户之设大畧宗之每年亦得数十万防以助国用至正时承相托克托言京畿近水地召募南人耕种嵗可收粟麦百万余防不烦海运京师足食从之按近日胡尚书世宁奏议一欵欲广屯种以足邉储夫屯种谁不欲广然每差官督劝不能増者急于起科得利也夫嵗收不常而租有定额则开垦者利未得而害巳随故人不敢开种今若比照太宗皇帝圣防听令北直各屯原额抛荒及空闲地土不拘土客官民军舎尽力开垦永不起科及正统四年令各邉空闲之处许官军户下人丁尽力耕种免纳子粒如此则有利无害而人乐于兴种矣葢所贵乎广种多收民间米谷价贱发银可籴则邉储可足矣
　　又按邉储之策有三赵充国之留田湟中韩重华之营田代北者上也劝民广种以待籴召商开中以代输者次也转饷千里终嵗嗷嗷脱巾待哺策斯下矣此三策其为得失上下人莫不知然近日诸邉每止行下策而莫克由其上虽中策行之犹捍格焉谓之何哉
　　国朝各运司提举司盐课
　　北直长芦运司嵗额办大引折小引盐一十八万八百七引折布一万一千二百六十疋
　　南直两淮运司嵗额办小引盐七十万五千一百八十引又折色银一千八百三十两
　　山东运司嵗额办大引盐一十四万五千六百一十四引折色银九百两折布四万六千六十疋
　　河东运司嵗额办大引盐四十二万引
　　两浙运司歳额办四十四万四千余引盐价银六万四千三百四十二两
　　福建盐运司嵗额办盐价银八千八百七十八两四川提举司嵗开中盐十万八千八百引盐井卫龙州司雅州所折米二千四百石引每一百二十斤折米麦一防
　　广东提举司嵗额办盐价银二万五千二两　海北盐价银三千二百两
　　灵州嵗开中五万九千四引
　　西和漳县嵗折盐价银一千六百二十两
　　云南各提举司嵗开中五万三千引折银【阙】两五井安夏二司嵗办无定数
　　黒井嵗办六十一万余引
　　白盐井嵗办三十三万余引
　　按两淮盐课几二百万可当漕运米直全数天下各盐运两淮课居其半而浙次之长芦次之福塲无巡御以行无逺地河南塲无官以出有専所广塲兼之故巡运俱无或清理盐法遣都御史一员统制长芦淮浙兹已革之但盐法大壊邉储匮乏匪朝夕矣欲整理之也难哉当阅盐法志序有曰盐法有一言可以蔽之者寛商而已或者又以为利国之言者公也为私商之言者嫌也嫌不当避耶呜呼商犹农也夫不夺农利可使田也不夺商利可使盐也夺其农利彼不利我田我田自治耶夺其商利彼不利我盐我盐自食耶是故利农者自利也利商者亦自利也在邉陈陈相因在部源源而来国之利莫大焉纳银于衣冠之部惟恐不足闗粮于矢石之邉不求有余当道者纵不为商人惜独不为飞挽之良法善政惜有志盐法者幸三复斯言
　　淮盐利
　　霍韬盐政议曰立法须公而溥行法须严而宻然又善适变通之权乃可久而无唐刘晏只用淮盐遂济国用臣今始议淮盐利即天下可推也尝考自国初以两淮卤地授民煎盐嵗收课盐有差亦犹授民以田而收其赋也惟盐课条例云凡各灶丁除正额民外将煎到余盐夹带出塲及私盐货卖者绞然则耕民纳赋税外将余粟卖者绞可乎此法良有深意而后人失之也淮盐原额嵗办三十五万引有竒后改办小引七十万有竒然两淮盐货除正额外犹产余三百万引有竒今正额已不得多取余盐复不得私卖即三百万余盐安所消遣乎两淮行盐地方数千里人民亿万家所仰食盐只七十万引饔餐安所取足乎是无怪乎私盐横溢而盐价涌贵也国初灶丁办盐每引四百斤给工本钞二贯五百文葢洪武年间钞一贯值钱千文故灶丁得实利如是而冐禁卖私盐绞死可也今钞一贯不易粟二升乃禁絶灶丁勿卖私盐是逼之饿以死也此后来行法之非初年之失也正统二年令曰贫难灶丁除正额盐照旧收纳其余盐收贮本塲每二百斤官给米麦二斗十三年令曰每余盐二百斤灶丁实得米一防乃私卖盐即绞死可也葢当时此令虽出而米实无措故官司徒挟此令以征取余盐实不能必行此令以给民米麦且贫弱灶丁朝有余盐夕望米麦不得已则先从富室穪贷米然后加倍偿盐以出息者有矣故盐禁愈严则贫灶愈多此之由也贫民卖私盐人即捕获富室卖私盐官亦容隠故贫灶余盐必借富室乃得私卖富室豪民挟富负险多招贫民广占卤地煎盐私卖富敌王侯故盐禁愈严富室愈横此之由也且法愈严则私愈大顽民见利而不见法淮安顽民数千万家荒弃农畆専贩私盐挟负努刄官不敢问近年恃众徃徃为刼此隙不弭必贻大患不止阻壊盐法而已然既不能讲求古法以处置余盐复不能变通钞法以补给工本则贫民何所仰頼而不为变故盐禁愈严盗贼愈多此之由也此盐塲灶户之利也洪武年间招商中盐每引纳银八分官之徴至薄商之获至厚故盐价平贱民亦受赐永乐年间每盐一引输邉粟二斗五升商税虽加邉粮仰足民亦受赐自永乐以前淮盐开中嵗无定额永乐以后嵗定七十二万引每定七分常股三分存积夫曰常股犹常行也商人先纳邉粮乃给引自守塲候支常年盐也有守候数十年老死不得支者今兄弟妻子代支之令可考也曰存积者积盐在塲遇邉粮急缺乃倍价开中越次放支之盐也此居货罔利非王法正体成化以后淮纳折支每盐一引纳银三钱五分或四钱二分又令云客商若无见盐许本塲买补即开余盐私卖之禁矣故奸商借官引以影私盐每商人灶户两得嬴利州县士民亦食贱盐惟私盐愈行则官盐愈壅而法遂大壊今两浙盐课许纳折色之令可考也治正徳年间或权奸奏讨或勲戚恩赐皆给引目自买余盐故法遂大壊而盐亦平贱复有各年开中未尽盐名曰零盐称掣余盐堆积在所名曰所盐皆权要报中借引私盐以壅正额故正徳以前盐价虽平而正课日损自御史秦越奏革所盐称掣余盐每二百斤作一小引税银一两则取之过重自御史戴金奏减盐课每盐一引纳银八钱庶几适中今之议者复论盐包过大皆不知本末之见也葢洪武年间盐一引纳银八分而已永乐年间纳粟二斗五升而已今则每引七钱五分矣权要卖窝复取利二钱矣复以长芦两浙兼搭配支商人一身三路支盐劳费殆不赀矣计淮盐一引葢用银二两有竒也商人専贩复以市利则盐价益涌贵乃其所也夫正盐涌贵则私盐盛行私盐愈行则正盐愈滞亦乃其所也此商人中纳利也今欲复洪武之法则有上策欲救今日之急则有中防区区修补近年利则已无策何谓上策须变通钞法钞法重则钱法均而盐法行矣今若立法使钞一贯值钱千文灶丁为实利则额盐一大引工本钞二贯五百余盐一小引亦给钞二贯五百各塲余盐尽属之官私挟私卖即处绞勿赎则两淮正盐七万引余盐三百万引举可招商开中或如永乐时例一引输邉粟二斗五升可也或如成化时例一引折银四钱亦可也若国税充足如洪武时例一引纳银八分藏富于国尤可也葢私盐行由正课重也课轻则私盐不禁自止矣私盐塞正课流邉储自实矣故曰上策何谓中策须更为令曰凡各商人中正额盐一百引许带中余盐三百引正盐纳邉粮二斗五升余盐纳邉粮二斗听与灶户价买又严为令曰客商借官引影私盐灶户不辩騐官引輙卖余盐者各照私盐律绞勿赎又严为令曰正盐一引只二百五十斤余盐一引亦二百五十斤革近年大包之革近年劝借米麦之革盐塲积年辖害客商之三邉选亷而有才者为提督都御史兼三邉劝农使遇盐商纳粮即与收受粮贱许纳本色粮贵许纳折色俾商无久淹凡积年所以为商人害者阻壊盐法者悉与革絶复选亷而有才者为漕运都御史兼理盐法俾自举用运使提举等官凡商人纳完粮料即与支盐勿得久淹凡积年为商人害者阻壊盐法者即令革絶漕运都御史与提督都御史盐课邉储互相闗通盈缩交与接济利病均为欣戚邉方腹里共为心腹两都御史如左右手然后足以集事行之数年即邉储可足乃以余积召募游民开垦邉地劝课农畆邉地愈辟邉防愈固百年之利也故曰中防何谓无防洪武初给灶丁卤地复给草塲所以利灶户者甚厚额盐一引给工本钞二贯五百文复免灶户杂差所以资灶丁者甚厚嵗课止七十万引所以取之者甚薄惟余盐不许私卖有余即给官钞收之下以资灶户上以总利权而均其施天下食贱盐之利灶户无余盐之滞其法极善自钞法不行则官司无法以处余盐矣乃曰挟余盐者绞果可行乎行之而严即灶丁空腹以死不然即为变行之而寛即三百余盐之利尽入奸人囊橐矣法之而穷者一也灶丁穷矣转而逃逋乃区区拯济区区招复千日握其喉一朝与之食可聊生乎故抚赈徒勤逃亡益甚法之而穷者二也招商中盐一引银四钱已重矣今复加而七钱尤重矣买锅刻取二钱邉上科罚或三四钱劝借米麦亦复二钱殆不知几倍重矣税愈重则利愈大奸人避重税而趋大利避重税则正课壅趋大利则私盐行私盐愈溢正课愈壅虽绞刑治之不可禁遏况有赎刑之令葢开寛路示之趋矣则私盐如何不溢溢则正课如何不日壅也法之而穷者三也私盐盛行矣官兵捕获迄无寕日顽民挟刄率而旅拒在子江及各海港者髙樯大千万为聚行则鸟飞止则狼集杀人刼人不可禁御官兵敢逺望而不敢近诘在两淮通防寳应州县民厌农田惟射盐利故山阳之民十五以上俱习武勇气复顽悍死刑不忌前年流刼几至大变故淮安官军不惟不捕私盐反受弭利而为防送出境矣山东官军不惟不捕私盐反向盐徒乞盐充食矣盐徒千百白日挟带径行州邑官兵不敢谁何矣州县不敢言科道不肯言陛下髙拱焉得知之抑亦诿曰事已极无可柰何再及数年则官兵之追捕日严盐徒之旅拒日锐拒捕之迹日着则罪恶之状日深官司列罪状以请法愚民罹罪罟以逃生出不获已必激他变将诛夷之则情可哀恤将缓纵之则顽犷愈甚祸衅所极遂有不可言者矣法之而穷者四也故曰无防臣尝窃曰治盐利犹治河患也治盐利不究源惟末流之防犹治河患不从雍冀孟津懐卫引为陂堰凿为沟渠以广其利而分其势乃从徐沛下流浚其淤土厚其隄防则愈浚而愈淤愈筑而愈溃亦势也自正统以后讲治盐法事例丛无益盐利只足驱民为盗而已故今欲兴淮盐之利须选淮安漕运及三邉提督都御史讲求其法而责以底绩选人得失委托专暂成效虚实尤宜责之吏部期之数年盐利不兴邉储不实邉民不蕃邉地不辟不收久大之效而坐策治安两都御史吏部尚书侍郎诛罚连坐然后任人者不敢茍且任于人者不敢怠玩而政有实效此两淮利也举两淮即天下可知也按此防虽详陈淮盐利而邉屯兴废即此乎寓观其防内上防在复钞法以今日人情事势揆之恐未可必行果能举用中防则屯田可兴邉民萃集不惟疆圉足食而实可以强兵盐法防通私贩阻塞不惟利商人而实有以利贫灶也救兴利莫此为善但司国计者主意在兴邉屯聊借此以运旋其辟荒广种之防可也否则上之人无意于屯政止靠商人上粟实邉倘一遇歉嵗则商人无应之者亦同归于无策葢屯其体也盐其用也无体斯无用矣虽然舎见在一引七钱五分之重价止得粟二斗五升计目前近利者已从旁唾之矣昔陶朱公仲子罹法欲遣少子挟赀救之然少踈于财而长啬于用及长子必欲请行乃父已知仲子之必不生也后果如其言噫今之不为陶朱公长子者谁欤
　　长芦煎盐源委
　　【本司所辖二十四塲俱濵东海因地利而设也所产之盐最资国用原其成育则有煎晒不同如南有利民等八塲北有严镇等一十二塲产盐出于煎煮而成每灶十丁伙置铁浅锅一靣濶五尺深垜在滩二三四月天道晴明将滩内鹻土黒色者用耙或锄铲浮在地晒干刮土入池以水浸之淋卤流入池内陆续舀入浅锅内发火烧煎随干随添盐至满锅方止约可得盐二十斗每次为用三日若遇隂雨则散其盐不成然试卤之法先以石莲子投于卤中如沉而下者则卤淡浮而横侧者则卤稍淡煎之俱费草而难成必浮而立于卤靣者乃可入锅煎之不但省草盐且易成煎盐男妇贫窘冲冐风日形容枯稿劳可知矣如海丰等塲产盐出自海水滩晒而成彼处有大口河一道其源出于海分为五列于海丰深州海盈二塲之间河身通东南而逺去先来有福建一人来此水可以晒盐令灶户髙淳等于河邉挑修一池隔为大中小三段次第浇水于段内晒之浃辰则水干盐结如氷其后本塲灶户髙登髙贯等深州海盈塲灶户姫彰等共五十六家见此法比刮土淋盐简便各于沿河一带择方便滩地亦挑修为池照前晒盐有占三五畆者或十余畆者多至数十畆者共占官地一十二顷八十畆或一畆作一池或三四畆作一池共立滩池四百二十七处所晒盐斤或上纳丁盐入官或卖与商人添包虽人力造作之功实天地自然之利但遇隂雨其盐不结每年或收三五分或收六七分不常】
　　长芦盐课佐国经费久矣长芦之所供则以上给郊庙百神之祭祀帝后内府之膳羞百官有司凡饩于公者嵗遍焉以及于辇毂之下万亿之兵民下乃货之于啇均之于畿内八郡西暨河南之彰徳卫辉北通居庸东尽辽阳数千里其出给之广与诸运司畧同而上供之必精诸运司无有也【凡备物之精者不必富贵者不必能精惎精惎富惟长芦盐则然是故思善事也虞夏青州贡盐齐管子肇兴盐防长芦置司沧州介古燕齐所辖二十有四塲东滨海渤与登莱相望葢古兴盐首地而课入视他司稍劣夫地利以民力为本民力弗充则地利不究夫赋役重则逃亡滋草塲侵则本业废朘削繁则力本怠兼并行则公课减凡养课在养民养民在去害民者尔矣是故思阜民也天下之禁防一也禁防之决必自豪贵始两运司暨淮司当两都徃来之冲而长芦尤京师宻迩为豪贵渊薮淮盐价髙天下当正徳末年阍寺之使西域者织造东南者公破分地之例奏给长芦诸盐动数千引舳舻相衔遏夺商旅以争利于南南北交受其病比年虽厉禁复始而挟势植私者亦时有之夫以稍劣之课应甚重且繁之供而之弗戢其将何防以赡是故思敕法也】
　　山东灶户
　　盐民最为勤苦亭户锅户逈与农殊然土著守业反致逃亡浮寄奸猾转生诡窜生齿未必不繁而编户日见减削何也葢古无灶户自魏迁邺后于沧瀛幽青四州之境傍海煑盐青州置灶五百四十六歴唐乾元初置盐院游民业盐者为亭户免其杂徭灶专有户始此宋雍熈二年置濵州塲嵗煑盐二万一千余防元丰三年京东南京济濮曹澶行解盐余十有二州行海盐置买盐塲尽灶所煑盐官自卖之迄元皆有定额国朝山东运司所一十九塲户凡一万三千五百七十有一丁凡四万五千二百二十有六迩来户凡三千九百零八减旧额四之三丁凡三万八千七百三十有八减旧额四之一虽十年清查择有力者充总秤即如有司里长葢常制云噫知恤鲜哉
　　山东盐课
　　齐嵗鬻盐得金万一千余斤魏嵗收钱二十万九千有竒鹾课裕国振古于兹葢藩府之供有司之饩商贾之货行之州县胥取是焉故涉荡蓄薪登塲刮泥艰其力也霖潦卤薄旱暵土坟系其时也斗盐三百防盐二千涌其价也火伏必察袋必监宻其禁也盐民之课亦难言矣哉山东课额本司所永利等一十九塲盐课每嵗该办大引盐一十四万五千六百一十四引六斤八两七钱三分六厘内除灶丁逃窜遗下灶地俱系济青莱登所属四十五州县所居民佃种该徴十引盐二万八千三百九十引七十八斤有竒正徳七年奏准每引折徴民佃灶地银一钱五分
　　存积常股
　　正徳五年令长芦山东运司每嵗额办盐课以十分为率八分给与守支客商二分另为收积在官候邉方急粮储召中以所积见盐人到即支谓之存积其价则重其八分年终挨次给守支客商谓之常股其价则轻例以盐课册内二项数目限以定期出给通闗送缴
　　山西解盐利
　　山西有解盐称海眼不假工作名曰盬盐与淮浙齐闽殊而反穑事葢浙淮齐闽鬻海法也其利在地不在天其祛之法在有余不在不足乃解池则异是矣穑事忧旱而池利旱且利南风恒雨则结者融恒北风则升者下盐丁散处诸邑既难遽集稍不及春夏欲结之而为之则患其解矣此解盐与他所盐不同也然当祖宗法一志定之时公私俱足而商人转输于三省【全晋闗洛梁邓之间】种者不称难食者不病苦自隆庆辛未两决地防池水四溢盐不结果当事者谓国计不可负始为浇洒之术葢以人力胜天时也然而硝与盐淆不能一一而析之也有奸商者出焉乗间营私砂砾杂和故色愈变味愈恶解盐于是乎不可食而民于是不乐售矣于是商人坐官肆终嵗不能销引目所在长吏又从而代之敛散以取其值焉此不独商困而民亦困矣是以民视商若赘疣视解产为弃物无不利于食私贩者而淮芦花马之产纷纷四至势不可禁已夫私贩盛则商利薄商利薄则国赋病为之计者夫亦酌其宜而变通耳论者谓宜采取及期则所获不可胜用人亦且乐用之然必广募附近居民籍名所司杂采之计其所获剂量而归之官则民乐于赴赴之益众则采益时采益时则入益富一嵗可获数嵗之利矣如是而又采择必精毋杂硝石支给循法毋募小贩禁大汾之票毋使束阁则生之既裕其原救之又通其变不必分地改额而壅滞者自行流布者自废矣
　　议改河东盐课
　　河东之盐惟在天时非苦雨水深而盐不结则池涸水干而盐不生是产盐之地不易也盐不易生而课银不减是以商与灶丁俱困而国与民俱病也且河东之盐多苦不可食转之于秦官之而定其值民出其值而盐归于无用是行盐之地固病之者也尝按花马池一皆有产盐之地此盐出之于土即为盐根自成为盐是不必须之于天时者也为今之计莫如改河东之盐于花马池一路即移河东西分司居之将河东发陕西盐引二十二万有余约银之万余两免其徴即令商人照河东价银三钱二分籴买粮草施之平延诸郡以供三边之费扣其银两数目即以大仓发陕西年例银徭发山西以补陕西原原课之数如此不更便乎事虽更张实无纷乱于国计民生所为禆益者葢不浅矣况此盐一开则延平之际商贾辐辏齐民贸易虽凶荒卒至可以不患也
　　盐政考
　　夫盐者民之食不可一日阙也其用则与民共之其利则在民而不在官也昔禹任土作贡而令青州贡盐葢贡其所有以供王用尔周官盐人一职以百事之无盐故亦以盐之用而共邦事未尝以盐之用而共邦财也盐有数品有刮于地而得者其味苦谓之苦盐有熬其波而出者其盐散谓之盐有风其水而成者产于土中其味甘甜谓之饴盐有积卤而结者其形似虎而人筑成谓之形盐此盐之名然也祭祀则供散盐而加以苦盐取其自然而成不忘本也賔客则供散盐而加以形盐取其如虎之形象其威也王后世子膳馐则供饴盐取其味之甘甜而可常食也此盐之用然也盐人则以奄二人为之掌其政令谓供盐尔待其戒令请煑盐尔自祭祀賔客膳羞之外更不闻以一毫取民是其利则常在民而不在官也上之人特资盐以供三者之用尔不规其利之可以富国下之人亦惟资盐以供饮食之用而不谋其利之可以富家自后世以盐致富强而利之禁始兴世儒乃谓先王山泽亦必有厉禁以遏民趋利之原不思虞衡等官因设厉禁以为之守初未尝私其利以公上而亦何尝有一语及盐乎故尝谓壊天下之风俗者管子也启公上以禁者猗顿也蟊贼人主之心术者郑当时也齐桓问管仲何以为国而仲告以海王之国谨正盐防举先王公共之物而为后世自私之具管仲者作俑之尤也霸主既资盐利以富其国则民趋利日炽矣岂非壊天下之风俗者乎鲁人有猗顿者用盐起家致富与王者埒取天下通行之利而为私有之财猗顿者垄断之贱也豪民且専盐利以富其家则上之征利亦无怪矣岂非启公上之禁者乎盐者无怪也郑当时何人乃逢武帝之欲推毂齐之大煑盐者用事汉朝而盐之法始密郑当时者其蟊贼之臣乎人主之心自此蟊贼宁非郑当时之罪耶且以成周之盐政言之盐人一官掌之不过奄如官奴而已至汉大司马属官有干官有两长丞有水衡都尉有均输官皆主盐事以至郡国盐官有三十九雁门沃阳有长丞【地理志】其法既密则官必繁也呜呼周以盐用而供邦事自賔祭膳羞之外则不敢以一毫取之民汉以盐利而供邦财自公上禁之外则不肯以一孔遗之民方且盐之不足而又铁铁不足而又茶盐铁之茶盐之自汉至唐法日宻矣儒者不排其非而反取成周山泽之禁以佐其说岂不惑哉
　　屯盐议
　　一嘉靖十三年二月内户部题该户科都给事中管懐理等题为议处邉储事臣等窃惟大同之乱特弹丸之区尔动调兵马徴发钱粮前后未及五月用银百万有竒军门尤且每每告急惟恐粮饷不继所以然者何哉亦失于无备故耳国初之给边也有屯田之嵗入有边引之飞挽有近省供邉之税银是以嵗有余积边储富厚而威震四裔今者屯田不兴盐法大壊又加以连嵗灾伤百姓救死不赡此所以边仓空虚日甚一日积至于今敝壊已极若不从宜痛加裁处臣恐将来益不能振起矣然何谓屯田不兴国初边威强盛敌尚衰防出则防边归则治农家有田储时无空隙故公私两利取用不竭今则边备废弛敌马充斥势不能耕治一也军士贫乏牛具种子不能备办力不能耕治二也逃亡数多空野千里无人耕治三也黄河之套尽为贼有贼反居内田顾居外坚壁清野无敢畊治四也有此四而屯田俱为抛荒草荡矣管屯田官员复不省忧乃坐名分履畆徴取而曰我能催督屯粮是知屯军无粒米之获而空赋取盈之税柰之何军士不逃窜亡匿乎臣等闻边军月粮既已扣减及至闗支又以屯粮未完尽行坐除是无其利而反有其害矣屯田何自而兴乎何谓盐法壊国初设立盐法専为边储故使之入粟归边下塲支盐官无科取商获重利不费转输而边仓积实谓之飞挽今则开中不时米价涌贵而易籴之难势豪大家卖窝买窝而报中之难官司科罚吏胥侵渔而输纳之难定价太髙反过本值而取利之难及至给盐下塲又被官吏留难棍徒辖害挨单守支动以数年而支掣之难至于行盐地方私盐盛行民皆买贱官盐又复壅滞而发卖之难有此六难故商人有倾家荡产妻子不相见者矣商人离亲戚弃坟墓备资本出于千里之外者非以重义也惟以计生息之利以资身家耳今求利未得而害反随之欲望正课之行岂可得乎正课不行私盐自盛议者不得已而权为区处乃设余盐之例如两淮报中正盐一引许余盐二引正盐在边纳粟余盐在纳价故商人犹肯一一报中甘受正盐之害以趋余盐之利殊不知余盐一行虽每嵗昜银百数十万两而无益边储则犹徒也盐法何自而行乎二者俱不能行司边计者无术以处此臣等以为今当惩徃事之为经久之图不可狃目前之安而不动深长之虑也臣等今欲通盐法须先处余盐必多减正价大抵正盐贱则私贩自息私贩息则正盐自行此不易之定论也今虽不可知而祖宗时八分二斗之制宜斟酌开中每正盐一引定价五钱或四钱余盐一引定价二钱五分或二钱俱令在盐照时上纳粟米料荳草束每年差给事中或御史一员赴盐趂时开中禁革一应买窝占中等正盐给与引目余盐给与小票正盐下场支给余盐径自收买正盐一引许中余盐三四引或五六引务以尽收灶丁余盐为止若或未尽再添一二倍亦无不可如此正盐价轻既有以利乎商人余盐尽收又有以利乎贫灶国课不集而自足私盐不禁而自止边储日见富厚粮饷日见充积可不动内帑而用无不裕矣至于屯田之制即古人寓兵于农之意无事则耕有事则战自食其力不费而可足矣我皇上既设风宪重臣以専理其事又设管屯田诸职以分任其责其用意可谓详且周矣奉行至今犹不见甚兴何哉葢以事镃基则贤者可因以成事若法已败壊非大圣人纲维而振起之则谋未成而议者已起于后臣等访闻沿边荒芜之地十常八九而见在耕种者惟近腹里一二耳今若不大加整顿茍且补塞终无益于事臣等愚以为合无行令差去招募给事中主事防同各邉总制抚按等官拘取地方耆老人等亲履边境相度形势某处地方肥饶形势可依相应筑为城堡以便耕守某处地方广濶可以出没相应修濬壕堑以为捍御或旧有垣墙而但加修整或原无基址而创为建置务要坚城可凭互相倚制画图帖说具以奏闻大者或设为卫小者或立为所或将招募新军或用附近旧卒俯顺人情量移新城住种乞下廷臣议处等因本部查得节该巡盐御史戴金题准事例每盐二百斤准南纳银八钱准北纳银六钱即以官价之额定为平市之法仍要严禁各商勿令纵打大包余盐虽多无过正盐斤数开中有商若无资本或时难收买不愿附带者听从其便其所入余银随时盈缩不必拘定一例不许法外抑勒及于未秤掣未发卖之先亦不许令称贷预纳以足百万两之数多者多解少者少解多不为功少不为嫌倘天时人事偶尔相值而余银之利或溢出百万两之外亦只以常处可也淮浙正盐定价太髙亦合斟酌淮盐每引减去一钱浙盐每引减去五分至于甘肃地方孤逺险阻比之各边尤甚若与各边定价相同商亦难从合将甘肃淮盐量减一钱五分浙盐量减一钱本镇止用开中浙盐不必搭配别处浙盐开中别处边镇亦不许搭配商自乐趋其长芦盐价原定二钱山东原价定一钱五分似难增减仍令照旧配之葢二处行盐地方既狭而私盐又复盛行纵减其价亦恐无报中者故仍旧时搭配非得巳也除甘肃不搭山东长芦外其余各边开中淮盐搭以长芦则不必更搭山东搭以山东亦不必更搭长芦无使一人奔走三路各边去淮盐仍令上纳本色折盐本折中平长芦山东惟令折银上纳如遇年丰愿收本色听从其便钦此俱今通行去后今该前因为照屯田盐谓边储急务国初之时民粮不敢后时徴解兼以屯政修举而边课防通以故边储充实不致缺乏且祖宗开立各邉以陕西全省八府供延宁甘肃以山西三府供宣大以山东永平供辽东而又以河南北直等处麦折布疋等项并京运年例银两一嵗所入自彀一嵗支用歴观天顺成化治年间以来徴运不乏未闻缺用而当时主兵之费盐法不与焉葢盐者飞挽之法非有急声息不开中引盐诚恐取办于仓卒非常使主兵之用近年以来各处天时之荒熟虽有不一而官司之职业实因废弛视边务为踈逺以停免为有功有冐灾而一槩停止者有丰年不行带徴者因循沮格不可尽言遂至边储缺乏奏讨不息本部节经议拟至于开中引盐以补嵗用发内帑以抵民粮不过因时救权宜目前实非祖宗遗谋本意国家经久之计也且如宣府嵗支粮草料荳共该银九十余万两除年例河东盐价十六万两外山东河南山西北直民运该银七十万两本处屯粮一十二万石是民运居十之七屯粮止十之一各盐惟辽东屯粮二十五万例筭折银止该银五万两并大同延宁甘肃大约民运常十之七八而屯粮常十之一二此国初山东到今体例旧额且以陜西三边言之嘉靖八年至十一年卒皆年荒嘉靖九年四十七万两嘉靖十年五十六万两嘉靖十一年臣等任事一年发一百一十九万两嘉靖十二年谷稍熟已经题准见徴一年带徴一年尚犹发银四十二万两有余其余边镇莫不皆然而开中盐银此外又各边开盐或召买本色或上纳折银斗头难以预料时价不可执定至于年嵗丰歉道路险易悉不可知如嘉靖十年中辽东两淮引盐经今四年犹未报纳非因别故值以年荒米贵然也嘉靖十二年各边奏讨之防内有曰乞发太仓银九十万两者有曰四五十万两者不下六七次臣等只得酌量防错或稽考边储文簿或询访盈缩缓急量为奏发以免误事若不酌量多少一槩漫发则一旦尽发太仓之银亦不足所讨臣等虽欲樽节拘执而势亦有不能已者臣等驽钝之才踈浅之见诚有负经国逺图罪莫能逃也前项余盐银两虽称嵗有百万或七八十万其实未尝尽解太仓查得去年工部奏准动支前项余盐银两一为织造一为修河共用二十五万两本部虽以别项处补实皆余盐之数况又备之以修边处之以给军士衣鞋收买物料那进内库等项是余盐之银有限费用不可枚举或未解已行奏讨或解到随即转发太仓安有见收余盐银两而久处不动者哉各处引盐浙江山东长芦其利甚防商不愿中所頼者淮盐七十万引该银三十余万两加以存积不可尽开一年之例是三十万两尤不得而尽用也余盐之银只在两淮运司他处絶无解部况正课拖欠数多而各处盐价淮浙二盐已减一钱五分见今各邉淮盐一引止银五钱甘肃四钱五分正与都给事管懐理所见相同若余盐尽开各边须要増添引目而纳价多少亦须商人情愿方为便益等因复奉钦依行移各处巡抚都御史及管屯管粮守巡等官拘取地方屯头马户耆老人等亲履边境相度形势愽访人情某处可筑为城堡以便耕守某处可修濬壕堑以为捍御或旧有垣墙者但加修整或原无基址者创为建置某处可设为卫某处可立为所或用招募新军或用附近旧卒俯顺人情量移新城画图帖说具奏以闻务使各边无不耕之田屯种复祖宗之旧及咨各都察院转行两淮并各处巡盐御史防同巡抚都御史及督同运司等官拘集年老知音商人耆老人等查照先今行勘盐法查各处运司有无余盐数目多少明白要见余盐课银就彼掣卖与尽行开边商人有无乐从江南江北见定银两应否量行増减余盐银两径解各边运司是否便益若欲尽行开邉价值尤须勘处停当毋使日后已行开邉复有阻滞致使临时有悮边储卒难措手或倍开余盐其数几倍或另照引其引几何务使官商两便盐课无亏余银既尽解边或遇各衙门奏准支用作何抵补余盐既称有壊正课应否尽行裁革前项二事承委官员逐一勘处防酌舆论揆度时宜务求合于人情宜于土俗不拘于目前而经久可行不惑于浮议而事体归一庶乎国计不穷边储有頼明白具奏以凭防议防酌施行至于边备利之由兵马强弱之故屯田兴废盐法通塞一应实边御备长防事干本部及移咨兵部各通行在廷羣臣九卿科道等官并见在任及生长边方等项大小人员但有晓知前项事务许各陈所见径自奏闻以备采择见今大同地方伤残之余陕西经贼侵扰之后辽东灾伤各处拖欠嘉靖十年以后各边粮料布草等项并应该见徴钱粮本部通行各处抚按官先将布政司府州县掌印管粮官俸粮截日住支上徴收解运以济目前急用务俾完解方许闗支
　　屯盐议
　　屯田何所昉乎自汉文帝从晁错言徙民实塞下而屯耕边塞始于是矣自兹以后虽沿革不同求其规画周详者其汉之充国乎乃若京师屯田李元纮则有废业阙赋之陈澧州屯田严郢则有利害不便之请若河北屯田有变生不测之论者非陈恕言于端拱之时乎夫屯田一也充国行之坐困先零而后世反以为害是岂法之不宜于今欤边地逺近异势调发与屯戍苦乐异情安旧与创新嫌隙易起故三臣之奏及之因此而遂谓屯田之不可行也不犹见刖而废履者耶盐防何所昉乎自管仲言海王之国谨正盐防而征盐利国自此始矣自是以来兴废不一其综理周宻者其唐之刘晏乎乃若请官鬻盐韩愈则有盐怨已多之议蜀井増盐王尧臣则有牟利重困之奏至捕鬻私盐而有蜂起为盗之虑者非张咏止庸绳之请乎夫盐防一也刘晏行之嵗课増六百万緍而后世反有损于民岂法之不宜于后欤葢利归于官则民不便泽竭于逺则力不堪禁严于敛则乱易生故三臣之言及之茍因此而遂指盐之不可行也不犹因饐而废食者耶歴观前代屯营之田或以兵或以民各分兵置司惟我朝于各卫所寛旷之土分兵以立屯堡俾且耕且守于守御之中收耕获之利其视古之分兵置司者为独得矣前代鬻盐之制或在官或在民惟我朝于天下产盐之处设转运司者六提举司者七盐课各有定额行盐各有地方召商开中税粮以盐偿之法最善矣柰何歴时既久蠧渐生屯政日荒盐法日废而邉廷有米珠薪桂之謡矣迩者皇上集议选兵措饷以靖邉疆时遣风宪大臣以督理之行之未防仍复报罢要之屯盐之政祖宗成法具备即补偏救在典守者任之有余而分遣大臣将何为耶故始而采议即行仰见皇上从善之公继而渐次报罢尤见皇上睿断之独自今观之古今言屯政之善无如充国但充国屯营之地乃取之于羌人而今则取之内地是主客之情异也充国屯营之势乃我侵敌而为屯以困之今则敌侵我而为屯以守之矣是攻守之势异也充国屯营之兵不过万人其期不过逾嵗今则九邉蚁聚嵗嵗为戍矣是众寡久近之辩又异也不论主客之情攻守之机众寡久近之辩槩谓今之理屯者无如充国可乎尝考舆地图内开宣府一镇额设官军一十二万六千三百余名屯粮六万二千三百余石即使尽数完徴仅支半月而余所阙者将尽责之屯乎而主客行粮出于常调之外者又将何以应之乎说者谓屯田固不足尽供邉储此外岂无可以开垦以禆军食者但监司必委之有司有司必假之胥里纵有开报不过揑文増科造册销缴而已以后按册追徴吾知其始而赔继而累又继而迯将并其原额而失此屯田之所以益废也为今之计亦惟严兼并之法正侵隠之罪催逋负之科使天下各卫所之屯不失旧额则其所禆于兵食者不少矣又何必借开垦之名日事讲求以滋科扰之害也哉古今言盐防之善者无如刘晏但晏始至盐利嵗才四十万増至六百万緍随时多寡取之今则嵗额各有定数恐増之而势难继也晏令亭户粜商人纵其所之今则行盐各有地方恐纵之而难稽也晏制万物低昻所理者不独盐之一事今转运司盐课之外不敢再及他课恐侵之而职掌乱也不察课之有数行之有方职之有定而尽指今之理盐者不如晏可乎尝考防典借备事例内开独防马营龙门所云州四邉仓开中淮浙长芦河东官盐九十五万二千三百二十余引十二年大同等处开中长芦官盐十万引河东官盐二十万引两镇官军不啻二十余万即使前引尽数报中仅支两月而余所阙者尽责之盐乎而两镇之外原未报有开中者又将何以给之乎说者谓盐法固不足尽供邉计此外岂无余盐可以查核以益军食者但地广而势不能徧条繁而力不能及纵有清理不过分析地方完销勘合而已因而据题为例吾知其始而信继而疑又继而相顾指摘而尽斥以为非矣此盐防之所以益废也为今之计亦惟杜窝卖之奸惩老引之赝絶奏讨之欺使天下各运使之盐不失旧额则其有益于军食者不少矣又奚必假余盐之名多立条目以启分更之端也哉
　　屯田盐法总论
　　夫屯田盐法之始兴也凡以厚农也蛮夷猾夏冦贼奸宄自唐虞不能免而秦汉盛时邉郡转输之费或三十钟而致一防生民之病不亦大可哀耶盐之领于官也以杜兼并之源也其通之于商也以布上下之利也其中之于邉也以省任载之烦也山陕之民僦牛车具徒伍奔走颠踣于风雪山谷之中而无救于待哺之期防平时嵗丰室家不相保一有兵荒之警上厪宵旰之忧亟发内帑以济之乃至无从得粟则知实邉贵豫济变贵急而飞挽之神速莫过于盐粮今镇守之兵徧天下屯田亦徧天下诸军更畨休佚卒以十分之三服农畆之事二人受田四十畆嵗入十二防足供一兵而自食其余余丁则亦以差受田而嵗课其入立法之初以为承平日久则余丁益多而地利益尽充拓得人则増屯益广而嵗入益増如是而兵无加额焉行之百年举天下之屯粮足以廪天下之兵而民粮之上供者惟上之所用之耳乃今升斗之给尽出民力一兵以上悉仰县官然后知屯田之不可以巳也汉文帝所以能赐民田租者徒以募民入粟实邉次实郡县而京自有余耳然而酬民以爵启鬻官之渐孰若开中之法酬商以盐使民得食味商得取赢两利而无害乎唐府兵之所以称近古者徒以兵皆土著而不廪于官也然而籍农为兵或至业务交废孰若屯田之法兵以余力治农服勤警惰自食其力两利而无害乎二法立而军国无余论岂不诚然乎夫不知立法之原则不知行法之委不知立法之利则不知废法之害夫盐以灶为本以商为用二者皆优恤所当加也今郡县无劝农之政则盐司岂复有恤灶之实哉商人罚赈而费出无经草荡之弗诘流亡之不复则给散亦岂能均适哉姑如河东颗盐防年而遇风结花倍常乃亦拘常额不得捞办是犹粒米狼戾而封其仓庾俾之弃于涂泥之中曽不得为遗秉滞穗其于劝相阜康之道从可知矣国初征商甚薄而酬估甚厚是以商人乐趋邉而无变计以其家众占闲田稍役属其民而耕之以待国家开中之事故私积亦富而粟价亦平迩者粟贵徴粟粟贱徴银重以劝借之科罚困以搭配之守支转展折阅业荒众防一有控诉则有司且议奸商罔利罪焉商固四民之一而职利之趋也将使皇皇求仁义乎商不近利是农不望秋也且买窝者奸商也而卖窝者谁耶不诛怯将而诛怯兵兵益不精不诛贿吏而诛贿民贿益不止法而售奸良商亦奸奸惩一革奸商亦良人才与时奸良而况商乎别奸恤良无以掊克之政一施之则善矣若夫括余盐之利则内帑虽实而邉郡増运籴之烦加引目之数则商利益防而勤灶失补恤之惠若是者无乃论列愈详而盐法愈不通耶屯政之不综也始伤于严而卒壊于寛也因习之故非一日矣自父母侵而有之而子孙固以为世业也虽左騐甚明至死不心服若是则虽有必行之政安得而加哉富豪干没而告诘横行虽明者或不能辨则仁者固不欲棘之也畨休之法不行兵久驻屯依凭威虐兵实民虚田屯相逺形禁势格兵不得田民亦病兵当事者徒见其相戕而不见其相济则谓屯田可罢清查可已殊不知天下无不之法而有善通变之人宜早为之科制年以久近定限屯以逺近递迁见存之田履畆而正界服农之兵间嵗而代更则亦庶乎其可也张横渠议井田朱考亭定经界今之覈实屯田不犹差易于彼乎新屯之增置立法之初固将有待于后来观其分数有常而置屯无限则可知矣其在南方则凡湖山斥卤之可垦者淫祠毁寺之可收者奸豪欺隠之可没入者宜尽以为屯田大江之北至于畿甸葢有不可胜用者焉不然则近臣贵戚竞请庄田于何取之逺至于诸邉又有不可胜用者焉不然则赵充国田金城韩重华田振武于何取之且今兵籍尚虚患人力之不足不患増屯之无所田既増兵亦可实姑缓其旧而新是图不亦可乎夫科制不早定则将与见存之额而并失新屯不増置则是弃可兴之利而他求若是无乃清查愈密而屯政愈不修耶
　　屯盐总论
　　善经国者不与民争利不与民争利则藏富于国即藏富于民也善养兵者能以兵自养能以兵自养则足食于邉即强兵于邉也何也九邉辽逺转输甚艰况千里餽粮士有饥色而转东南之粟以养西北之兵河漕劳费在万里之外哉此屯田在所当议乃以兵自养之道也然邉兵之屯牛种皆无所资不得不仰给于盐商而重其输邉之例虽盐商输邉得利甚厚然利之所在人争趋之不惟屯兵牛种有所资借而秋成谷秸皆有所售开垦愈多收成必富邉方之粟贱矣此盐法在所当议而不与民争利非藏富于民之道乎信乎强兵莫急于屯田屯田莫要于中盐屯盐利相须不得不亟讲也以国朝言之盐有常股有存积常股者商人先纳银粟于邉乃给引守场候支是也至有翁纳资而孙始收息者矣存积者积盐在场遇邉粮急缺则倍价开中越次放支是也居货罔利王道固如是哉所以洪武正统间官给盐直甚贵民得利甚多盐法画一自成化以来盐直日轻私贩日众奸商影射或权要奏讨法遂大壊况卖窝买窝之牢不可革商人一身复以长芦两浙兼搭配支劳费无穷商亦困矣噫人知盐法壊而商人困矣孰知困商乃以困邉储哉葢国初供邉而以盐利其制盐利也盐一引输邉粟二斗五升故富商大贾悉于三邉自出财力自招逰民自垦邉地自艺谷粟自立堡伍所以邉兵亦借商财春耕借为牛种之费秋成即为售还之资千里荆榛尽成沃壤成化初年甘肃宁夏粟一防易银二钱邉方粟无甚贵之时以其储蓄之富也夫商以二斗五升之粟支盐一引是以银五分得盐一引商之利诚过厚矣使商人输银京师则盐一引课银四钱二分而厚利不在于官乎防计聚敛之徒见小忘大此盐法所由更也惟商不输邉则近邉米豆无有贸迁之者而价遂腾涌且邉兵耕种无所资助屯田亦从而废遂至稻米一防直银五两皆由盐法之壊致之也即此观之可见屯田之兴不自兴也盐商种粟于邉每引止二斗五升惟其估值之厚是以不惮邉方之逺招募开垦野无旷土地无遗利而邉粟常贱故屯兵始焉頼商人称贷以便牛种之需既焉因商人上纳以收贸粟之利农商两便屯田所以日广也屯田之废不自废也盐商纳银于部每引加至四钱八分则其利薄矣利不在邉不免彻业而归邉地遂日荒芜且屯兵春焉耕种无其力秋焉收获无所售农商交困屯田所以日废也惟屯田之兴也谷粟积于西北则东南漕运固可以缓而屯一废焉商皆输银户部送太仓分送各邉孰若商人自输之尤便乎为今之计安得修复输邉旧法令商人入粟各邉即量其逺近以隆杀价值务使利厚人趋茍有能于并邉开垦者即给为巳业永不起科更安抚招集时加存恤庶逺人如归屯聚益众于此又严其法禁凡粟贵徴粟粟贱徴银盐贱守支盐贵则发存积势豪奏讨侵夺已熟之田权贵嘱托发卖余盐之例一切预为之防焉吾知国家不与小民争利虽曰利在商人而各邉粟多价贱国之利也大矣况寓兵于农兵皆自食其力垦田浚渠各有善制亦已寓乎防守之术焉安邉足国之道宜无有善于此者









</div>
    <div class="pagination">
<a href="图书编_page171.html">上一页</a><span>...</span><a href="图书编_page167.html">167</a><a href="图书编_page168.html">168</a><a href="图书编_page169.html">169</a><a href="图书编_page170.html">170</a><a href="图书编_page171.html">171</a><span class="current-page">172</span><a href="图书编_page173.html">173</a><a href="图书编_page174.html">174</a><a href="图书编_page175.html">175</a><a href="图书编_page176.html">176</a><a href="图书编_page177.html">177</a><span>...</span><a href="图书编_page173.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
