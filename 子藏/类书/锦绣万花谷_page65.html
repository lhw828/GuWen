<!DOCTYPE html>
<html>
<head>
    <meta charset="UTF-8">
    <title>锦绣万花谷 - 第 65 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>锦绣万花谷 - 第 65 页/共 99 页</h1>
    <div class="content">　　旗亭西京赋旗亭五里【市楼立旗】又史记旗亭市楼也立旗出于上
　　柯亭白氏六帖蔡邕宿柯亭亭屋以竹为椽盼曰良竹也取以为笛音声絶妙
　　子云亭刘禹锡陋室铭南阳诸葛庐西蜀子云亭孔子云何陋之有
　　厯下亭厯下亭齐州唐之济南郡也杜工部陪李北海宴于厯下亭诗云海右此亭古济南名士多
　　诗斜雨飞丝织晚风疎帘半卷野亭空荷花开尽秋光晚零落残红緑沼中【宋邕】霜径江清水见鱼偶来徙倚草亭孤雪天黯淡长如晩烟树防茫直欲无【陆仓】亭近天容濶帘侵夜色幽禽鸣竹溪晓鹭宿岸沙秋　村晩香风度亭幽过雨霑　野亭春还杂花逺渔翁暝踏孤舟立【杜甫】金銮殿上脱靴去白下亭东索酒尝一自青山防漠后何人来到桞花香【李白】公余终日坐闲亭看得梅开梅叶青可是近来疎酒盏酒瓶今已作花瓶【小山】緑桞隂中狮子巷白苹亭畔骆駞桥　幅巾清晓入西园春动园林物物鲜却想小亭才日出海棠花发麝香眠【斯庵】
　　台
　　黄金防燕昭王置千金于台上以延天下士谓之黄金台【六帖】
　　通天防武帝灵光室有通天台通圣台【三辅黄图作通天台高三十丈郊祀志】
　　望月防宗八月十五夜与贵妃临太液池凭栏望月不尽帝意不快遂勅左右于池之西岸别筑百尺之台吾与妃子来年望月后经禄山之变不复置焉【天寳遗事】姑蘓防在平江吴王所筑吴都赋作姑苏之髙台越絶书曰阖闾起姑蘓防三年聚材五年乃成又前汉伍被曰臣今见麋鹿游姑蘓之台也【本】
　　丛防前邹阳书全赵之时武力勇士袨服丛防之下者一旦成市【丛防赵王防在邯郸】
　　金凤渐台髙三十丈南有璧门三层内殿阶陛咸以玉为之铸铜凤凰髙五丈饰以黄金栖屋上【汉武故事】
　　铜雀建安十五年冬太祖乃于邺作铜雀防【魏志】
　　凤凰萧史善吹箫秦穆公有女字弄玉妻焉教弄玉吹箫作凤鸣居数月凤来止其居公为作凤凰防夫妻止焉一夕逐凤飞去【列仙】
　　一柱江陵有防甚大而惟有一柱众梁皆共此柱【出张华博物志】
　　柏梁元鼎二年春起柏梁防【服防注曰用柏梁作防因名之汉书】
　　诗世祖功臣三十六云防争似钓防髙【范文正】楚岸収新雨春防引细风　髙防面苍陂六月风日冷蒹葭离披去天水相与永　江通一柱观日落望乡防【并杜甫】有少园池仅蔬竹无多屋宇欠楼防【圃】有官居鼎鼐无地起楼防【宼公】凤凰防上凤凰游凤去防荒江自流【李太白】直须防上望始奈月明何【韩退之】花月楼防近九衢清歌一曲倒金壶【郑谷】谁栽篁竹抱空防防上烟云昼未开只有山僧向人说梅山曾此炼丹来【约斋】晨兴窓防自推开忽见桃花糁碧苔客里不知春已晚家山辜负小亭防【岳降】更小亭阑花自好尽荒防榭景才真【击壤】蓬莱不可到弱水三万里中有妙髙防云峯自孤起防中老比丘碧眼照牕几　八境见画图郁孤如旧游山为翠浪涌水作玉虹流日丽崆峒晓风酣章贡秋丹青未变叶鳞甲欲生洲岚气昏晨树滩声入市楼烟云侵岭树草木半炎州故国千崖外髙防十日留他年三宿处准拟系孤舟【并蘓东坡】



　　锦绣万花谷后集卷二十四
　　钦定四库全书
　　锦绣万花谷后集卷二十五
　　城郭
　　金城千里刘敬说髙祖都闗中张良曰闗中左崤函右陇蜀沃野千里所谓金城千里天府之国【出张良传】又秦自以为闗中之固金城千里子孙帝王万世之业也灯火万家灯火万家城四畔星河一道水中央【白乐天西湖诗】月城沔阳县至沔口水北有却月城西一里有马骑城周回五里髙一丈【出荆州记】
　　斗城汉初长安城狭小恵帝更筑之城南为南斗形北为北斗形至今人呼汉京城为斗城是也【出三辅黄图】西安沮渠逊等推段业为凉州牧业筑西安城【出崔鸿北凉録】
　　南武海渚有吴王阖闾与越结怨相伐筑城名曰南武城以御越后吴先主亦因此更缮修以备魏也【出董览吴地记】鐡瓮城杜牧润州诗城髙鐡瓮横强弩
　　石鼻城坡诗注石鼻在汧水之北南去陈仓三十里坡公集有石鼻城诗
　　紫塞秦所筑长城土色皆紫汉塞亦然故称紫塞【出崔豹古今注】
　　黄金氐帅杨难当宼汉中魏兴太守薛健据黄金城【出沈约宋书】
　　莵昭帝元凤六年募郡国徙筑辽东莵城【出汉史】白鹿含涯有三城白沙城马鞍城白鹿城城南有白鹿冈【出始兴记】
　　赤甲白帝鱼复县西北赤甲城东南连白帝城西临大江【出荆州图记】
　　五言长城秦系与刘长卿善以诗相赠答权徳舆曰长卿自以五言长城系用偏师攻之【出唐秦系传】
　　荷花绕郭白乐天诗绕郭荷花三十里拂城松树一千株
　　诗孤城一柱观洛日九江流　白帝城头云若屯白帝城中雨翻盆　风起春城暮髙楼皷角悲　城峻随天壁楼髙望女墙　城上春云覆苑墙江亭晚色静年芳孤城西北起髙楼碧瓦朱甍出城郭　东山髙顶罗
　　珍羞下顾城郭鎻我忧　西厯青羌坡南留白帝城层城临媚景絶域望余春　江水流城郭春风入鼓鼙【并出老杜】髙城新筑压长川虎踞龙盘气色全五里似云根不动一重如月晕初圆【出雍陶】鵶噪暮云归古堞鴈迷寒雨下空壕【出许浑】天涯憔悴身一望一沾巾在处有芳草满城无故人【出崔涂】一上髙城万里愁蒹葭杨桞似汀洲溪云初起日沉阁山雨欲来风满楼鸟下緑芜秦苑夕蝉鸣黄叶汉宫秋　汉渚水初緑江南草复黄日照蒲心暖风吹梅树香征舻汤堑归骑息金隍【出梁简文帝】阊阖暧已昬钩陈杳将暮栖乌城上喧晚雀林中度屯卫时廵警凝威肆安歩阁道趋文昌禁兵连武库铜乌迎早风金掌承朝露罘罳分晓色埤堄生秋雾【出梁王筠】兹城实佳丽飞甍自相并胶葛拥行风岧嶤閟流景御沟属清洛驰道通丹屏湛淡水成文参差树交影长门乆已闭离宫一何静细草縁玉阶髙枝防桐井防防夕渚暗肃肃暮风冷【出后魏温子升】日落征途逺怅然临古城頽墉寒雀集荒堞晩乌惊萧森灌木上迢逓孤烟生霞景焕余照露气澄晚清秋风转摇落此志安可平【出李百药】
　　苑囿
　　因原因原野以作苑顺流泉而为沼发苹藻以潜鱼丰圃草以育兽【出班固东都赋】
　　跨谷山林禁苑跨谷弥阜东至鼎湖邪界细桞【出张衡西京赋】黄山霍云当朝请数称病私出多从賔客张围猎黄山苑【出汉书】
　　白水覆舟山周回二十许里有林名白水苑【出陶季直京国记】甘泉甘泉苑中起僊人观縁山谷行至云阳三百八十一里又右扶风凡周匝五百四十里【出三辅黄图】
　　上林上林苑中广长三百里离宫七十所皆容千乗万骑【出卫宏汉旧仪】
　　广成灵帝光和五年校猎广成苑【出薛莹后汉记】
　　思贤文帝为太子立思贤苑以招賔客【出西京杂记】
　　桑梓洛阳城西有桑梓苑【阿内十二境簿】
　　桂林建康县北汉朝为桂林苑【出陶季直京国记】
　　飬兽苑有园曰囿一曰飬禽兽曰囿【出说文】
　　射鸿卫献公射鸿于囿【出左传】
　　诗丹陵抱天邑紫泉更上林玉台极百尺银树起千寻水流冠葢影风歌吹音踟蹰怜拾草顾歩惜遗簪日落庭光转方幰屡移隂愿言乐未极不道爱黄金【梁纪少瑜】龙田留故苑汾水结余波怅望伤游目辛酸思绪多寒烟惨髙树凝露变轻萝泽葵犹草池竹尚侵荷秋风徒自急无复白云歌【出陈释洪】天游御跸驻城闉上苑迟光晚更新瑶防半入黄山路玉槛傍临灞津梅香欲待歌前落兰气先过酒上春幸预百台称献夀愿陪千亩及农辰【出卢藏用】东郊暂转迎春仗上苑初飞行庆杯风射蛟冰千片断气冲鱼钥九闗开林中覔草才生蕙殿里争花并是梅歌吹衔恩归路晚楼乌半下鳯城来【出沈佺期】
　　园圃
　　灵芝晋宫阁名有灵芝园葡萄园此皆因草木树果以立名也
　　仙蕙昆仑山第三层下有芝田蕙圃皆数万顷羣仙种耨焉【出王子年拾遗记】
　　葡萄洛阳宫有琼圃园灵芝园石祠园邺有鸣鹤园葡萄园【出晋宫阁名】
　　苜蓿郭仲产仇池记曰城东有苜蓿园
　　濯龙濯龙园在洛阳西北角【出司马彪续汉书】
　　鸿鹄晋宫阁名曰邺有鸿鹄园
　　持锄孙寳为京兆尹署侯文为东部督邮灞陵杜稚季杜门不通水火持锄自理园不敢犯法【出汉书】
　　得印桓帝时沛国戴翼锄园得黄金印【出后汉书】
　　不窥法真隠大泽讲论术艺歴年不窥园圃【出后汉书】前汉董仲舒下惟读书三年不窥园圃
　　自赁范丹学通三经常自赁灌园
　　汉隂抱瓮庄子曰汉隂叟抱瓮入井取水灌园子贡教以桔橰叟嫌其用机不听
　　庄周作吏庄周尝为防邑漆园吏
　　诗浮舟千壑总辔万寻颠流沫不足险石牀岂为艰天子照情素探懐授佳篇【出谢灵运】暮春多淑气斜景落髙峯日照池光浅云归山望浓入林迷曲径度渚隔危峯髙轩聊骋望焕景入川梁波横山度影雨罢叶流光
　　日移花色异风散水纹长【并梁元帝】春光起丽谯屣步陟山椒开影临飞葢莺鸣入洞箫水还登故渚树长合前桥緑荷生绮叶丹藤上细苗顾循慙振藻何用拟琼瑶【梁庾肩吾】
　　道路
　　背馗九达道也似背故谓之馗【许慎说文】
　　羊肠羊肠坂诘屈车轮为之摧王智深秦纪曰氐人杨难当居仇池山髙二十里羊肠盘道三十六回【魏武苦寒行】鹿蹊艮为径路【郑注曰田间之道曰径路艮为之者取山间鹿兎之蹊周易】
　　马径晋昌郡南及广武马蹄谷盘石上马有迹若践泥中自然之形故其俗号天马径【郦元注水经】
　　多岐杨子隣人亡羊率其党请杨子坚追之杨子曰亡之一羊何追者众曰多岐路既返问获羊乎曰亡岐路既多之中又有岐焉吾不知所之故返【列子】大道以多岐亡羊学者以多方丧生【扬子】
　　隠金树松秦东穷燕齐南极吴越跸道广五十歩隠以金椎树以青松为驰道之丽至于此也【隠筑也汉书贾山】推石布土王霸为上谷大守修飞狐道至平城推石布土三百余里
　　藩竹天纪二年卫尉岑昏表修百府自宫门至朱雀桥夹路作府舍又开大道使男女异行夹道皆筑髙墙瓦覆或作竹藩【环济吴纪】
　　树槐苻坚灭燕赵之后自长安至于诸州皆夹道树槐桞二十里一亭四十里一旅行者取给于涂工商资贩于道【崔鸿前秦録】
　　桂道兰街刘义恭诗曰飞流界桂道深林冒兰街七陌九阡曹植诗云东西经七陌南北越九阡
　　诗分繻出帝京升装奉皇穆洞野属沧溟聫郊遡河服曰暎青丘岛尘起邯郸陆江移林岸防岩深烟岫复嵗严摧嶝草午寒散峤木荣郁夕飚卷蹉跎晚云伏葭志非易从旌躯信难牧岂真宫梧方辞兎园竹先心亦何言迷踪庶能复【梁沈约】学官两无成归心自不平故乡尚千里秋山猿夜鸣人愁云色客意惯风声羇恨虽多绪俱是一伤情【隋孙万夀】伯喈迁塞北亭伯之辽东伊余何为客独守云防中途遥已日暮时泰道斯穷防心悲岸草半死落岩桐目送衡阳鴈情伤江上枫福兮祸所伏今也信难通丈夫日有志宁伤官不公【唐李百药】
　　市
　　金市金市在大城中【洛阳记】
　　鬭场苑城市谓之苑陵林陵有鬭塲市【丹阳记】
　　殷室九市武王伐殷得二夫人问曰殷国将亡亦有妖乎曰殷君喜修宫室大者宫室九市【太公六韬】
　　齐宫七市齐国将亡亦有妖乎其二人曰齐桓公宫中七市【战国策】
　　鹤舞门外吴王阖庐有女怨王先食蒸鱼乃自杀阖庐痛之塟于国西阊门外舞白鹤于吴市令万人随观【赵吴越春秋】
　　狼入市中秦恵王四年狼入咸阳市昭王六年狼又入咸阳市中【刘向洪范传】
　　万商之川亚以少城接于其西市防所防万商之川列隧百重罗肆巨千【蜀都赋】
　　吹篪伍子胥出昭闗夜行昼伏至于陵水无以糊其口吹篪乞食于吴市兴吴国阖庐为伯
　　击筑荆轲既至燕爱善击筑者髙渐离击筑轲和而歌于市中相乐已而相泣旁若无人
　　信陵防客魏有隠士曰侯嬴年七十家贫为大梁夷门监者魏公子信陵君置酒大会客公子从车骑虚左自迎之侯生谓公子曰臣有客在市屠中愿枉车骑过之【史记】诗旗亭出御道游目暂廻车既非随舞鹤聊思索枯鱼因识季主傍酒见相如【梁庾肩吾】云阁绮霞生旗亭丽日明尘飞三市路葢入九重城惟见争名利安知大隠情【陈张正见】









　　锦绣万花谷后集卷二十五
　　钦定四库全书
　　锦绣万花谷后集卷二十六
　　村
　　花桞村文选春风太多情村村花桞好又杜诗歩屧随春风村村自花桞
　　浣花村奉乞桃栽一百根春前为送浣花村【出杜诗】落花村王禹偁诗一路翠烟垂桞驿满川红雨落花村杏花村清明时节雨纷纷路上行人欲断魂借问酒家何处有牧童遥指杏花村【出唐诗】
　　田野为村在野田为村【出唐书】
　　黄叶村村疎黄叶坠野回白鸥来【出杜诗】
</div>
    <div class="pagination">
<a href="锦绣万花谷_page64.html">上一页</a><span>...</span><a href="锦绣万花谷_page60.html">60</a><a href="锦绣万花谷_page61.html">61</a><a href="锦绣万花谷_page62.html">62</a><a href="锦绣万花谷_page63.html">63</a><a href="锦绣万花谷_page64.html">64</a><span class="current-page">65</span><a href="锦绣万花谷_page66.html">66</a><a href="锦绣万花谷_page67.html">67</a><a href="锦绣万花谷_page68.html">68</a><a href="锦绣万花谷_page69.html">69</a><a href="锦绣万花谷_page70.html">70</a><span>...</span><a href="锦绣万花谷_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
