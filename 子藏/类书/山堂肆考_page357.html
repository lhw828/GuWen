<!DOCTYPE html>
<html>
<head>
    <meta charset="UTF-8">
    <title>山堂肆考 - 第 357 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 357 页/共 632 页</h1>
    <div class="content">　　诧楚
　　司马相如子虚赋楚使子虚于齐齐王悉发车骑与使者出畋畋罢子虚过诧乌有先生而亡是公存焉坐定乌有先生问曰今日之畋乐乎子虚曰乐获多乎曰少然则何乐曰仆乐王之欲夸仆以车骑之众而仆对以云梦之事也乌有先生曰足下不逺千里来贶齐国王悉发境内之士备车骑之众与使者出畋乃欲戮力致获以娱左右何名为夸哉今足下不称楚王之德厚而盛推云梦以为高窃为足下不取也
　　夸胡
　　扬雄长杨赋序明年上将大夸胡人以多禽兽秋命右扶风发民入南山西自襃斜东至农南敺汉中张罗网罝罘捕熊罴豪猪虎豹狖玃狐兔麋鹿载以槛车输长杨射熊馆以网为周阹纵禽兽其中令胡人手搏之自取其获上亲临观焉注云阹遮禽兽围阵也
　　襢裼暴虎
　　诗郑风襢裼暴虎献于公所
　　诡遇获禽
　　王良曰吾为之范我驰驱终日不获一为之诡遇一朝而获十
　　十旬弗反
　　夏书太康尸位以逸豫灭厥德黎民咸贰乃盘游无度畋于有洛之表十旬弗反
　　三月不返
　　说苑荆文王得茹黄之狗箘簬之矰以畋于云梦三月不返保申谏曰王之罪当笞王曰愿请变更而无笞保申曰臣承先生之命不敢废王曰敬诺王伏保申束细箭五十跪而加之王背如此者再保申趋出欲自沈王曰此不谷之过也保将何罪王乃变行从保申杀茹黄之狗折箘簬之矰
　　漆泽
　　穆天子传天子猎于漆泽得白狐狢以祭于河宗
　　金郊
　　张协七命白商素节月旣授衣天凝地闭风厉霜飞将因气而致杀临金郊而讲师
　　焚莱
　　周礼夏官牧师凡田事赞焚莱又冬官山虞若大田猎则莱山田之野注云莱谓除其草莱也
　　践稼
　　唐庄宗尝畋中牟践民稼中牟令当马前谏曰陛下为民父母奈何毁其所食使转死沟壑乎按庄宗卽李存勗也
　　弋昭华
　　韩诗外传齐景公弋昭华之地顔邓聚主鸟而亡之景公怒欲杀之晏子曰邓聚有死罪四请数而诛之为吾君主鸟而亡之一罪也使吾君以鸟之故而杀人罪二也使四国诸侯闻之以吾君重鸟而轻士罪三也天子闻之必将贬绌吾君危其社稷罪四也此四罪者故当杀无赦景公曰止此亦吾过矣愿夫子为寡人敬谢焉
　　猎伊阙
　　唐庄宗猎于伊阙命从官拜梁太祖墓涉歴山险连日不止或夜合围士卒坠崖谷死伤甚众
　　献子遗冠
　　琐语范献子卜猎占之繇曰君子得鼋小人遗冠献子猎而无得遗其豹冠
　　石防拔箭
　　见勇敢
　　西巴放麑
　　韩子曰孟孙猎得麑使秦西巴持之其母随而呼之西巴不忍而与其母孟孙适至求麑对曰余不忍而与其母孟孙大怒逐之居三月复召为其子傅曰夫子不忍麑又且忍吾子乎
　　唐俭搏豕
　　见纳谏
　　飞鸟翔噪
　　唐张武仲子直方好弋猎洛阳飞鸟皆识之见必翔噪
　　老麋哀请
　　见风
　　将儿从猎
　　晋孙盛为庾公记室参军从猎将其第三儿齐庄俱行庾公不知忽于猎场见齐庄时七八岁庾公谓曰小儿亦复来乎齐庄应声答曰所谓无小无大从公于迈
　　将儿出射
　　验记吴唐庐陵人少好驱媒猎射家以致富后春月将儿出射正値麀鹿将麑母鹿觉人气呼麑麑不知径前就媒唐射麑死鹿母悲鸣不已唐乃藏草中出麑置浄地鹿母直来前俯仰顿伏絶而复起唐又射鹿母应而倒至前邑复射一鹿箭反激还中唐子唐掷弩拥子而哭闻空中呼曰吴唐鹿之爱子与汝何异
　　常带绵绳
　　世说桓南郡好猎每田狩车骑甚盛五六十里中旌旗蔽隰骋良马驰击若飞双甄所指不避陵壑或行阵不整麏兔腾逸参佐无不被系束桓道恭之族也时为贼曹参军颇敢直言常自带绛绵绳着腰中问此何为答曰公猎好缚人士防当被缚手不能堪芒也自此小差
　　常载罝网
　　唐单王元吉喜鹰狗出常载罝网三十车曰我宁三日不食不可一日不猎
　　上疏谏猎
　　见总谏官
　　献诗讽猎
　　唐魏知古景云末为侍中宗初卽位猎于渭川知古从驾因献诗以讽其略曰尝闻夏太康五弟训禽荒我后来冬狩三驱盛礼张顺时鹰隼击讲武事功扬此欲诚难纵兹游不可常子云陈羽猎僖伯谏鱼棠得失鉴齐楚仁恩念禹汤上悦手诏褒美赐帛五十段
　　樵人
　　荆公诗老妻稻下収遗穗稚子松间拾堕樵
　　伤麟
　　孔子夜梦三槐之间丰沛之邦有赤气驱车见刍儿伤麟之左足求薪覆之
　　藏鹿
　　列子曰郑人有薪于野者遇骇鹿击而毙之恐人见之也遽而藏诸隍覆之以蕉
　　亡簮
　　见故人
　　观奕
　　晋樵者王质入石室山因观二人奕不觉斧柯已烂
　　韫丘
　　韩诗外传子路与巫马期薪于韫丘之下
　　谷口
　　杜诗谷口樵归唱
　　石下得镜
　　龙城录长安任仲宣素蓄宝镜示之识者谓为三代物询其所得云嵩山樵者石下得之
　　瓮中取钱
　　徐稽神录建安有村人乘小舟往来建溪采薪为业山上忽有数钱流下寻至山半树下有大瓮钱满其中而瓮少敧故钱流出于是推正以石榰之取五百余钱以归率家人再往将尽取之而忘其所徘徊数日不忍
<子部,类书类,山堂肆考>钦定四库全书
　　山堂肆考卷一百四十五　明　彭大翼　撰释教
　　佛
　　袁宏汉书浮屠佛也佛者汉言觉也将以觉悟羣生也佛地论佛姓释伽号牟尼要览小名天中天按列子西极之国有化人来周穆王事之作中天之台又秦始皇时沙门室利房等至帝囚之夜有金人破户以出信此则周秦已有佛矣
　　手指天地
　　传灯録周昭王二十四年释迦佛生刹利王家放大智光明照十方世界涌金莲花自然捧防足分手指天地作狮子吼声年十九出家号天人师住世四十九年将金缕僧迦黎衣法与摩诃迦叶自一祖迦叶至三十二祖忍又佛运綂纪周昭王二十四年甲寅四月八日中天竺国浄梵王妃摩耶夫人生太子悉达多三十二岁于菩提场中成无上道号佛世尊于周穆王五十六年二月十五日于拘尸罗国婆罗防树间入槃至晋宋周隋等十余家书竝云佛生周庄王九年鲁庄公七年癸巳歳四月八日常星不见至匡王五年七十九岁于拘尸那城防树下塟于囘鹿山数説不同竝存之以僃防考集览云梵语槃华言示寂也佛以人精神常在佛之示寂而已非真死也楞伽经云槃乃不生不之地一切脩行之所依世人误认以为非也
　　掌着地界
　　维摩经佛以四大海水入大毛孔不挠鱼鳖性彼大海本相如故又取三千大千世界如陶家轮着右手掌中掷过恒河沙国界之外其中人不觉不知不使人有往来想一千世界谓之小千一千小千世界谓之中千一千中千世界谓之大千
　　出家
　　本相经佛初为太子年十九逾城出家学道勤行精进禅定六年成道具三十二相八十种好又佛初出家乃于檀特山中学非非想于二月八日明星出时成佛
　　出世
　　续博物志佛以三月十五夜出世二十九出家三十五得道
　　圣人
　　吴太宰嚭问孔子曰夫子圣人欤对曰丘博识强记非圣人也又问三王圣人欤对曰三王善用智勇圣非丘所知又问五帝圣人欤对曰五帝善用仁信圣非丘所知又问三皇圣人欤对曰三皇善用时圣非丘所知太宰大骇曰然则孰为圣人乎夫子有间曰丘闻西方有大圣人者不治而不乱不言而自信不化而自行荡荡乎人无能名焉
　　仙子
　　唐诗西方金仙子崇议乃无明金仙子谓佛也又佛曰空王曰法王曰象王曰轮王曰镫王曰梵帝苏东坡记开元寺吴道子画佛西方真人谁所见衣被七寳从双狻当时脩道颇辛苦栢生两肘鸟巢肩初如蒙蒙隠山玉渐如濯濯出水莲道成一旦就空灭奔会四海悲人天
　　佛身
　　十住论佛身七处平满谓以两手两肩两足及额也佛地经佛表里八处平满菩萨经佛者有大神力身紫金色韵府西天有佛其形长一丈六尺而黄金色故东坡诗问禅不契前三语施佛空留丈六身
　　佛心
　　唐宣宗问辩禅师何为佛心对曰佛者西方之语华言觉也谓人智慧觉照为心心者佛之别名有万千异号其体惟一心外无佛佛外无心又文粹佛之心以空化执智化也以福利化欲仁化也以縁业化妄术化也以地狱化愚刼化也故中下之人闻其説利而畏之所谓救溺以手救火以水其于生人亦幸矣
　　琉璃喉
　　三昧经佛咽喉如琉璃筒
　　珊瑚口
　　大智论佛口色如珊瑚
　　珠睂
　　璎珞经佛睂象珠火
　　金面
　　脩道经佛面光如金花又月面云眸雪齿金容俱佛像也北魏孝昌三年二月洛阳平等寺金身两目埀泪遍体俱湿时人称为佛汗如此者三日而明年尔朱荣入洛诛戮百官殆尽
　　现足
　　世尊入般槃一祖迦叶至双林树间悲恋号泣佛于金棺内现出双足按世尊如来瞿昙南无皆佛号
　　化身
　　有僧问风穴曰如何是佛穴曰金沙滩头马郎妇世言观音化身按马郎尝见美妇卖鱼遂求为妇妇曰适体不安少安相见未几而忽有僧来云此菩萨也以锡杖挑骨凌空而去又续语録延州有妇人甚有姿色少年子弟悉与狎数岁而没人塟之道左大厯中有胡僧敬礼其墓曰斯乃大慈悲喜舍俗之欲无不狥焉此即鎻骨菩萨顺縁已尽众人开墓视其骨钩结如鎻状遂与起塔马郎妇事大率类此观音大士本是男身化身为女
　　马防经
　　大藏一览汉明帝永平二年上偶梦金人巍巍丈六飞至殿庭光明炳耀访问羣臣通事舍人毅对曰臣闻西域有得道者其名曰佛陛下所见得无是乎帝遣博士王遵蔡愔等十八人同往西域求佛法至月氐国遇迦叶摩腾竺法兰二梵僧带白防画释迦像经四十二章白马防之迎至洛阳上大悦于西门外立精舍以处之遂译四十二章经中国有三寳自此始摩腾竺法兰二僧皆中天竺人三寳谓道寳经寳师寳也
</div>
    <div class="pagination">
<a href="山堂肆考_page356.html">上一页</a><span>...</span><a href="山堂肆考_page352.html">352</a><a href="山堂肆考_page353.html">353</a><a href="山堂肆考_page354.html">354</a><a href="山堂肆考_page355.html">355</a><a href="山堂肆考_page356.html">356</a><span class="current-page">357</span><a href="山堂肆考_page358.html">358</a><a href="山堂肆考_page359.html">359</a><a href="山堂肆考_page360.html">360</a><a href="山堂肆考_page361.html">361</a><a href="山堂肆考_page362.html">362</a><span>...</span><a href="山堂肆考_page358.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
