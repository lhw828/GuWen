<!DOCTYPE html>
<html>
<head>
    <meta charset="UTF-8">
    <title>万姓统谱 - 第 264 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 264 页/共 403 页</h1>
    <div class="content">　　党绪【字汝水承天卫人嘉靖癸丑进士歴同知】
　　党缙【太康人嘉靖中任两淮盐运司同知】
　　党馨【益都人隆庆戊辰进士】
　　党【鲁公族商音冯翊】
　　【周】党叔让【鲁大夫】
　　【晋】党同
　　广【宫音丹阳广成子之后】
　　【宋】广汉【绍兴三年任通判赣州军事】
　　广熙绩【永州别驾】
　　广嵩【六安人洪武中举楷书任中书】
　　广严【蒲县人正统间鸡泽县丞】
　　曩【见姓苑】
　　【元】曩秉彛【古人一名加台寓居澧州受学于瞿丙中湖广乡试苐一举进士授蓟州録事官至河
　　南省防政】
　　莽【后汉马后之先也后恶其先有反者改为芥氏莫捕切汉】莽通【戾太子反侍郎莽通斩反将如矦封重合侯】
　　【明】莽亨【平原人正徳中思南府通判】
　　上【是掌切商音见姓苑】
　　【汉】上雄【见印薮】
　　【元】上都【为中兴判官统兵击贼既而东门失守上都仓黄反鬭力屈贼执之使降上都大骂贼怒刳其
　　腹刲其肉而死】
　　【明】上泰【字志同江夏人景泰甲戌进士歴广东左防政】
　　上志【陕西人天顺进士】
　　上观【字景赡江夏人成化中任知府】
　　上伯时【吴川人正徳中大冶县知县】
　　朗【见姓苑】
　　【明】朗清【象台人宣徳中任都察院司务】
　　荡【宋桓公子荡生公寿寿生意诸以王父字为氏故称荡氏周】荡意诸【宋司城】
　　荡虺【意诸弟】
　　【汉】荡疑【古今人表】
　　访
　　【唐】访式【字叔矜吴人举进士有高行名著雍咸间知洪筠二州官至转运使】
　　象【见姓苑颍川望族】
　　【畧养反见姓苑】
　　汻【呼广反今泾州有此姓】
　　鞅【见姓苑】
　　昉【见姓苑】
　　放【见姓苑上声尧臣放齐之后】
　　丈【见姓苑】
　　爽【见姓苑】
　　忹【音往见直音】













　　万姓统谱卷八十六
　　钦定四库全书
　　万姓统谱卷八十七　　　明　凌迪知　撰上声
　　二十三梗
　　景【晋阳角音姓楚公族之后又望出冯翊汉初徙豪杰于闗中今陜西多此姓周】景差【楚公族大夫与宋玉唐勒事襄王游高唐作大言小言风赋作续骚】
　　景义【晋人】
　　景丑【齐大夫】
　　景春【见孟子】
　　景缺【楚将军】
　　【汉】景丹【字孙卿栎阳人更始时为上谷长史与寇恂等将兵归光武拜偏将军与吴汉从讨王郎以功
　　拜骠骑大将军封栎阳矦明帝时圗形云台】
　　景毅【蜀郡人灵帝时李膺坐钩党诣诏狱考死门生故吏竝被禁锢毅子硕为膺门徒未及録毅慨
　　然曰本为膺贤遣子师之岂可漏名茍安遂自表免归时人义之】
　　景鸾【字汉伯梓潼人尝上书数陈灾异州郡辟不就作诗解易说著述五十余万言】
　　景风【善易】
　　景务修【枢密副使】
　　景养【西湖民孙皓初为乌程矦相皓当大贵】
　　【五代】景遥【时人善射尝敎其子射曰射不入铁不如不发子延广仕石晋为都指挥使横挑强胡败死宋】景自芳【雅州人破贼有功尝于二月十二日作寒食至今里人号景春寒食】
　　景希孟【知巴川县二年满秩常有诗二载巴川县谁知是与非还乡何所有载得一清归】景林洙【通川人咸平间王均叛州有贼应之林洙将乡兵拒战于州北为贼所首陨而身不仆跨马奔归州城东北隅人讶而呼之曰公无首矣于是坠地邦人即其地立祠祀之】
　　景泰【字周臣安岳人举进士为坊州推官歴知宁原二州以奇兵败元昊于彭阳改镇戎军贼不敢犯后徙秦凤路总管子思忠累官左藏库副使思立熈宁中屡立战功知河州神宗知其母老命其弟思谊为秦州判官以便养】
　　景思立【知河州】
　　景光【京兆人】
　　景大方
　　景绣【徽州人俱登科】
　　景苏
　　景隲【建炎进士】
　　景渊
　　景教【大观进士俱绵州人】
　　景秉【淳熙十六年以朝散郎秘阁修撰知临安】
　　【元】景厚【汉阳人领乡荐至京师中书左丞许有壬师事焉】
　　景素阳【襄陵道士师事梁古賔居阜山道院元末兵乱乡人匿山中唯素阳与师不去兵至求财不得欲杀古賔素阳曰师老矣愿以身代兵即以刀砍素阳刀忽断为三兵皆惊异罗拜而去】
　　【明】景星【字徳辉余姚人洪武中以儒士保陞杭州儒学训导其学特萃于经尢长于春秋弟子承指授
　　者多去取髙第逮今犹沾溉焉所着有四书唘蒙行于世】
　　景福【临淮人洪武中为防州卫指挥同知后从靖难累积功至右军都督佥事卒赐葬祭】景清【陜西真宁人洪武辛未进士第二授编脩改御史建文初歴官左都御史改御史大夫靖难后自归挟利刃入朝文皇出御殿门清奋跃而前上命収之清慢骂上大怒命抉其齿且抉且骂含血近前直喷沁御衣碎磔其肉赤其族】
　　景芳【字徳馨定陶人性孝友淳慤中成化癸夘乡试选授临漳令生贠有牛舜臣者贫不能娶芳即捐俸以完其婚民有陈恕母告恕不孝芳以恩意晓喻之遂感为孝子值漳水大涨城门防圯芳设法捍御之卒全其城乡民漂没者尢极力赈恤不少懈九载考绩迁知平定州复迁庆阳府同知寻卒】
　　景溱【蒲州人正徳中进士授监察御史廵按顺天江西秉公持法激浊扬清陞顺天府丞以疾家居
　　杜门静修不事燿累召不起后终于家按属士民逺来吊赙】
　　景【溱之子幼警敏孝友笃至性嗜濂洛之学摛文力追古作嘉靖中游蒲庠有声誉共期甲科乃引疾辞廪当道皆雅重之厥后学益进徳益高订确世务凿凿可行非一于隐居者卒乡人无显晦交与其贤号曰逸民云】
　　景旸【字伯时仪真人少聪颖登正徳戊辰进士第二授翰林编修稍迁国子司业每与六馆诸生讲解不惮寒暑典籍餽廪私益以斛后知之归其益曰吾虽贫何相贼也时士习竞尚请托旸悉置不行旧俗稍正尢笃孝友有姊蚤寡迎与母俱其子女为嫁娶衣食之乡人颂其徳焉着前溪集今梓传】
　　景承芳【陕西醴泉人嘉靖壬戌进士歴副使】
　　耿【髙阳宫音殷时侯国尚书祖乙圮于耿晋大夫赵肃肃灭因氏焉又望出扶风河东汉】耿寿昌【宣帝时为大司农中丞奏设常平仓増价而籴减价而粜以利农民皆便之赐爵关内矦】耿弇【字伯昭光武指之曰此我北道主人也后平齐帝曰将军前在南阳建此大防常以为难合乃知有志者事竟成也封好畤矦父况病弇兄弟六人衣青紫侍医药时人荣之】
　　耿国【弇弟为五官中郎捋时单于欵塞朝议欲不许国独言宜如孝宣故事帝从之自是中国无事
　　者二十七年官至大司马】
　　耿防【汉永元中大将军窦宪之禆将也与任尚围北单于于金微山出塞五千余里以功封栗邑矦
　　追赠为王】
　　耿恭【字伯宗国弟慷慨多大畧明帝时以戊己校尉攻匈奴引兵据疏勒城拜井得水以功拜骑都
　　尉东汉以来耿氏子孙踵歴显仕者数十百人】
</div>
    <div class="pagination">
<a href="万姓统谱_page263.html">上一页</a><span>...</span><a href="万姓统谱_page259.html">259</a><a href="万姓统谱_page260.html">260</a><a href="万姓统谱_page261.html">261</a><a href="万姓统谱_page262.html">262</a><a href="万姓统谱_page263.html">263</a><span class="current-page">264</span><a href="万姓统谱_page265.html">265</a><a href="万姓统谱_page266.html">266</a><a href="万姓统谱_page267.html">267</a><a href="万姓统谱_page268.html">268</a><a href="万姓统谱_page269.html">269</a><span>...</span><a href="万姓统谱_page265.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
