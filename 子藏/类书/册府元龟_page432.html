<!DOCTYPE html>
<html>
<head>
    <meta charset="UTF-8">
    <title>册府元龟 - 第 432 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 432 页/共 736 页</h1>
    <div class="content">    陈沈文阿为散骑常侍兼国子博士撰经典玄儒大义序录二卷。
    後魏裴景融领著作郎撰四部要略令景融专典高道穆为给事黄门侍郎庄帝诏曰：秘书图籍所在内典书。又加缮写缃素委积盖有年载出内繁芜多致零落可令道穆总集帐目并牒儒学之士编比次第。
    後周樊深撰七经异同说三卷义纲略论并目录三十卷并行於世後为中大夫加开府仪同三司。
    隋牛宏为光禄大夫撰开皇四年书目四卷。
    王邵为散骑侍郎修起居注撰开皇二十年书目四卷（隋书。又有魏阙书目录一卷陈秘阁图书法目录一卷陈天嘉六年寿安殿四部目录四卷陈德教殿四部目录四卷陈承香殿五经。《史记》目录二卷开皇八年四部书目录四卷香厨四部目录四卷隋大业正御书目录九卷法书目录六卷杂仪注目录四卷书品二卷名手画录一卷正流论一卷并无撰人姓名）许善心开皇中为秘书丞於时秘藏图籍尚多淆乱善心仿阮孝绪七录更制七林各为总叙冠於篇首。又於部录之下明作者之意区分类例焉。
    唐马怀素为秘书监兼昭文馆学士是时秘书省典籍散落条流无叙怀素上疏曰：南齐已前坟籍旧编王俭七志已後著述其数盈多隋志所书亦未详悉或古书近出前志阙而未编或近人相传浮词鄙而犹记著无编录难辨淄渑望括简近书篇目并前志所遗者续王俭七志藏之秘府帝，於是召涉学之士国子博士尹知章等分部撰录并刊正经史粗创首尾会怀素病卒。
    元行冲为太子宾客弘文馆学士累封常山郡公先是秘书监马怀素集学者续王俭今书七志左散骑常侍褚无量於丽正殿校写四部书事未就而怀素无量卒馆行冲总代其职，於是行冲表请通撰古今书目名为群书目录命学士县尉母栎阳尉韦述曹州司法参军殷践猷大学助教余钦等分部修捡岁馀书成奏上之（开元七年诏曰：比来书籍缺亡後多错乱者良由籍历不明纲维失序或须披阅难可检寻今丽正殿写四库书各於本库每部别为目录其与四库目不类者依刘歆七略排为七志其经史子集及天文以时代为先後以品秩为次第其三教珠英既有缺落宜依书目随次修补朕当披览无使阙遗）韦述为栎阳尉秘书监马怀素受诏编次图书乃奏用左散骑常侍元行冲左庶子齐氵秘书少卿王卫尉少监吴兢并述等二十六人同於秘阁详录四部书怀素寻卒行冲代掌其事五年而成其总目二百卷。
    ○学校部　刊校
    仲尼曰：文王既没文不在兹乎！故曰：自卫反鲁删定经艺而门人达者亦有所刊正焉既而遭秦煨烬会汉巫蛊编简散逸微言殆绝虽故老所传得於口占坏壁之获固多古文颇或遗脱率用裁择既而学校斯建传习弥广龟鸟之变鱼鲁之殊盖有之矣。矧复师资迭授覃研无废增以章句为之训传。又多乎！哉！故英儒博闻之士潜心大业探求精义正其阙误芟其繁乱或蒙被诏令典校阁成上书自陈求给笔札至於前世之载记百家之述作亦或扬扌其缪戾考正其异同缝其漏而质其非翦其芜而撮其要朱紫之有别淄渑之不混六经之旨既明四部之文维叙後来以之折衷学者於兹蒙益非好古博雅之君子畴克预於此哉！
    周孔子删诗为三百篇。
    卜商字子夏孔子弟子之晋过卫有读。《史记》者曰：晋师三豕涉河子夏曰：非也。是己亥也。夫已之与三相近豕之与亥相似至於晋而问之则曰：晋之己亥涉河也。
    汉孔安国孔子後也。武帝时为博士鲁共王坏孔子宅得古文尚书安国悉得其书以考二十九篇得多十六篇（壁中书多以考见行二十九篇之外更得十六篇）安国献之遭巫蛊事未列於学官（安国以孔氏蝌蚪尚书及伏生之书考论文义定其可知者为隶古定更以竹简写之增多伏生二十五篇伏生。又以尧典合於舜典益稷合於皋陶谟盘庚三篇合为一康王之诰合於顾命复出此篇并序凡五十九篇为四十六卷）。
    刘向成帝时为光禄大夫先是武帝时以中古文易经校施孟梁丘经（中者天子之书也。言中以别外耳）向。又以中古文校欧阳大小夏侯三家尚书经文酒诰脱简一召诰脱简二率简二十五字者脱亦二十五字简二十二字者脱亦二十二字文字异者七百有馀脱字数十至成帝诏向校经传诸子诗赋步兵校尉任宏校兵书太史令尹咸校术数太医监李柱国校方技每一书就向取为一录论其指归辩其讹谬而奏之。
    刘歆为黄门郎河平中与父向领校秘书。
    後汉苏竟以明易为博士讲书祭酒王莽时与刘歆等共典校书。
    桓荣习欧阳尚书事博士朱普受普学章句四十万言浮辞繁长多过其实及荣入授明帝减为二十三万言子郁复删省定成十二万言繇是有桓君大小太常章句（桓荣建武三十年为太常桓郁永元四年为太常）。
    锺兴明帝时为左中郎将诏令定春秋章句去其复重。
    樊删定公羊严氏春秋章句世号樊氏学仕至长水校尉。
    张霸永元中为会稽太守以樊删严氏春秋犹多繁辞乃减定为二十万言更名张氏学。
    崔拜议郎复与诸儒博士杂定五经。
    马融为校书郎中诣东观典校秘书。
    杨终章帝时为兰台校书终受诏删太史公书为十馀万言。
    傅毅为郎中建初中章帝博召文学之士以毅为兰台令史拜郎中与班固贾逵共典校书。
    郑众为大司农受诏作春秋删十九篇。
    刘珍少好学安帝时为谒者仆射邓太后诏使与校书刘余马融及五经博士校定东观五经诸子传记百家艺术整齐脱误是正文字。
    伏无忌博物多识顺帝时为侍中屯骑校尉诏与议郎黄景校定中书五经诸子百家艺术。
    张奂少游三辅师事太尉朱宠学欧阳尚书初牟氏章句浮辞繁多有四十五万馀言奂为九万言後辟大将军梁冀府乃上书桓帝奏其章句诏下东观。
    延笃从论解经传多所驳正後儒服虔等以为折中位至侍中。
    卢植灵帝时为九江太守时始立太学石经以正五经文字植乃上。《书》曰：臣少从通儒故南郡太守马融受古学颇知今之礼记特多回穴（回穴犹纡曲）臣前以。《周礼》诸经发起纰谬敢率愚浅为之解诂而家乏无力供缮写上（缮善也。言家贫不能缮写而上）愿得将能书生二人共诣东观就官财粮专心研精合尚书章句考礼记失得庶裁定圣典刊正碑文古文蝌蚪近於为实而厌抑流俗降在小学中兴以来通儒达士班固贾逵郑兴父子并敦悦之令毛诗左氏。《周礼》各有传记与春秋共相表里宜置博士为立学官以助後来以广圣意後与谏议大夫马日议郎蔡邕杨彪韩说等并在东观校中书五经纪传补续。《汉记》。
    蔡邕拜郎中校书东观迁议郎邕以经籍去圣久远文字多谬俗儒穿凿疑误後学熹平四年乃与五官中郎将堂典光禄大夫杨赐谏议大夫马日议郎张驯韩说太史令单（堂姓也。典字子度颍川人为西鄂长）奏求正定六经文字灵帝许之邕乃自书册於碑使工镌於太学门外（雒阳记曰：太学在雒城南开阳门外讲堂长五丈广三丈堂前石经四部本碑凡四十六枚西行尚书。《周易》公羊十六碑存十二碑毁南行礼记十五碑悉崩坏东行。《论语》三碑二碑毁礼记碑上有谏议大夫马日议郎蔡邕名），於是後儒晚学咸取正焉及碑始立其观视及摹写者车乘日千馀两填塞街陌马日融之族子少传融业以才学进与杨彪卢植蔡邕等典校中书。
    刘陶明尚书春秋为之训诂推三家尚书（三家谓夏侯建夏侯胜欧）灵帝时拜侍御史。
    吴韦曜为中书郎博士祭酒孙休命曜依刘向故事定众书晋司马彪为秘书郎初谯周以司马迁。《史记》书周秦以上或采俗语百家之言不专据正经周，於是作古史考二十五篇皆凭旧典以纠迁之谬误彪复以周为未尽善也。条古史考中凡百二十二事为不当多据汲蒙纪年之义亦行於世。
    郑默字思元起家秘书郎考旧文删省浮秽中书令虞松谓曰：而今而後朱紫别矣。
    束为佐著作郎武帝太康二年汲郡人不准掘魏安王冢得竹简小篆古书十馀万言藏於秘府秘书丞卫恒考正汲冢书未讫而遭难述而成之事多证异义时东莱太守陈留王庭坚难之亦有证据。又释难而庭坚已亡散骑侍郎潘滔谓王接曰：卿才学理议足解二子之纷可试论之接遂详其得失挚虞谢衡皆博阳和伯为侍郎受诏次第春秋条列物多闻咸以为允当（初太康二年汲郡人不准盗发魏襄王墓或言安王冢得竹简数十车其纪年十三篇记夏以来至周幽王为犬戎所灭以事按之三家分述魏事至安王之二十年盖魏国之史书大略与春秋皆多相应其中经传太异则云：夏年多殷益干启位启杀之太甲杀伊尹文丁杀季历自周受命至穆王百年非穆王寿百岁也。幽王既亡有共伯和者摄行天子事非二相共和也。其易经二篇与。《周易》上下经同易繇阴阳卦二篇与。《周易》略同繇辞则异卦下易经一篇似说卦而异公孙二篇公孙与邵陟论易国语三篇言楚晋事名三篇似礼记。又似。《尔雅》、《论语》师春一篇书。《左传》诸卜筮师春者是造书者姓名也。语十一篇诸国卜梦妖怪相书也。梁丘藏一篇先叙魏之世数次言丘藏金玉事缴书二篇论弋射法王封一篇帝王所封大历二篇邹子谈天类也。穆天子传五篇言周穆王游行四海见帝台西王母图诗一篇画赞之属也。又杂书十九篇周食田法。《周书》论楚事周穆王美人盛姬死事大凡七十五篇七篇简书折坏不识名题冢中。又得铜剑一枚长二尺五寸漆书皆蝌蚪字初发冢者烧策取宝物及官收之多烬简断札文既残缺不复诠次武帝以其书付秘书校缀次第寻考指归而以今文写之在著作得观竹书随疑分释皆有义证）。
    李充为大著作郎於时典籍混乱充删除烦重以类相从分作四部甚有条贯秘阁以为永制。
    徐广字野民孝武世除秘书郎典校秘书省增置省职转员外散骑侍郎仍领校书。
    宋谢灵运为秘书监文帝使理秘阁书补足遗阙梁任为秘书监领前军将军自齐永元以来秘阁四部篇卷纷杂手自雠校由是篇目定焉。
    张率为司徒掾直文德待诏省敕使抄乙部书後为建安王记室直寿光省治丙丁部书抄。
    阮孝绪陈留尉氏人者删繁书武帝时徵不到。
    刘峻天监初召入西省与学士贺踪典校秘阁。
    刘沆为太子洗马时文德殿置学士省召高才硕学者侍诏其中使之校坟史诏沆通籍焉。
    刘之遴为太学博士时鄱阳王范得班固所上。《汉书》真本献之东宫令之遴与张缵到溉等参校异同之遴录其异状数十事非真本殷钧为秘书丞在职启校定秘阁四部书。
    陈周宏正在梁为左民尚书及侯景平王僧辨启送秘书图籍敕宏正校雠。
    姚察为秘书监领著作察任秘省大加删正後魏阚る博通经传初仕沮渠蒙逊为秘书考课郎中给文吏三十人典校经籍刊定诸子三千馀卷。
    崔光韶为司空行参军孝文敕光韶兼秘书郎掌校华林秘书。
    宋道少而敏隽宣武初以才学被召与秘书丞孙惠蔚典校群书考正同异。
    常景为秘书监删正晋司空张华博物志。
    北齐李铉为太学博士在东馆师友诸王铉以去圣久远文字多有乖谬感孔子必也。正名之言乃喟然有刊正之意於讲授之暇遂览。《说文》爰及仓雅删正六艺经中谬。
    樊逊以封策第一清河王岳为大行台率众南讨假逊大行台郎中文宣天保七年诏令校定群书供皇太子逊与冀州秀才高乾和瀛州秀才马敬德许散愁韩同宝雒州秀才傅怀德怀州秀才古道子广平郡孝廉李汉子渤海郡孝廉鲍长暄。又阳平郡孝廉景孙前梁州府主簿王九元前开府水曹参军周子深等十一人被尚书召共刊定时秘府书籍纰缪者多逊乃议曰：案汉中垒校尉刘向受诏校书每一书竟表上取言臣向书长水校尉臣参书太史公太常博士书中外书合。若干本以相比然後杀青今所雠校供拟极重出自兰台御诸甲馆向之故事见存府阁即欲刊定必藉众本太常卿邢子才太子少傅魏收吏部尚书辛术司农少卿穆子容前黄门郎司马子瑞故国子祭酒李业兴并是多书之家请牒借本参校得失秘书监尉瑾移尚书都坐凡诸别本三千馀卷五经诸史殆无遗阙。
    宋绘好撰述以诸家年历不同多有纰缪乃刊正异同撰年谱录未成武成河清五年并遭水漂失绘虽博闻强记而天性恍惚晚。又遇疾言论迟缓及失所撰之书乃抚膺恸哭曰：可谓天丧予也。
    後周寇隽拜秘书监时军国草创坟典散逸隽始选置令史抄集经籍四部群书稍得备具。
    萧梁武帝弟安成王秀子也。入周为侍中骠骑大将军明帝即位集公卿已下有文学者八十馀人於麟趾殿校定经史仍撰世谱亦预焉以母老兼有疾疹五日番上便隔晨昏请在外著书诏许焉。
    宗懔初仕梁元帝时为吏部尚书及江陵平与王褒等入关太祖以懔名重南土甚礼之明帝即位诏懔与王褒等在麟趾殿刊定群书。
    元伟明帝初拜师氏中大夫受诏於麟趾殿刊正经籍。
    杨宽为御史正中大夫武成二年诏宽与麟趾殿学士参定经籍。
    姚最字士会梁太医正僧垣之子年十九随僧垣入关明帝盛聚学徒校书於麟趾殿最亦预为学士隋李德林父敬族历太学博士镇远将军魏孝静帝时命当世通人正定文籍以为内校书别在直阁省郎茂仕齐为司空府参军奉诏於秘书省刊定载籍许善心为秘书丞奏追李文博陆从典等学者十许人正定经史错缪。
    刘焯以儒学知名除员外将军与诸儒於秘书省考定群书。
    王邵为著作郎采摘经史谬误为读书记三十卷时人服其精博。
    于仲文为光禄大夫撰。《汉书》刊繁三卷。
    唐颜师古贞观中於秘书省考五经师古多所正既毕奏之太宗复遣诸儒重加详议於时诸儒传习既久皆共非之师古取引晋宋以来古本随方晓答援据详明皆出其意表诸儒莫不钦服，於是拜通直郎散骑常侍颁其所定之书於天下令学者习焉寻拜秘书少监专典刊正所有奇书难字众所惑者随疑剖析曲尽其源。
    吕才为太常博士太宗以阴阳书行之自久近代以来渐致讹伪穿凿既甚拘忌亦多遂命有司总令修撰命才及诸阴阳学者十馀人共加刊削并旧书可行者四十七卷书成诏班下之。
    魏徵为秘书监以丧乱之後典章纷杂奏引学者校定四部书数年之间秘书图籍粲然完备。
    长孙无忌为太尉高宗永徽二年三月诏无忌及中书门下与国子三馆博士引文馆学士刊定故国子祭酒孔颖达所撰五经正义颜扬庭师古子也。永徽三年扬庭为符玺郎。又表上师古所撰匡谬正俗八卷高宗下诏付秘书阁仍赐扬庭帛五十疋。
    司马承祯隐於天台山开元初徵至京师承祯颇善篆隶书写三体。《老子》经因刊正文句定著五千三百八十言为真本以奉上之後居王屋为阳台观卒赠银青光禄大夫号真玄先生。
    蒋集贤学士蒋明之子也。弱冠该博群籍其父在集贤日尝以兵乱之後图籍溷杂乃白执政请令入院编次，於是宰相张镒署为集贤小吏编录才逾一年於散乱中集二万馀卷勒成部礻失旁通百家尤精历代沿革後为集贤学士。
    褚无量以内库旧书目高宗代即藏在宫中渐至遗逸奏请缮写刊校以弘经籍之道，於是上令於东都乾元殿前施架排次因大加搜写广求天下异本数年间四部充备後迁左散骑常侍兼国子祭酒封舒国公。
    刘太真贞元二年为秘书监太真上言请择儒者详校九经於秘书省令所司陈设及供食物宰臣录其功课从之。
    包佶为秘书监贞元年上言开元中删定礼记月令改为时令其音及疏并开元有相涉者并未刊正请选通儒详定从之会佶卒其事不行。
    文宗太和三年三月癸亥集贤院奏应校勘宣索书及新添写经籍令请秘省春坊崇文校正共一十八员权抽作番次就院同校勘前件书其厨料等请度支准本官例支给从之。
    周墀为起居舍人集贤殿学士开成元年正月中书门下奏墀及监察御史张次宗礼部员外郎孔温业兵部员外郎集贤殿直学士崔球等同就集贤院勘校经典释文。
    郑覃为门下侍郎平章事兼国子祭酒初文宗诏国子监九经石本所司校勘尚有舛误传於永久必在精详宜令率更令韩泉充详定石经官就集贤院校勘仍旋送国子监上石开成二年十月覃进石壁九经一百六十卷。
    後唐杨凝式明宗天成初为给事中凝式精选通儒校定三馆图书。
    马缟为太子宾客长兴三年四月敕近以遍注石经雕刻印板委国学每经差专知业博士儒徒五六人勘读并注今更於朝官内别差五人充详勘官太子宾客马缟太常丞陈观祠部员外郎兼太常博士太常博士路航屯田员外郎田敏等朕以正经事大不同诸书虽以委国学差官勘注盖缘文字极多尚恐偶有差误马缟已下皆是硕儒各专经业更令详勘贵必精研兼宜委国子监於诸色选人中召能书人谨楷写出旋付匠人雕刻每五百纸与减一选所减等第优与选转官资时宰相冯道以诸经舛谬与同列李愚委学官等取西京郑覃所刊石经雕为印板流布天下後进赖之。
    汉隐帝乾元年四月国子监上言在监雕印板九经内只。《周礼》仪礼公羊梁四经未有印板今欲集学官校勘四经文字雕造印板从之。
    周田敏为尚书左丞兼判国子监事广顺三年六月敏献印板书五经文字五经字样各二部一百三十策奏曰：臣等自长兴三年校勘雕印九经书籍经注繁多年代殊藐传写纰缪渐失根源臣守官胶庠职司校定旁求援据上备雕镌幸遇圣明克终盛事播文德於有截传世教以无穷谨具陈进先是後唐宰相冯道李愚重经学因言汉时崇儒有三字石经唐朝亦於国学刊刻今朝廷日不暇给无能别有刊立尝见吴蜀之人鬻印板文字色类绝多终不及经典如经典校定雕摹流行深益於文教矣。乃奏闻敕下儒官田敏等考校经注敏於经注长於诗传孜孜刊正援引证据联为篇卷先经奏定而後雕刻乃分政事堂厨钱及诸司公用钱。又纳及第举人礼钱以给工人。
    尹拙为国子监祭酒显德二年二月中书奏拙状称准敕校勘经典释文三十卷雕造印板伏以陆氏释文唐初撰集绵历岁月传写失真非多闻博识之人通幽洞微之士重其商确必致乖讹况今朝廷富有鸿硕如兵部尚书张昭太常卿田敏皆文儒之领袖也。或家藏万卷或手校六经实後学之宗师为当今之雄尚伏乞察以事继垂教情非属私特赐敷攵俾同雠校敕曰：经典之来训释为重须资鸿博共正疑讹庶使文字精研免至传习玄惑其经典释文已经本监官员校勘外宜差兵部尚书张昭太常卿田敏详校。
    显德三年十二月诏委中书门下於朝官内选差三十人据见在书籍各求真本校勘刊正谬误仍於逐卷後署校勘官姓名宜令官司逐月具功课申报中书门下。
    ○学校部　雠嫉
    仲尼没而微言绝七十子丧而大义乖周室道微汉承秦弊师授迭异经艺遂分以是肇各家之学树同门之党穿凿圣典异端蜂起既传禀之不一复润色而相胜其有隶章句之业乖和裕之德缘饰已失以为当掎摭彼是以为非庠序之间ん咋腾涌讲习之际讥诋纷错互相摈斥动成仇雠或忿争於朝廷或迁谤於祖裔其於攻讦以害沦胥而罹咎者盖有之矣。固异夫合志同方营道同术之说焉。
    汉辕固生以治诗孝景时为博士与黄生争论景帝前久之病免武帝即位复以贤良徵固诸儒多疾毁固曰：固老罢归之时固已九十馀矣。
    王式字翁思以说诗昭帝时为昌邑王师王废式以减死论归家山阳张长安幼君（长安名）先事式後东平唐长宾长安名沛褚少孙亦来事式问经数篇式谢曰：闻之於师具是矣。自润色之（言所闻师说具尽於此。若嫌简略任更润色）不肯复授唐生褚生应博士弟子选诣博士抠衣登堂颂礼甚严（抠衣谓以手内举令离地也。抠口侯切颂读曰容）式诵说有法疑者丘盖不言（。《论语》载孔子曰：盖有不知而作之者我无是也。式欲遵此意故效孔子自称丘耳盖者发语之辞）诸博士惊问何师对曰：事式皆素闻其贤共荐式诏除下为博士（下除官之书也。下胡稼切）式徵来衣博士衣而不冠曰：刑馀之人何宜复充礼官既至舍中会诸大夫博士共持酒肉劳式皆注意高仰之（劳来到切）博士江公世为鲁诗宗（为鲁诗者所宗师也。）至江公著孝经说心嫉式谓歌吹诸生曰：（学官自有此法酒坐歌吹以相乐也。）歌骊驹（逸诗篇名也。见大戴礼客欲去歌之其辞云：骊驹在门仆夫具存骊驹在路仆夫整驾也。）式曰：闻之於师客歌骊驹主人歌客毋庸归（庸用也。主人礼未毕。且无用归也。）今日诸君为主人日尚蚤未可也。江翁曰：经何以言之（於经何所有此言）式曰：在曲礼江翁曰：何狗曲也。（意怒故妄发言言狗者轻贱之甚也。今流俗书本云：何曲狗妄改之也。）式耻之阳醉<辶>[A123]（失据而倒也。[A123]古地字徒浪切）式客罢让诸生曰：我本不欲来（让责也。）诸生︹劝我竟为竖子所辱遂谢病免归终於家。
    刘歆为光禄大夫校秘书欲建立左氏春秋及毛诗逸礼古文尚书皆列於学官哀帝令歆与五经博士讲论其义诸博士，或不肯置对（并不与歆意同故不肯立其学也。置对置辞以对也。）歆因移书太常博士让之其言甚切诸儒皆怨恨是时名儒光禄大夫龚胜以歆移书上疏深自罪责愿乞骸骨罢及儒者师丹为大司空亦大怒奏歆改乱旧章非毁先帝所立帝曰：歆欲广道术亦何以为非毁哉！歆由是忤执政大臣为众儒所讪（讪谤也。所谏切）惧诛求出补吏为河内太守以宗室不宜典三河徙守五原。
    後汉孔僖字仲和鲁国人也。游太学习春秋因读吴王夫差传废书叹曰：所谓画虎不成反为狗者友人崔る曰：然昔孝武皇帝始为天子年方十八崇信圣道师则先王五六年间号胜文景及後恣已忘其前善僖曰：书传。若此多矣。邻房生梁郁亻和之曰：如此武帝亦是狗邪僖る默然郁怒恨之阴上书告る僖诽谤先帝讥刺当世事下有司る诣吏受讯僖恐诛乃上书章帝自讼诏皆勿问拜僖兰台令。
    周福甘陵人初桓帝为蠡吾侯受学於福及即位擢福为尚书时同郡河南尹房植有名当朝乡人为之谣曰：天下规矩房伯武因师获印周仲进二家宾客至相讥揣遂各树朋徒渐成尤隙。
    郑玄字康成北海高密人少为乡啬夫及党事起被禁锢遂隐修经业杜门不出时任城何休好公羊学遂著公羊墨守左氏膏肓梁废疾元乃发墨守（言公羊义理深远不可驳难如墨翟之守妙）左氏膏肓（喻左氏之疾不可为也。）起废疾休见而叹曰：康成入吾室操吾矛以伐我乎！後公车徵为大司农给安车一乘。
    蜀孟光字孝裕河南雒阳人汉末为讲部吏献帝迁都长安遂逃入蜀刘焉父子待以客礼博物识古无书不览尤锐意三史长于汉家旧典好公羊春秋而讥呵左氏每与来敏争此二义光常讠尧讠尧ん咋（讠尧音奴交切ん音休袁切咋徂）先主定益州拜为议郎。
    许慈字仁笃胡潜字公兴并为博士慈善郑氏学治易尚书三礼毛诗。《论语》潜卓荦︹识先主定蜀承丧乱历纪学业衰废乃鸠合典籍沙汰众学慈潜与孟光来敏等典掌旧文值庶事草创动多疑议慈潜更相克伐谤ゥ忿争形於声色书籍有无不相通借时寻楚挞以相震扌宪其矜已妒彼乃至於此先主愍其。若此群僚大会使倡家假为二子之容仿其讼间之状酒酣乐作以为嬉戏初以辞义相难终以刀杖相屈用感切之。
    後魏游雅文成时为秘书监北人陈奇爱玩经典博通坟籍与河间邢同召赴京雅素闻其名始颇好之引入秘省欲授以史职後与奇论典诰及诗书雅赞扶马郑至易讼卦天与水违行雅曰：自葱岭以西水皆西流推此而言易之所及自葱岭以东耳奇曰：易理绵广包含宇宙。若如公言自葱岭以西岂东回望{公儿}哉！奇执义非雅每如此类终不苟从雅性短因以为嫌尝众辱格切虚晚切奇或尔汝之或指为小人奇曰：公身为君子奇身。且小人耳雅曰：君言身。且小人君祖父是何人也。奇曰：祖燕东部侯雅质奇曰：侯何官也。奇曰：三皇不传礼官名岂同哉！昔故有云师火正鸟师之名以斯而言世革则官异时易则礼变公为皇魏东宫内侍长侍长竟何职也。繇是雅深憾之先是敕以奇付雅令铨补秘书雅既恶之遂不复叙用焉奇冗散数年高允每与奇雠温古籍嘉其远致称奇通识非凡学所窥允微劝雅曰：君朝望具瞻何为与野儒辩简牍章句雅谓允有私於奇曰：君宁党小人也。乃取奇所注。《论语》孝经焚于庭内奇曰：公贵人不乏樵薪何乃燃奇。《论语》雅愈怒因告京师後生不听传授而奇无降志亦评雅之失雅制昭皇太后碑文论后名字之美比论前魏之甄后奇刺发其非闻於上诏下司徒检对碑史事乃郭后雅有屈焉有人为谤书多怨时之言颇称奇不得志雅乃讽在事云：此书言奇不遂当是奇假人为之如依律文造谤书者皆及孥戮遂抵奇罪时司徒平原王陆丽知奇见枉惜其才学故得迁延经年冀有宽宥但执以狱成竟致大戮遂及其家。
    隋刘焯信都人为县功曹高祖开皇中与左仆射杨素等于国子学共论古今滞义素等莫不服其精博时运雒阳石经至京师文字磨灭莫能知者奉敕与刘炫等考定後因国子释奠与炫二人论义深挫诸儒诸儒咸怀妒恨遂为飞章所谤除名为民。
    苏夔右仆射威之子少有盛名起家为太子通事舍人议乐事与国子博士何妥各有所持于是夔妥俱为一议使百寮署其所同朝廷多附威同夔者十八九妥恚曰：吾席间函丈四十馀年反为昨暮儿之所屈也。元善文帝时为国子祭酒学问在通直散骑常侍何妥之下然以风流酝藉俯仰可观音韵清明听者忘倦由是为後进所归妥每怀不平心欲屈善因善讲春秋初发题诸儒毕集善私谓妥曰：名望已定幸无相苦妥然之及就讲肆妥遂引古今滞义以难善多不能对善深衔之二人由是有隙。
    唐孔颖达仕隋炀帝大业初为河内郡博士诏徵诸郡儒官集於东都令国子秘书学士与之论难颖达为最时颖达少年而先辈宿儒耻为之屈潜遣刺客伺其便而图之礼部尚书杨元感深礼之知其如是延之於第待以上客荐为太学助教由是显名贞观中迁国子祭酒撰正五经疏义稍为详悉然有大学博士马嘉运每掎摭之因此相与不平嘉运屡相讥诋有诏更令详定未讫而卒。
    周樊伦为国子司业太祖广顺末尚书左丞田敏判国子监献印板九经书流行而儒官素多是非伦乃掇拾舛误讼於执政。又言敏擅用卖书钱千万请下吏讯诘枢密使王峻素闻敏大儒佐佑之密讯其事构致无状然其书至今是非未息。
    ●卷六百九
    ○刑法部　总序
    折狱致刑著於羲易维明克允载於虞书斯则制治在乎！敕去敕法在乎！得人之义也。舜以皋陶作士故尚书云：皋陶作士明於五刑以弼五教。又谓之大理故。《文子》曰：皋陶喑而为大理天下无虐刑夏商之制无闻周制大司寇掌建邦之三典以佐王刑邦国诘四方小司寇以五刑听万民之狱讼士师掌五禁之法以左右刑罚乡士遂士县士方士各听其所治狱讼司刑掌五刑之法以丽万民之罪司刺掌三刺三宥三赦之法以赞司寇听狱讼掌囚掌守囚及刑杀掌戮掌斩杀司隶掌囚执人布宪掌邦之刑禁皆治刑之官也。列国有士师。《论语》所谓孟氏使阳肤为士师也。亦谓之理。《韩诗外传》所谓李离为晋文公大理也。秦制廷尉掌刑辟秩二千石古者兵狱同制故谓之尉汉制尚书三公曹主断狱二千石曹掌中都官盗贼辞讼罪法亦谓之贼曹。又御史属官有法令曹掌律令廷尉秩中二千石有正及左右监秩皆千石景帝中六年更名大理武帝建元四年复为廷尉宣帝地节三年初置左右平秩皆六百石掌平诏狱冠法冠哀帝元寿二年复为大理自孝武而下置中都官狱三十六所各有令长之名如宗正领都司空令丞主置罪人少府领。若卢令丞主诏狱治将相大臣之类也。又置绣衣直指出讨奸猾治大狱不常置其有大狱则令杂治如王嘉致都船诏狱使将军以下与二千石杂治之类也。其次即令就问如廷尉请捕衡山王遣中尉大行即问之类也。其当罪。又令杂议如淮南王所犯不轨丞相御史宗正廷尉杂奏。又诏列侯吏二千石议是也。後汉置治书侍御史选高第明法律者为之天下谳疑事则以法律当其是非廷尉卿中二千石掌平狱刑罚奏当所应凡郡国谳疑罪皆处当以报员吏百四十人。又省右平尚存左平。又罢中都官以下诸诏狱独廷尉及雒阳县有焉魏武初建国改廷尉为大理。又置律博士。又置定科郎主定法令都官郎主军事刑狱黄初元年复以大理为廷尉晋制初以三公尚书掌刑狱太康中省之以吏部尚书领刑狱。又廷尉主刑罚狱讼属官有正监平通视南台治书为尚书郎下迁。又有律学博士。又置黄沙狱治书侍御史秩与中丞同掌诏狱及廷尉不当者皆治之後省去咸宁中。又置廷尉丞宋增置都官尚书掌京师非违兼掌刑狱。又增置删定郎如魏之定科郎齐廷尉置丞正监平律博士各一人梁初曰：大理天监元年复为廷尉廷尉视秘书监丞视皇子行佐正视正王佐正监平三人比旧选少重服獬豸冠纟帻皂衣铜印墨绶。又置建康县狱三官视给事中以尚书郎为之冠服同廷尉三官元会廷尉三官与建康三官皆法官皂衣朝服以监东西中华门手执方木长三尺方一寸谓之执方器。又置律博士视员外郎後魏孝文太和中廷尉卿品第二上少卿品第三上正监评丞品第五中狱掾品从第七下二十三年复次职令廷尉品第三少卿品第四正监评品第六丞品第七永安二年复置司直十人视五品上不署曹事覆治御史简劾事北齐大理寺决正刑狱卿属官正监平各一人律博士四人明法掾二十四人捉事督二十四人掾十人狱丞掾各二人司直明法掾各二人後周依。《周礼》建六官有司寇卿领秋官府司寇等众职。又有刑部中大夫掌五刑之法附万人之罪隋文帝改周六官依前代之法复置都官尚书侍郎後改为刑部复置大理寺卿少卿正监平各一人司直十人律博士八人明法二十人狱掾八人卿正三品少卿正四品正监评正六品律博士正九品炀帝。又改丞为勾检官增置十六人分判狱事唐制御史大夫中丞掌邦国刑宪典章其属侍御史掌推鞫狱讼谓之东西推凡有别敕付推者则按其实状以奏寻常之狱推讫断於大理兴元元年。又诏殿中侍御史同知东西推分日受事谓之四推置刑部尚书一人侍郎一人掌天下刑法及徒隶勾覆关禁之政其属刑部郎中员外各二人掌贰尚书侍郎举其典宪而辨其轻重都官郎中员外各二人掌配隶簿录俘囚以给衣粮药疮以理诉竞雪冤尚书正三品侍郎正四品郎中并正五品员外并正六品龙朔三年改刑部尚。《书》曰：司刑大常伯侍郎曰：少常伯郎中为大夫都官为司仆咸亨元年复为刑部光宅元年改为秋官神龙元年复旧。又置大理卿一人少卿二人掌邦国折狱详刑之事明慎以谳疑狱哀矜以雪冤狱公平以鞫庶狱正二人掌参议刑狱正科条之事六丞断罪不当则驳正之丞六人掌分判寺事凡有犯皆据其本状以正刑名凡六丞判尚书六曹所统百司及诸州之务其刑部丞常押狱每一丞断事五丞同押。若有异见则各言之主簿二人掌勾检稽失凡官吏之负犯并雪冤者则据所由文牒而立簿焉狱丞三人掌率狱史知囚徒司直六人评事十二人掌出使卿从三品少卿从四品正从五品丞从六品主簿从七品狱丞从九品司直从六品评事从八品龙朔二年改为详刑寺卿为正卿正为大夫咸亨元年复为大理光宅元年改为司刑神龙元年复故凡吏曹补署法官则与刑部尚书侍郎议其人可否然後主拟。若存制使覆囚徒则御史大夫中丞与刑部尚书参择之凡天下之人有称冤而无告者御史大夫与中书门下为三司以鞫之大事奏裁小事专达三司虽按而非其长官则侍御史与刑部郎中员外大理司直评事往讯之五代因之历代丞相三公刺史守相令长之从事掾属其孚刑狱则有决曹辞曹贼曹法曹司法长流刑狱之类焉夫律令者国之衡石刑辟者人之衔辔故王者慎其事择其官以成钦恤之心以致平反之治然後上靡苛政下无冤民庶狱清而善气应其由兹乎！故类其善政自成一编凡刑罚部九门。
    ○刑法部　定律令
    古先哲王即天论缘民情为之刑罚威狱以类其震曜杀戮焉盖所以防邪辟御奸宄禁其逾矩以佐乎！治者也。唐虞而下制事典以为律度作法令而一民志随世轻重沿革斯在然而周设三典施用既殊汉增九章条目浸广晋魏之後或损益殊制繁简异宜载之讨论有所刊定救时之弊乃至於申严济民之残式从乎！宽裕杜周所谓三尺法亦何常之有哉！若夫令出惟行。《周书》之攸慎用刑不中仲尼之所讥自非协於大中而较。若画一。又曷能御下而济众者乎！尧命伯夷降典折民维刑（伯夷下典礼教民而断以法）。
    舜既摄政象以典刑（象法也。法用常刑用不越法）流宥五刑（宥宽也。以流放之法宽五刑）鞭作官刑（以鞭为治官事之刑）扑作教刑（扑夏楚也。不勤道业则挞也。）金作赎刑（金黄金误而入刑出金以赎罪）眚灾肆赦怙终贼刑（眚过灾害肆缓贼杀也。过而有害当缓赦之怙奸自然当刑杀之）钦哉！钦哉！惟刑之恤哉！（舜陈典刑之义敕天下使敬之忧欲得众耳）。
    周成王时周公旦作。《周礼》述大司寇之职掌建邦之三典以佐王刑邦国诘四方（典法也。诘谨也。《书》曰：王髦荒度作祥刑以诘四方）一曰：刑新国用轻典（新国者新辟地立君之国用轻法者为其民未习於教）二曰刑平国用中典（平国承平守成之国也。用中典者常行之法）三曰刑乱国用重典（乱国篡弑叛逆之国用重典者以其化恶伐灭之）以五刑纠万民（刑亦法也。纠犹察异之）一曰野刑上功纠力（功农功力勤力）二曰军刑上命纠守（命将命也。守不失部伍）三曰乡刑上德纠孝（德六德也。善事父母为孝）四曰官刑上能纠职（能能其事也。职职事修理）五曰国刑上愿纠暴（愿悫顺也。暴当为恭字之误也。）以圜土聚教罢民（圜土狱城也。聚罢民其中困苦以教之为善也。民不愍作劳有似於罢）凡害人者之圜土而施职事焉以明刑耻之（害人谓为邪恶已有过失丽於法者以其无故犯法之圜土系教之庶其困悔而能改也。置也。施职事以所能役之明刑书其罪恶於大方版著其背）其能改者反於中国不齿三年（反於中国谓舍之还故乡里也。司圜职曰：上罪三年而舍中罪二年而舍下罪一年而舍不齿者不得以年次列於平民）其不能改而出圜土者杀（出谓逃亡）其属小司寇掌外朝之政凡命夫命妇不躬坐狱讼（为治狱吏弃尊者也。躬身也。不身坐必使其属。若子弟也。）凡王之同族有罪不即市（郑司农云：刑诸甸师氏礼记曰：刑於隐者不与国人虑兄弟）以五声听狱讼求民情一曰辞听（观其出言不直则烦）二曰色听（观其颜色不直则赧然）三曰气听（观其气息不直则喘）四曰耳听（观其听聆不直则惑）五曰目听（观其眸子视不直则毛然）以八辟丽邦法附刑罚（辟法也。丽附也。）一曰议亲之辟（。若今时宗室有罪先请是也。）二曰议故之辟（故谓旧知也。）三曰议贤之辟（。若今时廉吏有罪先请是也。郑玄谓贤有德行者）四曰议能之辟（能谓有道艺者）五曰议功之辟（。若今时吏墨绶有罪先请是也。）六曰议贵之辟（爵位高者）七曰议勤之辟（谓憔悴以事国）八曰议宾之辟（谓所不臣者三恪二代之後）司刺掌三刺三宥三赦之法以赞司寇听狱讼（刺杀也。讯而有罪则杀之宥宽也。赦舍也。）一刺曰：讯群臣再刺曰：讯群吏三刺曰：讯万民（讯言也。）一宥曰：不识再宥曰：过失三宥曰：遗忘（不识谓愚民无所识则宥之过失。若今律过失杀人不坐死遗忘。若间帷簿忘有在焉而以兵矢投射之）一赦曰：幼弱再赦曰：老耄三赦曰：蠢愚（蠢愚生而痴童者幼弱老髦。若今时律年未满八岁八十以上非手杀人佗皆不坐）以此三法者求民情断民中而施上服下服之罪然後刑杀（上服杀与墨劓下服宫刖也。）掌囚掌守盗贼凡囚上罪梏{共手}而桎中罪梏桎下罪梏王之同族有爵者桎以待弊罪（械在手曰：梏两手同械曰：在足曰：桎梏断罪也。）司刑掌五刑之法以丽万民之罪墨罪五百劓罪五百宫罪五百刖罪五百杀罪五百（墨黥也。先刻其面以墨窒之劓截其鼻也。宫者丈夫去势女子闭于宫中刖断足也。周改膑作刖杀死刑也。书。《传》曰：决关梁逾城郭而略盗者其刑膑男女不以义交者其刑宫触易君命革舆服制度奸轨盗攘伤人者其刑劓非事而事之出入不以道义而诵不祥之辞者其刑墨降叛寇贼劫略夺攘矫虔者其刑死此二千五百罪之目略也。其刑书则亡）。
    掌戮掌斩杀贼谍而搏之（搏当为膊去衣磔之也。）凡杀其亲者焚之杀王之亲者辜之（焚烧也。辜之言枯也。谓磔也。）凡杀人者踣诸市（踣谓毙之也。音妨付切）墨者使守门（黥面之罪不妨禁卫也。）劓者便守关（以其貌毁故远之）宫者使守内（人道既绝於事便）刖者使守囿（驱御禽兽无足可）完者使守积（完谓不亏其体但居作也。积谓聚之物也。）司厉其奴男子入於罪隶（男女徒总名为奴）女子入於舂槁（舂舂人槁槁人也。此二官之役槁音口好切）凡有爵者与七十者与未龀者皆不为奴（有爵命士以上也。龀毁齿也。男子八岁女子七岁而毁齿矣。）孔子。《家语》大罪有五而杀人为下逆天地者罪及五代诬鬼神者罪及四代逆人伦者罪及三代乱教化者罪及二代手杀人者罪止及身。又曰：析言破律乱名改作执左道以乱众者杀作淫声造异服设怪伎奇器以荡上心者杀行伪而固言伪而辩学非而博顺非而泽以惑众者杀假於鬼神时日卜筮以疑人者杀此四诛者不待时以听。
</div>
    <div class="pagination">
<a href="册府元龟_page431.html">上一页</a><span>...</span><a href="册府元龟_page427.html">427</a><a href="册府元龟_page428.html">428</a><a href="册府元龟_page429.html">429</a><a href="册府元龟_page430.html">430</a><a href="册府元龟_page431.html">431</a><span class="current-page">432</span><a href="册府元龟_page433.html">433</a><a href="册府元龟_page434.html">434</a><a href="册府元龟_page435.html">435</a><a href="册府元龟_page436.html">436</a><a href="册府元龟_page437.html">437</a><span>...</span><a href="册府元龟_page433.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
