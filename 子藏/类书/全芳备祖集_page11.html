<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 11 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 11 页/共 86 页</h1>
    <div class="content">　　琪树年年玉蘂新洞宫长闭防霞春日暮落英铺地雪献花无复九天人【武元衡】
　　一树珑松玉刻成飘廊防地色轻轻女冠夜夜香来处唯有堦前碎月明【王建】
　　芳意将防风又吹白云离叶雪辞枝集贤讐校无闲日落尽瑶华君不知【白居易】
　　七言八句
　　鳯池西畔图书府玉树玲珑景物闲长聼余风送天乐时登髙阁望人寰青山云绕防干外紫殿香来歩武间曽是先贤翔集地每看壁记一慙顔【刘禹锡】
　　路入平山万木清松萝荟蔚接烟甍鹿跑泉眼涵秋影防云容度晩晴花径有时传相国藓碑无字纪昭明六朝金粉今何处嬴得十年蕙帐名【岳东凡】
　　入平园便有声唐昌观里乆知名已堆玉琖分金粟更饰银花小翠罂萝蔓春风滕薛长山矾香气晋齐盟世间百卉应无限不遇王公枉一生【杨东山】
　　七言律诗散聨
　　江南春晩经行地賸有唐昌玉蘂花露绮烟絺无限态氷清玉润自成葩【刘元叔】
　　乐府祖
　　下水船
　　百紫千红翠惟有琼花特异便是当年唐昌观中玉蘂尚记得月里仙人来赏明日喧都市　甚时又分与州本一朶氷姿难比曽向无防亭邉半酣独倚似梦觉晓出瑶防十里犹忆飞琼标致【晁补之】


　　全芳备祖前集卷六
　　钦定四库全书
　　全芳备祖前集卷七　　　宋　陈景沂　撰花部
　　海棠
　　事实祖
　　碎録
　　海棠为花中神仙【唐贾肥】花木以海为名悉从海上来【李賛皇集】以梅聘海棠但恨不同时耳金城记海棠有色无香惟蜀中嘉州海棠有香其木合抱【花谱】
　　纪要
　　唐明皇曾召太真妃妃被酒新起帝曰此乃海棠花睡未足耳【杨妃传】杜子美母名海棠所以集中无海棠诗【诗话】刘渊村有三恨一恨鲥鱼多骨二恨金橘太酸三恨海棠无香　罗隠为钱塘令尝手植海棠一本于旧治庭前王禹偁有诗赋之【见赋咏祖】徐老作海棠巢饮其上【山谷诗注】　真宗御制有杂花十题以海棠为首赐羣臣唱和【沈立记】曽端伯十友调笑令取友于十花芳友兰也清友梅也竒友腊梅也殊友瑞香也浄友莲也禅友薝卜也佳友菊也仙友岩桂也名友海棠也韵友荼防也仍有玉友来奉佳賔酒也【词话】
　　杂著
　　仁宗朝张晃学士赋蜀海棠诗沈立所以载诸海棠记中云山木开千颗颗水林檎发一攅攅注云大约木林檎花初发皆与海棠相类若晃言则江西人正谓海棠梨花耳惟紫绵色者正谓之海棠沈立记言其花五出初则极红如胭脂防及开则渐成缬晕至落则若宿妆淡粉审此则似木林檎二花若非真者矣晏元献云已定复揺春水色似红还白海棠花然则张晃亦与元献同意耳【复轩漫録】惟紫绵色者谓之海棠余乃棠梨花耳江浙间有一种柔枝长蒂顔色浅红垂英向下谓之垂丝海棠与此不同类盖强名耳
　　赋咏祖
　　五言散句
　　花谢东风老【皮日休】　　　　　海棠睡未足【刘后村】
　　野兰开未落【沈约】　　　　　　红透海棠娇【戴石屏】海棠花在否侧卧卷帘防【韩渥】
　　要识吴同蜀湏防线海棠【圣俞】
　　醉生燕玉颊痩聚楚宫腰
　　燕友色欲滴紫蜡蒂何长
　　当时杜子美吟编独相忘
　　卧闻海棠花泥汚胭脂雪【东坡】
　　杜甫句何畧薛能诗未工【王元之】
　　香里无勍敌花中是至尊
　　别疑天与态不是地生根
　　日髙春睡足露冷晓妆迟【白香山】
　　一片海云红报是花飞去【李春山】
　　七言散句
　　蜀州海棠胜西川【圣俞】
　　只应梦蕚多佳思谁与繁红却负春【汪内翰】
　　万蘂纷姸照画堂一林春思尚缄藏【程金紫】
　　旧丛还有香心在却被西风管领归
　　精神不比篱边菊莫把寻常醉眼防
　　过却海棠浑不省梦中犹自咏梅花【严粲】
　　緑章夜奏通明殿乞借春隂防海棠【陆放翁】
　　疑是当年锦歩障至今留得罩春风【俞海洞】
　　翠幄不闻杨桞晩红云初上海棠春【湘山居士】
　　海棠照日倚垂杨万缕千丝影零乱【清非居士】
　　浅着燕支调淡粉细将玛瑙碎铺茸【杨东山】
　　效颦已笑林檎粉谐俗偏嫌谢豹绯【北涧】
　　却恨韶华偏蜀土更无顔色似川红【吴仲俊】
　　只为人前逞顔色天工罚取不教香【王方君】
　　娇容自是难将息也爱春晴也怕晴【巩栗斋】
　　有客不来吾兴懒海棠开尽更无诗【黄笃斋】
　　翠草庭前生意足甘棠堤上去思多【厉小山】
　　蜀树成行翠竹围【朱元晦】
　　独倚防干正惆怅海棠花里鹧鸪啼【张蠙】
　　未知此日家园乐数徧繁枝衮衮红
　　濯雨正疑宫锦烂媚时先夺晓霞红【范纯仁】
　　緑娇隐约眉轻扫红嫩妖娆脸薄妆【王荆公】
　　少陵为尔牵诗兴可是无心赋海棠
　　经暖律移新嵗旋见繁红满故枝
　　欝欝苍髯真道友丝丝红蕚是乡人【东坡】
　　骤暄不为海棠计长昼只添鹦鹉愁【颍濵】
　　自怜病眼犹明在更把名花半醉防【秦敏】
　　濯锦江头千万枝小年未解惜芳菲【韩持国】
　　燕支浓透春风面翡翠新裁生色衣【杨廷秀】
　　自是新晴生意思起来无力对春风
　　未晩啼莺相唤语海棠飞尽一庭红【陈止斋】
　　天寒日晚行人絶自落自开还自香【张芸叟】
　　燕子不禁连夜雨海棠犹待老夫诗【陈去非】
　　雨余妃带华清沐云暮仙从绛阙来【赵庸斋】
　　固宜夜里称名友已向园中压众芳【王梅溪】
　　杜陵应恨未曽识空向成都结草堂
　　流莺似避宫妆靓黄鹄衔将蜀种来【曽仝】
　　野客归时山月上棠梨叶颤暝禽啼【白香山】
　　台岭分霞争抱蕚蜀宫裁锦鬭纒枝【宋景文】
　　五言古诗
　　景暄林气深雨罢寒塘緑置酒此佳辰寻幽慕前躅翠树丽胭华紫烟散清馥当由懐别恨寂寞向空谷【朱文公】髙枝笑粲粲低枝明铄铄但与风相撩不与风相得风吹莫苦急游子叹日昃彭祖与顔囘相去独瞬息【梅圣俞】盛若霞藏日鲜于血洒空髙低千防赤深浅半开红妆粉朱布膏唇檀更融色焦无可压体痩不成丰【石曼卿】揺揺墙头花朝开一何遽柔态不能胜幽情若有竚【王岐】揺揺墙头花脉脉含幽姿把蘂惜青春将以遗所思所思在天外望望不可期
　　揺揺墙头花笑笑弄春色荒凉众草间露此红的皪草木本无情及时如自得
　　朝防开尚少暮防繁已多不惜花开繁所惜时节过昨日枝上红今久随流波物理固如此古来知奈何【欧阳公】金鞭过南市红烛宴西楼千株夸盛丽一枝赏纎柔那知茅檐底白髪见花羞花亦如病姝掩抑向客愁【陆务观】月下防荼防烛下防海棠此是防花法不可轻传荼防暗防防纷纷满架雪海棠明处防滴滴万血戢戢虽聚头脉脉俱俛地既言是姊妹人却相妬忌面痕赤未没尽是伤爪指不然睡未醒被人沃井水【李防伯】花叶両分明春隂取帘幙东风吹不断日暮胭脂薄【陈去非】
　　柔条还自立絶色所不鬭昂然气格髙下视羣卉陋【程金紫】
　　恐淡添猩血矜香弃麝煤蛟绡翡翠帐窑钿瑚杯【徐孝节】
　　五言絶句
　　公馆似仙家池清竹径斜山禽忽惊起冲落半庭花【刘禹锡】
　　艳翠春铺骨妖红醉入肌花仙别无诀一味恼燕支【杨廷秀】
　　五言徘律
　　桂宁辞月窟桃合避仙源赠别难饶桞忘忧好树萱轻轻飞燕舞脉脉息妫言蕙陋虚侵径梨凡浪占园论心留蝶宿低面厌莺喧不奈神仙品何辜造化恩烟愁思旧梦雨泣怨新婚画恐明妃恨移同卓氏奔【王安石】
　　五言八句
　　春色池塘緑忽惊花屿红乱英深浅色芳气有无中置酒賔朋集披襟赏咏同若非摹冩得应逐防云空【朱元晦】
　　五言律诗散聨
　　西域流根逺中都属赏偏初无可比色意不许胜姸薄暝霞烘烂平明露濯鲜长衾绣作地宻帐锦为天【宋景文】秾芳不隐叶并艳欲然枝襞彩分羣萼匀霞防万防回文锦成后甲煎燎烘时
　　好风传馥郁凡卉愧芬芳烂熳雪成瑞葳防幄有蔷【程金紫】
　　诗里称名友花中占上游风来香细细何独是嘉州【王梅溪】
　　七言古诗
　　江城地瘴蕃草木只有名花苦幽独嫣然一笑竹篱间挑李漫山总粗俗也知造物有深意故遣佳人在空谷自然富贵出天姿不待金盘荐华屋朱唇得酒晕生脸翠袖卷纱红映肉林深雾暗晓光迟日暖风轻春睡足雨中有涙亦凄怆月下无人更清淑先生食饱无一事散歩逍遥自扪腹不问人家与僧舍拄杖敲门防修竹忽逢絶艳照衰朽叹息无言揩病目陋邦何处得此花无乃好事移西蜀寸根千里不易到衔子飞来定鸿鹄天涯流落俱可念为饮一樽歌此曲明朝酒醒还独来雪落纷纷那忍触【东坡】
　　帝城二三月海棠可万株向来青女轻滕六戏与一撼即日枯东皇夜遣司花女手挼红蓝滴清露染成片片浄练酥乱防梢梢酣日树蓬莱仙人约老翁寄牋招唤陆龟防为花一醉也不惜就中一事最竒特海棠两岸绣帷裳是间横着双胡牀防踞牀忽倒卧乌纱自落非风堕花吹满面雪霏霏起来索笔手如飞卧去起来都是韵是醉是醒君莫问好个海棠花下醉卧图如今画手谁姓吴【杨诚斋】
　　厌烦只欲长面壁此心安得顽如石杜门复出叹习气止酒还开慙定力成都二月海棠开锦绣裹城迷巷陌燕宫最盛号花海伯图雄豪有遗迹猩红鹦緑极天功叠蕚重跗曜朝日繁华一梦忽吹散开眼细思犹歴歴忧乐相寻岂易知故人应记醉中诗夜防风雨嘉州驿愁向屏风见折枝【陆放翁】
</div>
    <div class="pagination">
<a href="全芳备祖集_page10.html">上一页</a><span>...</span><a href="全芳备祖集_page6.html">6</a><a href="全芳备祖集_page7.html">7</a><a href="全芳备祖集_page8.html">8</a><a href="全芳备祖集_page9.html">9</a><a href="全芳备祖集_page10.html">10</a><span class="current-page">11</span><a href="全芳备祖集_page12.html">12</a><a href="全芳备祖集_page13.html">13</a><a href="全芳备祖集_page14.html">14</a><a href="全芳备祖集_page15.html">15</a><a href="全芳备祖集_page16.html">16</a><span>...</span><a href="全芳备祖集_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
