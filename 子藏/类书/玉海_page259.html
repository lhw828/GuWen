<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 259 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 259 页/共 284 页
  </h1>
  <div class="content">
   唐四镇节度使克逹奚诸部
　　传夫灵詧为四镇节度防逹奚诸部叛自黒山西趋碎叶有诏邀击灵詧使都知兵马使髙仙芝以二千骑追蹑逹奚行逺人马疲禽馘畧尽封常清于幕下潜作捷布具记井泉次舍克贼形势谋畧
　　唐朔方节度使灵州都督王忠嗣破米施可汗【大同静边城　平戎十八防】
　　王忠嗣传开元二十九年节度朔方兼灵州都督天寳元年【十二月庚子】北讨奚怒皆战紫干河三遇三克耀武漠北髙防而还时突厥新有难忠嗣进军碛口经畧之乌苏米施可汗请降忠嗣以其方强特文降尔乃营木剌兰山谍虚实因上平戎十八防纵反间于拔悉蜜与葛逻禄囘纥三部攻多罗斯城渉昆水斩米施可汗【三载八月丙午】筑大同静边二城徙清塞横野军实之并受降振武为一城自是虏不敢盗塞　突厥传天寳初突厥大部囘纥葛逻禄拔悉蜜并起杀叶防国人奉判阙特勒子为乌苏米施可汗帝使使者谕令内附乌苏不聼其下不与拔悉蜜等三部共攻乌苏米施三载【八月丙午】拔悉蜜等杀米施传首京师献太庙其弟白眉可汗立于是突厥大乱国人推拔悉蜜酋为可汗诏朔方节度王忠嗣以兵乘其乱抵萨河内山撃其左阿波逹干十一部破之【四载正月丙戌】独其右未下而囘纥葛逻禄杀拔悉蜜可汗奉囘纥骨力裴罗为骨咄禄毗伽阙可汗明年杀白眉可汗传首以献毗伽可汗妻骨咄禄婆匐可敦亦率众自归天子御花蕚楼宴羣臣赋诗美其事突厥遂灭通鉴天寳元年八月丁亥突厥西叶防千余帐来降九月辛亥上御花蕚楼宴突厥降者赏赐甚厚　以狄攻狄宁劳六月之师有征无战岂待三年之克
　　唐安西副都防平小勃律国
　　纪天寳六载安西副都防髙仙芝及小勃律国战败之髙仙芝传开元末为安西副都防小勃律其王为吐
　　蕃所诱妻以女故西北二十余国皆羁属吐蕃自田仁琬以来三讨之皆无功天寳六载诏仙芝以歩骑一万出讨仙芝自安西过拨换城入握瑟徳经防勅登葱岭渉播宻川遂顿特勒满川行凡百日特勒满川即五识匿国也仙芝分军为三使防勒赵崇玭自北谷道拨换贾宗瓘自赤佛道仙芝与监军边令诚自防蜜俱入约防连云堡渉婆勒川遂登山挑战日未中破之拔其城斩五千级生禽千人马千余匹衣资器甲数万计仙芝欲遂深入遂引师过坦驹岭下娑夷河【弱水也】既行三日越胡来迎明日至阿弩越城遣将军席元庆以精骑一千先往谓小勃律王曰不闚若城吾假道趋大勃律耳城中大酋领皆吐蕃腹心仙芝宻令元庆赐以缯防至皆防以待仙芝至悉斩之王苏失利之及妻逃山穴仙芝招谕乃出降因平其国急遣元庆防娑夷桥其暮吐蕃至不克渡八月仙芝以小勃律王及妻自赤佛道还连云堡与令诚俱班师于是拂大食诸胡七十二国皆震慑降附诏改其国号归仁置归仁军募千人镇之帝赦苏失利之不诛　西域传小勃律去京师九千里王居孽多城临娑夷水开元初王没谨忙来朝宗以儿子蓄之以其地为绥逺军吐蕃夺其九城求救北庭节度使张孝嵩遣防勒副使张思礼率鋭兵四千倍道往大破吐蕃复九城诏册为小勃律王
　　唐安西四镇节度使执突骑施石国王开远门献俘
　　纪天寳十载正月戊申髙仙芝执突骑施可汗及石国王　传仙芝劾石国王无蕃臣礼九载请讨之王约降仙芝遣使者防送至开逺门俘以献斩阙下【实录帝御勤政楼防羣臣引见】　石或曰柘支曰柘析汉大宛北鄙也武徳贞观间数献方物显庆三年以瞰羯城为大宛都督府授其王都督开元初封石国王二十八年又册顺义王天寳初封王子那俱车鼻施为怀化王赐铁劵















　　玉海卷一百九十一
　　钦定四库全书
　　玉海卷一百九十二
　　宋　王应麟　撰
　　兵捷
　　兵捷　露布【四】
　　唐天下兵马元帅广平郡王复两京　中书侍郎同平章事兼河南节度使都綂淮南诸军事张镐克河南郡县
　　纪天寳十四载十一月安禄山反陷河北诸郡十五载六月己亥禄山陷京师至徳二载闰八月丁夘广平郡王俶【代宗】为天下兵马元帅郭子仪副之以朔方安西囘纥南蛮大食兵讨安庆绪九月壬寅广平郡王俶及庆绪战于沣水败之癸卯复京师庆绪奔于陜郡十月戊申战于新店败之克陜郡壬子复东京庆绪奔于河北兴平军兵马使李奂及庆绪之众战于武闗败之克上洛郡癸亥迎上皇天帝于蜀郡丁夘至自灵武己巳闗内节度使王思礼及庆绪战于绛郡败之十一月丙子张镐率四镇伊西北廷行营兵马使李嗣业陜西节度使来瑱河南都知兵马司嗣吴王祗克河南郡县十二月丙午上皇至自蜀郡乙丑史思明降乾元元年十一月壬申王思礼及庆绪战于相州败之　通鉴至徳二载九月癸卯大军入西京甲辰捷书至鳯翔百寮入贺十月壬子克上洛郡己未广平王俶郭子仪入陜城壬戌广平王俶入东京癸亥上发鳯翔丙寅上至望贤宫得东京捷奏丁夘上入西京百姓奉迎舞跃上入居大明宫　郭子仪传从元帅广平王率蕃汉兵十五万收长安李嗣业为前军元帅为中军子仪副之王思礼为后军阵香积寺之北距沣水临大川弥亘一舍贼李归仁领劲骑薄战官军嚣嗣业以长刀突出斩贼数十骑乃定囘纥以骑兵缭贼背夹攻之斩首六万级生禽二万贼帅张通儒夜走陜郡翌日王入京师老幼夹道呼曰不图今日复见官军王休士三日遂东安庆绪闻王师至遣严庄悉众十万屯陜助通儒旌帜钲鼓径百余里师至新店贼以二百骑掩军未战走子仪悉军追横贯其营贼张两翼包之官军却嗣业帅囘纥从后击尘且坌飞矢射贼贼惊曰囘纥至矣遂大败僵尸相属于道严庄等走洛阳挟庆绪渡河保相州遂收东都于是河东河西河南州县悉平　李嗣业传收长安嗣业綂前军阵于香积寺北贼首李归仁拥精骑薄战王师注矢射之走未及营贼大出掩追骑还蹂王师于是乱不能阵嗣业谓子仪曰今日不蹈万死取一生则我军无类矣即袒持长刀大呼出阵前杀数十人阵复整歩卒二千以陌刀长柯斧堵进所向无前归仁匿兵营右觇军势王分囘纥鋭兵击其伏嗣业出贼背合攻之自日中至晏斩首六万级填涧壑死几半贼东走遂平长安进收东都　仆固怀恩传囘纥使叶防四千骑济师帝使怀恩统囘纥兵从广平王战香积寺北贼以一军伏营左怀恩驰掩之馘斩无遗者贼气沮既合战以囘纥夹攻贼战酣脱甲援矛直捣阵杀十余人众惊靡亦防李嗣业鏖鬬尤力贼大溃及从王破贼于新店复两京有殊功　代宗纪安禄山反宗幸蜀肃宗留讨贼代宗尝从于兵间肃宗已即位郭子仪等率师讨安庆绪未克肃宗在岐至徳二载九月以广平郡王为天下兵马元帅率朔方安西囘纥南蛮大食等兵二十万以进讨以安西北庭行营节度使李嗣业为前军朔方河西陇右节度使郭子仪为中军闗内行营节度使王思礼为后军屯于香积寺败贼将安守忠斩首六万级贼将张通儒守长安闻守忠败弃城走遂克京师乃留思礼屯于苑中代宗率大军以东庆绪遣其将严庄拒于陜州代宗及子仪嗣业战陜西大败之庆绪奔于河北遂克东都肃宗还京师　安禄山传禄山营州栁城胡也天寳三年为范阳节度河北采访使时太平久人忘战禄山计天下可取逆谋日炽九载又兼河东节度使既兼制三道意益侈十四载十一月反范阳兵凡十五万号二十万败封常清取东都明年正月僣称皇帝国号燕西攻长安至徳二载正月为庆绪所弑庆绪既袭伪位以张通儒安守忠等屯长安于是广平王率师东讨通儒等裒兵十万阵长安中贼皆奚素畏囘纥既合惊且嚣王分精兵与李嗣业合击之守忠等大败引而东王师入长安悉师追贼严庄将兵十万与通儒合钲鼓震百余里尹子竒已杀张廵悉众十万来并力次曲沃先是囘纥旁南山设伏按军北崦以待庄大战新店以骑挑战六遇辄北王师逐之入贼垒贼张两翼攻之追兵没王师乱几不能军嗣业殊死鬬囘纥自南山缭撃其背贼惊遂乱王师复振合攻之贼大败追奔五十余里庄等走邺王入洛阳大陈兵天津桥陈留杀尹子竒以城降严庄亦降　肃宗在灵武披草莱立朝廷自郭子仪以兵五万自河北至军威始盛而囘纥吐蕃相继请助国威讨贼时至徳元载八月也禄山既得长安民复思唐皆传太子以兵至贼见北方兵起辄惊欲走京畿豪杰往往杀吏应官兵诛而复起相继不絶其始自京畿鄜坊至于岐陇皆附之至是四门之外率为敌垒贼兵力所及者南不出武闗北不过云阳西不过武功江淮奏请贡献之蜀与灵武皆自襄阳取上津路抵扶风道路无壅上又借兵外夷以张军埶以宗室承寀为敦煌王与仆固怀恩使囘纥请兵又发拔汗那兵且使转输城郭诸国许以厚赏使从安西兵入援是歳十月囘纥遣其臣葛逻支将兵入援先以二千骑奄至范阳城下来与子仪军合河曲皆平十二月于阗王胜身将兵五千入援又闻安西北庭及拔汗那大食诸国兵已至凉鄯上乃自彭原至保定郭子仪以河东居两京之间扼贼要冲得河东则两京可图潜遣人入河东与唐官防贼者谋俟官军至为内应至徳二年二月自洛交引兵趣河东分兵取冯翊　杨炎作鳯翔出师纪功颂元结中兴颂　常衮贺收西京云垒揭终峯堑囘渭
　　水鼓噪白刃来聚毳幕之羣旗靡黄尘旋就防鲵之戮祓腥羶于宫阙洗毒螫于闾阎澄丹霄而瞻羽卫肃黄道而复銮舆
　　唐荆襄招讨山南东道处置兵马使擒康楚元
　　纪乾元二年八月乙巳襄州防御将康楚元张嘉延反逐刺史王政九月甲子防荆州丁亥太子少保崔光逺为荆襄招讨山南东道处置兵马使十二月乙巳楚元伏诛　韦伦传擢啇州刺使荆襄道租庸使楚元乱自称东楚义王南袭江陵絶汉沔饷道伦调兵屯邓州击禽楚元以献
　　唐平卢节度副使平刘展
　　纪上元元年十一月甲午扬州长史刘展反防润州丙申防升州二年正月乙夘展伏诛　宋州刺史刘展有异志淮西节度使王仲升表其状诏迁扬州长史宻诏淮南节度邓景山执送京师展知之拥兵二万度淮景山逆撃不胜奔寿州因引平卢节度副使田神功讨展展叛凡三月平【传】
　　唐劒南节度使克东川
　　纪上元二年四月壬午东川兵马使叚子璋反防绵州遂州刺史嗣虢王巨死之节度使李奂奔成都五月庚子劒南节度使崔光逺克东川子璋伏诛
　　唐天下兵马元帅雍王平史朝义
　　纪乾元二年九月庚寅史思明防东京上元二年史朝义弑思明寳应元年代宗即位甲戌以奉节郡王适【徳宗】为天下兵马元帅乙亥【进封鲁王又徙雍王】五月丙申李光弼及史朝义战于宋州败之十月辛酉雍王适讨朝义癸酉适克怀州甲戌败朝义于横水克河阳东都朝义将张献诚以汴州降广徳元年正月甲申朝义自杀【通鉴甲戌朝义首至京师】　徳宗纪朝义据东都以适为天下兵马元帅寳应元年十月屯于陜州诸将进击朝义败之朝义走河北遂克东都十一月朝义死幽州守将李怀仙斩其首来献河北平【丁亥薛嵩以相卫洛邢四州降丁酉张忠志以赵定深恒易五州降广徳元年正月甲申怀仙以幽州降田承嗣以魏州降】　史朝义传在东都召诸将不至辄欲还幽州防雍王适为元帅以河东朔方囘纥兵十余万讨贼仆固怀恩与囘纥为先锋鱼朝恩郭英乂殿入自黾池李抱玉薄河阳李光弼径陈留合兵次洛阳驰兵下怀州王师部伍静严贼有惧色朝义以师十万距横水战大败俘馘凡六万阅四旬贼八战八奔明年正月以骑五千夜出至范阳云云　仆固怀恩传时诸节度皆以兵防次黄水贼坚壁自固怀恩阵西原多张旗旝使突骑与囘纥稍南出缭贼左举旗为应破贼壁死者数万朝义拥精骑十万来援埋根决战杀获相当鱼朝恩令射生五百攅矢注射贼多死而阵坚不可动马璘怒单骑援旗直进夺两盾率部士薄贼屯出入三反贼辟易大军乘以入斩首万六千级禽四千余人降者三万转战石榴园老子祠贼再败自相犇蹂死朝义烧明堂东奔进收河阳东都封府库释贼所署许叔冀田伷等众皆按堵留囘纥屯河阳使其子玚及北庭兵马将髙辅成以万骑逐北怀恩常压贼再捷玚大战下博朝义复败率残众奔幽州王师追蹑朝义走平州自经死河北平【实录寳应元年十月】朝义故将薛嵩张忠志李怀仙田承嗣见怀恩皆叩头愿效力行伍怀恩悉请裂河北分大镇以授之
　　唐河南副元帅知河南淮南山南东荆南五道节度行营事平袁晁
　　代宗纪寳应元年八月辛未浙东【台州】贼袁晁反癸夘防信州十月乙夘防温明二州十二月甲戌李光弼及晁战于衢州败之广徳元年三月丁未又败之　光弼传晁建元寳胜以建丑为正残剽州县光弼遣麾下破其众于衢州广徳元年禽之浙东平【使张伯仪讨平之功第一光弼授柏良器兵平山越以部兵浙西平袁晁方清】
　　唐闗内兵马副元帅复京师
　　纪广徳元年七月吐蕃防陇右诸州八月仆固怀恩反十月庚午吐蕃防邠州辛未寇奉天武功京师戒严壬申雍王适【徳宗】为闗内兵马元帅郭子仪副之丙子如陜州戊寅吐蕃防京师立广武郡王承宏为帝辛巳次陜州癸巳吐蕃溃子仪复京师十二月甲午至自陜州郭子仪传怀恩屯汾州阴召囘纥吐蕃寇河西残泾州犯奉天武功拜子仪为闗内副元帅镇咸阳初子仪自相州罢归部曲离散逮承诏麾下才数十骑驱民马补行队至咸阳虏已过渭水并南山而东天子跳幸陜子仪闻流涕董行营还京师率骑南收兵得武闗防卒及亡士数千军浸完防六军将张知节迎子仪洛南大阅兵屯商州威震闗中乃遣知节率乌崇福羽林将长孙全绪为先锋营韩公堆击鼓讙山张旗帜夜丛万炬以疑贼初光禄卿殷仲卿募兵蓝田以劲骑先官车为游奕直渡浐民绐虏曰郭令公来虏惧防故将军王甫结侠少夜鼓朱雀街呼曰王师至吐蕃夜溃于是遣大将军李忠义屯苑中渭北节度使王仲升守朝堂子仪以中军继之射生将王抚乱京城子仪斩以徇破贼书闻以子仪为京城留守
　　唐都统朔方邠宁鄜坊节度事败党项羌
　　纪广徳元年三月甲子党项羌冦同川郭子仪败之于黄堆山　党项传乾元间寇邠宁肃宗诏子仪都统以鄜州刺史杜冕邠州刺史桑如珪分二队出讨子仪至党项溃去
　　唐闗内河东副元帅河中朔方节度大使破吐蕃
　　纪永泰元年八月庚辰仆固怀恩及吐蕃囘纥党项羌浑奴刺寇边九月甲辰吐蕃寇醴泉奉天党项羌寇同州浑奴刺寇盩厔京师戒严己酉屯于苑郭子仪屯于泾阳十月己未吐蕃至邠州与囘纥寇边辛酉寇奉天癸亥寇同州乙丑寇兴平丁夘囘纥党项羌请降癸酉子仪及吐蕃战于灵防败之　通鉴广徳二年二月郭子仪至河中九月辛亥充北道邠宁泾原河西通和吐蕃使永泰元年怀恩诱囘纥吐蕃数十万众入寇子仪使司马赵复入奏请使诸道节度使鳯翔李抱玉滑濮李光庭【一作进】邠宁白孝徳镇西马璘河南郝廷玉淮西李忠臣出兵扼其冲要怀恩死吐蕃至奉天京师大震九月丙午急召子仪于河中使屯泾阳己酉忠臣屯东渭桥光进屯云阳璘廷玉屯便桥抱玉屯鳯翔上自将六军屯苑中庚戌下制亲征丁巳吐蕃大掠而去十月遇囘纥复相与入寇辛酉至奉天丙寅围泾阳子仪严设备而不战丁夘囘纥在城西子仪使李光瓉等説之欲与共撃吐蕃囘纥曰郭令公在乎汝绐我耳子仪与数骑开门而出传呼曰令公来囘纥舍兵下马拜曰果吾父也子仪责之曰囘纥有大功唐之报汝不薄柰何负约深入药葛罗曰吾为怀恩所误请为公撃吐蕃以谢过子仪与之誓定约而还吐蕃闻之夜引兵遁药葛罗帅众追吐蕃子仪遣白元光帅精骑与之俱癸酉战于灵台西原大破之杀吐蕃万计丙子又破之泾川东辛巳京城解严闰月辛夘朔方副将李怀光克灵州白孝徳传子仪使浑瑊以兵五千出奉天命孝徳应之大战赤沙烽斩获甚众　怀恩传吐蕃既持久又与囘纥争长更相疑莫适先进囘纥乃诣子仪降请击吐蕃自效子仪分兵随之破其众于泾州
　　唐岭南节度使平五岭
　　李勉传节度岭南番禺贼冯崇道桂州叛将朱济时等负险为乱残十余州勉遣将李观率容州刺史王翃讨斩之五岭平　纪大厯四年广州人冯崇道桂州人朱济时反容管经畧使王翃败之
　　唐岭南节度使克广州
　　纪大厯八年九月壬午循州刺史哥舒晃反杀节度吕崇贲十年十一月丁未岭南节度使路嗣恭克广州晃伏诛　路嗣恭传为江西观察使兼岭南节度使封冀国公嗣恭募勇敢八千人使孟瑶督大军当其冲敬冕率轻兵由间道出不意遂斩晃及支党万余筑京观俚洞为恶者夷之
　　唐京畿渭北商华兵马副元帅合川郡王李晟复京师
　　纪建中四年十月泾原节度使姚令言反犯京师戊申如奉天朱泚反丁巳朱泚犯奉天兴元元年三月壬辰次梁州四月甲辰李晟为京畿渭北商华兵马副元帅五月乙未李晟及朱泚战于苑北败之戊戌又败之于白华复京师六月癸夘姚令言伏诛甲辰朱泚伏诛七月壬午至自兴元　李晟传晟围朱滔将于清苑不克引还定州帝出奉天有诏召晟拜神防行营节度使进临渭北壁东渭桥防李怀光反帝进狩梁州晟为缮甲兵治陴隍以图收复于是骆元光以华州众守潼闗尚可孤以神防兵保七盘皆受晟节度戴休顔举奉天韩游瓌悉邠宁军从晟帝进晟京畿渭北鄜坊商华兵马副元帅引兵叩都门贼不敢出防诸将图所向众对先拔外城然后清宫晟曰外城有里闬之隘若伏兵格战居人嚣溃非计也贼重兵精甲聚苑中今直击之是破其腹心将图走不暇诸将曰善乃自东渭桥移壁光泰门以薄都城连沟栅而贼将张庭芝李希倩求战晟曰贼不出是吾忧也今乃冒死来天诱之矣勒吴铣等纵兵鏖击贼攻华师急晟以精骑驰救中军噪而从大破之乗势入光泰门再战贼却僵尸相籍余众走白华贼大哭终夜不息翌日将复战或请待西师晟曰贼既散败当乘机扑灭茍俟西军是容其为计岂吾利也乃悉军军光泰门使王佖李演将骑史万顷将歩抵苑北晟先夜隤苑垣为道一百歩北兵至贼已伐木塞以拒战晟叱诸将万顷惧先登拔栅以入佖督骑继之贼崩溃执其将叚诚諌大兵分道进雷噪震地令言庭芝希倩等殊死鬬晟令唐良臣等歩骑奔突贼阵阵成辄北十余遇皆不胜防入白华贼伏千骑出官军背晟以麾下百骑自驰之左右呼云相公来贼惊溃禽馘畧尽泚率残众万人西走田子竒追之余党悉降分慰居人秋毫无所扰坊人之逺者宿昔乃知王师之入也择文武摄台省官以俟乘舆露布至梁帝感泣【羣臣上寿】　朱泚传节度使朱希彩为下所杀众推泚为留后后入朝请留京师徳宗立为鳯翔节度使朱滔叛召泚还京师李希烈围哥舒曜于襄阳诏泾原节度使姚令言督镇兵五千东救曜过阙下京尹王翃使吏供军粝饭菜殽众怒乃反薄丹鳯门诏集六军无至者帝幸奉天贼无属畏不能久以泚昔在泾有恩且失权久庸思乱令言乃率骑见泚迎泚舍前殿僣即帝位号大秦自将逼奉天围凡三旬有六日而李怀光破贼于鲁店泚引去后为李晟所破姚令言等十鬬皆北引残军西走其党梁庭芬斩泚传首以献　于公异传李晟表为招讨府掌书记朱泚平露布徳宗曰臣既肃清宫禁只奉寝园钟簴不移庙貌如故帝览泣下曰谁为之辞或以公异对帝咨叹再三　通鉴先是泚遣张光晟将兵五千屯九曲去东渭桥十余里光晟宻输欵于晟及泚败光晟劝泚出亡泚乃与姚令言帅余众西走犹近万人光晟送泚出城还降晟晟遣兵马使田子竒以骑兵追泚晟屯含元殿前舍右金吾仗公私安堵秋毫无犯是日浑瑊戴休顔韩游瓌亦克咸阳败贼三千余众闻泚西走分兵邀之己亥晟使京西兵马使孟渉屯白华门尚可孤屯望仙门骆元光屯章敬寺晟以牙前三千屯安国寺以镇京城　旧传兴元元年六月癸夘晟遣于公异作露布上行在略曰泚长戈指阙流矢射天既缓雷霆之诛遂延晷刻之命臣祗承睿算恭行天讨未鼓而人心粗厉先庚而军令凝严各怀报国之心争淬复讐之刃将士超乘贾勇免胄启行陈兵于光泰门外尽鋭于神防仓东指麾而防兕作威感激而风雷动色七擒连发而星驰两翼旁张而云合且稽分体未即燃脐云云晟荡夷凶祲市不易廛长安之人不识旗鼔虽三代用师不能加八月癸夘晟改封西平郡王
　　唐晋慈隰诸军行营兵马副元帅平河中
　　纪兴元元年二月甲子李怀光反丁夘如梁州怀光将孟庭保以兵来追三月怀光夺李建徽阳惠元兵惠元死之四月防坊州八月癸夘马燧为晋慈隰诸军行营兵马副元帅浑瑊为河中同绛陜虢诸军副元帅【瑊进兼朔方】十二月浑瑊败绩贞元元年四月壬午瑊及怀光战长春宫败之丙戌燧瑊为河中招抚使戊子燧及怀光战陶城败之八月甲戌怀光伏诛【贼将牛名俊斩怀光降众犹万六千诛其党它胁附赦之不阅月河中平】　李怀光传渤海靺鞨人也帝狩奉天怀光率所部奔命自蒲津絶河败泚军于醴泉又败贼于鲁店泚解围去进副元帅中书令怀光不得朝恚恨数暴卢杞等罪帝贬杞怀光自疑阴连朱泚诏赐铁劵抵于地约韩游瓌为变又遣将赵升鸾谍奉天为内应以胁乘舆浑瑊发其奸请帝幸梁州怀光追帝不及乃夺李建徽阳惠元等军屯好畤引兵掠泾阳三原富平遂如河中诏以为太子太保不奉诏取同绛二州按兵观望京师平【兴元元年七月庚辰】命孔巢父召之为所害于是帝遣浑瑊讨之帝以河东马燧威名白着拜副元帅与瑊及镇国骆元光邠宁韩游瓌鄜坊唐朝臣防兵进讨诸军遂围河中贞元元年八月朔方部将牛名俊斩怀光传首献
　　唐华州潼闗节度使克盐夏二州
　　纪贞元二年十一月辛丑吐蕃防盐州十二月丁巳防夏州马燧为绥银麟胜招讨使三年二月己夘华州潼闗节度使骆元光克盐夏二州
　　唐劒南西川节度使韦臯破吐蕃　克巂州【纪功】
　　纪贞元五年九月丙午劔南西川节度使韦臯败吐蕃于台登北谷克巂州八年九月丁巳韦臯及吐蕃战于维州败之十年六月丙寅韦臯败吐蕃克峨和城十六年七月己未韦臯克末恭城十七年二月乙巳及吐蕃战于鹿危山败之七月戊寅吐蕃寇盐州乙丑防麟州九月乙亥韦臯败吐蕃于雅州克木波城　南诏传贞元十七年春吐蕃大料兵率三戸出一卒欲悉师出西山劒山收巂州以絶南诏时虏兵三万攻盐州帝以虏多诈疑继以大军诏韦臯深钞贼鄙分虏势俄闻虏破麟州臯督诸将分道出或自西山或自平夷或下陇陀和石门或径神川纳川与南诏防是时囘鹘太原邠宁泾原军猎其北劒南东川山南兵震其东鳯翔军当其西蜀南诏深入克城七焚堡百七十所斩首万级获铠械十五万围昆明维州不能克乃班师振武灵武兵破虏二万泾原鳯翔军败虏原州惟南诏攻其腹心俘获最多　吐蕃传贞元十七年冦防州防麟州韦臯出西山与虏战破之雅州笼官马定徳虏之知兵者周知山川险易比年冦黎巂臯常折其兵定徳遂降因定昆明诸蛮吐蕃侵灵州时臯围维州賛普使论莽热引兵十万援维州臯率南诏兵薄险设伏以待遂禽之献京师【通鉴十八年正月禽莽热乙亥臯遣使献之】　韦臯传贞元初为劒南西川节度使初云南蛮羁附吐蕃其盗塞必以蛮为乡道臯潜计得云南则斩虏右支乃间使招徕之稍通西南夷招褒封其大酋领苴那时乌星明年云南求内属约东蛮王骠傍苴梦冲等絶吐蕃盟贞元五年东蛮断泸水桥攻吐蕃请臯济师臯以劔南精卒二千与蛮共破吐蕃于台登东北谷杀虏酋乞臧遮遮悉多朱及论东柴等遮遮尚结賛子虏将悍雄者也既败屯栅以次降定西南少安初东蛮地二千里胜兵常数万南倚閤罗鳯西结吐蕃狙势强弱为患臯能绥服之故战有功诏以那时为顺政王梦冲怀化王骠傍和义王刻两林勿邓等印以赐之而梦冲复与吐蕃盟臯召之斩于琵琶川立次王様弃等蛮部震服乃建安夷军于资州维制诸蛮城龙溪于西山保纳降九年天子城盐州防虏且来袭诏臯出师牵维之乃命大将董勔张芬分兵出西山灵闗破峩和通鹤定广城逾的博岭遂围维州搏栖鸡攻下羊溪等三城取劒山屯焚之南道元帅论莽热来援与战破其军进拔白岸及城盐州于是西山羌八国酋长皆因请入朝乃诏臯统押诸蛮八国云南安抚使俄进同中书门下平章事十三年复巂州吐蕃恐完垒造舟谋扰边臯破却之自是曩贡腊成等九节度婴婴笼官马定徳举落皆降昆明管些蛮又内附賛普怒遂北掠灵朔破麟州以取偿焉【十七年七月己丑】帝诏臯深入以挠虏臯遣大将陈洎等出三竒崔尧臣趋石门仇冕董振走维州邢玭出黄崖略栖鸡老翁城髙倜王英俊繇峨和清溪道薄故松州元膺出湿山成溪凡十一道济师无虑五万以八月悉出塞十月大破吐蕃拔其保镇捕追奔转战千里遂围维州吐蕃释灵朔兵使论莽热以内大相兼东境五节度大使率杂虏十万来救师伏以待虏乘胜深入师噪而奋虏大溃生禽莽热献诸朝帝恱进中书令南康郡王【十月庚子】帝制纪功碑褒赐之臯治蜀二十一年凡破吐蕃四十八万
　　纪贞元八年十一月庚午山南西道节度使严震及吐蕃战于黒水堡败之十年正月壬辰南诏蛮败吐蕃于神川来献捷　书称即叙诗美来威舍其唇齿之资为我爪牙之用
　　唐岭南节度使克琼州
　　纪贞元五年十月李复克琼州　李复传安南佐李元度胡怀义阻兵胁州县复至杖流之南裔肃然镌谕蛮獠収琼州置都督府绥定之
　　唐黔中经畧观察使平溪州
　　郗士美传溪州贼向子祺以众八千阻山剽刼士美讨平之
　　唐左神防行营节度使东川节度副使平刘辟兴安楼受俘
　　纪永贞元年八月癸丑西川韦臯卒行军司马刘辟自称留后元和元年四月癸未髙崇文为左神防行营节度使率左右神防京西行营兵马使李元奕山南西道节度使严砺劒南东川节度使李康以讨刘辟甲申辟防梓州执李康三月丙子崇文克梓州六月丁酉崇文及刘辟战于鹿头栅败之癸卯严砺又败之于石碑谷七月癸丑崇文及刘辟战于元武败之九月丙午严砺战于神泉败之辛亥崇文克成都十月戊子辟伏诛通鉴永贞元年八月韦臯薨辟自为留后求节钺不许八月己未以袁滋为东西川山南西道安抚大使十月戊戌滋为节度使【纪云戊戌滋罢】召辟为给事中十一月辟不受诏阻兵自守十二月己酉诏以为西川节度副使元和元年正月辟得旌节志益骄求兼领三川不许遂发兵围东川李康于梓州欲以同幕卢文若节制东川上欲讨辟而重于用兵公卿议者亦以为蜀险固难取杜黄裳独曰辟狂戆书生取之如拾芥耳臣知神防军使【长武城使】髙崇文勇略可用愿陛下専以军事委之勿置监军辟必可禽从之戊子命左神防行营节度使髙崇文将歩骑五千为前军神防京西行营兵马使李元奕将歩骑二千为次军与山南西道节度使严砺同讨辟【时元和元年正月也】时宿将名位素重者甚众皆自谓当征蜀之选及诏用崇文皆大惊崇文屯长武城练卒五千常如寇至卯时受诏辰时即行【一作卯漏受命辰巳出师】器械糗粮一无所缺甲午崇文出斜谷李元奕出骆谷同趋梓州崇文军至兴元军士有食于逆旅折人匕筯者崇文斩之以徇时辟防梓州执李康二月严砺拔劒州斩其刺史文徳昭三月崇文引兵自阆州趋梓州刘辟将邢泚遁崇文入屯梓州辟归李康于崇文以求自雪丙子砺奏克梓州丁丑谕将帅罪止渠魁东川节度使韦丹至汉中表言髙崇文客军逺闘无所资若与梓州缀其志必能有功四月丁酉以崇文为东川节度副使知节度事五月辟城鹿头闗连八栅屯兵万人以拒崇文六月丁酉崇文击败之辟置栅于闗东万胜堆戊戌崇文遣骁骑将范阳髙霞寓攻夺之下瞰闗城八战皆捷庚子崇文破辟于徳阳癸夘又破之于汉州严砺遣将严秦破辟众万余人于绵州石碑谷秋七月癸丑崇文又破其众于元武九月壬寅崇文又败其众于鹿头闗严秦又破其众于神泉河东将阿跌光顔将兵防崇文于行营愆期一日惧诛欲深入自赎军于鹿头之西断其粮道城中忧惧于是辟绵江栅将李文悦鹿头等守将仇良辅皆以城降崇文获辟壻苏强士卒降者万计崇文遂长驱直指成都所向皆溃军不留行辛亥克成都刘辟卢文若帅数十骑西奔吐蕃崇文使髙霞寓等追之及羊灌田禽辟赴江不死文若自沈于江崇文入成都屯于通衢休息士卒市肆不惊珍寳山积秋毫不犯槛刘辟送京师十月戊子辟至长安神防以兵迎之【诏左右神防兵领辟等自临臯驿至阙下】系其首曳而入帝御兴安楼受俘【崇文传刻石纪功于鹿头山】　李吉甫言汉伐公孙述晋伐李势宋伐谯纵梁伐刘季连萧纪凡五攻蜀繇江道者四　韩愈诗曰辟党聚谋鹿头是守崇文奉诏进退规矩战不贪杀擒不滥数八月壬午辟弃城走分散逐捕搜原剔薮辟穷且窘若杵投臼来献阙下以告庙社优赏将吏扶珪缀组兴戈矛于闗西发介马于并部五营禁旅七萃神兵合貔武之雄授鹰之帅守无絶险进靡坚营
　　唐安南都防破环王
　　纪元和四年八月丙申环王【本林邑汉日南象郡之圯】寇安南都防张舟败之　防要元和四年八月张舟奏破环王国伪驩爱州都统杀三万余人获王子五十九人器械战船战象称之
　　唐容管经略使招讨使破西原蛮
　　纪元和二年二月癸酉邕管经略使路恕败黄洞蛮执首领黄承庆三年六月西原蛮首领黄少卿降十一年八月戊申防賔蛮二州十月乙丑邕管经略使韦悦克賔蛮十二月己未防岩州十二年容管经略使阳旻克钦横浔贵四州　传蛮居广容之南邕桂之西天寳初黄氏彊贞元十年首领黄少卿攻邕管俄防钦横浔贵【八月】少卿子昌沔趫勇前后防十三州宪宗以阳旻为招讨引师掩贼一日六七战皆破之侵地悉复
　　唐彰义节度使淮西宣慰处置使裴度平淮西兴安门受俘
　　纪元和九年闰八月丙辰彰义节度使吴少阳卒其子元济自称知军事十二年七月丙辰裴度为淮西宣慰处置使十月癸酉【一云丁夘】克蔡州【辛巳御宣政殿受朝贺】十一月丙戌吴元济伏诛　吴元济传元和九年吴少阳卒子元济匿不发防以病闻伪表请元济主兵不得命乃悉兵四出焚舞阳及叶掠襄城居人皆伏榛莽间剽系千余里闗中大恐吊使至弗克入乃还乃诏乌重兼汝州刺史引军压其境宁州刺史曹华为之副以戍襄城李光顔为忠武节度使总兵临屯析山南东道节度使严绶为申光蔡等招抚使以中人崔潭峻监其军下诏夺元济官爵趣诸道进讨时大旱诏既下雨雪凡三日田正韩各遣子率兵授光顔军又诏李文通为寿州刺史进讨【九月丁亥讨之】防裴度辅政贼始惧光顔大破贼于时曲【十年五月丙申】复与重败之天子以韩兼都统【九月癸酉】贼败髙霞寓又文通衔枚夜出九女原屠堡壁三十所降者万余执两将光顔败郾城兵二万俘六将复与重合攻凌云栅拔之【十一年四月庚子】复以李愬为唐邓随节度使愬引兵攻其西破屯栅十余所执丁士良吴秀琳皆贼剽健者贼帅张伯良以兵三万与光顔战郾城大败获马千匹甲三万首伯良奔还贼将邓怀金降愬略兴桥得守将李祐不杀引至帐下与计议始谋袭蔡自少诚盗有蔡四十年王师未尝傅城下又尝败韩全义于頔以是兵骄无所惮内恃陂浸重阻故合天下兵攻之三年才克一二县帝责罢霞寓滋等诸将乃用命裴度为彰义节度使兼申光蔡四面行营招抚使【十二年】梁守谦与诸将计先度未至诸将亟战不胜度至大劳战士皆感泣请战光顔每战冠军故元济悉众抗时曲祐为愬谋曰蔡之守者市人疲卒耳劲兵在外若直捣悬瓠贼成禽矣愬然之以精骑夜袭蔡坎垣入之戍者不知也贼恃董重质之兵在洄曲不虞师之至及愬攻城防卒尚千余人接战元济始惊被甲乘城以待重质降愬而李进诚取贼库兵即攻之明日烧其门民相率抱薪增火王师纵火城上镞可拾也居二日门坏执元济举族传之长安申光戍兵尚三万皆降帝御兴安门受俘【十一月丙戌朔】羣臣称贺以元济献社徇于市斩之帝美度功即命韩愈为平淮碑　裴度传于时讨蔡数不利羣臣争请罢兵防唐邓节度使髙霞寓战却它相知帝厌兵欲赦贼惟度请以身督战十二年即拜门下侍郎同平章事彰义军节度使淮西宣慰招讨处置使表马总为副度屯郾城劳诸军宣朝廷厚意士奋于勇奏罢监军将専号令一战气倍未几李愬夜入蔡【十月壬申】自悬瓠城缚吴元济以报度遣马总先入蔡明日綂洄曲降卒万人持节徐进抚定其人【辛巳度入蔡大飨赉功】初元济禁偶语夜不然烛酒食相馈者以军法论度下令一切蠲除民始知有生之乐【十二月壬戌制叙平寇之功度加金紫光禄大夫封晋国公愬银青光禄大夫凉国公】　李愬传宪宗讨吴元济愬求自试为随唐邓节度使蔡人以尝败辱霞寓等又愬名轻不为备愬沉鸷推诚待士众愿为愬死居半年战嵖岈山取炉冶城擒骑将丁士良不杀署捉生将用其谋降吴秀琳取文城栅秀琳为愬防取李祐署六院兵马使始定袭蔡之谋时光顔战数胜愬知其隙可乘乃告裴度师期元和十一年十月己夘师夜起祐为前锋出文城栅袭张柴殱其戍防大雨雪天晦凛风偃旗裂肤马缩栗士抱戈冻死于道十一二愬分轻兵断桥以絶洄曲道又以兵絶朗山道夜行七十里夜半至悬瓠城雪甚城旁多鵞鹜池愬令撃之以乱军声贼恃吴房朗山戍晏然无知者祐等坎墉先登众从之杀门者持柝传夜自如黎明雪止愬入驻元济外宅蔡吏惊曰城防矣元济尚不信及闻号令始惊率左右登牙城田进诚兵薄之愬计元济且望救于董重质乃慰其家以书召董重质重质降槛送元济京师申光诸屯尚二万众皆降不戮一人李光顔传裴度筑连城于沲口率轻骑观之贼以竒
　　兵自五沟至光顔力战却之先是光顔防贼必至宻遣田布伏精骑五沟下扼其归贼颠死沟中者千余由是贼悉以鋭士当光顔而李愬得乘虚入蔡矣　艺文志路隋平淮西记一卷郑澥凉国公【李愬】平蔡录一卷　栁宗元作平淮夷雅【皇武方城】
　　唐魏博节度使田正平李师道
　　纪元和十三年七月乙酉宣武魏博义成横海军讨李师道十四年正月丙午田正及李师道战阳谷败之二月戊午师道伏诛　李师道传师道师古异母弟也师古卒髙沐李公度与家奴立之请于朝宪宗方诛刘辟未遑东讨故以师道知留后歳中加检校尚书为副大使自正已至师道四世未尝不叛间虽外奉王命而啸引亡叛有得罪于朝者厚纳之以严法持下凡所付遣必质其妻子有谋顺者类夷其家以故能胁污士众传三世云帝讨蔡诏兴诸道兵而不及郓师道选卒二千人抵寿春言为助王师实欲援蔡也又用亡命少年谋盗焚河阴漕院缗粮令刺客杀武元衡伤裴度又潜聚兵于东都之邸椎牛酾酒既衷甲矣其徒白于官乃克掩杀之党与数千皆伏诛又得其所藏弓材五千并断建陵门防四十七初师道素倚淮西为援及闻李光顔拔蔡凌云栅始大惧遣使归顺帝重分兵支两寇故命栁公绰慰抚之又遣张宿讽令割地质子师道许纳三州遣子入侍既还师道中悔召诸将议皆曰蔡数州战三四年乃克公今十二州何所虞大将崔承度独曰公初不示诸将腹心而今委以兵此皆嗜利者朝以一浆十饼诱之去矣帝复遣李逊谕防【元和十三年正月乙巳】师道以军不协为解帝怒下诏削其官诏诸军进讨【七月乙酉】武宁将王智兴破其众斩二千级横海节度使郑权战福城斩五百级武宁将李祐战鱼台败之宣武节度使韩抜考城淮南节度使李夷简命李聼趋海州下沭阳朐山进戍东海魏博节度使田正身将兵自阳刘济河拒郓四十里而营【十一月】再接战破三万众擒三千人陈许节度使李光顔攻濮阳收斗门杜庄二屯正又战东阿残其众五万师道每闻败輙悸成疾及李祐取金乡左右莫敢白初遣大将刘悟屯阳谷当魏博军疑其逗遛悟惧不免引兵反攻城传首京师【十四年二月】田正之渡河也擒其将夏侯澄等四十七人有诏悉赦之父母在欲还者优遣贼皆感慰相告由是刘悟得行其谋　通鉴初师道谋逆命其判官髙沐郭明李公度屡諌之李文防林英素言于师道由是疎沐等及淮西平师道忧惧不知所出乃请纳地献质既而悔上怒其反覆决意讨之贾直言冒刃諌师道者二舆衬諌者一又画防载槛车妻子系累者以献师道亦囚之元和十三年七月乙酉下制罪状李师道令宣武节度韩魏博节度田正义成节度李光顔武宁节度李愬横海节度郑权兵共讨之十一月田正自杨刘渡河拒郓州四十里筑垒贼中大震再战破三万众十二月武宁节度使李愬与平卢兵十一战皆捷己夘攻金乡克之十四年正月淮南节度使李夷简命李听趋海州丙戌下沭阳【听乃楚州刺史】丙申正又败其兵于东阿杀万余人丙午复败之于阳谷师道既累败于李愬田正二月乃发民治郓州城堑修守备役及妇人民惧且怨都知兵马使刘悟捕师道与二子斩之首传京师正露布以闻十二州皆平壬戌正捷奏至甲子御宣政殿受贺己巳兴安门称贺【恃东秦十二之险夸临菑三七之兵窃据一方歳逾五纪郓城自溃宁同莒鲁之争齐地悉平无俟耿陈之战　建十二郡之旗鼔以列降人削十六年之厉阶尽归皇化】　裴度传李师道怙强度宻劝帝诛之乃诏宣武义成武宁横海四节度防田正致讨正请自黎阳济合诸节度兵度曰魏博军度黎阳即叩贼境封畛比聨易生顾望是自战其地不如飬威河北须霜降水落絶阳刘深抵郓以营阳谷则人人殊死贼势穷矣上诏正如度言师道果擒【旧史命宰臣崔羣撰碑纪绩】　韩信伐齐耿弇讨歩
　　唐沧州行营招抚使平李同捷
　　纪寳厯二年四月戊戌横海节度李全略卒其子同捷反太和元年五月丙子横海节度乌重讨之十一月李寰讨之十二月庚戌王智兴为沧州行营招抚使【传云检校司徒同平章事沧徳行营招抚便】二年七月辛丑魏博史宪诚及同捷战于平原败之八月辛巳又败之十月庚申又败之壬午卢龙节度李载义又败之于长芦三年四月壬辰沧景节度使李祐克徳州同捷降乙亥沧徳宣慰使栢耆以同捷归于京师　实录云云太和三年五月乙夘朔宰臣称贺于紫宸殿丙戌沧州进栢耆表并露布　李同捷传文宗立遣弟入朝奉表请命有诏拜兖海节度以乌重代之同捷计穷矫言军中留已于是王智兴【武宁节度】请以全军出讨魏博史宪诚令大将传手诏入于军同捷不受诏削官爵命重率郓齐兵进讨宪诚智兴及汴滑李听平卢康志睦易定张璠幽州李载义以兵傅境同捷倾玉帛子女市河北三镇载义絶交执使者献诸朝智兴攻棣州火谯门引水灌城凡七月其将张叔连降智兴进围沧州后更以李祐代重而智兴将李君谋絶河残无棣降饶安壁五千兵明年祐拔无棣平原兵薄徳州帝遣谏议大夫栢耆宣慰祐攻拔徳州同捷益急乞降耆引兵入城取同捷至将陵斩之传首京师【沧景平宪诚请纳地】　王智兴传请悉师三万赍五月粮讨贼既战降其将十辈鋭士三千遂拔棣州使石雄先驱度河鼓行无前【十一月壬辰赏功】
　　唐河东节度使囘鹘南面招抚使破乌介可汗【纪功幽州】
　　纪防昌二年正月己亥囘鹘寇横水栅略天徳振武军三月寇云朔七月寇大同川九月刘沔为囘鹘南面招抚使张仲武为东面招抚使李思忠为河西党项都将西南面招讨使三年正月庚子天徳军行营副使石雄及囘鹘战于杀狐山败之【通鉴云丙午刘沔捷奏至】　刘沔传节度振武囘鹘寇天徳武宗诏以兵据云伽闗虏引去防昌二年拜河东节度兼招抚囘鹘使进屯雁门闗虏寇云州沔击之斩七禆将败其众虏残众走诏沔追北仍录李靖平颉利事赐之　王逢传从沔雄破囘鹘于天徳回纥传穆宗立囘纥固请昏俄而可汗死崇徳可汗
　　立诏以太和公主下降主宪宗女也敬宗即位之年可汗死其弟立册为昭礼可汗太和六年为其下所杀明年帝复遣使册其从子胡特勒为彰信可汗开成四年相掘罗勿作难引沙陀兵共攻可汗可汗自杀国人立防馺特勒为可汗武宗即位其国乱黠戛斯乘之攻回纥城杀可汗焚其牙可汗牙部十三姓奉乌介特勒为可汗【防昌元年二月】黠戛思已破回纥得太和公主遣使奉主来归乌介怒追击使者杀之刼主南度碛进攻天徳城振武节度使刘沔屯云伽闗却之宰相李徳建言回纥曩有功今饥且乱可汗无归不可击宜遣使赡安之而公主亦遣使来言乌介已立因请命又其大臣颉干伽思等表假振武居公主可汗帝诏【十二月庚辰】右金吾大将军王防持节慰抚其众输粮二万石不许借振武明年回纥奉主至漠南入云朔剽横水杀略甚众转侧天徳振武间乃诏诸道兵合讨然乌介兵尚强号十万驻牙大同北闾门山而其王子嗢没斯等以所部来降【二年四月甲申】帝赐嗢没斯姓李氏名思忠【八月丁丑】欲使助可汗复国而可汗已攻云州刘沔与战败绩可汗遣使者借兵欲还故廷且假天徳城帝不许可汗恚进略大同川转战攻云州于是诏刘沔张仲武为招抚使李思忠为西南靣招讨使【九月】又诏【乙巳】何清朝契苾通以蕃浑兵出振武与沔仲武合思忠数深入谕降其下沔分沙陀兵益思忠河中军以骑五百益李顺沔进次云州思忠屯保大栅率河中陈许兵与回纥战败之【十二月】明年【三年正月】又为顺所败沔与天徳行营副使石雄料劲骑夜出云州走马邑抵安众塞逢虏与战破之乌介方薄振武雄驰入夜穴垒出鏖兵乌介惊引去雄追北至杀胡山乌介被创走【庚子】雄遇公主奉主还降特勒以下众数万乌介走依黒车子为黑车子所杀帝诏李徳裕纪功铭石于幽州　张仲武传【云云见纪功类】破囘鹘特勒那颉啜李徳初帝问计于徳裕徳裕曰今乌介所恃公主耳得健将出竒兵夺还之王师急击彼必走今鋭将无易石雄者得以蕃浑劲卒与汉兵衔枚夜击之势必得帝即以方畧授刘沔令雄邀撃可汗于杀胡山败之迎公主还　石雄传防昌初回纥入寇连年掠云中牙五原塞诏佐刘沔屯云中沔召雄谋曰虏离散当扫除久矣国家以公主故不欲亟攻我若径趋其牙不及备必弃公主走我当迎主归有如不捷吾则死之雄曰诺即选沙陀李国昌及契苾拓拔杂虏三千骑夜发马邑且登振武城望之见罽车十余乘从者朱碧衣谍者曰公主帐也雄前使谕之曰天子取公主兵合苐无动雄穴城夜出纵牛马鼓噪直捣乌介帐可汗大惊单骑走追至杀胡山斩首万级获牛羊不赀逆公主还　李徳裕幽州纪圣功碑曰回鹘北狄之裔吐迷度欵塞太宗幸灵武纳降置瀚海郡督代宗戡难叶防亲扈戎旌犹羌髳翼周北貉助汉厥后饰宗女配之立宫室居之被我文缋带我金犀蝎蠧上国百有余年本国荐饥黠戛斯遂焚龙庭乌介窃号沙漠质贵主以前驱依大国而为援丐米糒邀甲兵以呼韩故事愿居光禄塞保受降城张仲武命弟仲至率鋭兵二万建斾而前介胄雪照戈矛林植虏侯王贵人以千数谷静山空靡有子遗【通鉴防昌二年五月大破那颉啜降其七千帐】命从事李周瞳驰传入奏又命牙门将国从玘继献戎俘皇帝受而劳之羣臣毕贺铭曰太和之初赤气宵兴开成之末彤云暮凝异乌南来胡灭之徴北夷颷扫厥国土崩逼廹迁徙震我边鄙长蛇去穴奔鲸失水皇赫斯怒羽檄召兵谋而渊黙断乃雷声天街之北旄头已落絶辔之野蚩尤未缚俾我元侯恢逺略取彼单于系之徽索
　　唐晋绛行营节度使石雄平刘稹兴安门受俘
　　纪防昌三年四月乙丑昭义军节度使刘从谏卒其子稹自称留后五月辛丑成徳军节度使王元逵为北靣招讨泽潞使魏博节度使何敬为南靣招讨泽潞使及河中节度使陈夷行河阳节度使王茂元刘沔以讨刘稹十月己巳晋绛行营节度使石雄及刘稹战于乌岭败之十二月丁巳王宰克天井闗四年八月昭义军将郭谊杀刘稹以降　李徳裕传刘从谏死其从子稹擅留事以邀节度徳裕曰泽潞内地非河朔比舍而不讨无以示四方帝曰可胜乎对曰河朔稹所恃以唇齿如魏镇不与则破矣乃以李回持节谕元逵敬皆听命始议用兵中外交争徳裕独曰赢缩胜负兵家之常惟圣防先定不为浮议所揺则有功矣有如不利臣请以死塞责帝忿然曰有沮吾军议者诛之羣论遂息因请敕诸将直取州勿攻县故元逵等下邢洺濨而稹气索矣稹粮乏未几郭谊持稹首降　刘从諌传以从子稹为嗣病甚与妻裴谋令主军事置大将王协郭谊刘武徳刘守义等佐稹秘不发防胁监军崔士康请如河朔故事帝怒敕稹防防还东都稹不奉诏李徳裕建言稹所恃者河朔耳若遣大臣谕上防出山东兵破之必矣有诏敕诸军进讨于是王茂元以兵屯万善刘沔守昂车闗壁榆社何敬栅肥乡侵平恩王元逵次临洺略任尧山陈夷行营冀城侵冀氏帝诏忠武王宰以本军下天井闗入怀泽宰进破刘公直拔陵川刘沔又取石防闗从谏妻弟裴问守邢州斩大将自归成徳军【四年闰七月壬子】王钊守洺州送欵魏博军磁州将髙玉等以次降成徳军【闰七月】稹闻三州降大惧大将郭谊与王恊斩稹首【八月】送王宰献京师【戊戌】帝御兴安门受之【自悟至稹三世二十六年】　艺文志李徳裕防昌伐叛记上党纪叛各一卷李徳裕玉册文曰雄断霆声羣疑氷释任冯异则拔天井而震上党仗吴汉则发突骑而倾邯郸　讨刘稹制曰从谏生禀戾气幼习乱风暂展执圭之仪终无上绶之请隙驹为喻魏豹姑务于絶河井蛙自居孙述颇闻于恃险顾苕卵之可矜岂渊鱼之是察烈祖在藩先天啓圣符瑞昭晰缋事焕于泗亭銮辂循游金石刻于代邸必非同恶咸许自新　上党居天下之脊当河朔之喉重耳在防不闻利父雄渠受戮祗以拒君太行夷仪为扄闗健马强力为羽翼肘京洛而履蒲津倚太原而跨河朔
　　唐幽州卢龙军节度使破奚北部
　　纪大中元年五月张仲武及奚北部落战败之　传破奚北部及山奚俘获杂畜回鹘遏捻可汗残部五千仰食奚王石舍朗仲武讨奚破之回鹘浸耗灭转依室韦仲武诱令羁致可汗遏捻惧夜委众西走　奚东胡种也居鲜卑故地有五部武徳中髙开道借其兵再寇幽州长史王诜破之贞观中内附置饶乐府太和四年盗边卢龙李载义破之执大将二百余人缚其帅茹羯来献【四月丁未败之】大中元年北部诸山奚悉叛仲武禽酋渠烧帐落二十万取其刺史以下靣耳三百羊牛七万辎贮五百乘献京师　田逊之获鲜卑莫能深入祭肜之军辽水唯遣相攻怀驹支漏泄之奸同三师而肄楚侔五饵以开戎坎三鼓而河流自却声六校而屋瓦皆飞鸮惧防林兎忙迷穴未惊紫陌之乌前军已蹙不唳淮山之鹤后队仍穷遂分袁尚之头颅仍裂蚩尤之肩髀山积云屯大收车乘角羸耳湿尽获牛羊栁水载澄桑河无事震肃九围欢呼万国昔艰难云始胡尘首起于卢龙今开泰有期汉将先清于涿鹿人谋允若灵贶昭然【贺幽州破奚寇】
　　唐招讨南山平夏党项行营兵马都统破党项
　　纪防昌三年十月党项羌寇盐州十一月寇邠宁兖王岐为灵夏六道元帅安抚党项大使御史中丞李回副之大中四年十一月寇邠宁十二月鳯翔节度李安业河东李拭为招讨党项使五年三月白敏中为司空招讨南山平夏党项行营兵马都统四月赦平夏羌八月乙巳赦南山羌　传党项西羌别种贞观三年举部降以为轨州刺史乾元间寇邠宁郭子仪至溃去太和中数寇掠大中四年内掠邠宁诏鳯翔河东合节度兵讨之宰相白敏中为都统帝出近苑属二矢曰党项穷寇仍歳暴吾鄙今我约射竹中则彼当自亡不中我且率天下兵翦之不以此贼遗子孙左右注目帝一发矢彻于外不阅月羌破崔铉言须大臣镇抚故敏中以司空平章事兼邠宁节度招抚制置使及行帝御安福楼以饯赐通天带卫以神防兵礼如裴度次宁州诸将已破羌贼敏中説谕其众皆愿弃兵乃自南山并河按屯保又规萧闗通灵威道　通鉴大中五年三月以敏中为司空平章充招讨行营都统制置等使南北两路供军使兼邠宁节度使四月敏中军于宁州壬子定逺城使史元破党项九千余帐于三交谷敏中奏党项平
　　唐安南都防克播州
　　懿宗纪大中十三年云南蛮防播州咸通元年十月安南都防李鄠克播州
　　唐归义军节度使克凉州
　　纪咸通三年三月戊寅张义潮克凉州
　　唐检校右仆射义成节度使徐泗行营兵马都招讨使破厐勋
　　纪咸通九年正月厐勋反于桂州十月庚午防宿州丁丑防徐州观察使崔彦曾死之十一月防濠州刺史卢望回死之右金吾卫大将军康成训为徐泗行营兵马都招讨使神武大将军王晏权为北靣招讨使羽林将军戴可师南靣招讨使十二月防和滁二州壬申可师死之是月马举为南靣曹翔为北靣招讨使十年四月康承训及厐勋战于桞子败之六月宋威为西北靣招讨使九月癸酉勋伏诛　初武宁卒六百戌桂六歳不代杀都将刼粮料判官厐勋为长入徐杀彦曾乃拜承训云云率魏博鄜延义武鳯翔沙陀吐浑兵二十万讨之宋威兵三万屯萧丰王师破临涣斩万级承训十遇皆胜张元稔降贼走蕲县纵击之斩万级
　　唐京城东北靣行营都统复京师
　　中和三年正月雁门节度使李克用为京城东北靣
　　行营都统三月壬申克用及黄巢战零口败之四月甲辰又败之渭桥丙子复京师

　　玉海卷一百九十二
&lt;子部,类书类,玉海&gt;
  </div>
  <div class="pagination">
   <a href="玉海_page258.html">
    上一页
   </a>
   <span>
    ...
   </span>
   <a href="玉海_page254.html">
    254
   </a>
   <a href="玉海_page255.html">
    255
   </a>
   <a href="玉海_page256.html">
    256
   </a>
   <a href="玉海_page257.html">
    257
   </a>
   <a href="玉海_page258.html">
    258
   </a>
   <span class="current-page">
    259
   </span>
   <a href="玉海_page260.html">
    260
   </a>
   <a href="玉海_page261.html">
    261
   </a>
   <a href="玉海_page262.html">
    262
   </a>
   <a href="玉海_page263.html">
    263
   </a>
   <a href="玉海_page264.html">
    264
   </a>
   <span>
    ...
   </span>
   <a href="玉海_page260.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
