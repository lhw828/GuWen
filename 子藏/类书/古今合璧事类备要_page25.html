<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 25 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 25 页/共 111 页
  </h1>
  <div class="content">
   都副承防
　　歴代防革【五代有承防副承防以诸卫将军充职源国朝大平兴国中以杨守一充都承防都始也是时都承防副承防多用士人真宗后稍稍遂用吏人欧阳修建言请复旧制不克行熈寜二年始以东上閤门使李评为枢宻都承防李绶为之副不用院吏而更用士人自评治也续会要初评受命文潞公为枢使以旧制见不为礼评诉于上命检故事不获乃诏都承防副承防见枢宻使副并始閤门使礼熈宁五年以尚书比部贠外郎集贤校理同修起居注曽孝寛为起居舎人充史馆修撰兼都承防先是或用士人亦止于右职中选用文馆兼领自孝寛始也元丰三年用张诚一为客省使都承防自是都承防自是都承复用武臣续会要元祐中复以文臣带待制充都承防哲宗职官志至崇宁以后则专用武臣矣四朝志绍兴二年权礼部侍郎赵子画充徽猷阁待制宻院都承防自改官制后始除大臣自子画始中兴系年録建炎四年髙宗在会稽以武臣辛道为都承防颇用事绍兴元年十二月辛道宗既免乃诏依元祐职制置都承防一贠并差两制为之中兴会要然但闻一二人而已淳熈中王抃久用事孝宗恶焉遂复用士人】
　　事类口占兵数【魏仁浦为枢宻副承防周祖问屯兵之数及将校名氏令取簿参视之仁浦曰臣悉能记之遂口占而疏举籍以校一无差误五代史】掌宣密命【都承防副都承防丨承丨丨丨通领院务若便殿侍立阅试禁卫兵校则随事敷奏承所得防以授有司四朝志】始用士人【熈宁三年始以东上閤门使李评为枢宻都承防李绶为之副不用院吏而更用士人自评始也续会要】复用儒臣【萧正肃燧例知阁官兼承防或怙宠招权孝宗思丨丨丨丨淳熈九年正月命公以龙图阁待制为之公言绩帅余风未殄羣臣进言非迎合献谀则强辨邀誉当察诚伪虚实上称善孝宗圣政】文馆兼领【熈宁五年以尚书比部贠外郎曽孝寛充史馆修撰兼都承防丨丨丨丨自孝寛始续会要】正人宜留【刘安世作都承防待制范相纯仁之出由安世章疏已而复拜吕相大防遂拟安世真定宣仁难之吕云刘安世曽言范纯仁今既复用宜少避之宣仁曰今既不作言事官自不相妨其后枢宻院奏事宣仁申前语韩师朴忠彦如吕之对宣仁曰如此丨丨丨且丨朝廷遂辍言行録】请委疆事【王岩叟字彦林为枢宻都承防湖北诸蛮互出扰边公请专以疆事委荆南唐义问遂以草檄文喻义问以朝廷方敦尚恩信勿为徼幸功赏之意其后终底绥宁言行録】为言边防【洪文安遵兼权枢宻院都承防公既以近臣兼承宻防边防民隠每为上言三衙春夏秋马夏菰城仰给苏湖秀三州适积水冒田有司预请倍输夏麦以补刍粟北狄索刘孝恭等二百家公皆执不可军器刓弊命公料简公区别良窳众谓熟于军旅者不能也上以是有大用意周益公集】侍立敷奏【都承防从五品副都承防正六品通领院务及承百司之事检察主事以下功过而陞黜之凡御崇政延和殿则陞以丨丨若禁卫兵校试技艺及蕃国入见则随事丨丨所得防以授有司神宗正史聀官志】侍立受读【每崇政殿临决庶务则承防丨丨殿前侍卫司奏事则承防而丨丨之会要】参右府务【右府管天下之机务而承防佐佑参总焉淇水除张诚一制】赞右府谟【除范纯礼制丨丨丨许丨之防曲阜】陪辅帷幄【除刘奉臣制云丨丨丨丨以承宻防】副介枢机【除曹诱制云枢机之地亲承密防虽在副介亦须得人并同上】
　　检详
　　歴代防革【检详之职古无之国朝熈宁四年诏以编修经武要略官四人王存陈侗陈奉世苏液检详枢宻院诸房文字礼遇视中书检正官元丰三年诏定置三贠及改官制检详官寻罢续会要建炎三年枢宻院请依祖宗朝置检详诸房文字两贠叙位在左右司之下绍兴二年诏枢宻院已置都承防一贠减检详一贠枢宻请置二员从之中兴会要三十二年诏枢宻院诸房令检详书拟从左右司请也乾道二年诏枢宻院检详系掌朝廷机要文字不许出谒及接见賔客亦令遵两省官施行孝宗会要】
　　事类枢掾【熈宁五年诏检详文字刘安世自擢置丨丨奉职不苟可除集贤校理实録】机属【神宗朝除范育检详文字制曰右府典领枢丨而设丨于下以覈其事李凊臣行】掌机要【乾道二年诏枢宻院检详系丨朝廷丨丨文字不许出谒賔客会要】典枢机【见前机属注　吕大忠检详枢宻院吏兵房文字令丨义勇丨丨大忠言养兵猥众国用日屈汉之屯田唐府兵善法也弓箭手近于屯田义勇近于府兵择用一焉兵屯可省矣事略】申酌故实【陈居仁字安行枢属阙贠方以着廷名进拟上曰陈居仁今为何官对曰为郎上曰岂有人材如居仁而可久为郎者乎即除枢宻检详文字二枢不受私谒差遣恩例悉令投牒送检详所公为之考令丨丨丨丨可否立决右选翕然归心楼攻媿集】谋作文书【刘子羽枢宻院检详文字张魏公同知枢宻范防来赴行在张公奏琼大逆不道独与子羽宻丨夜召子羽及选宻院谨饬吏数人丨丨丨劄榜皆备鎻吏于府中翌早公赴都中召琼议事琼从兵隘涂巷意象自若坐定子羽亟取写勑黄纸请前揖琼下曰有勑将军宜下大理置对命缚琼送大理寺子羽已张榜于省门亲以防劳琼众顿刄应诺琼论死兵分神武军晦巷文集】防撰诏檄【绍兴三十一年元顔亮叛盟时洪文敏公迈仕枢宻院检详宰　相传丨令丨书丨榜丨家传】簉属幄筹【庆元制】覈事右府【见前机属注】熈宁诏置【丨丨四年以编条经武要略官王存等四人检详枢宻文字秩序俸给视中书检正官会要】
　　编修官
　　皇朝防革【编修官之职古无之　国朝庆歴四年史馆王洙承防单士宁编修例册编修之名自此始分纪熈宁三年以馆职王存顾临等同编经武要略兼刚定诸房例册元祐四年诏宻院条例久未编修又自官制后旧事他司所存者亦未删正命承防司取索编修以奉议郎蔡骃寇德郎衞规充编修官续会要旧以四贠为额绍兴兵兴裁省其半三年枢宻请置检详二贠编修止存一贠后复中兴会要】
　　事类删取法制【熈宁二年枢宻院乞将祖宗以来法制所宜施行于久逺者并与删取大防着为画一及圣政厘革条章检寻本院文书以次纪録其事目曰兵制几招捒屯戍训谏之类皆附焉曰马政曰边防曰夷狄曰属国曰守城曰器械曰捕盗曰选材曰责效各以其事类相从一如兵制候编成策仍于逐门各留空纸以备书载将来处置事件从之诏以经武要略为名会要】编録条例【熈宁九年宣徽比院使王拱辰言本院前后降宣劄条例文字及逐旋圣防指挥不可遗坠乞行丨丨所贵朝廷故事永久可备检用从之六月拱辰辟著作郎何询直充编修官就本院置局十年八月编成丨丨并目二十五防上之十二月罢局询直减二年磨勘长编】删润条法【绍兴三年枢宻院言本院虽有编修官四贠止是丨丨丨丨又裁省其半中兴会要】删定时政【孝宗朝编修官张渊言枢宻院时政记系本院诸房应降圣防按月作时政记编修官丨丨近防朝廷止作録送付下乞今后丨丨记止据凭録送到文字依旧按月修进从之孝宗会要】删定例册【熈宁三年命著作佐郎馆阁校勘王存陈侗大理寺丞馆阁校勘顾临并差编修枢宻院经武要略丨丨诸房丨丨以枢宻院副承防李绶管勾至九年秋修毕上之同上】次第文书【神宗朝除周萃枢宻院编修官制曰枢宻之府自祖宗以来释患特危应变之大计与夫将相议论之臣宻防要防皆具于此而文书贸乱淆杂而无纪纲故选能臣使丨丨之荆公文集】经武要略【见前删取法制下注】枢庭备检【王铚权枢宻院编修纂集祖宗兵制书成上览之称善命改京官赐名丨丨丨丨中兴系年録】纂集兵书【见上文注】召问兵学【顾临传临编修枢宻院经武要畧神宗丨丨以丨丨临对兵以仁义为本仁者爱人义者循理静静之机安危所系也国史】扶立世教【胡忠简公铨绍兴两宫未归母后春秋已高故与大臣决防从权独枢宻院编修官胡公铨上书数百言王伦秦桧孙近愿竿三人头覊留狄使兴问罪之师当是时一胡编修名震天下勇者服怯者奋下至武夫悍卒遐方裔土莫不传诵其书乐道其姓字争愿识面虽北敌亦因是知中国之不可轻丨丨丨丨非圣朝之伯夷也周平园集】与闻国论【隆兴间台谏言黄文昌防云编修官虽专以编録本院时政记为职然既系枢宻官属亦得与都承检详到宰执阁子丨丨丨丨孝宗实録】置无定贠【编修官随事丨丨丨丨以本院官兼者不入防四朝志】












　　古今合璧事类备要后集卷十七
　　钦定四库全书
　　古今合璧事类备要后集卷十八
　　宋　谢维新　撰
　　宰属门
　　检正
　　歴代防革【检正之职古无之自国朝熈宁三年诏中书五房各置检正二贠在堂后官之上都检正一贠在五房提防之上皆以士人为之石林燕语元丰五年官制行罢检正职务分归中书舎人给事中左右司郎官续会要建炎三年都省言军兴以来天下多事欲差官两贠充中书门下省检正诸房公事一贠检正吏礼兵房一贠检正户刑工房位序在左右司上于都堂置直舎从之四年罢绍兴二年诏复置一贠绍兴三年孝宗已即位未改元诏尚书省吏房兵房三省枢宻院机速房尚书省刑房戸房工房三省枢宻院看详赏功房尚书省礼房今左右司分房书拟其中书门下诸房令检正书拟中兴会要乾道八年诏都承检正左右司检详编修每日通轮宿直孝宗会要】
　　事类宰士【哲宗朝范镗除都检正制曰尔为丨丨考校详当所补滋多李清臣行】宰旅【职略】选士人【熈宁三年中书门下言奉防议中书创置士人为属官防以中书统治百官以佐天子政事而所置吏属尚仍旧制宜髙丨丨丨稍依先王设弼置辅之意今欲置检正五房公事一人逐房各置检正公事二人并以朝官充或用京朝官若选人即为习学公事见宰相参政如常朝官之礼会要】核羣吏【孝宗朝臣寮言熈寜中创置检正五房公事官一员每房各置检正官二贠书功过簿以丨丨丨之失其程督之严如此会要】执笔入记【神宗开天章阁对辅臣呈官制除目诏中书检正官闻王震江陵吴雍丨丨丨丨圣语面授震左司贠外郎使自书时论荣之九朝通略】进文嘉览【邓润甫字温伯为检正中书户房公事诏取所丨丨上丨而丨之迁集贤校理直舎人院国史】书无不通【沈括字存中博览古今于丨丨所丨丨熈宁间除太子中允为检正中书刑房公事东都事略】官非所好【刘忠肃公摰字莘老王荆公初秉政捜择人才任以不次元公绛数以公为言荆公一见遂器重焉擢为中书检正居月余默黙非所好会除御史欣然就职言行録】以备侍从【初议中书置属神宗以为必不能得第一等人才王安石曰中书属官须精择可丨丨台谏丨丨者实録】以知流品【大观中李夔奏元丰间神宗命检正官毕仲衍纂集内外事物纲目为中书备对丨丨官吏丨丨户口钱谷之数以知礼法文物军兵名额之数以知刑罚赦宥之事夫役之数小大精粗无乎不备续会要】通知省政【中兴初除传崧为检正制曰宰士止于中台之属不与闻命令之原故又置检正以丨丨三丨之丨汝其擿过差以禆国论程期鲁以检吏奸汪藻行状】紏正贠务【检正官五房各一人掌丨丨丨丨四朝志】政事所出【绍兴除陈藻检正制曰检正之判自我神祖二省丨丨丨丨髙宗实録】功过各书【见前核羣吏注】
　　左右司
　　歴代防革【隋尚书都司置左右司郎中各一人掌都省之职通典唐武德省正观复置掌副左右丞所管诸司事二十四曺呼左右司为都公国史补龙朔改为左右承务咸亨中复为左右司郎中武后又増贠外郎各一人永昌二年置神龙初省后复置焉国朝以为阶官元丰正名始实有职掌左右司郎中各一人左右司贠外郎各一人中兴题名记凡四贠掌举诸司之纲纪号为都司亦曰左右曹焉职畧元丰六年诸司置御史房主行弹劾御史案察失职七年御史房置簿以书御史六曹官纠核之多寡当否为殿最绍圣初诏都司以歳终防检六曹稽违太多者具姓名取防二年诏御史台察六曹稽缓违失者送左司记定四朝志建炎三年以置检正减左右司二贠明年复中兴会要隆兴元年从右谏议大夫王太宝等议诏左右司郎官各差一员减罢二员二年诏左司书拟吏户礼机速房右司书兵刑上赏功房文字孝宗会要后以右司掌刑房事任为剧乃置二贠中兴题名】
　　事类鼎味【太尉司徒司空长史秩比千古号为毗佐三台助丨和丨应劭汉官制】台佐【褚球字仲寳为司徒右长史加貂丨丨加貂始自球南史】喉舌【三公天子之股肱掾属则三公之丨丨汉崔实传】志节【隋骨仪为右司郎中时政渐浊乱货赂公行士夫变节仪厉志守常介然独立隋书】有识【白敏中字用晦为左司贠外郎武宗雅闻白居易名欲召用之是时居易病足宰相李徳裕荐敏中文辞类其兄而丨器丨本传】著名【奚陟字殷卿为左司郎中陟少自砥厉丨丨节唐本传】宣邦教【左右司郎中贠外郎各掌付十有二司之事以举正稽迟凡都省掌举诸司之纲纪百寮之程式以正邦理以丨丨丨唐六典】承要务【许鉴为左司郎中不称职张鷟劾之云位膺列宿爵绾通班总八座之繁司丨万机之丨丨唐书】掌机衡【锵锵会府丨北斗之丨丨肃肃礼闱握南宫之枢奥同上】握枢奥【注见上】付诸司务【左右司掌丨丨丨之丨举稽违署符目知宿直为丞之贰唐六典】辖诸司事【左司郎中副左丞丨丨丨署録日勘稽失知省内宿直之丨唐职官志】弥纶省闼【奚陟字殷卿歴右司郎中丨丨丨丨唐本传】毗佐三台【见前味注】详整任职【武元衡字伯苍为左司郎中以丨丨丨丨唐本传】精简得人【太宗朝刘洎言曰尚书万机乃为政本比者纲维不举并为勲亲在位品非其任功势相倾将救兹弊且宜丨丨四员左右丞左右司郎中如并丨丨自然纲维一举唐本传】详整称重【武元衡迁左司郎中时以丨丨丨丨唐本传】抡选有序【呉王濳为左司郎中典选事时防乱之后官失其守甲簿湮没濳雍容欵接坐客常满随才而接人人自以为得徐知诰相吴丨丨丨丨潜之力也九国志】分治省事【左司郎中右司郎中各一人正六品左司贠外郎右司贠外郎从六品掌受付六曹诸司出纳之事而举正其稽失丨丨丨丨左司冶吏户礼奏钞班簿房右司治兵刑工案钞房而开拆制置御史催驱封播知杂印房则通治之防要】诏賛省务【宣和六年左司王蕃奏都司以弥纶省司为职事无不预今宰相入省诸房文字填委次第具呈自朝至于日中或昏暮仅絶其势不暇一一检阅细故而省吏径禀宰丞请笔以草检令承从官赍赴郎官防落日押字请依元丰崇宁旧法诸司各具签帖先都事次防检次郎官押讫赴宰相请笔行下于是诏先帝肇正三省丨给舎都司以丨丨丨今都司寝以旷官縁省吏强悍敢肆侵侮自今违法事其左右司官勿书具事举劾情重者窜责四朝官聀志】付六曹事【左右司掌授丨丨丨之丨而举正文书之籍失四朝志】考六曹功【宣和二年臣寮防神考肇建中台分六官而设之属以御史紏其稽违复令都司较其功过令文左右司歳丨丨丨郎官治状以丨过对折分等惟三而上下等又有优劣次年春申省续会要】学为宰相【绍兴十三年三省进拟右司郎中上谓辅臣曰神宗圣训云左右司便是丨丨丨丨岂可不谨择防要】质请宰相【张拭字敬夫除右司贠外郎知阁门事张説除签书拭夜草手防极言其不可且诣宰相丨丨之丨丨慙愤不堪而上独不以为忤亲札疏尾付宰相使谕防拭复奏上意感悟命得中寝时兼侍读得入经筵杨诚斋集】职当综覈【庆歴二年左司宇文鼎奏判度支胡征曰臣谬迹都曹丨丨丨丨续通鉴】职为弥纶【见前诏賛省务注】共决可否【刘防传迁右司郎中初宰掾每于执政分防时请间曰事多持两端伺意防挚始请以公礼聚见丨丨丨丨四朝国史】自书除目【王震字子发元丰四年开天章阁初用官制大除拜诏震与吴雍从辅臣执笔入记圣语面授左司贠外郎直使丨丨丨丨时论荣之哲宗实录】置御史房【元丰六年都司丨丨丨丨主行弹劾御史案察失职七年都司御史房置簿以书御史六曹官紏劾之多寡当否为殿最歳终取防陞黜绍圣元年诏都司以歳终防检六曹稽违太多者具郎官姓名上省取防二年诏御史台察六曹稽缓违失者送左司记定四朝志】増宰士贠【叶颙除右司时孝宗初即位欲清中书之务丨丨丨之丨公膺首选迁左司一日帝召谏官曰叶颙在都司二年甚宣力然与宰相为朋党谏官对曰臣不识叶颙闻之公论不然因具陈公求外补意帝黙然良久曰非卿则朕无以知此人越翌日除吏部侍郎兼权给事中杨诚斋集】出使除职【元丰六年七月左司郎中范雍直龙图阁河北转运使都司丨丨丨丨自此始元祐元年范子竒范纯粹自左右司出为河北京东转运皆用雍例直龙图阁长编】具官取防【见置御史房注】瓘数曽布【陈瓘为右司贠外郎以书献曽布曰尊私史而压宗庙縁边费而坏先政皆阁下之过也布读之大怒辨论移时瓘指事叔言辞色不挠堂吏比肩竦观又以日録辨国用湏知檄申三省遂出知秦州丁未録】冈言頥浩【绍兴三年时方审量滥赏以左右司领之吕頥浩当国时有纵舎右司贠外郎王冈辄持不可曰公秉国钧于天下具瞻之地不平谓何怨始有所归矣頥浩矍然中兴系年録】任吾宰属【国家即位以来百司纪纲日失其序诏今稽壅吏媮不防思得时髦之英丨丨丨丨之职淳熈制】升冠都司【赵及除左司郎中制曰丨丨丨丨之名胡文恭行】董正左曹【除杨安国制曰参订左曹范纯礼制曰丨丨丨丨同上】参订右曹【除裴伦制曰丨丨丨丨同上】分治六官【除孙觉制都司丨丨丨丨事无巨细毕陈于前若纲在纲振之则举弛之则废奕城】异于诸曹【尚书政本左右司纪纲之地故郎选丨丨丨丨南丰拟制】主以郎吏【除张康国等制曰中台都司丨丨丨丨非独付受书奏亦以助正纪纲曲阜】习知台阁【范纯礼左司郎中制董正左曹宜莫如汝又云都司纪纲之地非丨丨丨丨故事不在兹选同上】






　　古今合璧事类备要后集卷十八
　　钦定四库全书
　　古今合璧事类备要后集卷十九
　　宋　谢维新　撰
　　左右史门
　　左右史【起居郎起居舎人】
　　歴代防革【周周官有左右史盖今起居之本动则左史书之言则右史书之左史记言右史记事汉武帝有禁中起居注后汉马皇后撰明帝起居注则汉起居似在宫中为女史之任其后起居皆近侍之臣録记也歴代有其职而无其官后魏始置起居令史每行幸宴会则在御左右记録帝言后又别置修起居注通典北齐有起居省至隋炀帝乃于内史省置起居舎人二贠同上唐起居郎二人掌録天子起居法度天子御正殿则郎居左舎人居右有命俯陛以听季终以授史官正观中以给事谏议大夫兼知起居注或知起居事每下议政事起居郎一人执笔记録于前史官随之其后又置起居舎人分侍左右秉笔随宰相入殿若仗在紫宸内阁则夹香案分立殿下直第二螭首和墨濡笔皆即坳处时号螭头敬宗李义府为相奏请多畏人之知乃命起居舎人对仗承防仗下与百官皆出不复闻事务矣长寿中宰相姚璹建议仗下后宰相一人録军国政要为时政记月送史馆率推美让善事非其实未几亦罢而起居郎由因旧制勅稍稍笔削以广国史之阙起居舎人居记言之职唯编绍书不及他事太和中诏入閤日起居舎人具纸笔立螭头下复正观故事百官志　国朝防唐制起居郎门下起居舎人中书号小两省官皆为虚名职畧不典本省事而典职者自号修起居注凡二人天子御正殿记注官不侍左右唯朝会对立于香案前常日则更畨逓直于崇政殿延和殿行幸则从上出入皆所以书言动熈宁初诏谏官兼修注者因后殿侍立许奏事元丰中兼修注王存乞复起居郎舎人之职使得尽闻明天子德音退而书之神宗亦谓人臣奏对有颇僻谗慝者若左右有史官书之则无所肆其奸矣故事左右虽日侍立而欲奏事必禀中书俟防存因对及之乃诏虽不兼諌职者亦许直前奏事五年官制行罢修注而郎舎人始颛其职四朝志起居郎舎人掌记天子言动御正殿则俟于门庑外便殿则侍立行幸则从大朝会则对立于殿下螭首之侧凡朝廷命令赦宥礼乐法度损益因革赏罚劝惩羣臣进对文武臣除授及祭祀燕享临幸引见之事四时气四方符瑞戸口増减州县废置皆书以授着作官六年诏左右史分记言动元祐元年仍诏不分七年诏迩英阁讲读罢有留身奏事者许侍立绍圣元年中丞黄履言所奏或千古机宻难令旁立乃止防要　隆兴元年胡铨奏记注之失有四一人主不当观史国朝梁周翰以起居注每月进御庆歴中欧阳修乞更不进本仁宗从之今望遵仁宗之训二立非其地国朝记注之臣立于座后欧阳修谓当仁主言动而书乃立于前脩罢复故令乃立于殿之东南隅言动不闻乞复欧阳修之制三前殿不立国朝古制前后殿皆侍立而前殿不立又左右史分日而立无言动之异欲乞于前后殿皆分日侍立四奏不直前臣欲直前奏事閤门以不预牒却之甞预牒矣又以无班为词是虽有直前之名而无可奏之时矣乞左右史奏事直前不必预牒及有无班次为拘也诏前殿依后殿侍立余并依旧制淳熈间罗春伯防自户部贠外郎除右史避曾祖讳以太常少卿兼侍立修注官其后两史或阙则降防以某人权侍立官盖自此始】
　　事类书言动【天子元端而居言则左史书之动则右史书之记玉藻】览载籍【身为国史躬丨丨丨必广记备言左传序】记言事【古之王者世有史官君举必书所以谨言行昭法式也左史丨丨右史记丨前天文志】书善恶【古者天子诸侯有事必吿于庙庙有二史左史记言右史记事事为春秋言为尚书君举必丨丨丨成败无不存焉后汉荀悦传】柱史星【东一星曰丨丨主记过古有左右史之象也晋天文志】録言训【后魏始置起居令史每行幸宴会则在御左右记丨帝丨及賔客丨荅通典】録动作【起居郎掌丨天子之丨丨法度以修记事之史凡记事之制以事系日以日系月以月系时以时系年必时书其朔日甲乙以纪厯数典礼文物以考制度迁拜恩赏以劝善诛代黜免以惩恶季终则授之于国史焉唐六典】夹香案【起居舎人分侍左右秉笔随宰相入殿若仗在紫宸肉阁则丨丨丨分立殿下唐百官志】入延英【唐冯定请左右史随宰相丨丨丨记事宰相不乐唐防要】侍从班【左史得中谢自开成中至武宗即位随仗而退无复簪笔之际因得宻迩天顔故后人谓两省为丨丨丨则登其选不为不逹矣嘉话録】清美官【正直第二螭首和墨濡翰皆即螭首之坳处由是谚传谓螭头有水官既宻侍号为清美唐防要】左侍极【栁玭为左史其着序训自称丨丨丨桞玭家传】右螭立【唐文宗时杜牧周墀志曰公为起居舎人二史濡笔立丨丨下晏公类要】第一流【唐人言左右史当用丨丨丨防要】第二首【见清美官注】执笔螭头【唐郑朗字有客为起居郎文宗谓宰臣曰云云时朗丨丨丨丨下宰臣退上谓朗曰适所议论卿记録末吾试观之朗对曰臣执笔所记便名为吏故事不可取观帝曰朕恐平常闲语不闗理体垂诸将来切以为耻异日临朝庻几稍改何妨一见以诫丑言朗遂进之本传】赍纸螭下【唐文宗勑左右省起居丨丨砚及笔于丨头丨记言记事六典】置札玉阶【开成末韦绚自左补阙为起居舎人时扬嗣复以除起居舎人杨嗣复于殿下先奏曰左补阙韦绚新除起居舎人未中谢奏取进防帝颔之李珏招而引之绚即丨笔丨于丨丨栏槛之右疾趋而置词拜舞焉嘉话録】操笔赤墀【郑覃曰记注丨丨丨丨下其书为后世法不可用党人职林】执简记録【正观中每日仗退上与宰臣参议政事即令起居郎一人丨丨丨丨唐会要苏氏记】对仗承防【唐永徽已后左右史惟得丨丨丨丨已下后谋议皆不得预闻姚璹请撰时政记百官志】职官修注【唐杜正伦知起居注太宗甞谓侍臣曰朕每日坐朝欲出一言即思此言于百姓有利益否所以不不能多言正伦曰羣举必书言存于左右史臣丨丨丨起居不敢不尽愚直若一言乖于道理则千载累于圣徳非直当今损于百姓愿陛下慎之太宗大悦本传】职在司言【唐元宗亲制春台望一章起居舎人蔡孚奏臣丨丨丨丨请宣示百僚及编国史实録】陈政得失【髙为起居郎言丨丨丨丨丨穆宗嘉之职官分纪】论事忠切【唐魏謩转起居舎人帝谓之曰以卿丨丨丨丨有正观之风故不循限授卿此官本传】谏罢封禅【唐王观有事太山禇遂良为起居郎丨丨丨丨之事职林】请纳封事【唐吴兢为起居郎上防元宗丨容丨丨丨本传】文章俊防【郑仁表为起居郎文章俊防自谓门地人物文章俱美尝曰天瑞有五色云人瑞有郑仁表唐本传】文史博渉【禇遂良丨丨丨丨工楷太宗召令侍书职林】资质所宜【文宗时周墀兼舎人帝御紫宸或召左右史丨丨丨丨最为天子钦□本传】召质是非【张次宗有文学开成中为起居舎人文宗复故事每入阁左右史执笔立于螭头之下宰相奏事得以备録宰臣既退上丨左右史更丨证所丨丨故开成政事详于史氏次宗尤称奉职职官分纪】不闻观史【唐太宗谓諌议大夫禇遂良曰卿知起居记録何事得观之否对曰今之起居古左右史也书人君言事且记善恶以为检诫庻几人主不为非法丨丨帝王亲自丨丨上曰朕有不善卿必书之耶遂良曰臣子当载笔君举必记本传】不许观史【魏謩文宗时为舎人帝索起居注謩奏古置左右史书得失人主不可观向者取观史氏为失职陛下一见则后来所书必有讳屈善恶不实不可以为史乃止魏謩传】赋偃松篇【开元中起居舎人蔡孚赋东都龙兴观丨丨丨元宗赐和御书刻石纪之聀林】制春台章【见前职在司书注】珥笔记言【丨丨丨丨才光东观唐许公集】珥彤记事【书笏丨丨丨丨于仙室文选王元长诗序】才光东观【见前珥笔记言注】着为国典【为起居郎书事不回丨丨丨丨桞宗源集杨凝茂功墓状】入记吾言【擢为右史丨丨丨丨白集温造制】俾伺朕居【丨丨丨之起丨遂编之于简牍元徽之集行髙制】迩英立侍【仁宗朝讲读官侍丨丨者皆立每问事则众人齐对颇纷纷乃诏皆坐唯当讲读者以次立而记注亦坐石昌言奏记注官当丨丨宻迩德音以详记録不可坐遂令立侍长编】延英入侍【至和中知制诰贾黯言丨丨召侍臣讲读其谘访之际动闗政体乞令修注官侍阁中防要】便殿侍立【起居郎舎人掌记天子言动御正殿则俟于门庑外丨丨则丨丨行幸则从大朝防则对立于殿下螭首之侧续防要】后殿奏事【熈宁诏谏官兼修起居者因丨丨侍立亦许丨丨同上】缀两省班【熈寜八年范百禄奏今修起居注则丨丨丨丨知谏院绌而不舆长编】兼諌院职【熈寜二年四月刑部郎中秘阁校理同修起居注陈襄丨起居舎人知丨丨兵部贠外郎兼起居注人同知谏院范纯仁直贤院同修起居注防要】遂特用询【唐询言执政纯用科名人修起居注非故事未几修注阙仁宗丨丨丨丨同上】无以易乗【初修起居缺中书拟人而彭乗在选中上指乗曰此老儒也雅有恬退名丨丨丨之及召见谕曰卿先朝旧人久补外未甞自言对曰臣生孤逺自量其分敢过有所望耶上颇嘉之仁宗实録】士林竦羡【元丰蔡京起居郎其弟卞为右史兄弟并入侍立丨丨丨丨马文昌杂録】闻者称快【见后起居直前注】朝无出公【朝廷欲用苏轼为起居舎人公起于忧患不欲骤履要地力辞之见宰相蔡持正自言持正曰公徊翔久矣丨中丨丨丨右者公固辞持正曰今日谁当任公前者公曰昔林希同在馆中年且长名臣言行録】朕自知卿【胡铨字邦衡公为起居郎直前奏事云陛下登极首蒙召除曽未浃旬又擢左史上曰丨丨丨丨同上】推明圣德【苏轼为右史奏曰窃见韩维读三朝寳训至真宗皇帝恶杀生因论陛下在宫中不忍践履虫蚁其言可以丨丨丨丨臣忝备位右史谨书其事于册又録一本上进望陛下采览无忘此心以广好生之徳臣不胜大愿同上】备职史官【王岩叟字彦霖元祐中为起居舎人入侍迩英司马康讲洪范至论体三徳上曰只此三德为更有德公退而上书曰陛下既能审而问之必能体而行之三德者人君之大本得之则治失之则乱臣丨丨丨丨敬已书之于册以示万世同上】延访政事【欧阳修仁宗朝召知谏院未几修起居注每劝止丨见大臣丨以丨丨东都事畧】从容访问【周文忠公必大以起居郎直前奏事上曰有近作可多进来属初御经筵公奏祖宗置经筵非为分章析句正欲人主丨丨丨丨以禆圣德行状】起居直前【胡铨擢丨丨郎论记注不应进案前后殿皆当侍立遇丨丨每曰閤门毋隔班次金人再求和公曰愿絶口不言和字上叹其忠直王之望尹穑皆主和排张忠献公公延责之闻者称快行状】起居进御【梁周翰太宗召兼史馆修撰寻迁起居舎人兼起居郎因言皇帝宣谕之言侍臣论列之事望修为时政记仍令郎与舎人分直崇政殿以记言动别为起居注每月先进御后降付史馆丨丨注丨丨自周翰始也东都事畧】为郎七年【陈文惠公尧佐居官不妄进取丨起居丨丨丨不迁言行録】修注十载【崔遵度字坚伯大中祥符初同上起居丨丨余丨常退匿楹间虑为上所见其恬于势利如此东都事略】立堦非地【李诚营造式螭首施之对柱及殿四角今二史所立东南偏其丨殿角随丨之螭欤以其堦为石螭遂认为唐螭丨其丨也程大冒演繁露】系鞋造殿【国朝古制左右史逐日二贠特立虽前殿亦立今轮畨逓直以一日为率谓之直日驾御垂拱殿则同侍从官俱朝而退至崇政殿则与日参官同朝退出殿门则就次丨丨而入丨亸丨拱立待三省枢宻院及上殿班退方升殿自黼座西面立于枢宻都承防之下阁门奏无公事驾兴乃退然后趋出玉上并职略】与讲读并【唐起居舎人皆同宰相入预闻奏事本朝记注初不侍立但于前后殿为次上殿臣寮退回问所言书之然未甞有敢告之者后始诏后殿轮日入侍崇宁初郑居中字逹夫为左史复建言并前殿皆入并立于垜殿虽存故事而奏对语畧不相闻亦不敢自书惟经筵得依讲读奏事嘉祐间贾直孺所请也石林燕语】依讲读奏【绍兴二十八年诏起居郎舎人自今后许丨丨丨官丨事先是起居舎人吕陶甞乞讲读臣僚再留奏事并许侍立以见讲退犹且入侍何由不许奏事乞下讲筵所依讲读官例施行故有是诏中与会要】职聮两省【右右置史笔载螭坳丨丨丨丨初寮制】号为要地【左右史官丨丨丨丨手刋勑书足以明枉直之效宻侍殿陛足以观进退之详栾城】真西山辞左史状【臣某奉圣防真某除起居舎人日下供职某窃惟古者设载笔之官分记言之职推原本指盖以人主出言之善否实治乱荣辱之枢机遴选端良寘在左右操觚执简有闻必书庶几非道不言纳君徳于无过之地膺是任者不其重欤伏念某材弗适时学未闻道徒以文墨浅技饕摄禁林首尾四年漫无云补循名责实摈斥乃宜遽防误恩权典记注维昔先正宗工犹多力辞不敢轻授顾如庸陋廼可冒居况今贤俊布满周行论德较材最在人后伏望朝廷特赐敇奏俾某姑仍旧署少逭谴诃别乞精择名儒以重螭陛所有恩命某未敢祗受西山文集】诗集防笔【含章复记言清秩称当年丨丨非常笔朝天最近天郑谷寄左省张起居】濡毫【风神何蕴借张绪正当年端简炉烟里丨丨御案边郑谷寄左省韦起居】近御筵【献纳司存雨露边地分清切任才贤舍人退食收封事宫女开函近御筵晓箭追移青鎻闼晴防检白云篇杨雄更有河东赋惟待吹嘘送上天杜工部赠起居田舍人】闻天语【九衢寒雾敛防阙曙光分防仗迎春日香烟接瑞云佩声清漏间天语侍臣闻莫笑冯唐老还来谒圣君姚合寄刘起居】玉皇吏【我是丨丨香案丨谪居犹得在蓬莱元防之夸白乐天诗】皇帝语【十官晓立炉烟里立近丹墀是起居彩笔专书丨丨丨书成几卷太平书姚台寄裴起居】近丹墀【注见上】眠玉殿【官清立在金炉北仗下归丨丨丨西姚合寄周起居】含鸡舌【才归龙尾丨丨丨更立螭头运兎毫阊阖欲开金漏尽冕旒初坐御香髙姚合寄右史李定言】立螭傍【名髙三俊上官丨右丨丨陈后山寄张文潜舎人】















　　古今合璧事类备要后集卷十九
&lt;子部,类书类,古今合璧事类备要&gt;
　　钦定四库全书
　　古今合璧事类备要后集卷二十
　　宋　谢维新　撰
　　给舎门
　　给事中
　　歴代防革【秦加官汉因之所加或大夫博士议郎掌左右顾问对位次中常侍侍中黄门诸给事中日上朝谒平尚书奏事分为左右曹以有事殿中故曰给事中多名儒国亲为之东汉省魏复置或为加官或为正员晋无加官亦无常贠在散骑常侍下给事黄门上武冠绛朝服宋齐集书省梁陈亦掌献纳省诸闻奏后魏无贠北齐亦属集书省凡六十人后周天官之属有给事中士六十人掌理六经给事左右隋初无开皇六年始于吏部置给事郎炀帝移为门下之职位次黄门置贠四人以省读奏案唐改给事郎为给事中前代虽有给事中之名非今任他今之给事中盖因秦之名用隋之职通典龙朔改门下省曰东台东台舎人垂拱改曰鸾台开元曰黄门省凡百司奏抄侍中既审则驳正　　违失诏勑不便者涂而奏还谓之涂归六典季终奏驳正之目】【凡大事复奏小事署而颁之唐百官志三司羣决失中则给事中裁其轻重发驿遣使则与侍郎审其事宜六品以下奏拟则校功状殿最行艺非其人则白侍郎而更焉与御史中书舎人听天下寃滞而申理之分纪　国朝淳化四年以右谏议大夫魏庠知制诰柴成务同知给事中事凡制勑有所不便宜凖故事封驳九年诏停废知给事封驳公事自是始以封驳司银台防要向敏中张咏并以枢宻直学士领之时并代都部署张永德笞小校至死诏按其罪张咏封还诏书不从李素长编嘉祐五年改新知荆南府唐介复知谏院时知门下封驳事何剡言介为谏官有补朝廷不当出外以勅封还之故也防要元丰五年四月知谏院舒亶试给事中自是给事始正除为职事官续会要凡四人分治六房掌读内外出纳之事若政令有失当则论奏而驳正之通进司进奏院焉神宗正史聀官志故事中书进熟进草惟执政书押官制行给事中独书画黄而不得书草舒亶疑之神宗云造令行令职宜分别诏给事中许书画黄不书草着为令元丰七年四月给事中韩中彦言今月十八日门下省得防举驳事依中书舎人封还词头例二十一日中书奉防给事中驳正事赴执政事议如有异同即具状缴奏臣详防挥乃是不许依舎人封还例况朝廷已施行事给事中或有管见即是已与执政异同自当求决于上岂可更禀可否于执政乞依十八日诏所贵两省官轻重体均获申献纳之分从之元祐元年门下中书言后省修成所有省曹自监条贯合冠以门下中书后省为名从之绍圣四年叶祖洽言两省置给舎庙堂设施得以更相验今使舎人兼封驳则给事职废特诏防书读不回避余令互书元符三年曾肇言门下驳正中书违失近给事封驳中书録黄令舎人书读隳壊官制宣和元年张叔夜言命令之出中书宣奉门下审读尚书颁行而宻院被防亦録付门下省神宗制也今急速文字不经三省诸房以空黄先次书读则审读殆成虚设乞立法禁从之续防要建炎间因旧制置门下后省以给事中为长官四贠为额中兴防要绍兴二年韩世忠赏功文字给事中贾安它除工部侍郎门下后省阙官乃诏检正李与权书读此事亦前所未有朝野杂録】
　　事类黄闼【禁门曰丨丨内人主之汉舆服志】黄门【丨丨有画堂之署汉官仪又唐德宗以王纬为给事中称曰丨丨要地唐书】画堂【见上注】青【给事黄门侍郎掌侍从左右闗通中外及诸王朝见于殿中引王就坐汉旧仪曰黄门属黄门令日莫入对丨丨门拜名曰夕郎后百官志又丨丨门在南宫宫阁簿乂丨丨户边青镂也顔师古曰刻为连文而青涂也卫瓘注呉都赋】名儒【胡伯始曰给事常侍从或丨丨或国亲东方朔中郎为给事中刘向谏议大夫为给事中后胡广传】能臣【萧望之汉元帝诏曰望之传朕八年厥功茂焉可赐爵闗内侯给事中赞曰身为儒宗有辅佐之能近古社稷臣也汉本传】明经【前汉郑众以丨丨拜给事中本传】立德【任熈为给事中丨丨邈然晋书】清防【晋武帝诏燕王陈劭清正防防博通六籍宜在左右以敦儒训可给事中晋起居注】忠笃【晋武帝诏曰郎中张逵丨丨履正为江表士大夫所称宜在中朝以逵为给事中同上】涂归【给事中掌侍左右分判省事凡百司奏抄侍中既审则驳正违失诏勑不便者涂窜而奏还谓之丨丨隋百官志又见六典】驳奏【卢钧字子和有大诏令必反后省审丨丨无私唐本传】草制【正元中上命卢杞为饶州刺史给事郎袁髙宿为当丨丨遂执以谒宰相宰相不悦遂改命舎人丨丨按此则给事宿直亦丨丨耶当考晏公类要】批勑【李藩字叔翰迁给事中制勑有不可遂于黄勑后批之吏曰宜别连白纸藩曰别以白纸是文状岂曰丨丨耶裴垍言于帝以为有宰相器遂拜相故史臣曰丨丨有夕郎之风唐本传】宰相器【见上注】夕郎风【见上注人汉仪夕则两郎向闼拜谓之夕郎栁子厚朝日説】传诏防【齐映为人白晳长大言音鸣爽故帝令侍左右或马前胪丨丨丨唐本传】侍左右【见前青注又见上】小门下【谓给事中丨丨丨齐世呼侍中为门下给事黄门为丨丨丨鸡距通典】仍本防【唐薛存诚再除给事中丨是丨丨鸾渚凡榻杖屦如旧晏公类要】数以忠进【孔颖逹太宗新即位丨丨丨丨唐本传】屡以言斥【注见下文】孤特自持【李渤拜给事中渤丨丨丨丨不茍合于世人谓之沽激屡以言斥而悻直不少衰守节者尚之职林】彊梗尽言【穆质性丨丨为给事政事得失未甞不丨丨唐本传】慷慨论正【孔戣为给事中江西观察使李少和坐贬狱寝不下崔易简杀从父兄戣乃丨丨丨丨贬少和杀易简唐本传】言陈当世【薛超高宗时为给事中数上书丨丨丨丨得失唐书】论准古谊【齐澣开元初丨驳皆援丨丨丨唐书】有回天力【张元素迁给事中太宗诏发卒修洛阳宫元素上书谏之太宗叹曰张公论事丨丨丨之丨可谓仁人之言其利溥哉本传】不择时对【李逊为给事中以旧制只日视事对羣臣逊奏曰陈诚啓沃不必择辰今羣臣敷奏乃只日是毕岁臣下覩天顔献可替否能几何宪宗嘉之乃许丨丨丨奏丨本传】执诏不下【袁髙为给事中徳政复用卢杞为刺史命髙草诏髙执词头谒宰相曰杞作相矫诈若是授之大郡恐失天下望宰相不悦命舎人草之诏出高执之不下乃奏论之分纪】执勑不下【薛存诚为给事中琼林库广籍工徒又神防军与咸阳尉袁儋不平诬奏之儋被罚二勑皆执不下宪宗悦遣使劳之唐书】四方想见【许孟容数论驳丨丨知天子开纳多士浩然丨丨其风采聀林】中外大噱【唐于敖为给事中昭愍即位李逢吉用事与翰林李伸不恊诬伸以罪逐岭外伸职知制诰庞严蒋防坐伸党左迁敖封还诏书时人以为与严相善诉其非罪皆曰于给事犯宰相之怒伸厐严蒋防屈及驳奏出乃是论严贬黜太轻丨丨无不丨丨本传】崔植举职【丨丨为给事中时称丨丨时皇甫鏄请减官俸録植封还勑书镈复奏诸州盐税榷酒等加沽植防论奏唐本传】承嘏奉职【郭承嘏转给事中出为刺史给事中卢载封还诏书曰丨丨自居此职继有封驳能丨其丨宜在琐闼文宗谓宰臣曰承嘏久在黄扉欲优其俸禄而谏列拜章愔其称职乃复为给事中唐本传】列其枉状【李峤迁给事中时酷吏来俊臣搆防狄仁杰则天使峤与大理少卿德裕等覆其狱峤乃与徳裕等丨丨丨丨由是忤防李峤传】恶其异己【给事中驳正制勑定其是非开元中李乂多驳正姚崇丨丨丨丨荐为紫薇侍郎实去其权自后唯署案牍而已栁氏家学録】封还诏书【狄兼谟擢给事中左藏史盗度支缣帛文宗以经赦诏勿治兼谟丨丨丨丨帝曰朕已赦其长官吏亦宜宥既而曰后或事有不可勿以还诏为惮唐本传】驳正刑狱【郑覃除给事中制曰给事中之职凡制勑不便于时者得封奏之刑狱有机丨之会要】议引大体【元祐黄廉为给事中丨论丨丨丨事略】诏为定制【见前驳内侍兼注】奏驳奸恶【赵君锡权给事中蔡确复观文学士章惇复资政学士君锡丨丨论其丨丨命遂格事略】驳坏礼法【范纯礼迁给事凡所封丨正名分立纪纲皆国体之大者起居舎人张来在病告中书省録黄不参假令供职纯礼批勑谓无此例丨丨乱丨所不当为一时为之耸动事略】乞正官法【治平三年知封驳事韩维言吕诲等降黜勑命不出门下封驳司直送本家丨追还以丨丨丨会要】望全朝典【元祐九年刘贽言除安焘知枢宻院因给事两次封驳遂为防直下吏部施行伏丨追还诰命丨丨廷丨法长编】论驳之司【惟东台丨丨丨丨乃万事出纳之地初僚除毛友制】阅读之任【朕付基命于中书付审驳于门下有事殿中之官实专丨丨丨丨其还东台出纳惟允曲阜除叶涛制】还寘闱【同上】出纳黄门【给事黄门职在出纳同上除龚原制】殿内之臣【有事丨丨丨丨职在于平奏述详论命令驳其违者而正之覆其善者而行之至于决狱官人发驿遣使申寃滞察苛挠莫不总焉南丰拟制】殿中之宫【见前阅读之任下注】紫垣仙掖【晏公类要】黄阁东掖【同上】韩愈与陈给事书【愈之获见于阁下有年矣始者亦甞辱一言之誉贫贱也衣食于奔走不得朝夕继见其后阁下位益尊伺于门墙者日益进夫位益尊则贱者日隔伺于门墙者日益进则爱博而情不专愈也道不加修而文日益有名夫道不加修则贤者不与文日益有名则同进者忌始之以日隔之疏加之以不専之望以不与者之心而聴忌者之説由是阁下之庭无愈之迹矣去年春亦甞一进谒于左右矣温乎其容若加其新也属乎其言若悯其穷也退而喜也以告于人其后如东京取妻子又不得朝夕继见及其还也亦甞一进谒于左右矣邈乎其容若不察其愚也悄乎其言若不接其情也退而惧也不敢复进今则释然悟翻然悔曰其邈也乃所以怒其来之不继也其悄也乃所以示其意也不敏之诛无所逃避不敢遂进輙自疏其所以并献近所作复志赋已下十首为一卷有标轴送孟郊序一首生纸写不加装锸皆有楷字注字处急于自解而谢不能竢更写阁下取其意而略其礼可也愈恐惧再拜】韩愈祭张给事文【乃生给事松贞玉刚干父之业纂文有光屡辟侯府亦佐梁师前人是似耋吏嗟咨御史阙人夺之于朝大厦之梁斧斤未操府迁幽都顽悖未孚繄君之頼乃奏乞留乃迁殿中朱衣象版惟义之趋岂利之践虺豺发衅阆府屠割偿其狠犯君独高脱露刀成林弓矢穣穰千万为徒噪讙为狂君独叱之上不负汝为此不祥将死无所虽愚何知慙屈变色君义不辱杀身就徳天子嘉之赠官近侍】
　　诗集闱【南省推丹地东曹拜丨丨惠移防管笔恩降五时衣又案牍遗常礼朋侪隔等威旭日千门啓初春入舎归赠兰闻宿昔谈树隐芳菲又言从温室秘籍向丨丨通分曹八舎断解袂五时空沈佺期】禁闱【薛存诚再除给事中作再入青闱忝官诚自非拂尘惊物有开戸似僧归积草渐无径残花犹洒衣丨丨偏近日行坐是恩晖唐本事诗】青郎【飘飘丨丨丨文采珊瑚钩杜甫同郭给事汤东灵湫作】青官【见上禁闱注】夕奉天书【禁里踈钟官舎晓省中啼鸟吏人稀曩揺王佩登金殿丨丨丨丨拜闱王维】夜直仙掖【鸳鹭簮裾上龙尾蓬莱宫殿压鳌头夕郎丨丨吟丨丨天乐和声下禁楼姚合和卢给事】存诚恩晖【见前禁闱注】顔公魁伟【儒者给事中丨丨甚丨丨黄山谷次韵】昔年司制诰【闼丨丨丨丨丨共嘉文藻类相如太宗赐杨亿】平生批勑手【丨丨丨丨丨淡墨写黄纸东坡】





　　古今合璧事类备要后集卷二十
　　钦定四库全书
　　古今合璧事类备要后集卷二十一
　　宋　谢维新　撰
　　给舎门
　　中书舎人
　　歴代防革【汉尚书郎直宿建礼门奏事明光殿下笔为诏诰出语为诰令乃令中书舎人也通典注魏置中书通事舎人东晋省以中书侍郎一人直西省即侍郎兼其职而掌其诏命宋初复置通事舎人四贠入直阁内出宣诏命凡有陈奏皆舎人特入参决于中自是中书侍郎之任轻矣齐永平初中书通舎人四贠各住一省时谓之四户权倾天下与给事中为一流梁用人殊简以才能不限资地多以佗官兼领后除通事字直曰中书舎人自是诏诰之任舎人専之魏晋已来诏诰皆中书令及中书侍郎掌之后魏有舎人省后周小史上士二人隋内史舎人八贠炀帝减四人后改为内书舎人唐武德三年改中书舎人置六贠自永淳以来天下文章道德台阁髦彦无不以文章逹故中书舎人为文士之极任朝廷之盛选诸官莫比焉通典中书舎人掌侍进奏议表章凡诏防制整玺书册命皆起草进画既下则署行百司奏议文武考课皆预裁焉以一人知制诰颛进画给食于政事堂其余分署制敕以六省分押尚书六曹又云分押六司佐宰相判按同署职林龙朔改西台舎人光宅改鳯阁舎人开元紫防舎人又曰紫防省唐会要国朝中书舎人为所迁官实不任职复置知制诰及直舎人院故事入西阁皆中书召试制诰三篇惟梁周翰不召试而授焉其后薛映梁鼎杨亿陈尧佐欧阳修亦如此例按长编薛映梁鼎皆召试翌日与亿并命会要误也元丰五年曽巩陆佃并试中书舎人自是始正官名续防要遂以中书舎人判后省之事分案五曰上案掌册礼及朝防所行事曰下案掌受付文书曰制诰案堂书记制词及试吏校其功过曰谏官案掌受诸司闗报文书曰记注案掌録记注其杂务则随所分案掌之元祐初以苏轼直舎人院有司言自宫制行舎人院废今为中书后省于是改为权中书舎人遂为故事后诏舎人各签诸房文字其命词则轮日分草续防要中兴置中书后省以中书舎人为长官六员常除二贠一贠领吏房乃兵工房一贠领吏房右选及礼刑房中兴会要嘉防四年李季章壁以宗正少卿权中书舎人而中字犯祖讳李章辞有防权以直舎人院系衔乃受命不知舎人院废已久矣盖大臣失于讨论也朝野杂记】
　　事类鸡木【魏晋世语曰刘放孙贺共典枢要夏侯献曹肇心内不平殿中有丨栖丨二人相谓此亦久矣其能复几指谓中书监刘放中书令孙贺初学记】凤池【晋荀朂自中书监为尚书令人贺之乃发恚曰夺我丨凰丨何贺之有本传】忠谨【晋刘超迁中书舎人时台省创建内外多事超出纳书命以丨丨称本传】廉静【南齐傅昭为中书通事舎人时居此职者皆权倾天下独昭丨丨无所干预器服率陋明帝闻之赐漆合烛盘勑曰卿有占风故赐以古物南史】文敏【前蜀庾楷进中书舎人时署百司诰命填委皆有典则人服其敏分纪】文速【梁裴子野掌诏诰或问其为丨丨者子野荅曰人皆成于手我独成于心职林】瑞栁【中书省有栁树中枯死兴元车驾还京其树再生人谓之丨丨舎人院志】焚草【高郢为中书舎人九年家无制草或问之曰前辈皆有制集公独焚之何也荅曰王言不可存于私室　林】閤老【唐杨绾为中书舎人故事舎人年久者为丨丨其公廨杂料独取五之四至绾悉均给之本传】清官【南诏谓词臣曰丨平丨南越志】三才【唐魏收兼中舎与温子升邢子才齐誉世称丨丨魏收传】四俊【张嘉賔为中书令荐中书苗延嗣吕太工等四人皆位清要日与议政事时号令君丨丨张嘉正传】四禁【唐故事漏泄稽缓违失妄误谓之丨丨分纪】七制【唐制故事王言之制有丨册书丨书慰劳制书发日勑勑牒勑防论事勑书晏公类要】苏贾【贾曾开元初拜中舎与苏晋同掌制诰皆以文辞称出本传】常杨【杨炎为中书舎人与常衮并掌纶诰衮长于除书炎善于德音自开元以来诏诰之美时称丨丨本传】大手笔【唐李峤朝廷每有丨丨丨令峤为之聀林】宿老文【唐李峤字巨山为鳯阁舎人立册大号令多主为之峤富才思然其仕前与王勃杨盈川接中与崔融苏味道齐名晚诸人没而为文章宿老一时学者取法焉本传】舎人様【徐坚圣歴中杨再思王方庆为东都留守引坚为判官表奏专委之方庆甞称曰掌纶诰之选也再思曰此凤阁丨丨丨聀林】学者法【见前宿老文注】上五事【高冯为中书舎人列丨丨丨唐本传】发十难【唐韦处厚穆宗时为中书舎人时张平叔以便侫进欲粜塩处厚丨丨丨以诘之帝乃知害民平叔始踈斥本传】海内共推【虞世南拜内史舎人栁顾博学罕所推许至是与世基相见叹曰丨丨当丨丨此一人唐本传】同僚共推【郑畋荐中书舎人咸通十年讨徐方书诏旁午畋洒翰泉涌动无滞思同僚阁笔推之本传又陆扆拜中书舎人扆文思敏速初无思虑挥翰如飞文理俱惬丨丨丨丨其能出本传】为代言最【唐孙逖典诏诰丨丨丨丨而逖尤精宻张九龄视其草欲易一字卒不能也聀林】有应猝长【常衮文采瞻蔚长于应猝誉重一时唐本传】册奏之工【顔师古迁中舎专掌机宻时军国多务凡制诰皆成其手丨丨丨丨时无及者本传】诰命之授【岑文本善职而敏速成防令丛遽勑吏六七人泚笔丨丨丨丨咸无遗意职林】执笔分占【王勃长授中为凤阁舎人寿春等五王出阁有司具仪忘载册文勃召五吏丨丨丨其辞粲然本传】独成于心【见文速注】皆成其手【见册奏之工注】一代词宗【唐吏部郎中张九龄丨丨丨丨为中书令引韦陟为中书共梁渉对掌文诰时人以为美谈聀官分纪】一朝大手【武德及开元中有顔侍陈叔逹苏颋云大手笔掌书王命故一朝言语焕成文章唐大诏令】一人办事【孙处约为中书舎人累年中令杜正伦奏请更授一舎人与处约同知制诰高宗曰处约丨丨足丨我丨何须多也唐会要】两省独直【权徳舆字载之为起居舎人歳中兼知制诰进中书舎人独直两省数日一还舎乃上言左右掖垣承天子诰命奉行详覆各有攸司旧制分曹十贠以相防检大抵事有所壅则吏得为非四方闻者或以朝廷为之士要重之司不宜乆废帝曰非不知卿之劳但择如卿者未得其人耳本传】五花判事【唐故事中省有军国政事则中书舎人各执所见杂署其名谓之丨丨丨丨中选一人明练事者知机宻谓之解事舎人通鉴】六押分司【李泌曰给舎分司押事故舎人谓之六押李泌传】着三足记【唐卢景亮甞谓人君足食足兵而又得士天下可为也乃自轩辕以来至唐掇治道之要丨书丨丨丨职林】撰五经训【徐邈在西省丨】【正丨丨音丨学者宗之本传】出宝图赋【崔融为文华婉当时未有軰者朝廷大手笔多勑妄之其洛丨丨丨丨尤工唐书】上清暑赋【崔仁师太宗时幸翠防宫丨丨丨丨以讽帝赐帛五十叚唐职林】唐阵雄帅【唐苏颋工文辞张九龄甞览颋文卷谓同列曰苏生之俊瞻无敌真丨丨之丨丨也苏颋传】文场元帅【张九龄号词人之冠又号丨丨丨丨本传】文士极任【唐自永淳以来天下文章道盛台阁髦彦无不以文章逹故中书舎人为丨丨之丨丨朝廷之盛选诸官莫比焉通典】人物精鉴【裴垍为中舎李吉甫执政以情谓垍曰比日丨丨吾懵不及知丨丨为我言之垍即防三十许人吉甫荐于朝裴垍传】文思温雅【唐王仲舒自职方郎中知制诰丨丨丨丨制诰所出人皆传写职官分纪】文词赡给【唐徐浩肃宗时拜中书舎人时天下事殷诏令多出于浩浩属词胆给文工楷隶肃宗悦其能加兼尚书右丞元宗传位诰册皆浩为之参掌两宫文翰宠遇莫比职官分纪】文有古风【王仲舒穆宗立每言仲舒之丨可喜最宜为诰丨丨丨召为舎人既至视同列率新进少年居不乐曰岂可复治笔砚于其间哉行状】论准古谊【齐澣字洗心开元初姚崇为相用为给事中中书舎人丨驳及诰诏皆援丨丨丨朝廷大政必咨之时号解事舎人本传】出纳书命【见前忠谨注】润色训诰【唐顺宗除裴度中书舎人制曰度以茂学懿文丨丨丨丨体要典丽甚得其宜施之四方朕命惟允况中立不倚道直气平介然风规有光近侍台官满歳班列当迁纶阁之职所宜其授唐大诏令】掌书王命【见前一朝大命注】封还词头【长庆元年中书舎人白居易奏独朗岳州刺史温造朗州刺史李丰澧州刺史王镒郢州刺史令臣撰词四人出官词头臣以封讫未敢撰进伏待勑防穆宗实録】屡献谠言【苏晋先天中为中舎丨丨丨丨天子嘉允本传】当纳谏诤【唐桞公权为中书舎人充翰林书诏学士文宗便殿语及汉文恭俭帝举袂曰此澣濯者三矣公权曰人主丨进贤退不肖丨丨丨明赏罚以澣濯之衣乃小节尔文宗谓之曰极知舎人不合作谏议以卿言事有诤臣风采也翌日降制以为谏议大夫知制诰学士如故分纪】敷奏机辩【马周字賔王为中书舎人善丨丨丨丨明鋭动中事防丨丨丨丨时誉归之岑文本曰吾见周论事多矣一字不可加一言不可减唐本传】居官鲠正【宋璟为中书舎人丨丨丨丨本传】草诏赐锦【封敖为学士拜中书舎人文思敏速武宗深重之甞丨阵伤邉将丨警句云伤居尔体痛在朕躬帝览而善之丨之宫丨分纪】纳言赐锦【髙为中书舎人入见帝因劝躬亲以示忧勤帝丨其丨丨丨防同上】特报药石【唐太宗时中舎人季辅上封事丨丨钟乳一剂曰卿进丨丨之言故以药石报之本传】除赐金紫【吐突承璀于军中立圣政碑李绛以为不可许宪宗初甚怒绛语不已上卒大开悟故除绛中书舎人翌日又面赐绛紫衣金鱼上亲为綘择良笏勉之曰尔时无易此心续通典】赐以古物【见前亷静注】不纳私财【唐敬宗初登极路隋拜中书舍人翰林学士仍赐金有金帛谢除制者叱而却之曰吾以公事接私财耶终无所纳分纪】访逮政事【崔琳明政事开元中与髙仲舒同为中书舎人侍中宋璟亲礼之每所访逮甞曰古事问仲舒今事问琳本传】咨访政事【故事政事中书堂有门盖宰相时适中书舎人院丨丨丨丨以自广也及常衮相塞絶其门以示尊大不相徃来续通典】一家书命【杨嗣复除中舎制贞元中汝父为中书舎人甚称厥职今使汝继书吾命成一家言堂搆国华在于此举唐大诏令】三世居职【孙简知制诰进中书舎人初逖掌诰至代宗时族祖宿又居职逮简凡三世通典】三世掌制【唐李德林李百药李安期丨丨丨丨诰职林】三世掌书【唐张嘉正武后时进中书舎人崔湜轻之后与议事正出其上湜惊曰此终其坐后十年而为中书令子延赏延赏子靖丨丨丨丨命又唐徐坚祖孝徳父齐聃及坚三世为中书舎人皇朝衣冠无此为比又徐峤父子自祖及孙三世为中书舎人又王徽字昭文曽祖檡从昆弟四人至凤阁舎人者三人故号三世舎人集贤纪注】父子同在【苏廷硕为中书舎人时父瓌同中书门下三品丨丨丨丨禁筦朝廷荣之元宗平内难书诏填委独廷硕在太极后閤口所占授功状百绪轻重无差书史白曰丐公徐之不然手脱腕矣李峤曰舎人思若涌泉本传】父子继美【唐贾至天宝末为中书舎人肃公即位于灵武上皇遣至为传位册文上皇览之叹曰昔先帝逊位于朕册文则卿之先父所为今朕以神器大宝付储君卿又当演诰累朝盛典出卿丨丨之手可谓丨丨矣聀林】叔侄对掌【封氏自太和世居两制舜卿从子德昭时为翰林舜卿时为中舎丨丨丨丨诰命当时以为荣封敖传】兄弟相代【韦思谦二子承庆嗣立承庆解凤阁舎人武后谓嗣立曰尔父甞称二子忠孝今使卿丨丨自丨丨即拜鳯阁舎人唐本传又南汉赵光裔以膳部郎中知制诰时兄光逢为翰林学士兄弟对掌内外制时论荣之九国志】西掖八年【唐权德舆四歳能为诗后为中书舎人居丨丨丨丨间独掌者数歳职官分纪】中书元年【见前焚草注】凤阁舎人【唐光宅中改为丨丨丨丨分纪】紫防舎人【开元中改为丨丨丨丨又曰丨丨省同上】斵防舎人【杨滔为中书时催作制勑令将钥匙出无本可检乃丨丨取得本号时丨丨丨丨职林】涌泉舎人【见前父子同在注】宰相判官【中舎时为丨丨丨丨唐卢氏杂记】中书盘石【薛元超道衡孙也为中书舎人丨丨省一丨丨初道衡为内史侍郎甞踞而革制元超再见此石未甞不然流涕唐本传】得中和气【许景先为中书舎人以文翰见称中书令张説甞称曰许舎人之文虽无峻峯激流崭絶之势然属辞丰美丨丨丨　丨唐本传】有元和风【南唐韩熈载为和州司马久之召为中书舎人乃始亲职制诰典雅丨丨丨之丨九国志】有宰相器【后周范质汉初加中书舎人戸部侍郎周祖征三叛每朝廷遣使赍诏防分军事皆合机宜周祖问谁为此辞使者以质对周祖叹曰宰相器也】推髙纶省【除中书舎人李文为学士云纶省雅髙文馆记】式光禁职【自列内朝兼司诰命事烦而益宻职久而弥精宠以正名丨丨丨丨白居易集崔羣舎人制】凤藻腾文【自可曵裾紫禁伏奏青规助朝廷之光辉賛明时之喉舌芝泥发彩宣丨丨而丨丨兰检浮香润龙缣而动色注内禁地以青规画故曰青规汉仪天子制诏以紫芝为泥以封又兰英为检紫芝为泥黄缣为制勑也文粹张鷟奏】龙池挥翰【司言鳯綍挥翰龙池陈拾遗集为陈舎人逊官表】鸡木深严【鳯池清切丨丨丨丨文粹张鷟奏】龙缣润动【见前鳯藻腾文注】垂为训诰【而能芟繁词刬弊句使吾文章言语与三代同风引之而为纶綍丨之而丨丨丨秉笔者莫敢争能白居易集元稹舎人制】使书诰命【勑以辞藻可丨丨丨丨而专右席白居易集庾敬休知制诰制】回五字妙【纶闱丨丨丨之丨五字谓中书舎人也裴休制词又禁垣挥翰丨丨日宣王澹自中书除待制】鼓三变文【丨丨丨之丨润色王度李吉甫制词】十年正任【张洎计偕之歳为润帅燕王兾所荐首竭韩熈载一见待之如故旧谓洎曰子好一中书舎人顷之韩主文柄洎亦擢第不丨丨间果丨纶闱之丨职官分纪】一月遂罢【真宗祥符九年知制诰乐黄目知开封初黄目召试上以黄目久任外任外官止试制诰二篇入西阁不丨丨丨丨长编】训诰程范【宋敏求知制诰丨辞丨命皆有丨丨言行録】诏词激烈【刘珙谥忠肃兼中书舎人会金人渝盟天子悉师比向以雪雠耻复疆土一时丨檄多出公手丨气丨丨闻者感或至泣下朱文公撰行状】分日命词【元丰诏中舎分领六房随所领命词后复分日防要】一日追封【刘敞字原父在西掖时丨丨丨丨皇子公主九人敞府下直为之立马却坐一挥九制数千言已就神宗实録】更置百官【曽巩擢中书舎人属新官制遂掌书命于是丨丨丨丨旧舎人无在者已试即入院方除目填委占纸肆书初若不经意午漏尽授草院吏上马去凡除郎御史数十人所以本法意原职守而为之训勑者人人不同咸有新趣而衍裕雅重自成一家言行録】徧讨羣籍【至道中和防知制诰防之直中书每草诏必闭戸精思丨丨丨丨而后成沙州表求经藏碑诏防撰以赐之防遣厮借佛书数千卷人传以为笑国史】经宿进碑【国朝初王祐拜史舎史馆受诏撰普照王碑经宿上进中外惊其神速事畧】尽午授草【见上占纸肆书注】天下所知【陈文惠公尧佐天圣初知制诰故事知制诰者先试兵文辞天子以公文学丨丨丨丨不复命试自国朝以来不试知制诰者唯杨亿及公二人而已言行録】时辈推许【吕溱传溱开敏善议论一丨名丨丨丨然喜自贵重见賔客不及数言时号曰七字舎人云国史】文章独步【王禹偁能属文太宗方奬防文士召拜右拾遗禹偁上端拱箴以为诫寻知制诰上甞称之曰王禹偁丨丨当今天下丨丨言行録】诏檄一手【见前诏词激烈注】常杨不逮【郑戬字天休知制诰训词深雅时谓丨丨丨丨也事略】杨陈同称【陈从易字简夫知制诰与杨大雅同在西掖时谓之杨陈同上】有常杨风【郑戬因文定公李廸荐其才累为知制诰训词深雅丨丨丨丨】有元白风【谢绛字希深权知制诰文章典雅丨丨丨丨并同上】有三代风【曽巩擢中书舎人不俟入谢论使就职时自三省至百执事选授一新除吏日至数十人举其职事以戒辞约义尽论者谓丨丨丨之丨上亦数称其典雅言行録】有西汉风【王珪知制诰其文典丽丨丨丨丨嘉初为翰林学士事略】不试而命【国朝之制必先试而后命有国以来丨丨丨丨者才三人杨亿陈尧佐及修忝其一尔欧阳公归田赋】有试不除【执事官差除皆除目先下惟中书舎人宰相得言朝退遣直省官召请都堂面传防召试被命者致辞丞相谢之直省官径引入中书省前期侍郎防设幕次几案于中就坐少顷本省吏房主首持丞相封题目来即就试中书具食罢侍郎致茶果是日宰相住省俟纳卷始上马翌日进呈除目方下盖召试之制也有思迟不即就者往往过期或为留内门然已不称职矣嘉祐间丨丨而丨丨改天章阁待制者石林燕语】苏刘免试【元祐元年起居舎人丨轼擢为中书舎人十二月直龙图阁丨攽为中书舎人并免试防要】杨钱免试【元丰七年十月诏起居郎丨景略左司郎中丨勰并为中书舎人二人奉使髙丽方还在道并擢之同上】一佛出世【太宗甞云朝廷每除一舎人六亲相贺谚云丨丨丨丨国史】三人及第【孙抃夜中梦明防下草制诏其后第丨丨丨丨知制诰如梦云分纪】父子继作【王旦拜右正言知制诰父祐以清名久掌书命不十年旦继其任时论美之钱若水有人伦鉴与之同列每曰王君凌霄耸壑梁栋之材非吾所及也分纪】父子掌诰【丨丨丨丨巨初至熈宁元年凡九家李文正昌武王兵部文正王思献安简见文元文庄钱希白修懿梁翰林庄肃吕文靖中裕宋宣献公敏求苏仪甫子容春明退朝録】出领外藩【雍熈四年以右补阙知制诰范景为工部郎中知京兆府知制诰丨丨丨丨自是始也四朝防要】始除签枢【中书故事小两制未有除执政者乾道二年蒋子礼防始自中书舎人丨丨书丨宻院事朝野杂记】后省振职【洪适为翰林学士仍兼中书舎人辅臣奏自来无翰苑下兼西掖者上曰洪某在丨丨甚丨丨且要其整顿纲纪故事给舎缴驳施行者皆封付三省秦埙提举太平宫某奏秦桧欺天盗权戕害忠直当锢其子孙即时御笔依奏乃封付某明日召对上曰所论甚当异日有缴奏只批勑进来不湏聨章盘州老人小传】少卿兼权【直舎人院祖宗时有之嘉防四年李季章壁以宗正少卿权中书舎人朝野杂记】阁长压角【舎人院每知制诰上事设紫褥于庭面北拜听丨丨立褥之东北方谓之丨丨长宗衮作掖垣丛志而不解其事按唐旧书亦无闻焉唯裴廷裕正陵遗事云舎人上事知印宰相当压角则其礼相传自唐也予为舎人日邵兴宗入院不疑为舎人丨丨丨丨而时议美之同上】给事等服【霍端友传徽宗时为中书舎人服金紫故事唯服黒角带帝顾见之曰丨丨舎人丨耳而丨饰相絶如是始命犀带佩鱼四朝国史】亲篆榜阁【宝元元年七月新作舎人阁上亲篆其榜曰紫防阁仁宗实録又刘攽字贡父元祐中拜中书舎人请复古制建紫薇阁于西省四朝国史刘攽传】命典王府【曽巩元丰为中书时哲宗为延安郡王丨巩丨丨丨牋奏故事翰林掌之上特命巩防要】上端拱箴【见前文章独步注】献皇极箴【治平元年知制诰祖无择丨丨丨丨赐诏奬之职官分纪】赐服金紫【彭汝砺元祐中拜中书舎人丨丨丨丨词命雅　正人以为有古人风言行録】始命犀带【见前给事等服注】赐烛归院【丁未録夕时上神宗召知制诰郑毅天獬对内东门小殿命草呉奎知青州张方平参知政事制丨双丨送丨舎人丨二府无知者明旦且进草遂付中书出诰国史】赐宴和诗【太宗皇帝留心儒林旌赏文翰时纶阁之士始丨赴曲丨或令丨丨舍人从逰宴自此始也职官分纪】失却君房【真庙时日本国入贡求本国神光寺记舎人辞不工令学士张君房代之张退食多潜饮市楼掖垣求之不得大窘时种放以司谏归华山杨大年为闲忙令云世上何人最号闲司諌拂衣归华山世上何人最号忙紫防丨丨张丨丨湘山野録】见称若水【见前父子继任注】连名缴奏【林大中迁中书舎人风裁如台中时侂胃来见公接之无他语使人通问因愿内交又笑却之彭年抗论侂胄甚有防年除职与郡公在西掖楼钥楼攻媿在闼丨丨上防又同丨丨撰行状】两上章论【曽文昭公肇元祐初迁中书舎人门下郎郎韩维面奏范百禄所为不正黜维知邓州公不草制丨丨丨丨之言行録】富弼缴词头【富郑公知制诰制下遂复国之封郑公缴还词头封命遂寝唐制唯给事中得封还诏书中书舎人缴词头盖自郑公始龙川志】蔡齐缴词头【旧制执政除罢皆宣麻吕惠公弼因争新法求去王安石隂沮之乃使舎人院命词丨丨掌外制丨丨丨丨举典故论之安石劝上内批令后枢宻罢更不宣麻丁未録】抑中人进官【胡铨兼中书舎人有防以中人李绰等甞典发军书无误谷进官一列公不奉诏绰等泣诉上曰胡铨不肯杨诚斋撰行状】缴内侍升职【陈传良字君举除中书舎人封还词头遇事輙发张子仁建节陈源除内侍侍省押班率逢原升都统源供职自如而词命不行终不得俸逢源先被宣劄已自书衔公执奏再三终不奉诏此二事无敢婴其锋者公神色不动来则缴奏旁观者为之寒心楼攻媿撰行録】独当内外制【洪适除中书舎人内直如故方羽檄交驰书诏填委或夜召或细札咨访公丨丨丨丨丨时时奉诏草制如乞防虞海道降诏亲征多出公手大用之意已定周益公撰行状】累知制诰职【见前有常杨风注】熈宁三舎人【李定除御史宋敏求苏颂相继封还词命次至大临亦还之世称为丨丨丨丨丨四朝国史李大临传】元丰二奉使【见前杨钱免试注】封还边帅词头【王岩叟除中书舎人滕元发自太原易许昌公封还词头言今以走马承受一言便易词头此风寖长非委任安边之福命遂寝同上録】不草宦者除制【刘敞知制诰宦者石金彬正除观察使公封还词头不草制其命遂止同上】未三十知制诰【本朝丨丨丨丨丨丨者苏太简二十六吴元中二十七晏元献宋宣献王懿恪张安国皆二十八王文正夏文庄皆三十朝野杂记】不十年继父任【见前父子继任注】内台股肱之司【东西置省是陛下丨丨丨丨丨丨晏公类要】西台政事之地【丨丨本丨丨丨丨内史专诰命之文职畧初寮除贾安宅制】参典王命之官【丨丨丨丨丨丨于今号为淸选曲阜制】首闻万机之防【内史列属西省丨丨丨丨丨丨先朝董正治官始备六贠之目初寮有张叔夜制】先朝始备其贠【见上注】内史未行而议【政令之出公卿为朕行之台谏为朕言之方其未行丨丨舎人得闻其议与其既行而后言孰　若丨丨丨丨之哉奕城制词】内朝裁寛大之语【三殿丨丨日趋翔于文陛六飞法从时陪扈于属军常瞻咫尺之光专丨丨丨丨丨杨文公集】内史专诰命之文【见前西台政事注】欧阳回郑钱二舎人书【显奉制恩陞华禁掖诞膺圣选式协舆谈朝廷之躰居严王者之居渊黙徳泽宣布必使入人心之深号令发挥而能鼔天下之动惟是代言之任实资博古之英伏惟某官履行敦方材猷敏茂蔼一郷之佳誉掩众俊以名科通逹古今固已优游于儒学出入侍从是宜顾问于清闲果被佥俞并同典训竦万方之视听追三代之文章遂陞荣涂益奋贤业共庆得人之盛方深窃抃之私遽辱谦防特贻诲翰感铭之素敷叙奚殚】欧阳回谏院吴舎人充书【光奉制恩入司书命得人为盛舆颂同欣伏惟某官器禀纯明道探渊蕴清名峻望独映于一时硕学高文素推于羣彦果被上心之柬进膺宠命之华红药翻堦直禁垣之清切紫荷持槖拥法従以雍容文章追三代之风号令警四方之听允归鸿笔増重本朝顾惟枯朽之退藏方与缙绅而窃抃岂期谦眷特枉诲函感服之私敷言罔既】欧阳回李舎人书【顾膺宠命入直禁垣台阁得贤缙绅共庆舎人器涵闳逺德蕴纯深讲仁义之渊源极天水之精祲备言语侍从之列承清间顾问之荣时望蔚然舆谈久属果被上心之东进司书命之严惟帝制之烜明必训辞之深厚金相玉振焕三代之文章雷动风行警四方之耳目遂归鸿笔増重本朝顾惟襄病之余敢辱眷勤之贶遽先惠问益认防谦感服欣愉敷陈罔既】
　　诗集紫薇【丝纶阁下文章静钟鼓楼中刻漏长独坐黄昏谁是伴紫薇花对丨丨郎白居易又西掖重云闗禁署北山踈雨防朝衣千门栁色连青三殿花香入紫薇岑参西省即事】红药【紫薇肃阴隂彤庭赫敝风动万年枝日华承露掌玲珑结绮线深沉映朱网丨丨当堦翻苍苔依砌上兹言翔鳯池鸣佩多清响选谢元直中书省又紫泥初熟诏书成红叶翻堦画影清屋瓦生烟宫漏永时闻幽鸟自呼名古诗】薇省【西掖深沉大帝居紫丨西丨掌文书天阍啓钥趋朝后侍史焚香起草初古诗上李舎人】松防【緑丨丨对鳯池开履迹衣香遍上台天意皆从紫毫出宸心尽向紫烟来非时玉案呈宣防每日金堦谢赐回蜀王建诗】西省【今年寒食夜丨丨鳯池头诚知视草贵未免对花愁白居易中书连直】西垣【东壁图书府丨丨翰墨林张説】白玉堂【上君丨丨丨注谓中书也杜甫赠张九龄】青闼【巢君緑梧树舞君丨丨丨或言鳯池环禁林仙阁雾沉沉璇题激流日珠防绵清阴郁穆帝言重荧煌台坐深鳯张丹戺翮月弄紫庭音徐彦伯赠舎人古意又西掖谒所知赤墀髙阁自从容玉女防扉报曙钟日丽九门青闼雨晴双阙翠防峯毫端蕙露滋仙草琴上薰风入禁松荀令凤池春婉娔好将余润变鱼龙温庭筠】紫宸里【跃鳞龙鳯池挥毫丨丨丨申伯王中书郎】丹禁静【清切丨丨丨浩荡文河注上官仪酬薛舎人诗】凤凰池【独有丨丨丨上客阳春一曲和应难岑参和贾舎人】彩笔批诏【太防西掖凤池边西阁凌空为起烟丨丨时丨尺一丨直庐深在九重天古诗柬同舎人分班晓入鸾翔阁直阁旁连浴鳯池彩笔闲批五色诏好风时动万年枝古诗和宗人见贺】彩笔代言【拜命大西垣偏承圣主恩黄扉陪汉制丨丨丨尧丨古诗和李舎人】烟携满袖【朝罢香丨丨丨丨诗成珠玉在挥毫欲知世掌丝纶美池上于今有凤毛杜甫和贾舎人诗】氷破满渠【墙下春渠入禁沟渠丨初丨丨丨浮鳯池近日长先暖流到池边更不流韩退之寄第三阁老兼呈白冯二阁老】聨飞仙掖【丨丨丨丨旧心明古诗与渠大束】对草帝纶【夜开金钥诏词臣丨御抽毫丨丨丨湏信朝家重儒术一时同榜用三人王荆公题中书院壁】学问文章【讨论润色今为美丨丨丨丨老更醇同上上西垣舎人】一宫要称三字【丨丨早丨丨丨丨注三字谓知制诰陈后山又摛毫终要居三字出郡终湏借一麾王禹偁】一时同榜三人【见前注】
　　古今合璧事类备要后集卷二十一
　　钦定四库全书
　　古今合璧事类备要后集卷二十二
　　宋　谢维新　撰
　　翰苑门
　　翰苑
　　歴代防革
　　事类銮殿【唐元宗召李白见于金丨丨降辇步迎如见园绮李白传】銮坡【唐制驾在大内则明福门内置学士院驾在兴庆宫则金明门内置院徳宗移院于金丨丨翰林志】麻纶【唐故事中书用黄白二丨为丨命重轻之办其后翰林学士专掌内命选用益重中书所出独得用黄麻其白麻皆在北院自非国之重事拜授将相徳音赦宥不得由于斯唐翰林志】菱纸【李徳裕侵红防书诏皆用丨汁持丨海録碎事】视草【至徳后天子召集贤学士于禁中草书诏虽宸翰所挥亦资其检讨谓之丨丨翰林志】用麻【元和初凡赦书徳音立后建储大诛讨拜免三公宰相命将曰制书并丨白不用印会要】内相【陆贽入翰林年尚少以材幸天子常以辈行呼而不名虽外有宰相主大议而贽常居中参裁可否时号丨丨唐本传】门客【武后朝曽宣谕卿等是我丨丨李卫公诗话】内命【开元二十八年始别建学士院于翰林院之南俾掌丨丨韦执谊翰林志】文名【翰林所着撰拜免公王将相妃王曰制赏赐恩宥曰赦书曰徳音处分事曰勅曰御札五品以上曰诏六品以下曰勅批郡臣表曰批答奨勲劳曰谕赐外国书曰蕃书醮曰青词宻词释曰齐文教坊致语曰白话土木兴建曰上梁文宣赐曰口宣此外有祝文碑文神道碑乐章诗颂春帖子之类撰述进入遇有除拜以双日锁院只日降麻同上】赐笏【李绛初入院宪宗亲择笏以赐之】赐烛【今狐赵公大中初常便殿召对夜父方罢宣丨金莲花丨送归院院使以下谓是驾来俄传学士归院莫不惊异金莲花烛柄耳至寻方有之】给绮被【唐翰林初选者试制书批答三首内库丨青丨丨紫丝履之赏端午赐青团扇并翰林志】赐锦袄【学士旧规十月丨丨长丨国初以来赐翠毛锦太宗改赐黄盘雕锦金坡遗事】翔紫霄【登翰林者谓之凌玉清丨丨丨翰林志又居翰苑者皆谓之凌王清遡紫霄岂止于瀛洲哉李肇志】迩紫闼【玉署之设宻丨丨丨毎夜漏既上宫钥并入有大号令大除拜边境急奏大臣宰相皆不得闻虽戴鹖之士充满千庐典司翰墨一人而已居是职岂不贵重乎金坡遗事】供奉翰林【李白召见金銮殿论当世事奏颂一篇有诏丨丨丨丨】选入翰林【唐元宗丨朝官有词艺学识者丨居丨丨供奉别旨于是吕向尹愔首充焉至二十六年始改称学士遂别建学士院翰林故事】居一品上【凡内宴丨丨丨之丨唐故事】继九相后【自永贞郑絪为承防十七年间由郑至杜十一人而九参大政若此则安可以昧陋不肖之稹丨居丨丞丨二名节之丨哉元稹翰林院记】不受谢金【寳厯元年路隋为翰林学士有以金帛谢除制者必叱而去之曰吾以公事接私财邪终无所纳续通典】何以润笔【草麻润笔自唐有之郑译自降州刺史复爵李徳林作诏髙颖戏之曰笔头干译曰出为方伯杖策而归不得一钱丨丨丨丨分纪】放浪江湖【李白以翰林斥去丨丨丨丨尝夜月乘舟采石达金陵白衣宫锦袍于舟中顾瞻笑傲旁若无人初贺知章见白赏之曰此天上谪仙人也】瞻接楼殿【北院之置尤为切近左接寝殿右瞻彤楼晨趋琐闼夕宿严卫宻之至也韦执谊翰林故事】发挥大猷【丨丨丨丨藻绘上命只简片削可以动乎人神】受遗羣务【典持缣牍丨丨丨丨并同上】礼优赐缛【若乃职任之凊切曹局之严凝丨遇丨渥丨与繁丨金坡故事】恩厚职重【丨之丨也备待顾问辨驳是非典持缣牍受遗群务凡一世得失动为藏否丨之丨也韦执谊翰林故】号称六絶【唐李邕号翰林六絶谓文学书翰等六事过人唐志】号试五题【长兴元年翰林学士刘昫奏本院旧例学士入院除中书舍人不试余皆试麻制答蕃书批答各一道诗赋各一首丨曰丨丨丨续通典】司掌纶命【后唐学士刘昫奏矧惟翰墨之丨专丨丝丨之丨翰林志】诏赐金印【晋开运中赐学士院书诏金印一同上】清华之地【太宗赐苏易简诗后衘札盖居丨丨丨丨也苏易简续志】深严之地【干徳元年翰林欲命学士太祖谓宰相曰丨丨丨丨当以宿儒处之防要】金马之庐【太祖鼎新大壮敞丨丨丨直丨金坡遗事】玉堂之署【国朝太宗皇帝以玉堂其来向矣但虚传其号而无正名乃飞白书丨丨丨丨四字以赐焉禁林防防集玉堂殿名也疑武帝时所造翼奉传疏曰汉徳隆盛在孝文躬行节俭其时未央宫无髙门武台玉堂金华之殿则玉堂殿疑武帝所造李寻传寻待诏黄门哀帝使侍中往问灾异对曰寻过随众贤待诏食太官衣御府乆污丨丨丨丨盖待诏者有直庐在其侧故曰署本朝英庙嗣位乃撒去及元丰中有翰林学士乞摘去下二字复榜院门以为臣下光宠诏可是乞以殿名召其院也不避甚矣元城语録又太宗谓宰臣曰苏易简乞衘飞白书丨丨丨丨四字令付宰臣李昉以下唤来于中书当靣宣赐金坡遗事】素号槐防【学士院第三防閤子有一巨槐丨丨丨丨旧传居此閤者多至入相苏易简续志】设视草台【古事堂中丨丨丨丨毎草制则具衣冠据台而坐今但存空台笔谈】榜摛文堂【政和五年衘书摛文堂榜赐学士院续防要】人世仙境【玉堂东西璧延袤数丈悉画水以布之风涛浩渺拟瀛洲之象也脩篁皓鹤悉图廊庑竒花异木罗植轩砌毎外喧已寂内务不至风传禁漏月色满庭眞丨丨之丨丨也苏续志】词臣仙职【太宗皇帝尝谓近臣曰丨丨实神丨之丨也同上】两制词臣【雍熙三年勅曰丨丨丨丨公朝精选典司诰命亲近冕旒会要】先达钜儒【宋公白贾公黄中皆丨丨丨丨同在鼇禁笔谈】北扉应召【学士院北扉者为其在浴堂之南便于应召同上】门外立【有唐学士院深严非本院人不可遽入虽中使宣事及有文书必先动铃索立于门外俟小判官出授授讫授院吏院吏授学士自五代以来其制乆废苏易简因召对言上可其奏自是院复置铃索焉苏续志】悉画烟风【玉堂后庑建二阁丨丨丨丨晓景苏续志】复置铃索【见前门外立俟注】词臣清羙【太宗尝谕苏易简曰丨丨丨丨朕恨不得为之防要】文翰清秘【陈彭年兼数职皆丨丨丨丨之目人谓其官衘为一条氷事畧】聚防分草【或郊禋行庆制命填委必丨丨丨丨之苏续志】进诗属和【太宗皇帝至上林春融千花万卉妍防冠絶上必曲宴宰衡勲旧召两制词臣俯龙池垂金钩学觞赋诗终日而罢上尝谓近臣目词臣实神仙之职也翊日凡所丨丨悉回衘毫丨丨以赐焉分纯】赐红锦袍【十月朔旧丨对衣丨丨丨淳化二年代以细花盘雕锦袍下丞相一等续志】给青绫被【凡初迁者本院赐宴营幕使宿设帐幄尚食使供珍馔酒坊供羙酒是为勅设宴赐衣内殿丨丨绮丨丨青绫单帕紫丝履白布手巾之类续志】有七盛事【学士今日之盛事有七新学士谢恩日赐袭衣金带寳鞍名马一也十月朔改赐新様锦袍二也特定草麻利物三也改赐外库法酒四也月俸并给见钱五也特给亲事官随从六也勅设供帐之盛七也凡此七事并特出异恩有以见圣君待文臣之优厚也李昉禁林防防诗序】谓一条氷【见前文翰清秘注】贽乏时望【太宗曰郭丨南府门人朕命掌诰制书一出人或哂之盖其素丨丨丨朕亦为之腼顔亦终不令入翰林也长编】杲失躁竞【范杲数致书宰相求入翰林于是献玉堂记请备其职上恶其躁竞不使居内同上】咨报中书规【百司申中书皆用状惟学士院用丨丨其实答子不出名但当直学士一人押字而已谓之咨报此唐学士旧规也归田録】不草内侍制【胡宿知制诰内都知郭懐敏势倾中外出为和州都监召复故职宿还词头不草制事畧】进草皇子制【宻旨多夜降出草麻五更三防进钱惟演草夀春王制丨丨乞御笔刋削然后写麻从之其后册皇太丨亦进草亲王宰相等即不进漏水燕谈】文事访于陶窦【太祖平海内修学旧典有丨太丨多丨丨丨丨防要】朝典定于扈防【扈防太宗即位复入翰林加承旨自张昭窦泰卒丨廷丨故皆裁丨丨丨事畧】双鹊鸣噪之灵【朝学士院有丨丨常栖于海棠上或丨丨必有大诏令或宣召之事因谓之丨鹊晁公诗云都闻灵鹊心应喜金坡遗事】
　　翰林承旨
　　歴代防革【唐始置翰林学士无承旨至宪宗末正元年始命郑絪为之大诏令大废置丞相之宻画内外之宻奏上之所甚注意者莫不专受专对居东第一阁本朝承旨不常置以院中乆次者一人充续会要详见翰林学士】
　　事数廷老【郑絪为内丨之丨首定大计翰林志】院长【沈传师入翰林为学士翰林缺承旨次当传师穆宗欲靣命辞曰学士丨丨参天子宻议次于宰相自知必不能因称疾出孔白六帖】召询时事【韦澳为承旨与同僚萧寘为宣宗所遇二人同直无不丨见丨访丨丨唐韦澳传】多识朝章【唐穆宗以杜元颖丨丨丨丨拜为中书舍人学士承旨杜元颖传】论事可否【韦澳为承旨为宣宗器遇毎有邦国刑政大事中使传宣草词澳心欲论諌即曰此一事须降衘札方敢施行迟留至旦必论其可否本传】处事机密【唐韩偓昭宗时丨丨丨丨与帝意合本传】独承密命【翰林院例置学士六人内年深德重者一人为承旨所以丨丨丨丨故也德宗好文尤难其选正元以后为学士承旨者多至宰相焉通典】九参大政【自永贞郑絪为承旨十七年间由郑至杜十一人而丨丨丨丨若此则安可以昧陋不肖之稹继居九丞相一名卿之后唐元稹承旨院记】草立储制【顺宗风噤不能言时太子未立牛羙人有异志中外汹惧召郑絪丨丨丨丨絪搦管便书立嫡以长四字跪而上皇乃定宪宗絪之力也即位拜平章事郑絪传】不草相麻【韩偓进承旨宰相韦贻范母丧诏还位偓当草制曰腕可断麻不可草本传】在学士上【宪宗以上闻翌日帝曰朕讽读数四有以见儒墨之盛学士之贵也同上】就院赐物【近例丨丨转官惟承旨则丨分丨勅设如初拜之礼余不得比矣苏续】然防引烛【玉堂东承旨阁子窻格上有火然太宗常夜幸玉堂苏易简为学士已寝遽起无烛贝衣冠宫嫔自窗格引烛入照之至今不欲更易以为玉堂一盛事笔谈】得乘廐马【乘舆奉郊庙承旨丨丨丨丨自洛堂殿由内朝以从苏志】得升丹鳯【揭鸡竿布大泽丨丨丨丨之西南隅外賔客进见则上直禁中同上】五人同拜【太宗时贾黄中宋白李至吕防正苏易简丨丨丨时丨翰林学士承旨扈防赠之诗云五鳯齐飞入翰林其后吕为相贾李苏防政宋为尚书庐陵诗注】三体刻赐【淳化二年十月承旨苏易简请以衘赐二诗刻石帝为眞草行丨丨命待诏丨石以丨易简苏志】鼇峯上头【宋景文公祁守益州以翰林承旨召以诗寄丞相云宁知不是神仙骨上到丨丨最丨丨国老可谈】銮堂东阁【金丨玉丨杂被丝纶之宻北防丨丨独称年德之髙东坡谢表】院中乆次者充【本朝承旨不常置以丨丨丨丨丨一人丨续会要】老泉上欧内翰书【洵布衣穷居尝切有叹以为天下之人不能皆贤不能皆不肖故贤人君子之处于世合必离离必合往者天子方其有意于治而范公在相府富公为枢宻副使执事与余公蔡公为谏官尹公驰骋上下用力于兵革之地方是之时天下之人毛髪丝粟之才纷纷然而起合而为一而洵也自度其愚鲁无用之身不足以自奋于其间退而养其心幸其道之将成而可以复见于当世之贤人君子不幸道未成而范公西富公北执事与余公蔡公分散四出而尹公亦失势奔走于小官洵时在京师亲见其事忽然仰天叹曰以为斯人之去而道虽成不复足以为荣也既复自思念往者众君子之进于朝其始也必有善人焉推之今也亦必有小人焉闻之今之世无复有善人也则已矣如其不然也吾何忧焉姑养其心使其道大有成而待之可伤退而处十年虽未敢自谓其道有成矣然浩浩乎其胷中若与曩者异而余公适亦有成功于南方执事与蔡公复相继登于朝富公复自外入为宰相其势将复合为一喜且自贺以为道既已初成而果将有以发之也既又反而思其向之所慕望爱恱之而不得见之者盖有六人今将往见之矣而六人者已有范公尹公二人亡焉则又为之潜然出涕以悲呜呼二人者不可复见矣而所恃以慰此心者犹有四人也则又以自解思其止于四人者则又慰慰欲一识其面以发其心之所欲言而富公又为天子之宰相逺方寒士未可遽以言通于其前余公蔡公逺者又在万里外独执事在朝廷间而其位差不甚贵可以呌呼板援而闻之以言而饥寒衰老之病又痼而留之使不克自至于执事之庭夫以慕望爱恱其人之心十年而不得见而其人已死知范公尹公二人者则四人者之中非其势不可遽以言通者何可以不能自往而遽已也执事之文章天下之人莫不知之然窃自以为洵之知之特深愈于天下之人何者孟子之文语约而意尽不为巉刻斩絶之言而其锋不可犯韩子之文如长江大河浑浩流转鱼鼋蛟龙万怪惶惑而抑遏蔽掩不使自露而人望见其渊然之光苍然之色亦自畏避不敢廹视执事之文纡余委备往复百折而条达踈畅无所间断气尽语极急言竭论而容与闲易无艰难劳苦之态此三者皆断然自为一家之文世惟李翺之文其味黯然而长其光油然而幽俯仰揖逊有执事之态陆贽之文遣言措意切近的当有执事之实而执事之才又自有出人者盖执事之文非孟子韩子之文而欧阳子之文也夫乐道人之善而不为謟者以其人诚足以当之也彼不知者则以为誉人亦求其恱己世夫誉人以求其恱己洵亦不为也而其所以道执事光明盛大之徳而不自知上者亦欲执事之知其知我也虽然执事之名满于天下虽不见其文而固已知有欧阳子矣而洵也不幸坠在草野泥涂之中而其知道之心又近而粗成而欲徒手奉咫尺之书自托于执事将使执事何从而知之何从而信之哉洵少年不学生二十五岁始知读书从士君子游年既已晩而又不遂刻意厉行以古人自期而视与己同列者皆不胜己则遂以为可矣其后困益甚然后取古人之文而读之始觉其出言用意与己大异时复内顾自思其才则又似夫不遂止于是己已者由是尽烧曩时所为文数百篇取论语孟子韩子及其他圣人贤人之文而兀然端坐终日以读之者七八年方其始也入其中而惶然惧观于其外而骇然以惊及其乆也读之益精而其胷中豁然以明若人之言固当然者然犹未敢自出其言也时既乆胷中之言曰益多不能自制试出而书之已而再三读之浑浑乎觉其来之易矣然犹未敢以为是也近所为鸿范论史论凡七篇执事观其如何嘻区区而自言不知者又将以为自誉以求人之知己也惟执事思其十年之心如是之不偶然也而察之老苏】东坡谢欧内翰书【天下之事难于改为自昔五代之余文教衰落风俗靡靡日以坠地圣上慨然叹息思有以澄其源防其流明诏天下晓谕厥旨于是招来雄俊魁伟敦厚朴直之士罢去浮巧轻媚丛错采綉之文将以追两汉之余而渐复三代之故士大夫不深明天子之心用意过当求深者或至于迂务竒者恠僻而不可读余风未殄新复作大者镂之金石以传乆逺行者转相模写号称古文纷纷肆行后莫之或禁盖唐之古文自韩愈始其后学韩而不至者为孙樵自樵以降无足观矣伏惟内翰执事天之所付以収拾先王之遗文天下之所得以觉悟学者恭承王命亲执文柄意其必得天下之竒士以塞明诏轼也逺方之鄙人家居碌碌无所称道及来京师乆不知名将治行西归不意执事擢在第二其素所蓄积无以慰士大夫之心是以群嘲而聚骂者动满十百亦惟恃有执事之知与众君子之议论故恬然不以动其心犹幸御试不为有司之所排使得搢笏跪起谢恩于门下闻之古人士无贤愚惟其所遇盖乐毅去燕不复一战而范蠡去越亦终不能有所为轼愿长在下风与賔客之末使其区区之心长有所发夫岂惟轼之幸亦执事将有取一二焉东坡文集】
　　翰林学士
　　歴代防革【唐学士之职本以文学言语备顾问出入侍从因得防谋议纳谏诤其礼尤宠职林翰林院院者在银台门内以艺能伎术召见者之所处也韦执谊翰林故事文书诏令则中书舍人掌之职林自太宗时名儒学士时召草制然犹未有名号干封以后始号为北门学士元宗初置翰林待诏掌四方表防批答应为文章复继以诏敕文告悉中书多壅滞始选朝官有词艺学识者入居翰林供奉别旨然亦未定名制诏书敕犹或分在集贤开元二十六年始以翰林供奉改称学士别建学士院于翰林院之南俾专内命其后又置东翰林院于金銮殿之西随上所在韦执谊翰林志选用益重而礼遇益亲至号为内相又以为天子私人凡学士无定员下自校书郎上及诸丰尚书皆为之入院一歳则迁知制诰未知制诰者不作文书晋天福五年诏翰林学士院公事宜并归中书舍人自是舍人画直者当中书制夜直者当内制至开运元年复诏翰林学士与中书舍人分为两制各置六员五代职官志本朝翰林学士掌内制制诰赦敇国书及官禁所用之文辞凡后妃亲王公主宰相节度使除拜则学士草词授待诏书讫以进赦降徳音则先进草大诏命及外国书则具本禀奏得画亦如之凡拜宰相或事重者宣诏靣谕旨则给笔札书所得旨禀奏归院具词以进余遣内侍授中书省熟状亦如之若已画旨而有未尽则论奏贴正乘舆行幸则侍从以备顾问有所献纳则请对或奏对凡初命为学士皆遣使就第宣诏旨召入院续防要淳化二年以翰林学士贯黄中苏易简同知朝京官考课李沆权判吏部流内铨故事学士掌内庭书诏指挥边事院达边谋天子机事宻命在焉不当豫外司公事盖防纎微间或漏省中语故学士院尝在金銮殿侧号为深严自国朝太祖以来借其才用始令判三铨及知太常礼院事太宗实録天圣元年诏学士遇只日至晚出宿盖故事以双日锁院只日降麻也仁宗实録隆兴改元诏学士及经筵官内宿稍复祖宗故事同上】
　　事类北门【刘祎之迁右文馆直学士髙宗宻与参决政事以分宰相权时称丨丨学士唐本传】东头【敬宗喜为歌诗议置丨丨学士以备燕狎刘栖楚荐熊望唐熊望传】万选【张鷟文词犹青铜钱丨丨万中时号青钱学士唐音】三俊【唐李绅字公垂能歌诗讽诵多在人口穆宗召为学士与李徳裕元稹同在禁署时称丨丨情意相善同上】八甎【北防前堦有花甎道冬中以日影及五甎为入直之李程性懒常过丨丨乃至众呼为丨丨学士李程传】三昧【学士毎下直出门谓之小丨丨出银台门上马谓之大丨丨言去纒缚而得解脱也翰林志】李谪仙【李白天寳初至长安见贺知章知章见其文叹曰天上丨丨人也荐之元宗召至金銮殿奏颂一篇诏供奉翰林本传】元才子【唐穆宗在东宫有妃嫔诵元稹歌诗以为乐曲者知是稹所为宫中呼为丨丨丨荆南监军崔潭峻归朝出连昌宫词一篇奏御穆宗大恱即曰拜祠部郎中知制诰后迁翰林学士元稹本传】登瀛洲【太宗初作文学馆以房杜等十八人为学士毎访以诗书政事号十八学士命阎立本图像以章礼贤天下仰慕谓之丨丨丨唐书】置金銮【李白召见奏颂一篇帝大恱丨之丨丨殿出入翰林中问以国政潜草诏诰人无知者李白集序】大手笔【唐李徳裕吉甫之子穆宗即位召入翰林为学士禁中书诏之丨丨丨多令徳裕草之本传】大述作【张说朝廷大述作多出其手帝好辞有所为必使视草帝欲授大学士辞曰学士本无大称固辞乃免本传】思如泉【唐陆贽为学士从幸奉天时机务塡委诏书数百贽挥翰起草丨丨丨注初若不经思虑既成之后莫不曲尽事情中于机防同舍皆伏其能尝啓徳宗今盗遍天下陛下宜痛自引过以感动人心陛下诚能以言谢天下使诏书无所忌臣虽愚陋可以仰副圣情庶令反侧之徒革心向化徳宗然之故奉天所下诏书虽武夫悍卒无不挥涕感激多贽所为也陆贽传】速若射【陆扆进为翰林学士中书舍人扆工属辞敏丨丨丨注然一时书命同寮目以为不及昭宗优遇之陆扆传】论进献【李绛为翰林学士孜孜以正谏为己任尝极丨中官纵恣方镇丨丨之事本传】次成败【李绛元和中为学士丨君臣丨丨为连屏同上】论次新书【刘祎之少以文辞称迁右文馆直学士上元中兴元万顷等召入禁中丨丨丨丨本传】多知典故【张垍为翰林博涉经史丨丨丨丨张説传】金銮作赋【昭宗尝丨丨丨丨诏学士皆和独陆扆就帝览之叹曰正元时陆贽呉通元兄弟善内廷文后无继者今朕得之陆扆传】金銮草诏【见前置金銮注】检讨宸翰【元宗即位张说徐坚张九龄徐安正等召入禁中谓之翰林待诏王者尊极一日万机四方进奏或诏从中出虽宸翰所亲亦资检讨谓之视草故常防当代文人以备顾问通鉴】参逮密政【唐韦绶徳宗时为翰林学士密政多所丨丨帝尝幸其院韦妃从防绶方寝时大寒以妃蜀襭袍覆而去其待遇如此韦绶传】笔无防窜【杜让能以学士从僖宗在蜀闗东用兵书诏云委让能词才敏速丨丨丨丨动中事机帝嘉之本传】辞皆允切【唐刘瑑字子全擢翰林学士时宣宗始复闗陇裁处丛繁诏书数十捉笔遽成丨丨丨丨本传】北门进【唐干封后刘懿之刘祎之兄弟周思臧元万顷范履氷皆以文辞诏入待诏常于丨丨丨丨止持号北门学士天后时苏味道韦承庆皆待诏禁中中宗时上官昭容独当书诏之任睿宗时薛稷贾膺福崔湜又代居其任通鉴】浴堂召对【栁公权为翰林学士毎丨丨丨丨继烛见跋语犹未尽不敢取烛宫人以蜡涙揉纸继之本传】贮之内庭【唐之贵文至矣后王慕承多以国柄付文士元和初宪宗遵圣祖故事视有宰相器者丨丨丨丨繇是释笔砚而操化权者十八九刘禹锡李绛集记】于门外【唐李吉甫与裴垍同直垍草吉甫除平章制吉甫草武元衡制垂帘挥翰两不相知垍尽纸尾之后乃相庆贺礼絶之敬生于座中及明日院中学士送至银台门而相府官吏丨丨丨丨禁署之盛未之有也翰林志】呼而不名【陆防入翰林年尚少以材幸天子常以軰行丨丨丨丨帝所亲倚至解衣衣之虽外有宰相主大议而贽常居中参裁可否时号内相本传】遇之颇厚【郑絪为翰林知制诰在内职十三年小心兢谦上丨丨丨丨本传】侍御擡辇【姚崇为翰林学士明皇在便殿甚思姚崇论时务七月十五日苦雨不止泥泞盈尺上令丨丨者丨歩丨召学士来中外荣之开元遗事】宫嫔呵笔【李白于便殿对明皇撰诏诰时十月大寒笔冻莫能书字帝勅丨丨十人侍白左右执牙笔呵之白逐取而书其受圣眷如此同上】寳床赐食【李白召见明皇以七丨丨丨丨置之金銮殿李白集序】山池曲宴【宣宗雅好儒士毎丨丨丨丨与学士属和诗什毎公卿出镇亦赋诗饯行时论以大中之政有正观风通监】赐蓬池鲙【李白诗曰荷浄莲池鲙天寒郢水醪唐学士初上丨食悉是丨丨丨夏至颁水及酒以酒味和氷而饮盖禁中郢水酒坊李白诗注】赐莲花炬【令狐绹迁学士夜对禁中烛尽帝以乘舆金莲炬送还院吏望见以为天子来及绹至皆惊本传】赐中廐马【唐制学士初入院丨丨丨丨一匹谓之长借马翰林志】给内厨食【毎宴饮无不先及毎庆赐无不先霑中廐之马代其劳内厨之膳给其食李白传】更大典册【李徳裕擢翰林学士凡号令大典册皆更其手本传】不专辞艺【徳宗以叚文昌张仲仁为学士韦贯之以为学士以备顾问丨宜丨取丨丨奏罢之唐书】父子并命【赵宗儒父骅徳宗欲宠其门使一日并命职林】兄弟对掌【赵光逢为翰林学士光裔知制诰丨丨丨丨内外命书士歆羡之】兄弟相继【于休烈二子益肃及休烈相继为翰林并同上】如见绮皓【唐李白布衣知名明皇下诏召就金马降辇步迎丨丨丨丨置之金銮殿出入翰林开元遗事】不期颇牧【毕諴为翰林学士党项羌扰河西宣宗召学士对諴论羌之状上曰丨丨丨丨在吾禁中即用诚守河西本传】便至公辅【睿圣登极叚文昌杜元颖不离内庭丨丨丨丨丨及寳厯以后韦处厚恩深授选亦自翰林由是稍为故事或不至拜者以为耻翰林内志】即拜平章【唐刘瑑始在翰林帝素礼遇至是手诏追还后请问帝视案上歴谓瑑曰为朕择良日瑑跪曰某日良帝笑曰是日卿可遂相丨丨诏丨丨中书门下丨丨丨丨事本传】作明河篇【宋之问天后朝求比门学士不许作明河赋以见志其诗末曰明河可望不可亲愿得乘槎一问津更将织女支机石还访成都卖卜人则天见其诗谓崔融曰非不知宋之问有竒才但恨有口过耳宋终身惭愤口过谓口臭耳本传】进新乐章【是时禁中初重木芍药明皇在沈香亭谓左右曰对名花赏妃子岂可用旧乐急就翰林命李白丨丨丨丨白应诏挥笔立成其一章曰名花倾国两相欢独得君王带笑看解释春风无恨恨沈香亭北倚櫊干开元遗事】润色之词【公未为近臣所着皆文士之词也以才丽为主自入为学士至宰相以后所执笔皆经纶制置财成丨丨丨丨也刘禹锡韦处厚集记】昭毅之语【以识度为宗观其发徳音福生人沛然如时雨褒元老论功臣穆然如景风命相之册和而庄命将之诰昭而毅同上】颇知其人【姚洎为学士梁祖问及裴延裕曰丨丨丨丨思敏洎曰向在翰林号下水船梁祖曰卿便是上水船也洎甚惭摭言】坐石摘叶【李琪毎临流丨丨丨木丨试草制词朱梁时果为翰林学士琐言】梦掌抽草【伪蜀辛寅逊丨丨中丨丨占者曰君必迁翰林学士未几果然同上】冯道赐紫【后唐庄宗即位除丨丨为省郎充翰林学士自緑衣丨丨五代史】李瀚赐绯【丨丨为翰林学士常升殿侍宴瀚衣緑遂丨丨与座主和凝同为学士防凝入相瀚当草制命开凝阁尽取器玩图书以归其纵率如此摭言】并归中书【石晋天福五年诏翰林学士院公事宜丨丨丨丨舍人自是舍人昼直者当中书制夜直者当内制职源】分为两制【石晋开运元年复诏翰林学士与中书舍人丨丨丨丨同上】词学优长【咸平中陈彭年为学士上谓向敏中曰彭年丨丨丨丨擢居清近乆益谨密长编】文词赡蔚【周益公除翰林学士得旨撰记后内直宣旨记丨丨丨丨言行録】有宰相器【王旦为翰林学士中外皆以为丨丨丨丨尝奏事下殿真宗目送之曰与朕致大平必斯人也事畧】真侍从臣【欧阳脩在翰林仁宗见御阁春帖子读而爱之问左右曰学士欧某之文也乃悉取宫中帖子阅之见其篇篇有意叹曰举笔不忘规谏眞侍从之臣也言行録】为好长者【晁公回传回字明逺迁翰林学士真宗称回丨丨丨丨杨亿尝谓回所作书命无过褒而得代言之体事畧】诚好翰林【神宗语呉奎曰已召王安石丨丨丨丨学士也丁未録】神仙中人【周麟之为学士姿仪洒落进止凝重班冠玉笋望之者意丨丨丨丨言行録】甘泉从臣【先朝翰林学士不领他局故俸薄杨亿为学士有乞郡表畧曰虚忝丨丨之丨丨徒作若敖之饿鬼自后乃得判他局东轩笔録】禁中颇牧【李文定公廸在眞宗时为学士上问陜西兵几何对曰臣向在本道以小册书兵马粮草之数以备调发今犹置佩囊中帝令深取之目黄门取纸笔令具防帝曰不意颇牧复在帝禁中国史本传】当时杨刘【刘筠字子仪仁宗即位复召为翰林学士筠自景徳以来居文翰之选与杨亿齐名丨丨号为丨丨三入禁林事畧】以宿儒处【干徳元年窦仪为翰林学士太祖谓宰相曰深严之地当丨丨丨丨之范质对曰窦仪清介重厚然顷自翰林迁端明帝曰禁中非此人不可防要】非它官比【淳化四年以张洎钱若水并为翰林学士洎等赴上帝曰学士之职清切贵重丨丨丨丨朕常重此官故事学士赴上有勅设当令设之同上】诏命简明【綦崇礼再入翰林凡五年所撰丨丨数百篇文丨意丨得代言之体而慷慨论事旡所回避言行録】诏旨感动【公在帝侧实代王言丨丨所至读者丨丨如陆宣公之在奉天也寻入翰苑当羽檄旁午书诏塡委之会而播告之修不匿厥旨楼攻媿集綦崇礼文集序】览诏甚恱【钱宣靖公若水为学士太宗礼遇殊厚尝草肠赵保忠诏云不斩继迁存狡兎之三宂潜疑光嗣持首防之两端太宗览之甚恱谓若水曰此四句正道着我意言行録】视草甚劳【周必大为学士召见上谓公丨丨劳甚公奏旡汗马之劳致此爵位上曰翰墨之功岂小补哉若大述作固当烦卿系年録】奏辟谏路【王禹偁在翰林眞宗暇日召与论文禹偁丨曰夫进贤黜不肖丨丨诤之丨彰为诰命施之四海延利万世王者之文也至于雕纎之言岂足轸虑上曰卿爱朕之深者言行録】择荐文士【王淮谥文定除翰林学士俾丨丨丨学行谊之丨公荐郑伯熊李焘程叔达三人皆彼擢用楼攻媿集】彭年全才【陈彭年咸平中为学士眞宗赐诗因谓向敏中曰彭年词学优长擢居清近父益谨宻多闻好学鲜有偕者敏中曰丨丨丨丨也岂止于文雅雍容而已至如防酌时务详求物理皆出人意表上然之长编】贾公副翰【副翰贾公黄中皆先达钜儒时丨丨为学士笔谈】罕赐歌诗【咸平中上作歌一首赐学士陈彭年因谓向敏中等曰顷命学士丨防丨丨丨长编】归赐御书【周必大为学士召见归至玉堂御史白居易七徳舞赐之后进呈皇朝文鉴序上曰卿之文在廷莫及眞匠手也系年録】赐玉堂字【绍兴二十五年五月髙宗御书玉堂二大字赐学士周麟之同上】赐太官馔【淳化二年十二月诸学士在本院观上所赐飞白书及三等书体上闻之丨上尊酒丨丨设丨防要】院吏朱衣【故事学士在内中丨丨丨丨双引李昉以太宗在南衙朱衣一人前引昉亦去其一遂为例翰林志】官仪佩鱼【满宗孟为翰林学士神宗曰学士职清地近而丨丨未宠自今宜丨丨学士佩鱼自宗孟始事畧】太宗亲幸【学士院玉堂丨丨尝丨丨至今学士上日许正坐他日皆不敢坐笔谈】髙宗复赐【玉堂两大字熙陵所书今亡矣周麟之为学士从容以请丨丨丨丨焉今为翰苑盛事言行録】眞宗赐诗【杨亿为学士丨丨丨以丨曰善保兴居调饮食副予前席待名贤皇朝言行録】易简答句【太宗赐学士苏易简诗曰君臣千载会答曰忠孝一生心同上】步入掖门【国朝选人不得乘马入宫门天圣中选人为馆职目欧阳永叔軰始时号步行学士皆自左掖门下马步入笔谈】杂坐客位【国朝学士循唐故事见宰相不具靴笏坐玉堂遣吏计防直省官宰相出迎近时始具靴笏至中书与常官丨丨于丨丨有移时不得见者学士日益自卑翰苑羣书】持赐出身【韩门下维以赐出身熙寕末丨除翰翰林学士宁中林彦振虑丨丨丨用韩例亦除翰林学士国朝以来不由科第除者惟此二人同上按韩省试中以兄亿执政不就廷试后为馆职以至两制未尝赐第也】宜充脩史【元祐二年勅新授翰林学士充史馆修撰张防修撰职名稍卑不称内廷宻重丨丨兼丨丨史续通典】主文同为【苏政易简登科时宋尚白为南省主文后七年宋为翰林学士承旨而苏相继入院丨丨学士宋尝赠诗云昔日曽为尺木阶今朝眞是青云友欧阳文忠公亦王禹玉南省主文相距十五年同为学士故欧公诗有喜君新赐黄金带顾我今为白髪翁之句二事诚一时文物之盛也翰苑群书】入相居多【国朝自建隆至熙宁在翰苑者一百八人而入端揆者二十一人太祖九人一相太宗三十二人四相眞宗十五人四相仁宗五十二人九相神宗十人三相自建炎至淳熙在翰苑者七十六人而入端揆者凡八人髙宗五十八人五相孝宗十八人三相朝野杂记】学士乆次【丨丨丨丨者晁文元回十六年王文恭珪十三年王文忠尧臣十二年宋文安白章文献得象赵清献抃杨内翰伟皆十一年陶尚书谷丁文简度皆十年尚书防苏政易简贾政黄中李昌武宗谔孙文懿扑胡文公宿皆九年徐常侍钦杨文公亿皆八年欧阳常侍回宋宣献绶欧阳公脩皆七年梁给事周翰李相州维呉兀献殊冯童靖元皆六年熙寜后学士率一二年即迁乆次者三四年而已髙宗朝汤庆公孝宗朝周益周始皆六年朝野杂记又学士再入三入者宋文安两入凡二十年李相州孙文懿皆十二年杨文忠公范文忠公皆九年曾宣靖冯文简皆七年叶道卿张文定皆六年宋景文杨宣懿皆三入而止五年渡江后周益公再入凡九年胡端明二入跨六年乆次者此二公而已同上】学士三入【丨丨丨丨李文正刘中山子仪三入玉堂集云三入翰林皆待诏宣献公宋景文范景仁四入李邯五入而一不拜春明退朝録又渡江后三入者二人胡端明交修王端明俨两入者十六人张文靖守綦寳学宗礼沈忠宪与求陈资政与义孙资政近刘阁学才邵李侍郎椿年洪文安遵钱给事周材洪文敏迈刘忠肃珙郑资政闻周益公必大王鲁公淮倪侍郎思朝野杂记】父子入院【钱文僖公记丨丨丨丨一家李文正昌武以为极盛矣其后父子入院者又有四家钱希白子飞梁仲素荘肃苏仪甫子容洪忠宣景伯景严景卢同上】兄弟入院【钱文僖公记丨丨丨丨三家二窦可象望之二李文靖相州二钱希白师圣以为极盛矣其后兄弟入院者又九家二陈文惠康肃二宋元宪景文二呉正肃正宪二韩康国持国二蘓文忠文定二曽文肃文昭二宇文仲理仲通三洪文惠文安景卢然洪氏父子兄弟入翰苑者四人古今所未有也同上】兄相弟草制【曽文昭公肇字子开上命鲁公相适视草禁中因举数事为戒本朝学士弟章兄制惟韩氏与公士论荣之言行録又熙宁初韩子华绛拜相其弟持国雍在翰苑神宗前期预令草制注意厚矣持国恳辞兄弟之嫌得请元符未曾子宣爰立其弟子开直北问特命草麻示眷宠也谢伋四六谈廛】弟相兄草麻【宋钱惟演云希白于予为从兄也天圣三年十二月予参钧衡之命时希白当制世称丨拜丨丨丨丨自古未有金坡遗事】草赵保吉诏【钱若水为学士太宗礼遇殊厚尝丨赐丨丨丨丨有既除手足之亲已失辅车之势其辞甚美太宗御笔批其后云依此诏本极好至今其子延年寳藏之言行録】撰选徳殿记【周益公除翰林学士得旨丨丨丨丨丨又命书之后内直宣对传旨记文词赡蔚既见上又有博羙之称言行録】一夕草五制【晁宗慤字世良眞宗时为翰林学士丨丨丨除将相丨丨事畧】一夕草三制【哲宗元祐初除吕公着司空平事事吕大昉左仆射范纯仁右仆射上御闱殿见学士苏轼曰吕公着以疾求去不欲烦以事故以三公留之是夕鎻院苦寒诏赐宫烛法酒轼丨丨丨丨丨俱毕且饮酒赋诗次日以诗呈同院人皆服其精敏闻见録】如两汉制诏【治平四年以司马光为翰林学士光辞以不能四六上曰丨丨丨丨丨可也内侍以诰置光懐中光不得巳受于是上疏论修心之要曰仁明武治国之要曰信赏必罚用人之要愿陛下勿以为迂阔长编】识三代事迹【綦崇礼字叔厚覃思于学问文章彊记黙丨由唐虞丨丨以暨国朝之隆君臣丨丨如指诸掌视唐燕许常杨为不足道上毎曰綦某之文有体眞学士也言行録】典诰命三十年【李昉尝谓诸子曰我丨丨丨丨丨丨劳役思虑而致疾事畧】在翰林七八年【苏易简由知制诘入为学士及掌诰命颇自刻励丨丨丨丨丨丨持受眷遇回絶伦等国史本传】独有渔翁之叹【白乐天诗云元和六学士五相一渔翁王禹偁贺同在翰林而大拜者三神山上曽陪鹤驾之游六学士中丨丨丨丨丨丨王禹偁集】独称年徳之髙【金銮玉堂杂被丝纶之宻北防东阁丨丨丨丨丨丨东坡谢表】人物儒墨之荣【居是职者丨丨之选亦已极矣丨丨丨丨亦已极矣苏易简集】先后左右之臣【文臣有四友孔子曰自吾得回门人益亲益有四友焉维予之翰林先生文章议论以辅不逮者盖丨丨丨丨丨丨矣除王安石学士制又丨丨丨丨以道义辅予岂将专文墨持草而已丁未録】
　　直学士院　附权直
  </div>
  <div class="pagination">
   <a href="古今合璧事类备要_page24.html">
    上一页
   </a>
   <span>
    ...
   </span>
   <a href="古今合璧事类备要_page20.html">
    20
   </a>
   <a href="古今合璧事类备要_page21.html">
    21
   </a>
   <a href="古今合璧事类备要_page22.html">
    22
   </a>
   <a href="古今合璧事类备要_page23.html">
    23
   </a>
   <a href="古今合璧事类备要_page24.html">
    24
   </a>
   <span class="current-page">
    25
   </span>
   <a href="古今合璧事类备要_page26.html">
    26
   </a>
   <a href="古今合璧事类备要_page27.html">
    27
   </a>
   <a href="古今合璧事类备要_page28.html">
    28
   </a>
   <a href="古今合璧事类备要_page29.html">
    29
   </a>
   <a href="古今合璧事类备要_page30.html">
    30
   </a>
   <span>
    ...
   </span>
   <a href="古今合璧事类备要_page26.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
