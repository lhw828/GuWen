<!DOCTYPE html>
<html>
<head>
    <meta charset="UTF-8">
    <title>册府元龟 - 第 349 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 349 页/共 736 页</h1>
    <div class="content">    尔朱兆为都督十州诸军事世袭并州刺史齐神武之克雍州也。兆与其族仲远度律约共讨之仲远度律次於阳平兆出井陉屯於广阿众号十万神武广纵反间或云：世隆兄弟谋欲害兆复言与欢同图仲远等，於是两不相信各致猜疑徘徊不进仲远等频使斛斯椿贺拔胜往谕之兆轻骑三百来就仲远同坐幕下兆性粗犭广意色不平手舞马鞭长啸凝望深疑仲远等有变遂趋出驰还仲远遣椿胜等追而晓譬兆遂拘缚将还经日放遣仲远等，於是奔退神武乃进击兆兆军大败兆与仲远度律遂相疑阻度律大惧引军还兆将斩胜数之曰：尔杀可孤罪一也。天柱薨後复不与世隆俱来罪二也。我欲杀尔久矣。今复何言胜曰：可孤作逆为国巨患胜父子诛之其功不小反以为罪天下未闻天柱被戮以君诛臣胜宁负王不负朝廷今日之事生死在王但知贼密迩内构嫌隙自古迄今未有不破亡者胜不惮死恐王失策兆乃舍之後与尔朱兆陈於韩陵度律恶兆之骁悍惧其凌己勒兵不进胜以其携贰遂率麾下降於神武。
    北齐李希光为安南将军南兖州刺史文宣责陈武废萧明命仪同萧轨率希光东方光裴英起王敬宝步骑数万伐之以天保七年三月渡江袭克石头城五将名位相侔英起以侍中为军司萧轨与希光并为都督军中抗礼不相服御竞说谋略动必乖张顿军丹阳城下值霖雨五十馀日及战兵器并不堪施用故致败亡将帅俱死士卒得还者十二三所没器械军资不可胜纪。
    王琳初自梁归齐乃镇寿阳琳在镇与行台尚书卢潜不协更相是非被诏还邺齐武成置而不问除沧州刺史。
    後周赵刚为利州总管时刚以信州滨江负阻表请讨之诏刚经略仍加渠州刺史刚师出逾年士卒疲弊寻复亡叛後遂以无功而还。又与所部仪同尹才失和被徵赴阙遇疾卒於路。
    隋李艺大业中屡以军功官至武贲郎将炀帝征辽令艺督运於北平受武卫大将军李景节度艺少习戎旅军法严肃然使气纵暴每凌侮景频为景所辱艺甚术之。
    唐淮阳王道玄高祖时为雒州总管刘黑闼引突厥寇河圯令道玄率史万宝以击之万宝与之不协及道玄出战万宝拥兵不进谓所亲曰：我奉手诏淮阳小儿虽有军事进止终委老夫何得轻脱妄战大军。若动必陷泥泞此败之道也。莫。若结阵以王陷之虽不利於王而利於国淮阳。若败贼必争进我坚阵而待之破贼必矣。须臾护军柳战死道玄复陷於阵军遂败万宝将战士卒莫有斗志，於是大溃道玄寻遇害时年十九。
    薛万彻为青丘道将军伐高丽在军中与副将裴行方不协太宗贞观二十三年有人上书告万彻为怨望之词，於是廷辨曲直万彻辞屈乃除名流於蒙州苏定方为右屯卫将军高宗显庆初从程知节讨阿史那贺鲁与其别部胤尼施战于雁娑川大破贼众追奔二十里斩首千馀级获马二千匹死马及所弃甲仗绵亘山野不可胜计副总管王文度害其功谓知节曰：虽云：破贼官军亦有死伤盖未决成败法耳何急而为此事自今正可结为方阵辎重尽纳腹中四面布队人马被甲贼来即战自保万全无为轻脱致有伤损文度。又矫称别奉以知节恃勇轻敌使文度为节制遂收军不许深入终日跨马被甲结阵繇是马多瘦死士卒疲劳无有斗志定方谓知节曰：本来讨贼今乃自守马饿兵疲逢贼即败怯懦如此何繇立功。又公为大将阃外之事而许自节制别遣军副专其号令理必不然须囚絷文度飞表奏之知节不从至恒笃有胡开门乞降文度。又曰：比我兵回此还作贼不如尽杀取其资财定方曰：如此自作贼耳何成伐叛文度。又不从乃分财惟定方一无所取师还知节文度皆被劾除名乃擢定方为军行大总管以征贺鲁于是率兵金山之北先击处木昆部落大破之。
    薛仁贵为逻ュ道行军大总管其副将郭待封尝为鄯城镇守与仁贵齐列及仁贵为大总管耻在其下每事多建议违之军至大非川将进赴乌海仁贵谓待封曰：乌海险远车行艰涩。若引辎重将失事机。又破贼即回。又烦转运彼多瘴疠无宜久留大非川岭上宽平足堪置栅可留二万人作两栅辎重并留栅内吾等轻锐倍道掩其未整即扑灭之矣。仁贵遂率众先行至河遇贼击破之斩获甚众收其牛羊万馀头进至乌海城以俟後援待封不从仁贵之策领辎重继进未至乌海吐蕃二十馀万悉众救其前军迎击待封败走趋出军粮及辎重并为贼所掠仁贵遂退屯大非川吐蕃。又益四十馀万来拒战官军。又大败死伤略尽仁贵待封及阿吏那道真并脱身走免李光弼为朔方行营既平怀州朝旨欲速收东都城光弼屡抗表请候时而动不可轻进仆固怀恩贰於光弼乃潜上言曰：贼可讨诏遂从怀恩言逼光弼进军列阵于北邙山下贼悉发精锐来拒官军不利诏以本非光弼谋乃徵怀恩入拜工部尚书留在京师。又徵光弼入拜河南副元帅都统河南淮西山南东道等节度使移镇汴州。
    李抱真为泽潞节度使马燧领河阳三城抱真常欲杀怀州刺史杨钅木钅木奔燧纳之。且奏其无罪抱真不胜其忿後用解邢州围所获军粮燧全有之而後给与抱真抱真益怒洹水之捷诸军进至魏州田悦领骑兵突犯燧营李芄疾出援之抱真自固不为动燧将攻悦城假攻具於抱真。又请杂两军之伍冀分其功抱真皆不诺而请独当一面繇此隙甚不复相见诸军以是颇逗挠德宗数使中人和解之。
    韩弘为宣武节度统诸军讨淮西时贼军当径攻乌重裔之垒重裔御之中数枪驰请救於忠武军节度李光颜光颜以小氵殷桥贼之保也。乘其无备使其大将田[A13C]宋朝隐袭而取之遂平其城{渐土}繇是不克救重裔韩弘以光颜违令取[A13C]及朝隐将戮之[A13C]及朝隐勇而多材军中皆惋惜之光颜畏弘不敢留会中使景忠信至知其情乃矫诏令所在械系之走马入见具以本末闻宪宗赦忠信矫诏罪即往释[A13C]及朝隐弘及光颜迭以表论宪宗谓弘使曰：[A13C]等违都统令当处死但光颜以其袭贼有功亦可宥之军有三令五申宜舍此以收来效及以诏谕弘不悦。
    刘沔为太原节度使讨回鹘初沔以精兵六千留镇横水栅以备残虏自迎太和公主还宫後太原功最为先幽州张仲武亦降灭回鹘赤心宰相王子将军等数万人继受诏追袭乌介可汗恃其兵与沔不足朝廷知之曾遣御史中丞李回因和解仲武终不平之帝方委仲武北收残虏乃移沔滑州以李石为太原节度以代之。
    梁谢彦章为许州节度使末帝贞明四年冬滑州节度使贺瑰为北面招讨使彦章为排阵使同领大军与晋人对垒是时咸谓瑰能将步军彦章能领骑士既名声相轧故瑰衷心忌之一日与瑰同设仗於郊外瑰指一方地谓彦章曰：此地冈阜隆起中央坦夷好列栅之所寻而晋人舍之故瑰疑彦章与晋人通。又瑰欲速战彦章欲持重以老敌人瑰益疑之会。
    行营马步都虞候朱所诬瑰遂与协谋因享士伏甲以杀彦章及濮州刺史孟审澄别将侯温裕等於军以谋叛闻晋王闻之喜曰：彼将帅如是亡无日矣。审澄温裕亦善将骑军然所领不过三千骑多而益办惟彦章有焉。
    刘军於莘县末帝遣使问决胜之策曰：臣无奇术但人给粮十斛尽则破敌末帝大怒让曰：将军蓄米将疗饥耶将破敌耶乃遣中使督战集诸校而谋曰：主上深居宫禁未晓兵家与白面儿谋之终败人事大将出征君命有所不受临机制变安可预谋今揣敌人未可轻动诸君更筹之时诸将皆欲战默然他日复召诸校列坐军门人具河水一器因命饮之众未测其旨或饮或辞曰：一器而难。若是滔滔河流可胜既乎！众皆失色居数日率万馀人薄镇定之营时军淹至上下腾乱杀获甚多少顷晋军继至乃退二年三月自莘引军袭魏州与晋王战於故元城王师败绩脱身南奔自黎阳济河至滑州寻授滑州节度使诏屯黎阳。
    後唐康延孝初名李绍琛为保仪军节度使庄宗同光三年讨蜀为先锋排阵使平蜀之功延孝居最时州节度使董璋为行营右厢马步使叶州节度使毛璋为行营左厢马步使以军礼当事延孝郭崇韬私爱董璋及西川平定之後崇韬每有军机必召璋参决延孝不平之时延孝军於城西毛璋军於城东董璋军於城中延孝因酒酣谓董璋曰：吾有平蜀之功公等朴相从反首鼠於侍中之门谋相倾陷吾为都将公乃礻卑校力能斩公璋惶恐谢之而退酒罢璋诉于崇韬崇韬因御之乃署董璋为东川节度使落军职延孝怒谓毛璋曰：吾冒白刃犯险阻平定两川董璋何功遽有其地二人因谒见崇韬曰：东川重地宜择良帅工部任尚书有文武才甚洽众心请表为东川帅崇韬怒曰：绍琛反耶敢违吾节度延孝等惶恐而退未几崇韬为继岌所害二人因责董璋曰：公复鼠首何门璋亻免首祈哀而已。
    朱洪实为兵马军都指挥使闵帝应顺元年三月判六军诸卫事唐义诚将议出征帝幸左藏库亲给军士钱帛是日义诚与洪实同於库中面论用兵利害洪实言自出军讨逆累发兵师今闻小衄无一人一骑来者不如禁军据门自固彼安敢径来然後徐图进取全策也。义诚怒曰：若如此言洪实反矣。洪实曰：公自惟谁反其声渐厉帝闻召而详之洪实犹理前谋。又曰：义诚言臣图反据发兵计义诚反必矣。帝不能辨遂命诛洪实。
    周慕容彦超汉初为澶州节度使杜重威叛於邺下以郓州节度使高行周为招讨使彦超为副及兵至城下二帅不协杜重威之子妇即行周之息女也。行周用兵持重彦超举措轻易彦超欲速於攻城行周以为未可彦超乃扬言称行周以爱女之故惜贼而不攻行周忿之汉祖闻其事惧有他变以是亲征及车驾至邺彦超数因事凌迫行周行周不胜其憾尝一日至行营幕次雨泣告於执政声气甚厉闻於至尊。又自掬粪茹于口中分雪其事宰相苏逄吉枢密使杨密奏於汉祖汉祖深知彦超之曲遣二臣和解行周亦召彦超於帐中责之兼令首过於行周行周稍解。
    王峻为内客省使永兴赵思绾乱峻为郭从义兵马都监从义与峻不协甚如水火。
    符彦卿天雄军节度使显德元年从世宗亲征河东命彦卿赴忻州时契丹驻忻北游骑每及近郊其月二十三日彦卿与诸将勒兵列阵以待之先锋将史彦超以二千骑遇贼於前彦超勇愤俱发左右驰击解而复合者数四当其锋者无不颠仆李筠张永德以偏师自後击之军退史彦超死之不获其尸前锋为敌隔绝我军重伤者数百人蕃戎死者亦众是行诸将论议各有矛盾故不能成大功。
    张永德显德中为殿前都指挥使守下蔡与淮南招讨使李重进素不协每宴将吏各暴其短一日永德乘醉乃大言重进潜蓄奸谋当时将校无不惊骇。
    ●卷四百五十七
    ○台省部　总序
    三代之前职官之制罕存於载籍靡得而周详然考於遗文观其大指Ι作司徒以敷五教即周之地官也。伯夷作秩宗以典三礼夔典乐以和人神即周之春官也。咎繇作士以正五刑即周之夏官秋官也。垂作共工以利器用即周之冬官也。龙作纳言出入帝命即周之内史也。虽其名未正然其职已同周之天官曰：蒙宰地官曰：司徒春官曰：宗伯夏官曰：司马秋官曰：司寇冬官曰：司空是为六卿方於後世蒙宰即今之吏部也。司徒即今之户部也。宗伯即今之礼部也。司马即今之兵部也。司寇即今之刑部也。司空即今之工部也。秦汉之制以丞相御史大夫领朝政九卿分庶职其御史属官有二丞秩千石一曰中丞在殿中兰台掌图籍秘书外督刺史内领侍御史员外十五人受公卿奏事举劾按章（事具宪官门）。又有符节御史主符玺位次御史中丞郎中令属官有太中大夫中大夫谏大夫掌论议皆无员多至数十人後改太中大夫为光禄大夫比二千石中大夫比千石谏大夫比八百石谒者掌宾赞受事员七十人秩比六百石少府属官有尚书武帝以游宴後庭以中官主中书遂罢尚书之官至成帝建始四年罢中书置尚书五人一人为仆射四人分为四曹通掌图秘记章奏之事各有其任其一曰常侍曹主丞相御史公卿事其二曰二千石曹主刺史郡国事其三曰民曹主吏民上书事其四曰主客曹主外国夷狄事後。又置三公曹主断狱分为五曹。又置丞四人郎四人其一主匈奴单于其一主羌夷吏民其一主户口垦田其一主财帛委输。又以左右曹诸吏平分尚书奏事。又以大将军事骑将军大司马领尚书事皆为枢要。又有中书谒者。又有侍中中常侍入直禁中诸吏举非法散骑骑而散从无常职给事中侍从左右无常员皆列侯将军卿大夫博士已下加官焉。又有议郎掌顾问应对侍中尚书谒者皆有仆射古者重武官故有主射以督课之後汉以御史大夫为司空中丞遂为御史台率其属有治书侍御史二员（事具刑法部）侍御史十五员（事具宪官门）兰属令史六百石掌奏及印工文书。又有尚书令一员掌凡选署及奏下尚书曹文书众事秩千石故公为之者秩二千石朝会不陛奏事咸铜印墨绶属官有仆射一人秩六百石置尚书事尚书六人秩六百石初分六曹一曰三公曹主岁尽考课诸州郡事二曰吏部曹改前汉常侍曹为之主选举祠祀事三曰民曹主缮修工作盐池园苑事四曰客曹主护驾羌胡朝贺事五曰二千石曹主辞讼事六曰中都官曹主水火盗贼事凡六曹并令仆二人谓之八座尚书虽有曹名不以为官号灵帝以侍中梁鹄为选部於此始见曹名置左右丞各一人郎三十四人秩四百石郎主作文书起草更直五日於至景帝分置左右仆射建礼门内初从三署郎诣属试守尚书郎中岁方称尚书郎三年称侍郎选有吏能者为之。又和帝以太傅录尚书事尚书始有录名其後以三公为之盖唐虞大麓之职。又置侍中给事黄门侍郎散骑给事中前後同两汉尚书而下皆文隶少府而已魏置御史中丞治书侍御史皆如汉制。又置侍御史凡八人。又置治书执法掌奏劾。又置殿中侍御中禁防御史。又置尚书令一人尚书仆射或一人或二人置二人则为左右。若令阙则左为省主。又有选部左民客曹大兵度支五尚书。又置二丞。又置殿中吏部驾部金部虞曹比部南主客祠部度支库部农部水部仪曹三公仓部民曹二千石中兵外兵都兵别兵考功定课凡二十三郎青龙二年。又置都官骑兵二郎每一郎缺白试诸孝廉能结文案者五人谨封奏具姓名补之凡尚书令仆射尚书三品左右丞郎中六品。又置谒者十人仆射一人四品。又置侍中四人其加官则非数掌傧赞威仪大驾出则次在事具邦宪部侍中护驾正直侍中负玺陪乘馀不带剑皆骑从登殿与散骑常侍对仗侍中居左常侍居右备切问近对拾遗补阙。又置给事黄门侍郎四人。又置散骑常侍无员掌规谏不典事貂侍中左插散骑右插。又置员外散骑常侍无员散骑侍郎四员与侍中给事黄门侍郎共平尚书奏事。又置给事中无员凡侍中散骑常侍三品给事中给事黄门侍郎员外散骑常侍散骑侍郎五品武帝初为魏王。又置秘书令典尚书奏事文帝黄初初改为中书置监令各一人（秘书事具卿监门）。又置通事郎次黄门郎黄门郎已署事过通事郎乃置名色署奏入帝省读书可其给事黄门侍郎并如汉制凡中书令三品中书侍郎五品中书通事舍人七品符节御史别为一台掌授节铜虎符竹使符晋御史中丞治书侍御史如魏制侍御史置九人殿中侍御史四人江左减二人。又有检校御史（事并具宪官门）。又置尚书令秩千石铜印墨绶进贤两梁冠纳言帻五时朝服佩水苍玉食俸月五十斛受拜则册命之贾充以目疾表置省事吏四人省事盖自此始也。仆射与魏同。又置吏部三公客曹驾部屯田度支六尚书咸亨二年省驾部四年省一仆射。又置驾部太康中改置吏部殿中五兵田曹度支左民六尚书。又置右民度支五尚书祠部常与右仆射通职不置祠部则以右仆射摄之阙右仆射则以祠部摄知其事。又以左丞主台内禁令宗庙祠祀朝仪礼制选用署吏急假右丞掌台内库藏庐舍凡诸器物及廪振租布刑狱兵器督录远道文书章表奏事。又置直事殿中祠部仪曹吏部三公比部金部仓部度支都官二千石左民右民虞曹屯田起部水部左右士驾部车部库部左右中兵左右外兵别兵都兵骑兵左右士北主客南主客凡三十四曹後。又置运曹凡置郎二十三人更相统摄及江左罢直事左民屯田车部别兵都兵骑兵左右士运曹其後罢虞曹二千石有殿中祠部吏部仪曹三公比部金部仓部度支都官左民起部水部主客驾部库部中兵外兵十八曹郎後。又省主客起部水部共十五曹。又咸康中分置三录王导荀崧陆为之。又有四录郎四人参录。又西朝张华江左庾亮并阙尚书七条。又何充参阙尚书自汉而後八座及郎初拜并集都座交礼迁职。又解官焉西朝八座丞郎朝晡诣都座江左唯朝而退凡尚书令仆射尚书并三品左右丞郎并六品。又置侍中如魏制哀帝兴宁四年省二人後复旧。又置给事黄门侍郎四人。又置通直散骑常侍二人并令员外散骑常侍与正员散骑常侍通直故谓之通直。又置员外散骑常侍侍郎元帝。又置通直散骑侍郎二人後增置四人散骑常侍给事黄门散骑侍郎皆如魏制江左始罢其平尚书奏事。又置中书令监而已下皆如汉制改通事郎为中书侍郎江左初复曰：通事郎俄复为中书侍郎。又武帝初置舍人通事各一人江左合为通事舍人掌呈奏案後省之以侍郎直西省凡侍中散骑常侍中书监令并三品给事中给事黄门散骑中书侍郎并五品门下中书舍人第七品宋置御史中丞治书侍御史殿中侍御史如晋制（事具宪官门）。又置谒者台谒者仆射一人掌大拜授及百官班次谒者十人掌小拜授及报章先是晋省谒者仆射以谒者隶兰台江左复置俄省大明中复置尚书寺有尚书令任总枢衡仆射尚书分领诸曹仆射领殿中主客凡二曹吏部尚书领吏部删定三公比部凡四曹祠部尚书领祠部仪曹凡二曹度支尚书领度支金部仓部起部凡四曹左民尚书领左民驾部凡二曹都官尚书领都官水部库部论功凡四曹五兵尚书领中兵外兵凡二曹。若营宗庙宫室则置起部事毕省之。又高祖置骑兵主客起部凡四曹合晋十五为十九郎文帝元嘉十年省仪曹主客比部骑兵四郎十一年并十八年增删定郎（事见刑法部）三十年置功论郎明帝省骑兵凡二十郎比部主法制度支主算都官主军事刑狱其馀诸郎所掌各如其名自汉已後尚书官上朝及下朝禁断行人丞郎见尚书呼曰：明时郎见二丞呼曰：左君右君其属有都令史令史书令史书朝之名或减或益其制不常但八座解交丞郎已下不复解交也。孝武不欲威权外假故罢录焉其後或置或否凡尚书令仆射尚书并三品丞郎并六品。又置侍中而下皆如晋制初散骑常侍与侍中通官其後渐替大明虽革选比侍中而人情久习终不见重。又置中书令中书舍人各一人中书侍郎四人中书通事舍人四人初以中书侍郎掌呈奏案及置通事舍人则侍郎之任轻舍人直内阁隶中书其下有主事本用武官宋改用吏凡侍中散骑常侍中书监令并三品给事黄门散骑中书侍郎并五品南齐之制置御史丞一人治书侍御史二人侍御史十人谓之兰台（事见宪官门）。又置谒者仆射一人谓之谒者台。又置尚书令为内台主行遇诸王以下皆禁驻无令则左仆射为台主与令同左仆射领殿中客三曹通关诸曹事。又置吏部尚书领吏部删定三公比部凡四曹度支尚书领度支金部仓部起部凡四曹左民尚书领左民驾部凡二曹都官尚书领都官水部库部功论凡四曹五兵尚书领中兵外兵凡二曹祠部尚书领仪曹与右仆射通职领祠部二官不并置起部尚书兴宫室宗庙权置事毕而省左丞掌宗庙郊祠格制案弹选用等事右丞掌兵士百工库藏刑狱诤讼等事白案右丞上署左丞次署黄案左丞上署右丞次署凡二十四曹各置郎中令史以下。又置都令史。又库部领武库令驾部领车府令丞起部领材官将军司马是谓之尚书台。又置侍中祭酒侍中谓之门下给事黄门侍中世呼小门下焉门下领公车令太官太医令丞内外殿中监内外骅骝厩丞。又置散骑通直散骑员外散骑常侍散骑通直散骑员外散骑侍郎给事中奉朝请驸马都尉谓之集书省。又置中书监令各一人侍郎四人通事舍人无员谓之中书省梁御史台初置御史大夫天监元年复为中丞属官治书侍御史殿中侍御史。又有符节令史员谒者高功者称之事具宪官门事见宪官门台署谒者仆射一人掌朝觐宾飨之事属官谒者十人掌奉诏出使拜假朝会傧赞等事谒者仆射六班尚书省置令左右仆射吏部祠部度支在户部官五兵尚书左右丞各一人吏部删定三公比部祠部仪曹虞曹主客度支殿下金部仓部左右户驾部起部屯田都官水部库部功论中兵外兵骑兵等郎二十三人尚书掌出纳王命敷奏万机令总统之仆射副焉废置之制亦与齐同凡尚书文书诣中书发者密事皆以契囊盛之封左丞印自晋以後八座及郎多不奏事天监元年始诏曹郎依旧奏事三年。又置侍郎诏通直郎凡郎中在职勤能满三岁者迁为侍郎。又有五都令史与左右丞共事省中谓之尚书五都用人常轻九年革用士流视奉朝请驾部别领车府署库部别领南北武库署凡尚书令为十六班尚书仆射为十五班吏部尚书为十四班列曹尚书为十三班吏部郎为十一班左丞为九班右丞为八班侍郎为六班郎中为五班。又门下省置侍中给事黄门侍郎各四人掌侍符从左右傧相威仪尽规献纳纠正违阙监合尝御药封玺书侍中高功者在职一年诏加侍中祭酒与侍郎高功者一人对掌禁令凡领公事大官太医司令骅骝厩丞集书省置散骑通直散骑常侍散骑通直散骑侍郎各四人。又置员外散骑常侍给事中奉朝请无员并侍从左右献纳得失省诸奏闻文书意异者随事为驳焉诸优文策文平处诸文章诗颂常侍高功者一人为祭酒与侍郎高功者一人对掌禁令纠诸逋违天监六年。又革常侍之选分门下二局隶散骑常侍。又令尚书案分曹入集书自是散骑视侍中通直视中丞员外视黄门郎中书省置监令各一人掌出纳帝命侍郎四人高功者一人主省事。又有通事舍人主事令史等员通事舍人入直内阁以才而授不限资多以他官兼领其後除通事直云：中书舍人凡中书监为十五班中书令为十三班侍中散骑常侍为十二班通直散骑常侍为十一班给事黄门员外散骑常侍为十班中书侍郎为九班散骑常侍为八班给事中中书舍人通直散骑侍郎为六班员外散骑侍郎为三班奉朝请为二班陈承梁制其国政事并繇中书省中书有舍人五员领主事十人分掌二十一局各受尚书诸曹是为上同总国内机要尚书听受而已被委此官多擅权势後魏之初官号多同於晋而未具建国初置内侍长四人。若侍中散骑常侍後。又置都统长自侍中已下中散已上皆统之皇始元年始建省曹天兴元年置八部大夫散骑常侍待诏等官八部大夫皇城四方四维面置一人以拟八座谓之八国常侍待诏侍直左右出入王命二年分尚书三十六曹及诸外署凡置三百六十曹令大人主之四年罢外兰台御史总属内省。又复尚书三十六曹曹置代令史译令史各一人奏史二人天赐二年复罢尚书三十六曹郎别置武师修勤二职武师比郎中修勤比令史分主省务三年置散骑侍郎四年置侍官侍直左右出纳诏命永兴元年置骐ら官四十人宿直殿省比常侍侍郎始光元年置左民尚书神兴元年置左右仆射左右丞诸曹尚书二十馀人各居别寺兴安二年置驾部尚书左士尚书太和十一年置散骑官一百人朝请二百人十五年置侍中黄门各四人散骑常侍侍郎各四人通直散骑常侍郎员外散骑常侍侍郎各六人。又置侍官一百二十人孝文太和二十三年复次职令台省之官有御史中尉治书侍御史侍御史殿中侍御史捡校御史。又有谒者仆射谒者。又有尚书令仆射尚书左右丞郎中都令史主事令史。又有侍中给事黄门侍郎。又有散骑常侍通直员外散骑常侍散骑通直员外侍郎给事中奉朝请。又有中书监令侍郎舍人。又有谏议大夫而职局所治本志不载北齐御史台掌察纠弹劾凡中尉一人治书侍御史二人侍御史八人殿中侍御史检校御史十二人侍中四人领符节署令一人符玺郎四人（已上事见宪官序）谒者台掌诸吉凶之事导相礼仪凡仆射二人谒者三十人谒事一人尚书省置令仆射吏部殿中祠部五兵都官度支等六尚书。又有录尚书一人位在令上掌与令同但不纠察令则弹纠见事与御史中丞更相廉察仆射职为执法置二则为左右仆射皆与令同左纠弹而右不纠弹录令仆射总理六尚书事谓之都省其属官左丞掌吏部考功主爵殿中仪曹三公祠部度支主客左右中兵左右外兵都官二千石度支左右户十七曹并弹劾见事。又主管辖台中有违失者兼驳之右丞掌驾部虞曹屯田起部都兵比部水部膳部仓部金部库部十一曹亦管辖台中。又主凡诸用度杂物脂灯笔墨帏帐惟不弹纠馀悉与左同并都令史八人共掌其事其六尚书分纠六曹吏部统三曹吏部掌褒崇选补等事考功掌考等及秀孝贡士等事主爵赏封爵等事殿中统四曹殿中掌驾行百官留守名帐宫殿禁卫供御衣食等事仪曹掌吉凶礼制事三公掌五时读时令诸曹囚帐断罪赦口建金鸡等事驾部掌车舆牛马厩牧等事祠部统五曹祠部掌祠祀医药死丧赐等事主客掌诸番杂客等事虞部掌地图山川远近园囿田猎诸膳杂味等事屯田掌籍田诸州屯田等事起部掌诸兴造工匠等事祠部无尚书则右仆射摄五兵统五曹左中兵掌诸督告身诸宿卫官等事右中兵掌畿内丁帐手力蕃兵等事左外兵掌河南及潼关巴东诸州丁帐召兵征发等事右外兵掌河北及潼关巴西诸州所典与左外同都兵掌鼓吹大乐杂户等事都官统五曹都官掌圻内非逆得失等事二千石掌畿外得失等事比部掌诏书律令勾简等事水部掌舟船津梁公私水陆等事膳部掌侍官百司礼食饣肴馔等事度支统六曹度支掌计会凡军国损益事役粮廪等事仓部掌诸仓帐出入等事左户掌天下计稼户籍等事右户掌天下公私田宅租调等事金部掌权衡度量内外诸库藏文帐等事库部掌凡是械杖器用所需等事凡二十八曹吏部三公郎中各二人馀并一人凡三十郎吏部仪曹三公虞曹都官二千石比部左户各量事置掌故主事员门下省掌献纳谏正及司进御之职侍中给事黄门侍郎各六人录事四人通事令史八人统领左右局监各二人直长四人掌宣传尚食局典御二人丞监各四人掌御膳尚药局典御及丞各二人侍御师尚药监各四人掌御药主衣局都统子各二人掌御服斋师局斋师四人掌陈设洒扫统殿中局殿中监四人掌驾前奏引行事中书省管司王言及司进御之音乐监令各一人侍郎四人。又领舍人省掌署敕行下宣音劳问中书舍人主书各十人集书省掌讽议左右从容献纳散骑常侍通直散骑常侍各六人谏议大夫七人散骑侍郎六人员外散骑常侍二十人通直散骑侍郎六人给事中六十人员外散骑侍郎一百二十人奉朝请二百四十人。又领起居省散骑常侍通直散骑常侍散骑侍郎通直散骑侍郎各一人校书郎二人凡其官品皆同後魏後周追用成周之制有天官大蒙宰地官大司徒春官大宗伯夏官大司马秋官大司寇冬官大司空并正七命。又小蒙宰小司徒小宗伯小司马小司寇小司空上大夫并正六命天官之属左右司命宗师左宫伯御正御伯御膳太府计部等中大夫地官之属有乡伯左右遂伯每方县伯每方畿伯每方载伯师氏等中大夫春官之属有礼制守庙典祀内史太史大司乐等中大夫夏官之属有军司马职方吏部左右武伯兵部大驭司右驾部武藏等中大夫秋官之属有司宪刑部蕃部兵部等中大夫冬官之属有工部匠师司木司土司金水部等中大夫并五命天官小宗师小左宫伯小御正小膳部太医少医小计部等下大夫地官小乡伯乡大夫每乡小遂伯遂大夫每遂小稍伯稍大夫每稍小县伯县大夫每县小畿伯畿大夫每畿小载师小师氏保氏司仓司门司市春官小守庙小典祀小内史外史典命小史小司乐太学博士大小太祝司车路夏采等下大夫夏官小职方小吏部小右武伯小兵部小驭戎驭齐驭小司右戎右齐右司射小驾部小武藏等下大夫秋官小刑部掌朝布宪小蕃部小兵部司要田正司隶下大夫冬官小匠师小司木小司土小司金小司水司玉司皮司色司职司卉等下大夫并正四命天官司金小宗师宗师宗正小右宫伯右侍中小御正主寝御伯掌小膳部内膳外膳小医医正疡医太府王府内府外府左府右府纟工药工小计部掌出司内奄等上士地官民部吏小乡伯乡伯州长每州小遂伯遂正小稍伯稍正小县伯县正小畿伯畿正小载司司农司均司赋司役小师氏保氏司谏司救司媒小司仓小司门小司厩右厩典牲典牝典驰典革兽医司袍袄司弓矢司槊司甲司刀等中士秋官司宪司判乡法遂法稍法县法畿法方宪掌囚掌察司约司盟职金掌璧司厉循闾掌堇禁杀戮禁游禁暴司寤掌交司正司仪东掌客南掌客西掌客北掌客掌讶司环野庐象掌货贿司ピ伊氏司祚司难掌大司迹弋禽捕兽掌皮弭妖翦蠹掌罪隶掌夷隶掌蛮隶掌戎隶掌狄隶徒等中士冬官工部内匠外匠司量司量准司度掌杖车工角工彝工器工弓工箭工庐工复工陶工涂工典冶工铸工钅工函工雕工掌津舟工典鱼典彘槌工磬工石工裘工履工勒工韦工韦工胶工毳工缋工漆工油工弁工织丝织采织织组竹工籍工罟工纸工等中士并正二命天官会宗正右骑侍右宗侍右庶侍右勋侍主玺食医外膳典庖典饣喜酒正饣肴藏掌醢司鼎俎掌兵主药正医疡医内小臣奄内司服奄内妇功奄巷伯奄等下士地官党正每党司封掌盐掌典牧典牛土训神训神仓稷仓黍仓稻仓{艹豆}仓麦仓禾仓盐仓典麴典舂典掌节宫门城门司关均工平准泉府山虞泽虞林衡掌禽掌囿掌圃掌炭掌刍等下士春官礼部小守庙奄司几筵司樽彝掌郁司鬯充牺司鸡司社司郊掌次御史校书典瑞典服司玄理礼司谒乐胥歌司钟磬司鼓司吹司舞章掌散乐典夷乐典庸器龟占筮占占梦视司巫视祝丧祝甸祝诅祝神士典路司车司常小夏朱掌墓职丧等下士夏官军司马旅土方山师川师怀方训方右武贲ヘ长右旅贲ヘ长右射声ヘ长右骁卫ヘ长右羽林ヘ长右游击ヘ长武候ヘ长司火司辰御枚右厩闲长典驰典羊兽医司祀袄司弓矢司槊司甲司刀盾等下士秋官司宪旅小刑掌囚掌察司约司盟职金掌璧司厉循闾掌堇禁杀戮禁游禁暴司寤小蕃司行掌讶司环野庐象掌货贿司ピ市小虞部等上士春官礼部小守庙小典祀司郊掌次小内史著作小典命司寂小史冯相保章小司乐太学助教小学博士乐师小卜小祝小司车路守陵等上士夏官军司马小职方小吏部司士司勋司录小右武伯右武贲率右旅贲率右射声率右骁骑率右羽林率右射击率小兵部武环率武候率司固道驭田驭小司右宾右道右田右小司射司仗小田驾部右厩典牝典牡兽医等上士秋官司宪小刑部司刺乡法遂法稍法县法畿法方宪小掌朝掌察小布宪小蕃掌交司正小宾部司仪东掌客南掌客西掌客北掌客小田正小司要小司隶等上士冬官工部小匠师内匠外匠掌材小司木小司土小司金钅工函工小司水典壅小司玉小司皮小司色小司织小司卉等上士并正三命天官司会宗正右侍右前右後侍主寝司服给事掌式内膳外膳典庖典膳酒正饣肴藏掌醢司直俎掌水医正疡医王府内府外府左府右府纟工染工掌纳掌出小司内小臣奄内司服奄典妇功奄巷伯等中士地官人部史小乡正州长每州小遂伯遂正小稍伯稍正小县伯县正小畿伯畿正司封司农司均司赋司役掌盐每池中士掌遗典牧典牛司谏司救司媒士训诵训神仓黍仓稷仓稻仓{艹豆}仓麦仓米仓盐仓典麴典舂典掌节宫门城门司关均工平准泉府山虞泽虞林衡川衡掌禽掌囿掌薪掌刍等中士春官礼部几筵樽彝掌郁司鬯充牺司鸡司郊司社御史著作典瑞典服司寂司玄治礼司谒冯相保章小学助教乐胥司钟磬司歌司鼓司吹司舞章掌散乐典夷乐典庸器龟占筮占视司巫丧祝诅祝神士典路司车司掌守陵掌墓职丧等中士夏官军司马士方师川师怀方训方司士司勋司录右武贲率右旅贲率右射声率右骁骑率右羽林率右游击率侠长司固司火司辰御牧司仗右伊耆氏司调司祚司难掌大司迹弋禽捕兽掌皮弭妖剪蠹庶掌罪隶掌夷隶掌蛮隶掌戎隶掌北狄隶掌徒等下士冬官工部旅司量司量准司度车工角工彝工器工弓工箭工庐工复工陶工涂工典冶工铸工钅工函工雕工掌津舟工典鱼典彘槌工磬工石工裘工履工包工韦工胶工毳工缋工漆工油工弁工织丝织采织织组竹工籍工罟工纸工等下士并正一命此虽名六官然後魏御史尚书中书之任咸在其中矣。隋初罢六官之制御史台大夫一人治书侍御史二人侍御史八人殿中侍御史监察御史各十二人录事二人仍依旧入直禁中尚书省事事具宪官门无不总置令左右仆射各一人总吏部礼部兵部都官度攴工部等六曹事是为八座属官左右丞各一人都事八人分司管辖吏部尚书统吏部侍郎二人主爵侍郎一人司勋侍郎一人考功侍郎一人礼部尚书统礼部祠部侍郎各二人兵部尚书统兵部职方侍郎各二人驾部库部侍郎各一人都官尚书统都官侍郎二人刑部比部侍郎各一人司门侍郎二人度支尚书统度支户部侍郎各二人金部仓部侍郎各二人工部尚书统工部屯田侍郎各二人虞部水部侍郎各二人凡三十六侍郎分司曹务直宿禁省如汉制及北齐已後置行台省隋有令仆射丞兵部度支尚书及考功礼部膳部兵部驾部库部刑部度支户部金部工部屯田侍郎每行台省食货农圃武器百工监副监各一人各置丞副监有差开皇三年诏尚书左仆射掌判吏部礼部兵部三尚书事御史纠不当者兼纠之右左右丞兼吏部礼部兼都官工部兼部主爵吏司勋兼祠部主客兼职方兼都官司门兼仓部兼比部兼水部虞部仆射掌判都官度支工部三尚书事。又知用度寻改度支尚书为户部都官尚书为刑部凡尚书令正二品左右仆射从二品尚书正三品左右丞从四品为上阶吏部侍郎正四品前阶诸曹侍郎正六品上阶门下省纳言二人给事黄门侍郎四人录事通事令史各六人。又有散骑常侍通直散骑常侍各四人谏议大夫七人散骑侍郎四人员外散骑侍郎六人通直散骑侍郎四人并掌部从朝直。又有给事二十人员外散骑侍郎一十人奉朝请四十人并掌同散骑常侍等兼出使劳问统城门尚食尚药符玺御府殿内等六局城门局监门校尉二人直长四人尚食局典御二人直长四人食医四人尚药局典御一人侍御医直长各四人医师四十人符玺御府殿内局监各二人直长各四人内吏省置监令各一人寻废监置令二人侍郎四人舍人八人通事舍人十六人主书十人录事四人。又增置通事舍人十二人为二十四人凡纳言内史监正三品给事黄门侍郎内史侍郎正四品职事黄门侍郎为上阶散骑常侍为从三品通直散骑常侍为正四品谏议大夫为从四品散骑侍郎员外散骑常侍为正五品前阶通直散骑侍郎为从五品上阶内史舍人正六品上阶通事舍人给事为从六品上阶员外散骑侍郎为正七品上阶奉朝请为从七品及易帝即位官制多所改革殿内并尚书门下内史秘书以为五省增置谒者司隶二台并御史为三台。又有殿内御史增置监察御史一十六员开皇中御史直宿禁中至是罢之。又置主簿隶事各二人谒者台置大夫一人掌受诏劳问出使慰抚持节察受冤枉以申奏之驾出侍御史引驾置司朝谒者二人以贰之属官有丞主簿各一人。又有通事谒者二十人即内史通事舍人之职也。次有议郎二十四人通直三十六人将事谒者三十人谒者七十人皆掌出使其後废议郎通直郎将事谒者谒者等人而置员外郎八十人。又诏门下内史御史司隶谒者殿内秘书事具乡监门事具宪官门五人司监受以为常式不复专谒者矣。又置散骑郎二十人承议郎通直郎宣德郎宣义郎各三十员徵事郎将仕郎常从郎奉信郎各五十人俄改常从为登仕奉信为散从皆主出使量事大小据品以发之（丞议郎已下至唐为散官其任轻矣。）司隶台大夫一人掌巡察别驾二人掌分察御史十四人分察所掌。又置丞主簿录事各一人後罢司隶台而留司隶从事之名不为常员（事具宪官门）尚书省六曹各置侍郎一人以贰尚书之职。又增左右丞与六侍郎并正四品诸曹侍郎并改为郎。又改吏部为选部郎礼部为仪曹郎刑部为宪部郎工部为起部郎以异六侍郎之名。又废诸司员外郎增曹郎为二员都司郎各一员。又置都事主事令史随曹剧每十令史置一主事不满十者亦置一人其馀四省三台亦皆曰：令史馀则府令史後。又改主客郎为司蕃郎俄。又减曹郎一人置承务郎一人同员外之职门下省置黄门侍郎员外二人去给事之名。又移给事郎置四人从五品次黄门省读奏案废散骑常侍通直散骑常侍谏议大夫散骑侍郎等员。又改符玺监为郎置二人从六品。又以城门殿内尚食尚药御府等五局隶殿内省十二年。又改纳言为侍内内史省置侍郎二人减内史舍人为四人加置起居舍人二人改通事舍人隶谒者台减主书员置四人十二年。又改内史为内书唐置御史台置大夫一员掌扬邦国刑宪典章以肃正朝列中丞二人为贰属官侍御史四人殿中侍御史六人监察御史十人主簿一人。又东都留台置中丞侍御史各一人殿中侍御史二员监察御史三员尚书省龙朔二年改为中台光宅初改为文昌台神龙初复旧领二十四司一曰吏部领主爵司勋考功二曰户部领度支金部仓部三曰礼部领祠部主客膳部四曰兵部领职方驾部库部五曰：刑部领都官比部司门六曰工部领屯田虞部水部龙朔二年改吏部曰：司列主爵曰：司封考功曰：司绩户部曰：司元度支曰：司度金部曰：司珍仓部曰：司庾礼事具宪官门部曰：司礼祠部曰：司膳部曰：司膳兵部曰：司戎职方曰：司城驾部曰：司舆库部曰：司库刑部曰：司刑都官曰：司仆比部曰：司计工部曰：司工屯田曰：司田虞部曰：司虞水部曰：司川咸亨元年并复旧光宅元年改吏部为天官户部为地官礼部为春官兵部为夏官刑部为秋官工部为冬官神龙元年并复旧天宝十一载改吏部为文部兵部为武部至德二年复旧置令一人总领百官仪刑端揆国初文皇帝为之自後不置左右仆射各一人以贰令之职後不置令以仆射总省事左右丞各一员纪正省内左丞勾吏部户部礼部三司右丞勾兵部刑部工部十二司事吏部户部礼部兵部置侍郎各二员礼部刑部工部置侍郎各二员吏部户部兵部各置郎中员外二员司勋置员外郎二员左右司及司封而下诸司各置郎中员外一员各分掌其所领之事龙朔二年改左右仆射为左右康政左右丞为左右肃机尚书为太常伯侍郎为小常伯左右司郎中为左右丞务郎中为大夫咸亨元年复改左右肃机为左右丞大夫为郎中光宅元年改左右康政为文昌左右丞相神龙元年改文昌左右丞相为尚书左右仆射开元元年改左右仆射为左右丞相天宝元年复改左右丞相为左右仆射省。又有都事主事令史书令史分行曹事尚书令正二品左右仆射从三品左丞正四品上右丞正四品下永昌元年为从三品如意元年复旧尚书正三品吏部侍郎正四品诸司侍郎中并从五品上员外郎并从六品上咸亨元年改为黄门门下省龙朔二年改为东台光宅元年改为鸾台神龙元年复为门下开元元年改为黄门省五年改为门下省置侍中二员掌出纳帝命绰皇极总典吏职赞相礼仪以和万邦以弼庶务所谓佐天子而统大政也。凡军国之务与中书令弘而总焉坐而论之行而举之此其大较也。又置侍郎二员掌二侍中之职给事中四员掌陪侍左右分判省事凡百司奏抄侍中审定侍郎覆省给事中读而署之以较正违失制敕大事覆奏而请施行小事署而颁之。又置左右散骑常侍二人掌侍从规讽备顾问应对左谏议大夫四员掌侍从赞相规谏讽谕起居郎二员掌以修记事之史右补阙右拾遗各二员掌供奉讽谏扈从乘舆凡发令举事有不便於时不合於道大则庭议小则上封。若贤良之遗滞於下忠孝之不闻於上则条其事状而荐言之。又置典议二员赞者十二人掌殿上喝之事。又置城门郎四员掌京城皇城宫殿诸门启闭之节及出纳管钥。又置符玺郎四人掌入宝及国之符节。又有录事主事令史书令史传制楷书门仆以分掌曹事先是武德初改隋之侍内曰：纳言龙朔二年改纳言曰：东台左厢改左右散骑常侍曰：左右侍极给事中曰：东台舍人起居郎曰：左史咸亨中复曰：纳言左右散骑常侍给事中起居光宅初以东台曰：鸾台神龙初。又改纳言曰：侍中开元三年。又改侍中曰：黄门监五年。又改黄门监曰：侍中天宝二年。又改侍中曰：事具宾礼门左厢至德二年。又改左厢曰：侍中。又领弘文馆武德初置之名昭文馆後改为弘文馆。又改为昭文馆开元七年复曰：弘文馆有大学士多以宰相领之。又有学士无员数掌详正图籍教授生徒凡朝廷有制度沿革礼仪轻重得弘议焉校书郎二人掌校理典籍刊正错缪领学生三十人中书省初沿隋制曰：内书省武德三年改曰：中书省龙朔二年改曰：西台光宅二年改为凤阁神龙元年复为中书省开元元年改为紫微五年复为中书省置中书令之职掌军国之政令缉熙帝载统和天人入则告之出则奏之以利万邦以度百揆盖佐天子而执政也。又置侍郎二员掌贰令之职置舍人六员掌侍奉进奏参议奏章凡诏旨中书令置侍郎奉舍人署而行之（舍人事具词臣门）。又置右散骑常侍起居舍人左补阙右拾遗各二员散骑而下并与左同起居舍人掌修缮之史侍中中书令三品至德中为二品两省侍郎初正四品至德中为正三品常侍初从三品广德中为正三品给事中舍人正五品上谏议大夫初正五品上会昌二年为正四品下与丞相出入迭用起居郎舍人从六品上左右补阙从七品上左右拾遗从八品上有主书主事令史传判分行曹事焉先是武德初改隋之内书令曰：内史令改为中书令龙朔二年改中书令为西台左厢起居舍人曰：右史咸亨中复改为中书令起居舍人光宅元年改中书令为凤阁令神龙初改凤阁令曰：中书令开元元年改中书令曰：紫微令五年复为中书令天宝二载改中书令曰：右相至德二年复改右相曰：中书令领四方馆置通事舍人十六人掌朝见引纳及辞谢及四方通表华夷纳贡之事。又领集贤殿书院掌判缉古今之经籍以辩明邦国之大典先是梁武帝於文德殿藏书北齐有文林馆学士後周有麟德殿学士明皇於西京乾元殿廊下驾部书于东都丽正殿置修书使开元十三年改集仙殿为集贤殿改丽正修书使为集贤书院置大学士初以尚书左丞相张说为之自後多以宰相兼领。又置学士五品已上官为之置学士六品已下官为之学士一人知院事一人副知院事。又置侍讲学士修撰校理待制直院检讨等官凡承旨撰集文章校理经籍月终则进课于内岁终则考最於外。又领史馆掌修国史监修国史多以宰相为之（事具国史门）。又置修撰多以外朝官为之。又置直馆以未登朝为之。又领知匦使唐太后垂拱元年置以达冤滞天宝九载改为献纳乾元元年复名知匦以谏议大夫及补阙拾遗一人充使受纳诉状每日暮进内向晨出之。又尚书省自至德之後以他官分判户部度支。又置盐铁转运使分六卿之职以成一时之务（事具邦计门）。又五代梁开平二年改左右丞为左右司侍郎三年升尚书令为正一品後唐李琦以故相为御史大夫自後不置长兴元年升右丞与左丞同并为四品晋天福五年升御史中丞为清望正四品门下中书侍郎为清望正三品左右谏议大夫为清望正四品七年。又诏门下侍郎位在左散骑常侍之下先是开元已後两省侍郎皆带平章事罕有单为之者至是窦贞固自刑部侍郎迁门下侍郎而不带平章事故有是诏周显德五年。又诏谏议大夫改为正五品班在给事中之下大夫出入宫闱陪侍左右或典治宪度或协佐枢机或赞相礼容或出纳诏命或切问近对或献可替否盖朝廷之剧任公台之历试也。非夫器识通{艹戌}材行交修以慎密而基心以明达而致用孰可膺眷简而处清要乎！故称任者有公忠清任之节博洽谟猷之能充羽仪於台阁为圭璋於簪冕焉至於非其才者有窥伺竞躁之心朋附贪黩之迹故多士之所恶明廷之攸玷焉今总述其事以垂于後庶使见其善而仰止惩其恶而自戒凡台省部二十九门云：
    ○台省部　选任
    夫知人则哲能官人安民则惠大禹之训也。慎简乃僚其惟吉士周穆之命也。盖邦国治乱在乎！庶官选贤任能其来尚矣。自舜命众职以熙帝载西汉之後政归尚书机务所出推择斯妙，或以政事用，或以文学升内则参侍左右论思治道外则坐曹夙夜修明官业厥职尤重其才益难详求遗策博观历代曷尝不慎选众之举致得人之盛哉！。
    虞舜曰：畴。若予工佥曰：垂哉！（问谁能顺我百工事者朝臣举垂垂臣名）帝曰：俞咨垂汝共工（共谓供其职事）垂拜稽首让于殳┥暨伯与（殳┥伯与三臣名）帝曰：俞往哉！汝谐（汝能谐和此官）帝曰：畴。若予上下草木鸟兽佥曰：益哉！（上谓山下谓泽。若谓顺其政杀之有时用之有节言伯益能之）帝曰：俞咨益汝作朕虞（虞掌山泽之官）益拜稽首让于朱虎熊罴帝曰：俞往哉！汝谐（朱虎熊罴二臣名垂益所让四人皆在元凯之中）帝曰：龙朕┾谗说殄行震惊朕师（┾疾殄绝震动也。言我疾谗说绝君子之行而动惊我众欲遏绝之）命汝作纳言夙夜出纳朕命惟允（纳言喉舌之官听下言纳于上受上言宣于下必以信）。
    汉张安世少以父任为郎用善书给事尚书武帝行幸河东亡书三箧诏问莫能知惟安世识之具作其事後购求得书以相校无所遗失帝奇其才擢为尚书令。
    孔光为博士成帝时博士选三科高为尚书次为刺史其不通政事以久次补诸侯太傅光以高第为尚书。
    後汉卫飒建武二年辟大司徒邓禹府举能案剧除侍御史。
    胡广字伯始举孝廉试为天下第一旬日拜尚书郎周举为谏议大夫顺帝时诏遣八使巡行风俗皆选有威名者乃拜举侍中。
    翟为侍中时尚书有缺诏将大夫六百石以上试对政事天文道术以高第者补之繇是对第一拜尚书。
    卢植为庐江太守岁馀复徵拜议郎与谏议大夫马日议郎蔡邕杨彪韩说等并在东观校中书五经记传补续汉纪灵帝以非急务转为侍中迁尚书潘勖献帝时为尚书郎迁右丞诏以勖前在二千石曹才敏兼通明旧事敕并领本职。
    蔡邕举高第补侍御史迁尚书三月之间用历三台迁巴郡太守复留为侍中。
    张驯为议郎擢拜侍中典领秘书近署甚见纳异魏孙资刘放文帝即位同转为左右丞数月放徙为令黄初初改秘书为中书以放为监资为令各加给事中遂掌机密明帝即位尤见宠任。
    卢毓文帝时为侍中诏曰：官人秩才圣帝所难必须良佐进可替否侍中毓禀性贞固心平体正可谓诚明有功不懈于位者也。其以毓为吏部尚书使毓自选代者曰：得如卿者乃可毓举常侍郑冲帝曰：文和吾自知之更举吾所未闻者乃举阮武孙邕帝，於是用邕。
    吴张纯字元基少厉操行学博才秀而切问捷对容止可观擢拜郎中。
    李肃字伟恭南阳人少以才闻善论议臧否得中甄奇录异荐述後进题目品藻曲有条贯以此人服之权擢为选曹尚书晋安平王孚宣帝弟也。仕魏为清河太守初魏文帝置度支尚书专掌军国支计朝议以征讨未息勤须节量及明帝即位欲用孚问左右曰：有兄风不答曰：似兄帝曰：吾得司马一二人复何忧哉！转为度支尚书。
    裴楷为尚书郎武帝为抚军以楷为抚军事会吏部郎缺文帝问其人於锺会会曰：裴楷清通王戎简要皆其选也，於是以楷为吏部郎。
    羊祜为秘书监散骑常侍泰始初诏曰：夫总齐玑衡允六职朝政之本也。祜执德清劭忠亮纯茂经纬文武謇謇正直虽处腹心之任而不总枢机之重非垂拱无为委任责成之意也。其以枯为尚书右仆射卫将军给本营兵。
    陈劭为燕王师泰始中诏曰：劭清身洁静行著邦族笃志好古博通六籍耽悦典诰老而不倦宜在左右以笃儒教可为给事中。
    文立为太子中庶子武帝诏曰：立忠贞清有思理器前在济阴政事修明後事东宫尽辅导之节昔光武平陇蜀皆收其贤才以叙之盖所以拔幽滞而济殊方也。其以立为散骑常侍。
    王戎为议郎太熙元年诏曰：夫总百揆之得失管王政之通塞者端右之职也。汉代以来每选此官必慎其人议郎王戎可为尚书令。
    刘颂为淮南相元康初从淮南王允入朝会诛杨骏颂屯卫殿中其夜诏以颂为三公尚书。
    陆晔元帝时为太子詹事时帝以侍中皆北士宜兼用南人晔以清贞著称遂拜侍中。
    谢尚镇雒阳都督豫州扬州之五郡军事在任有政绩上表求入朝因留京师署仆射事。
    温峤为散骑常侍侍讲明帝手诏曰：卿既以令望忠允之怀著於周旋。且文周而旨远宜居深密今欲以卿为中书令朝论亦咸以为宜。
    王洽字敬和成帝时为中书令帝曰：敬和清裁昔为中书郎吾尚小数见意甚亲之今以中书令欲共讲文章之事也。
    宋徐湛之为尚书仆射初刘湛伏诛殷景仁卒文帝委任沈演之庾炳之范晔等後。又有江湛何之晔诛炳之免演之之并卒至是江湛为吏部尚书与湛之并居权要世谓之江徐焉。
    萧思话自雍州刺史徵为吏部尚书文帝诏思话曰：沈尚书暴病不救其体业贞审立朝尽公年时尚可方相委任奄忽不永痛惋特深铨管要机通塞所寄丈人才用体国二三惟允。
    王景文为司徒左长史孝武以散骑常侍旧与侍中俱掌献替欲高其选以景文及会稽孔觊俱南北之望并以补之。
    孔觊为临海太守初晋世散骑常侍选望甚重与侍中不异其後职任散用人渐轻孝建三年孝武欲重其选诏曰：散骑职为近侍事居规纳置任之本实惟亲要而顷选常侍陵迟未允宜授时良永清澈，於是吏部尚书颜竣奏曰：常侍华选职任候才新除临海太守孔觊意业闲素司徒长史王怀尚清理并任为散骑常侍帝不欲威权在下其後分吏部尚书置二人以轻其任侍中蔡兴宗谓人曰：选曹要重常侍闲淡改之以名而不以实虽主意欲为轻重人心，岂可变耶既而常侍之选复卑选部之贵不异觊领本州大中正。
    王为侍中时孝武选侍中四人并以风貌与谢庄为一双阮韬何偃为一双尝充兼假。
    南齐谢眺自中书郎出为宣城太守以选召复入为中书郎。
    江转都官尚书领骁骑将军王晏启武帝曰：江今重登礼阁兼掌六军慈渥所覃是优荣但语其事任殆同辈天旨既欲升其名位愚谓以侍中领骁骑望实清显有殊纳言帝曰：尝启吾为其鼻中恶今既以何胤王莹还门下故有此回换耳。
    梁孔休源为临川王府行参军武帝谓徐勉云：今帝业初构须一人有学艺解朝仪者为尚书仪曹郎勉曰：孔休源识见清通详练故事自晋宋起居注略诵上口帝亦闻之即日除兼尚书仪曹郎。
    张缅为太子舍人殿中郎缺武帝谓徐勉曰：此曹旧用文学。且居雁行之首宜详其人勉举缅充选。
    刘孝绰为太子舍人兼尚书水部郎中启陈谢手敕答曰：美锦未可便制簿领亦宜稍习顷之即真（後自上虞令迁秘书丞武帝谓舍人周舍曰：第一官当用第一人故以孝绰居此职）。
    到沆为洗马管东宫书记散骑省天监二年诏尚书郎在职清能或人才高妙者为侍郎以沆为殿中曹侍郎沆从父兄溉洽并有才名时皆相代为殿中当世荣之。
    萧介为散骑常侍会侍中阙选司举王筠等四人并不称旨武帝曰：我门中久无此职宜用萧介为之博物强识应对左右多所规正帝甚重之迁都官尚书每军国大事必先询谈於介焉帝谓朱异曰：端古之才也。
    王通为给事黄门侍郎侯景之乱奔于江陵元帝以为散骑常侍迁守太常卿自侯景乱後台内宫室普皆焚烬以通兼起部尚书归於京师专掌缮造。
    陈萧弘为黄门侍郎吏部侍郎缺所司屡举王宽谢燮等帝并不用乃中诏用弘。
    姚察为吏部尚书雅允朝望初吏部尚书蔡徵移中书令後主方择其人尚书令江总等咸荐察敕答曰：姚察非惟学艺优博亦是操行清修典选难才今得之矣。乃神笔草诏读以示察察辞让甚切後主曰：选士之举佥议所归昔毛雅量清恪卢毓心平体正山涛举不失才就卿而求必兼此矣。且我与卿虽君臣礼隔情分殊常藻镜人伦良所期寄亦以无惭则哲也。
    江总至德中授尚书令策曰：於戏夫文昌政本司会治经韦虎谓之枢机李固方之斗极况其五曹斯综百揆是谐同蒙宰之司专中台之任惟尔道业标峻宇量深胜范清规风流以为准的辞宗文学衣冠以为领袖故能师长六官具瞻允塞明府八座仪型载远其端朝握揆朕所望焉往钦哉！懋建尔徽猷亮采我邦家可不慎欤。
    後魏崔玄伯为尚书道武天兴元年十一月诏尚书吏部郎中刘渊典官制立爵品定律吕协音乐仪曹郎中董鉴撰郊庙社稷朝聘飨燕之仪三公郎中王德定律令申科禁太史令晁崇造浑仪考天象玄伯总而裁之。
    苟颓献文时为雒州刺史承明元年文明太后令百官举才堪事人足委仗者，於是公卿咸以颃应选徵拜散骑常侍殿中尚书。
    宋弁为散骑常侍迁右卫将军领黄门弁屡让孝文曰：吾为相加者卿亦不可有辞岂得专守一官不助朕为治。且散骑位在中书之右常侍者黄门之粗冗领军者二卫之假摄不足空存推让而弃大委後孝文车驾征马圈留弁以本官兼祠部尚书摄七兵事及行执其手曰：国之大事在祀与戎故令卿绾摄二曹弁顿首辞谢。
    裴夙字宵兴沉雅有器识仪望甚伟孝文见而异之自司空主簿转尚书左主客郎中。
    范绍少聪敏颇涉经史孝文选为门下通事舍人迁录事合掌奏文帝善之。又为侍中李冲黄门崔光所知出内文奏多以委之帝曾谓近臣曰：崔光从容范绍之力。
    崔振为高阳内史孝文南讨徵兼尚书左丞留京振既才被擢当世以为荣。
    崔亮为尚书二千石孝文在雒欲创革旧制选置百官谓群臣曰：为朕举一吏部郎必使才望兼允者给卿三日假。又曰：朕已得之不烦卿辈也。驰驿徵亮兼吏部郎。
    朱元旭为尚书度支郎中孝明神龟之末以郎选不精大加沙汰元旭与陇西辛雄范阳祖莹泰山羊深西平源子恭并以才用见留。
    辛雄神龟中除尚书驾部郎中转三公郎其年沙汰郎官惟雄与羊深等八人见留馀悉罢遣後兼司州别驾加前军将军冀州刺史侯刚启为长史孝明以雄长於世务惜不之用更除司空长史。
    羊深为尚书驾部郎中于时沙汰郎官务精才实深以才堪见留在公明断尚书仆射崔亮吏部尚书甄琛咸敬重之孝明行释奠之礼讲孝经深於侪辈中独蒙引听时论美之。
    李业兴为通直散骑侍郎普泰元年沙汰侍官业兴仍在通直。
    北齐宋游道初仕东魏为大将军司马文襄以吏部郎中崔暹为御史中尉以游道为尚书左丞谓暹游道曰：卿一人处南台一人处北省当使天下肃然崔昂为廷尉卿文宣幸东山百官预宴帝召昂於御座前谕曰：旧人多出为州我欲以台阁中相付当用卿为令仆勿望刺史卿六十外当与卿本州中间不可得也。天保十年策拜仪同燕于殿百司陪列昂在行中文宣特召昂在御所曰：历思群臣可纲纪省闼者惟冀卿一人即日除为兼右仆射数日後昂因入奏事帝谓尚书令杨曰：昨不与崔昂正者言其太速欲明年真之终事除正何事早晚可除正仆射明日即拜为真。
    张景仁除通直散骑常侍及奏御笔点通直字遂以为正常侍。
    後周乐逊为太学助教闵帝践阼以逊有理务才除秋官府上士。
    章自行台左丞出为郢州刺史复入为行台左丞明察有局再左辖时论荣之。
    李旭为御正中大夫时以近侍清要盛选国华乃以旭及安昌公元则中都公陆逞临淄公唐谨等并为纳言。
    隋杨注为雒州长史高祖尝谓谏议大夫王达曰：卿为我觅一好左丞达遂私於注曰：我荐君为左丞。若事果当以良田相报也。注以达言奏之达竟以此获罪卒拜注为尚书左丞。
    斛斯政炀帝时为尚书兵部郎辽东之役兵部尚书段文振卒侍郎明雅复以罪废帝弥属意寻迁兵部侍郎。
    唐卢承庆美风仪博学有才贞观初为秦州都督府户曹参军因奏河西军事太宗奇其明辩擢考功员外郎。
    李道裕太宗时为将作少监会刑部尚书张亮反帝命百僚议其狱多言亮当诛惟道裕言亮反形未具明其无罪太宗既盛怒竟斩于市籍没其家岁馀刑部侍郎有阙令执政者妙择其人累奏皆不可太宗曰：朕得其人也。往者李道裕议张亮云：反形未具此言当矣。时虽不即从至今追悔遂授道裕刑部侍郎岑文本为中书舍人时中书侍郎颜师古以谴免职温彦博言於太宗曰：师古谙练政事长於文诰时无逮者冀上复用之太宗曰：我自举一人公勿忧也，於是以文本为中书侍郎。
    杨弘礼为中书舍人太宗有事辽东以弘礼有文武才擢拜兵部侍郎专权兵机之务。
    王及善则天时为益州都督府长史以老病致仕加光禄大夫後契丹作乱东山不安召授滑州刺史顾曰：卿比在外知国家事有何不稳及善陈理乱之宜十馀道则天曰：彼末事也。此为本也。卿不可行遂留拜内史。
    任雅相为右骁卫将军兵部侍郎高宗闻其廉正擢为兵部尚书兼受将相之任。
    崔玄为天官侍郎每介然自守都绝请谒颇为执政者所忌转文昌左丞经月馀则天谓曰：自卿改职以来选司大有罪过或闻令史乃设斋自庆此欲盛为贪恶耳今要复旧任。又除天官侍郎。
    李昭德为凤阁侍郎长寿二年增置夏官侍郎三员时选昭德与娄师德侯知一为之。
    席豫为吏部侍郎玄宗谓之曰：以卿前为考功职事平允故有此授。
    苏为工部侍郎玄宗谓宰臣曰：有从工部侍郎得中书侍郎否对曰：任贤用能非臣等所及帝曰：苏可中书侍郎仍供政事食明日加知制诰有政事食自始也。入谢帝曰：常欲用卿每有好官阙即望宰相论及宰相皆卿之故人卒无言者朕为卿叹息中书侍郎朕极重惜自陆象先改後朕每思之无出卿者。
    赵退翁自湖南观察使受代归京师ト门静居不与人交往久之特召对於别殿退翁多学问有词辩敷奏称旨德宗悦之拜给事中。
    蒋为司勋员外郎贞元十八年时集贤阙学士求者甚众会诏问神策军建置之繇相府讨求不知所出乃访於。又徵引根源对甚详悉宰臣高郢郑瑜相顾曰：集贤有人矣。翌日诏兼判集贤院事。
    赵宗儒贞元六年为司勋员外郎判考功宗儒复行贬考之令自至德以来考绩之司事多失常参官及诸州刺史未尝分其善恶悉以中上考褒之及是褒贬稍明人知戒惧帝善之迁宗儒考功郎中。
    薛播贞元中为礼部侍郎朝廷难贡举之任以播素有监裁遂膺其命。
    李逊元和中为浙江东道观察使入朝宪宗曰：谏官给事中。若除授有私政乖允当各令论驳举其职业以逊浙东有政能迁为给事中吕元膺元和中为给事中。
    吕元应元和中为给事中出为同州刺史及入谢宪宗问以时政得失元膺论奏词甚激切帝嘉其刚正翌日谓宰臣曰：吕元膺谠言直气今欲留在左右使言得失卿等以为何如李蕃裴进贺曰：陛下纳谏超冠前王乃宗社无疆之福臣等不能广求直士。又不能数进直言孤负圣心合当罪责今请以元膺复为给事中以备顾问帝悦而从之。
    孟简长庆中代崔群为户部侍郎是官有二员其判使案者别居一署谓之左户元和以还号为清重之最宰辅登用多繇此而去故群入相以简代焉。
    班肃为坊州刺史长庆初以肃为司封员外郎时宰臣上言曰：将欲清风俗必在厚人伦窃见皇甫惟位盛时班行之中多所亲附及得罪後议论立变憎嫉如雠俗之衰薄一至於此惟班肃以曾为郎官判度支案终始如一独送出城周行之间多美其事今郡秩已罢望授一省官以表其行故有是拜。
    韦ダ为户部侍郎长庆四年十月以ダ为御史中丞兼户部侍郎以御史中丞郑覃为权知工部侍郎以刑部侍郎韦景为吏部侍郎以权知礼部侍郎李宗闵为权知兵部侍郎以工部侍郎于敖为刑部侍郎以中书舍人杨嗣复权知今年贡举是日尚书六曹无不更换人情异之。
    王播为河南尹太和二年十月以播为尚书右丞敕吏部今年东都选事宜令播权判待铨试毕日领官吏赴上都。
</div>
    <div class="pagination">
<a href="册府元龟_page348.html">上一页</a><span>...</span><a href="册府元龟_page344.html">344</a><a href="册府元龟_page345.html">345</a><a href="册府元龟_page346.html">346</a><a href="册府元龟_page347.html">347</a><a href="册府元龟_page348.html">348</a><span class="current-page">349</span><a href="册府元龟_page350.html">350</a><a href="册府元龟_page351.html">351</a><a href="册府元龟_page352.html">352</a><a href="册府元龟_page353.html">353</a><a href="册府元龟_page354.html">354</a><span>...</span><a href="册府元龟_page350.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
