<!DOCTYPE html>
<html>
<head>
    <meta charset="UTF-8">
    <title>山堂肆考 - 第 545 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 545 页/共 632 页</h1>
    <div class="content">　　隋书炀帝起宫丹阳将逰江左有乌巢于帏幄驱不能去
　　生子三足
　　东观汉记章帝元和三年代郡髙栁乌生子三足大如鸡赤色头有角又献帝延康元年三足乌见
　　孕卵五色
　　北梦言崔希乔以仁孝称其在并州防前丛苇上有小乌如鹪鹩来巢孕卵五色如鸡子雏生月余五色成文大如鵞驯扰闲暇顷之飞翔时归旧所号兵巢乌
　　助萧仿哀
　　北齐萧仿字希然居防庐前有二慈乌各集一树自午以前循庭饮啄自午以后不下树毎到仿临哭时舒翼悲鸣有似助哀后周书宗懔遭母忧痛哭呕血毎有羣乌数千集于舍哭而来哭止乃去
　　啄马申口
　　陈书司马申短毛喜于后主使其废锢申尝昼寝于尚书省下有乌啄其口流血时以为譛贤所致
　　噪敬业营
　　唐苏孝祥率骑兵五千夜度击李敬业孝祥死有乌羣噪敬业营上
　　入田绪境
　　唐徳宗时郑汴二州羣乌皆入田绪李纳境衔木为城绪纳命焚之信宿如故乌口皆流血















　　山堂肆考卷二百十四
　　钦定四库全书
　　山堂肆考卷二百十五　　明　彭大翼　撰羽虫
　　燕
　　埤雅燕鸟也一名鷾鸸齐曰燕梁曰乙大如雀而长籋口布翅岐尾春社来秋社去故谓社燕有二种紫胸轻小者是越燕胸斑声大者是胡燕俗呼胡燕为夏其作巢喜长人言有容一足绢者令家富其巢有戸北向及尾倔而色白者是数百岁燕也京房易占山见白燕其君宜生贵女
　　遗卵
　　吕氏春狄有娀氏有二佚女为九成之台饮食必鼓帝令燕徃视之鸣若谥隘二女爱而争搏之覆以玉筐少选发而视之燕遗二卵北飞遂不反二女作歌曰燕徃北注云帝天也故诗曰天命鸟降而生商
　　留爪
　　白帖吴宫有燕宫人留其爪以记更来
　　知戊巳
　　说文燕作巢避戊巳博物志燕戊巳日不衔泥涂巢
　　防烟云
　　谭薮宋宣王景素镇朱方尝与刘璡同在小斋有燕集承尘飞鸣相追景素曰万物有灵性而独付于鳞羽若斯鸟也逰则防于烟云之上止则隠于林木之下饥则啄渇则饮形体无累于物得失不关于心一何乐防
　　遗丹书
　　田俅子曰少昊之时赤燕集户遗其丹书
　　带红缕
　　见妻
　　贺厦
　　淮南子曰大厦成而燕雀来贺
　　处堂
　　见火
　　入室
　　夏小正鸟至至者入人室屋也
　　巢檐
　　陶隐居曰越燕多在堂室中梁上作巢胡燕多在檐下作巢
　　避社
　　埤雅戊巳其日皆土故燕之徃来避社而嗛土不以戊巳
　　辇泥
　　续异记孙氏妻黄见一童子当前以钗掷之跃入云去夜闻户外歌曰昔填夏家塜辇泥头欲秃今寄黄氏居非意伤我目及寻覔巢中得一白燕其目果伤
　　蛰井
　　襍爼或言燕蛰井底旧说燕不入室是井虚也取桐木为男子各一投井中燕必来文昌襍録世言燕子至秋社乃去仲春复来昔年因京东开河岸崩见蛰燕无数晋郗鉴为荆州刺史镇邹山百姓饥饿或掘野鼠蛰燕食之乃知燕子亦蛰尔至惊蛰乃出非渡海而来也
　　培城
　　北凉録昔鲁人有浮海而失津者至于亶州见孔子及七十子逰于海中与鲁人一木杖令闭目乗之使归告鲁侯以备冦鲁人出海投杖水中乃龙也具以状告鲁侯鲁侯不信俄而羣燕数万衔土培城鲁民信之大城曲阜讫而齐防至攻鲁不克而还
　　背飞向宿
　　禽经乌向啼背栖燕背飞向宿背飞颉颃是也
　　春至秋归
　　汲冡周书时训解春分之日鸟至不至妇人不勤白露鸟归不归室家离散
　　生髯
　　述异记燕经千年生胡髯
　　共乳
　　孔帖崔暐居父防庐有燕更巢共乳
　　足有小封
　　天宝遗事长安富商任宗为贾湘中数年不归其妻绍兰覩堂燕长吁语燕曰我闻尔从海东来徃复必经湘中我壻离家数年蔑有音耗欲凭尔附诗任郎可乎燕即飞下止绍兰膝绍兰作诗一絶云我壻去重湖临牕泣血书慇懃凭燕翼寄与薄情夫将诗系燕足燕遂飞鸣而去时宗在荆州忽有燕绕身而飞止于肩足有小封乃妻所书也宗感而泣下次年归
　　尾有小东
　　摭遗唐王榭居金陵以航海为业遇风舟破附板抵一洲名乌衣国国王以女妻之后召宴于宝墨殿命作诗榭因思归卒章有恨不此身生羽翼之句女曰君诗尾句何相讥也王不恱遣人取飞云轩既至令榭入其中闭目少息即至其家见梁上双燕呢喃下视榭乃悟所止燕子国也至秋二燕将去悲鸣庭户榭书一絶系燕尾曰误到华胥梦里来玉人终日苦怜才云轩飘去无消息泪洒春风几百回燕寄诗去来春复至尾有小柬乃女所寄诗曰昔日相逢数合如今暌逺是生离来春纵有相思字三月天南鴈不来
　　上几案
　　陈书髙士马枢目常黄能视暗中物有白燕一双巢其庭树驯狎栏庑时上几案春来秋去几三十年
　　吞蒺藜
　　验记沛国周氏有三子瘖痖不能言有一人就门乞饮闻其儿声问之具以实对其人曰君有罪可还内思之出曰记为小儿时当窓有燕巢中有三子母出取食因即三蒺藜各与之吞即死母还不见子悲鸣而去常自悔责其人曰此即是也君既自知悔罪今除矣儿即皆能言
　　颉颃
　　诗邶风燕燕于飞差池其羽燕燕于飞颉之颃之燕燕于飞下上其音注云差池不齐之貌飞而上曰颉飞而下曰顽鸣而上曰上音鸣而下曰下音
　　啁噍
　　礼三年问凡生天地之间有血气之属必有知有知之属莫不知爱其类今是大鸟兽则失防其羣匹越月逾时焉则必反廵过其故乡翔回焉鸣号焉蹢防焉踟蹰焉然后乃能去之小者至燕雀犹有啁噍之顷焉然后乃能去之
　　声窭窭
　　韦应物诗衔泥燕声窭窭尾涎涎秋去何所归春还复相见
　　语双双
　　杜牧村燕诗汉宫一百四十五多下珠闭鎻窓何处营巢夏将半茅檐烟里语双防
　　矜舞
　　李商隠越燕诗上国社方见此乡秋不归为矜皇后舞犹着羽人衣拂水斜文乱衔花片影防卢家文杏好试近莫愁飞
　　识机
　　杜子美归燕诗不独避霜雪其如俦侣稀四时无失序八月自知归春色岂相访众雏还识机故巢傥未毁防傍主人飞
　　不嫌贫屋
　　梅圣俞诗前村春社毕今日燕来飞将补旧巢阙不嫌贫屋归衔泥和草梗倒翅过柴扉岂比惊丸鸟迎人欲拂衣又唐武瓘感事诗花开蝶满枝花谢蝶还稀惟有旧巢燕主人贫亦归瓘初投卷知举萧仿见瓘诗赏其有存故之意遂及第
　　贪寻旧巢
　　王荆公诗马上逢归燕知从何防来贪寻旧巢去不带锦书囬
　　低飞乱入
　　郑谷诗年去年来来去忙春寒烟暝渡潇湘低飞緑岸和梅雨乱入红楼拣杏梁闲几砚中窥水浅落花径里得泥香千言万语无人防又逐流莺过短墙
　　嫌棘怯灰
　　古诗何许乗春燕多知辩夏防三时欲并尽双影未甞来食蕋嫌丛棘衔泥怯死灰不如黄雀语能雪冶长猜按白帖公冶长解雀语得免罪
　　雀
　　格物总论雀小鸟也常依人觜颔皆黒通身毛羽褐色尾长二寸许趾黄白色四时有子其种类不一有神雀蒿雀突厥雀瓦雀瓦雀出浙东其雌雄相感必一俯一仰旧说雀目夕昏人有至夕昬不见物者谓之雀瞀
　　衔书
</div>
    <div class="pagination">
<a href="山堂肆考_page544.html">上一页</a><span>...</span><a href="山堂肆考_page540.html">540</a><a href="山堂肆考_page541.html">541</a><a href="山堂肆考_page542.html">542</a><a href="山堂肆考_page543.html">543</a><a href="山堂肆考_page544.html">544</a><span class="current-page">545</span><a href="山堂肆考_page546.html">546</a><a href="山堂肆考_page547.html">547</a><a href="山堂肆考_page548.html">548</a><a href="山堂肆考_page549.html">549</a><a href="山堂肆考_page550.html">550</a><span>...</span><a href="山堂肆考_page546.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
