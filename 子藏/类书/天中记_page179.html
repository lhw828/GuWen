<!DOCTYPE html>
<html>
<head>
    <meta charset="UTF-8">
    <title>天中记 - 第 179 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 179 页/共 201 页</h1>
    <div class="content">





<子部,类书类,天中记>
　　钦定四库全书
　　天中记卷五十五
　　明　陈耀文　撰
　　马
　　马岁马尺説文曰马恕也武也马一岁曰二岁曰驹三岁曰駣【兆】八岁曰【八】髙六尺曰骄七尺曰騋八尺曰龙骜骏马也以壬申日死乘马忌之
　　月精隂合于人八合阳九八九七十二二为地地主月月精为马月数十二故马十二月而生人乘马以理天下王者驾马故其字以王为马【春秋考异邮】地精为马十二月而生应阴纪阳以合功故人驾马任重致逺以利天下月度疾故马善走【春秋説题辞】资皎月而载生祖河房而挺授【张士简舞马赋】
　　天驷汉书曰汉中四星曰天驷旁一星曰王梁王梁防马车骑满野元命也云汉中四星曰骑一曰天驷春秋合成图曰王良主天马也
　　飞黄淮南子云黄帝治天下青龙进驾飞黄服皂又曰天下有道飞黄服皂瑞应图曰乘黄王者舆服有度者至符瑞图曰腾黄者神马也其色黄王者德御四方则至一名吉光此马无死时一名乘黄赤曰飞黄或作吉黄或曰翠黄一名紫黄其状如狐背上有两角出白民之国乗之夀三千岁黄帝乗之海内北经曰犬戎国有文马缟身鬛目若黄金名曰吉量【一作良】乗之夀千岁周书云犬戎文马赤鬛白身目若黄金名曰吉黄之乗成王时献之郭璞云吉良黄鸡斯乗黄皆一物也
　　龙马尚书中候曰帝尧脩坛河洛仲月辛日礼备至于日稷荣光出河龙马衘甲变録色临坛吐甲图宋均曰稷侧也郑曰赤文緑色赤文緑地也瑞应图云龙马者仁马也河水之精髙八尺五寸长胫身有鳞甲骼上有翼旁有垂毛鸣声不哀蹈水不没有明王则见也飞兎飞兎者神马之名也日行三万里禹治水勤劳歴年救民之害天应其徳而至【孙氏瑞应图】
　　駃騠邹阳传曰苏秦相燕人恶之燕王燕王按劒而怒食以駃騠李斯书曰骏良駃騠不实外廐孟康曰駃騠骏马也生七日而超其母周书曰正北以駃騠为献广雅曰马属也孙氏瑞应图曰駃蹄者后土之兽也自能言语王者仁孝于民则出禹治水有功而来
　　九代马大乐之野夏后启于此舞九代马乗两龙【山海经】夏后两龙载驱璿防之上【王元长序】
　　遗风吕览曰伊尹説汤曰天子不得至味故须青龙之疋遗风之乗髙诱注曰皆马名也疾若比遗风也师古曰马行疾每在风前故遗风于后也尸子曰人之言君天下者骐驎青龙而尧素车璞马
　　鸡斯商王拘周伯昌于羑里太公与散冝生以金千镒求天下珍物以免君之罪于是得犬城氏文马驳身朱鬛目如黄金项如鸡尾名曰鸡斯之乗以献商王【太公六韬】腰防瑞应图曰腰防者神马也与飞兎同以明君有德也夏侯地志云翁洲上有偃王城云昔周周穆王巡狩诸侯共尊王穆王闻之令造父御乘腰防之马日行千里自还讨之应劭曰古有骏马名腰防赤喙黒身一日行万五千里
　　八骏天子命驾八骏之乗右服骅骝而左緑耳右骖赤骥而左白义天子主车造父为御次车之乗右服渠黄而左逾轮右骖盗骊而左山子伯夭主车参伯为御奔戎为右东游至于黄泽使宫乐謡曰黄之池其马歕沙皇人威仪黄之泽其马歕玉皇人夀谷【穆天子】穆王即位三十二年巡行天下驭黄金碧玉之车傍气乘风起朝阳之岳自明晦穷寓县之表御八龙之骏一名絶地足不践二名翻羽行越飞禽三名奔霄夜行万里四名超影逐日而行五名逾辉毛色炳辉六名起光一形十影七名腾雾乗云而奔八名挟翼身有肉趐逓而驾焉按辔徐行以匝天地之域【阙】　　　之君来见以一骊马是生緑耳八骏皆因其毛色以为名【阙】　夸父之山北有林焉名曰桃林中多焉造父于此得骅骝騄耳之乘献周穆王【山海经】赵髙曰何必华山之騄耳而后行逺乎【史乐书】
　　翠龙杨雄河东赋云乘翠龙而超河兮陟西岳之峣崝师古曰翠龙穆天子所乘马也
　　桃文延陵卓子乘苍龙桃文之乘钩餙在前错錣在后马欲进则钩餙禁之欲退则错錣贯之马因旁出因下抽刀而刎其脚造父过而为之泣涕曰古人治人亦然矣夫赏所以劝之而毁存焉罚所以禁之而誉加焉民中立而不知所由此亦圣人之所为泣也一曰乘苍龙与翟文之【韩非子】
　　纎离骐骥纎离古之良马也【孙卿子】乘纎离之马【李斯书】纎骊马朕常所自乘甚调良善走数万疋之极还乘之真可乐也中国虽饶马其知名絶足亦时有之耳【魏文帝与孙权书】
　　骕骦唐成公如楚有两骕骦马楚子常欲之不与三年止之唐人窃马而献子常唐公归羣臣请偿之马融曰骕骦鸟也马似之【左传】世祖将幸邺李平谏曰驰骕騻于緑竹之区骋驎骥于漳滏之壤【魏书】
　　屈产晋假道于虞以伐虢还袭防虞荀息牵曩所遗虞屈产之乘马奉之献公公笑曰马则吾马齿亦老矣【史记】晋石楼有屈产泉相昔有白马母饮兹泉生得龙驹春秋曰晋屈产之乗盖此地生良马也【寰宇记】
　　啓服卫侯来献其乗马曰啓服壍而死公将为之椟子家曰从者病矣请以食之乃以帷褁之【左传】
　　秦七名马秦始皇有七名马一追风二白兎三蹑景四追电五飞翮六铜雀七晨鳬【崔豹古今注】
　　项王骓项王骏马名骓常骑之及被围于垓下乃悲歌慷忾为歌曰力防山兮气盖世时不利兮骓不逝及至乌江谓亭长曰吾骑此马五岁所当无敌长一日千里不忍杀以赐公【史记】
　　九逸文帝自代还有良马九匹皆天下之骏马也一名浮云一名赤电一名絶羣一名逸骠一名紫鷰骝一名緑螭骢一名龙子一名麟驹一名絶尘号为九逸有来宣能御代王号为王良俱还代邸【西京杂记】选注引此一名飞燕骝
　　天马汉书武纪云武帝元狩二年夏马生于吾水中元鼎四年秋马生渥洼水中作太一之歌曰太一况天马下霑赤汗兮沬流赭志俶傥精权奇籋【蹑】浮云掩上驰骋容与兮跇万里今安匹兮龙为犮李斐曰南阳新野有暴利长当武帝时遭刑屯田炖煌界人数于此水旁见羣野马中有奇异者与凡马同来饮此水傍利长先为土人持勒靽于水傍后马玩习乆之代土人持勒靽収得其马献之欲神此马云从水中出【史记汉书】
　　汗血太初四年春贰师将军李广利斩大宛王首获汗血马来作西极天马之歌曰天马徕从西极涉流沙九夷服天马徕出泉水虎脊两化若鬼天马徕厯无草径千里循东道天马徕执徐时将摇举谁与期天马徕开逺门竦予身逝昆仑天马徕龙之媒防阊阖观玉台【汉书】西域云大宛国别邑七十余城多善马马汗血言其先天马子也汉书云初天子发书易云神马当从西北来得乌孙好马名曰天马及得宛汗血马益壮更名乌孙马曰西极马宛马曰天马云【张骞】又曰大宛有善马在贰师城汉使以金马请宛相与谋曰贰师马宛寳马也不肯予汉使后建初三年赐东平王苍及琅琊王京书云并遗宛马一匹血从前髆上小孔中出常闻武帝歌天马霑赤汗今亲见其然也【后汉】中黄门驸马大宛马汗血马干河马天马【汉官旧仪】
　　有角汉武帝闻大宛有天马遣李广利伐之始得此马有角为奇故汉武为赋天马之歌胡马感北风之思遂顿覊絶绊骧首而驰晨发京城食时至炖煌北塞山下嘶鸣而去因名其处为侯马亭今晋昌及广武马蹄谷石上马迹若迹泥中有自然之形故其俗号曰天马经【西河旧事】宋膺异物志云大宛马有肉角数寸或有解人语及知音舞与皷节相应隋西域图记云其马骝马乌马多赤耳黄马赤马多黒耳惟耳色别自余毛色与常马不异
　　蒲稍武帝伐大宛得千里马名蒲稍作歌曰天马徕兮从西极经万里兮归有德承威灵兮降外国渉流沙兮四夷服【史记乐书】孝武之世明珠文甲通犀翠羽之珍盈于后宫蒲稍龙文鱼目汗血之马充于黄门注孟康曰四骏马名一云大宛马虎鱼目龙文凤颈尾如蒲稍【西域賛】魏绍宗慕容檄梁境内曰虎班龙文之逸兰池蒲稍之驵嘘天陆野蹑影追风
　　步景东方朔逰吉云之地越扶桑之东得神马一匹髙九尺股里有旋毛如日月状如日月夜光如日者昼光九尺随四时之变帝问朔曰是何兽也朔曰此西王母乗灵光之辇以适东王公之舍税此马于芝田而食芝草王公怒弃马于清津天岸臣至王公坛因骑而返绕日三匝此马入汉関関门犹未掩臣于马上睡不觉而至帝曰其名云何对曰因疾为名步景朔当乘之时如驽蹇之驴耳【洞冝记】
　　果下马昌邑王贺召皇太后果下马乘之【汉书】濊国果下马汉桓时献之注云髙三尺乗之可于菓树下行【魏志】周正为宣城王所爱给一果下马盖东夷濊国所出也北史尉景有果下马文防求之不与曰土相扶为墙人相扶为王一马亦不得畜而索也神武对景及常山君责文襄而杖之【顔氏家训】汉乐浪郡出果下马髙三尺【述异记】德兴产果下小驷以泷水者为最髙不逾三尺骏者有两脊骨【虞衡志】
　　象龙宣帝时至大宛得名马象龙而还师古曰言马形似龙者【冯奉世】
　　鲍氏骢列异记曰故司鲍子都少时举上计于道遇一书生卒得心痛子都下车为按摩奄忽而卒不知姓字有素书着腹银十饼即卖一饼以资殡殓其余以枕之素书着腹上埋之未至京师有骢马随之遇一関侯家住宿问曰君何以致此马子都因説之侯乃惊愕曰此吾儿也使迎防开棺视银书如所言侯乃荐子都辟公府自司子永孙昱俱为司皆复乘骢马故京师歌之曰鲍司骢三入司再入公马虽瘐行步工的颅刘备之初奔刘表屯于樊城表左右欲因防取备备觉如厠便出所乘马的颅走堕襄阳城西檀溪水中溺不得出备急谓的颅曰今日厄何不弩力的颅达备意踊三丈得过【世説】传乘舆马赋曰往日刘备之初防也太祖赐之骢马使自至廐选之厯名马以百数莫可意者次至下廐有的颅马委弃莫视瘦瘁骨立备抚而取之众莫不笑之马超破苏氏坞坞中有骏马百余匹自超已下俱争取肥好者而将军厐徳独取一騧马形观既丑众亦笑之其后刘备奔于荆州马超战于渭南逸足电发追不可逮众乃服焉
　　玉追张飞有马号玉追时歌曰人中有张飞马中有玉追寰宇记江夏白马庙耆旧云飞之灵也
　　赤兎吕布常御良马号曰赤兎能驰城飞壍人语曰人中有吕布马中有赤兎
　　絶鹄张绣降而复反曹操所乗马名絶影为流矢所中【魏书】
　　白鹄曹洪武帝从弟家盈产业骏马成羣武帝讨董卓夜行失马洪以其所乘马上帝其马号曰白鹄此马走时惟觉耳中风声足似不践地至汴水洪不能渡帝引洪上马共济行数百里息而至马足毛不湿时人谓乘风而行一代神骏也谚曰凭空虚跃曹家白鹄【拾遗记广记事类赋作白鹤】
　　黄耳魏时鲜卑献千里马白色而两耳黄名曰黄耳【穆天子传注】
　　泽马魏志云文帝黄初中于上党泽马魏都赋赋泽马于阜顔延年赭白马赋魏徳懋而泽马效质
　　紫骍马魏陈王曹植献文帝马表曰臣于先武皇帝世得大宛紫骍马一疋形法应图善持头尾教今习拜今輙已能又能行与皷节相应谨以奉献梁张士简舞马赋怀夏后之九代想陈王之紫骍
　　惊帆曹真有駃马名为惊帆言其驰骤如烈风之举帆疾也
　　赭白慕容瘣有骏马赭白有奇相逸力石虎之伐棘城也皝将出避难欲乘之马悲鸣踶齧人莫能近皝曰此马见异先朝孤常仗之济今不欲出避者盖先君之防也乃止虎寻退皝益奇之至是四十九岁而骏逸不亏常比之鲍氏騘命铸铜以图其象亲为铭賛镌勒其傍置蓟城门掖是月象成而马死【载记】
　　天骥骁骑将军吕光封西域王上防曰唯兹防三十六国之中制被王侯之命入其国见天骥龙骧腰防丹髦万计盈廐虽伯益更生卫赐复出不能辨也【崔鸿十国春秋】武续晋安帝记曰司马休之奔广固慕容超欲害之休之不知常所乘骓马于床前养饵忽连鸣不食注目视鞍体之试被之即不动也还床坐马又惊跳如此者数四因试骑视裁出门外便奔而驰之走行千里顾望所住已有収兵至矣乗马南奔殆而获免后还荆州加骓马杨氏之号【渚宫旧事同】
　　黧眉騧姚襄为秦将黄眉所败襄所乘马曰黧眉騧日行千里是战也而马倒秦兵擒而斩之【通鉴晋穆帝纪】
　　白口骝老宿谚言赫连之世有骏马名曰白口骝【水经注三】朱龙冉闵所乘赤马曰朱龙日行千里燕骑围之数周闵跃马溃围正东奔二十余里马无故而死为慕容恪所擒【晋书载记】
　　飞燕刘胡之叛走也袁顗至夜方知大怒骂曰今年为小子所误呼取飞燕谓其众曰我当自出追之因又遁走【宋书】齐世祖在东宫颇有不法荀伯玉宻啓之上大怒检校东宫世祖还至方山日暮将泊豫章王于东府乘飞防东迎具述上怒之意【南齐】
　　追风后魏河间王元琛在秦州遣使向西城求名马逺至波斯国得千里号曰追风赤骥次有有七百里者十余匹皆有名字以银为曹金为环鏁诸王服其豪富【伽蓝记】
　　白鹘后魏曹彰性倜傥偶逢骏马爱之其主所惜也彰曰余有美妾可换惟君所选马主因指一妓彰遂换之马号曰白鹘后因猎跪献于文帝【独异志】唐开成初有鲍生者多蓄妓声以夣兰小倩自随外弟韦生有良马数疋同厯阳道山寺鲍置酒命伎韦见鲍有欲马之意曰能以人换乎鲍遣四更衣而出韦以紫叱拨酬之俄有二客至曰可以妾换马为题共赋其一曰香暖深闺未厌夭桃之色风清广陌曽怜喷玉之声其一曰香散緑騣意已忘于鬓发污流红额爱无异于凝脂客自称江淹谢庄也【异闻録】
　　龙骧赤杨玉夫杀苍梧王太祖夜从承明门乘常所骑赤马入殿内惊怖既知苍梧王死咸称万岁及太祖践阼号此马为龙骧将军世谓为龙骧赤【南齐】南都赋马鹿超而龙骧吴都赋四骐龙骧
　　驳龙仪同北齐髙纬御马皆借以氊被以金玉食物有十余种号为驳龙仪同其将合牝牡则设青庐黼帐牢具过于诸王婚礼齐主常亲视焉【三国典畧】
　　骏足魏大武真君中遣李敞诣比石神祠祭天配以考妣祝曰天子谨遣敞等用骏足一元大武敢昭告于皇天之灵【魏书礼志】王元长法乐记云夙乖往途骏足独归路【明集】
　　騧骝魏昭成时国有良马曰騧骝一夜忽失之求之不得后知为南部士人刘库仁所盗养于窟室奚簟闻而驰往取马库仁以国甥恃宠慙而逆击箪箪捽其髪落伤一乳【符坚时事】魏书奚斤【箪斤之父也】
　　上足梁武陵王纪在蜀甲器殷积马八千疋上足者置之廐廐开殿以通之日落輙出步马【南史】
　　玉狮子梁武帝有良马名照殿玉狮子【小説】
　　赤龙驹南史天监四年禊饮华光殿其日河南国献赤龙驹能拜伏善舞诏张率与到溉周兴嗣为赋武帝以率及兴嗣为工【张裕】梁书率赋序云臣闻天用莫如龙地用莫如马故礼称骊騵诗颂骝骆先景遗风之美世所得闻吐图腾光之异有时而出大梁光有区夏广运自中日入之所浮琛委贽风被之域越险効珍軨服鸟号之骏騊駼豢龙之名而河南又献赤龙驹有竒貎絶足能拜舞
　　骓子梁豫章王综降魏后众不得还耇甚众湘州益阳人任焕常有骓马乘之退去焕为抄所伤人马俱焕于桥下歇抄复至焕脚痛不得上马于是向马泣曰骓子我于此死矣马因跪其前脚乃得上马遂免难【南史】波斯骝西魏孝武将为齐太祖所杀孝武索所乘波斯骝马命太宰南阳王跃之将举其鞍马蹶而死帝恶之日晏还宫至后门马惊不前捶之鞭折湏臾遇鸩而崩【三国典畧】
　　紫骝梁武帝幸乐防苑羊侃预宴时少府奏新造两刃矟成长二丈四尺围一尺三寸帝因赐侃河南国紫骝令试之侃执矟上马左右击刺特尽其妙观者登树帝曰此树必为侍中折矣俄而果折因号此矟为折树矟【南史】
　　马寳梁大清元年四月神马出五月丁酉朔诏以马寳示羣臣简文为皇太子献颂【文苑英华】
　　师子隋炀帝今李景营辽东战具于北平赐御马一疋名狮子【比史隋书】
　　騧骝隋文帝所乘騧骝马脊有肉鞍【北史王卲传】
　　师子騘隋文帝时大宛国献千里马騣曵地号曰师子骢上置之马羣陆梁人莫能制郎将裴仁基曰臣能制之遂攘向前去十余步踊身腾上一手撮耳一手抠目马战不敢动乃跨乘之朝发西京暮至东洛隋未不知所在唐文皇勅访之同州刺史宇文士及得于朝邑市麯家挽硙騣尾焦秃皮肉穿穴及见之悲泣帝自出长乐坡马到新豊向西鸣跃帝甚喜齿口并平铜以钟乳仍生五驹皆千里足也后不知所在【朝野佥载】吉顼与武懿宗争赵州功太后不説它日顼奏事太后曰太宗有马名师子骢肥逸无能调驭者朕为宫女侍侧言于太宗曰妾能制之然须三物一鐡鞭二鐡挝三七首鐡鞭击之不服则以挝挝其首又不服则以匕首断其喉太宗壮朕之志今日卿岂足朕匕首耶顼顼惶惧流汗拜伏求生乃止【通鉴】
　　黄騘骠唐太宗破窦建徳乘马名黄騘骠命乐工制黄騘叠曲【乐志】
　　十骥唐太宗时东骨利干国产良马首似槖它筋骼壮大日中驰数百里太宗时来其大酋斤因使者献之帝取其异者十骥皆为羙名曰腾霜白曰皎雪騘曰凝露騘曰悬光騘曰决波騟曰飞霞骠曰发电赤曰流金曰翔麟紫曰奔虹赤厚礼其使【囘纥】腾霜防要作腾云凝露作凝霜酉阳杂爼云决波騟走厯门三限不踬上尤惜之
　　照陵六马太宗六马其一曰拳毛騧黄马黒啄平刘黒闼时所乘賛日月精按辔天驷横行弧矢载戢氛埃廓清其二曰什伐赤纯赤色平世克建德时乘賛曰瀍涧未静斧钺伸威朱汗骋足青旌凯归其三曰白蹄乌纯黒色四蹄俱白平薛仁杲时所乘賛曰倚天长剑追风骏足耸辔平陇囘鞍定蜀其四曰特勒骠黄白色啄防黒色平宋金刚时所乘賛曰应防腾空承声半汉入险摧敌家危济难其五曰飒露紫紫鷰骝平东都时所乘賛曰紫鷰超跃骨腾神骏气詟三川威淩八阵其六曰寺驱苍曰杂色平窦建徳时所乘賛曰足轻雪影神发天机防兹飞练定我戎衣潼闗之役备体流汗【金石録】忽雷驳秦叔寳所乘马号忽雷驳常饮以酒每于月明中试能竪越三领黒氊及胡公卒嘶鸣不食而死【酉阳杂爼】大宛六马天寳中大宛国进汗血马六疋一曰红叱拨二曰紫叱拨三曰青叱拨四曰黄叱拨五曰丁香叱拨六曰桃花叱拨上乃制名一曰红玉辇二曰紫玉辇三曰平山辇四曰陵云辇五曰飞香辇六曰百花辇复命图于瑶光殿乃改为观殿【秦再思纪异録】宋玉明图叱拨有八曰红耳叱拨鸳鸯叱拨桃花叱拨丁香叱拨青叱拨骝叱拨榆叱拨紫骝叱拨稍异
　　望云骓宗幸蜀天廐八马其七尽毙于栈道惟一云骓存焉后徳宗幸梁亦充御焉【载】徳宗幸梁御马号望云骓驾还饲以一品料暇日牵而视之至必长鸣四顾若感恩状后老死飞龙廐中贵戚尽为图【国史补】徳宗以八马幸蜀七马道毙惟望云骓来往不顿贞元中道死天廐元祯作歌以记之云登山纵似望云骓平地须饶红叱拨【元长庆集】
　　龙子开元二十九年三月滑州刺史李邕献马一匹肉髪麟臆嘶不类马声日行三百里邕任淄青日遇一翁云圣主将得龙马以应太平遂于青州马防恩家获而献之初防恩有牝马尝浴于淄水遂有胎产而因以龙子呼之
　　龙驹天寳中陇右节度皇甫惟明奏龙支县人库狄孝义有马生龙驹经九旬有九日身有鳞而不生毛臣就检视时有庆云五色遥覆马上久而不散请付史官【唐书】照夜白上所乘马有玉花骢照夜白【明皇杂録】照夜白封太山囘令陈门图之【开元记】杜诗曾貎先帝照夜白龙池十日飞霹雳
　　玉面曹覇人马图红衣美髯奚官牵玉面骍録衣阉官牵照夜白【尽鍳】
　　燕友骄韩干八马图二奚官引连钱騘燕友骄【上】卷毛狮子九马图曹将军覇所绘杜甫作诗拳毛狮子二骏在焉賛曰姚宋庙堂李郭治兵帝下毛龙以驭羣英
　　三花开元天寳间承平日久尚世轻微多爱三花餙马郭若虚家藏贵戚阅马图中有三花马苏大参家有韩干画三花御马晏元献家藏一尽虢国出行图亦有三花马三花者剪鬃为之瓣白乐天诗云舞衣裁四叶马鬛剪二花是也唐六典云外牧嵗进良马印以三花飞鳯之字或云取隋丹元子步天歌五个吐花王良星杜诗五花散作云满身个个五花纹李诗五花马千金裘又开元内廐有飞黄照夜浮云五花之乘【名画要録】
　　玉腕骝荆南节度使卫伯玉有马名玉腕骝杜子美诗闻説荆南马尚书玉腕骝
　　千里马肃宗时有告保定太守反者令李泌乘千里马往案之千里马宁逺所献髪拳紫色状如八骏乗者必衣裘冐絮似胡儿抱持早发扶风初驰三十里则皆旁侧跳三十里外乃坠然而去唯闻耳傍风声飞前蹄之过耳辰时逹保定申时归奏事【续物志】
　　九花虬代宗命御马九花虬并紫玉鞭辔以赐郭子仪仪国譲乆之上曰此马髙大称卿仪质不必让也子仪身长六尺八寸九花虬即范阳节度使李徳山所贡也额髙九寸毛拳如鳞头颈鬃鬛真虬龙也每一嘶则羣马耸耳以身被九花文号九花虬上往日东幸观猎于田不日暮忽顾谓侍臣曰行宫去此几里奏曰四十里上令速鞭恐阂夜而九花虬绥然如三五里而已侍从奔骤无有及者为超光趋影之俦也【杜阳编】杜诗近时郭家狮子注即九虬也
　　二絶德宗有二马一号神智騘一号如意骝皆耳中有毛引之可长一尺而进退缓急皆如上意故以是名之一日花木方春欲幸诸苑内廐控马侍者乃进瑞鞭上指二骏语近臣曰昔朕西幸有二骏谓之二絶今获此鞭可谓三絶矣遂命酒饮之左右张翼而去因吟曰鸳鸯赭白齿新齐晚日花间落碧蹄玉勒乍初喷沬金鞭欲下不成嘶【中书舍人韩翊诗也杜阳编】
　　津梁种初大将李万江春本退浑部李抱玉送囘纥道太原举帐从至潞州牧津梁寺地美水草马如鸭而徤世所谓津梁种者嵗入马价数百万【唐书刘悟传】
　　大乌髙骈有所爱马死圉人惧得罪求救于吕用之用之乃入见骈曰隋将陈果仁用之有事命之淮海果仁诉以无马令公大乌且望一借顷刻廐吏报云大乌忽汗发骈徐应之曰吾已借陈司徒矣俄而告毙【广陵妖乱志】一丈乌朱温爱冦彦卿赐以所乗爱马丈丈乌温围鳯翔彦卿乘马驰突阵前温曰真神将也【五代史】
　　自在将军刘旻防太原与契丹约为父子契丹以黄骝马为聘后与周世宗战髙平败独乘黄骝以归遂与黄骝治廐餙以金银食以三品料号自在将军【五代史】碧云霞宋太祖御廐一马号碧云霞马口角有文如碧霞文于双勒间圉人饲秣稍跛倚失恭则蹄齧吼喷怒不可解从征太原上下坂冈其平如砥下则伸前而屈后登髙则反之太宗甚爱上尊余沥时或令饮嘶鸣喜跃后闻晏驾悲顇骨立真宗遣从皇轝于熙陵数日遂毙诏以帏埋于桃花犬之傍【玉壸清话】
　　玉逍遥仁宗御马名玉逍遥色白乘之如舆辇圉人云日燕王借乘即长鸣不行王怒还之速则以足栏之一日燕王借乘即长鸣不行王怒还之帝以配南城马铺久之复御其行如初帝升遐从至陵下悲鸣不食而死【卲氏闻见録】墨庄谩録云神庙朝御马有曰玉逍遥者盖赭白也尝幸金明池归乘之
　　小乌神宗有马名小乌曾以曹太后所送珠鞍于福宁殿亲试之驾幸金明池囘遂乘此鞍【孔氏谈苑】
　　肉騣志林云秦州进一马騣如牛领埀胡侧立颠倒毛生肉端蕃人云此肉騣马也乃知杜邓公騣马行云肉騣碨礧连钱动【百斛明珠】
　　满川花元祐庚午曾纡公卷至京师见黄鲁直于酺池寺鲁直曰异时李伯时貎天廐满川花放笔而马殂盖神魂精皆为伯时笔端取去实古今异事当为数语记之【周公谨云烟过眼録】元祐初禽鬼章青宜结百官皆贺时两域贡马首髙八尺龙颅而鳯虎春而豹章出东华门入天驷监振鬛长鸣万马皆瘖父老纵观以为未始见也苏轼请于李公麟尽三马之状为賛曰八尺神龙超送若将西燕西瑶帝念民乃下招籋归云逝房妖【玉海】锦防騘元祐时于阗所贡鳯头騘董氊进到锦騘天驷监防中秦马好头赤温溪所进照夜白李伯时尽为天马图
　　黒大防毕再遇兖州将家也开禧中用兵累有功金人认其旗帜即避之始居于霅有战马号黒大防骏驵异常独三翁能御之再遇既死其家以鐡絙覊之圉中适遇岳司迎神闻金皷声意谓赴敌于是长嘶奋迅断絙而出其家虑伤人命徤卒十余挽之而归因好言戒之云将军已死汝莫生事累我家马耸耳以听汪然出涕喑哑长鸣数声而毙【齐东野语】
　　青狮子姚兴尝畜一马名青狮子每亲饲之若通其语言时取斗酒投大盆中与马同饮曰吾与汝同力报国绍兴辛巳之冬逆亮来冦尉子桥之战大将王先遁时兴为统领以所部四百骑敌虏凡十余战权不救援部将戴臯亦玩视不救遂与马同没于阵朝廷悯之厚恤加谥立庙淮甸有题絶句者云赤心许国自平时见敌捐躯更不疑权忌臯庸皆遁走同时死难只青狮【常居安梅间诗话】
　　鐡象张浚畏曲端异已欲杀之因王庶吴玠之而送恭州狱仍命其储康随防焉端闻之呼天者数声端有马名鐡象日驰四百里是又呼鐡象可惜者者数声及赴逮死狱中陜西士夫莫不惜之民亦恨恨有叛去者【宋传】赤驼西夏有豪酋号青面夜义有骏马曰赤驼为李显忠所擒【宋名臣言行録】
　　义騟九江成校王成者于淮上得病騟养之后亦惟成得乘也嘉定间成为峒冦李元砺所杀马悲鸣尸侧赋将异而取之为元砺弟所得驰骋良惬其意后乗之以犯永新栅我军出迎騟识旗帜亟驰贼觉有异大呼勒挽不止击以铁槊胯为尽伤騟不复顾冐阵以入遂执不秼而死【桯史】
　　小将军金主完顔亮常所御小骓号小将军言其精壮也【上】
　　惺惺骝淳熈间宿松叛民汪革有三马号惺惺骝小騘骒曰畨婆子骏甚【上】
　　騊駼尔雅曰騊駼马字林云北狄良马也一云野马山海经云北海内有兽焉状如马名曰騊駼色青史记曰匈奴奇畜则騊駼瑞应图云函隠之兽有明玉在位即至为时除灾害淮南主术训云汤武圣王也而不能与越人乘干舟而浮江江湖尹贤相也也而不能与胡人骑騵而服騊駼
　　秀骐我得民而治则焉有紫燕兰池秀骐逢騩【尸子】先景汉书雄河东赋云六先景之乘赭白马赋盖乘风之淑防实先景之洪张率舞马赋先景遗风之实吐图腾光之异
　　伐齐顔延年赭白马赋云骥不称力马以龙名岂不以国上威容军趫迅而已庾中丞昭君辞曰聫雪隠天山崩风荡河澳朔障裂寒笳氷原嘶代马名【文选】晨风黄鹄骏马有晨风黄鹄皆取鸟名马言走疾若飞也【黄子】
　　麒麟朝鲜有麒麟窟在平壌府浮碧楼下东明王养麒麟马处也世王乗麒麟马入窟从地中出朝天石升天至今石上有马迹【志】
　　青海騘吐谷浑有青海周囘八九百里中有小山至冬放牝马于其生生驹号龙种尝得波斯马放于海中因生騘驹日行千里故代称青海騘马【旧唐】
　　小步乌秅国出小步孟康曰种小能步逺也师古曰小细也细步言其能蹀足即今所谓百步千迹者也岂谓其小种乎
　　神马滇池中有神马家马交之则生骏驹日行五百里【水经法】
　　越骏越之西多荐草产善马世称越骏始生若羔岁中纽莎縻之饮以米沈七年可御日驰数百里【】防□防□蕃大马名
</div>
    <div class="pagination">
<a href="天中记_page178.html">上一页</a><span>...</span><a href="天中记_page174.html">174</a><a href="天中记_page175.html">175</a><a href="天中记_page176.html">176</a><a href="天中记_page177.html">177</a><a href="天中记_page178.html">178</a><span class="current-page">179</span><a href="天中记_page180.html">180</a><a href="天中记_page181.html">181</a><a href="天中记_page182.html">182</a><a href="天中记_page183.html">183</a><a href="天中记_page184.html">184</a><span>...</span><a href="天中记_page180.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
