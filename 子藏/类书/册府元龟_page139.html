<!DOCTYPE html>
<html>
<head>
    <meta charset="UTF-8">
    <title>册府元龟 - 第 139 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 139 页/共 736 页</h1>
    <div class="content">六年八月甲寅湖南遣使进金银器及方物。
十月己丑吴越王钱元进金带一条金器三百两银八千两绫三千疋绢二万疋金条纱五百疋绵五万两茶三万斤谢恩加守尚书令。
辛夕阝。又进象牙诸色香药军器金装茶床金银棱{兹瓦}器细茶法酒事件万馀。
甲午湖南贡诸色香药蜡面含膏茶。
壬子福州王延羲遣使进银四千两象牙二十株葛五十疋乾姜蕉乳香沉香玳瑁诸物谢恩加端午节银一千两细葛二十疋海蛤靴裁扇子等物。又进茶五千斤福建两浙隔阂淮南陆道不通岁以海公来往风涛无常故凡节度申贡或先时，或不及时也。
癸丑福建进度支户部商税葛八千八百八十疋。
十一月戊午殿中监刘政思进竹牛角五对。
壬申荆南遣使进金器一百两御衣段罗绫绢一百五十疋白龙脑香二斤九钅东纯钢金花手剑二口谢恩赐御马别进贺冬至银五百两。
己夕阝殿中省进麝香熊胆熊蹯从旧制也。
丁酉湖南遣使献吉贝等三千疋白蜡一万斤朱砂五百斤并诸香药五千馀斤别进漆万馀事。
七年三月戊寅泾州节度使张彦泽到阙进朝见谢恩马九匹。又进马五十匹并银鞍辔黑漆银钱子马面人铁甲弓箭袋浑银装剑共五十副。又进骆二十头。
己夕阝。又进马五十匹供御金镀银鞍辔一副庚辰。又进马五十匹金鞍辔全人马甲弓箭各五十副彦泽在前任擅讨吐蕃部族为其所败遂括境内马千馀匹以补其数至是频有是献。
四月己巳新授龙武军大将军张彦泽进谢恩马十匹。
五月甲申朔荆南遣使进贺端午白金茜绯簟扇等物。
少帝以天福七年七月即位十一月两浙钱弘佐遣使进铤银五千两绢五千疋丝一万两谢恩封吴越国王。又贡细甲弓弩箭扇子等。又贡苏木二万斤乾姜三万斤茶二万五千斤及秘色{兹瓦}器鞋履细酒糟姜细纸等回鹘托都督已下进冈砂千八百斤牛尾一千斤白布一万疋斜褐一百段玉梳玉装刀子等物十二月福建王延羲遣使进铤银二千两花鼓六面谢降恩命。又进象牙十株红蕉二百疋蝉纱二百疋饼香沉香煎香共六百斤胡椒六百斤肉豆莞三百斤箭二万只谢赐国信。又进铤银四千两贡蕉二十疋海蛤十斤扇子靴裁具等充端午天和节正冬献贺。又直进铤银一千两葛一万疋细蕉二百疋粉姜五千斤象牙十株蜡面茶二百斤大茶五千斤。又进盐铁度支户部三司葛一万六千六百疋及诸口味等。
八年十月镇州节度使杜重威直进马五十匹。
十一月密州刺史张奏胶西县孝行乡诸城村百姓于希得蛇吐珠一颗进之时无慰答亦无锡赉议者非之。
开运二年十月湖南进供御细绢六千疋衣着白罗一百疋筒卷白罗十疋锦绮褥面十床锦绮背十合淮南进罗一百疋谢恩赐御马。
三年九月前青州防御使翟光业进绢一千疋绵三千两丝七千两。
十月河府侯益进马五十匹。
是月陕府焦继勋进马四十匹绢一千疋。
是月华州安审信进马四十匹太子太师致仕刘景岩进马三十匹凤翔李从俨进马四十匹。
十月两浙钱弘佐进谢恩授守太尉册命银五千两绫五千疋绢一万疋。又茶一万八百斤脑源茶三万四千斤。又进乳香黄散香共一千斤。又进乾姜三万斤苏木三万斤箭一万茎诸色戎仗等物。又进启圣节金大排方座龙腰带一条御衣一袭十六事金花银器一千五百两御服锦绮绫罗五百疋。
汉高祖天福十二年荆南高从诲贺登极进金花银器一千两异纹绮锦法锦三百疋筒卷白罗白花罗一百疋绒毛暖座两枚九钅东纯钢手刀一口乾元年六月壬寅高从诲贡金器二百两银器千两细绵五十疋绣锦六铢五十段罗二百疋龙脑二斤以首过自新故书。
十月丁酉湖南马希广贡除夜游春图女侠画障真珠枕及端午金银装物色帝年未及冠服玩好奢尝为七宝枕玉枕玉缸瓶盘之类而湖湘贡侈物益荡其心。
十一月两浙贡茶三万四千斤及香药兵仗湖南贡茶五万斤。
十二月癸未史弘肇献钱万缗马二十匹以助军讨叛。
又朗州节度马希萼献银器千五百两降诏奖饰仍谕之云：所修职贡旧有规程念航深梯险之劳重违卿意在诱善劝忠之道本实朕心今後几有进献可与希广商量庶叶雍和不爽体制隐帝乾。
二年九月壬寅湖南马希广献绢二万疋银一万五千两玳瑁宝装龙凤板床盘龙椅子蹋床子银戏龙二银食器六十八事真珠花银果子其银共千两是年宰相侍卫使三司使以犬戎犯河朔献马自三匹至二十匹。
周太祖广顺元年正月荆南高保融贡银一千两法锦二十疋贺登极。
癸巳寒食节帝出玄化门设御幄遥拜诸陵开封府袁义献熟羊酒食。
丁巳宰臣冯道已下献马贺皇太子授镇宁军节度使。
己未昭义常思贡钱三十万贺太子镇澶州。又直进钱二千五百贯布二千五百疋粟七千石故弘肇弟弘福贡马五匹绵采五百疋谢礼葬兄弘肇汉末弘肇杨王章遇害帝葬以王礼丧事并官给。
四月宰臣枢密宣徽使各献马贺册德妃荆南高保融贡银二千两谢加恩别进请开宴绢一千疋金酒器重五十两素罗花罗花子各百疋长金线绒毛暖十二。
壬子兖州慕容彦超献龙凤鞍辔御马缣帛贺册德妃高保融。又贡端午银绢青于扇等。
五月甲子镇州武行德来朝献粟二万石。
七月州侯章进马三十匹。
甲申慕容彦超上章谢赐西京兴教坊第一区长男衙内指挥使继勋遥领明州刺史次男继转官进绢千疋丝三千两别进永寿节祝寿绢二千疋。
十二月荆南献银五百两慕容彦超献马二匹皆贺正也。
二年三月郓州高行周进助军绢五千疋并戎装器仗五百事。
四月丁未潞州襄垣县民张绍先等八人诣阙献羊酒以除放去年残税谢恩也。
五月车驾亲征兖州次曹州郑孔璋献银射碗百双衣著三百疋郓澶宋许四镇各献茶药。
是月甲子旦次成武郓州高行周自镇来朝贡绢三十疋及器械单州许进来朝献食丙寅次张康镇徐州王晏来朝进马七匹戊寅青州节度使符彦卿来朝献马十三匹己夕阝。又进锦采三千疋军粮万石。
六月丁亥回次郓州高行周进钱绢请开宴。又进车驾巡幸绢五千疋钱五百万戊子宴于行宫行周以金酒器鞍马为寿辛夕阝次澶濮滑州扈彦珂来朝王殷献马十匹三千金酒器。
八月昭义节度使常思来朝献绢三千疋银千两粟二万斛草三万围。
九月戊午故高行周男前郓州衙内指挥使高怀德进马五十五匹。
壬戌灵武节度使留後冯继业献马百匹谢吊祭定州进所获契丹马六千一百匹。
十一月甲寅两浙钱弘ㄈ遣判官贡奉御衣犀带金银装兵仗金银器绫绢茶香药物秘色{兹瓦}器鞍屐海味酒等凉州申师厚进马一百一十六匹诏还其直闲厩使史孔福献马谢却赐泾州物产。
十二月郑州防御使王进以迎侍母亲到郡献马谢恩进母先往易州离兵革失其所在近於北蕃访获而归之故喜而称谢。
戊子州侯章罢镇至阙献马百匹绢五千疋。
三年正月枢密使王峻献战马二十匹宰臣献三司李所伤臂渐损难任拜起进朝见马亲除天平军节度使符彦卿进谢近镇马十匹帛二十疋及军器等。
丁夕阝朗州献茶二万斤宰臣枢密宣徽内诸司使禁军将校诸藩镇皆进奉贺皇子嘉礼。
二月延州衙内指挥使高绍基献马四十二匹绍基父死擅知军政潜有觊望及军屯近镇故惧而献奉三月。又献马五十匹三十头银千两金器百两。
三月高怀德进绢三千疋银三千两金酒器六副马十五匹敕赐亡父行周谥及立碑。
四月丙寅宋州节度使常思入朝献缣银匹两各二千五百大纟绫五百疋。又凤翔赵晖来朝进马一百一十七匹绢五千疋银五千两赐袭金带。又西凉府节度使牛师厚遣都知兵马使拓跋贞美等四十九人朝贡马。又凤翔赵晖进牵栊官衙队一百九十五。又进绢三千疋金三百两。
五月甲申宴于广政殿宋州常思献上寿金酒器同州薛怀让献银五百两马五匹。
十一月乙巳襄州安审琦献银万两助郊祭乙亥两浙钱弘ㄈ贡谢恩绫绢二万八千疋银器六千两绵五万两茶三万五千斤御衣两袭通犀带戏龙金带香药{兹瓦}器银装甲仗法酒海味等。
戊寅泾州节度使史懿朝见献马二百银千两。
癸夕阝郑州防御使王万敢献助郊祭绢二千疋。
六年六月大名府王殷贡绢万疋棣州何禄进献供用罗绮二千五百疋荆南高保融进白龙脑法锦金酒器红六铢段五十白罗花罗熟鹿胎段六铢面等各一百九钅东神钢陷金银刀剑各一。
十二月辛亥诸州府进南郊助祭鞍马采帛金银等世宗显德三年二月丁亥荆南节度使高保融进御衣金带九炼纯钢手刀弓箭等。
十一月丙辰吴越王钱ㄈ进银五千两绫一万疋。又进天清节金花银器千五百两。又御服金带锦绮绫罗等。
五年二月幸扬州壬申吴越王钱ㄈ进御衣犀带绫绢白金香药等。又进供军稻米二十万石。
四月吴越王钱ㄈ进绫绢各二万疋银一万两称谢恩赐国信。
闰七月癸丑吴越王钱ㄈ遣使朝贡进银五千两绢二万疋银器三千两细衣段二千连。又御衣盘龙犀带等。
八月吴越王钱ㄈ进银五千两绢万疋称贺车驾还京。又进龙公一只天禄公一只皆以白金饰之帝幸新河亭命宰臣及从官已下观吴越所进龙舟时京师庶士观者如堵。
十一月吴越王钱ㄈ进茶三万四千八百斤绵五万两及香药器甲等。
十二月吴越王钱ㄈ进银五千两绢三万疋绵十万两称谢恩赐国信。又进贺正钱一千贯绢一千疋。
●卷一百七十
○帝王部　来远
古者天子守在四夷修其教不易其俗。故曰：率土之滨莫非王臣要在其劳来安辑示以洪覆日月攸烛咸俾遂性者粤自舜敷文德聿来不庭柔服之道於兹著矣。三代而下威惠并举用舍有术然绥怀抚接务广仁恕其揆一也。故有渐诸声教列於侯服悦以玩好用示羁縻或因其款塞处之善地或恤其怀土俾还所属始乃敦谕犒劳接以宾仪终乃优秩厚币申之恩纪至于拯济灾暴救育艰辛振厥匮乏通其贸易惠周於存没德柔於荒绝是故重译而至咸即其序实圣人之鸿化也。
舜命禹征有苗三旬苗民逆命（旬十日也。以师临之一月不服责舜不先有文诰之命威让之惮之以威胁之以兵所以生辞）益赞于禹曰：惟德动天无远弗届（赞佐届至也。益以此义佐禹其修德致远）满招损谦受益时乃天道（自满者人损之自谦者人益之是天之常道）帝初于历往于田日号泣于天于父母（仁覆悯下谓之天言舜初耕于历山之时为父母所疾日号泣于天及父母克己自责不责于人）负罪引慝载见瞽瞍夔夔齐忄栗瞽瞍亦允。若（慝恶载事也。夔夔悚惧之貌言舜负罪引恶以事见于父悚惧齐庄父亦信顺之言能以至诚感顽父）至П感神矧兹有苗（П和矧况也。至和感神况有苗乎！言易感）禹拜昌曰：俞班师振旅（昌当也。以益言为当故拜受而然之遂还师兵入曰：振旅言整众）帝乃诞敷文（远人不服大布文德以来之）舞干羽于两阶（干羽翳也。皆舞者所执修阐文教舞文舞于宾主阶间抑武事也。）七旬有苗格而不服不讨自来明御之者必有道三苗之国左洞庭右彭蠡在荒服之列去京师二千五百里）。
汉高祖初封须无为陆量侯诏以为列诸侯自置吏令长受命长沙王（秦始皇本纪所谓陆量地取为桂林郡者也。）。
武帝元狩二年秋匈奴浑邪王尽将其众渡河降者数万人号称十万既至长安天子所赏赐数十钜万封浑邪王万户为漯阴侯（漯阴平原县漯阴）封其礻卑王呼尼为下麾侯（呼毒尼胡王名）<广隹><疒比>（音膺仳）禽黎为河綦侯（一作乌黎）大当户调为常乐侯（一作稠睢）。
四年夏大将军卫青将四将军击走单于於幕北先是卫尉张骞坐後期赎为庶人帝数问骞大夏之属骞既失侯因曰：臣居匈奴中闻马孙王号昆莫昆莫父难兜靡本与大月氏俱在祁连敦煌间小国也。大月氏攻杀之昆莫後攻破大月氏大月氏西走昆莫因留居今单于新困於汉而昆莫地空蛮夷恋故地。又贪汉物诚以此时厚赂乌孙招以东居故地汉遣公主为夫人结昆弟其势宜听（言事势听从於汉）则是匈奴右臂也。既连乌孙自其西大夏之属皆可招来而为外臣天子以为然拜骞为中郎将将三百人马各二匹牛羊以万数赍金币帛直千钜万多持节副使（为骞副而各令持节道可便遣之旁国骞既至乌孙致赐谕指（以天子意指晓告之）未能得其决骞即分遣副使使大宛居月氏大夏乌孙发译道送骞（道读曰导）与乌孙使数十人马数十匹（与骞相随而来报谢天子因令窥汉知其广大骞还拜为大行岁馀骞卒後岁馀其所遣副使通大夏之属者皆颇与其人俱来是西北国始通於汉矣。又帝遣从票侯（乃赵破奴也。）击破姑师虏楼兰王而大宛诸国发使随汉使来是时帝方数巡狩海上乃悉从外国客大都多人过之则散财帛赏赐厚具饶给之以览视汉富厚焉（视读曰示言示之令其观览）大角氐（氐丁礼切解在武纪）出奇戏诸怪物多聚观者（都邑人令观以夸示之观音工唤切）行赏赐酒池肉林令外国客遍观各仓库府藏之积欲以见汉广大倾骇之（见显示）及加其者之工而角氏奇戏岁增变其益兴自此始而外国使更来更去（递互来去前後不绝更工衡切）大宛以西皆自恃远尚骄恣未可诎礼羁縻而使也。宣帝神爵二年五月置金城属国以处降羌。
三年匈奴日逐王畔单于将众来降护鄯善以西使者郑吉迎之既至汉封日逐王为归德侯吉侯乃因使吉并护北道号曰：都护。
甘露二年十二月呼韩邪单于款五原塞（款叩也。）愿朝三年正月（会正旦之朝贺也。帝遣车骑都尉韩昌迎发过所七郡郡二千骑为陈道上（所过之郡每为发兵陈列於道以为宠卫也。）单于正月朝天子于甘泉宫留月馀遣归国遣长乐卫尉高昌侯董忠车骑都尉韩昌将骑一万六千。又发边郡士马以数千送单于出朔方鸡鹿塞（在朔方潭县北）。
哀帝建平四年匈奴乌珠留单于愿朝五年时帝被疾或言从上游来厌人自黄龙竟宁时单于朝中国辄有大故帝繇是难之以问公卿亦以为虚费府帑可。且勿许单于使辞去未发黄门郎扬雄上书谏之书奏帝寤焉召还匈奴使者更报单于书而许之单于未发会疾复使使愿朝明年故事单于朝从名王以下及从者二百馀人单于。又上书言蒙天子神灵人民盛壮愿从五百人入朝以明天子盛德皆许之後汉光武建武六年令归德侯刘<风立>使南匈奴匈奴亦遣使来献帝复令中郎将韩统报命赂遗金币以通旧好而单于骄踞自此冒顿对使者辞语悖慢帝待之如初。
二十五年十月夫馀王遣使奉贡帝厚答报之，於是使命遂通。
明帝即位西羌烧何豪有妇人比铜钳者年百馀岁多智为种人所信皆从取计策时为卢水胡所击比铜钳乃将其众来依郡县种人颇有犯法者临羌长收系比铜钳而诛杀其种六七百人帝怜之乃下诏曰：昔桓公伐戎而无仁惠故春秋贬曰：齐人今国家无德恩不及远羸弱何辜而当并命夫长平之暴非帝者之功咎繇太守长吏妄加残戮比铜钳尚生者所在致医药养视今招其种人。若欲归故地者厚遣送之其小种。若束手自诣欲效功者皆除其罪。若有逆谋为吏所捕而狱状未断悉以赐有功者。
和帝永元三年北单于弟左鹿蠡王於除自立为单于众八部二万馀人来归蒲类海上遣使款塞以耿夔为中郎将持节卫护之。
桓帝延熹元年十二月南单于诸部并畔遂与乌桓鲜卑寇缘边九郡以张奂为北中郎将讨之单于诸部悉降奂以单于不能统理国事乃拘之止立左谷蠡王帝诏曰：春秋大居正车儿一心向化何罪而黜其遣还庭（臣钦。若等曰：车儿单于名也。）。
魏文帝黄初三年三月鄯善龟兹于阗遣使奉献诏曰：西戎即叙氐羌来王诗书美之顷者西域外夷并款塞内附（塞关东款叩也。从服）其遣使者抚之是後西域遂通置戊巳校尉。
明帝景初二年六月倭女王遣大夫难升米等诣带方郡求见天子朝献太守刘夏遣吏将送诣京都其年十二月诏书报倭女王曰：诏制亲魏倭王卑弥呼带方太守刘夏遣使送汝大夫难升米次使都市牛利奉汝所献男生口四人女生口六人斑布二丈二尺以到汝所在逾远乃遣使贡献是汝之忠孝我甚哀汝今以汝为亲魏倭王假金印紫绶装封付带方太守假授汝其绥抚种人勉为孝顺汝来使难升米牛利涉远道路勤劳今以难升米为率善中郎将牛利为率善校尉假银印青绶引见劳赐遣还今以绛地交龙锦五疋绛地绉粟十张绛五十疋绀青五十疋答汝所献贡直。又特赐汝绀地勾文锦三疋细斑华五张白绢五十疋金八两五尺刀二口铜镜百枚真珠铅丹各五十斤皆装封付难升米牛利还到录受悉可以示汝国中人使知国家哀汝故郑重赐汝好物也。至齐王正始元年太守弓遵遣建中校尉梯隽等奉诏书印绶诣倭国拜假倭王并赍诏赐金帛锦刀镜采物倭王因使上表答谢诏恩後魏太武太延二年二月遣使者十馀辈诣高丽东夷诸国诏谕之。
文成和平元年六月河西叛胡诣长安首罪遣使者安慰之。
献文时伊吾王唐契子玄逵性果毅有父风与叔父和归阙俱为上客拜安西将军晋昌公。
孝文时尔朱新兴居於尔朱川世为酋长帝以为右将军及迁雒後特听冬朝京师夏归部落。
延兴五年蠕蠕求通婚聘有司以其数犯边请绝其使发兵讨之帝曰：蠕蠕譬。若禽兽贪而无义朕要以诚信待物不可抑绝也。
太和元年蠕蠕遣使来献良马貂裘其使称伏承天朝珍宝华丽甚积求一观之乃敕有司出御府珍玩金玉文采器物御厩文马奇异禽兽及人间所宜用者列之市肆令其历观其使曰：大国富丽一生所未见也。
宣武延昌三年十月诏骁骑将军马义舒喻蠕蠕孝明神龟元年三月秦州氐反遣龙骧将军崔袭持节喻之。
正光元年十二月壬子诏曰：蠕蠕王阿那瑰遭罹寇祸远来投庇邦分众析犹无定主而永怀北风思还绥集启诉情切良用愍然夫存亡恤败自古通典可差国使及彼前後三介与阿那瑰相随并敕怀朔都督简骁骑二千躬自率护送达境首令观机招纳。若彼候迎宜锡筐篚车马之属务使优隆礼饯而返如不容受任听还阙其行装资遣付尚书量给。
隋高祖时突厥雍虞闾为玷厥举兵攻染干尽杀其兄弟子侄遂渡河入蔚州染干夜以五骑与隋使长孙晟归朝上令染干与雍虞闾使者因头特勒相辩诘染干辞直上乃厚待之。又雍虞闾弟都速六弃其妻子与突利归朝帝嘉之敕染干与都速六樗蒲稍输以宝物用慰其心开皇末契丹别部四千馀家背突厥来降帝方与突厥和好重失远人之心悉令给粮还本蕃敕突厥抚纳之固辞不去。
炀帝大业三年亲巡中八月幸启民可汗所居先是高丽私通使启民所启民推诚奉国不敢隐境外之交是日将高丽使人见敕令牛弘宣旨谕之曰：朕以启民诚心奉国故亲至其所明年当往涿郡尔还口语高丽王知宜早来朝勿自疑惧存育之礼当同於启民如，或不朝必将启民巡行彼土使人甚惧九月至东都黄门侍郎裴矩以蛮夷朝贡者多讽帝令都下大戏徵四方奇技异艺陈於端门街衣绵绮珥金翠者数万人勒百官及居民士女列坐棚阁而纵览焉皆被服鲜丽终月乃罢。又令三市店肆皆设帏帐盛酒食遣掌藩率蛮夷与民货易所至之处悉令邀延就坐醉饱而散蛮夷嗟叹谓中国为神仙也。十一年春正月乙卯大会蛮夷设鱼龙曼延之乐颁赐各有差。
唐高祖武德二年闰二月诏曰：画野分疆山川限其内外遐荒绝域刑政殊於函夏是以昔王御世怀柔远人义在羁縻无取臣属渠搜即叙表夏后之成功越裳重译美周邦之长有隋季世黩武耀兵万乘疲於河源三年伐於辽外构怨连祸力屈货殚朕祗膺宝图抚临四极悦近来远追革前弊要荒藩服宜与和亲其吐谷浑已修职贡高句丽远送诚款契丹咸求内附因而镇抚允合机宜分命行人就申好睦静乱息民，於是乎！在布告天下明知朕意。
五年赐高丽王建武《书》曰：朕恭膺宝命君临率土祗顺三灵柔怀万国普天之下情均抚字日月所咸使人安王既统摄辽左世居藩服思禀正朔远修职贡故遣使者跋涉山川申布恳诚朕甚嘉辑方今六合宁宴四海清平玉帛既通道路无壅方申辑睦永敦聘好各保疆埸，岂非盛美但隋氏季年连兵构难攻战之所各失其萌遂使骨肉乖离室家分析多历年岁怨旷不申今二国通和义无阻绝在此所有高丽人等已令追括随即遣送彼处有此国人者王可放还务尽绥育之方共弘仁恕之道，於是建武悉搜括华人以宾礼相送前後至者万数帝大喜。
七年七月康国曹国并遣使来朝高祖以二国远至劳之甚厚康国使者罗什支顿首曰：陛下圣德远被臣故不远万里曹国使者曰：臣本国以臣为彳建儿闻秦王神武愿在麾下高祖大悦因厚遇之。
太宗贞观元年以百济为高丽闭其道路。又与新罗世为雠敌数相侵伐赐其玉玺《书》曰：王世为君长抚有东蕃海隅遐旷风涛难阻忠款之至职贡相寻尚想徽猷甚以嘉慰朕自祗承宠命君临区宇思弘正道爱育黎元舟车所通风雨所及期之遂性咸使人安新罗王金真平朕之蕃臣王之邻国每闻遣师征讨不息阻兵安忍殊乖所望朕已对王侄信福及高丽新罗使令具敕通和咸许辑睦王必须忘彼前怨识朕本怀共笃邻情即停兵革因遣使奉表陈谢。
十月阿史那社尔朱款塞归附尔朱突厥处罗可汗第二子也。其叔故吉利黩於用兵颉利既败其部下立社尔为都布可汗以逼延ヌ太宗嘉其忠节授左骁卫大将军妻以南阳长公主拜驸马都尉。
十四年三月流鬼国遣使朝贡其国去京师万五千里南与莫曳邻接未尝通聘中国至是三重译而来帝嘉其远慕朝化以其使馀志为骑尉。
十九年七月诏曰：西戎贤相宠光秦册北夷嗣子荣珥汉貂羁以长缨用表功之大掩兹宏网式昭天覆之宽高丽位头大兄理大夫後部军主高延寿大兄前部军主高惠真等并马韩酋长是海英髦分羲景於扶桑数锺天厌窃封疆於孤竹自贻神怒临危转祸率众来降申其膝行之敬成其面纟专之礼向风举踵良足可嘉咸宜收其俊才嗣鸟官於郯子录其成效映龟组於梅钅延寿可鸿胪卿惠真可司农卿二十年十二月戊寅铁勒回纥俟利发等诸姓并诣阙朝见帝谓之曰：汝来归我领得安存犹如鼠之得窟鱼之得水不知夫我窟及水能容汝否纵令不能容受我必为汝大作窟深作水以容受汝等。又云：苍蝇之飞不过一二尺及附骥尾日行千里何以致然为所托处远我今为天下主无问中国及四夷皆养活之不安者我必令安不乐者我必令乐还如骥之受蝇随其远近不劳蝇身自然远去。
</div>
    <div class="pagination">
<a href="册府元龟_page138.html">上一页</a><span>...</span><a href="册府元龟_page134.html">134</a><a href="册府元龟_page135.html">135</a><a href="册府元龟_page136.html">136</a><a href="册府元龟_page137.html">137</a><a href="册府元龟_page138.html">138</a><span class="current-page">139</span><a href="册府元龟_page140.html">140</a><a href="册府元龟_page141.html">141</a><a href="册府元龟_page142.html">142</a><a href="册府元龟_page143.html">143</a><a href="册府元龟_page144.html">144</a><span>...</span><a href="册府元龟_page140.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
