<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 657 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 657 页/共 1019 页</h1>
    <div class="content">　　簧言【刘禹锡唐侍御寄游道林岳麓二寺诗并沈中丞姚员外所和见征继作诗泉清石布博棋子萝密鸟韵如丨丨】
　　甲
　　甲胄【易说卦传离爲丨丨疏爲丨丨取其刚在外也书说命惟口起羞惟丨丨起戎惟衣裳在笥惟干戈省厥躬　又费誓善糓乃丨丨敿乃于无敢不吊言当善简汝甲铠胄兜鍪施汝楯纷无敢不令至攻坚使可用　礼记儒行儒有忠信以爲丨丨礼义以爲干橹注甲铠胄兜鍪也干橹小楯大楯也疏丨丨干橹所以御其患难儒者以忠信礼义亦御其患难谓有忠信礼义则人不敢侵侮也　左传文公躬擐丨丨跋履山川逾越险阻征东之诸侯虞夏商周之而朝诸秦则亦旣报旧德矣　汉书王莽传莽稽首再拜受緑韨衮冕衣裳玚琫玚珌句履鸾路乗马龙旂九旒皮弁素积戎路乗马彤弓矢卢弓矢左建朱钺右建金戚丨丨一具秬鬯二卣圭瓒二九命青玉珪朱户纳陛署宗官祝官卜官史官虎贲三百人家令丞各一人　晋书新野王歆传冋入洛歆躬贯丨丨率所领导冋以勲进封新野王邑二万戸　又石勒载记曜陈其军十余万于城西勒统步骑四万人入自宣阳门升故太极前殿季龙步卒三万自城北而西攻其中军石堪石聪等各以精骑八千自城西而北击其前锋大战于西阳门勒躬贯丨丨出自闾阖夹击之曜军大溃　宋书武帝纪孙恩北出海盐髙祖追而击之筑城于海盐故治贼日来攻城城内兵力甚弱髙祖乃选敢死之士数百人咸脱丨丨执短兵并鼓噪而出贼震惧夺气因其惧而奔之并弃甲散走　又沈文秀传文秀被围三载外无援军士卒爲之用命无离叛者日夜战鬬丨丨生虮虱　元史世祖纪赐安西王丨丨枪檛弓矢櫜鞬等十五万八千二百余事　淮南子昔者楚人地南卷沅湘北绕颍泗西包巴蜀东裹郯淮颍汝以爲洫江汉以爲池垣之以邓林緜之以方城山髙寻云谿肆无景地利形便卒民勇敢蛟革犀兕以爲丨丨修铩短纵齐爲前行积弩陪后错车衞旁疾如锥矢合如雷电解如风雨然而兵殆于垂沙众破于柏举　新论夫有道则无权道失则权作道之于用犹衣冠之在于身也权之轻重犹丨丨之衞身也丨丨御寇而不可常服权以理度而不可常用自非贤哲莫能处也　希通録周亚夫细柳营见文帝不拜而揖人以爲耀军威要之身擐丨丨亦所不能拜省心録丨丨之士责以御侮州县之吏委以簿书事圣君而变薄俗病在不爲耳　赵嘏华清宫和杜舍人】
　　【诗起戎轻丨丨余地复河湟　皮日休上眞观诗皮肤坼丨丨枝节擒防犴】
　　甲裳【左传赵防夜至于楚军席于军门之外使其徒入之乙卯王乗左广以逐赵防赵防弃车而走林屈荡搏之得其丨丨　宋史岳云传颖昌大战无虑十数出入行阵体被百余创丨丨爲赤以功迁忠州防御使飞又辞　吕览邾之故法爲丨丨以帛公息忌谓邾君曰不若以组凡甲之所以爲固者以满窍也今窍满矣而任力者半耳且组则不然窍满则尽任力矣邾君以爲然曰将何所以得组也公息忌对曰上用之则民爲之矣邾君曰善　庾信思旧铭序丨丨失矣艅皇弃焉】
　　甲叶【宋史兵志绍兴四年军器所言得旨依御降式造甲縁甲之式有四等丨丨千八百二十五表里磨锃内披防叶五百四每叶重二钱六分又甲身叶三百三十二每叶重四钱七分又腿裙鹘尾叶六百七十九每叶重四钱五分又兜鍪帘叶三百一十每叶重二钱五分兜鍪马一杯子睂子共一斤一两皮线结头等重五斤十二两五钱有奇每一甲重四十有九斤十二两】
　　甲缝【曹唐送康祭酒赴轮台诗见旗声下】
　　甲缕【宋书范廷召传廷召复与贼战中流矢血渍丨丨神色自若督战益急】
　　甲丝【李贺摩多楼子诗天白水如练丨丨双串断】
　　甲楯【左传楚蔿掩爲司马子木使庀赋数甲兵甲午蔿掩书土田度山林鸠薮泽辨京陵表淳卤数疆潦规偃猪町原防牧隰臯井衍沃量入脩赋赋车籍马赋车兵徒兵丨丨之数旣成以授子木礼也　又吴王夫差败越于夫椒报檇李也遂入越越子以丨丨五千保于防稽使大夫种因呉太宰嚭以行成　史记绛侯世家条侯子爲父买工官尚方丨丨五百被可以葬者取庸苦之不予钱庸知其盗买县官器怒而上变告子事连污条侯书旣闻上上下吏吏簿责条侯条侯不对景帝骂之曰吾不用也召诣廷尉　宋史李昭亮传保州兵叛杀官军诏遣王果招降之叛者乗埤呼曰得李步军来我降矣于是遣昭亮昭亮从轻骑数十人不持丨丨弓矢扣城门呼城上曰尔辈苐来降我保无虞也不尔几无噍类矣卒稍稍缒城下明日相率开城门降石林燕语大驾仪仗通号卤簿蔡邕独断己着此名唐人谓卤楯也丨丨之别名凡兵衞以丨丨居外爲前道捍蔽其先后皆着簿籍故曰卤簿　梁武帝移京邑檄南中郎谘议参军军主萧憺等四十二军主熊罴之士丨丨十万防波驰艓掩据新亭】
　　甲矟【南史王茂传爲雍州长史襄阳太守梁武便以王佐许之事无大小皆询焉人或谮茂反帝勿之信谮者骤言之遣视其丨丨则虫网焉乃诛言者】
　　甲弩【宋书礼志戎车立乗夏曰钩车殷曰寅车周曰元戎建牙麾邪注之戴金鼓羽幢置丨丨于轼上唐书五行志贞观二十三年三月丨丨库火】
　　甲杖【仗同晋书桓冲传诏冲及谢安并加侍中以丨丨五十人入殿　又防稽王道子传诏元显丨丨百人入殿寻加散骑常侍中书令又领中领军持节都督如故　齐书张敬儿传丨丨之授事旣旧典岂见有任鎭邦家勲经定主而可得出入轻单不资宠衞　周书武帝纪齐主与其麾下数十骑走还并州齐众大溃军资丨丨数百里间委弃山积　元史史天泽传天倪爲武仙所害府僚王缙王守道追及天泽于燕曰变起仓猝部曲散走多在近郊公能回銮南行不招自至矣天泽毅然曰兄弟之讐义所当复虽死不避况未必死邪即倾赀装易丨丨南还】
　　甲械【唐书百官志兵部尚书一人正三品侍郎二人正四品下掌武选地图车马丨丨之政　宋史职官志经略安抚司经略安抚使一人以直秘阁以上充掌一路兵民之事皆帅其属而听其狱讼颁其禁令定其赏罚稽其钱谷丨丨出纳之名籍而行以法】
　　甲铠【礼记曲礼介者不拜疏介丨丨也着铠者不爲式敬故宜无所拜之也　又中庸衽金革死而不厌北方之强也疏北方沙漠之地其地多隂隂气褊急故人争刚猛恒好鬬争故以丨丨爲席寝宿其中至死不厌非君子所处而强梁者居之】
　　甲札【战国策今臣闻王居处不安饮食不甘思欲报齐身自削丨丨妻自组甲絣曰有大数矣有之乎】甲兵【诗王于兴师脩我丨丨与子偕行　礼记燕义古者周天子之官有庶子官庶子官职诸侯卿大夫士之庶子之卒掌其戒令与其教治别其等正其位国有大事则率国子而致于太子唯所用之若有丨丨之事则授之以车甲合其卒伍置其有司以军法治之司马弗征　左传太叔完聚缮丨丨具卒乗将袭郑夫人将啓之公闻其期曰可矣命子封帅车二百乗以伐京京叛太叔段段入于鄢公伐诸鄢五月辛丑太叔出奔共　又鬬伯比言于楚子曰吾不得志于汉东也我则使然我张吾三军而被吾丨丨以武临之彼则惧而协以谋我故难间也汉东之国随爲大随张必弃小国小国离楚之利也少师侈请羸师以张之　又孔文子之将攻太叔也访于仲尼仲尼曰胡簋之事则尝学之矣丨丨之事未之闻也　鲁语大刑用丨丨其次用斧钺中刑用刀锯其次用钻凿薄刑用鞭扑　战国防秦之号令赏罚地形利害天下莫如也以此与天下天下不足兼而有也然而丨丨顿士民病蓄积索田畴荒囷仓虚四邻诸侯不服霸王之名不成此无异故谋臣皆不尽其忠也　汉书食货志若夫山林薮泽原陵淳卤之地各以肥硗多少爲差有赋有税税谓公田什一及工商衡虞之入也赋共车马丨丨士徒之役充实府库赐予之用税给郊社宗庙百神之祀天子奉养百官禄食庶事之费　又异姓诸侯王表向应防于谤议奋臂威于丨丨　后汉书贾复传后知帝欲偃干戈修文德不欲功臣拥众京师乃与髙密侯邓禹并剽丨丨敦儒学晋书杜预传拜鎭南大将军都督荆州诸军事给追锋车第二驸马预旣至鎭缮丨丨耀威武乃简精锐袭呉西陵督张政大破之以功增封三百六十五户　南史傅昭传歴位左户尚书安成内史郡自宋来兵乱相接府舍称凶每昏旦闻人鬼相触在任者鲜以吉终及昭至有人夜见丨丨出曰傅公善人不可侵犯乃腾虚而去有顷风雨忽至飘郡听事入隍中自是郡遂无患新书若用贤授能粮食羡余丨丨坚利四邻和睦大国应援敌有此者计而避之　谭子化书君俭则臣知】
　　【足臣俭则士知足士俭则民知足民俭则天下知足天下知足所以无贪财无竞名无奸蠧无欺罔无矫佞是故礼义自生刑政自宁沟垒自平丨丨自停游荡自耕所以三王之化行　又燕享化奢荡奢荡化聚敛聚敛化欺罔欺罔化刑戮刑戮化悖乱悖乱化丨丨　述异记殷纣时大生毛而兔生角是丨丨将兴之兆　行营杂録王嗣宗守邠土邠旧有狐王庙相传能爲人祸福嵗时享祀祈祷不敢少怠至不敢道故嗣宗至郡集诸邑猎户得百余人以丨丨围庙薰灌其穴杀百余狐嵇康卜疑集有宏达先生者恢廓其度寂寥疏阔方而不制超世独步怀玉被褐交不苟合仕不期达常以爲忠信笃敬直道而行之可以居九夷游八蛮浮沧海浅河源丨丨不足忌猛兽不爲患是以机心不存泊然纯素从容纵肆遗忘好恶以天道爲一指不识品物之细故也　韩愈原道相夺也爲之城郭丨丨以守之庾信哀江南赋马武无预于丨丨冯唐不论于将帅刘希夷将军行古来养丨丨有事常讨袭　岑参玉门关葢将军歌将军到来备不虞五千丨丨胆力粗　杜甫晦日寻崔戢李封诗思见农器陈何当丨丨休　又熟食日示宗文宗武诗消渴游江汉羁栖尚丨丨　又江陵望幸诗丨丨分圣旨居守付宗臣】
　　甲卒【史记髙祖纪沛公夜引兵从他道还更旗帜黎明围宛城三匝南阳守欲自刭其舍人陈恢曰死未晚也乃逾城见沛公曰爲足下计莫若约降封其守因使止守引其丨丨与之西诸城未下者开门而待　又优孟传雕玉爲棺文梓爲椁梗枫豫章爲题凑发丨丨爲穿圹老弱负土齐赵陪位于前韩魏翼衞其后庙食太牢奉以万户之邑诸侯闻之皆知大王贱人而贵马也　汉书武帝纪建元元年赦天下赐民爵一级年八十复二算九十复丨丨注张晏曰复丨丨不豫革车之赋也　后汉书呉汉传从车驾上陇遂围隗嚣于西城帝敕汉曰诸郡丨丨俱坐费粮食若有逃亡则沮败众心宜悉罢之　宋书王谟传臣请以西阳之鲁洋襄阳之南乡发丨丨分爲两道直趣淆渑征士无逺徭之思吏士有屡休之歌若欲以东国之众经营牢洛道途旣逺独克实难　南史鲍泉传方等之败元帝大怒泉与王僧辨讨之僧辨曰计将安出泉曰事等沃雪何所多虑僧辨曰君言文士常谈耳江东少有武干非精兵一万不可以往竟陵丨丨不久当至犹可重申欲与卿入言之泉许诺　春秋佐助期太尉主丨丨神名辨会曰库兵动鼓自鸣诸侯得众也　杜甫白帝城放船出瞿塘峡诗丨丨身虽贵书生道固殊】
　　甲士【诗公车千乗疏司马法兵车一乗丨丨三人步卒七十二人计千乗有七万五千人则是六军矣与下公徒三万数不合者事不同也　左传衞之遗民男女七百有三十人益之以共滕之民爲五千人立戴公以庐于曹许穆夫人赋载驰齐侯使公子无亏率车三百乗丨丨三千人以戍曹　史记商君传孝公使衞鞅将而伐魏魏使公子卬将而击之军旣相距衞鞅遗魏将公子卬书曰吾始与公子驩今俱爲两国将不忍相攻可与公子面相见盟乐饮而罢兵以安秦魏魏公子卬以爲然会盟已饮而衞鞅伏丨丨而袭虏魏公子卬因攻其军尽破之以归秦　又专诸传光伏丨丨于窟室中而具酒请王僚王僚使兵陈自宫至光之家门户阶陛左右皆王僚之亲戚也夹立侍皆持长铍酒旣酣公子光详爲足疾入窟室中使专诸置匕首鱼炙之腹中而进之旣至王前专诸擘鱼因以首刺王僚王僚立死　宋书鲁爽传遣爽秀程天祚等率步骑并荆州军丨丨四万出许洛　元史张畱孙传昭睿顺圣皇后得疾危甚亟召畱孙请祷旣而后梦有朱衣长髯从丨丨导朱辇白兽行草间者觉而异之以问畱孙对曰丨丨导辇兽者臣所佩法箓中将吏也朱衣长髯者汉祖天师也行草间者春时也殿下之疾其及春而瘳乎后命取所事画像以进视之果梦中所见者帝后大悦盐铁论见车船下　洛阳伽蓝记禅虚寺在大夏门御道西寺前有阅武场嵗终农隙丨丨习战千乗万骑常在于此　三国典略周命尉迟迥伐蜀师丨丨一万二千骑万匹自散闗由故道而入太祖送彭城西见一走兔命弟中领军纲射之网誓曰若获此兔必当破蜀俄而获兔太祖喜曰事平之日赏汝佳口及尅蜀乃赐侍婢一人　岑参过梁州奉赠张尚书大夫公诗层城重鼓角丨丨如熊罴　张蠙赠信安太守诗丨丨散教耕垅亩书生闲许从旌旗　郝经八月十五夜五河口观月诗丨丨挝鼓边声雄汉水波翻岘山裂】甲军【马令南唐嗣主书诸郡此田相率起义以农器爲兵襞纸爲铠处处保聚号曰丨丨周师苦之】甲人【唐书李德裕传料择伏瘴旧獠与州兵之任战者废遣狞耄什三四士无敢怨又请丨丨于安定弓人河中弩人浙西繇是蜀之器械皆犀锐】
　　甲匠【元史成宗纪给防州丨丨粮千石　续文献通考元世祖至元十年六月以各路弓矢丨丨并隷军器监】
　　甲首【左传桓公六年夏北戎伐齐齐侯乞师于郑郑太子忽帅师救齐六月大败戎师获其二帅大良少良丨丨三百以献于齐　又师及齐师战于郊师获丨丨八十齐人不能师宵谍曰齐人遁　战国防苏子将而与燕人战于晋下齐军败燕得丨丨二万人苏子以其余兵以守阳城而报于闵王曰王过举令臣应燕今军败亡二万人臣有斧质之罪请自归于吏以戮　汉书刑法志功赏相长五丨丨而隷五家注服防曰能得着丨者五人丨使得隷役五家也如淳曰役隷五家是爲相君长　魏志王防新城太守州泰袭巫秭归房陵荆州刺史王基诣夷陵防诣江陵两岸引竹絙爲桥渡水击之贼奔南岸凿七道并来攻于是防使积弩同时俱发贼大将施绩夜遁入江陵城追斩数百级防欲引致平地与合战乃先遣五军案大道发还使贼望见以喜之以所获铠马丨丨驰环城以怒之设伏兵以待之绩果追军与战克之绩遁走斩其将钟离茂许旻收其丨丨旗鼔珍宝器仗振旅而还　宋书坦防之传萧思话遣防之迎军至梁山僞尚书韩元兴率精骑卒至防之依险拒战斩其都军长史丨丨数十贼乃退　新序卞庄子好勇养母战而三北交游非之国君辱之及母死三年冬与鲁战卞庄子请从见于鲁将军曰初与母处是以三北今母死请塞责而神有所归遂赴敌获一丨丨而献之曰此塞一北又入获一丨丨而献之曰此塞再北又入获一丨丨而献之曰此塞三北】甲者【桺宗元段太尉逸事状晞军士十七人入市取酒又以刃刺酒翁壤酿器酒畱沟中太尉列卒取十七人皆断头注槊上植市门外晞一营大噪尽甲孝德震恐召太尉曰将奈何太尉曰无伤也请辞于军孝德使数十人从太尉太尉尽辞去解佩刀选老躄者一人持马至晞门下丨丨出太尉笑且入曰杀一老卒何甲也吾戴吾头来矣】
　　甲身【宋史兵志见甲业下】
　　甲体【齐书祥瑞志王子年歌曰欲知其姓草肃肃谷中最细低头熟鳞身丨丨永兴福谷道熟成又讳也太祖体有龙鳞斑駮成文始谓是黑歴治之甚至而文愈明伏羲亦鳞身也】
　　甲马【宋史兵志窃谓陜西河东弓箭手官给良田以备丨丨今河朔沿边弓箭社皆是人户租业田产官无丝毫之损而捐躯捍边器甲鞍马与陜西河东无异苦乐相逺未尽其用　洛中记异録帝至霍邑又梦丨丨无数充满帝问是何运伍对曰是公身中神也若无此何以威制天下后数夜复作前梦帝觉召太宗言之复曰吾事济矣太宗拜于前连呼万嵗者四帝复大悦名画録见旍旗下　杜甫严氏溪放歌行天下丨丨未尽销岂免沟壑常漂漂　罗隐酬章处士见寄诗中原丨丨未曾安今日逢君事万端】
　　甲骑【史记匃奴传儿能骑羊引弓射鸟鼠少长则射狐兔用爲食士力能弯弓尽爲丨丨其俗寛则随畜因射猎禽兽爲生业急则人习战攻以侵伐其天性也魏书韦珍传时道成闻珍将至遣将苟元宾据淮逆拒珍乃分遣铁马于上流潜渡亲率步士与贼对接旗鼓始交丨丨奄至腹背奋击破之　周书文帝纪魏道武将攻中山陵从慕容宝御之宝败陵率丨丨五百归魏拜都牧主赐爵安定侯　宋史仪卫志丨丨具装甲人铠也具装马铠也甲以布爲里黄絁表之青緑画爲甲文红锦禒青絁爲下羣綘韦爲络金铜铁长短至膝前膺爲人面二自背连膺缠以锦腾蛇具装如常马甲加珂拂于前膺及后秋　又岳飞兀木刘豫合兵围庐州帝手札命飞解围提兵趋庐僞齐已驱丨丨五千逼城飞张岳字旗与精忠旗金兵一战而溃　元史僧格传又以绢二幅画丨丨数重围守一幄殿兵皆张挺刃内向如击刺者爲之画者陈其姓　图绘寳鉴赵才工画人物鬼神亦长丨丨】
　　甲鼓【唐书陈儒传瓌固垒二嵗樵苏皆尽米斗钱四十千计杯而食号爲通肠疫死者争啗其尸县首于户以备馔军中丨丨无遗夜击阖爲警宗言不能下乃解去】
　　甲车【左传定公十年夏公会齐侯于祝其实夹谷孔丘相将盟齐人加于载书曰齐师出竟而不以丨丨三百乗从我者有如此盟孔丘使兹无还揖对曰而不反我汶阳之田吾以共命者亦如之】
　　甲纛【唐书百官志京官五品以上征行者假丨丨旗幡矟诸衞给弓千牛给甲】
　　甲粟【战国防雍氏之役韩征丨与丨于周周君患之告苏代苏代曰何患焉代能爲君令韩不征丨与丨于周又能爲君得髙都周君大悦曰子苟能寡人请以国听】
　　甲牀【唐书兵志士以三百人爲团团有校尉五十人爲队队有正十人爲火火有长火备六防马凡火具乌布幕铁马盂布槽锸镢凿碓筐斧钳锯皆一丨丨二鎌二队具火钻一胸马防一首羁足绊皆三人具弓一矢三十胡禄横刀砺石大觿氊帽氊装行縢皆一麦饭九斗米二斗皆自备并其介胄戎具藏于库】甲库【唐书关播传故事诸司丨丨以令史直曹刓脱爲奸播悉易以士人时韪其法　大业杂记入景运门道左有内史内省秘书内省学士馆右监门内府右六衞内府鹰坊内丨丨　庾信呉明彻墓志铭爲平南将军开府仪同三司都督湘衡桂武四州刺史遂得左广回扃辚车反畅长沙楚铁更入兵栏洞浦藏犀还输丨丨】
　　甲局【元史百官志保定军器人匠提举司秩从六品达鲁花赤提举同提举副提举各一员其属河间丨丨院长一员祈州安平县丨丨院长一员陵州箭局头目一人】
　　甲坊【续文献通考辽圣宗统和四年三月诏林牙勤德守平州以备宋甲铠缺则取于显州之丨丨】甲中【公羊传灵公于是伏甲于宫中召赵盾而食之赵盾之车右祁弥明者国之力士也仡然从乎赵盾而入放乎堂下而立赵盾已食灵公谓盾曰吾闻子之剑葢利剑也子以示我吾将观焉赵盾起将进剑祁弥明自下呼之曰盾食饱则出何故拔剑于君所赵盾知之躇阶而走灵公有周狗谓之獒呼獒而属之獒亦躇阶而从之祁弥明逆而踆之絶其颔赵盾顾曰君之獒不若臣之獒也然而宫中甲鼓而起有起于丨丨者抱赵盾而乗之赵盾顾曰吾何以得此于子曰子某时所食活我于暴桑下者也】
　　甲起【公羊传见琴如下】
　　甲罢【说苑孔子之宋匡简子将杀阳虎孔子似之甲士以围孔子之舍子路怒奋防将下鬬孔子止之曰何仁义之不免俗也夫诗书之不习礼乐之不修也是丘之过也若似阳虎则非丘之罪也命也夫由歌予和汝子路歌孔子和之三终而丨丨】
　　甲坚【新书螫虫之触负其毒也战士能勇倚其备也是以锋锐丨丨则人轻战　淮南子见车固下】甲重【李贺秦光禄北征诗榆稀山易见丨丨马频嘶】
　　甲图【宋书符瑞志有龙马衔甲赤文緑色临坛而止吐丨丨而去甲似背广九尺其图以白玉爲检赤玉爲泥以黄金约以青绳检文曰闿色授帝舜言虞夏殷周秦汉当授天命帝乃写其言藏于东序】甲文【宋史仪衞志见甲骑下】
　　甲氏【公羊传国不若氏疏言楚不如言潞氏丨丨】
　　甲父【左传昭公十六年齐侯伐徐二日丙申齐师至于蒲隧徐人行成徐子及郯人莒人会齐侯盟于蒲隧赂以丨丨之鼎注丨丨古国名髙平昌邑县东南有丨丨亭徐人得丨丨鼎以赂齐】
　　甲下【水经河水又东北过黎城县北又东北过丨丨邑又济水又东北迳乐安县故城南又东北过利县西又东北过丨丨邑入于河】
　　甲虫【大戴礼有羽之虫三百六十而凤凰爲之长有毛之虫三百六十而麒麟爲之长有丨之丨三百六十而神爲之长有鳞之虫三百六十而蛟龙爲之长倮之虫三百六十而圣人爲之长此乾坤之美类禽兽万物之数也】
　　甲观【汉书成帝纪见画堂下　三辅黄图见画堂下陆倕爲豫章王庆太子出宫表丨丨惟新桂宫告始　庾信歩陆逞神道碑铭丨丨初登龙楼初上东国桓荣西京疏广　又柳霞墓志铭监储丨丨事重史册侍讲桂宫名髙张禹　又哀江南赋文词髙于丨丨模楷盛于漳滨】
　　甲馆【汉书外戚传甘露三年生成帝于丨丨画堂爲世适皇孙　梁元帝上东宫古迹啓师宜八分之巧元常立体之妙史籒李斯之篆梁鸿曹喜之书莫不总萃桂宫盈满丨丨】
　　甲舍【汉书胡建传葢主使人上书告建侵辱长公主射丨丨门知吏贼伤奴辟报故不穷审大将军霍光寝其奏】
　　甲第【汉书张延夀传见冠葢下　又王莽传诏以故萧相国丨丨爲安汉公第　晋书贾充传充与裴秀王沉羊祜荀勗同受腹心之任帝又命充定法律假金章赐丨丨一区五等初建封临沂侯爲晋元勲深见宠异禄赐常优于羣官　又石勒载记初勒与李阳邻居嵗常争麻地迭相殴击至是谓父老曰李阳壮士也何以不来沤麻是布衣之恨孤方崇信于天下宁讐匹夫乎乃使召阳旣至勒与酣谑引阳臂笑曰孤往日厌卿老拳卿亦饱孤毒手因赐丨丨一区拜参军都尉　宋书天竺迦毘黎国传元嘉十二年丹阳尹萧摹之奏曰佛化被于中国己歴四代形像塔寺所在千数进可以击心退足以招劝而自顷以来情敬浮末不以精诚爲至更以奢竞爲重旧宇颓弛曾莫之修而各务造新以相姱尚丨丨显宅于兹殆尽材竹铜防糜损无极无关神只有累人事　魏书拓拔丕传时文明太后爲王叡造宅故亦爲丕造丨丨第成帝后亲幸之率文武飨落焉　唐书河间王孝防传江南平玺书褒美赐丨丨一区女乐二部奴婢七百口宝玩不赀　释常谈好宅谓之丨丨甲者首也汉书平恩侯许伯入新宅盖寛饶访之入门仰而叹曰富贵无常如此丨丨所阅甚多忽即易主　徐陵长干寺众食碑其外铁市铜街青楼紫陌辛家黑白之里丨丨王侯之门莫不供施相髙资储转众　陆机君子有所思行丨丨崇髙闼洞房结阿阁崔颢长安道诗长安丨丨髙入云谁家居住霍将军孟浩然宴张记室宅诗丨丨金张馆门庭车骑多　韦应物长安道诗归来丨丨拱皇居朱门峩峩临九衢陈羽秋夜言怀诗风清刻漏传三殿丨丨歌钟乐五侯司空图有感诗畱侯却粒商翁去丨丨何人意气归】甲门【唐书柳冲传齐浮屠昙刚类例凡丨丨爲右姓又吐蕃传重兵以累世战没爲丨丨败懦者垂狐尾于首示辱不得列于人　前定録张燕公好求山东婚姻当时皆恶之及后与张氏爲亲人乃爲丨丨】甲帐【汉书西域传赞孝武之世广开上林营千门万户之宫立神明通天之台兴造丨乙之丨注其数非一以甲乙次第名之也　南史沈炯传炯在魏恒思归国尝独行径汉武通天台爲表奏之曰丨丨珠帘一朝零落茂陵玉盌遂出人间　事原汉武帝以琉璃珠夜光珠杂天下珍宝爲丨丨其次爲乙帐甲者居神乙者自居　徐陵玉台新咏序东邻巧笑来侍寝于更衣西子微颦将横陈于丨丨　谢朓三日侍华光殿曲水宴代人应诏诗髙悬丨丨周褰黼帷　沈约咏帐诗丨丨垂和璧螭云张桂宫　李商隐诗莫验昭华琯虚传丨丨神　又汉宫诗通灵夜醮达清晨承露盘晞丨丨春　温庭筠苏武庙诗见冠剑下】
　　甲族【南史庾于陵传拜太子洗马旧东宫官属通爲清选洗马掌文翰尤其清者近代用人皆取丨丨有才望者时于陵与周舍并擢充此职武帝曰官以人清岂限丨丨时论以爲美　葆化録伊愼美求丨丨以嫁子李长荣则求时名以嫁子皆自署爲判官奏曰臣不敢学交质罔上德宗从之　资暇録见醋大下】甲姓【唐书桺冲传郡姓者以中国士人差第阀阅爲之制凡三世有三公者曰膏粱有令仆者曰华腴尚书领防而上者爲丨丨九卿若方伯者爲乙姓散骑常侍太中大夫者爲丙姓吏部正员郎爲丁姓凡得入者谓之四姓】
　　甲科【汉书何武传武诣博士受业治易以射防丨丨爲郎与翟方进交志相友　又儒林传平帝时王莽秉政增元士之子得受业如弟子勿以爲员嵗课丨丨四十人爲郎中乙科二十人爲太子舎人丙科四十人补文学掌故云　李颀送崔侍御诗一从登丨丨三拜皆宪司按俗又如此爲郎何太迟　岑参梁州对雨怀麴二秀才便呈麴大判官诗兄弟早有名丨丨皆秀才又送许子擢第归江宁拜亲诗青春登丨丨动地闻香名　韦应物送云阳邹儒立少府奉还京师诗丨丨推令名延阁播芳尘】
　　甲货【越絶书丨丨之户曰粢爲上物贾七十乙货之户曰黍爲中物石六十】
　　甲香【地理通释岭南道厥贡金银沈香丨丨水马翡翠孔雀象牙犀角壳鼊防藤竹布　法苑珠林广志丨丨出南方范和香方曰甲煎和栈香是也】
　　甲煎【纪闻贞观初天下乂安时属除夜太宗延萧后同观灯问曰隋主如何后曰隋主每除夜殿前诸院设火山数十尽沉香木棍每一山焚沉香数车火光暗则以丨丨沃之焰起数丈香闻数里一夜之间用沉香二百余乗丨丨过二百石　语林石崇厠尝有十余侍婢列皆佳丽藻饰置丨丨沉香无不毕备　庾信镜赋朱开锦蹹黛蘸油檀脂和丨丨泽渍香兰　李商隐隋宫守嵗诗沈香丨丨爲庭燎玉液琼苏作寿杯】甲令【汉书吴芮传赞唯呉芮之起不失正道故能传号五世以无嗣絶庆流支庶有以矣夫着于丨丨而称忠也注师古曰甲者令篇之次也　宋书庐江王伟传诏曰昔韩衞异姓宗周之明宪三封殊级往晋之令典唯皇家创典尽斯义朕应天命光宅四海思所以宪章前式崇建懿亲永垂画一着宇丨丨　唐书选举志吏部丨丨虽曰度德居任量才授职计劳升叙然考校之法皆在书判簿厯言辞俯仰之间侍郎非通神不可得而知则安行徐言非德也空文善书非才也累资积考非劳也苟执不失犹乖得人况众流茫茫耳目有不足者乎　韦应物授衣还田里诗公门悬丨丨澣濯遂其私】
　　甲部【唐书艺文志丨丨经録其类十一一曰易类二曰书类三曰诗类四曰礼类五曰乐类六曰春秋类七曰孝经类八曰论语类九曰谶纬类十曰经解类十一曰小学类】
　　甲日【宋书礼志礼云共工氏之霸九州其子句龙曰后土能平九土故立以爲杜周以丨丨祭用日之始也】
　　甲夜【晋书夏统其从父敬宁祠先人迎女巫章丹陈珠二人并有国色庄服甚丽善歌儛又能隐形匿影丨丨之初撞钟击鼓间以丝竹丹珠乃拔刀破舌吞刀吐火云雾杳冥流光电发统入门忽见丹珠在中庭轻歩佪儛灵谈鬼笑飞触挑拌酬酢翩翻统惊愕而走不由门破藩直去　孔氏杂说汉宫仪黄门持五夜丨丨乙夜丙夜丁夜戊夜亦如今五更也　嵗华纪丽谱宋开宝二年命明年上元放灯三夜自是嵗以爲常十四十五十六三日皆早宴大慈寺晚宴五门楼丨丨观山棚变灯其敛散之迟速惟太守意也如繁杂绮罗街道灯火之盛以昭觉寺爲最】
　　甲乙【汉书天文志角亢氐沇州房心豫州尾箕幽州斗江湖牵牛婺女扬州虚危青州营室东壁井州奎娄胃徐州昴毕冀州觜觿参益州东井舆鬼幽州柳七星张三河翼轸荆州丨丨海外日月不占丙丁江淮海岱戊巳中州河济庚辛华山以西壬癸常山以北　晋书儒林传汉祖勃兴救焚拯溺粗修礼律未遑俎豆逮于孝武崇尚文儒爰及东京斯风不坠于是傍求蠧简博访遗书创丨丨之科擢贤良之举莫不纡青拖紫服冕乗轩或徒步而取公卿或累月以膺台鼎故缙绅之士靡然向风余芳遗烈焕乎可纪者也　宋书礼志关事仪某曹关太常丨丨啓辞押某署令其甲上言某事云云请台告报如所称主者详检相应请听如所上事诺别符申摄奉行谨关　魏书崔元伯传分氏定族料丨丨之科班官命爵清九流之贯　素问以春丨丨伤于风者爲肝风以夏丙丁伤于风者爲心风以季夏戊巳伤于邪者爲脾风以秋庚辛中于邪者爲肺风以冬壬癸中于邪者爲肾风　庾信纥干神道碑青鸟丨丨之占白马星辰之变九宫推步三门伏起天弧射法太乙营图并皆成诵在心若指诸掌　萧颖士送张翚下第归江东诗地积东南美朝遗丨丨科】甲己【宋书律志序声生干日注谓丨丨爲角乙庚爲商丙辛爲征丁壬爲羽戊癸爲宫　素问臣闻之丨丨之嵗土运统之乙庚之嵗金运统之丙辛之嵗水运统之丁壬之嵗木运统之戊癸之嵗火运统之】甲戌【春秋桓公五年春正月丨丨己丑陈侯鲍卒左传丨丨己丑陈侯鲍卒再赴也】
　　甲寅【宋书厯志张寿王挟丨丨元以非汉厯杂侯清台课在下第　砚冈笔志本朝状元多同嵗比于星歴必有可推者但士术无能晓之尔前徐奭梁固皆生于乙酉王曾张师德皆生于戊寅吕溱杨寘皆生于丨丨贾黯郑獬皆生于壬戌彭汝砺许安世皆生于辛巳陈尧咨王整皆生于庚午　又宋书符瑞志青龙三年柳谷之元川溢漏石形改易状似灵广一丈七尺一寸围五丈八寸立于川西有石马十二其一仙人骑之其一骑靽其五有形而不善成其五成形又有一牛八卦列宿彗星之象有玉匣开葢于前有玉玦二玉璜一又有麒麟鳯凰白虎马牛于中布有文字曰上上三天王述大金讨大曹金但取之金立中大金马一匹中正大吉关寿此马丨丨述水凡三十五字石色苍而物形及字并白石书之皆隆起魏明帝恶其文有讨曹凿去爲计以苍石塞之宿昔而白石满焉当时称爲祥瑞】
　　甲申【梁简文帝大法颂序夹钟应乎仲春丨丨在乎吉日】
　　甲子【左传晋悼夫人食舆人之城杞者绛县人或年长矣无子而往与于食有与疑年使之年曰臣小人也不知纪年臣生之嵗正月丨丨朔四百有四十五丨丨矣其季于今三之一也　宋书律志以十二月律应二十四时丨丨中吕之征也丙子夹钟之羽也戊子黄钟之宫也庚子无射之商也壬子夷则之角也　又符瑞志初黄帝之世识言曰西北爲王期在丨丨昌制命发行诛旦行道及公刘之后十三世而生季歴季歴之十年飞龙盈于殷之牧野此葢圣人在下位将起之符也　又陶潜传自以曾祖晋世宰辅耻复屈身后代自髙祖王业渐隆不复肯仕所着文章皆题其年月义熙以前书晋氏年号自永初以来惟云丨丨而已　五代史司天考夫天行之际逺哉防矣而使一艺之士布算积分上求数千万嵗之前必得丨丨朔日夜半冬至而日月五星皆会于子谓之上元以爲厯始葢自汉而后厯家之术世多不同而未始不本于此　吕览大挠作丨丨黔如作虑首容成作厯羲和作占日尚仪作占月后益作占嵗胡曹作衣夷羿作弓祝融作市仪狄作酒髙元作室虞姁作舟伯益作井赤冀作臼乗雅作驾寒衰作御王冰作服牛史皇作图巫彭作医巫咸作筮三余帖黄阮丘令朱璜命山下人曰六甲乃上帝造物之日是日杀生上帝所恶六甲者丨丨甲戌甲申甲午甲辰甲寅日也　李颀谒张果老先生诗先生谷神者丨丨焉能计　李嘉祐题游仙阁诗丨丨不知风驭日朝昏唯见雨来时　髙适同羣公十月朝宴李太守宅诗嵗时常正月丨丨入初寒　又送裴别将之西安诗地出流沙外天长丨丨西　杜甫赠韦左丞丈诗家人忧几杖丨丨混泥涂　范成大新正书怀诗祝我賸周花丨丨谢人深劝玉束西】
　　甲午【左传见甲楯下　又史记管蔡世家缪侯卒子庄侯丨丨立】
　　甲辰【谐噱録裴晋公度在相位日有人寄槐瘿一枚欲削爲枕时郎中庾威世称博物召请别之庾捧玩良久白曰此槐瘿是雌树生者恐不堪用裴曰郎中甲子多少庾曰某与令公同是丨丨生公笑曰郎中便是雌丨丨　范成大新正书怀诗一饱但蕲庚癸诺百年甘守丨丨雌】
　　甲贤【嵇康声无哀乐论夫味以甘苦爲称今以丨丨而心爱以乙愚而情憎则爱憎宜属我而贤愚宜属彼也可以我爱而谓之爱人我憎而谓之憎人所喜则谓之喜味所怒则谓之怒味哉由此言之则内外殊用彼我异名声音自当以善恶爲主则无关于哀乐哀乐自当以情感则无系于声音名实俱去则尽然可见矣】
　　盾【同楯】
　　盾防【唐书李密传密兵多骑与长槊而北薄山地隘骑迮不得骋世充多短兵丨丨蹙之密军郤】楯橹【晋书宣帝纪朝廷闻师遇雨咸请召还天子曰司马公临危制变计日擒之矣旣而雨止遂合围起土山地道丨丨钩橦发矢石雨下昼夜攻之】
　　盾瓦【左传师及齐师战于炊鼻齐子渊防从泄声子射之中丨丨繇胊汰辀入者三寸　炊鼻鲁地瓦楯脊】
　　盾脊【左传注见上】
　　盾鼻【资治通鉴荀济少居江东博学能文与上有布衣之旧知上有大志然负气不服常谓人曰防于丨丨上磨墨檄之注言若有非常之举亦当起兵于丨丨上磨墨作檄以声其罪按上谓梁武帝也　孔帖刘禹锡爲记室参军防出师淮上常磨墨于丨丨　韩翃寄哥舒仆射诗郡公丨丨好磨墨走马爲君飞羽书】楯肆【淮南子今之裘与蓑孰急见雨则裘不用升堂则蓘不御此代爲常者也譬若舟车丨丨穷庐故有所宜也】
　　楯轩【汉书司马相如传奔星更于闺闼宛虹拖于丨丨】
　　盾障【唐书崔义元传义元爲州刺史睦州女子陈硕眞反义元发兵自统众继之诘朝奋击左右有以丨丨者义元曰刺史而有避耶谁肯死敕去之由是众爲用】
　　楯下【后汉书袁绍传公孙瓒破黄巾还屯槃河烕震河北冀州诸城无不望风向应绍乃自击之瓒兵三万列爲方陈分突骑万匹翼军左右其锋甚鋭绍先令麯义领精兵八百强弩千张以爲前登瓒轻其兵少纵骑腾之义兵伏丨丨一时同发瓒军大败斩其所置冀州刺史严纲获甲首千余级】
　　楯折【韩诗外传武王伐纣到于邢丘丨丨爲三天雨三日不休武王心惧召太公问曰意者纣未可伐乎太公对曰不然折爲三者当分爲三也天雨三日不休欲洒吾兵也】
　　铠
　　铠楯【魏志鲜卑传见旌麾下】
　　铠弩【后汉书耿防传车师复畔与匈奴共攻恭恭厉士众击走之数月食尽穷困乃煑丨丨食其筋革恭与士推诚同死生故皆无二心】
　　铠甲【呉志诸葛恪传魏以吴军入其疆土耻于受侮命大将胡遵诸葛诞等率众七万欲攻围两坞图坏隄遏恪兴军四万晨夜赴救遵等敕其诸军作浮桥渡阵于隄上分兵攻两城城在髙峻不可卒拔恪遣将军留赞吕据唐咨丁奉爲前部时天寒雪魏诸将防饮见赞等兵少而解置丨丨不持矛防但兜鍪刀楯倮身縁过大笑之不即严兵兵得上便鼓噪乱斫魏军惊扰散走争渡浮桥桥坏絶自投于水更相蹈借　宋史王溥传父祚歴周爲随州刺史汉法禁牛革辇送京师遇暑雨多腐坏祚请班丨丨之式于诸州令裁之以输民甚便之　淮南子人性便丝衣帛或射之则被丨丨爲其所不便以得所便　英雄记髙顺爲人清白有威严不饮酒不受馈遗所将七百余兵号爲千人丨丨鬬具皆精练齐整每所攻击无不破者名爲防阵营　柳宗元祃牙文镞刅锋锷毕集于凶躬丨丨干盾咸完于义躯】
　　铠胄【唐书吐蕃传其丨丨精良衣之周身窍两目劲弓利刅不能甚伤】
　　铠仗【魏志夫余传以弓矢刀矛爲兵家家自有丨丨晋书祖逖传帝以逖爲奋威将军豫州刺史给千人廪布三千匹不给丨丨使自招募　宋书呵罗单国传见袍袄下　南史临川王宏传宏以介弟之贵无他量能恣意聚敛库室垂有百间在内堂之后闗籥甚严有疑是丨丨者密以闻武帝于友于甚厚殊不悦　唐书刘仁轨酋帅迟受信据任城未下始定方破百济酋领沙咤相如黑齿常之啸亡散据险以应福信至是皆降仁轨以赤心示之俾取任城自效即给丨丨粮糒】
　　铠袄【宋书孔琳之传若侍衞所须固不可废其余则依旧用铠小小使命送迎之属止宜给仗不烦丨丨用之旣简则其价自降】
　　铠曹【宋书百官志见车曹下　曹植上先帝赐铠表先帝赐臣铠黑光明光各一领两当铠一领今代以升平兵革无事乞悉以付丨丨自理】
　　铠装【唐书崔礼传李同防叛与李听合师讨之至濮州大将李万瑀刘寀拥兵自固礼表万瑀守沂州寀守黄州夺其兵击贼禺城破之获丨丨数十万】
　　铠马【魏志王昶传见甲首下　晋书王浚传防洛京倾覆浚大树威令专征伐遣督防王昌中山太守阮豹等率诸军及务勿尘世子疾陆春并弟文鸯从弟末柸攻石勒于襄国勒率众来距昌逆击败之末柸逐北入其垒门爲勒所获勒质末柸遣间使求和疾陆眷遂以丨丨二百五十匹金银各一簏赎末柸结盟而退又李矩传刘聪遣从弟畅歩骑三万讨矩矩谋夜袭之兵士以贼众皆有惧色矩令郭诵祷郑子产祠使巫扬言东里有教当遣神兵相助将士闻之皆踊跃争进乃使诵及督防杨璋等选勇敢千人夜掩畅营获丨丨甚多斩首数千级畅仅以身免】
　　铠扞【玉海尹赏传被丨丨注扞臂衣】














　　御定骈字编卷一百六十六
<子部,类书类,御定骈字类编>
　　钦定四库全书
　　御定骈字类编卷一百六十七
　　器物门二十
　　劒
　　劒山【齐书褚伯玉等传论法家之敎出自刑理禁奸止邪明用赏罚今则十恶所坠五及无间刀树丨丨焦汤猛火造受自贻罔或差贰　唐书韦臯传天子城盐州防虏且来挠袭诏臯出师牵维之乃命大将董勔张芬分出西山灵闗破峨和通鹤定亷城逾的博岭遂圉维州栖鸡攻下年溪等三城取丨丨屯焚之　又吐蕃传虏治丨丨马岭进宼台登巂州刺史曹髙仕击郤之　地理通释梁山亦曰大丨丨在剑门县西南二十四里　明一统志丨丨在凤阳府定逺县旧山有宝剑骤雨过或倚立路傍夜中黒气见光天长县北四十五里亦有丨丨　又丨丨在建昌府城东八十里髙数百仞延袤数十里】
</div>
    <div class="pagination">
<a href="御定骈字类编_page656.html">上一页</a><span>...</span><a href="御定骈字类编_page652.html">652</a><a href="御定骈字类编_page653.html">653</a><a href="御定骈字类编_page654.html">654</a><a href="御定骈字类编_page655.html">655</a><a href="御定骈字类编_page656.html">656</a><span class="current-page">657</span><a href="御定骈字类编_page658.html">658</a><a href="御定骈字类编_page659.html">659</a><a href="御定骈字类编_page660.html">660</a><a href="御定骈字类编_page661.html">661</a><a href="御定骈字类编_page662.html">662</a><span>...</span><a href="御定骈字类编_page658.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
