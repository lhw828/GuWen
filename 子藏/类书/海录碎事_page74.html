<!DOCTYPE html>
<html>
<head>
    <meta charset="UTF-8">
    <title>海录碎事 - 第 74 页/共 252 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海录碎事 - 第 74 页/共 252 页</h1>
    <div class="content">　　后汉顺帝纪注云妻父曰婚婿父曰姻
　　纳采
　　纳采择于其族未知其长少为谁
　　序端
　　婚礼主人受币于序端音训曰廊首也
　　九子墨
　　通典郑众言婚礼有合欢铃取音声和谐九子墨取生长子孙
　　牵丝为婚
　　张嘉贞有五女欲纳郭元振为婿令五女各以一丝元振从帘外牵之得第三女【开元遗事】
　　世婚
　　羊邓是世婚言世世为婚姻也
　　逺求骐骥
　　冯素弗防时造南宫令成藻求婚藻命门者勿纳素弗径入与藻对坐旁若无人藻始竒之曰吾远求骐骥不知近在东隣何识子之晚也
　　重亲
　　吕后欲为重亲以鲁元公主女配惠帝为皇后
　　当梁年
　　俗以子午卯酉年谓之当梁年其年娶妇舅姑不相见唐禁之
　　不息烛
　　孔子曰言嫁女之家三夜不息烛娶妇之家三日不举乐
　　拥面
　　女子出门必拥蔽其面拥犹障也
　　奉醮
　　妾昔初奉醮归于贺氏
　　嘉姻
　　名予以国士眷予以嘉姻【懐旧赋】
　　作嫔
　　作嫔君子室【顔延年】
　　鹤为媒
　　望瑶台之偃蹇见有娥之佚女吾令鹤为媒兮鹤告余以不好
　　伉合
　　交二族之和卞伉合之义【沈休文弹奏】
　　门素
　　因宜本其门素不相夺伦言婚姻也【上】
　　结褵
　　女嫁母为结其褵带也【上】
　　覔婚
　　见托为息鸾覔婚【上】
　　王满连姻
　　王满连姻实骇物聴潘之睦有异于此【上】
　　施衿结帨
　　仪礼女嫁母施衿结帨帨巾也
　　连昏
　　王鳯连昏杨雕注连昏者婚家之婚亲也【王商传】
　　风闻
　　沈休文弹王源云风闻东海王源嫁女与富阳满氏汉书尉佗曰风闻老夫父母墓巳壊削贾逵曰风采也采聴商旅之言也
　　簿阅
　　即索璋之簿阅【沈休文弹文】
　　夫妇门
　　鹤望
　　诸葛亮曰去者束薪以待期妻子鹤望而计日
　　同懐子
　　顾彦先赠妇感忿同懐子即其妇也
　　堂室【见子母门】
　　斜其被
　　黔娄先生卒覆以布被覆头则足见覆足则头见曾西曰斜其被则敛矣妻曰斜之有余不若正之不足先生生而不斜死而斜之非先生之意【高士传】
　　买臣故妻
　　汉防稽太守治于吴朱买臣载其故妻到太守舎置园给食之即今州宅之地
　　駏蛩毡
　　晋稽含伉俪诗夏揺比翼扇冬坐駏蛩毡
　　鳏鱼渇鳯
　　李义山鳏鱼渇鳯真珠房
　　寡鹄覊凰
　　寡鹄迷苍壑覊凰怨翠梧
　　妬夫媢妇
　　王充论衡云妬夫妇生则忿怒鬭讼是妬别名
　　公夫人
　　山涛妻韩氏有才识未仕时戏之曰忍寒我当作三公不知卿堪为公夫人不耳
　　卿卿
　　王安丰妇卿安丰丰曰妇人卿婿于礼为不敬后勿复尔妇曰亲卿爱卿是以卿卿我不卿卿谁复卿卿
　　忌妻悍室
　　刘孝标曰吾与冯衍有三同敬通有忌妻至于自操杵臼余有悍室亦令家道轗轲
　　潘将军
　　后汉杨大眼妻潘氏善骑射杨称之为潘将军
　　比肩人
　　三异记吴都海盐陆东美妻朱氏并有容止寸歩不相离时人号比肩人后卒合葬处上生梓树同根二身相抱而合成一树孙权封其墓曰比肩墓后子与妻苏氏亦相爱慕吴人又呼为小比肩
　　伤春词
　　吕文甫丧妻东坡为作伤春词
　　河魁在房
　　李戴仁与妻阎氏异室约曰有兴则见一夕阎扣户欲见戴仁取百忌厯灯下看之大惊曰今夜河魁在房岂可行事语小坚曰传语县君谢别【荆南近事】
　　眉抚
　　张敞为妇画眉长安中传张京兆眉抚音妩言媚好也
　　轻媠
　　张敞被轻媠之名谓为妻画眉也古惰字
　　外妇
　　齐悼惠王肥其母髙祖防时外妇也注谓与旁通者【髙五王传】
　　细君
　　归遗细君何其亷也东方朔传又细小也自比诸矦故谓其妻曰小君
　　愁水愁风
　　那作商人妇愁水复愁风【李白诗】
　　兎丝花
　　君为女萝草妾作兎丝花百丈托远松纒绵成一家【李白诗】
　　忝齐眉
　　我非东床人令姊忝齐眉【上】
　　连根同死
　　愿为连根同死之秋草不作飞空之落花【上】
　　清路尘
　　君若清路尘妾如浊水泥【古诗】
　　陌上歌
　　陌上桑出秦氏女也秦氏有女名罗敷为王仁妻仁为赵王家令王见罗敷美欲夺焉罗敷乃弹筝作陌上之歌以自明【罗敷艶歌】
　　丁妻
</div>
    <div class="pagination">
<a href="海录碎事_page73.html">上一页</a><span>...</span><a href="海录碎事_page69.html">69</a><a href="海录碎事_page70.html">70</a><a href="海录碎事_page71.html">71</a><a href="海录碎事_page72.html">72</a><a href="海录碎事_page73.html">73</a><span class="current-page">74</span><a href="海录碎事_page75.html">75</a><a href="海录碎事_page76.html">76</a><a href="海录碎事_page77.html">77</a><a href="海录碎事_page78.html">78</a><a href="海录碎事_page79.html">79</a><span>...</span><a href="海录碎事_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
