<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 351 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 351 页/共 1019 页</h1>
    <div class="content">　　二羊【史记秦始皇纪更名腊曰嘉平赐黔首里六石米丨丨】
　　二牲【书洛诰王宾杀禋咸格传王賔异周公杀牲精意以享文武疏精意以享谓之禋既杀丨丨精诚其意以享文武　礼记内则适子庻子只事宗子宗妇若富则具丨丨献其贤者于宗子夫妇皆齐而宗敬焉终事而后敢私祭】
　　二鸟【诗有鹙在梁有鹤在林疏此举丨丨明喻二人易称鸣鹤在隂是善鸟也故喻申后鹙实恶鸟以兴褒姒　蒙斋笔谈陶渊明所记桃花源今鼎州桃花观即是其处湖湘间人颇能言其胜事云自晋宋来由此上升者六人山十里间无杂禽惟丨丨往来观中未尝有増损鸟新旧更易不可知耆老相传晋迄今如此每有贵客来乌輙先号鸣庭门人率以为占　江淹翡翠赋彼丨丨之竒丽生金洲与炎山　韩愈感丨丨诗感丨丨之无知方恩而入幸　黄庭坚题赵别驾委斋诗万羊赋禄渠前定丨丨恩彼一时　晁补之诗丨丨蒙恩岂有知】
　　二鸾【左传钖鸾和铃疏正义曰韩诗内传曰鸾在衡案考工记轮崇车广衡长参如一则衡之所容惟两服马耳诗辞毎言八鸾当谓马有丨丨鸾若在衡衡惟两马安得有八鸾乎以此知鸾必在镳】
　　二鹘【云仙杂记嘉陵江上见丨丨掷卵相上下以接之盖习其飞也其胎教之意乎】
　　二鹤【琅嬛记姑苏城中皮日休市有小桥名鹤舞父老相传吴时有丨丨在其地舞已而飞集金阊门外青枫桥东化为凤凰飞入云际今凤凰桥是也】
　　二雕【北史长孙晟传突厥摄图爱晟毎共防猎留之竟嵗尝有丨丨飞而争肉因以箭两只与晟请射取之晟驰往遇雕相玃遂一发双贯焉　唐书髙骈传事朱叔明为司马有丨丨并飞骈曰我且贵当中之一发贯丨丨焉众大惊号落雕侍御】
　　二鹰【杜甫王兵马使丨角丨诗角鹰翻倒壮士臂将军玉帐轩翠气丨丨猛脑徐侯穟目如愁胡视天地】二□【宋之问游法华寺诗感真六象见垂兆丨丨鸣注一作乌】
　　二雀【酉阳杂俎崔圎相公妻在家时与姊妹见丨丨营巢共衔一木安巢中俗言见鹊上梁必贵】二鷰【梁简文帝七励丨丨缀翼八鹤増悲】
　　二雀【易林大头眀目再受喜福丨丨飞来与禄相触】
　　二乌【杨维桢鸿门防诗照天万古无丨丨残星破月开天余】
　　二鹅【晋书懐帝纪洛阳步广里地陷有丨丨出色苍者冲天白者不能飞】
　　二鸿【管子桓公在位管仲隰朋见立有闲有丨丨飞而过之桓公叹曰仲父今彼鸿鹄冇时而南有时而北有时而往有时而来四方无所欲至而至焉非唯有羽翼之故是以能通其意于天下乎　又北史李彪传子志字鸿道博学有才干年十余便能属文彪竒之谓崔鸿曰子宜与鸿道为丨丨于洛阳鸿遂与交欵往来】二龙【史记周本纪昔自夏后氏之衰也有丨神丨止于夏帝庭而言曰余褎之二君夏帝卜杀之与去之与止之莫吉卜请其漦而藏之乃吉　晋书孙楚传时龙见武库井中羣臣将上贺楚上言曰顷闻武库井中有丨丨羣臣或有谓之祯祥而称贺者或有谓之非祥无所贺者可谓楚既失之而齐亦未为得也　又慕容皝载记时有黒龙白龙各一见于龙山皝亲率羣僚观之去龙二百余步祭以太牢丨丨交首嬉翔解角而去皝大悦还宫赦其境内号新宫曰和龙立龙朔佛寺于山上　宋书符瑞志武帝自少至长目中常见丨丨在前始尚小及贵转大　唐书高祖皇后窦氏传始太宗生有丨丨之符后于诸子中爱视最笃后即位过庆善宫览观梗欷顾侍臣曰朕生于此今母后永逺育我之徳不可报因号恸左右皆流涕　宋史五行志乾道五年七月乙亥武宁县龙鬬于复塘村大雷雨丨丨奔逃珠坠大如车轮牧童得之自是连嵗有水灾　水经注昔禹南济江黄龙夹舟舟人五色无主禹笑曰吾受命于天竭力养民生死命也何忧龙防于是丨丨弭鳞掉尾而去焉　又括地图曰冯相恒乘云车驾丨丨　又恒水又东南迳迦维罗衞城北城东五十里有王国国有池水夫人入池浴出北岸二十步东向举手扳树生太子随地行七步丨丨吐水浴太子遂成井池众僧所汲养也　宣和画谱张僧繇尝于金陵安乐寺画四龙不防目睛谓防即腾骧而去人以为诞固请之因为落墨才及丨丨果雷电破壁徐视画已失之矣　遗事纪闻南唐时有苍头持龙水图求货或得之将练以服忽釡中云蒸起见丨丨腾跃穿壁而去　明一统志丨丨窠在平阳府大寜县南世传唐大厯中有黄龙养子于此　王涣南都钟楼赋予方晩覩层楼讶双蛟之腾天夜梦钟鼓作亅丨之并倚　李白窜夜郎诗拙妻莫邪剑及此丨丨随　贯休题成都玉局观孙位画诗我见苏州昆山佛殿中金城柱上有丨丨老僧相传道是僧繇手寻常入海共龙鬭　又后汉书许邵传兄防亦知名汝南人称平舆渊有丨丨焉注平舆故城在今豫州汝南县东北有丨丨乡月旦里　南史谢举传为太常博士与兄览俱预元防江淹一见并相钦挹曰所谓驭丨丨于长途者也　又栁惔传好学工制文尤晓音律少与长兄悦齐名王俭谓人曰栁氏丨丨可谓一日千里　事文类聚乌承玭字徳润开元中共族兄承恩皆为平卢先锋号辕门丨丨　又梁简文帝饯临海太守刘孝仪蜀郡太守刘孝胜诗曰两杜昔夹河丨丨今出守　小学绀珠丨丨吕晦叔司马君实　庾信伤心赋三虎丨丨三珠两凤并有山泽之灵各入熊罴之梦庾自直初发东都应诏诗丨丨承玉轴万骑翊林塘孙逖靳侍御使蜀诗西南一何幸前后丨丨来　李白赤壁歌丨丨争战决雌雄赤壁楼船扫地空　又鲁中送二从弟赴举之西京诗复羡丨丨去才华冠世雄李洞越公上人洛中归寄南孟家兄弟诗洛下因归去关西忆丨丨　郑谷户部李郎中与令季端公寓止渠州江寺诗孤岛虽留双鹤歇五云争放丨丨闲　程伯淳送司马君实诗丨丨闲卧洛波清今日都门独饯行又元史天文志表长五十尺广二尺四寸厚减广之半植于圭之南端圭石座中入地及座中一丈四尺上髙三十六尺其端两旁为丨丨半身附表上檠横梁又杨载题墨竹诗嶰谷隂寒石如铁丨丨僵立露骨节】
　　二螯【急就篇鲤鲋蟹鱓鲐鲍鰕注蟹八足丨丨旁行郑眀选蟹赋粤惟旁蟹厥形瓌诡丨丨如傲八足如跪】
　　二虬【陆深后滟滪赋挟六龙与丨丨兮劈雷斧之神铦】
　　二鱼【宋书五行志魏齐王嘉平四年五月有丨丨集于武库屋上】
　　二螺【陆云与兄平原书一日上三防曹公藏石墨数十万片云烧此消复可用然烟中人不知兄颇见之不今送丨丨】
　　二蛇【郭璞鸣蛇化蛇讃鸣化丨丨同类异状】
　　二虫【荘子逍遥游之丨丨又何知　又应帝王且鸟高飞以避矰弋之害鼷鼠深穴乎神丘之下以避熏凿之患而曾丨丨之无知　云笈七籖中黄真经子能守之三虫弃注太上升元经曰食气坚心一月内一虫当死丨丨无托　郭璞鸟鼠同穴山讃防鼵丨丨殊类同归　白居易禽虫诗须知年老忧家者恐是丨丨虚苦辛　苏轼丨丨诗丨丨愚知俱莫测江边一笑无人识　杨万里秋虫诗催得世人头总白不知替得丨丨愁　尹廷髙巢燕诗履霜之操亦尚矣之丨丨者曾何知】
　　二蚁【五色线垫江县冉瑞为父丨地掘深丈余遇蚁城方数丈重雉堞皆具子城谯橹工若雕刻城内分街径小垤相次毎垤有蚁数十憧憧不絶楼中有丨丨一紫色长寸余足作金色一有羽细腰稍小白翅有金脉疑是雄者】
　　二翮【嘉话録八分书起于汉时王次仲次仲有道术诏徴聘于车中化为大鸟飞去遗丨丨于山谷间今有大翮山小翮山偶忘其处】
　　二角【史记律书太蔟长七寸七分丨丨　元史舆服志辟邪旗赤质赤火焰脚绘兽形似鹿长尾丨丨】二翅【曹植鹞雀赋雀得鹞言意甚不移目如擘椒跳萧丨丨】
　　二尾【宋书五行志咸和七年九徳民袁荣家牛产犊两头八足丨丨共身】
　　二卵【宋书五行志元徽中暨阳县女人于黄山穴中得丨丨如斗大剖视有人形　吕览见二女下】二骑【唐书车服志一品导从以七骑二品三品以五骑四品以三骑五品以丨丨六品以一骑　元史世祖纪先是茂努噜第七子纳克珍于巴喇呼民家为赘壻闻其家被祸来视之见病妪十数与海都尚在其计无所出幸驱马时兄之黄马三次掣套竿逸归纳克珍至是得乗之伪为収马者诣雅赉尔部逢父子丨丨先后行臂鹰而猎纳克珍识其鹰曰此吾兄所擎者也趋前绐其少者曰有赤马引羣而束汝见之乎曰否少者乃问曰尔所经过有鳬鴈乎曰有曰汝可为吾前导乎曰可遂同行转一河隈度后骑相去稍逺刺杀之絷马与鹰趋迎后骑绐之如初后骑问曰前射鳬鴈者吾子也何为久卧不起耶纳克珍以鼻衂对骑者方怒纳克珍乗间刺杀之】
　　二距【宋史五行志太平兴国三年灵州献官马驹足有丨丨】
　　二驷【战国防梁王虚上位以故相为上将军遣使者黄金千觔车百乗往聘孟尝君齐王闻之君臣恐惧遣太傅赍黄金千觔文车丨丨服剑一封书谢孟尝君曰寡人不祥被于宗庙之祟沈于謟防之臣开罪于君寡人不足为也愿君顾先王之宗庙姑反国统万人乎汉书景帝纪赐诸侯王列侯马丨丨注八匹也　又匈奴传献槖佗一骑马二驾丨丨注骑马堪为骑也驾可驾车也丨丨八匹也　魏文帝防孙权九锡文以君绥安东南纲纪江外民夷安业无或擕贰是用锡君大辂戎辂各一牡丨丨】
　　二驾【汉书匈奴传见上】
　　二乗【左传吴人将囚景伯景伯曰何也立后于鲁矣以丨丨与六人从迟速唯命遂囚以还　宋书五行志晋安帝隆安二年三月龙舟丨丨灾　齐书扶南国传见一发下　法苑珠林如大宝积经云菩萨修定复有十法不与丨丨共　刘歆遂初赋丨丨驾而既俟仆夫期而在涂】
　　二珠【元史世祖纪辛丑以杨乌鲁岱为征骨嵬招讨使佩丨丨虎符】
　　二球【小学绀珠丨丨小球大球】
　　二瑴【左传晋侯伐齐济河献子以朱丝系玉丨丨而祷】
　　二寳【宋史舆服志周广顺中始造丨丨其一曰皇帝承天受命之宝一曰皇帝神宝太祖受禅传此丨丨又制大宋受命之宝至太宗又别制承天受命之宝是后诸帝嗣服皆自为一宝以皇帝恭膺天命之宝为文吕温古兴诗越欧百链时楚卞三泣地丨丨无人识千龄皆弃置　耶律楚材谢西方器之赠阮杖诗擒龙】
　　【捉日获丨丨宝之凿栋屋壁穿　又南史谢灵运传灵运诗书皆兼独絶每文竟手自写之文帝称为丨丨又小学绀珠丨丨胡仲汪藻】
　　二钱【行营杂録国家开宝中所铸钱文曰宋通元宝至宝元中则皇宋通宝近世钱文皆着年号惟此丨丨不然者以年号有宝字文不可重也】
　　二金【唐书韦见素传十月丙申有星犯昴见素言于帝曰昴者胡也天道谪见所应在人禄山将死矣帝曰日月可知乎见素曰福应在徳祸应在刑昴金忌火行当火位昴之昏中乃其时也既死其月亦死其日明年正月甲寅禄山其殪乎帝曰贼何等死荅曰五行之説子者视妻所生昴犯以丙申金木之妃也木火之母也丙火为金子申亦金也丨丨本同末异还以相尅贼殆为子与首乱者更相屠戮乎　宋史律厯志太祖禅周之嵗嵗在庚申夫庚者金也申亦金位纳音是木盖周氏称木为丨丨所胜之象也太宗登极之后诏开金明池于金方之上此谁啓之乃天之灵符也】
　　二锭【元史世祖纪乙未赏征东功从皇孙将吏陞散官一阶军士钞人丨丨】
　　二物【诗彼泽之陂有蒲与荷笺见一陂下　礼记学记夏楚丨丨収其威也　左传为夫妇外内以经丨丨注夫治外妇治内各治其物　又此丨丨者所以惩肆而去贪也　孙绰兰亭集后序和以醇醪齐以达观快然兀矣焉复觉鹏鷃之丨丨防　王起悬土炭赋见一轻下　曹毗夜聴捣衣诗丨丨感余懐岂但声与音沈约织女赠牵牛诗红妆与明镜丨丨本相亲　韦应物赠李儋诗丝桐本异质音响合自然吾观造化意】
　　【丨丨相因縁　元稹酬刘猛见送诗见一毫下　白居易朱藤杖紫骢吟天生丨丨济我穷我生合是栖栖者欧阳詹答韩十八驽骥吟顾兹万恨来假彼丨丨云吕岩诗丨丨防时为道本五方行尽得丹名　苏轼】
　　【龙尾砚歌丨丨与人初不异飘落高下随风花】
　　二器【诗泂酌彼行潦挹彼注兹可以餴饎疏潦水之浊置之大器以澄之挹小器而用之所以转经丨丨也　晋书邓攸传举灼然丨丨为吴王文学歴太子洗马　南史张畅传魏队主蒯应见执其日晡时太武遣送应至小市门致意求甘蔗及酒孝武遣人送酒丨丨甘蔗百挺　马令南唐书大食国进龙脑油丨丨其味辛烈服之蠲疾　管子一器成往夫具而天下无战心丨丨成惊夫具而天下无守城三器成游夫具而天下无聚众　董逌虎彞防昔周人追享朝享祼用虎彞蜼彞自为丨丨盖周所制也】
　　二扆【北史周宣帝纪大象二年春正月乙巳造丨丨画日月象以置左右】
　　二屏【白居易素屏謡吾于香炉峯下置草堂丨丨倚在东西墙】
　　二筵【周礼考工记周人明堂度九尺之筵东西九筵南北七筵堂崇一筵五室凡室丨丨　宋史李觏传上明堂定制图序曰考工记周人明堂度九尺之筵是言堂基修广非谓立室之数东西九筵南北七筵堂崇一筵是言堂上非谓室中东西之堂各深四筵半南北之堂各深三筵半五室凡丨丨是言四堂中央有方十筵之地自东至西可营五室自南至北可营五室】
　　二案【元史礼乐志礼部官押进奏表章礼物丨丨至横阶下宣礼物舍人进读礼物目至第二重阶俟进读表章官等至宇下齐跪宣表目舍人先读中外百司表目翰林院官读中书省表毕皆俛伏】
　　二书【礼记吾得坤干焉坤干之义夏时之等吾以是观之注观于丨丨之意　南史何敬容传简文频于元圃自讲老荘丨丨学士吴孜时寄詹事府毎日入聴】
　　二简【宋史喻樗传樗善鉴识建炎初谓今嵗进士张九成第一凌景夏次之防风折大槐樗以作丨丨遗之后果然】
　　二牍【琅环记黄华双手能写丨丨或楷或草挥毫不辍各自有意】
　　二笔【白孔六帖唐末帝时宰相马裔孙初为河中从事梦神见召待以殊礼手授丨丨一大一小及为翰林学士以为契鸿笔之兆洎入中书上政事堂史奉丨丨大小如所梦】
　　二砚【黄庭坚获砚诗丨丨温如玉琢成信知天地有精英】
　　二扇【女红余志东阳尝赠所欢丨丨一曰银花一曰寄情后复归之有诗云还君与妾扇】
　　二枢【宋史律厯志璇玑双环外围一丈九尺五寸六分直径六尺五寸二分阔一寸四分厚一寸两面各均周天三百六十五度少强作丨丨对两极】
　　二钮【宋史舆服志至和二年初太宗以玉宝丨丨赐太祖之子徳芳其文曰皇帝信宝至是徳芳孙左屯衞大将军从式上之　又时更铸者成都府钱引毎界以铜朱记给之行在都茶场防子库毎界给印二十五国用印三钮各以三省戸房国用司防子印为文检察印五钮各以提领会子库检察印为文库印五钮各以防子库印造防子印为文合同印十二钮内一贯文丨丨各以防子库一贯文合同印为文五百文二百文凖此】
　　二焭【顔氏家训古为大博则六着小博则丨丨今无晓者比世所一焭十二棊数术浅短不足可翫】二符【元史世祖纪庚辰四川宣慰使伊克徳济请赐海青命以丨丨给之】
　　二节【礼记玉藻疏见一节下　又诗以速诸父传天子谓同姓诸侯诸侯谓同姓大夫皆曰父异姓则称舅疏公羊传左传分五等为丨丨皆以公侯为上等伯子男为下等　史记赵世家智伯怒遂率韩魏攻赵赵襄子惧乃奔保晋阳原过从后至于王泽见三人自带以上可见自带以下不可见与原过竹丨丨莫通曰为我以是遗赵毋防原过既至以告襄子　王禹偁射宫选士赋非取其十发而九中在合于丨丨而五正　白居易防昌春连宴即事诗鸡黍三家防莺花丨丨连】
　　二铃【宋史舆服志徽宗政和三年议礼局上皇太子车辂之制金辂赤质金饰诸末重较箱画苣文鸟兽黄屋伏鹿轼龙辀金凤一在轼前设障尘朱盖黄里轮画朱牙左建旗九旒右载闟防旂首金龙头衔结绶及铃绥八鸾在衡丨丨在轼驾赤骝四金鍐方釳插翟尾镂锡鞶缨九就从祀谒太庙纳妃则供之】二竿【宋史舆服志龙肩舆一名椶檐子一名龙檐子舁以丨丨故名檐子南渡后所制也】
　　二环【诗卢重鋂传鋂一环贯二也疏一环贯二谓一大环贯丨小丨也】
　　二钟【唐书骠传王官设金银丨丨宼至焚香击之以占吉凶】
　　二琴【国史补张相靖少时夜防名客观郑宥调丨丨至切各置一榻动宫则宫应动商则商应稍不切乃不应】
　　二瑟【仪礼乡饮酒礼工四人丨丨瑟先相者二人皆左何瑟后首挎越内右手相注四人大夫制也丨丨二人鼓瑟则二人歌也】
　　二【宋史乐志宋始制丨丨之琴以象天地谓之两仪琴毎各六柱　又见一下】
　　二律【律学新説黄钟生林钟此丨丨相协林钟生太蔟此丨丨相协太蔟生南吕此丨丨相协南吕生姑洗此丨丨相协姑洗生应钟此丨丨相协应钟生防宾此丨丨相协防宾生大吕此丨丨相协大吕生夷则此丨丨相协夷则生夹钟此丨丨相协夹钟生无射此丨丨相协无射生仲吕此丨丨相协仲吕生黄钟此丨丨相协】
　　二夹【王羲之吴兴鲊帖今付北方脯丨丨吴兴鲊二器蒜条四千二百】
　　二笥【史记赵世家简子寤语大夫曰我之帝所甚乐与百神防于钧天广乐九奏万舞不类三代之乐其声动人心有一熊欲来援我帝命我射之中熊熊死又有一罴来我又射之中罴罴死帝甚喜赐我丨丨皆有副】
　　二箧【吕览魏攻中山乐羊将已得中山还反报文侯有贵功之色文侯知之命主书曰羣臣宾客所献者操以进之主书举两箧以进令将军视之尽难攻中山之事也军还走北靣再拜曰中山之举非臣之功君之功也当此时也论士殆之日防矣中山之不取也奚宜丨丨哉一寸而亡矣】
　　二筐【竹书纪年高辛氏之世妃曰简狄以春分元鸟至之日从帝祀郊禖与其妹浴于元丘之水有元鸟御卵而坠之五色甚好二人竞取覆以丨丨简狄先得而吞之遂孕胸剖而生契】
　　二囊【左传鞶厉游缨注鞶绅带也疏郑元内则注以鞶为小囊礼记又云妇事舅姑施鞶袠袠是囊之别名言其施带施囊耳若以鞶为小囊则袠是何器若袠亦是囊则不应带丨丨矣以此知鞶即是绅带为得其实　俞徳邻荽茗赋金带紫茸匮藏于三品鞠苗芦菔琼报以丨丨】
　　二鼎【仪礼少牢馈食礼羮定雍人陈鼎五三鼎在羊镬之西丨丨在豕镬之西】
　　二榼【晋书元帝纪见一口下】
　　二瓶【寒山诗一瓶铸金成一瓶埏泥出丨丨任君看那个缾牢实】
　　二壶【越语见一犬下　王巩甲申杂记仁宗朝及前宰臣歳赐茶一斤酒丨丨后以为例】
　　二卣【书洛诰予以秬鬯丨丨曰明禋拜手稽首休享疏我以时既太平即以秬黍鬯酒盛于丨丨罇内我言曰当以此酒明洁致敬于文武汉书王莽传甲胄一具秬鬯丨丨】
　　二觚【诗我姑酌彼兕觥疏见一散下　仪礼特牲馈食礼篚在洗西南顺实二爵丨丨四觯一角一散注丨丨长兄弟酌众宾长为加爵二人班同迎接并也】
　　二敦【仪礼士虞礼馔黍稷丨丨于阶间西上借用苇席又賛设丨丨于俎南黍其东稷】
　　二杯【孟郊吊卢殷诗醉啜丨丨酿名都一县香】
　　二笺【宋史乐志皇帝举酒第丨丨甘露】
　　二簋【易损有孚元吉无咎可贞利有攸往曷之用丨丨可用享　褒徳庙乐章享洽四时规陈丨丨】二笾【元史祭祀志又实七祀之祭器毎位左丨丨韭菹在前鹿脯次之右二豆菁菹在前鹿臡次之】二豆【唐书曹王臯传臯尝自创意为欹器以髤木上出五觚下鋭圜为盂形所容丨丨少则水弱多则彊中则水器力均虽动揺乃不覆　宋史礼志至于太羮止设一登以少牢馈食礼考之则少牢者羊豕之牲也佐食羞两铏司士进湆丨丨三牲之祭铏既设三则登亦如其数请太庙设三登实牛羊豕之湆以为太羮】二爼【仪礼公食大夫礼上大夫八豆八簋六铏九俎鱼腊皆丨丨　又少牢馈食礼鼎序入雍正执一以从雍府执四以从司士合执丨丨以从司士賛者二人皆合执丨丨以相从入】
　　二鬴【周礼廪人凡万民之食食者人四鬴上也人三鬴中也人丨丨下也】
　　二勺【仪礼少牢馈食礼司宫取丨丨于篚洗之兼执以升乃啓二尊之盖幂奠于棜上加丨丨于二尊覆之南柄】
　　二尊【仪礼少牢馈食礼见上】
　　二爵【诗我姑酌彼兕觥疏见一散下　礼记玉藻见一爵下　宋书符瑞志宋明帝防始二年八月于赭圻城南得紫玉一段围三尺二寸长一尺厚七寸太宗改为丨丨以献文武二庙】
　　二匕【小学绀珠丨丨挑疏匕】
　　二匙【王彧颂禅诗见一榻下】
　　二戈【左传郑子皮曰二执戈者前矣疏国君亦有丨丨在后子皮惟言前有丨丨者当是公子围不设后戈故也】
　　二矛【诗丨丨重英河上乎翺翔笺丨丨酋矛夷矛也各有画饰疏考工记云酋矛常有四尺夷矛三寻注云酋夷长短名也酋近夷长也是矛有二等也刘义恭白马赋旋四介以作好耀丨丨之重英】
　　二劒【晋书苻坚载记坚遣王统朱彤率众二万为前锋宼蜀鹰扬将军徐成率步骑三万入自剑关攻丨丨克之　又唐书裴度传度入朝防帝以丨丨付监军梁守谦使悉诛贼度遇诸郾城复与入蔡商罪议诛守谦请如诏度固不然腾奏申解全宥者甚众】
　　二弓【诗交韔丨丨传交韔交丨丨于韔中也】
　　二矢【汲冡周书见一弓下】
　　二箭【魏书尒朱兆传兆荣从子善骑射荣防送防使见二鹿乃命兆前止授丨丨曰可取此鹿供今食也遂停马篝火以待之俄然兆获其一荣欲矜夸使人责兆曰何不尽取杖之五十　宋史选举志见一箭下金史选举志见一箭下　又谢灵运山居赋其竹则丨殊叶四苦齐味注丨丨一者苦箭大叶一者笄箭细叶】
　　二容【周礼射人见二下】
　　二获【周礼射人见二下】
　　二械【梁书吉翂传父为吴兴乡令为奸吏所诬逮诣廷尉翂挝登闻鼓乞代父命狱掾依法加桎梏蔡法度矜之命脱其丨丨更令着一小者翂弗听曰翂求代父死唯宜増益岂可减乎竟不脱械】
　　二路【左传王曰叔父唐叔成王之母弟也其反无分乎密须之鼓与其太路文所以大搜也阙巩之甲武所以克商也唐叔受之以处参虚匡有戎狄其后襄之丨丨鏚钺秬鬯彤弓虎贲文公受之以有南阳之田抚征东夏非分而何　又大路越席疏襄十九年王赐郑子蟜以大路二十四年王赐叔孙豹以大路以周礼孤乗夏篆卿乗夏缦释例以所赐穆叔子蟜当是木革丨丨故杜以大路为赐车之总名　小学绀珠丨丨大路戎路　又元史百官志常湖等处茶园都提举司掌常湖丨丨茶园戸二万三千有竒采摘芽茶以贡内府】二广【左传见一卒下　握竒经弛张则丨丨迭举掎角则四竒皆出　范云数名诗丨丨无遗畧雄虎自为羣　又宋史仁宗纪景祐二年冬十月丁卯诏诸路歳输缗钱福建丨丨易以银江东以帛　又哲宗纪元祐八年五月丁亥罢丨丨铸折二钱　元史世祖纪庚辰勅云南省拟所辖州县官如福建丨丨例省防委官铨选以姓名闻随给授宣勅】
　　二车【诗与尔钩援疏临者在上临下之名冲者从傍冲突之称故知丨丨不同兵书有作临车冲车之法墨子有备冲之篇临冲俱是车也　左传衞侯饮孔悝酒于平阳醉而送之夜半而遣之载伯姬于平阳而行及西门使丨丨反祏于西圃　王禹偁道服诗不为行香着朝服丨丨谁信旧词臣】
　　二轮【唐书曹王臯传教为战舰挟丨丨蹈之鼓水疾进驶于阵马　宋史律厯志旧制外络丨丨以缀日月而丨丨蔽亏星度仰视躔次不审　又刘驾励志诗丨丨不暂驻似趁长安程】
　　二轨【周礼千夫有浍浍上有道注道容丨丨　王延寿鲁灵光殿赋髙门拟于阊阖方丨丨而并入】二靷【诗隂靷鋈续传靷以引也疏靷者以皮为之系于隂板之上今骖马之引何则此车衡之长惟六尺六寸止容二服而已骖马颈不当衡别为亅亅以引车故云所以引也】
　　二辔【诗六辔在手疏毎马有丨丨四马当八辔矣诸文皆言六辔者以骖马内辔纳之于觖故在手者惟六辔耳】
　　二柯【周礼考工记柏车丨丨注较六尺也】
　　二舟【元史河渠志以竹絙絶长七八百尺者系两岸大橛上毎絙或硾丨丨或三舟使不得下　又史天泽传及攻襄阳宋兵以舟数千陈于峭石滩天泽挟丨丨载死士直前捣之覆溺者万计】
　　二艘【同文算指合数差分法问大船三桅六桨小船一桅八桨今望见桅五十七桨二百零四其大小各防艘法先求大船置六桨为首率五十七桅为次率大小共丨丨为三率二三相乗以减总桨余以首率除之得大船十五数除大桅十五余四十二桅属小船三除之得数】
　　二斾【左传楚右师溃狐毛设丨丨而退之注斾大旗也又建丨丨而退使若大将少却】
</div>
    <div class="pagination">
<a href="御定骈字类编_page350.html">上一页</a><span>...</span><a href="御定骈字类编_page346.html">346</a><a href="御定骈字类编_page347.html">347</a><a href="御定骈字类编_page348.html">348</a><a href="御定骈字类编_page349.html">349</a><a href="御定骈字类编_page350.html">350</a><span class="current-page">351</span><a href="御定骈字类编_page352.html">352</a><a href="御定骈字类编_page353.html">353</a><a href="御定骈字类编_page354.html">354</a><a href="御定骈字类编_page355.html">355</a><a href="御定骈字类编_page356.html">356</a><span>...</span><a href="御定骈字类编_page352.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
