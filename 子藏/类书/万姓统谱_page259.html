<!DOCTYPE html>
<html>
<head>
    <meta charset="UTF-8">
    <title>万姓统谱 - 第 259 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 259 页/共 403 页</h1>
    <div class="content">　　马适求【钜鹿人以布衣连郡国数千人谋诛莽不克死之】
　　【三国】马超【字孟起茂陵人辅汉昭烈以功封定西将军迁左将军卒諡曰威】
　　马良【字季常宜城人兄弟五人竝有才名良眉中有白毛乡里谚曰马氏五常白眉最良昭烈领荆辟为从事即位以为侍中及东征吴遣入武陵招纳五溪蛮夷渠帅皆受印号会昭烈败续良遇害乃拜其子秉为骑都尉】
　　马谡【字幼常良弟仕昭烈为越巂太守才器过人好论军计亮深器异之以为防军与魏将张郃战
　　于街亭败绩下狱死亮为之流涕】
　　马防【阆中人仕蜀汉为广汉太守有治行累官至尚书仆射】
　　马忠【阆中人事蜀汉昭烈防牱太守抚育恤理甚有威惠又开复越巂土地忠为人寛济有度量处
　　事有断蛮夷畏爱及卒莫不流涕尽哀为之立庙】
　　【晋】马隆【字孝兴平陆人少智勇好立名节泰始中兖州举隆堪良将稍迁司马督初凉州为羌戎树机能所没以隆为武威太守隆到武威奇谋间发出敌不意贼以为神凉州遂平太康初为平虏防军击南虏成奚进封髙县侯子咸嗣为鹰扬将军没于阵】
　　【南北】马枢【字要理茂陵人六岁能诵孝经论语及长博极经史尤善周易老子义梁邵陵王刺南徐州素闻其名引为学士侯景之乱乃隠茅山有终焉志陈文帝徴为度支尚书辞不应命】
　　马敬德【河间人好儒术北齐时举选至都授国子助教迁博士武成为后主择师傅入为侍讲兼
　　国子祭酒终瀛州大中正】
　　马仙埤【字灵馥邵人少以果敢闻仕齐位豫州刺史梁武起兵使姚仲斌説之埤斩以徇又遣其
　　族叔谕曰大义灭亲又欲斩之城陷不降槛送建康】
　　【隋】马光【字荣伯武安人少好学从师数年昼夜不息图书防纬莫不毕览尤明三礼为儒者所宗开皇初髙祖徴山东义学之士授太学博士尝因释奠髙祖亲幸国子学王公以下毕集先升座讲礼启发章门已而诸儒生以次论难者十余人皆当时硕学光剖折疑滞理义赡论者咸共推服上嘉而劳焉初教授瀛州博问门徒千数至是多负笈从入长安】
　　【唐】马嘉运【魏州繁水人少为沙门后还治儒学尝讲授白鹿山受业者千余人贞观中召拜文馆
　　学士尝指摘孔颖达五经正义之疵当世诸儒服其精博】
　　马周【字賔王茌平人少孤家贫嗜学善诗春秋贞观中拜监察御史累陈时务帝皆称善累迁中书
　　令帝尝以飞白书赐之曰鸾凤冲霄必假羽翼股肱之寄要在忠力】
　　马懐素【丹徒人举进士累官左台监察御史武后诏命按问魏元忠崔贞慎反状使者促迫懐素执不从元忠等获免开元初进昭文馆学士与禇无量分日侍读宗自迎以师臣之礼懐素笃学谦慎时人推为长者卒諡曰文】
　　马彛【扶风人为曹王臯幕府时未有知名臯识之卒以正直见称张柬之有园圃在襄阳臯尝宴集将士取之彛曰汉阳有中兴功今遗业当百世共保奈何使子孙鬻乎臯谢曰主吏失词以为君羞防君安得闻此言】
　　马【字弱翁郏城人以儒学闻隠苏门山下不应辟命至德中李光弼镇太原始署掌书记尝防军
　　谋光弼器焉后厯连润二州刺史】
　　马燧【字洵美汝州郏城人初田悦新有魏博燧书言悦必反既而悦果围邢州诏燧以步骑二万与昭义李抱真神策兵马使李晟合军救之燧出口未过险移书抵悦示之悦以燧长已大喜既次邯郸悦使至燧皆斩之悦闻使大将杨朝光以兵万人据双冈筑东西二栅以御燧燧乃推火车焚朝光栅斩之擒其将卢子昌居五日进军临洺悦悉军战燧大败之斩首万级邢围亦解以功迁尚书右仆射兼魏博招讨使悦告穷于朱滔王武俊防二人者怨望乃连和悦恃燕赵方至即出兵背城燧复与诸军破之进同中书门下平章事北平郡王魏大都督长史】
　　马载【周之子咸亨中为司列少常伯后为吏部选部与裴行俭分掌选事时人称载有知人鉴厯官
　　雍州刺史】
　　马植【自南安都防徙黔州观察使入州时舟泊峡中夜见白衣隄上吟曰截竹为筒作笛吹凤皇池
　　上凤皇飞劳君更向黔南去即是钧陶万彚时不久拜相】
　　马璘【扶风人武干絶伦善以少击众至德初从李光弼东讨有功永泰初为四镇行营节度使后土
　　蕃内寇浑瑊战不利璘合击破之进右仆射扶风郡王】
　　马绰【余杭人尝从董昌于越州及昌潜叛弃家奔钱镠累官两浙行军司马后表授雄武军节度使
　　同平章事】
　　马总【字防元元和中迁南安都防建二铜柱于汉故处谘着唐德以表伏波之裔韩愈诗云红旗照
　　海压南荒徴入中台作侍郎】
　　马自然【有异行饮酒至一石不醉人有疾以杂草木揉与之食无不瘥者自吟云昔日曾随汉伯阳经时醉卧紫金牀东君道我多情懒罚向人间作酒狂何用烧丹学驻顔閙非城市静非山时人若覔长生药对景无心是大还唐广明中于梓州上升】
　　马异【诗人诗体与卢仝俱尚险怪卢仝与马异结交诗有云仝不仝异不异是谓大仝而小异】马岌【宋殱有逺操不与世交岌髙尚之士具威仪造焉殱拒而不见岌叹曰名可闻而身不可见德
　　可仰而形不可覩吾今而后知先生矣】
　　【五代】马全节【元城人赵在礼反邺都以全节为马步指挥使厯金州防御使蜀人攻金州州兵才数百全节散家财与士卒死守蜀人去废帝召全节以为沧州留后晋髙祖时拜全节横海军节度使李金全叛附于李升全节讨之金全南奔败其将承裕斩首三千级承裕走副将审晖追斩之而献俘于京师以功徙镇义武自契丹与晋大军相距澶魏之间全节别攻白团城破之虏七百人克秦州虏二千人降其守将晋廷谦四月契丹败于戚城引兵分道而北全节败之于定丰执其将安晖寻徙广晋尹留守邺都】
　　马希范【字宝规右扶风人襄州安从进安州李金全叛晋髙祖召希范出兵希范遣张少敌以舟兵趋汉阳漕米五万斛以馈军金全等败少敌乃旋溪州刺史彭士然率锦奬诸蛮攻澧州希范遣刘勍刘全明等以步卒五千击之士然大败勍等攻溪州士然走奬州遣其子师暠率诸蛮酋降于勍溪州西接防牱羽林南通桂林象郡希范乃立铜柱为表命学士李臯铭之于是南宁州酋长莫彦殊率其本部十八州都云酋长尹懐昌率其昆明等十二部防牱张万率其夷播等七州皆附】
　　马重绩【字洞微少学数术明太乙五纪八象三綂大厯居于太原】
　　【宋】马全义【幽州蓟人十余岁学击剑善射骑初事周以功累迁殿前指挥使后太祖讨李筠飞矢贯臂全义拔镞临敌士气益奋遂克泽州累官至江州防御使卒赠检校太保】
　　马令琮【大名人少善骑射尝从其父全节屡战有功由是知名周世宗时为虎防指挥使太祖即
　　位出刺懐州陞团练使累功迁昭义兵马軡辖】
　　马韶【字赵之平棘人习天文开宝中太宗以晋王尹京申严私习天文之禁韶素与太宗亲吏程德善德每戒韶不令及门九年冬十月十九日既夕韶忽造德德恐甚诘其所以来韶曰明日乃晋王利见之辰韶故以相告德惶骇止韶一室遽入白太宗命德以人防守之将闻于太祖及诘旦太宗入谒果受遗践祚韶以赦获免逾月起家为司天监主簿太平兴国二年擢太仆寺丞改秘书省著作佐郎厯太子中允秘书丞出为平恩令归朝复守旧任与楚芝兰同判司天监事就迁太常博士】
　　马元方【鄄城人父应图知顿丘以部刍粮没敌中元方去髪为浮屠求父尸不得太宗哀之为官其兄元吉元方以进士累迁户部判官上言方春民贫请预贷库钱至夏秋令以绢输官行之公私果便因下其法诸路官至兵部侍郎】
　　马适【字志达湖口人祖良俊卒葬于幞头山时防曰沙州圆出状元适生自幼聪敏勤苦嗜学奉母
　　笃孝建隆三年沙州始圆果登状元第以母故守制终于家】
　　马知节【字子元全义子以防补官真宗时为枢密副使遇事敢言时王钦若为使知节薄其为人
　　每廷议得其不直辄面诋之闻其风者皆知为正直云】
　　马懐德【祥符人补三班奏事积官至靖难节度观察留后累立战功斩获动以万数为范仲淹韩
　　琦所知荐尝为流矢中其额入于骨以弓系镞发机而出之】
　　马亮【字叔明合肥人登进士累官至西川都转运使时王均反初平之主将肆意诛戮亮救免者千数及械送诖误者九十人至京师亮请于朝悉宥免之亮尝两典乡郡人以为荣官终太子少保卒諡忠肃】
　　马寻【须城人举毛诗举学究累判大理寺以明习法律称厯广东淮南两浙转运使厯知湖汝襄邓滑等州襄州饥人或羣入富家掠囷粟狱吏鞫为强盗寻曰此脱死耳情与强盗异奏得减死论著为例终司农卿】
　　马仲甫【亮子举进士厯知登丰县拜天章阁待制知瀛秦亳许扬五州所至兴利除害时称能吏
　　云】
　　马黙【字处厚武城人从学石介登进士调临濮尉以张方平荐为监察御史里行遇事辄言无顾方平间遣所亲谓曰言太直得无累举者乎黙谢曰不敢为身谋所以报也尝除知登州奏请更定配沙门岛法后为河北都转运使绍圣初坐附司马光落职致仕卒绍兴中赠太保】
　　马遂【开封人仕为北京指使闻王则叛诣留守贾昌朝请击贼昌朝使持榜招降见则谕以祸福不
　　答遂扼其喉欧之流血贼攒刃聚噪遂被缚而支解之赠宫苑使】
　　马遵【字仲连乐平人景祐中进士擢江淮发运判官尽心漕事入为御史论罢宰相梁适出知宣州
　　后为吏部员外郎直龙图阁卒遵立朝侃侃遇事规切】
　　马公亮【少时夜阅书忽有大手如扇自牕入亮以雄黄水大书草字牕外大呼曰速与我涤去不然祸及汝亮不聴而卧将晓哀告手不能缩且曰公将大贵我戏犯公何忍致极地公独不见然犀之事乎亮悟以水涤逊谢而去】
　　马从先【字子野祥符人少尽力于学性整严虽盛夏不袒跣父当任子推与其弟由进士累官太常少卿知宿州代还知寿州以老辞英宗曰闻卿治行籍甚寿尤重于宿姑为朕往后以工部侍郎致仕】
　　马天骥【字德夫衢州人绍定二年进士厯官秘书省假司马光五规之名条上时弊词防切直仕
　　至端明殿学士同签书枢密院事封信安郡侯】
　　马涓【南部人其父从政初未有子买一妾询知其父母死不克葬故自鬻遂归妾不责所负后梦一翁谢曰我妾父也闻之上苍矣愿君家富贵涓涓不絶及生涓因以梦中语为名元祜中登进士第一】
　　马熈载【西安人元符初进士累官中书侍郎与时相黼不协罢知亳州】
　　马持国【字鲠臣新防人绍兴间张浚胡铨皆尝辟为属官持国尝着中兴自治万全策畧愚忠録献于孝宗周必大杨万里称其文深宏伟杰切中时病终容州守子晞骥仕终雷州守孙宜祖终英德守】
　　马光【与张仲让等号为六儒】
　　马存【字子才善属文有豪气观浩齐歌等作可见】
　　马晞骥【持国之子淳熈进士判肇庆府有潜以奇砚献者晞骥谢之曰吾职佐郡尝饮水自甘何
　　敢以长物汚吾家声其人惭而退厯知雷州】
　　马大同【字防叔建德人举进士自为小官郎以刚介闻上与辨论甚喜之孝宗即位有大用意仕
　　至户部侍郎学者称为鹤山先生】
　　马之纯【字师文东阳人隆兴进士潜心经籍学者多从之所着有尚书中庸论语説周礼随释左
　　传类编纪事编年及诗文若干卷人称为茂陵先生】
　　马壬仲【建阳人从朱文公游绍兴间中进士乙科寓居东阳厯官州县以亷能见称所着有奏议
　　杂著得斋集】
　　马淘【淳熈中知髙州李接将寇郡境淘乃整军阵备战器严约束贼闻风不敢进一郡获安】马逺【其先河中人后居钱塘工山水人物花鸟种种臻玅独步画院光宁两朝授待诏子麟能世家学然不逮父逺爱其子多于已画上题作麟画葢欲麟得誉故也为画院祗】
　　马和之【钱塘人绍兴中登第官至工部侍郎善人物山水笔法飘逸纎悉粉藻自成一家髙孝两朝最重其画尝书毛诗三百篇命和之篇画一图防成巨帙至今杭人尝有存其散逸者】
　　马伸【字时中登进士不乐驰骛每调官未尝择便利为成都郫县丞守委受成都租前受输者率以食色玩好蛊訹而败伸请絶宿弊民争先输至沿途假寐以达旦常平使者孙俟蚤行怪问之皆应曰今年马县丞受纳不病我也俟荐于朝】
　　马光祖【字华父金华人宝庆二年进士理宗时知临安府岁饥荣王府积粟不发廪光祖谒王屡次王不得已而见焉乃厉声曰天下孰不知大王子为储君大王不以此时收人心乎王以无粟辞光祖探懐中文书曰某庄某仓若干王无以辞得粟活民甚多】
　　马南宝【沙浦人家饶于财而能读书好义尤工作诗景炎二年十月端宗自潮州之浅湾航海避
　　敌过邑境南宝献粟千石以饷军端宗降敕奬之召拜权工部侍郎】
　　马廷鸾【字翔仲乐平人淳祐间进士累官翰林权直中书舍人两制皆出其手度宗立拜右丞相兼枢密使与贾似道不合除观文殿大学士提举洞霄宫所着有六经集传等书力辞相位曰天下安危人主不知国家利害羣臣不知军前胜负列阃不知陛下与元老大臣惟懐永图臣死且瞑目】
　　马仁瑀【为瀛州防御使兄子尝醉杀平民系狱当死民家自言过误杀伤论仁瑀曰吾岂敢以私
　　亲而乱国法哉遂论如律给民家布帛为棺敛具】
　　马堃【岩昌人一家父叔兄弟皆以忠勇为名将堃以六郡镇抚使守咸淳府元将杨文安与堃同里谕使降元堃不从文安乃列栅攻城潜遣勇士蹑云梯宵登斩闗纳外兵堃悉力巷战兵败力屈而死】
　　马塈【堃弟咸淳中知钦州徙邕州抚诸蛮及治闗隘皆有条理边陲晏然宋亡塈因留静江总屯戍诸军守城元将阿尔哈雅以兵夹攻因塈兵败使人招降塈发弩射之攻三月前后百余战讫无降意城破塈率死士巷战被执杀之断其首犹握拳奋起立逾时始仆】
　　马端临【廷鸾子年十九潜心学问博极羣书以廕补承事郎宋亡隠居教授乡里逺近师之与人
　　言论亹亹不倦所着有大学集传多识録文献通考等书行世】
　　马发【海阳人德祜中为摧锋寨将署州事州人称为安抚使元兵逼朝城守令惧走发独慰劳士卒
　　坚守不屈战败服鸩死后人哀其忠节立祠祀之】
　　【金】马庆祥【本名实喇济苏先世自西域入居狄道以马为氏太安初以尚书省译史使元庆祥智辨通六国语还称防授开封判官后移凤翔元兵来攻庆祥率兵殊死战矢尽被执竟不屈而死赠恒州刺史諡忠愍】
　　马定国【茌平人自少志趣不羣累官至翰林学士尝着石鼓辨万余言大要以字画考之是宇文
　　周时所作出入传记引据甚明有文集传世】
　　马肩龙【宛平人有能赋声初在大学尝辨名将从坦杀人之寃时论义之后德顺受围州将假肩
　　龙凤翔判官守御一委任之受攻百日食尽乃陷遂遇害诏配食褒忠庙】
　　马正卿【庆祥子好学负气由断事官累迁至礼部尚书卒赠梁郡侯諡忠懿曽孙祖常博学能文
　　章】
　　马得臣【析津人博古能文尤长于诗累官翰林学士承防时圣宗击鞠无度得臣乃疏唐贞观开
</div>
    <div class="pagination">
<a href="万姓统谱_page258.html">上一页</a><span>...</span><a href="万姓统谱_page254.html">254</a><a href="万姓统谱_page255.html">255</a><a href="万姓统谱_page256.html">256</a><a href="万姓统谱_page257.html">257</a><a href="万姓统谱_page258.html">258</a><span class="current-page">259</span><a href="万姓统谱_page260.html">260</a><a href="万姓统谱_page261.html">261</a><a href="万姓统谱_page262.html">262</a><a href="万姓统谱_page263.html">263</a><a href="万姓统谱_page264.html">264</a><span>...</span><a href="万姓统谱_page260.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
