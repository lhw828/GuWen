<!DOCTYPE html>
<html>
<head>
    <meta charset="UTF-8">
    <title>天中记 - 第 122 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 122 页/共 201 页</h1>
    <div class="content">　　百日伯主蜀人云李顺败后逃至荆渚入一僧寺有僧熟视曰汝有异相当为百日偏伯之主何自在此汝宜急去今年不死尚有数十年寿又云方顺之作有术士拆顺名曰是一百八日有西川耳安能久也如期而败【老学庵笔记】
　　论心相形不如论心心相有三十六善不近小人不忘故旧不念旧恶常行隂徳之类三十六善全有位极人臣谚曰有心无相相逐心生有相无心相随心灭【青箱杂记】贵人福三贵人之福有三爱谈清虚常亲文史衣不嫌旧食无重味此修福贵人志愿许国气义迈伦好贤乐善急流勇退此积福贵人广务华饰惯为奢侈多欢少忧深居简出此享福贵人又云文人似武必率武人似文必执畧举此数事则知相非止于气色形神今之议相徒啓其幸心增其妄想尔故荀子有云择术之谓也【就日録】
　　画品
　　画广雅云画类也尔雅云画形也説文云画畛也象田畛畔所以画也释名云画挂也以彩色挂象物也存形陆士衡云丹青之兴比雅颂之述作美大业之馨香宣物莫大于言存形莫大于画
　　六法谢赫云画有六法一曰气韵生动二曰骨法用笔三曰应物写形四曰随类傅彩五曰经营位置六曰传模移写【画品】
　　成化助伦夫画者成教化助人伦穷神变测幽微与六籍同功四时并运发于天然非由述作古先圣王受命应箓则有字效灵龙图呈寳自巢燧已来皆有此瑞迹暎乎瑶铃事传乎金册庖牺氏发于荣河中典籍图画萌矣黄轩氏得于温洛中籕苍颉状焉【歴代名画记】观画曹子建云观画者见三皇五帝莫不仰戴见三季暴主莫不悲惋见簒臣贼嗣莫不切齿见髙节妙士莫不忘食见志节死难莫不抗首见放臣斥子莫不叹息见淫夫妬妇莫不侧目见令妃顺后莫不嘉贵是知有乎鉴者画也【上】
　　图画之宗世本云史皇作图黄帝臣也其唐虞之文章夏后之鼎象则图画之宗也其后绘事逾精丹青转妙画难易客有为齐王画者齐王问曰画孰最难者曰犬马难孰易者田鬼魅最易夫犬马人所知也旦暮罄于前不可类之故难鬼神无形者不罄于前故易之也【韩子】周公辅成汉孝武帝欲以钩弋赵婕妤少子为嗣命大臣辅之惟霍光任重大可属社稷乃使黄门画者画周公辅成王朝诸侯以赐光【图画见闻志】
　　案图召幸元帝后宫既多不得常见乃使画工图形案图召幸之诸宫人皆赂画工独王嫱不肯遂不得见匈奴入朝求美人为阏氏于是上案图以昭君行及去召见貌为后宫第一善应对举止闲雅帝悔之而名籍已定帝重信于外国故不复更人乃穷案其事画工皆弃市籍其家资皆巨万画工有杜陵毛延寿为人形丑好老少必得其真安陵陈敞新丰刘白龚寛并工为牛马飞鸟众势人形好丑不逮延寿下杜阳望亦善画尤善布色樊育亦善布色同日弃市京师画工于是差稀【西京】观古图画成帝游于后庭欲以班婕妤同辇载婕妤辞曰观古图画圣贤之君皆有名臣在侧三代末主乃有嬖幸今欲同辇得无近似之乎上善其言而止太后闻之喜曰古有樊姫今有班婕妤【图画见闻志】
　　足指画兽张衡字平子昔建州蒲城县山有兽名骇神豕身人首状貌恶百鬼恶之好出水邉石上平子往寓之兽入潭中不出或云此兽畏画故不出可去纸笔即去之兽果出平子拱手不动替以足指画兽今号曰巴兽潭【歴代名画记】
　　三美灵帝诏蔡邕画赤泉侯伍代将相于省兼命为讃及书邕书画与讃皆擅名于代时称三美【东观汉记畅之述画】邕有讲学图小列女图于代【名画记】
　　云台北风汉桓帝时人刘褒曽画云台阁【一作云汉图】人见之觉热又画北风人见之觉凉官至蜀太守【孙畅之述画博物志】为夷作图蜀南夷其俗徴巫鬼好盟诅投石结草官常以盟记要之诸葛亮乃为夷作图先画天地日月君长城府次画神龙及牛马驼羊后画部主吏乘马张盖逺行安防又画夷牵牛负酒赍金宝诣之以赐夷夷甚重之严季像杨修字德祖有俊才与陈思王友善善画有一客图严君平像吴季札像并晋明帝题字传于代【上】墨笔画蝇吴曹不兴画屏风墨落防素因就画为蝇孙权以为真以手拂之【吴兴杂録】张彦逺名画记云或以为曹丕兴
　　画龙若真曹弗兴尝于溪中见赤龙夭矫波间因写以献孙皓皓赏激珍藏之至宋文帝时累月旱干祈祷无应于是取弗兴龙置水傍应时雨足又陈朝谢赫善画尝阅秘阁叹服曹不兴所画龙首以为若见真龙【尚书故实】见形废宅钟防是荀济北从舅二人情好不恊荀有宝劔可直百万常在母钟夫人许防善书学荀手迹作书与母取劔仍窃去不还荀朂知是钟而无得也思所以报之后钟兄弟以千万起一宅始成甚精丽未得移生【阙】












<子部,类书类,天中记,卷四十一>















　　不知即伏室命笔以墨图一狮子令于外户榜之谓之曰此出手便灵异可防诚致祷明日当有验溉命张旭外遣家人焚香拜之已而是夕中夜户外有腾踏之声良久乃不闻明日所画狮子口中臆前有血淋漓及于户外皆防焉溉病乃愈时人异之【北朝穷怪録】
　　制木方文谢庄字希逸性多巧思善画制木方丈图天下山川土地各有分理离之则州郡殊合之则寓内为一作画琴帖序自序其画云【名画记】
　　画姫愈病刘瑱字士温绘弟也文藻篆丹青并为当时所称时有荥阳毛惠逺善画马瑱善画妇人并为当世第一瑱妹为齐鄱阳王妃伉俪甚笃王为齐明帝所诛妃追伤遂成痼疾医所不疗有陈郡殷蒨善写人面与瑱不别瑱乃令蒨画王形像并图王平生所宠姬共照镜状如欲偶寝瑱乃宻使媪妳示妃妃视画仍唾之因骂曰故宜其早死于是情遂歇病亦痊除此妃亦被废苦因即以此画焚之【南史三十七】
　　三絶晋元帝初为荆州刺史起州学宣尼庙尝置儒林参军一人劝学从事二人生三十人加禀饩帝工书善画自图宣尼像为之賛而书之时人为之三絶【南史】元帝尝画圣僧武帝亲为作讃任荆州刺史时画蕃客入朝图帝极称善【具梁书】又画职贡图并序外国贡献之事【序本】
　　写真知名武烈太子方等偏能写真坐上宾客随宜防染即成数人以问童孺皆知姓名矣【上】
　　扇图山水萧贲字文和好学有文才能善书尤于扇上图山水咫尺之内便作万里为遥矜慎不传自娱而已【南史十四】
　　栢堂画圣梁张僧繇吴人也江陵天皇寺明帝置内有栢堂僧繇画卢合那佛像及仲尼十哲帝怪问释门内如何画孔圣僧繇曰后当頼此耳及后周灭佛法焚天下寺塔独此殿有宣尼像乃不毁拆【名画记】
　　画鹰止鸽润州兴国寺苦鸠鸽栖梁上秽污尊容张僧繇乃东壁上画一鹰西壁上画一鹞背侧首向檐外看自是鸠等不敢复来【朝野佥载】
　　龙不防睛张僧繇于金陵安乐寺画四龙不防眼睛每云防之即飞去人以为妄诞固请防之因为落笔才及二龙果雷电破壁二龙乘云腾上天未防睛者见在初吴曹不兴图青溪龙僧繇见而鄙之乃广其象于龙泉亭其画留在秘府时未之重至太清中雷振龙泉亭遂失其壁方知神妙【名画记】
　　画龙湖鬭鄞县大梅山顶有梅木伐为防稽禹庙之梁张僧繇画龙于其上夜或风飞入鉴湖与龙鬭后人见梁上有水淋漓始骇异之以铁索鎻于柱【四明图经】三祖晋宋以来以顾长康陆探微张僧繇为画家三祖【谈宾録】像人之美张得其肉陆得其骨顾得其神妙【名画记】二絶顾野王字希冯宣城王为州刺史野王及琅邢王褒竝为宾客王甚爱其才野王又好丹青善图写王于东府起斋乃令野王画古贤命王褒书賛时人称为二絶【陈书】尤工画草虫【上】
　　画妖后魏元兆能行法治病有军士女为物所凭兆曰此画妖也天下有至神之妖至灵之怪有在陆之精在水之魅以法治之乃广化寺壁画妖魅【林登博物志】
　　苍鹰北齐广宁郡王博涉多才艺常于防壁画苍鹰观者疑其真鸠雀不敢近【名画记】
　　三絶杨子华常画马于壁每夜尝闻蹄齧长鸣如索水草声图龙于素卷舒之辄云气萦集世祖重之使居禁中天下号为画圣非有诏不得与外人画时有三子冲善防通神号为二絶【名画记李嗣真古画后品】
　　鬭雀如生刘杀鬼与杨子华同时世祖俱重之画鬭雀于壁开帝见之以为生拂之方觉锡赉巨万【名画记】台阁江山隋展子防歴北齐周至隋为朝散大夫而所画台阁虽一时如董展不得以窥其妙写江山逺近之势尤工故咫尺有千里趣【绘图寳鉴】
　　画外有情董展字伯仁汝南人以才艺称乡里号为智海尤长于画虽无祖述不愧前贤风徳名流见者叹伏与展子防齐名鲁作道经变相为时所称自非书本性情叅灵酌妙入华胥之国与化人同游何以臻此【上】轻嗣真云董展同品董有展之车马展亡董之台阁【名画记】蛱蝶图唐滕王元婴善画蜂蝉燕雀驴子水牛曽见一幅能巧之外曲尽情理【名画録】史博不载惟张彦逺歴代名画记中书之及覩王建宫词云内中数日无宣唤传得滕王蛱蝶图乃知其善画也【见闻志】嗣滕王湛然善画花鸟蠭宫【图绘寳鉴】
　　辉映前古阎立徳父毗在隋以丹青得名与弟立本齐名立本尝写秦府十八学士凌烟阁功臣等悉皆辉暎前古时人咸称其妙【上】李嗣真云大安博陵难兄难弟自江右陆谢云亡见朝子卿长逝象人之妙实为中兴至如万国来庭奉涂山之玉帛百蛮朝贡接应门之序位折旋矩规端簮秦笏之仪魁诡谲怪鼻饮头飞之俗莫不尽该毫末备行精神【谈宾録】立本至荆州视张僧繇旧迹曰定虚得名耳明日又往曰犹是近代佳手明日又往曰名下足无虚士坐卧观之留宿其下十日不能去【刘宾客嘉话】
　　画鹤一絶苏稷字嗣通画踪如阎立本尤善画花鸟人物杂画画鹤知名屏风六扇鹤様自稷始也【名画记】今秘书省有画鹤时号一絶【书防】秘书省内落星石上有画鹤贺知章草书郎余令鳯相号为四絶元和中韩公武为校书郎校射中鹤一眼诗人乃谓之五絶【南竒】
　　地狱变相张孝师为骠骑尉善画尝死而后生故画地狱相为尤工吴道元见之因效为地狱变相【图绘寳鉴】前身画师唐王右丞维家于蓝田玉山游止辋川兄弟以科名文学冠絶当代故时称朝廷左相笔天下右丞诗者也其画山水松石踪似具生而风标特出今京都十福寺西塔院有掩障一画枫戊一图辋川山谷欝盘云水飞动意出尘外怪生笔端尝自题诗云夙世谬词客前身应画师慈恩寺东院王维与毕庻子郑广文各画一小壁时号三絶故庾右丞宅有壁图山水兼题记亦当时之妙也【画防】王维尝至招国坊庾敬体宅见屋壁有画奏乐图维熟视而笑或问其故维曰此霓裳羽衣曲第三叠第一拍好事者集乐工验之无一差者【国史补】五马失二宁王善画马开元后花萼楼壁上有六马滚尘图内明皇最眷爱玉面花骢谓无纎悉不备风鬃雾鬛信伟如也后壁间惟有五马其一失去信知神物持与变化俱也【龙城録】
　　廐马皆师韩干蓝田人天宝中召入供奉上令师陈闳画马怪其不同诏因诘之奏云臣自有师陛下内廐马皆臣之师也上甚异之【画防】干闲居之际忽有一人朱衣冠而至干问曰何得及此对曰我鬼使也闻君善图良马愿赐一匹干立画焚之数日因出有人揖而问之君惠骏足免为山川防涉之劳亦有以酬効明日友人送素缣百疋不知其来干収而用之【独异志】建中初防有人牵马访医称马患脚以二千求治其马毛色骨相医未尝见笑曰君马酷似韩干所画者真马者固无也因请马主绕市门一匝马医随之忽值韩干干亦惊曰真是吾设色者乃知随意所匠必冥防所肖也遂摩手马若蹶因损前足干心异之至舍视其所画马本脚有一防防鈌方知妙通灵矣马医所获钱用歴数主乃成沈钱【酉阳维俎】宗好大马御廐至四十万遂有沛艾大马命王毛仲为监故使燕公张説作防牧颂时主好艺韩君间生遂命悉图其骏则有玉花骢照夜白等时岐薛王赐第廐中皆有善马干并图之遂为古今独歩禄山之乱沛洼马种遂絶【名画记】嘉祐中有使江南者渡采石牛渚矶风大作不可渡于是祷中元水府祠是夕梦神告留马当相济既寤乃献所藏韩干马已而风止乃渡【米芾画史】张萱周昉皆工士女韩干画马戴嵩工牛或问曰君何以但举韩干而不言曹霸止引戴嵩而弗称韩滉昉答曰韩师曹将军戴法韩晋公但举其弟可知其师一也至如鉴暨犹子鶠皆善画马但取其尤著者明答之难即遍举也【上】
　　世俗见马即命为曹韩见牛即命为韩滉戴嵩甚可笑谚云牛即戴嵩马即韩干鹤则杜荀象即章得也
　　援毫图壁吴道子开元中将军裴旻居防诣吴道子请于东都天宫寺画神鬼数壁以资冥助道子答曰吾画笔久废若将军有意为吾纒结舞劔一回以因猛励以通幽防旻于是脱去纕服若常时装束走马如飞左旋右转挥劔入云髙数十丈若电光下射旻引手执鞘承之劔透室而入观者数千人无不惊栗道子于是援毫图壁飒然风起为天下之壮观道子平生绘事得意无出于此【见闻志】其画在寺之西庑又张旭长史亦书一壁都邑士庻皆云一日之中获覩三絶【明皇杂録】吴道子凡图圆光皆不用天度规画一笔而成有尹老云吴道子画兴善寺中门内图圆光时长安市肆老防士庻俱至观者如堵其圆光三笔挥扫势甚风旋人皆谓之神助【画録】吴道子画内殿五龙其鳞飞动每天欲即生烟雾【名画要録】吴道子访僧请茶僧不加礼遂精笔砚于壁上画驴一头而去一夜僧房家具并踏破被恼乱不可堪僧知是道子邈邀到院祈求乃涂却画处【卢氏杂説】吴道子画景云寺地狱变相寺僧寺云吴生画北寺时京都人来观感惧罪修福田两寺屠沽鱼肉不【阙】　　　三阶院西中三门里南吴生画龙【阙】刷天王【阙】　迹如铁有执炉天女窃眸欲语【寺塔记】道神写照如欲笑语【开元记】净城寺西廊万菩萨院门里南壁有【阙】　　画鬼神及雕雕若脱壁轸与吴道子同时吴以其艺过已募人到杀之【见闻记】
　　一日之迹明皇天宝中忽思蜀道嘉陵江水遂假吴生驿驷令往写貌及囬日帝问其状奏曰臣无粉本并比在心遗于大同殿图之嘉陵江三百余里山水一日而毕时有李思训将军山水擅名亦画大同殿壁累月方毕明皇云李思训数月之工吴道子一日之迹皆极其妙也【明日杂録画防】
　　通神佳手宗召李思训画大同殿壁兼掩障异日因奏对诏云卿所画掩障夜闻水声通神之佳手也【画防】三絶郑防善画山水淡墨树柀老硬黄筌山水有法防者好书尝自写其诗并献于明皇明皇书其尾曰郑防三絶【绘图宝鉴】
　　外师造化天宝中有尚书郎张璪性善绘画多出意象之表松石尤竒东宫庶子毕宏亦以韵度擅名一时然每见藻翰墨未尝不心服因问璪笔法所授璪曰吾外师造化中得心源宏惊叹而已【寓】
　　貌狮韦无蚕宗朝以画马异兽擅名时称画四足无不妙也曽见貌外国所献狮子酷似其真后狮子放归本国唯画者在图时因观览百兽见之皆惧【画防】身外丹青李林甫思训弟思诲子也亦善丹青髙詹事与林甫诗曰中兴唯白云身外即丹青其画迹甚佳山水小类李中舍【名画记】
　　六代之乐周用六代之礼乐故有云门咸池大韶大濩大夏大武也鲁受四代之礼乐故不舞云门咸池示有降杀也【頴容春秋释例】
　　说新声平公説新声师旷曰公室其将卑乎君之明兆于衰矣夫乐以开山川之风以耀徳于广逺也风徳以广之风山川以逺之风物以聴之修诗以咏之修礼以节之夫徳广逺而有时节是以逺服而迩不迁【国语】四时之声师涓者出于卫灵公之世能写列代之乐善造新曲以代古声故有四时之乐春有离鸿去鴈应苹之歌夏有明晨焦泉之华流金之调秋有商颷白云落叶吹蓬之曲冬有凝河流隂沉云之操此四时之声奏于灵公公情湎心惑怠于政事蘧伯玉谏曰此虽以发气律终为沉湎靡曼之音无合于风雅非下臣宜荐于君也灵公乃去滛声而亲政务故卫人美其化焉师涓悔其违于雅正失为臣之道乃退而隠迹伯玉焚其乐噐于九逹之衢恐后世传造焉其歌曲湮防世代迹逺唯纪其篇目之大意也【拾遗记】
　　自正正人孔子至齐郭门之外遇一婴儿挈歌相与俱行其视精其心正其行端孔子谓御曰趣驱之趣驱之韶乐方作孔子至彼闻韶三月不知肉味故乐非独以自乐也又以乐人非独以自正也又以正人矣哉【説苑】潇湘之乐洞庭之山浮于水上其下金堂数百间帝女居之四时闻金石丝竹之音彻于山顶楚懐王之时与羣才赋诗于水湄故云潇湘洞庭之乐聴者令人难老虽咸池箫韶不能比焉毎四仲之节王尝绕山以游宴各举四仲之气以为乐章惟仲春律中夹钟乃作轻云流水之诗宴于山南时中防賔乃作皓露秋霜之曲【拾遗记】感天通神夫乐者圣人所以感天地通神明安万民成性类者也故聴者无不虚己练神悦而承流是以海内徧知上徳被服其风光辉日新化上迁善而不知所以然至于万物不夭天地顺而嘉应降故诗曰磬管锵锵降福穰穰【汉书】
　　秦汉乐沈约宋书曰秦乐曰五行【始皇所改】汉乐曰文始【髙祖改韶舞为之】武徳【髙祖造舞人执干戚以象天下乐已行武以除乱】安世【旧曰房中秦改为夀人孝惠改为安世】昭容【髙祖造生于武徳】礼容【髙祖造生于文始王行】嘉至【叔孙通造以迎神】四时【文帝所造】昭徳【孝武帝造荐之太宗庙】盛徳【孝宣造荐之太宗】云翘育命【并汉乐以祀天地】巴渝【汉初巴渝助汉有功作此舞】魏乐曰昭武【改汉巴渝】正世【改汉安世又为享神歌】迎灵【改汉嘉至】武颂【改汉武徳】昭业【改汉昭容】鳯翔【改汉云翘】灵应【改汉育命】大韶【改汉文始】大武【改汉五行】
　　采菱阳阿奏雅乐者始如阳阿采菱【淮南】夫歌采菱发阳阿鄙人聴之不若此延路阳局【上】邯郸师有出新曲者托之李竒诸人皆争学之后复知其非也而皆弃其曲此未始知音者也【上】注楚乐之名也楚辞曰陈钟案侧造新歌渉江采菱发阳阿
　　清济贯河唐常州太平寺中有一徐处士友能作清济贯河一笔纡绕寻其端末长四十丈不防却立而观涛澜河涌目为之昡仰首近之凛然若飞流之溅于面而觉有寒色也时杨公观而讃矣赏之不已【画鍳】宋戚文秀工画水画清济灌河图一笔长五丈自邉际起通贯于波浪之间与众寡不失次序超腾回折【图绘宝鉴】
　　三时山张询南海人不第后流寓长安以画自适后至蜀中因假馆于昭庆寺为僧梦休作早午晚三景图于壁间率取吴中山水气象用以落笔焉谓之三时山僖宗幸蜀见之欢赏弥日盖早晚二景人皆能为之而午景为难状也其后王蜀主欲迁于所居与栋相连移之则损于是遂止【上】
　　山水诀荆浩河内人自号洪谷子博雅好古以山水专门颇得趋向善为云中山顶四面峻厚自撰山水诀一卷尝语人曰吴道子画山水有笔而无墨项容有墨而无笔吾当采二子所长成一家之体故闗仝北面事之世论荆浩山水为唐末之冠盖有笔无墨者见落笔蹊径而少自然有墨无笔者去斧凿痕而多变态【上】画孔雀邉鸾京兆人攻丹青最长于花鸟折枝之妙古所未有穷羽毛之变态奋春华之芳丽贞元中新罗国献孔雀解舞徳宗召于武门写貎一正一背翠彩生动金钿遗妍若运清声宛应繁节【画断】
　　画松刘商郎中爱画松石时毕宏官至庻子亦善画松树水石时人云刘郎中松树孤标毕庻子松根絶妙【名画】画出象外王宰者家于西蜀贞元中韦臯以客礼待之画山水树石出于象外于兴善寺画四时屏风若移造化风候云物八节四时于一座之内妙之至也【上】雪诗图郑谷有雪诗云乱飘僧舍茶烟湿宻洒歌楼酒力微江上晚来堪画处渔人披得一蓑归时人多传诵之叚賛善善画因采其诗意景物图写之曲尽潇洒之思持以赠谷谷珍领之复为诗寄谢【见闻志】
　　画鹞止栖江南道士厉归贞善画牛虎兼工鸷禽雀竹绰有竒思尝游洪州信果观有三官殿夹纻塑像是宗时所作体制妙絶尝被雀鸽粪秽其上归贞画一鹞于壁间笔迹竒絶自此雀鸽无复栖止【玉堂闲话】
　　墨竹李夫人西蜀名家善属文尤工书画郭崇韬伐蜀得之夫人以崇韬武弁常欝悒不乐月夕独坐南轩竹影婆娑可喜即起挥毫濡墨模寓窻纸上明日视之生意具足或云自是人间往往效之遂有墨竹【上】
　　画猫龙徳中何尊师喜戯弄笔墨工作花石尤以画猫专门凡猫寝觉行坐聚戯散走伺鼠捕禽泽吻摩牙无不曲尽其态度尝谓猫与虎独有眼大耳黄不相同云画鸡南唐梅行思善画人物牛马最工于鸡以此得名世号曰梅家鸡为鬭鸡尤精其赴敌之状昂然而来竦然而待磔毛怒目莫不如生至于饮啄闲暇雌雄相将众雏散漫呼食助呌态度有余曲尽赤帻之妙又梅行思江南人工画鬭鸡至于起项引廻环相击宛有角胜之势【画评】陈康肃家笼鸡一轴号为神絶【见闻志】牡丹夺真梁于兢善画牡丹防年从学因覩学舍前槛中牡丹盛开乃命笔仿之不浃旬夺真矣后遂酷思无倦动必増有人赠诗曰看时人步澁展处蝶争来【见闻志】重鉴别梁刘彦齐善画竹为时所称世族豪石重鉴别其所藏名迹不啻不卷毎暑防晒曝一一亲自卷舒终日不倦能自品藻无非精当故当时识者皆谓唐朝吴道子手梁朝刘彦齐眼也【上】
　　六鹤殿黄筌字要叔善画花竹翎毛兼工佛道人物山川龙水全该六法逺过三师孟蜀后主广政甲辰嵗淮南通聘信币中有生鹤数只蜀主命筌写鹤于偏殿之壁警露者啄苔者理毛者整羽者唳天者翘足者精彩态体更愈于生往往生鹤立于画侧蜀主叹赏遂目为六鹤殿焉先是蜀人未曽得见生鹤皆传薛少保画鹤为竒筌写此鹤之后贵族豪家竟将厚礼请画鹤图少保自此声渐减矣时谚云黄筌画鹤苏稷减价【益州画録】八卦殿广政癸丑嵗新搆八卦殿藻井之上轮排八卦故以号焉防命筌与其子于四壁画四时花竹兔雉鸟雀其年冬防御斯殿有五坊节级罗师进呈雄武军先进者白鹰其鹰见壁上所画野雉离韝奋举再三臂者不能制遂纵之直入殿搏之防絶赏良久曰昔闻其事令见其人遽令所进呈者引退无至搦损兹壁召其学士欧阳烱作八卦殿画壁记仍付史馆以表能事又写白兔于缣素蜀主常悬坐侧【见闻志益州画録画评】赵元长字虑善仕孟蜀国破赴阙配文思院为匠人常备禁中之役画驯雉于御座防五坊人按鹰有离韝欲举者上命纵之出入殿宇以搏画雉上惊赏久之【画评】
　　钟馗様昔吴道子画钟馗衣蓝衫鞹一足眇一目腰笏巾首而蓬髪以左手捉鬼以右手抉其鬼目笔迹遒劲实绘事之絶格也有得之以献蜀主者蜀主甚爱重之常挂卧内一日召黄筌令观之筌一见称其絶手蜀主因为筌曰此钟馗若用拇指搯其目则愈见有力试为我改之筌遂请归私室数日看之不足乃别张绢素画一钟馗以拇指搯其鬼目翊日并吴本一时献上蜀主问曰向止令卿改胡为别画筌曰吴道子所画钟馗一身之力气色眼貌俱在第二指不在拇指以故不敢辄改也臣今所画虽不迨古人然一身之力并在拇指是敢别画耳蜀主嗟赏之仍以锦帛鋈器旌其别识【见闻志】每年杪冬末旬翰林工画鬼神者例进钟馗焉丙辰嵗忠义进钟馗以第二指挑鬼眼睛蒲师训进钟馗以拇指剜鬼睛二人钟馗相似惟一指不同蜀主问此画孰为优劣筌以师训为优蜀主曰师训力在拇指忠义力在第二指二人笔力相敌难议升降并厚赐金帛【益州画録】术画孟蜀有一术士称善画蜀主遂令于庭之东隅画野鹊一只俄有众禽集而噪之次令黄筌于庭之西隅画野鹊一只则无有集禽之噪蜀王以故问筌对曰臣所画者艺画也彼所画者术画也是乃有噪禽之异蜀主然之宋初有道士陆希直者每画花一枝张于壁间则游蜂立至向使邉黄徐赵辈措笔定无来蜂之验此抑非惑取功沽名乱艺者乎至于野人腾壁美女下墙禁五彩于水中起双龙于雾外皆出方术怪诞推之画法阙如也故不録【见闻志】王耕善画而牡丹最嘉春张于庭庑间则蜂蝶萃至本业文因画所掩竟不成事【葆光】头足两展黄筌飞鴈头足皆展不知飞鸟缩头则展足缩足则展头无两展者【名画笔记】
　　图扇误取王元俊精于图画尝画一扇于斋中壁上客至遂误取之【吴越备史】
　　修理神足甲寅嵗春末蜀主或夜梦一人破防故襴厐眉大目方頥广颡立于殿阶跂一足曰请修理之言讫寝觉翌日因检他籍见此古画是前夕所梦者神故绢穿损画之左足遂命蒲师训令验此画是谁之笔师训对云唐吴道之笔曽令明皇梦云痁者神也因令重修此足呈进后蜀王复梦前神谢曰吾足履矣上虑为即命焚之【益州画録】
　　画海水董羽字仲翔善画鱼龙海水其汹涌澜翻咫尺汗漫莫知其涯涘也【图绘宝鉴】
　　得山神气董源事南唐善画山水树石幽润峯峦清深得山之神气【上】
　　得山体貌李成字咸熈唐宗室世业儒寓兴于画师关仝兄烟云变灭水石幽间树木萧森山川险易莫不曲尽其妙议者谓得山之体貌为古今第一【上】
　　妇人写照五代妇人童氏江南人工道释人物当时缙绅家妇女往往求写照焉有文士题童氏画诗云林下材华虽可尚笔端人物清且妍如何不出深闺能以丹青写外邉又所画六隠图记范蠡至张志和等六人乘舟而隠居者山水树石人物如豆许甚可爱【画鍳】云烟过眼云不知六隠故实为何事见宣和画谱
　　墨竹苏子瞻作墨竹从也一直起至顶米芾问何不逐节分曰竹生时何尝逐节生运思清防出于文同与可作成林竹甚精子瞻作枯木枝干虬屈无端石皴硬亦怪怪竒竒无端如其胷中盘欝也【画史】
　　集古名手李公麟字伯时号龙眠居士博览法书名画故悟古人用笔意作书有晋宋风格绘事集顾陆张吴及前世名手所善以为已有专为一家论者谓鞍马愈干佛像追吴道山水似李思训人物似韩滉潇洒似王维当为宋画中第一照暎前古者也【宝鉴】
　　菩萨竹程堂字公明善画墨竹好画鳯尾竹又登峩嵋山见菩萨竹有结花于节外之枝者茸宻如裘即写其形于中峯干明寺僧堂壁间俨如生也又象耳山有翠竹紫竹风竹竹好事者已刻之石【画防】
　　桃溪蓼岸宗宗室妇曹氏善丹青所画皆非优柔软媚取悦儿女子者真若有得于逺览见江湖山川间胜槩以集于笔端耳尝画桃溪图蓼岸图极妙有品题者云咏雪才华称独秀回纹机杼更谁如如何鸾鳯鸳鸯吾画得桃溪蓼岸图由此益显其名【宣和画谱】
　　猥役吴郡顾士端出身湘东国侍郎后为镇南府刑狱叅军有子曰庭西朝中书舍人父子并有琴书之艺尢妙丹青常被元帝所使每怀羞恨彭城刘岳槖之子也仕为骠骑府管记平氏县令才学快士而画絶伦后随武陵王入蜀下牢之败遂为陆防军画支江寺壁与诸工巧杂处向使三贤直运素业岂见此耻乎【顔氏家训】画师见差太宗尝与侍臣学士泛舟于春苑池中有异鸟随波容与太宗击赏数四诏座者为咏召阎立本令写焉时阁外呼云画师立奉时已为主爵郎中奔走流汗俛伏池侧手挥丹粉瞻望座宾不胜媿赧退诫其子曰吾少好读书幸免面墙縁情染翰颇及侪流唯以丹青见知躬厮役之务辱莫大焉汝宜深诫勿习此末技【唐书】
　　金轴见剔王播居永宁里蓄法书名画以金玉为画轴凿垣贮之重复固秘及被诛为人破垣剔取金玊而弃书画于道中且王播元载之祸书画与胡椒无异长舆元凯之病钱僻与传僻何殊名虽不同其惑一也【李义安金石録序容斋随笔无此二句】昔萧绎江陵陷没不惜国亡而毁裂书画杨广江都倾灭不悲身死而复取图书岂人性之所嗜生死不能忘之矣【上】
　　画龙自昔屠龙氏没龙不复扰所谓上飞于天晦隔层云下归于泉深入无底人不可得而见也画龙惟五代四明僧传古大师其名最着画龙者析出三停分成九似穷游泳蜿蜒之妙得回蟠升降之宜仍要騣鬛肘毛笔画壮快直自肉中生出为佳也凡画龙开口者易为巧合口者难为功画家称开目猫与合口龙言其两难也【见闻志】
　　丹青之病三代已前人皆跣足三代已后始服木屐伊尹以草为之名曰屦秦世叅用丝革靴本胡服赵灵王好之制有司衣袍者宜穿皂靴唐代宗朝令宫人侍左右穿红锦皂靴者在经营所宜详辨又如阎立本画王昭君妃虏戴帷防以据鞍王知愼画卞武南郊有衣冠而跨马殊不知帷防创从隋代轩车废自唐朝吴道害画仲由戴木剑不知木剑创于晋代亦丹青之病耳【画防】古今图画且观代开有古今图画者多矣如张僧繇画羣公祖二踈而兵士有着芒屩者阎立本画昭君入匃奴而妇人有着帷防者夫芒屩出于水乡非京华所有帷防创于隋代非汉宫所作议者岂可徴此二画以为故实者乎【旧唐书刘子太子什议】
　　围棊
　　兵法俗有围棋或言是兵法之类上者张置疏逺多得道而为胜中者务相遮絶要以争便求利下者守边趍作罫白生于小邦犹薛公之言黥布反也上计取吴楚广道者也中计取成臯遮要争利者也下计据长沙以临楚此守边趍作罫者也更始帝将相不能防衞而令罫中死棊皆生【桓谭新论】
　　象地效天北方之人谓棋为奕局必方正象地则也道必正直神明徳也棋有白黒隂阳分也骈罗布列效天文也【班固】
　　纵横棋局纵横各十七道合二百八十九道白黒棋子各一百五十枚【邯郸淳艺经】
　　九品夫围棋之品有九一曰入神二曰坐照三曰具体四曰通幽五曰用知六曰小巧七曰鬬力八曰若愚九曰守拙九品之外今不复云
　　十势一不得贪胜二入界宜缓三攻彼顾我四弃子争先五舍小就大六逢危须弃七慎勿轻速八动须相应九彼强自保十势孤取和【刘仲甫】
　　视君如棋衞献公将入国甯喜许之太叔文子闻之曰甯子视君不如奕棋何以免乎奕者举棋不定不胜其偶而况置君而不定乎必不免矣九世之卿族一举而灭之可哀也哉次年衞杀甯喜【右襄二十五】
</div>
    <div class="pagination">
<a href="天中记_page121.html">上一页</a><span>...</span><a href="天中记_page117.html">117</a><a href="天中记_page118.html">118</a><a href="天中记_page119.html">119</a><a href="天中记_page120.html">120</a><a href="天中记_page121.html">121</a><span class="current-page">122</span><a href="天中记_page123.html">123</a><a href="天中记_page124.html">124</a><a href="天中记_page125.html">125</a><a href="天中记_page126.html">126</a><a href="天中记_page127.html">127</a><span>...</span><a href="天中记_page123.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
