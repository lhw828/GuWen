<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 18 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 18 页/共 111 页</h1>
    <div class="content">　　得一古画牡丹下有猫呉正肃开　　曰此正午牡丹也其花披哆而色燥此丨丨时花阙　　　　不同黒睛如线正午猫眼也归田録】
　　诗集天工【论画以形似见与儿童隣赋诗必此诗定知非诗人诗画本一律丨丨与清新边鸾雀写生赵昌花传神如何此两幅疎淡含精匀谁言一防红解寄无边春枝书王簿侣】天巧【瘦竹如幽人幽花如处女低昂枝上雀揺荡花间雨若人留丨丨春色入毫楮悬知生防扇寄声求妙语同上】写佛【贵人多金身复闲争买书画不计钱已将铁石充逸才更补朱繇为烟道薰屋漏装玉轴鹿皮苍璧知谁贤呉生丨丨本神授梦中幻化飞空仙觉来落笔不经意神妙不到秋毫巅我昔长安见此画叹惜至宝空潜然素丝断续不忍看已作蝴蝶飞聨翩志公彷佛见刀尺脩罗天女由嗤妍如观老杜飞鸟句脱字欲补知无縁贵人一见空羞忤锦囊千纸何足捐不须更用博麻缕付与一炬随飞烟坡旻画】画意【古画丨丨不画形梅诗咏物无隠情忘形得意知者寡不若见诗如识画欧阳公盘军图】画山【玉堂画掩春日闲中有郭熙丨春丨鸣鸠乳燕初睡起白波青嶂非人间离离短幅开平逺漠漠疎林寄秋晚却似江南送客时中流回头望平巘伊川佚老鬓如霜卧看秋山思洛阳为君纸尾作行草炯如嵩洛浮秋光我从公游如一日不觉青山映黄髪为画龙门八节滩待向伊川买泉石东坡题文潞公跋郭熙画】画竹【植物之中竹难写古今虽画无似者萧郎手下独逼真丹青以来唯一人人丨丨身肥拥肿萧画茎瘦节节竦人丨丨梢死羸垂萧画枝活叶叶动不根而生从意生不笋而成由笔成野怀水边碕岸侧森森两丛十五茎婵娟不生筠粉态萧飒尽得风烟情举头忽看不似画低耳静听疑有声西丛七茎劲而健省问天竺寺前石上见东丛八茎疎且寒忆曽湘妃庙里雨中看幽姿逺思少人别与君相顾空长叹萧郎萧郎老可惜手战眼昏头雪白自言便是絶笔时从今此竹尤难得白居易赠萧恱】画松【天下几个丨古丨毕宏已老韦偃少絶笔长风起纎末满堂动色嗟神妙两株裂苔藓皮屈鉄交错回高枝白摧朽骨龙虎死黒入太隂雷雨垂松根胡僧憩寂寞厖眉皓首无住着偏袒右肩露双脚叶里松子僧前落韦侯韦侯数相见我有一匹好素绢重之不减锦綉段已今拂拭光凌乱请君放笔为直榦老杜韦偃双松歌老夫清晨梳白头都道士来相访握髪呼儿延入户手提新丨青丨障障子松林静杳防凭轩忽若无丹青隂崖却承霜雪榦偃葢反走虬龙形老夫平生好竒古对此兴与精灵聚已知仙客意相亲更觉良工心独苦松下丈人巾屦同偶坐自是商山翁怅望聊歌紫芝曲时危惨淡来悲风题李尊师松】画梅【到画无盐丑不除此花风韵更清姝从教变白能为黒桃李依然是仆奴○病眼昏花已数年只应梅蕋故依然谁教也作陈面眼乱初逢未敢怜○粲粲江南万玉妃别来几度见春归相逢京洛浑依旧唯恨缁尘染素衣○含章檐下春风面造化功成秋毫意足不求顔色似前身相马九方臯○自读西湖处士诗年年临水看幽姿晴窻画出横斜影絶胜前村雪夜时陈去非和张防臣五絶】风雨【山深岩高石壁青白日忽变天晦防黒丨駈云走不停惊电疾丨来如倾山前雨防大如手山下水涌危槎横崩崖古树老有灵吼怒直与丨丨争枝披叶揠鬭不怯万窍却与藏雷霆鞭驴疾駈者谁子石路险澁驴凌兢目迷心慑愈走愈不及来憩树下如寒蝇苍茫直与鬼神接恍惚不保龙蛇惊平居此乐忽入眼孙家古图才可辨柰何一幅一尺余欲夺天地之竒变我心爱之良有以昔苦山行亲遇此一生两足不下堂输尔朱门贵公子张文潜风雨山水歌】江山【良工善得丹青理辄向茅茨画山水地角移来方寸间天涯写在笔锋里日不落兮月长生花片片兮水泠泠经年蝴蝶飞不去累嵗桃花结不成一片石数株松逺又淡近又浓不出门庭三五步坐见丨丨千万重唐呉融画山水歌】獐猿【防天古木相缪枝嵌空怪石御青漪两猿上下一旁挂两猿熟视苍蛙疑萧萧丛竹山风吹海棠杜宇相因依下有两獐从两儿花飡草齧含春嬉艺老笔精湖海画推意忘形形更竒解衣一扫神扶持他日自见犹嗟咨金钱百万酒千鸱荆南将军欣得之老禅豪取槖为垂白昼掩门初许窥房栊炯炯明冬曦榛藂羽革分毫厘残编未终且归读嵗暮有间重借披秦少游观易元吉獐猿图歌】猴马【楚州紫极宫有画沐丨振索以戯丨顿索以惊圉人不测从后鞭之人言沐丨宜丨而今为累作诗以导其意○沐丨自戏丨自惊圉人未解丨丨情猴其天资马何罪意欲防患犹伤生异类相宜亦相失同类相伤何所及志行万里困一误吐豆龁荄甘防枥陈旡已】画鹘【髙堂见生鹘飒爽动秋骨初惊无拘挛何得立突兀乃知画师妙巧刮造化窟写此神俊资充君眼中物乌鹊满樛枝轩然恐其出侧脑有青霄宁为众禽没长翮如刀剑人寰可超越乾坤空峥嵘粉墨且萧瑟缅思云沙际自有烟雾质吾今意何伤顾步独纡杜甫】画鹰【楚公丨丨鹰戴角杀气森森到幽朔观者贪愁掣臂飞丨工不是无心学此丨写真在左绵却嗟真骨遂虚传梁间燕雀休惊怕亦未空上九天杜题姜楚公鹰素练风霜起苍鹰画作殊身思狡侧耳似愁胡绦镞光堪摘轩楹势可呼何当击凡鸟毛血洒平芜杜甫】走牛【昆仑儿骑白象时时鎻着狮子项奚奴跨马不搭鞍立丨水丨惊汉官江村小儿好夸骋脚踏牛头上牛岭浅草平田擦过时大虫着钝几落井杜生知我恋沧洲画作一障张床头八十老婆拍手笑妒他织女嫁牵牛顾况走水牛歌】牧马【神工妙技帝所收江都曹韩迹莫留人间画马惟韦侯当年为谁扫骅骝至今霜蹄踏长楸圉人困卧沙垅头沙苑茫茫蒺藜秋风鬃雾鬛寒飕飕龙种尚与驽骀游长稭短豆岂我羞八鸾六辔非马谋古来西山与东丘坡咏偃牧马图】山水障【堂上不合生枫树怪底江山起烟雾闻君扫却赤县图乗兴遣画沧洲趣画师亦无数好手不可遇对此融心神今君重毫素岂但祁岳与郑防笔迹逺过杨契丹得非圃裂无乃潇湘翻悄然坐我天姥下耳边已似闻清猿反思前夜风雨急乃是满城鬼神入元气淋漓障犹湿真宰上诉天应泣野亭春还杂花逺渔翁暝踏孤舟立沧浪水深青溟濶欹岸侧岛秋毫末不见湘妃鼓瑟时至今斑竹临江活刘侯天机精爱画入骨髓自有两儿郎挥洒亦莫比大儿聪明到能添老树巅崖里小儿心孔开貌得山僧及童子苦耶溪云门寺吾独胡为在泥滓青鞋布袜从此始出杜甫】山水图【十日画一水五日画一石能事不受相促迫王始肯留真迹壮哉昆仑方丈图挂君高堂之素壁巴陵洞庭日本东赤岸水与银河通中有云气随飞龙渔人舟子入浦溆山木尽亚洪涛风尤工逺势古莫比咫尺应须论万里焉得并州快剪刀剪取呉淞半江水杜甫】天育骠骑【吾闻天子之马走千里今之画图无乃是是何意态雄且杰骏尾萧梢朔风起毛为緑骠两耳黄眼有紫熖双瞳方矫矫龙性合变化卓立天骨森开张伊昔太仆张景顺监牧攻驹阅清峻遂令大奴守丨丨别养骥子怜神俊当时四十万匹马张公叹其材尽下故独写真传世人见之座右久更新年多物化空形影乌乎健步无由骋如今岂无騕褭与骅骝时无王良伯乐死即休杜甫】于阗花騘【丨丨丨丨龙八尺看云不受络头丝西河騘作蒲萄锦双瞳夹镜耳卓锥长楸前日试天步知有四极无由驰李侯一顾叹絶足领畧古法生新竒一日真龙入图画在埛羣雄望风雌曹霸弟子沙苑丞喜作肥马人笑之李侯论干独不尔妙画不相遗毛皮况我平生赏神俊僧中元是道林师山谷】穆王八骏【丨丨丨丨天马驹后人受之写为图背如龙兮头如乌骨耸筋高脂肉少日行万里速如龙穆王独乘何所之四荒八极踏欲遍三十二蹄无歇时属车轴折趂不及黄屋草生弃若遗瑶池西追王母宴七庙经年不亲荐璧台南与盛姬游明堂不复朝诸侯白雪黄竹歌声动一人荒乐万人愁周从后稷至文武积德累功世勤苦岂知才及五代孙心轻王业如灰土由来尤物不在大能荡君心即为害文帝却之不肯乗千里马去汉道兴穆王得之不为戒千里马来周室坏至今此物尚称珍不知房星之精下为怪八骏图君莫爱白居易】韩干羣马【二马并驱攒八蹄二马宛颈骏尾齐一马在前双举后一马却避长鸣嘶老髯奚官骑且顾前身作马通马语后有八匹饮且行微流赴吻若有声前者既济出林鹤后者欲涉鹤俛啄最后一匹马中龙不嘶不动尾揺风韩生画马真是马苏子作诗如见画世无伯乐亦无韩此诗此画当谁看东坡】众工防笔【南山之汧清之间相见开元天宝年八坊分此隘秦川四十万匹如云烟骓駓骃骆骊骅骝白鱼赤尾骍皇翰龙颅鳯颈狞且妍竒姿逸德穏且顽碧眼胡儿手足鲜嵗时剪剔供帝闲柘袍临池侍三千红妆照日光流渊楼下玉蟾清寒往来蹴踏生飞湍丨丨丨丨和朱铅先生曹霸弟子翰廐马多骨尻睢圆肉牛画骨夸尤难金羇玉勒緑罗鞍鞭棰刻烙伤天全不知此图近自然平沙细草荒芊绵惊鸿骇争后先王良挟防飞上天何必俯首服短辕坡书韩干牧马图】婕妤传诏【国初已来画鞍马神妙独数江都王将军得名三十载人间又见真乘黄曽貌先帝照夜白龙池十日飞霹雳内府殷红玛瑙盘丨丨丨丨才人索盌赐将军拜舞归轻纨细绮相追随贵戚权门得笔迹始觉屏障生光辉昔日太宗拳毛騧近时郭家狮子花今之新图有二马复令识者久叹嗟此皆骑战一敌万缟素漠漠开风沙其余七匹亦殊絶迥若寒空云烟雪霜蹄蹴踏长楸间马宫厮养森成列可怜九马争神骏顾视清高气深穏借问苦心爱者谁后有韦讽前支遁忆昔巡幸新丰宫翠华拂天来向东腾骧磊落三万匹皆与此图筋骨同自从献宝朝河宗无复射蛟江水中君不见金粟堆前松栢里龙媒去尽鸟呼风】
　　传神
　　事类傅岩审象【高宗梦得说乃审厥象俾旁求于天下说筑丨丨之野惟肖书】麟阁图形【宣帝甘露三年单于始入朝上思股肱之美乃图画其人于麒丨丨法其形貌署其官爵姓名惟霍光不名曰大司马大将军博陆侯其未曰典属国苏武】云台图画【显宗追感前世功臣乃图画二十八将于南宫丨丨始于邓禹终于耿纯其外又有王常李通窦融卓茂合三十二人故依其本第系之篇末以志功名之次惟马援以椒房故独不及】烟阁绘像【太宗贞观十七年凌丨丨图画勲臣河间元王孝恭房梁公元龄杜叶公如晦魏郑公征李卫公靖李英公勣虞永兴公世南尉迟鄂公敬德段褒公志合二十二人○魏征亡帝思不已登凌烟阁观画像得诗悼痛闻者媢之帝不恱乃停昏仆碑○薛收卒太宗亲自临问哀动左右后凌烟图像叹曰薛收遂成故人恨不早图其像】传神工妙【晋顾恺之字长康尤善丹青图写特妙谢安深重之以为自苍生以来未之有也恺之每画人成或数年不防目睛曰四体妍蚩本无缺少于妙处丨丨写照正在阿堵中每重嵇康四言诗因为之图常云手挥五弦易目送归鸿难尝图裴楷像颊上加三毛观者觉神明殊胜又为谢鲲象在石岩里云此子宜置丘壑中欲图殷仲堪有目疾固辞恺之曰明府正为眼耳若明防瞳子飞白拂上使如轻云之蔽月岂不美乎仲堪从之】写真优劣【郭汾阳女壻赵纵令韩干写真后又请周昉丨丨二人皆有能名令公尝列二真画于坐末定丨丨因女赵夫人归省问云此何人对曰赵郎也何者最似曰两画揔似前画得赵郎状貌后画兼移其神思情性笑语之姿是日定二画之丨丨画断】图贤求赞【晋嵇含为郎中时农王粹以贵公子尚主馆宇甚盛图庄周垂纶之象命舍为赞含援笔为文云画真人于刻桷之室载退士于进趣之堂可谓托非其所可平而不可赞也】画像索直【成都画师姓许善传神一日有人敇衣憔悴求传神许笑之其人解布囊出黄道服鹿皮冠白王簮顶冠易衣危坐以手摩面则童顔矣引其须应手而黒乃一美丈夫也许惊曰不知神仙临降道人曰君传吾神置肆中有求售止取千钱后有识者云此唐神仙传朱桃椎也求者辐辏许贪画直每象輙取二千梦道人曰汝福有限安得过取掌其左颊既寤头遂偏括异记】争赂画工【王嫱字昭君元帝宫人时后宫人多不得常见乃使画工图其形按图召幸宫人皆赂画工多者十万金少者不减五万昭君自恃其貌独不与及匈奴入朝选宫人配之昭君以图当行入辞光彩射人竦动左右天子重信外国悔恨不及穷究其事画工数人同日弃市】怒责画工【党太尉进画真大怒诘画师云我前时见画大防犹用金薄防眼我岂不消得一对金眼睛防类説】裴晋公像【尔才不长尔貌不扬胡为将胡为相一片灵台丹青莫状自赞】韩退之像【世人画丨丨丨丨小面美髯乃江南韩熙载耳熙载諡文靖亦谓之韩文公因此谬为退之肥而寡髯后世不复辨也笔谈】欧阳公像【陈后山云丨丨丨丨公家与苏眉山皆有之而各自是也葢苏本韵胜而失形家本形似而失韵形而不韵乃所谓画非传神】乖崖遗像【张乖崖守蜀及代去留一卷实封文字与僧正希白且云十年观此后十年公薨于陈州讣至蜀人罢市号恸希白为公设大防斋请知府凌防谏议发开所留文字乃公画像衣褐系縚草裹自为赞曰乖则违俗崖不利物乖崖之名聊以表德遂画于天庆观仙游阁为之立祠】东坡画像【子瞻堂堂出于峩眉司马班扬金马石渠阅士如墙上前论事释之冯唐言语以为阶而投诸云梦之黄东坡之酒赤壁之笛嬉笑怒骂皆成文章解羁而归紫微玉堂子瞻之德未变于初尔而名之曰元祐之党贬之朱崖儋耳方其金马石渠不自知其东坡赤壁也及其东坡赤壁不自意其紫微玉堂也及其紫微玉堂不自知其朱崖儋耳也九州四海知有东坡东坡归矣民笑且歌一日不朝其间容戈其一丘一壑则无如此道人何黄鲁直賛岌岌堂堂如山如河其爱之也引之上西掖銮坡是亦一东坡非亦一东坡槁顷黄馘触时干戈其恶之也投之于鲲鲸之波是亦一东坡非亦一东坡讣东坡之在天下如太仓之一稊米至于临大节而不可夺则与天地相终始同上】六先生像【道丧千载圣逺言堙不有先觉孰开我人书不尽言图不尽意风月无边庭草交翠晦庵賛濓溪先生扬休山立玉色金声元气之防浑然天成瑞日祥云和风甘雨龙德中正厥施斯普賛明道先生规圆矩方防直准平允矣君子展也大成布帛之文菽粟之味知德者希孰识其贵賛伊川先生天挺人豪英迈葢世驾风鞭霆歴览无际手探月窟足蹑天根闲中今古静里乾坤賛康节先生早恱孙呉晚逃佛老勇撤臯比一变至道精思力践妙契疾书订顽之训示我广居賛横渠先生笃学力行清修苦节有德有言有功有烈深衣大带张拱徐趍遗象凛然可肃薄夫賛涑水先生】三君子像【扩仁义之端至于可以弥六合谨善利之判至于可以析秋毫拳拳乎其致主之切汲汲乎其干父之劳仡仡乎其任道之勇卓卓乎其立心之高知之者识其春风沂水之乐不知者以为湖海一世之豪彼其休山立之姿既与其不可传者死矣观于此者尚有以卜其见伊吕而失萧曹也耶晦庵賛张敬夫体备阳刚之纯气含喜怒之正睟面盎背吾不知其何乐端居深念吾不知其何病置之钓台擦不住写之云台捉不定天下之生久矣以听上帝之命陈同父賛晦庵以一身而备四气之和以一心而涵千古之秘推其有足以尊主而庇民出其余足以范俗而垂世然而状貌不逾于中人衣冠不诡于流俗迎之而不见其来随之而莫覩其躅矧是丹青孰形心曲惟尝见之者于此而复见之焉则不但遗编之可续而已也晦庵賛吕成公】杨廷秀自赞【汝翎弗长汝趾弗强毋驶汝顽毋竞汝骧于崖于濵其窈其茫曀曀其光弋谁汝伤秋作月荒春作花荒哦者逊尫釂者逊狂汝者是乡莫与汝争锘又有络者巾有防者杖云峤风杉步月独往龙伯国之民欤无功乡之民欤又益国晦翁前瞻后视珠玉在侧觉我形秽】周子充自赞【方丈蓬瀛早陪羣英凤掖鼇扃中敷帝文晚侍严宸徧持枢钧若非精神满腹则当容貌动人何阙颐而折頞弗走俗而抗尘岂所谓相形不如论心见面不如闻名者耶】东坡传神记【传神之难在目顾虎头云传神写影都在阿堵中其次在颧颊吾尝于灯下顾自见颊影使人就壁模之不作眉目见者皆失笑知其为吾也目与观颊似余无不似者眉与鼻口可以増减取似夫传神与相一道欲得其人之天法当于众中隂察之今乃使人具衣冠坐注视一物彼方敛容自持岂复见其天乎凡人意思各有所在或在眉目或在鼻口虎头云颊上加三毛觉精采殊胜则此人意思葢在须颊间也优孟学孙敖抵掌谈笑至使人谓死者复生此岂举体皆似亦得其意思所在而已使画者悟此理则人人可以为顾陆吾尝见僧惟真画曽鲁公初不甚似一日往见公归而喜甚曰吾得之矣乃于眉后加三纹隠约可见作俛首仰视眉扬而頞蹙者遂大似南都程怀立众称其能于传吾神大得其全怀立举止如诸生萧然有意于笔墨之外者也故以吾所闻助发云东坡居士书虎头顾恺之小字也】胡公写真序【画莫难于写真非写形似之难写心之精微为难也葢君子小人貌或类而心不同写其形似而不得其心之精微或以小人为君子未见其能写也今夫世俗所谓骨相之至贵者宜莫如秀眉重瞳龙顔鳯姿日角也然尧秀眉鲁僖马卿亦秀眉舜重瞳子项羽朱友敬亦重瞳子汉高龙顔嵇叔夜亦龙顔世祖日角唐高祖亦日角文皇鳯姿李相国亦鳯姿然则鲁僖沐猴可以比尧舜而嵇李可以拟汉祖唐宗乎世俗所谓骨相之至恶者宜莫如虎狼魌鸢肩之相也然尼父面如魌阳虎亦如魌窦将军鸢肩马賔王亦鸢肩扬食我熊虎之状班定逺亦燕颔虎头司马懿狼顾而周嵩狼抗然则虎可以比尼父而宪之不臣可以比賔王之忠食我之恶可以拟定逺之勲乎故曰君子小人貌或似而心不同写其形似而不得其心之精微或以小人为君子未见其能写也胡邦衡赠刘琮】
　　诗集写真【将军魏武之子孙于今为庶为青门英雄割据虽已矣文彩风流今尚存学书初学卫夫人但恨无过王右军丹青不知老将至富贵于我如浮云开元之中尝引见承恩数上南薰殿凌烟功臣少顔色将军笔下开生面良相头上进贤冠猛将腰间大羽箭褒公鄂公毛发动英姿飒爽来酣战先帝天马玉花騘画工如山貌不同是日牵来赤墀下迥立阊阖生长风诏谓将军拂素绢意匠惨淡经营中斯须九重真龙出一洗万古凡马空玉花却在御榻上榻上庭前屹相向至尊含笑催赐金圉人太仆皆惆怅弟子韩干早入室亦能画马穷殊相干惟画肉不画骨忍使骅骝气凋丧将军尽善葢有神必逢佳士亦丨丨即今漂泊干戈际屡貌寻常行路人途穷反遭俗眼白世上未有如公贫但看古来盛名下终日坎凛纒其身杜甫赠曹将军丹青引】通神【君不见景灵六殿图功臣进贤大羽东西陈能令将相长在世自古独有曹将军嵩高李师掉头笑自言弄笔曹前身百年遗象谁复识满朝冠剑多伟人据鞍一见心有得临窻相对疑丨丨十年江笔颖半脱归来俛仰惭簮绅一挥七尺倚墙立客来顾我诚殷勤金章紫绶本非有緑簔黄篛甘长贫何如画作白衣老置之茅屋全吾真苏子山赠李道士】着眼【我昔山林人不识或疑谪仙或狂客仰看青天不看人醉里那知眼青白一擕破砚入长安素衣成缁緑鬓斑上林麒麟着野马沧洲鸥鹭缀孔鸾汉官威仪既不入贵人様灞桥风雪又不见诗人相不须览镜照清溪我亦自憎尘俗状叶君丨丨秋月明叶君下笔秋风生市人请画即唾骂只写龙章凤姿公与卿肯来为予写衰貌掷笔掉头欣入妙相逢可惜迟十年不见诗翁昔年少杨廷秀赠叶徳明】信手【忆昔射防干先皇珠帘翠幄分两厢紫衣中使下传诏跪捧再拜开天香仰观晃目生晕但见晓色开扶桑迎阳晚出步就坐绛纱玉斧光照廊野人不识日月角彷佛尚记重瞳光三年归来真一梦桥山松桧凄风霜天容玉色谁敢画老师古寺昼闭房梦中神授心有得觉来丨丨笔已忘幅巾常服俨不动孤臣入门涕自滂元老侑坐须眉古虎臣立侍冠剑长平生惯写龙鳯质肯顾草间猿与獐都人踏破铁门限黄金白璧空堆床尔来模写亦到我谓是先帝白发郎不须览镜坐自了明年乞身归故乡东坡赠写御容妙善师】无敌【玉座烟消砚水清龙髯不动彩毫轻乍分龙准山河秀初防重瞳日月明宫女卷帘皆暗认侍臣开殿尽遥惊六朝天下应丨丨始觉僧繇浪得名李逺赠写御真李长史】有神【世人只数曹将军谁知虎头非痴人腰间大羽何足道颊上三毛自丨丨平生狎侮诸公子戯着防舆岩石里故交世世作黄冠布袜青鞋弄云水坡赠李道士】遗像【君不见潞州别驾眼如电左手挂弓横撚箭又不见雪中骑驴孟浩然皱眉吟诗肩耸山饥寒富贵两安在空有丨丨留人间此身常拟同外物浮云变化无踪迹问君何苦写我真君言好之聊自适黄冠野服山家容意欲置我山岩中勲名将相今何限往写褒公与鄂公坡赠何充】画图【我不如森森千丈松我不如濯濯春月栁髯踈鬓秃已雪霜皮皱肉皱真老丑叶生画时顔尚朱王生画时骨尚癯一生爱山吟不就两肩化作秋山瘦君不见褒公鄂公图凌烟腰间羽箭大如椽君不见浣花醉图粉墨落日斜泥滑驴失脚贵人贵士两相嗤画图犹在人已非王生王生且停手不如生前一杯酒杨廷秀赠写真冰鉴处士王温叔】


　　古今合璧事类备要前集卷五十六
　　钦定四库全书
　　古今合璧事类备要前集卷五十七
　　宋　谢维新　撰
　　技术门
　　抚琴
　　事类宫商【琴第一弦为丨次为丨次为角次为徴次为羽次为少宫次为少商三礼图太史公曰琴长八尺一寸正度也大者为宫而居中央者君也商张右傍其余小大相次不失其次序则君臣之位正矣史乐书】畅操【凡琴曲和乐而作命之曰丨言其道之畅也忧愁而作命之曰丨言周征穷追由不失其操风俗通】郑声【世以琴为雅声误矣琴正古之郑卫耳今世所谓丨卫者乃皆胡部非复中华之丨自天宝中坐律部与胡合自尔莫能辨者】孙枝【凡本实而末虚惟桐反之试取小枝削皆实坚其末皆中虚故世所以贵丨丨者贵其实也实故丝中有木声也志林】峄桐【徐州丨阳孤丨注云孤特也峄山之阳特生桐中琴瑟尚书禹贡篇李白琴赞云峄阳孤桐石耸天骨根老水泉叶苦霜月斵为緑绮徽声粲发秋风入松万古清絶】空桑【云和龙门丨丨之琴注云云和龙门丨丨皆山名出周礼春官】四善【琴虽用桐然须多年木性都尽声始发越予曽见唐初路氏琴木皆枯朽殆不胜指而其声愈清絶又陶道真蓄一越琴云是古塜中败棺杉木也声极劲挺大抵琴材欲轻松脆滑谓之丨丨谓坚如石亦所未论笔谈】四美【嵇叔夜琴赋曰气和故响逸急故声清间辽故音痹长故徽鸣此丨皆丨声也东坡曰痹防声音鲜琴之有防声以琴面不平或焦尾与岳高低不相应则其声防此琴之病声也葢琴操弄中自有痹下声非病声其间音知声间辽者徽之逺处徽外近焦尾处声手取之自然痹下学林】五【舜作丨丨之琴歌南风之诗其诗曰南风之薰兮可以解吾民之愠兮南风之时兮可以阜吾民之财兮史】七【五象五行文王武王加二琴操琴长四尺五寸法四时五行丨丨象七星风俗通】九弦【太宗令待诏蔡裔増琴为丨丨有待诏朱文济以为不可太宗曰古琴五而文武増之今有何不可文济曰五尚有遗音而益以二弦实无所阙上怒斥出遂増琴弦笔谈】五曲【古琴有诗歌丨丨一鹿鸣二伐檀三驺虞四鹊巢五白驹并琴操】九引【一列女楚樊姬作二伯飞鲁伯飞作三贞次鲁女作四思归卫女作五霹雳楚商梁作六走马恭侯作七箜篌霍子高作八琴引秦皇作丨楚丨楚龙丘子作风俗通记】九弄【琴工由传楚汉旧及清调蔡邕五弄楚调四弄谓之九弄唐志】十弄【阳春白雪长清短清侧清双鳯离鸾緑水悲风别鹤石上流泉河间十弄又郑述造龙吟丨丨时为妙絶北史】杂歌【河间丨丨二十一章蔡氏五弄双鳯离鸾归鳯送逺幽兰白云长清短清侧清明君胡笳广陵散白鱼叹楚妃叹风入松鸟夜啼石上流泉双鸾离阳春緑水悲风别鹤之类风俗通记】十二操【一将归二猗兰三山并孔子作四越裳周公作五拘幽文王作六岐山周公为文王作七履雪尹伯竒作八雉朝飞牧犊子作九别鹄商陵穆子作十残形曽子作十一水仙十二怀陵并伯牙作同上】十小调【一不换金二不换玉三峡泛吟四越溪吟五越江吟六孤猿吟七清夜吟八叶下闻蝉九三清十亡其名琴曲】贺若曲【世传琴曲大小调皆隋贺若弼所制琴家但名贺若而已太宗犹爱之改不换金曰楚泽涵秋不换玉曰塞门积雪命词臣探题制词时苏易简探得越江吟其词曰非云非烟瑶池宴片片碧桃冷落黄金殿鰕须半卷天香散春云和孤竹清婉入霄汉红顔醉态烂漫金舆转霓旌影烂箫声逺冷斋夜话东坡诗注云贺若琴操名唐宣宗时待诏贺若所制因人得名】瑶池燕【琴曲有丨丨丨其词曰飞花成阵春心困寸寸别肠多少愁闷无人问偷啼自揾残妆粉抱瑶琴寻出新韵玉纎趂南风未解幽愠低云鬓眉峯眉晕娇和恨坡集】焦尾桐【蔡邕在呉闻人家爨下桐爆声知其良材因请之果良桐以治琴琴成尾有焦处因号焦尾本传】螺蚌徽【蜀中雷氏琴最佳上者玉徽次瑟瑟徽次金徽次丨丨丨国史补】氷清琴【钱塘沈振蓄一琴名氷清腹有晋陵子铭云卓哉斯器乐惟至正音清韵髙月苦风劲璅余神爽缘絶机静雪夜敲氷霜天击磬隂阳潜感石臧前镜人其审之岂独知政书大厯三年三月三日上底蜀郡雷氏斵奉诏书贞元十一年七月八日再修士雄记或以谓晋陵子杜牧道号篆法类李义山不知士雄何人也同上】响泉琴【刘禹锡嘉话载汧公李勉好雅琴取桐丝精者杂缀号百纳琴其尤絶者曰响泉韵磬坡诗注秀州祥符院僧智和蓄一古琴瑟瑟徽碧文细石为轸制作精巧音韵清越中刻李阳冰篆三十九字其畧云南溟夷岛产木名伽陀罗文横如银屑其坚如石遂用作此朱长文琴谱皆着此琴即唐李勉所制响泉也渑水燕谈】清角琴【丨丨黄帝丨绕梁楚庄王琴号钟齐桓公琴】縁绮琴【丨丨卓文君丨一云司马相如琴】楚妃叹【琴曲有丨丨丨白氏六帖】广陵散【嵇康尝游洛西暮宿华阳亭引琴而弹夜分忽有客诣之称是古人与康共谈音律词致清辩索琴弹之而为丨丨丨声调絶伦遂以授康仍誓不传人亦不言其姓字康尝曰但欲浊酒一杯弹琴一曲志意毕矣康临刑索琴弹之曰昔袁孝已尝从吾学丨丨丨吾固靳之于今絶矣康传后韩臯闻鼓琴至止息叹曰美哉嵇康之为是曲其当晋魏之际乎其音商商主金晋乘金运此所以知魏季晋将代也王陵毋丘俭文钦诸葛诞继为扬州都督咸有兴复之谋皆为司徒所杀康以扬州广陵地故其曲曰广陵散言魏散亡自广陵始止息者篇名其音哀伤憯痛迫脇晋虽暴兴终于止息臯传】凤凰操【赵后有宝琴曰丨丨皆以金玉隠起为龙凤螭鸾古贤列女之象亦善为归风送逺之丨西京杂记】蛇蚹文【知音者以谓前一指后一指为妙以丨丨丨为古王晋叔所蓄前几不容指而后劣容指然终无杂声可谓妙矣志林】单鹄弄【刘道强善鼔琴能为丨丨寡鳬之弄听者悲不自胜西京杂记】落霞琴【恒山夕望东边有青云髣髴俄而见双臼鹤集于台上倐忽化为二神女舞于台上握鳯管之箫拊丨丨之丨歌清呉春波之曲防防记】白鹄翔【师旷鼓琴通于神明而丨丨丨瑞应图】别鹤翔【繁既抑雅声乃扬仲尼思归鹿鸣三章梁甫悲吟周公越裳青雀西飞丨丨东丨蔡邕琴赋】宫调角调【尝考琴家谓宫者非宫角者非角又五调迭犯特宫声为多与五音之正者异西清诗话】防声泛声【东坡云防声音鲜出羯鼔録偶读嵇中散琴赋云间辽故音痹弦长故徽鸣所谓痹者如今俗云丨丨也两可之间逺则有防声故曰间辽徽鸣云者今之所谓丨丨也弦虚而不接乃可按故曰长而徽鸣也五臣妄注云八曲其他浅妄可知志林】三声类聚【段由夫擕琴就松风间响之尝曰丨者皆自然之丨正合丨丨半昙即以金缕衣邀之曲终云金微变化篇】五声丛鸣【舒元舆斵琴志曰越客沈蚪子斵琴素丝七条其上备指一弄丨丨丨丨鸣中有灵峯横空乌泉出云鳯龙腾凌鹤哀乌啼松吟风悲】蟹行鸾鸣【凡弹琴轮指曰丨丨侧转指曰丨丨若全用甲则声干而多思全用肉则声重浊而不匀琴书诀】乌舞鱼跃【瓠巴鼓琴而丨丨丨丨列子】萝茑附木【杨收尝言琴通黄钟姑洗无射三均侧出诸调由丨丨丨灌丨然同上】驷马仰秣【伯牙鼔琴而丨丨丨茍子】援琴鹤舞【师旷丨丨而鼓一奏有丨集乎门廊再奏之延颈而鸣舒翼而丨史】弹琴鬼叹【嵇中散夜丨丨忽有一丨械而长丨举其手袂曰君一一调中散与琴弹之声清冷遥问不对欵是蔡邕邕死之日身着桎梏出职官分纪云云】伏羲作琴【丨丨丨丨修身理性反其天真也琴操】神农为【丨丨削桐为琴绳丝丨丨以通神明之德以合天地之和桓谭新论】舜帝鼓琴【舜被袗衣鼔琴二女果若固有之孟】孔子学琴【丨丨丨丨于师襄子曰丘迨得其为人矣黯而黒颀然长旷如望洋奄有四方非文王孰能为此师襄子曰君子圣人也其传曰文王操家语】子期知音【伯牙鼓琴志在高山钟子期曰峩峩然若泰山在流水曰洋洋然若江河丨丨死伯牙絶弦以无丨丨者列子】蔡琰辨琴【蔡琰邕之女也年六嵗邕夜弹琴弦絶琰闻之曰第一弦也复故断一弦问之曰第四弦也邕曰偶中耳琰曰昔季札观风知四国兴衰师旷吹律知南风不竞由是言之何得不知乎后汉】闵子审音【孔子昼息于室鼔琴焉闵子自外闻之告曽子曰向也夫子之音清彻以和今也更为幽沉之声幽则利欲之所发沉则贪得之所施夫子阿感若是乎二子入问孔子孔子曰汝言是也向者见猫方取防欲其得之故为之音也孔丛传】驺忌言弦【齐威王鼔琴丨丨子入曰善哉大弦浊以舂温者君也小亷折以清者相也攫而深醇而愉者政令也钧谐以鸣小大相益回邪而不相害者四时也故曰琴调而天下治史书】年辨声【李年至岐王宅闻琴曰此秦声良久又曰此楚声主人入问之则前弹者陇西沈妍后弹者扬州薛满辨音集】如意听琴【唐于頔尝令客弹琴其嫂丨丨丨之曰三分中一分筝声二分琵琶声全无丨韵国史补】君山献曲【遂创新声爰改旧用丨丨丨丨伯牙奏弄成公绥琴赋云后汉桓谭字君山】陶潜得趣【晋陶潜性不解音惟蓄素琴一张弦徽不具曰但识琴中趣何劳上声】嵇康论价【丨丨抱琴访山涛涛醉欲割琴康曰吾卖东阳旧业以得琴乞尚书令河轮佩玉藏为徽货所衣玉帘中单买缩丝为袋丨之其丨与武库争先如欲割之吾即死矣同上】吕才定曲【唐高宗以琴曲寖絶令有司习吕才上言舜弹五之琴歌白云之诗是知琴操曲弄皆合于歌今以御雪诗为白雪歌帝善之唐礼乐志】文君心感【卓文君新寡好音相如以琴心挑之前相如传】赵璧神遇【丨丨弹五琴人问其术璧曰吾之五弦也始则心驱之中则丨丨之终则天随之方吾浩然眼如耳如鼻不知五之为璧璧之为五也语林】蔡邕杀声【丨丨在陈留邻人召酒邕比往有客弹琴邕听有丨丨遂反主人自追问邕邕以告琴者曰我向见螳蜋方捕蝉此岂为杀心形于声乎邕传】扬收武声【有安说善琴丨丨问五外其二云何说曰世谓周文武二王所加者收曰能为文王操乎说即以黄钟为宫而奏之以少商应大弦收曰止如子之言少商武也且文世安得丨丨乎说大惊収传】单父鸣琴【宓子贱为丨丨宰丨丨不下堂而自治吕氏春秋】武城闻弦【子之丨丨丨丨歌之声注子游为武城宰夫子莞尔而芙曰割鸡焉用牛刀子游对曰昔者偃也闻诸夫子曰君子学道则爱人小人学道则易使也】杏坛奏曲【孔子坐杏坛之上弦歌鼔琴曲未终有渔父下舟而来以听庄子渔父篇】汾亭鼓琴【文中子游丨丨坐丨丨有舟而钓者过之曰美哉琴意伤而和怨而静在山泽而有廊庙之志非太公之都磻溪则仲尼之宅泗濵也文中子】睹物命琴【昔鲁哀公二十一年孔子出鲁东门过故杏坛歴级而升顾谓弟子曰兹鲁将臧文仲誓盟之坛也丨丨思人丨丨而歌歌曰暑往寒来春复秋夕阳西下水东流将军战马今何在野草闲花满地愁杂记】迎船援琴【伯牙学琴于成连先生乃与游蓬莱山留伯牙曰子居习之我将丨子师刺丨而去伯牙迎过但见海水洞山林防杳鸟兽悲号叹曰吾师将移我情乃丨丨而歌歌终成连至遂为天下妙絶乐府解题】抱琴而来【司业武公总太学儒官三十六人列饮于祭酒之堂有一儒生丨丨丨丨歴阶而升坐于樽俎之南鼓有虞氏之南风赓之以文王宣父之操优游夷愉追三代之遗音想舞雩之咏叹及暮而退充然若有得也韩文上已宴大学序】鼓琴自乐【顔回曰丨丨足以自娯学夫子之道足以丨丨回不愿仕庄子】就宴推琴【嵇绍迁侍中齐王囧燕防左右进琴绍推不受曰绍虽庸鄙忝备常伯腰绂冠冕鸣玉殿省岂可操执丝竹为袷人事若释公服从私宴所不敢辞也囧大慙绍传】对使破琴【戴逵能鼓琴武陵王晞使人召之逵丨丨者丨丨曰戴安道不能为王门伶人本传】
　　诗集夜弹【风松瀑布已清絶更爱玉佩声琅珰自从郑卫乱雅乐古器残破世已忘千年寥落独琴在有如老仙不死阅兴亡世人不容独反古强以新曲求铿锵微音淡弄忽变转数声浮脆如笙簧无情枯木今尚尔何况古意堕渺茫江空月出人响絶夜阑更请弹文王东坡】朝弄【洞门凉气满闲馆夕隂生随流水急调杂秋风清掩抑丨飞丨凄断夜啼声至人齐物我持此悦髙情严慤】古声【有琴具徽再鼓听愈淡丨丨久埋灭无由见真滥韩昌黎诗】下调【昔在龙门侧谁想凤鸣时雕琢今为器宫商不自持巴人缓踈节楚客弄繁丝欲作髙张引翻成丨丨悲刘允济】氷霜【有客天一方寄我孤桐琴迢迢万里隔托此传幽音丨丨中自结龙鳯相与吟韦应物】风雨【孤禽晓警秋野露空涧夜落春岩泉经纬文章合调和雌雄鸣飒飒骤丨丨隆隆隠雷霆无射变凛冽黄钟催发生咏歌文王雅怨刺离骚经二典意淡薄三盘语丁宁欧公】秋风【丨丨拂松疎独鹤忆子笼中鸣铁击瑚一两曲水泻玉壶千万声至和无攫醳至平无按抑不知微妙声究竟从何出散我不平气洗我不和心此心知有在尚复此微吟东坡】凉月【清风终日自开帘丨丨今宵肯挂檐琴里若能知贺若诗中定合爱陶潜东坡听道士弹贺若】云飞【上客敞前扉鸣琴月晚晖掩抑歌张女凄清奏楚妃稍视红尘落渐觉白丨丨新声独见赏莫恨知音稀马元熙】风入【碧山卒岑寂素丝何清幽弹为丨丨松岩谷飒已秋呜呼钟子期零落归山丘死兮若有知魂兮从我游刘希夷】寒泉【拂琴开素匣何事独颦眉古调俗不乐正声公自知丨丨出涧澁老桧倚风悲纵有来听者谁堪继子期王文元妻】流水【丝传园客意曲奏楚妃情罕有知音者空劳丨丨声江揔诗】蝉咽【满匣氷泉咽又呜玉音闲澹入神清巫山夜雨弦中起峡水清波指下生蜂簇野花吟细韵丨移髙栁丨残声不须更奏幽兰曲卓氏门前月正明韦庄】猿啼【大声粗若霰飒飒风和雨小声细欲絶切切鬼神语方知鹊报喜转作丨丨苦乐天】离鸿【北林鹊夜飞南轩日斜进调弦发清徽荡心祛褊恡变作丨丨声还入思归引长叹未终极秋风飘素鬓杨希道】戯鹤【可怜峄阳木雕为緑绮琴田文垂睫泪卓女弄弦心丨丨闻应舞游鱼听不沉楚妃幸勿叹此异丘中吟江揔】鳯凰【昵昵儿女语恩怨相尔汝划然变轩昂勇士赴敌塲浮云栁絮无根蔕天地濶逺随飞扬喧啾百鸟羣忽见孤丨丨跻攀分寸不可上失势一落千丈强嗟余有两耳未省听丝簧自闻颖师弹起坐在一牀推手遽止之湿衣涙滂滂颖乎尔诚能无以氷炭置我肠退之听頴师琴诗欧公以为听琵琶诗后注云浮云栁絮无根蔕天地濶逺随飞扬此泛声也谓轻丝重非木也喧啾百鸟羣忽见孤鳯凰泛声中寄指声也跻攀方寸不可上吟绎声也失势一落千丈强歴声也志林三呉僧义海知琴或以欧公之论问海海曰欧公一代英伟然斯语失矣昵昵儿女语恩怨相尔汝言轻清柔细真情出见也划然变轩昻勇士赴敌塲精神余溢竦观听也浮云栁絮无根蔕天地濶逺随飞杨纵横变态浩乎不失自然也喧啾百鸟羣忽见孤鳯凰又见孤絶不同下俚也跻攀方寸不可上失势一落千丈强起防不常抑扬不主故常也皆指下丝声妙处惟琴为然琵琶格上声乌能耳退之深得趣未易讥评也西清诗话】牛雉【大春温和且平小廉折亮以清平生未识宫与角但闻丨鸣盎中丨登木门前剥啄谁叩门山僧未闲君勿嗔归家且觅千斛水归家净洗筝笛耳坡公琴诗僧义海曰东坡琴诗亦未知琴大春温和且平小弦亷折亮以清丝声皆然何独琴也牛呜盎雉登木大槩言宫角也八音宫角皆然何独丝也闻者以海为知言西清诗话】
　　奕碁
　　事类用心【饱食终日无所丨丨难矣哉不有博奕者乎为之犹贤乎已语】有法【断木为棋梡革为鞠亦皆丨丨焉扬子】象戯【周武帝时始丨丨】鴈行【畧观围碁法于用兵三尺之局为战鬬场陈聚士卒两敌相当怯者无功贪者先亡常据四道守用依傍縁边遮列往往相望离离马目连连丨丨踔度闲置徘徊中央收取士卒毋使相迎当食不食反受其殃马融碁赋】坐隐【王中郎以围碁为丨丨在哀制中祥后客来即用方幅为会戯世説】手谈【攴公以碁为丨丨世説】玉局【日本国王子入贡善奕宣宗令待诏顾师言与之对王手不胜问曰此第几手答曰第三手王子叹曰小国之一不及大国之三因献丨碁丨冷暖玉碁子玉性冬则暖夏则冷】石枰【仙奕山始登者得丨丨于上黒肌而赤脉十有八道可奕栁宗元山水记】响玉盘【用丨丨碁丨与律声相应出碁天要览】蜕龙牙【取丨丨丨一枚临局自然机变横出碁诀】檀心碁子【闗中贵家以紫丨丨瑞龙脑为丨丨碁诀】金面碁盘【苏尚书八十犹叅禅大为以手拍碎丨丨丨丨尚书寻悟禅学】害诈争伪【问奕之原于或人或人曰尧教丹朱征丹朱作为是信固有其道焉皮子曰夫奕为艺也彼谋既失我谋先之我智既亏彼智乘之害也欲致其内必先攻外欲取其逺必先攻近诈也胜之势不城池而金汤焉负之势不兵甲而奔北焉胜不让负负不让胜争也存此免彼存彼失此如苏秦之合从陈轸之游说伪也若然者不丨则败不丨则亡不丨则失不丨则乱是奕之必然也虽奕秋荐出必用吾言焉尝试论之夫尧之仁义礼智信性也岂区区出其纎谋小智以着其术用争胜负哉以有苗之慢尚不加兵岂能以害诈之心争伪之智用为战法教其子以伐国哉则奕之始作必起自战国有害诈争伪之道当纵横者流之作矣岂曰尧哉岂曰尧哉皮日休原奕】方圆动静【李泌召见时元宗方与张说观碁因使说试其能说请赋丨丨丨丨泌曰愿闻其畧说曰方若碁局圆若碁子动若碁生静若碁死泌年七嵗即答曰方若行义圆若用智动若骋材静若得意説因贺元宗得竒童元宗大恱】古今得失【北方之人谓碁为奕局必方正象地则也道必正直神明德也碁有白黒隂阳分也骈罗列布效天文也四象既陈行之在人葢王政也或虚设豫置以自卫防葢象庖牺网罟之制隄防周起障塞漏决有似夏后治水之势一孔有阙頽壤不振有似瓠子泛滥之败作伏设诈突围横行田单之竒要厄相刼割地取赏苏张之姿参分有胜恕而不诛周文之德逡巡儒行保角依旁却自补续虽败不亡缪公之智上有天地之象次有帝王之治中有五霸之权下有战国之事览其得失古今畧备出班固奕防】贤愚难易【胡旦曰以碁为易则聪明者或不能以为难则愚下小人往往精絶】尧舜教子【尧造围碁以教子丹朱或云舜以子商均愚故作围碁以教之其法非智不能也博物志】奕秋诲人【奕之为数小数也不専心致志则不得也奕秋通国之善奕者也使丨丨丨二丨奕其一人专心致志惟奕秋之为听一人虽听之一心以为有鸿鹄将至思援弓缴而射之虽与之俱学弗若之矣出孟告子下】王粲覆棋【魏丨丨观人围碁局壤粲为丨之丨者不信以帊葢局更以它局为之用相比校不误一道其强记黙识如此】积薪短具【王丨丨每出游必擕围碁丨丨画纸为局与碁子并盛竹筒中系于车辕马鬛间道上虽遇匹夫亦与对手胜则征饼饵牛酒北琐言】李泌谏博【肃宗在彭原廨舎隘狭帝与张良娣博打子声闻于外李泌言帝乃潜令刻干树子不欲有声良娣以此怨泌】韦曜戒奕【呉蔡颖亦在东宫性好博奕太子和以为无益韦曜论之】贵戚弹棋【梁冀少为丨丨逸游自恣嗜酒能挽满丨丨格五六博蹴鞠意钱之戯】书生撇棋【魏文帝善弹棋能用手巾角时一丨丨又能低头以所冠葛巾丨丨】临敌围碁【延兴中魏军次于兴势假费祎节率众往御之束敏至袆许别求共围碁时羽檄交驰人马擐甲严驾已讫祎与敏留意对戯色无厌倦敏曰聊观试君且君信可人必能办贼祎至城遂退】别墅围碁【苻坚率众百万次淮淝京师震恐加谢安征讨大都督安夷然无惧色遂命驾出丨丨亲朋毕集方与丨丨赌别墅安碁常劣于是日惧便为敌手而又不胜安遂顾谓其甥羊昙曰以墅乞汝遂游陟至夜乃还指授将帅各当其任既而兄子等破坚有驿书至安方对围碁看书既竟便摄于牀下了无喜色碁如故客问之徐答曰小儿辈已破贼既罢还内过户限心喜甚不觉屐齿之折其矫情镇物如此】推枰决策【晋武帝与中书令张华围碁间杜预表适至推枰敛手曰陛下圣明神武国富兵强呉之荒淫骄虚宜亟讨之】以具投江【陶侃为荆州见佐史博奕具投之于江曰围碁尧舜以教愚子博殷纣所造诸君并国器何以此为将吏则加鞭朴曰樗蒲者牧猪奴戯耳】围碁应答【殷仲堪在都尝往看碁诸从在瓦棺寺前宅上于时袁羌与人共在窻下丨丨仲堪在里问袁易义袁丨丨如流围碁不辍袁意傲然殊有余地殷撰辞致难每有往复】围碁失寝【梁刘溉为侍中与武帝碁达旦或复失寝加以低睡帝叹曰状若丧家狗又似悬风槌】入侍东宫【顺宗为太子王叔文以善棋得侍东宫】奕赌外郡【南史羊保为黄门侍郎善奕棋宋文帝亦好奕与赌郡保戯胜以补宣城太守】天帝遣召【滑能善奕忽有一小子自云张清与能对奕思甚精敏能异而诘之曰我非世人天帝召公着碁能忽奄然北梦琐言】老姥指教【翰林碁者王积薪从明皇西幸寓宿深溪之家但有妇姑止给水火才瞑阖户积薪夜闻姑谓妇曰良宵无以为适与子手谈可乎堂内无烛妇姑各在东西室对谈已而姑曰子已北矣吾止胜九枰耳迟明王具礼请问出局尽平生之好布子未及数十姑谓妇曰是子可教以常势因指示攻守杀夺捄应防拒之法其意甚畧曰此已无敌人间矣谢而别回顾失向之室矣异丛谈记】围碁争道【王导尝共其子恱丨丨丨丨笑曰相与有葛何得尔邪】观碁烂柯【信安郡石室山晋时樵者王质伐木入山有二童子碁与质一物如枣核食之不觉饥以所持斧置坐而观童子指谓之曰汝斧柯烂矣质归乡闾无复时人述异记】伪为不胜【李道古便佞巧宦常以酒肴碁博游公卿门角赌之际丨丨丨丨而厚偿之故得一时虚名而嗜利者悉与之狎续世说】惧偿所赌【石晋陈保性极鄙吝每与人奕碁败则手乱其局惧所赌金钱不欲偿也及卒家无妻儿惟贮白金十锭为他人所有续世说】西南风急【谢宻与客奕宻西南碁有死势复一客曰丨丨丨丨或有覆计宻悟乃杀之吏】南风不竞【晋王献之年数嵗看人围碁有胜负因曰丨丨丨丨注云春秋楚伐郑师旷曰歌南风南风不竞多死声必无功也】献金免召【蜀简州刺史安重霸渎货无厌州民有油客者姓邓能碁其家亦赡重霸召对敌只令立侍每落一子俾其退立于西北牖下俟我筭路乃始进之终日不下十数子而已邓生倦立且饥殆不可堪次日又召或有讽邓生曰此侯好赂本不为碁何不献赂而自求退乃献中金三铤获免北梦琐言】赐绯赏胜【苏子瞻云太宗时有待诏贾者常侍上碁太宗饶三子常输一路太宗知挟诈不尽其艺也乃谓之曰此局汝复输我当榜汝既而满局不生不死太宗曰汝亦诈也更围一局汝胜赐汝绯不胜当投汝于泥中既而局平不胜不负太宗曰我饶汝子今既局平是汝不胜也命左右抱投之水乃呼曰臣握中更有一子太宗大笑赐以绯衣荆公诗话】戒勿嗜碁【丁晋公好释老乂酷嗜奕碁中堂退食对局以夜继日一日问李畋虚心之法对曰请侍中弼谐之外勿于碁子役心虚已半矣公曰如子之言何止于碁凡有所着则不虚矣该闻録】唯不能碁【林和靖每曰逋世间事皆能之丨丨丨担粪与着丨墨客挥羣】偶坐观碁【东坡云予素不解碁尝独游庐山白鹤观观中人皆阖户画寝独闻碁声于古松流水之间意欣然喜之自尔欲学然终不解也儿子过乃粗能者儋守张中日从之戯予亦偶坐竞日不以为厌也因作诗云五老峯前白鹤遗址长松防庭风日清美我时独游不逢一士谁与碁者户外二屦不闻人声时闻落子纹楸坐对谁究此味空钩意钓不在鲂鲤小儿近道剥啄信指胜固欣然败亦可喜优哉游哉可以卒嵗】就枕阅碁【东坡云南岳李岩老好睡与人食饱下碁岩老就枕阅数局乃一展转云我始一局君几局矣东坡曰岩老常用四脚碁盘着一色黒子昔与边韶敌手今被陈抟饶先着时自有输嬴着了并无一物】对坐精思【仁庙时李重恩善奕碁冠絶当世然形神昏戆时人谓之李憨奕碁之外一无所晓与人丨奕丨而昏睡人丨丨久之方下一子重恩开目随手应之皆出人意表善品碁者以为重恩在王积薪之上贾之下荆公诗尝用之】升堂说法【僧宝传云浮山法逺禅师欧公造其室以与客碁逺坐其傍欧公收局请逺因碁说法乃鸣鼔升坐曰若论此事如两家着碁相似何谓也敌手知音当机不让若是缀五饶三又通一路始得有一般底柢解闭门作活不解夺角冲闗硬节与虎口齐张局破后徒劳逴干所以道肥边易得瘦腹难求思行则往往失粘心麄则时时头撞休夸国手谩説神仙嬴局输筹即不问且道黒白未分时一着落在什麽处良久云从前十九路速误许多人欧公嘉叹久之渔隠丛话】诗集两奁【莫将戱事扰真情且可随縁道我赢战罢丨丨收黒白一枰何处有亏成王介甫】几局【松窻楸局穏相顾思皆凝丨丨赌山果一先饶海僧覆图闻夜雨下子对秋灯何日无羁束期君向杜陵出郑谷诗】楸枰【荆璞玉为子井文丨作丨有求惟别墅不喜得宣城跕跕飞鸢堕丁丁伐木声破愁逢一笑无地着亏成洪王父】玉局【不作丹朱戱难禁清昼长敢言白丨丨聊取紫罗囊角道空传记乘除自有方儿童争画纸谩学老夫狂同上】几微【眉山非快手奕胜亦欣然变态一翻覆丨丨系后先陶公虑太过雪女慧堪怜张弛诚吾道斯文许尔贤同上】妙【未去交争意难忘胜负心一条丨丨路彻了没人寻邵尧夫】险路【十九条平路言平又险人心无筭处国手有输时势过流星逺声干下雹迟临轩才一局寒日又西垂裴説】刼权【对敌常观势临机便得先安危心不动杀活手能专勿以欺为行须知丨是丨旁人烂柯看当局是神仙杨元素】谈兵【偶无公事客闲时席上丨丨校两棋心似蛛丝游碧落身如蜩甲化枯枝湘中一日诚甘死天下中分尚可持谁谓吾徒犹爱日参横月落不曽知山谷】布阵【自从仙人遇樵子直到开元王长史前身后身付余习百变千化无穷已初疑磊落曙天星次见搏击三秋兵鴈行丨丨众未晓虎穴得子人皆惊行尽三湘不逢敌终日饶人损机格蔼蔼京城在九天赌取声名不要钱刘禹锡送儇师】守黙【野客围碁坐搘颐向暮秋不言如丨丨设计似平讐决胜虽关勇防】
　　【危亦合忧看他终一局白却少年头髙辇】藏机【黒白旋盈盘分途各占寛纵髙无尽幸遇敌始知难对面心千里丨丨势万般寄言当局者踈失早须看陈元舆】闲争【大都博奕皆戱剧象戱翻能学用兵车马尚存周战法偏裨曽备汉官名中军八面将军重河外斜尖步卒轻却凭纹楸聊自笑雄如刘项亦丨丨程伯淳】静筭【碁理还将道理通为饶先手却由里古人重到今人爱万局都无一局同丨丨山川千里近闲消日月两轮空诚知此道刚难进况是平生不着功欧阳烱】闻声【山僧对碁坐局上竹隂清映竹无人见时丨下子丨乐天】对面【丨丨不相见用心如用兵筭人常欲杀顾已自贪生得势侵吞逺乘危打刼赢有时逢敌手当局到深更杜荀鹤】换世【夜凉吹笛千山月路暗迷人百种花碁罢不知人丨丨酒阑无柰客思家欧阳公】销日【玉子纹楸一路饶最宜檐雨竹萧萧羸形暗去春泉长猛势横来野火烧守道还如周防柱鏖兵不羡霍嫖姚得年七十更万日与子期于石上销杜牧】饶人【烂柯仙客妙通真一局曽经几度春自出洞来无敌手得饶人处且丨丨古诗又碁为丨丨下子迟古诗】呵子【碁为手寒丨丨下衣嫌春瘦缩纱裁呵子缩纱取药名也陈亚诗】赌诗【荆公在钟山下碁薛昻门下与焉丨梅花丨一首薛败而不善诗荆公为代作今集中所谓薛秀才者是也薛既宦达出知金陵或者嘲以诗曰好笑当年薛乞儿荆公坐上赌梅诗而今又向江东去奉劝先生莫下碁薛书名似丐字故人有乞儿之説呉曽漫】隐语【荆公在钟山与道士奕碁道士作数语曰彼亦不敢先此亦不敢先惟其不敢先是以无所争故能入于不死不生公笑曰特碁丨丨也冷斋夜话】
　　习射
　　事类和容【乡大夫退而以乡射之礼五物询众庶一曰和二曰容三曰主皮四曰丨丨五曰兴舞出周礼】正己【射者仁之道也射求丨诸丨己正而后发发而不中则不怨胜己者反求诸己而己矣射义】主皮【射不丨丨为力不同科古之道也语八佾】绎志【射之为言绎也或曰舎也绎者各丨已之丨也射义】审固【内志正外体直然后持弓矢丨丨然后可以言中可以观德行矣射义】揖逊【君子无所争必也射乎丨丨而升下而饮其争也君子语八佾】貍首【诸侯以丨丨为节记】猿臂【呉太史慈丨丨善射不虚发又李广为人长猿臂其善射亦天性】五甲射【薛仁贵为铁勒道总管宴内殿帝曰古善射有穿七札者卿试以丨丨丨焉仁贵一发洞贯帝大惊本传】万人敌【李晟往事河西王忠嗣从击吐蕃悍酋乘城杀伤士甚众忠嗣怒募射者晟挟一矢殪之三军讙奋忠嗣抚其背曰丨丨丨也本传】孔子观射【丨丨丨丨于矍相之圃葢观者如堵墙使子路执弓矢出延射曰贲军之将亡国之大夫与为人后者不入其余皆入葢去者半入者半又使公罔之裘扬觯而语曰少壮孝弟耆耋好礼不从流俗修身以俟死者不在此位也葢去者半处者半序防又扬觯而语曰好学不倦好礼不变旄期称道者不在此位也葢□有存者射义】逢学射【丨丨丨丨于羿尽羿之道思天下惟羿为愈已于是杀羿曰是亦羿有罪焉孟子】庾公叩轮【郑人使子濯孺子侵卫卫人使庾公之斯追之子濯孺子曰今日我疾作不可以执弓吾死矣夫问其仆曰追我者谁也其仆曰庾公之斯也曰吾生矣庾公之斯学射于尹公之他尹公之他学射于我夫尹公之他端人也其取友必端矣庾公之斯至曰小人学射于尹公之他尹公之他学射于夫子吾不忍以夫子之道反害夫子虽然今日之事君事也我不敢废抽矢叩轮去其金发乘矢而后反同上】君谟齧镝【督君谟善射闭目而射应口而中有王灵智者学其法久之曲尽其妙欲射君谟杀之丨丨时无弓矢执一短刀矢来輙折末后一矢以口承之遂丨其丨谓灵智曰学射三年但未教汝齧镝耳朝野佥载】纪昌贯虱【甘蝇古之善射者弯弓而兽伏鸟下弟子飞卫学射于甘蝇巧过其师丨丨又学射于飞卫卫曰视小如大视微如着而后告我昌以牦垂虱于牖间南面而望之旬月之间浸大也三年之后如车轮焉乃以燕角之弛朔蓬之簳射之丨丨之心而垂不絶昌既尽卫之术计天下之敌己者一人而已乃谋杀卫一日相遇于野二人交射中路矢锋相触坠于地而尘不扬卫之矢先穷昌遗一矢既发卫以荆棘之端打之而无差于是二人相拜于涂请为父子列汤问】孺襄射鷃【晋平公射鷃不死使孺襄射之叔向曰昔唐叔射兕以为大甲国语】由基穿杨【养由基蹲甲而射之彻七扎焉左成十六楚有养由基者善射去栁叶百步而射之百发而百中左右观者数千人皆曰善射有一夫立其旁曰善可教射矣养由基怒曰客安能教我射乎客曰非吾能教子支左绌右也夫去杨叶百步而善之不以善息少气衰力倦弓拨矢钩一发不中者百发尽息史周纪】栁浑贴梅【栁浑与琅琊王射嫌其布濶乃摘梅贴乌珠之上发必命中辛史】射中九乌【尧时十日并出命羿仰丨十日丨其丨丨皆死堕其翼彀淮南子】射获十禽【赵简子使王良与嬖奚乘终日不获一禽嬖奚反命曰天下之贱工也良曰请复之一朝而获十禽奚曰天下之良工也简子曰我使掌与汝乘良不可曰我不贯与小人乘请辞御者且羞与射者比比而得禽兽虽若丘陵不为也孟子】射虎饮羽【楚熊渠子夜行见寝石以为伏虎弯弓射之没金饮羽下视知其石也因复射石矢跃无迹渠子是其诚心金石为之开而况于人乎韩诗外传李广为右北平太守出猎见草中石以为虎而射之中没镞视之石因复射之终不复入广所居郡闻有虎自射之及居右北平射虎虎腾伤广广竟射杀之史】射没镞【李逺出猎见丛薄中以为伏射之旋入寸余细视之乃石周文曰可谓世载其德矣北史】调弓猿啼【楚王有猿王自射猿搏矢而喜使养由基射始丨丨丨拥木而啼】堕矢马跃【斐旻守北平多虎旻善射一日得虎三十一休山下有父老曰此彪也稍北有真虎使将军遇之且败旻不信怒马趋之见虎出丛薄中小而猛据地大吼旻马辟易弓矢皆堕自是不复射唐李白传】引弓射妻【公孙龙绐孔穿谓善射者能令后镞中前括前矢造维而无絶落后矢之括犹衘规之若焉孔穿骇之龙曰此未其妙者逢之弟子曰鸿起怒其妻而怖之引乌号之弓淇卫之箭射其目矢至眸子而目不睫矢坠地而尘不扬出列子】激矢杀子【后汉宋则为鄢陵令则子年十嵗与苍头共弩射断矢激误中子即死奴抱头就诛则察而恕之颍川荀爽深以为美】走马射飞【琅琊郡公贺拔胜字破胡尤工武艺丨丨丨丨十中其五六】赌牛破的【晋王觊有牛名八百里驳常莹其蹄角王济与对射赌之觊矜持其能令济先射一发破的因据胡床令左右探牛心来一割便去】落雕都督【齐斛律光神武授都督尝从文襄校猎云表见一大鸟射之中颈旋转而下乃雕也丞相叹曰此射雕手也号丨丨丨丨北史又李广为上郡太守匈奴侵入上郡上使中贵人从广击匈奴匈奴射伤中贵人广曰是必射雕者也广传】射鸱都尉【魏宗室干以三箭下双鸱军中号丨丨丨丨魏志】射贯飞雕【高骈事朱叔明为司马有二雕并飞骈曰我且贵当中之一发贯二雕众大惊号落雕侍御】射中白鹭【石雄徐州人初讨刘稹水次见白鹭谓众曰使吾射中其目当成功一发如言帝闻下诏褒美】射中金瓶【崔仁冀父询天成中有蕃使假道来聘仍以弧矢大夸于呉人武肃王宴之于龙山击场酒酣因以金瓶置射掤之上命蕃使射之蕃一发中瓶之窦武肃王命询曰汝能赛之乎询曰询虽不能愿假王之威德请兼觜窦以胜之遂授以亲箭二一发中瓶之窦再发中瓶之觜蕃使慙服久之王大悦因赐金瓶并帛器以奬之呉越史】射中马鞭【崔询在达靼时从羣酋射猎或挂针于木或立马鞭百步射之輙中羣豪皆伏以为神五代史】凡射命中【李广力扼虎射命中注命中随手所指而中也】善射不知【晋魏舒性好骑射为后将军钟毓长史毓每与防佐射舒常为画筹而已后遇朋人不足以舒满数毓初不知其善射舒容范闲雅发无不中毓叹射曰吾之不足知卿如此射矣岂一事哉】射无空发【张士贵号州卢氏人弯弓百五十斤左右无空发】射每破的【王栖曜善骑射始将兵涉寇境遇游骑环合乃规百步立表而射丨丨丨丨虏相顾惧引去】三发连中【薛公逺佐凤翔会军帅不文尝集射设的髙数十尺令曰中者酬锦与金一众军莫能中公逺投弓矢揖曰当为公讙丨丨丨丨众大呼笑帅不喜因引去】一发輙中【晋高祖起太原使张颍隂招安重荣母与兄皆以为不可重荣业已许颍母兄谋共杀颍以止之重荣曰未可吾当为母卜乃立一箭百步而射之曰石公为天子则中丨丨丨丨一立一箭而射之曰吾为节度使则中一发又中其母兄乃与重荣叛入太原高祖即位拜重荣成德军节度使五代史】三箭定天山【薛仁贵时九姓众十余万令骁骑数十来挑战仁贵发三矢杀三人于是虏慑皆降军中歌曰将军丨丨丨丨丨壮士长歌入汉闗本传】七矢毙洞獠【罗宝诸洞獠叛诏冯盎率众二万为诸军先锋贼据险不可攻盎持弩语左右曰矢尽胜负可知矣发七矢毙七人贼乃退去】诗集缓箭彊弓【唐宋国公萧瑀不能射太宗赐射俱不着垜欧阳询作诗嘲曰急风吹丨丨弱手驭丨丨欲髙畨覆下应西还更东十回俱着地两手并擎空借问谁为此多应是宋公后帝见此诗谓萧瑀曰此乃四十字章疏也由是与询有隙啓顔録】
　　投壶
　　事类乐宾【投壶之礼主人奉矢司射奉中使人执壶主人请曰某有枉矢哨壶请以丨丨賔曰子有防酒嘉肴某既赐矣乂重以乐敢辞主人曰枉矢哨壶不足辞也敢固以请賔曰敢不敬从】讲艺【郑云投壶者主人与賔燕饮丨论才丨之礼也并记投壶】审度【夫投壶细事游戏之类而圣人取之以为礼用诸乡党用诸邦国其故何哉郑康成曰投壶射之细也古者君子射以观德其心平体正端壹丨丨然后能中故也葢投壶亦犹是矣夫审度于此而取中于彼仁道存焉疑畏则疎惰慢则失义方象焉左右前郤过分则差中庸着焉得一失二成功尽弃诚谨明焉是故投壶可以治心可以修身可以为国可以观人司马君实】中隽【晋侯以齐侯宴中行穆子相投壶晋侯先穆子曰有酒如淮有肉如坻寡君中此为诸侯师中之齐侯举矢曰有酒如渑有肉如陵寡人中此与君并兴亦中之伯瑕谓穆子曰予失辞吾固师诸侯矣壶何为也以其丨丨也齐君弱吾君归弗来矣左昭十二】舍人激矢【武帝时郭丨丨善投壶以竹为矢能丨丨还一矢百反谓之骁西京杂记】将军雅歌【祭遵为丨丨取士皆儒术对酒设乐必丨丨投壶虽在军旅不忘俎豆之事可谓好礼悦乐】末箭中耳【邵康节赴河南尹李君锡会投壶君锡丨丨丨丨君锡曰偶尔中耳康节应声曰几乎败壶坐客以为的对闻见録】小障隔壶【投壶之礼近世愈精古者实以小豆为其矢之跃也今则唯欲其骁益多益喜乃有倚竿带剑狼壶豹尾龙首之名其尢妙者有莲花骁汝南周璝正之子防稽贺徽贺华之子并能一箭四十余骁贺又尝为小障置壶其外隔障投之无所失也至邺以来亦见广宁兰陵诸王有此校具举国遂无投得一骁者弹棋亦近世雅戯消愁释愤时可为之颜氏家训】
　　博戏
　　事类四采【説文云行棋相塞谓之簺鲍宏簺经曰簺有丨丨塞四乘五是也至五即格不得行故谓之格五晏子】五塞【鲍宏博经琨防玉着也各投六着行六棊故云六博用十二六棊白六棊黒所掷头谓之琼琼有五采刻为一画者谓之塞刻为两画者谓之白刻为三画者谓之黒一边不刻者丨丨之间谓之五塞意钱者何承天纂文曰诡亿一曰射意一曰射数即摊钱也晏子】五木【博塞之戯人多谓之赌博误矣葢博乃樗蒲戱古者乌曹作博以丨丨为子有枭卢雉犊为胜负之采塞亦采也塞音赛】六着【博局戏丨丨十二棊古者乌曹作博尹文子曰博尽闗塞之宜得周通之路説文】囊家【世之纠率蒲博者谓之公子家又谓之丨丨樗蒲经云一有赌两人以上须置囊合依条检文书了投钱入囊家谓之録事麈史】坑堑【樗蒲经曰凡近闗及后一子谓之堑近闗及前一子谓之坑落丨丨非贵采不出凡一马作一马如遇退六踏马则一马可踏三马故世指不循理者谓之踏坑堑云麈史】格五【吾丘夀王以丨丨召待诏】博陆【丨丨采名也陈思王制双陆局置骰子二至唐末冇叶子之戏未知谁置遂加骰子至六骰合作投投掷之义今作骰非声谱】博塞亡羊【臧与谷相与牧羊问臧奚事挟防读书问谷奚事丨丨以游事业不同丨丨均也】管中窥豹【王子敬数嵗时尝看诸门生樗蒲见有胜负因曰南风不竞门生軰轻其小儿乃曰此郎亦丨丨丨丨时见一斑子敬瞠目曰逺慙茍奉倩近愧刘真长遂拂衣而去】喝雉成卢【宋刘毅字希乐于东府聚樗蒲大掷一判应至数百万余人并黒犊以还惟刘裕及毅在后毅次掷得雉大喜褰衣绕床叫谓同坐曰非不能卢不事此耳裕恶之因援五子久之曰老兄试为卿答既而四子俱黒其一子转跃未定裕厉声喝之即成卢毅意殊不快也本传】呼重得四【饰四以朱者明皇与贵妃采戯将北唯重四可转败为胜上掷连呼叱之骰子宛转而成重四上大悦命高力士赐四绯也事始】投马掷帽【晋袁耽字彦道有才气倜傥不羁桓温少时游于博徒资产俱尽犹有负进思自振之方莫知所出求济于耽耽时在艰以诚告焉耽畧无难色变服怀布帽随温与债主戏耽素有艺名债者闻之而不相识谓曰卿当不办作袁彦道也遂就局十万一掷直上百万耽丨丨絶叫以布帽掷地曰竟识袁彦道不其通脱若此】拄防烂鞭【有人山行见洞中二老翁樗蒲以马防拄地观之俄鞭烂鞍朽与樵人烂柯事相类异苑】以袍对赌【则天时南海贡集翠裘后以赐张昌宗狄仁杰奏事命与昌宗双陆则天曰赌何物梁公曰丨臣紫絁丨为丨丨昌宗翠裘则天曰此裘价逾千金公曰臣袍乃大臣朝见之衣翠裘乃嬖幸宠遇之服对臣之袍臣犹怏怏昌宗神沮气索累局连北公对御褫裘谢恩而出及光范门遂向家奴衣之从马而去集异记】整冠为誓【慕容宝与韩黄李根等宴因举樗蒲危坐整冠誓曰樗蒲有神岂虚言哉若富贵可期频得三卢于是三掷俱得卢宝拜而受赐】一掷百万【南史桓闻刘毅起兵曰毅家无儋石之储樗蒲丨丨丨丨共举大事何谓无成】一输百万【宋顔师伯为侍中孝武与樗蒲帝得雉大悦为必胜师伯后得卢帝失色师伯遽敛手曰几得卢尔曰师伯丨丨丨丨】
　　诗集布衣【今夕何夕嵗云徂更长烛明不可孤咸阳客舍一事无相与博塞为欢娯凭陵大叫呼五白袒洗不肯成枭卢英雄有时亦如此邂逅岂即非良图君莫笑刘毅从来丨丨愿家无儋石输百万杜甫今夕行】牧奴【近来新谱识枭卢拟唤安阳旧博徒只恐分阴闲过了更教人诮丨猪丨元晦观双陆谱】骰子【张祐杜牧之同燕有属意者索丨丨赌酒牧之微吟曰丨丨逡巡里手拈无因得见玉纎纎祐应声曰但知报道金钗坠髣髴还应露指尖】樗蒲【能销永日是丨丨坑堑由来似宦途郑都官诗葢丨丨所难者在于过闗以前后为坑堑畏坠落耳】
　　古今合璧事类备要前集卷五十七
<子部,类书类,古今合璧事类备要>
　　钦定四库全书
　　古今合璧事类备要前集卷五十八
　　宋　谢维新　撰
　　夀典门
　　生辰　附　同庚　生日事又详见诞子类
　　事类诞月【丨弥厥丨先生如达诗生民】初度【帝髙阳之苗裔兮朕皇考曰伯庸摄提贞于孟陬兮惟庚寅吾以降皇览揆余以丨丨兮肇锡余以嘉名名余曰正则兮字余曰灵均屈原离骚】璋瓦【乃寝乃兴乃占我梦吉梦维何维熊维罴男子之祥维虺维蛇女子之祥乃生男子载衣之裳载弄之璋乃生女子载衣之裼载弄之瓦诗斯干】桑蓬【男子生丨弧丨矢以射天地四方射义子生男子设弧于门右内则】陆地生花【关令尹喜生时其家丨丨自丨丨光色鲜盛关令内传】天星孕秀【萧何昴星精张良感弧星生樊哙感狼星生李白之生母梦长庚星】生甲子朔【晋绛县人曰臣丨之嵗正月丨丨丨四百有四十五甲子矣其季于今三之一也吏走问诸朝师旷曰七十三年矣左传】生丙子嵗【唐张果常言我丨尧之丨丨丨】献范蠡图【陈恭公判亳州遇生日亲戚多献老人星图侄世脩独丨丨丨游五湖丨且赞曰贤哉陶朱伯越平呉召遂身退扁舟五湖公即日纳节明日乞致仕倦游録】画老子图【见诗集注】进士献曲【元符三年十二月十九日东坡生日置酒赤壁下酒酣笛声起江上使人问之即丨丨李委闻坡生日作鹤南飞曲以丨奏丨嘹唳有穿云裂石之声玉局文】大卿放生【光禄卿巩申佞而好进老为省判趍附不已王荆公为相毎遇生日朝士献诗颂僧道献功德疏以为夀皂吏走卒皆笼雀鸽就宅放之谓之放生申不闲诗什又不能诵经于是以大笼贮雀鸽诣客次搢笏开笼每放一雀鸽叩齿祝之曰愿相公一百二十嵗时有边塞之王妻病而虞割股以献者天下骇笑或对曰虞为县君割股丨丨与丞相丨丨东轩笔録】生日不乐【伊川先生曰人无父母生日当倍悲痛更安忍置酒张乐以为乐若具庆者可矣】生日大宴【寇莱公在藩镇时因丨丨造山棚丨丨又服用僭侈为人所奏上怒甚谓王旦曰寇准每事欲效朕可乎旦徐对曰凖诚贤能无如騃何上意遂解不问】同庚同日相贺【高祖卢绾事见诞子类】同年先老【顾悦与简文丨丨而早白简文问曰卿何以丨丨答曰蒲栁之质望秋先零松栢之姿经霜转茂世説】同庚齐名【钟瑾与李膺同年俱有声名汉质纪】升堂拜母【呉周瑜字公瑾舒人初孙坚兴义兵防字伯符将母从居舒与瑜同年友善瑜推道南大宅舎防丨丨丨丨有无通共】敬事如兄【曹公责孙权质子张昭等犹豫不能决权引周瑜诣母前定议权母曰公瑾议是也公瑾与伯符同年小一月耳汝其兄事之三国史许逺与张巡同年生月日后于巡呼之为兄韩愈作张巡传】是雌甲辰【裴晋公有遗以槐瘿者郎中庾威在坐曰此是雌树生者公问郎中年甲对云与公同是甲辰公笑曰郎中便丨丨丨丨鸡跖】为小戊子【程文惠与厐公同戊子生程已贵厐尚为小官常戯厐曰君乃小戊子矣后厐大拜文惠曰今日大戊子却丨丨丨丨矣东轩録】同年皆穷【马正卿字梦得作太学生清苦有气节余偶至其斋书杜子美秋风叹一篇初无意也正卿即日辞归至今白首穷饿守节如故又曰梦得与仆同嵗月生少仆八日是嵗生者无富贵人而仆与梦得为穷之冠即吾二人而观之当推梦得为首东坡志材】同庚俱显【王仲仪与吕宝臣俱以丁未生申公在相位仲仪三十余嵗龙图阁待制知渭州时西方有警令三帅选差神龙卫千兵送行更迓吏驺御之盛前此未有往别申公申公顾左右唤十二郎来即宝臣也公曰仲仪今拥千兵擢帅汝犹为筦库也仲仪既去申公徐曰汝无羡后十年却于汝手作差遣治平初宝臣擢枢宻院副使仲仪复以端明殿学士为渭帅闻见録】同甲相类【李濬与李宗谔同宗丨丨后一日而生平日休戚一同宗谔死濬后一日卒王壶清话】同庚作会【文潞公保洛日年七十八同时中散大夫程珦朝议大夫司马旦司封郎中致仕席汝言年皆七十八尝为同甲之会】
　　事类三星行【我生之辰月宿南斗牛奋其角箕张其口牛不见服箱斗不挹酒浆箕独有神灵无时停簸扬无善名以闻无惠声以攘名声相乘除得少失有余丨丨各在天什伍东西陈嗟汝牛与斗汝独不能神昌黎文】南极歌【淡溪居士登九龄朱顔緑鬓如后生横拖仙人緑玉杖倒诵上帝黄庭经璇霄仙籍书姓名丹霞染诰金花绫近来便觉双眼明夜抄蝇头窻下灯登山临水两脚轻御风骑气不用行何人有笔笔无尘鵞溪一幅我写真乌纱白苎坐鼓琴上有千嵗长松青令威旁舞夫听夲是活底丨丨老人星杨廷秀夀叔父】关中老【钱穆父尹天府生日杨次公画老子出关图作诗以献曰秘藏凾谷丨丨子来献蓬莱阁上仙愿得须眉如此老却教鹤羡长年云齐録】商岭僊【四人三百二十嵗况是同生甲午年占得梁园为赋客合成丨丨采芝丨清谈亹亹风生席素髪萧萧雪满肩此会从来诚未有洛中应作画图传文潞公作同庚会诗】
　　夀
　　事类五福【丨丨一曰夀书洪范】万年【君子丨丨以介景福诗小雅】介眉【为此春酒以丨丨夀豳风】儿齿【既多受祉黄发丨丨鲁颂】难老【永锡丨丨同上】弥高【年丨丨而德弥劭扬子】久视【是谓长生丨丨之道老子】全生【縁督以为经可以丨丨可以尽年注縁顺督中经常也养生】冈陵【三夀作朋如丨如丨閟宫】松栢【如南山之夀如丨丨之茂天保】龙【或问丨丨鸿鹄不亦夀乎曰夀曰人可夀乎曰物以其性人以其仁扬子】鹤【丨千年乃游于莲叶之上丨千嵗乃栖于偃葢之松史记】广成长生【丨丨子曰无劳尔形无揺尔精乃可以丨丨故我修身千二百嵗形未尝衰】彭祖久夀【丨丨尧臣封于彭城歴虞夏至商年七百嵗故以久夀闻述而注】鲁侯耆艾【閟宫颂僖公俾尔昌而大俾尔耆而艾万有千嵗眉夀无有害天锡公纯嘏眉夀保鲁居常与许复周公之宇鲁侯燕喜令妻夀母宜大夫庶士邦国是有诗】老子脩养【丨丨二百余嵗以其丨道而丨夀也史】遇黄眉翁【东方朔元封中游鸿蒙之泽忽丨老母采桑于白海之濵俄而有丨丨丨指毋以语朔曰昔为吾妻托形于太白之精今汝亦此精也吾却食吞气已九千余嵗目中瞳子皆有青光能见幽隠之物三千年一返骨洗髓三千年一剥皮伐毛吾生来已三冼髓一伐毛矣】摩铜狄人【后汉蓟子训与一老翁共丨挲丨丨丨相谓曰适见铸此物而已近五百嵗】香山九老【白居易暮节惑浮屠至经月不食荤称丨丨居士常与胡杲等燕乐皆高年不仕者人慕之绘为九老图】洛阳耆英【元丰五年文潞公以太尉留守西都时富韩公以司徒致仕潞公慕唐白乐天九老会乃集洛中公卿大夫年德高者为耆英会以洛中风俗尚齿不尚官就资圣院建大厦曰耆英堂命闽人郑奥绘像堂中共十三人时宣徽使王拱辰留守北京贻书潞公愿与其会年七十一独司马温公年未七十潞公素重其人用唐九老狄兼謩故事请入会温公辞以晚进不敢班文富二公之后潞公不从令郑奥自幕后传温公像又之北京传王公像于是预其会者凡十三人潞公以地主防鼓乐就富公宅作第一会至富公会送羊酒不出余皆次为会洛阳多名园古刹有水竹林亭之胜诸老须眉皓白衣冠甚伟每宴集都人随观之潞公又为同甲会司马郎中旦程太中垧席司封汝言皆丙午也亦绘像于资圣院其后司马温公与数公又为真率会有约酒不过五行食不过五味唯菜无限楚正议违约増饮食之数罚一会皆洛阳太平盛事也洛之士庶又生祠潞公于资圣院温公取神宗送公判河南诗隶于榜曰竚瞻堂塑公像其中冠剑伟然都人事之甚肃闻见録】九老诗序【会昌五年三月二十四日胡吉刘郑卢张等六贤皆多年夀子亦次焉于东都弊居履道坊合尚齿之会七老既醉相顾且欢静而思之此防希有因各赋诗以记之或传诸好事者其年夏又有一老年貌絶伦同归故乡亦来斯会续命书姓名年齿写其形貌附于图右仍以一絶赠之云雪作须眉云作衣辽东华表暮双归当时一鹤尤希有何况今逢两令威洛中遗老李元爽年一百三十六禅僧如满归洛年九十五又云时秘书狄兼谟河南尹卢贞以年未及七十虽与会而不及列白居易】五老图序【夫蹈荣名而保终吉都贵势而跻遐耉白首一节人生所难今致政宫师相国杜公雅度敏识圭璋岩庙清德令望准当世功成自引得谢君门视所难得者则安享之谓所难行者则恬居之燕申睢阳与賔客太原王公故卫尉河东毕卿兵部沛国朱公驾部始平冯公咸以耆年挂冠优游乡梓暇日宴集为五老防赋诗酬唱怡然相得宋人形于绘事以纪其盛昔唐白乐天居洛阳为九老会于今图识相传以为胜事距兹数百载无能绍者以今况昔则休烈钜美过之明逸游公之门久矣以乡闾世契倍厚常品今假守留钥日登翘馆因得图像占述序引以代乡校咏謡之万一至和丙申中秋日钱明逸序】耆英会序【昔白乐天在洛与高年者八人游时人慕之图传于世宋兴洛中诸公继而为之者再矣皆图形普明僧舎乐天之故第也元丰中潞国文公留守西都韩国富公致政在里第皆自逸于洛者潞国谓韩国公曰凡所为慕于乐天者以其志趣高逸也奚必文与地之袭焉一日悉集士大夫老而贤者于韩公之第买酒相乐賔主凡十有二人图形妙觉僧舍时人谓之洛阳丨丨丨孔子曰好贤如缁衣取其敝又改为乐善无厌也二公寅亮三朝为国元老入赞万机出绥四方上则固社稷尊宗庙下则熙百工和万民为天子腹心股肱耳目天下所取安所取乎其勲业闳大显庸岂乐天所能庶几然犹效慕乐天所为汲汲如恐不及岂非乐善无厌者欤人洛中旧俗燕私相聚尚齿不尚官自乐天之会已然是日复行之斯乃风化之本可颂也宣徽王公方留守北都闻之以书请于潞公曰今家洛位与年不居数家之后顾以官守不得执巵酒在坐席良以为恨愿寓名其间幸为我游其为诸公嘉羡如此光未七十用狄监卢尹故事亦预于会潞公命光序其事光不敢辞时元丰五年正月端明殿学士兼翰林侍读学士太中大夫提举崇福宫司马光序】夀域碑记【古圣人之营夀域也非土木非版筑不金乎城不汤乎池昼无键而开夜无柝而击东西不吾戎夷南北不吾蛮狄五岳其雉堞四溟其沟湟天地离合我其扃鐍春秋啓闭我其门户入是域也防者蚩蚩壮者怡怡老者熙熙悉无中絶咸跻上夀故谓之丨丨焉得非道为土木德为版筑仁乎城义乎池慈乎雉堞爱乎沟湟恭乎扃鐍俭乎门户使风雨不能毁矢石不能攻高低侔老氏之台广狭法华胥之国崇崇焉屹屹焉信善建而不拔者也洎霸道既昌皇风不竞则必洒法令为风雨以驱之兴赋役为矢石以攻之夀域之基忽然委地于乎域之壤也若民命何于是贱谷帛费金玉盗贼蠭起敓角长刑巢蔽空宪纲络野夀域之民有以法而死者开拓疆塲肆放侵伐锋镝霜莹卒乘鳞集蚊吞鼓颖蚕食张吻夀域之民有以兵而死者烟蒸雾障发疠成妖夀域之民有以夭而死者山防搏人石防射影夀域之民有以横而死者王者患民之无夀也举引年之典行养老之礼乞言于东序展礼于南庠又谓老者非帛不暖于是乎锡之以缯防非肉不饱于是乎锡之以殽胾非车不安于是乎锡之以几杖斯亦得其末而失其本矣殊不知民之夀夭系君之政教其犹影响尔其或捐金于山沉珠于泉禁不急之务弃难得之货君德尚俭人心反淳则无法死者矣干羽舞阶戈矛倒载谨不祥之器崇止敌之基我国无外斯民不争则无兵死者矣爕调律厯端正节举授时之典兴除害之利五气斯顺兆人克宁则无夭死者矣贡金于逺方铸鼎于中夏示不宝之物免逢防之患彼怪斯露厥人用康则无横死者矣夫如是则域不筑而自成人不忧而自夀矣今我后道德慈爱行之于上法兵夭横絶之于下游游乎荡荡乎见夀域复成于今世某亦夀域中之一民耳知我帝力得无述焉碑者悲也悲域之中废颂域之再兴也其辞曰古之域筑道树德民欲夭兮安得后之域基奸址贼民欲夀兮不获我圣人兮复于古昔王元之】


　　古今合璧事类备要前集卷五十八
　　钦定四库全书
　　古今合璧事类备要前集卷五十九
　　宋　谢维新　撰
　　冠礼门
　　冠
　　事类突弁【婉兮娈兮总角丱兮未几见兮丨而丨兮诗甫田】元服【令月吉日始加丨丨史】嘉事【冠者礼之始也丨丨之重也是故古者重冠重冠故行之于庙行之于庙者所以尊重事尊重事而不敢擅重事不敢擅重事所以自卑而尊先祖也冠义】重礼【古者冠礼筮日筮賔所以敬冠事敬冠事所以丨丨重礼所以为国本也同上】备服【凡人之所以为人者礼义也礼义之始在于正容体齐顔色顺辞令容体正顔色齐辞令顺而后礼义备以正君臣亲父子和长防君臣正父子亲长防和而后礼义立故冠而后服备服备而容体正顔色齐辞令顺故曰冠者礼之始也】成人【冠于阼以着代也醮于客位三加弥尊加有成也已冠而字之丨丨之道也见于母母拜之见于兄弟兄弟拜之成人而与为礼也冠端奠摰于君遂以摰见于卿大夫乡先生以成人见也成人之者将责成人礼焉也责成人礼焉者将责为人子为人弟为人臣为人少者之礼行焉将责四者之行于人其礼可不重与并同上】三加【士礼始加缁布不忘本也次加皮弁朝服也丨丨爵弁祭服也不忘本然后能事君能事君然后能事神所谓三加弥尊喻其志者如是而已若诸侯则始缁有冠缋绥次加皮弁三加爵弁四加冕天子则始冠朱组缨次皮弁三爵弁四冕五衮冕矣礼书】三祝【始祝弃防志顺成德再祝敬威仪慎尔德丨丨兄弟具成厥德以顺成德然后慎德慎德然后能成德也同上】筮日【士冠礼筮于庙门主人冠朝服缁带素鞸即位于门东西面有司如主人服即位于西方东面北上筮与席所卦者具馔于西塾布席于门中闑西阈外西面筮人执防抽上韇音独藏筮之器兼执之进受命于主人宰自右少退筮人许诺右还即席坐西面卦者在左卒筮书卦执以示主人主人受眡反之筮人还东面旅占卒进告吉若不吉则筮逺日如初仪注筮者以蓍问日吉凶于易也冠必筮日于庙门者重以成人之礼成子孙也庙谓祢庙亲其亲也礼仪朱文公冠礼云古礼筮日今不能然但正月内择一日可也前朝三日主人告于祠堂主人谓冠者之祖父自为继高祖之宗子者若非宗子则必继高祖之宗子主之有故则命其次宗子若其父自主之告礼祝版云维年嵗月朔日子某敢昭告于皇某亲某府君皇某亲某封氏某之子某年渐长成将以某月某日加冠于其首谨以果酒用伸防告谨告家礼】筮賔【前期三日丨丨如求日之仪礼书文公冠礼云古礼筮賔今不能然但择朋友贤而有礼者一人是日主人深衣诣其门所戒者出见如常仪啜茶毕戒者起言曰某有子某将加冠于其首愿吾子之教之也对曰某不敏恐不能供事以病吾子敢辞戒者曰愿吾子之终教之也对曰吾子童有命某不敢从地逺则书初请之辞为书遣子弟致之所戒者辞使者固请乃许而复书曰吾子有命某敢不从○若宗子自冠则戒辞但曰某将加冠于首余辞同前同上】宿賔【前一日遣子弟以书致辞曰来日某将加冠于子某若某亲某子某之首吾子将莅之敢宿答书则曰某敢不夙兴宿赞冠者一人亦如之注佐賔为为冠事者賔自择其子弟亲戚习礼者为之】设盥帨【丨丨丨于防事如祠堂之仪以帟幕为房于防事之南北或防事无西阶则以垩画而分之后仿此并文公冠礼】陈冠服【厥明宿兴丨丨丨有官者公服带靴无官者襴衫带靴通用皂衫深衣大带履栉掠皆以卓子陈于房中束领北上酒注盏盘亦以卓子陈于服北幞头帽子冠并巾各以一盘盛之以帕陈于西阶下执事者一人守之长子则布席于阼阶上之东少北面向众子则少西南向宗子自冠则如长子之席少南主人以下盛服就位主人阼阶下少东西向择子弟亲戚习礼者一人为傧立于门外】迎賔赞【賔与赞冠者俱盛服至门外东面立赞者在右少退傧者入告主人出门左西向再拜賔答拜主人揖赞者赞者报揖主人遂揖而行賔赞从之入门分庭而行揖逊而至阶又揖逊而升主人由阼阶先升少东西向賔由西阶升少西东向赞者盥恱由西阶升立于房中西向文公家礼】加冠巾【賔揖将冠者出房立于席右向席赞者取栉掠置于席左兴立于将冠者之左賔揖将冠者即席如其向跪进为之栉合紒施掠乃降主人亦降賔盥毕主人揖升复出执事者以冠巾盘进賔降一降受冠笄执之正容徐诣将冠者前向之祝曰吉月令日始加元服弃尔防志顺尔成德夀考维祺以介景福乃跪加之赞者以巾跪进賔受加之兴复位揖冠者适房释四防衫服深衣加大带纳履出房正容南面○若宗子自冠则賔揖之就席賔降盥毕主人不降余并同】加帽子【良久賔揖冠者即席跪执事者再以帽子盘进賔降二等受之执以诣冠者前祝之曰吉日令辰乃申尔服承尔威仪淑谨尔德眉夀万年永受遐福乃跪受之兴复位揖冠者适房释深衣服口皂衫革带系鞋出房立力】幞头【三丨丨丨公服革带纳靴执笏若襴衫纳靴礼如再加惟执事者以幞头盘进賔降没阶受之祝曰以嵗之正以月之令咸加尔服兄弟具在以成厥德黄耉无疆受天之庆赞者彻帽賔乃丨丨丨执事者受帽彻栉入于房】行醮礼【醴醮仪侧尊一甒醴在服北有篚实勺觯角柶醴匕也脯醢南上彻皮弁冠栉筵入于户西南面赞者洗于房中则酌醴加柶覆之面叶賔揖冠者就筵筵西南面賔受醴于户东加柶面枋筵前北面冠者筵西拜受觯賔东面答拜荐脯醢冠者即筵坐左执觯右祭酬醢以柶祭醴三兴筵未坐啐醴啐古文为呼尝也建柶兴降筵坐奠觯拜执觯兴賔答拜冠者奠觯于荐东降筵北面坐取脯降自西阶适东壁北面见于母若不醴则祭用酒酌而旡酬酢曰醮醴尚质旡酬酢酒本有酬酢故旡酬酢曰醮尊于房户之间两甒有禁酒在西加勺南枋洗有篚在西南顺始加醮用脯醢賔降取爵于篚啐降如初卒洗升酌冠者拜受賔答拜如初冠者升筵坐左执爵右祭酺醢祭酒兴筵未坐啐酒降筵拜賔答拜冠者奠爵于荐东立于筵西彻荐爵筵尊不彻云云始醮酺醢再醮摄酒三醮有干肉折俎哜之若杀特豚载合升始醮如初再醮两豆葵菹嬴醢两笾栗酺三醮加俎哜之如初哜胏三醮一加一醮也醴用觯醮用爵醴尊之篚在房醮之篚在庭醴则赞者酌受賔不亲酌故无升降醮则賔亲酌酒洗爵故有升降冠不用醴则醮焉醴者太古之物故其礼简所以示质酒者后世之味故其礼烦所以示文故适子用醴庶子用醮醴重而醮轻醴辞曰甘醴惟厚嘉荐令芳拜受祭之以定尔祥承天之休夀考不忘醮辞曰防酒既清嘉荐亶时始加元服兄弟具来孝友时格永乃保之再醮曰防酒既湑嘉荐伊脯乃申尔服礼仪有序祭此嘉爵承天之祜三醮曰防酒令芳笾豆有楚咸加尔服肴升折俎承天之庆受福无疆礼书文公冠仪云长子则傧者改席于堂中间少西面南向众子则仍故席赞者酌酒于房中出房立于冠者之左賔揖冠者就席右南向乃取酒诣席前北向祝之冠者再拜升席南向受盏賔复位东向答拜冠者进席前跪祭酒礼书注祭谓取少许祭先世造此食者不忘本也兴就席末跪啐酒兴降席授赞者盏南向再拜賔东向答拜冠者遂拜赞賔赞者左东向少退答拜】賔告字【賔降阶东向主人降阶西向冠者降白西阶少东南向賔字之曰礼仪既备令月吉日昭告尔字爰字孔嘉髦字攸宜宜之于嘏永受保之曰伯某父仲叔季唯所当冠者对曰某虽不敏敢不夙夜只奉并文公家礼】请醴賔【既字賔出主人送于庙门外丨丨丨賔礼辞许賔就次礼书】告祠堂【主人以冠者见于祠堂乃立香卓前告曰某之子某今日冠毕敢见冠者进于两楹间再拜主人乃降复位文公家礼】拜尊长【父母堂中南面坐诸叔父兄在东序诸叔父南向诸兄西向诸妇女在西序诸叔母姑南向诸姊嫂东向冠者北向拜父母父母为之起同居有尊长则父母以冠者诣其室丨之丨丨为之起还就东西序每列再拜应答拜者答拜若非宗子之子则先见宗子及诸尊于父者于堂乃就私室见父母及余亲○若宗子自冠有母则见于母如仪族人宗之者皆来见于堂上宗子西向拜其尊长毎列再拜受卑防者拜】醴賔赞【既冠乃丨丨以一献之礼酬賔束帛俪皮丨者皆与赞冠者为介賔出主人送于外门外再拜归賔俎礼书文公冠礼云主人以酒馔延賔及傧赞者酬之以币而拜谢之币多少随宜賔赞有差】见执友【冠者遂出丨于乡先生及父之丨丨冠者拜先生执友皆答拜若有诲之则对如对賔之辞且拜之先生执友不答拜并文公家礼】十九而冠【天子诸侯丨丨丨丨冠而听治其教至也茍子】十二而冠【二十而冠士礼也天子诸侯丨丨丨丨春秋传曰十二年谓一终一星终也国君十五而生子冠而生子礼也文王十三生伯邑考成王十五而弁则十二而冠可知礼书】笄许嫁【女子丨丨笄年十五未许嫁亦笄母为主文公家礼】戒賔【前期三日丨丨一日宿賔亦择亲姻妇女之贤而有礼者为之以牋纸书其辞使人致之辞如冠礼】布席【陈设如冠礼但于中堂丨丨如众子之位】陈服【厥明丨丨用背于冠笄如冠礼主妇以下序立】迎賔【賔至主妇迎入升堂如冠礼但不用赞者主妇升自阼阶】加冠【賔谓将笄者丨丨笄适房服背子畧如冠礼但祝用如加之辞不能者则省】乃醮【如冠礼辞亦同】乃字【如冠礼但改祝辞髦士为女士】礼賔【皆如冠仪并文公家礼】












　　古今合璧事类备要前集卷五十九
　　钦定四库全书
　　古今合璧事类备要前集卷六十
　　宋　谢维新　撰
　　婚礼门
　　婚姻　附　【卜筮　仙遇　门望　同姓　世婚姑舅　两姨　师友　门下士贵婚　富婚　贫婚　有疾　防婚　晚婚　再娶再嫁　续亲　约婚　求婚　强婚　辞婚】
　　事类婚姻【妻父曰丨壻父曰丨后汉顺帝纪注婚者昏时行礼故曰婚姻者妇人因夫故曰姻白虎通】室家【丈夫生而愿为之有丨女子生而愿为之有丨滕文】隂礼【以丨丨教亲则人不怨注男女之礼也婚姻以时则男女不怨旷礼】大伦【夫妇人伦之大纲王吉云】好仇【窈窕淑女君子丨丨诗】嘉耦【丨丨曰妃怨耦曰仇左传】结褵【亲丨其丨九十其仪】系援【董叔娶于范氏曰将以求丨丨也】纳采【将为婚必先媒通其言乃后使人丨其丨择之礼用鴈为防取其隂阳往来之义也】问名【丨女丨而卜之知其吉凶也礼如纳采】纳吉【卜于庙得吉兆复使往告婚姻之事】纳征【用纁不用鴈】请期【由夫家卜得吉日乃使人往辞之】亲迎【及纳采问名请期并用鴈也礼】合二姓【丨丨丨之好上以事宗庙下以继后世也礼记】娶异姓【婚礼万世之始也丨于丨丨所以附逺厚别也婚礼不贺人之序也郊特牲娶妻不娶同姓买妾不知其姓则卜之注男女同姓其生不蕃坊记】占星【绸缪束薪三星在天注三星参也谓心星也心有尊卑夫妇之象又为二月之合宿故嫁取者以为焉昏而火星不见嫁娶之时也今我束薪于野乃见其在天则三月之末四月之中见于东方故云不得其时诗绸缪】用昏昕【凡行事必丨丨丨注遣使行纁吉礼必用昕时亲迎乃用昏时婚礼】以着代【婚礼所丨丨丨也礼】不论财【婚娶而丨丨夷虏之道也君子不入其乡古者男女之族各择德焉不以财为礼文中子】秦晋匹【秦伯纳女五人于晋公子怀嬴与焉奉匜沃盥既而挥之怒曰丨丨丨也何以卑我左传】齐宋子【岂其食鱼必河之鲂岂其娶妻必丨之姜岂其食鱼必河之鲤岂其娶妻必丨之丨诗】桃夭宜室【丨丨婚姻以时也桃之夭夭灼灼其花之子于归丨其丨家注妇人谓嫁曰归国风】梅实及时【标有梅男女及时也标有梅其实七兮求我庶士迨其吉兮注喻始衰也同上】茑萝施松【頍弁诗丨与女丨丨于丨柏施于松上注丨寄生也女丨菟丝也】蒹葭倚玉【世説毛曽与夏侯共坐时人谓丨丨丨丨也】歌咏鳯凰【司马相如琴中挑文君歌曰鳯兮鳯兮归故乡遨游四海求其凰又云鳯兮鳯兮从我栖得托字尾兮永为妃徐陵玉台新咏】诗喻鱼水【齐桓公使管仲求戚戚应之曰浩浩乎育育乎管仲不知婢子曰诗有之浩浩乎水育育者鱼未有室家安召我居注水鱼喻人配偶戚有伉俪之思故陈此诗管子】侍执巾栉【晋太子圉为质于秦将逃归谓嬴氏曰与子归乎对曰子晋太子而辱于秦子之欲归不亦宜乎寡君之使婢子丨丨丨丨以固子也从子而归弃君命也不敢从亦不敢言遂逃归僖二十二年】示训箕帚【庾衮孤兄女曰芳将嫁衮乃刈荆苕为箕帚训其女】天子主婚【韦后尝为其弟洵与萧至忠殇女防婚至忠又以女妻后舅崔从礼子无诐两家合礼帝主萧后主崔时谓丨丨丨丨皇后娶妇】公主下嫁【杜中立开成初文宗欲以真源临真二丨丨降士族谓宰相曰民间脩婚姻不计官品而上阀阅我二百年天子顾及崔卢邪诏宗正卿取世家子以闻中立及校书郎卫洙得召见禁中拜著作郎月中迁光禄少卿驸马都尉尚真源长公主】婚嫁已毕【向长字子平男女丨丨丨遂恣意游五岳名山谢灵运谓子尚曰男娶女嫁毕勑断家事勿复相闗】婚嫁相顾【诸葛恢大女适庾会会被苏峻害其女改适江霦次女适羊楷子衡娶邓攸女于时谢尚书求婚小女乃云羊邓是平婚江家我顾伊庾家伊顾我世说】因婚报德【呉师入郢楚子取其妹季芊以出楚昭王之奔郑楚大夫钟建负季芊以从王将嫁季芊季芊辞曰所以为女子逺丈夫也钟建负我矣以妻钟建以为乐尹定四五代和凝举进士梁义成军节度使贺瓌辟为从事瓌与唐庄宗战于胡栁瓌败脱身走独凝随之反顾见凝麾之使去凝曰丈夫当为知己死吾恨未得死所尔岂可去也已而一骑追瓌几及凝叱之不止即引弓射杀之瓌由此得免瓌归戒其诸子曰和生忠义之士也后必富贵尔其谨事之因妻以女后官至太子太傅封鲁国公】弃妻别娶【后汉窦以形貌絶异天子以公主妻之旧妻与书别曰丨丨斥女敬白窦生卑贱鄙陋不如贵人妾日以逺彼日以亲衣不厌新人不厌故悲不可忍怨不可去彼独何人而居我处】善谑成婚【栁子厚云亡妻杨氏今礼部郎中凝之女许嫁于我柔日既卜乃归于栁氏恭惟先府君崇重友道于郎中最深髫稚好言始于丨丨虽间在他国终无异辞凡十有三嵗而二姓克合奉初言也墓志】荒陬无婚【栁宗元贬永州司马移书言情曰丨丨中少士人女子丨与为丨世亦不肯与罪人亲昵以是嗣续之重不絶如线】王谢门高【侯景请娶于王谢上曰丨丨丨丨非偶可于朱张以下访之通监梁纪】王满非偶【齐沈约弹丨源嫁女与丨璋男鸾弹文曰璋之下钱五万源以所聘余直纳妾丨丨连姻实骇物听潘杨之睦有异于此文选】女皆乘龙【孙隽文英与李元礼俱娶太尉桓焉之女人谓和叔元两女乘龙言得壻如龙】壻不惬意【谢奕女道韫初适王凝之还甚不乐安曰王郎逸少子不恶汝何恨也答曰一门叔父则有阿大中郎羣从兄弟则有封胡羯末不意天壤之间乃有王郎】女妻游士【李白上裴长史书云乃杖剑去国辞亲逺游南穷苍梧东渉溟海见乡人相如大夸云梦之事云楚有七泽遂来观焉而许相公家见招妻以孙女便憩息于此至移三霜焉】女事馆賔【见后聘后登第】乌羊为礼【南史孔淳之与王敬为方外之游又申以婚姻敬以女适淳之子遂以丨丨丨所乘车辕提壶丨丨至于尽欢共饮迄暮而归或怪其如此答曰固亦农夫田父之礼也隐逸传】防榔成俗【唐南蛮歌罗国中其俗嫁娶纳丨丨多至三百盘】斥去帷幔【范文正公之子纯仁娶妇将归或传妇以罗为帷幔者公闻之不悦曰罗绮岂帷幔之物耶吾家素清险安得乱吾家法敢持至吾家当火于庭遗事】不论资装【司马温公曰文中子曰婚娶论财夷虏之道也夫婚姻者所以合二姓之好上以事宗庙下以继后世也今世俗之贪鄙者将娶妇先问资装之厚薄将嫁女先问聘财之多少至于立契约云某物若干某物若干以求售女者亦有既嫁而后欺绐负约者是乃驵侩鬻奴卖婢之法岂得谓之士大夫婚姻哉其舅姑既被欺绐则残虐其妇以摅其忿由是爱其女者务厚资装以悦其舅姑殊不知彼贪鄙之人不可盈厌资装既竭则安用汝女哉于是质其女以责货于女氏货有尽而责无穷故婚姻之家往往终为仇雠矣是以世俗生男则喜生女则戚至有不举其女者用此故也然则议婚姻有及于财者皆勿与为婚姻可也○又曰凡议婚姻当先察其壻与妇之性行及家法何如勿茍慕其富贵壻茍贤矣今虽贫贱安知异日不富贵乎茍为不肖今虽富贵安知异日不贫贱乎妇者家之所由盛衰也茍慕一时之富贵而取之彼挟其富贵鲜有不轻其夫而傲其舅姑者养成骄妒之性异日为患庸有极乎借使因妇财以致富依妇势以取贵茍有丈夫之志气者能无愧乎】嫁娶异宜【安定胡先生遗训嫁女必须胜吾家娶妇必须不若吾家或问其故曰嫁胜吾家则女之事人必钦必戒妇不若吾家则事舅姑必执妇道曽孜涤记】童稚不许【司马温公曰世俗好于襁褓丨丨之时轻许为婚亦有指腹为婚者及其既长或不肖无赖或有恶疾或家贫冻馁或丧服相仍或从官逺方遂至弃信负约连狱致讼者多矣是以先祖太尉书曰吾之男女必俟既长然后议婚既通书不数月必成婚故终身无此悔乃子孙所当法也】卜筮鳯占和鸣【懿氏卜妻陈敬仲其妻占之是谓鳯凰于飞和鸣锵锵有妫之后将育子姜五世其昌并于正卿八世之后莫之与京左】筮从长【晋献公欲以骊姬为夫人卜之不吉筮之吉公曰从筮筮短长不如从长同上】
　　仙遇华阳玉女【南昌萧防得第为句容簿县有三茅宫九锡亭瑞芝馆碧奈洞防遍游之至玉晨观有青童请至大门金书牌曰华阳洞又至一门曰蘂珠殿有一人紫袍称东方大夫名朔为华阳洞王谓曰公之逺袒萧史真人脔董双成与公为妇扶侍者云英夫人秉扇者呉防鸾许飞琼接引者梁玉清卫承庄姮娥结髪麻姑合中夜梁玉清卫承庄引防至蘂珠殿礼后堂见一女子乃旧曽见诸葛氏交拜梁玉清致辞曰丨丨丨丨圣世才郎仙凡契合如鳯求凰今夕相偶和鸣锵锵夀筭天地庆衍无疆礼毕宴于蘂珠殿曲终青童召防曰双成夫人请君暂起防避席恍若梦觉四顾已失蘂珠殿矣但见左右深林茂草寻玉晨观归县已半山防遂休官入山云堂广记】天台仙女【刘晨阮肇入丨丨山棌药迷道见二女顔容絶妙邀过家设酒行夫妇之道住半年还家已后失所在续斋谐记】裴航云英【见夤縁类】萧史弄玉【弄玉家萧史善以箫作鳯鸣后随鳯飞去】
　　门朢女娶高国【见后辞婚】不与凡裔【尚宫宋若昭欲以学名家家亦丨欲丨寒乡丨丨为姻对孔帖】多尚阀阅【山东士人丨丨丨丨后虽衰其子孙犹负世朢凡嫁娶必多邀钱币故人谓之卖婚唐史】皆取勲贵【唐初王妃王壻丨丨当世丨丨名臣家未尝尚山东旧族后房元龄魏徴李勣复与婚故朢不减然每姓第其房望虽一姓中高下悬隔李义府为子求婚不得始奏禁焉其后天下衰宗落谱昭穆所不齿者皆称禁婚家益自贵同上】好求甲门【张説丨丨山东婚姻与张氏亲者皆为丨丨四姓郑氏不离荥阳岗头卢潭底李土门崔皆为显族国史补】婚皆名族【李日知贵诸子方总角皆通婚名族时人讥之】帝后姻戚【窦威帝尝引入卧内谓曰昔周有八柱国吾与公家是也今我为天子而为内史令事固有不等耶威惧顿首谢曰臣家在汉再为外戚至元魏有三皇后今陛下龙兴臣复以姻戚进夙夜惧不克任帝笑曰公有三后族夸我邪闗东人与崔卢婚者犹自矜大公世为帝戚不亦贵乎孔帖】族属姻家【李敬之进吏部尚书凡三娶皆山东旧族又与赵李氏合谱故台省要职多丨丨丨丨】不附宰相【王义方魏证异之欲妻以夫人之侄辞不取已而证薨乃取其女人问其故曰初丨丨丨丨今感知己故也】引就清列【李德逺与李林甫善常慕山东着姓为婚姻丨丨丨丨】同姓昭公孟子【陈司败问丨丨知礼乎孔子曰知礼曰君娶于呉为同姓谓之呉丨丨君而知礼孰不知礼】晋侯四姬【丨丨内实有丨丨焉皆同姓左】崔卢非古【任薛王刘丨丨之婚丨丨也何以眡谱注任薛出黄帝王刘出舜崔卢出帝喾文中子】卢庆同宗【丨蒲癸娶丨舍女丨丨也人谓之曰男女辨姓子何不避宗何也曰宗不予避之余焉避之诗赋断章予所取求焉恶避宗注茍有求于庆氏不复避宗譬如赋诗直取断章之义】以刘嫁刘【晋刘颂嫁女临淮陈矫矫本刘氏子与颂近亲出养于姑改姓陈氏中山刘氏讥之颂曰舜后姚虞陈田本同根系而世皆为婚礼律不禁今与此同议为昏可也】以王娶王【司空陈莱王基当世大儒而不达礼为子纳司空王沉女以姓同源异○王莽娶王咸女以为源异不同而娶之】
　　世婚刘范世姻【丨氏丨氏丨为婚丨注刘氏周卿范氏晋大夫左】郑王世婚【郑崇字子游本高宻大族世与王家相嫁娶也】潘杨世亲【杨经字仲武潘岳作诔文云借三叶世亲之恩而予之姑余之伉俪焉丨丨之睦有自来矣】朱陈世好【事见诗集】
　　姑舅秦女事晋【晋太子圉为质于秦秦归河东以懐嬴妻之左传】刘女适费【蜀费观刘璋璋妻乃观之族姑璋又以女妻观】姑女得壻【温峤丨有丨属峤觅壻峤自有婚意答曰佳壻难得但得如峤如何姑曰何敢希汝比也后日峤报姑云已丨丨矣门地壻身不减峤因下玉镜台一枚姑大喜既交婚礼毕姑女披纱扇抚掌大笑曰我固疑是老奴果如所卜】舅子结姻【老苏女防而好学慷慨能文适其母之兄程濬之子之才诗曰汝母之兄汝伯丨求以厥丨来丨丨乡人嫁娶重母党虽我不肯将安云苏集　以上系侄娶姑女】侄从其姑【晋献公筮嫁伯姬于秦遇归妹之睽侄其从姑左传】母娶其党【叔向欲娶申公巫臣氏其丨欲丨丨丨叔向曰吾母多而庶鲜吾惩舅氏矣】性似我家【李膺之姑为钟皓兄之妻生子瑾好学慕古与膺同年俱有令名膺祖太尉脩常言瑾似我家性以膺妹妻之】妻以小女【张镒防女倩娘见外甥王宙美容范尝戯曰后当以小女妻之后为夫妻陈翰异闻録】戱呼王郎【王仙客刘振之甥也振有女曰无双小仙客数嵗皆防穉丨丨相狎振妻常呼仙客为丨丨子　以上系甥娶舅女】
　　两姨大乔小乔【乔公二女皆国色孙防纳丨丨周瑜纳丨丨呉志】萧郎陆郎【萧嵩与陆象先为僚壻宣州夏荣善相谓象先曰陆郎十年位极人臣然不及丨丨一门尽贵】姊妹妯娌【崔休弟之子愍字长谦刺史卢尚之以长女妻之休为子悛求其次女曰家道多由妇女欲令丨丨丨丨尚之感其义于是同日成婚】兄弟婚姻【郭逸有二女长女妻崔浩次女复妻其弟诗曰丨丨丨丨无胥逺矣】
　　师友妻以己子【子谓公冶长可妻也虽在缧絏之中非其罪也以其子妻之语】妻以兄女【子谓南容邦有道不废邦无道免于刑戮以其兄之子妻之语○戴逵字安道性不乐当世常以琴书自娯师事征士范宣于豫章宣异之以丨丨妻焉】从妇翁学【后汉马融有俊才初京兆摰恂以儒术教授隠于南山不应征聘名重闗西融从其游学博通经籍恂竒融才以女妻之○后汉鲍宣妻桓氏字少君宣尝就少君父学父竒其清苦以女妻之装送甚厚宣不悦曰少君生富骄习美饰吾贫贱不敢当礼少君乃悉归侍御服饰更着短布裳与宣共挽鹿车归乡里拜姑毕提瓮出汲修行妇道宣官司隶校尉子永中兴初为鲁郡守永子昱从容问少君曰太夫人宁复识挽鹿车时不对曰先姑有言存不忘亡安不忘危吾安敢忘乎】与妇翁亲【前京房字君明淮南宪王舅张博从房学易以女妻房房丨相亲】序妇翁文【李汉少事韩愈辱知最厚韩愈以女妻之尝编昌黎文仍为之序】传妇翁业【葛洪好神仙导养法师事太守鲍以内学逆占将来见洪深重之以女妻洪洪丨丨业】为女觅壻【后魏刘延明年十四就博士郭瑀学弟子五百余人瑀有女选壻惟有心于延明别设一席曰吾有一女欲觅一快女壻谁坐此者吾当妻焉延明奋衣坐曰延明其人也瑀遂以女妻之】为孙娶妇【范蜀公名镇字纯仁少学于乡先生厐直温直温之子昉卒于京师公娶其女丨丨妇养其妻子终身系邻舍】
　　门下士以才见竒【魏公孙瓒字伯珪为郡小吏为人美姿仪性辨惠侯太守竒其才以女妻焉】因相知贵【王锷为辛果下偏禆一旦击毬驰骋酣锷向天呵气高数丈若匹练上冲果谓妻曰此极贵相以女妻之】廐中骐骥【刺史杜广初为刘景廐卒景执手曰久负贤者告其妻曰吾为女求夫三十年不觉丨丨有丨丨于是妻之】帏外鹳雀【唐裴寛为润州参军刺史韦诜有女择所宜归登楼见人于后圃有所瘗藏访诸吏曰参军裴寛居也诜问状答曰适有人以鹿为饷不敢自欺故瘗之诜叹异乃引为按察判官许妻以女归语妻曰尝求佳壻今得矣明日丨其族使观之寛时衣碧瘠而长既入族人皆笑笑呼为碧丨丨诜曰爱其女必以为贤公侯妻也何以貌求人卒妻寛本传】
　　贵婚已贵而娶【唐相白敏中始娶已朱紫矣尝戱其妻曰接脚夫人】登第后娶【宋李象字昭文应进士丨丨宰臣刘昫爱其才以犹女妻之呉氏越州山隂人父母贤之谓必得名士乃可为配李防之名闻朝廷继擢高第遂以妻之】未第不娶【富文忠尝谓邵伯温曰吾之年二十八登第方娶当先公先夫人时丨丨决丨许丨闻见録】娶后登第【王沂公曾初就殿试时固己有盛名李文靖公沆为相适求壻语夫人曰吾得壻矣乃举公姓名曰此人今此不第后亦当为公辅是时吕文穆家亦求姻于沂公公闻文靖之言曰李公知我遂从李氏唱名果第一】聘后登第【杜祁公少时客济源有县令者能相人厚遇之与县之大姓相里氏议昏不成祁公亦别娶久之祁公妻死令曰相里女子当作国夫人矣相里兄弟二人前却祁公之议者兄也令召其弟曰秀才杜君人材足依也当以女弟从之议遂定其兄尤之弟曰杜君令之重客令之意其可违兄怅然曰姑从之俾教诸儿读书耳祁公未成婚赴试京师登科相里之兄厚资往见公曰婚已定议其敢违某既出仕颇忧门下无与教儿读书者尔凡遗却之相里之兄大慙以归祁公既娶相里夫人至从官以两郊礼奏异恩任相里之弟后官至员外郎并同上】
　　富婚资装遣嫁【后汉鲍宣妻桓氏字少君装送资贿甚盛宣不悦妻乃悉归侍御服饰更着布裳】钱币卖婚【见前门朢】
　　贫婚陈平席门【丨丨少时家贫好读书及长可娶妇富人莫与者贫者平亦愧之户牖富人张负有女孙五嫁夫輙死人莫敢娶平欲得之邑中有大丧平家贫侍丧以先往后罢为助负见之丧所独视伟平平亦以故后去负随平至其家家乃负郭穷巷以丨为丨然门外多长者车辙负归谓其子仲曰吾以女孙与丨丨仲曰平贫不事事一县中尽笑其所为独奈何与之女负曰固有美如陈平长贫者乎卒与女为平贫乃假贷币以聘子酒肉之资以内妇负戒其孙曰母以贫故事人不谨事兄伯如事乃父事嫂如事乃母平既取张氏资用益饶游道日广】相如壁立【司马丨丨防卓文君新寡以琴心挑之遂奔而其家徒四丨丨既为夫妻王孙悦乃厚与钱百万及僮婢焉】练裳遣嫁【后汉逸民戴良有五女家贫每有求婚輙便许嫁丨丨布被竹筒木履而遣之】卖犬遣嫁【呉隠之将嫁女谢石知其贫素遣女必当率薄乃令移防帐助其经营使者至见婢牵犬卖之此外萧然无办】
　　有疾纳舅盲女【北史崔巨伦有姊明惠有才行因患眇一目内外亲族莫有求者其家议欲下嫁之巨伦姑赵国季叔之妻闻其惭感曰吾兄盛德不幸早世肯令此女屈事卑族乃为子翼纳之时人叹其义识】娶姨废女【唐孙防姨老以二女为托曰长女损一目汝可妻其女弟姨卒取其姊或诘之答曰人有废疾非泰何适】不许辞疾【华隂吕君举进士聘里中女未行既中第妇家言曰吾女故无疾既聘而后盲敢辞吕君曰既聘而后盲君不为欺又何辞遂娶之生五男子皆中进士第其一人丞相汲公是也后山丛谈】不背前约【刘廷式本田家邻舍翁有女约与为婚契濶数年廷式登第归乡访邻翁而翁已死女因病双瞽家极困饿廷式使人申前好而女之家辞以疾仍以佣耕不敢姻士大夫廷式曰与翁有约岂可以翁死女疾而背之乎卒与成婚闺门极睦其妻相防而后行凡生数子廷式尝坐小谴监司欲逐之嘉其美行遂为之濶畧其后妻死哭之极哀东坡高其行为文以美之梦溪笔谈】
　　防婚防议母党【周恭叔自太学早年登科丨丨丨丨之女登科后其女双瞽遂娶焉爱过常人伊川曰某未三十时亦做不得此事尹氏言行録】早娶外氏【傅咸泥阳人六嵗从母省继外祖母严氏严氏曰此千里驹也以其妹之女妻之】
　　晚婚枯杨生稊【丨丨丨丨老夫得其女妻易大过】枯杨生华【丨丨丨丨老妇得其士夫同上】三十未娶【禹年三十丨丨行涂山有白狐九尾造禹涂山人歌曰緌緌白狐九尾厐厐成子家室乃都攸昌禹遂娶之吕氏春秋○顔延年好读书无所不览行年丨丨犹丨婚南史】四十无室【阮脩字宣子丨丨未有室王敦等敛钱为婚皆名士也时慕之者求入钱而不得晋本传　康节先生作元名君传曰年四十未有室愿为妻者不拒】隐居絶婚【齐何防丨丨不仕丨丨何尚之强为娶任氏礼毕将亲迎防涕泣求执本心遂罢既老又娶鲁国隠者孔嗣女虽昏亦不与妻相见别宇以处之人莫谕其意张融为诗嘲之曰惜哉何处士薄暮遘荒淫南史】处士燕尔【处士陈贶闽人有诗名五十方娶有庆之者曰丨丨新郎丨丨安乎答曰呵呵仆少处山谷莫预世事不知衣裾之下有此珍美嗣主征之或问细君置之何所对曰暂寄师叔寺中或曰妇人年少为德不一何不防闲答曰鎻之矣或曰其如水火何曰钥匙已付之矣江南野史】
　　再娶妻亡再娶【卫玠妻父乐广有海内重名议者以为妇翁氷清女壻玉润以天下大乱移家而行至江夏玠妻先亡征南将军山简见之甚相钦重简曰昔戴叔鸾嫁女惟贤是与不问贵贱况卫氏权贵门户令朢之人乎于是以女妻焉】姑女为继【温峤事见姑舅注○又互见继室类】
　　再嫁生子再嫁【声伯之母不聘穆姜曰吾不以妾为姒生声伯而出之嫁于齐管于奚生二子而寡以归声伯声伯以其外弟为大夫而嫁其外妹于施孝叔郤犨来聘求妇于声伯夺施氏妇以与之妇人曰鸟兽犹不失俪子将若何曰吾不能死亡妇人遂行生二子于郤氏郤氏亡归二子于施氏施氏逆诸河沈其二子妇人怒曰已不能庇其伉俪而亡之又不能字人之孤而杀之将何以终遂誓施氏成公十一年】丧夫再嫁【诸葛恢女嫁庾亮子会妇既寡不复出嫁此女性凶强无有登车理恢既许江霦婚乃移家近之后诳女云宜徙于是家人一时去独留女在后比其觉已不复得出江暮来女哭骂弥甚积日渐歇江暝而入宿但在对床上后观其意转江乃诈魇良久不寤声气转急女乃呼婢云唤江郎觉江于是跃来就之曰我自是天下之男子卿何事而乃见唤耶既尔相闗不得不与人语女黙然而慙情谊遂笃恢女既改适与亮书及之答曰贤女尚少故其宜也感念亡儿若在初没世説】张女五嫁【陈平事】文君新寡【相如事○并见贫婚类】四灯正坐【笋采爽之女为隂喻妻而夫早亡爽逼嫁与太原郭奕采入郭氏家暮乃去帷帐建丨丨按剑丨丨郭不敢通】三年不言【李元盛后尹氏好学初适扶风马元正再为元盛继室以再醮之故丨丨丨丨】鸾镜对舞【賔王获一鸾不鸣夫人曰丨见类则鸣乃垂丨以照之鸾覩影乃悲鸣而舞异苑】胶重续【汉武帝时西海有献胶五两者武帝射于甘泉宫帝弓断西使乞以所进胶续之两头遂相着曰可以射终日不断帝大悦因名续胶博物志借用】续亲以妹继室【韩须如齐逆女齐陈无宇送女致少姜少姜有宠于晋侯晋侯谓之少齐少姜卒齐侯使晏婴请继室于晋曰寡君不腆先君之适以备内官焜燿先人之望则又无禄早世陨命寡人失望君义不忘先君之好惠顾齐国辱收寡人徼福于太公丁公二公齐先君照临敝邑镇抚其社稷则犹有先君之适及遗姑姊妹若而人君若不弃敝邑而辱使董振择之以备嫔嫱寡人之望也韩宣子使叔向对曰寡君之愿也寡君不能独任其社稷之事未有伉俪在衰绖之中是以未敢请君有辱命惠莫大焉若惠顾敝邑抚有晋国赐之内主岂惟寡君举羣臣实受其贶其自唐叔以下实宠嘉之遂成婚左传】再娶少女【崔浩娶郭逸女逸妻王氏竒浩以为得壻后女亡故以少女继婚浩遂重结好】继纳小妹【李行修娶王仲舒女其防妹从其后女亡仲舒托行修续亲梦女曰纳小妹则妾幸矣李遂续王氏婚】择娶九姨【龙图刘公晔未第前娶尚书晃之长女早亡而赵氏犹有二妹皆未适人既而刘公登科晃捐馆夫人复欲妻之使媒妁通意刘曰若有武有之德则不敢为姻如言禹别之州则庶可从命葢刘公不欲七姨为匹意欲九姨议亲故也夫人诺曰谚云薄饼从上揭刘郎才及第岂得便拣防人家女刘曰非敢有择但七姨骨相寒薄遂娶九姨后生七子皆至大官七姨后适闗生竟不第落泊寒馁暮年刘氏养之终身青箱杂记】再娶小姨【欧阳公修与王宣徽拱辰同为薛简肃公子壻文忠公先娶长女王拱辰娶其次后文忠丨丨其妹故文忠有旧女壻为新女壻大姨夫作小姨夫之戯】
　　约婚指腹为婚【贾复与五校战大破之复伤疮甚光武惊曰失吾名将闻其妇有孕生女邪我子娶之生男耶我女嫁之】怀孕许婚【韦放字元直与呉郡张率皆有侧室懹孕因指腹为昏其后各产男女未及成长而率亡及为北徐州刺史时有贵族请昏者放曰吾不失信于吾友乃以息岐娶率女又以女适率子时称放能笃旧南史】赍装寻约【东都仁和里裴尚书寛子孙众盛实为名阀天后时宰相魏元同选为壻未成婚而魏陷罗织狱家徙镇岭表及北还女已逾笄其家无以为资剪下髪为尼有一尼自外至曰女福丰厚必有令匹子孙将遍天下宜北归家人遂不敢议及荆则裴赍装以迎矣出栁玭家训】登第申好【见有疾类不背前约】
　　求婚玉田得璧【见夤縁类】文书衔袖【唐处士侯高将嫁其女曰吾一女怜之必嫁官人不以与凡子王适懐竒负气曰吾求妇久矣闻侯翁可人意且闱其女贤谩谓媒妪曰吾明经及第即官人侯翁女幸嫁若能令侯公许我即进百金妪诺公曰诚官人即取文书来适计穷吐实妪曰无苦我祗得一卷书粗若告身者我袖以往公未必取视公望见丨丨丨丨果信不疑曰足矣以女适王氏韩王适碑○以上男家求女】可求佳对【晋元帝谓刘隗曰邓氏晋妹卿丨为丨丨】敬慕公子【宗连谓赵元叔曰鄙人切不自量丨丨丨丨今有一女愿为箕帚妾公子意何如元叔遂聘为妻　以上系女家求男】强婚强使委禽【郑徐吾犯之妹美公孙楚聘之矣公孙黒又使强委禽焉女曰子晢诚美矣抑子男夫也左传】强使婚昵【唐于頔常怒判官薛正伦奏贬陜州长史比诏下頔中悔奏复署旧职正伦死以兵卫其居丨丨孽子丨丨】何爱一女【孙破虏呉夫人早失父母与弟景居孙坚闻其才貌欲娶之呉氏亲戚将拒焉夫人曰丨丨丨丨以取祸乎】以安六亲【中宫常侍唐衡欲以女妻汝南传公明不娶转以女妻荀彧彧父绲慕衡势诫彧娶之为论者所讥臣松之云时阍竪用亊四海屏气尤惧唐衡威权莫二顺则六亲以安违则大祸立至斯以存易亡之由昔蒋诩娶于王氏无损清高之操绲之此婚庸何伤乎典畧】
　　辞婚以逺悔婚【王褒伟元与管彦为友约男女为婚彦后葬父于洛阳褒遂别嫁其女谓彦弟馥曰昔嫁姊妹皆逺吉凶断絶今贤兄葬父洛阳而京邑岂吾结好之意哉馥曰嫂齐人也当还褒曰岂有葬父洛阳而随妻去齐如此去就何婚之有】因隙絶婚【王珣兄弟皆谢氏壻以猜嫌致隙太傅遂与珣兄弟絶婚珣在东闻安薨便出京师诣族弟献之曰吾欲哭谢公献之惊曰所朢于法防于是直前哭之甚恸法防珣小字○魏袁术字公路为子索吕布女后布怨术女已在涂追还絶婚】怒郤求婚【王述字怀祖子坦之为桓温长史温欲为子求婚于坦之及还省父而述爱坦之虽长太犹抱寘膝上坦之因言温意述大怒遽排下曰汝竟痴耶讵可畏温面而以女妻兵耶】辞弗与婚【魏王谦为大将军何进长史进以名公之胄欲求为婚见其二子使择焉谦弗许】一语谢絶【谢尚书裒求婚诸葛恢小女恢曰我不能与谢裒儿婚】一语败盟【白敏中为相尝欲以进士侯温为子壻且有日矣其妻卢氏曰身为宰相愿为我壻者多矣已既姓白又以侯氏子为壻必为人呼作白侯耳敏中乃止焉○以上系女家辞婚】辞齐非偶【春秋郑太子忽有功于齐齐侯请妻之忽丨人问其故答曰人各有偶丨大丨吾丨】畏霍权盛【汉隽不疑字曼倩为京兆尹大将军霍光欲以女妻之不疑畏其盛大固辞】张范辞袁【魏丨丨字公仪袁隗欲以女妻范范丨不受】亘谐辞刘【丨丨字伯绪刘表欲以侄女妻之辞因陈张处拒不受】不为乱伦【晋陆玩为侍中司空兄为尚书仆射録光禄事父英高平相玩子纳尚书令王导初至江左请婚于陆陆曰培塿无松栢薰犹不同器玩丨丨丨丨之始】不结高门【见择妇门】以妻让兄【苍吾绕娶妻而美让与其兄让则让矣非礼之让也家语】辞室与弟【敝无存之父将室之辞以与其弟曰此行也不死必娶高国注言欲立功娶卿相女系男辞婚】
　　诗集结婚【冉冉孤竹生结根太山阿与君为新婚丝附女萝丝生有时夫妇防有宜千里逺丨丨悠悠隔山陂思君令人老轩车来何迟伤彼蕙兰花含英扬光辉过时而不来将随秋草萎君亮执高节贱妾亦何为古乐府】择妇【天下无正声悦耳即为娯人间无正色悦目即为姝声色非相逺贫富则有殊贫为时所弃富为时所趍红楼富家女金缕绣罗襦见人不敛手娇痴二八初母兄未开口已嫁不须臾緑窻贫家女寂寞二十余荆钗不直钱衣上无真珠几闻人欲聘临日又踟躇主人会良媒置酒满玉壶四坐且勿饮听我歌两途富家女易嫁嫁早轻其夫贫家女难嫁嫁晚孝于姑闻君欲娶妇娶妇意何如白居易议婚】贵婚鸣鸾桂树【举士江南子各以能诗闻一来取高第官佐东宫军迎妇丞相府夸映秀才羣丨丨丨丨间观者何纷纷韩送陆畅诗】碧鸡莲幕【蔡君谟娶葛常之祖姑清源君已而赴漳南幕常之曽祖通议赠诗曰藻思旧传青管梦哲科新试丨丨才乍依仲寳丨花丨更下温郎玉照台】玉京状头【卢储投卷谒李翺尚书长女及笄见文寻绎数四曰此人必为状头李闻之乃慕为壻来年果状头及第过殿试径赴佳期作催妆诗曰昔年将去丨丨游第一仙人许丨丨今日已成秦晋会早教鸾鳯下妆楼】青桂嫦娥【袁筠娶萧安女言定未几而擢第罗隠诗云细看月轮还有意定知丨丨近丨丨】富婚金屏绣褥【杜诗李监宅屏开金孔雀褥隠绣芙蓉门阑多喜色女壻近乘龙】绣襦甲帐【文萧抵山西睹一姝歌曰若能相伴陟仙坛应得文萧驾采鸾自有丨丨并丨丨琼台不怕雪霜寒】贫婚【见择妇注】
　　世婚两姓婚姻【徐州古丰县有村曰朱陈去县百余里桑麻青氛氲机梭声札札牛驹走纷纷女汲涧中水男采山上薪县逺官事少山深人俗淳有财不行商有丁不入军家家守村业头白不出门生为陈村氏死为陈村尘田中老与防相见何欣欣一村唯丨丨世世为丨丨亲疎居有族少长游有羣黄鸡与白酒欢会不隔旬生者不逺别嫁娶先近隣死者不逺葬坟墓多绕村既安生与死不苦形与神所以多夀考往往见孙我生礼义乡少小孤且贫离乱失故乡骨肉多散分江南与江北各有平生亲存者终日别逝者隔年闻悲火烧心曲愁霜侵鬓根一生若如此长羡陈村民白乐天朱陈村】一村嫁娶【向年顾陆丹青手画作朱陈嫁娶图闻道一村唯两姓不将门户嫁崔卢○我是朱陈旧使君劝农曽入杏花村而今风雨那堪画县吏催钱夜打门东坡题陈季常所蓄朱陈村图】
　　防婚十四为妇【妾发初覆额折花门前剧郎骑竹马来绕床弄青梅同居长千里两小无嫌猜丨丨丨君丨羞顔未尝开低头向暗壁千唤不一回十五始展眉愿同尘与灰常存抱柱信岂上望夫台十六君逺行瞿唐滟滪堆五月不可触猿鸣天上哀门前旧行迹一一生苍苔苔深不可扫落叶秋风早八月蝴蝶黄双飞西园草感此伤妾心坐愁红颜老早晚下三巴预将书报家相迎不道逺直至长风沙李白长千行】结发为妻【丝附蓬麻引蔓故不长嫁女与征夫不如弃路旁丨丨丨丨子席不暖君床暮婚晨告别无乃太怱忙君行虽不逺守边赴河阳妾身未分明何以拜姑嫜父母养我时日夜令我藏生女有所归鸡狗亦得将君今生死地沉痛迫中肠誓欲随君往形势反苍黄勿为新婚念努力事戎行妇人在军中兵气恐不扬自嗟贫家女久制罗襦裳罗襦不复施对君洗红妆仰视百鸟飞大小必双翔人事多乖迕与君永相望杜新昏别○程正叔言婚姻结发无义欲去之久矣言结髪为夫妇者只称其少小也如言结发事君结髪事匈奴只言初上头时也岂谓合髻子耶子厚云絶非礼义便当去之语録】
　　晩婚犹是孩儿【陈峤子景山数举不遂暮年获一第乡里以儒家女妻之时近耳顺矣合之夕峤自成诗云彭祖尚年八百嵗陈郎丨丨小丨丨客皆絶倒南部新书】不见年少【卢彖有子弟暮年犹为校书郎晚娶崔氏崔有词翰结褵之后微有嫌色卢因请赋诗以述怀为戯崔立成曰不怨檀郎年纪大不怨檀郎官职卑自恨妾身生较晚丨丨檀郎丨丨时同上】藕花作愁【白藕作花风已秋不堪残睡更回头晚云带雨归飞急去作西窻一夜愁此赵德麟细君王氏所作也德麟既鳏居因见此篇遂与之为亲余以为此二十八字媒也鱼隐丛话】桃花相笑【刘原父再婚欧公以诗戯之云仙家千载一何长浮世空惊日月忙洞里丨丨莫丨丨刘郎今是老刘郎西清诗话】
　　再婚嫁玉簮中折【井底引银瓶歌石上磨玉簮丨成丨央丨白氏六帖】宝月修圆【玉斧修成宝月圆月边仍有女乘鸾王荆公】
　　辞婚赋鹞子诗【高越燕人举进士文价蔼然鄂帅李简贤之将妻以女越窃谕其意丨丨丨丨一絶书于壁不告而去诗曰雪星眸众所归摩天专待振毛衣虞人莫谩张罗网未肯平原浅草飞】





　　古今合璧事类备要前集卷六十
　　钦定四库全书
　　古今合璧事类备要前集卷六十一
　　宋　谢维新　撰
　　婚礼门
　　媒妁　附　自媒
　　事类良媒【匪我愆期子无丨丨诗旡良媒以接欢兮托微波以通辞洛神赋】贤媒【离骚注蹇脩古丨丨楚辞】拙媒【理弱而媒拙兮恐导言而不固同上】鸩媒【望瑶防之偃蹇见有娥之佚女吾令丨为丨兮丨告予以不好注鸩恶鸟喻使防人为丨故云不好同上】掌判【媒氏丨万民之丨凡男女自成名以上皆书年月日名焉令男三十而娶女二十而嫁注判半也得耦为合主合其半成夫妇也礼】知名【男女非有行媒不相丨丨曲礼】线针【丨因丨而入不因针而急女因媒而成不因媒而亲准南子】薪斧【折丨如之何匪丨不克娶妻如之何匪媒不得诗又伐柯如何匪丨不克娶妻如何匪媒不得执柯伐柯其则不逺】麯麸【地官媒氏注媒谋也谋合异类使和成者今齐人名丨丨曰媒是也周礼】姜桂【丨丨因地而生男女因媒而成贾谊新书】舟子【招招丨丨人渉卬不注招招号召之貎舟子舟人主济渡者舟人之子号召当渡者犹媒人之防男女使为匹配也诗】冰人【晋索紞字叔彻世为通儒明术数令狐防梦立冰上与冰下人语问紞曰冰上为阳冰下为隂隂阳事也士如归妻迨冰未泮婚姻事也君在冰上与冰下人语媒介事也防曰老夫耄矣不为媒也防太守田豹因防为子求乡人张公征女仲春而成婚晋史】青鸟防书【汉武帝时西王母来先有丨丨一双丨丨报帝】蹇脩为理【吾令丰隆乗云兮求宓妃之所生觧佩缞以结言兮吾令丨丨以丨丨注丰隆云师也宓妃洛水神缞音相佩带也蹇脩伏羲之臣言既见宓妃解佩带取玉结言契令蹇脩为媒离骚】
</div>
    <div class="pagination">
<a href="古今合璧事类备要_page17.html">上一页</a><span>...</span><a href="古今合璧事类备要_page13.html">13</a><a href="古今合璧事类备要_page14.html">14</a><a href="古今合璧事类备要_page15.html">15</a><a href="古今合璧事类备要_page16.html">16</a><a href="古今合璧事类备要_page17.html">17</a><span class="current-page">18</span><a href="古今合璧事类备要_page19.html">19</a><a href="古今合璧事类备要_page20.html">20</a><a href="古今合璧事类备要_page21.html">21</a><a href="古今合璧事类备要_page22.html">22</a><a href="古今合璧事类备要_page23.html">23</a><span>...</span><a href="古今合璧事类备要_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
