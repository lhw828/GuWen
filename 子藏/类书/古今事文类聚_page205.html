<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 205 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 205 页/共 485 页</h1>
    <div class="content">　　有枭鸣于张率更庭树其妻以为不祥连唾之张闻之曰急洒扫吾当改官言未毕贺者已在门【唐书】
　　古今文集
　　杂著
　　恶鸟论【伯劳】　　　　　　　　魏陈王曹植
　　国人有以伯劳生献者王召见之侍臣曰世间恶伯劳之声敢问何谓也王曰昔尹吉甫用后妻之防杀孝子伯奇吉甫后悟追伤伯奇出防于田见鸟鸣于桑其声噭然吉甫动心曰伯奇乎鸟乃抚翼其音尤切吉甫乃顾曰伯劳乎是吾子栖吾舆非吾子飞勿居鸟防声而栖其葢归入门集于井干之上向室而号吉甫命后妻载弩射之遂射杀后妻以谢之故俗恶伯劳言所鸣之家必有防也枭鵙之鸣弗可更者天性然也昔荆之枭将巢于呉鸠遇之曰何去荆而巢呉乎枭曰荆人恶予之声鸠曰子如不能革子之音则呉楚之民不易情也为子计者若宛颈戢翼终身勿复鸣也昔议朝防者有人问曰寜有闻枭食其母有答之者尝闻乌反哺未闻枭食其母闻者慙恶不善也得蟢者莫不驯而放之为利人也得蚤者莫不縻之齿牙为害身也鸟兽昆虫犹以名声见异况夫吉士之与防人乎
　　防鸮【鵩　鸺鹠　车载扳鬼车并同　训狐附】
　　羣书要语防鸮恶鸟也一名鵩一名鸺鹠【説文】鸮入人家防贾谊所赋鵩是也其肉甚美可为羮臛又可炙【诗疏】鸮胖人亦尚之【内则】翩彼飞鸮集于泮林食我桑椹怀我好音【鲁颂】硩蔟氏掌覆夭鸟之巢【周礼】庭氏掌射国中之夭鸟【同上】防鸮嗜防【庄子】鸺鹠即防也一名姑获为防【音由】可以聚诸鸟鸺鹠昼日目无所见夜则飞撮蚊防鸺鹠乃鬼车之属也皆夜飞昼藏或好拾人爪甲则知吉防防者辄鸣于屋上知其将有咎耳故人除指甲埋之户内葢忌此也亦名夜逰女好与婴儿作祟故婴儿之衣不可置星露下畏其祟耳又名鬼车春夏之交稍遇阴晦则飞鸣而过岭外尤多爱入人家铄人魂气或云常滴血血滴之家则有凶咎【太平广记】鸺鹠一名忌欺白日不见人夜能拾蚤虱【杂志】
　　鬼车正月七日多鬼车鸟度家家捶门打户捩狗耳灭灯烛禳之【荆楚嵗时记】
　　古今事实
　　鸱鸮毁室
　　防鸮周公救乱也成王未知周公之志公乃为诗以遗王名之曰防鸮焉防鸮防鸮既取我子毋毁我室恩斯勤斯鬻子之闵斯
　　歌鸮寓讽
　　陈辩女者陈国采桑之女也晋大夫解居甫使于宋道过陈遇采桑之女而戏之曰女为我歌吾将舍女乃为歌曰墓门有棘斧以斯之夫也不良国人知之知而不已谁昔然矣又曰为我歌其二女曰墓门有梅有鸮萃止夫也不良歌以讯之讯予不顾颠倒思予大夫曰其梅则存其鸮安在女曰陈小国也摄乎大国之间因之以饥馑加之以师旅其人且亡而况鸮乎大夫叹异而释之【列女】
　　好鸮炙
　　王羲之好鸮炙
　　使捕鸺鹠【系鸺鹠】
　　侯景入台城在昭阳殿廊下居处常有鸺鹠鸟鸣呼景恶之使人穷山野捕焉【南史】
　　符奏鸟死
　　尹軏字公度人有怪鸟鸣其屋上者以语公度公度为一奏符着鸟鸣处其夕鸟伏符下【神仙】
　　古今文集
　　古诗
　　病鸱　　　　　　　　　　韩愈
　　屋东恶水沟有防堕鸣悲青泥揜两翅拍拍不得离羣童呌相召瓦砾争先之计较生平事杀却理亦宜夺攘不愧耻饱满盘天嬉晴日占光景髙风送追随拟凌鸾鳯羣肯顾鸿鹄卑今者运命穷遭逢巧丸儿中汝要害处汝能不得施于吾乃何有不忍乘其危救汝将死命浴以清水池朝餐辍鱼肉暝宿防狐狸自知无以致防徳久犹疑饱入深竹丛饥来傍阶基谅无责报心因以听所为昨日有气力飞跳弄藩篱今晨忽径去曽不报我知悻悻非汝福天衢汝休窥京城事弹射竪子岂易欺勿讳泥坑辱泥坑乃良规
　　律诗
　　鸱　　　　　　　　　　　王介甫
　　喻小人不足道又有附之以显者
　　依傍秋风气象豪似欺黄雀在蓬蒿不知羽翼青防上腐防相随势亦高
　　杂著【系鵩】
　　鵩鸟赋　　　　　　　　　贾谊
　　谊为长沙王傅三年有鵩鸟飞入谊舍止于坐隅似鸮不祥鸟也谊既以谪居长沙长沙卑湿谊自伤悼以为夀不得长乃为赋以自广其辞曰
　　单阏之嵗四月孟夏庚子日斜鵩集余舍止于坐隅貎甚闲暇异物来崪私怪其故发书占之防言其度曰野鸟入室主人将去问于子鵩余去何之吉乎告我凶言其灾淹速之度语余其期鵩乃太息举首奋翼口不能言请对以意万物变化固无休息斡流而迁或推而还形气转续变化而嬗沕穆无间胡可胜言祸兮福所倚福兮祸所伏忧喜聚门吉凶同域彼呉强大夫差以败越栖防稽勾践覇世斯逰遂成卒被五刑傅説胥靡乃相武丁夫祸之与福何异纠纆命不可测孰知其极水激则旱矢激则逺万物回薄震荡相转云蒸雨降纠错相纷大钧播物坱圠无垠天不可预虑道不可预谋迟速有命乌识其时且夫天地为炉造化为工阴阳为炭万物为铜合散消息安有常则千变万化未始有极忽然为人何足控揣化为异物又何足患小智自私贱彼贵我达人大观物无不可贪夫徇财烈士徇名夸者死权品庶毎生怵迫之徒或移西东大人不曲亿变齐同愚士系俗僒若囚拘至人遗物独与道俱众人惑贰好恶积意真人恬漠独与道息释智遗形超然自丧寥廓忽荒与道翺翔乘流则逝得坎则止纵躯委命不私与己其生兮若浮其死兮若休澹乎若深渊之静泛乎若不系之舟不以生故自寳养空而逰徳人无累知命不忧细故芥蔕何足以疑
　　古诗【系鬼车】
　　车载板【即鬼车】　　　　　　　王介甫
　　荒哉我中园珍菓所不产朝暮惟有鸟自呼车载板楚人闻此声莫有笑而莞而我更歌呼与之相徃返视遇若抟黍好音而睍睆壤壤生死梦久知无可拣物敝则归土吾归其不晩归欤汝随吾可相蒿里挽
　　鸟有车载板朝暮常一至世鵩似鸮而此与鸮似惟能预人死以有此名字疑即贾长沙当时所遭值洛阳多少年扰扰经世意粗闻方外语便释形骸累吾衰久捐书放浪无复事尚自不见我安知汝为异怜汝好毛羽口音亦清丽胡为太多知不黙而见忌楚人既憎汝弹射将汝利且长随我逰吾不汝羮胾
　　鬼车　　　　　　　　　　梅圣俞
　　嘉祐六年秋九月二十有八日天愁无光月不出浮云蔽天众星没举手向空如抹漆天昏地黒有一物不见其形但闻其声其初切切凄凄或高或低乍似玉女调玉笙众管参差而不齐既而咿咿呦呦若轧若抽又如百两江州车回轮转轴声哑呕鸣机夜织锦江上羣雁惊起芦花洲吾谓此何声初莫穷端由老婢扑灯呼儿曹云此怪鸟无匹俦其名为鬼车夜载百鬼凌空逰其身虽小声甚大趐如车轮排十头凡鸟有一口其鸣已啾啾此鸟十头有十口十口挿一舌连一喉一口出一声千声百响更相詶昔时周公居东周厌闻此鸟憎若雠夜呼庭氏率其属弯弧俾逐出九州射之三发不能中天遣天狗从空投自从狗囓一齿落断头至今清血流迩来相距三千秋昼藏夜出如鸺鹠毎逢阴黒天外过乍见火光惊辄堕有时余血下防汚【乌卧反】所遭之家家必破我闻此语惊且疑反祝疾飞无我祸我思天地何茫茫百物钜细理莫详吉凶在人不在物一蛇两头反为祥却思老婢炷灯火卷开户清华堂须云散众星出夜静皎月流清光
　　古诗【系训狐】
　　射训狐　　　　　　　　　韩愈
　　有鸟夜飞名训狐矜凶挟狡夸自呼乘时阴黒止我屋声势慷慨非常粗安然大唳谁畏忌造作百怪非无须聚鬼徴妖自明扇摆掉栱角頽塈涂慈母抱儿怕入席那暇更防鸡窠雏我念乾坤徳泰大卵此恶物常勤劬纵之岂即遽有害斗柄行指西南隅谁谓亭奸计尤剧意欲唐突羲和乌侵更歴漏意弥厉何由儌幸休须防咨余徃射岂得已候汝两眼张盱睢枭惊堕梁蛇走窦一失斩颈羣离枯
　　众禽
　　羣书要语希有鸟昆仑山有鸟名希有张左翼覆东王公右翼覆西王母【神异经】
　　比翼鸟南方有鸟不比不飞其名兼兼一目一翼相得乃飞【尔雅】
　　木客鸟大如鹊数千百头为羣飞有度不与众鸟相厠【异物志】
　　鹈鹕一名鴮泽【尔雅】水鸟也大喙长尺余颔下大如数升囊若小泽有鱼能抒水满其颔含水竭尽鱼在地乃共食之故曰淘河【诗疏】
　　思归鸟状如鸠而惨色三月则鸣其音云不如归去【陶岳零陵记】
　　古今事实
　　青鸟先集
　　武帝七月七日于承华殿斋忽有青鸟从西方来集殿前上问东方朔朔曰此西王母欲来也有顷王母至【汉武故事】
　　鹳雀衔鳣
　　后汉杨震字伯起年五十始应州郡辟众人谓之晩暮夜有鹳雀衔三鳣鱼飞集讲堂前都讲取鱼进曰蛇鳣者卿大夫服之象也数三者法三台也先生自此升矣古今文集
　　古诗
　　鶗鴂吟　　　　　　　　　刘禹锡
　　朝阳有飞鳯不闻千万祀鶗鴂催众芳畏闻先入耳秋风白露晞从是尔啼时如何上春日唧唧满庭飞
　　四禽言　　　　　　　　　梅尧臣
　　泥滑滑苦竹冈雨萧萧马上郎马蹄凌兢雨又急此鸟为君应断肠
　　婆饼焦儿不食尔父向何之尔母山头化为石山头化石可奈何遂作微禽啼不息
　　提葫芦沽美酒风为宾树为友山花撩乱目前开劝尔今朝千万夀
　　不如归去春山云暮万木兮参天蜀天兮何处人言有翼可归飞安用空啼向高树
　　五禽言　　　　　　　　　苏子瞻
　　使君向蕲州更唱蕲州鬼我不识使君寜知使君死人生作鬼防不免使君已老知何晩
　　王元之自黄移蕲州闻啼鸟问其名或对曰此名蕲州鬼元之大恶之果卒于蕲
　　南山昨夜雨西溪不可渡溪邉布谷思劝我脱布袴不辞脱袴溪水寒水中照见催租瘢
　　去年麦不熟挟弹规我肉今年麦上塲处处有残粟丰年无象何处防听取松间快活吟
　　力作力作蚕丝一百箔垅上麦头昻林间桑子落愿侬一箔千两丝缫丝得蛹饲尔雏
　　姑恶姑恶姑不恶妾命薄君不见东海孝妇死作三年干不如汉庞姑去却复还
　　戏和答禽语　　　　　　　黄鲁直
　　南村北村雨一犁新妇饷姑翁哺儿田中啼鸟自四时催人脱袴着新衣着新替旧亦不恶去年租重无袴着五禽言和王仲衡尚书　　　朱元晦
　　提葫芦沽美酒春风浩荡吹花栁不用沙头双玉瓶鸟歌蝶舞为君夀只今一醉是君恩昨日之愁愁杀人不如归去孤城越絶三春暮故山只在白云间望极云深不知处不如归去不如归千仞冈头一振衣
　　泥滑滑泥滑滑秦望云荒镜湖阔緑秧刺水水拍堤牙旗画舸凌风发使君行乐三江头泥滑水深君莫忧脱袴脱袴桑叶阴阴墙下路回头忽忆舍中妻去年已逐他人去旧袴脱了却不辞新袴知教阿谁做
　　麦熟吟去年种麦有徳音祗今种熟谁快活种者已卧官墙阴仁公有政惠存殁肯使催租更隳突
　　次向和卿韵　　　　　　　黄鲁直
　　雪泥滑滑封山郭提壶劝姑亦不恶林中解道不如归家人应念思归乐
　　律诗
　　和思归　　　　　　　　　白居易
　　山中不栖鸟夜半声嘤嘤似道思归乐行人掩泣听
　　絶句　　　　　　　　　　韩愈
　　唤起窗全曙催归日未西无心花里鸟更与尽情啼
　　画眉鸟　　　　　　　　　欧阳永叔
　　百啭千声随意移山花红紫树高低始知锁向金笼听不及林间自在啼
　　闻竹鸡　　　　　　　　　杨廷秀
　　山行三日厌泥行幸自今晨得一晴又听数声泥滑滑情知浪语也心惊
　　白头公　　　　　　　　　魏野
　　有何辛苦有何愁个个林间尽白头细叶累巢花影暖微虫共食竹阴秋清音岂许黄莺伏素羽曽教白鹭羞惟尔鬓毛应似我相逢不用话因由






　　古今事文类聚后集卷四十七
<子部,类书类,古今事文类聚>
　　钦定四库全书
　　古今事文类聚后集卷四十八
　　宋　祝穆　撰
　　虫豸类
　　蜜蜂【众蜂附】
　　羣书要语有蜜谓之壶蜂【方言】蜂若壶【楚辞】蜂有两衙应潮【埤雅】蘤蘤华华虽无官职一日两衙【见覆射】繁布金房叠构玉宇咀嚼华滋酿以为蜜散似甘露凝如割肪氷鲜玉润髓滑兰香【郭璞赋】凡蜂作蜜皆须人小便以醸诸花乃得成熟状似作饴须糵也【本草】
　　诗句花暖蜜蜂喧　天寒割蜜脾　柱穿蜂溜蜜【并杜】可怜采花蜂清蜜寄两股【坡】蜜蜂为主各磨牙咬尽村中万树花【孟郊】花底山蜂逺趂人【杜】逰蜂多思正经营【韩】黄蜂衙退海潮上【钱伯高】稚蜂趋衙供蜜课【山谷】
　　众蜂土蜂大在土中作房子可啖木蜂小在树上作房【尔雅】莫予荓蜂自求辛螫【周颂】蜂虿有毒【左传】蜂虿垂芒【孝经援神契】蜂有攻寡之义【抱朴子】猛兽在田荷戈而出凡人能之蜂虿在于怀袖勇夫为之惊骇【晋邹湛传】人能搏猛兽而不能无变色于蜂虿【坡文】
</div>
    <div class="pagination">
<a href="古今事文类聚_page204.html">上一页</a><span>...</span><a href="古今事文类聚_page200.html">200</a><a href="古今事文类聚_page201.html">201</a><a href="古今事文类聚_page202.html">202</a><a href="古今事文类聚_page203.html">203</a><a href="古今事文类聚_page204.html">204</a><span class="current-page">205</span><a href="古今事文类聚_page206.html">206</a><a href="古今事文类聚_page207.html">207</a><a href="古今事文类聚_page208.html">208</a><a href="古今事文类聚_page209.html">209</a><a href="古今事文类聚_page210.html">210</a><span>...</span><a href="古今事文类聚_page206.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
