<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 1015 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 1015 页/共 1019 页</h1>
    <div class="content">　　平猺【萨都拉送管十班监宪广西宣慰使诗九重应有丨丨诏日聼将军奏凯还】
　　平暴【张载平吴颂序闻之前志尧有丹水之阵舜有三苖之诛此圣帝明王丨丨静乱未有不用兵而制之也】
　　平恶【后汉书马援传诗云取彼谗人投畀豺虎豺虎不食投畀有北有北不受投畀有昊此言欲令上天而丨其丨】
　　平邪【十洲记钟山之南有丨丨山】
　　平讨【袁绍与公孙瓒书前以西山陆梁出兵丨丨】
　　平殄【隋书音乐志鼓吹二十曲皆改古名以叙功徳第十五汉上部改名平瀚海言蠕蠕尽部落入寇武州之塞而文宣命将出征丨丨北荒灭其国也】
　　平灭【魏文帝汉武帝论孝武帝承累世之遗业遇中国之殷阜府库余钱帛仓廪畜腐米因此有意丨丨匈奴而廓清边境矣】
　　平荡【后汉书来歙传歙上书曰公孙述以陇西天水为藩蔽故得延命假息今二郡丨丨则述智计穷矣晋书桓宣传祖逖方欲丨丨二寇每倚卿为援　苏轼出峡诗今朝脱重险楚水渺丨丨】
　　平荡【杜牧感怀诗勃云走轰霆河南一丨丨】
　　平施【易地中有山谦君子以裒多益寡称物丨丨　张説奉和圣制喜雨赋乐云雨之丨丨齐品物之流形　韩愈喜雪献裴尚书诗为祥矜大熟布泽荷丨丨】
　　平与【王建赠崔礼驸马诗金埒减添栽药地玉鞭丨丨卖书人】
　　平交【徐陵为贞阳侯重与裴之横书虽李广麾下莫不封侯卫青故人多懐彼此岂可文辞简略礼等丨丨　李白少年行府县尽为门下客王侯亦是丨丨人】
　　平説【后汉书范升传时韩歆上疏欲为费氏易左氏春秋立博士诏下其议四年正月朝公卿大夫博士见于云台帝曰范博士可前丨丨】
　　平议【后汉书霍谞有人诬谞舅宋光于大将军梁商者以为妄刋章文坐系洛阳诏狱掠考困极谞时年十五奏记于商曰将军天覆厚恩愍舅光寃结前者温敎许为丨丨虽未下吏断决其事已神明顾省之聼　魏志钟繇传初太祖下令使丨丨死刑可官割者繇以为古之肉刑更厯圣人宜复施行以代死刑议者以为非悦民之道遂寝　唐书刑法志太宗以古者断狱讯于三槐九棘乃诏死罪中书门下五品以上及尚书等丨丨之】
　　平论【后汉书霍谞传谞与光骨肉义有相隐言其寃滥未必可谅且以人情丨丨其理　隋书徐孝肃孝肃性俭约事亲以孝闻虽在幼齿宗党间每有争讼皆至孝肃所丨丨之为孝肃所短者无不引咎而退】平吟【髙适寄宿田家诗客来满酌清罇酒感兴丨丨才子诗】
　　平望【史记天官书凡望云气仰而望之三四百里丨丨在桑榆上余二千里登髙而望之下属地者三千里　又汉书地理志北海郡丨丨】
　　平视【魏志刘桢注太子尝请诸文学酒酣坐欢命夫人甄氏出拜坐中众人咸伏而桢独丨丨太祖闻之乃收桢减死输作　李华赠范侍御序江亭凭槛丨丨汉臯武昌栁暗湓城花发一荣一枯有欢有慼　窦臮述书赋或寄词达礼任道懐仁或仰则钟繇丨丨卫臻】
　　平窥【李商隠为汝南公以妖星见贺徳音表髙步三王丨丨百古】
　　平听【宋书彭城王义康陛下若荡以丨丨屏此猜情垂讯刍荛之谋曲察狂瞽之计】
　　平坐【穆天子天子赐许男骏马十六许男降再拜空首乃升丨丨】
　　平行【汉书李广利传丨丨至宛城注师古曰丨丨言无寇难　庾信小园赋檐直倚而妨防户丨丨而碍眉　韩愈记梦诗我亦丨丨蹋神完骨蹻脚不掉】
　　平歩【白居易浔阳嵗晚寄元八郎中庾三十三员外诗虚懐事僚友丨丨取公卿】
　　平临【宋之问宋公宅送谏议诗闲出人三秀丨丨楚四郊　苏颋奉和春日幸望春宫应制诗官中下见南山尽城上丨丨北斗悬】
　　平署【后汉书李膺及遭党事当考实膺等案经三府大尉陈蕃却之曰今所考案皆海内人誉忧国忠公之臣此等犹将十世宥也岂有罪名不章而致收掠者乎不肯丨丨注丨丨犹连署也】
　　平射【北史奚康生时梁闻康生能引强弓故特作大弓两张长八尺把中围尺有二寸箭麤殆如今之长笛送与康生康生便集文武用之丨丨犹有余力观者以为絶伦】
　　平画【顔真卿笔法张公乃曰夫平为横子知之乎仆思以对曰尝闻长史令为一丨丨皆须纵横有象此岂非其谓乎】
　　平铨【袁裒东湖聫句登临难婉恋想像费丨丨】
　　平宣【陆景答从弟书凡政誉丨丨威和兼济】
　　平秩【书寅賔出日丨丨东作传秩序也　晋书束晳羲和丨丨后稷亲农　庾信变宫调曲明征逢永命丨丨值年和　独孤授寅賔出日赋丨丨乎下以播百谷钦若乎上以刑四海】
　　平叙【书平秩南讹化也掌夏之官丨丨南方化育之事】
　　平涤【晋书赵至丨丨九区恢维宇宙】
　　平除【蜀志蒋琬今魏跨九州根蒂滋蔓丨丨未易】
　　平张【古逸诗弓既丨丨四侯且良】
　　平当【蜀志杨戏戏年二十余犹州书佐为督军从事职典刑狱论法决疑号为丨丨　北史王罴罴质直木彊处物丨丨州闾敬惮之】
　　平允【后汉书虞诩祖父经为郡狱吏案法丨丨务存寛恕　晋书齐王攸少而岐嶷及长清和丨丨亲贤好施　隋炀帝赐诸葛颖诗实録资丨丨传芳导后昆】
　　平良【书非佞折狱惟良折狱非口才可以断狱惟丨丨可以断狱　又隋炀帝白马篇英名欺卫霍智防蔑丨丨】
　　平寛【唐书李日知传天授中日知厯司刑丞时法令严吏争为酷日知独丨丨无文致　韩愈闵已赋昔顔氏之庶防兮在隐约而丨丨　朱子和亦乐园韵诗莫笑君家五亩园要须胸次亦丨丨】
　　平恕【唐书狄仁杰迁大理丞嵗断久狱万千人时称丨丨　宋史贾黄中岭南平以黄中为采访使廉直丨丨逺人便之】
　　平静【晋书范道尚虚简政贵丨丨　新书衡虚无私丨丨而处轻重毕悬各得其所　道徳指归论心如规矩志如尺衡丨丨如水正直如绳　张衡灵宪天体于阳故圆以动地体于阴故丨以丨】平易【左传司空以时丨丨道路　管子夫先王之争天下也以方心其立之也以整齐其理之也以丨丨庄子故曰圣人休休焉则丨丨矣丨丨则恬淡矣丨丨恬淡则忧患不能入邪气不能袭故其徳全而神不】
　　【亏　春秋繁露故其心舒其志平其气和其欲节其事易其行道故能丨丨和理而无争也如此者谓之仁】平简【晋书郗鉴传太常臣谟丨丨贞正素望所归谓可以为都督徐州刺史】
　　平粹【嵇康养生论思虑消其精神哀乐殃其丨丨唐无名氏洞箫赋是以君子聼之载其丨丨】平端【后汉书百官志注世祖诏自今以后审四科辟召及刺史二千石察茂才尤异孝廉之吏务尽实覈选择英俊贤行廉洁丨丨于县邑务受试以职　栁宗元斩曲几文外隅丨丨中室谨饬】
　　平澹【晋书郗鉴彦辅道韵丨丨体识冲粹　钟嵘诗品郭璞宪章潘岳文体相辉彪炳可翫始变永嘉丨丨之体故称中兴第一　阮籍乐论乾坤易简故雅乐不烦道徳丨丨故五声无味　韩愈送无本师归范阳诗奸穷怪变得往往造丨丨】
　　平善【水经注地理志曰南阳平民县王莽之丨丨也芝田録牛竒章公帅维杜牧之在幕中夜多微服逸游公闻之以街子数辈潜随牧之以防不虞后牧之以拾遗召临别公以纵逸为戒牧之始犹讳之公命取一箧来皆街子报帖云杜书记丨丨乃大感服】
　　平健【沈约与徐勉书若天假其年还得丨丨才力所堪唯思是防】
　　平中【周子通书优柔丨丨徳之盛也天下化中治之至也】
　　平均【诗鸤鸠在桑鸤鸠秸鞠也鸤鸠之养其子朝从上下暮从下上丨丨如一　左传鸤鸠氏司空也注鸤鸠丨丨故为司空平水土　国语若布徳于民而丨丨其政事　汉书律厯志钧者均也阳施其气隂化其物皆得其成就丨丨也　荀子出若入若天下莫不丨丨莫不治辩　杜甫送陵州路使君赴任诗众寮宜洁白万役但丨丨】
　　平正【周礼肆长各掌其肆之政令陈其货贿名相近者相逺也实相近者相尔也而丨丨之　又遂师军旅田猎平野民掌其禁令疏云野民者谓遂师丨丨六遂之民故云平野民也　汉书鼂错传立法若此可谓丨丨之吏矣　北史源贺子懐性寛简不好烦碎恒语人曰为政贵当举纲何必须太仔细也如为屋但外望髙显楹栋丨丨足矣斧斤不平非屋病也　韩愈荥阳郑公神道碑公之为司马用寛廉丨丨得吏士心】平素【潘岳寡妇赋耳倾想于畴昔兮目彷佛乎丨丨陶潜咏二疏诗捉席延故老挥觞道丨丨　陆游荔支絶句不应相与无丨丨曾忝戎州刺史来】
　　平生【论语久要不丨丨之言　史记张耳廷尉以贯髙事辞闻上曰壮士谁知者以私问之中大夫泄公曰臣之邑子素知之此固赵国立名义不侵为然诺者也上使泄公持节问之箯舆前仰视曰泄公邪泄公劳苦如丨丨驩　顔延之秋胡行虽为五载别相与昧丨丨　孟浩然送朱大入秦诗游人武陵去寳剑直千金分手脱相赠丨丨一片心】
　　平日【范成大邡驿大雨诗今朝骑马怕丨丨系船聼】
　　平昔【杜甫柴门诗书此豁丨丨囘首犹暮霞】
　　平常【后汉书光武帝纪饮食言笑如丨丨　世説王子猷子敬曾俱坐一堂上忽发火子猷遽走避不遑取屐子敬神色恬然徐唤左右扶慿而出不异丨丨世以此定二王神宇】
　　平时【陆游雪意诗山寒酒过丨丨量黑书亏半日功】
　　平莹【春渚纪闻张无尽丞相为河东大漕日于上党访得李长者古坟为加脩治且发土以验之掘地数尺得一大盘石石面丨丨无他铭欵独镌天觉二字故人传无尽为长者后身】
　　平滑【白居易池上幽境诗丨丨青盘石低密緑隂树】
　　平封【白居易悲哉诗丨丨还酒债堆金选蛾眉】
　　平洒【鲍照喜雨诗丨丨周海岳曲潦溢川庄】
　　平吞【苏辙泛汴泗诗丨丨百涧暴灭尽三洪恶】
　　平渟【王令初闻思归鸟忆昨寄崔伯易朱元弼诗春湖丨丨照空碧淮帆晓上搀天桅】
　　平沈【周礼考工记轮人揉辐必齐丨丨必均注丨丨平渐也郑司农云丨丨谓浮之水上无轻重　陆游行饭暮归诗霜风尽脱千林叶云气丨丨一面山】
　　平表【张融海赋长纮四断丨丨九絶雉翥成霞鸿飞起雪】
　　平帖【髙蟾偶作丁当玉佩三更雨丨丨金闺一觉云】
　　平肃【北史髙道恱诏曰道悦资性忠笃禀操贞亮居法树丨丨之规处諌着必犯之节】
　　平直【孟子以为方员丨丨不可胜用也　蔡邕势或砥绳丨丨或蜿蜒缪戾　谢瞻张子房诗四达虽丨丨蹇步愧无良】
　　平鸿【汉书礼乐志灵寖丨而丨长生豫注师古曰神灵徳泽所浸溥博无私其福甚大故我得长生之道而安豫也】
　　平溢【贡奎沙河诗启牐暴漂浮絶岸骇丨丨】
　　平凝【真诰丨丨夷质渊通妙灵】
　　平澄【符载长沙东池记居是累月池成大水既潴长江丨丨无边天空境明一来窥临百骸以清】平剡【周礼考工记轮人凿深二寸有半下直二枚凿端一枚注下直二枚者凿空下正而上低二分也其弓菑则挠之丨丨其下二分而内之欲令葢之尊终平不防挠也】
　　平湿【周礼邍师掌四方之地名辨其丘陵坟衍邍隰之名疏土之髙者曰丘大阜曰陵水涯曰坟下平曰衍髙平曰原丨丨曰隰】
　　平砥【晋书潘岳沃野坟腴膏壤丨丨】
　　平压【蔡襄和偶登安济亭诗春水倒行潮欲上晚云丨丨日先低　戴昺秋日独倚东楼诗野水倒防天影动海云丨丨雁行低】
　　平盈【扬雄河东赋既发轫于丨丨兮谓路逺而不能从】
　　平彻【陆机文赋奏丨丨以闲雅説炜晔而谲诳】
　　平博【南史扶南国其国广轮三千余里土地洿下而丨丨气风俗大较与林邑同　司马相如子虚赋案衍坛曼文选注司马彪曰案窊下也坛曼丨丨也】
　　平较【诗寛兮绰兮猗重较兮疏舆人注云较两輢上出轼者则较谓车两傍今谓之丨丨】
　　平壮【谢庄让中书令表在于丨丨犹不可勉况今绵痼百志俱沦】
　　平平【书无党无偏王道丨丨　诗丨丨左右亦是率从后汉书班超我以班君当有竒防今所言丨丨尔　陆游舟中晨起诗萧尹威名空赫赫班侯智略本丨丨】
　　平广【诗子之清扬扬且之顔也疏子之夫人非直服饰之盛又目视清明而眉上丨丨且顔角丰满而徳以称之　又晋书地理志隂平郡县丨丨】
　　平堂【张衡西京赋刋层丨丨设砌厓隒文选注向曰刋削也层累堂髙也厓隒邉限也谓削累其阶令平髙设砌以为邉限】
　　平坦【韩愈游青龙寺赠崔大补阙诗惟君与我同懐抱锄去陵谷置丨丨　秦观春日杂兴诗马蹄交狭邪车毂错丨丨】
　　平浅【宋史河渠志郑渠之制用功最大度其制置之始泾河丨丨直入渠口暨年代浸逺泾河陡深水势渐下与渠口相悬水不能至】
　　平衍【穆天子丁未天子大朝于丨丨之中乃命六师之属休己酉天子大飨正公诸侯王吏七萃之士于丨丨之中　苏轼次韵答荆门张都官维见和惠泉诗诗泉旁地丨丨泉上山嵽嵲】
　　平旷【宋史岳飞步兵利险阻骑兵利丨丨　陶潜桃花源记复行数十歩豁然开朗土地丨丨　苏轼出峡诗入峡喜巉岩出峡爱丨丨】
　　平转【唐书赵憬传若课在中考如限者丨丨而歴试之即无苟且之心滞淹之虑】
　　平逺【闻见前録洛诰曰我又卜瀍水东亦惟洛食东汉洛阳是也在今洛城之东十八里跨洛水前直轘辕北属邙山极丨丨西晋后魏皆都焉　苏轼郭熙画秋山丨丨诗离情短幅开丨丨漠漠疎林寄秋晚】平敞【后汉书陈纪董卓时欲徙都长安乃谓纪曰三辅丨丨四面险固土地肥美号为陆海今欲西迁何如】
　　平整【佛国记师子国屋宇严丽巷陌丨丨四衢道头皆作説法堂】
　　平妥【韩维答曼叔诗出诗且百篇语法就丨丨】
　　平稳【杜甫秋清诗十月江丨丨轻舟进所如】
　　平圆【鲍照冬日诗天窥苟丨丨宁得已偏媚　曾巩丹霞洞诗忽惊阴崖势囬合中抱幽谷何丨丨】平铺【李贺春坊正字剑子歌隙月斜明刮露寒练带丨丨吹不起　白居易南湖早春诗乱防碎红山杏发丨丨新緑水苹生　刘宰舟中诗蓼岸着花红半吐稻畦过雨緑丨丨】
　　平下【徐陵麈尾铭员上天形丨丨地势】
　　平进【南史王骞尝从容谓诸子云吾家本素族自可依流丨丨不须苟求也　庾亮让中书表向使西京七族东京六姓皆非姻党各以丨丨纵不悉全决不尽败】
　　平运【后汉书荀爽传论丨丨则道以求志陵夷则濡迹以匡时】
　　平复【洛阳伽蓝记波斯国有水昔日甚浅后山崩絶流变为二池毒龙居之多有灾异夏喜暴雨冬则积雪行人由之多致艰难雪有白光照耀人眼令人闭目茫然无见祭祀龙王然后丨丨】
　　平分【楚辞九辩皇天丨丨四时兮窃独悲此凛秋　谢灵运撰征赋总九流以贞观协五材而丨丨　杜甫秦州杂诗野人矜险絶水竹会丨丨】
　　平展【白居易奉和汴州令狐令公诗丨丨丝头毯髙褰锦额帘】
　　平列【周礼大司马中春敎振旅司马以旗致民丨丨陈如战之陈注平犹正也】
　　平等【南史梁武帝纪中大通二年夏四月癸丑幸同泰寺设丨丨防　五灯防元明州瑞巗智才禅师曰天丨丨故常覆地丨丨故常载日月丨丨故四时常明湼槃丨丨故圣凡不二人心丨丨故髙低无诤　梁武帝防三教诗示敎惟丨丨至理归无生】
　　平漫【唐书百官志少府监一人少监二人掌百工技巧之政细镂之工敎以四年车路乐器之工三年丨丨刀矟之工二年矢镞竹漆屈栁之功半焉冠冕弁帻之工九月】
　　平虚【管子或以丨丨请论七主之过注丨意丨心也】
　　平尽【试茶録大窠之东山势丨丨曰壑岭尾茶生其间】
　　平无【华阳国志十一年世祖命征南大将军岑彭自荆门泝江征述彭破述荆门关及沔关径至彭亡述使刺客刺杀彭由是改彭亡曰丨丨言无贼也】
</div>
    <div class="pagination">
<a href="御定骈字类编_page1014.html">上一页</a><span>...</span><a href="御定骈字类编_page1010.html">1010</a><a href="御定骈字类编_page1011.html">1011</a><a href="御定骈字类编_page1012.html">1012</a><a href="御定骈字类编_page1013.html">1013</a><a href="御定骈字类编_page1014.html">1014</a><span class="current-page">1015</span><a href="御定骈字类编_page1016.html">1016</a><a href="御定骈字类编_page1017.html">1017</a><a href="御定骈字类编_page1018.html">1018</a><a href="御定骈字类编_page1019.html">1019</a><a href="御定骈字类编_page1016.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
