<!DOCTYPE html>
<html>
<head>
    <meta charset="UTF-8">
    <title>册府元龟 - 第 388 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 388 页/共 736 页</h1>
    <div class="content">    二十九年二月敕外官职田委所司准例仓中受纳纳毕一时分付县官亦准此。
    三月敕京畿地狭人户殷繁计丁给田尚犹不足兼充百官苗子固难周济其诸司官令分在都者宜令所司具作定额计应受职田并於都畿给付其应退地委采访使与本州长官给贫下百姓其应给职田亦委采访使与所繇长官勘会同给仍永为常式。
    天宝元年六月敕如闻河东河北官人职田既纳地租仍收桑课田树兼税人何以堪自今已後官人及公廨职田有桑一切不得更徵丝课。
    二年十一月敕京官兼太守等官俸料两给者停其外官太守兼京官除准式亲王带京官任外官副大将军者副使知军及政事京官兼内外官知政事据文合兼给者馀并从一处给任逐稳便。
    三载（臣钦。若等曰：天宝自三年已後称载）三月敕郡县关职钱送纳大府寺自今已後纳当郡充员外官料钱不足即收正官料钱分。若无员外官当郡分。
    五载三月敕郡县官人及公廨白直天下约计一载破十万丁巳上一丁每月戍钱二百八文每至月初当处徵纳送县来往数日功程在於百姓尤是重役其郡县白直计数多少请用料钱加税充用其应差丁充白直望请并停一免百姓艰辛二省国家丁壮六载三月户部奏诸道请实封人准长行ㄊ三百户已下户部给符就州请受三百户已上附庸使送两京大府寺赐坊给付者今缘就州请受有损於人今三百户已下尚许彼请公私之间未免侵扰望一切送至两京就此给付即公私省便侵损无繇。又准户部式节文诸食封人身殁已後所得封物随其男数为分承嫡者加一分至玄孙即不在分限其封纟入承嫡房一依上法为分者如此则玄孙请物比於嫡男计数之间多较数倍举轻明重理实未通望请至玄孙已下准玄孙直下一房许依令式馀并请停惟享祭一分百代不易自无争竞永赐勋庸无替。
    十一载十二月敕诸郡员外官无阙职处均取正官料给钱数不定颇为劳烦自今已後阙料官收员外官依式取官钱准给。
    十二载十月敕两京百官职田承前佃人自送道路或远劳费颇多自今已後其职田去城五十里内者依旧令佃人自送入城自馀并限十月内便於所管县并脚价贮纳其脚价五十里外每<豆斗>各徵二文一百里外不得过三文并令百官差本司人请受。
    十四载八月制曰：王制下士视上农周政庶人倍禄者衣食既足则廉耻乃知至如资用靡充或贪求不已败名冒法实此之繇辇毂之下尤难取给其在西京文武九品已上正员官既亲於职务可谓勤心自今後每月给俸食杂用防ト庶仆等宜十分率加二分其同正员官加一分仍为常式。
    肃宗至德二年四月敕天下都府及县官禄白直品子等课从今载正月一日以後并量给一半事平之後当续支遣。
    乾元元年外官给半料与职田京官不给料（无料钱至是给之）仍敕度支使量闲剧司给手力课员外官一切至德已後内外官无料。
    二年九月诏京官比无俸料桂玉之费将何以堪宜取纟州新钱给冬季料即仰所繇申请计会支给。且艰难之际家国是同顷者急在军戎所以久亏禄俸眷言忧恤常鬼于怀今甫及授衣略为给庶资时要宜悉朕怀。
    三年四月工部尚书李遵奏中外官职田者苗子准令依租分法并人新人水陆田十一月一日已後上者子并入官草准式当司官分其娄迁改人乃有一年之中数处合得者按令云：职分陆田限三月三十日已前水田限四月三十日夏田限九月三十日已後上者人前人已前上者人後人即是各以耕种时在职者为王此职既阙本是公田耕耘收刈已皆毕功新人方来何理领受请自今後水陆田并限六月三十日宿麦限十二月三十日春麦限三月三十日已前上者人新已後上者并草并人官。若其年己得前任苗子者草粟稻麦并不重受亦入官。
    上元元年十月敕京官职田准式并合佃人输送至京中间杨国忠奏去城五十里外贮纳县仓本官自差人请受缘是暂时寄贮所繇触途乾没就中闲司尤被抑屈公私不便因循累年自今已後京兆河南府诸县并令依旧送京输纳本官如邀颉停留并辄受加耗请准所费及剩数计赃以枉法论至死者加役流。
    代宗广德二年正月税天下地亩青苗钱给百官俸料起七月给。
    十月宰臣等奏减百司职田租之半以助军粮从之永泰元年十月以师旅荐兴急於馈运百寮上表请纳职田充军粮许之。
    二年正月自今已後子孙袭实封宜减半永为常式三月敕应请封家三分给二待兵革稍宁即当全给五月诸道税地钱使殿中侍御史韦光裔等自诸道使还初肃宗乾元已来属天下用兵京师百官俸钱减耗即帝位推恩庶寮下议公卿，或以税亩有苗者公私咸济乃分遣宪官税天下地青苗钱以充百司课料至是得钱四百九十万贯仍以御史大夫为税地钱物使岁以为常均给百官。
    十一月诏曰：京诸司官等自艰难已来不请禄料职田苗子。又充军粮颇闻艰辛须使均济其诸州府县官及折冲府官职田据苗子多少三分每年宜取一分依当处时价回市轻货数内破脚差纲部领送上都纳青苗钱库其阙官职田据数尽送仍青苗钱与本道节度观察都防御等使会切勾当从今年职田并依此数徵收发遣其送物纲典计数准轻货纲典例处分。
    大历二年正月诏京兆府及畿县官职田宜令准外州府县官例三分取一分。
    十月减京官职田钱一分充军粮二分给大官。
    三年十一月加廊下百官厨料增旧五分之一是年通计京城诸司每月给手力资钱凡四万七千五百四十六贯四十八并以天下青苗钱充初以常赋不给乃税人垦田亩十有五钱资用窘急不暇成熟候苗青即征之故谓之青苗钱主其任者为青苗使。
    六年三月敕军器公廨本钱三千贯文放在人上取利充使以下食料纸笔宜於数内收一千贯文别纳店铺课钱添公廨收利杂用。
    十二年四月度支奏给京百司文武官及京兆府县官每月料钱太师太傅太保太尉司徒司空侍中中书令（每月各一百二十贯文）中书门下侍郎（各一百贯文）东宫三太左右仆射（各八十贯文）东宫三少（各七十贯文）六尚书御史大夫太常卿（各六十贯文）常侍宗正卿太子詹事国子祭酒（各五十贯文）左右丞及诸司侍郎给事舍人中丞宾客殿中监秘书监司农等卿将作等监（各四十五贯文）太子左右庶子太常少卿（各四十贯文）课议诸司少卿少监（各三十五贯文）国子司业内侍东宫三卿（各三十贯文）郎中侍御史司天监少詹事诸王傅国子博士谕德中允中舍殿中秘书太常宗正丞（各二十五贯文）殿中侍御史著作郎大理正都水使者纟监内常侍给事中（各二十贯文）员外郎通事舍人起居王府长史（各十八贯文）监察御史台主簿补阙王府司马司天少监太子典内太常博士主簿宗正主簿门下录事中书主簿（各十五贯文各）拾遗司议太子秘书著作佐郎国子大学四门广文等博士大理司直詹事府及诸寺监丞谒者监中书门下主事（十二贯文）洗马替善诸寺监主簿詹事府司直（各一十贯文）评事（各八贯文）诸较正（各六贯文）诸奉御九成宫纟监诸王谘议友诸陵令（各九贯二百文）城门符宝国子助教六局郎王府掾属太常侍医文学录事参军主簿记室诸卫及六军长史两市令诸副纟监武库署令太公庙令（各五贯三百文）大子通事舍人东宫三寺丞国子太学广文助教内坊丞诸直长内寺伯千牛卫及诸率府长史诸陵丞诸陵署诸王府判司司竹温泉监尚书都事都水及诸扌监丞司天台丞太子侍医诸司上局署令及王府国令苑四面副监公主邑司令（各四贯一百一十六文）国子四门助教律医学博士协律郎内谒者诸卫六军左右卫率府等卫佐诸王府参军大农都省兵吏礼考功主事春坊录事司竹副监诸司中局署令都水主簿诸司上局署及监庙邑司丞司天台灵台郎保章挈壶正太常针医及医监尚药局司医（各四千四百七十五文）大祝奉礼省中诸行主事门下典仪御史台殿中秘书内侍省春坊詹事府主事诸寺监诸卫六军诸司录事诸司中局署丞及大理狱丞诸司府作监事殿诸司监录事殿中省医佐食医奉辇司库司廪奉乘鸿胪寺掌客司仪太仆寺主乘内坊典直司天台司辰司历监内侍省宫教博士东宫三等主簿太常大乐鼓吹丞医正按摩咒禁卜筮博士及针医卜助教国子书博士及助教诸王国子丞尉诸纟监主簿（各一千九百一十七文）武官左右金吾大将军（各四十五贯文）六军大将军左右金吾将军（各四十贯文）诸卫大将军六军将军（各三十贯文）诸卫将军（各二十五贯文）诸卫及六军中郎诸率府率副率（各一十一千五百六十七文）诸卫及六军郎将诸王府典军副典军（各九千二百文）诸卫及六军司阶千牛及左右备身（各五千三百文）诸卫及六军中候太子千牛（各四千一百一十六文）诸卫及六军司戈太子备身（各二千四百七十五文）诸卫及六军执戟及长上（各一千九百一十七文）京兆及诸县官尹（八十千文）少尹两县令（各五十贯文）奉先昭应醴泉等县令司录（各四十五贯文）畿令（各四十贯文）判司两县丞（各三十五贯文）两县簿尉奉先等县丞（各三十贯文）奉先等主簿尉诸畿县丞（各二十五贯文）畿簿尉（名二十贯文）参军文学博士录事（各一十贯文时）凡百司文武官共二千七百九十六员文官一千八百五十四员武官九百四十二员每岁约计加一十五万六千贯准旧给数都当二十六万贯文已来伏望准数起六月一日纳付敕旨依仍令所司起五月一日支给待丰年无事即准常式处分（时常衮与杨绾同掌枢务先是百官俸料寡薄绾与衮奏请加之判度支韩与衮各骋私怀所加俸料厚薄自己时少列各定月俸为三十五千怒司集张参唯止给三十千衮恶少詹事赵甚遂给二十五千。又太子洗马实司经局长官文学为之贰衮有亲戚任文学者给十二千而给洗马十千其轻重任情时政多如此）。
    五月中书门下奏得苏州刺史兼御史大夫知台事李涵东都河南江淮山南等道转运使吏部尚书兼御史大夫刘晏户部侍郎专判度支韩等状革诸道观察使都团练使及判官料钱等观察使都（如更兼使不在加给限）每月除刺史正俸料外每使每月请给一百贯杂给准时价不得过五十贯文都团练副使每月料钱八十贯文杂给准时价不得过三十贯文观察判官每月料钱五十贯文支使每月料钱四十贯文推官每月料钱三十贯文巡官准观察推官例以上每员每月杂给准时估不得过二十贯文如以州县见任官充者月料杂给减半刺史知军事每月除正俸外请给七十贯文如带别使不在加限杂给准时估不得过三十贯文其州县课（其大都督府长史准七府尹例左右司马准上州别驾例给料钱）刺史八十贯文别驾五十五贯长史司马各五十贯录事参军四十贯判司三十贯参军博士各一十五贯录事市令等各一十三贯县令四十贯丞三十贯簿尉各二十贯谨具条件如前其旧准令月俸杂料纸笔执衣白直但与都团练判官同纳资课等色并在此数内其七府准四月二十八日敕文不该者并请依京兆府例处分其中州中县以下三分减一分其额内务比正官减半其州县官除差充推官巡官及司马掌军事外如更别带职亦不在加给限敕旨宜依（先是天下用兵州县多以权宜立政官品虽一俸料不等大历中四方无事宰臣元载王缙耽宠怙权苟以利己为便不循旧式江淮大州至有月给一千贯者山剑诸郡以地贫乏故虽上州刺史月给数十千而已至是惩革前失裒多益寡人稍知法）。
    六月户部侍郎判度支韩奏准今年四月二十八日恩敕加给京文武九品已上正员官月俸其同中书门下平章事不带正官敕内元额应简较官同平章事并请同正官例就一高处给敕旨依。
    十二月敕京诸司阙官职田苗子自今以後宜并充当司廨宇用其草准式处分仍令分司监察御史勾当。
    德宗以大历十四年五月即位七月以国用未赡其宣王讳（顺宗名）已下开府仪同三司光禄大夫俸皆罢给。又罢客省之廪每岁万三十千斛（永泰已後益多事四方奏事或连岁不遣乃於银台门置客省以居之及上书言事忤旨者亦拘其中动十数岁尝百馀人蕃戍将吏或贡计未报及失职未叙者。又数十百人皆受度支廪给其费甚矣。至是皆罢遣之人心悦服）。
    八月敕内外文武官职田及公廨田准式州县每年六月三十日勘造白簿申省与诸司文解勘会至十月三十日徵收给付本官近来不守常规多不申报给付之际先付清望要官其闲慢卑官即被延引不付自今後准式各令送付本官。又准式职田黄籍每三年一造自天宝九载以後更不造籍宜各委州县每年差专知官巡覆仍造簿依限申交所司不得隐漏及妄破蒿荒如有违犯专知官及本典准法科罪建中三年闰正月敕文武百官每月料钱一百贯以上者三分减一八十贯已上者五分减一六十贯已上者七分减一四十贯已上者十分减一三十贯已下者不减待兵革宁後仍旧给。
    兴元元年正月敕诸军诸使诸道应赴奉天及进收京城将士等或百战摧敌或万里勤王国金城驱除大熟济危难者其节著复社稷者其业崇我图尔功特加彝典锡名畴赋永代无穷宜并赐名奉天定难功臣其有食实封者子孙相继代代不绝。
    十二月诏京官及畿官俸料所司准元数支给自巡幸奉天转运路阻故百寮俸钱或至阙绝帝愍其贫乏故全给之。
    贞元元年五月礼部尚书李齐运奏当司本钱至少厨食不免阙绝请准秘书省大理寺例取户部阙职官钱二千贯文充本收利以助公厨可之。
    九月八日敕自今应徵息利本钱除生捉逃亡转徵邻近者放免馀并准旧徵收其所欠钱仍任各取当司阙官职田量事粜货充填本数并已後所举不得过二十贯。
    十二月诏曰：百辟卿士实惟股肱顷属艰虞损家犭旬节累经寇难靡不困穷洎复上京荐遭歉岁官俸既薄公田不收外亏导从之仪内怀冻馁之戚朝列尚尔蒸人何堪轸于深衷良用愧恻应文武常参官等宜共锡钱七万贯委度支据班秩职事及所损职田多少量等级从今至明年四月以来随月支结凡厥多士宜悉朕怀是时初复京邑蝗旱价翔贵人多困乏帝愍之故赐百官焉。
    三年十一月敕京官宜加给料钱初张延赏大减黜官员人人骨怨是年李泌作相请复之以从人欲因是罢去兼试额内占阙等官。又奏请加百官俸料各据品秩以定月俸而随曹署闲剧加置手力资课杂给等帝皆许之人以为便。
    四年正月中书门下奏京文武及京兆府县官纟三千七十七员据元给及新加每月当钱五万一千四百四贯六百一十七文一年都当六十一万六千八百五十五贯四百四文（三十四万八千五百贯四百文旧额二十六万八千三百五十五贯四文新加）一千八百九十员文官三太（各二百贯文）三公（各一百八十贯文）侍中中书令（各一百六十千文）门下中书侍郎左右仆射大子三大（各一百三十千文各一百贯文）六尚书御史大夫大子三少（各九十贯文）常侍太常宗正卿京兆尹（各八十贯文）左右丞诸司侍给舍中丞宾客詹事国子祭酒诸卿监内侍监（各七十贯文）谏议庶子大堂宗正少卿（各六十五贯文）司业少詹事诸少卿少监内侍（各五十贯文）谕德诸曹郎中东宫三卿（各四十贯文）员外郎起居侍御史王府长史著作郎太子中舍人中允国子博士太常宗正殿中秘书等丞大理正都水使者京都扌监内常侍（各三十五贯文）补阙殿中侍御史通事舍人（各三十贯文）拾遗监察司天少监王府司马步善洗马奉御陵令内给事典内太常博士司舍太常宗正御史台主簿中书主簿门下录事（各二十五千文）大子文学秘书郎著作佐郎城门符宝郎大学广文四门博士大理司直大理詹事诸寺监丞内谒者监中书门下主事评事国子助教王府谘议友同天正宫正六局郎诸卫六军长史诸寺及詹事主簿詹事司直太子通事舍人东宫三寺丞大子文学广文助教千牛卫及率府长史七品陵丞都水丞诸直长（各二十贯文）四门助教协律郎诸卫及六军卫佐较书正字奉礼大税尚书都事九成宫总监（各十六千文）典仪都水主簿率府卫佐诸司主事御史台主事（各十二贯文）诸寺监内侍省詹事府司天台录事主事（各八贯文）王府掾属录事参军主簿侍御医两市令中书武库署令武成王庙令司天丞（各十贯文）内坊丞内寺主王府判司王府国令诸司上局署令大子侍医公伯邑司纟监丞司竹温泉监七品陵庙令司天台主簿（各六贯文）律学博士内谒者王府参军诸司中局署令王府大农诸上局署丞邑司丞天灵台郎保章挈壶正京苑四面监太常医博士及医监八品陵庙令尚药局司医司竹温泉监丞（各四千文）诸司中局署丞大理狱丞鸿胪掌客诸司监善监作监事录事计官属佐食医掌辇大仆主乘仆寺典乘军卫率府亲勋翊府兵曹典膳两令司天台司农司历监候内坊典直内侍省宫教博士太常寺乐正及医卜正九品陵庙丞苑四面监丞王府国丞尉按摩咒禁筮博士及针医助教诸纟监主簿国子书及律助教（各三千文）八百九十六员武官七十二员四品（各一十七千三百五十文）一百三十六员五品（各一十千八百文）九十六员六品（各七千九百五十文）九十八员七品（各六千一百七十四文）一百三十六员八品（各三千七百一十二文）五百五十八员九品（五分各二千八百七十五文五分）并杂给较簿每贯加五百文支给一十员诸卫上将军左右卫本料各六十千加粮赐等（每月各粮米六<豆斗>盐七合五勺手力七人资一十千五文私马五匹草三百束料九石七<豆斗>五升随身十五人粮米九石盐一<豆斗>一升三合五勺春衣布一十五端绢三十疋冬衣绵纟由一十五疋绢三十疋绵三十屯）二员左右金吾卫（并准此）一十二员左右武卫等本料五十五千文加粮料等（每户手力五人资七千五百私马四匹草三百三十二束料六石六斗随身一十三人粮米七石八<豆斗>春衣布十三端绢二十六疋绵二十四屯）一十六员诸卫大将军左右卫左右金吾卫本料四十千五百续加等（准上随有减一人馀物随人减）计左右武卫等杂卫本料三十六千文续加等（每月各手力四人资二千私马三匹草一百六十束料四石九<豆斗>五升随身一十八人粮米六石春衣布一十端绢三十疋冬衣纟同十疋绢三十四疋绵二十七屯）三十员诸卫将军左右卫左右金吾卫本料三十六千续加（准上）左右武等杂卫本料三十千续加（每月手力各三人资四千五百私马两匹草一百一十束料三石三<豆斗>随身八人粮米四十八<豆斗>春衣布八端绢一十六疋冬衣纟同八疋绢一十六疋绵十六屯）六员统军本料各六十五千续加等（春冬衣一副每月粮米六<豆斗>监十合五勺私马五匹草料同金吾随身馀准诸卫上将军）六军大将军本料各六十千文续加（并准诸卫大将军）六军将军本料三十千文续加（准左武善杂卫将军）射生神策大将军本料三十六千文续加（私马五匹草料准上随身十四人七人给衣不给料七人给粮米四石三<豆斗>监一斗五升春衣布一十四端绢二十八匹鞋十四量冬衣纟同十四疋绢二十八匹绵二十八屯）射生神策将军本料三十千文续加（私马三匹草料准上随身一十二人六人给衣不给料六人全给粮米三石六<豆斗>监九升春衣布十二端绢二十四疋鞋十二量冬衣绝十二疋绢二十四疋绵二十四屯鞋十二量）京兆府县官（惟两县簿尉减五千文馀并同大历十二年四月二十八日敕）右中书门下准去年十一月二十八日敕京官宜加料钱准敕商量谨件如前敕旨依。
    二月诏以中外给用除陌及阙官俸外官一分职田停额内官俸及刺史执刀司马军事等钱令窦参专掌之以给京文武官俸料先是京官俸薄多不自赡帝时命有司厚其月给自是京官益重颇优裕焉初除陌钱隶度支帝以度支自有两税及监铁酒钱物以充经费是钱宜别贮之给京官俸料之馀以备他用自此户部别库岁贮钱物仅三百万贯京师俸料所费不过五十万贯其京兆和籴物价及度支给诸军冬衣或阙悉以是钱充之他用之外尝贮仅二百万贯国计赖焉八月敕准田令永业田职事官从一品郡王各五十顷国公。若职事官正二品各四十顷郡公。若职事官从二品各三十五顷县公。若职事官从三品各二十顷侯。若职事官正四品各十四顷伯。若职事官从四品各十一顷。
    五年四月以大子少傅兼礼部尚书萧昕为工部尚书前大子少詹事韦建为秘书监并致仕仍给半禄料後授致仕官者并宜准此旧例致仕官给半禄及赐帛其俸料悉绝帝念归老之臣时命赐其半焉致仕官给半禄料自昕等始也。
    十二月诏郡县主{巩耳}有正员官停者郡主每季给钱七十千县主每季给五十千郡县主{巩耳}已亡殁者亦准此支给先是其主{巩耳}或官罢者颇不自给帝务於敦睦故有是命。
    七年三月户部奏伏以周汉故事有功即加地有罪即夺国既明赏罚方申沮劝其犯除名以上罪有实封准法合除比来因循兼不申举自今以後应实封人或缘罪犯其堂省及本军本使本贯奏状请令并В实封户数本犯州名同奏敕下户部以为凭处其犯法罪三分望夺一分流罪夺一半除名以上罪即准法悉除并以本犯条论不在减赎之限其奉特敕贬谪验制词内所犯无正条者伏请准流罪夺一半敕旨依奏。
    十一月诏郡主{巩耳}检校四品京官者月给三十千岁给禄粟百二十石县主{巩耳}简较五品京官者给俸二十千禄粟百石其正官欲从举选者听之如登朝不用此制。
    八年七月减山南西道州县官俸。
    八月户部奏准贞元七年三月二十日敕节文比来食实封人多不依令式皆身殁之後子孙自申请传袭伏请自今以後并今日以前应食实封人并一年内准式具合袭子孙官品年名并母氏嫡庶於本贯陈牒如无本贯即於食封人本任本使申牒如合袭人有罪疾及身死者亦限一周年内申牒请立以次合袭人仍具家口陈牒请附籍帐本贯勘责当家及近亲如实是嫡长即与责保准式附贯然後申省到後即取文武职事三品正员一人充保敕旨宜依。
    十年二月诏曰：君臣之际义莫重焉每闻薨殂深用恻悼宜厚哀荣之礼以申终始之恩文武朝臣有薨卒者自今以後其月俸料宜全给仍更准本官一月俸料以为赙赠。若诸司三品已上官及尚书省四品官仍令有司举旧令闻奏行吊祭之礼务从优备用称朕怀初左庶子雷咸以是月朔卒有司以故事计其月俸以月数给之帝闻之故有是命以广恩泽无几有致仕官卒者有司以官虽致仕而朝朔望请悉同正官卒者给赙从之。
    十一年八月屯田奏诸州府送纳内外文武官职田及公廨田四至白簿等前件簿书准天宝十四年八月十二日敕每年六月十三日勘造申省如建本判官牒吏部先用阙本典准法科处者伏以地佃户并无改移随年造簿实有劳费今请令诸州府及畿内县三年一送违限者准敕科处敕旨每年造簿事乃近烦三年一申。又为大简如外官并须勘造切虑因此扰人宜令应管京官职田等州府所造文簿二年一送馀依。
    十二年四月礼部尚书李齐运奏当司本钱至少厨食阙绝请准秘书省大理寺例取户部阙职官钱二千贯文充本收利以助公厨可之。
    是年御史中丞王颜奏简勘足数十王厨（二十贯）十六正宅（三百九十二贯八百二十五文）门下省（三千九百七十贯四十文）中书省（五千九百九十八贯）集贤院（四千四百六十八贯八百文）崇玄馆（五百贯文）弘文馆（七百二十六贯二百文）太清宫（一千贯文）史馆（一千三百一十贯四百文）尚书都省（一万二百一十五贯二百三十八文）吏部尚书铨（三千一百八十二贯二十文）东铨（二千四百四十五贯三百一十文）西铨（二千四百三十三贯六百六十一文，）南曹（五百八十贯文）甲库（二百八十四贯六十五文）功状院（二千五百贯文）流外铨（三百贯文）急画（五百贯文）主事（五百贯文）白院（五千六百二十三贯文）考功（一千五百二十六贯一百九十五文）司勋（二百二十八贯文）兵部（六千五百二十贯五百五十二文）户部（六千贯五百五十六文）工仓部（四百七十七贯三百三十文）兵部（三百贯文）刑部（六十贯文）礼部（三千五百二十八贯五百三十七文）工部（四千三百二十贯九百五十九文）御史台（一万八千五百九十一贯文）东都御史台（五十贯文）西京观察使（五千四十六贯八百五文）三卫使（五百贯文）军器使（二千一百九十一贯一百三十文）监食使（七十四贯五十文）秘书省（四千七十贯文）殿中省（二百三十八贯五百文）太常寺（一万四千二百五十四贯八百文）太常礼院（一千七百贯文）光禄寺（一百五十六十六贯文）卫尉寺（一千二百四贯八百七文）宗正寺（一千八百八十四贯文）大理寺（五千九十二贯八百文）太仆寺（三千贯文）鸿胪寺（六千六百五贯一百二十九文）司农寺（五千六百五贯二百八十二文）大仓诸色共（七百八十七贯四百三十四文）大府寺（二千二百八十一贯六百三文）左藏库将作监（七百贯文）少府监（六百七十八贯七百文）中尚（七百七十贯文）国子监（三千三百八十二贯三百六十文）詹事府（一千七百一十六贯七百三十二文）家令寺（七百八十七贯九百文）仆寺（四百贯文）左春坊（一百八十四贯六百文）右春坊（二百八十贯文）崇文馆（八百一十贯文）司天台（二百八十贯文）皇城留守（一千二百三十四贯八百文）右金吾卫（九千贯文）右金吾引驾仗（三千三百六十九贯文）右街使（一千八百六十贯八百三十文）左金吾卫（九千九贯五百文）左金吾引驾仗（六千一百二十贯文）左街使（三千九百一十六贯三百八十文）纟监（三千贯文）京兆府（四万八千八百八十九贯二百二十四文）京兆府御迎院（二千五百贯文）。
    十四年六月判度支于请收百官阙职田以赡军须从之。
    十五年十二月诏今年十月三日诏权减诸道。
    刺史判军事料及专知勾当加手力课并减县官手力门仓狱子园子馆铎廨宇等钱宜一切却仍旧初献计者言收诸道军事钱及手力资课等当得百数十万贯可以助军兴于时判度支。又赞成之及计大数止於三十万贯而数中更有耗柝杂破才十馀万贯舆议甚以为不便韦皋张建封。又相次表言所得至微所失大体因此人心颇不安故命复封也。
    ●卷五百七
    ○邦计部　俸禄第三
    唐顺宗以贞元二十一年正月即位制百官及在城诸使息利本钱徵放多年积成深弊内外官料钱职田等厚薄不均两税及诸色摧税钱物重轻须有损益宜委中书门下与所司商量其利害条件以闻不得擅有闭籴禁钱务令通济。又诏停内侍郭忠政等十九人正员官俸钱。
    七月中书门下奏敕革京百司息利本钱应徵近亲及重摊保并远年逃亡等今年四月十七日敕本利并放讫其本事须借钱添填都计二万五千九百四十三贯六百九十九文伏以百司本钱久无疏理年岁深远亡失颇多食料既亏公务则废事须添借令可支持伏望圣恩许令准数支给仍请以在藏库度支除陌钱充敕旨宜依。
    宪宗元和二年正月尚书左丞郑元请取河中羡馀钱三千贯文充助都省厨本从之前为河中节度因有是请议者以为省司公膳自有成制苟，或不足当更请於上不宜以前任羡财而私加之也。
    六月中书门下上言伏以圣政惟新事必归本近。又疏理五坊户邑令府县却收万情欣欣喜出望外臣等敢不革旧弊率先有司上副圣情用弘至理其两省纳课陪厨户及捉钱人扌一百二十四人臣当司并不收管望各归府县从之。
    五年六月户部侍郎判度支李夷简奏应给食实封官自贞元十三年已後节度使兼宰相每百户给八百端匹。若是绢更给绵六百两节度使不兼宰相每百户给四百端匹军使及金吾诸卫诸军大将军每百户给三百五十端匹至贞元二十一年七月六日敕应食实封其节度使宜令百户给八百端匹。若是绢兼绵六百两伏以食封本因赏功封之多少视功之厚薄不以官位散要别制等差其节度使兼宰相请准旧例馀节度不兼宰相准贞元二十年已前例处分从之。
    六年四月御史台奏诸使虑有捉利钱户请同台省例如有过犯差遣并任府县处置从之。
    五月御史中丞柳公绰奏请诸司诸使应有捉利钱户其本司本使给户人牒身称准放免杂差遣夫役等如有过犯请牒送本司本使科责府县不得擅有决罚仍永为常式者臣昨因奉进止追勘闲厩使下利钱户割耳进状刘嘉和被所繇分外科配等事由因勘责刘嘉和所执牒身所引敕文简敕不获牒闲厩使勘敕下年月日。又称远年文案失落今据闲厩使利钱案一使之下己有利钱户八百馀人访闻诸使并同此例户免失役者通计数千家况犯罪之人。又常侥亻幸所称捉利钱户先亦不得本钱百姓利其牒身情愿虚立保契文牒一定子孙相承至如刘嘉和情愿充利钱户事繇缘与人殴斗打人头破时便於闲厩使情愿纳利钱得牒身免府县科决实亦不得本钱已具推问奏闻讫伏奉进止令臣具条流奏闻者今请诸司诸使所管官钱户并依台省举本纳利人例诸司诸使更不得妄有准敕给牒身免差遣夫役及有过犯许作府县处分如官典有违请必科处使及长官奏听进止其先给牒者并仰本司使收毁入後在人户处收毁不尽其官典必有科责其捉钱户元不得本钱者亦任便不纳利庶得州府不失丁夫奸人免有侥亻幸敕旨宜依如已经处分後更有执此文牒求免差遣夫役者便委京兆府据罪科责仍具本司本使名衔闻奏六月诏减教坊乐官衣粮。
    八月户部侍郎李纟奏诸州阙官职田禄米及见任官抽一分职田请所在收贮以备水旱赈贷从之。又诏百官职田其数甚广今缘水潦诸处道路不通宜令所在贮钱充度支支用百官却令据数於大仓请受。
    十月诏河南水陆运陕府陕运润州镇海军宣州采石军越州义军洪州南昌军福州静海军等使额并宜停所收使已下俸料一事已上各委本道充代百姓阙额两税仍具数闻奏如闻河南陕府两处比来所给皆是置本利息不破正钱勒便添充两冫食钱杂给不要更徵庶我爱人之心不止於惜费立制之意必在於正名。
    闰十一月敕河中凤翔易定四道州县久破俸给至微吏曹注官将同北远在於理体切要均融宜以户部钱五万五千贯文充加四道州县官课料。
    七年六月加赐泽潞慈邢五州府县官料钱。
    十二月以坊等三州官吏近边俸薄各加赐其料钱。
    是年中书门下奏国家旧章依品制俸官一品月俸三十千其馀职田禄米大约不过千石自一品已下多少可知艰难已来纲禁渐弛，於是增置使额厚请俸钱故大历中权臣月俸有至九千贯者列郡刺史无大小给皆千贯常衮为相始立限约至李泌。又量其闲剧随事增加时谓通济理难减削然有名存职废额去俸存闲剧之间厚薄顿异将为定式须立常规制从之乃命给事中平仲中书舍人韦贯之兵部侍郎许孟容户部侍郎李绛等详定减省。
    九年八月诏诸司食料钱缘初令户部出放已久散失颇多须有变通使其均济其中书门下两省及尚书省御史台或务纟枢机或职司弹纠而倍称息利於体尤乖宜以户部除陌钱每贯先收二十文数外更加五文委户部别收贮计其所费逐处支给其本利钱先出放者宜各委本司勘会闻奏其合徵收者便充当司公廨什物添修等用其诸司食利亦准此勘会其合徵钱便充饭钱。若数少不充以其前件除陌五文钱量所欠添本出放其所收五文钱每岁不阙添本之外合有所馀诸司廨宇破坏者便充修补缘诸司人吏转迁不常新旧之间因缘乾没诸称走失职此之繇何後须令本判官勾当勒令一一交割者递相公付仍委御史台一人专知勘覆仍先具条流闻奏。
    十一月户部奏准八月十五日敕诸司食利本钱出放已久散失颇多各委本司勘会其合徵钱数便充冫食钱。若数少不充以除陌五文钱量其所欠添本出放者令准敕各牒诸司勘会得报据秘书省等三十二司牒应管食利本钱物五万三千九百五十二贯九百五十五文（各随司被逃亡散失见在见徵数额与元置不同今但据元置数额而已）秘书省（三千三百八十四贯五百文）太常寺（六千七百二十二贯六百）光禄寺（六文一千二百九十九贯六十四文）宗正寺（一百一十七贯九十五文）卫尉寺（一千二百五十贯九百文）太仆寺（一千九贯五百文）大理寺（五千九百二十四贯七百四十文）鸿胪寺（二千六百六十贯文）司农寺（二千七百三十五贯七百七十文）大府寺（一千五百八贯九百文）殿中省（九百九十贯五百五十文）詹事府（一千一百九十一贯三百七十七文）国子监（二千六百四十四贯二百五十文）少府监（一千三百三十四贯七百三十一文）将作监（一千六百一十七贯文）左春坊（一千三百八贯七百七文）右春坊（一千贯文）司天台（三百八十贯文）家令司（一千八百一十贯七百文）太仆寺（四百三十六贯六百五十文）总监（二千六百七十二贯文）左藏库（六百二十贯文）尚食局（三百三十八贯文）尚舍局（三百七十四贯三百文）尚辇局（一百贯文）太仓（二千四百一十五贯六百八十一文）内中局（六百三十六贯二百文）万年县（三千四百贯六百文）长安县（二千七百四十五贯四百三十三文）左卫（五百四十贯文）左司御帅府（二百四十贯文）右司御帅府（一百贯文）敕宜更委御史台子细简勘具合徵放钱数及量诸司闲剧人日加减条流奏闻。
    十二月敕比缘诸司食利钱出举岁深为弊颇甚已有革别给冫食钱其御史台奏所勘责秘书省等三十二司食利本钱数内有重摊转保称甚困穷者据所欠本利并放其本户中纳利如有十倍以上者既缘输利岁久理亦可矜量准前本利并放其纳经五倍以上从今年十二月以前应有欠利并放起元和十年正月以後准前计利徵收其馀人户等计其倍数纳利非多不可一例矜放宜并委本司准前徵纳其诸司所徵到钱自今已後仍於五分之中常抽一分留添官本各勒本司以後相承收管其诸司应见徵纳及续举放所收利钱并准今年八月十五日敕充添当司廨宇什物及令史驱使官厨料等用仍委御史台勾当每常至年终勘会处分其诸司除疏理外见在本钱据额更不得破用如有欠失即便勒主掌官典所繇等据数填赔其中书门下两省及尚书省御史台应有食利钱外亦便令准此条流处分其诸司除此食利钱更别有诸色本钱不得妄援此例。
    十年正月御史台奏秘书省等三十二司除疏外见在食利本钱应见徵纳及续举放所收利钱准敕并充添修当司廨宇什物及令史驱使官厨料等用准元和九年十二月二十九日敕仍委御史台勾当每至年终勘会处分其诸司疏理外见在本钱据额不得破用如有欠失即便勒主掌官典所繇等填赔者其诸司食利本钱疏理外合徵收者请改案额为元和十年新收置公廨本钱应缘添修廨宇什物及令史府史等厨并用勒本司据见在户名钱数各置案历三官通押逐委造帐印讫入案仍不得侵用本钱如人户办纳本利钱纵都数未足亦勒据数与纳召主别置案历准前通押如至年终勘会欠少本利官典诸节级准法处分如主掌官典改移亦勒造帐交付承後官典具单帐报台交割分明即给前官典牒知公验如欠少本利送台勘责具事由闻奏即冀官钱免至散失年额既定勾当有凭敕旨宜依。
    十二月敕新授右散骑常侍任迪简秘书少监独孤郁等如闻疾患日久未任视事其俸料等宜令所司住给。
    十一年八月敕京城百司诸军诸使及诸道应差所由并召人捉本钱右御史中丞崔从奏前件捉钱人等比缘皆以私钱添杂官本所防耗所礻卑补官利近日访闻商贩富人投身要司依官本广求私利可徵索者自充家产或逋欠者证是官钱非理逼迫为弊非一今请许捉钱户添放私本不得过官本钱勘责有剩并请设官仍量轻重科处其所放官本并许添私本每举放数足仰钱户具所举人姓名钱数状报本司仰本司收连入案三官同押排科印记仍各随钱人牒知如他时因有论<竟竟>勘案历不同不在与徵理之限庶官利不失私家获安从之。
    九月东都御史台奏当台食利本钱从贞元十一年至元和十一年息利十倍以上者二十五户从贞元十六年至元和十一年息利七倍以上者一百五十六户从贞元二十年至元和十一年息利四倍以上者一百六十八户伏见去年京畿诸司本钱并条流甄免其东都未蒙该及者窃以淮寇未平供馈尚切人力小弊衣食屡空及纳息利年深正身既没子孙。又尽移徵亲族旁食无支族散徵诸保保人逃死或所繇代纳纵有嫠老孤独仰无所依立限逾年虚系钱数公食屡阙人户不堪伏乞天恩同京诸司例特甄减裁下敕旨从奏。
    十二年正月门下省奏应管食利本钱总三千四百九十八贯三百二十一文（宰相已下至主录等食利三百七十八贯三百四十馀文直省院本钱准建中三年四月十五日敕以留院入钱置本）中书省奏当省食利本钱共五千贯文（宰相已下官至主录等食利钱一千贯直省院食利本钱准建中三年四月敕当院自敛置本）准元和九年十二月九日敕令勘会疏理其见在合徵钱准敕合充添修当司廨宇什物其省院本钱缘是当院自敛置本请便充本院添厨等用敕旨依奏。
    四月敕京百官俸料从五月已後宜并给见钱其数内一半先给元估匹者即据时佑实数回给见钱八月京兆尹窦易直请改职田法并入两税地事竟不行。
    十三年三月诏百司职田多少不均为弊日久宜令每司各收职田草粟等数自长官已下处多少人作等差除留阙官物外分给。
    六月以德埭仓景四州顷遭水潦给复一年遂定四州官吏俸钱料刺史每月一百五十千望上县令每月四十千馀有差。
    十四年三月屯田奏左右神策中尉准令式二品官令受田一十顷请取京兆府折冲府院戎场垛埒公廨等地七十七顷二十六亩八分数内取二十顷充前件官职田依奏。
    四月敕京畿二十二县欠元和十四年京百司职田二十二万九十一石束贯等京畿百姓闻甚艰贫顷差船运军粮今。又修营陵寝虽应缘驱役皆给价钱而屡有役名颇妨农亩，岂可更徵悬欠重使忧愁其所欠并宜蠲免其合受纳所欠职田或见在官班各请厚俸或近终考秩稍有馀资宜体朕怀以宽人力是月重定淮西州县等制及官吏禄俸以蔡州为氵殷州为上其刺史俸钱月一百八十千申光二州并为中刺史月俸一百五千长史已下有差。
    十月御史中丞萧亻免奏应诸司诸军诸使公廨诸色本利钱等伏缘臣当司及秘书省等三十二司利钱伏准今年七月十三日赦文至十倍者本利并放展转摊保至五倍者本利并放缘前件诸司诸使诸军利钱节文并不该及其中有纳利百姓见臣称诉纳利己至十倍者未蒙一例处分求臣上达天听臣已面陈奏讫伏以南北诸司事体无异纳利百姓皆陛下赤子。若恩泽均及则雨露无偏伏望圣慈特赐放免如允臣所奏伏乞特降敕旨并进今年七月十三日赦文处分仍永为定制敕旨依奏。
    穆宗以元和十五年正月即位二月诏内外百官食利钱十倍至五倍已上节级放免仍每经十年即内外官百司各赐钱一万贯充本各据司大小公事闲剧及当司贫富作等第给付。
    六月敕朕闻帝王所重者国体所切者人情苟得其体必臻於太和如失其情是繇于小利况设官求理颁禄责功既有常数宁宜就减近者以每岁经费量入不充外官俸料据数抽贯再三思度终所未安稳念彼外方或从卑官一家所给三载言归在公当于索廉受禄。又苦於减克待我庶吏岂其然乎！虽忧国之诚固须赡助而恤人之虑将起怨咨必。若水旱为虞干戈未戢事非获已人亦何辞今则幸遇丰登。又方宁谧九州之内永绝妖氛三边之上曾除烽警自宜克己以足用安可剥下以为谋临轩载怀实所增愧其度支所准五月二日敕应给用钱每贯抽五十文都计一百五十万贯文并宜停抽初宰相以国用不足故权请抽减谏官及言事者累陈表章以为非便故复下此诏以罢之。
    八月赐教坊钱五千贯充本以收息利。
    长庆元年三月敕添给诸司本钱准元和十五年五月十一日敕内外百司准二月五日赦文宜共赐钱一万贯文以户部钱充仍令御史台处司额大小公事闲剧为等第均配。
    七月制百司职田在京畿诸县者访问本地多被所繇侵隐抑令贫户佃食蒿荒百姓流亡半在於此宜委京兆府勘会均配务使公平。
    二年十月敕司徒兼中书令韩弘疾未全平尚须在假将息其俸料宜从敕下日便令所司支给。
    三年十一月赐内园本钱一万贯军器使三千贯。
    十二月赐五坊使钱五千贯赐威远镇军钱一千贯以为食利。
    四年五月敕近日访闻京城米价稍贵须有通变以便公私宜令户部应给百官俸料其中一半合给匹者回给官中所籴粟每<豆斗>折钱五十文其匹委别贮至冬籴粟填纳大仓时人以为甚便。
    敬宗宝历元年四月制京百司田散在畿内诸县旧制配地出子岁月已深佃户至有流亡官曹多领虚数今欲据额均入地盘万户供输百司尽得随税出子逐亩平摊比量旧制孰为允便宜委京兆府与屯田审勘计会条流闻奏。
    文宗太和元年三月监铁使王播进停减监铁官吏课料绢一万六千三百匹。
    十一月岭南观察使胡证奏端康封三州刺史月俸钱请各给至一百贯文请当道自圆融支给从之。
    十二月殿中省奏尚食局新旧本钱总九百八十贯文伏以尚食贫虚更无羡馀添给伏乞圣慈更赐添本钱二千贯文许臣别条流方圆诸色改换收利支用庶得不失公事敕旨赐本钱一千贯文以户部五文抽贯钱充。
    三年七月诏沧德二州州县官吏等刺史每月料钱八十贯录事参军三十五贯判司各置二人各二十五贯县令三十贯尉二十贯其令俸禄。且以度支物充仍半支省佑匹半与实钱。
    四年七月敕吏部奏应比远道州县官课料钱请令依元额计支给不得更有欠折敕旨依奏。
    是月敕应外任官带一品正京官纵不知政事其俸料宜付所司并令兼支。
    七年二月户部侍郎庾敬休奏应文武九品已上每月料钱一半合给匹丝绵等伏以自冬涉春久无雨雪米价稍贵人心未安自德音放免逋悬赈恤贫下中外群庶已感圣慈至於衣冠之家素乏储畜朝夕取给犹足为忧以臣愚见。若令百官料钱内一半停给匹丝绵等回太仓粟每<豆斗>计价七十文在众庶必见忄康於公家无所亏减待至麦熟米价稍贱即依前却给匹等酌其事理庶叶变通敕旨宜依八月敕中书门下省所将本钱与诸色人给驱使官文牒於江淮诸道经纪每年纳利并无元额许置如闻皆是江淮富家大户纳利殊少影庇至多私贩茶监颇挠文法州县之弊莫甚於斯宜并勒停两省先给文牒仍尽追收其去年所减人数虽无挟名尚执两省文牒亦宜收讫闻奏以後不承正敕不在更置之限。
    八年八月剑南东川观察使杨嗣复言普渝合三州刺史料钱及六十千者请自加给从之。
    九年正月敕中书门下两省奏请依元和元年八月六日敕各置捉钱官敕中书省宜置三十人门下省置二十五人。
    六月诏宰相俸料宜准元和十四年已前例并给见钱。
    十一月诏江西湖南以官健衣粮一百二十五分送上都充宰相召雇手力是日中书门下上言宰相上弼圣政下理群司。若忠正无邪宗社所纵逢盗贼兵不能伤。若事涉隐欺心怀矫妄虽有防卫神得而诛臣等愿推赤心以圣奖孟轲知非臧氏孔子不畏匡人其前件衣粮并请勒停依从前制置只以金吾司手力充引从从之。
    开成元年五月判国子祭酒事门下侍郎平章事郑覃奏太学新置五经博士各一人屯田素无职田请依王府官品秩例赐以禄粟许之。
</div>
    <div class="pagination">
<a href="册府元龟_page387.html">上一页</a><span>...</span><a href="册府元龟_page383.html">383</a><a href="册府元龟_page384.html">384</a><a href="册府元龟_page385.html">385</a><a href="册府元龟_page386.html">386</a><a href="册府元龟_page387.html">387</a><span class="current-page">388</span><a href="册府元龟_page389.html">389</a><a href="册府元龟_page390.html">390</a><a href="册府元龟_page391.html">391</a><a href="册府元龟_page392.html">392</a><a href="册府元龟_page393.html">393</a><span>...</span><a href="册府元龟_page389.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
