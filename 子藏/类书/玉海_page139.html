<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 139 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 139 页/共 284 页
  </h1>
  <div class="content">
   汉泰山明堂　奉髙明堂　黄帝明堂圗　明堂朝诸侯　昆仑道　泰元神策　宋祀五帝
　　武纪元封元年夏四月癸卯登封泰山降坐明堂【注泰山东北趾古时明堂明年秋乃作耳】元封二年秋作明堂于泰山下　郊祀志初天子封泰山泰山东北趾古时有明堂处处险不敞上欲治明堂奉髙傍未晓其制度济南人公玉带上黄帝时明堂圗中有一殿四面无壁以茅盖通水水圜宫垣为复道上有楼从西南入名曰昆仑天子从之入以拜祀上帝焉于是上令奉髙作明堂汶上如带图元封五年春三月修封则祠泰一五帝于明堂上坐合髙皇帝祠坐对之【服防曰汉是时未以髙祖配天故言对光武以来乃配之　按王莽奏事文帝祠泰一已用髙祖配矣何谓未乎】祠后土于下房以二十太牢天子从昆仑道入始拜明堂如郊礼毕尞堂下而上又上泰山因朝诸侯王列侯受郡国计明年幸泰山以十一月甲子朔旦冬至祀上帝于明堂后每修封其賛飨曰天増授皇帝泰元神策周而复始　纪元封五年冬南巡狩至于盛唐望祀虞舜于九嶷自寻阳浮江薄枞阳而出遂北至琅邪并海上所过礼祠其名山大川春三月还至泰山増封甲子祠髙祖于明堂以配上帝因朝诸侯王列侯受郡国计夏四月赦天下赐鳏寡孤独帛贫穷者粟太初元年十月行幸泰山十一月甲子朔旦冬至祀上帝于明堂天汉三年春三月行幸泰山修封祀明堂因受计太始四年春三月行幸泰山壬午祀髙祖于明堂癸未祀孝景于明堂征和四年三月幸泰山修封庚寅祀于明堂　地理志泰山奉髙有明堂在西南四里武帝造【太康地记曰奉髙故明堂在县南四里武帝立太坛于东山示増髙】琅邪不其县有太一仙人祠九折及明堂武帝所造　后纪章帝元和二年二月辛未东巡狩幸泰山柴告岱宗有黄鹄三十登祠坛升降进幸奉髙壬申宗祀五帝于汶上明堂光武配癸酉告祠二祖四宗大防内外羣臣丙子诏曰朕巡狩岱宗柴望山川告祠明堂以章先勲二王之后先圣之嗣东后蕃卫伯父伯兄仲叔季弟幼子童孙百僚从臣宗室众子要荒四裔沙漠之北葱岭之西冒耏之伦跋涉悬度陵践阻絶骏奔郊畤咸来助祭祖宗功德延及朕躬其赦天下安帝延光三年二月辛卯幸泰山柴告岱宗壬辰宗祀五帝于汶上明堂【史记正义括地志云明堂故城在兖州博城县东北三十里汶水上汉书云古时明堂处明年秋乃作明堂】　隋宇文恺传礼圗曰于内室之上起通天之观观八十一尺得宫之数其声浊君之象也黄圗曰【通典引明堂月今説同】堂方百四十四尺坤之防也方象地屋圆楣径二百一十六尺法干之策也圆象天室九宫法九州太室方六丈法隂之变数十二堂法十二月三十六戸法极隂之变数七十二牖法五行所行日数八达象八风法八卦通天台径九尺法干以九覆六髙八十一尺法黄钟九九之数二十八柱象二十八宿堂髙三尺土阶三等法三统堂四向五色法四时五行殿门去殿七十二步法五行所行门堂长四丈取太室三之二垣髙无蔽目之照牖六尺其外倍之殿垣方在水内法地隂也水四周于外象四海圆法阳也水阔二十四丈象二十四气水内径三丈应觐礼经【后汉志注蔡邕论畧同】武帝元封二年立明堂汶上无室其外畧依此制泰山通议今亡不可得而辨也齐志何佟之议汉文以髙祖配泰畤至武帝立明堂复以髙祖配食一人两配有乖圣典自汉明以来未能反昔故明堂无兼配之祀　后祭祀志注新论曰天称明故曰明堂上圆法天下方法地八法八风四达法四时九室法九州十二坐法十二月三十六戸法三十六雨七十二牖法七十二风【选注黄圗曰明堂顺四时行令水经注明堂中元元年立寻其基上圆下方九室重隅十二堂隋志后周采汉三辅黄圗为九室】　通典宋大明五年依汉汶上圗仪设五帝位堂制但作大殿十二间文饰雕画而已虞通之颂曰肃肃明堂惟国之光仪天矩地崇姬润黄我皇烝哉追孝创轨缛宪垂统光圗丽史宗祀既崇飨配惟馨六乐荐和四圭流明庆辉旁烛休光下盈【通鉴宋作大殿于丙巳之地制如太庙唯十有二间为异】
　　汉明堂上夀
　　郊祀志天子从禅还坐明堂羣臣更上夀下诏改元封元年　儿寛传寛为御史大夫从东封泰山还登明堂上夀曰陛下合指天地祖立明堂辟雍宗祀泰一六律五声幽賛圣意神乐四合各有方象以承嘉祀为万世则将建大元本瑞登告岱宗发祉闿门以景至癸亥宗祀日宣重光上元甲子肃邕永享光辉充塞天文粲然见象日昭报降符应臣寛奉觞再拜上千万岁夀制曰敬举君之觞【注蘓林曰上元甲子太初元年甲子朔旦冬至也】　武纪太初元年【丁丑岁】冬十月行幸泰山十一月甲子朔旦冬至祀上帝于明堂【寛上夀在此时】　史记天厯始改建于明堂诸神受记
　　汉三雍宫　三宫　立明堂辟雍　古辟雍记郊雍礼仪
　　河间献王传武帝时【元光五年冬十月】来朝献雅乐对三雍宫及诏策所问三十余事文约指明注应劭曰辟雍灵防明堂　终军传上对建三宫之文质章厥职之所宜注服防曰明堂辟雍灵防　儿寛传祖立明堂辟雍【先是文帝时贾山上至言愿以夏岁二月定明堂造太学成帝时刘向説兴辟雍案行城南营表未作】　志儒家献王对上下三雍宫三篇又有周制十八篇　黄圗汉明堂在长安西南七里灵防在西北八里【本清防后更名】辟廱在西北七里河间献王对三雍宫即此　后张纯传河间古辟雍记【注河间对三雍宫有其书记】　祭祀志建武三十年二月注东观书载太尉赵憙上言宜登封岱宗正三雍之礼　礼仪志明帝永平二年二月上始帅羣臣飬老更于辟雍行大射礼郡县道行乡饮酒礼于学校皆祀圣师周公孔子牲以犬于是七郊礼乐三雍之义备矣百官志明堂及灵台丞一人二百石注掌守明堂灵
　　防灵台待诏四十二人明堂员吏四十二人　曹褒传父充建武中受诏议立辟雍三雍大射飬老礼仪东都赋永平盛三雍之上仪【有诗】　东京赋乃营三宫布教颁常复庙重屋八达九房规天矩地授时顺乡宗上帝于明堂推光武以作配辨方位而正则五精帅而来摧【五方星也】尊赤氏之朱光四灵懋而允懐造舟清池维水泱泱左制辟雍右立灵台【薛综注慈阳殿东有辟雍西有灵台】因进距衰表贤简能冯相观祲祈禠禳灾　李尤辟雍赋太学既崇三宫既章灵台司天羣耀弥光太室宗祀布政国阳辟雍嵓嵓规圆矩方阶序牖闼双观四张流水汤汤造舟为梁神圣班德春尉秋飨　明堂辟雍以四年八月载生魄庚子临赋营筑越若翊辛丑诸生庶民大和防十万众并集平作二旬大功毕成推显严父配天之义修立郊禘宗祀之礼四海雍雍万国慕义蛮夷殊俗不召自至渐化端冕奉珎助祭祖考嘉享天符仍臻
　　汉祫祭明堂　朝诸侯　班时令
　　平纪元始四年二月立明堂辟雍羲和刘歆等四人治之令汉与文王灵台周公作雒同符注应劭曰明堂在国之阳八法八风四达法四时九室法九州十二坐法十二月三十六户法三十六旬【雨】七十二牖法七十二【风】黄帝曰合宫有虞总章殷曰阳馆周曰明堂辟雍象璧圜雍以水象教化流行　五年正月祫祭明堂诸侯王列侯宗室子召助祭礼毕益戸赐爵　萧由传元始中作明堂辟雍大朝诸侯　隋宇文恺议元始四年八月起明堂辟雍长安城南门一殿垣四面门八观水外周堤壤髙四尺五年正月六日辛未始郊太祖髙皇帝以配天二十二日丁亥宗祀文帝于明堂以配上帝亲扶三老五更因班时令宣恩泽
　　汉明堂隂阳説
　　志礼家明堂隂阳三十三篇【古明堂遗事】明堂隂阳説五篇【唐会要引礼记明堂隂阳録】　隋牛传案刘向别録及马宫蔡邕等所见当时有古文明堂礼王居明堂礼明堂圗明堂大圗明堂隂阳太山通义魏文侯孝经传等并説古明堂之事其书皆亡【袁准正论曰古有王居明堂之礼月令则其事也】
　　汉明堂月令
　　见时令
　　汉中兴明堂　雒阳明堂　宗祀明堂　【礼圗明堂铭】　祠汶上明堂　【灵台望元气　辟】
　　【雍大射飬老礼】　汉三朝礼
　　前礼乐志世祖受命中兴拨乱反正改定京师于土中即位三十年四夷賔服百姓家给政教清明乃营立明堂辟雍显宗即位躬行其礼宗祀光武于明堂飬三老五更于辟雍　光武纪中元元年【岁在执徐】十一月是岁初起明堂灵台辟雍及北郊兆域宣布圗防于天下注大戴礼云【明堂第六十七】明堂者凡九室一室有四户八牖三十六戸七十二牖以茅盖屋上员下方赤缀戸也白缀牖也礼圗又曰建武三十一年作明堂上员下方十二堂位法日辰九室法九州室八牕八九七十二法四时之室有十二户法隂阳之数胡伯始注汉官云古清庙盖以茅今盖以瓦下借茅存古制也汉官仪曰明堂四面起土作堑上作桥中无水明堂去平城门二里所天子出从平城门先歴明堂乃至郊祀又曰辟雍去明堂三百步车驾幸辟雍从北门入三月九月皆于中行乡射礼辟雍以水周其外以节观者诸侯曰泮宫西南有水北无下天子也汉宫阙疏曰灵防髙三丈十二门天子曰灵台诸侯曰观台云【祭祀志注引考工记援神契晏子吕氏春秋前志新论东京赋汉官仪　东京赋曰乃营三宫布政颁常复庙重屋八达九房左制辟雍右立灵台　薛综注曰八达谓室有八堂后有九室所以异于周制　王隆汉官篇曰清庙茅屋胡广曰今之明堂茅盖之乃加瓦其上不忘古也】　明纪永平二年正月辛未宗祀光武皇帝于明堂及公卿列侯始服冠冕衣裳玉佩絇屦以行事礼毕登灵防使尚书令持节诏骠骑将军三公曰今令月吉日宗祀光武皇帝于明堂以配上帝礼备法物乐和八音咏祉福舞功德其颁时令勑羣后事毕升灵防望元气吹时律观物变羣僚藩辅宗室子孙众郡奉计百蛮贡职乌桓濊貊咸来助祭单于侍子骨都侯亦皆陪位三月临辟雍初行大射礼十月壬子幸辟雍初行飬老礼诏曰光武建三朝之礼【注谓中元元年初起明堂辟雍灵台】未及临飨眇眇小子属当圣业暮春吉辰初行大射令月元日复践辟雍尊事三老兄事五更云云是岁始迎气五郊三年正月癸巳诏曰登灵台见史官正仪度八年十月丙子临辟雍飬老更永平三年夏旱诏北祈明堂南设雩塲【注明堂在洛阳城南盖在雩塲之北】班固诗曰于昭明堂明堂孔阳圣皇宗祀穆穆煌煌上帝宴飨五位时序谁其配之世祖光武普天率土各以其职猗欤缉熙允懐多福　章纪初即位有司言明帝备三雍之教躬飬老之礼作登歌正雅乐博贯六艺建初三年四月己酉宗祀明堂礼毕登灵台望云物　安纪延光三年二月辛卯上太山柴祭壬辰宗祀五帝于汶上明堂癸巳告祀二祖六宗【如元和二年故事】　顺纪永和元年正月己巳宗祀明堂登灵台改元汉安元年正月癸巳宗祀明堂　祭祀志永平二年正月辛未初祀五帝于明堂光武帝配五帝坐位堂上各取其方黄帝在未如南郊之位光武位在青帝之南少退西面牲各一犊奏乐如南郊卒事遂升灵台以望云物元和二年二月幸奉髙壬申宗祀五帝于孝武所作汶上明堂光武配如雒阳明堂祀癸酉更告祠髙祖太宗世宗中宗世祖显宗【二祖四宗】于明堂各一太牢卒事遂觐东后四月乙卯还京又为灵台十二门作诗各以其月祀而奏之　儒林传中元元年初建三雍明帝即位亲行其礼天子始冠通天衣日月备法物之驾盛清道之仪坐明堂而朝羣后登灵台以望云物　列传赵憙建武三十年为太尉上言宜正三雍之礼　桓谭诏防议灵台所处帝曰吾将以防决之【注洛阳记平昌门直南大道东是明堂大道西是灵台也】　张纯为大司空纯以圣王之建辟雍所以尊崇礼义既富而教者也乃按七经防明堂圗河间古辟雍记【注河间对三雍宫有其书记】孝武泰山明堂制度及平帝时议欲具奏之未及上会请立辟雍博士桓荣上言宜立辟雍明堂章下三公太常而纯议同荣帝乃许之桓荣上言宜立明堂辟雍三雍初成拜为五更　梁松传诸儒修明堂辟雍郊祀封禅礼仪常与论议　唐防要顔师古曰孝成表行城南厥功靡立元始四年大议孔牢等以为明堂辟雍太学一实三名金褒等称经传无文不能分别同异中兴后蔡邕作论复云明堂太庙一物二名郑曰在国之阳三里之外淳于登云三里之外七里之内丙巳之地颍容释例曰明堂太庙凡有八名其体一也茍立同异曾无审见　隋牛传汉明堂亦有璧水李尤明堂铭云流水洋洋是也以此须有辟雍【李尤明堂铭布政之室上员下方体则天地在国正阳　选潘岳赋引李尤明堂铭曰夏进贤良】郑驳异义云淳于登之言取义于孝经援神契今汉立明堂于丙巳由此为之
　　汉建武明堂圗　隋明堂圗议
　　隋宇文恺传奏明堂议曰案淮南子神农明堂有盖而无四方礼圗曰建武三十年作明堂上圆下方上圆法天下方法地十二堂法日辰九室法九州室八牕八九七十二法一时之王室有二戸二九十八戸法土王十八日内堂正坛髙三尺土阶三等自古明堂图惟有二本一是宗周刘熙阮谌刘昌宗等作三圗畧同一是后汉建武三十年作礼圗有本不详撰人臣逺寻经传旁求子史研究众説摠撰今圗其様以木为之下为方堂堂有五室上为圆观观有四门昔张衡浑象以三分为一度裴秀舆地以二寸为千里臣之此圗用一分为一尺推而演之轮奂有序表曰在天成象房心为布政之宫在地成形丙午居正阳之位采崧山之秘简披汶水之灵圗总集众论勒成一家【圗议二卷释疑一卷】
　　汉明堂丞
　　宋志太常有明堂令一人丞一人丞汉东京初置令宋世祖大明中置　魏志注有灵防丞马训
　　魏宗祀明堂
　　晋太元十三年正月后宗祀明堂率遵汉制出以法驾服以衮冕　通典魏文帝用汉明堂而未有配　纪文帝黄初二年正月郊祀天地明堂　明帝太和元年正月丁未始宗祀文帝于明堂以配上帝
　　晋明堂郊社议
　　唐志仪注孔晁等明堂郊社议三卷【隋志祭法五卷又明堂议三卷王肃撰】　范甯传时更营新庙博求辟雍明堂之制甯据经传奏上皆有典证　隋宇文恺传自晋以前圆墙璧水一依本圗晋起居注裴頠议为一殿以崇严祀余杂碎皆除之【恺谓辟雍之星既有图状晋不合天文乖五室九阶之义】宋起居注大明五年立明堂墙宇规范拟则太庙唯十二间以应朞数依汉汶上圗仪设五帝位梁武移宋太极殿为明堂无室十二间后魏乐志曰孝昌二年立明堂诏从五室后改为九室【圆墙在璧水外门在水内堂上九室三三相重不依古制　元魏将经始明堂集儒学议制度封伟伯上明堂图説六卷　牛云代都所造出自李冲】　隋志开皇十三年礼部尚书牛国子祭酒辛彦之等定议后将作大匠宇文恺依月令文造明堂木様重檐复庙五房四达髙祖命有司于安业里为规兆诸儒争论莫决罢之大业中恺又造议及様奏之　牛传开皇三年请立明堂议曰形制依周法度数取月令五室九阶上圆下方四阿重屋四旁两门依考工记孝经説八闼二十八柱堂髙三尺依周书月令论殿垣方在内水周如外水径三百步依太山盛德记觐礼经【后诏条上故事议其得失】　唐防要魏征议曰稽诸诂训参以旧圗其上圆下方复道重屋异轸齐归裴頠以诸儒持论异端锋起遂以人废言止为一殿宋齐即仍其旧梁陈遵而不改据蔡邕之説则失于文繁依裴頠所为则伤于质畧陈贞节议曰魏晋汔梁虽规制或殊而所居之地常取丙巳百王不易之道也长孙无忌议曰上考殷周下洎贞观并无一代两帝同配于明堂惟南齐萧氏以武明昆季并于明堂配食事乃不经未足援据　宋志明堂歌谢庄造大明五年四月庚子诏经始明堂有司奏宜拟则太庙唯十有二间以应朞数云云六年正月南郊还亲祠明堂祭五时帝以文帝配用郑议也【用二牛郊用三牛】江左不立明堂自晋以来间年一郊明堂同日　魏明帝太和元年正月丁未宗祀明堂晋武帝太始二年二月丁丑宗祀又议除五帝之坐同称昊天上帝各设一坐而已十年十月诏复明堂五帝位　晋宗祀文帝潘岳赋云灵台东有明堂宗文考以配天初学记引徐干郊庙明堂议
　　后魏明堂议
　　袁翻传时脩明堂辟雍翻议曰周官考工记具论夏殷名制明堂五室三代同焉配帝象行义则明矣淮南吕氏与月令同文虽布政班时有堂个之别然无九室之证九室着自戴礼罔知所出汉氏因之自欲为一代之法郑云周人明堂五室是帝一室也合于五行之数周礼依数为室本制着存是周五室也于今不同是汉异周也汉为九室但东京赋云八达九房薛综注房室也谓堂后有九室裴頠又云汉氏作四维之个不能令各据其辰就使其像可圗莫能通其居用之礼此为设虚器也伯喈损益汉制章句繁杂晋朝有一屋之论非经典正义明堂五室请同周制　贾思伯传议建明堂多有同异思伯上议曰戴德撰记世所不行九室十二堂规制恐难得厥蔡邕云明堂天子太庙周礼营国左祖右社明堂在国之阳非太庙明矣月令四堂及太室皆谓之庙以天子蹔配享五帝故耳邕论明堂之制云堂方百四十尺象坤之策屋圎径二百一十六尺象干之防方六丈径九丈象隂阳九六之数九室以象九州屋髙八十一尺象黄钟九九之数二十八柱以象宿外广二十四丈以象气此皆以天地隂阳气数为法而室独象九州何也若立五室以象五行岂不快也九室之言或未可从考工记虽补阙之书方之后作不亦优乎孝经援神契五经要义旧礼图皆作五室及徐刘之论谓同考工者多矣月令室犹是五而布政十二戴氏九室之言蔡子庙学之议子干灵台之説裴逸一屋之论及诸家纷纭并无取焉学者善其议　通典后魏文帝太和十五年四月经始明堂十六年春宗祀显祖配上帝北齐采周官考工记为五室后周采汉三辅黄圗为九室皆不克立
　　齐明堂　梁明堂
　　通典齐建元元年祭五帝之神于明堂制五室【从王俭议】梁制明堂十二间为小殿五间为五佐室陈因之













　　玉海卷九十五
&lt;子部,类书类,玉海&gt;
　　钦定四库全书
　　玉海卷九十六
　　宋　王应麟　撰
　　郊祀
　　明堂
　　唐明堂寓圆丘　明堂议　图
　　礼志隋无明堂季秋大享寓雩坛【通典开皇十三年议立明堂不就季秋祀于雩坛】唐髙祖太宗时寓于圆丘贞观中豆卢寛刘伯庄议从昆仑道上层以祭天下层以布政而孔颖达以为非【防要五年太宗将造明堂颖达上表曰未有重楼之上而有堂名】魏徴以为五室重屋上圆下方上以祭天下以布政顔师古曰【十七年五月师古议】周书叙明堂有应门雉门之制以此知为王者之常居其青阳总章堂太庙左右个皆路寝之名也谓宜近在宫中【又上表曰圣情创造即为大唐明堂何必论戸牖少多疑阶庭广狭】髙宗改元总章分万年置明堂县欲必立之而议者纷然或以为五室【唐昕等】或以为九室【于志宁等】髙宗依两议以帟幕为之与公卿临观议益不一乃率意班其制度至取象黄琮上设鸱尾而明堂亦不能立　防要永徽二年七月二日【癸巳】诏礼官学士议立明堂柳宣依郑议五室孔志约据大戴礼及卢绾蔡邕议九室赵慈皓薛文思等各造明堂圗様上以九室可依令所司详定明堂形制大小阶基髙下及辟雍门阙等制度三年六月二十八日内出九室様令有司损益有司奏言内様堂基三重每基阶各十二上基象黄琮为八角室各方三筵开四闼八牕上令于观德殿前依两议张设上观之谓公卿何者为宜阎立德奏两议不同俱有典故九室似闇五室似明上亦以五室为便干封三年二月十二日诏造明堂于是改元总章置明堂县【先是二年十二月甲午诏合祀昊天五帝于明堂】总章二年三月九日又诏制为明堂属岁饥而止光宅元年十月陈子昻上疏明堂之制有天地之则隂阳之统二十四气八风十二月四时五行二十八宿莫不率备愿案周礼月令而建之圣厯元年闰月十九日制每月于明堂告朔依王方庆议四时孟月朔日及季夏于明堂告朔以颁天下用郑议告五时帝于堂上　旧纪干封三年二月丙寅以明堂制度歴代不同汉魏以还弥更讹舛遂増古今新制其圗下诏大赦改元总章通鉴总章二年三月丁亥诏定明堂制度其基八觚
　　其宇上圆议不决而止　孔颖达传兼司业与诸儒议厯及明堂事
　　唐东都明堂
　　防要【兼用本纪】武后垂拱二年【通鉴四年二月庚午】毁乾元殿造明堂四年正月五日毕功凡髙二百九十四尺凡有三层十二月辛亥改为万象神宫因改河南县为合宫县左史刘允济上明堂赋【百官贺表曰丹鷟踶甍苍虬绕栋】永昌元年正月乙卯享于万象神宫戊午布政颁九条以训百官证圣元年正月丙申火万岁通天元年三月丁巳复作明堂号通天宫【防要天册万岁二年三月二日成】中宗神龙元年九月五日壬午祀天地于明堂以髙宗配【通典云复就圆丘行事】开元五年七月甲子改为乾元殿十年十月五日癸丑复题为明堂而不行飨祀之礼二十七年十月二日毁上层留下层为正殿卑于旧制九十五尺覆以瓦复为乾元殿　志则天毁东都乾元殿以其地立明堂其制淫侈不足记其后火焚之又复立开元五年复以为乾元殿而不毁迄唐之世季秋大享皆寓圆丘　陈贞节传开元五年正月宗将大享明堂【防要云幸东都将行大享之礼】贞节恶武后所营非古木不镂土不文之制乃与王仁忠冯宗上言明堂必直丙巳以宪房心四方是则天子听政乃居便坐【一作冯字】无以尊示羣臣愿以明堂复为乾元殿使人识其旧诏详议刑部尚书王志愔等佥谓明堂瓌怪不法天烬之余不容大享请因旧制还署乾元正寝正至天子御以朝防若大享复寓圜丘制曰可　通鉴开元二十七年十月辛巳改修东都明堂十一月甲辰明堂成通典开元礼明堂读五时令设幄座于青阳左个【仲春青阳太庙季春右个孟夏明堂左个仲太庙季右个季夏太庙太室孟秋总章左个仲太庙季右个孟冬堂左个仲太庙季右个】设羣臣次于璧水东门之外【夏南秋西冬北】入自青龙门【夏朱雀秋白虎冬武】升自寅陛【夏巳陛秋申冬亥】　刘允济赋度七筵以垂宪分四室而通辅访子舆于前迹揆公玉之遗芳顺春秋之左右法天地之圆方乘八风而统刑德观四序而炎凉览时则证月令罗九賔之玉帛舞六代之咸韶　又万象明堂赋粤正月庚午始创明堂之制穆穆四门吐纳四气明明八均调八风　王諲赋写神规之大造嶷神基之正阳　任华赋思文烈以宗祀象天地之圆方　李白明堂赋序经始明堂年纪总章天后继作中宗成之轩皇草圗羲和练日经之营之不彩不质听天语之察察拟帝居之锵锵轧地轴以盘根摩天倪而创规采殷制酌夏步蔑蓬壶之海楼吞岱宗之日观
　　唐明堂新礼
　　志仪注类员半千明堂新礼三卷李嗣真十卷宋朝王珪等议代宗即位用礼仪使杜鸿渐等议季秋大享明堂以考肃宗配昊天上帝德宗即位亦以考代宗配王泾郊祀録注云即孝经周公严父之道
　　唐明堂仪注　大飨议
　　志仪注类张大頥明堂仪一卷姚璠等明堂仪注三卷李袭誉明堂序一卷郭山恽大享明堂仪注二卷　防要显庆元年六月十八日太尉无忌等奏祠令以髙祖配五天帝大宗配五人帝于明堂案孝经云严父配天无父子同配明堂之义武德时令以元帝配明堂贞观初奉髙祖配故事有递迁之典请祀髙祖于圆丘以配天宗祀太宗于明堂以配上帝凖武德故事兼配感帝从之仪鳯二年八月太常少卿韦万石奏明堂义准郑义祀五天帝王肃义祀五行帝贞观礼依郑义显庆新礼祀昊天上帝干封三年勑祀五帝兼祀昊天诏尚书省议自此明堂大享兼用贞观显庆二礼天授二年春官郎中韦叔夏奏明堂大飨议曰明堂正礼唯祀五帝以配祖宗及五帝五官五神等余神并不预请依礼从祀于二至垂拱元年七月五日议圎丘南郊明堂严配之礼成均助教孔元义请奉太宗髙宗配天于圆丘神尧配感帝于南郊太宗髙宗配明堂右谕德沈伯仪议曰得礼之序莫尚于周禘喾郊稷不闻二主明堂宗祀始兼两配文王上主五帝武王下配五神孝经纬曰后稷为天地主文王为五帝宗则神无二主之道礼崇一配之义贞观永徽共遵专配显庆之后始剏兼尊请髙祖配圎丘方泽太宗配南北郊髙宗配五天鳯阁舍人元万顷范履氷议请髙宗配五祠从之【自是郊丘诸祀以三祖俱配　开元十一年十一月十六日中书令张説奏以髙祖配祭始罢三祖同配之礼二十年享明堂以睿宗配永泰元年正月杜鸿渐奏以肃宗配元和元年八月以顺宗十五年太常奏以宪宗配】　开宝八年十一月丙申西京明堂殿成
　　皇祐大飨明堂　记　序　纪要　圗　五室制度圗　卤簿圗　御篆明堂　紫宸殿称贺宣德楼肆赦　集英殿饮福宴
　　皇祐二年二月十八日乙亥上谓辅臣曰孝莫大于严父严父莫大于配天今冬至日当亲祀圜丘欲以季秋有事于明堂行飨帝飨亲之礼以极孝恭然前代诸儒议论皆异将安适从先是宋庠建议以今年当郊而日至在晦用建隆故事宜有所避因请季秋享明堂文彦博等奏曰臣等检讨旧典昊天上帝一岁四祭皆于南郊以公卿摄事惟至日圜丘率三岁一亲祠开宝中艺祖幸西京以四月庚子有事于南郊行大雩礼淳化四年至道二年太宗皆以正月上辛躬行祈谷之祀悉如南郊之祀唯季秋大享缺而未举真宗祥符初以元符昭降议行此礼以鲁国诸生东土耆老徯望升平只有事于岱宗故未遑合宫之事将上帝祖宗之意以俟陛下上曰明堂布政之宫朝诸侯之位天子路寝今大庆殿是已况明道之初尝合祀天地于此不当因循尚于郊壝寓祭其以大庆殿为明堂分五室于内三月一日戍子朔御札曰事天事地邦国之善经享帝享亲圣王之盛节缅稽先宪祗事穹只祈谷于春祭雩以夏迨升禋于景至尝亲展于国容惟明堂布政之方尊严父配天之礼虽崇精享未即躬行言念及兹心焉载惕今将涓季秋之吉旦举宗祀之上仪躬接神明奉将牲币庶几继孝岂敢惮勤朕取今年九月二十七日辛亥有事于明堂其今年冬至亲祀南郊宜即辍罢恩赏依南郊例至日御宣德门行礼己丑诏以大庆殿为明堂戊戌诏羣臣毋得请上尊号于时宰相文彦博为大礼使宋庠为礼仪使王贻永为仪仗使厐籍为卤簿使髙若讷为桥道顿逓使【先是礼官议王者郊用辛盖取斋戒自新之义又通礼祀明堂亦用辛遂下司天择日得辛亥吉】己亥诏乘舆服御务裁简丙辰判太常礼仪事宋祁上明堂通议二篇四月丁巳朔礼院言周礼夏世室郑云堂上有五室象五行木室于东北火东南金西南水西北土中央崔灵恩亦如之请如崔郑之説设五室于大庆殿又旧礼五帝位为缦室今旁帷上幕宜用青缯朱里四户八牖赤缀户白缀牖宜饰以朱白缯从之乙丑手诏祖宗亲郊即徧祭天地太祖雩祀太宗真宗祈谷二礼本无地只位当时皆合祭天地祖宗并配百神从祀今祀明堂当亲郊之期而礼官所定止祭昊天五帝不及地只配坐不及祖宗未合三朝之制比年稼穑不登移郊为大飨亦为民祈福宜合祭天地并侑三圣百神从祀以昭孝息民亦虞典类上帝禋六宗望山川徧羣神之义五帝神州亦亲献日月河海诸神悉如圜丘从祀因谓彦博等曰礼非天降地出縁人情尔礼官习拘儒之旧传舍三圣之成法朕甚不取彦博曰惟圣明能达礼之情适礼之变翌日奏五帝神州命官分献上曰朕于大祀岂敢惮劳礼官议从祀神位未决复谕曰郊坛第一龛者在堂第二三龛者设于左右夹庑及龙墀上在壝内外者列于堂东西厢及后庑以象坛壝之制先绘圗以闻【及祀之日上下有序皆上裁定】壬申诏辅臣礼官相视设神位于大庆殿上五室内五月丁亥朔奏太室中北天地在左皆南面三圣位在东西面五帝各从本室神州日月北极天皇大帝并设于五室之间五官勾芒以下设于廷中五纬十二次以下七十二位设于东西夹庑二十八舍以下一百七十九位于丹墀龙墀东西黄道外天官以下四百九十六位设于东西庑甲午礼院上明堂五室制度圗【五月七日礼院请下司天监绘圗以进】六月己巳卤簿使言用法驾卤簿减大驾三分之一兵部无字圗诏礼官定圗七月戊子出御制乐曲八月乙卯朔罢前一夕警塲辛未上卤簿字圗【法驾用万一干八十八人】九月丁亥【三日】御崇政殿阅试雅乐【宫悬登歌舞佾之奏凡九十一曲徧作之上服鞾袍】五日诏乘新玉辂丙申【十一日】诏杜衍任布陪祠【皆力辞不至赐衣带器币】庚子【防要二十一日乙巳】太常礼院言大庆殿牓当以黒缯金书明堂二字门牓以朱缯墨书明堂之门四字上曰朕皆亲书二字金篆四字飞白书于禁中鞾袍书二牓自昼至夜而毕宣示羣臣【一本云乙巳书二牓礼毕诏表饰加轴藏宗正寺又摹刻为副本颁二府及近侍中外荣之五使请各以衔名书二轴之后许之】戊申斋于文德殿阁辅臣宗室夕于斋次百官致斋朝堂先是积雨弥旬上防祷方午而霁至夜月星明穊己酉上服通天绛纱具法驾乘玉辂荐享景灵宫礼毕谒太庙庚戌祼献七室质明还文德斋次辛亥【二十七日】未明三刻服鞾袍乘小辇至大次侍中奏严办衮冕执圭礼仪使太常卿奉导入明堂中门至版位乐舞作自大阶升诣天地一祖二宗坐奠玉币每诣神坐行礼毕鞠躬却行须尽褥位方改步移向又令侍臣偏谕献官及进彻俎豆悉安徐谨严质明礼毕还大次解严改服乘辇御紫宸殿百僚称贺常服御宣徳楼肆赦【钧容乐奉引宣制毕复贺召从臣升楼阅诸军马队酒五行罢】下诏止絶请托曰成汤以六事责躬女谒苞苴之先戒管氏以四维正国礼义防耻之具张应内降恩泽及原减罪犯者中书宻院执奏不得施行臣庶有结托贵近者御史谏官觉察论奏于是中外咸竦【初宋庠请因大祀后絶内降横恩以新圣政乃别为手诏与赦书同下】彦博等六人各进诗两禁馆阁及中外之臣上诗赋颂凡奏御者三十有八诏褒答十月癸酉【七日】以大飨庆成谒太平兴国寺开先殿酌献又诣啓圣院永隆殿慈孝寺彰德殿万夀观翌日谒防灵祥源观赐从官食初上将宗祀命罢秋宴十三日【丙寅】赐饮福宴于集英殿上举觞属羣臣毕釂曰与卿等均受其福酒至九行罢乙亥燕京畿父老百五十人于锡庆院　宋祁明堂颂序曰作声歌瑑圭邸帐帟无文夜鼜不严以竭恭致诚颂曰二十九载惟秋九月乃即大庆度筵度室宝字题顔震照多物置使有五悉诏辅弼吉日辛亥进祀于堂衣画衮龙环瑀玱玱六帝二只三后侑旁前祀二日区雾如闭皇帝既齐一夕而霁天清地宴夜星腾晰皇帝小心恭与防并偏见神只拜跪送迎乆立于次须乐之成器必全玉牢不爱牲制为诸安以正和清夜鼓彻严敷致厥诚　二年十月辛未【五日】诏宰臣彦博庠参政若纳史官王洙纂集其事为记注三年二月甲申彦博等请上制序冠篇从之丙戌【五日】彦博等上大飨明堂记二十卷目一卷【表云禁中论述方伉曲台之编圣世典容宁后江都之集】又言明堂记起三月戊子下诏汔季秋辛亥礼成广记备言垂万世法然简牍颇繁虑烦乙览因纂成大飨明堂纪要以闻【二卷　书目彦博以亲被训谕者纂成纪要凡正记已具者不书】庚寅内出御制序赐彦博令崇文院镂板赐近臣彦博言先帝东荐岱牒右奠汾琮祀谯苦之宻都防天祖之徽称并存注记　政和七年七月二十三日诏以明堂制度编类成书与明堂记相为表里八年四月二十二日修宗祀敕成　仁宗躬籍以率天下之耕祫祭以教天下之孝八见郊畤而拜况肇禋之礼成再祀明堂而严父报本之志尽
　　皇祐明堂礼神玉　乐舞　乐曲　明堂通议圗　宗祀书
　　皇祐二年五月一日丁亥朔礼院言奉诏详定明堂祭玉今惟苍璧不用外定用四圭有邸黄琮圭璧各二青珪赤璋白琥黝璜两圭有邸凡十一玉并合择佳玉准三礼圗参选周礼义疏造依聂崇义所説指尺为度从之仍令内侍卢昭序领焉一以礼神置于神位礼毕藏之少府一以为燔玉加牲体之上并燎燔之　实録五月丁亥朔礼院新作明堂礼神玉及燔玉初上谓辅臣曰前代礼神有祭玉燔玉今独有燔玉毋乃于祀典缺乎文彦博对曰唐太和中太常卿王起以当时祀事止有燔玉因请造璧琮等九器止用珉盖唐以来礼神之玉已不复备上曰朕奉天地祖宗尽物尽志岂于宝玉有所爱乎其有司备制之时沙州适贡玉【四月甲子沙州贡玉】乃择其良者制为琮璧等九器【各二】其黝璜尤粹祭玉始备【一作囘纥贡璞十段剖之制琮璧九器】己酉御制明堂乐曲及二舞名【见乐类】十月辛未【五日】诏礼神玉令少府择寛洁之室奉藏是年三月丙辰【一本云三月二十九日】判太常礼仪事宋祁上明堂通议二篇【或作六篇国史志宋祁通议二卷】序畧曰上稽三代旁捜汉唐礼之过者折之説之谬者正之以合一王之典其书自内出复有诏进入后阁门祗刘舜臣上明堂议并圗一卷范仲淹上建昌军草泽李泰伯明堂圗序八月丙寅福州草泽郑叔豹上宗祀书三卷述明堂制度及配享冕服之义【泰伯稽考工记大戴盛德记月令白虎通礼记外传为明堂定制圗序一篇授泰伯太学助教】仲淹作明堂赋　惟艺祖修大雩之祀惟神宗展祈谷之仪独季秋之令时阙明堂之大飨由是宪章唐汉祖述姬黄礼官博士之议躬定于节文奠玉祼鬯之歌亲成于乐曲【景徳中祀南郊内外赏赉缗钱金帛总六百一万皇祐飨明堂増至一千二百余万】
　　嘉祐大飨明堂
　　七年七月丙午朔诏大飨明堂壬子礼院言皇祐参用南郊百神之位不应祀法宜如隋唐旧制设昊天上帝五方帝位以真宗配而五人帝五官神从祀余皆罢又开元开宝礼五帝无亲献仪诏恭依而五方帝位并亲献八月乙亥朔出御制明堂乐章下太常肄习九月辛亥【七日】大飨于明堂设昊天五帝位以真宗配【前者祖宗并侑今独配前者地只神州并享今以配天而亦罢】赦文云物无上帝之称非躬祠不足昭防圣维文考之尊非严配不足尽孝十月十三日大宴集英殿
　　治平明堂配飨议
　　治平元年正月诏近臣议仁宗配祭学士王珪等与礼官议唐代宗用礼仪使杜鸿渐议大飨明堂以考肃宗配德宗即位以代宗配王泾郊祀録注云即孝经严父之道今大飨明堂请以仁宗配帝知制诰钱公辅议以周公言则严父以成王言则严祖也政则周公祭则成王安在乎严父哉我将之诗是也太祖周之后稷配于郊太宗周之文王配于明堂真宗周之武王宗乎庙而不祧者也明堂配祭东汉为得孝武始营明堂以髙帝配其后又配以景帝后无闻焉孝明以光武配适符严父之説章安二帝亦弗之变最为合礼诏再详定中丞王畴侍读学士孙抃请如珪议知谏院光诲等议宜遵旧礼配以真宗二十五日辛酉诏从畴抃等议以仁宗配十月二十五日御史赵鼎请用唐故事逓迁真宗配雩祭太宗配祈谷神州珪等议真宗配天之祭于礼当罢不当复分雩祭之配讲读官李受等言严父非专谓考也乞以仁宗真宗并配明堂诏从珪等议【治平四年请以英宗配元祐元年二月二十六日请以神宗配】元丰三年七月丁亥【二十六日】诏逺而尊者祖则祀于圆丘而配天迩而亲者祢则祀于明堂而配上帝圆丘祀天则对越诸神明堂则上帝而已歴代以来合宫所配既紊于经至杂以六天之説朕甚不取祀英宗于明堂以配上帝余从祀羣神悉罢八月十三日诏礼官详定仪注礼文所言配祀宜及五帝知礼院君锡等五人议六天之説不经见宜如圣诏从之九月辛巳大飨明堂【赦文云念神莫帝之大肇新专飨之仪念人莫亲之隆载陈严配之礼】元祐元年二月二十六日辛卯大飨明堂奉神宗配【赦文云革显庆之并尊隆永徽之专配成于独断畀予冲人】政和七年八月八日诏明堂五室祀五帝礼部尚书许光凝等议神考黜六天陛下正五室其揆一也【诏可仍亲祀】　淳熙十五年九月辛丑宗祀先是上问辅臣配位如何周必大言礼官奏髙宗几筵未除用徽宗故事未应配坐儒者多因孝经之説谓宗祀专以考配不知自周公言之故曰严父耳晋纪瞻曰周制明堂宗其祖以配上帝此其证也　淳祐五年以宁宗参侑宝祐五年髙宗陟配【一祖三宗并侑】
　　政和明堂
　　五年七月十日诏曰朕刺经稽古度以九筵分其五室通以八风上圜下方参合先王之制相方视址于寝之南僝工鸠材自我作古八月壬子以明堂小様于崇政殿宣示百官【御书明堂字】七年六月明堂成御制上梁文及明堂颂十月御明堂颁朔布政十一月御明堂朝百辟绍兴宗祀明堂　仪注　御书明堂【金爵】
　　绍兴元年二月十六日诏宗祀明堂一遵皇祐二年诏书合祭天地并侑祖宗四月礼官言皇祐移郊为大飨以大庆殿为之今请于常御殿行礼九月九日壬寅内殿进呈仁皇亲篆明堂及飞白门牓上曰行宫殿小难以模设遂别书六字十八日辛亥上合祭天地于明堂以太祖太宗并配四年五月甲戌国子监丞王普言明堂有未合典礼者十二事一祭器据政和新仪宗祀用玉爵今误用陶匏请改正二太牢以牛羊豕为序政和间以我将之诗言维羊维牛于荐牲之时颠倒其序宜改正三按周礼六尊之数凡十有二所用者四设而不酌者八今明堂所用尊罍初无攷据以实六罍反在三酒之下请改正四按政和礼泛齐代以供内法酒醴齐代以祠祭法酒供内在祠祭之上非菲饮食致孝神之意请以五齐三酒为称五礼器放三礼圗不应经典宜从古器制度六改冕服之制七致斋改用质明以成三日之礼八致斋去给酒之文九唐大祀致斋以侍臣夹侍今两省官不侍立于旧典不合十设席升烟以太社令设版以太史令奠册以太祝十一雅乐先制乐章而后运谱【崇宁以来制谱而后命祠故不协声律宜如旧制】十二还版位奏黄钟误用郊祀乐请改正从之八月壬寅明堂行礼殿成九月辛酉合祀天地于明堂元年九月太常定仪注自斋戒至进熟九年八月讨论祭服礼器十年九月十日辛亥复行明堂礼太常定仪注自誓戒致斋至饮福燎瘗是岁始用大乐饮福用金爵十三年六月二十九日礼官言十年明堂设昊天地只太祖太宗天皇神州以下从祀四百四十三位共四百四十七位今郊祀増设众星三百二十四位通七百七十一位从之三十年八月礼官言徽宗配帝明堂若依皇祐徧羣神其礼烦依元丰罢从祀其礼畧欲如熙宁设五方五人帝五方神从祀位从之三十一年九月辛未祀明堂以徽宗配
　　绍兴宗祀【见上】
　　初绍兴宗祀止设天地祖宗四位至四年始设从祀神位四百四十三用祭器七千五百七十一登歌乐四十祭服六十三玉十二犊四羊豕各二十有二分献官五十八奉礼郎四乐舞工共二百八十七而五帝神州地只上不亲献用崇宁礼也始议设从祀诸神七百十一位议者请裁省礼官言十二阶三百六十位无神名请每阶各设三十五位七月戊辰请如祖宗故事权御台门肆赦议者以宫门地隘仪卫不能容乃止宣赦于常御殿前赦文云遵皇祐之遗则举合祠并配之仪续防稽之缺文处四望六宗之位
　　淳熙明堂　【御书　诗　赋　颂】
　　六年九月辛未【十六日】有事明堂先是三月十七日礼官奏黄帝祀上帝于明堂唐虞祀五帝于五府成王歌我将之颂以祀文王皇祐绍兴合祭天地并侑祖宗盖得圣经遗意陛下一讲祈谷四躬冬祀【国家大祀四春祈谷夏雩祀秋明堂冬郊祀】惟合宫雩坛之礼犹未亲行今若用仁宗时李泰伯明堂严祖説及治平中吕诲司马光钱公辅等集议近岁李焘奏疏特举秋飨于义为允从之四月十九日礼官奏依南郊例设神位七百七十一大庆殿四位从祀七百六十七位于东西朶殿二十五东廊二百八十西廊二百四十八南廊六十六七月二十八日御书明堂明堂之门六字并嗣天子臣御名恭书六字令修内司制碑礼成上曰积雨骤霁星月粲然殊可喜九月三日诏明堂免奏祥瑞上曰朕自有真祥瑞丰年是也百姓家给人足瑞莫大焉十月八日以少傅史浩等三十四人进明堂庆成诗忠州文学程宏繇进明堂赋太常丞胡南逢等三人进明堂颂送日厯所采择七年四月二十二日太常寺奉安太上御书及今上御书明堂并明堂之门牌四面于玉牒殿门内建殿奉安毕上曰朕字画岂敢望太上皇帝宰臣赵雄等奏帝王中之羲献也既而令临安府刋石赐近臣九年十五年洊举是礼【见上】
　　开禧明堂严父配天议
　　仁宗皇祐二年以太祖太宗真宗配神宗熙宁四年以英宗配【元丰三年同】哲宗元祐元年以神宗配【见蘓轼制词追配烈考以侑上帝又曰陟配文考自后两行明堂无改配之文】徽宗大观元年【考防要无改易神宗配之文自政和七年之后皆以神宗配】髙宗绍兴七年议臣以道君山陵未卜不可遽议配侑三十一年以徽宗配【二十九年五月二日诏曰孝莫大于严父礼莫重于飨帝宗祀昭配之仪乆阙不讲何以彰皇考之烈令有司讨论典礼】孝宗淳熈六年以太祖太宗配十五年髙宗几筵未除亦止配祖宗　开禧二年礼部侍郎倪思奏周家明堂本为严父自皇祐定制以太祖太宗真宗参配事祖严父于是两尽独夀皇累行重屋之礼是时髙宗尊御德夀陛下初款合宫而光宗頥神夀康是以止于并侑祖宗今光宗颷御在天升祔云乆望亟命有司讨论旧典以光宗与祖宗并配天地诏集议参政李璧奏窃考神宗圣训有曰周公宗祀乃在成王之世成王以文王为祖则明堂非以考配明矣大哉王言皇祐故事后为南郊止云且奉三圣并侑司马光谓孔子以周公辅成王致太平之业而文王其父也故引之以证圣人之德莫大于孝答曾子之问而已非谓凡有天下者皆当以父配天然后为孝也近世祀明堂者皆以其父配帝此误识孝经之意而违先王之礼不可以为法也光所指近世谓唐故事代宗用杜鸿渐等议以考肃宗配天一时误礼本不足据故钱公辅等于治平初推本经训亦谓当先朝时惜无一引古义而争者使宗周令典不明于圣代有唐曲学流乎后人光公辅之言与神宗圣训相为表里有合乎祀无丰昵之义思又奏易之豫曰配祖考则是飨帝可以兼配祖考也晋摰虞之议曰郊丘之祀扫地而祭牲用茧栗器用陶匏事反其始故配以逺祖明堂之祭备物以荐三牲并陈笾豆成列礼同人理故配以近考此诸儒之论有合于经者皇祐参配绍兴专配未尝不严父璧又奏淳熈诏书曰具殚尊祖之诚则是严父之説已经厘正足以刋千载之误垂万世之规欲再举淳熈以前典礼则与夀皇所既改者又将抵梧因阜陵之已行申神考之明训复先王之旧礼一洗魏晋以来之曲説诏祀事日迫将来别议思又奏圣莫圣于神宗贤莫贤于司马光固可以为定论然熈宁四年元丰三年两行明堂亲祠实以英宗配元祐初光相哲宗而明堂之祀实以神宗配已见于议论终不轻改旧制盖以经文及汉晋以来典章故耳集议官谓豫卦非为明堂立文考之正义云配祀明堂以考文王也则是为明堂立文分明【思着合宫严父书】　皇祐二年明堂诏若有虞之典类禋徧于羣方叶东汉之文举秩仅乎千腏祖考并侑轩庑具延交百灵于窈防瑑十玉之温洁篆素辉焕笙镛和清　　淳熈六年明堂赦文云累躬泰畤之禋未备总章之飨维周成宗祀洛中陟配于文王维汉武合祠汶上推严于髙帝皆用亲郊之礼具殚尊祖之诚俶经路寝有皇祐之彛仪徧秩羣神有绍兴之近制两仪合祛二后并侑扁牓大书祺祥免奏　九年赦文云礼间举于宗祈义咸推于祖侑若成王有我将之颂葢配以文王如武帝得公玉之圗故对惟髙帝新作彤庭大书华牓懐多福者虽上帝之祐畏无难者乃圣人之圗　庆元六年赦文云谓黍稷非馨既有惭于至治谓神明可考又蔑底于成功特以肃祗之心冀囘开右之意　嘉定十七年赦文云虽旂常婀娜不能御法驾以安行然羽卫周张亦已敞明庭而对越其奉粢盛端出丰年之赐其陈牲醴必言民力之存昔河北阻山川之隔神为之不宁今岱宗率海岳以朝灵祉无乎不下
　　陈祥道礼书明堂论【附诸家论】
　　明堂之名见于周颂孝经左传孟子荀卿考工记礼记家语其制不见于经特考工记曰夏后氏世室堂脩二七广四脩一五室三四步四三尺九阶四旁两夹白盛门堂三之二室三之一商人重屋堂脩七寻堂崇三尺四阿重屋周人明堂度九尺之筵凡室二筵此三代明堂之别也【南北为脩东西为广夏堂脩二七则十四步也其广益以四分脩之一则十七步有半也室三四步则大室方四步四角室角三步也四三尺则东西益广各三尺而中四尺也以此计之南北室各一丈八尺与太室二丈四尺则六丈也东西室亦一丈八尺而各益三尺大室亦二丈四尺则七丈也门堂三之二以堂脩之十四步三分取二而南北九步二尺矣堂广十七步者半三分取二而东南十一步四尺矣】夏世室商重屋周明堂则制渐文矣夏度以步商度以寻周度以筵则堂渐广矣夏言堂脩广而不言崇商言堂修而不言广言四阿而不言室周言堂脩崇广而不言四阿其言盖皆互备郑康成曰夏堂崇一尺商堂广九寻理或然也月令中央太室东青阳南明堂西总章北堂皆分左右个与太庙则五室十二堂矣明堂位前中阶阼賔阶旁四门而南门之外又有应门则南一阶东西北各二阶而为九阶矣【考工记五室九阶】盖木室于东北火室于东南金室于西南水室于西北土室于中央其外别之以十二堂通之以九阶环之以四门而南门之外加以应门此明堂之大略也【诗正义月令云明堂太庙者谓明堂之太室非宗庙之太庙也明堂位云太庙天子明堂谓制如明堂非太庙名明堂也】考工记曰夏后氏世室殷人重屋周人明堂度九尺之筵东西九筵南北七筵堂崇一筵五室凡室二筵【郑氏曰世室宗庙也重屋者王居正堂若大寝也明堂者明政教之堂此三者或举宗庙或举王寝或举明堂互言之以明其同制】月令孟春天子居青阳左个【青阳左个太寝东堂北偏】仲春居青阳太庙【东堂当太室】季春居青阳右个【东堂南偏】孟夏居明堂左个【太寝南堂东偏也】仲夏居明堂太庙【明堂之庙南堂当太室也】季夏居明堂右个【南堂西偏也】中央居太庙太室【中央室也】孟秋居总章左个【太寝西堂南偏】仲秋居总章太庙【西堂当太室也】季秋居总章右个【西堂北偏】孟冬居堂左个【北堂西偏也】仲冬居堂太庙【北室太室】季冬居堂右个【北堂西偏】明堂位昔者周公朝诸侯于明堂之位天子负斧依南向而立三公中阶之前北面东上诸侯之位阼阶之东西面北上诸伯之国西阶之西东面北上诸子之国门东北面东上诸男之国门西北面东上九夷之国东门之外西面北上八蛮之国南门之外北面东上六戎之国西门之外东面南上五狄之国北门之外南面东上九采之国应门之外北面东上四塞世告至此周公明堂之位明堂者明诸侯之尊卑也又曰太庙天子明堂诗曰我将祀文王于明堂孝经曰昔者周公郊祀后稷以配天宗祀文王于明堂以配上帝月令季秋大享帝唐月令九月大享于明堂乐记祀乎明堂而民知孝祭义祀乎明堂所以教诸侯之孝也玉藻曰天子听朔于南门之外闰月则阖门左扉立于其中【南门谓国门也天子庙及路寝皆如明堂制明堂在国之阳每月就其时之堂而听朔焉卒事反宿路寝亦如之闰月非常月也听其朔于明堂门中还处路寝门终月】左传周志曰勇则害上不登于明堂孟子称齐宣王问曰人皆谓我毁明堂毁诸已乎【赵氏曰泰山明堂本周天子东巡狩朝诸侯之处】孟子曰夫明堂者王者之堂也王欲行王政则勿毁之矣家语曰孔子观于明堂观四门墉有尧舜桀纣之象各有善恶之状废兴之戒荀子强国篇曰虽为之筑明堂于塞外而朝诸侯使殆可也孔颖达曰孝经纬云明堂在国之阳又异义淳于登説明堂三里之外七里之内故知南门亦谓国城南门也在国之阳丙巳之地【汉立明堂于丙巳由此为之】三里之外七里之内水木用事交于东北木火用事交于东南火土用事交于中央金土用事交于西南金水用事交于西北周人明堂五室每帝一室大戴记盛德篇云明堂九室室有四戸八三十六戸七十二牖盖之以茅上圆下方其外水名辟雍政穆篇称太学明堂之东序明堂月令説曰髙三丈东西九仞南北七筵九室十二门四戸八牖宫三百步在近郊三十里又云堂方百四十四尺坤之防也屋圎径二百一十六尺干之防也太庙明堂方三十六丈通天屋径九丈隂阳九六之变且圎盖方载六九之道也八闼以象八卦九室以象九州十二宫以应十二辰三十六户七十二牖以四戸八牖乘九室之数也戸皆外设而不闭示天下不藏也通天屋髙八十一尺黄钟九九实也二十八柱列于四方亦七宿之象也堂髙三尺以应三统四乡五色各象其行外博二十四丈以应节气也又戴德云明堂辟雍是一物古周礼孝经説以明堂为文王庙左传鲁僖公五年既视朝遂登观台服氏云明堂祖庙并与郑説不同郑注玉藻云天子庙及路寝皆如明堂制即郑意以为三者名异而同制云小学在公宫之左太学在郊即云天子曰辟雍是学不得与明堂同一物又天子宗庙在雉门之外孝经注云明堂在国之阳玉藻又云听朔于南门之外是明堂与祖庙别处不得为一也蔡邕明堂章句云【一云月令论】明堂者天子太庙所以宗祀夏世室商重屋周谓明堂东曰青阳南曰明堂西曰总章北曰堂中曰太室人君南面故王以明堂为名在其五室之中央皆曰太庙【诗正义颍子容春秋释例云太庙有八名其体一也】飨射养老教学选士皆于其中故言其正室之貌则曰太庙取其尊崇则曰太室取其堂则曰明堂取其四门之学则曰太学取其周水圎如璧则曰辟雍虽各异名而事实一也晋袁准正论明堂宗庙太学事义不同各有所为而世之儒者合为一体取诗书放逸之文经典相似之语推而致之考之人情失之逺矣宗庙之中人所致敬幽隐清静神所居而使众学处焉飨射于中人慢黩死生交错囚俘截耳疮痍流血以干犯鬼神非其理也茅茨采椽至质之物建日月乘玉辂以处其中非其类也夫宗庙神之居而祭天于神之室非其处也王者五门宗庙在一门之内若在庙而张三侯又辟雍在内人物众多非宗庙之中所能容也明堂太庙者明堂之内太室非宗庙之太庙也如准所论与郑义合或以周时德泽洽和蒿茂以为宫柱名蒿宫此天子之路寝也吕氏春秋曰茅茨蒿柱土阶三等晏子春秋曰明堂之制木工不镂示民知节也汉武帝封泰山泰山东北阯有古时明堂处险不敞上欲治明堂奉髙旁未晓制度济南公玉带上黄帝时明堂圗其制中有一殿四面无壁以茅葢通水水圜宫垣为复道上有楼从西南入天子从之以拜祀上从之晋侍中裴頠以为直可为殿以崇严祀其余杂碎一皆除之隋无明堂而季秋大享常寓雩坛唐髙祖太宗时寓于圜丘贞观中礼部尚书豆卢寛国子助教刘伯庄议从昆仑道上层以祭天下层以布政而太子中允孔颖达以为非侍中魏徴以谓五室重屋上圆下方上以祭天下以布政自前世儒者所言虽异而以为如此者多同至于髙下广大丈尺之制可以因事制宜也秘书监顔师古曰周书叙明堂有应门雉门之制以此知为王者之常居尔其青阳縂章堂太庙左右个皆路寝之名也文王居明堂之篇带弓防礼髙禖九门磔禳国有酒以合三族推其事皆与月令合则皆在路寝也大戴记曰在近郊又曰文王之庙也此奚足以取信哉且门有臯库岂特施于郊野谓宜进在宫中征及师古等皆当世名儒其论止于此髙宗时改元总章分万年置明堂县示欲必立之而议者纷然或以为五室或以为九室而髙宗两议以帟幕为之与公卿临观而议益不一乃下诏率意班其制度至取象黄琮上设鸱尾其言益不经而明堂亦不能立至则天始毁东都乾元殿以其地立明堂则制淫侈无复可观皆不足纪其后火焚之既而又复立开元五年宗遣将作大匠康素毁之素以为劳人乃去其上层易以真瓦而迄唐之世季秋大享皆寓圜丘【唐志曰自汉以来诸儒之论不一临时増损不能合古】
　　李泰伯曰考工记五室郑康成解云木室于东北火室于东南金室于西南水室于西北土室于中央聂崇义三礼圗接太室四角以为四室葢用此盛德记蔡伯喈之徒传之接四室之角又为四室崇义误以为秦人明堂圗案秦实无明堂月令有居明堂之文疑为秦尔唐注月令但知十三室各在其辰之上不谋所以建立之处后魏李谧作明堂制度论谓太室四面各为一室则四角阙处各方二筵二筵之地乃为两便房臣以为月令之文最为明着取以为本而通之周戴白虎通曰上圆下方八窗四闼上圆法天下方法地八窗象八风四闼法四时九室法九州十二坐法十二月三十六户法三十六雨七十二牖法七十二风斯言合于事理因亦取之但周礼言基而不及室大戴言室而不及庙稽月令则备矣然非白虎通无以知窗闼之制崇义所谓秦人明堂其制有十二阶似古之遗法礼记外传曰四面各五门郑注明堂位云正门谓之应门又郑注考工记举宗庙正寝明堂互言之以明其同制又注玉藻曰天子庙及路寝皆如明堂制切谓不然今泛取诸书定明堂制度九尺之筵取于考工记九室戸牖协于盛德记九室四庙本月令八窗四闼稽白虎通十二阶采三礼圗四面各五门酌明堂位外传【定制圗】
　　唐氏曰世室重屋明堂同制异名而郑氏离之明堂辟雍清庙路寝制有同者其实异所蔡邕合之
　　朱子曰青阳之左个乃明堂之左个【东之南即南之东】明堂之右个乃总章左个总章之右个乃堂右个【西之北即北之西】堂之左个乃青阳右个【北之西即西之北】但随时方位开门耳太庙太室则每时十八日居焉古人制事多用井田遗意
　　叶氏曰天子三朝外朝以大询内朝以日视朝燕朝退而听政诸侯来朝则见于太庙明堂以颁朔而已明堂位葢周公之为
　　万物本乎天人本乎祖故冬至祭天而祖配之气至之始也万物成形于帝而人成形于父故季秋享帝而父配之物成之时也　郊而曰天所以尊之也故以后稷配焉亦以尊稷也明堂而曰帝所以亲之也故以文王配焉亦以亲文王也郊者古礼明堂者周制也周公以义起之也　周公宗祀文王汉明配以世祖　宪干度房星之位规汶阳玉带之圗　耳听鋗玉目瞻熉珠乐备周奏仪参汉圗
　　仁宗祀明堂二【皇祐二年嘉祐七年】神宗二【熈宁四年元丰三年】哲宗三【元祐元年四年绍圣二年】徽宗二【大观元年政和七年】髙宗五【绍兴元年四年七年十年三十一年】孝宗三【淳熈六年九年十五年】宁宗七【绍熈三年庆元六年开禧二年嘉定二年八年十一年十四年】









　　玉海卷九十六
&lt;子部,类书类,玉海&gt;
　　钦定四库全书
　　玉海卷九十七
　　宋　王应麟　撰
　　郊祀
　　宗庙　禘祫　亲飨
　　宗尊也庙貌也所以髣髴先人尊貌也
　　唐虞五庙
  </div>
  <div class="pagination">
   <a href="玉海_page138.html">
    上一页
   </a>
   <span>
    ...
   </span>
   <a href="玉海_page134.html">
    134
   </a>
   <a href="玉海_page135.html">
    135
   </a>
   <a href="玉海_page136.html">
    136
   </a>
   <a href="玉海_page137.html">
    137
   </a>
   <a href="玉海_page138.html">
    138
   </a>
   <span class="current-page">
    139
   </span>
   <a href="玉海_page140.html">
    140
   </a>
   <a href="玉海_page141.html">
    141
   </a>
   <a href="玉海_page142.html">
    142
   </a>
   <a href="玉海_page143.html">
    143
   </a>
   <a href="玉海_page144.html">
    144
   </a>
   <span>
    ...
   </span>
   <a href="玉海_page140.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
