<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 612 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 612 页/共 1019 页</h1>
    <div class="content">　　灯烧【岑参雪后与羣公过慈恩寺诗雪融双树湿沙闇一丨丨】
　　烛
　　烛星【史记天官书丨丨状如太白其出也不行见则灭所烛城邑乱如星非星如云非云命曰归邪归邪出必有归国者】
　　烛日【水经注精之光碧之堂琼华之室紫翠丹房锦云丨丨朱霞九光西王母之所治真宫仙虚之所宗】
　　烛月【陶景水仙赋选竒于河侯之府出寳于骊龙之川夜光丨丨洪贝充辕亦其瓌矣】
　　烛龙【淮南子丨丨在鴈门北蔽于委羽之山不见日阮籍逹荘论且丨丨之光不照一堂之上钟山之口不谈曲室之内　刘琨散骑常侍刘府君诔存若丨丨衔曜没若庭燎俱灭　王僧孺中寺碑丨丨夭矫将举复还威凤铿锵如鸣更戢　邢邵为文襄让尚书令表昼览太山不假秋毫之察夜仰列宿岂借丨丨之明张衡思元赋速丨丨令执炬兮过钟山而中休注丨丨北方之神也　摰虞思游赋偭丨丨而游衍兮穷大】
　　【明于北陆　成公绥天地赋昆吾嘉于南极丨丨曜于北阯　庾阐游仙诗玉房石防磊砢丨丨衔辉吐火孟浩然观灯诗蓟门看火树疑是丨丨然】
　　烛夜【魏志管辂传注辂别曰夫白日登天运景万里无物不照及其入地一炭之光不可得见三五盈月清耀丨丨可以逺望及其在画明不如镜　古今注鸡一名丨丨　陶景华阳物轨颂荧芝可丨丨田泉常澣尘】
　　烛地【汉书成帝纪九月戊子流星光丨丨长四五丈委曲蛇形贯紫宫】
　　烛路【晋书夏统三月上巳洛中王公已下竝至浮桥士女骈填车服丨丨统时在船中曝所市药诸贵人车乗来者如云统竝不之顾】
　　烛道【吕览简子曰与吾得革车千乗也不如闻行人丨丨之一言】
　　烛水【水经注门水又东北厯邑川丨丨注之地理志曰丨丨出衡岭下谷】
　　烛湖【宋史艺文志孙应时丨丨集十卷】
　　烛谿【明一统志丨丨湖在余姚县东北一十八里旧经昔有人失道忽见二人执丨夹丨而行乃得路因名】
　　烛坛【李质艮岳赋继神光之丨丨响环佩之琮琤】
　　烛火【南史陆云公云公善奕棊尝夜侍武帝冠触丨丨帝笑谓曰烛烧卿貂帝将用为侍中故以此戏之　洞冥记东方朔曰臣游北极至种火之山日月所不照有青龙衔丨丨以照山之四极】
　　烛燎【宋史礼志雍二年宗正少卿赵安易言昨朝拜安陵永昌陵有司止设酒脯香以未明行事不设丨丨　吕览齐桓公合诸侯卫人后至公朝而与管仲谋伐卫退朝而入卫姬望见君下堂再拜请卫君之罪桓公曰吾与卫无故子曷为请对曰妾望君之入也足髙气彊有伐国之志也见妾而有动色伐卫也明日君朝楫管仲而进之管仲曰君舎卫乎公曰仲父安识之管仲曰君之揖朝也恭而言也徐见臣而有慙色臣是以知之君曰善仲父治外夫人治内寡人知终不为诸侯笑矣桓公之所以匿者不言也今管子乃以容貎音声夫人乃以行歩气志桓公虽不言若暗夜而丨丨也】
　　烛炬【南唐近事见巾香下】
　　烛焰【宋史礼志前祀之夕隂雺风劲不可以烛及行事风顿止天宇澄霁丨丨凝然封防讫紫气坛黄光如帛绕天书匣　王涯宫词银瓶泻水欲朝妆丨丨红髙粉壁光】
　　烛光【淮南子西王母在流沙之濒乐民拏闾在昆仑弱水之洲三危在乐民西宵明丨丨在河洲所照方千里　溧粟手牍娥皇夜寝梦升于天无日而明光芒射目不可视惊觉乃烛也于是挛生二女名曰宵明丨丨　江淹遂古篇宵明丨丨向焜煌兮】
　　烛燿【汉书宣帝纪朕饬躬齐戒郊上帝祠后土神光并见或兴于谷丨丨斋宫十有余刻　成公绥天地赋三辰丨丨五纬重光　王濯清明日赐百僚新火诗星流中使马丨丨九衢人】
　　烛辉【李颀琴歌铜鑪华烛丨增丨初弹渌水后楚妃】
　　烛花【瑞桂堂暇録有士人访一妓在阃府侍宴稍久遂赋一词寄之云春风揑就腰儿细繋的粉裙儿不起従来只向掌中看怎忍在丨丨影里　梁元帝对烛赋烛烬落丨丨明　杨衡诗丨丨侵雾暗　陆游诗緑绮奏终香缕碧乌丝书罢丨丨红】
　　烛影【宋史镇王竑召百官立班听遗制引竑仍就旧班竑愕然曰今日之事我岂当仍在此班震绐之曰未宣制以前当在此宣制后乃即位耳竑以为然未防遥见丨丨中一人已在御坐　睦州古迹记余尝喜独行山水间遇古迹竒玩见于外有过此无不及者至内观若神犀寳鼎丨丨图物夔龙防两天地山海之藏莫得逃其状此为尤絶　李峤银诗思妇屏辉掩游人丨丨长　祖咏宿陈留李少府揆防诗风帘揺丨丨秋雨带虫声　杜甫夜诗絶岸风威动寒房丨丨微　又暝诗半扉开丨丨欲掩见清砧　卢纶送黎兵曹往陕府结亲诗歩帐歌声转妆台丨丨重】
　　烛烬【北史吕思礼传思礼好学有才虽务兼军国而手不释卷画理政事夜即读书令苍头执烛丨丨夜有数升　本草丨丨集解时珍曰烛有蜜蜡烛虫蜡烛桕油烛牛脂烛】
　　烛泪【归田録邓州花蜡烛名著天下虽京师不能造相云是寇莱公烛法公尝知邓州而自少年富贵不防油灯尤好夜宴剧饮虽寝室亦燃烛达旦每罢官去后人至官舎见厠溷间丨丨在地往往成堆　白居易诗酒钩送盏推莲子丨丨堆盘垒蒲萄又丨丨夜粘桃叶袖酒痕春汚石榴裙】
　　烛心【物类相感志丨丨散以线之】
　　烛珠【南史王僧防传时僧防累十二博棊既不坠落亦不重作僧绰采蜡丨丨为凤凰僧达夺取打壊亦复不惜伯父叹曰僧达俊爽当不减人然亡吾家者终此子也僧防必至公僧绰当以名义见美或云僧防采丨丨为凤凰称其长者云】
　　烛跋【礼记曲礼侍坐于所尊敬毋余席见同等不起烛至起食至起上客起丨不见丨注跋本也烛尽则去之嫌若烬多有厌倦开元天寳遗事见烛奴下】
　　烛台【宋史仪卫志香镫唐制也朱漆案绯绣花龙衣上设金涂香鑪丨丨长竿二舆士八人金涂银火镣香匙副之　又舆服志见香匙下　道山清话温公在永兴一日行国忌香幕次中客将有事欲白公误触丨丨倒在公身上公不动亦不问】
　　烛盘【宋书庾炳之传闻刘遵考有材便乞材见好丨丨便复乞之　南史昭明帝践阼引昭为中书通事舎人时居此职者皆权倾天下昭独亷静无所干豫器服率陋身安麤粝常插烛板牀明帝闻之赐漆合丨丨敕曰卿有古人之风故赐君古人之物　庾信对烛赋见灯花下　岑参送刘单判官赴安西行营诗红泪金丨丨娇歌艳新妆】
　　烛罩【宋史仪卫志第三执丨丨都下亲従一百人第四内殿直一十人散员散指挥散都头散祗金鎗银鎗班各一十人】
　　烛笼【唐书五行志开元十五年衡州灾延烧三百余家州人见有物大如瓮赤如丨丨所至火即发　宋史礼志诸王纳妃亲迎用涂金银装肩舆一行障坐障各一方团掌扇四引障花十树生色丨丨十髙髻钗插并童子八人骑分左右导肩舆　又仪卫志见席褥下演繁露沈存中清夜録丁朱崖败有司籍其家有绛纱笼数十大率如丨丨而无跋无炧不知何用其家曰聚萤囊也】
　　烛围【云仙杂记韦陟家宴使毎婢执一烛四面行立人呼为丨丨】
　　烛银【穆天子传己未天子大朝于黄之山乃披图视典用观天子之珤器曰天子之珤玉果璿珠丨丨黄金之膏　刘潜平等刹下铭序火齐胜眀丨丨飏采刘孝威谢赉熊白啓光逾厚璧殆惑朱公之价色丽丨丨将堪穆王之寳　陈樵月庭赋见帘箔下　杨炯和刘长史答十九兄诗宫徴谐鸣石光辉掩丨丨】烛车【谢荘上摉才表功照千里非特丨丨之珍徳桑邻国岂徒秘璧之贵　梁简文帝南郊颂期章孔备盛化道酌衢敬賔钦贤爱老变正是珍丨丨非寳如海之深如日之杲】
　　烛刀【宋史舆服志见香匙下】
　　烛乗【韦嗣立诗魏珠防丨丨秦璧许连城】
　　烛物【魏书李彪陛下体明叡之真应保合之量恢大明以丨丨履静恭以安邦天清其气地乐其静不愆不忘率由旧章可谓重明叠圣元首康哉】
　　烛蛾【白居易江州赴忠州至江陵舟中作丨丨谁救活蚕茧自纒萦】
　　烛庸【左吴子欲因楚丧而伐之使公子掩余公子丨丨帅师围潜注二子皆王僚母弟】
　　烛奴【开元天寳遗事申王每夜宫中与诸王贵戚聚宴以龙檀木雕成烛跋童子衣以緑衣袍系之束带使执画烛列立于宴席之侧目为丨丨诸官贵戚之家皆效之】
　　烛雏【説苑景公好弋使丨丨主鸟而亡之景公怒而欲杀之晏子曰丨丨有罪请数之以其罪乃杀之景公曰可于是乃召丨丨数之景公前曰汝为吾君主鸟而亡之是一罪也使吾君以鸟之故杀人是二罪也使诸侯闻之以吾君重鸟而士是三罪也数丨丨罪已毕请杀之景公曰止勿杀而谢之】
　　烛过【子华子子华子违赵赵简子不悦丨丨典广门之左简子召而语之以其故丨丨对曰彼庶人也而傲侮公上法所弗寘也且无以为国矣简子曰而士以兵之丨丨至苓塞子华子之行者五日矣丨丨反命曰无及也简子悔之使使者于齐而使董安于寓书以招之子华子稽首而来再拜以肃使者于庭而授之辞简子得书召无恤而戒之曰丨丨小人也实使我获罪于本吾且使汝必反之慎勿忘也襄子曰诺】烛下【宋史顾忻母老目不能覩物忻日夜号泣祈天刺血写佛经数卷母目忽眀丨丨能缝衽　张谔咏美人诗半额画双蛾盈盈丨丨歌】
　　烛至【唐书肃宗皇后吴氏后忽寝厌不寤太子问之辞曰梦神降我介而劒决我胁以入殆不能堪丨丨其文尚隠然生代宗为嫡皇孙　孟浩然初出闗旅亭夜坐懐王大校书诗丨丨萤光灭荷枯雨滴闻】烛出【宋史舆服志淳十一年进士廷试不许见烛其纳卷最后者降黜之旧制廷试至暮许赐烛然殿深易闇日昃已丨丨矣】
　　烛烧【南史陆云公传见烛火下】
　　烛红【杜甫酬孟云卿诗乐极伤头白更深爱丨丨】
　　烛眀【唐山夫人安世房中歌冯冯翼翼承天之则吾易久逺丨丨四极　杜甫今夕行今夕何夕嵗云徂更长丨丨不可孤】
　　烛灭【史记滑稽日暮酒阑合尊促坐男女同席履舄交错杯盘狼籍堂上丨丨主人留髠而送客罗襦襟解微闻芗泽当此之时髠心最欢能饮一石　韩诗外楚荘王赐其羣臣酒日暮酒酣左右皆醉殿上丨丨有牵王后衣者后扢冠缨而絶之言于王曰今丨丨有牵妾衣者妾扢其缨而絶之愿趣火视絶缨者王曰止立出令曰与寡人饮不絶缨者不为乐也于是冠缨无完者不知王后所絶冠缨者谁于是王遂与羣臣欢饮乃罢】
　　烛尽【北史杜弼传邢邵云神之在人犹光之在烛丨丨则光穷人死则神灭　唐书令狐绹传再迁兵部侍郎还为翰林承防夜对禁中丨丨帝以乗舆金莲华炬送还院吏望见以为天子来及绹至皆惊】烛穷【唐书栁公权迁中书舎人充翰林书诏学士尝夜召对子亭丨丨而语未尽宫人以蜡液濡纸继之】
　　烛斜【杜甫舟中夜雪诗丨丨初近见舟重竟无闻】
　　烛幽【班固东都赋考声教之所被散皇明以丨丨】
　　烛引【王昌龄宿防上寄侍御璵弟诗霜揺直指草丨丨明光佩】
　　烛照【韩愈送石处士序与之语道理辨古今事当否论人髙下事后当成败若河决下流而东注若驷马驾轻车就熟路而王良造父为之先后也若丨丨数计而卜也】
　　烛吐【孟浩然宴崔明府宅夜观妓诗丨丨莲花艳妆成桃李春】
　　烛余【白居易和梦得洛中早春诗丨丨减夜漏衾暖添朝睡】
　　燎
　　燎坛【唐书礼乐志广一丈髙一丈二尺户方六尺者大祀之丨丨也广八尺髙一丈户方三尺者中祀之丨丨也广五尺户方二尺者小祀之丨丨也】
　　燎发【牛凯乐歌辞攻如丨丨战似摧枯救兹涂炭克彼妖逋】
　　燎位【后汉书礼仪志进熟献太祀送旋皆就丨丨宰祝举火燔柴火然天子再拜兴】







　　御定骈字类编卷一百五十二
<子部,类书类,御定骈字类编>
　　钦定四库全书
　　御定骈字类编卷一百五十三
　　器物门六
　　玺
　　玺印【宋书孔琳之传夫丨丨者所以辩章官爵立契符信官莫大于皇帝爵莫尊于公侯而传国之玺歴代迭用袭封之印奕世相传贵在仍旧无取改作】
　　玺玉【晋书凉武昭王暠初吕光之称王也遣使市六丨丨于于寘至是玉至敦煌纳之郡府】玺绶【后汉书和帝纪永元四年春正月北匈奴右谷蠡王于徐鞬自立为单于款塞乞降遣大将军左校尉耿防授丨丨　晋书景帝纪与羣公卿士共奏太后请依霍光故事收皇帝丨丨以齐王归藩奏可】玺书【鲁语襄公在楚季武子取卞使季冶逆追而予之丨丨以告曰卞人将叛臣讨之既得之矣　后汉书左雄传宣帝兴于仄陋综覈名实以为吏数变易则下不安业久于其事则民服教化其有政理者輙以丨丨勉励增秩赐金或爵至关内侯　又段颎传迁辽东属国都尉时鲜卑犯塞颎即率所领驰赴之既而恐贼惊去乃使驿骑诈赍丨丨诏颎颎于道伪退潜于还路设伏虏以为然乃入追颎颎因大纵兵悉斩之　晋书刘遐传遐间道遣使受元帝节度朝廷嘉之丨丨慰勉以为龙骧将军平原内史　南史王琳传齐孝昭赐琳丨丨令鎭夀阳其部下将帅悉听以从　周书武帝纪善求多福无贻后悔丨丨所至咸使闻知　唐书河间王孝恭传江南平丨丨褒美赐甲第一区女乐二部奴婢七百口寳玩不赀　杜甫同元使君舂陵行何时降】
　　【丨丨用尔为丹青　又寄刘峡州白华使君诗潘生骖阁逺黄霸丨丨增】
　　玺册【晋书王谧以谧兼太保奉丨丨诣元封武昌县开国公加班劒二十人】
　　玺节【周礼司市凡通货贿以丨丨出入之注丨丨印章如今斗检封矣使人执之以通商以出货贿者王之司市也以内货贿者邦国之司市也】
　　玺韨【绂同汉书王莽始建国元年正月朔莽帅公侯卿士奉皇帝太后丨丨上太皇太后顺符命去汉号　后汉书南匈奴传论匈奴争立日逐来奔愿修呼韩之好以御北狄之冲奉藩称臣永为外扞天子总览羣防和而纳焉乃诏有司开北鄙择肥美之地量水草以处之驰中郎之使尽法度以临之制衣裳备文物加丨丨之绶正单于之名于是匈奴分破　南史刘之遴传侯景初以萧正徳为帝之遴时落景所将使授丨丨之遴预知仍剃发披法服乃免】
　　玺钺【周书静帝纪大定元年二月庚申大丞相隋王杨坚为相国总百揆更封十郡通前二十郡劒履上殿入朝不趋赞拜不名备九钖之礼加丨丨逺游冠相国印緑綟绶位在诸王上】
　　玺室【西京杂记汉朝以玉为虎子以为便器使侍中执之行幸以从中书以武都紫泥为丨丨加緑绨其上】
　　玺口【觧酲语黄缙为文章如澄湖不波一碧万顷凡朝廷大诏令皆出其手京师人呼为丨丨学士】玺之【周礼职金掌凡金玉锡石丹青之戒令受其入征者辨其物之媺恶与其数量楬而丨丨入其金锡于为兵器之府入其玉石丹青于守藏之府注玺者印也既楬书揃其数量又以印封之】
　　玺诏【唐书姚璹传迁益州长史始蜀吏贪暴璹摘发之无所容贷后闻降丨丨慰劳】
　　符
　　符玺【史记周昌传赵尧年少为丨丨御史赵人方与公谓御史大夫周昌曰君之史赵尧年虽少然奇才也君必异之是且代君之位周昌笑曰尧年少刀笔吏耳何能至是乎　后汉书丁鸿传今大将军虽欲敕身自约不敢僭差然而天下逺近皆惶怖承防刺史二千石初除谒辞求通待报虽奉丨丨受台敕不敢便去久者至数十日背王室向私门此乃上威损下权盛也荘子为之丨丨以信之则并与丨丨而窃之　春秋运斗枢舜为天子东廵临观黄龙五采负图出置舜前章曰黄帝丨丨也　道徳指归论无丨丨而天下自信无度数而万物自均　法书要録小篆自秦以来犹或参用未之废黜或刻于丨丨或铭于鼎钟或书之旌钺徃徃人间时有见者　韩愈原道相欺也为之丨丨斗斛权衡以信之】
　　符寳【元史百官志中统元年始置丨丨郎二员至元十六年立丨丨局给六品印】
　　符印【唐书百官志礼部郎中员外郎掌礼乐学校衣冠丨丨表疏图书册命祥瑞铺设及百官宫人丧赠赙之数为尚书侍郎之贰　宋史职官志工部掌天下城郭宫室舟车器械丨丨钱币山泽苑囿河渠之政】符节【书康诰不率大戛矧惟外庻子训人惟厥正人越小臣诸节传惟其正官之人于小臣诸有丨丨之吏及外庶子其有不循大常者则亦在无赦之科疏正官之人若周官三百六十职正官之首于小臣诸有丨丨者谓正人之下非长官之身下至符吏诸有丨丨为教人之故故言有丨丨者非要行道之丨丨若为官行文书而有符令之印者也　周礼小行人达天下之六节门关用丨丨　汉书百官公卿表少府秦官属官有尚书丨丨太医太官汤官导官乐府若卢考工室左弋居室甘泉居室左右司空东织西织东园匠十二官令丞　又眭传少时好侠鬬鸡走马长廼变节从嬴公受春秋以明经为议郎至丨丨令　后汉书蔡衍传劾奏河间相曹鼎臧辠千万鼎者中常侍腾之弟也腾使大将军梁冀为书请之衍不答鼎竟坐输作左校乃征衍拜议郎丨丨令　梁元帝迁荆州输江州节表周有掌节之职汉有丨丨之令所以子孙慷慨忠肃勤劬无絶终古有髙前载】
　　符劵【宋史舆服志丨丨唐有银牌发驿遣使则门下省给之】
　　符箓【晋书戴洋传年十二遇病死五日而苏説死时天使其为酒藏吏授丨丨给吏从幡麾将上蓬莱昆仑积石太室恒庐衡等诸山既而遣归　传信记道士叶法善精于丨丨之术上累拜为鸿胪卿优礼待焉云笈七籖飞霞者玉虚天中之山名逸録者仙皇之丨丨也　又王屋山贞一司马先生少事体元先生传其丨丨及辟谷导引服饵之术】
　　符牒【唐书李锜传赞贞元以后中官市物都下谓之宫市不持丨丨口舍诏命】
　　符敕【晋书李含传秦王薨本州大中正傅祗以名义贬含中丞咸上表理含曰前以含有王丧上为差代尚书敕王日在近葬讫含应摄职不听差代葬讫含犹踌躇司徒屡罚访问踧含摄职而随击之此为台敕府符陷舍于恶若谓台府为伤教义则当据正不正丨丨唯含是贬含之困踬尚足惜乎国制不可偏耳宋书竟陵王诞传矫称丨丨设牓开募事发辞寝委罪自下　唐书刘文静传文静与寂作丨丨发官监库物佐军兴】
　　符检【淮南子升降揖让趋翔周逰不得已而为也非性所有于身情无丨丨行所不得已之事而不解构耳】
　　符契【盐铁论大夫曰布心腹质情素信诚内感义形乎色宋华元楚司马子反之相覩也丨丨内合诚有以相信也　文心雕龙朝市徴信则有丨丨劵疏百官询事则有关刺解牒　又文成规矩思合丨丨　溪蛮丛笑刻木为丨丨长短大小不同宂其傍多至十数各志其事持以出验名木契　崖下放言于公以治狱有阴徳大其门闾而责报于天如丨丨然谢灵运辨宗论累尽则无诚如丨丨】
　　符檄【文心雕龙琳瑀以丨丨擅声徐干以赋论标美】
　　符策【晋书张华传太安二年诏复华侍中中书监司空公广武侯及所没财物与印绶丨丨遣使吊祭之】符章【宋书天竺迦毘黎国传黄老之家丨丨之伪水祝之诬不可胜论　唐书吐蕃传长庆五年维州守将悉怛谋挈城以降劒南西川节度使李徳裕受之收丨丨防铠更遣将虞藏俭据之】
　　符书【宋书谢方明传转防稽太守江东民戸殷盛风俗峻刻强弱相陵奸吏蜂起丨丨一下文摄相续又罪及比戸动相连坐一人犯吏则一村废业邑里惊扰狗吠逹旦方明深达治体不拘文法阔略苛细务存纲领州台符摄即时宣下缓民期防展其办举　魏书封敕文传仇池城主李洪自称应王天授玉玺擅作丨丨诳惑百姓】
　　符竹【张九龄廵属县道中诗短才滥丨丨弱嵗起柴荆韦应物逰开元精舍诗丨丨方为累形踪一来疎　又自尚书郎出为滁州刺史诗素惭省阁姿况忝丨丨荣　白居易初领郡政衙退诗何言丨丨贵未免州县劳】
　　符虎【陆机谢平原内史表猥辱大命显授丨丨】
　　符繻【元稹酬乐天东南行敛缗偷印信传箭作丨丨】
　　符目【唐书百官志尚书郎郎中一人员外郎一人掌付诸司之务举稽违署丨丨知宿为丞之贰】符籍【云笈七籖元虚黄房者是眞晨仙君之所治也玉宫者是得道丨丨之所在也】
　　符甲【史记律书甲者言万物剖丨丨而出也乙者言万物生轧轧也】
</div>
    <div class="pagination">
<a href="御定骈字类编_page611.html">上一页</a><span>...</span><a href="御定骈字类编_page607.html">607</a><a href="御定骈字类编_page608.html">608</a><a href="御定骈字类编_page609.html">609</a><a href="御定骈字类编_page610.html">610</a><a href="御定骈字类编_page611.html">611</a><span class="current-page">612</span><a href="御定骈字类编_page613.html">613</a><a href="御定骈字类编_page614.html">614</a><a href="御定骈字类编_page615.html">615</a><a href="御定骈字类编_page616.html">616</a><a href="御定骈字类编_page617.html">617</a><span>...</span><a href="御定骈字类编_page613.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
