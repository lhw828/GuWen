<!DOCTYPE html>
<html>
<head>
    <meta charset="UTF-8">
    <title>册府元龟 - 第 298 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 298 页/共 736 页</h1>
    <div class="content">    豆卢通仕周为武贲中大夫北徐州刺史及高祖为丞相尉迟迥作逆遣其所署莒州刺史乌丸尼率众来攻通逆击破之赐物八百段进位大将军。
    贺。若谊仕周为熊州刺史平齐之役谊率兵出函谷先据雒阳即拜雒州刺史进封建威县侯齐范阳王高绍义之奔突厥也。谊以兵追之战於马邑遂擒绍义以功进位大将军高祖为丞相拜亳州总管西遏司马消难东拒尉迟迥申州刺史李慧反谊讨平之进爵范阳郡公授上大将军。
    梁士彦为熊州刺史从周武帝拔晋州进位柱国除使持节晋绛二州诸军事晋州刺史及帝还後齐後主亲总六军而围之士彦固守孤城及齐平封成阝国公进位上柱国。
    梁刚仕周为仪同以平尉迟迥功加开府击突厥有勋进位上大将军通政县公。
    梁默为行军总管从杨素北征突厥进位大将军汉王谅之反复以行军总管从杨素讨平之加授柱国。
    宇文タ仕周为仪同三司赐爵兴固县公韦孝宽之镇玉壁也。以タ同行屡有战功加位开府骠骑将军进爵化政郡公邑二千户从武帝伐齐拔晋阳及齐平进位大将军赐物千段寻与乌丸轨破陈将吴明彻於吕梁进柱国赐奴婢二百口高祖为丞相尉迟迥作乱以タ为行军总管从韦孝宽击之迥军大败及平邺城以功加上柱国赐奴婢二百口牛马羊万计高祖顾忻曰：尉迟迥倾山东之众连百万之师公举无遗策战无全阵诚天下之英杰也。进封英国公增邑三千户。
    王谊周武帝时为内史大夫封阳国公从帝伐齐帝赖以全济及齐平授相州刺史未几徵为内史汾州稽胡为乱谊率兵击走及平贼而还赐物五千段高祖为丞相转汾州总管司马消难反谊为行军元帅讨平之高祖以谊前代旧臣甚加礼敬之遣使劳问冠盖不绝拜大司马谊自以与高祖有旧亦归心焉及帝受禅顾遇弥厚帝亲幸其第与之极欢。
    元谐为大将军时高祖为丞相尉迟迥作乱遣兵寇小乡令谐击破之及高祖受禅赐宴极欢进位上大将军封乐安郡公邑千户吐谷浑寇凉州诏谐为行军元帅击破之诏迁上柱国。
    王世积仕周为上仪同长子县公高祖为丞相尉迟迥作乱从韦孝宽击之每战有功拜上柱国高祖受禅进封宜阳郡公未几授蕲州总管平陈之役以舟师自蕲水趋九江与陈将纪战於蕲口大破之。又移书告谕陈诸兵将并降以功进位柱国荆州总管赐绢五百段加之宝带邑三千户後数岁桂州人李光仕作乱世积以行军总管讨平之帝遣都官员外郎辛凯卿驰劳之及还进位上柱国赐物二千段帝甚重之辽东之役与汉王并为行军元帅至柳州遇疾疫而还拜凉州总管令骑士七百人送之官。
    高周武帝时为下大夫以平齐功拜开府从越王盛击隰州叛胡平之高祖得政属意於委以心膂尉迟迥之起兵遂自请行大破之因平尉迟迥还常侍宴於卧内帝撤御帷以赐之进位柱国改封义宁县公迁丞相府司马高祖受禅拜尚书左仆射兼纳言进封渤海郡公俄拜左卫大将军时突厥屡为寇患诏镇遏缘边及还赐马百馀匹牛羊千计後为左领军大将军及伐陈以为元帅长史陈平以功授上柱国高祖幸并州留居守及帝还京赐缣五千疋复赐行宫一所以为庄舍其夫人贺拔氏寝疾中使顾问络绎不绝帝亲幸其第赐钱百万绢万疋复赐以千里马。
    杨素周武帝时为车骑大将军父没於齐以素申理赠大将军及平齐之役素请率父麾下先驱帝从之赐以竹策曰：朕方欲大相驱策故用此物赐卿从齐王宪与齐人战於河阴以功封清河县子邑五百户授司城大夫复从宪扌友晋州其後每战有功及齐平加上开府改封成安县公邑千五百户赐以粟帛奴婢杂畜高祖为丞相会尉迟迥作乱荣州刺史宇文胄据武牢以应迥高祖拜素大将军发河内兵击胄破之迁徐州总管进位柱国封清河郡公邑二千户高祖受禅加上柱国帝方图江表先是素数进取陈之计未几拜信州总管赐钱百万锦千段马二百匹而遣之及大举伐陈以素为行军元帅大破贼还拜荆州总管进爵郢国公邑三千户真食长寿县千户赐物万段粟万石加以金宝。又赐陈主妹及女妓十四人转内史令俄而江南人李棱等作乱素进讨悉平之帝以素久劳於外诏令驰传入朝加子玄感官为上开府赐采物三千段。又斩浙江贼帅高智惠於泉州自馀支党悉来降附江南大定帝遣左领卫将军独孤陀至浚仪迎劳比到京师问者日至赐黄金四十斤加银瓶实以金钱缣三千段马二百匹羊三千口公田百顷宅一区。又为并州道行军总管讨平汉王谅以功赏物五万段绮罗千疋谅之妓妾二十人。又为灵州道行军总管破达头可汗优诏褒赐缣二万疋及万钉宝带。
    杨文思仕周为车骑大将军治翼州事讨平党项羌及击破山獠等。又从陈王攻齐河阴城。又从帝攻拔晋州以勋进授上仪同三司改封永宁县公增邑至千户。又生擒寿阳刘叔仁及别从王谊破贼於鲤鱼栅其後累以军功迁果毅右旅下大夫高祖为丞相从韦孝宽拒尉迟迥於武陟迥遣其将李俊围怀州与行军总管宇文述击走之破尉迟平邺城皆有功进授上大将军改封雒川县公寻拜隆州刺史开皇元年进爵正平郡公加邑二千户。
    苏孝慈为宣纳上士从武帝伐齐以功进位开府赐爵文安县公邑千五百户。
    苏沙罗仕周为都督後从韦孝宽破尉迟迥以功授开府仪同三司封通泰县公及高祖开皇中迁检校利州总管事从史万岁击西爨累战有功进位大将军赐物千段寻检校益州总管长史会越人王奉举兵作乱沙罗从段文振讨平之赐奴婢百馀口。
    李雄周太祖时为辅国将军从达奚武平汉中定兴州。又讨汾州胡录前後功拜骠骑大将军仪同三司武帝时为凉州总管长史从滕王破吐谷浑於青海以功加上仪同宣帝嗣位从行军总管韦孝宽略定淮南雄以轻骑数百至硖石说下十馀城拜亳州刺史高祖总百揆徵为司会中大夫以淮南之功加位上开府高祖受禅拜鸿胪卿进爵高都郡公食邑二千户。
    韦仕周为开府赐爵卫国县公高祖为丞相从季父孝宽击尉迟迥於相州以功拜柱国进封襄阳郡公邑二千户。
    韦艺为上仪同时高祖为丞相艺从季父孝宽击尉迟迥及破尉迟平相州皆有力焉以功进位上大将军改封武威县公邑千户高祖受禅进封魏兴郡公。
    宇文庆为骠骑大将军从周武帝拔晋州及齐师大至庆。又破高纬拔高壁克并州下信都擒高氵皆功并居最武帝诏迁大将军封汝南郡公邑千六百户寻以行军总管击延安反胡平之拜延州总管俄转宁州总管高祖为丞相复以行军总管南征江表师次白帝徵还以劳进位上大将军寻加柱国开皇初拜左武卫大将军进位上柱国。
    杨文纪仕周为车骑大将军安州总管长史将兵迎陈降将李瑗於齐安与陈将周法尚军遇击走之以功进授开府高祖为丞相改封汾阴县公从梁睿讨王谦以功进授上大将军前後增邑三千户。
    李礼成仕周为平东将军以军功拜车骑大将军仪同三司赐爵修阳县侯伐齐之役从武帝围晋阳礼成以兵击南门齐将席毗罗率精甲数千拒帝礼成力战退之加开府进封冠军县公。
    元褒仕周官至开府北平县公赵州刺史及高祖为丞相从韦孝宽击尉迟迥以功超拜柱国进封河间郡公邑二千户高祖仁寿初以行军总管击平嘉州夷獠炀帝即位拜齐州刺史。
    郭荣周武帝时为宣纳中士从帝平齐以战功赐马二十匹锦绢六百段封平阳县男至高祖仁寿初西南夷獠多叛诏荣领八州诸军事行军总管率兵讨之岁馀悉平赐奴婢三百馀口炀帝即位入为武候骠骑将军後数岁击平乱夷迁左侯卫将军从帝西征吐谷浑拜银青光禄大夫辽东之役以功进左光禄大夫从军攻辽东城荣亲蒙矢石昼夜不释甲胄百馀日帝每令人窥诸将所为知荣如是帝大悦每劳勉之後拜右候卫大将军杨玄感之乱帝令驰守太原明年复从帝至柳城遇疾帝令存问动静中使相望卒於怀远镇帝为之废朝赠兵部尚书赐物千段。
    李安为黄门侍郎平陈之役高祖以为杨素行军司马仍领行军总管安率众先锋大破陈师高祖嘉之进位上大将军郢州刺史。
    长孙览仕周武帝历小司空从平齐进封薛国公。
    长孙炽为稍伯下大夫周武帝建德中从信州总管王长述破王谦擒其伪总管元振以功拜仪同三司至炀帝时历位大理卿户部尚书吐谷浑寇张掖令炽率精骑击之以功授银青光禄大夫。
    韩擒虎为庐州总管高祖委以平陈之任平金陵执陈叔宝赐物万段。又与贺。若弼争功於帝前，於是进位上柱国赐物八千段其後突厥来朝帝谓之曰：汝闻江南有陈国天子乎！对曰：闻帝命左右引突厥诣擒虎前曰：此是执得陈国天子者擒虎厉然顾之突厥惶恐不敢仰视别封寿光县公邑千户。
    韩僧寿仕周为中旅下大夫高祖得政从韦孝宽平尉迟迥每战有功授大将军封昌乐县公邑千户至高祖开皇中检校灵州总管事从杨素击突厥破之进位上柱国改封江都郡公。
    韩洪仕周为大都督高祖为丞相从韦孝宽破尉迟迥於相州加上开府甘棠县侯邑八百户高祖受禅进爵为公寻授骠骑将军平陈之役授行军总管及陈平以功加上柱国。
    贺。若弼为吴郡总管时高祖委以平陈之事。若弼献取陈十策帝称善赐以宝刀开皇九年大举伐陈以弼为行军总管平陈有功帝下诏褒扬及见迎劳曰：克定三吴公之功也。命登御坐赐物八千段加位上柱国进爵宋国公真食邑三千户加以宝剑宝带金瓮金盘各一并雉尾扇曲盖杂采二千段女乐二部。又赐陈叔宝妹为妾拜右领军大将军。
    达奚长儒初仕周太祖为大都督数有战功假辅国将军累迁使持节抚军将军平蜀之役常为先锋攻城野战所当必破除车骑大将军仪同三司增邑二百户。又迁骠骑大将军从武帝平齐迁上开府进爵安成郡公邑千二百户宣政元年除前将军勇猛中大夫获陈将吴明彻以功进位大将军寻授行军总管高祖为丞相王谦举兵於蜀诏长儒击破之高祖受禅进位上大将军封蕲春郡公邑二千五百户。
    贺娄子为秦州刺史与宇文述等击破尉迟迥於怀州高祖大悦赐手书进位上开府封武川县公邑三千户开皇元年进爵钜鹿郡公其年吐谷浑夔凉州子为行军总管从上柱国元谐击之功最优诏褒美明年突厥犯兰州子击之，於是册授上大将军徵授营新都副监寻拜工部尚书突厥犯塞诏子以行军总管从窦荣定击之子别路破贼斩首千馀级高祖嘉之遣通事舍人曹威赍优诏劳勉之子请入朝诏令驰驿奉见突厥雍虞闾遣使请降并献羊马诏以子为行军总管出西北道应接之还拜云   州总管以突厥所献马百疋羊千口以赐之乃下《书》曰：自公守北门风尘不警突厥所献还以赐公。
    史万岁仕周为开府仪同三司从梁士彦击尉迟迥每战先登及迥平以功拜上大将军後领车骑将军平陈之役。又以功加上开府及高智慧等作乱江南以行军总管从杨素击之万岁率众二千自东阳别道而进逾岭越海攻陷溪洞不可胜数前後七百馀战转斗千馀里寂无声闻者十旬远近皆以为没万岁以水陆阻绝信使不通乃置书竹筒中浮之於水汲者得之以言於素素大悦上其事高祖嗟叹赐其家钱十万还拜左领军将军。
    刘方仕周为承御上士寻以战功拜上仪同高祖为丞相方从韦孝宽破尉迟迥於相州以功加开府赐爵河阴县侯邑八百户高祖受禅进爵为公开皇三年从卫王爽破突厥於白道进位大将军。
    冯昱多权略有武艺高祖为丞相以行军总管与王谊李威等讨叛蛮平之拜柱国。
    王ɡ骁勇善射高祖以其有将帅才每以行军总管屯兵江北御陈寇数有战功伐陈之役及高智慧反攻讨皆有殊绩迁柱国。
    李充少慷慨有英略开皇中频以行军总管击突厥有功官至上柱国武阳郡公。
    杨武通性果烈善驰射数以行军总管讨西南夷每有战功进封白水郡公。
    陈永贵以勇烈知名高祖甚亲爱之数以行军总管领边每战必单骑陷阵官至柱国兰利二州总管封北陈郡公。
    房兆刚毅有武略频以行军总管击胡有功官至柱国徐州总管。
    王长述高祖为丞相时授信州总管部内夷獠犹有未宾长述讨平之进位上大将军。又陈取王谦之策帝大悦前後赐黄金五百两授行军总管率众讨谦以功进位柱国开皇初复献平陈之计帝善其能频加赏劳後数岁以行军总管击南宁未至道病卒帝甚伤惜之令使者吊祭赠上柱国冀州刺史。
    李衍为义州刺史从韦孝宽镇玉壁城数与贼战敌人惮之及齐平以军功进授大将军改封真乡郡公拜左宫伯赐杂采三百疋奴婢二十口及王谦作乱高祖以衍为行军总管从梁睿平之进位上大将军赐缣二千疋开皇元年。又以行军总管讨叛蛮平之进位柱国赐帛二千疋及大举伐陈授行军总管田仁恭仕周为开府仪同三司中外府掾从宇文护征伐数有战功改封襄武县公邑五百户从武帝平齐加授上开府进封淅阳郡公增邑二千户高祖为丞相进位大将军从韦孝宽破尉迟迥於相州拜柱国。
    杜整为左武卫将军开皇中密进取陈之策高祖善之，於是以行军总管镇襄阳病卒帝闻而伤之赠帛四百疋米四百石。
    薛世雄初从周武帝为帅都督开皇中数有战功累迁仪同三司。又为玉门道行军大将击降伊吾进位正议大夫赐物二千段。
    李彻为车骑大将军周武帝时从皇太子西征吐谷浑以功赐爵周昌县男邑三百户复从帝破齐师於汾北乘胜下高壁拔晋阳擒高氵皆於冀州俱有力焉录前後功加开府别封蔡阳县公邑千户至高祖受禅为左武卫将军总晋王府军事进爵齐安郡公及突厥沙钵略可汗犯塞与李充率精骑五千出其不意掩击大破之以功加上大将军。
    杜彦仕周为龙州刺史赐爵永安县伯高祖为丞相从韦孝宽击尉迟迥於相州每战有功赐物三千段奴婢三十口进位上开府开皇中为左武卫将军平陈之役以行军总管与新义公韩擒虎相继而进及平陈赐物五千段粟六千石进位柱国高智慧作乱复以行军总管从杨素讨平之赐奴婢百馀口拜洪州总管。
    高及为光州刺史高祖为丞相时上取陈五策及大举伐陈以励为行军总管从宣阳公王世积下陈江州以功拜上开府赐物三千段尔朱敞为骠骑大将军周武帝东征上表求从许之攻城陷阵所当皆破进位上开府除南光州刺史入为护军大将军转胶州刺史高祖受禅改封边城郡公黔安蛮叛命敞讨平之师旋拜金州总管。
    独孤楷仕周为车骑将军其後数从征伐赐爵广阿县公邑千户拜右侍下大夫。
    周木从韦孝宽平淮南以功赐子景云   爵西河县公高祖为丞相进授开府及受禅拜右监门将军进封汝阳郡公。
    乞伏慧周武帝时为熊渠中大夫高祖为丞相从韦孝宽击尉迟於武陟所当皆破授大将军赐物八百段及平尉迟迥进位柱国赐爵河西郡公邑三千户赉物二千三百段。
    周威仕周位至柱国高祖以威为行军总管从元帅梁睿击王谦平之进上柱国拜泸州总管。
    和洪周武帝时为车骑大将军仪同三司时龙州蛮任公忻李国立等聚众为乱洪擒斩之从帝攻河阴洪力战陷其西门帝壮之赐物千段复从帝平齐进位上仪同赐爵北平侯邑八百户拜左勋曹下大夫柱国王轨之擒吴明彻也。洪有功焉加位开府迁折冲中大夫尉迟迥作乱相州以洪为行军总管从韦孝宽击走之。又破尉迟於武陟及破平相州每战有功拜柱国封广武郡公邑二千户前後赐物万段奴婢五十口金银各百锭牛马百疋。
    宇文弱初为内史从周武帝平齐以功拜上仪同封武威县公邑千五百户赐物千五百段奴婢五十口牛羊千馀头拜司州总管司录宣帝时为监军从梁士彦攻拔寿阳寻改封安乐县公增邑六百户赐物六百段加以口马俄转南司州刺史遇陈将樊毅战於漳口虏获三千人除黄州刺史寻转南定州刺史高祖开皇初以前功封平昌县公加邑一千二百户三年突厥寇甘州以行军司马从元帅窦荣定击破之还除太仆少卿转吏部侍郎平陈之役弱持节为诸军节度仍领行军总管刘仁恩之破陈将吕仲肃也。弱有谋焉加开府擢拜刑部尚书。
    张衡为扬州总管司马开皇熙州李英林聚众反署置百官以衡为行军总管率步骑五万人讨平之拜开府赐奴婢一百三十口物五百段金银杂畜称是崔仲方为会州总管时诸羌犹未宾附高祖诏令仲方击之与贼三十馀战诸部悉平赐奴婢一百三十口黄金三十金杂物称是。
    于仲文为大将军高祖初为丞相尉迟迥之乱仲文讨之河南既平勒石纪功树於泗上入朝京师高祖引入卧内宴享极欢赐杂采千馀段妓女十人拜柱国河南道大行台。
    李景以行军总管从王世积伐陈陷阵有功进位上开府赐奴婢六十口物千五百段及高智慧等作乱江南复以行军总管从杨素击之还授州刺史辽东之役为马军总管後为代州总管时汉王谅作乱景发兵击破之景寻被徵入京进位柱国拜右武卫大将军赐缣九千疋女乐一部加以珍物景智略非所长忠直为时所许帝甚信之击叛蛮向思多破之赐奴婢六十口。又击吐谷浑於青海破之进位光禄大夫赐奴婢六十口缣二千疋。又攻高丽武列城破之赐爵苑丘侯物一千段。
    ●卷三百八十四
    ○将帅部　褒异第十
    隋慕容三藏开皇中为开府仪同大将军副行军总管韦讨岭南酋长王仲宣以功授大将军赐奴婢百口加以金银杂物。
    鱼俱罗为大都督从晋王平陈以功拜开府赐物一千五百段未几沈玄忄会高智慧作乱江南杨素以俱罗壮勇请与同行每战有功加上开府高唐县公。又与素击突厥以功进位柱国。
    张定和为骠骑将军从上柱国李充击突厥先登陷阵虏刺之中颈定和以草塞疮而战神气自。若虏遂败走高祖闻而壮之遣使者赍药驰诣定和所劳问之进位柱国封武安县侯赏物二千段良马二匹金百两。
    张ち自高祖作相授大都督领乡兵贺。若弼之镇寿春也。常为间谍平陈之役颇有功焉进位开府仪同三司封文安县子邑八百户赐物二千五百段粟二千五百石岁馀率水军破逆贼笮子游於京口薛子建於和州徵入朝拜大将军高祖命御座而宴之谓ち曰：卿可为朕儿朕为卿父今日聚集示无外也。後赐绮罗千匹绿沉甲兽文具装寻从杨素征江表别破高智慧於会稽吴世华於临海进位上大将军赐奴婢六十口缣采三百疋开皇十八年为行军总管从汉王谅征辽东诸军多物故ち众犹全高祖善之赐物二百五十段。
    郭衍周武帝时为大将军从武帝与齐主大战於晋州追齐师至高壁败之仍从平并州以功加开府武安县公邑一千二百户尉迟迥之起击其馀党於济北累战破之超上柱国封武山郡公赏物七千段。
    李圆通领左翊卫骠骑将军伐陈之役以行军总管从杨素出信州道以功进位大将军进封万安县侯王韶为军正周武帝既拔晋州意欲班师韶谏止及平齐氏以功进位开府封晋阳县公邑五百户赐口马杂畜以万计高祖受禅累加大将军晋王之镇并州也。除行台右仆射赐采五百匹平陈之役以本官为元帅府司马及克金陵进位柱国赐奴婢三百口棉绢五千段。
    史祥为左卫将军炀帝即位汉王谅发兵作乱遣其将綦良自浴口犭旬黎阳塞白马津余公理自太行下河南帝以祥为行军总管皆大破之进位上大将军赐缣采七千段女妓十人良马二十匹转太仆卿祥从征吐谷浑率众出间道击虏破之俘男女二千馀口赐奴婢六十人马二百匹进位左光禄大夫拜左骁卫将军。
    杨义臣高祖仁寿初拜为朔州总管赐以御甲炀帝嗣位汉王谅作乱代州总管李景为谅将乔锺葵所围诏义臣救景义臣与战破之以功进位上大将军赐物二千段杂采五百疋女妓十人良马二十匹。
    来护儿为上开府从杨素破高智慧盛道延进位柱国封永宁郡公高祖嘉其功使画工图其像以进寻诏追入朝赐以宫女宝刀骏马锦采等物炀帝时为左骁卫大将军炀帝大业六年从驾江都赐物千段令上先人冢宴父老州里荣之。
    陈棱为东莱留守杨玄感之乱也。棱率兵至江都袭破彭城贼帅孟让以功进位光禄大夫赐爵信安侯及炀帝幸江都遣棱率宿卫兵击李子通往见克捷超拜左御卫将军。
    王辩为车骑将军炀帝初汉王谅之作乱也。从杨素讨平之赐爵武宁县男邑三百户辽东之役以功加通议大夫寻迁武贲郎将及上谷魏刀儿劫掠燕赵帝引辩升御座问以方略辩论取贼形势帝称善，於是发从行步骑三千击败之赐黄金二百两渤海贼帅高士达自号东海公众以万数辩击之屡挫其锐帝在江都宫闻而驰召之及引见礼赐甚厚复令往信都经略士达，於是复战破之优诏褒显之周罗初仕陈宣帝为使持节都督霍州诸军事平山贼十二洞除右将军始安县伯邑四百户总检校扬州内外诸军事赐金银三千两高祖时从杨素击突厥大破之进位大将军炀帝即位授左武侯大将军汉王谅反诏赴杨素讨平之进授上大将军。
    段文振初仕後周为中外府兵曹从武帝攻齐晋州下之赐物千段授上仪同进平邺都。又赐绮罗二千疋开皇末为太仆卿越蛮叛击平之赐奴婢二百口炀帝时为兵部尚书从征吐谷浑以功进位右光禄大夫後为左候卫大将军卒赠光禄大夫尚书左仆射北平侯赐物一千段粟麦二千石威仪鼓吹送至墓所。
    宇文述周武帝时为英果中大夫高祖为丞相尉迟迥作乱以行军总管击其将李忄隽破之及平尉迟迥每有战功超拜上柱国进爵褒国公赐缣三千疋开皇初拜右卫大将军平陈之役以行军总管率众击陈军大败之吴悉平以功赐物三千段拜安州总管开皇末为太子左卫率炀帝嗣位拜左卫大将军三年加开府仪同三司每元会冬正朝会辄给鼓吹一部大业中征高丽为扶馀道将军临发帝谓述曰：礼七十者行役以妇人从公宜以家累自随古称妇人不入军谓临战时耳至於营垒之间无所伤也。项籍虞姬即其故事。
    周法尚为巴州刺史破三亚叛蛮复从柱国王谊击走陈寇迁衡州总管四州诸军事改封谯郡公邑二千户高祖幸雒阳召之及引见赐金钿酒锺一双采五百段良马十五疋奴婢三百口给鼓吹一部法尚固辞帝曰：公有大功於国特给鼓吹者欲令公卿知朕之宠公也。伐陈之役以行军总管隶秦孝王率舟师击破其城州刺史熊门超擒於阵转鄂州寻迁永州总管安集岭南赐缣五百段良马五百疋仍给黄州兵三千五百人为帐内。又降斩陈桂州刺史钱季卿等赐采五百段奴婢五十口并银瓮宝带良马十匹。又为岭南安抚大使後数年入朝以本官宿卫赐采三百段米五百石绢五百疋未会与上柱国王世积讨平桂州李光仕赐奴婢百五十口黄金百五十两银百五十斤仁寿中遂州獠叛复以行军总管讨平之州乌蛮反诏法尚击破之赐奴婢百口物三百段蜀马二十匹炀帝时拜左武卫将军赐良马一匹绢三百疋。又击破黔安夷向思多还从讨吐谷浑逐捕亡散至于青海赐奴婢一百口物三百段马七十匹。又领会宁太守辽东之役以舟师指朝鲜道会杨玄感反与将军宇文述等破之以功进右光禄大夫赐物九百段。又击齐盗王薄孟让等每挫其锐赐奴婢百口。
    王仁恭为车骑将军从杨素击突厥於灵武以功拜上开府赐物三千段以骠骑将军典蜀王军事山獠作乱蜀王命仁恭讨破之赐奴婢三百口炀帝嗣位汉王谅举兵反从杨素击平之以功进位大将军拜吕卫二州刺史赐帛四千匹女妓十人辽东之役仁恭为将军及帝班师仁恭为殿遇贼击走之进授光禄大夫赐绢六千段马四十匹明年复为前军赐良马十匹黄金百两仁恭遂进军至新城贼数万背城结阵仁恭击破之帝闻而大悦遣舍人诣军劳问赐以珍物进授光禄大夫赐绢五千匹。
    董纯仕周为典驭下大夫从武帝平齐以功拜仪同进爵大兴县侯增邑通前八百户高祖受禅累迁骠骑将军後以军功进位上开府开皇末以劳旧拜左卫将军炀帝初汉王谅作乱并州以纯为行军总管河北道安抚副使从杨素击平之以功拜柱国进爵为郡公增邑千户转左骁卫将军赐女妓十人缣五千疋赵才为右骁卫将军从炀帝征吐谷浑以行军总管率卫尉卿刘权兵部侍郎刘雅等出合河道与贼相遇击破之以功进位金紫光禄大夫。
    李子雄为帅都督时高祖作相从韦孝宽破尉迟迥於相州拜上开府赐爵建昌公高祖受禅为骠骑将军伐陈之役以功进位大将军易帝初汉王谅之作乱也。子雄授上大将军力战破之迁幽总管。
    赵元淑为骠骑将军炀帝嗣位汉王谅作乱元淑从杨素击平之以功进位柱国拜德州总管。
    裴仁基开皇中为亲卫平陈之役先登陷阵拜仪同赐物千段以本官领汉王谅府亲信炀帝时为武贲郎将从将军李景讨叛蛮向思多於黔安以功进位银青光禄大夫赐奴婢百口绢五百疋。
    唐李高迁为右三统军从高祖平霍邑围京城力战功最累迁左武卫大将军封江夏郡公检校西麟州刺史。
    钱九陇为左监门郎将从高祖平薛仁杲刘武周以前後战功累迁右武卫大将军。又从太祖擒窦建德平王世充从隐太子讨刘黑闼於魏州力战破贼策勋为最累封郇国公。
    樊兴为右监门将军从太宗破薛举平王世充窦建德积战功累封营国公赐物二千段黄金三十锭。
    公孙武达为检校右监门将军肃州刺史击斩突厥於张掖河太宗玺书慰劳拜左监门将军。又授诏击盐州叛突厥馀党几尽进封东莱郡公。
    陆长逊武德初为五原太守及征薛举长逊不待命而至以功拜丰州总管进封巴国公邑三千户赐以锦袍後为右武候将军属有疾高祖亲幸其第以视之其见重如此。
    唐俭自太宗为渭北道行军元帅以俭为司马平京城加光禄大夫。
    长孙顺德自高祖起义兵拜统军从平霍邑破临汾下纟郡俱有战功寻与刘文静击屈突通执通归京师仍略定陕县高祖即位拜左骁卫大将军封薛国公武德九年与秦叔宝等讨建成馀党於玄武门太宗践阼真食千二百户特赐以宫女。
    殷峤字开山太宗为渭北道元帅引为长史与统军刘宏基率兵长安城隋将卫孝节自金光门出战峤与宏基击破之京城平赐爵陈郡公武德二年兼陕东道大行台兵部尚书从太宗讨平王世充以功进爵郧国公复从征刘黑闼道病卒太宗亲临丧哭之甚恸赠陕东道大行台右仆射。
    柴绍为右领军大都督府长史大军发晋阳兼领马军总管及义师至霍邑绍力战宋老生有功下临汾平纟郡并先登陷阵授右光禄大夫武德元年累迁左翊卫大将军寻从太宗平薛举破宋金刚攻平王世充於雒阳擒窦建德於武牢封霍国公赐实封千二百户贞观元年拜右卫大将军二年击梁师都於夏州平之转左卫大将军七年加镇军大将军行右骁卫大将军改封谯国公十二年寝疾太宗亲自临问寻卒赠荆州都督。
    马三宝为太子监门率别击叛胡刘拔真於北山破之。又从平薛仁杲迁骁卫将军後从柴绍击吐谷浑於岷州前後虏男女数千口累封新兴县公。
    屈突通初为太宗行军元帅长史从平薛举特赐金银六百两采物一千段寻以本官判陕东道行台仆射及大兵围雒阳窦建德。且至太宗中分麾下以属通令与齐王元吉围守雒阳世充平通功为第一寻拜陕东大行台右仆射。
    姜行本为左屯卫将军高昌之役以行军副总管率众先出伊州遂与侯君集进平高昌玺书劳之进封金城郡公赐物一百五十段奴婢七十人後从太宗征高丽至盖牟城中流矢卒太宗赋诗以悼之赠左卫大将军国公陪葬昭陵。
    窦轨武德初为秦州总管时赤排羌寇汉中轨与贼连战皆捷馀党悉降进封ガ国公。
    窦琮初为高祖大将军府统军从平西河破霍邑拜金紫光禄大夫封扶风郡公与段志玄等力战隋大军溃进兵东略下陕县收太原拜左领军大将军赐物五百段武德初以元谋之勋特恕一死拜右屯卫大将军复转为左领军时将围雒阳遣琮留守陕城以督粮运王世充遣其骁将罗士信来断粮道琮潜使人说以利害士信遂帅众降及从平东都赏物一千四百段後以本官检校晋州总管寻从隐太子讨平刘黑闼以功封谯国公赏黄金五十斤。
    窦抗为左武侯大将军从太宗平薛举勋居第一。又从征王世充及东都平册勋太庙者九人抗与从弟轨俱预焉朝廷荣之赐女乐一部金宝万计。
    窦为民部尚书从太宗平薛仁杲以功特赐锦袍寻镇益州。
    李孝常隋末为华阴令率兵守永丰仓阴图附义以仓城来降拜为左卫大将军从平薛仁杲力战有功高祖。又念以其仓归义手敕褒美进爵义安王邑三千户著属籍宗正高祖临朝每赐同榻而坐其宠遇如此。
    牛进达为左武卫将军从侯君集为交河道总管征高昌有功累封琅邪公赐物一千三百段。
    李思摩为右武卫将军从征辽东为流矢所中太宗亲为吮血其见顾遇如此未几卒於京师赠兵部尚书夏州都督赐东园秘器陪葬昭陵为冢像白道山任依蕃法烧讫然後葬。
    王君廓为右领军镇幽州会突厥入寇君廓邀击破之俘斩二千馀人获马二十匹高祖闻而大悦止之入朝赐以御马令於殿庭乘之而出。又谓侍臣曰：吾闻相如叱秦王目眦出血君廓往击窦建德将出战徐遏之君廓发愤大呼目及鼻耳一时流血此之壮气何谢古人不可以常例赏之复赐紫袍金带。
    窦静为夏州都督值突厥携贰诸将出征多诣其所静知虏中虚实潜令人间其部落郁射所部郁孤尼等九俟斤并率众归款太宗称善赐马百匹羊千口。
    李大亮为安州刺史高祖令徇广州以东行次九江会辅公┙反大亮以计擒公┙将张善安公┙寻遣兵围猷州刺史左难当婴城自守大亮率兵进拔击贼破之以功赐奴婢百人大亮谓曰：汝辈多衣冠子女破亡至此吾亦何忍以汝为贱隶乎！一皆放遣高祖闻而叹异复赐僮婢二十人及讨吐谷浑以大亮为河东道行军总管与大总管李靖等出北路涉青海历河源遇贼於蜀浑山接战破之俘其名王杂畜万计以功进爵为公赐物千段奴婢一百五十人。
    李靖为行军总管兼摄赵郡王孝恭行军长史高祖以孝恭未更戎旅三军之任一以委之击萧铣以功授上柱国封永康县公赐物二千五百段。又为岭南道抚慰大使检校桂州总管时辅公┙於丹阳反诏孝恭为元帅靖为副以讨之江南悉平，於是置东道行台拜靖行台兵部尚书赐物千段奴婢百口马百匹及突厥寇太原以靖为行军总管寻检校安州大都督高祖每云：李靖是萧铣辅公┙膏肓古之名将韩白卫霍，岂能逾之太宗嗣位拜刑部尚书并录前後功赐实封四百户。又为代州道行军总管进击定襄破之以功进封代国公赐物六百段及名马宝器贞观初妻亡有诏坟茔制度依汉霍光故事象燕然及积石山以旌殊绩靖有疾太宗亲幸第流涕谓曰：公是朕平生旧交。又於国有大功忽闻疾病深以为忧赐绢一千匹及薨册赐司徒并州都督给班剑四十人羽葆鼓吹陪葬昭陵。
    张俭为营州都督兼护东夷校尉太宗将至辽东拜行军总管进渡辽趋建安城贼徒大溃以功累封皖城郡公赏赐甚厚。
</div>
    <div class="pagination">
<a href="册府元龟_page297.html">上一页</a><span>...</span><a href="册府元龟_page293.html">293</a><a href="册府元龟_page294.html">294</a><a href="册府元龟_page295.html">295</a><a href="册府元龟_page296.html">296</a><a href="册府元龟_page297.html">297</a><span class="current-page">298</span><a href="册府元龟_page299.html">299</a><a href="册府元龟_page300.html">300</a><a href="册府元龟_page301.html">301</a><a href="册府元龟_page302.html">302</a><a href="册府元龟_page303.html">303</a><span>...</span><a href="册府元龟_page299.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
