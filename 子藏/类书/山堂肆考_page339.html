<!DOCTYPE html>
<html>
<head>
    <meta charset="UTF-8">
    <title>山堂肆考 - 第 339 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 339 页/共 632 页</h1>
    <div class="content">　　唐郝处俊甫十嵗而孤故吏归千缣赗之处俊不受
　　门生送布
　　见吏部尚书
　　海物致赵普
　　宋赵韩王普为相车驾忽幸其第时两浙王俶遣使致书及海物十瓶于韩王置庑下防车驾至仓卒出迎未屏也上顾见问何物韩王以实对上曰此海物必佳即令啓之皆满贮子金韩王皇恐顿首谢曰臣未发书实不知若知之当奏闻而却之上笑云但取之无虑彼谓国家事皆由汝书生耳因命谢而受之
　　土物寄少游
　　苏东坡在扬州以土物寄秦少游有诗云鲜鲫经年秘醁团脐紫蠏脂满腹后春莼茁滑如酥先社姜芽肥胜肉鳬子累累何足道防缀盘餐亦时欲淮南风俗事瓶罂方法相传竟留畜且闻千里寄鹅毛何用孜孜饫麋鹿
　　进灯笼锦
　　宋文彦博入相因张贵妃也贵妃父尧封尝为彦博父洎门客贵妃认彦博为伯父又欲士大夫为助于是诱进彦博彦博知成都贵妃以近上元令织异色锦彦博遂令工人织金线灯笼载莲花中为锦纹贵妃始衣之上惊曰何处有此锦妃正色曰昨令成都文彦博织来以尝与妾父有旧然妾安能使之以奉陛下耳上色怡自是属意彦博彦博自成都归不久叅知政事遂至平章事后因唐介上疏彦博出知许州明年上元中官有诗曰无人更进灯笼锦红粉宫中忆佞臣上闻此句亦笑
　　遗香蜡炬
　　野语秦桧当国四方餽遗日至方滋德帅广东为蜡炬以众香实其中遣驶卒持诣相府厚遗主藏吏期必达一日宴客吏曰烛尽适广东方经略送烛未敢啓乃取而用之俄而异香满座察之则自烛中出也亟命藏其余枚数之适得四十九呼驶卒问故则曰经略专造此烛供献仅五十条既成恐不嘉试其一不敢以他烛充数秦大喜以为奉己之专也待方益厚又郑仲为蜀宣抚相府造格天阁毕工郑书适至遗铺地衣一张秦命铺阁上广狭无尺寸差秦黙然不乐郑竟失志至于得罪二公为计同一以见疑一以见厚固有幸不幸要不若守正之无悔吝也


　　山堂肆考卷一百三十六
　　钦定四库全书
　　山堂肆考卷一百三十七　明　彭大翼　撰人事
　　行旅
　　易旅卦旅即次懐其资得僮仆贞事理发挥在途曰旅
　　墙屋必葺
　　左昭十五年叔孙舍所馆者虽一日必葺墙屋去之如始至
　　洒扫辄躬
　　东汉郭林宗宿逆旅辄躬洒扫及明去后人见之曰此必郭有道昨夜宿处也
　　迷途莫问
　　庄子曰黄帝将见大隗乎具茨之山方明为御昌寓骖乘张若习明前马昆阍滑稽后车至于襄城之野七圣皆迷无所问途注云大隗至人也七圣即黄帝与方明等也
　　思归不忘
　　汉书韩王信报柴将军曰仆之思归如痿人不忘起盲者不忘视势不可耳
　　食玉炊桂
　　见谒见
　　蹑屩担簦
　　虞卿蹑屩担簦以説赵王按簦笠之有柄者
　　郑庄治行
　　史记汉武帝使郑庄视决河自请治行五日上曰吾闻郑庄行千里不赍粮请治行者何也按郑当时字庄陈人也其先郑君尝为项籍将
　　匡衡随牒
　　汉匡衡曰但以无阶朝廷故随牒在逺方注云谓随补选之常牒不被超擢也
　　留滞
　　史记太史公自序是嵗天子建汉家之封而太史公留滞周南不得与从事故发愤且卒
　　支离
　　杜诗支离东北风尘际飘泊西南天地间
　　张衡顾燕
　　东汉张衡字平子南阳西岳人旅寓洛阳生计无聊有命驾之意因顾梁燕曰秋风已至客兴难久留也
　　颖士赋鹇
　　唐萧颖士旅寓东阳思归不得作白鹇赋意谓己之不得归犹鹇之困于笼不得出也故雍陶和孙明府懐旧山诗秋来见説多归思自起开笼放白鹇
　　萍浮
　　东汉郑康成萍浮南北后因黄巾为害复归乡邦
　　梗泛
　　唐诗恓惶劳梗泛凄断倦蓬飘
　　陆云宿冢
　　晋陆云尝出行欲投宿故人家夜暗迷路莫知所从忽见草中有火光于是趣之至一家便寄宿见一少年美丰姿共谈老子辞致深逺向晓辞去行十余里至故人家见数里中无人居却寻昨所宿处乃王弼冢云本无学自此日进
　　荀鹤思家
　　唐杜荀鹤秋旅中诗少年心壮轻为客一日病来思在家
　　崔涂旅懐
　　唐崔涂旅懐诗水流花谢两无情送尽东风过楚城蝴蝶梦中家万里杜防枝上月三更故园书动经年絶华髪春惟两鬓生自是不归归便得五湖烟景有谁争
　　戎昱乡泪
　　唐戎昱诗隔云影灭复流北风防雨虚堂秋虫声竟夜引乡泪蟋蟀何知人自愁
　　栉风沐雨
　　文选栉风沐雨多在道路
　　飞云滞月
　　李白诗心飞秦塞云影滞楚关月
　　匹马孤舟
　　郑谷倦客诗十年五年岐路中千里万里西复东匹马愁冲晩村雪孤舟闷阻春江风
　　残茶冷酒
　　李白诗朝游九城陌肥马香车欺杀客暮宿五侯门残茶冷酒愁杀人
　　马周呼酒
　　见狂肆
　　杜甫寄食
　　杜甫少贫不自振尝客呉越齐赵间寄食于人又尝卧病长安旅次多雨生鱼青苔及榻寻常车马之客旧雨来今雨不来
　　心折大刀
　　杜子美诗满目飞明镜归心折大刀注云大刀头有环本古乐府义取于环犹古者放臣待命于境上赐环则返今不能还如折大刀也又古诗云藁砧今何在山上更安山何时大刀头破镜飞上天又从军行云夜闻汉使归独向刀头泣
　　尘化缁衣
　　唐诗风尘不觉化缁衣谓客久而白衣变为黑色也又云京洛多风尘素衣化为缁
　　敝裘羸马
　　唐张籍行路难湘东行人长叹息十年离家归未得敝裘羸马苦难行僮仆尽饥少筋力君不见牀头黄金尽壮士无顔色龙蟠泥中未有云不能生彼升天翼
　　店月桥霜
　　温庭筠商山早行诗晨起动征铎客行悲故乡鸡声茅店月人迹板桥霜槲叶落山路枳花明驿墙因思杜陵梦鳬鴈满回塘
　　幷州十霜
　　贾岛渡桑干诗客舍幷州已十霜归心日夜忆咸阳无端更渡桑干水却望幷州是故乡
　　蜀郡五载
　　杜诗五载客蜀郡十年归梓州如何关塞阻转作潇湘游万事已黄发残生随白鸥安危大臣在何必泪长流
　　相看万里眼
　　杜诗相防万里眼一别五飞萤
　　有愧百年身
　　杜诗长为万里客有愧百年身
　　浮游四方
　　李白浮游四方尝乗月与崔宗之自采石至金陵着宫锦袍坐舟中防若无人
　　睥睨万里
　　朱元晦十九嵗作远游篇东征忧旸谷西游畏羊肠南辕犯疠毒北驾风裂裳愿子驰坚车躐险摧其刚朝登南极道暮宿临太行睥睨即万里超忽凌八荒无为蹩足者终日守空堂
　　饯别
　　汉临江王传黄帝之子累祖好逺游而死于道故后人祭之以为祖神也又荀彧传共氏之子曰修好逺游至今祀以为祖神左传祖而舍軷饮酒于其侧曰饯重始有事于道也朱子语録祖道之祭是作一土堆置犬羊于其上祭毕而以车碾从上过象行者无险阻之患又以胙肉食之谓之饯礼
　　犯軷
　　周礼夏官大驭掌王路以祀及犯軷王自左驭驭下祀登受辔犯軷遂驱之注云祀行之礼为軷犯者封土为山象以菩刍棘栢为神主祭之以车轹之而去示无险阻也
　　展軨
　　曲礼君车将驾则仆执防立于马前已驾仆展軨效驾
　　送言
　　史记孔子去周而老子送之曰吾闻富贵送人以财仁者送人以言吾虽不能富贵而窃仁者之号请送子以言凡当世之聦明深察而近于死者好议人者也博辩宏大而危其身者好发人之恶者也孔子曰敬奉教也家语曰子路将行辞于孔子孔子曰赠汝以帛乎赠汝以言乎对曰请以言孔子曰不强不达不劳无功不忠无亲不信无复不恭无礼谨此五者而已矣子路曰愿终身奉之
　　赠防
　　左文十三年赵宣子曰随防在秦贾季在狄难日至矣若之何中行桓子曰请复贾季郤成子曰不如随防其智足使也且无罪乃使魏寿余伪以魏叛者以诱士防执其帑于晋使夜逸请自归于秦秦伯许之秦伯师于河西魏人在东寿余曰请东人之能与夫二三有司言者吾与之先秦伯使士防士防辞曰晋人虎狼也若背其言臣死妻子为戮秦伯曰若背其言所不归尔帑者有如河士防乃行绕朝赠之以策曰子无谓秦无人吾谋适不用也士防既济魏人噪而还秦人归其帑注云绕朝秦大夫防马挝也随防即士防唐李白送陶将军诗曰莫谓词人无胆气临行将赠绕朝鞭
　　脂辖
　　左襄三十一年郑子产曰巾车脂辖人牧圉各瞻其事注云巾车主车之官以脂涂客之车辖辖车轴也以膏涂之使旋转快也
　　驰轮
　　晋王彪之方山别诸兄弟诗脂车总驰轮泣舟理飞棹丝染墨悲叹路岐杨感悼
</div>
    <div class="pagination">
<a href="山堂肆考_page338.html">上一页</a><span>...</span><a href="山堂肆考_page334.html">334</a><a href="山堂肆考_page335.html">335</a><a href="山堂肆考_page336.html">336</a><a href="山堂肆考_page337.html">337</a><a href="山堂肆考_page338.html">338</a><span class="current-page">339</span><a href="山堂肆考_page340.html">340</a><a href="山堂肆考_page341.html">341</a><a href="山堂肆考_page342.html">342</a><a href="山堂肆考_page343.html">343</a><a href="山堂肆考_page344.html">344</a><span>...</span><a href="山堂肆考_page340.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
