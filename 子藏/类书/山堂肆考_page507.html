<!DOCTYPE html>
<html>
<head>
    <meta charset="UTF-8">
    <title>山堂肆考 - 第 507 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 507 页/共 632 页</h1>
    <div class="content">　　格物丛话茉莉花叶面微皱无刻缺性喜地暖南人畦莳之开时在夏秋间六七月始盛今人多采以薰茶或蒸取其液以代蔷薇露东坡目为暗麝可谓善平章者矣
　　西国移
　　南方草木状那悉茗花与茉莉花皆胡人自西国移植于南海南人怜其芳香竞植之陆贾南越行纪南越之境五谷无味百花不香唯此二花特芳香不随水土而变与夫橘北为枳者异矣彼处女子以防丝穿花心以为首饰又郑松牕诗话广州城九里曰花田尽栽茉莉及素馨
　　禅房觅
　　王梅谿诗茉莉名佳花亦佳逺从佛国到中华老来耻逐蝇头利故向禅房觅此花
　　韵传天竺
　　郑松牕诗风韵传天竺随经入汉京香飘山麝馥露染雪衣轻
　　色照祗园
　　刘彦冲诗翠叶光如沃氷葩淡不妆一畨秋早秀彻日坐旁香色照祗园静清囘瘴海凉傥堪纫作佩老子欲浮湘
　　越裳灵种
　　江奎诗灵种传闻出越裳何人提挈上蛮航他年我若修花史列作人间第一香
　　炎州珍产
　　张于湖词炎州珍产呉人未识天与人间独步
　　僊娥醉掉
　　江奎诗虽无艳态惊羣目幸有清香压九秋应是仙娥燕归去醉来掉下玉搔头
　　黎女竞簮
　　东坡谪儋耳见黎女竞簮茉莉含防榔戏书几间曰暗麝着人簮茉莉红潮登颊醉防榔
　　削玉团酥
　　百氏集风流不逐春光削玉团酥素淡妆疑是化人天上至毗那一夜满城香
　　调氷弄雪
　　宋刘叔安念奴娇词调氷弄雪想花神清梦徘徊南土一夏天香收不起付与蕋仙无语秀入精神凉生肌骨销尽人间暑稼轩愁絶惜花还胜儿女　长记歌酒防开时向晚笑浥金茎露月浸防干天似水谁伴秋娘牕户困殢云鬟醉欹风帽总是牵情处返魂何在玉川风味如许
　　长伴荔枝来
　　韩南涧南柯子词五月炎州路千丛扑地开只疑标韵是江梅不道春风庭院雪成堆　寳髻琼瑶缀仙衣翡翠裁一枝长伴荔枝来付与玉人和笑挿鸾钗
　　较似酴醿瘦
　　宋卢祖臯洞僊歌词玉肌翠袖较似酴醿痩防畨熏醒夜牕酒问炎州何事得许清凉尘不到一段氷壶剪就
　　伴众芳
　　王右丞诗寻得天花伴众芳
　　浄尘虑
　　朱文公诗旷然尘虑浄为对夕阳眀宻叶低层幄氷乱玉英不因秋露湿讵识此香清预恐芳菲尽微吟绕砌行
　　幽佳
　　杨诚斋诗江梅去去木犀晚芝草石橊刺人眼茉莉独立幽更佳龙涎避香雪避花朝来无热夜凉甚急遣山童报花信一枝带雨折归时走送诗人觅好诗
　　孤洁
　　王梅谿诗西域名花最孤洁东山芳友更清幽
　　海棠花
　　唐李賛皇公集花本以海为名者悉从海外来海棠之类是也至南朝沈约始以诗咏之此花五出初则极红如胭脂防防然后则渐成缬晕比落则若宿妆淡粉惜有色无香盖亦未得造化之全耳惟蜀中嘉州海棠有香其木合抱又有所谓似木林禽二花者特棠梨花耳惟紫绵色者方谓之真海棠今江浙间一种柔枝长蒂顔色浅红垂英向下如日蔫乃谓之垂丝海棠
　　太真被酒
　　太真外传明皇登沈香亭召太真太真时被酒未醒命力士从侍儿扶掖而至醉顔残妆鬓乱钗横不能拜眀皇笑曰此真海棠花睡未足耳崔徳符诗浑是华清出浴初碧纱斜掩见红肤便教桃李能言语西子娇妍比得无又杨诚斋诗江水夜韶乐海棠花贵妃
　　子美无诗
　　王偊偁诗话杜子美避地蜀中未甞有一诗説着海棠以其所生母名海棠故也故郑谷诗浓淡芳春满蜀乡半随风雨断莺膓浣花溪上堪惆怅子美无心为发扬
　　花中神仙
　　花木録唐相贾躭着百花谱以海棠为花中神仙
　　花中名友
　　见花
　　罗庭
　　唐罗隠为钱塘令手植海棠一本于旧治庭前王偊偁有诗咏之
　　王洞
　　四川叙州长宁县治西有海棠洞昔郡人王氏环植海棠春时花开郡守宴僚友于其下
　　露蕋烟梢
　　贾岛诗名园对植防经秋露蕋烟梢画不真多谢许昌传雅什蜀都曾未遇诗人又昔闻游客话芳菲濯锦江头防万枝纵使许昌持徤笔可怜终古愧幽姿
　　苍髯红萼
　　东坡诗郁郁苍髯真道友丝丝红萼是乡人
　　黎举恨异时
　　金城记黎举甞云以梅聘海棠但恨不同时耳
　　渊材恨无香
　　冷斋夜话楚渊材云吾平生无所恨但所恨者五事耳一恨鲥鱼多骨二恨金橘多酸三恨莼菜性冷四恨海棠无香五恨曾子固不能作诗
　　半含朝雨
　　万侯雅言寳鼎现词见梨花初带夜月海棠半含朝雨又陈去非海棠诗海棠黙黙要诗催日暮紫绵无数开欲识此花竒絶处眀朝有雨试重来
　　共占春风
　　晏元献诉衷情词海棠珠缀一重重清晓近帘栊胭脂淡谁与匀偏向脸边浓　看叶嫩惜花红意无穷如花如叶嵗嵗年年共占春风
　　艳丽妖娆
　　郑谷诗春风用意匀顔色销得携觞与赋时艳丽最宜新着雨妖娆全在半开时莫愁浅黛临牕懒果信丹青防笔迟朝醉暮吟看不足羡他蝴蝶宿深枝
　　凄惨清淑
　　东坡诗江城地瘴蕃草木只有名花苦幽独嫣然一笑竹篱间桃李漫山总麤俗也知造物有深意故遣佳人在空谷自然富贵出天姿不待金盘荐华屋朱唇得酒晕生脸翠袖卷纱红映肉林深雾暗晓光迟日暖风轻春睡足雨中有泪亦凄惨月下无人更清淑
　　风搅日烘
　　杨廷秀垂丝海棠诗垂丝别得一风光谁道全输蜀海棠风搅玉皇红世界日烘青帝紫衣裳懒无气力仍春醉睡起精神欲晓妆举似老夫新句子看渠桃李敢承当又诗不闗残醉未醒松不为春愁懒散中自是新晴生睡思起来无力对东风
　　烟愁雨泣
　　王荆公诗不奈神仙品何辜造化恩烟愁思旧梦雨泣怨新婚画恐眀妃恨移同卓氏奔
　　幽姿淑态
　　刘彦冲诗幽姿淑态弄春晴梅借风流栁借轻剰种直教围野水半开长是近清眀
　　绣地锦天
　　宋景文诗薄暝霞烘烂平明露濯鲜长衾绣作地宻帐锦为天
　　徐老窠
　　黄山谷诗注徐老甞作海棠窠日饮酒其上
　　燕王谷
　　范石湖词马蹄尘扑春风得意笙歌逐欵门不问谁家竹只拣红妆高处烧银烛　碧鸡坊里花如屋燕王宫下花成谷不须悔唱闗山曲只为海棠也合来西蜀
　　烧烛照
　　东坡诗东风嫋嫋泛崇光香雾空蒙月转廊只恐夜深花睡去髙烧银烛照红妆
　　卷帘看
　　韩偓诗海棠花在否侧卧卷帘看
　　花揺揺
　　宋王岐公诗揺揺墙头花脉脉含幽姿
　　枝袅袅
　　斯庵诗宛转风前不自持妖娆微傅淡胭脂花如剪线层层见枝似轻丝袅袅垂














　　山堂肆考卷一百九十九
<子部,类书类,山堂肆考>
　　钦定四库全书
</div>
    <div class="pagination">
<a href="山堂肆考_page506.html">上一页</a><span>...</span><a href="山堂肆考_page502.html">502</a><a href="山堂肆考_page503.html">503</a><a href="山堂肆考_page504.html">504</a><a href="山堂肆考_page505.html">505</a><a href="山堂肆考_page506.html">506</a><span class="current-page">507</span><a href="山堂肆考_page508.html">508</a><a href="山堂肆考_page509.html">509</a><a href="山堂肆考_page510.html">510</a><a href="山堂肆考_page511.html">511</a><a href="山堂肆考_page512.html">512</a><span>...</span><a href="山堂肆考_page508.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
