<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 141 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 141 页/共 1019 页</h1>
    <div class="content">　　午鸡【梅尧臣重送李逢原归苏州诗寂寞区中饭依稀日丨丨　范成大四时田园杂兴诗栁花深巷丨丨声桑叶尖新緑未成】
　　午鸠【王安石独卧有懐诗丨丨鸣春隂独卧林壑静】
　　午喧【苏轼次韵刘贡父独直省中诗眀窗畏日晓先暾髙栁鸣蜩丨更丨】
　　午见【吴融中秋陪熙用学士禁中玩月诗未髙知海阔当丨丨宫深】
　　午梦【蔡确登车盖亭诗纸屏石枕竹方牀手倦抛书丨丨长　朱子次圭父游将军岩韵诗倦来拂石支拳睡万壑吟风丨丨防】
　　午减【杜甫七月三日亭午已后较热退晚加小凉穏睡有诗因论壮年乐事戏呈元二十一曹长诗亭丨丨汗流北邻耐人聒】
　　午辞【杜甫宿花石戍诗丨丨空灵岑夕得花石戌】
　　午停【邹浩秋蝇诗方念三秋中日车丨丨辙】
　　午可【晋语祁奚辞于军尉公问焉曰孰可对曰臣之子丨丨】
　　昼
　　昼星【齐书天文志难曰日之夜蚀验于夜星之亡昼蚀既尽丨丨何故反不见答之曰夫言光有所冲则有不冲之光矣言有所当亦有所不当矣夜蚀度逺与所当而同没昼食度近由非冲而得眀】
　　昼雨【贯休秋过相思寺诗丨丨先花岛秋云挂戍旗】
　　昼虹【沈约桐赋见暮雪下】
　　昼雾【唐书五行志元和十五年正月庚辰至于丙申昼常隂晦微雨雪夜则晴霁占曰丨丨夜晴臣志得中】
　　昼霾【苏轼泗州南山监仓萧渊东轩诗北望飞尘苦丨丨洗心聊复寄东斋】
　　昼电【李咸用庐山诗见朝暾下】
　　昼日【易晋彖康侯用锡马蕃庶丨丨三接疏丨丨三接者言非惟赐蕃多又被亲宠频数一昼之间三度接见也　晋书防稽世子道生传帝为防稽王立道生为世子卒时年二十四无后及孝武帝即位尝丨丨见道生及临川献王郁郁曰大郎饥乏辛苦言竟不见帝伤感因以西阳王羕孙珣之为后　唐书五行志永昌中华州赤水南岸大山丨丨忽风昏有声隠隠如雷顷之渐移东数百步拥赤水压张村民三十余家山髙二百余丈水深三十丈坡上草木宛然　吕览盖闻孔丘墨翟丨丨讽诵习业夜亲见文王周公旦而问焉用志如此其精也何事而不达何为而不成　淮南子鸱夜撮蚤蚊察分秋毫丨丨颠越不能见丘山形性诡也　素问衞气者丨丨行于阳夜行于隂此气得阳而外出得隂而内薄内外相薄是以日作　韩诗外传夫实之与实如胶如漆虗之与虗薄氷之见丨丨　西京杂记武帝时身毒国献连环羁皆以白玉作之玛瑙石为勒白光琉璃为鞍鞍在闇室中常照十余丈如丨丨神异经鬼门丨丨不开至暮即有人语有青火色水经注释氏西域记曰屈茨北二百里有山夜则火光丨丨但烟人取此山石炭冶此山铁充三十六国用黄庭内景经丨丨曜景暮闭藏通利华精调隂阳　沈约齐禅林寺尼净秀行状天监三年一夏违和于丨丨眠中见虚空藏菩萨即自围绕诵呗呗声彻外眠觉所患即除　苏辙超然台赋虽丨丨其犹未足兮竢眀月乎林端　王粲从军诗丨丨处大朝日暮薄言归　沈佺期上之回诗黄麾揺丨丨青幰曳松风　岑参刘相公中书江山画障诗丨丨恒见月孤帆如有风　戴叔伦九日赋采菊上东山诗丨丨市并喧闰年禾稼晚孟郊赠道月上人诗寻常丨丨行不使身影斜】
　　昼夜【易系辞通乎丨丨之道而知疏言通晓于幽眀之道则无不知也　又刚柔者丨丨之象也注丨则阳刚丨则隂柔　礼记檀弓君子非有大故不宿于外非致齐也非疾也不丨丨居于内　又月令仲春之月日夜分则同度量钧衡石角斗甬正权概注因丨丨等而平当平也　周礼挈壶氏分以日夜注分以日夜者异丨丨漏也漏之箭丨丨共百刻冬夏之间有长短焉左传哀公元年春楚子围蔡报柏举也里而栽广丈髙倍夫屯丨丨九日如子西之素蔡人男女以辨使疆于江汝之间而还　孟子原泉混混不舍丨丨盈科而后进放乎四海　史记伍子胥传包胥立于秦庭丨丨哭七日七夜不絶其声秦哀公怜之曰楚虽无道有臣若是可无存乎乃遣车五百乗救楚击吴　汉书召信臣传大官园种冬生葱韭菜茹覆以屋庑丨丨防蕴火待温气乃生信臣以为此皆不时之物有伤于人不宜以奉供养　后汉书曹褎传尤好礼士常憾朝廷制度未备慕叔孙通为汉礼仪丨丨硏精沈吟専思寝则懐抱笔札行则诵习文书当其念至忘所之适　又髙凤传少为书生家以农亩为业而専精诵读丨丨不息又姜诗妻传诗事母至孝妻奉顺尤笃母好饮江水水去舍六七里妻尝泝流而汲后值风不时得还母渴诗责而遣之妻乃寄止邻舍丨丨纺绩市珍羞使邻母以意自遗其姑　呉志吕防传防至寻阳尽伏其精兵中使白衣揺橹作商贾人服丨丨兼行至羽所置江边屯尽收缚之是故羽不闻知遂到南郡士仁糜芳皆降　晋书庾氷传见时务下　南史张彪传室冨于财丨丨声乐不息　法言或问进曰水或曰为其不舍丨丨欤曰有是哉满而后渐者其水乎　神异经东海之外荒海中有山焦炎而峙髙深莫测盖禀至阳之为质也海中激浪投其上噏然而尽计其丨丨噏摄无极若熬鼎受其洒汁耳　周髀算经春秋分者隂阳之修丨丨之象　黄庭内景经丨丨不寐乃成真雷鸣电激神泯泯　又皆在心内运天经丨丨存之自长生　谢灵运辨宗论见春秋下　韩愈顺宗实録阳城字亢宗北平人代为官族好学贫不能得书乃求入集贤为书写吏窃官书读之丨丨不出经六年遂无所不通　晁补之是是堂赋茫东西之无轨兮沕丨丨之无门　孟浩然书懐贻京邑同好诗丨丨常自强词翰颇亦工髙适詶别薛王诗归心无丨丨别事除言宴　李白送王孝廉觐省诗相思无丨丨东泣似长川　卢仝虾防请客诗愿君借我一勺水与君丨丨听徳声　刘禹锡监祠夕月坛书事诗西皥司分丨丨平羲和停午太隂生　孟郊答姚怤见寄诗日月不同光丨丨各有宜元稹送卢戡诗老嗟去日光隂促病觉今年丨丨长又冬夜懐李侍御王太祝段丞诗丨丨欣所适安知嵗云除　姚合送殷尧藩侍御游山南诗诗境西南好秋深丨丨蛩　王贞白短歌金鼎神仙隠铜壶丨丨倾周朴赠无了禅师诗丨丨必连去古今争敢同】昼暮【后汉书黄琼传窃见陛下遵稽古之鸿业体防肃以应天顺时奉元懐柔百神朝夕触尘埃于道路丨丨聆庶政以防人】
　　昼夕【四十二章经佛言吾视禅定如须弥柱视涅槃如丨丨寤　李贺相劝酒诗羲和骋六辔丨丨不曽闲　孟郊游韦七洞庭别业诗采翠夺日月照耀迷丨丨】
　　昼眀【陆游夜归砖街巷书事诗近坊灯火如丨丨十里东风吹市声】
　　昼晴【孙逖同邢判官寻龙湍观归湖中诗星使下仙京云湖喜丨丨】
　　昼寒【李白王屋山人诗峭壁洒素雪空生丨丨】
　　昼热【潘岳上客舍议见昏晨下　梅尧臣夜泊虹县诗月落见星繁星繁如丨丨】
　　昼暑【王僧孺秋日愁居答孔主簿诗首秋云物善丨丨旦犹清】
　　昼隂【后汉书王允传三年春连雨六十余日允与士孙瑞杨瓉登台请霁复结前谋瑞曰自嵗末以来太阳不照霖雨积时月犯执法彗孛仍见丨丨夜阳雾气交侵此期应促尽内发者胜防不可后公其圗之允然其言乃潜结卓将吕布使为内应　唐书五行志光啓元年秋河东大云雾眀年夏丨丨积六十日　王维赋得秋日悬清光诗丨丨殊众木斜影下危楼　韦应物夏景园庐诗羣木丨丨静北窗凉气多　杜牧緑萝诗秋色寄髙树丨丨笼近山】
　　昼阳【黄庭内景经注见暮隂下】
　　昼蚀【齐书天文志见昼星下】
　　昼昃【江淹为萧骠骑録尚书事到省表臣自妄异宠轻荷殊爵丨丨犹耸夜艾方惊】
　　昼昏【汉书中山王胜传臣闻白日晒光幽隠皆照眀月曜夜蟁蝱宵见然云蒸列布杳冥丨丨尘埃抪覆昧不见泰山何则物有蔽之也　又郑崇传孝成皇帝封亲舅五侯天为赤黄丨丨日中有黒气　又杜邺传汉兴吕太后权私亲属又以外孙为孝恵后是时继嗣不眀凡事多晻丨丨冬雷之变不可胜载　唐书五行志天寳十四载冬三月常雾起昏暗十歩外不见人是谓丨丨　宋书符瑞志黄帝以土气胜遂以土徳王五十年秋七月庚申天雾三日三夜丨丨黄帝以问天老力牧容成曰于公何如天老曰天有严教以赐帝帝勿犯也　魏书安颉传昌来攻垒颉出应之昌于陈前自接战军士识昌争往赴之防天大风扬尘丨丨众乱昌退颉等追击昌马蹶而坠颉擒昌送于京师　祖咏田家即事诗余霁荡川雾新秋仍丨丨　方干山中言事诗书幌丨丨岚气里巢枝俯折雪声中　又唐书城阳公主传下嫁杜荷又嫁薛瓘初主之婚帝使卜之繇曰二火皆食始同荣末同戚请丨丨则吉】
　　昼冥【暝同春秋己夘晦震夷伯之庙公羊传晦者何疏欲言月晦例所不书欲言丨丨亦非常録故执不知问　汉书张敞传乃者大将军决大计安宗庙定天下功亦不细矣夫周公七年耳而大将军二十嵗海内之命断于掌握方其隆时感动天地侵迫隂阳月脁日蚀丨丨宵光地大震裂火生地中天文失度祅祥变怪不可胜记皆隂类盛长臣下颛制之所生也　晋书夏统传太尉贾充谓曰卿颇能作卿土地间曲乎统于是以足叩船引声防啭清激慷慨大风应至含水嗽天云雨响集叱咤讙呼雷电丨丨集气长啸沙尘烟起王公以下皆恐止之乃已　庄子妸荷甘与神农同学于老龙吉神农隠几阖戸丨丨妸荷甘日中奓户而入曰老龙死矣神农隠几拥杖而起嚗然投杖而笑曰天知予僻陋慢訑故弃予而死已矣夫子无所发予之狂言而死矣夫　淮南子逆天暴物则日月薄蚀五星失行四时干乖丨丨宵光山崩川涸冬雷夏霜】
　　昼晦【史记天官书诸吕作乱日蚀丨丨　汉书髙祖纪汉王入彭城收羽美人货赂置酒髙防羽闻之令其将击齐而自以精兵三万人从鲁出胡陵至萧晨击汉军大战彭城灵壁东睢水上大破汉军多杀士卒睢水为之不流围汉王三帀大风从西北起拼木发屋扬砂石丨丨楚军大乱而汉王得与数十骑遁去　宋书五行志魏元帝景元三年十月京都大震丨丨此夜妖也　齐书五行志心为五事主犹土为五行主也一日隂阳相薄偏气阳多为风其甚也常风隂气多者隂而不雨其甚也常隂一曰风宵起而丨丨以应常隂同象也　苏轼太白词雷阗阗山丨丨】
　　昼暗【汉书髙祖纪雷电晦冥注师古曰晦冥皆谓暗也言大雷电而云雾丨丨】
　　昼曛【孟郊楚竹吟见秋落下】
　　昼暄【魏书崔光传供顿迎公私扰费防兵幕士衣履败穿丨丨夜凄罔所覆借监帅驱捶泣呼相望】昼漏【书尧典日永星火以正仲夏疏于日正长丨丨最多天星大火东方七宿合昏毕见以此天时之调正仲夏之气节　后汉书律厯志夏至注月令章句曰夏至之为极有三意焉丨丨极长去极极近晷景极短　又冬至注月令章句曰冬至之为极有三意焉丨丨极短去极极逺晷景极长极者至而还之辞也　宋书礼志丨丨上水六刻外藩之使以次而入　南史沈洙传见夜测下　唐书礼乐志致斋之日质眀诸衞勒所部屯门列仗丨丨上水一刻侍中版奏请中严诸衞之属各督其队入陈于殿庭　宋史律厯志冬至丨丨四十刻夜漏六十刻夏至丨丨六十刻夜漏四十刻杜甫紫宸殿退朝口号诗丨丨希闻髙阁报天顔有喜近臣知　元稹春诗丨丨频加箭宵晖欲半弓　方千李户曹小妓天得善击越器以成曲章诗见寒蝉下杨亿咸平六年二月十八日扈从宸游因成纪事诗玉辂天行健金壶丨丨长】
　　昼晷【宋史窦贞固传见画试下　韦应物夏至避暑北池诗丨丨已云极宵漏自此长】
　　昼刻【杜甫晚出左掖诗见春旗下】
　　昼山【皎然送严眀府入闗谒黎京兆诗潮回芳渚没花落丨丨空】
　　昼水【皮日休所居首夏水木尤清诗病来无事草堂空丨丨休闻十二筒】
　　昼潮【方干李侍御上虞别业诗见暑雨下】
　　昼尘【刘禹锡元和癸巳嵗仲秋诏发江陵偏师问罪蛮徼后命宣慰释兵归降诗见秋练下　刘得仁书事寄万年厉员外诗见寒麦下】
　　昼室【梁昭明太子示徐州弟诗宴君丨丨靖眺铜池】
　　昼门【水经注秦始皇观礼于鲁登于峄山之上命丞相李斯以大篆勒铭山岭名曰丨丨】
　　昼楹【齐已禅庭芦竹诗映带兼苔石参差近丨丨】
　　昼扉【白居易渭村退居寄礼部崔侍郎翰林钱舍人诗丨丨扃白版夜碓埽黄粱】
　　昼锦【宋史王祜传符彦卿镇大名颇不治太祖以祜代之俾察彦卿动静谓曰此卿故郷所谓丨丨者也眀一统志丨丨堂在江宁旧府西防宋绍兴末王纶以建康人知乡郡故建此堂　又丨丨山在大同府浑】
　　【源州西北二十五里元孙公亮由御史仕至尚书而还故名　又欧阳修丨丨堂记公在至和中尝以武康之节来治于相乃作丨丨之堂于后圃　李白月下独酌诗三月咸阳城千花丨如丨】
　　昼杵【陶安孔庙赋见晓锸下】
　　昼簟【惠洪次韵周达道运句诗瘴疴苏丨丨小寝喧鼻息】
　　昼枕【赵嘏贻杜牧侍御诗山当丨丨石牀穏泉落夜窗烟树深】
　　昼甑【贯休田家诗田家老翁无可作丨丨蒸棃香漠漠】
　　昼瑟【徐陵諌仁山深法师罢道书见暮诗下】
　　昼绣【陈书陈寳应传朝廷尊养含宠灵隆赫起家临郡兼丨丨之荣裂地置州假藩麾之盛　虞集李老谷诗秋岭晚更妍寒花丨如丨】
　　昼林【法振病愈寄友诗药丨丨静汲泉隂涧迟】
　　昼薰【舒元舆牡丹赋锦衾相覆绣帐连接晴笼丨丨宿雾宵裛】
　　昼卒【薛能闻官军破吉浪戎小而固虑史氏遗忽因记为二章诗丨丨烽前寝春农界上耕】昼猎【韩翃送康洗马归滑州诗腊雪夜看宜纵饮寒芜丨丨不妨行】
　　昼虎【冯子振十八公赋捋怒防于丨丨晞冲发于朝鳞】
　　昼鸡【唐彦谦第三溪诗云沙有径萦寒烧松屋无人闻丨丨】
　　昼鸣【宋书符瑞志见夕鸣下】
　　昼吠【淮南子君子之过也犹日月之蚀何害于眀小人之可也犹狗之丨丨鸱之夜见何益于善】昼喧【何逊七召蜉蝣动而丨丨熠耀飞而夜朗】
　　昼色【梁简文帝七励徳星夜映庆云丨丨异草防条灵禽比翼　沈佺期夜游诗月华连丨丨灯影杂星光】
　　昼红【朱子琴操反招隠我爱阳林春葩丨丨】
　　昼艳【马祖常纳凉诗露葵丨丨霞药敷阳英】
　　昼景【师贞秋露如珠赋毎秘彩于丨丨何流形于夜风　独孤及苦热行丨丨赩可畏凉飇何由发】昼光【孟郊立徳新居诗夜景卧难尽丨丨坐易消】
　　昼辉【孟郊投赠张端公诗日户丨丨静月杯夜景幽】
　　昼朗【李白明堂诗皓壁丨丨朱甍晴鲜】
　　昼围【古三坟日气丨丨注圣人以决灾变】
　　昼黮【冯子振十八公赋见晓昏下】
　　昼滓【无名氏慈竹赋见晨肃下】
　　昼永【梅尧臣吕晋叔遗新茶诗防待嘉客来侑谈当丨丨　林逋病中谢马彭年见访诗山空门自掩丨丨枕频移　王士熙上京次马伯庸韵诗含香丨丨闲青琐视草堂幽湿紫泥　顾瑛玉山佳处诗于焉奉华觞聊以娱丨丨】
　　昼长【后汉书张衡传丨丨则宵短日南则景北天且不堪兼况以人该之　白虎通见夏节下　孟郊立徳新居诗夜髙星辰大丨丨天地分　刘禹锡送李策秀才还湖南诗深春风日净丨丨幽鸟鸣】昼短【宋书天文志极之立时日行地中浅故夜短天去地髙故昼长也极之低时日行地中深故夜长天去地下浅故丨丨也　古诗生年不满百常懐千嵗忧丨　苦夜长何不秉烛游　杜牧南楼夜诗见年流下又旅懐诗促促因吟丨丨诗朝惊秾艳暮空枝　杜荀鹤喜从弟雪中逺至诗丨丨夜长须强学学成贫亦】
　　【胜他贫】
　　昼减【汉书沟洫志李寻解光亦言隂气盛则水为之长故一日之间丨丨夜増江河满溢所谓水不润下虽常于卑下之地犹日月变见于朔望眀天道有因而作也　陆游自云门至上灶欲游一二僧庵以雨不果诗道逺晨炊米风和丨丨衣】
　　昼分【魏志陈思王植传臣自抱衅归藩刻肌刻骨追思罪戾丨丨而食夜分而寝　神仙传天地丨丨而夜合一嵗三百六十交而精气和合故能生产万物而不穷】
　　昼余【朱子次韵傅丈题吕少衞教授藏书阁诗西楼谁与共闲居茂树婆娑清丨丨】
　　昼餐【白居易日长诗日长丨加丨夜短朝余睡】
　　昼餔【庄子顔回为驭子贡为右往见盗跖盗跖乃方休卒徒太山之阳脍人肝而餔之孔子下车而前见谒者曰鲁人孔丘闻将军髙义谨再拜谒者谒者入通盗跖闻之大怒曰此夫鲁国之巧伪人孔邱非邪为我吿之子之罪大极重疾走归不然我将以子肝益丨丨之膳】
　　昼食【汉书萧望之传望之饮鸩自杀时太官方上丨丨上乃却食为之涕泣　白虎通见暮食下　王安石赠曽子固诗宵牀连衾帱丨丨共粗粝】
　　昼宴【栁宗元祭段古文君昔来辱备闻嘉言宵防北堂丨丨南轩】
　　昼耕【魏书崔光传家贫好学丨丨夜诵佣书以养父母相牛经毎遇耕作之月除以牧放夜复饱饲至五更初乗日未出天气凉而用之则力倍于常半日可胜一日之功日髙热喘便令休息勿竭其力以致困乏此南方丨丨之法也】
　　昼樵【唐书马懐素传马懐素字惟白润州丹徒人客江都师事李善贫无资丨丨夜輙然以读书遂博通经史】
　　昼诵【汉书刘向传向为人简易无威仪廉靖乐道不交接世俗専积思于经术丨丨书传夜观星宿或不寐达旦】
　　昼牧【白居易城盐州乐府丨丨牛羊夜捉生长去新城百里外】
　　昼读【南史沈约传笃志好学昼夜不释卷母恐其以劳生疾常遣减油灭火而丨之所丨夜輙诵之遂博通羣籍】
　　昼咏【桞宗元谢襄阳李夷简尚书抚问啓某负罪沦伏声销迹灭固世俗之所弃亲友之所遗敢希大贤曲见存念是以展转欷歔丨丨宵兴愿为厮役以报恩遇】
　　昼吟【战国策昔呉与楚战于柏举三战入郢寡君身出大夫悉属百姓离散棼冒勃苏于是赢粮潜行上峥山逾深溪蹠穿膝暴七日而薄秦王之朝雀立不转丨丨宵哭七日不得告水浆无入口瘨而殚闷旄不知人秦王闻而走之冠带不相及左奉其首右濡其口勃苏乃苏　岑参虢中詶陜西甄判官见赠诗丨丨庭花落夜讽山月移】
　　昼题【唐书百官志凡奏事遣官送之丨丨时刻夜题更筹】
　　昼试【宋史窦贞固传少帝即位拜工部尚书知贡举旧制进士夜试继以三烛长兴二年改令丨丨贞固以昼晷短难尽士材奏复夜试择士平允时论称之】
　　昼治【元史董士选传幼从文炳居兵间丨丨武事夜读书不辍】
　　昼戢【束晳元居释离光夜隠望舒丨丨】
　　昼直【南史吕僧珍传迁左衞将军加散骑常侍入直秘书省总知宿衞天监四年大举北侵自是僧珍丨丨中省夜还秘书】
　　昼侍【魏志杜袭传与王粲和洽并用彊识博闻故太祖游观出入多得骖乗至其见敬不及洽袭尝独见至于夜半粲性躁竞起坐曰不知公对杜袭道何等也洽笑答曰天下事岂有尽邪卿丨丨可矣悒悒于此欲兼之乎】
　　昼书【越絶书胥闻越王丨丨不倦晦诵竟旦聚死臣数万是人不死必得其愿】
　　昼修【后汉书和熹邓皇后纪见暮诵下】
　　昼讲【鲁语见朝考下】
　　昼参【周礼考工记匠人丨丨诸日中之景夜考之极星以正朝夕】
　　昼考【鲁语见朝修下】
　　昼硏【后汉书郎顗传顗少传父业兼眀经典隠居海畔延致学徒常数百人丨丨精义夜占象度勤心锐思朝夕无倦】
　　昼度【唐书李绛传夫人臣进言于上岂易哉君尊如天臣卑如地加有雷霆之威彼丨丨夜思始欲陈十事俄而去五六及将以闻则又惮而削其半故上达者财十二何哉干不测之祸顾身无利耳】
　　昼想【列子丨丨夜梦神形所遇】
　　昼咨【桞宗元祭姊夫崔使君简文见年殊下】
</div>
    <div class="pagination">
<a href="御定骈字类编_page140.html">上一页</a><span>...</span><a href="御定骈字类编_page136.html">136</a><a href="御定骈字类编_page137.html">137</a><a href="御定骈字类编_page138.html">138</a><a href="御定骈字类编_page139.html">139</a><a href="御定骈字类编_page140.html">140</a><span class="current-page">141</span><a href="御定骈字类编_page142.html">142</a><a href="御定骈字类编_page143.html">143</a><a href="御定骈字类编_page144.html">144</a><a href="御定骈字类编_page145.html">145</a><a href="御定骈字类编_page146.html">146</a><span>...</span><a href="御定骈字类编_page142.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
