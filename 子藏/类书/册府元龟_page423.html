<!DOCTYPE html>
<html>
<head>
    <meta charset="UTF-8">
    <title>册府元龟 - 第 423 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 423 页/共 736 页</h1>
    <div class="content">    廖扶博习韩诗欧阳尚书教授尝数百人州郡公府辟召皆不应就。
    挚恂以儒术教授隐于南山不应徵聘名重关西马融从其游学博通经籍。
    马融才高博洽为世通儒教养诸生尝有千数涿郡卢植北海郑玄皆其徒也。弟子以次相传鲜有入其室者融位议郎。
    郑玄北海人也。造太学受业师事京兆第五元先始通京氏易公羊春秋。又从东郡张恭祖受周官礼记左氏春秋韩诗古文尚书因涿郡卢植事扶风马融融门徒四百馀人升堂进者五十馀生玄自游学十馀年乃归乡里家贫耕於东莱学徒相随已数百人灵帝末弟子河内赵商等自远方至者数千徵大司农不就。
    卢植少与郑玄俱事马融能通古今好学研精而不守章句学终辞归阖门教授位至尚书。
    皇甫规拜郎中疾免归以诗易教授门徒三百馀人积十四年。
    贾洪字叔业京兆新丰人也。好学有才而特精於春秋。《左氏传》建安初付郡举计掾应州辟州中自参军以下百馀唯洪与冯翊严苞交通材学最高洪历守三县令所在辄开除厩舍亲授诸生。
    国渊字子尼师事郑玄後与邴原管宁等避乱辽东渊笃学好古在辽东尝讲学於山岩士人多推慕之繇是知名。
    蔡衍少明经讲授以礼让化乡里仕至议郎。
    张奂舀党罪禁锢时禁锢者不能守静或死或徙奂闭门不出养徒千人著尚书记难三十馀万言位至太常。
    邴原字根矩北海人黄巾之难避地辽东积十馀年自反国土，於是讲述礼乐吟咏诗书门徒数百服道数十时郑玄以博学洽闻注解典籍故儒雅之士集焉原亦以高远清白颐志澹泊口无择言身无择行故英伟之士向焉是时海内清议云：青州有邴郑之学。
    魏赵典少笃行隐约（隐犹静也。约俭也。）博学经书弟子自远方至（典学孔子七经。《河图》雒书内外艺术靡不贯综受业者百有馀人）位至尚书令魏吴虞翻为骑都尉翻性疏直数有酒失坐徙交州虽处罪放而讲学不倦门徒尝数百人。
    徵崇河南人隐於会稽躬耕以求其志好尚者从学所教不过数人辄止欲令其业必有成也。
    阚泽州里先辈丹阳唐固亦修身积学称为儒者著国语公羊。《梁传》注讲授尝数十人位至中书令侍中太子太傅。
    晋续咸字孝宗为刘琨并州从事中郎性孝谨敦重履道贞素好学师事京兆杜预专以春秋郑氏易教授尝数十人博览群言高才善文论。
    宋纤敦煌效人也。隐居於酒泉南山明究图纬弟子受业三千馀人後前凉张祚徵为太子太傅。
    杜夷博览百家历图纬靡不毕究寓居汝颍之间十载足不出门年四十馀始还乡里闭门教授生徒千人位至国子祭酒。
    皇甫谧字士安博综典籍沉静寡欲有高尚之志故终身不仕门人挚虞张轨牛综席纯皆为晋名臣。
    刘少笃学博通五经聚徒教授尝有数十齐武陵王晔为会稽太守太祖欲令为晔讲除会稽郡丞学徒从之转众姿状纤小儒学冠於当时京师士子贵游莫不下席受业性谦率通美不以高名自居游诣故人唯一门生持胡床随後主人未通便坐问答住在檀桥瓦屋数间上皆穿漏学徒敬慕不敢指斥呼为青溪竟陵王子良亲往修谒七年表世祖为立馆以杨烈桥故主第给之生徒皆贺曰：室美岂为人哉！此华宇岂吾宅哉！幸可诏作讲堂犹恐见害也。未及徙居遇病子良遣从学者彭城刘绘顺阳范缜将厨於宅营斋及卒门人受学并吊服临送楼幼瑜字季玉亦聚徒教授不应徵辟。
    吴苞字天盖濮阳鄄城人也。儒学善三礼及老庄宋泰始中过江聚徒教学冠黄葛巾竹麈尾蔬食二十馀年隆昌元年诏曰：处士濮阳吴苞栖志穷谷秉操贞固沉静味古白首弥厉徵太学博士不就始安王遥光右卫江┙於蒋山南为立馆学者咸归之以寿终。
    沈麟士字云祯隐居馀不吴差山讲经教授从学者数十百人各营屋宇依止其侧麟士重陆机连珠每为诸生讲之。
    梁周弘正累迁国子博士时於城西立士林馆弘正居以讲授听者倾朝野焉。
    王承为中书门下侍郎兼国子博士时膏腴贵游咸以文学相尚罕以经术为业唯承独好之发言吐论造次儒者在学训诸生述礼易义。
    张绾为豫章内史绾在郡述制旨礼记正言义四姓衣冠士子听者尝数百人入为御史中丞大同末城西开士林馆聚学者绾与右卫朱异太府卿贺琛递述制旨礼记中庸义。
    贺瑾为国子博士於学讲授生徒尝数百人。
    沈峻博通五经传峻业者有吴郡张及会稽孔子云官皆至五经博士。
    贺为步兵校尉领五经博士於礼尤精馆中生徒尝数百弟子明经对策至数十人。
    诸葛璩琅琊人也。居京口璩性勤於训诱後生就学者日至居宅狭陋无以容之太守张友为起讲舍虞僧诞会稽人以左氏教授听者亦数百人其该通义例当时莫及。
    伏曼容初为宋中散大夫宅在瓦官寺东曼容施高坐於厅事有宾客辄升高坐为讲说生徒数十百人卞华字昭邱为安成王功曹参军兼五经博士聚徒教授华博涉有机辨说经析理为当时之冠。
    何佟之为国子博士永元末京师兵乱佟之尝集诸生讲论孜孜不怠。
    孔子初为长沙嗣王侍郎兼国子助教讲尚书四十九篇听者尝数百人。
    皇侃为国子助教於学讲说听者数百人。
    许懋字昭哲少孤好学为州闾所称十四入太学受毛诗旦领师说晚而覆讲坐下听者尝数百人仕至中庶子。
    陈袁宪字德章尚书左仆射枢之弟也。幼聪敏好学有雅量梁武帝修建庠序别开五馆其一馆在宪宅西宪尝招引诸生与互谈论每有新义出人意表同辈咸嗟服焉後入隋为晋王府长史。
    戚衮年十九梁武帝敕策孔子正言并。《周礼》礼记义衮对高第仍除扬州祭酒从事史就国子博士宋怀方质仪礼义怀方北人自魏携仪礼礼记疏秘惜不传及将亡谓家人曰：吾死後戚生。若赴便以仪礼礼记义本付之。若不来即宜随尸而殡为儒者推许如此。
    沈德威为太学博士转国子助教每自学还私室以讲授道俗受业者数百人率皆如此。
    王元规迁南平王府限内参军王为江州元规随府之镇四方学徒不远千里来请道者尝数十百人为国子助教东宫学士自梁代诸儒相传为左氏学者皆以贾逵服虔之义难驳杜预凡一百八十条元规引证通析无复疑滞每国家议吉凶大礼常预焉。
    孙镇郢州尝於山斋设讲肆集玄儒之士冬夏资奉为学者所称。
    张讥性恬静不求荣利尝慕逸所居宅营山池植花果讲。《周易》老庄而教授焉吴郡陆元朗朱孟博一乘寺沙门法才法云寺沙门惠休至贞观道士姚缓皆传其业位至东宫学士。
    後魏刘模为中书博士与李彪为寮并相爱好至於训导国胄甄明风范远不及彪也。
    索敞字巨振以儒学见拔为中书博士笃勤训授肃而有礼京师大族贵游之子弟皆敬惮威严多所成益位至尚书牧守者数十人皆受业於敞敞遂讲授十馀年。
    冯元兴魏郡肥乡人学通礼传有文才年三十三还乡教授尝数百人。
    李郁为国子博士自国学之建诸博士率不讲说朝夕教授唯郁而已谦虚宽雅甚有儒者之风。
    刘字延明敦煌人父宝以儒学称丙年十四就博士郭学弟子五百馀人通经业者八十馀人。
    高允博通经史为征南从事中郎府解还家教授受业者千馀人。
    后魏李曾赵郡人孝伯之父也。曾少治郑氏礼左氏春秋以教授为业。
    刘兰武邑人性聪敏读左氏五日一遍兼通五经先是张吾实以聪辩过人其所解说不本先儒之旨唯兰推经传之繇本注者之意参以纬候及先儒旧事甚为精悉自後经义审博皆繇於兰兰。又明阴阳博物多识故为儒者宗瀛州刺史裴植徵兰讲书於州城南馆植为学主故生徒甚盛海内称焉。又特为中山王英所重英引在馆令教其子熙诱略等兰学徒前後数千成业者众。
    北齐张思伯河间乐城人也。善说。《左氏传》为马敬德之次撰刊例十卷行於时亦治毛诗章句以二经教授齐安王廓武平初为国子博士。
    鲍季详从弟长暄兼通礼传武平末为任城王氵皆丞相掾尝在京教授贵游子弟齐亡後归乡里讲经卒於家张买奴平原人经义该博门徒千馀人诸儒咸推重之名声甚盛历太学博士国子助教。
    後周乐逊为太学博士治小师氏下大夫自谯王俭以下并行束弟子之礼逊以经术教授甚有训导之方武帝保定中频加赏赐迁遂伯中大夫诏鲁公与毕公贤等俱以束修之礼同受业焉天和中出为湖州刺史秩满还朝拜皇太子谏议复在露门教授皇子增邑一百户。
    樊深讲习五经为于谨府参军事令在馆教授子孙熊安生长乐阜城人专以三礼教授弟子自远方至者千馀人乃讨论图纬捃摭异闻先儒所未悟者皆发明之齐河清中阳休之特奏为国子博士安生既学为儒宗当时受其业擅名于後者有马荣伯张黑奴窦士荣孔笼刘焯刘炫等皆其门人焉。
    隋何妥为国子博士出为龙州刺史时有负笈游学者妥皆为讲说教授之。
    房晖远治三礼春秋三传诗书。《周易》尝以教授为务远方负笈而从者动以千计南阳王绰为定州刺史闻其名召为博士。
    萧该笃学尤精。《汉书》包恺兄愉明五经恺传其业。又从王仲通受。《史记》、《汉书》尤称精究大业中为国子助教于时。《汉书》学者以萧包二人为宗聚徒教授著录者数千人卒门人为起坟立碣焉。
    为光为太学博士初教授瀛博间门徒千数至是多负笈从入长安。
    刘焯信都昌亭人以儒学知名举秀才射策甲科直门下省俄除员外将军与杨素牛弘等於国子共论古今滞义後因国子释奠与刘炫二人论议深挫诸儒诸儒或怀妒恨遂为飞章所谤除名为民，於是优游乡里专以教授著述为务孜孜不倦然怀抱不旷。又啬於财不行束修者未尝有所教诲时人以此少之。
    刘炫河间人与著作郎王邵同修国史俄直门下省兼於内史省考定群言炫虽遍直三省竟不得官後除殿内将军坐事除名归于家以教授为务。
    王孝籍以博览群言遍治五经开皇中召入秘书助王邵国史邵不之礼在省多年而不免输税孝籍奏於吏部尚书牛弘弘亦知其学业而竟不得调後归乡里以教授为业终于家。
    唐秦字仁先晋陵无锡人也。明尚书春秋兼通史传隋炀帝召为秘书直学士後还家以讲授为务。
    王方庆年十六为赵王府行参军尝就记室任希古受。《史记》、《汉书》能尽其业。
    ●卷五百九十九
    ○学校部　侍讲讲论侍讲
    夫六艺之文先王所以明天道正人伦致治之成法也。自汉氏之罢黜百家崇尚经术制禄位以劝学者延儒生而备清问虽复禁庭冲遂广内凝严而通经之士得以方领矩步侍讲清燕稽古之力不亦荣乎！魏晋而下以迄於唐从容近对延访大义盖不乏其人焉逮於元和之末始建学士之职列於内署恩礼尤重自非强记博识待问而不匮守道而无邪。又曷能启迪丕训述宣帝裁顺美而规失陈言以讽今者焉。
    汉儿宽治尚书武帝时为侍御史见帝语经学帝说之从宽问尚书一篇擢为中大夫（宽有俊才初见武帝语经学帝曰：吾始以尚书为朴学弗好及闻宽说可观乃从宽问一篇）。
    梁丘贺琅琊人从京房受易宣帝时为都司空令坐事论免为庶人待诏黄门数人说教侍中（为请侍中说经为教授）以召贺贺入说帝善之。
    韩商婴之孙宣帝时为博士以易徵待诏殿中曰：所受易即先太傅所传也。
    班伯少受诗於师丹成帝时大将军王凤荐伯宜劝学召见宴昵殿诵说有法拜为中常侍帝方乡学郑宽中张禹朝夕入说尚书。《论语》於金华殿中诏伯受焉既通大义。又讲异同於许商迁奉车都尉数年金华之业绝出。
    班ヵ博学有俊材为右曹中郎以选受诏进读群书。
    後汉桓荣习欧阳尚书光武召荣令说尚书甚善之拜为议郎每朝会辄令荣於公卿前敷奏经书帝称善曰：得生几晚因拜荣为博士车驾幸太学会诸博士论难於前辩明经义特荷赏赐建武末为太常明帝即位乘於天子前读书舆尝幸太常府令荣坐东面设几杖会百官天子亲自执业每大射养老礼毕辄引荣及弟子升堂执经自为下说乃封荣关内侯。
    荣子郁以父任为郎明帝以郁先师子甚见亲厚尝居中论经书和帝即位为长乐少府复入侍讲经郁授二帝恩宠甚笃。
    楼望少习严氏春秋明帝永平初为侍中越骑校尉入讲省内。
    张兴习梁邱易永平十六年拜太子少傅明帝数访问经术既而声称著闻弟子自远至者著录。且万人谯瑛玄之子善说易授明帝为北宫卫士令。
    丁鸿年十三从桓荣受欧阳尚书自明帝永平十年诏徵鸿至即召见。《说文》侯之命篇顷之拜侍中後章帝诏鸿与广平王羡及诸儒楼望成封桓郁贾逵等论定五经同异於北宫白虎观使五官中郎将魏应主承制问难侍中淳于恭奏上帝亲称制临决。
    贾逵为郎章帝立降意儒术好古文尚书。《左氏传》建初元年诏逵入讲北宫白虎观南宫云台帝善逵说召驯习韩诗为骑都尉建初中侍讲章帝。
    包咸为大鸿胪习。《论语》授显宗子福亦以。《论语》授和帝。
    魏应经明行修建初四年为五官中郎将章帝甚重之数进见论难於前特受赏赐时会京师诸儒於白虎观讲论五经同异使应专掌问难侍中淳于恭奏之帝亲临称制如石渠故事。
    桓焉郁中子也。顺帝即位拜太傅录尚书事复入授经禁中。
    蔡玄顺帝时为议郎讲论五经同异甚合帝意。
    赵典少笃行隐约（隐犹静也。约俭也。）博学经书弟子自远方至桓帝建和中四府表荐（四府太尉司徒司空大将军府也。典性明达志节清亮益州举茂才以病辞太尉黄琼胡广举有道方正皆不应桓帝公车徵对策为诸儒之表）徵拜议郎侍讲禁内。
    桓彬为议郎建和中入侍讲禁中。
    杨赐为越骑校尉建宁初灵帝当受学诏太傅三公选通尚书桓君章句宿有重名者三公举赐乃侍讲於华光殿中。
    刘宽建宁初徵拜太中大夫侍讲华光殿迁侍中赐衣一袭。
    荀悦为黄门侍郎献帝颇好文学悦与荀及黄门侍郎董遇少府孔融侍讲禁中旦夕谈论。
    黄琼为太常和平中选入侍讲禁中。
    魏刘邵为散骑常侍齐王正始中执经讲学赐爵关内侯。
    淳于俊为博士高贵乡公露元年四月幸太学问诸儒曰：圣人幽赞神明仰观俯察始作八卦後圣重之为六十四立爻以极数凡斯大义罔有不备而夏有连山商曰：归藏周曰：。《周易》易之书其故何也。俊对曰：庖羲因燧皇之图而制八卦神农演之为六十四黄帝尧舜通其变三代随时质文各繇其事故易者变易也。名曰：连山雒阳宫殿名似山出内气连天地归藏者万物莫不归藏於其中也。帝。又曰：若使庖羲因燧皇而作易孔子何以不云：燧人氏没庖羲氏作乎！俊不能答帝。又问曰：孔子作彖象郑玄作注虽圣贤不同其所释经义一也。今彖象不与经文相连而注连之何也。俊对曰：郑玄合彖象於经者欲所学者寻省易了也。帝曰：若郑玄合之於学诚便则孔子曷为不合以了学者乎！俊对曰：孔子恐其与文王相乱是以不合此圣人以不合为谦帝曰：若圣人以不合为谦则郑公何独不谦耶对曰：古义弘深圣问奥远非臣所能详尽帝。又问曰：系辞云：黄帝尧舜垂衣裳而天下治此庖羲神农之世为无衣裳但圣人化天下何殊异尔邪俊对曰：三皇之时人寡而禽兽众故取其羽皮而天下用足及至黄帝人众而禽兽寡是以作为衣裳以济时变也。帝。又问乾为天而复为金为玉为老马与细物并耶俊对曰：圣人取象或远或近近取诸物远则天地讲易毕复讲尚书帝问曰：郑玄云：稽古同天言尧同於天也。王肃云：尧顺考古道而行之二义不同何者为是博士庾峻对曰：先儒所执各有乖异臣不足以定之然洪范称三人占从二人之言贾马及肃皆以为顺考古道以洪范言之肃义为长帝曰：仲尼言唯天为大唯尧则之尧之大美在乎！则天顺考古道非其至者也。今发篇开义以明圣德而舍其大更称其细岂作者之意邪峻对曰：臣奉遵师说未喻大义至於折中裁之圣思次及四岳举鲧帝。又问曰：夫大人者与天地合其德与日月合其明思无不周明无不今王肃云：尧意不能明鲧是以试用如此圣人之明有所未尽邪峻对曰：虽圣人之弘犹有所未尽故禹曰：知人则哲惟帝难之然卒能改授圣贤缉熙庶绩亦所以成圣也。帝曰：夫有始有卒其惟圣人。若不能始何以为圣其言惟帝难之然卒能改授盖谓知人圣人所难非不尽之言也。经云：知人则哲能官人。若尧疑鲧试之九年官人失序何得谓之圣哲峻对曰：臣窃观经传圣人行事不能无失是以尧失之四凶周公失之二叔仲尼失之宰予帝曰：尧之任鲧九载无成汨陈五行民用垫至於仲尼失之宰予言行之间轻重不同也。至於周公管蔡之事亦尚书所载皆博士所当通也。峻对曰：此皆先贤所疑非臣寡见所能究论次及有鳏在下曰：虞舜帝问曰：当尧之时洪水为害四凶在朝宜速登贤圣济斯民之时也。舜年在既立圣德光明而久不进用何也。峻对曰：尧咨嗟求贤欲逊已位岳曰：否德忝帝位尧复使岳扬举侧陋然後荐舜荐舜之本实繇於尧此盖圣人欲尽众心也。帝曰：尧既闻舜而不登用。又时忠臣亦不进达乃使岳扬侧陋而後荐举非急於用圣恤民之谓也。峻对曰：非臣愚见所能逮及，於是复命讲礼记帝问曰：太上立德其次务施报为治何繇而教化各异皆修何政而能致於立德施而不报乎！博士马对曰：太上立德谓三皇五帝之世以德化民其次报施谓三王之世以礼为治也。帝曰：二者致化薄厚不同将主有优劣邪时使之然乎！对曰：诚繇时有朴文故化有薄厚也。
    晋郑冲初仕魏为司空及高贵卿公讲尚书冲执经亲授与侍中郑小同俱被赏赐。
    荀ダ字景倩仕魏为侍中为少帝执经拜骑都尉赐爵关内侯。
    庾峻为谏议大夫尝侍文帝讲诗中庶子何邵论风雅正变之义峻起难往反四坐莫能屈之。
    徐邈博涉多闻孝武帝始览典籍招延儒学之士邈年四十四始补中书舍人在西省侍帝。
    车胤为中书侍郎孝武帝尝讲孝经仆射谢安侍坐尚书陆纳侍讲侍中卞耽执读黄门侍郎谢石吏部郎袁宏执经胤与丹阳尹王混レ句时论荣之。
    宋袁粲泰始中为中书令领丹阳尹六年明帝於华林园茅堂讲。《周易》粲为执经。
    梁伏曼容字公仪初仕宋明帝好。《周易》集朝臣於清暑殿讲诏曼容执经曼容素美风采帝尝以方嵇叔夜使吴人陆探微画叔夜像以赐之。
    朱异为扬州议曹从事史兼太学博士高祖自讲孝经使异执读後为右卫将军於仪贤堂奉述高祖。《老子》义及就讲朝士及道俗听者千馀人为一时之盛时城西开士林馆以延学士异与左丞贺琛递日述高祖礼记中庸义。
    孔子祛兼中书通事舍人高祖撰五经讲疏及孔子正言专使子祛简阅群书以为义证事竟敕子与右卫朱异左丞贺琛於士林馆递日执经累迁通直正员郎舍人如故皇侃少好学尤明三礼孝经。《论语》起家兼国子助教高祖召入寿光殿讲礼记义帝善之拜员外散骑侍郎。
    贺为太常丞有司举治宾礼召见说礼义高祖异之诏朝朔望预华林讲。
    陈张讥初仕梁补国子正言生武帝尝於文德殿释乾坤文言讥与陈郡袁宪等预焉敕令论议诸儒莫敢先出讥乃整容而进谘审循环辞令温雅帝甚异之赐裙襦绢等仍云：表卿稽古之力累迁士林馆学士简文在东宫出士林馆发孝经题讥论议往复甚见嗟赏自是每有讲集必遣使召之。
    後魏崔浩明元初为博士祭酒尝授明元经书。
    燕凤为黄门侍郎行台尚书甚见礼重明元世与崔玄伯封懿梁越等入讲经传出议朝政。
    孙惠蔚初为皇宗博士侍讲东宫及宣帝即位仍在左右敷训经典自冗从仆射迁秘书丞。
</div>
    <div class="pagination">
<a href="册府元龟_page422.html">上一页</a><span>...</span><a href="册府元龟_page418.html">418</a><a href="册府元龟_page419.html">419</a><a href="册府元龟_page420.html">420</a><a href="册府元龟_page421.html">421</a><a href="册府元龟_page422.html">422</a><span class="current-page">423</span><a href="册府元龟_page424.html">424</a><a href="册府元龟_page425.html">425</a><a href="册府元龟_page426.html">426</a><a href="册府元龟_page427.html">427</a><a href="册府元龟_page428.html">428</a><span>...</span><a href="册府元龟_page424.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
