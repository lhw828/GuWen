<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 262 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 262 页/共 331 页</h1>
    <div class="content">　　紧要处
　　【颂古联珠】
　　雪峰存因僧问紧要处，乞师指示。师曰：“是甚么？”僧于言下大悟。云门云：“雪峰向你道什么？”圆悟勤曰：雪峰骑骏马，云门跨驴儿，一踢一踏相奔驰。长安有路非无路，夜半行时人不知。又曰：无量劫来是个甚么？觏面金提，几乎蹉过不蹉过，土苴堆头且高卧。
　　有长处
　　【颂古联珠】
　　云门偃曰：平地上死人无数，过得荆棘林是好手。时有僧出云：“与么则堂中第一座有长处也。”师曰：“苏噜苏噜。”水庵曰：举手攀南斗，移身倚北辰。出头天外看，须是个般人。虚堂隐曰：声如鸣玉静边门，谁信幽人不见君！花到海棠将寂寞，绣衣犹把麝香熏。断桥伦曰：将军有令闪旌旗，胡骑纷纷顿失威。纵有突然骁骤者，有知身已蹈重围。
　　无学处
　　【颂古联珠】
　　云居因僧问全无学处，如何立身？师曰：“无立身处。”曰：“佛事何劳？”师曰：“不同兴化。”投子青曰：苔殿烟收紫气旋，拱班宸幄退尧年。凤楼不宿桃源客，岂并金光嘱汉天。
　　向何处
　　【唐刘长卿集】
　　夕次担石湖，梦洛阳亲故。万里云海空，孤帆向何处？
　　择吉处
　　【刘熙释名】
　　宅，择也。言择吉处而营之也。
　　吃饭处
　　【五代史】
　　《晋李后传》：耶律德光曰：可无忧，管取一吃饭处。
　　不毛处
　　【孔白六帖】
　　《刘禹锡传》：叙张九龄为宰相建言，放臣悉徙五溪不毛处。然九龄自内职出，始安有瘴疠之欢！罢政事守荆州，有拘囚之思。身出荒陬一失意不能堪，矧华人士族必致丑地，然后快意哉！
　　深深处
　　【颂古联珠】
　　京兆白云善藏禅师僧问如何是深深处？师曰：“矮子渡深溪。”丹霞淳曰：“白头童子智尤长，半夜三更渡渺茫。任运往来无间断，不消船艇与浮囊。
　　真一处
　　【大还宝章】
　　真一处中黄宫。分身三处《法花珠林?潜道篇》云释宝志公迹多异，有僧正法献欲以一衣遗志，遣使于龙光宾二寺求之。并云：“昨宿旦出。”又至其常所造广候伯家寻之。伯云：“志昨在此行道，旦眠未寤。”使还，以告献。方知其分身三处宿焉。
　　三好处
　　【止观】
　　好处有三：一深山远谷，二头陀抖擞，三兰若伽蓝；若离三处，馀则不可也。
　　四念处
　　【四教仪集注】
　　四者，数也。念者，观慧也。处者，境也。今言四者：人于五阴起四倒，故于色多起净倒，于受多起乐倒，于想行多起我倒，于心多起常倒。举四倒故言四也。
　　四居处
　　【显扬圣教论】
　　四居处，广说如经：一慧居处，三谛居处，三舍居处，四寂静居处。
　　五易处
　　【贾谊新书】
　　豫让寡面变容，吞炭变声，必执襄子一岁而五易处。
　　内六处
　　【大集法门经】
　　谓眼处，耳处，鼻处，舌处，身处，意处。
　　外六处
　　【大集法门经】
　　谓色处、声处、香处、味处、触处、法处。
　　十二处
　　【楞严经注】
　　言：处者，盖六根。是受六尘所入之处。六尘，是受六根所入之处。则根尘互为所在之义，故名十二处。又曰：色与见二处，听与声二处，嗅与香二处，尝与味二处，身与触二处，意与法二处，十二处俱虚妄。有相因缘，非自然性。
　　鸟飞处
　　【唐刘长卿集】
　　武丘寺：仰见山僧来，遥从鸟飞处。
　　知杖处
　　【玉融新对】
　　广字函高僧传曰：释昙霍蔬食苦行，从河南来至自西平，特一锡杖，令人跪之。云：“此是波若眼，奉之可以得道。”人或藏其锡杖，霍闭目少时立知其处。并奇其神异，终莫能测。
　　是道处
　　【须真天子经】
　　问何所处是道处？文殊答言：寂静是道处。
　　近离甚处
　　【碧岩录】
　　圆悟勤禅师，举仰山问僧近离处。天下人一般也要问过，因风吹火，不可不作常程。僧云：“庐山。”石头人虽得。山云：“曾游五老峰么？”因行不妨掉臂，何曾蹉过。僧云：“不曾到。”移一步面赤不如语直也似忘前失后。山云：黎不曾游山。太多事生惜取眉毛好，这老汉着甚死急！云门云：“此语皆为慈悲之故，有落草之谈。”杀人刀，活人剑，两个三个，要知山上路须是去来人。验人端的处，下口便知音。古人道：“没量大人向语脉里转却，若是顶门具眼，举着便知落处。”看他一问一答，历历分明，云门为什么却道此语？皆为慈悲之故，有落草之谈。古人到这里，如明镜当台，明珠在掌，胡来胡现，汉来汉现，一个蝇子也过他监不得。且道作么生是慈悲之故，有落草之谈。也不妨险峻，到这田地，也须是个汉始可提掇。云门拈云：“这僧亲从庐山来，因什么却道黎不曾游山。”沩山一日问仰山云：“诸方若有僧来，汝将什么验他？”仰山云：“某甲有验处。”沩山云：“子试举看。”仰山云：“某甲寻常见僧来，只举拂子向伊道：‘诸方还有这个么？’待伊有语，只向伊道这个即且置，那个如何？”沩山云：“此是向上人牙爪岂不为好？马祖问百丈：‘什么处来？’丈云：‘山下来。’祖云‘路上还逢着一个么？’丈云：‘不曾’。祖云：‘什么不曾逢着？’丈云：‘若逢着即举似和尚。’祖云：‘那里得这消息来？’丈云：‘某甲罪过。’祖云：‘却是老僧罪过。’”仰山问僧正相类此。当时待他道曾到五老峰么？这僧若是个汉。但云：“祸事。”却道不曾到。这僧既不作家，仰山何不处令而行，免见后面许多葛藤。却云黎不曾游山，所以云门道此语皆为慈悲之故，有落草之谈。若是出草之谈，则不恁么。出草入草，头上漫漫脚下漫漫半开半合他也恁么我也恁么谁解寻讨？顶门具一只眼黎不解寻讨。白云重重，千重百匝，头上安头。红日杲杲。破也瞎举眼即错。左顾无瑕，瞎汉依前无事，你作许多伎俩作什么。右盼已老。一念葛年过。君不见，寒山子，癞儿牵伴。行太早。也不早。十年归不得，即今在什么处灼然。忘却来时道。梁侬得自由，放过一着便打，莫做这志前失后好。出草入草，谁解寻讨？雪窦却知他落处，到这里一手抬，一手搦。白云重重，红日杲杲，大似草茸茸，烟幕幕。到这里，无一丝毫属凡，无一丝毫属圣，偏界不曾藏，一一盖覆不得。所谓无心境界，寒不闻寒，热不闻热，都卢是个大解脱门。左顾无瑕，右盼已老。懒瓒和尚，隐居衡山石室中，唐德宗闻其名，遣使召之。使者至其室，宣言天子有诏，尊者当起谢恩。瓒方拨牛粪炎寻煨芋而食，寒涕垂顾，未尝答。使者笑曰：“且劝尊者拭涕。”瓒曰：“我岂有工夫为俗人拭涕耶！”竟不起。使回奏，德宗甚钦叹之。似这般清寥寥，白的的，不受人处分，直昌把得定，如生铁铸就相似。只如善道和尚遭沙汰后，更不复作僧人，呼为石室行者。每踏碓忘移步，僧问临济：“石室行者忘移步，意肯如何？”济云：“没溺深坑，法眼圆成实性。”颂云：“理极忘情谓，如何有喻齐。到头霜月夜，任运落前溪。果熟兼猿重，山长似路迷。举头残画在，元是谢家西。”雪窦道：“君不见，寒山子，行太早。十年归不得，忘却来时道。”寒山子诗云：“欲得安身处，寒山可长保。微风吹幽松，近听声愈好。下有班白人，劳唠读黄老。十年归不得，忘却来时道。”永嘉又道：“心是根，法是尘，两种犹如镜上痕。痕垢尽时光始现，心法双忘性即真。”到这里，如痴似兀，方见此公案。若不到这田地，只在语言中走，有甚了日。又垂示云：透出生死，拨转机关。等闲截铁斩钉，随处盖天盖地。且道是什么人行履处，试举看。举云门问僧：“近离甚处。”不可道西禅探竿影草，不可道东西南北。僧云：“西禅。”果然实头，当时好与本分草料。门云：“西禅近日有何言句。？欲举，恐惊和尚深辨来风，也似和尚番似寐语。僧展两手，败阙了也。勾贼破家，不妨令人疑着。门打一掌。据令而行好打快鞭难逢僧云：“某甲话在。”你待要翻叹那，却似有才旗夺鼓底手脚。门却展两手。岭驾与青龙不解骑。们无语。可惜。门便打。不可放过，此棒合是云门吃。何故？当断不断，返招其乱，阁黎合吃多少放过一著，若不放过合作么生？云门问：“这僧近离甚处？”僧云：“西禅。这个是当面话。如闪电相似。”门云：“近日有何言句？”也只是平常说话。这僧也不妨是个作家，却到去验。云门便展两手。若是寻常人遭此一验，便见手忙脚乱。他云门有石火电光之机，便打一掌。僧云：“打即故是。争柰某甲话在。”这僧有转身处，所以云门放开，却展两手。其僧无语。门便打。看他云门自是作家，行一步知一步落处，会瞻前亦解顾后，不失踪由。这僧只解瞻前，不能顾后。颂云：“虎头虎尾一时收，杀人刀，活人剑，须是这僧始得。千兵易得，一将难求。凛凛威风四百州。”坐断天下人舌头，盖天盖地。却问不知何大岭，不可盲伽瞎棒，雪窦元来未知在黎相似著也。师云：“放过一着。”若不放过。又作么生？尽天下人一时落节，击禅床一下。雪窦颂得此话极易。会大意只颂云门机锋，所以道虎头虎头一时收。古人云：“处虎头，收虎尾。第一句下明宗旨。雪窦只据欤结案。爱云门会据虎头，又能收虎尾。僧展两手，门便打，是据虎头。云门展两手，僧无语。门又打，是收虎尾。头尾齐收，眼似流星，自然如击石火似闪电光。直得凛凛威风，四百州直得尽大地世界风飒飒地。却问不知何太险，不妨有险处。雪窦云：“放过一著。”且道如今不放过时又作么生？尽大地人总须吃棒。如今禅和子，总道等他展手时，也还他本分草料。似则也似，是则未是，云门不可只恁么教你休也。须别有事在。又垂示云：“恁么恁么，不恁么不恁么。若论战也个个立在转处，所以道若向上转去。直得释迦，弥勒，文殊，普贤，千圣万圣，天下宗师，普皆饮气吞声，若向下转去，醯鸡蠛蠓蠢动含灵，一一放大光明，一一壁立万仞。党或不上不下，又作么生商量？有条攀条，无条攀例，试举看。举睦州问僧近离甚处，探宰影草。僧便喝。作家禅客，且莫诈明头，也解恁么去。州云：“老僧被汝一喝。”蹈虎之机，猱人作么？僧又喝。看取头角，似则似，是则未是，只恐龙头蛇尾。州云：“三喝四喝后作么生？”逆水之波，未曾有一人出得头入那里去。僧无语。果然摸索不著。州便打云。若使睦州尽令而行，尽大地草木悉斩为三段。这掠虚头汉。故过一着，落在第二。大凡扶坚宗教，须是有本分宗师眼目，有本分宗师作用。睦州机锋如闪电相似，爱勘座主。寻常出一言半句，似个荆棘丛相似，着脚手不得。他才见僧来便道见成公案。放你三十棒。又见僧云上座。僧回首，州云：“檐板汉。”又示众云：未有个入头处，须得个入头处，既得个入头处，不得辜负老僧。睦州为人多如此。这僧也善雕琢，争柰龙头蛇尾。当时若不是睦州，也被他惑乱一场。只如他问近离什么处，僧便喝。且道他意作么生？这老汉也不忙，缓缓地向他道，老僧被汝一喝，似领他话在一边，又似验他相似。斜身看他如何，这僧又喝。似则似，是则未是，被这老汉穿着鼻孔来也。遂问云：“三喝四喝后作么生？”这僧果然无语。州便打云：“这掠虚头汉。”验人端的处，下口便知音。可惜许这僧无语，惹得睦州道掠虚头汉。若是诸人被睦州道三喝四喝后作么生？合作磨生祗树免得他道掠虚头汉。这里若是识存亡，别休咎，脚踏实地汉，谁管三喝四喝后作么生？只为这僧无语，被这老汉便据疑结案，听取雪窦颂出。两喝与三喝。雷声浩大，雨点全无，自古至今，罕有人恁么。作者知机变。若不是作家争验得，只恐不任么。若谓骑虎头。囡瞎汉，虎头如何骑？多少人恁么会也有人此这见解。二俱成瞎汉。亲言出亲口，何止两个自领出去。谁瞎汉？教谁辨赖有末后句，泊乎赚杀人。拈来天下无人看。看即不无觑着即瞎，闾恭若着眼看则两手捂空。恁么举且道是第几机。雪窦不妨有为人处，若不是作者只是胡喝乱喝，所以古人道：“有时一喝不作一喝用，有时一喝却作一喝用，有时一喝如踞地狮子，有时一喝如金刚王宝剑兴化道。”我见你诸人，东廊下也喝，西廊下也喝，且莫胡喝乱喝，直饶喝得兴化上三十三天，却扑下来气息一点也无。待我苏醒起来，向汝道未在何故，兴化未曾向紫罗帐里撒真珠与你诸人在，只管胡喝乱喝作什么？临济道：“我闻汝等总学我喝。我且问你，东堂有僧出，西堂有僧出，两个齐下喝，那个是宾，那个是主？你若分宾主不得，巳后不得学老僧。”所以雪窦颂道作者知机变。这僧虽被睦州牧他，却有识机变处。且道什么处是这僧识机变处？鹿门智禅师点这僧云：“识法者惧。”岩头道：“若论战也个个立在转处。”黄龙心和尚道：“穷则变，变则通，这个些子是祖师坐断天下人舌头处。你若识机变，举着便知落处。”有般汉云：“管他道三喝四喝作什么，只管喝将去。说什么三十二十喝，喝到弥勒佛下生谓之骑虎头。”若恁么知见，不识睦州则故是要见这僧大远在。如人骑虎头，须是手中有刀，兼有转变始得。雪窦道：“若恁么二俱成瞎汉。”雪窦似倚天长剑，凛凛全威。若会得雪窦意，自然千处万处，一时会便见他。雪窦后面颂，只是下注脚。又道谁瞎汉，且道是宾家瞎，是主家瞎，莫是宾主一时瞎么？拈来天下与人看，此是活处。雪窦一时颂了也为什么，却道拈来天下与人看。且道作么生看。开眼也著，合眼也著，还有人免得么。
　　一生补处
　　【四教仪注】
　　一生捕处者，犹有一品无明。故有一生过此一生，即补妙觉之处。观音玄记云：犹储君之义也。
　　纯阳极处
　　【云居子词】
　　轻清之无，凝结不住，升上脑宫，纯阳极处。
　　那处
　　【左传】
　　庄公十八年，初楚武王克权，使厨缗尹之以叛围而杀之。迁权于那处。注：那处，楚地。
　　纳城处
　　【云南志】
　　纳城处，在曲靖府陆凉州。系坊郭卿镇名。
　　诗
　　【唐韩致光集】
　　两处楼上淡山横，楼前沟水清。怜山又怜水，两处总牵情。
　　【宋邓绅伯诗】
　　《清处为书记》：曾鲁卿作。小竹聊须长，闲花懒复栽。泉声洗歌吹，云气障尘埃。籁静初香袅，琴横月上来。有昌闻警露，梦觉自蓬莱。
　　【张横渠诗】
　　乐处乐处加功勉处行，事无甘苦必心亨。纲衣容有文章在，低首时人莫怨争。
　　【僧文向诗】
　　静处常于静处著闲身，别是清虚冷淡人。禅里断除千种法，吟中消受一生贫。声名岂必存编简，林壑从来有隐沦。云月溪山无限景，对馀一一意皆真。
　　【江湖续集】
　　是处是处堪弹铁，今朝又起单。潮高疑地窄，芦矮信天宽。阡陌嘉禾种，茅茨钓月湾。一风飘夕照，仿佛见青山。
　　【卫宗武集】
　　耕渔处清涟万顷亭为湖，湛湛一镜涵太虚。其旁鳞次田莓莓，四望沃若背膏腴。蔬畦麦陇间碧树，洲萍岸蓼连平芜。水村落照晚钟寺，中有一山成画圃。郑谷无此宽闲土林，严濑无此浩渺区。更于何所堪下钓，更于何所堪荷锄。谁与卜筑于此居？峨然其冠孔氏徒。时哉不偶堪豚世，垂缗把来以自娱。兴来风月入吟啸，错落吐出鲛盘珠。人惟内省有足乐，眇视外物刍狗如。膏梁于此且不愿，况为鲔而施。则知之子命名者，是特寄意耕与渔。岂亦伯成子高之在野，庄周濠上之观鱼！
　　【艾性夫剩语】
　　陈庭翠水竹清处晴波漾文绮，风篁弄家声。居然三市中，着此一段清。幽人自地偏，淡趣由天成。洗耳日以静，抱节日以贞。从君得三绝，与我增双明。
　　【僧文向集】
　　万山深处万山深处绝宣哗，野鹤孤猿共此家。莫使游尘污泉石，有妨闲客卧烟霞。寒衣绿芰千层叶，饥食青松数树花。无可破除无可羡，清贫却是好生涯。
　　【刘龙洲集】
　　登凌云高处摄衣更上一层楼，才到云霄最上头。方识乾坤真转谷，好知身世付虚舟。九秋草木岚烟湿，万里山川海气浮。更欲杖藜穷地望，眼中何处认神州。
　　【江湖后集】
　　寄题江湖稳处缚屋求于稳处宜，到门还似上船时。江湖未必风波险，平地风波险不知。
　　【艾可叔诗】
　　次韵赵绣使题金鳌稳处突兀霜崖俯雪洲，时时登览唤渔舟。溪分南北地初合，月在山间天共流。三两可人曾此会，百千年后复谁游。桑田不变金鳌健，只恐吟翁白尽头。
　　【兰雪轩诗集】
　　题湖山佳处彭蠡西南庐异东，水云终日气蒙蒙。八江水泻添春绿，五老云来带晚红。樵路才岩洪井近，仙源迢迁武陵通。何由白发长松下，共倚渔舟弄晚风。
　　【陆子方集】
　　溪山佳处子昂为宣城友人书浊流不受美女鉴，丑石乃似顽夫形。行尽溪山千百里，只宜此地结茅亭。岩花半识元晖面，溪声细和谪仙诗。行云流水自今古，渔叟樵童了不知。
　　【元王逢梧溪集】
</div>
    <div class="pagination">
<a href="永乐大典残卷_page261.html">上一页</a><span>...</span><a href="永乐大典残卷_page257.html">257</a><a href="永乐大典残卷_page258.html">258</a><a href="永乐大典残卷_page259.html">259</a><a href="永乐大典残卷_page260.html">260</a><a href="永乐大典残卷_page261.html">261</a><span class="current-page">262</span><a href="永乐大典残卷_page263.html">263</a><a href="永乐大典残卷_page264.html">264</a><a href="永乐大典残卷_page265.html">265</a><a href="永乐大典残卷_page266.html">266</a><a href="永乐大典残卷_page267.html">267</a><span>...</span><a href="永乐大典残卷_page263.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
