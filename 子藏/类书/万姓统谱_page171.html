<!DOCTYPE html>
<html>
<head>
    <meta charset="UTF-8">
    <title>万姓统谱 - 第 171 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 171 页/共 403 页</h1>
    <div class="content">　　成端亮【字伯　绍圣进士】
　　成钦亮【字仲邽端亮弟朝奉大夫知陜州隆兴进士】
　　【元】成克敬【砀山人敦朴务实由归徳军判官转国子监典籍卒赠朝列大夫秘书少监追封上谷郡
　　伯】
　　成玉【行府提控都管从郝经使宋者也经拘留真越七年而从经者格鬭相残索经于室经乗昏逾墙伴使来救经脱而玉死之初变未作时从者颇怨忿欲有异谋玉屡劝经宜谨僃之经不以为然竟以致变玉死经为文以祭焉】
　　成遵【字谊叔至正中武昌路总管时武昌为沔寇残毁民多死于兵而大江上下皆剧盗阻絶遵假军储钞万锭募勇敢士具戈船截兵境且战且行籴粟于太平中兴民赖以全活者众】
　　【明】成璡【兴化人洪武中授代州学正陞蔚州知州为政清肃与守将协修邉僃民赖以寕水乐初命为北平布政司叅议制辞有致朕无北望之忧之语卒追封吏部左侍郎洪熙初赠吏部尚书】
　　成洙【字怀鲁南和人笃志嗜学元末扶母氏避乱山西训蒙以给衣食母丧负骸骨归洪武七年以明经授本县儒学训导陞山东益都教谕子均博通经史洪武二十七年授本县学训导父子相继儒官无愧师责】
　　成防奇【洪武中常熟知县时府吏诣县径由中道入公堂防奇怒其越礼执之事闻上喜其能命
　　以酒劳之】
　　成均【监城人永乐中由国子生授监察御史端厚勤慎陞江西按察副使再陞南京刑部右侍郎转
　　户部右侍郎】
　　成务【兴国人永乐间任监察御史以振扬风纪有声超陞贵州按察使】
　　成实【光州人天顺进士成化中任礼科给事中上言疏通嵗贡一途上是其言】
　　成始终【字敬之无锡人正统己未进士授行人拜监察御史己巳之变督兵紫荆闗守要害地事竣擢湖广按察佥事敏于疏决狱无滞囚以直戆忤当道乞归结屋顔曰锦江舲海岳轩善吟咏所着有澹轩集倪文僖公表其墓】
　　成器【余姚人正统间闻侍讲刘球劾中官王振下锦衣狱死乃即邑中龙泉山顶为坛祭球祭毕以
　　馂颁诸同志其祭文歴述古今权奸之祸凣二千余言人谓之祭忠文】
　　成乐【字以和湖广石首县人由进士正徳十年知秦州居官清慎宅心慈爱十三年春遽以疾革囊
　　槖萧然防不能殓归】
　　成子学【字豫道海阳人嘉靖甲辰进士任浃江知县有政任御史有风裁歴行太仆寺卿】







　　万姓统谱卷五十三
<子部,类书类,万姓统谱>
　　钦定四库全书
　　万姓统谱卷五十四　　　明　凌迪知　撰下平声
　　八庚
　　彭【陇西宫音大彭为商诸侯以国为姓】
　　【周】彭祖【古陆终氏第三子籛铿也自尧歴夏殷封于大彭尝隠于云母山服云母夀八百歳】彭更【见孟子】
　　彭仲【楚大夫】
　　彭令昭【歌师也秦始皇时武夷君防乡人于幔亭峰令昭歌人间可哀曲歌罢防云四合环佩锵
　　然凌空而去】
　　【汉】彭越【昌邑人常渔钜野泽中陈胜项梁彭越少年相聚请越为长収诸侯散卒得千余人沛公击昌
　　邑越以兵助之自是为汉游兵击楚卒败项羽于垓下以功封梁王】
　　彭宣【阳夏人治易事张禹禹荐其明经有威重可任政事入为右扶风累官大司空封长平侯王莽専政宣上书言三公鼎足承君一足不任则覆乱鼎实臣年眊昏乱乞骸骨归乡里】
　　彭闳【治欧阳书汉光拜桓荣为博士荣曰臣不如同门生彭闳因拜为议郎】
　　彭修【字子扬防稽毗陵人年十五侍父行道中为盗所劫修防佩刀向盗曰父辱子死汝不畏死耶盗惊谓曰童子义士毋逼之遂辞去后仕为郡功曺尝守吴令讨贼障扞太守为流矢所中贼素闻恩信即杀中修者众悉降曰自为彭君不为太守也】
　　彭翼【宜春人献帝时歴官建平长沙北海三郡太守封宜春侯】
　　【三国】彭羕【字永年广汉人身长八尺容貌甚伟姿性骄傲多所轻忽惟敬同郡秦宓子勑荐之于太守许
　　靖以为髙概节行守真不亏虽古人潜遁蔑以加也】
　　【晋】彭祈【襄武人仕为周别驾从事歴西郡酒泉农略阳四守累官封侯所至忠以卫上清以守己威
　　以克敌恩以下】
　　【唐】彭世昌【字袭之宜春人谨身修行以名节自持杨行宻据淮楚召为长史未防谢病归隠于郡之修仁乡一旦有豪猾子数百为郡刧之曰吾徒遭乱世未有所托方今徳足而智有余莫若君请焉世昌正色叱曰梁汴之间真人出矣譬之曰也四方鼠辈其犹爝火不息未之有也不知命数而逞无穷之欲智者不为也敢辞复请又辞三请之不从设棘箐絷其上而焚之】
　　彭云【宜春人自幼力学通阴阳图纬隠居不求闻达宗遣使者以蒲轮召之至再始行命之官不
　　就辞归孙伉贞元间举进士歴官石泉令岳州録叅以能称】
　　彭乗【华阳人性纯孝以好学称举进士尝登相国寺阁怅然曰亲老矣安敢舍晨昏之奉而图一身
　　之荣乎遂奏乞归养及父卒甘露降封树人以为孝感后累官翰林学士】
　　彭蟾【字东赡宜春人好学不仕以处士称重修唐韵及着凤池本草庙堂鉴共一百二十卷有诗
　　十一首见宜春集】
　　【五代】彭珰【字武仲崇安人祖迁官至千牛卫上将军父汉台州军事判官珰通达经史家饶于财性喜释典与扣氷禅师善于所居之东建精庐与师居焉南唐间为建州兵马都监诣金陵上书请以温岭镇为崇安塲珰仕至殿中监后人以其有奏请之功为之立祠今县治所奉三丈王其一则珰也子孙歴仕多显者】
　　彭畬【婺源人唐末黄巢乱畬率兄弟起义兵捍蔽乡邑死之乡人怀其徳为立庙宋开庆己未重庆受围兵交空中见大旗曰婺源彭王围遂解帅李遇龙上其事于朝加封王爵】
　　【宋】彭彛【字武山崇安人学问该博谨守节行侍郎刘防荐于朝谓彛士检清修才章典赡诚所谓防稽之竹箭海曲之明珠也既而被召赴阙试于紫薇阁诰词褒美云朕惟众科不足以尽天下之士故因赦令而委天下以特招尔以守节见称而议论亦尝试矣赐之一命使力行者有所劝焉人因称之为彭特招授将仕郎试秘书省校书郎终于大理丞】
　　彭任【广安军岳池人庆厯初富弼使辽任与偕行道次语弼曰朝廷所谓书词万一与口传异将何
　　以对啓视果不同弼即驰还朝更书而去】
　　彭孙【连城人少以勇敢自负皇祐间应募讨贼孙乃单骑造其垒曰尔曺兵粮不及官军之众若悔过享终身之利于是贼众感泣聴命后屡平贼寇累官莱州防御使陇西郡侯】
　　彭抗【师事旌阳纳爱女旌阳之子为妇旌阳嘉其诚恪应诸秘要悉以传之】
　　彭渊材【尝自言平生有五恨一恨鲥鱼多骨二恨金橘带酸三恨莼菜性冷四恨海棠无香五恨
　　曾子固不能诗晓大乐尝献乐书得协律郎】
　　彭止【字应期崇安人自号漫者诗笔甚高尝谒辛弃疾值其昼寝题一絶于斋而去辞云棊子声干案接尘午窗诗梦暖于春清风不动堦前竹谁道今朝有故人弃疾觉遣人追之延留累月所为诗皆清丽典雅有刻鹄集】
　　彭汝砺【字器质鄱阳人治平初举进士第一累迁监察御史里行首陈十事指适利害多人所难言者神宗时又论兵不当以付中人哲宗时权吏部尚书出知成都府未行章数上又降宝文阁待制知江州汝砺平生言动取舍必合于义所着易义诗义诗文凡五十卷】
　　彭超然【觉范之弟为人纯厚善论诗极有风味尝曰诗贵得于天趣觉范曰何以识其天趣曰能
　　知萧何所以识韩信则天趣可识矣觉范竟不能屈】
　　彭思永【字季长庐陵人举进士累官侍御史皇祐中祀明堂百官迁秩思永以抗论张尧佐王守忠罢知宣州歴知成都府还拜御史中丞时追崇濮安懿王谏官多以罪去思永力陈不可且请召还言事者以户部侍郎致仕子卫孝谨有节操以父老弃官家居者十余年】
　　彭卫【字明微思永之子也少谨厚读书不为科举谋思永丧哀毁以孝闻元丰四年以宣义郎致仕判赵州日民之鬻蔬者例出蔬供郡官以免身役卫知其説义欲不取而恶违众告园丁曰我家食蔬少尔持归鬻之积钱尔家待我终更并取也讫去不复问其清畏人知如此杜门晦迹不求利达不事祠祷不延桑门不喜卜筮年七十六卒】
　　彭持【字知权分宜人少喜学西汉文为诸生时知军州事张颙稀简接士求见者先令诗赋方得通繇是士无敢进者持奋曰是谓秦无人矣因求入谒颙令作日新之谓盛徳赋藏器待用诗皆立就张大称赏贡入太学与临江孔武仲齐名擢进士甲科元丰间累迁至司农丞出为监司终奉议郎江西提举】
　　彭举正【萍乡人有节行张士逊在相府闻其名辟之门下尝夜试之举正不为动以特奏名补国
　　子博士】
　　彭天益【攸县人登元祐三年乡荐崇寕初为太学博士以议论不合出为湖南提举大观初上封事力言权奸误国年五十即致仕居司空山翛然有物外意所着有瑞麟集】
　　彭汝方【字宜老汝砺弟宣和初通判衢州使者上其治状擢知州事方腊反陷歙睦且至衢境无兵可御众皆奔溃汝方独守孤城三日而陷骂贼以死诏諡忠毅官其家七人】
　　彭拯【字原中崇安人末冠与兄揽试于京师父朝议公俣以诗勉之曰送汝趋京邑休辞马上尘人知官禄贵家为买书贫淬砺先修业轩腾欲奋身此行偕揽辔同醉杏花春后公果入太学政和二年登进士第调抚州法曺歴真婺二州教授除辟雍正陞辟雍博士寻迁睦宗西宅大小学教授改宗学录上书论任子滥恩等事不报出倅沅州而卒子昌言知桂阳军临武县】
　　彭路【字通达崇安人文思清新崇寕三年特奏名第一徽宗褒谕路谢以诗帝命翰林学士和之】彭合【庐陵人高宗时为清江主簿以土瘠赋重力请蠲减后为京西总领卒于官丧过清江民相聚哭肖像立祠长子商老为南雄州司理仕至南安通判次子汉老知常徳府有豪民刘庚诬其悍仆为盗汉老审鞠仆免诛死】
　　彭奭【字伯胜崇安人特奏状元路之孙也绍兴七年冠乡荐时族之与计偕者三明年试南宫者六刘屏山以诗饯之曰君家诗礼冠南区文阵堂堂尽壮夫汉杰姓名归大族周官事业属吾儒争题玉字传金防悉奋朱鸾与凤雏月桂香传南北巷千言长策耀天衢二十四年登进士第】
　　彭戢【渠州人元丰中举进士第为两浙提举奉祠常蓄双鹤江左士大夫送行有扁舟载双鹤万卷
　　贮羣书之句】
　　彭爚【通直郎平江佥判江文忠公万里荐之云士林前革有学有文贫而能防老而练事曽跻政府
　　尚淹郡幕寘之馆学庶无弃才】
　　彭俞【字济川宜春人少隠集云峯学防于易自号连山子绍圣四年进士知溧阳县事理寃狱甚多监司连荐之稍迁至朝散郎俞所着有君子传三卷循吏鉴十二卷贯通篇五卷时议二卷文集二百卷】
　　彭蠡【字师范都昌人朱子守南康从之防为朱子所重号梅坡先生官至吏部尚书】
　　彭兴祖【五嵗能诗刘毂五嵗能骑射绍兴中张俊以名闻召见内殿以兴祖为迪功郎毂为进武
　　校尉皆赐袍笏】
　　彭寻【都昌人文行为乡里所推称曰东园先生弟蠡天资頴敏朱熹守南康蠡质疑问难甚精以经
　　学名世号梅坡先生子方举进士官至吏部尚书卒諡文定】
　　彭年【字子夀清江人从朱熹张栻讲学乾道间举进士累官吏部侍郎兼侍读尝极諌光宗宜尽孝道寕宗时又极言小人窃权之以宝谟阁侍制致仕年学识正大议论简直其爱君忧国先见之识敢言之气皆人所难自伪学有禁士大夫鲜不变者年则始终特立卒諡忠简】
　　彭岩肖【号峯崇安人领宋甲子荐邑宦咸以老成礼之岩肖性不嗜酒诗文窥韩杜户庭搯肝刿胃不经缀一字嗜学老不倦年八旬举武如趍张防使问其筋力何以健答曰寡欲张颔之杨尹补植清献梅命赋云清献堂前树无稍可着春岂知三百载复有种花人公诗皆有一唱三叹之遗音惜散逸不多见矣】
　　彭仲刚【字子复平阳人登乾道第初主金华簿移临海令民爱信之召为勑令所删定官迁国子监丞知全州减郡费寛商税输租得自槩量无斛靣择学师教其子弟而亲执经讲説曰此古人所以富庶而教之也丁父忧民哭扶其柩至境外数十里曰何时复此太守乎服除知豪州未行时令提举浙东常平命下而卒阶朝请郎】
　　彭方【字季正都昌人朱子守南康方就学于其门弱冠魁省闱累官至祭酒执法殿中迁兵部右侍
　　郎龙圗阁学士諡文定】
　　彭仲举【乾道间为正字林谦之为司业二人逰天竺谈诗谈到少陵好处仲举大呼曰少陵可杀
　　闻者曰林司业彭正字谋杀少陵】
　　彭正建【以诗名世有云天与莲峰作逸民旧时相识防尤存家书千里懒开眼僦屋两间长闭门】彭钦【字仲防清江人嘉定间以父荫授军器监主簿或欲删其父所编内治圣鉴钦持不可遂请外
　　添差嘉兴通判监司表其防平】
　　彭元忠【淳熙中为司户杨诚斋赠诗云诗入江西社心传肘后方木天须此士丹笔校书黄】彭春年【黄岩人博贯经史累迁枢宻院编修官后领教国子黜浮崇雅文风一变】
　　彭吕【字景望泰和人幼孤力学以明经起为濂溪书院教谕元陷贑州吕不屈入广从文天祥赴难
　　死】
　　彭庭坚【瑞安人举进士为崇安县尹民服其威信后陞福建都帅遇害赐諡忠愍】
</div>
    <div class="pagination">
<a href="万姓统谱_page170.html">上一页</a><span>...</span><a href="万姓统谱_page166.html">166</a><a href="万姓统谱_page167.html">167</a><a href="万姓统谱_page168.html">168</a><a href="万姓统谱_page169.html">169</a><a href="万姓统谱_page170.html">170</a><span class="current-page">171</span><a href="万姓统谱_page172.html">172</a><a href="万姓统谱_page173.html">173</a><a href="万姓统谱_page174.html">174</a><a href="万姓统谱_page175.html">175</a><a href="万姓统谱_page176.html">176</a><span>...</span><a href="万姓统谱_page172.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
