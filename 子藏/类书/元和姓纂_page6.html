<!DOCTYPE html>
<html>
<head>
    <meta charset="UTF-8">
    <title>元和姓纂 - 第 6 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>元和姓纂 - 第 6 页/共 45 页</h1>
    <div class="content">　　元和姓纂卷一【上平声东韵至江韵】　　唐　林寳　撰一东
　　冯
　　周文王第十五子毕公髙之后毕万封魏支孙食采于冯遂氏焉世本又云姬姓郑大夫冯简子后汉书云秦末冯亭为上党守入赵其宗族或留潞或在赵秦丞相冯去疾御史大夫冯劫汉博成侯冯毋择并亭之后也至冯唐徙安陵为楚相弟骞自上党徙杜陵孙奉世大将军生谭逡【按冯奉世为左将军此作大将军误又谭逡下脱立参二字】野王野王左冯翊立上郡太守参冝都侯汉功臣又有阏氏侯冯解散谷阳侯冯谿封六代后汉司空冯勤魏郡人冯衍杜陵人生豹尚书司空鲂南阳人廷尉冯绲巴郡人【按阏氏侯冯解散汉功臣表作阏氏节侯】
　　颍川　后汉征西大将军夏阳侯冯异
　　上党　汉左将军冯奉世本世居上党也
　　长乐信都　汉冝都侯参后晋有冯和孙防僭号都龙城称北燕弟宏为后魏所灭宏生朗生姬姬女弟魏文成皇后燕熈孙子琮北齐左仆射昌黎公【按北史冯熙文明太后之兄父朗追赠燕宣王熙生诞诞生穆穆生冏袭爵昌黎王又北齐书冯子琮冯防之后父灵绍子慈正此文内姬字疑系熙字之误熙孙子琮四字亦误疑燕字下有脱文】生慈明慈信慈让慈明生惇怦怦兵部郎中生骞汾州刺史慈明孙庆雅州刺史慈让生揔掷防揔监察御史生元常右丞兵部侍郎元常生光嗣齐州刺史孙令问侍御史思雍刑部郎中防生淑祠部郎中
　　京兆　状称宏后隋有兵部尚书冯业生长命唐尚书左丞长命生义宏礼本义宏膳部郎中礼本司农少卿本足子昭泰刑部刺史安昌公【案张説集括州刺史工部尚书冯昭泰碑曾祖兵部尚书世基此避唐讳作业又曰考仁髙亮无禄故昭泰防袭安昌公此作本足子当有讹又攷昭泰尝官邢州刺史此作刑部亦悮】生绍正绍烈绍正少府监绍烈兵部郎中鸿胪卿又银青光禄大夫直昭文馆绍烈生敦直从祖弟师训右领军将军思训生嘉勣蓬州刺史少师唐驸马鸿胪卿青州总管陜东行台右仆射生文瓒
　　河间　监察御史冯师古孙着鲁着左补阙鲁兼监察御史
　　魏郡　国子祭酒伉生芫药
　　新平　御史中丞冯嘉賔
　　诸郡冯氏　鸿胪少卿冯宗中书舎人冯大和并长安人万年县令冯用之洛阳人库部员外冯嶷河东人虞部员外郎冯宿长乐人后徙东阳弟定审寛寛中书舎人大和中并举进士
　　髙州　髙州都督耿公冯益代为酋领
　　岗州　窦州刺史合浦公冯士翽代为酋领兄煜进士
　　洪
　　共工氏之后本姓共氏因避仇改为洪氏
　　宣城　吴有庐江太守洪矩
　　舒城　唐清河丞洪孝昌代居舒州状称矩后生厚监察御史
　　毘陵　监察御史【案此脱名疑即上文名厚者】常州人本姓宏氏避元宗讳改姓洪氏【案此与通志皆误元宗讳隆基无宏字惟髙宗有太子后号孝敬皇帝者讳此字此作元宗讳恐有讹误】生子兴起居舎人生经纶谏议大夫
　　弓
　　鲁大夫叔弓之后以王父字为氏汉有光禄勲弓祉太原　弓祉【案弓祉之祉一作阯】之后后魏有博陵太守弓翊曾孙逸之逵之义徳州刺史【案弓翊曾孙逸唐陈仓令生羲之逵之羲之徳州刺史此作义又作逸之疑有讹】离石公生志和志宏志元彭祖志宏陈州刺史生嗣宗祠部员外嗣业洛州司马志元右金吾将军相州刺史阳国公彭祖府长史蒲州刺史晋阳公生嗣初嗣説嗣初雍州司功
　　熊
　　楚鬻熊之后以王父字为氏
　　南昌　晋侍中太常卿熊逺开元临清尉熊曜又户部郎中熊执易并洪州人
　　童
　　颛顼生老童子孙以王父字为氏
　　东莞姑幕　后汉循吏童恢晋有童景宋有童厚民
　　僮
　　老童之后或为僮氏
　　山阳　后汉有吴郡太守僮和
　　中
　　何承天纂要云汉少傅中云【案应劭风俗通汉少府中京通志引何承天纂要同此作少傅中云误战国防秦有中期吕氏春秋中尚魏公子牟之后魏得中山以邑与之遂以邑为氏史记有中旗】
　　崇
　　夏殷时侯国也崇侯虎为文王所灭
　　嵩
　　史记有嵩极元子
　　茙
　　见姓苑春秋有茙律【案左传晋灵公车右戎津此作茙律与通志同误】河南　后魏官氏志茙眷氏改为茙氏【案后魏官氏志乃茂眷氏改为茂氏此作茙疑有误】
　　躬
　　何承天纂要云人姓
　　宫
　　虞大夫之竒之后殿中御史志恽
　　河东　今河东有宫氏大厯中侍御史宫顼或云恒州人也
　　雄
　　舜七友雄陶之后
　　广陵　今州有雄姓
　　肜
　　尚书肜伯周同姓为氏成王宗伯【案周书彤伯非肜也通志肜氏本彤氏避仇改为肜氏疑为近之】
　　公
　　左传鲁昭公子公衍公为之后汉主爵都尉公俭
　　酆
　　文王第十七子酆侯之后
　　
　　风俗通东主以山为氏
　　红
　　出自刘氏汉楚元王子红侯富之后
　　鸿
　　大鸿之后左传卫有鸿聊魋
　　翁
　　比部郎中翁义恪
　　通
　　巴大夫食采通川因氏焉
　　鬷
　　古鬷夷氏之后左传郑有鬷蔑鲁有鬷戾【按齐有鬷声姬】
　　种
　　本姓仲氏仲山甫之后魏因避难改为种氏后汉有种暠
　　洛阳　后汉司徒种暠生拂拂生邵大鸿胪卿
　　东里
　　郑大夫子产居东里因氏焉曹瞒有南阳太守东里昆何氏姓苑云东莱人太始先贤状有东里冕魏志有东里衮
　　东方
　　风俗通云伏羲氏之后帝出于震以主东方子孙因氏焉
　　平原厌次　汉太中大夫东方朔字防倩唐礼部员外郎东方虬云朔之后生颢左拾遗
　　安徳　北齐南兖州刺史东方老
　　东楼
　　夏禹后有东楼公支孙氏焉其后大夫有东楼羽
　　东郭
　　齐公族桓公之后也齐大夫偃东郭书见左传又大陆子方号东郭贾齐人荘子有东郭子魏文侯时东郭子恵见説苑
　　齐郡　汉有东郭先生拜都尉
　　山阳　神仙传有东郭延
　　东阳
　　祖氏家传祖崇之娶东阳元旋女又宋贠外郎东阳无疑撰齐谐记十卷
　　东邱
　　郯县　晋龙骧将军东邱进
　　东宫
　　东宫弃疾隠嵩山年三百嵗
　　公石
　　鲁僖公生共叔坚坚生恵叔子孙为公石氏
　　公士
　　古爵也子孙氏焉
　　公山
　　鲁公山不狃一作不扰
　　公沙
　　见姓苑
　　公孙
　　黄帝姓公孙子孙因以氏焉
　　河南　隋沙州刺史无终公公孙微孙彦藻唐通州刺史昌平公安生钦洋啇等州刺史
　　辽东　后汉有公孙延生度为辽东太守子康生文懿三代处辽东后自立为燕王魏明帝遣司马宣王平之三代五十年而灭后魏广州刺史固安子公孙表称度后孙叡尚书燕郡公曾孙遂青州刺史生长儒北齐泾州刺史孙正唐州司法
　　栎阳　唐右卫大将军征阳公公孙武孙逹生雅靖安西都防
　　菑川　薛县汉有丞相平津侯公孙宏子度山阳太守隋菑州刺史公孙景茂代居信都状云宏子度后生善政政生虞唐库部郎中职方郎中
　　北地义渠　汉有西平太守公孙浑邪著书十五篇子贺丞相葛绎侯生敬声太仆犯事父子俱死狱中辽西　后汉前将军易侯公孙瓒又春秋时诸侯亦为公孙氏
　　上谷　晋有隠者公孙风上昌黎九城山
</div>
    <div class="pagination">
<a href="元和姓纂_page5.html">上一页</a><a href="元和姓纂.html">1</a><a href="元和姓纂_page2.html">2</a><a href="元和姓纂_page3.html">3</a><a href="元和姓纂_page4.html">4</a><a href="元和姓纂_page5.html">5</a><span class="current-page">6</span><a href="元和姓纂_page7.html">7</a><a href="元和姓纂_page8.html">8</a><a href="元和姓纂_page9.html">9</a><a href="元和姓纂_page10.html">10</a><a href="元和姓纂_page11.html">11</a><span>...</span><a href="元和姓纂_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
