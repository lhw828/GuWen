<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 38 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 38 页/共 86 页</h1>
    <div class="content">　　昔日云鬟锁翠屏只今烟塜伴荒城香销断絶无人问空有幽花独擅名【傅天谏】
　　羞将姿媚随花谱爱伴孤髙上月评独恨遇寒成弱植色香殊不避梅兄【陈丘斋】
　　妙香真色得之天羞御铅华学女妍只向温柔乡里活怕寒不许上林传【郑松窓】
　　乐府祖
　　菩萨蛮
　　层层细剪氷花小新随茘子云帆到一露一畨开玉人催买栽　爱花心未已摘放冠儿里轻浸水晶凉一窝云影香【张约斋】
　　念奴娇
　　调氷防雪想花神清梦徘徊南土一夏天香收不起付与蕊仙无语秀入精神凉生肌骨销尽人间暑稼轩愁絶惜花还胜儿女　长记歌酒阑开时向晚笑挹金茎露月浸阑干天似水谁伴秋娘窓户困殢云鬟醉欹风防总是牵情处返魂何在玉川风味如许【刘叔安】
　　霓裳中序第一
　　青颦素靥海国仙人偏耐热餐尽风膏露屑便万里凌空肯凭莲叶盈盈步月悄似怜轻去瑶阙何人在忆渠痴小防防爱轻防　愁絶旧逰轻别忍看锁香金箧凄凉夜簟香浓诗魄真化风蜨冷香清到骨梦十里梅花霁雪归来心事厌厌自共素娥说【尹旋津】

　　全芳备祖前集卷二十五
　　钦定四库全书
　　全芳备祖前集卷二十六　宋　陈景沂　撰花部
　　萱草花
　　事实祖
　　碎录
　　一名鹿葱【坡诗注】一名宜男草花如莲宜懐姙者佩之必生男【风土记】神农经曰中药养性谓合欢蠲忿萱草忘忧【博物志】吴中谓萱草疗愁【述异记】其叶四垂其跗六出【徐勉赋】恵书慰沃虽萱草忘忧皋苏释悍无以加也【王朗与太子书】鹿葱根苗可以荐于俎世人欲求男者服之犹良也【嵇含序】水葱花叶如鹿葱花色有红黄紫三种出始兴妇人懐姙佩其花生男者即此花非鹿葱也交广人佩之极有騐然其土多男子不厌女子故不常佩也【南方草木状】
　　纪要
　　焉得谖草言树之背【伯兮】孔氏曰谖训忘非草名背北堂也孔氏曰士昏礼云妇洗在北堂有司彻云主妇北堂房屋所居之地总谓之堂房半以北为北堂房半以南为南堂释文谖本又作萱说文作藼云令人忘忧也【诗注】嵇康种之舍前【古今注】
　　杂著
　　草号宜男既且贞厥贞伊何惟干之嘉其伊何绿叶丹花光采晃曜配彼朝日君子耽乐好和琴瑟固作螽斯防立孔臧福齐太姒永世克昌【曹子建宜男草颂】猗猗令草生于中方花曰宜男号应祯祥逺而望之焕若三辰之丽天近而察之晃若芙蓉之鉴泉于是狡童媛女以时来征结九秋之永思含春风以娱情【晋傅宜男花赋】淑大邦之竒草兮应有百之休祥禀至贞之灵气兮显嘉名以自彰冠众卉而挺生兮承木徳于少阳体柔性刚蕙洁兰芳结纎根以立本兮嘘灵幄于青云顺隂阳以滋茂兮实含章之有文逺而望之灼若丹霞照青天近而观之煜若芙蓉鉴绿泉萋萋翠叶灼灼朱华炜若珠玉之树焕如景宿之罗充后妃之盛饰兮登紫薇之内庭回日月之辉光兮随天运以虚盈【夏侯湛宜男花赋】
　　赋咏祖
　　五言散句
　　忘忧当树萱【李白】　　　　　萱草含丹粉【温岐】
　　我非儿女萱【东坡】
　　丛疎露始滴芳余蜨尚留【韦左司】
　　腻蘤金英扑纎莛玉股抽【宋景文】
　　若教花有语却解使人愁【晏元献】
　　萱草女儿花不解壮士忧【孟郊】
　　艺萱盈九畹苏子忧国病【山谷】
　　我有忧民心对君忘不得【石舍人】
　　移萱树之背丹霞间缥色
　　萱草朝始开呀然黄鸐觜【苏子由】
　　秾花夫岂少爱此入风雅【朱乔年】
　　七言散句
　　不闻幽艶接江蓠【晏元献】
　　宜男漫作后庭草不是樱桃结子红【温飞卿】
　　五言古诗散聫
　　野马不任骑兔丝不任织既非中野花无堪麕防食【沈约】修茎无附叶繁萼攅庭首每欲问诗人定得忘忧否【宋景文】
　　萱草虽防花孤秀能自防亭亭乱草中一一芳心挿【东坡】种萱不种兰自谓忧可忘绿叶何萋萋春愁更茫茫【刘原父】
　　五言絶句
　　可爱宜男草垂彩暎何家何时如此叶结根复含花【梁元帝】
　　萱草生堂堦逰子行天涯慈亲倚堂门不见萱草花【聂夷中】
　　杜兰能散闷萱草解忘忧借问萱逢杜何如白见刘【白香山】
　　春条拥新翠夏花明夕隂北堂罕悴物独尔淡冲襟【朱文公】
　　西窓萱草藂昔是何人种移向北堂前诸孙时绕防莫讶萱枝小能施宫様妆只縁沾染足絶似杜兰香【徐竹隠】
　　五言八句
　　从来占北堂雨露借恩光与菊乱佳色共葵倾太阳人生真苦相物理忌孤芳不及空庭草荣衰可两忘【山谷】
　　七言絶句
　　人心与草不相同安有树萱忧自释若言忧及此能忘乃是人心为物易【圣俞】
　　乐府祖
　　清平乐
　　小庭春老碧砌红萱草长忆小阑闲共绕携手绿丛含笑　别来音信全乖旧期前事堪猜门掩日斜人静落花愁防青苔
　　金钱花
　　事实祖
　　碎録
　　金钱花日开夜落【风土记】
　　纪要
　　梁豫州掾属双陆以赌金钱金钱尽以金钱花相足鱼洪谓得花胜得钱【杂录】
　　赋咏祖
　　五言散句
　　金钱色傍秋【东坡】　　　　　繁多终不臭【白氏集】
　　风流似不贫
　　七言散句
　　堪疑刘宠遗风在不许山隂父老贫【李卫公】
　　如今莫共金钱鬬买断秋天是此花【陆防】
　　厚重圜殊秦半两轻飘薄似汉三分【白氏集】
　　七言古诗
　　黄金钱谁解数十指如春葱惟有河间女金钱多不知数手结罗裙拾将去【郑内翰】
　　五言八句
　　披沙百炼贵济世五铢圜侔色都疑似须形适自然萧萧愁意蚤采采露华鲜贫谢侏儒甚烦君慰眼前【刘原父】
　　七言絶句
　　占得佳名绕树芳依依相伴向秋光若教此物堪收贮应被豪家尽斸将【罗隠】
　　也无棱郭也无神露洗还同铸出新青帝若教花里用牡丹应是得钱人【米鹤】
　　隂阳为炭地为炉铸出金钱不用模谩向人前逞顔色不知还解济贫无【白氏集】
　　名贵已居三品上价髙仍在五铢先春来买断深红色烧得人心似火燃【石懋】
　　巧冶都由造化炉风磨雨洗好形模花神果有神通力买断春光用得无【章艺斋】
　　金凤花
　　事实祖
　　碎录
　　一名凤仙花【草木记】菊诗中呼为菊婢因此得名【张文潜】赋咏祖
　　五言散句
　　金凤为婢妾红紫徒相鲜【张古史】
　　七言散句
　　飞花只合秦楼去莫与金钗压翠蝉【僧北磵】
　　五言古诗
　　天霜雕九陵梧桐日枯槁凤徳何其衰惊飞下幽草九苞空彷佛众彩各自好黄中独含章见晚更倾倒托根幔亭峰弱质深自保便翾金翅短淡泊乃防道俗眼迷是非人间迹如埽【刘圻父】
　　鲜鲜金凤花得时亦自媚物生无贵贱罕见乃为贵【徐溪月】
　　手植中庭地分破紫兰畹绿叶纷映阶红芳烂盈眼辉辉丹穴禽矫矫翅翎展【刘原父】
　　七言古诗
　　花有金凤为小丛秋色已深芳盛发英英秀实质具体文采烂然与少缺纎茎翩翩翠影动红白纷乱如防缬谁云脆弱易飘堕自至翼亦数月铺茸转彩剪难似只把长条恣穿结常疑一似小儿花性命所系不忍折君不见昨夜雨今朝风一队飞惊返丹穴【文与可】
　　七言絶句
　　九苞顔色春意动丹穴威仪秀气攅题品直须名最上昻昻骧首倚朱阑【晏元献】
　　忆绕朱阑手自栽绿丛髙下防畨开中庭已过无人迹狼籍深红防绿苔【欧阳永叔】
　　细看金凤小花藂费尽司花染作工雪色白邉袍色紫更饶深浅四般红【杨诚斋】
　　小似钗头緌粟金不将红浅笑红深虚名冗利闲花草寂寞朝阳采羽瘖【僧北磵】
　　乐府祖
　　水龙吟
　　阶前砌下新凉嫩姿弱质婆娑小仙家甚处凤雏飞下化成窈窕尖叶参差柔枝袅娜体将玉造自川葵放后堂萱谢了是园苑无花草　自恨西风太早逞芳容紫围绯绕管里低昻篦头约掠空成懊恼圆胎结就小铃垂下直开临晓恨凡间谪堕不如西帝曾关宸抱【陈景沂】
</div>
    <div class="pagination">
<a href="全芳备祖集_page37.html">上一页</a><span>...</span><a href="全芳备祖集_page33.html">33</a><a href="全芳备祖集_page34.html">34</a><a href="全芳备祖集_page35.html">35</a><a href="全芳备祖集_page36.html">36</a><a href="全芳备祖集_page37.html">37</a><span class="current-page">38</span><a href="全芳备祖集_page39.html">39</a><a href="全芳备祖集_page40.html">40</a><a href="全芳备祖集_page41.html">41</a><a href="全芳备祖集_page42.html">42</a><a href="全芳备祖集_page43.html">43</a><span>...</span><a href="全芳备祖集_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
