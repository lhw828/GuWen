<!DOCTYPE html>
<html>
<head>
    <meta charset="UTF-8">
    <title>氏族大全 - 第 61 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族大全 - 第 61 页/共 82 页</h1>
    <div class="content">　　嗜酒能文
　　蒋氏者湖州参军陆防妻也嗜酒善属文姊妹劝之节饮荅曰平生偏好饮劳尔劝吾餐但得樽中酒时光度不难养【羽音山阳】
　　穿　号猿
　　养由基楚大夫善射去栁叶百步而射之百发百中晋楚交兵战于鄢陵由基蹲甲而射之彻七札焉楚国有猿王使射之由基始调弓猿拥木而号
　　彊
　　彊华奉赤伏符献之光武羣臣奏以为汉受命之符光武乃即帝位
　　壤
　　壤驷赤字子徒孔门七十二贤人　封上邽侯
　　党【商音　冯翊　广韵作党无此党字　秦有将军党耐虎自云夏后氏之后唐有党芬为房琯孔目官】
　　金帐羊羔
　　党进骁勇絶人不识文字每战躬擐甲胄须髯皆杰目光如电视之若神　辛仲甫使契丹契丹立问曰闻中朝有党进者骁将也如此者有几人对曰鹰犬之材耳何可胜数　陶谷得进家姬一日取雪水烹茶问曰党家有此风味否姬曰彼粗人安识此景但能于销金帐浅斟低唱饮羊羔儿酒耳　宋兴国二年为镇南节度使
　　广【宫音　丹阳　风俗通云广成子之后】
　　荡　楚有荡虺荡泽为司马
　　赏　姓纂云吴中八族有赏姓　晋有赏庆
　　掌　晋有掌固　宋有掌禹锡
　　党【商音　冯翊　鲁有党叔襄二十九年公享范献子射者三耦鄫鼓父与党叔为一耦】
　　三十八梗
　　耿【宫音　髙阳　晋大夫赵夙灭耿因封焉以国为氏】
　　常平仓
　　耿夀昌汉宣帝时为大司农中丞奏设常平仓増价而籴减价而粜以利农百姓便之　赐爵闗内侯
　　北道主人
　　耿弇字伯昭光武指之曰是我北道主人也　后平齐帝曰将军前在南阳建此大防常以为落落难合乃知有志者事竟成也封好畤侯父况病弇兄弟六人衣青紫侍医药时人荣之
　　将帅之畧
　　耿秉字伯初腰带八围能説司马兵法尤好将帅之畧汉永元初与窦宪征北单于登燕然山刻石勒功　封美阳侯　弟防与任尚围北单于于金防山出塞五千余里而还　封粟邑侯　父国为大司马　伯父弇従弟恭
　　拜井出泉
　　耿恭字伯宗慷慨多大畧有将帅才永平中为戊巳校尉攻匈奴引兵据防勤城匈奴拥塞絶涧水恭于城中穿井十五丈不得水乃整衣向井再拜有顷水泉奔出水以示虏虏以为神明遂去后又益兵围之恭食尽穷困煮弩铠食其筋革与士卒同死生皆无二心救至得还形容枯槁郑众上疏曰耿恭以单兵守孤城凿山为井煮弩为粮卒全忠勇其节义古未有也　拜骑都尉
　　攀龙附凤
　　耿纯字伯山初谒光武于邯郸屡立大功建武元年诸将议上尊号纯进言士大夫从大王于矢石之间固望攀龙鳞附鳯翼以成其志耳
　　武猛
　　耿豪字令贵周文叹曰令贵武猛所向无前芒山之战右手拔刀左手把鞘
　　耿湋与钱起等能诗齐名号大厯十子
　　耿望宋咸平中知襄州迁京西转运使与朱台符并兼制置营田事导渠溉民田二千顷
　　胷中耿耿
　　冷【征音　京兆　古伶伦氏之后音讹为冷汉书冷曹冷褒皆音零】
　　春秋之学
　　冷丰汉宣时为淄川太守　尚公羊春秋之学马宫从之
　　守生养气
　　冷夀光行容成公御妇人法取精于牝其要谷神不死守生养气者也谓握固不泄还精补脑可以长生【后汉方枝传】
　　大厯才子
　　冷朝阳有诗名唐宪宗尝问朝臣曰比闻一士人能作诗姓字甚僻大臣以朝阳对上曰非也厯诗评云朝阳在大厯才子中为最下
　　冷卿
　　冷庭叟仕宋为光禄卿山谷诗序云庭坚于庭叟有十八年之旧故山谷有诗云徃时尽醉冷卿酒又云冷卿智多髪苍苍牛刀发硎司一邦　庭叟有野居宋茂卿以诗咏之山谷诗云冷卿小坞颇藏春　庭叟有侍儿因早朝逸去山谷诗云初无狗盗偷篱落底事蛾眉失鎻闗每为朝天三十里时时惊枕梦催班
　　冷光世宋人淳熙中为监察御史
　　灰冷　齿冷　吴江冷　官冷
　　幸【宫音鴈门】
　　道术
　　幸灵建昌人有神术疗病立愈禁邪怪即止　樊长宾为建昌令作官船船成当下吏以二百人引一艘不能动灵自请牵之止用百人而船去如飞咸称其神庙在洪城
　　编贝贯珠
　　幸南容唐贞元中穆寂榜登进士第试平权衡赋与柳子厚同年子厚有送归聨句序云比词聨韵竒藻递发烂若编贝粲若贯珠　孙潭徳行孚于乡殁为龙王
　　诗免税丁
　　幸元龙字震甫号松垣先生有气节官至通判以诗援任涛例求免税丁太守判云松垣笔力破沧溟欲援任涛免税丁一段风流好公案锦江重冩入图经
　　景【宫音　京兆　楚公族姓之后汉初徙山东豪杰于闗中今好畤华阳诸景是也】
　　衣锦还乡
　　景丹字孙卿栎阳人王莽时举四科丹中言语科　后归光武従突骑破王郎以功拜骠骑大将军封栎阳侯帝谓曰富贵不归故乡如衣绣夜行故以封卿耳　图形云台
　　戒石碑
　　景焕有野人闲语一书宋干徳三年立郡国戒石碑四句云尔俸尔禄民膏民脂下民易虐上天难欺即其书中语也
　　礼阁
　　景融仕宋拜太常博士胡宿行其制云典蕞仪于礼阁景差楚人作续骚大招一篇朱文公云语平淡醇古景鸾字汉伯东汉人作诗解易説著述五千余万言景廷五代时人善射尝教其子射曰射不入铁不如不发　子延广仕石晋为都指挥使横挑强胡败死杀风景　陶景　潇湘八景
　　丙【商音　平阳　齐大夫丙歜之后汉功臣表有髙苑侯丙倩】
　　頫拾卭取
　　丙氏鲁人以铁冶起富至钜万頫【音府】有拾卬【音仰】有取邹鲁以其故多去文学而趍利
　　知大体
　　丙吉字少卿汉地节初宣帝以其有旧恩封博阳侯临封而病上忧其不起将加绋而封之夏侯胜曰此未死也有隂徳者必享其乐以及子孙果愈　代魏相为相尚寛大有驭吏醉吐丞相车上西曹主吏自欲斥之吉曰以醉饱之失去士使人复何所容此不过污丞相车茵耳尝出不问死伤而问牛喘谓三公典调隂阳恐时气
　　失节有所伤也时以为知大体赞云孝宣中兴丙魏有声　子显因有罪削爵　孙昌复博阳侯
　　魏丙【豫】鱼丙【鱼尾】
　　邴　　　【平阳　晋大夫邴　食采于邴因氏焉　晋有邴夏邴师皆其后也】
　　清行
　　邴汉有清行为中大夫王莽赐策书束帛遣之归
　　龙腹
　　邴原东汉人与管寜华歆相善时称三人为一龙寜龙头原龙腹歆龙尾诣长安孙嵩从学嵩曰君乡里自有郑君君乃舎之何也原曰人各有志有登山而采玉者有入海而探珠者岂可以豋山不如海之深入海不如山之髙哉　龙翰凤翼国之重寳
　　井【征音　扶风　虞大夫井伯姜子牙之后也以字为氏　周有井利为大夫汉有井宗为司徒】
　　五经纷纶
　　井丹字大春汉建武间人通五经善谈论京师语曰五经纷纶井大春
　　玉井　井井　同井
　　頴【郑颖考叔为颖谷封人因氏焉】
　　纯孝
　　頴考叔有献于郑庄公公赐之食食舍肉请以遗母君子曰頴考叔纯孝也
　　名家
　　頴容字子严东汉人少博学注春秋左传五万余言举孝防公车征之不就　杜预云末有頴子严亦复名家
　　囊頴　毛頴
　　四十四有
　　柳【商音　河东　鲁展禽食采栁下以邑为氏】
　　社稷臣
　　柳庄卒卫献公方祭请于尸曰有臣栁庄也者社稷之臣也请往不释祭服而往遂以禭之与之邑裘氏【记檀弓】
　　士品第一
　　柳世隆字彦绪晚年以谈义自髙喜弹琴世称栁公双为士品第一　仕宋为武威将军诸子中最知名者长悦次惔三恽四憕五忱
　　二龙
　　栁惔字文通与兄悦齐名王俭曰栁氏二龙可谓一日千里
　　栁郎仪表
　　栁恽字文畅早有令名少工篇什与谢瀹隣居相友爱瀹曰宅南栁郎可为仪表　尝和梁武帝登景阳楼诗云太液微波起长杨髙树秋翠华承汉逺雕辇逐风游深见赏美　兄弟十五人　恽憕忱迭为侍中复居方伯
　　衣锦还乡
　　栁庆逺字文和为雍州刺史　梁武帝曰卿衣锦还乡朕无西顾矣
　　江汉英灵
　　柳遐防超迈谢举叹曰江汉英灵见于此矣梁人仕周【北史】
　　持节出使
　　柳彧字防文仕隋为侍御史持节使河北巡省五十二州奏免赃污者二百余人州县肃然上嘉之
　　华腴
　　栁芳作氏族论曰三世有三公曰膏梁有令仆曰华腴
　　知戎情
　　栁浑字夷旷唐贞元中同平章事时浑瑊与吐蕃防盟浑防其必劫盟已而果然上曰卿书生乃知军戎万里情乎
</div>
    <div class="pagination">
<a href="氏族大全_page60.html">上一页</a><span>...</span><a href="氏族大全_page56.html">56</a><a href="氏族大全_page57.html">57</a><a href="氏族大全_page58.html">58</a><a href="氏族大全_page59.html">59</a><a href="氏族大全_page60.html">60</a><span class="current-page">61</span><a href="氏族大全_page62.html">62</a><a href="氏族大全_page63.html">63</a><a href="氏族大全_page64.html">64</a><a href="氏族大全_page65.html">65</a><a href="氏族大全_page66.html">66</a><span>...</span><a href="氏族大全_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
