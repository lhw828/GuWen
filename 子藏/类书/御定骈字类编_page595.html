<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 595 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 595 页/共 1019 页
  </h1>
  <div class="content">
   巾箑【陈樵八咏楼赋偃蘼芜动丨丨微云解金波发】
　　巾帚【宋史詹氏女绍兴初年十七淮寇号一窠蜂倐破县欲杀其父兄女趋而前拜曰妾虽窭陋愿执丨丨以事将军赎父兄命贼释父兄缚女麾手使亟去无顾我我得侍将军何所憾哉遂随贼行数里过市东桥跃身入水死】
　　巾杖【白居易开元观玩月诗到门车马回入院丨丨随】
　　巾几【陆倕新漏刻铭昔嘉量微物盘盂小器犹且昭徳记功载在铭典况人神之制与造化合符成物之能与坤元等契勲倍楹席事百丨丨寜可使多谢曽水有陋昆吾金字不银书未勒者哉　杜甫昔逰诗暮升艮岑顶丨丨犹未却　又寄李十四员外布诗直作移丨丨秋帆发弊庐】
　　巾幕【周礼幕人掌共丨丨注共巾可以覆物　又作羃周语静其丨丨韦昭注静洁也丨丨所以覆尊彞】巾香【南唐近事韩寅亮偓之子也尝为予言偓捐馆之日温陵帅开其家藏箱笥颇多而缄鐍甚宻人罕见者意其必有珍翫使亲信发观惟得烧残龙凤烛金缕红巾百余条蜡泪尚新丨丨犹鬰有老仆然而言曰公为学士日常视革金銮内殿深夜方还翰院当时皆宫妓秉烛炬以送公悉藏之自西京之乱得罪南迁十不存一二矣】
　　巾车【周礼丨丨下大夫二人上士四人中士八人下士十六人注巾犹衣也丨丨车官之长　左诸侯賔至甸设庭燎仆人巡宫车马有所賔从有代丨丨脂辖隶人牧圉各赡其事百官之属各展其物　后汉书冯异臣闻管仲谓桓公曰愿君无忘射钩臣无忘槛车齐国頼之臣今亦愿国家无忘河北之难小臣不敢忘丨丨之恩　宋书百官志太仆掌舆马周穆王所置秦因之周官则校人掌马丨丨尚车及置太仆兼其任也　宋史徐中行传一日丨丨歴访旧逰徜徉防月归感微疾端坐瞑目而逝　古今注见车辖下　陆云豫章刺史夏府君诔丨丨既脂驾言将逝　陶潜归去来辞或命丨丨或掉孤舟既窈窕以寻壑亦﨑岖而经丘王僧孺与陈居士书用隔丨丨未能搦札引领南望怅矣心飞　李峤锦诗汉使丨丨逺河阳歩障陈　储】
　　【光义防茅山诗丨丨云路入理棹瑶溪行　皮日休和鲁望春雨即事诗何年细湿华阳道两乗丨丨相并归寒山诗投辇从贤妇丨丨有孝儿】
　　巾舞【宋书乐志公莫舞今之丨丨也相传云项荘剑舞项伯以袖隔之使不得害汉髙祖且语荘云公莫古人相呼曰公云莫害汉王也今之用巾盖像项伯衣袖之遗式】
　　巾泪【白居易寒闺夜诗笼香消尽火丨丨滴成冰】
　　巾角【晋书戴逵美西施而学其颦眉慕有道而折其丨丨所以为慕者非其所以为美　魏春秋帝善弹棊能用手丨丨时有一书生又能低头以所冠着葛丨丨撇棊】
　　巾下【皮日休西塞山泊渔家诗白纶丨丨发如丝静倚枫根坐钓矶　又寄题镜岩周尊师所居诗八十余年住镜岩鹿皮丨丨雪髟髟】
　　帻
　　帻巾【方言覆絓谓之丨丨或谓之承露或谓之覆防】
　　帻簪【齐书王俭见巾卷下】
　　帻堕【晋书庾敳敳参东海王越军事时刘舆见任于越説越令就换钱千万越于众坐中问敳而敳乃頽然已醉丨丨杋上以头就穿取徐答云下官家有二千万随公所取矣　苏轼诗逮君丨未丨对此月犹横】
　　幞
　　幞帊【东宫旧事皇太子纳妃有绫裹丨丨五具绢裹丨丨五具】
　　幞头【贡父诗话李绚公素有诗赠同姓人曰吾宗天下着王胜之輙取注之曰居甘泉者以讴着卖药者以木牛着围棋者以憨着裁丨丨者以拗著作诗者以豁达着此数人因胜之有云遂自托不朽　诗话总石曼卿登第有人讼科塲覆而落者数人曼卿在焉方兴国寺期集符至追所赐勅牒余人皆泣而起独曼卿解靴还使人露体戴丨丨笑语终席】
　　帽
　　帽子【宋史舆服志后殿早讲皇帝服丨丨红袍玉束带讲读官公服系鞵晚讲皇帝服头巾背子讲官易便服此嘉定四年讲筵之制也　又交趾凡有宴会预坐之人悉令解带冠以丨丨　六一诗话陶尚书糓尝曰尖檐丨丨卑凡厮短靿靴皃末厥兵末厥亦当时语余天圣景祐间已闻此句时去陶公尚未逺人皆莫晓其义】
　　帽顶【续元怪録张老与妻见韦曰此地神仙之府非俗人得防以兄宿命合得到此然亦不可久居明日当奉别耳及时张老曰人世遐逺不及作书奉金二十镒与一故席帽曰兄若无钱可于扬州北邸卖药王老家取一千万持此为信遂别复令昆仑奴送出却到天坛昆仑奴拜别而去韦自荷金而归既而困极其家强逼之曰必不得钱亦何伤乃往州入北邸而王老者方当肆陈药韦前曰叟何姓曰姓王韦曰张老令取钱一千万持此帽为信王曰钱即实有席帽是乎韦曰叟可騐之岂不识邪王老未语有小女出青布帏中曰张老常过令缝丨丨其时无皁线以红线缝之线色手踪皆可自騐因取看之果是也遂得载钱而归乃信真神仙也　辍耕録回回石头种类不一其价亦不一大徳间本土巨商中卖红刺一块于官重一两三钱估直中统钞一十四万定用嵌丨丨上自后累朝皇帝相承寳重凡正旦及天夀节大朝贺时则服用之呼曰刺亦方言也】
　　帽带【玉堂杂记凡草后妃太子宰相麻快行数十辈来宣召云鎻小殿子既至便殿上服丨丨谕以除授之意御前列金器如砚匣压尺笔格糊板水滴之属几二百两既书除目随以赐之　明一统志丨丨水在建昌县治前以其暎带于县之东西故名】
　　帽环【养疴漫笔绍兴初杨存中在建康有双胜交环谓之二胜环取两宫北还之意因得美玉琢成丨丨进髙庙日尚御冕偶有一伶人者在旁髙宗指环示之此环太尉进来名二胜环伶人接奏云可惜二胜环见放在脑后髙宗亦为改色此所谓执艺事以諌也】
　　帽衫【宋史舆服志中兴士大夫之服大抵因东都之旧而其后稍变焉一曰深衣二曰紫衫三曰凉衫四曰丨丨五曰襴衫】
　　帽服【宋史仪卫志都下五十四人内人员一人丨丨同前】
　　帽裠【宋书五行志明帝初司徒建安王休仁统军赭圻制乌纱帽反抽丨丨民间谓之司徒状京邑翕然相尚休仁后果以疑逼致祸　齐书五行志建武中丨丨覆顶东昏时以为裠应在下而今在上不祥断之羣下反上之象也】
　　帽箱【南史褚炫传在选部门庭萧索賔客罕至出行左右常捧一黄纸丨丨风吹纸剥殆尽】帽筒【江行杂録贾躭精于术数有一叟失牛诣桑国师占师曰尔牛在贾相公丨丨中叟迎公首诉之公笑取筒中式盘据鞍作卦曰尔牛在安国观之门后大槐鹊巢中便往探视见旁有人系牛乃获盗牛者】帽貂【唐书黠戛斯阿热冬丨丨夏帽金扣鋭顶而卷末诸下皆帽白毡喜佩刀砺】
　　帽涝【明一统志丨丨山在电白县东北三十里遇旱山有云如帽即雨】
　　帽溪【宋史林广广分兵绕丨丨掩江门后破其险水陆皆通行益前进每战必防】
　　帽暖【白居易新沐浴诗裘温裹我足丨丨覆我头】
　　帽败【晋书王蒙传居贫丨丨自入市买之妪悦其貌遗以新帽时人以为达】
　　帽落【北史灵晖马子结为南阳王绰管记随绰定州绰毎出防猎必令子结走马从禽子结既儒缓衣垂丨丨或叫或啼令骑驱之非坠马不止】
　　帽凭【淮南子身正性善发愤而成仁丨丨而为义性命可説不待学问而合于道者尧舜文王也注丨丨盈满积思之貌】
　　帽师【集仙王丨丨居陪陵】
　　帽檐【云仙杂记梁绪棃花时折花簮之压损丨丨至头不能举　拊掌録欧阳公与人行令各作诗二句须徒犯以上罪者一云持刀烘寡妇下海劫人船一云月黑杀人夜风髙放火天欧云酒黏衫袖重花压丨丨偏或问之答云当此时徒以上罪亦做了　李商隠代妓赠从事诗新人桥上着春衫旧主江邉侧丨丨　杜荀鹤长安道中有作诗丨丨晓滴淋蝉露衫袖时飘卷雁风　陆防春来食不足戯作诗儿童拍手看翁醉山杏溪桃簇丨丨　范成大二月十八日海云赏山茶诗追趁新晴管物华马蹄松快丨丨斜　元好问杏花诗丨丨分去家家喜酒面飞来片片春】
　　帽上【南史陈伯之褚緭在魏魏人欲用之魏元防緭戯为诗曰丨丨着笼冠袴上着朱衣不知是今是不知非昔非魏人怒出为始平太守　酉阳杂爼汝阳王璡寜王长子也姿容妍美秀出藩邸元宗特钟爱焉璡尝戴砑绢帽打曲上自摘红槿花一朶置于丨丨其二物皆极滑久之方安遂奏舞山香一曲而花不坠】帽前【杜荀鹤行次荥阳却寄诸弟诗枕上算秋闗月落丨丨捜景岳云生】
　　帽埃【陆防十二月十九日晚巫山送客归回望西寺小阁缥缈可爱遂与赵郭二教授同游抵夜乃还楚乡偶得长句呈二君诗归时灯火参差晚自脱征衣拂丨丨】
　　帽尘【范成大次韵马少尹郁寂峰寄示同防石湖诗卷诗身谋已落圜丁后满丨京丨日正中】
　　衣
　　衣冠【论语君子正其丨丨尊其瞻视俨然人望而畏之礼记儒行儒有丨丨中动作慎注中中间谓不严厉也　左从政一年舆人诵之曰取我丨丨而褚之取我田畴而伍之孰杀子产吾其与之注褚畜也奢侈者畏法故畜藏　战国策邹忌脩八尺有余而形貌昳丽朝服丨丨窥镜谓其妻曰我孰与城北徐公美其妻曰君美甚徐公何能及君也　又冯暖驱而之薛使吏召诸民当偿者悉来合劵劵徧合赴矫令以责赐诸民因烧其劵民称万嵗长驱到齐晨而求见孟尝君怪其疾也丨丨而见之曰责毕收乎来何疾也曰收毕矣又荆轲有所待欲与俱其人居逺未来而为留待顷之未发太子迟之疑其改悔乃复请之曰日已尽矣荆】
　　【卿岂无意哉荆卿怒叱太子曰今提一匕首入不测之强秦仆所以留者待吾客与俱今太子迟之请辞决矣遂发太子賔客知其事者皆白丨丨送之　史记孝文帝纪盖闻有虞氏之时画丨丨异章服以为僇而民不犯何则至治也　又天官书卿云见喜气也若雾非雾丨丨而不濡见则其域被甲而趋　乂孔子世家孔子大一顷故所居堂弟子内后世因庙藏孔子丨丨琴车书至于汉二百余年不絶　又留侯世家太子侍四人从太子年皆八十有余须眉皓白丨丨甚伟上怪之问曰彼何为者四人前对各言姓名曰东园公甪里先生绮里季夏黄公上乃大惊曰吾求公数嵗公辟逃我今公何自从吾儿逰乎　又晏平仲传越石父请絶晏子戄然摄丨丨谢曰婴虽不仁免子于厄何子求絶之速也　又信陵君传公子置酒大防賔客坐定公子从车骑虚左自迎夷门侯生侯生摄丨丨直上载公子上坐不让欲以观公子公子执辔愈恭　又叔孙通传孝惠帝为东朝长乐宫及间往来数跸烦人乃作复道方筑武库南叔孙生奏事因请间曰陛下何自筑复道髙寝丨丨月出防髙庙髙庙汉太祖奈何令后世子孙乘宗庙道上行哉注月出髙帝丨丨备法驾名曰防丨丨髙寝在髙庙西髙祖丨丨藏在髙寝月出防于髙庙其道值所作复道故言乘宗庙道上行　汉书董贤初丞相孔光为御史大夫时贤父恭为御史事光及贤为大司马与光并为三公上故令贤私过光光雅恭敬知上欲尊宠贤及闻贤当来也光警戒丨丨出门待望见贤车乃却入贤至中门光入阁既下车廼出拜谒送迎甚谨不敢以賔客均敌之礼　后汉书清河孝王毎朝谒陵庙常夜分严装丨丨待明　又朱穆穆字公叔五嵗便有孝称及壮躭学鋭意讲诵或时思至不自知亡失丨丨颠坠阬岸　又冯良为尉从佐奉檄迎督邮即路慨然耻在厮役因壊车杀马毁裂丨丨乃遁至犍为从杜抚学　晋书何曽曽性至孝闺门整肃自少及长无声乐嬖幸之好年老之后与妻相见皆正丨丨相待如賔　南史梁文献皇后后生武帝将产之夕后见庭内若有丨丨陪列焉　唐书百官志礼部掌礼仪之政凡出蕃册授吊赠者给丨丨　又孔纬传帝将郊见中尉抠宻使索宰相朝服有司白中人无丨丨助祭事中尉怒责礼官必得纬言中人不朝国典也陛下欲假借之则请以所兼官为之服　韩诗外传齐景公纵酒醉而解丨丨鼔琴以自乐顾左右曰仁人亦乐此乎左右曰仁人耳目犹人何为不乐乎　盐铁论茍先利而后义取夺不厌公卿积亿万大夫积千金士积百金利已并财以聚百姓寒苦流离于路儒独何以完其丨丨也　説苑孔子见子桑伯子子桑伯子不丨丨而处弟子曰夫子何为见此人乎曰其质美而无文吾欲説而文之　新论为丨丨者已手不能则之越乡借人以制之　子华子弓裘丨丨者帝所以善世制俗之具也民无见也懐其所以治我者而已矣　中黄真经中有元神内隠藏注主十二时内有神各具本色丨丨十二人　中説杨素谓子曰甚矣古之为丨丨裳履何朴而非便也子曰先王法服不其深乎为冠所以荘其首也为履所以重其足也衣裳襜如剑佩锵如皆所以防其躁也故曰俨然人望而畏之以此防民犹有疾驱于道者今舍之曰不便是投鱼于渊寘猿于木也天下庸得不驰骋而狂乎　荆楚嵗时记正月一日长防悉正丨丨以次拜贺　燕翼贻谋録唐有王防图皇朝亦有四夷述职图大中祥符八年九月直史馆张复上言乞纂朝贡诸国丨丨画其形状録其风俗以备史官广记从之　老学庵笔记绍兴初程氏之学始盛言者排之至讥其幅巾大袖胡康侯力辩其不然曰伊川丨丨未尝与人异也丨丨近古正儒者事讥者固非辩者亦未然也　韩愈河南少尹李公墓志铭见冠带下储光羲尚书省受誓诫贻太庙裴丞诗曙色照丨丨虚庭鸣剑履　王维和贾舎人早朝大明宫之作见冕】
　　【旒下　李白凤皇台诗吴宫花草埋幽径晋代丨丨成古丘　杜甫寄李秘书诗行李千金赠丨丨八尺身平曽留别薛仆射诗毛髪竪时趋剑防丨丨俨处拜氷壶　闫长空丁氏思祖亭诗族属东州望丨丨鼻祖又汉书杜钦钦字子夏少好经书家富而目偏盲故不好为吏茂陵杜邺与钦同姓字俱以材能称京师】
　　【故丨丨谓钦为盲杜子夏以相别钦恶以疾见诋廼为小冠髙广财二寸由是京师更谓钦为小冠杜子夏而邺为大冠杜子夏云　又张安世郎淫官婢婢兄自言安世曰奴以恚怒诬污丨丨告署适奴其隠人过失皆此类也　后汉书郭泰逰于洛阳始见河南尹李膺膺大竒之遂相友善于是名振京师后归乡里丨丨诸儒送至河上车数千辆林宗唯与李膺同舟而济众賔望之以为神仙焉　魏志公孙瓉注英雄记曰瓉统内外丨丨子弟有材秀者必抑困使在穷苦之地或问其故答曰令取丨丨家子弟及善士富贵之皆自以为职当得之不谢人善也　南史羊侃北人降者惟侃是丨丨余绪帝宠之逾于他者　西京杂记太上皇徙长安居深宫凄怆不乐髙祖窃因左右问其故以平生所好皆屠贩少年酟酒卖饼闘鸡蹴踘以此为欢今皆无此故以不乐髙祖乃作新丰移诸故人实之太上皇乃悦故新丰多无頼无丨丨子弟故也　张甫花萼楼赋士女多集丨丨尽留悉观圣防共仰皇猷　赵冬曦奉和圣制送张説上集贤学士赐宴诗牋札来宸禁丨丨集诏筵　王维同崔傅荅贤弟诗丨丨若话外台臣先数夫君席上珍　骆賔王畴昔篇少年重英侠弱嵗贱丨丨　郭良题李将军山亭诗丨丨为隠逸山水作繁华　戴叔伦将赴湖南留别东阳旧寮兼示吏人诗晓路整车马离亭防丨丨　又唐书路敬淳传数受诏纂辑庆防仪典武后称之尤明姓系自魏晋以降推本其来皆有条序着姓略丨丨系録等百余篇】
　　衣冕【魏书东阳王丕传见弁带下　北史蠕蠕寻封阿那瓌朔方郡公蠕蠕主赐以丨丨加之轺盖禄从仪卫同于戚藩　荀子天子袾裷丨丨诸侯元裷丨丨】
　　衣防【帢同晋书刘曜载记舎曜于襄国永丰小城给其妓妾严兵围守遣刘岳刘震等乘马从男女丨丨以见曜曜曰久谓卿等为灰土石王仁厚全宥至今而我杀不生负盟之甚今日之祸自其分耳　宋书郭世道传服除后哀戚思慕终身如防者以为追逺之思无时去心故未尝释丨丨仁厚之风行于乡党邻村大小莫有呼其名者　齐书宗室遥光台军射火箭烧东北角楼至夜城溃遥光还小齐帐中着丨丨坐秉烛自照令人反拒斋阁皆重闗左右并逾屋散出　北史宋防道与顿丘李奨一面便定死交奨曰我年位已髙防用弟为佐史令弟北面于我足矣游道曰不能既而奨为河南尹辟防道为中正使者相属以丨丨待之】衣帻【魏志髙句丽汉时赐鼓吹技人常从元菟郡受朝衣丨丨髙句丽令主其名籍后稍骄恣不复诣郡　又马韩诸韩国臣智加赐邑君印绶其次与邑长其俗好丨丨下戸诸郡朝谒皆假丨丨自服印绶丨丨千有余人　晋书熊逺逺有志尚县召为功曹不起强与丨丨扶之使谒十余日荐于郡由是辟为文学掾逺曰辞大不辞小也固请留县　又谢尚王导深器之比之王戎常呼为小安丰辟为掾袭父爵咸亭侯始到府通谒导以其有胜防谓曰闻君能作雊鹆舞一座倾想寜有此理否尚曰佳便着丨丨而舞　北史冯亮宣武尝召以为羽林监领中书舍人将令侍讲十地诸经固辞不许又欲使丨丨入见苦求以幅巾就朝遂不强逼　又髙肇始宣武末与舅氏相接将拜爵乃赐丨丨引见肇显于华林】
　　衣帽【宋书礼志诸织成丨丨锦帐纯金银器云母从广一寸以上物者皆为禁物　又殷琰式寳骁勇絶众因留守北门乃率所领开门掩袭勔入其营勔逃避得免式寳得勔丨丨而去　北史宋繇繇曽孙防道为司州中从事时人语曰防道猕猴面构尝因防道防客因戱之曰贤从在门外大好人宜自迎接为通名称旅弟防山防道出见之乃猕猴而丨丨也将与构絶构谢之　顔氏家训沛国刘璡尝与兄瓛连栋隔壁瓛呼之数声不应良久方答瓛怪问之乃云向未着丨丨故也】
　　衣巾【南史刘歊见枕履下　宋史宋祁自为志铭及治戒以授其子三日敛三月葬慎无为流俗隂阳拘忌也棺用杂木漆其四防三涂即止使数十年足以腊吾骸朽丨丨而已毋以金铜杂物置冡中　朱子云谷记地髙气寒又多烈风飞雪所霑器用丨丨皆湿如沐非志完神王气盛而骨强者不敢久居　繁钦定情诗思君即幽房侍寝执丨丨　萧颖士过河濵诗瑟瑟寒原墓冷风吹丨丨　王维戏赠张五弟諲诗云霞成伴侣虚白侍丨丨　孟浩然还山贻湛法师诗见琴砚下　岑参梁州对雨诗隔帘湿丨丨当暑凉幽斋白居易詶牛相公宫城早秋诗夜凉枕簟滑秋燥丨丨轻　姚合秋夕遣懐诗风劲丨丨脆窗虚笔墨轻　皮日休上真观诗丨丨紫华冷食次白芝寒　鲍溶山中冬思诗忽忆南涧防丨丨多云气　周朴题元公院诗丨丨离暑气牀榻向凉风　方干吕郎中郡中环溪亭诗树影兴余侵枕簟椅香坐久着丨丨　无可寄华州马戴诗三峰待秋上鸟外挂丨丨】
　　衣服【论语恶丨丨而致美乎黻冕　易暌彖暌小事吉疏小事谓饮食丨丨不待众力虽暌而可故曰小事吉也　诗西人之子粲粲丨丨　礼记曲礼三赐不及车马注见车马下　又王制丨丨钦食不粥于市又月令仲秋之月乃命司服具饬衣裳文绣有恒制有小大度有长短丨丨有量必循其故　又内则子弟犹归器丨丨裘衾车马则必献其上而后敢服用其次也又少仪丨丨在躬而不知其名为罔　周礼外府共王及后世子之丨丨之用　乂大司徒以本俗六安万民六曰同丨丨注同犹齐也民虽有富者丨丨不得独异　又典命上公九命为伯其国家宫室车旗丨丨礼仪皆以九为节侯伯七命其国家宫室车旗丨丨皆以七为节子男五命其国家宫室车旗丨丨礼仪皆以五为节王之三公八命其卿六命其大夫四命及其出封皆加一等其国家宫室车旗丨丨礼仪亦如之　又缝人掌王宫之缝线之事以役女御以缝王及后之丨丨春秋王使荣叔来锡桓公命公羊命者何加我服也注增加其丨丨令有异于诸侯礼有九锡一曰车马】
　　【二曰丨丨三曰乐则四曰朱戸五曰纳陛六曰虎贲七曰弓矢八曰鈇钺九曰柜鬯皆所以劝善扶不能言命不言服者重命不重其财物　左见冠冕下　又子皮曰吾闻君子务知大者逺者小人务知小者近者我小人也丨丨附在吾身我知而慎之大官大邑所以庇身也我逺而慢之　孟子夫人蚕缫以为丨丨　又王子宫室车马丨丨多与人同　战国防丨丨有常礼之制也　又魏王遗楚王美人楚王説之夫人郑褏知王之説新人也甚爱新人丨丨玩好择其所喜而为之宫室卧具择其所善而为之爱之甚于王　史记秦始皇纪见旄旌下　汉书景帝纪中六年五月诏曰夫吏民之师也车驾丨丨宜称吏六百石以上皆长吏也亡度者或不吏服出入闾里与民亡异令长史二千石车朱两轓千石至六百石朱左轓车骑从者不称其官丨丨下吏出入闾巷亡吏体者二千石上其官属三辅举不如法令者皆上丞相御史请之　后汉书和熹邓皇后纪志在典籍不问居家之事母常非之曰汝不习女工以共丨丨乃更务学寜当举博士邪后重违母言昼脩业暮诵经典家人号曰诸生　又虞诩传悉陈其众令从东郭门出北郭门入贸易丨丨回转数周羌不知其数更相恐动　又辰韩传其人形皆长大美发丨丨洁清　吴志孙皓皎尝遣兵侯获魏邉将吏美女以进皓皓更其丨丨送还之下令曰今所诛者曹氏其百姓何罪自今以往不得击其老弱　齐书王思逺见牀筵下　周书宣帝朱皇后传后名满月吴人也其家坐事没入东宫帝之为太子后被选掌帝丨丨帝年少召而幸之遂生静帝　唐书栁公绰饮食资身过则生患丨丨称徳侈则生慢　五代史全蜀世家衍尝与太后太妃防青城山宫人丨丨皆画云霞飘然望之若仙衍自作甘州曲述其仙状　闗尹子圣人之于众人饮食丨丨同也富贵贫贱同也　淮南子丨丨礼俗者非人之性也所受于外也　盐铁论丨丨靡丽布帛之蠧也　韩诗外丨丨容貌者所以悦目也应对言语者所以悦耳也好恶去就者所以悦心也　白虎通圣人所以制丨丨何以为絺蔽形表徳劝善别尊卑也大方便佛报恩经少复前行见诸男女自昔纺织来往倾动疲劳辛苦太子问曰此作何物左右答言太子此诸人等纺织作诸丨丨以慙愧防覆五形太子言此亦劳苦非一也　宅经见冠带下　钗小志穆宗以元绡白书素纱墨书为丨丨赐承幸宫人时号诨衣　后山诗话见幕席下　韩愈与李翺书仆之家本穷空重遇攻劫丨丨无所得养生之具无所有家累仅三十口携此将安所归托乎　宋玉神女赋揺佩餙鸣玉鸾整丨丨敛容顔　繁钦定情诗逺望凉风至俯仰正丨丨王维丁防田家有赠诗开轩御丨丨散帙理章句韦应物荅裴丞説归京所献诗丨丨藏内箧药草曝前】
　　【阶　杜甫咏懐古迹诗三峡楼台淹日月五溪丨丨共云山　贾岛过杨道士居诗精神含药色丨丨带霞纹鲍溶将归旧山留别孟郊诗蚕桑能几许丨丨常着新　皮日休樵家诗丨丨濯春泉盘餐烹野花】
　　衣裳【易系辞黄帝尧舜垂丨丨而天下治盖取诸乾坤注垂丨丨以辨贵贱干尊坤卑之义也　书説命惟丨丨在笥　诗东方未明颠倒丨丨颠之倒之自公召之　又蜉蝣之羽丨丨楚楚　又緑兮衣兮緑丨黄丨上曰丨下曰丨笺妇人之服不殊丨丨上下同色今丨黒而丨黄喻乱嫡妾之礼　礼记内则男女不通丨丨　又父母唾洟不见冠带垢和灰请潄丨丨垢和灰请澣丨丨绽裂纫箴请补缀　谷梁齐桓公丨丨之防十有一未尝有歃血之盟也信厚也兵车之防四未尝有大战也爱民也　汉书终军见冠带下后汉书明帝纪见冠冕下　又应奉曽祖父顺字华仲和帝时为河南尹注汝南记曰华仲妻本是汝南邓元义前妻也其子朗时为郎母与书皆不荅与丨丨輙烧之母不以介意　又杨终传孝元弃珠崖之郡光武絶西域之国不以介鳞易我丨丨　齐书王琨琨性既古慎而俭啬过甚家人杂事皆手自操执公事朝防必夙夜早起简阅丨丨料数冠帻如此数四世以此笑之　隋书长孙平传为相州刺史正月十五日百姓大戏画丨丨为鍪甲之象上怒而免之　南史刘峻自以少时未开悟晚更厉精明慧过人故其自序云中济济皆升堂亦有愚者解丨丨言其少年鲁钝也　又徐陵传大建中食建昌戸户送米至水次亲戚有贫匮者皆召令取焉数日便尽陵家寻至乏絶府寮怪问其故陵云我有车牛丨丨可卖余家有可卖否其周给如此　又张缅缅在郡所得俸禄不敢用至乃妻子不易丨丨及还都并供之母振遗亲属虽累载所蓄一朝随尽缅私室常閴然如贫素者　又沈旋旋子寔寔弟众众性吝啬财帛亿计无所分遗自奉甚薄每朝防中丨丨破裂或躬提冠履　北史魏孝文帝纪宴国老庶老于华林园各赐鸠杖丨丨　申鉴丨丨服者不昧于尘涂爱也　法言丨而不丨未知其可也裳而不衣未知其可也丨丨其顺矣乎　急就篇禅衣蔽膝布母繜注蔽膝者于丨丨上着之以蔽前也　髙士善卷者古之贤人也舜以天下让卷卷曰今子盛为丨丨之服以民目繁调五音之声以乱民耳又作皇韶之乐以愚民心天下之乱从此始矣吾虽为之其何益乎古今注见锦衣下　拾遗记任末观书有合意者题其丨丨以记其事　风土记七月七日曝经及丨丨　谈録徐职居近列一生好服寛袴未尝窄丨丨　周兴嗣千字文始制文字乃服丨丨　江淹为萧让太傅相国齐公十郡九锡表若乃丨丨盟防九合一匡犹慙徳斯礼也　庾信贺新乐表丨丨而朝万国珪璧而防诸侯　荀卿箴赋无知无巧善治丨丨　雄羽猎赋于兹虖鸿生钜儒俄轩冕杂丨丨修唐典匡雅颂揖让于前　王延夀鲁灵光殿赋焕炳可观黄帝唐虞轩冕以庸丨丨有殊　鲍照芙蓉赋感丨丨于楚辞咏忧思于陈诗　任华明堂赋见冠冕下　阮籍咏懐诗携手等欢爱宿昔同丨丨　李峤安辑岭表事平罢归诗丨丨防百蛮琛賮委重闗　刘希夷捣衣诗燕山逰子丨丨薄秦地佳人闺阁寒　卢象赠张均员外诗时人归水镜明主赐丨丨　李白清平调云想丨丨花想容春风拂槛露华浓　杜甫丽人行绣罗丨丨照暮春蹙金孔雀银麒麟　又上后园山脚诗朱崖着毫髪碧海吹丨丨　陈润宿北乐馆诗栋襄不知浑是云晓来但觉丨丨湿　李端襄阳曲同居女伴正丨丨中庭寒月白如霜　元稹村花晚诗田翁蚕老迷臭香晒暴防熏丨丨　白居易八月三日夜作气爽丨丨健风疎砧杵鸣刘禹锡九日对黄白二菊花诗琮璧交辉暎丨丨杂彩章　姚合扬州春词竹风轻履舄花露腻丨丨　杜牧郡斋独酌诗平生五色线愿补舜丨丨　李商隠行次西郊诗健儿立霜雪腹歉丨丨单　李绅忆东郭居诗醒醉迷啜哺丨丨辨颠倒　项斯旧宫人诗自出先皇玉殿中丨丨不更染深红　秦韬玉贫女诗苦恨年年压金线为他人作嫁丨丨　罗隠宿荆州泛江陵驿诗薜荔丨丨木兰楫异时烟雨好追寻　又黄庭内景经素锦丨丨黄云带注素锦丨丨肺膜之色也】衣裘【周礼宫伯以时颁其丨丨注颁布也丨丨若今赋冬夏衣　齐语为防士八十人奉之以车马丨丨多其资币使周游于四方以号召天下之贤士　战国防鲁仲连谓孟尝君曰君好士未也雍门子养椒亦阳得子养饮食丨丨与之同皆得其死今君之家富于二公而士未有为君尽防者也　汉书王莽爵位益尊节操愈谦散舆马丨丨振施賔客家无所余收赡名士交结将相卿大夫甚众　魏志和洽今朝廷之议吏有着新衣乘好车者谓之不清长吏过营形容不饰丨丨壊者谓之亷洁至令士大夫故污辱其衣藏其舆服朝府大吏或自挈壶餐以入官寺　晋书何劭劭骄奢简贵亦有父风丨丨服玩新故巨积食必尽四方珍异一日之供以钱二万为限时论以为大官御膳无以加之　宋书周朗草树既死皮叶皆枯是其粱肉尽矣氷霜已厚苫盖难资是其丨丨败矣　又自序傅邵疾病使命累续遣御医上药异味逺珍金帛丨丨相望不絶　齐书王逡之逡之率素丨丨不澣几案尘黒年老手不释卷　宋史魏胜金主初命造海舰欲分军入苏杭悉以中原民操舟楫民家送丨丨者相告语俟王师至即背之　又戚同文冬月多解丨丨与寒者不积财不营居室　韩非子所谓光者官爵尊贵丨丨壮丽也　韩诗外文侯曰中山之君长短若何矣苍唐曰问诸侯比诸侯诸侯之朝则侧者皆人臣无所比之然则所赐丨丨几能胜之矣　説苑子产相郑简公谓子产曰内政母出外政母入夫丨丨之不美车马之不饰子女之不洁寡人之丑也国家之不治封疆之不正夫子之丑也　盐铁论月令凉风至杀气动蜻蛚鸣丨丨成天子行微刑始防膢以顺天令　法言或曰焉用智曰用智于未奔沈大寒而后索丨丨不亦晚乎　西京杂记司马相如初与卓文君还成都居贫愁懑以所着鹔鹴裘就市人阳昌贳酒与文君为欢既而文君抱颈泣曰我平生富足今乃以丨丨贳酒遂相与谋于成都卖酒相如亲着犊鼻禈涤器以耻王孙王孙果以为病乃厚给文君文君遂为富人　齐春秋王俭不好声色未尝防宴丨丨服用自周而已　国老谈苑宼准谪营道惟丨丨系为相时所得金笏头带当权希时者讽其逾礼准拒之曰君父所赐服之不忘未见礼之失也讽者慙恧而退　庾信陕州农郡五张寺经蔵碑象马无恡丨丨是舍　王融和南海王殿下咏秋胡妻诗客逺乏丨丨嵗晏饶霜露　岑参送顔平原诗赤笔仍在箧炉香惹丨丨　陈希烈赋得云生栋梁间诗偏使丨丨润能令枕簟凉　髙适赠别王十七诗产业曽未言丨丨与人敝　孟郊送丹霞子阮芳顔上人归山诗倩鹤附书信索云作丨丨　罗隠寄第五尊师诗苕溪烟月久因循野鹤丨丨独茧纶】
　　衣袍【后汉书杨彪魏文受禅赐几杖丨丨　盐铁论见缇槖下　孟郊立徳新居诗晓碧流视聴夕清濯丨丨】
　　衣衫【魏书京兆王愉世宗每日华林戏射丨丨骑从往来无间　宋史占城国无丝蚕以白防布纒其胷垂至于足丨丨窄袖撮髪为髻散垂余髾于其后元稹詶乐天所寄纻丝布白轻褣制成衣服诗腰带定知今瘦小丨丨难作逺栽缝　姚合武功县中诗鬓髪寒唯短丨丨瘦渐长　杜荀鹤山中寡妇诗夫因兵死守蓬茅麻苎丨丨鬓发焦】
　　衣袄【南史徐湛之传初武帝微时贫陋过甚尝自新洲伐荻有纳布丨丨等皆是敬皇后手自作武帝既贵以此衣付公主曰后世若有骄奢不节者可以此衣示之】
　　衣衲【王氏谈録公性尤爱墨持玩不厌几案牀枕间往往置之常以柔软物磨拭发其光色至用丨丨略无所惜】
　　衣帔【黄庭内景经字曰真人巾金巾注青帝衣青玉锦丨丨苍华飞裙芙蓉丹冠巾金巾】
　　衣缨【洞防记帝所幸宫人名丽娟年十四玉肤柔软吹气胜兰不欲丨丨拂之恐体痕也　谭子化书王者丨丨之费盘肴之直嵗不过乎百万　徐陵与王僧辩书公履忠孝冠冕缙绅化感烟云量标海岳行糜仲月王政无塞分糓髙年仁风斯逺固已丨丨仰训黎庶投懐】
　　衣襘【左朝有着定防有表丨有丨带有结防朝之言必闻于表着之位所以昭事序也视不过结襘之中所以道容貌也】
　　衣领【诗要之襋之好人服之要防也襋领也防士丧礼云襚者左执领右执要又云襚者以褶必有裳褶衣如初然则襚服有衣有裳而左右执之则左执丨丨右执裳要要是裳要则衬为丨丨説文亦云襋丨丨也　南史王思逺都水使者季珪之常曰见王思逺终日匡坐不妄言笑簪帽丨丨无不整洁便忆丘明士北史隋文献皇后帝常合止利药湏胡粉一两宫内不用求之竟不得又欲赐柱国刘嵩妻织成丨丨宫】
　　【内亦无　训学斋规凡盥面必以巾帨遮防丨丨卷束两袖勿令有所湿】
　　衣圭【汉书江充充衣纱縠禅衣曲裾后垂交输注如淳曰交输割正幅使一头狭若燕尾垂之两旁见于后是礼深衣续衽钩邉贾逵谓之丨丨】
　　衣袂【诗哆兮侈兮疏礼于丨丨半而益一谓之侈袂洞冥记孟岐河清之逸人也年可七百嵗周公以玉笏与之岐常寳执毎以丨丨拂拭笏厚七分今鋭断恒切桂叶食之闻帝好仙披草盖而来谒帝焉　陈樵月庭赋纕华玉夜珊歌长丨丨风露繁　谢灵运折杨栁行舍我故乡客将适万里道妻妾牵丨丨抆泪沾懐抱　王初送王秀才谒池州吴都督诗丨丨鄣风金缕细剑光横雪玉龙寒　姚合逰南荘诗鬬雀翻丨丨惊鱼触钓竿　苏辙题五老亭诗云气飘浮丨丨举泉流洒落佩环声　朱子自警诗莫向清流浣丨丨恐君丨丨涴清流】
　　衣袖【易归妹六五帝乙归妹其君之袂不如其娣之袂良注袂丨丨所以为礼容者也　宋书乐志见巾舞下　北史杨津文明太后临朝津曽入侍左右忽欬逆失声遂吐血数升藏之丨丨　洞防记见帷幕下南海古迹记黄云山在新防北唐一行禅师来防此山黄云自山内辉暎丨丨遂卓庵山巓弟子至者五百】
　　【余人　江淹杂词书吴伯于丨丨镂顔子于心抱　杜甫述懐诗麻鞋见天子丨丨露两肘　李商隠詶崔八早梅有赠兼示之作谢郎丨丨初翻雪荀令熏炉更换香　袁桷诗禁钟初动趣宣丨丨薰香到御前　叶颙诗采采黄金英芳香满丨丨】
　　衣襟【北史田式式所爱奴尝诣式白事有虫上其丨丨挥袖拂去之式以为慢已立棒杀之　宋史李舜举沈括城永乐遣舜举计议被围急断丨丨作奏曰臣死无所恨愿朝廷勿轻此贼寻以死闻　宣和书谱唐昭宗能推赤心置人腹中使钱镠终唐室而不二心者昭宗寔有以归之也见其以丨丨书赐镠当时不能无意　琅环记子瞻在恵州有悲秋之意命朝云把大白唱花褪残红朝云歌喉将啭泪满丨丨诘其故荅曰奴所不能歌是枝上栁绵吹又少天涯何处无芳草也子赡大笑曰是我正悲秋而汝又伤春矣遂罢　王粲七哀诗迅风拂裳袂白露沾丨丨　祖咏家圉夜坐寄郭微诗余风生竹树清露薄丨丨　杜甫长江诗未辞添雾雨接上遇丨丨　孟郊连州吟开缄白云断明月堕丨丨　李贺长歌续短歌长歌破丨丨短歌断白发　姚合题杭南亭诗暮潮檐下过溅浪湿丨丨　赵嘏西峰即事献沈大夫诗松竹闲防道路身丨丨落尽往来尘】
　　衣袪【晋语初献公使寺人勃鞮伐公于蒲城文公逾垣勃鞮斩其袪及入勃鞮求见公辞焉曰骊姬之谗尔射予于屏内困予于蒲城斩予丨丨又为惠公从予于渭滨命曰三日若宿而至若干二命以求杀予予于伯楚屡困何旧怨也退而思之异日见我】
　　衣祫【吴越春秋太子友清旦懐丸持弹从后园而来丨丨履濡王怪而问之曰子何为袷衣濡履体如斯也太子友曰适逰后圜闻秋蜩之声往而观之】
　　衣裾【汉书张敞长安市偷盗尤多百贾苦之敞既视事求问长安父老偷盗酋长数人敞皆召见令致诸偷以自赎敞皆以为吏遣归休置酒小偷悉来贺且饮醉偷长以赭污其丨丨吏坐里闾阅出者污赭輙收缚之一日捕得数百人穷治所犯　后汉书赵歧注三辅决録志曰歧娶马敦女宗姜为妻敦兄子融尝至歧家歧亦厉节不以妹聓之故屈志于融也与其友书曰马季长虽有名当世而不持士节三辅髙士未曽以丨丨敝其门也　晋书王澄衍妻郭性贪鄙欲令婢路上担粪澄年十四谏郭以为不可郭大怒谓澄曰昔夫人临终以小郎属新妇不以新妇属小郎因据其丨丨将杖之澄争得脱逾窗而走　南史徐勉时琅琊王融一时才儁特相慕悦尝请交焉勉谓所亲曰王郎名髙望促难可轻丨丨融后果陷于法　北史栁遐梁西昌侯藻镇雍州遐时年十二以百姓礼修谒风仪端肃进止详雅藻羡之试遣左右践遐丨丨欲观其举措遐徐歩稍前曽不顾盼　宋史陈禾论奏未终上拂衣起禾引上衣请毕其説丨丨落上曰正言碎朕衣矣禾言陛下不惜碎衣臣岂惜碎首以报陛下　徐陵陈公九锡文物色丘园丨丨里巷　宗羁登渭桥诗四面丨丨合三条冠盖通　杜甫草堂诗旧犬喜我归低徊入丨丨　皮日休懐华阳润卿博士诗静探石脑丨丨润闲链松脂院落香　罗隠甘露寺看雪诗细黏谢客丨丨上轻堕梁王酒醆中　又闲居早秋诗槐杪清蝉烟雨余萧萧凉叶堕丨丨】
　　衣裙【宋书五行志陈郡谢灵运有逸才每出入自扶接者常数人民间謡曰四人挈丨丨三人捉坐席是也　任昉奏弹范缜丨丨所防激失所】
　　衣袴【史记匈奴见缯絮下　南史康绚是冬寒甚淮泗尽冻士卒死者十七八帝遣赐以丨丨】衣绶【白居易有感诗鬓髪已班白丨丨方朱紫】
　　衣带【汉书王莽阳朔中世父大将军凤病莽侍疾亲尝药乱首垢面不解丨丨连月　蜀志先主传时献帝舅车骑将军董承辞受帝丨丨中宻诏当诛曹公先主未发　南史何敬容武帝虽衣浣衣而左右衣必湏洁尝有侍臣丨丨卷折帝怒曰卿丨丨如绳欲何所缚　宋史潘美美为升州道行营都监与曹彬偕往进次秦淮时舟楫未具美下令曰美受诏提骁果数万人期于必胜岂限此一丨丨水而不径度乎遂麾以渉大军随之　又药元福元福还郡诏赐晖元福丨丨缯帛银器　又韩琦琦悉兵付大将任福令自懐逺城趋徳胜砦出贼后如未可战即据险置伏要其归及行戒之至再又移檄申约苟违节度虽有功亦斩福竟为贼诱没于好水川竦使人收散兵得琦檄于福丨丨间言罪不在琦　隋遗録帝幸月观有小黄门暎蔷薇丛调宫婢丨丨为蔷薇罥结笑声吃吃不止帝望见腰肢纎弱意为寳儿有私帝披单衣亟行擒之乃宫婢雅娘也　本事诗见枕擅下　女红余志桓谿女字女防制緑锦丨丨作竹叶様逺视之无二故无瑕诗云带叶新栽竹簮花巧制兰　朝野佥载见钥匙下　谈録皇城使刘承规在太祖朝为皇门小厎时气性不同已有心力宫中呼为刘七毎令与诸小厎数真珠内夫人潜于看窗觇之未尝偷窃一颗余皆窃置于丨丨中王粲出妇赋揽丨丨兮出戸顾堂室兮长辞　古诗相去日以逺丨丨日以缓　鲍照拟古诗宿昔改丨丨朝旦异容色　徐陵春情诗竹叶裁丨丨梅花奠酒盘东方虬昭君怨自然丨丨缓非是为腰身　孟浩然春情诗坐时丨丨萦纎草行即裠裾扫落梅　杜甫自京赴奉先县咏懐诗霜严丨丨断指直不得结　戴叔伦相思曲井深辘轳嗟绠短丨丨相思日应缓　杨巨源寄江州司马诗湓浦曽闻似丨丨庐峰见説胜香炉李商隠燕台诗丨丨无情有寛窄春烟自碧秋霜白】
　　衣屦【诗纠纠葛屦可以履霜佻佻公子行彼周行笺葛屦夏屦也周行周之列位也言时财货尽虽公子丨丨不能顺时乃夏之葛屦今以履霜送转餫因见使行周之列位者而发币焉言虽困乏犹不能止　左平子每嵗贾马具从者之丨丨而归之于干侯公执归马者卖之乃不归马　后汉书耿恭吏士素饥困发疏勒时尚有二十六人三月至玉门唯余十三人丨丨穿决形容枯槁中郎将郑众为恭已下洗沐易衣冠宋史食货志大观二年诏在京诸门凡民丨丨糓菽鸡鱼蔬果柴炭瓷瓦器之类并蠲其税　贾岛送孙逸人诗丨丨犹同俗妻儿亦宛然】
　　衣履【汉书地理志见绮绣下　后汉书和帝纪见釜鬵下　又何敞注见印绶下　南史刘骏传武帝自寻阳还遇骏驩宴叙旧停十余日乃下遣文惠太子及竟陵王子良摄丨丨备父友之敬　北史张景仁景仁为儿童时在洛京曽诣国学摹石经许子华遇之学中执景仁手曰张郎风骨必当通贵非但官爵迁达乃与天子同笔砚丨丨　旧唐书徐仁纪授卢冒令妻子不之官廨舍唯丨丨及书疏而已　唐书髙祖皇后窦氏始元贞太后羸老有疾而性素严诸姒娣皆畏莫敢侍后事之独怡谨尽孝或淹月不释丨丨云笈七籖守一之道不与人共丨丨同牀席而存一也思真静神念道招灵皆欲别处非徒此事而已　赵师秀官田之集翁聘君失期陈伯夀诗率尔次韵诗搴芳丨丨湿饮渌防骨香】
　　衣被【公羊丨丨曰襚　史记卢绾髙祖初起沛卢绾以客从入汉中为将军常侍中从东击项籍以太尉常从出入卧内丨丨饮食赏赐羣臣莫敢望　又司马相如昆弟诸公谓王孙曰有一男两女所不足者非财也今文君已失身于司马长卿长卿故倦防虽贫其人材足依也且又令客独柰何相辱如此卓王孙不得已分与文君僮百人钱百万及其嫁时丨丨财物文君乃与相如归成都买田宅为富人　汉书匈奴单于正月朝天子于甘泉宫汉宠以殊礼位在诸侯王上賛谒称臣而不名赐以冠带衣裳黄金玺盭绶玉具剑佩刀弓一张矢四发棨防十安车一乘鞍勒一具马十五匹黄金二十斤钱二十万丨丨七十七袭锦绣绮縠杂帛八千匹絮六千斤　后汉书蓟子训尝抱邻家婴儿故失手堕地而死遂埋藏之后月余子训乃抱儿归焉父母大恐曰死生异路虽思我儿不用复见也儿识父母轩渠笑悦欲往就之母不觉揽取乃寔儿也虽大喜庆心犹有疑乃窃发视死儿但见丨丨乃信焉元史何实实少孤依叔父居气节不凡家人常入卧内见一青蛇蜿蜒丨丨中骇而视之乃实也　吕览牛缺居上地大儒也下之邯郸遇盗于耦沙之中盗求其槖中之载则与之求其车马则与之求其丨丨则与之　穆天子癸未至于苏谷骨飦氏之所丨丨注言谷中有草木皮可以为丨丨　急就篇绤纻枲緼裹约纒注言贫乏之人无好绵帛但以此物自苞裹纒束为丨丨也　大方便佛报恩经汝等大众皆集我家我当随汝所湏丨丨饮食病溲汤药称意给与　云笈七籖身得细滑丨丨心便利之得所爱心便悦之　輶轩絶代语南楚凡人贫丨丨丑敝谓之湏防或谓褛裂注云衣壊貌也　左思娇女诗丨丨皆重池难与沈水碧】
　　衣衾【礼记内则防丨丨不见襄　又父母舅姑之丨丨簟席枕几不杖屦只敬之勿敢近　孟子谓棺椁丨丨之美也　汉书龚胜胜乞骸骨赐帛及行道舍宿嵗时羊酒丨丨皆如汉福故事　宋史曽巩会江西嵗大疫巩命县镇亭悉储药待求军民不能自养者来食息宫舍资其食饮丨丨之具分医视诊书其全失多寡为殿最　中黄真经乘服彩霞归太极注凡人入胎息逰人间行尸解术随物所化故有托丨丨所化者　张华情诗愿托晨风翼束带侍丨丨　曹毗夜聴衣诗寒兴御纨素佳人理丨丨　刘禹锡和杨师臯给事伤小姬英英诗鸾台夜直丨丨冷云雨无因入禁城　李玖四丈夫同赋诗虽有丨丨藏李固终无表疏雪王章】
　　衣褥【晋书贺循循羸疾不堪拜谒乃就加朝服赐第一区车马牀帐丨丨等物循辞让一无所受　宋史仪卫志旗物用绣者以错采代车路院香镫案丨丨脾睨御辇院华盖曲盖及仗内幢角等袋用绣者以生色代　韩愈故幽州节度判官赠给事中清河张君墓志铭君弟复亦进士佐汴宋得疾变易防心惊惑不常君得闲即自视丨丨薄厚节时其饮食而匕筯进养之】
　　衣章【礼记王制三公一命卷疏丨丨并画絺冕之衣独绣者以粉米地物养人服之以祭社稷又地只并是隂类故丨丨亦绣也】
　　衣衽【周礼考工记辀欲弧而无折经而无絶进则与马谋退则与人谋终日驰骋左不楗行数千里马不契需终嵗御丨丨不敝此唯辀之和也】
　　衣缕【储光羲贻王侍御出台掾丹阳诗墟里献薇蕨羣公致丨丨】
　　衣袽【易既济六四繻有丨丨终日戒注繻宜曰濡丨丨所以塞舟漏也履得其正而近不与三五相得夫有隙之弃舟而得济者有丨丨也邻不于亲而得全者终日戒也】
　　衣裻【史记佞幸孝文帝梦欲上天不能有一黄头郎从后推之上天顾见其丨丨带后穿觉而之渐台以梦中隂目求推者郎即见邓通其衣后穿梦中所见也召问其名姓姓邓氏名通文帝説焉注索隠曰裻音笃衫襦之横者】
　　衣尻【汉书邓通顾见其丨丨带后穿注师古曰丨丨带后谓丨当丨上而居革带之下处也按史记尻作裻】
　　衣库【南史齐明帝纪永明中舆辇舟乘悉剔金银还主丨丨以牙角代之　宋史赵安仁父孚开寳中初置丨丨令孚主之】
　　衣囊【左子职纳橐饘焉杜注俞以君在幽隘故亲以衣食为已职槖丨丨饘糜也言其忠至所虑者深　后汉书吴祐昔马援以薏苡兴谤王阳以丨丨徼名嫌疑之间诚先贤所慎也　宋书陆徽陵雪褒颍贞柯必振尊风赏流清原斯挹是以丨丨挥誉于西京折辕延髙于东帝　唐书杨再思初调元武尉使至京师舎逆旅有盗窃其丨丨再思遇之盗窘谢再思曰而贫苦故至此囊中檄无所事幸留他物可持去初不为人言　善生送智光之南值雨诗结束丨丨了炎州定去防　王安石防土山示蔡天启秘校诗敛书付丨丨裹饭随药笈】
　　衣襆【南史王华华时年十三在军中与廞相失随沙门释昙氷逃使提丨丨从后津逻咸疑焉　朝野佥载侍御史袁守一将食器数枚就罗公逺看年命奴擎丨丨在门外不觉湏防在公逺衣箱中诸人大惊莫知其然】
　　衣氊【南史孔奂传曲阿富人殷绮见奂居处俭素乃饷以丨丨一具】
　　衣褚【唐书吐蕃徳宗即位欲以徳绥懐之遣太常少卿韦伦持节归其俘五百厚给丨丨切勅邉吏护亭障无輙侵虏地吐蕃始闻未信使者入境乃皆感畏】
　　衣帛【晋书卫恒农张伯英者凡家之丨丨必书而后綀之　又石勒载记堂阳人陈猪妻一产三男赐其丨丨廪食乳婢一口复三歳勿事】
　　衣绢【唐书食货志宣宗增河湟戍兵丨丨五十二万余匹盐铁转运使裴休请复归盐铁使以供国用】衣段【元史巴图尔传从征纳延及伊玛河擒锦嘉努塔布台以归赏钞及丨丨】
　　衣絮【素问帝曰人之肉苛者虽近于丨丨犹尚苛也是谓何疾】
　　衣蓑【李咸用和吴处士题村叟壁诗丨丨留冷阁席草种闲田】
　　衣甲【齐书王奂女壻殷叡惧祸谓奂曰曹吕今来既不见真勅恐为奸变政宜録取驰启闻耳奂纳之彪輙令率州内得千余人开镇库取仗配丨丨出南堂陈兵闭门拒守　宋史曹利用为广南安抚使利用至岭外遇贼武仙县贼持健标蒙采盾丨丨坚利锋镝不能入利用使士持巨斧长刀破盾遂斩首以徇岭南平　王建寄贺田侍中东平功成诗百里旗幡冲即断两重丨丨射皆穿】
　　衣铠【蜀志诸葛亮注汉晋春秋曰宣王使张郃攻无当监何平于南围自案中道向亮亮使魏延髙翔吴班赴拒大破之获甲首三千级丨丨五千领角弓三千一百张宣王还保营】
　　衣寳【摴蒲经后周王思政在同州与太祖摴蒲大出丨丨约掷卢者与之思政敛容跪誓愿得成卢已果得卢】
　　衣麝【骆賔王櫂歌行镜花揺芰日丨丨入荷风】
　　衣马【魏书崔亮亮性公清敏于断决所在并号称职三辅服其徳政世宗嘉之诏赐丨丨被褥　杜甫秋兴诗同学少年多不贱五陵丨丨自轻肥　王建詶赵侍御诗别来丨丨从胜旧争向邉尘满白头】衣鱼【尔雅疏见衣书下】
　　衣花【陈子龙幽草赋缉丨丨而佩冷飞裙蝶而神轻鲍溶见袁徳师侍説江南有仙檀花因以赠诗欲求御史更分别何似丨丨嵗嵗香】
　　衣香【魏志朱建平建平善相马文帝将出取马外入建平道遇之语曰此马之相今日死矣帝将乘马马恶丨丨惊齧文帝膝帝大怒即便杀之　庾信春赋池中水影悬胜镜屋里丨丨不如花　陈后主舞媚娘乐府转身移佩响牵袖起丨丨　虞世南中妇织流黄诗丨丨逐举袖钏动应鸣梭　李成康采莲曲翠钿红袖水中央青荷莲子杂丨丨　元稹防真诗丨丨犹染麝枕腻尚残红　白居易雨中招张司业宿诗过夏丨丨润迎秋簟色鲜　李商隠梓州罢吟寄同舍诗长吟逺下燕台去惟有丨丨染未销　皮日休茶人诗语气为茶荈丨丨是烟雾】
　　衣簪【宋书龚颖等论若夫孝立闺庭忠被史策多发沟畎之中非出丨丨之下以此而言声教不亦卿大夫之耻乎　王僧孺南海郡求士教此境三闽奥壤百粤旧都汉开吴别分星画部风序泱泱丨丨斯盛徐陵司空徐州刺史侯安都徳政碑自文昭武穆祚土开家濮水盛其丨丨荣波分其绪秩　杜顗集贤院山池赋对石渠之铅粉防金马之丨丨　马懐素奉和圣制春日幸望春宫应制诗遍野园亭开帟幕连堤草树狎丨丨　李乂奉和春日幸望春宫应制诗丽日祥烟承防罼轻荑弱草借丨丨　贺遂亮赠韩思孝诗君子重名义直道冠丨丨】
　　衣扇【唐书礼乐志天寳二年始以九月朔荐衣于诸陵又常以寒食荐饧粥鸡毬雷车五月五日荐丨丨】衣盂【欧阳修浙川县兴化寺记延遇余杭人淳化三年止此寺得维摩院废基筑室自为师教弟子以居居二十有三年授弟子恵聪而老焉又十八年年七十有一矣乃敛其丨丨之具所余示惠聪】
  </div>
  <div class="pagination">
   <a href="御定骈字类编_page594.html">
    上一页
   </a>
   <span>
    ...
   </span>
   <a href="御定骈字类编_page590.html">
    590
   </a>
   <a href="御定骈字类编_page591.html">
    591
   </a>
   <a href="御定骈字类编_page592.html">
    592
   </a>
   <a href="御定骈字类编_page593.html">
    593
   </a>
   <a href="御定骈字类编_page594.html">
    594
   </a>
   <span class="current-page">
    595
   </span>
   <a href="御定骈字类编_page596.html">
    596
   </a>
   <a href="御定骈字类编_page597.html">
    597
   </a>
   <a href="御定骈字类编_page598.html">
    598
   </a>
   <a href="御定骈字类编_page599.html">
    599
   </a>
   <a href="御定骈字类编_page600.html">
    600
   </a>
   <span>
    ...
   </span>
   <a href="御定骈字类编_page596.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
