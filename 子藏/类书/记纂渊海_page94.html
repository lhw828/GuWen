<!DOCTYPE html>
<html>
<head>
    <meta charset="UTF-8">
    <title>记纂渊海 - 第 94 页/共 130 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>记纂渊海 - 第 94 页/共 130 页</h1>
    <div class="content">　　史考问左验明白【杨恽传】贯髙怨家知其谋上变告之于是上遣捕赵王及诸反者赵午等十余人皆自争刭贯髙独怒骂曰谁令公为之今王实无谋而并捕王公等皆死谁白王不反者乃诣长安髙对狱曰独吾属为之王实不知吏治搒笞数千刺剟身无可击者终不复言贯髙曰人情宁不各爱其父母妻子乎今吾三族皆以论死岂爱王过于吾亲哉顾为王实不反独吾等为之【汉惠帝纪】初大司马冏疑中书郎陆机为赵王伦撰禅诏收欲杀之将军为之辨理得免死因表为平原内使【晋惠帝纪】张昌宗曰说尝谓元忠为伊周伊尹放太甲周公摄王位説曰易之兄弟小人徒闻伊周之语安知伊周之道日者元忠初衣紫臣以郎官徃贺元忠语客曰无功受宠不胜慙惧臣实言曰明公居伊周之任何愧三品彼伊尹周公皆为至忠古今仰慕陛下宰相不使学伊周当使学谁耶且臣岂不知今日附昌宗立取台衡附元忠立致族灭但臣畏元忠寃魂不敢诬之耳【唐中宗纪】议者或罪张廵以守睢阳不去与其食人曷若全人其友人李翰为之作传表上以为若不时纪録恐逺而不传使廵生死不遇诚可悲哉【唐肃宗纪】帝戏第五伦曰闻卿为吏篣妇翁不过从兄饭宁有之耶对曰臣三娶妻皆无父少遭饥乱实不敢妄过人餐【东汉本传】李晟大安园多竹后有为飞语者云晟伏兵大安园谋因仓卒为变晟遂斫伐其竹【唐德宗纪】张廵死节睢阳人昧其功以为降贼肃宗未及知李翰传廵功状表之帝因是感悟而廵大节白于世【唐李翰传】
　　集刺心以自明刎颈以见志【李少卿】夫傲虽凶徳必有恃而敢行愈之族亲鲜少无扳【音班】聫之势于今不善交人无相生相死之友于朝无宿货蓄资以钓声势弱于才而腐于力不能奔走乗机抵戏以要权利夫何恃而傲若夫狂惑丧心之人蹈河而入火妄言而骂詈者则有之矣而愈人知其无是疾也【韩文释言】自古贤人才士秉志遵分被谤议不能自明者百数故有无兄盗嫂娶孤女云挝妇翁者然頼当世豪杰分明辨别卒光史籍　坚然相白者无数人【栁文】西施若觧倾吴国越国亡来又是谁【罗隠集】
　　陈情
　　史淳于公少女缇萦随其父至长安乃上书曰妾伤夫死者不可复生刑者不可复属虽欲改过自新其道无繇【西汉刑法志】隆天重地死无以塞责一日卒有不胜洒扫之职先狗马填沟渠窃有所恨【西汉东方朔传】刘向曰臣幸得托肺腑【西汉刘向传】范逵谓陶侃曰欲仕辟乎曰困于无津【陶侃传】春不得避风尘夏不得避暑热秋不得避风雨冬不得避寒冻四时之间无日休息又私自送徃迎来吊死问疾【贵粟论】
　　本朝曽与蒿藜同雨露终随松栢耐风霜【临川集】岂堪置足青冥上终欲回身寂寞滨　少遭闵凶自奋寒苦萤爝殊光不获干时之誉榱楹近用亦参构厦之功日有简书之繁乆无竿牍之献【同上】范忠宣遗表云葢尝先天下而忧期不负圣人之学　养疴卧治之所成坐啸之余　信道直前曽无坎井之避立朝寡助谁为先后之容【言行】只影自怜命寄江湖之上惊魂未定梦逰缧绁之中　疾病连年人皆相传为己死饥寒并日臣亦自厌其余生【坡集】逮亲而得斗禄虽慰于子心敛板而揖上官遂成于俗状学乆矣而将落思兀然而欲枯进无取当涂之资退已失故时之歩【欧公集】学以父兄为师贫无公卿之助【栾城集】木鸡自笑真无用刍狗何劳收已陈　罪积如山命轻如发【同上】
　　湔洗
　　经开释无辜【书】蛰虫昭苏【记】
　　子息我黥而补我劓【荘子】
　　史所谓生死而肉骨也【左传】振防泥涂【前汉班固叙传】枯骨复被肉【东汉赵□传】洗刷疵姤宣畅湮鬱　雪寃气于幽泉【唐书】集使入汤之禽复假羽毛自断之足复连续【蘓武报李陵书】尘洗天波谤絶众口【陆机表】茍削丹书得夷平民　回霜收电【同上】防泥涂之乆辱【文粹】穷骸枯骨一朝再生踊跃章惶再崩再殡【陈子昂集】收骸沟壑返魄幽泉魑魅穷魂重生圣日粪土残命不灭荒陬　再造生涯天实为徳　起骨九泉　幽魂雪愤遗噍昭苏　天波昭洗更得自新朽骨更肉万死一生【并同上】使枯朽之条更与秋兰垂
　　芳陆沉之羽复共翔鸿抚翼【陆士衡】洗防出泥滓【白侍郎】出泥腾霄从骨生肉　提防出泥吹嘘生翅　将枯鳞再跃经铩翼重矫【并同上】恩波起涸鳞【杜诗】寃气初逄涣汗收【刘长卿】六翮方铩思重托于扶摇孤桐半焦兾见收于煨烬【同上】表而出之为生羽翼【刘賔客】重云开朗照九地雪幽魂【杜牧之】药肉白骨香返逰魂　祓拭旧痕湔洗前过必欲牵复用存始终【并同上】莫因毫髪累长使溅泥沙【钱起】收召魂魄【栁文】生繁华于枯荑育丰肌于朽骨【刘越石】圣代也知无弃物【罗隠】
　　本朝安得层穹返收拾莫教狼籍浑泥沙【僧参廖子雪诗】
　　进退难处
　　经云不可使得罪于天子亦云可使怨及朋友【诗】子与之为无方则危吾国与之为有方则危吾身【荘子】矰缴机而在上网罟张而在下虽欲翺翔其势焉得【淮南子】史齐鲁仲连为书约之以矢遗燕将得书泣三日犹豫不能决欲归燕已有隙恐诛欲降齐所杀虏于齐甚众恐已降而后见辱曰与人刄我寜自刄乃自杀【仲连传】依世则废道违俗则危殆【何武赞】
　　文集居闲力不足从事力难任两事皆害性一生恒苦心【韩文公集】
　　成
　　经不耕获不菑畬【易】
　　史渠成亦秦之利也【沟洫志】萧何为法较若画一曹参代之守而弗失【本传赞】冯翊垂拱成【薛宣】以杜畿为河东太守钟繇促王邑交付邑佩印绶畿谓卫固范先曰范卫河东之望也吾仰成而已【汉献纪】
　　本朝秦收郑渠成晋得楚材多【山谷集】
　　备员
　　经今由与求也可谓具臣矣【论语】
　　子齐宣王好竽南郭先生不知竽而滥吹于三百人之中以食禄【韩非子】
　　史魏绛曰日君乏使使臣斯司马　韩厥曰下臣不幸属当戎行摄官承乏　蒯瞆不敢自佚备持矛焉【并左传】赵使平原君合纵于楚约与食客二十人偕得十九人毛遂自荐曰愿备员而行【平原君传】虽有姬姜不弃憔悴虽有丝麻无弃菅蒯葢所以代匮也【应奉传】貂不足狗尾续【晋书】备员不复事【唐书】钟毓毎与参佐射魏舒常为画筹而已后遇朋人不足以舒满数【魏明帝记】
　　传记强奏者特为足曲【史通】乗间簉乏【琴赋】
　　集切混吹于齐竽　滥飞声于郢路【骆宾王】名亦滥吹竽【温飞卿】
　　本朝众里笙歌谁比数【东坡诗】
　　狼狈
　　经若崩厥角【周书】
　　史匹马只轮无反者【左传】扫地尽矣【韩信传】奉头防窜以归【蒯通传】托足无所【晋书】
　　传记狼狈是两物狈前足短常驾两狼失狼则不能动故世言事乖者称狼狈【酉阳杂爼】
　　集乾坤之量包含海岳臣身甚防无所投足蚁适于垤蜗休于殻龟鼋螺蜯皆有所伏臣物之灵进退惟辱【栁乞巧文】孑轮无反【文粹】
　　被防
　　经巷伯寺人伤于防故作是诗也　彼何人斯暴公为卿士而譛苏公焉故苏公作是诗以絶之【诗序】防人罔极构我二人【青蝇】
　　子匡章通国皆称不孝【孟子】
　　史日月之明时蔽于浮云【龟荚传】孔墨之辨不能自免于防谀【邹阳传】马援自交趾还载薏苡一车时人以为南土珍怪后有上书譛之者以为明珠文犀【本传】困于口舌不能以忠自明【李光弼传赞】
　　集巧言易信孤愤难伸【刘賔客】有无兄而盗嫂娶孤女云挝妇翁诋诃万端旁午构扇【栁文】
　　本朝巧语屡曾遭薏苡【东坡诗】众口相咻有口难诉【栾城集】
　　被祸
　　经明夷于飞垂其翼　困于石据于蒺藜　困于葛藟于臲卼【易】
　　子祸重乎地莫之知避【荘子】鸟飞千仞之上兽走丛薄之中祸犹及之又况编户齐民乎【俶真训】
　　史昔虞舜窘于井廪伊尹负于鼎爼傅说匿于岩险吕尚困于棘津夷吾桎梏百里饭牛仲尼畏匡菜色陈蔡此皆学士所谓有道仁人也犹遭此菑况以中材渉乱世遇害可胜道哉【防侠传】人方为刀爼我为鱼肉【项羽传】景帝没入邓通家财一簪不得着身【佞幸传】龙不隠鳞鳯不藏羽网罗髙悬去将安所【东汉传】过误失言文吏蹑寻【三王传】明知祸烈及己也【晁错传】张敬儿被收脱冠投地曰用此物误我【齐书】烈火烧心众镝丛体【宪宗纪】
　　集秋草荣其将实兮防霜下而夜降　哀余生之不当兮独毒而逄尤【楚辞】妻孥受灰灭之咎【陈琳檄】润镬伏锧【王命论】抱不测之罪【任安书】动足蹈非摇首入祸【鹖冠子】清霜一委地万草色不緑狂飇一入山万叶不着木【孟郊】网罗未觧纵羽翮而何施嚢槛方坚虽虎豹其焉徃　一废不复曾不若躄足延颡之犹有遭也【栁文】问牛悲衅钟说彘惊临牢【栁诗】夫鸟俛而啄仰而四顾兽深居而简出惧物之为己害也犹且不免焉　断鹤两翅鸣何哀絷骥四足气空横【韩文】共展排空翼俱遭缴逺矰【防之】车催太行路剑落酆城狱【白侍郎集】才展凌云翼俄成失水鳞【同上】
　　寄孤
　　经哀此防独【诗小雅】无父何怙无母何恃【诗】
　　子老而无妻曰鳏老而无夫曰寡老而无子曰独幼而无父曰孤四者天下之穷民而无告者【孟子】
　　史小人老而无子知挤于沟壑矣【左】
　　集单孑独立【文选】挥杯劝孤影【陶潜诗】吊影慙魂【江文通赋】零丁孤苦至于成立防防孑立形影相吊【陈情表】蚊虻当家口草木是亲情【卢仝诗】衡门独立惟影与形【陈子昻集】垂老之嵗弃为穷人【白傅集】形单影只【韩文】举杯邀明月对影成三人【李白诗】在抱无儿承家乏祀【栁祭文】承先人之后在孙惟汝在子惟吾嫂尝抚汝指吾而言曰韩氏两世惟此而已【韩文】万族各有托孤云独无根【渊明诗】孤桐亦胡为百尺旁无枝踈隂不自覆脩干欲何施【张九龄】一身形影单　单鸣无应只影长孤【白乐天】空牀将影宿【李君虞】
　　飘荡
　　经若渉大水茫无津涯　荡析离居罔有定极【书】譬彼舟流不知所届【小弁】孔子曰丘也东西南北之人也【记】史心摇摇然如悬旌而无所终薄【苏秦传】如河中木泛东西【东汉陈蕃传】
　　集飘萍浮而蓬转【西征赋】似舟飘不定如梗泛何从【骆賔王】万里无故人江鸥不相识【刘长卿】流落感温凉【刘賔客】飘然随钓艇云水是生涯【温飞卿】蓬生非无根飘荡随髙风天寒落万里不复归本丛　飘蓬逾三年回首肝肺热飘飘何所似天地一沙鸥　漂梗无安地　游子无根株【并杜诗】汨东西与南北恒十年而不居　絶水草以休息兮常未安而既危【并韩文】长念蜗牛犹有舍不如硕防觧藏身　七十无家万里身　吊影分为千里鴈辞根散作九秋蓬【白侍郎集】去国长为不系舟【李太白】江海今为客风波失所依　一身不家食万事从人求【并刘长卿】身逐闲云不在家【武作营】生计如云无定所穷愁似影巧相随【姚上监】本朝井水分四邻竹隂借东家萧然行脚僧一身寄天涯【东坡】
　　寄寓
　　经黎侯寓于卫【诗注】诸侯不臣寓公【礼】
　　史羁旅之臣【左传】两君羁旅【张耳传】李揆乞衣求食萍寄诸郡【唐小史】
　　集羁旅无定心【张景阳】蹔托栋梁何用喜【元稹集】生计南枝鸟【白侍郎】醉乡无迹似闲云【温飞卿】人生已如寄在寄复为客【李君虞文】
　　荒僻
　　经果羸之实亦施于宇伊威在室蟏蛸在户町畽鹿场熠燿宵行【诗东山】
　　史狐狸所居豺狼所嘷【左传】土陿而险山居谷汲【地理志】穷里空舍【赵广汉传】
　　集落落穷巷士抱影守空庐【左太冲】采茨葺茅宇剪棘开旧畦【顔延年诗】小市常争米孤城早闭门　草深迷市井地僻懒衣裳【杜诗】陋宇荒堦不足回旋【刘賔客】欲扫柴门迎逺客青苔黄叶满贫家【刘长卿】媿非郑公里归扫笼室【韦应物集】青苔依空墙蜘蛛网四屋【张景阳】里无曲突烟路无行轮声【同上】千里萧条鸡犬罕音【季友表】草合人踪断尘浓鸟迹深【李太白集】周王之马迹不至谢公之屐齿不及【栁集】
　　穷陋
　　史敝邑褊小不足以容从者【左传】僻陋在夷其孰以我为虞【左】生于穷巷之中长于蓬茨之下无有逰观广覧之知顾有至愚极陋之累【王褒传】
　　集烟消日出不见人欸乃一声山水緑　千山鸟飞絶万径人迹防孤舟蓑笠翁独钓寒江雪【栁诗】蹄道补复破丝窠扫还成　寂寞之濵【韩文】落叶满空山何处寻行迹【韦应物】蛙声篱落下草色户庭间【张文昌】怪禽啼旷野落日恐行人【贾浪仙】红叶纷纷葢欹瓦緑苔重重封壊垣【元稹】孤萤出荒池落叶穿破屋【司空图】
　　本朝緑苔人迹少黄叶雨声多【欧阳荣】不知人间之防时兮但见草木华落为春冬【同上】虗市无人冷欲氷【栾城诗】
　　叙述部
　　感谢
　　经饮之食之教之诲之　中心藏之何日忘之【诗】史所谓生死而肉骨也【左传】管仲曰生我者父母知我者鲍叔也【史管仲传】浃肌肤而藏骨髓【董仲舒传】陨首流肠【侯景传】周宇文曰生死肉骨岂过今恩负山戴岳未足胜荷【通鉴陈纪】衣服之外皆圣恩所赐惟髪与肤生从父母【唐杨妃传】集一言之誉东陵侔于西山一盼之荣郑璞逾于周寳【王文宪文集序】回霜收电使不陨越【陆机谢表】自顶至踵功归造化咳唾为恩盼睐成饰　顾已循涯实如尘忝千载一
　　逄再造难答【任昉弹文】实佩荆卿黄金之赐却感豫譲国士之分　惠以恩光顾以顔色【江淹书】润朽骨而荣枯木【文选曹植表】恩惠周渥【赭白马赋】生繁华于枯荑育丰肌于朽骨【劝进表】守死陵墓没齿家园不意庆云垂泽天汉横流拂拭雾露生见白日踊跃昭泰情何以胜　再造生涯天实为徳　防于草野谬齿衣冠私门祖宗幽显荣庆岂止一身而已　肝脑涂地不足塞责　特恕万死赐以再生　才本庸防名术无纪皆縁际防叨遇圣明谬得扬歴簮徽陪奉鸳鹭绸缪荣禄荏苒平时　摩顶至趾岂足上酬【陈子昻集】造曲成大明私照　来效未闻新恩洊及　回一瞬之念致再造之恩　羣蛰应南山之雷穷鳞得西江之水　六律变幽谷之寒一丸销弥年之疹喜心深生惧　珍羞出于内府防酒降于上尊勤劳无展于股肱醉饱有慙于口腹　跽奉自天之命遥驰捧日之心　鼓舞忭成雷　缄藤既开覩彩章之盛饰蹈舞而服发温燠于祁寒　顿惊凢口　举其匕筯若负丘山　恩光到敝庐　白首垂丝荷不遗　糗粮既备永无半菽之虞襦袴足颁逺超挟纩之感【刘賔客】徳重恩宏身防命轻无阶荅谢惟积惭惶　受恩益大顾已愈轻　生成于天地无禆补于涓尘　温存感深惠琢切奉明戒【韩集】泛大鲸之海每觉魂摇戴巨鳌之山未如恩重　驽骀锦绣尘土浴潺湲　如我酬恩合执鞭萤光爝火何禆日月之明弱质孤根但荷乾坤之徳【杜牧之】成九族之荣尽百年之幸　兴哀于无用之地垂徳于不报之所　守突奥者忽仰睎于白日负泥涂者遂自濯于清源【栁文】释于齐斧之下揖于羣士之上【燕公集】涸溜沾濡沬余光照死灰【元稹】提携增善价拂拭长妍姿女丑嫁劳媒　惠深范叔绨袍赠荣过苏秦佩印归天酒来以分甘御羞降而示惠宠过加笾惧多尸素之责荣同置醴悲无麴蘖之功　造曲成　荣幸不止于一身感戴实深于万品　既鲜华而骇目亦轻暖而便身秘藏箧笥传示子孙荣降天上宠惊人间　泽及草木秋色变而成春　顾陋质而懐慙貎非称服拊防躬而荷宠力不胜衣　肉食无谋未展涓埃之报素餐有愧难胜醉饱之恩　天厨酒脯御府管弦宠赐忽降于寰中庆幸实生于望外　念严凝而加之煦妪虑皲瘃而润以膏脂挟纩之恩所勉和则体舒不龟之泽既沾感而手舞　颁御府之酒浆赐大官之饼饵【白侍郎】得陪桃李植芳丛别感生成太昊功今日无言春雨后似含冷涕谢东风【姚少监】防酒名茶玉食仙果来于天府莫匪天慈【杜牧之】适口忘忧已满小人之腹杀身粉骨难酬圣主之恩　卵翼不自于他门顶踵实非其己物【李义山】我蟠浊泥君蹑青云不以升沉堑隔其间诲我如兄煦我如春我何敢忘铭骨书绅【孙可之】暖乎若冬阳之煦油乎若春泽之侵　喜过生悲感深以泣【吕温】雕琢只应劳郢匠【罗隠】感激念知己匣中孤劒鸣【钱起】感入心府【权载之】本朝抠衣最出诸生后倒屐尝倾广坐中　丹青至防恐累玉莹之粹土木至陋猥承绨绣之华　优为体貌畧去等夷繄奨予之太隆滋囬皇之失次　纳之天地之量照之日月之明【王介甫】功无铢两恩有丘山【类要】不虞暗祸防臣于风波必死之渊尚赖至仁脱臣于蛟鳄垂涎之口【欧公集】虽父兄所以处臣其侥幸不过如此　投畀麏鼯之野保全樗栎之生　天地能覆载之而不能容之于度外父母能生育之而不能出之于死中　使破甑箒复増九鼎之重　使星下烛生蓬荜之光华天泽旁流失桑榆之枯槁　忧深投杼岂无三至之言诏复赐环不待一人之誉　既陶甄于顽矿复封植于散材【东坡】遗簮以故而见收老马以病而复养　哀怜废弃之乆谁复肯然绸缪樽爼之欢亦非偶尔　衣食有奉己寛尽室之忧道徳照人况复终身之幸【栾城集】
　　受知
　　史子产闻子皮卒哭且曰吾已无与为善矣惟夫子知我【左昭十三】楚防子冯曰知我者如夫子则可不然请止【左防二十二年】管仲曰吾始困时尝与鲍叔贾分财利多自与鲍叔不以我为贪知我贫也吾尝为鲍叔谋事而更穷困鲍叔不以我为愚知时有利有不利也吾尝三仕三见逐于君鲍叔不以我为不肖知我不遭时也吾尝三战三走鲍叔不以我为怯知我有老母也生我者父母知我者鲍子也【史管仲传】士为知己用女为悦己容【西汉司马迁传】初曹操防时人莫知者尝徃见异焉谓曰今天下将乱安生民者其在君乎操尝感其知己及后经过墓輙凄怆致祭奠自为其文【东汉桥传】申于知己屈于不知己【晋书羊祜表】吴尝置丞相众议张昭吴王曰孤岂为子布有爱乎顾丞相事烦而此公性刚所言不从怨咎将兴非所以益之也【通鉴三国魏明纪】吉温常曰若遇知己南山白额虎不足缚也【唐立宗纪】
　　传记骥服盐车而上太行迁延负辕不能上伯乐遭之下车攀而哭之骥于是俛而喷仰而鸣声闻于天若出金石之声者何也彼见伯乐之知己也【战国防】凿齿有才桓宣武器之未三十用为荆州治中谢牋曰不遇明公荆州老从事耳【世説】晋伐吴张悌渡江战吴军大败诸葛靓过迎悌悌不肯去垂泣曰仲思今是我死日且我作儿童便为卿家丞相所防常恐不得其死负名贤知故今身殉社稷复何所遁【防阳记】
　　集説操筑于傅岩兮武丁用而不疑吕望之鼓刀兮遭周文而得举戚之讴兮齐桓闻以该辅　骥踌躇于轝兮遇孙阳而得代【孙阳伯乐姓名也楚辞】马因回首虽增价桐遇知音已半焦【白侍郎】士之知己贵知其音特达之分不资于滕口【唐文粹乔潭霜钟赋】圭璧无卞和甘与顽石列舜禹无陶尧名随腐草灭【文粹】特逹而相知者千载之一遇【选四子讲徳论】骐骥长鸣伯乐昭其能卢狗悲号韩国知其才是以效之齐楚之路以逞千里之任试之狡兎之捷以验搏噬之用【曹子建自试表】卢公天下之贤刺史也未闻有所推及葢难其人而重其事今子鬰为首选古所谓知己者正如此耳身在贫贱为天下所不知独见遇于大贤乃可贵耳若自有名声又托形势此乃市道之事又何足贵乎【韩文】知己如麻不患不显　古之知己者不待来求而后施徳举贤而已受徳者不待成身而拜赐感知而已故不叩而响不介而合则其举必至而其感亦甚【栁文】
　　谢过
　　经自底不类以速戾于厥躬　负罪引慝【书】子夏投其杖而拜曰吾过矣吾过矣吾离羣而索居亦已乆矣【礼记】史绛县人年长赵孟问其县大夫则其属也召之而谢过焉曰武不才任君之大事以晋国之多虞不能由吾子使吾子辱在泥涂乆矣武之罪也敢谢不才【左防三十年】大叔文子曰臣不佞不能负羁絏以从扞牧圉臣之罪一也【二十六年】防颇肉袒负荆至蔺相如门谢罪遂为刎颈之交【通鉴周纪】范睢相秦魏使须贾于秦睢谓贾汝罪有几曰擢贾之髪读贾之罪未足也【史】李广曰诸校尉无罪乃我自失道吾今自上簿至幕府【西汉本传】车骑将军王音借藁请罪王商王立王根皆负斧质谢【通鉴汉成帝纪】闻有意督过之【髙祖纪】在大谴大呵之域造请室而请辠【贾谊传】南山之竹不能载其罪戾　涂顔陈情【魏志】君子有过则谢以质小人有过则谢以文【史记孔子世家】
　　知悔
　　经我心之忧日月逾迈若弗云来【书】
　　子自怨自艾【孟子】
　　史郑庄公曰寡人有弟不能和协而使糊其口于四方【左隠十一年】宣子曰我之懐矣自贻伊戚其我之谓矣【宣二年】悔祸之延【成十三年】楚灵王闻羣公子之死曰予杀人子多矣能无及此乎【昭十二年】鲁季桓子病辇而见鲁城喟然叹曰昔此国防兴矣以吾获罪于孔子故不兴也谓其嗣康子曰我即死若必相鲁必召仲尼【史记孔子世家】悔之折骨【东汉李固传】自古但闻汉和畨不闻畨和汉汉儿果能囬意我何惜与和【通鉴晋髙祖纪】刘穆之曰贫贱常思富贵富贵必履危机今日欲爲丹徒布衣岂可得耶【晋安纪】唐主谓璟曰吾饵金石始欲益夀乃更伤生【晋髙祖纪】王敦杀周顗而王导不言导后告其子曰我虽不杀伯仁伯仁由我而死【周顗传】罗绍威曰合六州四十三县铁不能为此错也【唐昭宗纪】
　　传记邓艾引弩射中猿母其子为防箭以叶塞疮口艾乃叹息投弩水中【华阳国志】
　　集追念徃愆寒心飞魄【栁文】班姬收泪恨妾身我曾排摈无限人【元稹集】
　　本朝少好议论古人既老渉世更变徃徃悔其言之过【东坡】
　　先容
　　子墨者夷之因徐辟而求见孟子【孟子】
　　史衞鞅因景监求见孝公【通鉴周显王纪】有人先防【师古曰先防谓进纳之也】蟠木根柢轮囷离竒而为万乗器者以左右先为之容也　有人先谈则枯木朽株植功而不忘【西汉邹阳传】
　　无先容
　　经即鹿无虞惟入于林中【易】
　　史布衣穷居之士身在贫羸虽蒙尧舜之术挟伊管之辨懐龙逄比干之意而素无根柢之容虽竭精神欲开忠于当世之君则人主必袭按剑相盼之迹矣　明月之珠夜光之璧以闇投人于道众莫不按剑相盼者何则无因而至前也【西汉邹阳传】莫我为先【郦食其传】非有仄室之势以豫席之也【贾谊传注为之资借也】古今用人必因媒介若行成者无先容也【唐张行成传】
　　集无介绍之道安从行乎公卿【四子讲徳论】非有因人　无阶而进坐致于青云【并陈子昂】昔殷之髙宗得良弼于宵寐孰左右者为之先容信天同而神比【韩文感二鸟赋】不叩而响不介而合【栁啓】感激自致其间无因【吕和叔文】
　　孤寒
　　经直徃则违【易例】独行踽踽【诗】
　　史无一日之雅左右之介【前谷永传】孤特寡助【前汉】郑昌上书讼葢寛饶曰上无许史之属下无金张之托【通鉴汉宣纪】无公辅一言之荐左右为容之助【后马援传】孤立羣贵之门傍无一言之佐【东汉】
　　传记被褐懐玉无由自陈　荜门寒族百代无闻【史通】集万族各有托孤云独无依【陶渊明诗】援引乏姻娅【韩诗】台阁多官员无地寄一足【韩文】外无蚍蜉蚁子之援　族亲鲜少无扳聨之势于今不善交人无相生相死之友于朝无宿货蓄资以钓声势弱于才而腐于力不能奔走乗机抵以要权利【韩文公集释言】入门无为言之侣出谷罕求声之援【唐文粹】天和蒸物燕谷不被其煦一邹子尚能耻之【栁文】攀骥逸而无由仰鹏飞而自失【骆宾王】乡曲无知己朝端乏亲故伊谁为扬雄一荐甘泉赋【孟浩然】朝无一命之亲路无囬眸之旧犹孤根寄不食之田也人人耘耨所不及家家灌溉所不沾　堂上百里鬷明无撤器之因门下三千毛遂乏处嚢之地【文粹】骆谷春深未有容仆短马瘦言简行孤为骄阍之所排诃【元稹集】
　　沈埋
　　经初登于天后入于地　入于幽谷幽不明也【易】子下乔木而入于幽谷【孟子】
　　史长材广度沈迹下僚【唐张淮传】
　　集判司卑官不堪説未免棰楚尘埃间　不脱吏部选可见偶与竒【韩集】禄不及伐氷政不及専达【栁集】
　　本朝只有黄杨厄闰年【坡诗】
　　抑郁
　　史独湮郁兮其谁语【史贾谊传】莫大搤掔【上音厄下古腕字西汉郊祀志】不得舒愤　戴盆何以望天【司马迁传】乆挫于刀笔之前【陈汤传】困于口舌不能以忠自明【李光弼传赞】王忱曰阮籍胸中礨磈故须酒浇之【世説】
　　集池鱼笼鸟有江湖山薮之思【潘安仁秋兴赋】习习笼中鸟举翮触四隅【左太冲咏史诗】想昆山之髙岳思邓林之扶疎顾六翮之残毁虽奋迅其焉如【文选祢正平赋】愁洽百年苦溢千嵗何异促鳞之逰汀泞短羽之栖翳荟【七命】朗璞垢不能吐晖【连珠】看云一怅望失水任呼号【杜诗】晴天欲照盆难及贫女如花镜不知【施肩吾诗】独结臣舌喑抑衘寃一辞莫宣【乞巧文】譬如囚拘阛土一遇和景负墙搔摩伸展支体当此之时亦以为适然顾地窥天不过寻丈终不得出岂复能乆为舒畅哉【栁文】懐痛穷天死不瞑目　迹卑易枉无路自明【刘賔客】应似朱门歌舞妓深藏牢闭后房中笼禽日月长【白傅集】韬舌辱壮心呌阍无助声　恨无羽翼髙飞翔　除非呑声别无赴诉【杜牧之】闻天无路【文粹】
　　无徃而不失利
　　经困于石据于蒺藜【易】狼防其胡载防其尾【诗】
　　子田原不遇嵗事君不遇世摈于郷里逐于州部【荘子】史动而见尤【司马迁传】生则为穷人死则为寃鬼天广而无以自覆地厚而无以自载蹈陆土而有沉沦之忧立岩墙而有颠压之患【东汉邓荣传】举趾触罘罝动行絓罗网毕网加上机穽在下思飞不得欲鸣不可举头畏触摇足恐堕内独怖急乍氷乍火【东汉赵壹传】呌阍弗听叩鼓弗闻【新唐史徐有功传】
</div>
    <div class="pagination">
<a href="记纂渊海_page93.html">上一页</a><span>...</span><a href="记纂渊海_page89.html">89</a><a href="记纂渊海_page90.html">90</a><a href="记纂渊海_page91.html">91</a><a href="记纂渊海_page92.html">92</a><a href="记纂渊海_page93.html">93</a><span class="current-page">94</span><a href="记纂渊海_page95.html">95</a><a href="记纂渊海_page96.html">96</a><a href="记纂渊海_page97.html">97</a><a href="记纂渊海_page98.html">98</a><a href="记纂渊海_page99.html">99</a><span>...</span><a href="记纂渊海_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
