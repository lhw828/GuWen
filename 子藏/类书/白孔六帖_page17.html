<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 17 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 17 页/共 50 页
  </h1>
  <div class="content">
   朋友【十三】
　　白伐木【燕朋友故旧也】良朋执友【同志者】面友【子法言曰友而不心面友也】朋【又曰朋而不心面朋也】知己　神交【嵇康阮籍山涛一见便为神交】同人【同道也】泛交　吾友　久敬【晏平仲善与人交久而敬之】同求【将】旧识【呉季札见郑子产如旧相识】故知【叔向适郑騣蔑与一言而善执手以上遂如故知】失人【可与言而不与之言失人】非义不合　合志同术【儒有合志同方营道同术并立则乐相下不厌其交友有如此者礼】谁谓胶漆坚不如陈与雷【陈重雷义友分深人语云】淡若水【君子之交淡若水小人之交甘如醴君子淡以成小人甘以壊】倾盖如故【家语孔子遇程子倾盖而语终日甚相恱顾谓子路曰程子天下之贤士取束帛以赠之】知我者鲍叔【管仲曰生我者父母】舍短从长【后汉李爕字徳公所交者皆舍短从长】同心　断金　如兰【易二人同心其利断金同心之言其臭如兰】刎颈【汉张耳陈余相与为刎颈之交】忘年【文士传祢衡有逸才与孔融作尔汝交时衡年二十余融已年五十敬衡秀才而忘年也】莫逆【庄子曰四人相视而笑莫逆于心相与为友也】忘言【庄子云得意而忘言也】义之与比【君子之于天下无适也无莫也义之与比】徳不孤必有邻　气合【声同】金石之交【汉王与信】芝兰之室　有朋自逺方来【不亦乐乎】无友不如己者　友其士之仁者　择其善者而从之　取友乐羣【礼】止于信【礼曰交国人止于信】盍簪【易豫卦曰勿疑朋盍簪簪疾也】朋从尔思　上交不謟【下交不渎】岂无他人【唯子之好】子夏曰可者与之不可者拒之【子张曰异乎吾所闻君子尊贤而容众嘉善而矜不能我之大贤于人何所不容我之不贤与人将拒我如之何其拒人也注友交当如子夏泛交当如子张】为友导驺【范式为荆州友人孔嵩家贫为新野县佣县遣嵩为式导驺式曰孔仲山耶勑代嵩嵩以佣未毕不肯去】定交于杵臼之间【公沙穆家贫与呉祐赁舂祐与语大惊遂定交于杵臼之间】钟会年少【傅嘏以明智友之】君子定其交而后求　西南得朋【易】为诔【郤超卓荦有旷世之度竹林交游毎有胜状寒门后进拔而友之死之日贵贱为诔者四十人】拜亲推宅【呉周瑜推道南大宅以舍孙防母升堂拜之有无通共】拜亲友【荀顗王济何劭为拜亲友】不拜母【庾衮与诸兄过邑人陈淮兄弟友之拜其母衮独不拜曰拜人之母将同于子其义至大邻人禇徳隐逸养亲老而无倦衮毎拜之】拜父【魏志孔融才高倨傲年在陈纪陈羣之间融先与纪友后与羣交更为纪拜】下交【史记赵有处士毛公藏于博徒薛公藏于卖浆家魏公子无忌从此二人结交游】交小吏【呉祐举孝廉郡中祖道祐越坐与小吏黄真欢语移时功曹以倨傲请黜之太守曰呉季英有知人之明且勿言其后真亦举孝廉】三友为一龙【华歆邴原管寜为友俱游学相善故时人号三友为一龙歆为龙头原为龙腹寜为龙尾】连璧【夏侯湛孝若与潘岳友善毎出同舆人谓之连璧】近不相得【逺而弥亲】朋友相举【亲戚相推】心同琴瑟【道叶胶漆】贵相知心　投分【推诚】金兰【松竹】早莺求友相彼鸟矣犹求友声【矧伊人矣不求友生】交府士【王尼为防军府士卓荦不羁王澄胡母辅之赍羊酒诣防军府尼时给府养马辅之等遂入座马廐下与尼炙羊饮酒醉饱而去不见防军防军大惊即与尼长假免其为兵】益亲【家语孔子曰自季氏赐我粟千钟其交益亲】　孔与人交终嵗无款曲【韦纯】友善【李鄘彊直无私与杨凭穆质许孟容王仲舒友善皆以气自任】不妄交游【常衮】与人交始终一节【武儒衡】交不茍合【王珪慎于所遇交不茍合】友托【薛收与元敬俱为文学馆学士时房杜等处心腹之寄深相友托】萧嵩【为洛阳尉已有名士争往交】非名士夙儒不与游【萧复非名士夙儒不与游以清操显】文章四友【杜审言少与李峤崔融苏味道为文章四友世号崔李苏杜】小友【李泌张九龄与严挺之萧诚善挺之恶诚佞劝九龄谢絶之九龄忽独念曰严太苦劲然萧软美可喜方命左右召萧泌在防率尔曰公起布衣以直道至宰相而喜软美者乎九龄惊改容谢之因呼小友】已然诺【郗士美平生与人交已然诺以是名重于世】莫逆交【杨寜与阳城为莫逆交徳宗以谏议大夫召城城未拜诏寜即谕与俱来】终始不少变【韩愈不诡随与人交终始不少变】深交者易怨【禇遂良以为朋友深交者易怨】寡交游【裴光庭性静黙寡交游】忘年交【陆防张镒有重名防往见语三日奇之请为忘年友】与有名者游【孔纬多与有名者游】所交皆天下有名士【郑絪善属文所交皆天下有名士】一时俊杰【杜佑所交游皆一时俊杰】忿恨【薛逢初与彭城刘瑑交瑑文辞出逢数人下常易之瑑稍亲近逢不得意遂相忿恨】喜交豪猾博徒【独孤懐恩喜交豪猾博徒】面交如携手【北梦言顔尧自为志文有面交如携手见利即解携而去也】人生交契无老少论交何必先同调【杜甫徒歩归行】北防三友【白乐天以诗酒琴为三友诗曰今日北防下自问何所为欣然得三友三友者为谁琴罢輙举酒酒罢輙吟诗三友递相引循环无已时】交游解散羞与为戚【栁宗元答问交游解散羞与为戚生乎向慕毁书灭迹他人有恶指诿増益身居下流为谤薮泽】故友新交【李白赠新平少年故友不相恤新交寜见矜】斗酒强然诺寸心终自疑【李白谷风刺轻薄交道方崄斗酒强然诺寸心终自疑】对面九疑峰【箜謡轻言托朋友对面九疑峰多花必早落桃李不如松管鲍久已死何人继其踪】兰交空懐思【李白江上寄元六】皆折官位辈行愿为交【韩愈王公碑家江南读书着文其誉蔼郁当时名公皆折官位辈行愿为交】谢絶【元载李少良上书诋其丑状载由是非党与不复接生平道义交皆谢絶】倾心【李安逺从士大夫茍胜己必倾心交之】与杨绾崔祐甫善【张镒不妄交游特与杨绾崔祐甫善】交能终始【张九龄与严挺之袁仁恭梁升卿卢怡善世称其交能终始者】所交必大人长者【张廵所交必大人长者不与庸俗合】能交当时豪俊【孔述睿少修洁能交当时豪俊】全交【赵骅敦交友少与商寅顔真卿栁芳陆据萧頴士李华邵轸善时为语曰啇顔栁陆李萧赵邵谓能全其交也】褐衣之贱【路岩所交虽褐衣之贱待以礼始终一节】刎颈交【杜伏威与里人辅公祐约刎颈交】博徒轻侠【唐宪所交皆博徙轻侠】雅自款结【宇文士及初士及为隋奉御而高祖任殿中少监雅自款结】寛厚乐易【卢承庆寛厚乐易士友以此亲之】善与人交【朱敬则善与人交】方外十友【陆余庆雅善赵贞固卢藏用陈子昻杜审言宋之问毕搆郭袭防司马承祯释懐一时号方外十友】耐久朋【魏元同与裴炎缔交能保终始故号耐久朋】与贵近交【王琚以父隐居甞为鳯阁侍郎故数与贵近交】杨穆许李【杨慿重交游与穆质许孟容李鄘相友善一时歆慕号杨穆许李】郑杨段薛炙手可热欲得命通鲁绍瓌【崔所善者郑鲁杨绍复段瓌薛颇参议论时语曰郑杨段薛炙手可热欲得命通鲁绍瓌防帝闻之题于扆是时鲁刑部侍郎欲引以相帝不许用为河南尹它日帝语曰鲁去矣事由卿乎惶惧谢罪】所与游皆天下豪俊【韩滉防时已有善名所与游皆天下豪俊】生死不易【严挺之重交游许与生死不易】既久乃益固【卢钧与人交结若澹薄既久乃益固】时号鲍谢【鲍防与中书舍人谢良弼友善时号鲍谢】忘年交【孟郊性介少谐合愈一见为忘年交】山林友【韦温少合所善惟萧祐少贫窭隐居以孝闻謷然不以尘事自蒙故温号山林友】布衣交【郑畋几与布衣交至贵无少易】有名士【栁浑与游者皆有名士】友善【富嘉谟累转晋阳尉呉少防新安人亦尉晋阳尤相友善】能终能始【陈子昻赵贞固前死藏用抚其孤有恩人称能终始交】保交以简恭【栁玭述家训戒子孙曰余防闻先公仆射言保交以简恭】金兰簿【戴洪正毎得宻友一人则书于编简焚香告祖考号金兰簿出宣武盛事】尝所与游皆青云之士闻名如卢杜高韵如包李【卢象杜甫包佶李纾刘禹锡武陵集纪】故友【少年乐新知衰暮思故友韩文除官赴阙】金石姿【我年二十五求友昧其人哀歌西京市乃与夫子亲方为金石姿万世无缁磷韩北极诗】贵贱交不易恐伤中园葵【李白宣城送刘副使】艰难懐友朋【羇旅惜宴防艰难懐友朋杜甫陪章留后惠义寺】当面论心【晚将末契托年少当面论心背面笑杜莫相疑行】诚信【治友莫若诚信杜牧送人赴举序】忘年友【薛道衡崔祖濬与高俭为忘年友】同襟期【杜甫时赴郑老同襟期】钧礼【岑文本生平故人虽羇贱必钧礼】接故旧如布衣时【刘仁轨虽贵显不自矜倨接故旧如布衣时】
　　择交【十四　拒交附】
　　白择不处仁焉得智【语】拜其子【后汉矦覇欲友王丹覇子见丹下车拜丹答拜覇子曰大人方愿交欢奈何拜小子丹曰君房有是言丹未之许也】君子定其交而后求【易】无友不如己者【语】拒交【陈遵欲交王丹丹拒而不许】又【杨仁字文义辟司徒桓虞府府椽宋章贪奢不法仁终不与交言同席】友贤【仇览季智太学中与同郡符融比宇常自守融竒之曰志士交结之秋虽务勤学守之何执览正色曰天子修太学岂使人游谈其中乎融告郭林宗林宗曰与融赍刺诣之遂留宿林宗嗟叹下床为拜】不拜亲【庾衮事见上注】孔萧复【厉名节不通狎流俗】不喜交权利【崔从】从贤士游【宗室璡好从当世贤士游】不妄交【李让夷廉介不妄交】以道义合【韦陟其以道义合虽后进布衣与均礼】所与友皆第一流【裴佶】不喜与流俗交【陆防不喜与流俗交虽造门不肯见】胡生非其人不交【胡逺客懐道守义非其人不交得无病乎韩愈答胡直均】不敢厯门【张直方西班倜傥勲臣也好接賔客与裴休善休不敢厯门】孟郊审交【种树须择地恶木变木根结交若失人中道生谤言君子芳桂性春浓寒更繁小人槿花心朝在夕不存莫蹑冬氷坚中有濳浪翻唯当金石交可与贤逹论文粹】
　　相成【十五】
　　白相劝以义　朋友攸摄摄以威仪【摄助也诗】虽有兄弟不如友生　琢磨【切磋】君子成人之美【不成人之恶】赠友以言【顔渊赠子路曰过墓则式】忠告而善道之【不可则止无自辱焉】以文会友以友辅仁【语】博我以文【约我以礼】切切偲偲【相切责皃】益者三友【友直友谅友多闻】损者三友【友便僻友善柔友便佞】君子之爱人也以徳　独学而无友则孤陋而寡闻　儒有闻善以相告【见善以相示】畏我友朋　须友以成【自天子至于庻人未有不须友以成者】纠徳【周徳司谏纠万人之徳而劝之以朋友】一言【见上】三益【见上】诤友【士有诤友则身不离于令名】醇酎【程普言与周瑜交如饮醇酎不觉醉】如行雾露【有所润也】君子以朋友讲习【易曰丽泽兊】投杖【子夏哭子丧明曾子怒曰尔何无罪子夏投杖而拜曰吾过矣】割席【魏管寜与华歆同学歆闻车马声出门寜割席曰子非吾友也】善交【李爕徳公所交皆舍短从长好成人美时荀爽贾彪齐名而夑并交二子情无适莫世称平正也】人相忘于道术【鱼相忘于江湖】苏秦之激张仪【秦先逹张仪候之数日乃见坐于堂下食以仆妾之餐告舍人曰仪才吾不及恐以小利忘求进故辱之仪怒入秦苏君使舎人赍金帛车马隂结助之卒相秦也】尘附太山雾集河海【言小之依大也文选】姜桂因地而生不因地而辛【韩诗外传宋玉因其友事防王防王待玉无异乃譲其友云云】孔同心济谋【杜如晦长于断而房龄善谋两人深相知故能同心济谋以佐佑帝】评【权臯李华栁识韩洄王定皆仰臯节与友善洄定常评臯可为宰辅师保华亦以为分天下善恶一人而已】更为隂阳迭作日月【文粹故人相携直上太阶更为隂阳迭作日月杜叶公如晦讃吕温】子之善犹仆之善也【文粹古者自天子至于庻人未有不须友以相成者仆虽老矣辱君子之游同君子之道见君子之荣三十年矣子之善犹仆之善也得不相成乎答滁州张尚书栁冕】不为荐托【文粹李商隐与陶进士书时独与令狐补阙最相厚嵗嵗为写出旧文纳贡院既得引试会故人夏口主举人时素重令狐贤明一日见之于朝揖曰八郎之友谁最善绹直进曰李商隐者三道而退亦不为荐托之辞故夏与及第十】推类援明叠足天庭【栁宗元答问今之贤智莫不舒翘扬英推类援明叠足天庭魁磊恢张羣驱连行】


　　白孔六帖卷三十四
&lt;子部,类书类,白孔六帖&gt;
　　钦定四库全书
　　白孔六帖卷三十五　　唐　白居易　原本
　　宋　孔　传　续撰
　　推荐【一】　　　　　患难【二】
　　怨弃【三】　　　　　赠贶【四】
　　死哭【五】　　　　　饮食【六】
　　父友【七】　　　　　书信【八】
　　施惠【九】　　　　　施馈【十】
　　庆遗【十一】　　　　庆贺【十二】
　　荐献【十三】　　　　奉使【十四】
　　専命【十五】　　　　采风謡【十六】
　　按奸慝【十七】　　　杀使【十八】
　　遇雠【十九】　　　　使絶域【二十】
　　推荐【一　事具举旧门】
　　白迁乔求友　不遗其友【随武子谋其身不遗其友】儒有爵位相先近相待逺相致【待致皆谓荐举也】其任举有如此者　佯狂【汉雷义举茂才譲陈重刺史不听义佯狂不应人语曰胶漆不如陈雷】萧朱结绶【萧育与朱博为友着闻当世故语曰萧朱结绶】王贡弹冠【汉贡禹王阳为友世称王阳在位贡禹弹冠言取舍同也】伐木出谷　拔茅连茹【彚征吉言以类相从也】乐则思之【白虎通】行修而名不章友之罪也【行不修身之罪也家语】义之与比【徳必不孤】伸于知己【越石父曰君子伸于知己屈于不知己】人惟求旧【官贵知贤】类聚【彚征】管仲囚于堂阜【鲍叔荐于桓公】引重【魏其矦灌夫一人以友善相引重引重犹善荐也】自叶彚征之吉【寜爽鹤鸣之义】举不失职【义在存私】能举善也【唯其似之】举不失徳【人所具瞻】举善惟防【知人则哲】文举之升一鹗【陶洪之抜二龙】荐思能之士【采非常之徳】国着进贤之赏【人思类能之用】毛玠当仁【克遵徐邈】孔融明敏【无弃匡衡】任官惟良【底禄以徳】建一官而三物克成【举十望而四方知劝】因云洒润则芬泽易流【文选】晏婴举穰苴　田忌进孙膑　李克贡呉起　萧何献韩信　爱善无遗【李吉甫当国引荐贤士大夫爱善无遗】秃角犀【杜悰出入将相而厚自奉养未尝荐进幽隐佑之素风衰焉故时号秃角犀】奉牒丐举选【关播帝问朕比下诏求贤才又遣使黙陟捜逮所遗须能者用之若何播曰陛下湏求贤又使举荐然止得求名文辞士焉有道贤人肯奉牒丐举选耶】推引【张九龄所推引皆正人】力荐【呉保安李蒙爲姚州都督宰相郭元振以弟之子仲翔记表为判官时保安罢义安尉未得调以仲翔里人也不介而见曰愿因子得事李将军可乎仲翔虽无雅故哀其穷力荐之】首荐极论【韩愈与陆员外书凢比四子皆可以当执事首荐而极论者主司疑焉则以辩之问焉则以告之未知焉则殷勤而论之期乎有成而后止可也】推挽【韩文既退又无相知有气力得位者为之推挽】
　　患难【二】
　　白患难相死【礼】患则死之【白虎通】士为知己死【鲍叔有疾管仲为之不食曰士为知己死虽为之死亦何伤哉】偕死【呉范与魏腾相善腾当死罪呉王责好諌者死范谓腾曰与汝偕死竝免】终始【生死】乆要不忘平生之言孝友任恤【注任信于友道恤忧患也周礼】不恤之刑【周礼八刑六曰不恤之刑】不许友以死【礼父母在】白首同归【潘岳与石崇】繋狱不为言【申屠蟠友人冯雍系狱豫州黄琬欲杀之或劝蟠救之蟠不行曰黄子琰为吾耶未必合罪如不用虽言何益琬闻释雍罪也】将恐将惧惟予与汝【我尔身也】交态　奔走之友【袁绍与何颙】孔栁宗元欲以栁州授禹锡而自往播【栁宗元元和十年徙栁州刺史时刘禹锡得播州宗元曰播非人所居而禹锡亲在堂吾不忍其穷无辞以白其大人且万无母子俱往理即具奏欲以栁州授禹锡而自往播会大臣亦为禹锡请因改连州】呉保安【郭仲翔被执蛮之俘华人必厚责财乃肯赎闻仲翔贵胄也求千缣会元振物故保安留嶲州营赎仲翔苦无赀乃力居货十年得缣七百妻子客遂州间关求保安所在困姚州不能进都督杨安居知状异其故资以行求保安得之引与语曰子弃家急朋友之患至是乎吾请贷官货昉子之义保安大喜即委缣于蛮得仲翔以归】直其寃【韩文王仲舒碑友人得罪斥逐后其家亲知过门缩颈不敢视公独自问为计度论直其寃】忧患而不拯其危【朋友之际本以善合贵盛则望以力忧患而不拯其危自保荣华坐观颠覆可不痛哉昔卫青之衰也故人多事冠军而任安不去呉章之败也门人皆更名他师而防孺自劾此所以可贵也穷愁志】姻友惮累【徐晦杨慿得罪贬临贺姻友惮累无徃候者独晦至蓝田慰饯宰相权徳舆谓曰君送临贺诚厚无乃累乎晦曰方布衣时临贺知我今忍遽弃邪有如公异时为奸邪譛斥又可尔乎徳与叹其直称之朝李夷简遽表为监察御史晦请问所以举之之由夷简曰君不负杨临贺肯负国乎】
　　怨弃【三】
　　白相谤【传乐辔与华弱少相狎长相优又相谤】弃子如遗　忘我大徳思我小怨　不弃故旧　朋友无大故不相弃　流言【乆不相见闻流言而不信】甘醴之壊【小人之交甘以壊礼】乆要不忘平生　冨贵易交【亦人情耳汉书】一贵一贱【翟公署门事见上注】余耳之隙【张耳陈余为刎颈之交后有隙耳斩余泜水上賛曰张耳陈余始居约时相然信死岂顾问哉据国争权卒相灭亡何向者相慕用之诚后相背之戻也势利之交古人羞之盖谓是矣】友而不心面友也【扬子法言】噂沓背憎有小怨而不弃　又相谤也【不自辱焉】弃予【子臯曰朋友不以是弃子】不遗其友【随武子谋其身云云】王丹曰交友之难未易言也【张陈隙其末故知全之者少也】不我遐弃【诗】卖友【郦寄与吕禄善周勃等令刼其父商使寄说禄令归相印勃等遂灭吕氏人以郦寄卖友】萧朱结绶王贡弹冠【言相荐逹也后有隙故世以交为难也】谷风【刺朋友道絶也诗】朋友数斯防矣　匿怨而友其人　东北丧朋　伐木废则朋友缺矣【诗】朱穆絶交论【穆字公叔疾时交游不笃轻为弃絶故作絶交论】嵇康絶交书【山涛为三公举嵇康自代康闻与书絶之也】怨及朋友　忘我实多　孔僖曾祖父子建对崔篆曰【吾有布裘之心子有衮冕之志各从所好也】　离别离羣【子夏拜曾子曰吾离羣而索居亦已久矣】乆不相见　嵇吕命驾【见相思门】赠言【老子送孔子见上注】河梁别【李陵诗】孔頼宠争功【李训始郑注先显训借以进及势相埒頼宠争功不两立然方事未集乃出注使镇鳯翔外为助援内实猜克待诛宦官且杀之】劾非宰相器【齐映始映防时张延赏遇之善及映相而延赏为左仆射数为映画事又为所亲求官映不答延赏恚既复用即劾映非宰相器贬防州刺史】争权不协【李适之尝与李林甫争权不协林甫隂贼即好谓适之曰华山生金采之可以冨国顾上未之知适之性防信其言他日从容为帝道之帝喜以问林甫对曰臣知之旧矣顾华山陛下本命王气之舍不可以穿治故不敢闻帝以林甫为爱己而薄适之不亲】故友不过门【秋草日上阶李白书懐赠常賛府】不相恤【故友不相恤新交寜见矜赠新平】反眼【士穷乃见节义今夫平居里巷相慕恱酒食游戯相徴逐诩诩强笑语以相取下握手出肺腑相示指天日涕泣誓生死不相背负真若可信一旦临小利害仅如毛髪比反眼若不相识落防穽不一引手救反挤之又下石焉者皆是也此宜禽兽夷狄所不忍为韩文柳子厚志】翻手云覆手【杜诗】谷风刺轻薄【李白古风谷风刺轻薄交道方险斗酒强然诺寸心终自疑张陈竟火灭萧朱亦星离嗟嗟失懽容勤问何所规】賔友日踈散玉樽亦已空【李白东武吟】
　　赠贶【四】
　　白呉季札【见郑子产如旧相识与之缟子产献纻衣】子路曰【愿车马衣轻裘与朋友共敝之而无憾】朋友之馈【虽车马非祭肉不拜谓其有通财之义】束帛【孔子遇程子于路倾盖赠之以束帛】君子不尽人之欢不竭人之忠【忠谓衣服欢谓饮食】不以为贪【管仲与鲍叔分财管仲毎多取之管仲曰鲍子不以为贪知我家贫也】晏子脱骖【赎越石父罪】何以赠之　通财孔佩刀玉带【张文瓘为李勣长史勣入朝文瓘与属僚二人皆饯勣赠二人以佩刀玉带而不及文瓘又以瓘疑请勣曰子无嫌若某沈豫少决故赠以刀欲其果于断某放诞少捡故赠以带俾其守约束若子才无施不可焉用赠】厚以装使入关【马周客宻州赵仁本高其才厚以装使入关】解玉带赠【封敖李徳裕进太尉敖草其制徳裕解所赐玉带赠之】鲁缟如白烟【五缣不成束临行赠贫交一尺重山岳李白送刘长史诗】赠粟囷应指【杜甫水宿】钱财不足以贿左右之匮急【韩愈】各拔五色毛意重太山轻【李白】贿微所费广斗水浇长鲸【同上】
　　死哭【五】
　　白我殡【朋友死无所归曰于我殡】宿草【曾子曰朋友之墓有宿草而不哭焉宿草陈根也谓朞年】寝门【子曰父之友吾哭诸庙门之外师吾哭之寝朋友吾哭之寝门之外所知吾哭之野】防明【曾子曰吾闻之也朋友丧明则哭之】范张白马【范式字巨卿张绍字元伯少为友绍死式梦乃服朋友之丧而赴焉绍葬日绍母望见素车白马号哭而来母曰必巨卿也式乃修墓种树而去】乆要不忘平生之言　絶【钟子期死伯牙遂絶】赠劒【延陵季子返留劒于徐君墓树而去】吾已【传郑子皮卒子产哭曰吾已无为为善矣唯夫子知我注云无人知己之善故曰吾已】出涕【子产卒仲尼闻之出涕曰古之遗爱也】旧馆【孔子之卫遇旧馆人之丧命脱骖而赠之曰子入而哭之遇于一哀而出涕吾恶夫涕之无从也言主人以礼待已我故岀涕有赠】哭朋友于寝门外之右南面　哭所识于野张帷　越界迎丧【皇甫规友人丧还规缟素越界迎防客以规擅违营并州刺史胡方不坐】山涛与嵇康为忘年之友【康临终谓子绍曰山公尚在汝不孤矣】东北丧朋　顔渊死子哭之恸【曰有恸乎非夫人之为恸而谁为】驴鸣【孙楚字子荆与王济为友济死子荆哭曰夫子好驴鸣乃作一声声体俱似坐客皆笑之】韦为应詹服【丧乱之际亲属遇饥疫应詹营防之詹后为江州刺史卒为制服】王戎经黄公酒垆【叹曰昔与嵇叔夜阮嗣宗酣畅此竹林之游亦预其末嵇阮亡吾为时羁絏今视此近邈若山河也】朋友死而歌【庄子子桑扈孟子反琴张三人相谓曰孰能相与于无相与相为于无相为三人相视而笑莫逆于心遂相为友俄而子桑死孔子使子贡徃吊或编曲或鼓琴相和歌曰嗟来桑扈乎而已反其真而我犹为人子贡趋问曰临尸而歌礼乎二人相视而笑曰是恶知礼意】栋梁折【晋卫玠卒谢琨哭之恸曰栋梁折不觉哀】死友【赵岐逃难河间变姓名诣北海市中贩胡饼孙賔石见曰处士非卖饼者乃开车后戸扶岐上归白母曰得死友矣】托妻子【朱晖字文季同县张堪有名于太学见晖甚重之接以友道乃把晖臂以妻子相托晖以堪先逹未敢对后复见及堪卒自候视妻子赈给之】状皃似友人【孔融与蔡邕友善邕卒后有虎贲士皃类邕融毎酒酣引与坐曰虽无老成且有典刑】送丧归【后汉任末字叔本游京师教授友人董奉徳于洛阳病亡末躬推车载奉徳致于墓所由是知名也】未申连璧之游【忽轸絶之泣】明月临阶空有思于度【流波入曲终絶赏于钟期】死而吊者既切子荆之问【生乎爱矣还悲王粲之声】仪礼主丧礼朋友在他国袒免归则已【注谓无主防者当为之主毎至时则去冠代之以免旧说免象冠广一寸以上归有主则止也如防弱则衣止也】记曰主人三年丧则为之再祭朋友虞祔而已　朋友麻【朋友虽无亲有同道之恩相与服缞绖带檀弓羣居则绖出则否不吊服也朋友有恩相为缌服即士之疑服素冠也】孔毎至生平故处辄流涕【戴胄房龄魏徴与胄善毎至生平故处辄流涕】徃哭其尸【王方翼其友赵持蒲诛死尸诸道亲戚莫敢视方翼曰栾布哭彭越义也周文王掩骼仁也絶友义蔽主仁何以事君遂徃哭其尸具礼収葬】宴饮设虚位沃馈【李勉常引李廵张参在幕府后二人卒至宴饮仍设虚位沃馈之】青春之逰白首相失【韩愈祭薛中丞文青春之游白首相失】恸诸野【罗道琮徙岭表有同斥者死荆襄间临终泣曰人生有死独委骨异壌道琮曰终不使君独留此瘗路左去嵗余遇赦归方霖潦积水失其殡处道琮恸诸野波中忽若溢沸者道琮曰若尸在可再沸之复涌乃得尸还乡】归于所次而哭【文粹永泰中于穆鄂州寜防客席与故湖南观察韦大夫之晋同宴适值有发逺书者知郑林州炅之厐歙州濬或以疾而殁或遇戎于盗韦氏出涕沱若有言曰二刺史之晋之友交也于是敛匕箸离筵席因归于所次而哭三日人来吊之者韦则尽哀长号不徒慼容而已广丧朋友义崔祐甫】天其丧予【文粹卢藏用陈子昻集序昔尝与子有忘形之契四海之内一人而已良友殁矣天其丧予】琴笔两絶【乐天祭微之始以诗交终以诗诀琴笔两絶】再哭经过罢离魂去住销【杜甫哭王抡】
　　饮食【六】
　　白不尽人之欢以全交也【欢谓饮食也】班荆【伍举与声子祖善班荆相与食而言复故也】杀鸡为黍【范式张绍千里相期见上注】投辖【陈遵留客饮】共饮盍簪【易勿疑朋盍簪盍合也簪疾也】伐木【燕朋友故旧也诗】孔伺相过食饮状【韦执谊补阙张正一以上书召所善王仲舒韦成季刘伯刍裴茝常仲孺吕洞徃贺之或谓执谊曰彼将论君与叔文钩党事执谊即白成季等朋比有所窥望帝诏金吾伺得相过食饮状悉逐出之】酒食接新奉【诗书夸旧知韩愈诗】聚香团【扬州事迹太守仲端畏妻不敢延客谢皓谒之坐久饥甚端入内袖聚香团食之】盘殽馈禽殻【韩文聨句】
　　父友【七】
　　白见父之执不谓之进不敢进【礼】父之执可以乗其车不可以衣其衣父之齿随行　家君投分【侯霸事见拒交门注】马援不礼梁松【援疾松候之拜牀下援不为礼子孙曰梁松尊贵大人何不为礼援曰我乃父之友也】嵇绍不孤【见上注】不避粱肉【记曰既葬君食之则食之矣大夫父之友食之则食之矣不避粱肉若有酒醴则辞注变顔色则不可】不拜【魏常林伯槐年七嵗父党造之问伯槐曰伯先在否何不拜林曰临子字父何拜之有】不受父友【解系少连荀勗诸子谓曰与卿为友应向我公拜勗又曰我与尊先君亲厚系曰不奉遗教若先君相厚徃日哀顿当垂书问亲厚之诲非所敢承勗父子大慙而壮之也】阿戎【阮籍与王浑友浑子戎少籍二十嵗毎见戎尽日而去谓浑曰与卿语不如阿戎谈】孔见父执必感泗滂沱【刘审礼父丧见父执必感泗滂沱】五君咏【张说既失执政意内自惧邪与苏瓌善时瓌子颋为相因作五君咏献颋其一纪瓌也候瓌忌日致之颋览诗呜咽未几见帝陈说忠蹇有勲不宜弃外遂迁荆州长史】振起【张仲方生岐秀父友高郢见异之曰是儿必为国器使吾得位将振起之】先君之所友天下善士【先君之所与友凡天下之善士与集焉信譲而大显道博而无杂今之世言交者以为端敢悉书所尤厚者附兹石柳宗元先友记】丈人吾父之友【文粹崔祐甫穆氏四子讲艺记祐甫不腆幸与使君有郎省之旧考盘在阿嵗聿云暮既觌邦君又适诸子之馆使君第三子因见谓曰丈人吾父之友也从事于游夏之门久矣】遗之梨栗【农杨公防失所怙年六嵗时学归悮入人家乃父执友也二丈人弹棊次见杨氏子戏之曰尔能爲丈人咏此局否杨即咏诗丈人惊抚其背遗之梨栗曰尔后必有文后十八一举中春官选芝田録】在方镇者交辟之【路岩防慧敏过人及进士第父故人在方镇者交辟之久乃答】
　　书信【八】
　　白八行之书【马融书曰书虽两纸八行云云】三嵗之字【古诗客从逺方来遗我一书札置之懐袖中三嵗字不灭】鲤鱼腹中【古诗客从逺方来遗我双鲤鱼呼儿烹鲤鱼中有尺素书长跪读素书素书意何如上言加餐饭下言长相思】鸿鴈足下【苏武裂帛为书系鴈足下天子射鴈于上林得书云云】李陵之答苏武【用嗣徳音】嵇康之逹山涛【以絶交道】愈风之檄【陈琳为太祖作檄书太祖方卧读之起曰愈我头风】飞箭之书【鲁连系书于箭射入城中将得书而自杀】书不尽言【言不尽意】币帛【见上】回纹【窦滔妻苏氏织锦为廻纹诗以寄滔】叔夜懒而不作洪乔传而是弃【见上投水门】郑子家使执讯而与之书告赵宣子【执讯通讯问之官】寓书【子产寓书于子西使告范宣子】贻书【郑铸刑书叔向移书子产】咫尺之书【广武君谓韩信曰君若使一介奉咫尺之书注简牍或长咫尺者也】秦二世使遗赵王书【不封欲使君臣相疑】待诏公车【公车今属卫尉上书者所诣】口占【陈遵孟公善书与人尺牍藏以为荣为河南太守召善书吏十人于前治私书谢京师故人遵慿几口占数百封亲踈各如其意河南大惊】不发私书【郅都公廉】后汉杜安字伯夷【年十三入太学号竒童贵戚慕其名或遗之书安不发悉壁藏之后收捕贵戚安开壁出其书示之不罹其患也】心存尺书【刘琨上书曰南北逈邈同契弃致云云】袁安【初为县功曹奉檄诣从事从事因安致书于令安曰事有邮驿私请即非功曹所持辞不肯受从事矍然而止】箧封【呉志曹公闻太史慈名遗慈书箧封之发省无所道但伫当归】通草书【魏文帝命刘廙通草书廙答曰初以尊卑有逾礼之分是以守区区之节不敢脩草书】陈防挂书于壁【泰为并州京邑贵人寄寳贝因泰市奴婢泰皆挂之于壁不发其封】得刘公一纸书贤于十部从事【刘为荆州毎有兴发手书丁寜欵密人皆感争赴之曰云云】手答【陶侃为荆州阃外多事千端万绪罔有遗漏逺近书疏莫不手答笔翰如流未尝留滞】投水【殷羡洪乔为豫章太守都下士人因其致书者百余函行次石头皆投水中曰沈者自沉浮者自浮殷羡不为致书邮也】开闭数十【桓温将以殷浩为尚书令遗书告之浩欣然答书虑有谬误开闭者数十竟逹空函温大怒之】陆机犬【陆机在京乆无呉中家信犬名黄耳能为我取家信乎犬揺尾而去卒逹家信】搜得书【蜀郡太守因计吏脩敬于曹腾益州刺史种嵩于函谷搜得笺奏腾中臣外交请免官治罪帝曰笺自外来腾书不出非其罪也】防窜【曹公与韩遂书多为防窜如遂改定之者马超愈疑】孔工为尺牍【殷峤以字行渉书工为尺牍】以雉兎遍遗幕府人为书【段成式侍父于蜀以雉兎遍遗幕府人为书因所获俪前世事无用者众大惊】封一笥书【吉顼传初太原温彬茂死高宗持封一笥书诿妻曰吾死后须年及垂拱献之垂拱初妻上其书言武后革命事】不作草字【席豫与子弟属吏书不作草字】不发【苏瓌厯明歙二州刺史时来俊臣贬州参军人惧复用多致书请瓌瓌叱其使曰吾忝州牧髙下自有体能过待小人乎遂不发书俊臣未至追还恨之由是连外徙不得入】与诸子书【顔真卿李希烈防汝州真卿往谕真卿毎与诸子书但戒严奉家庙恤诸孤讫无它语】简缯【寄书惟在顷无吝简与缯韩愈诗】数幅【遗我数幅书继以药物珍赠元十八】书劝养形神【同上】翫而复之不能自休【得足下陜州所留书翫而复之不能自休韩答侯继】且寄一札书【令余解愁顔李白自梁园见防公】寄书问三川【不知家在否杜述懐】反畏消息来【寸心亦何有上】但寒温问【乆客多枉友朋书素书一月凢一束虚名但蒙寒温问乏爱不敕沟壑辱道州手札适复至纸长要自三过读杜诗枉裴道州手札】不接而喻【山川匪遐事使之逺形不接而喻者莫贤乎书梦得】古人为书多书于绢【吕向文选中有尺素书注】光啓别纸【唐卢光啓受知于租庸张济毎致书上防允一事别爲一纸】风尘荏苒音书絶【杜甫宿府】一声何处送书鴈【杜甫诗】缙在鳯翔【作书与别又遗亲故书数幅停笔而化王维传】自谓主盟遣将军张仁则致书于帝【帝覧书笑曰宻陆梁不可折简致之见本传】晋主数困欲与梁和使李袭吉为书【谕梁辞甚辨丽太祖使人读之至于毒手尊拳交相于暮夜金戈铁马蹂践于明时叹曰李公僻处一隅有士如此使吾得之傅虎以翼也顾其从事敬翔曰善为我荅之及翔所答书辞不工而袭吉之书多传于世五代李袭吉】前后缄书报【杜奉汉中王手札】邻舍烦书札【杜诗王十五前阁防】折书放床头涕与泪垂泗【韩愈寄皇甫湜】飞书【飞书白帝营斗粟杜甫锦树行】音书从此稀【杜甫赠韦賛善别江汉故人少音书从此稀】
　　施惠【九　施食附】
　　白春颁秋敛【用粟】赒赐【周礼】请粟【子华使于齐冉子为其母请粟】积而能散年虽大杀众不恇惧【恇恐也谓上以法惠救之】恵必及下【礼】小人
　　懐惠　惠下之道【礼】周人尚施分散者仁之施　财聚则民散【民散则财聚】仁者以财发身【义济物也】不仁者以身发财丰凶不时【聚敛有典】适时以权【救物惟道】匪颁【匪非也颁分也又读为分颁】
　　时颁【竝周礼】博施济众【见下赈贷门注】贷而不书【司城氏】施而不徳【竝赈贷门】饩粟【子皮事见上注】隐人多取食焉【子家谓季孙云隐人谓穷困人】为粥【卫国凶饥公叔文子为粥与国之饿者】箪食【灵輙饿赵宣子为箪食以与之】义由独断【恵必同沾】惠以救灾【义而济物】好施惠【孟尝君与客语屏风后尝有侍史主记所与客语问亲戚居处客去已使人存谢献遗其亲戚】父任散施【郤愔字方回好聚敛积财虽千万尝开库任其子超字景兴一字嘉賔好施一日散与亲戚悉尽也】俸钱赡贫【第五伦事见俸禄门】后汉刘翊【字子相旅有张季礼奔师防遇寒毁顿滞道路翊以车与之不告姓名防马而去季礼意是翊也后诣还车翊闭门辞行不与相见】　不合施家施不及国【传】大夫不收公利不敢作福臣无有作福作威【书】免官【晋邓攸为郡时擅开仓赈贫桓彛劾之】矫制【汉河内伤水旱父子相食汲黯以便宜持节发河内仓以救之及归汰免官罪武帝贤而释之】博施之人【専逹之责】积而能散【诚谓发身】私不及公【岂宜作福】嵗凶谅可恤人【家施不应及国】散以家贮【収其公利】毁家纾难犹谓尽心【赈穷救灾岂宜获戾】情且渉私【美将归下】茍徇便宜【则非专逹】所司以未有君命【何其速与】使者以茍利国家【専之可也】示不敢专【礼】啬则济物宜哀菜色【无肆莠言】命未及于匪颁【罪寜逃于擅发】掠美【鬻恩】恤贫【振廪邓攸虽见免官】矫制【开仓汲黯犹闻释罪】王望【宇慈卿行部见饥者祼形草食以便宜輙出其所在粟布为粮作衣将议罪钟离意不罪之也】刘颂字子雅【奉使见饥人上表请振贷不待报贷之而行除名】孔轻财好施【陈子昂轻财好施】分给亲故洎麾下【裴行俭帝赐都支资产四金三千余物橐駞马牛称是行俭分给亲故洎麾下数日辄尽】赒急【令狐峘贬衢州别驾刺史田敦峘门生也与峘昧生平至是迎拜分俸半以赒给之】家无余赀【苏颋性廉俭奉廪悉推散诸弟亲族家无余赀】所得俸物赒急亲族【李元纮所得俸物赒急亲族】问饷【沈传师问饷姻家故人】赈姻旧乏【卢迈所得廪赐皆赈姻旧之乏】散施妻子告不给【樊宗师家饶于财悉散施姻旧賔客妻子告不给宗师笑而不荅】周急【崔郾不藏赀有輙周急亲旧】益务施与【李藩居父丧家本饶财姻属来吊有持去者未尝问益务施与居数年略尽】喜施贷【李勣与其父盖皆喜施贷所周给无亲踈之问】散金三千余万有落魄公子悉皆济之【李白上裴长史】散金敷惠【唐旧史魏元忠请归乡拜扫特赐锦袍及银千两给十骑四人手勑曰衣锦昼游在乎兹日散金敷惠谅属斯辰元忠至乡里竟自藏其银无所赈施】
　　施馈【十　赈施附】
　　白君子以施禄及下【易】称物平施　用敷锡厥庻民【敷分也书】先王子惠困穷　惠鲜【鳏寡】周礼遗人【掌其委积以待施惠】懐子好施【士多归之栾盈也传】在礼家施不及国　歌舞【陈氏之施人歌舞之】博施【子贡曰如有博施于民而能济众何如可谓仁乎子曰何事于仁必也圣乎】魏成食禄千钟【什九在外什一在内】马援散财【马援田牧有牛马羊数千谷万斛叹曰殖财贵能散施否则守钱虏耳乃尽颁故旧】王丹务周给【后汉】寇恂字翼【所得禄赐施朋友故人曰吾因士大夫致此岂可独受耶】君子以振民育徳【易】散鹿台之财【发钜桥之粟周书】陈锡【哉周能施】出公粟【传宋饥司城子罕请于公出公粟使大夫皆贷司城氏贷而不书不作记籍】施而不徳　陈氏以家量贷而以公量收之【陈氏家量比公皆加之也】施取其厚　宋公子鲍礼于国人【年自七十已上无不馈贻也】与尔邻里乡党乎【夫子谓原宪】惠而不费　漂母哀王孙馈食【韩信】成诏入谷【赈贫者赐直】义谷【后汉黄香为魏郡年饥分俸禄赡贫人丰冨之家各出义谷】樊重假贷数百万【遗令焚削文契】载殽粮【窦武得两宫赏赐悉与亲族及载殽粮于路以施民也】梁高字伯夏【载谷于城门与贫馁者不宣己惠】散军粮【舒仲应以袁术军粮散给饥人术曰足下欲独受天下重名乎】饩国人粟【郑子罕卒子展以子罕之命饩国人粟一钟在丧故假父命也】与人者不曰来取【礼】妄施【庄子屠羊说从楚昭王出奔不受赏曰岂使吾君有妄施之名】指囷【鲁肃子敬不治家事以散财赈穷结士为务周瑜为居巢长过肃并求资粮肃时有两囷米各三千斛肃乃指一囷与瑜瑜益知竒遂定侨札之交也】姊助分施【骆统君绪事嫡母谨时人多困乏统为饮食与之衰少其姊仁爱问知之曰何不告我乃以私粟与统并告母使分施也】散父米【呉全琮子撗父柔使赍米数千斛到呉有所市琮皆散施空舩还父怒之琮曰所市非急而士大夫有倒悬之患不及啓报父竒之】孔却州县馈遗【广徳公主下嫁于琮从琮贬韶州却州县馈遗】不受【庄淑公主下嫁杜悰出为澧州刺史主与偕州县供具拒不受】馈鹿【裴休有馈鹿者诸生共荐之休不食曰防食犹不足今一啖肉后何以继】馈十羊【杨晟王建使王宗裕率骑五万围晟遂约降建馈十羊晟曰以我为机上肉乎不出】虀葛【周宝奔牛埭高骑馈以虀葛讽其且亡也宝抵于地曰公有吕用之难方作无诮我即奔常州】多馈金帛【郑余庆自至徳后方镇除拜必遣内使持幢节就第至则多馈金帛且以媚天子唯恐不厚故一使者纳至数百万缗宪宗毎命余庆必诫使曰是家贫不可妄求取议者或诋其沽激余庆不屑也】韩信所以感推食之恩申战胜之威【文粹栁冕论文武书】
　　庆遗【十一】
　　白诒我佩玖　杂佩以赠之　不敢税【记曰未仕者不敢税人如税人则以父兄之命】与人者不曰来取【礼】凡遗人弓者【张弓尚筋弛弓尚角】凡以弓劒苞苴箪笥问人者操以受命如使之容【问犹遗也礼】狄灭卫卫人庐于曹齐桓公【归以乗马祭服五称归夫人鱼轩】宋公子鲍【见上】晋重耳及曹僖负羁馈盘飱寘璧焉【注云寘飱中恐人见也云无境外之交故也】晋人诱士会将行绕朝赠之以防　馈孔子豚【阳货欲见孔子使孔子来拜之】君子于有馈者不能见则不视其所馈【注谓有疾不见则不纳】厚徃而薄来　不过具食器【汉郑庄性廉不治产然馈遗不过食噐注谓一盘食也】江都王建遗越繇闽侯锦帛【闽侯亦遗荃葛荃葛今之布或曰细葛也】朱邑【为大司农无束脩之馈】尹翁归【为市吏不受馈遗百贾畏之】人讼亭长受米肉【防茂为宻令不坐】问所由【晋陶侃为荆州有奉遗者皆问所由若力所致虽微必喜慰赐三倍若非礼得之即厉声呵辱还其所馈人于是勤于农】恐以财货汚君【朱晖文季太守阮况欲市其牛晖不从况卒晖乃厚赠曰前者恐以财货汚君】鱼相煦以湿相濡以沬不如相忘于江湖【庄】小惠未徧　受馈不谢【刘殷时人嘉其志行竞以谷帛遗之受而不谢云待后贵当相酬也】楚王老有嘉惠【恤老也】不受【太祖徴华歆賔客故人送行赠遗数百歆不拒宻题识临去谓曰恐懐璧为害愿诸君为之计众乃知之各留其赠】又【罗含君章父宰新涂后含到县县人以含旧宰之子咸致赂遗不拒及归悉封留而去】又【于宝与翟阳船卖之买绢寄还本为惠反烦之益愧叹也】旦发暮还【晋茍晞道将在兖州见朝政乱惧害毎得珍物贻都下亲贵去五百里恐不鲜美求得千里牛旦发暮还】漂母馈饭【僖妻馈飱】孔奉赐悉遗亲党【李勉位将相所得奉赐悉遗亲党】赂遗得权幸心【李听罢为太子少傅听素以赂遗得权幸心故多为助力】歌儿狗马金贝踵叠其门【杨国忠逺近馈问阉稚歌儿狗马金贝踵叠其门】帏头纱【元和大和已来左右中尉或宻以帏头纱赠清望者则明晨必有爰立之制出南部新书】四方赂遗嵗积钜万【五代晋臣桑维翰权势既盛四方赂遗嵗积钜万】赠遗藩渥【防武郡王琛初与太常卿郑元璹持女伎聘突厥始毕可汗约和亲始毕礼之赠遗藩渥】自弱冠誓不通亲友献遗【杜暹自弱冠誓不通亲友献遗以此终身】
　　庆贺【十二】
　　白不知所贺【子玉治兵于蒍鞭七人贯三人耳国老皆贺子文蒍贾后至不贺曰不知所贺子玉过三百乗不能以入茍入而贺何后之有传】婚礼不贺【人之序也】贺取妻者【曰闻子有客使某脩】庆吊相随　里舍贺生男【卢绾父与太上皇同里善髙祖与绾同日生里中持牛酒相贺两家子长相爱里中喜两家相善子同日生又相爱复贺两家也】贺钱万【吕公善沛令从人避仇豪杰闻令有重客皆往贺不满千钱坐堂下髙祖绐谒者曰贺钱万】马援军还【故人多迎劳平陵人孟兾名有谋于座贺援援曰吾望子有善言反同众人也】相庆孔受吊不受贺【岑文本为中书令有忧色母问之荅曰非勲非旧责重位髙所以忧也有来庆者辄曰今日受吊不受贺】三庆【酷吏郭霸时大旱霸死而雨又洛阳桥乆壊至是成都人喜后问羣臣外有佳事邪司勲郎中张元一曰比有三庆旱而雨洛桥成霸死】背着牀瞑【来俊臣斩于西市人皆相庆曰今得背着牀瞑矣】贺声盈耳【栁宗元送萧链序】拜庆寜觐光耀族属【送班孝廉序】髙堂称庆里闬更贺【方将髙堂称庆里闬更贺曵峩冠荣南诸侯之邦送苑论】朝野相贺【李义府流朝野相贺】泥金帖子【新进士毎及第以泥金书帖子附于家书中乡曲亲戚例以声乐相庆谓之喜信也天宝遗事】制下士相贺于朝【杨绾迁吏部元载秉政忌绾望髙防薄之载得罪绾同平章事制下士相贺于朝】宗戚诣庆【郑肇既视事宗戚诣庆搔首曰歇后郑五作宰相事可知矣】归与妻子相庆【裴谂为翰林承防适防帝幸其院谂即称谢帝曰可归与妻子相庆取御奁果以赐谂举衣跽受帝顾宫人取巾裹赐之】洒然相贺【徐有功起为左肃政台侍御史天下闻有功复进皆洒然相贺】清朝燕人【杜甫贺阳城郡王太夫人加恩】
　　荐献【十三】
　　白水潦降不献鱼鼈【礼】献鸟者佛其首【为其喙害人也佛戾也】献车马者执防绥献甲者执胄献杖者执末献民虏者操右献粟者执右契献米者操量鼓献熟食者操酱齐献田宅者操书致　献人禽加于一双则执一双以将命委其余【加犹也】犬则执緤左牵之　守犬田犬摈者既受乃问犬名　牛则执靷马则执靮【皆右牵之】甲若有以前之则执以将命无以前之则袒櫜奉胄器则执盖弓则左手屈防执拊【韣弓衣也】劒则啓椟加夫襓与劒焉【注椟劒函夫襓劒衣也】父母在馈献不及车马　潢污行潦之水【可羞于王公传】楚乐伯使摄叔【奉麋献焉献叔也】士有献【他日君问之曰安取彼再拜稽首而后对】献金玉【曰致马资于有司】居山不以鱼鼈为礼【居泽不以豕鹿为礼】天不生地不养【君子不以为礼】献禽之未至【言未至献禽之时也】问物所由【陶侃事见上注】西旅献獒【书】頴考叔有献于庄公而諌之【传】孔献女伎【齐国昭懿公主宪宗即位献女伎帝曰太上皇不受献朕何敢违还之】馈献精腆【邱和拜代州刺史炀帝北廵和馈献精腆】献缯锦【崔寜反代宗诏宰相杜鸿渐为劒南西川节度徃平其乱防寜遣使至献缯锦数万辞卑甚约鸿渐贪其利遂入成都】四方献馈不及门【刘瞻四方献馈不及门】门无馈饷【李珏】独无所献【李岘呉王恪孙也宗幸温汤甸内巧供亿以媚上岘独无所献帝异之】汉文罢献【诏还騄駬銮辂徐驱焉用千里翟裘既焚筒布则毁文粹李徳裕罢献箴】天子诞日诸道争以侈丽奉献【不则为老子浮屠解祷事衮以谓汉文帝还千里马不用晋武帝焚雉头裘宋髙祖碎琥珀枕是三主者非冇聦明大圣以致治安谨身率下而已今诸道馈献皆靡侈不急而节度使非能男耕而女织者类出于民是敛怨以媚上也请皆还之上嘉纳常衮传】幽燕使者【幽燕通使者杜甫送路使君】
　　奉使【十四】
　　白衘君命而使　祗役勤王　臣能承命为信　死而成命【臣之禄也】下臣获考　解扬成命【死又何求】使乎使乎【善之道也】指使【六十曰耆指使】时使　皇皇者华君遣使臣也送之以礼乐言逺而有光华也　皇皇者华【于彼原隰诗】四牡劳使臣之来也有功而见知则说矣　四牡騑騑【周道逶迟】怵惕奉公【咨诹问政】载驰载驱　使四方【子曰使于四方不辱君命可谓士矣】使适四方【周官曰】择任而往奉尔君事【敬无废命】传遽之臣【以车马给使也】七十者适四方【乗安车自称曰老夫行役以妇人】二星入蜀【李郃占知之】千里程【汉旧仪奉玺书使者乗驰传日夜千里为程也】周官行人【汉仪使者】不制以辞【说苑曰明君之使臣也任以事而不制以辞】奉辞复命　朝受命而夕饮冰执圭【礼大夫执圭而使者以申信】张旌【仪礼使者及境张旌谒门人谒告也】轺车　驿骑　星驾【皆使车也】周礼逹八节使四方【山国用虎节土国用人节泽国用龙节皆以金饰之】齐国庄子来聘【自郊劳至于赠贿礼成而加之以敏敏审于事】轻币敬使【传子叔齐子为季武子介以防目是晋人轻鲁币而益敬其使齐子相季武子以礼故也】承君命不忘敏【叔向曰防罢有后于楚宜哉承君命不忘敏】任贤使能【周礼云】凡为使者【已受命君言不宿于家急君使也】肃肃宵征【夙夜在公诗】岂不懐归【王事靡盬】遇疾【公羊传曰公子遂如齐至黄有疾而还大夫以君命出闻父母防徐行而不反况病乎注闻父母丧不忍疾行君使人追之也】又【谷梁曰公子遂如齐至黄乃复乃者亡乎人之辞也注大夫受命而出虽死以尸将命今遂以疾而还失礼违命故曰亡乎】尸造于朝【大夫聘未至而卒则既殡而造于朝介将事也】使者旁午【旁午谓一纵一横也盖使者纵横也汉书】牛轩之使　鳯举【班固】君子于役　星言夙驾【诗】周礼夷使【四夷之使】有徴事奉使四方【徴师役也】使纵横之流盖出行人之官【受命不受辞不辱君命此其所长也及邪人为之则尚谖而弃信也】人事之患隂阳之患【叶公诸梁使齐问孔子曰王使诸梁甚重齐待使者甚敬事不成当有人事之患事成必有隂阳之患注云人患虽去喜惧战于心固以结冰炭于五藏矣吾防无欲清之人今吾朝受命而夕饮冰我其内热乎】宜重选【温峤字子真上疏曰选使宜重不可减二千石见居三品】请治行【郑庄事见行旅门】朝冐雾露【昼被尘埃】夏为大暑暴炙【冬为风寒偃薄】朝受命【夕引道】苏武丁年奉使【皓首而归】废命弃事不忠【废命非敬】弃君之命　子曰诵诗三百【授之以政不逹使于四方不能専对虽多亦奚以为】乐祈以君命越疆而使【宋致使而私饮酒不敬二君不可不讨乃执之晋执之也】废职【弃命】臣节无失【寜念解杨之忠】君命不恭【宜及乐祈之责】既辱君命【是速尔尤】后汉李郃【为汉中戸曹吏时窦宪纳妻郡国有礼事钱郃諌太守宪危亡可勿与交通不聼遂自请行许之所在停留以观变至扶风宪就国自杀友党悉诛与交通者免官唯汉中不预】行人失辞　使而失命　召而不来【是称姧也】献空笼【齐使淳于髠献鹄于楚出郭门飞其鹄揭空笼徃曰臣过上水不忍鹄之渴饮之遂飞去欲买代之是欺吾王也云云楚王曰善哉得子言倍于鹄矣】后汉郑兴【奉使私买奴婢左迁莲芍令】墯慢孔神情爽拔可使捕【李义琛文成公主贡金遇盗于歧州主名不立太宗召羣御史至日义琛曰是人神情爽抜可使推捕义琛徃数日获贼帝喜为加七阶】子昻三事【陈子昻对三事一言九道出大使廵按天下申黜陟求人瘼臣谓计有未尽也且陛下发使必欲使百姓知天子夙夜忧勤之也羣臣知考绩而任之也奸暴不逞知将除之也则莫如择仁可以恤孤明可以振滞刚不避彊御智足以照奸者然后为使故輶轩未动而天下翘然待之矣今使且未出道路之人皆已指笑欲望进贤下不肖岂可得邪有遣使之名无遣使之实使愈出天下愈弊徒令百姓道路送往迎来不见其益也】檄取库钱【苏颋检校益州大都督长史前司马皇甫恂使蜀檄取库钱市锦半臂琵琶捍拨玲珑鞭颋不肯予因上言遣使御命先取不急非陛下以山泽赡军费意或谓颋公在逺回得忤上意颋曰不然明主不以私爱夺至公吾可以逺近废忠臣节邪】处决平恕【马懐素以十道使黜陟江西处决平恕】幽镇宣谕【温造为幽镇宣谕使赐绯衣至范阳总櫜鞬迎造为开示祸福刘总惧矍然若兵在颈时刘总比年上书请觐使问行期乃不报穆宗曰卿为我行谕意】奉使称防【卢羣淮西呉少诚擅决司洧水溉田使者止之不奉诏命羣临诘少诚曰是于人有利羣曰臣道贵顺恭恪所以为顺也专命废顺虽利何有为陈古今成败事逆顺祸福皆有効所以感动之少诚竦然奉使称防】宣布天子徳意【李靖授岭南抚慰大使以岭海陋逺乆不见徳非震威武示礼义则无以变风即率兵南廵所过问疾苦延见长老宣布天子徳意逺近懽服】寜朔大使【窦静改夏州都督诏曰北方之务悉以相委以卿为寜朔大使朕无北顾忧矣】多振寃滞【刘祥道诏廵察关内道多振寃滞】毬场宣诏【崔从迁右丞王承宗请割徳棣而遣子入侍也宪宗选堪使者以命从议者谓承宗狠谲非单使可屈次魏田正请以五百骑从辞之惟童骑十数疾趍镇集军士毬场宣诏为陈逆顺大节祸福之効音辞畅厉士感动承宗自失貌愈恭至泣下即按二州户口符印上之】动揺山岳震慴州县【韦思谦曰御史出使不能动揺山岳震慴州县为不任职】复十道使【张廷珪请复十道使廵视州县帝然然纳之因诏陆象先等分使十道】至震畏【韦见素天宝五载为江西山南黔中岭南道黜陟使绳纠吏治所至震畏】单使弄颊【李轨防安脩仁兄与贵本在长安自表诣凉州招轨帝曰轨据河西连吐谷浑突厥今兴兵讨击尚为难单使弄颊可下邪与贵曰轨盛彊诚然若晓以逆顺祸福宜听如慿固不受臣世凉州豪望多识其士民而脩仁为轨信任典事枢者数十人若候隙图之无不济帝许之】请　传行天下【宇文融自请驰传行天下事无巨细先上劝农使而后上台省须其意乃行下融所过见髙年宣天子恩防百姓至有感涕者】魏博宣慰【孔巢父为魏博宣慰使巢父辨而才及见田悦与言君臣大义利害逆顺开晓其众是时恱久不臣下皆厌乱杂然喜曰不图今日还为王人酒中恱起自陈骑射工曰陛下见用何敌不摧巢父曰若尔不蚤自归乃一剧贼耳恱曰能为剧贼岂不能为功臣乎巢父曰国方多虞待子而息恱谢焉数日田绪杀恱遂与大将刑曹俊等听命巢父即以绪权知军务纾其难】劳问循慰【奚陟贞元八年迁中书舍人于是江南淮西皆大水诏陟劳问循慰所至人人便安】使者趣战【哥舒翰帝趍翰出潼闗复陜洛从国忠之言使者趣战项背相望】持节直入其军【李徐州张建封卒兵乱囚监军迫建封子愔主军务帝以刚敢拜宣慰使持节直入其军大会士喻以祸福出监军狱中脱桎梏使复位众不敢动愔即上表谢罪称留后曰非诏命安得辄称之削去乃受即还称防迁郎中】赐金紫持节【袁滋韦臯始招来西夷异牟寻内属徳宗选郎吏可抚循者皆惮行至滋不辞帝嘉之擢祠部员外郎兼御史中丞赐金紫持节往逾年还使有指】愿得天子一节【柏耆王承宗以常山叛朝廷厌兵耆杖策诣淮西行营谒裴度且言愿得天子一节驰入镇可掉舌下之度为言乃以左拾遗往既至以大谊动承宗至泣下乃请献二州以二子入质真擢耆左拾遗由是声震一时】敕使【柳公绰奏比舘递匮乏驿置多阙敕使衣绯紫者所乗至三四十驿黄緑者不下十数】有専对才【于頔为吐蕃计防使有専对才】巡边【程异同平章事明年西北军政不治仪置巡边使宪宗问孰可者乃自请行】固辞【元行冲出为岐州刺史兼关内按察使自以书生非弹治才固辞】分道赈赡【刘宪父思立在髙宗时为名御史于时河南大旱诏遣御史中丞崔谧等分道赈赡思立建言蚕务未毕而遣使抚廵所至不能无劳饯】花鸟使【吕向帝遣使来择天下姝好纳之后宫号花鸟使向因奏美人赋以讽】遂使乗驿视吾饥人【杜牧作权审制】慰抚流散宣导恩泽【同上】行营宣慰【元和中宪宗縁淮西乆未成功遣尚书左丞许孟容行营宣慰令面诘责光顔重一月内平贼賛皇一品集】布宣天子徳泽魏人欢服【裴度元和六年以司封员外郎知制诰田洪正效魏博六州于朝宪宗遣度宣谕洪正知度为帝髙选故郊迎趋跽受命且请徧至属州布宣天子徳泽魏人由是欢服还拜中书舍人】传声看驿使送节向河源【杜甫东楼诗】孱僮单骑【张荐顔真卿为李希烈所拘遣兄子岘及家仆奏事皆留内侍省不得出荐上疏曰去正月中奉使淮西期不先戒行无素备受命之出不宿于家亲党不遑告别介副不及陈请孱僮单骑即日载驰】出使者冠盖相望【李峤上疏朝廷万机非无事而机事之动常在四方故出使者冠盖相望今已置使则外州之事悉得専之传驿减矣请率十州置一御史】李素立【见名字门】
　　専命【十五】
　　白卿非君命不越竟【传】大夫出疆有可以安国家定社稷专之可也　不制以辞【说苑曰明君之使人也任以事不制以辞】专对茍叶尽忠之节【难科专逹之辜】违命折劵尚不论辜【冯驩】矫制发仓犹闻释罪【汲黯】使者诚为择利【或人未可与权】行人将欲败谋【难从胶柱】邓攸免官【见上】遂事【公羊公子结媵陈人之妇遂及齐侯宋公盟遂事也使者受命不受辞】冯奉世陈汤矫制【见军矫制门】汲黯发仓【见不合施门】徐偃鼓铸【博士徐偃行风俗矫制使胶东鲁国鼓铸盐铁还奏张汤劾至死偃以春秋之义有可以安国家定社稷专之可也诏终军问罪诘曰古者诸侯国异俗百里不通故有不受辞专可之冝今万国为一天下同风偃廵封域之中称以出疆何也且盐铁在国家不足为利害而以安社稷为辞何也矫作威福以干名誉罪重而所就小偃即死】不至而反【汲黯字长孺上使视东越相攻不至呉而反曰越人相攻不足辱天子之使】受赂【范睢从须贾使齐齐王赐金须贾以告魏齐齐以睢告国隂事得金击睢折胁拉齿】又【南越王赐陆贾櫜中装直千金】又【司马相如使蜀时受金失官】作徒衣【钟离意子阿部送徒诣河内时寒徒病不能行意移牒属县使作徒衣县上状意亦具闻帝善之】施惠【孟常使魏子収邑三万不致曰有贤者转假与之矣后受施者自刎明孟常不反也】虽有君命【何其速也】茍利国家【专之可也】示不敢专【礼】义有随时【恭无专命】士匄侵齐及谷闻齐侯卒乃还礼也【嫌其不待君命为失礼故明言其礼也又善不伐防也传】孔矫诏【则天皇后武氏有上封事言岭南流人谋反者大后遣摄右台监察御史万国俊就按得实即论决国俊至广州尽召流人矫诏赐自尽皆号哭不服】臣道贵顺【卢羣】衘命北阙抚宁南方【茍利国家专之可也李阳冰上李大夫书】
　　采风謡【十六】
　　白奉兹星使【采彼风謡】后汉和帝【分遣使者各至诸郡观采其风謡】勤宣帝命【敷求人瘼】使从俗【从所宜也】风俗通曰【周秦帝以嵗八月遣輶轩之使采异方言还奏之藏于私室】周适四方廵行风俗【汉分八使观采方言】省问国风图写山川【后溪李恂拜侍御史持节使幽州慰抚北狄所过皆图画山川屯田聚落百余卷悉奏之】汉遣八使廵行风俗【皆选素有盛名周举杜乔栾巴张纲等分天下刺使二千石有赃罪显明者驿马上之墨绶已下使辄収举号八俊】举贤【史郑安平操范睢亡匿奉使谒者王稽至魏安平诈为卒侍王稽稽问曰魏有贤人可与俱西游者乎安平曰臣里中有张禄先生欲见君其人有仇不敢昼见乃夜见之稽遂载入秦卒为秦相】又【暴胜之为直指使至勃海闻隽不疑贤遣使请不疑相见荐诣公车拜青州刺史】举贤使【汉武使博士循行天下举独行君子士有特招使者之任也注士有异行湏特招也】观风孔五术察风俗【陆贽补渭南尉徳宗立遣黜陟使十一人行天下贽说使者请以五术察风俗曰听謡诵审其哀乐纳市贾观其好恶讯簿书考其争讼览车服等其俭奢省作业察其趣舍】遣御史察风俗【则天光宅元年十二月戊子遣御史察风俗】发輶轩【文粹皮日休霍山赋序所至州县山川未尝不求其风謡以讼其文幸上发輶轩使得采以闻】或忿形谤讟或丑肆讴謡【陆宣公奏议诸道贡珍遽私别库试询候舘之吏兼采道路之言果如所虞积憾已甚或忿形谤讟或丑肆讴謡】容其身到属县【李峤请率十州置一御史容其身到属县闾里督察奸讹采风俗然后可课其成功】
　　按奸慝【十七】
　　白儆于有位　提举国章【纠逖王慝】奉辞问罪　暴胜之持斧以惩奸【汉武帝末盗贼羣起拜暴胜之为直指使者衣绣衣持斧逐捕盗贼】张纲埋轮京师振悚【张纲在八使廵行中年少官卑受命埋轮洛阳都亭曰豺狼当路安问狐狸遂劾奏梁冀京师振恐】范滂揽辔天下澄清【滂请为诏使案察冀州滂登车揽辔慨然有澄清天下之志后汉】提振纲纪【案察姧宄】晋王导使八部【从事之部顾和君孝在数中还同时见诸从事各言二千石得失和独无言导问之和曰明公为政寜有漏网何縁有所察也】孔智足以照奸【陈子昻三事奸暴不逞知将除之也则莫若择智足以照奸者然后以为使】绳纠吏治【韦见素天宝五年为江西山南黔中岭南道黜陟使绳纠吏治】
　　杀使【十八】
　　白【不废命附】乐祈不敬虽闻可讨之辞【宋乐祈聘晋未致君命而饮酒范献子曰不敬二君不可不讨遂执之】伯蠲无辜终贻非礼之诮【晋伐郑郑人使伯蠲行成晋人杀之非礼也古者兵交使在其间可也】虐执使臣将以衅鼓【楚伐呉使弟蹶由犒师楚灵王执之将以衅鼔】楚子使申舟聘于齐不假道于宋舟曰我则必死王曰杀汝我伐之见犀而行【犀舟之子托其子而行示必死传】及宋华元杀之　不废命晋使解扬如宋【曰晋师悉起将至矣楚子执之使反其言解扬许之乃见宋人遂致其君命楚子问之对曰云云遂赦之】又【魏阎温伯俭时马超围冀城急州遣温宻出告救于夏侯渊为超所获超使言于冀城云东方无救温伪许之乃将至城下曰渊军三日至勉之勉之遂杀之】又【刘整郑为诸葛恪所获事与上阎温相类】又【后汉冦恂子翼击髙峻峻遣军师皇甫文出谒辞礼不屈恂怒欲斩诸将以为不可恂不听斩之峻即日降诸将问之恂曰文峻之腹心杀之则峻亡其胆所以降耳诸将曰非所及也】孔孔巢父【李懐光据河中帝复令巢父宣慰罢其兵以太子太保授之懐光素服待命巢父不止众忿曰太尉无官矣方宣诏乃噪而合害巢父并杀中人啖守盈】刘悟斩使者【藩镇刘悟李师道被讨使将兵屯曹法一而信士卒乐为用悟徙营潭赵魏师壁阿井或言悟且乱不如速去师道遣使两軰来责战宻语其副张暹使斩悟使者与暹屏语移时悟疑之暹以情告悟乃斩使者】李希烈害顔真卿【希烈拘送真卿蔡州希烈弟希倩坐朱泚诛希烈因发怒使阉奴等害真卿曰有诏真卿再拜奴曰宜赐卿死曰老臣无状罪当死然使人何日长安来奴曰大梁来骂曰乃逆贼耳遂缢杀】呉溆被害【朱泚反溆赍诏见泚具道帝不疑而泚业僣逆留溆客省不遣卒被害】纵使者戕之【统叶防可汗明年射匮使使来以葛萨邦有世憾请杀之帝不许羣臣曰存一人失一国后且为患秦王曰不然人来归我我杀之不祥帝又不听宴禁中酒酣至中书省纵使者戕之不宣也】吾行必不免【周世宗征淮李景惧遣王知郎求和又遣钟谟称臣不荅乃遣王崇质副孙晟奉表谟与晟皆言景愿割六州之城世宗已取滁扬诸州因留使者不遣初晟之奉使也语崇质曰吾行必不免及崇质还而周兵数败尽失所得诸州世宗召晟问江南事晟不对世宗怒防重进以景蜡书来多斥周过恶由是发怒曰安得此指斥之言乎亟召収晟下狱及其从者二百余人皆杀之晟临死神色怡然】
　　遇讐【十九】
　　白子夏曰居昆弟之仇如之何子曰仕不与共国衘君命而使虽遇之不鬬【礼】以私害公非忠也【传】奉辞成命【必念解扬之忠】损怨避仇【宜寡赵喜之怒】虐我则雠【诚谓一之已甚】衘君之命【且宜两不相伤】未复命于饮冰【寜报仇于劘刃】皇华奉命【白刃相雠】鲁使敬叔吊滕伯【惠伯为介及郊懿伯之忌不入惠伯曰政也不可以叔父之私不将公事遂入注懿伯惠伯叔父也忌怨也惠伯不以私害公故遂入】舍则崇雠【报为废命】与夫失节【寜其断恩】居兄之仇【避为不弟】私雠不及公【传】见雠不杀虽类寛身受命而行亦宜获考【传不可以见雠而不杀又曰下臣获考获考谓事得成】孔使者屡觇休璟【唐休璟吐蕃来请和既宴使者屡觇休璟后问焉对曰洪原之战是将军多杀臣士卒其勇无比今愿识之后嗟异擢右武威金吾二卫大将军】
　　使絶域【二十】
　　白苏武【汉使匈奴十九年不失节归为典属国】傅介子以马监求使大宛【因诏责楼兰兹遂帅吏斩之还封义阳侯】张骞【使外国穷河源封博望侯】请使絶域【路温舒请使絶域暴骨方外尽臣下节太仆杜延年问状罢归故官以言无可取】请长缨以覊虏【终军请使拜谏议大夫使南越而云云】定逺侯【班超见志节门】陆贾【使南越南越王尉佗内属赐贾櫜中装直千金】使于四方【不辱君命】丁年奉使白首而归【李陵与苏武书】单车之使【汉诏求才可使絶域】落蕃田令【因王事落蕃未还有亲属同居者其身分之地六年乃追身还之曰随便充给即身死王事者子孙虽未成丁亦不追战场人笃疾亦不追咸听终身也】没蕃人还戸贯令【没蕃得还及化外归朝者所在州镇给衣食具状送省奏闻化外人于寛郷附贯安置落蕃人依旧贯无旧贯任于近亲附贯也】出礼义之乡入无知之俗【李陵书】汉使王乌【窥匈奴匈奴请汉使不去节不黯面不入穹庐乌习胡事乃去节黯面单于爱之遣子入侍后使杨信不去节坐穹庐之外】求还【班超仲叔乆在絶域思土上疏愿生入玉门关帝从之】千里有不归之魂【殊乡有哀苦之事】随絶域之聘人【领天隅之归客】孔入蕃防盟【李揆为卢杞所恶用为入蕃防盟使揆辞老恐死道路不能逹明命帝恻然杞曰和戎者当练朝廷事非揆不可异时年少揆者不敢辞至蕃酋长曰闻唐有第一人李揆公是否揆畏留因绐之曰彼李揆安肯来耶】董晋【李涵持节送公主于回纥署晋判官回纥恃有功见使者倨因问嵗市马而唐归我贿不足何也晋曰我非无马而与尔为市为尔赐者不已多乎众皆南面拜不敢有言】食铁石人【和逢尧突厥嘿啜请尚公主逢尧以御史中丞报可嘿啜遣贵近颉利来曰诏送金镂具鞍乃涂金非天子意使者不可信虽得公主犹非实请罢和亲欲驰去左右色动逢尧呼曰我大国使不受辞我可輙去乃牵持其人谓曰汉法重女壻而送鞍具欲安且久不以金为贵可汗乃贪金而不贵信邪嘿啜闻曰汉使至吾国众矣斯食铁石人不可易因备礼以见可汗为敛髪南面再拜】谕罢可汗兵【郑元璹刘武周将宋金刚与突厥处罗可汗掎角冦汾晋诏元璹谕罢可汗兵不听乃进为武周援防暴疾其下意元璹寘毒囚之处罗死颉利围留帐中数年既许可汗婚元璹始得还帝劳曰卿不辱于虏可辈苏武张骞矣】突厥【崔敦礼回纥吐迷度为下所杀诏往绥定立其嗣而还敦礼通知四夷情伪其少慕苏武为人故屡使突厥前后建明允防事机】谕天子威徳賛普顺说【韦伦徳宗嗣位选使絶域者擢伦太常少卿充和吐蕃使伦至谕天子威徳賛普顺说乃入献还进太常卿】使回鹘【柳晟为将作监使回鹘奉册立可汗逆谓曰属闻可汗无礼自大去信自彊夫礼信不能为何足奉中国乎可汗诸贵人愕然骇皆跪伏】留不遣【吕温与韦执谊厚因善王叔文再迁为左拾遗以侍御史副张荐使吐蕃防顺宗立荐卒于虏虏以中国有丧留温不遣时叔文秉权与游者皆贵显温在絶域不得迁常自悲元和元年乃还而柳宗元等皆坐叔文贬温独免】不辱命【胡证太和公主降回鹘以检校工部尚书为和亲使次漠南虏人欲屈胁之且言使者必易胡服又欲主便道疾驱者证固不从以唐官仪自将讫不辱命】具陈虏情伪山川险易【崔伦应二年以右庻子使吐蕃虏背约留二嵗执伦至泾州逼为书约城中降伦不从更囚逻娑城阅六嵗终不屈乃还代宗见之为感动呜咽即具陈虏情伪山川险易指画帝前人服其详】天子使可当小国之君【李义琰使髙丽其主据榻召见义琰不拜曰吾天子使可当小国之君柰何倨见我主词屈为加礼】屈使者拜【商侑使回鹘可汗骄甚盛陈兵甲欲臣使者侑不为屈己传命虏责其倨宣言欲留不遣众色怖侑徐曰可汗唐壻欲坐屈使者拜乃可汗无礼非使臣倨也虏惮其言不敢逼】虏以金遗隂埋帐下【杜暹以监察御史覆屯碛西防安西副都防郭虔瓘与西突厥可汗阿史那献镇守使刘遐庆更相讼诏暹即按入突骑施帐防索左验虏以金遗暹固辞左右曰公使絶域不可失戎心乃受隂埋帐下已出境乃移文俾取之突厥大惊度碛追不及去】为西征记【韦洪机使西突厥册拜同俄设为可汗防石国叛道梗三年不得归裂裾録所过诸国风俗物产西征记比还太宗问外国事即上其书】三使絶域【张荐吐蕃賛普死为吊祭使占对详辩三使絶域】持节吊回纥【萧昕大厯中持节吊回纥回纥恃功廷譲昕曰乃中国乱非我无以平奈何市马不时归我直昕徐曰国家龛定冦难功虽丝毫不遗赏况邻国乎仆固懐恩我之叛臣尔与连祸又引吐蕃暴我郊甸天舍其哀吐蕃败北回纥悔惧叩颡乞和非天子恤旧功则只轮不得出塞下孰为失信者回纥大慙回纥礼昕遣使者约和】喻国威信【娄师徳上元初为监察御史防吐蕃盗边师徳奉使収败亡于洮河因使吐蕃其首领论賛婆等自赤岭操牛酒迎劳师徳喻国威信开陈利害虏为畏恱】兄弟优劣【李义琰使髙丽不拜及义琛再使亦坐召之义琛匍匐拜伏时人由是见兄弟优劣】口伐【郑元璹口伐可汗】有专对材【犬戎请和上问能使絶域者君以竒表有专对材膺选刘禹锡吕温集序】


　　白孔六帖卷三十五
&lt;子部,类书类,白孔六帖&gt;
　　钦定四库全书
　　白孔六帖卷三十六　　唐　白居易　原本
　　宋　孔　传　续撰
　　帝德【一】　　　　　　　祥瑞【二】
　　铭功【三】　　　　　　　图书【四】
　　封禅【五】　　　　　　　巡狩【六】
　　朝会【七】　　　　　　　聘【八】
　　御游【九】　　　　　　　御宴【十】
　　借田【十一】
　　帝德【一】
　　白孝理　化成　理定【制礼】教成恱随【圣人顺动而天下恱随】欣戴乐推　恱服　垂拱　恭己　灋天地之德　声教
　　无为　不严而理　胜残去杀　民犹支体　以百姓心为心　百度惟贞　九功惟序【水火金木土谷正德利用厚生谓之九功】文治【文明】休明　明备之朝【礼乐备也】天下和平【王道用成】天下为公　大同【同和平也】富有天下　天子有善让之于天覆载所及【致之于升平】照临所加【纳之于仁寿】帝道【王猷】四时成【万物覩】凝命【正位凝命】表正万邦　诞膺【天命】无疆之休　泽及四海万邦作孚　帝命式于九围　守在四夷【天下有道】德配天地【明并日月】纳隍之虑解网之仁【汤王解网】无为而治　泣辜聪明　天听　惟德动天　承天之休　盖之如天率土之濵【莫非王臣】罪己【禹汤罪己其兴勃焉】天下自正海外有【言化齐整也】作民父母　建皇极立大中之德孔神武圣文冠卓千古【长孙无忌帝尝从容问曰朕闻君圣臣直人尝苦不自知公宜靣攻朕得失无忌曰陛下神武圣文冠卓千古性与天道非臣等愚所及诚不见有所失】天下大治【魏征帝纳之不疑至是天下大治蛮夷君长袭衣冠带刀宿衞东薄海南逾岭户阖不闭行旅不赍粮取给于道帝谓羣臣曰此征劝我行仁义既效矣惜不令封德彞见之】清浄寡欲化被荒外【征上疏曰陛下在贞观初清浄寡欲化被荒外】焚宝衣毁广殿安处卑宫【又曰焚宝衣毁广殿安处卑宫德之上也】不恱声色【魏謩上言陛下即位不恱声色于今十年】好文辞【张说帝好文辞有所为必使视草】太平无象【牛僧孺它日延英召见宰相曰公等有意于太平乎何道以致之僧孺曰臣待罪宰相不能匡济然太平亦无象今四夷不内扰百姓安生业私室无彊家上不壅蔽下不怨讟虽未及至盛亦足为治矣而更求太平非臣所及】聪明寛厚【代宗聪明寛厚喜愠不形于色好学强记通易象】泽久而愈深仁増而益高【柳宗元贞符曰十圣济厥治孝仁平寛惟祖之则泽久而愈深仁増而益高人之戴唐永永无穷】德迈羲黄【一品集陛下文德迈于羲黄武功高于周汉】英武任贤寛仁厚物【吴武陵吴元济叛武陵遗以书今天子英武任贤同符太宗寛仁厚物有宗之度】灵武乞正位号【裴冕初冕在河西召还而道遇太子平凉遂从至灵武与杜鸿渐崔倚同辞进曰主上厌于勤且南狩蜀宗社神器要须有归今天意人事属在殿下宜正位号有如逡巡失亿兆心则大事去矣凡五请卒见听】动物悟人【裴刘賛帝王之将兴其威灵气焰有以动物悟人者也】上恬下嬉【权德舆賛祸难已平上恬下嬉】叶气嘉生薰为太平【循吏序】乾清坤夷境落骞举【韩愈元和圣德诗】垂旒黈纩匿瑕藏疾【陆相奏议盖之如天容之如地垂旒黈纩而黜其聪察匿瑕藏疾而务于包含不示威而人畏之如雷霆不用明而人仰之如日月天子之德也】禹不自满成不敢康【罔般于田不迩于色自闺壸以施王教由家道而形国风会昌二年尊号册文】祈祖而膏雨降祀灵岳而嘉谷登【同上】攘刬祅凶复张太平【裴潾】万防晏清【李华含元赋】四海宁一【柳宗元四海宁一万类蕃滋】海波不惊【李庾东都赋开元太平海波不惊】烟尘不动【刘轲囊琛走道曽无虚日咫尺万里烟尘不动】钱谷甲兵之问不至于庙堂【韩愈】风挥日舒咸顺号令【上】天戈所麾莫不宁顺【潮州刺史谢表陛下即位以来躬亲听断旋干转坤闗机阖开雷厉风飞日月清照天戈所麾莫不宁顺】明照无私幽隐必达【上】赫赫巍巍超今冠古【上】经营乎无为之业游息乎混元之宫【上】地弥天区界轶海外【上】诧业发神丰编照物【偕籍于尧典差光于大阳来鹄圣政颂】
　　祥瑞【二】
　　白惟德动天　感于神明【书至德馨香感于神明】至德光大动于天地　戬谷　大赉休征　嘉瑞　祯祥　福应　史不絶书　有道则见　天不爱其道【降甘露】地不爱其宝【出醴泉】坤珍【降祉】呈祥　瑞命　式扬帝祉　灵物【瑞图】天降茂祉【神表灵贶】非天私我皇家　天地之心见　表无疆之休　效灵　白鱼火乌【史记武王渡河中流白鱼跃入于王舟鳞介兵象白者殷家尚白明殷当授于周又有火覆于王屋流为乌】嘉谷【稷】金芝九茎【汉宣时嘉谷稷降于郡国金芝九茎产于函德殿铜池中金芝色如金铜池承霤也】威凤【凤有威仪者】神雀　山呼万岁【汉武封梁甫时】洛出九畴【洛出书孔安国云河图即八卦是洛书即九畴是】非烟　饮醴【光武中元二年幸长安祠长陵还洛阳宫是时醴出京师郡国饮醴者痼疾皆愈独眇蹇者不差】华平【朱草】蓂荚【日厯得其分则蓂荚生】庆云【卿云】浪井【典略曰浪井不凿而成孙氏瑞图曰浪井不凿而成者清浄则水流有仙人至或云神鼎丹甑醴泉浪井为大瑞】式【云麟凤鸾龙驺虞白泽神马为大瑞随即奏之应奏不奏杖八十又式云珠明珠玉英曰白玉赤文紫玉黄铁金縢并为上瑞又云秬黍嘉禾芝草华木并为下瑞】三秀【五云】野谷旅生野蚕成茧【光武时】异亩同颖【唐叔得禾】连理　景星常见【可以夜作】皇道无为【帝德有象】日再中　晋罗含【在任有白雀栖集堂宇及致仕还家阶庭忽兰菊丛生以为德行之感】孔二龙之符【髙祖皇后窦氏始太宗生有二龙之符后于诸子中爱视最笃】飞雉数集宫中【禇遂良立晋王为皇太子时飞雉数集宫中帝问是何祥也遂良曰昔秦文公时有侲子化为雉雌鸣陈仓雄鸣南阳侲子曰得雄者王得雌者霸文公遂霸诸侯始为宝鸡祠汉光武得其雄起南阳有四海陛下本封秦故雄雌并见以告明德帝恱曰人之立身不可以无学遂良所谓多识君子哉】三月大雨雪羣臣入贺【王求礼长安元年三月大雨雪凤阁侍郎苏味道等以为瑞率羣臣入贺求礼让曰宰相爕和隂阳而季春雨雪乃灾也果以为瑞则冬月雷讵为瑞雷邪味道不从求礼以瑞何感而来】以符瑞自神取山川草树名有武字者裒类以闻【姚璹贬桂州长史后方以符瑞自神璹取山川草树名有武字者以为上应国姓裒类以闻后大恱】新丰山因震突出【则天皇后武氏临朝新丰有山因震突出太后以为美祥赦其县更名庆山】改元五凤【窦建德冬至大会僚吏有五大鸟集其宫羣鸟从之又宗城人献元圭一孔德绍曰昔天以是授禹今瑞与之侔国冝称夏建德然之改元五凤】嘉禾【代宗立为皇太子初太子生之歳豫州献嘉禾于是以为祥乃更名豫】嘉符瑞事【岑长倩武后擅位嘉符瑞事羣臣争言之长倩惧间亦开陈】瑞石【李峤武后时汜水获瑞石峤为御史上皇符一篇为世讥薄】柳宗元贞符曰【商之王以桑谷昌以雉雊大宋之君以法星寿郑以龙衰鲁以麟弱白雉亡汉黄犀死莽恶在其为符也】猫鼠同乳【崔祐甫会朱泚军中猫鼠同乳表瑞诏示衮衮率羣臣贺祐甫独曰可吊不可贺诏使问状对曰臣闻礼迎猫为其食田鼠以其为人去害虽细必录今猫受畜于人不能食鼠而反乳之无乃失其性邪】休符佳瑞【元结时议休符佳瑞相继而有】干符坤珍【唐文粹张説封禅颂干符坤珍千品万类】云物告符【张曲江龙池颂木火更主云物告符有若狼衘钩鱼跃舟素灵出黄星见】蜗迹成天【睿宗为冀王时寝壁间蜗迹成天字扫之数日如初及即位雕玉铸金为蜗形置道释像前酉阳杂俎】大瑞则百官诣阙奉贺【凡景云气庆云为大瑞其名物六十有四白狼赤兎为上瑞其名物三十有八苍乌朱鴈为中瑞其名物三十有二嘉禾芝草木连理为下瑞其名物十四大瑞则百官诣阙奉贺余瑞歳终员外郎闻有司告庙百官志】
　　铭功【三　即封禅】
　　白咸五登三　七十二家　北里之禾　一茅三脊【史记自古受命曷尝不封泰山禅梁甫者七十二家北里之禾以为盛一茅三脊以为籍】助天报地【太山万物之始封太山助天之高禅梁甫报地之厚也】山呼万歳【汉武时禅嵩山有呼万歳之声三乃以三百戸封为祠户】汉武勒而虚美　相如有请封禅书颂　践三五之遥迹踵八九之遐武【文选八九谓七十二君也】白云起封中【史记汉武封太山白云起封中】云气成宫阙【后汉光武封泰山云气成宫阙】探策【风俗通曰封太山者说山上有金匮玉策能知人寿修短汉武探策得十八因倒读八十其后果寿八十】升中【礼因天事天因山升中于天】于皇时周陟其高山【诗】坛高广刻石辞【武纪孟康注王者功成化定告成功于天封崇也助天之高刻石纪绩有金策玉面金泥玉检之封应劭曰封者坛广十二丈高三丈阶三等必于其上示崇高也刻石纪绩立石三丈一尺辞曰事天以礼立身以义事亲以孝育人以仁四守之内莫不为郡县八蛮四夷咸来贡职与天无极人民蕃息天禄永得上酒而爼生鱼下禅梁甫祀地主示増广也此古制成帝封广一丈二尺有縢书秘语师古曰封上于山而下禅祭于地主也】禅云亭【管仲曰封禅者七十二家所记十有二无怀封太山禅云亭黄帝禅云亭】谁敢欺天【后汉建武中羣臣言宜封禅诏曰百姓怨气满腹谁敢欺天】汗出【魏蒋济上疏请封禅诏曰闻斯言汗出流足】嵩髙六合之中何必太山【袁子正论云】孔造天枢着功德【姚璹后造天枢着己功德命璹为使董督之功费浩广见金不足乃敛天下农器并铸以功赐爵】揭碑卢龙【张仲武请以本军击回鹘诏拜仲武副大使会回鹘特勒那颉啜拥赤心部七千帐逼渔阳仲武使其弟仲至与别将游奉寰等率锐兵三万破之回鹘遂衰名王贵种相继降捕几千人仲武表请立石以纪圣功帝诏德裕为铭揭碑卢龙以告后世】神武雄断智出无方【陛下神武雄断智出无方震天威以霆声扫獯戎而瓦解賛皇集进纪圣功碑】岂比周穆犬戎之征荒服不至汉武马邑之伐羣帅无功【同上】纪轩后之功【徒知竭思】叙唐尧之德【终愧难名】汉武台刻石纪功【太宗本纪贞观十九年败髙丽九月癸未班师十月丙辰皇太子迎谒于临渝闗戊午次汉武台刻石纪功】天枢置端门外【则天皇后武氏武三思等请作天枢纪太后功德乃使纳言姚璹防作乃大裒铜铁合冶之署曰大周万国颂德天枢置端门外其制若柱度髙一百五尺八靣靣五尺冶铁象山为之趾负以铜龙石镵怪兽环之柱颠为云盖出大珠髙丈围二之作四蛟度丈二尺以承珠其趾山周百七十尺度二丈无虑用铜铁二百万斤乃悉镂羣臣蕃酋姓名其上】
　　图书【四】
　　白握干符　披皇图　稽帝文　俯叶河图之灵【并见文选】河出马图【明王之理天下也天不爱其道地不爱其宝故河出马图谓龙马负图也】有道则见　受命之符　龙马出图于河【伏羲观之以画八卦】神负书于洛【夏禹负之以成九畴】锡禹【尚书云天乃锡禹洪范九畴彞伦攸叙】藏气防纬河洛开奥【符命用出文选】德升闻【皇天眷命】秘文　后汉荀卿临终戒子统曰【吾绨祑中有先祖所传秘记为汉家所用尔其修之统遂学焉朝廷多访之】以防命官【见司空门】尹敏【通博经史帝使校图防敏増之曰君无可为辅帝不罪亦以沉滞】孔姓名已着謡箓【许世绪并州人知隋将亡请唐公曰隋政不纲天下揺乱姓名以着謡箓】名在图箓【窦抗与高祖少相狎及杨感反谓髙祖曰为我先耳李氏名在图箓天所啓也】符防【杨嗣复帝问符防可信乎何从而正嗣复曰汉光武以防决事隋文帝亦喜之故其书蔓天下班彪王命论有所引述特以止贼乱非重之也李珏曰治乱宜直推人事帝曰然】大云经【则天武氏拜薛怀义鄂国公令与羣浮图作大云经言神皇受命事春官尚书李思文诡言周书武成为篇辞有垂拱天下治为受命之符后喜皆颁示天下】唐应为金德【裴光廷时有建言唐应为金德者中书令萧嵩请百官普议光廷以唐符命表着天下久矣不可改亟奏罢之】陈符命【宗楚客常讽右补阙延禧陈符命以媚帝曰唐有天下当百世继周陛下承母禅周唐一统其符兆有八天皇再以陛下为周王是在唐兴周则天立陛下为皇太子是在周兴唐一也天后立文王庙二也唐同泰洛水图云永昌帝业三也防曰百代不移宗四也孔子曰百世继周五也桑条歌应二圣在位九十八年而子孙相承九十八世六也乃二月庆云五色天应以和七也六月九日内出瑞蒜八也起则天为一世圣朝为二世后子孙相承九十八其数正满百世唐之厯乃三千余年帝大喜】受命之符【仲尼叙书于尧曰克明俊德于舜曰濬哲文明于禹曰文命祗承于帝于汤曰克寛克仁彰信兆民于武王曰有道曽孙稽揆典籍信哉唯兹德实受命之符柳文】唐公名在图箓【柳楚贤大业中为河北县长高祖兵兴尧君素据郡固守楚贤说曰隋之亡天下共知唐公名在图箓动以诚信豪英景赴天所賛也君子见几而作俟终日邪君素不从楚贤潜行自归】牛继马【元行冲初魏明帝时河西柳谷出石有牛继马之象魏收以晋元帝乃牛氏子冐司马姓以着石符行冲谓昭成帝名犍继晋受命独此可以当之】图纬【姜謩薛举冦秦州以謩山西豪望诏安抚陇外委以便冝将行请曰公天人之望已属冝膺图纬光有神器謩老矣恐先朝露幸一见践祚死不恨髙祖嘉纳】受河图而定王箓【在昔黄帝受河图而定王箓宓羲得神着而垂皇策尧配璇玑玉衡以齐七政继成六德文王获赤雀丹书而演道定谟予亦以谓禹探其穴得开世之符见文粹禹宂碑铭郑鲂】天宝符【出开天传唐开元末于农古函谷闗得宝符白石赤文正成桑字识者解之云桑者四十八所以符圣人御厯之数也及帝幸蜀之来歳正四十八年】龙负图而大舜登狼衘钩而后殷昌【元圭锡于夏禹赤伏归于汉光应运协符希代称宝张说颂】通受防歩秘策【则天皇后传治铜匦北曰通受防歩秘策】
　　封禅【五】
　　白登封降禅齐乎黄轩【文选】登岱勒封与黄比崇【黄帝】封岱勒成【以纪太平之功】玉牒石纪【金字】闭以玉检【封以金泥】纪圣号【编金册】纪禅　告成　纪德　铭功孔封禅大使【李勣帝东封泰山为封禅大使】賛图封禅事【窦封居位数年賛图封禅事与李勣皆为使】刘祥道【为司礼太常伯高宗封泰山有司请太常卿亚献光禄卿终献祥道建言三代六卿重故得佐祠汉魏以来权归台省九卿为常伯属官今封岱大礼不以八座用九卿无乃徇古名忘实事乎帝可其议以司徒徐王元礼亚献祥道终献也】四国酋长赴会【刘仁轨及封太山仁轨乃率新罗百济儋罗倭四国酋长赴防天子大恱】封禅者所以告成功也【裴光庭宗有事岱宗中书令张说以天子东巡京师空虚恐夷狄乗间窃发议欲加兵守边召光庭与谋对曰夫告成功者德无不被人无不安万国无不怀今将告成而惧夷狄非昭德也大兴力役用备不虞非安人也方谋会同而阻戎心非怀逺也此三者名实乖矣】倡封禅议【张说倡封禅议受诏与诸儒草仪多所裁止】礼既毕行物亦随耗【元稹策明皇即位任姚宋而右贤能也虽禹汤文武之俗不能过焉四十年间刑罚不试人用滋殖四海大和于是举升中告禅之仪则封太山而秩嵩华念歳巡时迈之典则去咸镐而朝洛阳礼既毕行物亦随耗】果得相如草仍余封禅文【李百哭蒋微君】东巡泰山奏功皇天【韩愈潮州刺史谢上表宜定乐章以告神明东巡泰山奏功皇天具着显庸明示德意使永永年代服我成烈】李百药劝封禅表【六宗五帝禋祀惟永名山大川飨祀无辍】又【伏愿御六气之辨顺四序之和升彼岱宗具新盛礼听万歳之迭飨绍千载之遐踪】大号【柳宗元贞符曰汉用大度克怀于有氓而其臣妾乃小取虺蛇上引天光推类号休用夸诬于无知氓増以驺虞神鼎胁敺纵踊俾东之太山石闾作大号谓之封禅皆尚书无所有】岑文本劝封禅表【禋六宗而报上帝班五瑞而朝诸侯】撰玉牒眞纪【谢偃撰玉牒眞纪以劝封禅】禅梁甫【苏颋吐蕃盗边诸将数败虏益张秣骑内侵帝怒欲自将兵讨之颋复上言陛下发定祸乱方当深视高居制礼作乐禅梁甫登空峒何至厌天居祍金革为一日之敌】封禅书【房琯开元中作封禅书说宰相张说说竒之奏为校书郎】四十六事之着明七十二封之可识【表防记奏河图四十六事之着明登泰山禅梁甫七十二封之可识嵩山啓母庙碑文粹崔融】以周公之故将孔子之后【文粹苏颋东封朝觐颂序国邹鲁家洙泗乗汶野而图记可知指泮林而颂声不坠以周公之故将孔子之后翘然希王者之属车圣人之清跸大禋旅之数重褒成之禄坟作四而借言七也】行七十二君坛迹【太宗已平突厥而年谷屡丰羣臣请封太山太宗初颇非之已而遣中书侍郎杜正伦行太山上七十二君坛迹唐礼志】封禅议【左仆射房龄特进魏征中书令杨师道博采众议奏上之其议曰为坛于太山下祀昊天上帝坛之广十二丈高丈二尺玉牒长一尺三寸广厚五寸玉检如之厚减三寸其印齿如玺纒以金绳五周玉策四皆长一尺三寸广寸五分厚五分每策皆五简聮以金昊天上帝配以太祖皇地祗配以高祖已祀而归格于庙盛以金匮匮高六寸广足容之制如表函纒以金绳封以金泥印以受命之玺而玉牒藏于山上以方石三枚为再累纒以金绳封以石泥印以受命之玺其山上之圆坛土以五色高以天广五丈四面为一阶天子升自南阶而封玉牒已封而加以土筑为封高一丈二尺广二丈其禅社首亦如之其石检封以受命玺而玉检别制玺方一丈二分文如受命玺以石距非经不用又为告至坛方八十一尺高三尺四出陛以燔柴告至望秩羣神遂着于礼其他降禅朝觐皆不着】干封元年封泰山【高宗干封元年封泰山为圆坛山南四里如圆丘三壝坛上饰以青四方如其色号封祀坛玉防三以玉为简长一尺二寸二分厚三分刻而金文玉匮一长一尺三寸以藏上帝之册金匮二以藏配帝之册纒以金绳五周金泥玉玺玺方一寸二分文如受命玺石防以方石再累皆方三尺厚一尺刻方其　以容玉匮防旁防检刻深三寸三分阔一尺当绳刻　三分阔一寸三分石检十枚以检石防皆长三尺阔一尺厚七分印齿三道皆深四寸当玺方五寸当绳一寸五分检立于防旁南方北方皆三东方西方皆二去防隅皆一尺防纒以金绳五周封以石泥距石十二分距防隅皆再累皆阔二尺长一丈斜刻其酋令与防隅相应又为坛于山上广五丈高九尺四出陛一壝号登封坛玉牒玉检石防石距玉匮石检皆如之为降禅坛于社首山上八隅一成八陛如方丘三壝上饰以黄四方如其色其余皆如登封其议畧定而天子诏曰古今之制文质不同今封禅以玉牒金绳而瓦尊匏爵秸席冝改从文于是昊天上帝褥以苍地祗褥以黄配褥皆以紫而尊爵亦更焉】刋定仪注【宗开元十二年四方治定歳屡丰稔羣臣多言封禅中书令张说又固请乃下制以十三年有事太山于是说刋定仪注】立圆坛于山上广五丈高九尺【土色各依其方又于圆坛上起方坛广一丈二尺高九尺其台四面为一阶】积柴为燎坛于圆台之东南【量地之宜柴高一丈二尺方一丈开上南出戸六尺】为民祈福【宗问前世何为秘玉牒贺知章曰玉牒以通意于天前代或祈长年希神仙旨尚微密故外莫知帝曰朕今为民祈福无一秘请即出玉牒以示百僚】其登山也为大次于中道止休三刻而后升其已祭燔燎【侍中前跪称具官臣某言请封玉册皇帝升自南陛北向立太尉进昊天上帝神座前跪取玉册置于案以进皇帝受玉册跪内之玉匮纒以金绳封以金泥侍中取受命宝跪以进皇帝取宝以印玉匮侍中受宝以受符宝郎太尉进皇帝跪奉玉匮授太尉太尉退复立太常卿前奏请再拜皇帝再拜退入于次太尉奉玉匮之案于石防南北向立执事者发石盖太尉奉玉匮跪藏于石防内执事者覆石盖检以石检纒以金绳封以石泥以玉宝遍印引降复位帅执事者以石距封固又以五色土圜封其配座玉牒封于金匮皆如封玉匮太尉奉匮从降俱服位以金匮内太庙藏于髙祖神尧皇帝之石室其禅于社首皆如方丘之礼】雷公伐鼔【杜甫西岳赋雷公伐鼔而挥汗乐师拊石而具发】七十二君罕能兼之【封禅之事独轩辕氏得之夫七十二君罕能兼之其余或蹶踣风云碑版祠庙终么麽不足进数】告成上云亭考古垂矩彠【韩愈联句】神位【往古封禅之文皆阙不载其玉检文亦秘代莫得知开元十三年上封太山乗马直造山顶亦有一二大臣得从焉其玉检文为苍生祈福当时不秘人得以知之矣】开元十三年十月封祀泰山去山距五里西去社首山三里【帝以灵山清洁不欲多人上欲初献于山上坛行事亚献终献于山下坛行事召礼官学士贺知章讲仪注因问知章等奏曰昊天上帝君位五方精帝臣位帝号虽同而君臣各异陛下享君位于山上羣臣祀臣位于山下诚足以垂范来叶为变礼之大者也礼成于三初献亚终合于一处于是五献悉于山上行事其五方帝及诸神座于山下坛行事玉牒词曰有唐嗣天子臣某敢昭告于昊天上帝天啓李氏运兴土德高祖太宗受命立极高宗升中六合殷盛中宗绍复继体不定上帝眷祐锡臣忠武底绥内难推戴圣父恭承大宝十有三年敬若天意四海晏然封祀岱岳谢成于天子孙百禄苍生受福庚寅祀昊天上帝于山上封台之前坛高祖神尧皇帝配享焉又为其铭曰维天生人立君以理维君受命奉天为子代去不畱人来无已德凉者灭道髙斯起赫赫髙祖明明太宗爰革隋政奄有万邦罄天张宇画地开封武称有截文表时雍高宗稽古德施周溥茫茫九夷削平一鼓礼备封禅功齐舜禹岩岩代宗衍我神主中宗绍运旧邦惟新恭己南面氤氲化淳告成之礼畱诸后人缅余小子重基五圣匪功成高匪德务盛钦若祀典丕承永命至诚动天福我万姓古封太山七十二君或禅绎绎或禅云云其迹不见其名可闻祗通文祖光昭旧勲方士永诞儒书不足佚后求仙诬神检玉秦灾风汉汗编録德未合天或承之辱道在观政名非从欲铭心絶岩播告羣岳通典】禅草遗忠空留茂陵之下【文粹韩休苏颋集序】藩夷酋长入仗内【吕向从帝东巡帝引颉利发及藩夷酋长入仗内赐弓矢射禽向上言鸱枭不鸣未为瑞鸟豺狼虽伏不曰仁兽况突厥安忍残贼莫顾君父陛下引内从官陪封禅盛礼使飞镞于前荆卿诡动何罗窃发逼严跸冒清尘纵醢单于汗穹庐何以塞责帝顺纳】东封诏张说撰刻【张说倡封禅仪多所裁正】天意未合【唐禇遂良帝将有事泰山至洛阳星孛太微犯郎位遂良谏曰陛下拨乱反正功越古初方告岱宗而彗辄见此天意有所未合】封禅之义有三【三者何一位当五行图箓之序二时会四海升平之运三德具钦明文思之美张说封禅颂】借三脊【盛六德不召斯至拥休之类如山则委曷用而秘苏颋颂】
　　巡狩【六】
　　白王有巡狩【省四方也传】以大习之【大习朝会之礼】展义【天子非展义不巡狩注所以宣布德义】卜征【又曰先王卜征五年注先巡五年而卜吉凶也征巡狩也】歳习其祥祥习则行【五年五卜皆吉则行】小有述职【大有巡功】时巡【书曰又六年王乃时巡注十二年一巡以时而巡】先王以省方观民设教【易观卦】宣皇明以烛幽　究皇仪　展帝功乗六龙　翠盖迟迟【并文选】备灋驾　上顺天时【旁求人瘼】必跸【礼】言观其旂　东巡【虞书二月东巡狩至于岱宗柴注岱宗泰山也燔柴以告天】肆觐东后【遂见东方之君】南巡【五月南巡狩至于南岳如岱礼】西巡【八月西巡狩至于西岳如初】朔巡【十有一月朔巡狩至于北岳如西礼朔北也】归格于艺祖用特【五载一巡狩羣后四朝】东征【西怨汤书】奚独后予【怨者辞也】攸徂之民室家相庆曰徯我后后来其苏【苏息也】抚万邦巡侯甸【周书成王】成有岐阳之搜穆有涂山之会【皆示诸侯礼也】时迈巡狩【告祭柴望诗】大明黜陟【黜陟幽明】膳以犊【礼天子适诸侯诸侯膳以犊贵诚也】陈诗观风　命市纳贾【以观人之好恶】春省耕而补不足【秋省敛而助不给】伪游云梦【汉高祖擒韩信】　望幸明黜陟之分【则有巡功】崇望秩之仪【是称展义】述邦职以省方【观人风而展义】周礼掌舍【掌王】会同【之舍设梐】枑再重【注梐枑行马也】设宫车辕门【注谓王行止宿险阻之处备非常次车以为藩则御车以为其表门】为帷宫则设旌门【注谓昼止若食其张帷为宫则树旌以表门】无宫则供人门【注谓王行有逢遇若住游观陈列周卫则立长大人表门也】西成之望既登【陈巡之礼斯备】将顺其动无逆于时　五载一巡【自东而北】问其百年视其三老【每巡狩皆歳视老三公致仕之老明其三德三德者至德孝德敏德也】孔幸东都【禇无量开元五年帝将幸东都无量上言昔虞舜之狩秩山川徧羣臣汉孝景祠黄帝桥山孝武祠舜九疑高祖过魏祭信陵君墓过赵封乐毅后孝章祠桓谭冢愿陛下所过名山大川邱陵坟衍古帝王贤臣在祀典者并诏致祭】偃翠华而徘徊【建中末德宗南狩偃翠华而徘徊箫勺之音洽于巴汉刘禹锡山南西道节度使防壁记】黄屋顺动狩于巴梁【建中四年京师急变黄屋顺动狩于巴梁公徒步间道以归王所奚公神道碑同上】单车诣行在所【文粹皇居失守大驾东狩太傅许公正皇储立母后朝廷乂安单车诣行在所肉袒徒跣雪泣上言曰庙主不行陵寝不告苍黄顺动莫知攸往况西无正名之伐东异省方之行南征无复国之期北济乏召君之虑当闗右不逺王畿未亏巡狩之名免负出君之耻乃睠是邦因驻清跸文粹少华山佑顺侯碑唐邺】驰洛邑骛襄城【文粹嵩山啓母碑省方巡狩举星毕曳云稍召风伯以清尘命山灵而防野驰洛邑骛襄城崔融】诏跸鸣鸾【文粹少姨庙碑杨烱譔诏跸鸣鸾巡汉皇之中岳】告于其方之州【天子巡狩告于其方之州曰皇帝以某月巡狩各修乃守考乃职事敢不儆戒国有常刑唐礼乐志】问高年【将发告于圆丘前一日皇帝斋如郊祀告昊天上帝又告于太庙社稷具大驾卤簿所过州县刺史令候于境通事舍人兼制问高年祭古帝王名臣烈士既至刺史令皆先奉见将作筑告至圆坛于岳下四出陛设昊天上帝配帝位天子至执事皆齐一日明日望于岳镇海渎山川林泽邱陵坟衍原隰所司为坛】肆觐【明日乃肆觐将作于行宫南为壝三南陛之西文武官次门外东西刺史令次文官南蕃客次武官南列辇路坛南文官九品位壝东南武官西南相向刺史令位坛南三尺庭一蕃客位于西又设门外位建牙旗于壝外黄麾大仗屯门钑防陈壝中吏部主客戸部賛羣官客使就门外位刺史令贽其土之实锦绮缯布皆五两为束锦以黄帊常贡之物皆篚】献壤奠【戸部导贡物入刺史前首之金次之丹漆丝纩四海九州之美物重行陈执者退就东西文武前侧立通事舍人导刺史一人解劒脱舄执贽升前北向跪奏官封臣姓名敢献壤奠遂奠贽舍人跪举以东授所司刺史劔舄复位】日辔【日辔方旋张说封禅颂】幸东京将亲征【苏源明史思明陷洛阳有诏幸东京将亲征源明上疏极谏天子顺动人皆幸之之谓幸人皆病之之谓不幸】请先谒陵庙而即宫【顔眞卿改尚书右丞帝自陜还眞卿请先谒陵庙而即宫宰相元载以为迂眞卿怒曰用舍在公言者何罪然朝巡事岂堪公再破坏邪载衘之】五狩朝恒岱【韩愈聮句】
　　朝会【七　制朝仪　不朝附】
　　白周礼春见曰朝夏见曰宗秋见曰觐冬见曰遇时见曰会殷见曰同【春朝图天下之事秋觐以比邦国之功夏宗以陈天下之谋冬遇以协诸侯之虑时会以发四方之禁殷同以施天下之政】九賔之仪【自公侯至士也】三揖之礼【天子当阳云云】声明文物　端旒【负扆】来王　九品陈仪【四方述职】恭己南靣　垂拱　咸造勿亵在王庭【造至也亵慢也】毕会　和见【书和见事于周】朝而献功于是有容貌采章　朝会礼之经也周康有酆宫之朝穆有涂山之会【皆视诸侯礼也】讲礼【传曰诸侯歳聘以志业间朝以讲礼】再朝而防【以示威也】五服【有辟】六年五服一朝大明黜陟【周书】骏犇　和会　无敢不庭【罔有后至】肃穆退朝正位【正君臣之位】辨色【礼曰朝辨色始入注羣臣皆辨色乃入朝也】视朝【君日出而视朝】慢朝【懈位】趣朝于凤阙【就列于鹓行】会以训上下之则朝以正班爵之义帅长防之叙　禹防诸侯于涂山执玉帛者万国天子无事与诸侯相见曰朝　禁慢　朝错立族谭
　　者【周礼皆谓不肃敬者】有疾【魏钟繇元帝时有疾拜起不便时华歆亦以高年疾病朝见皆便载舆虎贲士舆上殿就座是后三公有疾以为故事】有度【霍光毎出入下殿进止有常度】一二臣衞敢执壤奠【书】韩侯入觐以其介圭【诗】庭燎之光【君子至止鸾声锵锵】诸侯朝正于王【传】王觐为可【石碏谓州吁云云】述职【诸侯朝天子曰述职】名位有数【车服有庸】方明【仪礼觐礼曰诸侯觐于天子为宫方三百歩四门坛十有二寻深四尺加方明于其上方明者木方四尺设六色东青南赤西白北黑上下黄设六玉上圭下璧南璋西琥北璜东圭注云深高也四时朝觐受于此时防殷同也宫谓柜土为坛以象墙璧为宫于国外春防同于东方夏南方秋西方冬北方夫方明者上下四方之神所谓神明也防同而盟明神监之则谓天之司盟犹宗庙之有主王巡狩至岳下诸侯亦为入宫以见之】朝既盈矣【昌矣】高皇帝之朝巡【邓通方幸在上傍怠慢丞相申屠嘉入曰朝廷之仪不可不肃罢朝召通曰高皇帝之朝巡小臣不敬当斩帝使赦通曰此吾弄臣也】将朝尚早【赵宣子盛服将朝尚早坐而假寐】孔张失位　违位【越班】委积膳献餐牵敝器【周礼宰夫凡朝廷会同賔客以礼之灋掌其委积膳献饮食賔牢赐之餐牵与其陈数】庭实旅百　玉帛相见【谓好防也】诸侯麕至【麕羣也】庭争相叱【后汉诏议还北虏生口公卿皆言不宜还司徒桓虞改议安帝从郑第五伦皆怅之欲激厉虞因大言曰当还者皆不忠虞廷叱之伦皆作色司肄奏谢诏云云何尤而谢】又【张酺孟侯太尉与司晏称共谢阙下酺因责譲称其辞语不逊酺遂廷叱之司徒吕盖奏酺位三司知公门宜屏气以领诏命反作色大言云云遂策免】　制朝仪叔孙通【与弟子征鲁诸生共起朝仪习之月余防十月诸侯朝百官各以次陈列胪句传皇帝辇出房闼帝曰吾乃知皇帝之贵】朝有着定【着定列位之处】防有表【表亦位也】表着之位【所以昭事序】脩其班制【礼】鹓行【凤阙】官由位序【朝以礼成】君召【语曰君命召不俟驾行矣礼曰在官不俟屦在外不俟车】九仪【大行人以九仪辨诸侯之位】偏驾不入王门【仪礼入王门乗墨车】陵三军者或惧于朝廷之仪　左九棘【孤卿大夫位焉】右九棘【公侯伯子男位焉此周礼外朝之位】鞭呼【司士率其属以鞭呼趋朝且辟禁慢朝错立】族谭【禁慢朝错立族谭者】辍朝而顾【不有异事必有异虑】朝言不及犬马　济济翔翔【朝廷之美】左嘉石【右胏石】鞠躬　外蕃朝【汉宣甘露年匈奴呼韩耶单于欵五原塞愿奉国珍朝诏议班次有司曰圣人之礼先京师后诸夏先诸夏后夷狄陛下圣德充塞单于向风奉珍朝贺自古未之有礼仪宜如诸侯王位下萧望之以为圣人正朔不及四夷外而不内宜待客礼后不至不为叛臣宜以客礼待之位次诸侯王上诏从之】大行胪句传【传语告下曰胪下告上曰句大行今鸿胪也】问朝仪【后汉窦融将防大军先遣从事问防见之仪时军旅之世帝闻融礼仪甚善之宣告百寮】三公领兵入见【魏世语曰旧制三公领兵入见皆交防义颈而后前太祖将讨张绣入见天子始复此制】带劔入【后汉梁冀带劒入省尚书张凌呵叱令出冀跪拜谢凌凌不应因劾奏诏以一歳俸赎罪】设灯【魏武都邺正防文昌殿用汉仪又设百华灯乃召诸计吏前受戒勑于阶下】设白兽樽【见纳諌门注】差次功位【汉髙后欲差次列侯功以定朝位】优异【汉诏萧何劒履上殿入朝不趋賛拜不名】又【后汉包咸为大鸿胪毎进见赐以几杖入屏不趋賛事不名经传有疑辍遣小黄门就舍即问】王入朝【后汉东平王苍入朝既至升殿乃拜天子亲答之其后诸王入宫转以辇迎至省阁乃下苍以受恩礼过不安上疏辞】　不朝贬爵削地六师移之【孟子诸侯朝天子曰述职一不朝则贬其爵再不朝则削其地三不朝则六师移之】召君【传晋侯召王以诸侯见且使王狩仲尼曰以臣召君不可以训】戮防风【禹防诸侯于涂山防风氏后至禹乃杀之】赐吴王几杖【汉文帝时吴王濞诈病不朝赐之几杖务以德化】不朝之间无歳不聘【郑太叔谓楚人曰】坐家视事【何澄为仆射以疾辞诏听不朝坐家视事】不能造朝【孟子齐宣王使人召孟子孟子曰不幸而有疾不能造朝】奴上朝谒【汉霍云当朝请数称病而私出多从賔客张围黄山苑中苍头奴上朝谒莫敢谴者】孔着位不肃【唐临再迁侍御史大夫韦挺责着位不肃明日挺越次与江夏王道宗语临进曰王乱班道宗曰与大夫语何至尔临曰大夫亦乱班挺失色众皆悚伏】入朝【张茂昭为节度使入朝为帝从容言河朔事帝悚听曰恨见卿晚】请举宗还朝【入兼太子太傅乃请举宗还朝表数上帝乃许比鎭遣客间说皆不纳诏左庶子乗驿往代茂昭奉两州符节管钥图籍归之先勑妻子上道戒曰吾使而曹出易庶使后出不为污俗所染未半道迎拜兼中书令】宵衣【李德裕上丹扆六箴其一曰宵衣讽视朝希晚也】朝麟德殿【田洪正同门下平章事是歳来朝麟德殿眷劳殊等】朝会礼之本【柳冕朝防礼之本汉法三载上计以防课最圣唐稽古天下朝集三考一见皆以十月上计京师十一月礼见防尚书省应考绩事臣忝牧圉之寄愤不朝之臣思一入觐率先天下使君臣之义亲而不疎朝觐之礼废而复举德宗许还】赋朝天行【张建封贞元四年拜御史大夫徐泗濠节度使十三年来朝赴大夫班以示殊宠建封赋朝天行以献】寒生千门里日照双阙间禁旅下成列炉香起中天辉辉覩明圣济济行俊贤【韦应物观朝诗】朝觐国家大礼【柳冕乡国人情之不忘也阙庭臣子所恋也朝觐国家大礼也三者臣之大愿累上表其辞哀切】月视朝才三四【韦处厚方天子荒暗月视朝才三四处厚入见即自陈有罪愿前死以谢帝曰何哉对曰臣昔为諌官不能死争使先帝因畋与色而至不寿于法应诛然所以不死者陛下在春宫十有五矣皇子方襁褓臣不敢避死亡之诛帝大感悟】记诸侯朝觐【顔眞卿希烈僣称帝使问仪式对曰老夫耄矣曾掌国礼所记诸侯朝觐耳】未尝防朝【陆贽上书自安史之乱朝廷因循涵养而诸方自擅攘地未尝防朝】阳堕笏趣意野耄【司空图迁洛阳诏图入朝图阳堕笏趣意野耄乃听还】五日一见谓之起居【李琪自唐末丧乱朝廷之礼坏天子未甞视朝而入閤之制亦废常叅之官日至正衙者闻传不坐即退独大臣奏事日一见便殿而侍从内诸司日再朝而已明宗初即位乃诏羣臣五日一随宰相入见而内殿谓之起居琪以谓非唐故事请罢五日起居而复朔望入阁然唐故事天子日御殿见羣臣曰常防朔望荐食诸陵寝有思慕之心不能临前殿则御便殿见羣臣曰入閤宣政前殿也谓之衙衙有仗紫宸便殿也谓之閤其不御前殿而御紫宸也乃自正衙唤仗由閤门而入百官俟朝于衙者因随以入见故谓之入閤然衙朝也其礼尊閤宴见也其事杀自干符已后因乱礼阙天子不能日见羣臣而见朔望故王衙常日废仗而朔望入閤有仗其后习见遂以入閤为重至出御前殿犹谓之入閤其后亦废至是而复然有司不能讲正其事凡五日一入见中兴殿便殿也此入閤之遗制而谓之起居朔望一出御文明殿前殿也反谓之入閤琪皆不能正也五代史卷五十四】屏营魏阙之思梦想神明之游【刘禹锡请朝觐表】企鸾鹭于紫霄独无羽翼【仰星辰于黄道徒竭丹诚柳宗元乞朝觐状】请朝京师【郭崇韬名望素出存审下不乐其来因沮其事章累上辄不许存审伏枕叹曰老夫事二主四十年今天下一家四夷殊俗至于亡国之将射钩斩祛之人皆得见天子奉觞为寿独余弃死于此岂非命哉卒于幽州五代符存审传】天威咫尺诚寤寐而无违【云汉昭囬固瞻仰而何及柳为崔中丞请朝】葵藿之诚弥切【犬马之恋逾深】窃国賔五献之礼希康侯三接之恩【同上】鸣佩执玉【柳宗元邠宁进奏院记鸣佩执玉展礼天朝】皇帝元正冬至受羣臣朝贺而会【前一日尚舍设御幄于太极殿有司设羣臣客使等次于东西朝堂展县置按陈车舆又设解劒席于县西北横街之南唐礼乐志】其日将士塡诸街勒所部列黄麾【大仗屯门及陈于殿庭羣官就同上】侍中版奏请中严【诸侍卫之官诣閤奉迎先置者入就位侍中版奏外辨皇帝服衮冕冬至则服通天冠绛纱袍御舆出自西房即御坐南向符宝置于前公主以下及诸客使等就位典仪曰再拜賛者承传在位皆再拜上公壹人诣西阶脱舄跪解劒置于席升当御座前北靣跪贺称某官臣某言元正首祚景福惟新伏惟开元神武皇帝与天同休乃降阶诣席跪佩劒俛伏兴纳履复位在位者皆再拜宣制曰履新之庆与公等同之初羣官将朝中书侍郎以诸州镇表别为一案俟于右延明门外给事中以祥瑞案俟于左延明门外戸部以诸州贡物陈于太极门东礼部以诸蕃贡物可执者蕃客执入就位其余陈于明堂前上公已贺中书令奏诸方表黄门侍郎又进跪奏祥瑞于案侍郎与给事中引案退戸部尚书进诣阶前跪奏称戸部尚书臣某言诸州贡物请付所司承制退称制曰可礼部尚书以次进诣阶跪奏称礼部尚书某言诸蕃贡物请付所司承制退称制曰可太府帅其属受诸州及诸蕃贡物出归仁纳义门执物者随之典仪曰再拜通事舍人以次引北靣位者出侍中前跪奏称侍中臣某言礼毕皇帝降坐御舆入自东房侍臣从至閤引东西面位者以次出蕃客先出冬至不奏祥瑞无诸方表礼乐志】请三日一朝【贞观十三年房龄奏天下太平万机事简请三日一朝临朝许之出通典】每日常坐【二十三年太尉无忌等奏请视朝坐日髙宗报曰朕初登大位日夕孜孜犹恐拥滞众务自今以后每日常坐同上】朝于洛阳【五代南平世家以骑士三百为衞朝于洛阳庄宗果欲留之郭崇韬谏曰唐新灭梁得天下方以大信示人今四方诸侯相继入贡不过遣子弟而季兴以身述职为诸侯率宜加恩礼以讽动来者而反縻之示天下以不广且絶四方内向之意不可庄宗乃止厚礼而遣之】天子凭玉按劒履若云行【李白入朝曲天子凭玉按劒履若云行日出照万戸簮裾烂明星】鸳鹭充朝【柳宗元与权补阙书】赫奕俨冠盖【百蛮奉选班万国朝未央赫奕俨冠盖纷纶盛服章唐太宗正月临朝诗】巢山驾海之羣狼纛鸟章之君【不期而趋于阙下者四十有三万杨炎凤翔出师颂】逾沙纷在列【德兼三代礼功包四海图逾沙纷在列执玉俨相趋岑文本奉和临朝诗】负扆延百辟【垂旒御九賔师古临朝诗】亲望穆穆之光【韩愈元和圣德诗曰与羣臣序立紫宸殿下亲望穆穆之光】唐以冬至一阳始生【万物潜动所以自古圣帝明王皆此日朝万国观云物礼之大者莫逾是时其日亦祀圆丘皆令摄官行事质明既毕日出视朝国家以来更无改易缘修新格其日祀圆丘遂改用小冬日受朝通典】自今以后每年五月一日【御宣政殿与文武百寮相见京官九品以上外官因朝奏在京者并听就列同上】天宝三载【冬勅伏以昊天上帝在所尊显恭惟祀典毎用冬至既于是日有事圆丘更受朝贺实深兢惕自今以后冬至宜取以次日受朝】永泰二年诏冬至令有司祭南郊复于含元殿受朝贺【同上】
　　聘【八　还珪璋附】
　　白时聘结好【大行人云时聘以结好】殷覜以除邦国之慝【间问以谕诸侯之志】展币【仪礼】奠币还圭【仪礼】辞玉【传襄仲辞秦玉】郊劳谒闗【闗人问从者几人注具为供也】庭实馆谷【馆人为賔三日具沐五日具浴】致馆【礼以安之传曰叔弓如晋致馆辞曰云云】多货伤德【聘主礼意多其货则伤败其德】币美则没【用币以副忠美之则主于币失礼本意没失也】比年小聘三年大聘【礼】歳聘以志业【传】鹿鸣皇皇者华【并飨美使臣之诗也】周礼野庐氏賔客至将徒聚有相翔者诛之【注相翔谓四面翔观视賔客衣物将盗之】卿士并聘【传云凡君即位】大夫之私觌非礼也【为人臣者无外交不敢二君也】发币于公卿　致饩【饩生肉也】饩牵积刍禾【礼仪】醯醢百罋　刍米　蕃客【准式季友主賔格鸿胪诸蕃官客食宜令御史按察有供给不如法随事纠弹】饩客饩二牢【米百莒】适子之馆【授子之餐】　还珪璋尚书如五器卒乃复【复还圭璧如五器礼终则还之三帛二生一死之不还】传襄仲辞玉【秦伯使西乞术来聘襄仲辞玉曰君不忘旧好重之以大器寡君敢辞玉注云已聘而还其珪璋轻其礼不欲与之为好也】仪礼君使卿皮弁还玉于賔【君子于玉比德以聘重礼还之者德不可取于人相切磨之义皮弁者始以此服受之不敢不受也】孔阿史那【突厥阿史那戎狄炽彊古未有也髙祖起太原遣府司马刘文静往聘与连和】二国交驩曰聘【唐文粹盛均仲尼不厯聘解夫二国交驩曰聘以臣使于君亦曰聘男输财于女国驾帛于士皆曰聘】观夏道则之杞【观殷道则之宋较是而言虽它国可知也安谓厯聘上】以黄骝玉带报聘【五代东汉世家刘旻兀欲闻旻自立颇幸中国多故乃遣其贵臣述轧髙勲以自爱黄骝九龙十二稻玉带报聘】周制诸侯遣使聘天子【皆以卿为使大夫为上介士为众将并之朝释币于祢告为君然后释币于行介及众介皆从遂受命于朝受聘珪享束帛加璧遂行至天子畿更张旜先谒闗人闗人报王使请事遂导以入王使大夫授馆遣人致飱将行聘之前皆遣人授馆于文王庙门外行聘之朝释币于祢服冕服乗车建旜至大门外下车王服皮弁服受聘受讫王更服服衮冕入庙当扆而立賔入次改服禆冕而入士介皆随賔后入行享于庙亦升堂进玉王前抚之亦行三享王礼之出庙门更行私觌之见王出至大门内使问其君及劳聘賔还馆主人致饔饩明日发币于公卿然后受飨受燕而还王亦使送出境通典】若诸侯相聘之制【则比年小聘三年大聘相励以礼则外不相侵内不相凌此天子所以养诸侯而诸侯自为正之具也以珪璋聘重礼也已聘而还珪璋此轻财重礼之义也诸侯相励以轻财重礼则人皆让矣同上】
　　御游【九】
　　白原农事【管子曰先王之游也春出原农事之不本者谓之游注原察也不本谓不修本务也】补不足【秋出补人之不足者谓之豫秋为西成尚有不足者也】从乐而不反者谓之荒【先王有游豫之业无荒亡之行桓公再拜曰宝法言其法可宝】为诸侯度【孟子曰吾王不游吾何以休吾王不豫吾何以助一游一豫为诸侯度】春游以发生啓诸蛰于潜戸秋豫以收成观丰年之多稌【文选】汉髙过沛【击筑为大风之歌曰大风起兮云飞扬云云】泛舟兮济汾河【汉武秋风词曰】驾六龙【乗八骏】崆峒问道【黄帝之拜广成】瑶池举觞【汉武之宴王母】楚襄王游兰台之宫【有风飒然而至】句陈　灋驾　天仗【仙衞】游赤水【黄帝】皇仪帝容　从游必跸　佚游欲肆其心车辙马迹【左传昔穆王欲肆其心周行天下将皆必有车辙马迹祭公谋父作祈招之诗以止王心王是以获没于祗宫】游海【齐景公游海十月而不归】畋有洛【太康畋于有洛之表十旬不反】楚昭王登荆台而游【其乐遗老忘死】罔游于逸罔淫于乐【大禹谟】怠荒【无怠无荒书】盘游无度　乐逺出而露威灵数揺动而劳军旅【本非人主急务也长杨赋】乐佚游【语】孔幸华清宫【张仲方为谏议大夫诏幸华清宫仲方曰万乗之行必具葆卫易则失威重不从犹见慰劳】幸芙蓉园【房龄帝幸芙蓉园观风俗龄敕子弟洒扫庭堂曰乗舆且临幸有顷帝幸其第因载龄还宫】校猎温泉【薛元超帝校猎温泉诸蕃酋长得持弓矢从元超奏夷狄野心而使挟兵在围中非所宜也本传】微服潜游【李峤上书曰元首之尊居有重门击柝之卫出有清警戒道之禁所以备非常息异望诚不可易举动慢防闲也陛下厌崇轻尊严防服潜游阅防过市行路私议朝廷警惧如祸生意外纵不自惜奈宗庙苍生何】五陵【姚崇子奕开元中有事五陵有司以鹰犬从奕曰非礼也奏罢之】临幸【杨国忠帝常歳十月幸华清宫春乃还而诸杨汤沐馆在宫东垣连蔓相照帝临幸必徧五家】幸郭鏦别墅【郭鏦别墅在都南尤胜垲穆宗常幸之置酒极欢】掌舍设帟金吾划次【唐文粹张说东山记】缇骑环山【缇骑环山朱斾焰野】人君出入则撞钟庭设乐宫道路有卤簿鼓吹礼官百司必备物而后动盖所以为谨重也谨重则尊严尊严则肃恭【唐仪卫志】九重绣毂翼六龙而毕降【欧阳詹曲江池记九重绣毂翼六龙而毕降千门锦綉同五侯以偕至】若骑从轻驰则道途乏拱辰之备若乗舆稍具则邑县有驾肩之忧【元稹諌驾幸温汤状累圣已来深惩覆辙骊宫圮瓌永絶修营官曹尽复于田莱殿宇半堙于岩谷深林有逸才之兽环山无匡卫之庐陛下若骑从轻驰则道途乏拱辰之备若乗舆稍具则邑县有驾肩之忧若卧殿宿张则原野无徼巡之所若銮车夕入则门禁失啓闭之时六军守卫于空宫百吏宴安于私室忝为臣子谁不惕然】时乗六龙肆觐东后【韩愈贺册尊号表当议明堂辟雍之事撰泰山梁甫之仪搜三代之逸礼补百王之漏典时乗六龙肆觐东后】
　　御宴【十】
　　白湛露【天子宴诸侯也湛湛露斯匪阳不晞厌厌夜饮不醉无归】鹿鸣【燕羣臣嘉賔也既饮食之又实币帛筐篚以将其厚意然后忠臣嘉賔得尽其心也】式宴以乐　和乐且湛乐与贤者共之　莫不令仪　既醉以酒既饱以德王在在镐【凯乐饮酒】钧台【夏启有钧台之享】涂山【周穆有涂山之防】万枢之暇　尧酒千钟【尧樽】栢梁之宴会　金罍【玉馔】肃穆之容【皇情欢洽】享以训恭俭宴以示慈惠恭俭以行礼慈惠以布政【左传】观威仪省祸福【甯子曰古之为享食以观威仪省祸福】加笾之礼【折俎之欢】我有【旨酒】从游【侍食】资饮食以合欢【用歌舞而饰喜】周文有在镐之乐【汉武有济汾之歌】周穆举觞为瑶池之宴【宴西王母也】汉髙击筑为沛人之歌【大风之歌也】孔不宜侍游宴【王及善时二张怙宠每侍宴无人臣礼及善数裁抑之后不恱曰卿年高不宜侍游宴但检校閤中】灋曲弟子二十侑宴【李训迁周易博士兼翰林侍讲入院诏灋曲弟子二十人侑宴示优宠】宴麟德殿【张茂昭召宴麟德殿】宴广达楼【王君防破吐蕃以功迁大将军凯旋明皇宴君防及妻夏于广达楼赐金帛夏亦自以战功封武成郡夫人】与百官高会【李珏穆宗即位荒酒色景陵始复土即召李光顔于邠宁李愬于徐州期九月九日大宴羣臣珏与宇文鼎温畬韦瓘冯药同进曰道路皆言陛下追光顔等将与百官高防且元朔未改陵土新复三年之制天下通丧今同轨之防适去逺夷之使未还遏密弛禁本为齐人钟鼓合飨不施禁内夫王者之举为天下法不可不谨且光顔愬忠劳之臣方盛秋屯边如令访谋猷付疆事召之可也岂以酒食之欢为厚邪帝虽置其言然厚加劳遣】宴同明殿【齐澣中宗在庐陵澣上言请抑诸武迎太子东宫不报及太子还武后召澣宴同明殿谕曰朕母子如初卿豫有力焉】宴禁中【郑裔绰迁给事中防赐宴禁中天子击毬至门下官谓二人曰近论汉公事类朋党者】九夷簉瑶席【五狄列琼筵唐太宗武门宴羣臣】云标金阙迥树杪玉堂悬【杜审言蓬莱三殿侍宴】夏宴蒲萄园【李适为学士凡天子飨会游豫唯宰相及学士得从夏宴蒲萄园赐朱樱】大会羣臣命妇合宴宣政【袁利贞高宗时为太常博士周王侍读及王立为太子百官上礼帝欲大防羣臣命妇合宴宣政殿设九部伎散乐利贞上疏谏以为前殿路门非命妇宴会倡优进御之所请徙命妇别殿九部从左右门入罢散乐不进帝纳之既防帝传诏曰卿奕叶忠鲠能抗疏规朕之失不厚赐无以劝能者乃赐物百叚】但宴武臣【元行钦迁武宁军节度使庄宗宴羣臣于内殿酒酣乐作道平生战阵事以为笑乐而恠行钦不在因左右顾视曰绍荣安在所司奏曰奉敕宴使相绍荣散官不得与也庄宗罢会不乐明日即拜行钦同中书门下平章事自此不召羣臣入内殿但宴武臣而已五代史】天欢【李宗楚等谢曰既陪天欢不敢不醉景龙文馆记】天杯【又曰敬举天杯饮】薜幄列簮裾【宴韦嗣立庄】后罚三杯【宴白鹿观御诗序人题四韵后罚三杯上】琼筵【张说玉斚飞千日琼筵荐八珍】尚食设羣官升殿者坐【文官三品以上于御座东南西向介公酅公在御座西南东向武官三品以上又于其后朝集使都督刺史蕃客三等以上座如立位设不升殿者座各于其位又设羣官解劒席于县之西北云云侍中版奏外办皇帝改服通天冠绛纱袍御舆出自西方即御座侍中奏请延诸公王等升典仪承传阶下賛者又承传在位者皆再拜应升殿者诣东西阶至解劒席脱舄解劒升上公一人升阶少东西面立于座后光禄卿进诣阶间跪奏称臣某言请赐羣臣上寿殿中监受爵奉进皇帝举酒讫殿中监进受虚爵以授尚食尚食受爵于坫初殿中监受虚爵殿中典仪唱再拜阶下賛者承传在位者皆再拜上公就座后立殿上典仪唱就坐阶下賛者承传俱就坐歌者琴瑟升坐笙管立阶间尚食进酒至阶殿上典仪唱酒至兴阶下賛者承传皆俛伏起立于席后殿中监到阶省酒尚食奉酒进皇帝举酒大官令又行羣官酒酒至殿上典仪唱再拜阶下賛者承传皆再拜搢笏受觯殿上典仪唱就座阶下賛者承传皆就座皇帝举酒尚食进受虚爵复于坫觞行三周尚食进御食至阶殿上典仪唱食至兴阶下賛者承传座者皆起立座后殿中监到阶省按尚食品甞食讫以次进置御前大官令又行羣官按设食讫殿上典仪唱就座阶下賛者承传皆就座皇帝乃饭上下俱饭御食毕仍行酒遂设庶羞二舞作若赐酒侍中承诏诣东阶上西面称赐酒殿上典仪承传阶下賛者承传坐者皆起再拜立受觯就席坐饮立授虚爵又再拜就座酒行十二遍防毕殿上典仪唱可起阶下賛者承传上下皆起降阶佩劒纳舄复位位于殿庭者仍立于席后典仪曰再拜賛者承传在位者皆再拜若有赐物侍中前承制降诣羣官东北西面称有制在位者皆再拜侍中宣制又再拜侍中前跪奉称侍中臣某言礼毕皇帝兴御舆入礼乐志】
  </div>
  <div class="pagination">
   <a href="白孔六帖_page16.html">
    上一页
   </a>
   <span>
    ...
   </span>
   <a href="白孔六帖_page12.html">
    12
   </a>
   <a href="白孔六帖_page13.html">
    13
   </a>
   <a href="白孔六帖_page14.html">
    14
   </a>
   <a href="白孔六帖_page15.html">
    15
   </a>
   <a href="白孔六帖_page16.html">
    16
   </a>
   <span class="current-page">
    17
   </span>
   <a href="白孔六帖_page18.html">
    18
   </a>
   <a href="白孔六帖_page19.html">
    19
   </a>
   <a href="白孔六帖_page20.html">
    20
   </a>
   <a href="白孔六帖_page21.html">
    21
   </a>
   <a href="白孔六帖_page22.html">
    22
   </a>
   <span>
    ...
   </span>
   <a href="白孔六帖_page18.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
