<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 965 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 965 页/共 1019 页</h1>
    <div class="content">　　乐得【礼记君子丨丨其道小人丨丨其欲　老子同于道者道亦丨丨之同于徳者徳亦丨丨之】乐告【荀子君子能则人荣学焉不能则人丨丨之】
　　乐玩【易所丨而丨者爻之辞也】
　　乐圣【法言天乐天圣丨丨　又李适之罢相作避贤初罢相丨丨且衔杯】
　　乐贤【诗小序南有嘉鱼丨与丨也】
　　乐道【孟子古之贤王好善而忘势古之贤士何独不然丨其丨而忘人之势　汉书东方朔传今子大夫修先王之术慕圣人之义讽诵诗书百家之言不可胜数着于竹帛唇腐齿落服膺而不释好学丨丨之致明白甚矣　又扬雄传赞实好古而丨丨其意欲求文章成名于后世　宋史种放传放与母俱隐终南豹林谷之东明结草为庐仅庇风雨以讲习为业从学者众得束脩以养母母亦丨丨薄滋味　淮南子丨丨而忘贱安徳而忘贫　骆賔王上李少常伯啓乗幽控寂追绮季于青山丨丨栖眞从鲁连于沧海　白居易二年三月五日斋毕开素当食偶吟赠妻农郡君诗缅想梁髙士丨丨喜文章】
　　乐徳【诗菶菶萋萋雝雝喈喈传天下和洽则凤凰丨丨淮南子古之存己者丨丨而忘贱故名不动志乐道而忘贫故利不动心　皮日休九夏歌凤之愉愉不篝不笯丨丨而至如賔之娯】
　　乐善【五代史和凝传性丨丨好称道后进之士　沈炯太尉始兴昭烈王碑东平之丨丨陈思之藻丽唐明皇同玉眞公主过大哥山池诗地有招贤处人丨丨名　髙适信安王幕府诗丨丨旌深徳输忠格上元】
　　乐义【孟子尊徳丨丨则可以嚣嚣矣　宋史侯可传可轻财丨丨急人之急忧人之忧　法言为政日新或人敢问日新曰使之利其仁丨其丨厉之以名引之以美使之陶陶然之谓日新】
　　乐学【礼记不学操缦不能安不学博依不能安诗不学杂服不能安礼不兴其艺不能丨丨】乐古【后汉书安帝纪皇太后诏曰长安侯祐质性忠孝小心翼翼能通诗论笃学丨丨仁惠爱下　北史辛绍先传子凤达耽道丨丨有长者之名　髙允徴士颂思贤丨丨如渇如饥　嵇康琴赋若和平者聼之则怡养恱愉淑穆元眞恬虚丨丨弃事遗身】
　　乐臧【荀子熙熙兮其丨人之丨也】
　　乐命【李白少年行男儿百年且丨丨何须徇书受贫病】
　　乐王【诗来游来歌以矢其音笺王能待贤者如是则乐易之君子来就王游而歌以陈出其声音言其将以丨丨也感王之善心也】
　　乐位【陶潜诸侯孝传周公制礼作乐郊祀后稷以配天宗祀文王于明堂以配上帝是以四海之内各以其职来祭诗曰于穆清庙肃雍显相言诸侯丨其丨而敬其事也】
　　乐职【汉书何武传益州刺史王襄使辩士王褒颂汉徳作中和丨丨宣布诗三篇武年十四五与成都杨覆众等共习歌之注丨丨谓百官万姓乐得其常道也道徳指归论和睦顺从上下无怨百官丨丨万事自然　张説为留守作奏庆山醴泉表朝百神之丨丨宅万国之欢心　苏轼送贾讷倅睂诗我老不堪歌丨丨后生试觅子渊才】
　　乐政【梁元帝元览赋睇泰伯之卜祀爰避国于勾呉去西浒之丨丨尊东夷之楷模】
　　乐治【淮南子圣人在上则民丨其丨】
　　乐人【楞严经若诸众生丨丨修人我现人身而为説法令其成就】
　　乐賔【礼记主人请曰某有枉矢哨壶请以丨丨】
　　乐客【李白下途归石门旧居诗别君莫道不尽欢悬知丨丨遥相待】
　　乐羣【礼记一年视离经辨志三年视敬业丨丨五年视博习亲师七年视论学取友谓之小成】乐友【礼记安其学而亲其师丨其丨而信其道】
　　乐仙【陈子昻潘尊师碑颂有唐髙宗兮天子之光好道丨丨兮思彼云乡】
　　乐事【礼记丨丨劝功尊君亲上然后兴学　春渚纪闻东坡先生曰某平生无快意事唯作文章意之所到则笔力曲折无不尽意自谓世间丨丨无逾此者谢灵运拟魏太子邺中集诗序天下良辰美景赏心丨丨四者难幷　李白春夜宴诸从弟桃李园序防桃李之芳园序天伦之丨丨　韩翃赠王随诗青云自致晚应遥朱邸新婚丨丨饶】
　　乐心【礼记其丨丨感者其声啴以缓　荀子君子以钟鼓导志以琴瑟丨丨】
　　乐志【礼记独丨其丨不厌其道备举其道不私其欲战国防肥义曰昔舜舞有苖而禹袒入裸国非以养欲而丨丨也欲以论徳而要功也　后汉书仲长统传统常以为凡游帝王者欲以立身扬名耳而名不常存人生易灭优游偃仰可以自娯欲卜居清旷以丨其丨　荘子若伯夷叔齐者其于富贵也苟可得已则必不赖髙节戾行独丨其丨不事于世此二士之节也陆机与赵王伦荐戴渊笺安穷丨丨无风尘之慕砥节立行有井渫之洁　潘尼安石榴赋华实并丽滋味亦殊可以丨丨可以充虚】
　　乐意【庄子彼富则人归之归则下之下则贵之夫见下贵者所以长生安体丨丨之道也　荀子以治情则利以为名则荣以羣则和以独则足丨丨者其是耶晁补之防曼卿诗石公曼卿题张氏园亭诗云丨丨相关禽对语生香不断树交花张公曾孙大方﨑立两亭一曰丨丨一曰生香　傅休奕董逃行厯九秋篇还幸兰芳自安娯心丨丨难原】
　　乐气【春秋繁露喜气为暖而当春怒气为清而当秋丨丨为太阳而当夏哀气为太隂而当冬四气者天与人所同有也】
　　乐泪【嵇康声无哀乐论夫食辛之与甚噱薰目之与哀泣同用出泪使狄牙尝之必不言丨丨甜而哀泪苦斯可知矣】
　　乐行【易丨则丨之忧则违之】
　　乐言【荀子凡言不合先王不顺礼义谓之奸言虽辩君子不聼法先王顺礼义党学者然而不好言不丨丨则必非诚士也故君子之于言也志好之行安之丨丨之故君子必辩】
　　乐咏【世説有人目杜治标鲜清令盛徳之风可丨丨也】
　　乐説【梁简文帝荘严旻法师成实论义疏序总持均阿难之徳丨丨有富楼之功】
　　乐静【宋史李昭玘传入党籍中居闲十五年自号丨丨先生　陆袭美见题郊居十首因次韵酬之以伸荣谢诗近来唯丨丨移傍故城居】
　　乐潜【后汉书申屠蟠传安贫丨丨味道守眞陆云赠郑曼季诗嗟我懐人其居丨丨】
　　乐恬【淮南子凡人之性丨丨而憎悯乐佚而憎劳】
　　乐佚【淮南子见上】
　　乐轶【史记燕召公世家昭王二十八年燕国殷富士卒丨丨轻战于是遂以乐毅为上将军与秦楚三晋合谋以伐齐】
　　乐进【张子正顔子丨丨故愿无伐善无施劳】
　　乐息【道徳指归论天地之心安生丨丨憎恶杀伤故命圣人为万物王】
　　乐幽【陆云诗闲居外物静言丨丨】
　　乐贫【卢纶客舍喜崔补阙司空拾遗访宿诗悲荣俱是分吾亦丨吾丨】
　　乐贱【后汉书张楷传汉安元年顺帝特下诏告河南尹曰故长陵令张楷行慕原宪操拟夷齐轻贵丨丨窜迹幽薮髙志确然独防羣俗】
　　乐饥【诗泌之洋洋可以丨丨】
　　乐困【道徳指归论安贫丨丨卑贱为常】
　　乐下【道徳指归论谦虚止足卑损自牧丨丨如水久而不忒】
　　乐忧【左传子羽谓子皮曰国子代人忧子招丨丨齐子虽忧弗害】
　　乐耕【唐书食货志民纳租以去嵗输数为常罢据额所率者増辟勿益租废耕不降数定戸之际视杂产以校之田既有常租则不宜复入两税如此不督课而人人丨丨矣】
　　乐田【荀子其耕者丨丨其战士安难其百吏好法其朝廷隆礼其卿相调议是治国已】
　　乐畴【史记秦始皇纪男丨其丨女脩其业】
　　乐业【诗楚茨序疏言古之明王能政简敛轻田畴垦辟年有丰穰时无灾厉祭祀则鬼神歆飨下民则安土丨丨　史记律书文帝时防天下新去汤火人民丨丨　汉书成帝纪众庶丨丨咸防康寕　后汉书仲长统传安居丨丨长养子孙　王褒四子讲徳论今四海丨丨朝廷淑清　王融三月三日曲水诗序草莱丨丨守屏称事　钱起冬夜题旅馆诗退飞忆林薮丨丨羡黎庶】
　　乐产【后汉书鲁恭传今邉境无事宜当修仁行义尚于无为令家给人足安业丨丨】
　　乐宅【管子安乡丨丨享祭而讴吟称号者皆诛所以留民俗也】
　　乐渔【姜子文王乃斋三日田于渭阳卒见太公坐茅以渔文王劳而问之曰子丨丨耶】
　　乐猎【曹植猎表于七月伏鹿鸣尘四月五月射雉之际此正丨丨之时】
　　乐战【史记楚世家秦乃遗楚王书曰楚倍秦秦且率诸侯伐楚争一旦之命愿王之饬士卒得一丨丨荘子兵革之士丨丨　淮南子将克勇而轻敌卒果敢而丨丨三军之众百万之师志厉青云气如飘风声如雷霆诚积逾而威加敌人此谓气势】
　　乐昏【周礼遂人以丨丨扰甿注丨丨劝其昏姻如媒氏防男女也扰顺也】
　　乐饮【晋书陶侃传侃早孤贫为县吏鄱阳孝亷范逵尝过侃时仓卒无以待賔其母乃截髪得双髲以易酒肴丨丨极欢虽仆从亦过所望】
　　乐酒【诗丨丨今夕君子维宴】
　　乐饵【江总摄山栖霞寺碑颂辞题翠琰字勒银钩贤乎丨丨过客宜留　陈师道答黄生诗绨袍不受故人意丨丨肯为儿軰屈】
　　乐林【酉阳杂爼大象百头头有十牙牙端有百浴池顶有山名界荘严鼻有河如阎牟那河水散落世界为雾胁有二园一名喜林一名丨丨象名伊罗婆那庾信汤觧祝网赞谷为祥树桑成丨丨　梁宣帝游七山寺赋厯丨丨而南上升法华而望西】
　　乐树【江总修心赋喜园迢遰丨丨扶疎】
　　乐藻【白居易玩松竹诗栖凤安于梧潜鱼丨于丨】
　　乐鷃【庄子今休欵啓寡闻之民也吾告以至人之徳譬之若载鼷以车马丨丨以钟鼓也彼又乌能无惊乎哉】
　　乐飞【夏侯湛观飞鸟赋苟临渊而羡鱼亦观翔而丨丨】
　　乐方【魏文帝秋胡行有美一人婉如清扬知音识曲善为丨丨　曹植鬬鸡篇主人寂无为众賔进丨丨李邕登厯下古城员外孙新亭诗形制开古迹曽氷延丨丨】
　　乐染【刘孝绰赋咏百论舍罪福诗一知心相浊丨丨法流清】
　　乐留【后汉书马援传公孙述欲授援以封侯大将军位賔客皆丨丨援晓之曰天下雄雌未定公孙不能吐哺走迎国士与图成败反修饰边幅如俑人形此子何足久稽天下士乎因辞归】
　　乐俗【汉书徐乐传先帝之徳未衰而安土丨丨之民众故诸侯无竟外之助】
　　乐易【唐书李纾传纾性丨丨喜接后进　元史窦黙传黙为人丨丨平居未尝评品人物　荀子安利者常丨丨危害者常忧险】
　　乐托【世説谢中郎云王修载丨丨之性出自门风】
　　乐懽【晋书王羲之传谢安尝谓羲之曰中年以来伤于哀乐与亲友别輙作数日恶羲之曰年在桑榆自然至此顷正赖丝竹陶写恒恐儿軰觉损其丨丨之趣】
　　乐耽【冯衍显志赋忽道徳之珍丽兮务富贵之丨丨】
　　乐欣【张协洛禊赋美节庆之动物悦羣生之丨丨】
　　乐娯【易林骖驾蹇驴日暮失时居者无忧保我丨丨】
　　乐喜【易林云梦大薮索有所在虞人共职骊驹丨丨】
　　乐多【説苑孔子见荣啓期衣鹿皮裘鼓瑟而歌孔子问曰先生何乐也对曰吾丨甚丨】
　　乐甚【许敬宗奉和过旧宅应制诗情深感代国丨丨防谯方】
　　乐极【谢朓赛敬亭山庙喜雨诗福被延民泽丨丨思故乡　李白詶岑勲见寻就元丹丘对酒相待以诗见招诗开顔酌美酒丨丨忽成醉】
　　乐过【张说大唐封禅坛颂序城邑连欢丘陵聚舞其中垂白之老丨丨以泣】
　　乐殚【张协七命陵阜霑流膏谿谷厌芳烟欢极丨丨廻节而旋】
　　乐好【礼记儒有委之以货财淹之以丨丨见利不亏其义疏淹之以丨丨谓他人淹渍之以爱丨华丨之事言以爱丨玩丨浸渍之也】
　　乐始【管子卫国之教危傅以利公子开方之为人也慧以给不能久而丨丨可游于卫】
　　乐成【史记商君传民不可与虑始而可与丨丨　又汉书地理志南阳郡县丨丨　又河间国县丨丨唐书地理志温州永嘉郡县丨丨】
　　乐生【汉书刑法志自建武永平民亦新免兵革之祸人有丨丨之虑与髙惠之间同　列子善丨丨者不窭善逸身者不殖】
　　乐变【庄子势物之徒丨丨注权势生于事变】
　　乐前【蜀志郤正传不丨丨以顾轩不就后以虑轾】
　　乐徃【后汉书张衡传惟盘逸之无斁兮惧丨丨而哀来】
　　乐终【公羊传君子之恶恶也疾始善善也丨丨注丨贤者丨其行】
　　乐此【后汉书光武帝纪毎旦视朝日仄乃罢数引公卿郎将讲论经理夜分乃寐皇太子见帝勤劳不怠乗间谏曰陛下有禹汤之明而失黄老养性之福愿颐爱精神优游自寜帝曰我自丨丨不为疲也　苏轼江郊诗意钓忘鱼丨丨竿线】
　　乐岂【诗王在在镐饮酒丨丨按岂同恺　沈约郊居赋望商飇而永叹毎丨丨于斯观】
　　乐胥【诗君子丨丨受天之祜　汉书司马相如传载云防揜羣雅悲伐檀乐丨丨　班固灵台诗屡惟丰年于皇丨丨　周伯琦纪恩诗师道尊无上贤关竞丨丨】
　　乐只【诗丨丨君子福履绥之又丨丨君子民之父母】
　　乐止【元史礼乐志神胥丨丨锡之醇醲天子万世福禄无穷】
　　乐兮【诗振振鹭鹭于下鼓咽咽醉言舞于胥丨丨】
　　乐夫【国语悼公与司马侯升台而望曰丨丨对曰临下之乐则乐矣徳义之乐则未也】
　　乐矣【战国防于是楚王游于云梦结驷千乗旌旗蔽天野火之起也若云蜺兕虎嗥之声若雷霆有狂兕车依轮而至王亲引弓而射一发而殪王抽旃旄而抑兕首仰天而笑曰丨丨今日之游也】
　　乐之【诗窈窕淑女钟鼓丨丨　韩诗外传子夏读诗已毕夫子问曰尔亦可言于诗矣子夏对曰诗之于事也昭昭乎若日月之光明燎燎乎如星辰之错行上有尧舜之道下有三王之义弟子不敢忘虽居蓬户之中弹琴以咏先王之风有人亦丨丨无人亦丨丨亦可发愤忘食矣】
　　乐哉【宋书乐志丨丨天下安寜道化行风俗清　韩诗外传孔子云美哉顔无父之御也马知后有舆而轻之知上有人而爱之马亲其正而爱其事如使马能言彼将必曰丨丨今日之驺也　周舍梁鞞舞歌淮海无横波文轨同一土丨丨太平世当歌复当舞　陆游芳华楼夜饮诗结客追游亦丨丨城南城北古池台】乐乎【苏轼后赤壁赋须臾客去予亦就睡梦一道士羽衣翩跹过临皋之下揖予而言曰赤壁之游丨丨】乐彼【庄子故不为轩冕肆志不为穷约趋俗其丨丨与此同故无忧而已矣】
　　乐受【陆游防呉梦子诗编后世将曰是穷人之工于歌诗者计吾呉君之情亦岂丨丨此名哉】乐属【晋书防稽王道子传道子世子元显发东土诸郡免奴为客者号曰丨丨移置京师以充兵役】乐持【楞严经若有男子丨丨五戒我于彼前现优婆塞身而为説法令其成就】
　　乐度【楞严经若诸非人有形无形有想无想丨丨其伦我于彼前皆现其身而为説法令其成就】
　　赏
</div>
    <div class="pagination">
<a href="御定骈字类编_page964.html">上一页</a><span>...</span><a href="御定骈字类编_page960.html">960</a><a href="御定骈字类编_page961.html">961</a><a href="御定骈字类编_page962.html">962</a><a href="御定骈字类编_page963.html">963</a><a href="御定骈字类编_page964.html">964</a><span class="current-page">965</span><a href="御定骈字类编_page966.html">966</a><a href="御定骈字类编_page967.html">967</a><a href="御定骈字类编_page968.html">968</a><a href="御定骈字类编_page969.html">969</a><a href="御定骈字类编_page970.html">970</a><span>...</span><a href="御定骈字类编_page966.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
