<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 616 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 616 页/共 1019 页</h1>
    <div class="content">　　斗牛【晋书张华初吴之未灭也丨丨之间常有紫气道术者皆以吴方强盛未可图也惟华以为不然补焕为丰城令焕到县掘狱屋基入地四尺余得一石圅光气非常中有防剑并刻题一曰龙泉一曰太阿其夕丨丨间气不复见焉　宋书天文志丨丨吴越分魏书崔浩日蚀灭光昼昏星见飞鸟堕落宿值丨丨忧在危亡　唐书昭宗纪景福元年十一月有星孛于丨丨　説苑所谓二十八星者东方曰角亢氐房心尾箕北方曰丨丨须女虚危营室东璧西方曰奎娄胃昴毕觜参南方曰东井舆鬼柳七星张翼轸　庾信哀江南赋路已分于湘汉星犹望于丨丨　张子容贬乐城尉日作诗故乡可忆处遥指丨丨西　张説赠崔公诗蜯蛤伺隂兔蛟龙望丨丨　郑绍游越溪诗访泊随烟火迷途视丨丨　徐浩谒禹庙诗地极临沧海天遥过丨丨　顔真卿刻清逺道士诗因而继作诗名高清逺峡文聚丨丨津　孟浩然送王昌龄之岭南诗意气今何在相思望丨丨　李嘉祐早秋京口诗千家闭戸无砧杵七夕何人望丨丨　戴叔伦送李明府之任诗含笑聴猨狖揺鞭望丨丨　刘禹锡奉和淮南李相公早秋即事寄成都武相公诗丨丨添气色井络静氛烟白居易古劒诗白光纳日月紫气排丨丨　李绅宿州诗见灯火下　罗隠钱尚父生日诗大昴分光降丨丨兴唐宗社作诸侯　曹唐勗剑诗垂情不用将闲气恼乱司空犯丨丨】
　　斗精【庾信刀铭丨丨遥降山灵下从】
　　斗纲【汉书律歴志丨丨之端连贯营室织女之纪指牵牛之初以纪日月故曰星纪　后汉书律歴志昔者圣人之作歴也观璇玑之运三光之行道之发敛景之长短丨丨之建青龙所纒参伍以变错综其数而制术焉　云笈七籖凡修飞歩犯之九星则执子魂魄闭于丨丨之下】
　　斗极【后汉书赵壹传屡抵罪几至死友人救得免壹乃贻书谢恩曰昔原大夫赎桑下絶气称其仁秦越人还虢太子结脉世着其神设曩之二人不遭仁遇神则结絶之气竭矣然而糒脯出乎车軨鍼石运乎手爪今所頼者非直车軨之糒脯手爪之鍼石也乃收之于丨丨还之于司命使干皮复含血枯骨复被肉允所谓遭仁遇神真所宜而着之　宋书谢荘传顺丨丨乘次躔戒悬日于昭旦命月题于上年　魏书崔浩初浩父疾笃浩乃剪爪截发夜在庭中仰祷丨丨为父请命求以身代叩头流血岁余不息家人罕有知者淮南子夫乘舟而惑者不知东西见丨丨则寤矣　盐铁论中国天地之中阴阳之际也日月经其南丨丨出其北含众和之气产育庶物　云笈七籖以北斗中极托脾脾得丨丨之精乃为真人　柳宗元南府君睢阳庙碑天寳末寇剧凭陵堕突河华天旋亏丨丨之位地圯积狐狸之穴　李华含元殿赋邻丨丨之光耀迩天汉之波澜　李濯广达楼赋閟宸居于丨丨立象魏于天衢　武平一奉和幸韦嗣立山庄侍宴应制诗三光回丨丨万骑肃钩陈　骆賔王早秋出塞寄东台详正学士诗天堦分丨丨地理接楼烦　刘长卿禅智寺上方懐演和尚诗丨丨千灯近烟波万井通杜牧杜秋娘诗觚棱拂丨丨回首尚迟迟】
　　斗魁【史记天官书斗为帝车运于中央丨丨戴匡六星曰文昌宫一曰上将二曰次将三曰贵相四曰司命五曰司中六曰司禄在丨丨中　宋书天文志元康六年六月丙午夜有枉矢自丨丨东南行　唐书歴志古歴以丨丨首为距至牵牛为二十二度未闻移牵牛六度以就太初星距也　元史天文志至元三十年十月庚寅彗星入紫微垣抵丨丨光芒尺许凡一月乃灭云笈七籖叹万物之凋衰俯天地而长存乃觉九星之竒妙悟丨丨之至灵　杜甫秋日荆南述懐诗数见铭钟鼎真宜法丨丨】
　　斗枢【金丹周易参同契消息应钟律升降据丨丨　又龙虎经钟律还二六丨丨建三九　沈约法王寺碑乃按兵江汉誓众商郊因斯而运丨丨自兹而廓天步　刘允济天赋横丨丨以旋运廓星汉之昭回　瞿景淳覧辉楼赋明月既出光彻阶除歩影中庭仰见丨丨　徐陵诗壮志懐风雅高文防丨丨　沈佺期夜泊越州逢北使诗憩泊在兹夜炎云逐丨丨　骆賔王乆戍邉城有懐京邑诗璧殿规宸象金堤法丨丨　崔日用奉和圣制龙池篇龙兴白水汉兴符圣主时乗运丨丨　高适真定即事诗月换思乡陌星回记丨丨】斗杓【晋书天文志摄提六星直丨丨之南　宋书歴志月位称建谅以气之所本名随实着非谓丨丨所指近校汉时已差半次审斗节时其效安在　唐书歴志小正曰正月初昏丨丨悬在下魁枕参首所以着参中也　元史世祖纪癸酉客星青白如粉絮起毕度五车北复自文昌贯丨丨歴梗河至左摄提凡二十一日淮南子丨丨为小嵗正月建寅月从左行十二辰咸池为太嵗二月建夘月从右行四仲终而复始太嵗迎】
　　【者辱背者强左者衰右者昌小嵗东南则生西北则杀不可迎也而可背也不可左也而可右也　梁昭明太子谢敕赉防讲啓均丨丨以命四时等太阳而照万国王仲言慈宁殿赋映丨丨而曈昽挹天汉兮舂容杜甫哭王彭州棆诗巫峡长云雨秦城近丨丨刘禹锡七夕诗初喜渡河汉频惊转丨丨】
　　斗柄【易说卦齐乎巽疏齐乎巽以巽是东南之卦丨丨指东南之时万物皆洁齐也　周礼冯相氏掌十有二岁十有二月十有二辰十日二十有八星之位疏十有二月者谓丨丨月建一辰十二月而周故云十有二月　周语昔武王伐殷嵗在鹑火月在天驷辰在丨丨星在天鼋星与日辰之位皆在北维注辰日月之会丨丨斗前也谓戊子后三日得周正月辛夘朔于殷为十二月夏为十一月是日月合辰斗前一度　汉书王莽莽避火宣室前殿火辄随之宫人妇女謕謼曰当奈何时莽绀袀服带玺韨持虞帝匕首天文即按拭于前日时加某莽旋席随丨丨而坐曰天生徳于予汉兵其如予何　后汉书崔骃郯氏之宗非不尊也阳侯之族非不盛也重侯累将建天枢执丨丨其所以获讥于时垂愆于后者何也盖在满而不挹位有余而仁不足也　宋书天文志太和四年闰月乙亥月晕轸复有白晕贯月北晕丨丨三星　唐书历志春秋辰在丨丨天防焞焞降娄之初辰尾之末君子言之不以为缪何独慎疑于房星哉　大戴礼初昏参中盖记时也云丨丨县在下言丨丨者所以着参之中也　高道素上元赋尔其阳律乍转丨丨初东儵条风以宣畅勃佳气以郁葱　林景熙賔月堂赋于是撤觞与俎挹沆瀣以为醴携丨丨而酌之　杨炯和骞右丞省中暮望诗元律葭灰变青阳丨丨临　沈佺期和常州崔使君寒食夜诗丨丨更初转梅香暗里残　李福业岭外守嵗诗冬去更筹尽春随丨丨来　高适别张少府诗马头向春草丨丨临高城　孟浩然嵗暮海上诗昏见丨丨回方知嵗星改　杜甫赠王二十四侍御契诗一别星桥夜三移丨丨春　韦应物春宵燕万年吉少府中孚南馆诗始见丨丨回复兹霜月霁　又拟古诗天河横未落丨丨当西南　欧阳詹元日陪早朝诗丨丨东廻嵗又新邃旒南面挹来宾　刘乂塞上逢卢仝诗丨丨寒垂地河流冻彻天　刘禹锡初夏曲铜壶方促夜丨丨暂南回　元稹送友封诗丨丨未回犹带闰江痕潜上已生春】
　　斗运【云笈七籖天魁正阳丨丨低昂前转元机后动灵纲】
　　斗建【左襄公二十七年十一月乙亥朔日有食之辰在申司厯过也再失闰矣疏鲁之司厯渐失其闰至此日食之月以仪审望知丨丨之在申丨丨在申乃是周家九月也而其时厯称十一月故知再失闰也晋书天文志丨丨之间三光道也　宋书礼志至于郊祀迎气礿祀烝尝廵狩搜田分至啓闭班宣时令中气晚早敬授民事诸若此者皆以正岁丨丨为节此歴数之序乃上与先圣合符同契重规叠矩者也　唐书歴志夏歴章蔀纪首皆在立春故其课中星揆丨丨与闰余之所盈缩皆以十有二节为损益之中　云笈七籖行飞歩之道先一日沐浴斋浄是日于中庭布星图随丨丨也　庾信齐王宪神道碑丨丨麾兵天离转战虎啸风腾云飞电掩　张镜观象赋尔乃四气鳞次丨丨辰移虽无声言三光是知】
　　斗维【宋书符瑞志帝尧之母曰庆都生于丨丨之野常有黄云覆防其上】
　　斗献【汉书王莽下书曰予之皇初祖考黄帝定天下将兵为上将军建华盖立丨丨注师古曰献音牺谓斗魁及杓末如勺之形也】
　　斗势【云笈七籖先举左手屈于头上如丨丨存阳明星在左手掌中隂精星在右肘上真人星在左乳上元冥星当星上】
　　斗平【汉书王莽丨丨元心中司空典致物图考度以绳主司地里平治水土掌名山川众殖鸟兽蕃茂草木】
　　斗文【杜牧送容州唐中丞赴镇诗交阯同星座龙泉佩丨丨】
　　斗气【后汉书律歴志夫五音生于隂阳分为十二律转生六十皆所以纪丨丨效物类也　宋书歴志以子为辰首位在正北爻应初九丨丨之瑞虚为北方列宿之中元气肇初宜在此次前儒虞喜备论其义今歴上元日度法自虚一　庾信刀铭光连丨丨焰动山精】
　　斗仪【梁简文帝请贺琛奉述毛诗义表叶星辰而建诗观丨丨而命礼】
　　斗魂【云笈七籖欲修飞歩之道宜知丨星之丨魄九皇夫人内名空常之隐诀则九星内映夫人降席丨丨感悦则共携兆而升入九元之内宫矣】
　　斗度【齐书天文志永明六年十二月壬寅太白从行在塡星西南二尺五寸丨丨】
　　斗次【云笈七籖丨丨第二星名曰天璇魂神丨丨行第三星名曰天机魄神】
　　斗分【宋书律志序凡三分益一为上生三分损一为下生此其大略犹周天丨丨四分之一耳　唐书歴志刘洪以古歴丨丨太彊乆当后天乃先正丨丨而后求朔法故朔余之毋烦矣】
　　斗野【明一统志丨丨亭在州府治宋熙寕二年建蘓轼秦观孙觉黄庭坚米芾皆有题咏】斗上【礼记月令仲春之月日在奎昏弧中旦建星中注弧在舆鬼南建星在丨丨】
　　斗中【魏志王凌嘉平二年荧惑守南斗凌谓丨丨有星当有暴贵者　黄庭外景经抱玉懐珠和子室注琭琭如玉连连如珠调和丨丨随世沈浮　又后汉书礼仪志注蔡质汉仪曰正月旦天子幸德阳殿临轩舍利从西方来戏于庭极乃毕入殿前激水化为比目鱼跳跃水作雾鄣日毕化成黄龙长八丈出水逰戏于庭燿日光以两大丝绳系两柱中头间相去数丈两倡女对舞行于绳上对面道逢切肩不倾又蹋局出身藏形于丨丨钟磬并作乐毕作鱼龙曼延】
　　斗邉【罗隐送支使萧丞赴阙诗从此常僚如有问海邉麋鹿丨丨槎】
　　斗间【郭良早行诗月从山上落河入丨丨横　杜牧道一大尹存之庭美二学士简于圣明自致霄汉与舍弟昔年还徃牧支离穷悴窃于一麾因成长句四韵呈上三君子诗丨丨紫气龙埋狱天上洪炉帝铸顔】斗侧【宋书天文志魏高贵乡公正元元年十一月有白气出丨丨广数文长竟天王肃曰蚩尤之旗也东南其有乱乎】
　　斗前【周语注见斗柄下】
　　斗末【唐书歴志虞等袭冲之之误为之説云夏时冬至日在丨丨以嵗差考之牵牛六度乃颛顼之代汉时虽觉其差顿移五度故冬至还在牛初案洪范古今星距仅差四分之三皆起牵牛一度等所説亦非是】
　　斗转【宋史乐志丨丨参横将旦天开地辟如春　林景熙宾月堂赋言未既天鸡吚喔丨丨河低】斗折【栁宗元至小丘西小石潭记潭西南而望丨丨蛇行明灭可见其岸势犬牙差互不可知其源】斗移【宋史乐志丨丨星转一气又环周】
　　斗斜【杜甫夜诗丨丨人更望月细鹊休飞】
　　斗城【左伯有死于羊肆子产□之枕之股而哭之敛而殡诸伯有之臣在市侧者既而葬诸丨丨　明一统志丨丨在开封府陈留县南三十五里左传子产葬伯有于此　又三辅黄图长安故城汉之旧都高帝七年方修长安宫城自栎阳徙居此城本秦离宫也初置长安城本狭小至惠帝更筑之周回六十五里城南为南斗形北为北斗形至今人呼汉旧京为丨丨　水经注沙水又东南迳丨丨西　沈佺期安乐公主移入新宅诗初闻衡汉来移住丨丨隈　张九龄登总持寺阁诗山从圅谷断川向丨丨回　王翰奉和圣制同二相已下羣官乐游园宴诗陆海披珍藏天河直丨丨刘禹锡奉和中书崔舍人八月十五日夜翫月诗稍当云阙正未映丨丨悬　杨亿禁中庭树诗霜桂丹霄路星榆北丨丨　钱起送员外侍御入朝诗霜拂金波树星回玉丨丨】
　　斗门【云笈七籖乘魁纲入丨丨朝真人拜华晨　又唐书李光顔帝讨李师道徒义成节度使许以忠武兵自随不三旬再败贼濮阳拔丨丨斩数千级　又明一綂志丨丨桥在江寜府三山门内跨运渎水闸又丨丨堤在丰城县南三里　韩愈唐故江西观察使韦公墓志铭拜洪州刺史筑堤扞江长十二里疏为丨丨以走潦水公去位之明年江水平堤老幼泣而思曰无此堤吾尸其流入海矣】
　　斗君【云笈七籖空常者天地之魂魄隂阳之行用唯丨丨名姓别有具列于后　又丹元星天之丨丨主命禄籍上总九天谱箓中统鬼神部目下领学真兆民命籍诸天诸地莫不总綂】
　　斗歴【宋书歴志章帝召治歴编防李梵等总核意状遂下诏书称春秋保干图曰三百年丨丨改宪史官用太初邓平术有余分一在三百年之域行度转差浸以缪错璇玑不正文象不稽　唐书艺文志黄帝丨丨一卷】
　　斗见【易丰六二丰其蔀日中见斗注日中者明之盛也丨丨者闇之极也处明盛而丰其蔀故曰日中见斗】
　　斗山【明一统志丨丨在凤阳府旴县西南与都梁相连枕当淮水之险峻　又丨丨在巩昌府宁逺县南七十里】
　　斗潭【明一统志丨丨在常山县北二十里深莫测相其中有龙】
　　斗亭【白居易天津桥诗津桥东北丨丨西到此令人诗思迷】
　　斗辟【汉书匈奴卫青出云中以西至陇西击胡之楼烦白羊王于河南得胡首虏数千于是汉遂取河南地筑朔方复缮故秦时蒙恬所为塞因河而为固汉亦弃上谷之丨丨县造阳地以予胡】
　　斗书【宋史艺文志丨丨一卷】
　　斗薮【皮日休寺钟暝诗百縁丨丨无尘土寸地章煌欲布金】
　　斗耸【水经注谷水东迳缺门山山阜之不接者里余故得是名矣二壁争高丨丨相乱西瞻防阜右望始低】
　　斗防【宋史刘子羽子羽以潭毒山形丨丨其上寛平有水乃筑壁垒十六日而成】
　　斗絶【后汉书窦融传更始败融与梁统等计议曰河西丨丨在胡中不同心戮力则不能自守权钧力齐复无以相率当推一人为大将军共全五郡观时变动　又西南夷居于河池一名仇池方百顷四面丨丨　蜀志后主限分江汉遇值深逺偕缘蜀土丨丨一隅　齐书扶南国人性善不便战常为林邑所侵击不得与交州通故其使罕至交州丨丨海岛控带外国故恃险数不賔　南史武陵王纪七月甲辰湘东王绎遣鲍检报纪以武帝崩问十一月壬寅纪总戎将发益镇绎使胡智监至蜀书止之曰蜀中丨丨易动难安弟可镇之吾自当灭贼　续齐谐记吴兴故邺县东三十里有梅溪山山根直竪一石可高百余丈至青而图如両间屋大四面丨丨仰之于云外无登陟之理庾信周赵国公夫人纥豆陵氏墓志铭河西丨丨观津孤起章武贤臣安丰贵仕】
　　斗入【汉书匈奴汉遣中郎将夏侯藩副校尉韩容使匈奴时帝舅大司马票骑将军王根领尚书事或说根曰匈奴有丨丨汉地直张掖郡生竒材木箭竿就羽如得之于边甚饶国家有广地之实将军显功垂于无穷】
　　斗觉【张谓早春陪崔中丞浣花溪宴得暄字诗旌节临溪口寒郊丨丨暄】
　　斗潄【春秋筑台于郎公羊何以书讥何讥尔临民之所以潄浣也注无垢加功曰潄疏谓但用手矣旣无垢而加功者盖亦少有但无多垢故谓之无非全无也又取其丨丨耳若以里语曰丨丨也】
　　尺
　　尺天【杜甫洗兵马诗寸地丨丨皆入贡奇祥异瑞争来送】
　　尺地【孟子丨丨莫非其有也　汉书主父偃今诸侯子弟或十数而适嗣代立余虽骨肉无丨丨之封则仁孝之道不宣　韩愈诗通波非难图丨丨易可漕】
　　尺书【论衡秦虽无道不燔诸子诸子丨丨文篇具在扪虱新话林子山诗中亦多佳句其自叙过门人指朝郎宅入室浑如野老家人皆许其有隠者之致然轻薄犹诵其出山诗云丨丨中夜至清晓即鞭人谓子山之诏不起于是闻者莫不絶倒　应璩百一诗文章不绽国筐箧无丨丨　魏收诗丨丨征建业折简召长安　骆賔王从军中行路难鴈门迢递丨丨稀鸳被相思双带缓　岑参虢州酧辛侍御见赠诗相思难见面时展丨丨看　杜甫苦雨诗丨丨前日至版筑不时操　白居易早春逰西湖寄微之诗翻嗟寸歩隔却厌丨丨频　张蠙送薛郎中赴江州诗丨丨先假路红斾旋烧尘　方干嵗晚苦寒诗挑灯青烬少呵笔丨丨迟又归睦州中路寄侯郎中诗乡中自古为儒者谁得公候降丨丨】
　　尺史【江淹为萧骠骑让太尉增封第三表臣局志乆战浅槪已领具烦寸管备黩丨丨】
　　尺牍【汉书陈遵传遵略渉传记赡于文辞性善书与人丨丨主皆藏去以为荣　后汉书蔡邕初帝好学自造皇羲篇五十章因引诸生能为文赋者本颇以经学相招后诸为丨丨及工书鸟篆者皆加引召遂至数十人　魏志胡昭传初昭善史书与钟繇邯郸淳卫觊韦诞并有名丨丨之迹动见模楷焉　南史刘穆之传穆之与朱龄石并便丨丨尝于武帝坐并答书自旦至日中穆之得百圅龄石得八十圅　唐书欧阳询传询初仿王羲之书后险劲过之因自名其体丨丨所人以为法　宋史薛映好学有文该览强记善笔札章奏丨丨下笔立成　又高道朱桃槌居女毛村草服素冠晦名匿位织履自给口无二价或招以弓旌或遗以丨丨并笑傲不答后虚室而逝　文心雕龙嵇康絶交实志高而文伟矣赵至叙离廼少年之切也至如陈遵占辞百封各意祢衡代书亲疎得宜斯文丨丨之偏才也　顔氏家训真草书迹微须留意江南谚云丨丨书疏千里面目也　隠窟杂志赵徳麟论法帖据唐人李涪刋误云短啓出晋宋兵戎之际国禁书疏非吊丧问疾不得辄行丨丨故羲之书云死罪者是违制令故也　夏侯湛抵疑鸿鹄一举横四海之区出青云之外而丨丨不陵桑榆　柳宋元与吕恭书仆早好观古书家所蓄皆魏时丨丨甚具又二十年来徧观长安贵人好事者所蓄殆无遗焉以是善知书虽未尝见名氏望而识其时也　陆云赠郑曼季诗琼瑰非寳丨丨成珍　谢瞻诗谁谓情可书尽言非丨丨　杜甫诗聪明过管辂丨丨倒陈遵　皇甫冉诗归程限丨丨王事在扁舟】
　　尺牒【白居易诗昨日里胥方到门手持丨丨榜乡村】
　　尺简【南史徐勉汉氏郁兴日不暇给犹命叔孙于外野方知帝王之为贵末叶纷纶逓有兴毁及东京曹褒南宫制述集其散略百有余篇虽写以丨丨而终阙平奏　唐书艺文志安禄山之乱丨丨不藏元载为宰相奏以千钱购书一卷】
　　尺籍【史记循吏子产为相一年竪子不戏狎斑白不提挈僮子不犂畔二年市不豫贾三年门不夜闗道不拾遗四年田器不归五年士无丨丨丧期不令而治　汉书冯唐夫士卒尽家人子起田中从军安知丨丨伍符终日力战斩首捕虏上功莫府一言不相应文吏以法绳之其赏不行吏奉法必用　宋史兵志绍定四年臣僚言州郡有禁卒有壮城有厢军有土兵一州之财自足以给一州之兵比年丨丨多虚月招歳补悉成文具】
　　尺纸【宋书序沈璞淹思逾岁卿研虑数旬瓖丽之羙信同在昔向聊问之而还答累翰辞藻艳逸致慰良多既欣股肱备此髦楚还惭予躬无徳而称复裁少字宣志于璞聊因丨丨使卿等具知厥心　崖下放言士人郭晖因寄妻问误封一白纸去细君得之乃寄一絶云碧纱窗下啓缄封丨丨从头彻尾空应是仙郎懐别恨忆人全在不言中　贺铸诗西风吹去雁丨丨为君裁】
　　尺墨【戴象麓上贑州周府判啓编摩丨丨披沥寸丹】
　　尺素【文心雕龙观史迁之报任安东方朔之难公孙杨恽之酧会宗子云之答刘歆志气盘桓各含殊采并杼轴乎丨丨抑乎寸心　元散诗话试莺以朝鲜原茧纸作鲤鱼圅两面俱画鳞甲腹小令可以藏书此古人丨丨缄鱼之遗制也　庾信谢滕王集序啓鱼肠丨丨鳯足数行书此谢辞终知不尽　栁宗元为李京兆祭杨凝郎中文公之元兄复恵徳音优防多暇眷眄逾深清言盈耳丨丨相寻冀兹竞爽焜燿儒林及此雕落只摧我心　古诗呼儿烹鲤鱼中有丨丨书　谢灵运长歌行寸隠果有逝丨丨竟无观　骆賔王夏日夜忆张二诗烹鲤无丨丨筌鱼劳寸心　又代女道士王灵妃赠道士李荣诗青牛紫气度灵闗丨丨赩鳞去不还　张九龄当途界寄裴宣州诗委曲风波事难为丨丨　刘长卿出丰县界寄韩明府诗自非丨丨谁为论中肠　韦应物科斗诗且愿充文字登君丨丨书岑参敷水歌水底鲤鱼幸无数愿君别后垂丨丨李白诗汉口双鱼白锦鳞令丨丨报情人　李嘉祐杂兴诗一别十年无丨丨归时莫赠路傍金　皇甫曽酧郑侍御诗袁公方卧雪丨丨及柴荆　白居易答令狐相公诗丨丨忽惊来梓泽双金不惜送蓬山】尺璧【宋书范泰今生到有期而学校未立覆篑实望其连回辙已淹其迟事有似賖而宜急者殆此之谓古人重寸隂而贱丨丨其道然也　淮南子圣人不贵丨之丨而贵寸之阴　金楼子寒者不贪丨丨而思短衣投虎千金不如一豚肩　袁宏三国名臣赞虽懐丨丨顾哂连城　谢恵连祭禹庙文物贵丨丨我重寸隂　周兴嗣千字文丨丨非寳寸阴是竞　左思魏都赋虽明珠兼寸丨丨有盈曜车二六三倾五城未若申锡典章之为逺也　潘尼答陈士衡诗惭无琬琰以酧丨丨　唐太宗帝京篇得志重寸阴忘懐轻丨丨】尺布【后汉书东夷挹娄夏则裸袒以丨丨蔽其前后释常谈见斗粟下　李白北上行丨丨不掩体皮肤剧枯桑】
　　尺帛【战国防建信君贵于赵公子魏牟过赵赵王迎之顾反至坐前有丨丨且令工人以为冠工见客来也因避赵王曰公子乃驱后车幸以临寡人愿闻所以为天下魏牟曰王能重王之国若此丨丨则王之国大治矣　后汉书皇甫规愿假臣两营二郡屯列坐食之兵五千出其不意与防校尉赵冲共相首尾土地山谷臣所晓习兵势巧便臣已更之可不烦方寸之印丨丨之赐高可以涤患下可以纳降　魏书崔岩传孝暐等奉孝芬尽恭顺之礼坐食进退孝芬不命则不敢也鸡鸣而起旦参顔色一丨丨不入私房　唐书牛僧孺见斗粟下　戴叔伦感懐诗丨丨无长裁浅水无长流】
　　尺锦【梁书刘孝绰世祖出为荆州至镇与孝绰书答曰自辞皇邑爰至荆台未劳刺举且摛高丽近虽预观丨丨而不覩全玉】
　　尺縠【战国防王斗曰王之忧国爱民不若王爱丨丨也王曰何谓也王斗曰王使人为冠不使左右便辟而使工者何也为能之也今王治齐非左右便辟无使也臣故曰不如爱丨丨也】
　　尺组【栁宗元兽之穷乐府縻以丨丨噉以秩】
　　尺缣【宋史食货志见斗粟下】
　　尺晷【宋史朱台符时太宗庭试贡士多擢敏速者台符与同辈深试以丨丨成一赋】
　　尺雪【晋书陆机机既死非其罪士卒病之莫不流涕是日昏雾尽合大风折木平地丨丨讲者以为陆氏之寃　杜甫纵苦寒行南纪巫庐瘴不絶太古已来无丨丨】
　　尺烟【任士林不碍山堂赋想其丨丨寸云贸贸然红裙蜡履之所到人不得折而有也】
　　尺表【宋书歴志县象着明丨丨之騐可推动气幽防寸管之候不忒】
　　尺土【史记李斯秦王乃除逐客之令复李斯官卒用其计谋官至廷尉二十余年竟并天下尊主为皇帝以斯为丞相夷郡县城销其兵刅示不复用使秦无丨丨之封不立子弟为王功臣为诸侯者使后无战攻之患　又平津侯陈渉无千乘之尊丨丨之地身非王公大人名族之后无乡曲之誉非有孔墨曾子之贤陶朱猗顿之富也然起穷巷奋棘荆偏袒大呼而天下从风　汉书异姓诸侯王表汉亡丨丨之阶繇一剑之任五载而成帝业书传所记未尝有焉　晋书刘颂传古者封建既定各有其国后虽王之子孙无复丨丨此今事之必不行者也　越絶书孔子懐圣承弊无丨丨所有一民所子睹麟垂涕伤民不得所非圣人孰能痛世若此　李白诗顾余乏丨丨东作谁相携】
　　尺阜【陆机赋方介丘于丨丨托云林乎一木】
　　尺田【宋书臧质徐司空匪躬王室遭罹凶祸质与之少长亲交兼常曾无抚孤之仁惟闻陵侮之酷丨丨寸寳靡有孑遗】
　　尺水【宋史洪迈言冯湛创多桨船底平樯浮虽丨丨可运今十五六年修葺数少不足用谓宜募濒海富商入船予爵招操舟者以补水军上嘉之　栁宗元答问蛟龙之腾于天渊也弥六合泽万物而虾与蛭不离丨丨　窦臮述书赋犹丨丨之含众象小山之拟万仞　李白诗潜蚪隠丨丨著论谈兴亡】
　　尺泽【新序鲸鱼朝发昆仑之墟暴鬐于碣石暮宿于孟诸夫丨丨之鲵岂能与之量江海之大哉　素问丨丨絶死不治注丨丨在肘内廉大文中动脉应手肺之气也火烁于金承天之命金气内絶故必危亡丨丨不至肺气已絶荣卫之气宣行无主真气内竭生之何有哉】
　　尺波【王僧孺礼佛唱道发愿文丨丨寸景大力所不能驻月御日车雄才莫之能遏　陆机长歌行寸隂无停晷丨丨岂徒旋　罗邺留献彭门郭常侍诗层构尚无容足地丨丨寕有跃鳞时】
　　尺宅【黄庭内景经辟却虚羸无病伤外应丨丨气色芳注丨丨面也】
　　尺椽【唐书刘晏起宜阳熊耳虎牢成臯五百里见户才千余居无丨丨爨无盛烟兽游鬼哭而使转车挽漕功且难就　顔延之北使洛诗伊濲絶津济台馆无丨丨　赵彦昭奉和幸长安故城未央宫应制诗山河寸土尽宫观丨丨无】
　　尺枢【文心雕龙事得其要虽小成绩譬寸辖制轮丨丨运闗也】
　　尺板【王僧孺与何炯书见斗食下】
　　尺索【史记仓公所以知薄吾病者切其脉循其尺其丨丨刺麤而毛羙奉发是虫气也注索隐曰言循其丨丨刺人手而麤是妇人之病也】
　　尺木【吴志太史慈龙欲腾翥先阶丨丨者也　吕览丨之丨必有节目寸之玉必有瑕瓋先王知物之不可不全也故择务而责取一也　沈约赠华阳先生诗侧闻上士説丨丨乃腾霄】
　　尺竹【苏轼恵琴枕诗中郎不眠仰看屋得此古椽围丨丨】
　　尺草【李白鲁郡尧祠诗猛虎伏丨丨虽藏难蔽身】
　　尺蘖【新论路侧之榆樵人探其条匠者伐其柯余有丨丨而为行人所折者非与人有仇也然而致寇者形不隠也　两同书夫外物者养生之具也苟以养过其度则亦为丧生之源也是故火之所宜者膏也木之所宜者水也今以江湖之水清其丨丨斛庾之膏沃其星烛则必见坏灭也】
　　尺鷃【晋书阮修莺雁仰笑丨丨所轻超世高逝莫知其情　夏侯湛抵疑坐而论道者七充路盈寝黄幄玉阶之内饱其丨丨矣　梁昭明太子七契言逾却答之鲁辨超稷下之田欲抑则大鹏垂翅欲抗则丨丨冲天　李峤王道士冯道力让官封表丨丨但惭于钟鼔鸡鶋空黄于牲牢　陆孤雁诗漆园逍遥篇中亦载丨丨　欧阳修诗所乐藩篱追丨丨敢言寥廓逐冥鸿按庄子作斥鷃】
　　尺鲫【薛季宣石盆诗丨丨剉红云烹葵植兰荪】
　　尺蠖【易系辞丨丨之屈以求信也疏丨丨之虫初行必屈者欲求在后之信也言信必须屈屈以求信是相须也　齐书孔稚珪传且我以权取贵得我略行何嫌其耻所谓丨丨之屈以求信也　魏书卢昶臣器乏陆随忝使闽越属萧鸾昬狂诛戮无道恐不得仰奉明时归养老母苟存丨丨屈以求伸负辱朝命罪宜万死　说苑丨丨食黄则其身黄食苍则其身苍　两同书夫丨丨求伸亦因其屈鸷鸟将击必先以卑以贵下贱大得入也　张协七命焦螟飞而生风丨丨动而成响　支遁咏利城山居诗迹从丨丨屈道与腾龙伸李中诗而今偕顾遇丨丨愿求伸　宋齐丘陪游鳯皇台诗吁哉未到此褊劣同丨丨　郑侠吴子野岁寒堂诗今兹翁如龙看彼皆丨丨　唐庚示友人诗到今仅能歩出没如丨丨】
　　尺蚓【新论丨丨穿堤能溧一邑寸烟泄突致灰千室】
　　尺郭【神异经东南方有人焉周行天下身长七丈腹围如其长头戴鸡父魌头朱衣缟带以赤蛇绕额尾合于头不饮不食朝吞恶鬼三千暮吞三百此人以鬼为饭以露为浆名曰丨丨一名食邪】
　　尺赋【宋史吴育见斗租下】
　　尺兵【唐书食货志是时海内富实米斗之价钱十三青齐间斗才三钱绢一匹钱二百道路列肆具酒食以待行人店有驿驴行千里不持丨丨　徐陵为陈武帝作相时与岭南酋豪书获傅泰不劳于一箭擒欧阳无待于丨丨】
　　尺度【宋书律志后汉至魏丨丨渐长于古四分有余杜防依为律吕故致失韵　宋史律歴志宋既平定四方悉颁度量又禁民间造者由是丨丨复乎古　画继郭待诏每以界画自矜云置方卓今众工纵横画之徃徃不知向背丨丨真所谓良工心独苦也　牛同律度量议宋氏浑仪丨丨无舛　白居易大巧若拙赋嘉其丨丨则有绳墨无桡　杜甫桃竹杖引江心蟠石生桃竹苍波喷浸丨丨足　于鹄寄秋衣词缝制虽女功丨丨手自持】
　　尺衡【道徳指归论心如规矩志如丨丨平静如水正直如绳】
　　尺咫【陈造问月楼赋穷檐漏屋之琐尾孰若兹楼之丨丨】
　　尺短【齐书王秀之传仆耿介当年不通羣品饥寒白首望物嗟来成人之羙春秋所善荐我寸长开君丨丨故推风期徳规于相益实非碌碌有求于平原者也】
　　尺余【宋书五行志元康九年六月庚子有桑生东宫西厢日长丨丨】
　　尺寸【孟子无丨丨之肤不爱焉则无丨丨之肤不养也周语夫目之一察度也不过步武丨丨之间史记项羽纪赞羽非有丨丨乘势起陇亩之中三年遂将五诸侯灭秦分裂天下而封王侯　又魏豹彭越传赞得摄丨丨之柄其云蒸龙变欲有所防其度以故幽囚而不辞云　又淮隂侯传汉王将数十万之众距巩洛阻山河之险一日数战无丨丨之功　汉书律歴志度者分丨丨丈引也所以度长短也起黄钟之长以子谷秬黍中一黍之广度之九十分黄钟之长一为一分十分为寸十寸为尺十尺为丈十丈为引而五度审矣其法用铜高一寸广二寸长一丈而分寸尺丈存焉又霍光传光为人沈静详审每出入下殿门进止有常处郎仆射窃识视之不失丨丨　又张汤上使赵禹责汤汤乃为书谢曰汤无丨丨之功起刀笔吏陛下幸致位三公无以塞责然谋陷汤者三长史也　后汉书邓禹禹曰但愿明公威徳加于四海禹得效其丨丨垂功名于竹帛耳　蜀志诸葛亮士大夫随大王乆勤苦者亦欲望丨丨之功　又臣在外任无别调度随身衣食悉仰于官不别治生以长丨丨　晋书律歴志御府铜竹律二十五具其三具与杜防及左延年歴法同其二十五具视其名题丨丨是笛律也　魏书崔岩孝芬等奉承叔母李氏若事所生旦夕温凊出入啓觐家事巨细一以谘决每兄弟出行有财物丨丨已上皆内李氏之库四时分赉李自裁之　唐书王伾谏警敏尝览梁署岁簿悉能言其丨丨所治一阅籍终身不忘　又潘孟阳左司郎中郑敬宣慰江淮帝诫曰朕宫中用丨丨物皆有籍唯赈民无所计卿是行宜谕朕意毋若潘孟阳殚财费酣饮游山寺而已　宋史厐安时定阴阳于喉手配覆溢于丨丨　元史阿尼哥传同学有为绘画妆塑业者读丨丨经阿尼哥一闻即能记　淮南子高视下不差丨丨明主弗任而求之乎浣准　又水虽平必有波衡虽正必有差丨丨虽齐必有诡　道徳指归论我身者彼身之丨丨也我家者彼家之权衡也　韩诗外赐尔何如对曰得素衣缟冠使于两国之间不持丨丨之兵升斗之粮使两国相亲如兄弟　周髀算经天不可阶而升地不可将丨丨而度　颜氏家训梁彭城刘绮早孤家贫灯烛难辨常买荻丨丨折之燃明夜读　令狐楚谢赐春衣牙尺状衣服者身之文章丨丨者王之律度　韩愈张中丞后叙两家子弟材智下不能通知二父志以为廵死而逺就虏疑畏死而辞服于贼逺诚畏死何苦守丨丨之地食其所爱之肉以与贼抗而不降乎　江淹翡翠赋云轻重而成彩烟丨丨而作绪　窦叔向诗丨丨分洲岛纤毫指舳舻　王仁裕题淮隂祠诗当时若放还西楚丨丨中华未可侵　欧阳修诗报国愧无功丨丨归田仍值岁丰穰　苏轼诗坡陀丨丨间宛转陵峦足】尺丈【书召诰越七日甲子周公乃朝用书命庶殷侯甸男邦伯于戊午七日甲子是时诸侯皆会故周公乃昧爽以赋功属役书命众殷侯甸男服之邦伯使就功疏赋功谓赋敛诸侯之功科其人夫多少属役谓付属役之处使知得地之丨丨也　唐书魏元同传丨丨之量钟庾之器非取及则不能度非取受则无以容况天下之大士类之众可委数人手乎】
　　尺一【史记匈奴见印封下　魏志夏侯尚初中领军高阳许允与丰元亲善先是有诈作丨丨诏书以元为大将军允为太尉共录尚书事　晋书山涛传与石鉴共宿涛夜起蹴鉴曰今为何等时而眠邪知太傅卧何意鉴曰宰相三不朝与丨丨令归第卿何虑也宋书王镇恶等传论汉世戸口殷盛刑务简阔郡县治民无所横扰劝赏威刑事多専断丨丨诏书希经邦邑龚黄之化易以有成　徐陵报尹义尚书若推沟拯溺每切皇衷逸翮飘鳞见优机槛所以降丨丨之书驰輶轩之使必期与国必遂还途宁谓亲邻更成难请】尺二【史记匈奴见印封下】
　　尺五【鸡蹠集长安谚云城南韦杜去天丨丨　李刘代回新昌詹宰啓去天丨丨孰云多而不扬击水三千愿少安而无躁　杜甫赠韦賛善诗尔家近魁三象时论同归丨丨天　苏轼诗如今丨丨城南杜欲问东坡学种松　戴良秋夜雨诗我愿扫开万里云日月光明天丨丨】
　　尺八【唐书吕才侍中王珪魏征盛称才制丨丨凡十二枚长短不同与律谐契即召才直文馆参论乐事】
　　尺数【宋史礼志皇祐定坛如唐郊祀录各广四丈其崇用五行八七五九六为丨丨】
　　尺枉【蜀志郤正达人研道探赜索微观天运之符表考人事之盛衰辨者驰说智者应机谋夫演略武士奋威云合雾集风激电飞量时揆宜用取世资小屈大申存公忽私虽丨丨而寻直终扬光以发辉也】尺烬【张协杂诗丨丨重寻柱红粒贵瑶琼】
</div>
    <div class="pagination">
<a href="御定骈字类编_page615.html">上一页</a><span>...</span><a href="御定骈字类编_page611.html">611</a><a href="御定骈字类编_page612.html">612</a><a href="御定骈字类编_page613.html">613</a><a href="御定骈字类编_page614.html">614</a><a href="御定骈字类编_page615.html">615</a><span class="current-page">616</span><a href="御定骈字类编_page617.html">617</a><a href="御定骈字类编_page618.html">618</a><a href="御定骈字类编_page619.html">619</a><a href="御定骈字类编_page620.html">620</a><a href="御定骈字类编_page621.html">621</a><span>...</span><a href="御定骈字类编_page617.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
