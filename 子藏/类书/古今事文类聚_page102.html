<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 102 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 102 页/共 485 页</h1>
    <div class="content">　　本朝王樵淄川人自号赘世翁预卜为窌名茧室中置石榻刻石其上曰生前投躯以虞不备没后寄魄以备不虞【渑水燕谈】
　　古今文集
　　律诗
　　得夀藏于先垅之旁俯酬素愿感慨交懐
　　范至能
　　宻迩松楸地一隅防心何必问青乌亢宗虽愧镇公子没世尚从先大夫京兆汉阡贤问望邢山郑冢旧规模家庭遣训焄蒿在不学邠乡画古图
　　重九日行营夀藏之地　　范至能
　　家山随处可松楸荷锸携壶似醉刘纵有千年铁门限终须一个土馒头三轮世界犹灰刼四大形骸强首丘蝼蚁乌鸢何厚薄晩风拊掌菊花秋
　　葬
　　羣书要语葬不如礼曰埋埋痗也趣使腐朽而已不得埋曰弃不得其尸曰捐下棺曰窆【释名】祖载者始载于庭乗轴车辞祖祢故曰祖载【白虎通】国子高曰者藏也藏者欲人之弗得见也是故衣足以饰身棺周于衣椁周于棺土周于椁【檀弓】涂车刍灵自古有之注刍灵束茅为人焉谓之灵者神之类孔子谓为刍灵者善谓为俑者不仁不殆于用人乎【檀弓】饰棺墙置翣注墙栁衣又云绞衾设栁翣注绞衾尸之饰栁翣棺之墙饰翣以木为筐方两角衣以白布画者画云气【同上】葬于墓所以即逺也【檀弓】有虞氏瓦棺夏后氏堲周堲烧土葬也【同上】铭明旌也以死者为不可别也故以其旗识之【同上】君用輴四綍二碑御棺用羽葆大夫葬用輴二綍二碑御棺用茅士用车二綍无碑【同上】助葬必执绋【曲礼】从前曰绋绋发也发车使行也【释名】其輤有裧缁布裳帷素锦以为屋而行注輤载柩之车饰也【杂记】古人者不封不树后世圣人易之以棺椁【系辞】改缌注谓坟墓以他故崩坏将亡失尸柩也必服缌者亲见其柩不可以无服缌三月而除之【仪礼丧服】楚子病告大夫曰唯是春秋窀穸之事注窀厚穸夜厚夜长夜也【左传】孟子曰养生者不足以当大事惟送死可以当大事【离娄】廞不如椁涂之曰殡【谷梁传】廞车既展祖奠斯闻【张説祭文】号防廧翣【白集】既举纼【栁集】栁车刍灵飞旐翩翩【权集】槥椟小棺也【晏类要】藁殡邙阜又藁瘗城隅谓权葬也【燕碑】先逺戒日【文选】逺日有时【白集】题凑既肃龟筮既辰注题凑棺木内向也晨輼觧鳯晓葢峩金注輼辌丧车也【沈约齐安陆王碑】
　　古今事实
　　更朽骨
　　周文王作灵台掘地得死人之骨王曰更之吏曰此无主矣文王曰有天下者天下之主也有一国者一国之主也寡人固其主又安求之主遂更之天下皆曰文王贤矣泽及朽骨况于人乎【新序】
　　马鬛封
　　孔子之丧有自燕来观者舍于子夏氏子夏曰圣人之葬人与人之葬圣人也子何观焉昔夫子言曰吾观封之若堂者矣见若防者矣见若覆夏屋者矣见若斧者矣吾从若斧者焉马鬛封之谓也
　　不如速朽
　　宋司马桓魋为石椁三年不成孔子曰不如速朽
　　合葬非古
　　季武子成寝杜氏之在西阶之下请合焉武子曰合非古也自周公以来未之有改也【檀弓】
　　犯人之禾
　　季子臯其妻犯人之禾申祥以告曰请庚之【庚偿也】子臯曰孟氏不以是罪予朋友不以是弃予以吾为邑长于斯也买道而后难继也【檀弓】
　　不食之地
　　成子高寝疾曰吾纵生无益于人吾可以死害于人乎哉死则择不食之地而我焉【檀弓】
　　预知后
　　樗里子且死曰我必于渭南章台东后百年当有天子宫夹我墓及汉兴长乐宫在其东未央宫在其西武库直其上【刘向说苑】
　　雨不克襄事
　　二十八年定公雨不克襄【成也】事礼也注雨而成事若汲汲于欲宣七年已丑我小君敬嬴雨不克庚寅日中而克礼也礼卜先逺日
　　弗毁当道室
　　郑简公卒将为除及防氏之庙子产使辟之司墓之室有当道者子太叔请毁之子产弗毁【左传十二】
　　不归乡葬
　　延陵季子适齐而返其子死于嬴博之间不归乡里
　　玉鱼
　　长安大明宫宣政殿毎夜见数骑衣鲜丽游其间高宗使巫祝刘明奴王湛然问其所由鬼云我乃汉楚王戊太子死于此明奴等曰按汉书戊与七国反诛死无后焉得有子于此鬼曰我当时入朝以路逺不从坐后病死天子于此葬我汉书自有遗误耳明奴因许与之改鬼喜曰我昔日亦是近属今在天子宫内出入不安改卜极为幸甚今在殿东北入地丈余我死时天子敛我玉鱼一双今犹未朽必以此相送勿见夺也明奴以事奏闻有勑改苑外及发掘玉鱼宛然见在以此其事遂絶【西京杂记】
　　葬近烈士
　　后汉梁鸿疾且告主人曰昔延陵季子子于嬴博之间不归乡慎勿令我持丧归去及卒臯伯通等为求地于要离冢傍咸曰要离烈士而伯鸾清高可令相近
　　银镂黄肠
　　梁商薨赐以东园朱夀之器银镂黄肠注器棺也以朱饰之以银镂之前汉音义曰以柏木黄心为椁曰黄肠也及赐轻车介士注轻车兵车介士甲士也
　　不择日【见隂阳避忌门】
　　埋玉树
　　晋庾亮位司空薨将何充防之叹曰埋玉树于土中使人情何能已
　　荷锸自随
　　晋刘伶放情肆志常以细万物齐宇宙为心毎乗鹿车携一壶酒使人荷锸随之曰死便埋我
　　命枯骨
　　后魏宋世良以御史使河北还过汲郡见城傍多骸骨移文州郡悉令收瘗其夜甘雨滂沱后周贺兰祥为荆州刺史境内亢旱见发掘古冢暴露骸骨者命收之即日防雨
　　瘗将士骸
　　唐刘昌节度泾原初城平凉当吐蕃刼盟后将士骸骨不藏昌命瘗之夕梦若原谢者昌具以闻徳宗下诏哀痛出衣数百称官为赛具敛以棺椁分建二冢大将曰旌义冢士曰懐忠冢于浅水原诏学士为铭
　　瘗杨贵妃
　　唐杨贵妃死裹尸以紫茵瘗于道侧宗至自蜀过其所使祭之宻遣中使具棺椁他焉啓瘗故香嚢犹在中人以献帝视之流涕
　　金椀
　　卢充家西有崔少府墓一日见一府舍门进见少府与崔小女为婚三日崔曰君可归女生男当以相还居四年三月三日临水忽见崔氏并少府抱儿还充又与盌并赠诗一首充取儿盌及诗女忽不见充诣市卖盌崔女姨曰我妹之女嫁而亡赠以金椀着棺云
　　以势夺山
　　潘兊朱勔里人不登其门兊字恱之吴门人仕裕陵为侍从时郡民朱勔以幸进宠眷无比父冲殂勔防丧归乡间倾城出迓而潘独不徃潘之先茔适有山林形势近冲新阡勔欲得之乃修敬于潘潘杜门不纳勔恃恩自恣遣人讽之且席以薰天之势潘一切拒之勔归京师果诉于上降御防夺之已而又假御史诬之以罪禠潘之职【挥麈録】
　　古今文集
　　杂著
　　濠州刺史刘公善政述【不许权殡】卢子骏
　　客有自濠梁来者余讯之曰濠梁之政何如客曰楚俗好巫而信鬼死者其亲戚不敢穿斸事葬相传立小屋号曰殡宫焉虽在城郭而为之有土木隳橐棺榇巍然者有棺榇分坼骸骨纵横者不独庶人而士大夫之家有焉刘公恻然曰非礼也吾忍不导之耶下令曰某月有限限毕其家不阙地者笞二十鳏寡惸独力不任者絶嗣无主傍无近亲者刺史以俸钱为营之讫事人无犯令野无殡宫焉卢子曰异乎哉刘公今日能以礼导邦人且夫者藏也欲人之不得见也奈何宿昔濠之人不藏其父子昆弟耶又曰生事之以礼死之以礼奈何宿昔濠之人不以礼其父子昆弟耶又曰延陵季子其子仲尼观之曰其坎深不至于泉期敛以时服奈何宿昔濠之人丧其父母昆弟不于土中耶又曰魂气归于天形魄归于地奈何宿昔濠之人不归其父子昆弟之形于地耶今刺史彭城刘公教生者以礼示之日月信也恤死者以仁除其暴露义也合此智以成之难乎哉余耳得客之言不浃旬适至濠上因书以备太史氏采録焉
　　禁焚死　　　　　　　　贾同
　　传曰孝子事死如事生又曰父母全而生之子全而归之不亦孝乎父母既殆敛手足形旋慎防戒防奉尸如生斯谓之事死身体髪肤无有毁伤以没于地斯之谓归全古今逹礼也夫生而或毁伤之虽不仁犹有为也死而后毁伤之则其不仁不亦甚矣故曰君子慎终此之谓欤噫今之多焚其死者何哉礼曰新宫火有焚其先人之敝庐三日哭夫宫庙之与庐舍犹然况又执火而焚其尸者乎恶不容于诛矣谓纵不仁之子弃其尸于中野使乌鸢狐狸食之不犹愈于自残之者欤闾阎既以为俗而渐染于士大夫之家亦多为之或以守职徼逺死祔于先祖之茔域故焚之以茍其便易呜呼先王制礼士大夫奉以立身推以化民如之何其茍便易而弃之也岂独弃礼哉抑亦举其亲而弃之也设不幸道逺而贫未能奉而归买地而之庐而守之候其乆也负骨而归不亦可乎又或者以恶疾而死俗云有种虑染其后者而焚之斯则既不仁矣又惑之甚者夫修短有命疾病生乎身岂有例哉如云世积殃遗子孙则虽焚之无益也根其由葢始自桑门之教西域之胡俗也夫圣王御世制礼作乐布浃仁义使天下宻如四夷向化如之何使夷俗之法败先王之礼经耶教天下以不仁耶请禁
　　焚尸之惨
　　自释氏火化之説起于是死而焚尸者所在皆然固有炎暑之际畏其秽泄敛不终日肉未及寒而就者矣鲁夏父弗忌献逆祀之议展禽曰必有殃虽夀而没不为无殃既其也焚烟彻于上谓已而火焚其棺椁也吴伐楚其师居麋楚司马子期将焚之令尹子西曰父兄亲暴骨焉不能收又焚之不可谓前年楚人与吴战多死麋中不可并焚也卫人掘褚师定子之墓焚之于平庄之上燕骑刼围齐即墨掘人冢墓烧死人齐人望见涕泗怒自十倍王莽作焚如之刑烧陈良等则是古人以焚尸为大僇也列子曰楚之南有炎人之国其亲戚死【音寡】其肉而弃之然后埋其骨秦之西有仪渠之国其亲戚死聚柴积而焚之熏则烟上谓之登遐然后成为孝子此上以为政下以为俗而未足以为异也葢是时其风未行于中国故列子以仪渠为异至与肉者同言之【容斋随笔】
　　漏泽园之创
　　漏泽园之法起于元丰间初予外祖以朝官为开封府界使者尝行部宿陈留佛祠夜且半闻垣外汹汹若有人声起烛之四望积骸蔽野皆贫无以者委骨于此意恻然哀之即具已所见闻请斥官地数顷以之即日报可神宗仍命外祖揔其事凡得遗骸八万余毎三千为坎皆沟洫什伍为曹序有表緫有图规其地之一隅以为佛寺岁令寺僧之徒一人使掌其籍焉外祖陈氏名向字适中睦州人起白屋以才自见屡使诸路有能名官制初行为度支员外郎元祐初出为江西转运副使徙楚州未防卒【却埽编】
　　漳州义冢记　　　　　　危稹
　　人死曰归曰藏归者复其所也藏者欲人之不得见也故先王制礼丧有期下至于士则逾月而已何漳之为子若孙者乃有不之俗耶其亲死徃徃举其柩而置之僧寺是葢始于茍简中则因循乆则忘之矣呜呼已则忘之矣而不知虚廊冷殿之间寒声泣霜弱影吊月其望于子孙一旦之兴念者犹未已也葢尝命官僚覈其事近城之五里乃有木瓦棺合二千三百有竒爰择于城之西南北高燥地立为义冢三毎所大为之域既封覆以青莎使如旧垅前涂白垩书其有名氏者庶防子孙犹来祭享也讫事郡人合辞以请记余曰义之名立其始于不义而后见也此其不义果起于谁乎曰僧人其作俑者也是间层山疉林梵宇无数廊庑间率不置神若佛类为土室其入如窦黯然无光斯皆诱愚俗以来殡者也彼棘人者举其亲而即安于彼死者一入杳无期使其子若孙良心陷溺不复知有天理之正人道之终此有识者之所深恨也原道曰不塞不流不止不行近因为令下诸浮图必使尽改其室以为僧房不改则鞭其人而俗之籍其田而公之葢治盗之法治其藏者此法常存则诱者始有所畏死者始有所归矣是为记


　　古今事文类聚前集卷五十六
　　钦定四库全书
　　古今事文类聚前集卷五十七
　　宋　祝穆　撰
　　丧事部
　　薄葬【厚　送葬归葬并附】
　　羣书要语死欲速朽【曲礼】仲尼孝子延陵慈父其骨肉皆防薄矣非茍为俭诚便于体徳弥厚者弥薄知愈深者愈防丘垅弥高发掘必速【汉成纪】夫厚葬之家流于俗以侈靡为孝令死者戮尸暴骸可不痛哉死者无知自同粪土岂烦奢使其有知神不在柩何用破赀徇侈乎【姚崇传】孔丘亚圣母墓毁而不备梁鸿至贤父亡席卷而葬【姚崇文】
　　厚生不极养死乃崇丧或至金缕玉匣致藏埋珍寳偶人马车造起大冢濶树松柏【潜夫论】含珠鳞施注含珠口实鳞施玉匣于死者之体如鱼鳞【吕氏春秋】
　　送天子七月而同轨毕至诸侯五月同盟至大夫三月同位至士逾月外姻至【左传】
　　归以俟通嵗归祔于槚【吕温集】扶防旅榇以归【韩文】诗句埏埴为涂车束薪作刍灵【陆机】绋翣交横逐去魂【杜牧之】悲风吹雨湿铭旌【方雄飞】风引箫笳入【白集】容车催晓发【张曲江集】
　　古今事实
　　乌鸢蝼蚁
　　庄子将死弟子欲厚之庄子曰吾以天地为棺椁以日月为连璧星辰为珠玑万物为赍送吾具岂不备耶何以加此弟子曰吾恐乌鸢之食夫子也庄子曰在上为乌鸢食在下为蝼蚁食夺彼与此何其偏也以不平平其平也
　　王孙臝
　　杨王孙者孝武时人家业累千金厚自奉养生亡所不致及病且终先令其子曰吾欲臝以反吾真必亡易吾志则为布囊盛尸入地七尺既下从足引脱其囊以身亲土其子不忍乃徃见王孙友人祁侯示以王孙遗令祁侯曰善
　　不待石椁
　　汉张释之为中郎将从文帝至覇陵上居外厠指示慎夫人新丰道曰此走邯郸道也使夫人鼓瑟上倚瑟而歌意凄怆悲叹曰嗟乎以北山石为椁用纻絮斮陈漆其间岂可动哉释之曰使其中有可欲虽亡石椁又何戚焉帝称善
　　素棺速朽
　　东汉赵咨将终告其故吏朱祗萧建等曰薄敛素棺借以黄壤欲令速朽且归后土不听子孙改之【本传】
　　遗命薄
　　后汉皇甫规遗命曰地底长无晓期而复纒以纩绵牢以钉漆为不喜耳幸有前窀朝殒夕下措尸灵牀幅巾而已奢非晋文【晋文公请隧王不许以臣而请王礼奢也】俭非王孙推情从意庶无咎吝诸子从之
　　尧典徇
　　后汉周盘坚伯云命终之日桐棺足以周身外椁足以周棺敛形悬封濯衣幅巾冩尧典一篇置棺前示不忘圣道学者以为知命焉
　　郑大夫冢
　　杜预遗令言邢山上有冢云是郑大夫祭仲或云子产墓隧道惟塞其后而空其前不填之示藏无珍寳不取于重深也山多美石不用必取水中自然之石以为冢示不劳工巧而此石不入世用也君子尚有情小人无利可动吾自表营洛阳城东首阳之南将来域兆仪制取法郑大夫欲以俭自完耳
　　勿甓勿坟
　　晋书王祥为睢陵公疾笃遗令曰西邙上土自坚贞勿甓石勿起坟垅
　　以书徇葬
　　梁元帝金楼子曰吾之亡也可以一卷孝经一帙老子陶华阳剑一口以自随外此珠玉不入铜锡不藏也田国让求于西门豹侧杜元凯求于路仲冢邉曹子臧求于蘧伯玉侧梁伯鸾求于要离之傍彼四子者异乎吾之意也金蚕无吐丝之实瓦鸡无司晨之用谨毋以血膻膋腥为祭也棺椁之造起自轩辕周室有廧翣之饰晋文公请隧桓司马石椁甚亡谓也
　　悉辞仪物
　　唐书魏征陪葬昭陵妻裴氏曰征平生俭素今以一品礼羽仪甚盛非亡者之志悉辞不受竟以布车载柩无文采之饰
　　勿封土立碑
　　唐司勲致仕李建勲且死戒家人曰时事如此吾得良死幸矣勿封土立碑听人耕种于其上免为他日开发之标及江南亡诸贵人高大之冢无不发者惟建勲莫知其处
　　敛以常服
</div>
    <div class="pagination">
<a href="古今事文类聚_page101.html">上一页</a><span>...</span><a href="古今事文类聚_page97.html">97</a><a href="古今事文类聚_page98.html">98</a><a href="古今事文类聚_page99.html">99</a><a href="古今事文类聚_page100.html">100</a><a href="古今事文类聚_page101.html">101</a><span class="current-page">102</span><a href="古今事文类聚_page103.html">103</a><a href="古今事文类聚_page104.html">104</a><a href="古今事文类聚_page105.html">105</a><a href="古今事文类聚_page106.html">106</a><a href="古今事文类聚_page107.html">107</a><span>...</span><a href="古今事文类聚_page103.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
