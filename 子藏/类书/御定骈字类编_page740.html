<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 740 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 740 页/共 1019 页</h1>
    <div class="content">　　茭芡【宋史河渠志熙宁元年正月复汾州西河泺泺旧在城东围四十里岁旱以漑民田雨以潴水又有蒲鱼丨丨之利可给贫民前转运使王沿废为田人不以为便至是知杂御史刘述请复之】
　　茭蔁【瀛涯胜覧水草曰丨丨长如刀状韧坚其子类茘枝大若鸡子以酿酒曰丨丨酒亦醉人叶可作覃席】
　　茭山【薛应旂丽水山川志月山在檡山之北海月初升得光最先梅山在檡山之东南囿山在县治东迤山北曰富山县治北曰枣山西曰姜山又西曰丨丨曰锦山山形相接绎然嶙峋又西南曰小括苍山众山环簇状如莲花又名莲城山山路盘纡亦名九盘山唐宋州治皆在焉】
　　茭池【明一统志丨丨在衢州府城中产茭】
　　茭沼【续文献通考常州府阳湖北通丨丨临津总为三湖近阳山成良田类百顷】
　　茭鸡【陆游诗冲雨丨丨时上下】
　　茭棹【温庭筠西江上送渔父诗却逐严光向若□钓轮丨丨寄年华按轮一作纶茭一作□】茭牧【史记河渠书故尽河壖弃地民丨丨其中耳注索隠曰茭干草也谓収丨及丨畜于中】茭解【周礼弓人今夫丨丨中有变焉故校注丨丨谓接中也变谓萧臂用力异校疾也】
　　莼【莼同】
　　莼菜【诗思乐泮水薄采其茆疏茆与荇菜相似菜大如手赤圆有肥者着手中滑不得停茎大如柄叶可以生食又可鬻滑美江南人谓之丨丨或谓之水葵本草释名茆水葵露葵马蹄草时珍曰齐民要术云莼性纯而易生种以浅深为候水深则茎肥而叶少水浅则茎瘦而叶多其性逐水而滑故谓之丨丨并得葵名　图经丨乃丨之上味生水中叶似凫葵三月至八月茎细如钗股短长随水浅深名莼丝霜降后萌在泥中粗短名瑰莼　海棠谱吾叔刘渊材曰平生死无恨所恨者五事耳人问其故渊材欲説敛目不言久之曰吾论不入时聼恐汝曹轻易之问者力请乃答曰第一恨鲥鱼多骨二恨金橘太酸三恨丨丨性冷四恨海棠无香五恨曽子固不能诗闻者大笑渊材瞠目答曰诸子果轻易吾论也　画史王防字元规家二天王皆是吴之入神画行笔磊落挥霍如丨丨条圆润折算方圆凹凸装色如新与子瞻者一同　洞天清録画忌如印吴道子作衣纹或挥霍如丨丨条正避此病耳由是知李伯时孙太古专作游丝犹未尽善　陶振汾湖赋春水桃花之鳜秋风丨丨之鲈　刘长卿早春赠别赵居士诗归路随枫林还乡念丨丨　钱起送外甥范勉赴任常州长史兼觐省诗橘花低客舍丨丨绕归舟顾况和知章诗钑镂银盘盛炒虾镜湖丨丨乱如麻元稹酬友封话旧叙怀诗丨丨银丝嫩鲈鱼雪片肥梅尧臣诗絮暖鮆鱼繁豉添丨丨紫　苏轼金门寺中见李西台与二钱唱和四絶句戏用其韵诗未肯将盐下丨丨已应知雪似杨花　又和致仕张郎中春画诗旧因丨丨求长假新为杨枝作短行　又蜜渍茘枝诗每怜丨丨下盐防肯与蒲萄压酒浆　陆游诗出波丨丨滑上市鮆鱼鲜　戴表元史昭甫招陈宗鲁之长兴诗见稻花下　张翥忆姑苏诗竹枝夜月歌仍怨丨丨秋风兴漫长　吴莱早秋诗丨丨最有味一叶两叶积】
　　莼叶【本草集解保升曰丨丨似凫葵浮在水上　张蕴诗丨丨汀洲水涨天　范成大晚春田园杂兴诗见薤长下】
　　莼花【李贺南园诗见藤鞋下】
　　莼芽【明道杂志先人尝任三司检法官以亲老求知吴江县将之官名下多作诗送行而吴正宪王中甫诗尤工王中甫诗烟水丨丨紫霜天橘颗丹】
　　莼丝【陆幽居赋丨丨兮欲萦千里草带兮初围十歩　杜甫陪王汉州留杜绵州泛房公西池诗豉化丨丨熟刀鸣鲙缕飞　元稹送王协律游越诗章甫官人戴丨丨姹女提　皮日休报恩寺南池诗菱钿真堪帖丨丨亦好拖　又夏首病愈招鲁望诗明朝早起非无事买得丨丨待陆机　陆江南秋懐寄华阳山人诗兰叶骚人佩丨丨内史羮　李建勲春水诗青岸渐平濡柳带旧溪应暖负丨丨　黄庭坚次韵子瞻春菜诗见菰首下　韩驹答蔡伯世食笱诗丨丨化盐豉槐叶资新麫　杨万里簟子诗色如鵞掌味如蜜滑如丨丨无防涩　陆游诗市桥压担丨丨滑村店堆盘豆荚肥　又诗丨丨作羮饭雕胡防人斫鲙艺絶殊戴暠诗钩利断丨丨　程本立诗秋风千里丨丨滑暑雨三山茘子生】
　　莼茁【苏轼扬州以土物寄少游诗后春丨丨活如酥先社姜芽肥胜肉】
　　莼香【袁士元送李叔易郎中之闽诗三山果熟催征骑四月丨丨忆旧朋　陈基秋日杂兴诗无因为谢东曹掾鲈熟丨丨莫便归】
　　莼荇【梁书沈顗传齐末兵荒家人并日而食或有馈其梁肉者闭门不受唯采丨丨根供食以樵采自资】莼葵【陈仁玉菌谱序见菌谱下】
　　莼藕【韩驹夜与疎山清公对语因设果供戏成长句诗丨丨藷芋蘘荷姜堆盘满案次第尝】莼风【文天祥山中诗赖有丨丨堪斫脍便无花月亦飞觞】
　　莼陂【舆地志青城山有玉女潭寳陀岩丨丨】
　　莼湖【岳阳风土记岳阳虽水乡絶难得莼菜惟临湘东丨丨间有之】
　　莼羮【晋书张翰传见菰米下　又陆机传尝诣侍中王济济指羊酪谓机曰卿吴中何以敌此答云千里丨丨末下盐豉时人称为名对　南史崔祖思传髙帝旣为齐王置酒为乐羮脍旣至祖思曰此味故为南北所推侍中沈文季曰羮脍吴食非祖思所解祖思曰炰鼈脍鲤似非句吴之诗文季曰千里丨丨岂关鲁卫帝甚悦曰丨丨故应还沈　韵语阳秋晋张翰忆吴中莼菜鲈鲙而归而髙适屡作越上用如送崔功曹赴越云今朝欲乗兴随尔食鲈鱼送李九赴越云镜水若所忆丨丨子旧便人以为疑余考地理志汉吴县隶今防稽郡则以鲈鱼作越上亦无伤也　张志和渔父词见菰饭下　韩翃送客之江宁诗从来此地夸羊酪自有丨丨定却人　李郢友人适越路过桐庐寄题江驿诗麦陇虚凉当水店鲈鱼鲜美称丨丨　许浑九日登樟亭驿楼诗鲈鲙与丨丨西风片席轻　苏轼新年诗见藤菜下　又次韵答刘泾诗丨丨羊酪不湏评一饱且救饥肠鸣　沈与求还憩湖光亭诗羊酪丨丨本异区江湖随俗语娵隅　王渥驿口桥看白莲诗百年蓬鬓关心切千里丨丨与愿违　虞集奉别阿鲁灰束泉学士游瓯越诗笋脯尝红稻丨丨斫白鱼　范梈赠李提举诗防须萦桂楫相共啜丨丨　陈樵送蒙古教授郭受益归洛阳诗见菰米下　顾瑛渔庄诗丨丨鲈鲙我所爱吟对西风怀逺人　王逢过马天章水村居诗土锉长腰米丨丨巨口鱼】
　　莼葅【贡师泰河决诗榆膏緑皮滑丨丨紫芽圆】
　　莼豉【史子玉枸杞赋见韭松下】
　　莼鲈【陈普秋兴赋想羮脍之丨丨欠松桧之舟楫　殷文圭玉仙道中诗丨丨方美别吴江笔阵诗魔两未降　苏轼初食茘枝诗我生渉世本为口一官久已轻丨丨　又书丹元子宁极斋诗南防苦不蚤傥及丨丨新　又送吕昌朝知嘉州诗得句防应縁竹鹤思归宁复为丨丨　秦观答米元章诗花鸟空撩我丨丨正属君　韩驹舍弟子飞归蜀诗一棹送君归酒醒秋江午正是丨丨时思君在何许　范成大过平望诗鸡犬各村落丨丨近江乡　刘克庄送项使君季约诗琴鹤均为赘丨丨颇切身　薛季宣读邸报诗不将魂梦到反是忆丨丨　王元粹襄阳诗江东丨丨亦何好能令张翰称达人　朱自牧郡城秋望诗囘首客魂招不得丨丨归兴满江东　又晋宁感兴诗三见秋风落庭树年年归意负丨丨　卢琦恵安道中诗丨丨频有梦鸿雁久无书　张养浩田居自和诗托意丨丨归故里始知张翰是英雄　王恽食鲈鱼诗秋风时已过满意丨丨□　安熙冬日有懐诗江上丨丨君自适山中泉石我徒劳　曹伯启秋夜西斋诗丨丨张翰兴灯火退之檠　马祖常送史正翁经歴之嘉兴诗丨丨随俸入桑苎接田肥　柳贯观南安赵使君所藏书画古器物诗梦载鸱夷浮浩渺此兴初不縁丨丨　杨维桢夜坐诗虫先报砧声近不待丨丨忆故郷】
　　莼鲙【苏轼防守霍大夫监郡许朝奉见和此诗复次前韵诗秋思生丨丨寒衣待橘洲】
　　莼鲫【龚颐正楚辞丨丨芳鲜兮亦有肥羜】
　　莼【花木志莼根羮之絶美江东谓之丨丨】
　　莼熟【罗隠覧晋史诗盘擎紫线丨初丨筯拨红丝鲙正肥】
　　莼荐【杨维桢玉山草堂雅集诗银丝丨丨野鸭炙金粟取西杨庄】
　　莼滑【杜甫诗强饭丨添丨端居茗续煎　又秋日寄题郑监湖上亭诗羮煮秋丨丨杯迎露菊新　李洞曲江渔父诗值春游子怜丨丨通蜀行人説鲙甜】
　　芹
　　芹菜【诗觱沸槛泉言采其芹疏我王使人于此水中采其丨丨以为葅以待诸侯　尔雅芹楚葵注今水中丨丨　方夔溪上诗早麦熟随丨丨饷晚茶香和树芽蒸　又辽史地理志四十里至如来馆过鸟泺河东有泺州又过黒斗岭度云岭丨丨岭七十里至柳河馆松亭岭甚险峻　明一统志丨丨山在永平府滦州西南十五里下有陂塘产莲】
　　芹叶【王建诗水中丨丨土中花　于鹄寄周恽诗家在荒陂长似秋蓼花丨丨水虫幽　郭邦彦诗丨丨芦花岸两边】
　　芹英【白居易过李生诗须臾进野饭饭稻茹丨丨】
　　芹芽【四时寳镜东晋李鄂立春日命以芦菔丨丨为菜盘相餽贶　温庭筠经西坞诗微红柰蔕惹蜂粉洁白丨丨穿燕泥　梅尧臣十五日雪诗塘冰胶燕觜野水涩丨丨　范成大晚春田园杂兴诗见薤长下陆游诗笾实傍篱收豆荚盘蔬临水采丨丨　陈基江上春暮诗见荇叶下】
　　芹茎【尔雅芹楚葵疏见荻芹下】
　　芹根【晁补之七述见韭畦下　许浑游江令旧宅诗丨丨生叶石池浅梧树落花金井香】
　　芹子【嵇康与山巨源絶交书野人有快炙背而美丨丨者欲献之至尊虽有区区之意亦已疏矣】芹荪【谢灵运山居赋见蒹菰下】
　　芹香【刘三吾野荘赋龙门之西姑射之东一水丨丨界至其中　张羽维杨春晚诗烟笼柳影乱莺啼雨湿丨丨乳燕飞】
　　芹藻【江淹奏记南徐川新安王淹防乏乡曲之誉长匮丨丨之徳岂宜璞郑氏献鳯楚门哉　杨宗瑞辟雍赋玩丨丨兮澄碧俯菁莪兮中坻　刘基述志赋采薇蕨于山阿兮撷丨丨于水滨】
　　芹茆【贡师防学圃吟藻荇丨丨苹蘩芜瓞茭藕苔笋蒲】
　　芹茅【陈樵东阳县学晖映楼赋丨丨在笾体荐在俎】
　　芹蕨【葛沣钱塘赋见姜藿下】
　　芹蓼【唐庾诗百尾不满釡烹煮等丨丨】
　　芹岭【明一统志丨丨在衢州府开化县西南三十里与遯岭相连并峙其髙切云】
　　芹臯【陶安孔庙赋杏坛蓊翠丨丨森碧】
　　芹泥【杜甫徐歩诗丨丨随燕觜花蕊上蜂防　温庭筠寒食诗窗中草色妒鸡卵盘上丨丨憎燕巢　史达祖双双燕词芳径丨丨雨润爱贴地争飞竞夸轻俊】
　　芹岸【梅尧臣杂诗燕立茅屋脊燕衔丨丨泥】
　　芹泉【明一统志丨丨在青州府城西五十里中多芹菜故名元懐逺大将军王英居其侧　又丨丨在太原府寿阳县东二十里源有二出南山谷曰南丨丨出北山谷曰北丨丨合流东入平定州界亦名琴泉】芹溪【洞天福地记丨丨在建宁府建阳县　明一统志丨丨在建阳县东北九曲缭绕注于双溪之交世传为第四十一福地　刘三吾野庄赋序汴进士通判长沙王侯师鲁繇尹猗氏投绂龙门得金源时故着姓段氏遗址段辅惟徳屡任宪使姑射山之麓曰丨丨一水漑田可四五村疃侯筑室其上游谓之野庄】芹沟【水经济水又东北合丨丨水】
　　芹波【陶安大成乐赋丨丨环璧芝楹毓金】
　　芹城【明一统志丨丨水在顺天府源自昌平州界丨丨下西南流至蔺沟入榆河】
　　芹菹【周礼醢人见笋菹下　金史礼志豆三行以左为上丨丨在前笋菹葵菹次之第二行薤菹在前菁菹鱼醢兔醢次之第三行豚胉在前醓醢酏食鹿臡次之】
　　芹羮【杨万里过临平莲荡诗人家星散水中央十里丨丨菰饭香　陆游东西家诗丨丨与麦饭日不废往还】
　　芹虀【王建饭僧诗见蒲鲊下】
　　芹味【本草丨菜气丨甘平无毒　黄庭坚送彦孚主簿诗野人甘丨丨敢馈厌羊腔】
　　芹中【周昙咏史诗丨丨遇蛭强为吞不欲縁防有害人】
　　芹下【林光朝芹斋诗春风丨丨足迟留白鸟平田忆旧游】
　　芹外【张翥题汪防语邨隠居诗桑中豚穽晚丨丨燕泥晴】
　　芹春【马祖常石田山居诗花曙鸣山鸟丨丨跃岸鱼】
　　芹漂【王逢无家燕诗丨丨春雨外花落莫云头】
　　芹曝【邵公任旸谷赋圣徳日新同煜兮愿近清光献丨丨兮】







　　御定骈字类编卷一百八十六
<子部,类书类,御定骈字类编>
　　钦定四库全书
　　御定骈字类编卷一百八十七
　　草木门十二
　　蒹
　　蒹葭【诗丨丨苍苍白露为霜　又丨丨凄凄白露未晞又丨丨采采白露未已　又序丨丨刺襄公也传丨薕丨芦也　后汉书蔡邕传蕤賔绕则微隂萌丨丨苍而白露凝　韩诗外传闵子曰吾出丨丨之中入夫子之门夫子内切磋以孝外为之陈王法心窃乐之世説魏明帝使后弟毛曽与夏侯泰初共坐时人谓丨丨倚玉树　岁华纪丽露结丨丨风生桂树　宣和画谱驸马都尉李玮钱塘人善作水墨画有水墨丨丨图　陆云荅车茂安书严霜陨而丨丨萎林鸟祭而罻罗设　司马相如子虚赋其埤湿则生藏莨丨丨东蘠雕胡　张衡南都赋见藨苎下　鲍照游思赋对丨丨之遂黄视零露之方白　江淹去故国赋听丨丨之萧瑟知霜露之流滞　王棨曲江池赋丨丨兮叶叶凝雪杨栁兮枝枝带风　黄滔狎鸥赋见杨栁下　顔真卿平望桥诗际海丨丨色终朝鳬雁声　王维送从弟蕃游淮南诗天寒丨丨渚日落云梦林　又送綦毋秘书弃官还江东诗和光鱼鸟际淡尔丨丨丛　杜甫渼陂诗丨丨离披去天水相与永　又郑典设自施州归诗渚拂丨丨塞峤穿萝茑羃　李嘉祐送李中丞杨判官诗流水丨丨外诸山睥睨中　又同皇甫冉登重元阁诗髙阁朱阑不厌游丨丨白水绕长洲　卢纶送朝长史赴荆南旧幕诗暑退丨丨雨秋生鼓角天　韩愈袁州还京寄周员外诗雨雪离江上丨丨出梦中　又送湖南李正字诗人随鸿雁少江共丨丨逺　栁宗元得】
　　【卢衡州书诗丨丨淅沥含秋雾橘柚玲珑透夕阳　刘禹锡武陵书懐诗露变丨丨浦星悬橘柚村　孟郊擢第后东归书懐诗丨丨得波浪芙蓉红岸湿　杜牧诗丨丨霜冷雁初飞与客携壶上翠微　赵嘏长安月夜与友生话故山诗杨桞风多潮未落丨丨霜在雁初飞李中水阁诗坐听丨丨雨如看岛屿秋　梅尧臣得王介甫常州书诗别时春风吹榆荚及此已辨丨丨霜黄庭坚别大雷口诗倚筇丨丨湾垂杨欲生肘　晁补之豆叶黄诗丨丨苍豆叶黄南村不见冈北村十顷彊东家车满箱西家未上场　薛季宣江行即事诗客船离浦溆渔笛起丨丨　呉澄浔阳江中诗渔歌楚楚丨丨月樵笛村村踯躅花　虞集柯敬仲画古木疎篁诗见兰苕下　又送朱生南归诗几家橘柚霜垂屋何处丨丨月满船　又题柯博士画诗矶头风急潮水长丨丨苍苍繋渔榜　郦权留中泽诗明日升沈便霄壤更留玉树倚丨丨　许有壬水木清华亭宴集诗晴红迷防萏寒翠接丨丨　杨载送完者都同知诗岂惟吟芍药曽是赋丨丨　范梈黄州道中诗丨丨连水白杨桞防门清　郭钰晚眺诗见薜茘下　髙宪寄李天英诗丨丨水落鱼梁逈蟋蟀声髙山驿孤　袁裒逺游诗离歌起丨丨古制出盆盎　朱徳润次方叔渊先生自赵屯归城中韵诗宿雨起新涨丨丨没秋水　赵奕黄龙洞诗遥天连岛屿逺水接丨丨　王逢读郝公帛书诗丨丨黄叶莫苜蓿紫云深　陈基陈湖秋泛诗鸿雁欲来天拍水丨丨初老露为霜】
　　蒹菰【谢灵运山居赋水草则萍藻蕰菼雚蒲芹荪丨丨苹蘩蕝荇菱莲　沈约郊居赋见菁藻下】蒹苇【宋书索虏传焘至步壊民屋宇及伐丨丨于滁口造箄筏声欲渡江　王安石江上诗共看丨丨宅聊即稻粱谋】
　　葭
　　葭菼【诗丨丨掲掲传丨芦丨薍也　张衡东京赋内阜川禽外丰丨丨　王起五色露赋傥在琉璃味无忝于甘醴如浮丨丨色讵变于凝霜　黄佐北京赋其丛伊何丨丨苍苍　王维送方城韦明府诗遥思丨丨际寥落楚人行　又送贺遂外甥诗苍茫丨丨外云水与昭丘　李嘉祐蒋山开善寺诗看心兼送目丨丨自依依　刘长卿赤沙湖诗茫茫丨丨外一望一沾衣姚合中秋夜洞庭圆月诗练彩凝丨丨霜容静杳防陆龟蒙水国诗直至丨丨少敢言鱼蟹肥　黄溍重登云黄山诗崔嵬识楩楠苍莽辨丨丨　髙啓松江亭诗緜緜洲溆平莽莽丨丨积】
　　葭芦【尔雅葭华疏丨一名华即今丨也苇之未成者周书太祖纪齐神武闻太祖至引军来防癸巳旦骑告齐神武军且至太祖召诸将谋之李弼曰彼众我寡不可平地置阵此东十里有渭曲可先据以待之遂进军至渭曲背水东西为阵李弼为右拒赵贵为左拒命将士皆偃戈于丨丨中闻鼓声而起申时齐神武至望太祖军少竞驰而进不为行列总萃于左军兵将交太祖鸣鼓士皆奋起于谨等六军与之合战李弼等率铁骑横撃之絶其军为二队大破之　西京杂记丨丨之未解叶者谓之紫萚　晁补之北渚亭赋见菱荷下　刘宰漫塘赋丨丨茁而映带成行沙土溃而壅厎为堤　温庭筠病中书懐诗跃鱼翻藻荇愁鹭睡丨丨陈髙观湖诗见菱芡下　又魏书皮喜传喜军于覆津文度将强大黒固守津道县崖险絶偏阁单行喜部】
　　【分将士攀崖涉水冲撃大黒大黒溃走追奔西入攻丨丨城拔之诏曰都将皮喜梁丑奴等威名著于庸汉公义列于天府故授以节钺委阃外之任霜戈始动蚁贼奔散仇池旋复民夷晏安及讨丨丨又枭凶丑朕甚嘉之　唐书地理志鬰头州在赤河北岸孤石山渡赤河经岐山三百四十里丨丨馆　宋史神宗纪元丰五年沈括奏遣曲珍将兵绥徳城应援讨丨丨塞左右见聚羌落诏从之　又地理志元祐更张丨丨四砦给赐夏人而分画久不能定　又李彞兴传西人以李氏世着恩徳往往多归之继迁因语其豪右曰李氏世有西土今一旦絶之尔等不忘李氏能从我兴复乎众曰诺遂与弟继冲破丑重遇贵张浦李大信等起夏州乃诈降诱杀曹光实于丨丨川遂袭银州据之　水经注羌水又迳丨丨城南迳余城南又东南左防五防水　明一统志丨丨河在延安府葭州西五里岸多芦苇故名王渥游蓝田诗去年游骑渡丨丨万里横行如鬼速马祖常缫丝行翁叟惯事骂妇姑只今长男戍丨丨】
　　葭蒲【郭璞江赋见兰红下】
　　葭蒹【王安石和平甫舟中望九华山诗玉枝将在山当倚以丨丨】
　　葭薍【唐书窦建徳传髙鸡泊广袤数百里丨丨阻奥可以违难承间窃出椎埋掠敓足以自资因得聚豪杰且观时变以就大计　韩愈崔少府摄伊阳诗行当自劾去渔钓老丨丨】
　　葭苇【汉书李陵传陵至浚稽山与匈奴相值陵且战且引南行循故龙城道行四五日抵大泽丨丨中又终军传南越窜屏丨丨与鱼鸟群正朔不及其俗有司临境而东瓯内附闽王伏辜南越赖救　又西域传鄯善地沙卤少田寄田仰谷旁国国出玉多丨丨柽桞胡桐白草　五代史王建及传晋攻杨刘建及躬自负丨丨堙堑先登拔之　韩诗外传有鸟于此架巢于丨丨之颠天喟然而风则葭折而巢壊　徐陵梁禅陈壐书仁霑丨丨信及豚鱼　髙适东征赋连丨丨于郊甸杂汀洲于里闾　范纯仁秋风吹汝水赋猎丨丨于晩岸杂红翠之揺旌　张耒游东湖赋荒湾寂寥而丨丨兮悬流乎夕阳　王粲从军诗见雚蒲下　陆倕寄赠京邑僚友诗丨丨日苍苍亲知慎早凉　王维青谿诗见菱荇下　许谦中川龙翔兴庆寺诗轩亭倚丨丨涛浪傍几席】
　　葭莩【汉书中山王传今群臣非有丨丨之亲鸿毛之重群居党议朋友相为使夫宗室摈却骨肉氷释斯伯奇所防流离比干所防横分也　后汉书律厯志候气之法为室三重户闭涂衅必周密布缇缦室中以木为案毎律各一内庳外髙从其方位加律其上以丨丨灰抑其内端案厯而候之　齐书萧颖冑传臣虽庸薄忝籍丨丨　北齐书信都芳传芳河间人少明算术以术数干髙祖授参军丞相仓曹祖珽谓芳曰律管吹灰术甚微妙絶来既久吾思所不至卿试思之芳遂留意十余日便云吾得之矣然终须河内丨丨灰后得河内丨丨周其术应节便飞余灰即不动也　唐书员半千传半千上书自陈臣家赀不满千钱有田三十亩闻陛下封神岳举豪英故鬻钱走京师朝廷九品无丨丨亲行年三十懐志洁操未蒙一官不能陈力归报天子蔡邕让髙阳侯表事轻丨丨功薄蝉翼　梁武帝移京邑檄萧领军丨丨之宗志存柱石　魏征为李密檄郇王庆文豫沾磐石名在丨丨　温庭筠书懐诗浪言辉棣萼何意托丨丨】
　　葭草【玉泉记立春之日取宜阳金门山竹为管河内丨丨为灰以候阳气】
　　葭榛【唐书杜伏威传伏威转剽淮南江都留守遣校尉宋颢将兵捕击伏威与战伪北诱颢堕丨丨泽中顺风纵火步骑烧死几尽】
　　葭灰【续汉书候气之法于密室中以木为案置十二律琯各如其方实以丨丨覆以缇縠气至则一律飞灰　王起禋六宗赋攷之于丨丨不愆于候调之以玉烛无夺其伦　又寅月衅赋斗柄潜移丨丨稍畅杜甫至日诗刺绣五纹添弱线吹丨六琯动浮丨章孝标和光禄钱卿诗同期阳月至灵室祝丨丨】葭水【汉书地理志广平国县南和注列丨丨东入防又燕刺王传天雨虹下属宫中饮井水井水泉竭厠中豕群出壊大官灶乌鹊鬬死鼠舞殿端门中殿上户自闭不可开天火烧城门大风壊宫城楼折拔树木流星下堕后姬防下皆恐王惊病使人祠丨丨召巫注晋灼曰地理志丨丨在广平南和】
　　葭洲【蔡襄夏晚南墅诗丨丨烟向暝鳬鹜自相迎】
　　葭州【明一统志丨丨在延安府城北五百八十里】
　　葭萌【史记货殖传蜀卓氏之先赵人也用铁冶冨秦破赵迁卓氏见虏畧独夫妻推辇行诣迁处诸迁虏少有余财争与吏求近处丨丨唯卓氏曰此地□薄乃求逺迁致之临邛大喜即铁山鼓铸运筹策倾滇蜀之民冨至僮千人】
　　葭鄜【元史乌叶尔传十六年从征延安矢中右股力战破之俄又取丨丨二州擒金枭将金铁枪以献】葭绥【元史石天应传分兵四出悉定丨丨之地】
　　葭密【汉书地理志济隂郡县丨丨　水经注濮水又东迳丨丨县故城北竹书纪年幽公十三年鲁季孙防晋文公于楚丘即丨丨遂城之】
　　葭中【水经注穆天子传曰天子射鸟猎兽于郑圃命虞人掠林有虎在于丨丨天子将至七萃之士髙奔戎生擒虎而献之天子命之为押畜之东虞是曰虎牢矣　苏轼诗人生百年寄防鬓富贵何异丨丨莩】葭室【王梅恭祀圜丘赋岁在壬辰冬仲之吉日长至于南郊微阳动于丨丨】
　　葭墙【梁元帝下荆州文见菁羮下】
　　葭声【吴均征客诗公卿来怅别丨丨在狭邪】
　　葭管【曽炜玉烛赋丨丨灰飞槱燎燠生】
　　葭律【罗隠投于常侍啓羽毛可从于霓旌凋枿尽开于丨丨　黄滔投翰长赵侍御诗吹成暖景犹丨丨引上纎萝在岳松】
　　葭喙【韩诗外传孔子出衞之东门逆姑布子卿姑布子卿曰汗面而不恶丨丨而不借逺而望之羸乎若丧家之狗】
　　葭菹【梅尧臣诗不见鹦鹉洲丨茁可以丨】
</div>
    <div class="pagination">
<a href="御定骈字类编_page739.html">上一页</a><span>...</span><a href="御定骈字类编_page735.html">735</a><a href="御定骈字类编_page736.html">736</a><a href="御定骈字类编_page737.html">737</a><a href="御定骈字类编_page738.html">738</a><a href="御定骈字类编_page739.html">739</a><span class="current-page">740</span><a href="御定骈字类编_page741.html">741</a><a href="御定骈字类编_page742.html">742</a><a href="御定骈字类编_page743.html">743</a><a href="御定骈字类编_page744.html">744</a><a href="御定骈字类编_page745.html">745</a><span>...</span><a href="御定骈字类编_page741.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
