<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 328 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 328 页/共 485 页</h1>
    <div class="content">　　结驷连骑
　　子贡仕卫发贮鬻财曹鲁之间结驷连骑聘享诸侯孔子讥曰赐不受命而货殖焉亿则屡中【家语】子贡好废举与时转货赀家累千金
　　天富滛人
　　传庆封奔吴吴与之朱方富于其旧惠伯曰天殆富滛人庆封又富矣穆子曰善人富谓之赏滛人富谓之殃天其残之也其将聚而殱旃
　　彼富吾义
　　孟子曰晋楚之富不可及也彼以其富我以吾仁彼以其爵我以吾义吾何慊乎哉
　　三致千金
　　越勾践困于防稽之上廼用范蠡计然十年国富遂报强吴范蠡叹曰计然之防既以施国吾欲施之家廼乗扁舟浮江湖变姓名适齐为鸱夷子皮之陶为朱公十九年之间三致千金再散与贫友昆弟
　　资拟王公
　　猗顿大畜牛羊于猗氏之南资拟王公富于猗氏
　　不义之富
　　齐庆氏亡分其邑与晏子晏子不受人问曰富者人之所欲也何为不受对曰无功之赏不义之富祸之媒也我非恶富恐失富也
　　汉世富民
　　汉秦杨以田农而甲一州翁伯以贩脂而倾县邑张氏以卖酱而逾侈质氏以洒削而鼎食【洒先礼反削先召反劒室也人有刀劒削刀为洒刷之】浊氏以冐脯而连骑张里以马医而击钟皆越法矣任氏折节为力田畜人争取贱价任氏独贵善富者数世
　　邓氏铸钱
　　文帝赐邓通蜀严道得自铸钱邓氏钱布天下其富如此
　　富贾求名
　　子云作法言蜀富贾人赍钱十万愿载于书子云不听曰夫富无仁义犹圏中之鹿栏中之羊安得妄载
　　浆酒藿肉
　　鲍宣上疏曰奈何独私养外亲与幸臣董贤多赏赐以千万数妓从賔客浆酒藿肉仓头卢儿皆用致富非天意
　　金玉之富
　　郭况迁大鸿胪上数幸其家赐予金品甚盛京师号况家为金穴【东观汉记】郭况累资数亿庭中起髙阁立衡石于其上以称量珠玉
　　坞中金银
　　董卓筑郿坞髙与长安城埒积谷为三十年储云事成雄据天下不成守此足以毕老及卓死坞中金二三万银八九万竒玩杂物山崇阜积不可知数
　　石崇富侈
　　石崇字季伦任侠无行检在荆州刼逺使商客致富不赀舍宅舆马拟王者庖膳必穷水陆之珍后房百数皆曵纨绮珥金翠而丝竹之艺尽一世之选筑榭开沼殚极人巧乆之大仆与贵戚王恺羊琇之徒以奢靡相尚恺以澳釜崇以蜡代薪恺作紫丝布歩障四十里崇作锦歩障五十里以敌之崇涂屋以椒恺以赤石脂武帝毎恺尝以珊瑚树赐之高二尺许枝柯扶疎恺以示崇崇便以铁如意击之应手而碎恺既惋惜崇命左右悉取珊瑚有高三四尺者六七株恺怳然自失
　　王氏殖贿
　　晋王戎园田水硙周遍天下自执牙筹昼夜算计俭啬不自奉养天下人谓之膏肓之疾女适裴頠贷钱数万乆而未还其后归寜戎色不恱女遽还直然后乃欢从子将婚戎遗其单衣婚讫而更责取家有好李卖恐人得种常鑚其核以此获讥
　　欲保富侈
　　刘真长为丹阳尹许元度询出都就宿牀帷新丽饮食丰甘许曰若保全此处殊胜东山真长曰卿知吉防由人吾安得不保此王逸少在坐曰令巢许稷契当无此言二人并有愧色
　　王氏富窟
　　王元寳巨豪常以金银叠为屋壁上以红泥泥之又置礼贤堂以沉香为轩槛以砆碔甃地靣以锦纹石为柱础又以铜线穿钱甃于后园花径中贵泥雨不滑人呼王氏富窟
　　守钱虏【见钱门】
　　多田翁
　　卢从愿为刑部尚书占良田数百顷宗薄之欲以为相者屡矣卒以是止时号多田翁
　　以富送狱
　　陈子昻父世高赀子昻解官归县令叚简贪暴闻其富欲害之子昻家人纳钱二十万緍简薄其赂捕送狱中子昻见捕遂筮卦成惊曰天命不祐吾殆死乎果死狱中
　　和峤钱癖
　　萧宏钱愚【并见钱门】
　　五侯同封【以下系贵】
　　成帝封舅谭为平阿侯商为成都侯立为红阳侯根为曲阳侯逢为高平侯五人同日封谓之五侯
　　怀组夸里【见荣乡门】
　　稽古之力【见学术门】
　　布衣至三公
　　荀爽字慈明起自布衣九十五日而至三公
　　布衣至相
　　岑文本或劝其营产业者文本叹曰吾汉南一布衣徒歩入闗所望不过秘书郎县令耳今无汗马劳以文墨位宰相奉稍已重尚何殖产业耶故口不言家事
　　二十四考
　　郭子仪身任安危者四十年检中书令考二十四富贵寿考哀荣终始
　　贪进不已
　　钱思公惟演官兼将相阶勲品皆第一恨不为宰相叹曰使我于黄纸尽处着一个字足矣竟不登此位苏易简罢叅政知邓州有不胜寒冷之叹移书旧友曰退位菩萨难做竟不登强仕而卒
　　欲青凉伞【见疾病门】
　　官髙愈惧【见庆贺门】
　　既贵而俭【见俭门】
　　贵不忘贫【并见俭约门】
　　古今文集
　　古诗
　　读史二首　　　　　　　白居易
　　季子憔悴时妇见不下机买臣负薪日妻亦弃如遗一朝黄金多佩印衣锦归去妻不敢视妇嫂强依依富贵家人重贫贱妻子欺奈何贫富间可移恩爱志遂使中人心汲汲求富贵又令下人力各竞锥刀利随分归舍来一取妻孥意
　　汉日大将军少为乞食子秦时故列侯老作锄士春华何晔晔园中发桃李秋风忽萧条堂上生荆枳深谷变为岸桑田成海水势去未消悲时来何足喜寄言枯荣者反覆殊未巳
　　公子行
　　春草緑绵绵骄骖骤暖烟微风飘乐韵半日醉花邉打鹊抛金盏招人举玉鞭田翁与蚕妇平地看神仙诗话
　　晩景富贵
　　富贵于人造物所靳自古以来多不在于少年尝在于晩景若少年富贵者非曰无之盖亦鲜矣人至晩景得富贵未免置第售妓妾以偿其平生所不足者如乐天诗云多少朱门鎻空宅主人到了不曾归司空曙诗云黄金用尽教歌舞留与他人乐少年读此二诗使人凄然诚不必为此也
　　评富贵诗
　　晏元献公覧李庆富贵曲云轴传曲谱金书字树记花名玉篆屏曰此乃乞儿相未尝谙富贵者故公每言富贵不及金玉锦绣惟说其气象若楼台侧畔杨花过帘幙中间燕子飞梨花院落溶溶月栁絮池塘淡淡风穷人家有此景否
　　看人富贵
　　后山诗话云乐天云笙歌归院落灯火下楼台又云归来未放笙歌歇画防门前蜡烛红非富贵语看人富贵者也山谷云不如杜子美落花游丝白日静鸣鸠乳燕青春深也
　　富贵诗
　　秦韬玉京人父为左千牛军将韬玉有词藻有公子行云阶前莎緑毬不卷银喷香挽不断乱花织锦栁燃丝妆防池台画屏展王人功业传国初六亲联络驰朝车鬪鸡走狗家世事抱来皆佩黄金鱼却笑儒生把书卷学得顔回忍饥靣为田令孜擢用未几岁遂至承郎
　　善处富贵
　　桐江诗话云永叔送李留后知郓州诗乃士君子之处富贵非庸鄙有力者所可为诗云北州能事蔼家声东土还闻政有成组甲光寒围夜帐防旗风暖看春耕金钗坠鬓分行立玉麈髙谈四座倾富贵常情谁不爱羡君潇洒有余清
　　一春梦
　　东坡老人在昌化尝负大瓢行歌于田园有老妇年七十谓坡云内翰昔富贵一场春梦坡然之里人呼之为春梦婆
　　杂著【以下系富】
　　货殖传叙
　　富者人之情性所不学而俱欲者也故壮士在军攻城先登防阵却敌防矢石不避汤火之难者为重赏使也其在闾巷少年攻剽椎埋刼人作奸掘冢铸币任侠并兼借交报仇不避法禁其实皆为财用耳赵女郑姬设形容揳鸣琴揄长袂蹑利屣目挑心招出不逺千里不择老少者奔富厚也医方诸食技术之人焦神极能为重糈也吏士舞文弄法刻章伪书不避刀锯之诛者没于赂遗也农工商贾畜长固求富益货也此有知尽能索耳终不余力而让财矣谚曰百里不贩樵千里不贩籴居之一岁种之以糓十岁种之以木百岁来之以德德者人物之谓也是以无财作力少有鬪智既饶争时此其大经也是故本富为上末富次之奸富最下无岩处竒士之行而长贫贱好语仁义亦足羞也夫用贫求富农不如工工不如商刺绣文不如倚市门此言末业贫者之资也
　　横山呉氏佚老庵　　　　　吕伯恭
　　横山吴君珉治别室之西偏榜以佚老休工归役斤斧收声辑杖立于前闻窃语于阶者曰棊陇绳畦坻粟京稼筹算挂壁万货四臻此吾主人翁所以佚其老也少进至于门闻行语于涂者曰丰林宇樽爼靖嘉鸥鹭不惊风月相答此吾豪长者所以佚其老也又进至于郊闻聚语于塾者曰培嗣以学既楙而旉秩壶以礼既序既饬此吾乡丈人所以佚其老也他日吴君为予道之予曰夫三者之言如何吴君曰阶得吾粕涂得吾漓塾得吾醇出浸逺吾名吾室义其究于此乎予曰未既出长峤登舆身闲心栗厌市筑墉目静耳喧君虽善自佚逾闑以徃肩頳腹枵者踵相接岁或不升尫瘠困惫呻吟交于大逵专一室之佚乐乎哉君里中望也盍劝族党愒劳振乏已责纾逋同其佚矣于是乡则尽横山表里皆吾佚老庵也其视尺椽半席广狭何若吴君谢曰厚矣子之拓吾境也顾重奴防其説于壁间以劝古诗
　　咏史　　　　　　　　　左思
　　鳯楼十二重四户八绮绣角金莲花桂柱玉盘龙珠帘无隔路罗幌不胜风寳帐三十万为尔一朝容
　　京洛篇　　　　　　　　鲍昭
　　济济京城内赫赫王侯居冠盖隂四术朱轮翳长衢朝集金张馆暮宿许史庐南邻击钟磬北里吹笙竽
　　寓意　　　　　　　　　白居易
　　赫赫京内史炎炎中书郎昨传徴拜日恩赐颇殊常貌冠苍水玉紫绶黄金章佩服身未暖已闻窜遐荒亲戚不得别吞声泣路旁賔客亦已散门前雀罗张富贵来不久倐如瓦沟霜权势去尤速瞥若石火光不如守贫贱庶几可久长传语宦游子且来归故乡
　　古乐府
　　君家诚易知易知复难忘黄金为君门白玉为君堂堂上罗酒樽便作邯郸倡中庭生桂树华灯何煌煌兄弟两三人中子为侍郎五日一来归道上自生光黄金络马头覩者满道旁
　　贫穷【微贱】
　　羣书要语南楚人贫衣被丑敝谓之须防【防谓狎□也】或谓之褛裂【褛音楼衣坏貌】或谓蓝缕【方言】窭贫空也【吕忱字林】儒有一畆之宫环堵之室荜门圭窦户瓮牖易衣而出并日而食【儒行】伤哉贫也生无以为飬死无以为礼【檀弓】贫者不以货财为礼【曲礼】六极四曰贫【洪范】终窭且贫【北门】贫而无怨难【十四】货财粟米之于家少有者谓之贫至无者谓之穷【荀卿子】家有长卿壁立之资腹怀翳桑絶粮之馁【抱朴子】室有垂磬【国语】荜路蓝缕服防注蓝缕言衣敝坏其缕蓝蓝然也【楚世家】无立锥之地【张良传】攻苦食淡【叔孙通传】贫之为病岂但交友踈弃必有家人诮让【顔延之庭诰】阙瀡之养乏庾釜之蓄【栁文】朝营夕用故无宿给【语溪记】防贱吾少也贱【语】贫与贱是人之所恶也不以其道得之弗去也【里仁】邦有道贫且贱焉耻也【述而】贫贱不能屈此之谓大丈夫【滕文】有贱丈夫焉
　　诗句儿馁呼郎罢妻寒怨藁砧【唐诗】经年在茅屋妻子忧百结【杜】荆扉深蔓草土锉冷疎烟【杜】本卖文为活翻令室倒悬【杜】夜字照爇薪垢衣生碧藓【杜】今年贫到骨豪气似元龙【黄】蚊虻当家口草石是亲情【玉川】我贫无一锥所向皆四壁【后山】黄独无苖山雪盛短衣数挽不掩胫【杜】倚頼春风洗破裘一夜雪寒披故絮
　　古今事实
　　箪食瓢饮
　　子曰贤哉回也一箪食一瓢饮在陋巷人不堪其忧回也不改其乐贤哉回也
　　贫非病
　　端木赐结驷连骑以从原宪居于蒿中并日而食子贡曰甚矣子之贫也宪曰吾闻无财者谓之贫学道不能行谓之病若宪贫也非病也
　　衣若悬鹑
　　子夏家贫衣若悬鹑
　　捉衿肘见
　　曾子居卫三日不举火十年不制衣捉衿而肘见纳屦而踵决曵履而歌商颂声满天地出若金石
　　緼袍不耻
</div>
    <div class="pagination">
<a href="古今事文类聚_page327.html">上一页</a><span>...</span><a href="古今事文类聚_page323.html">323</a><a href="古今事文类聚_page324.html">324</a><a href="古今事文类聚_page325.html">325</a><a href="古今事文类聚_page326.html">326</a><a href="古今事文类聚_page327.html">327</a><span class="current-page">328</span><a href="古今事文类聚_page329.html">329</a><a href="古今事文类聚_page330.html">330</a><a href="古今事文类聚_page331.html">331</a><a href="古今事文类聚_page332.html">332</a><a href="古今事文类聚_page333.html">333</a><span>...</span><a href="古今事文类聚_page329.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
