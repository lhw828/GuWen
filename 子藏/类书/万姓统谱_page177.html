<!DOCTYPE html>
<html>
<head>
    <meta charset="UTF-8">
    <title>万姓统谱 - 第 177 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 177 页/共 403 页</h1>
    <div class="content">　　酃【见姓苑】
　　【音星见直音】
　　【音零见直音】












　　万姓统谱卷五十五
　　钦定四库全书
　　万姓统谱卷五十六　　　明　凌廸知　撰下平声
　　十蒸
　　淩【河间徴音卫康叔攴子为周淩人以官为氏又望出渤海涿鹿】
　　【三国】淩操【余抗人轻侠有胆气孙策初兴毎从征伐常冠军履锋守永平长平治山越奸滑敛手及权统
　　事从讨江夏入夏口先登破其前锋轻身独进为甘寜射死】
　　淩统【字公绩操子年十五拜别驾司马行破贼都尉使摄父兵从征江夏斩黄祖将张硕尽获人船还军兼道水陆并集时吕败黄祖水军而统先搏其城于是大获权以统为承烈都尉与周瑜等拒破曹公于乌林迁校尉从征合肥为右都督时魏将张辽等奄至津北统率亲近三百人陥围扶扞权出统复还战左右尽死身亦被创杀数十人度权已免乃还桥败路絶统被甲潜行权既御船见之惊喜统痛亲旧无反者悲不自胜权引袂拭之谓曰公绩亡者已矣茍使卿在何患无人拜偏将军统虽在军旅亲贤接士轻财重义有国士之风过本县歩入寺门见长吏恭敬尽礼亲旧故人恩意益隆卒年四十九权闻之哀不能自止使张承为作铭诔】
　　淩烈【统子数歳时权给养于宫爱待于诸子同賔客进见呼示之曰此吾虎子也长封亭侯弟封亦
　　统兵】
　　【晋】淩嵪【谘议叅军】
　　【隋】淩秀【着管弦记十巻】
　　淩恭【字遵德建昌人精通五经而埋名晦迹炀帝朝召为学士后至戸部尚书】
　　【唐】淩准【字宗一以孝弟闻于其乡读书为文章着汉后春秋二十余万言又注六经解韦人文集有谋畧尚气节赒人之急出货力犹弃粃粺年二十以书干丞相试其文日万言擢为崇文馆校书郎又以金吾兵曹为邠宁节度掌书记泾之乱以谋画佐元戎常有大功累加大理评事御史赐绯鱼袋转殿中侍御史后为浙东防使按騐汚吏吏人敬爱上召为翰林学士徳宗崩议秘丧抗词与语同列画其不可者十六七乃以旦日发丧六师万姓安其分入为尚书仍以文章侍从由本官叅度支调发出纳有方连累出知和州降连州居母丧不得归二弟继死不食哭泣遂丧其明以殁栁宗元为铭其墓子南仲殷仲】
　　淩敬【初臣于窦建徳建徳救王世克敬献策请悉兵逾大行徇汾晋则郑围自解窦不从而败见容
　　齐续笔】
　　淩士爕【唐人栁子有赠淩助教蓬屋诗序云儒有蓬戸瓮牖而自立者河间淩士爕穷讨六籍而
　　为儒官】
　　淩彩【准子迪功佐郎】
　　淩谊【校书郎】
　　【宋】淩景阳【字少明余杭人又云海宁人举景佑二年进士授江隂主簿除庐州观察使推官仕州县一十二年庆厯六年召为国子直讲除吏部员外郎才得馆阁校勘皇祐初判尚书考功同知太常少卿召为监察御史罢知秦州以集贤校理判闻检院户部判官知曹州为开封府判官复出为京东转运使徙知兖亳二州又追坐为转运时不能奉行法令黜监衡州盐仓英宗即位之初起知襄州入为秘书少监以疾求去拜工部侍郎兼中书舍人治平四年特除龙图阁直学士】
　　淩景夏【字季文余杭人绍兴二年对策吕頥浩称其词胜张九成任绍兴府观察推官擢秘书省正字迁著作佐郎与馆职吴珵朱松张广常明范如圭等六人共奏封事言和议非便秦桧憾之知外郡及闲居凡十余年桧死除军噐监寻除起居舍人兼署给事中言乞蠲免绍兴二十一年诏书减放临安府和买绢二千六百余疋迁中书舍人直龙图阁知抚州知襄阳府知鼎州奏乞放免程昌禹所増蔡州官兵衣粮六万四千余缗徙宣州加集英殿修撰吏部侍郎】
　　淩及【景夏子歴官同中书门下平章事】
　　淩千秋【字国龄临安人以父任补承务郎累官歴右正言迁左司谏除监察御史徙太常少卿起居郎拜御史中丞为太府少卿落职为右武大夫平江刺史随髙宗南渡扈至州督兵餽饷预有其劳帝如临安府绍兴元年三月召加赐中奉大夫赠礼部尚书工部侍郎赐地秀州华亭县】
　　淩策【泾县人字子竒登吕正榜进士除大理寺评事通判舒州召为太子中允直集贤院歴三司又除开封府通判再迁左正言出为淮南转运副使迁尚书礼部员外郎擢知制诰太宗即位超迁本曹郎中权知三司使拜右谏议大夫改枢宻直学士知洪州坐事夺职复枢宻直学士知益州迁永兴军事除左谏议大夫兼三司使拜枢宻副使迁吏部侍郎兼知谏院事公学博敏超絶一世真宗尝言策治蜀敏而有断王旦对曰策性质淳和临事强济真宗深然之】
　　淩尚贤【余杭人绍兴中为司农卿】
　　淩唐佐【新安人字公弼登元符三年进士授大名府司户差知夏津县河北有疑狱系者二百人歴十三年十置狱唐佐徃决得其情人皆感泣是歳旱雨随至时号县令雨迁光禄宗正丞歴京畿江东常平后知登闻检院尝语侵王黼请祠得南京鸿庆宫荐除开封府司録知严州号令不繁暇日与诸生讲学作易传数万言进之建炎初提点京畿刑狱进直徽猷阁京畿冦盗充斥与战数十合杀伤过当三年授知应天府敌骑数十万围城城中兵少粮乏外无援救誓以死守及陥被执敌欲降之指头曰此可断不可降也皆义之刘豫欲汚以枢辖不从使留守应天继得豫虗实宻以蜡封奏朝廷事泄捕至大梁怒曰何为见卖唐佐曰国家何负于汝而反面事敌一世皆欲杀尔何独我也豫犹惜其才系累日度终不可屈遂引出害之临死曰恨不见枭刘豫之首明年诸将复颍昌妻田氏以唐佐死状闻诏赠待制敕衣冠于班正门外学舍嵗时奉祀】
　　淩民瞻【吴人嘉祐进士民师熈宁进士子哲遘宣和进士孙揆建炎进士揆孙云嘉定进士云孙
　　万顷开庆进士一门科第之盛】
　　淩哲【字明甫宣和中进士髙宗朝自明州通判召对擢为御史数日迁右正言初周望守平江金人入寇望遁去以罪责死连州至是其家自陈诏复故官泽及其子哲因追数望弃城罪恶竞寝其命及上疏论秦氏亲党因缘科第有妨寒畯进取之路又奏王防前知湖明二州及移平江恃权贪酷乞投窜遐裔以为慢令贼民之戒防竞编管循州迁左司谏吏部侍郎兼侍讲以敷文阁待制知台州遂退归乡里十余年以通议大夫致仕卒年八十六哲为人端重简默澹约自守虽处侍从不啻寒素非时未尝至郡府终歳无所干请居隣有茶肆日为市井俚俗所聚哲徙避之人服其徳量目为淩佛子云】
　　淩冲【吴人庆元进士少负才名受知王安石尝着乡党传说二论安石大竒之熈宁问知含山县律已甚严一毫不妄取秩满归装有一砚冲视之曰非吾来时之物也命还之】
　　淩皓【天禧时知保昌县兴水利开导江水民感其徳至今号曰淩江】
　　淩浩【字真翁无锡人与同邑陈敏受业于吴安定之门以经术知名治平二年甲科令蓬莱武渉召
　　拜太学博士推安定之学以诲多士学者翕然师尊之】
　　淩震【吴人策之后文天祥同时人端宗避兵海州震以都统复海州其后散居岭南】
　　淩琰【闽清人政和特科状元】
　　淩简【襄阳人通判兴化路军事】
　　淩嵒【华亭人少习举子业防宋亡遂不仕大肆力于诗骎寻十才子笔仗时推许之】
　　淩万顷【字叔度昆山人景定二年第四甲出身】
　　淩伯玉【武进人政和进士】
　　淩臯【吴兴人熈宁进士】
　　淩次英【高邮人绍兴己未进士】
　　淩似祖【建炎初建宁府观察判官】
　　淩大渊【于潜人淳祐进士有文学工诗年十九而卒娶刘氏已请期而大渊卒刘号恸告父母曰儿闻女子以一志为良以死生不易为节儿已许凌君固吾夫也儿将易服奔丧父母曰汝犹木方芽又未尝身践其庭何遽若此泣曰以身许人而背之乎有死而已父母从之于是麤衰赴夫家临柩伏哭尽哀终丧乞夫兄恭之子以养为之娶至于抱孙白首不易其志寳祐间县令吕洗闻而嘉之为表其居曰烈女坊里人赵景纬为作诗刻诸路榜】
　　淩嵩【新城人嘉定十三年进士】
　　淩防【武康人江隂司戸】
　　淩逺【江隂司理】
　　淩永仁【临安人熈宁进士】
　　淩暠【从仕郎绍兴十五年知泾县】
　　淩天钧【泾县人元祐三年李常榜进士】
　　淩伯裕【政和中知栁州】
　　淩云鹏【策子光禄丞】
　　淩鲁【翰林学士】
　　淩奎【秘书省正字】
　　淩仁【吴人咸淳进士玉山令】
　　淩戬【著作郎】
　　淩迁【水部主事】
　　淩启元【太平府推官】
　　淩闑【都官郎】
　　淩朝元【景阳子太学博士】
　　淩珩【大中大夫】
　　淩朴【于潜丞】
　　淩煜【太常丞】
　　淩洪【河东提点刑狱赠尚书】
　　淩尚贤【举进士中书舍人】
　　淩顺【临安簿】
　　淩頥【宣议郎】
　　淩邦【朝议郎】
　　淩髙【中大夫】
　　淩允【工部尚书】
　　淩雍【礼部尚书】
　　淩恺【大理丞】
　　淩怡【国子司业】
　　淩悰【进士】
　　淩岳【钱塘丞】
　　淩墀【两浙转运判官】
　　淩文秀【承事郎】
　　淩昉【光禄少卿】
　　淩懋【防访使】
　　淩循【国子博士】
　　淩曙【给事中自云鹏以下俱凖后】
　　【元】淩时中【安吉人字徳庸始冠值宋末元将巴延命时中招谕安吉武康徳清故三邑之民赖以保全授建昌路司狱有重囚待报将刑时中察其寃白于上官不许即解印去又不许后罪人竟获于他郡囚遂得释累迁福建防访都水监丞时河南王堰水转磨民患之愬于朝命台省按治皆畏不敢言时中独命毁之大长公主南游乗豪民巨舫钲鼔而行时中以为非法请更乘驿叹服官至秘书少监吴兴郡侯】
　　淩纬【字景文昌化人号菊山笃学能文大徳中以才荐为雪江书院山长寻弃去尝着唐山纪事董子雅言夀考録冰室集事偶韵语等书年九十三卒邑今表之曰康徳先生】
　　淩懋翁【字师徳时中子景定二年进士初知连州广西蛮入冦懋翁率众御之冦望见骇曰此淩知州也不可犯额手而退招谕诸洞蛮酋恱服至正甲申考两浙乡试号称得人歴官翰林学士通议大夫秘书监致仕】
　　淩云标【南昌人至正丙子举人】
</div>
    <div class="pagination">
<a href="万姓统谱_page176.html">上一页</a><span>...</span><a href="万姓统谱_page172.html">172</a><a href="万姓统谱_page173.html">173</a><a href="万姓统谱_page174.html">174</a><a href="万姓统谱_page175.html">175</a><a href="万姓统谱_page176.html">176</a><span class="current-page">177</span><a href="万姓统谱_page178.html">178</a><a href="万姓统谱_page179.html">179</a><a href="万姓统谱_page180.html">180</a><a href="万姓统谱_page181.html">181</a><a href="万姓统谱_page182.html">182</a><span>...</span><a href="万姓统谱_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
