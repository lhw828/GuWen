<!DOCTYPE html>
<html>
<head>
    <meta charset="UTF-8">
    <title>万姓统谱 - 第 180 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 180 页/共 403 页</h1>
    <div class="content">　　泣过西湖拜岳将军墓赋诗以摅愤鬰时称其学防朱陆而得其同云】
　　【元】滕安上【字仲礼年少孤立克自砥砺治性理之学被荐除中山教授召为国子丞陞太常丞拜监察御史顷因京师地震上疏累数百言反覆深切以疾辞去寻为国子司业未几卒赠昭文馆大学士諡文穆有东庵槀行于世】
　　【明】滕揖【洪武初知长沙府公直廉能当几善断发奸摘伏如神在任六年讼简赋均民安盗息阖郡畏
　　而爱之】
　　滕思勉【长洲人居乡以贤士称居官有大臣节歴陞至户部尚书子枋刻苦读书亦以文名】滕徳懋【字思勉吴县人才辨豪爽噐量宏伟其学长于奏疏洪武中一时招诏谕之文多出其
　　手歴官兵部尚书】
　　滕克恭【字安卿祥符人性明敏博通经史登元进士累官集贤馆学士本朝洪武初两为河南乡
　　试考官寿百余歳】
　　滕祐【字吉甫瓯宁人性刚果有才干登进士授行人擢浙江道监察御史敬皇帝追念孝穆皇太后遣使广西访其族有司承防漫举上因以授官赐宅未几有讦其异姓冐滥时拘成命廷议莫决诏命祐徃究祐防服间道直抵连山贺县地方与猺獞叟媪指顾究质潜迹其庐井邱垄以辨其真伪时内外重臣预事者皆坐谴罚先是祐尝抗疏论传奉官乂论太常清职不当滥授黄冠寻移疾归居家睦族置五世祭田待母党甚厚处故旧有恩士多义之】
　　滕用亨【徳懋从子少从懋游又之四方交其英俊与昼夜讲诵弟子从游者颇众时以经义名者不过宋儒亨学通传疏不専一家言文词亦辨博上篆籀永乐初以善书徴】
　　滕霄【字子冲建安人籍济阳举天顺登治壬戌进士选翰林庻吉士授编修转修撰预修国史进讲经筵陞司经局洗马霄清慎敦厚为文纯正典雅一时翰学成推重之所着有九川文集若干巻】
　　滕昭【字自明汝州人正统中乡举授御史四川都司有谋杀人狱乆不决命昭徃谳之遂伏辜及还起拜佥都御史巡视福建立归化县以止乱廵抚南畿立靖江县以爱民歴兵部左侍郎致仕】
　　滕佑【字舜卿耀州人景泰辛未进士任给事中】
　　滕康【字景晋建安人由乡贡通判松江改恵州所至多善政藩臬交荐之陞知恵州府防勤沉静举
　　措不苟在任十余年政绩显著】
　　滕员【字尚默瓯宁人正统中任韶州府同知明察内敏吏不能欺凡郡之政一一兴革之擢礼部郎
　　中后死于土木之难】
　　滕伯轮【瓯宁人嘉靖壬戌进士歴布政使】
　　曾【鲁国徴音夏少康少子成烈封为鄫太子巫去邑为曽又望出庐陵】
　　【周】曾防【南武城人孔门弟子天资髙明尝对孔子言志曰暮春者春服既成冠者五六人童子六七人
　　浴乎沂风乎舞雩咏而归孔子喟然叹曰吾与防也后世追封莱芜矦】
　　曾参【防子师事孔子践履笃实天性至孝悟一贯之防得道统之传述大学一篇为教人之法后世
　　追封郕国宗圣公配享孔子庙庭】
　　曾元【参子】
　　曾西【参孙】
　　【汉】曾谭【泉陵人举孝廉拜尚书郎有文武才官终太常】
　　【唐】曾芳【为程乡令因民苦瘴以药济之求者接踵乃以大囊药置井中令民汲水饮之而疾愈后人名
　　其井为曾井宋仁宗赐飞白书曾氏忠孝泉五大字】
　　【五代】曾崇范【庐陵人灶薪无属而读书自若家藏九经子史南唐刺史贾皓就取进之以已缗偿其直崇范笑曰坟典天下公器世乱藏于家世治藏于国其实一也何占直以偿耶召授太子洗马迁柬官使】
　　曾文【雩都人天文防纬黄庭内景之书靡所不究而地理尤精梁贞明间游至袁州府万载县爱其县北西山之邱谓其徒曰死我于此及卒塟其地后其徒在豫章忽见之骇然而归启其坟墓视之乃空棺也人以为尸解云】
　　曾文照【七歳应南唐童子科擢第三江南平为永城令上疏论邑利害免挽船夫力歳省万计迁
　　城令蝗不入境终大理司直】
　　【宋】曾防【字宗元晋江人端拱二年进士第二人廷试日时蜀人陈尧叟亦有俊誉上览其文莫适髙下并授光禄丞出为两浙转运使丁谓建捍海塘索民太急时无敢言者防奏列其状中罢军民得安】
　　曾致尧【南丰人五代时洁身不仕宋太宗时举进士官至吏部郎中犯颜敢言所着文集百余巻子易简易占并登进士有时名旴江擢第自致尧始后易占子布拜相推恩致尧封宻国公】
　　曾朝阳【永丰人庆厯间登第为石首令寛其赋税改忠州从事教民从事文学有文集二十巻弟匪亦同登第为南安主簿邑有冦独力擒之辞赏不受改龙南令设学以教其子弟后移至玉山朝阳县元忠大观间登第累官广州教授所着有春秋厯法论语解周易解等书门人私谥文节先生】
　　曾肃【泰和人居父丧庐墓数年有慈乌来巢人以为孝所感子安止登科为彭泽令挂冠归隠安中未冠登第上书言时政入党籍安强为进士提举成都路常平尝塟暴露不塟者三十余柩】
　　曾有开【知卫州时水灾人乏食擅贷常平钱粟与之具奏乞蠲其息】
　　曾易占【字不疑致尧子用举者监真州装卸米仓迁太子中允太常丞知泰州如臯信州玉山四
　　县皆有政绩子三人巩布肇追封鲁国公】
　　曾巩【字子固致尧孙幼警敏数千言一览辄记嘉祐间举进士歴知齐襄洪福明亳沧州所至务去民疾苦入为中书舍人文章与欧阳修齐名世称南丰先生族兄叔卿举进士官至著作郎】
　　曾肇【字子开巩弟自幼力学为文温润有法治平间举进士歴事三朝更十一州所至有声入为中书舍人迁翰林学士与凡布同时举翰苑人以为荣山杨时称其立朝端严有大臣体卒谥文昭】
　　曾准【字子中贑州人嘉祐间进士知公安县火燔民居准以身叩之风反灭火复通判临江明慎刑
　　狱芝草生圜扉或劝以献准抑之长子懋少頴悟官至吏部尚书】
　　曾公亮【字明仲晋江人举进士知防稽县累官吏部侍郎同中书门下平章事公亮方厚庄重沉深周宻明练文法习知典故韩琦为首相毎谘访焉累封鲁国公以太保致仕卒諡宣靖】
　　曾孝寛【字令绰公亮子以防知桐城县累官佥书枢宻院事后以端明殿学士知郓州】曾孝广【字仲锡公亮从子元丰末为北外都水丞元祐中议复河故道孝广以为不可歴水部员外郎河决内黄诏孝广行视遂疏蘓朴凿钜野导河北流纾澶滑深瀛之害后为戸部尚书出知杭州潭州加显谟直学士】
　　曾孝序【字逢源晋江人徙家泰州累官至环庆路经略安抚使论事忤蔡京窜岭表后知潭州破平猺人进龙图阁学士知青州缮城训兵金人不敢犯将官王定捕临朐盗失利以言憾败卒斩闗入防事孝序与子訏皆遇害后赠光禄大夫諡威愍訏承议郎】
　　曾孝纯【字君施公亮季子公亮卒诏遗防外増推恩二人孝纯为殿中丞赐同进士出身辞以所得官予其族之人未仕者二十四年不改秩绍圣中擢太常丞执政沮之遂杜门不仕治家有法子弟非冠带不见昼日一不得居私房男女燕集异席闺门肃然不蓄私财不置别产故其子孙独贫】
　　曾孝蕴【字处善晋江人为江浙荆淮发运使后知杭州宣和二年复天章阁待制知歙州方腊起青溪孝蕴约敇郡内无得奔扰分兵守扼塞有避贼来归者获罪使出境人稍恃以安防移青州既行而歙陥道改杭州贼时已破杭孝蕴单车至城既克复军士多杀人孝蕴下令从者得自首无辄杀皆束手不敢骜】
　　曾诞【公亮从孙孟后废诞三与邹浩书劝力请复后浩不报及浩以言南迁诞着玉山主人对客问
　　以讥之其书既出或以比韩愈谏臣论诞仕亦不显】
　　曾懋【字叔夏准长子少頴悟落笔惊流辈登元符三年进士知兴化拒楚命表髙宗劝进扈从隆祐孟太后至防军民偶忿争頼以抚定累官吏部尚书着内外制十卷东宫日记十巻】
　　曾如骥【字徳清泰和人判邵州元兵入城僚吏谏曰曷不壶浆以迎曾绍诺退书舍生取义于壁
　　登于城投滨江死事闻赠敷文阁待制諡忠愍立庙记】
　　曾奉先【字绍宗笃志力学登进士判罗源簿有清名欧阳文忠公推重之陞贺州法曹】曾开【字天游准次子崇宁进士歴官至礼部侍郎秦桧主和议开抗疏力争忤桧出知徽州寻褫职
　　后复秘阁修撰卒开尝师游酢友刘安世故立朝遇事临大节而不可夺】
　　曾升【字孟髙初以入粟为吏靖康中敌骑犯邉被檄守楚州与金人合战奋不顾身遂死于阵州赖
　　以全事闻赠五官与子恩泽立庙于楚州祀之】
　　曾民瞻【南昌尉通天文学以晷漏有差遂更用其法箭傍二木偶左者昼司刻夜司防则击板以
　　告右者昼司晨夜司更则鸣钲以告自谓得古人之所未至】
　　曾觌【字纯甫号海野东都故老有词可称】
　　曾子良【临川人咸淳末知淳安县清慎自守时邉事已急多方保障民赖以安后以谗籍其家惟
　　故书败絮而已君子惜之】
　　曾悟【字伯翰林学士肇之孙也宣和二年进士靖康间为亳州士曹金人破亳州悟被执抗辞慢
　　骂众刅劘之尸体无存者妻孥同日被害】
　　曾纡【巩侄布之子以词翰名世有志节建炎间尝力劝湖州郡将梁端防起兵勤王后官至直寳文
　　阁知衢州】
　　曾怘【字仲常巩孙补太学内舍累官通判温州顷次于越建炎中金人陥越被执怘见金酋辞气不屈责以大义金人杀之肇孙悟举进士为亳州士曹金人破亳州悟被执抗辞慢骂众刅劘之】
　　曾渐【南城人绍熈中进士官至工部侍郎立朝有风节卒赠少师谥文庄】
　　曾项【绍兴中宰常熟王伯刚称其知足以知勇足以行御吏若西门之治邺爱民如子产之治郑云】曾几【字吉父开弟幼有识度事亲孝绍兴间歴官浙江提刑秦桧怒开几亦罢及桧死起知台州寻授秘书少监修寳训书成权礼部侍郎卒谥文清几为文纯正诗尤工有集五十巻】
　　曾滂【字孟博临川人为人质直刚烈四方宗陆氏者自孟博与李徳章师复斋始孟博长象山五六
　　歳象山甚爱重之】
　　曾极【字景建滂子志气豪放声名四起朱晦翁得其书及诗大异之书往来深期之谓其文似老蘓父子鴈湖李公南塘赵公相与赓酬最多尝以诗语涉谤讪得罪谪道州卒于其所李公心传为言曾极乆斥可念孝宗曰非为江湖集耶后有防归所为文有春陵小雅金陵百咏】
　　曾光庭【吉水人仕为永州东安簿靖康之难勒兵勤王防徽钦北狩列表劝进髙宗立光庭不愿
　　受赏】
　　曾干度【字顺承文照子淳化三年进士两任推官三为县五典州年甫六十恳请分司南京再求监舒州灵仙观时张仕逊为相言其风力方遒使卧理一郡亦足以厚风俗廼起知筠州不赴遂以太常少卿致仕率诸生兴学校教以孝弟幅巾徜徉缙绅荣之】
　　曾三异【字无凝少有诗名杨文节公深嘉之尤尊经学屡从朱文公先生问辨因扁读书之堂曰仰髙鹤山魏文靖公为之记尝从文忠公于里第攷订典章纂修文史皆以属之少三举乡贡当补官弗就不治生产作业著书满家士友来请益官糓不厌部使荐于朝授承务郎端平初以秘阁校勘召力辞时年八十一】
　　曾噩【字噩甫闽县人学问淹贯文章简古庆元尉上髙有声新尉防记尉题名后陞广东漕使】曾守约【大庾人以乡举充郡学正行义著称郡守李大正为书鲁齐二字并记以诗左史刘公黻
　　为着鲁斋铭有忠为徳基孝为行本之辞】
　　曾和应【字贤叔上犹东廓人隠居梅岭之隂清苦好吟八十不倦黄秋岩喜其得情性之正选而
　　集之名梅溪四体庐陵赵青山诸老多有品题梓行于世】
　　曾懐【字钦道晋江人公亮曾孙也以父防绍兴中歴知真州训习民兵有纪张浚督师大竒之后迁戸部侍郎言量入为出使天下之财足天下之用进权尚书除叅知政事代梁克家为右丞相懐尝言事之大者视之以小小者视之无天下无复事矣卒封鲁国公】
　　曾丰【字幼度乐安人也宋乾道五年进士以文章鸣晩年恬于仕进筑室曰樽斋四方求诗文者坐常满有缘督集行于世仕至太守何栁塘糓賛云不夷不恵斯道之魄不欧不蘓斯文之脉外容万象中无一物世以为名言】
　　曾伋【字彦思绍兴三十年以大理寺丞出知州事一意为民隆兴初元有防江西和籴百万转输丹阳一时有司失于讨论袁亦在数伋具不可籴状条举先后以闻乞先罢黜朝廷嘉而免之是邦得免和籴自伋始】
　　曾三复【新淦人与弟三聘俱乾道间进士三复性耿介耻奔竞绍熈初歴知池常州召拜监察御
　　史持论正平不随不激累官至起居郎兼权刑部侍郎致仕】
　　曾三聘【字无逾三复弟幼有异质日记千言由进士累官秘书郎光宗时三上疏指陈时事党论兴坐重劾卒赠直龙图阁諡忠节弟三异少有诗名尝着新旧官制通考通释除大社令力求去时号云巢先生三英尝考究三国六朝攻守事迹着南北邉筹十八篇又着史】
　　曾兴宗【字光祖宁都人笃志为巳之学自号唯庵冠婚丧祭一用古礼朱熹尝称之伪学之禁兴
　　学者讳名其师兴宗执礼益勤励志益苦孙原一原郕俱博学工诗】
　　曾纮【南丰人家襄阳博学善属文号临汉居士子思号怀岘居士亦能文俱有集行世】曾植【字子直晋江人太学上舍生用孝宗登极恩释褐累迁勑命所删定官司农寺丞轮对言用人之道不当以南北文武二其心又不当以腐儒之故废弃真儒求补外知南剑州】
　　曾用虎【字君遇从龙之弟弱冠工于文累举不第以兄任歴官兴化军创城堤及起太平废陂民
　　防其利号曾公陂三年大治陈韡帅江右请自代除府事改江西提刑】
　　曾治凤【字君仪从龙李弟开禧元年进士歴官广西提刑以将作监知袁州复直焕章阁帅广东性简俭爱惜公帑一毫不以妄费不嗜杀戮冦发循恵间郡请兵捕追不从必谕降之端平二年进直徽猷阁】
　　曾恬【字天隠公亮曽孙少从杨山谢上蔡陈了翁刘元城诸贤游为存心养性之学绍兴中仕至
　　太宗正丞秦桧当国恬自守不为诎】
　　曾集【绍熈间知南康军勤理庻务首慕先贤刘涣之为人修其墓亭礲石以培其封割公田以奉其
　　祀朱熹称其有尊贤尚徳之心】
　　曾松【字坚伯章贡人几之从孙仕至江西帅参松敬贤乐善居官以才防称嘉定中寓居建阳县县东北有竹原山刘勉之旧隠朱熹问道之所也松慨想陈迹作乐斯庵于其傍友人黄干记之】
　　曾从龙【字居锡公亮四世从孙初名一龙庆元间进士第一赐今名累官枢宻使兼叅知政事有才行文学敭歴中外蔚有声誉且无所附丽卒赠少师弟用虎天麟治凤皆歴显仕以吏能著称】
　　曾渊【字广防南丰人景定间知新昌有诗声且优于政尝修大成殿终于安南】
　　曾原一【字子实兴宗孙绍定四年领乡荐尝与从弟东湖书院山长原郕师吉安庐陵杨伯子俱博学工诗绍定庚寅避乱钟陵从戴石屏诸贤结江湖吟社冦至原一偕其叔益之倾赀产募丁壮筑城垣为保障寇知有备不敢犯民多徳之着有选诗衍义苍山诗集】
</div>
    <div class="pagination">
<a href="万姓统谱_page179.html">上一页</a><span>...</span><a href="万姓统谱_page175.html">175</a><a href="万姓统谱_page176.html">176</a><a href="万姓统谱_page177.html">177</a><a href="万姓统谱_page178.html">178</a><a href="万姓统谱_page179.html">179</a><span class="current-page">180</span><a href="万姓统谱_page181.html">181</a><a href="万姓统谱_page182.html">182</a><a href="万姓统谱_page183.html">183</a><a href="万姓统谱_page184.html">184</a><a href="万姓统谱_page185.html">185</a><span>...</span><a href="万姓统谱_page181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
