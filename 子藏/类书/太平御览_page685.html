<!DOCTYPE html>
<html>
<head>
    <meta charset="UTF-8">
    <title>太平御览 - 第 685 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 685 页/共 737 页</h1>
    <div class="content">又曰：沙鸡，一名促织，一名络纬，一名蟋蟀。促织，谓鸣声如急织也。络纬，谓其声如纺也。促织，一名促机；络纬，一名纺纬。
阮籍诗曰：开秋肇凉气，蟋蟀鸣床帷。感物怀殷忧，悄然令心悲。
卢谌《蟋蟀赋》曰：何兹虫之资生？亦灵智之攸授。享神气之么眇，体形容之微陋。于时微凉，既戒火灵。告去玄乙，辞宇翔军。（音昆。）南顾风戾戾而动柯，露零零而陨树。月转景而西颓，汉回波而东注。厉清响于干宵，激悲声以迄曙。
王褒《圣主得贤臣颂》曰：虎啸而风冽，龙兴而致□。蟋蟀俟秋吟，蜉蝣出以阴。
《楚辞》曰：澹容与而独倚兮，蟋蟀鸣於西堂。
刀劳
《诗义疏》曰：，（音偃）一名刀（音刀。）劳，（音劳。）蟪蛄也。
《尔雅》曰：蜓木，奚鹿。（即是劳也，一名蟪是劳，齐人呼奚固。题木奚鹿四音。）
《家语》曰：孔子谓宰予曰：“违山十里，蟪蛄之声犹在於耳。”
《庄子》曰：蟪蛄不知春秋。（司马彪注曰：是劳春生夏死，夏生秋死，故不知岁之春秋也。）
扬雄《方言》曰：多，（上音折，下音。）齐谓之奚鹿；（奚鹿两音。）楚谓之蟪蛄，或谓之蛉蛄；（上音零。）秦谓之多；自关而东谓之刀劳，（貂料两音。）或谓之是（音帝。）劳，或谓之蜓木；（音。廷木）西楚与秦通名。（江东又呼为枭劳。）
《风土记》曰：秋而蟪蛄鸣於朝，寒蛩鸣於夜。
鼠负
《尔雅》曰：蟠，鼠负也。（郭璞曰：此瓮器底虫也。旧说伊威鼠妇别名，未详也。）
《毛诗□东山》曰：伊威在室。（伊威，委黍也。）
陆机《毛诗疏义》曰：伊威，一名委黍，一名鼠妇。在壁根瓮底土中，似白鱼者也。
《说文》曰：蟠庶，（音柘。）鼠妇也。伊威、委黍，鼠负也。
干宝《搜神记》曰：豫章有一家婢，在灶下，忽有人长数寸，来灶间。婢误以履践杀一人。须臾，遂有数百人着麻，持棺迎丧，凶仪皆备，出东门，入园中复舡下。就视，皆是鼠妇，作汤浇杀，遂绝。
葛洪《治疟方》曰：取鼠妇虫十四枚，各以糟封裹之，凡十四丸。临发，服七丸便愈。
陶弘景《本草经》曰：鼠妇，一名蟠负，一名伊威，一名委人。俗言鼠多在坎中，背则负之。今作‘妇’字，如似乖理。又一名鼠姑。家用此悦媚人，甚多方而应少。
蠹
《韩诗外传》曰：枯鱼衔索，于何不蠹？
《尔雅》曰：蝎，吉蝴屈。（木中蠹虫。）蝎，桑蠹。（即吉屈也。）
《汉书》曰：文帝赐尉佗书、衣物，佗因使者献桂蠹一器。
文子曰：山生金，反自刻；木生蠹，还自食。
《穆天子传》曰：天子东游，次雀梁，蠹书于羽陵。（谓暴书蠹虫囚曰蠹书也。）
杜宝《大业拾遗录》曰：七年，始安郡献桂蠹四瓶，瓶别一千头。紫色，香辛有味。啖之，去阴痰之疾。
强蛘（音羊）
《尔雅》曰：蛄{施虫}，强蛘也。（郭璞症曰：米中蠹小黑虫也。建平人呼为蛘子。音羊。）
《方言》曰：蛄{施虫}（音施。）谓之强蛘。（郭璞症曰：江东谓之姑{施虫}也。）
啮桑
《尔雅》曰：襄，（音饷。）啮桑。（郭璞曰：似天牛也，长角，体有白点，喜啮桑树，作孔藏其中。江东呼为啮。）
守瓜
《尔雅》曰：（音权。）舆父，守瓜也。（郭璞症曰：今瓜中黄小虫，喜食瓜叶，名曰守瓜。）
蚰蜒
《尔雅》曰：寅[A123]，入耳。（蚰蜒也。[A123]，音衍。）
《方言》曰：自关而东，蚰蜒谓之蚓{衍虫}，或谓之入耳，或谓之长（音长）丽；（所宜切。）赵魏之间或谓之蚨于；（音扶于。）北燕谓之丑尼。（《广雅》同。丑，奴六切。尼，音尼。）
（音肥）
《广五行记》曰：《春秋□鲁庄公二十九年》“”，刘向以为此非中国所有。南越盛暑，男女同川泽，淫乱所生。为虫臭恶。时公娶齐淫女为夫人。
《後汉书》曰：王莽地皇玄年，蔽天至长安，入未央宫莽，莽发吏捕之。於时天下大乱，寻而莽败见杀。
蜚廉
《本草经》曰：蜚廉，味咸，治血瘀，遂下血，破积聚，疗喉痹。生晋地山泽中，二月彩之。
《吴氏本草》曰：蜚廉虫，神农、黄帝云治：妇人寒热。

《尔雅》曰：国（音或。）貉，虫也。（音许两切。今呼蛹虫为。《广雅》曰：土蛹，虫。）
{求虫}螋（音求搜）
《说文》曰：{求虫}，多足虫也。
《广雅》曰：矜，{求虫}螋也。
《博物志》曰：瞿螋虫溺人影，亦随所着处生疮。（卢氏曰：以鸡肠草捣途，经日即愈。）
尘虫
《吴氏本草》曰：尘虫，一名土鳖。
蛇公
《异苑》曰：海曲有物名蛇公，形如复莲花，正白。
庾阐《杨都赋》曰：蛇公沉光於海曲。
窒当（上知栗切，下多郎切）
《尔雅》曰：王，失（音铁。）（音汤。）也。（郭璞症曰：即窒当也。似蜘蛛，在穴中，有盖。今河北人呼誓鲵也。）
金花
竺法真《登罗山疏》曰：金花虫，大如班猫，形色文彩如金，是龟属，得之养玩弥日。
慈母
《淮南子》曰：朝秀不知晦朔。（许慎注曰：朝生暮死虫也，生长上，似蚕蛾，一曰兹母。）
卷九百五十　虫豸部七
蜻蛉
扬雄《方言》曰：蜻蛉谓之即蛉。（郭璞症曰：六足四翼虫也。淮南呼康尹也。）
《说文》曰：蜻蛉，一名桑根。
《尔雅》曰：丁（音丁。），（音升。）负劳。（郭璞症曰：或曰即蜻蛉也，江东呼狐梨，未详。）
《庄子》曰：童子埋蜻蛉头而化为珠。
《试萦》曰：荆庄王命养由基射蜻蛉，曰：“吾愿生得之。”养由援弓射之，拂左翼。
《战国策》曰：庄辛谓楚庄王曰：“王独不见夫蜻蛉？仰承甘露而饮之，自以为伍录，与人无争。不知夫五尺童子，揭钩胶丝，加之四仞之上，而下为蝼蚁所食。”
《吕氏春秋》曰：海上有人好蜻蛉者，每朝居海上从游，有蜻蛉至者数万，前後左右尽蜻蛉也，终日玩之不去。其父告曰：“闻蜻蛉从汝居，取而来，吾将玩之。”明日往之海上，而蜻蛉无至者。
《东方朔别传》曰：上置蜻蛉盖下，使朔独射之。朔对曰：“冯翊冯翊，六足四翼，头如珠，尾正直，长尾短项，是非勾篓，即蜻ㄇ”上“善。”赐帛十匹。
崔豹《古今注》曰：蜻蛉，一曰青亭，一曰胡蝶，色青而大者是也。小而黄者曰胡离，一曰胡梨。小而赤者曰赤卒，一曰绛驺，一曰赤衣使者，好集水上，亦名为赤弁丈人。
又曰：绀蝶，一名蜻蛉，似蜻蛉而色玄绀。辽东人谓为绀蟠，亦曰童蟠，好以七月群飞暗天。海边夷貊食之，谓海中青虾化为之。
青蚨
《广雅》曰：无蜗，青蚨也。
《搜神记》曰：南方有虫，名暾（音敦。）禺，（音隅。）形如蝉大，味辛美可食。其子着草叶如蚕种。得其子则母辄飞来，虽潜取必知处。杀其母途钱，子途贯，用钱去货，旋则自还。
《淮南万毕术》曰：青蚨还钱。青蚨，一名鱼，或曰蒲。以其子母各置瓮中，埋东行阴垣下，三日後开之，即相从，以母血途八十一钱，亦以子血途八十一钱，以其钱更互市。（置子用母，置母用子，钱皆自还。）
蜂
《尔雅》曰：土蜂、（匠箔东呼大蜂，在土中作房者为土蜂，啖其子即马蜂也。今荆楚间呼为，音蝉。）木蜂。（似土蜂而小，在树上作房。）
《方言》曰：蜂，燕赵之间谓之蠓翁，（蒙翁二音。）或谓之蚴蜕，（音幽悦。）其大有蜜谓之壶蜂。（即今黑蜂，穿竹木作孔，亦有蜜者。）
《山海经》曰：平逢山有神如人，二首，名曰娇虫。是盘虫，实惟蜂蜜之庐。（郭璞症曰：娇为盘虫之长，群蜂所舍集。蜜亦蜂名也。）
又曰：大蜂，其状如螽。
《洪范五行传》曰：秦昭王三十八年，上郡大饥，山木尽死，人无所食，蜂食田苗。
《左传□僖中》曰：邾人以须句故出师。公卑邾，不设备而御之。臧文仲曰：“国尾小，不而易也；无备，虽众不可恃也。君其无谓邾小，蜂虿有毒，而况国乎？”
《孝经援神契》曰：蜂虿垂芒。（蜂虿毒在後，故言垂芒。）
谢承《後汉书》曰：豫章严丰，字孟侯，为郡王主簿。太守贾萌举兵欲诛王莽，有飞蜂附萌车衡。丰谏，以为不详之徵。萌不从，果见杀。
王隐《晋书》曰：太尉陶侃表仓曹参军袁谦为高凉太守，未至百馀里，浦中有蜜费拔日而下谦舡上，谦不觉甚恶。会得留郡文书，贼欲乘虚攻郡，谦欲速赴。明早进西南，卒遇大风飞沙，天地晦合，不复得还浦，遂没海中。
《晋书》曰：邹湛对武帝曰：“猛兽在田，荷戈而出，凡人能之。蜂虿作于怀袖，勇士为之惊骇，出於意外故也。”
《淮南子》曰：蜂房不容鹄卵，（房，巢也。）小形不足以苞大体也。
《抱朴子》曰：军行，卒逢群飞蜂及虻虫，若蜜蜂尤多者，必大战，惊於藏伏之贼。
《列女传》曰：尹吉甫子伯奇，至孝。事後母，母取蜂，去毒，系於衣上。伯奇前，欲去之，母便大呼曰：“伯奇牵我！”吉甫见疑蜜，伯奇自死。
《葛仙公别传》曰：仙公与客对食，客曰：“当请先生作一奇戏。”食未竟，仙公即吐口中饭，尽成飞蜂满屋，或集客身上，莫不震肃，但皆不螫人。良久，仙公乃张口，见蜂飞还入口中成饭。
《永嘉地记》曰：七八月中，常有蜜蜂群过，有一蜂先飞，觅止泊处。人知辄内木桶中，以蜜途桶中。飞者闻蜜气或停，不过三四来，便举群悉至。
《博物志》曰：细腰无雌，蜂类也。无雌，取桑蚕或阜螽子所见抱而成己子。《诗》云：“暝蛉有子，蜾蠃负之。”
又曰：远方诸山出蜜蜡处，其处人家有研掬者。其法以木为器，或十斛、五斛，开小孔，令才容蜂出入，以蜜蜡途器，内外令遍，安着檐前或庭下。春月，此蜂将作巢生育，时来过人家围垣者，捕取得三两头，便内着器中。数宿出蜂出飞去，寻将伴来还，或多或少，经日渐益不可复数，遂停住涂却，器中所滋长甚众。至夏，开器取蜜蜡，所得多少随岁中所宜丰俭。（卢氏曰：春至秋末，始有蜜，晚者至冬，余所见。今云夏，未详其故。）
又曰：诸远方山郡贫荭出蜜蜡。蜜蜡所着，皆绝岩石壁，非攀援所及，惟于山顶以槛辇自悬挂下，遂乃得取彩。蜂遂去不还。馀巢及蜡着石不尽者，有鸟，形小於雀，群飞千数来啄之。至春都尽，其处皆如磨洗。至春，蜂皆还洗处，结巢如故。年年如此，物无错乱者。人亦各怀各占其平处，谓之蜡塞。鸟谓之灵雀，捕搏终可不得也。
《宣验记》曰：玄喜玄年，建安郡山贼百馀人掩破郡治，抄掠百姓资产子女，遂入佛图搜掠财宝。先是，诸供养具别封置一室，贼破户，忽有蜜蜂数万头从衣簏出，同时噬螫群贼，身首肿痛，两眼盲合，先诸所掠皆弃而走。蜂飞邀逐噬击弥路，贼遂惶惧，从便道而去。时是腊日，所缚女子各还其家。
《广五行记》曰：秦昭王委政於太后弟穰侯。穰侯用事，山木尽死，蜂食人苗稼。时大饥，人相食。穰侯罢免归第。
《岭表录异》曰：唐刘恂曾游宣、歙间，见彼中人好食蜂儿，状如蚕蛹而莹白。大蜂结房於山林间，其大如巨钟，其中不知几百层。村人彩时，须以草衣蔽身，以捍毒螫；复以烟火逼散蜂母，然後攀缘崖树，断其根。一房有蜂儿五斗或一石者，三分，中一足具矣，即入盐酪炒之，曝乾，以小纸囊贮之，寄入京洛以为方物。
《楚辞》曰：玄蜂如壶。
彖
</div>
    <div class="pagination">
<a href="太平御览_page684.html">上一页</a><span>...</span><a href="太平御览_page680.html">680</a><a href="太平御览_page681.html">681</a><a href="太平御览_page682.html">682</a><a href="太平御览_page683.html">683</a><a href="太平御览_page684.html">684</a><span class="current-page">685</span><a href="太平御览_page686.html">686</a><a href="太平御览_page687.html">687</a><a href="太平御览_page688.html">688</a><a href="太平御览_page689.html">689</a><a href="太平御览_page690.html">690</a><span>...</span><a href="太平御览_page686.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
