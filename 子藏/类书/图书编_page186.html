<!DOCTYPE html>
<html>
<head>
    <meta charset="UTF-8">
    <title>图书编 - 第 186 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 186 页/共 220 页</h1>
    <div class="content">









　　图书编卷一百二
<子部,类书类,图书编>
　　钦定四库全书
　　图书编卷一百三
　　明　章潢　撰
　　厯代帝王庙祀总序
　　人君为天地宗子家六合子万姓盖以天地为大父母也即宜以天地为大宗谱从开辟以来曽任君天下之责居天位食天禄者即其同姓之宗亲况伏羲神农黄帝尧舜禹汤文武其经制述作有功民物乃万世所永頼者得非后代君王所当祖述之者乎生而君天下没而师天下崇庙貌以尊祀之者礼也洪惟我太祖高皇帝特隆庙宇正祀典不惟汉髙祖光武唐太宗宋太祖俱与列圣并列虽元世祖今已革祀而国初亦得与焉伟哉一代之盛典也噫自天地言之作君作师既均之为宗子则凡为后世之君师不得不仪刑前代以上慰乎干父坤母生养民物之心今黄帝先医且均得祀诸内殿曷若并列圣祀之庶旦夕瞻仰祖述在念不尤为祀典之要也耶















<子部,类书类,图书编,卷一百三>
　　厯代帝王庙祀典
　　在钦天山之阳帝王冕服坐像伏羲神农无之中室太昊伏羲氏炎帝神农氏黄帝轩辕氏东一室帝金天氏帝高阳氏帝高辛氏帝陶唐氏帝有虞氏西一室夏禹王商汤王周武王东一室汉高祖皇帝汉光武皇帝又西一室唐太宗皇帝宋太祖皇帝从祀东庑风后臯陶龙伯益傅説召公奭召穆公虎张良曹参一坛西庑力牧防伯夷伊尹周公旦太公望方叔萧何陈平一坛又东周勃冯异房龄李靖李晟潘羙岳飞一坛又西邓禹诸葛亮杜如晦郭子仪曹彬韩世忠张浚一坛嘉靖九年奉钦依古先帝王春祭南京不必増待庙成春秋都在京行礼旧仪注祝文与今异撤元世祖在停祭之后遣守偹官行礼百官陪祀至期典仪唱乐舞生就位执事官各司其事赞引引献官至盥洗所赞搢笏出笏引至拜位赞就位仪典唱迎神协律举麾奏乐乐止赞四拜【陪祭官同】典仪唱奠帛行初献礼奏乐执事官各捧帛爵进于献官赞献于神位前赞引赞陞坛赞引赞诣三皇位前赞搢笏执事官以帛进于献官赞献爵凡三出笏诣五帝神位前俱同前爵凡五诣三王神位前爵凡三诣汉高祖汉光武唐太宗皇帝神位前爵凡三诣宋太祖皇帝神位前爵凡一出笏诣读祝位读祝官取祝跪于献官左读祝毕进于神位先赞俯伏兴平身复位乐止典仪唱亚献礼奏乐执事官各以爵献于神位前乐止典仪唱终献礼【仪同亚献】典仪唱饮福受胙赞诣饮福位跪搢笏执事官以爵进赞饮福酒执事官以胙进赞受胙出笏俯伏兴平身复位赞二拜典仪唱彻馔奏乐执事官各于神位前彻馔乐止典仪唱送神奏乐赞四拜平身陪拜同乐止典仪唱读祝官捧祝掌祭官捧帛馔各诣燎位望瘗乐止赞礼毕
　　祝文
　　皇帝谨遣致祭于太昊伏羲氏炎帝神农氏黄帝轩辕氏帝金天氏帝高阳氏帝高辛氏帝陶唐氏帝有虞氏夏禹王商汤王周武王汉高祖皇帝汉光武皇帝唐太宗皇帝宋太祖皇帝曰昔者奉天命相继为君代天理物抚育黎黔伦攸叙井井绳绳至今承之生民多福思不忘而报徳特祀以春秋惟帝兮英灵来歆来格尚飨
　　洪武元年祀三皇用太牢勾芒祝融风后力牧配四年令三皇不必设祭祭于陵是年命官防考厯代圣帝贤王但在中原安养人民者三十四君合祀之择名臣从祀【洪武四年奉钦依厯代帝王都是前王如今祀祭我必亲祀一遍】六年礼官言古帝王有父子祖孙一庙合祭非礼令别立厯代帝王庙同堂异室嵗春秋祀三皇五帝禹汤文武汉高祖光武唐高祖太宗宋太祖元世祖其守成贤君令所在有司嵗春秋祭于陵【六年上曰五帝三皇及汉唐宋创业之君俱宜于京师立庙致祭其余守成贤君令有司祭于陵庙皆每嵗春秋祭之】七年望帝王衮冕坐像上曰伏羲神农未有衣裳之制勿加冕服已而郊祀祔祭诸帝王省春祀【増帝王坛于大祀殿环墠之外孟春从祀】嵗仲秋遣官祭于庙二十年以武成王从祀帝王庙去王号罢故庙祀二十一年礼官择上厯代名臣始终全节者三十五人从祀帝王庙上曰赵普负太祖不忠不可祀元穆呼哩安图祖也不可祀孙而去祖可祀穆呼哩罢安图祀祀巴延阿珠可勿祀又曰汉陈平冯异宋潘美皆宜祀未几上曰文王虽基周命终守臣节唐高祖有天下本太宗力也可勿祀祀于陵増祀隋文帝是年庙火改建于钦天山之阳去隋文帝子午邜酉年传制祭陵停庙祭嘉靖九年罢厯代帝王南郊坛从祀礼官请加南京庙春祭上不从令建庙京师嵗仲春秋祭南京祭罢十年春庙未成世祖祀之文华殿庙初成上至庙祭是年修撰姚涞请罢元世祖祀礼官议不可上从礼官议二十四年给事中陈裴又言之乃罢祀元世祖并罢从祀穆呼哩等五人
　　厯代帝王庙太常寺在阜城门东庙曰景徳崇圣之殿厯代帝王从祀位次如南京丹墀东西砌燎炉殿后为祭器库殿前为景徳门门东为神库神厨宰牲亭钟楼西住持房外门庙街门嵗仲春仲秋遣大臣祭先十五日委协律郎率乐舞生演礼乐先十日题钦遣大臣一员正献四员分献先二日奏致斋进铜人斋牌示长安门同日具本奏省诣太和殿观礼乐牺牲所防牲次日具本复命博士捧祀版于神库乐舞生烧香陈设乐器铺排洗祭器奉安神牌陈设笾豆
　　三皇祭品三案各礼神帛一【白色】磁爵三登一铏二簠簋各二笾豆各十共骍牛一羊一豕一五帝五案三王三案汉髙祖光武二案唐太宗宋太祖二案俱同
　　风后至曹参九位各素帛一爵三酒盏三十铏一簠一簋二笾四形盐枣栗鹿脯豆四菁葅鹿□芹葅醯醢共羊一豕一
　　周勃至岳飞九位力牧至陈平九位邓禹至张浚七位俱同至期导引导遣官由右防门入赞诣洗所赞搢笏洗讫赞出笏典仪唱乐舞生就位执事官各司其事分献官陪祭官各就位导引赞就位【位设丹陛】典仪唱迎神导引赞四拜【传赞百官同】典仪唱奠帛行初献礼奏乐执事官捧帛爵诣各神位赞引奏陞坛导由左门入至中炉赞跪搢笏上香至左炉右炉俱赞上香仍至中赞献帛献爵出笏诣读祝位乐止赞跪【传赞百官皆跪】赞读祝讫乐复作赞俯伏兴平身【传赞同】乐止典仪唱行亚献礼奏乐【仪同初献惟不上香献帛读祝】乐止唱行中献礼奏乐【仪同亚献】乐止彻馔奏乐乐止典仪唱送神奏乐赞四拜【传赞百官同】乐止典仪唱读祝官捧祝掌祭官捧帛馔各诣燎位奏乐遣官退于拜位东捧祝帛馔官出防门赞礼毕【分献官仪】
　　【祝文】皇帝【御名】谨遣致祭于太昊伏羲氏云云曰仰惟诸帝昔皆奉天抚世创治安民我皇祖景慕不忘奉命致祭着在令甲恭修恒祀时维仲春谨以牲币庶品用享于列圣敬体皇祖追报之防惟诸帝鍳临来格于斯庶副予诚之至尚飨
　　上亲祭由中门入位于殿内内赞奏礼同前惟答福胙
　　乐章【乐七奏乐生七十二人舞八佾文生六十四人武生六十四人】
　　迎神【雍和】　仰瞻兮圣容相銮舆兮景从降云衢兮后先来俯鍳兮防衷荷圣灵兮苍生有崇睠诸帝兮是临予顿首兮幸蒙
　　奠帛初献【安和】　秉微诚兮动圣躬来列座兮殿庭予今顾兮効勤捧礼帛兮列酒尊鍳予情兮忻享方旋驾兮云程酒行兮爵盈喜气兮雍雍重荷蒙兮再瞻再崇羣臣欣兮跃从顾覩穆穆兮圣容
　　亚献【中和】　酒斟兮礼明诸帝熙和兮悦情百职奔走兮满庭陈笾豆兮数重亚献兮愿成
　　终献【肃和】　献酒兮至终早整云鸾兮将还宫予心眷恋兮神圣欲攀留兮无从蹑云衢兮缓行得遥瞻兮达九重
　　彻馔【凝和】　纳肴馐兮领成蒸民乐兮幸生将何以兮崇报惟歳时兮再瞻再迎
　　送神【夀和】　旛幢缭绕兮导来踪鸾舆冉冉兮归天宫云拥兮祥风生民歌圣佑兮乐年豊
　　望瘗【豫和】　神机不测兮造化工珍馐礼帛兮荐火中望瘗庭兮稽首愿神鍳兮寸衷　乐章太祖御制两京同
　　凡三年传制遣官祭于各陵寝省庙祭皇帝初即位遣官于帝王陵祭告先圣先师嘉靖初年祀于文华殿皇师伏羲氏神农氏轩辕氏帝师陶唐氏有虞氏王师夏禹王商汤王周文王周武王俱南向先圣周公先师孔子东西向以嵗仲春秋开讲先一日祀至日昩爽太常寺陈设酒果笾豆祝帛讫上皮弁服由文华殿出内赞对引导上至拜位奏就位上就御拜位内赞导上至伏羲氏前奏搢圭奏上香讫诣各神位前俱奏上香讫奏出圭奏复位上复位奏再拜讫读祝官啓祝跪内赞奏跪上跪赞读祝讫俯伏兴平身读祝官安祝退讫奏再拜讫赞焚祝帛上退拜位之东立捧祝帛官出门奏礼毕内赞对引导上出上回宫
　　按初议罢元世祖祀世宗皇帝不可而从礼官议者岂以高皇帝诏文尝有曰天命真人于沙漠入中国为天下主又文中子有帝元魏之説耶



　　图书编卷一百三
　　钦定四库全书
　　图书编卷一百四
　　明　章潢　撰
　　先师庙总叙
　　记曰凡始立学必释奠于先圣先师又曰凡学春官释奠于先师秋官亦如之周礼建国之学校凡有道有徳者使教焉死则以为乐祖祭于瞽宗右所谓右学也乐祖之祀先师之谓也故释者以先圣为周公若孔子先师为礼乐诗书之师若礼则高堂生乐则制氏诗则毛公书则伏生可以为师者生则师之死则祀之四时之学将习其道则释奠各以其师此则自汉以上其礼可知也东汉以来始以孔子为先师盖孔子删述六经以敎万世非复一乡之道徳一经之师承诚万世斯文所共师报徳报功无尽崇祀之典于是为不可易矣
　　先师庙制
　　先师庙【唐武徳二年诏国子监立孔子庙以四时致祭贞观四年诏州郡县皆作孔子庙崇寕中诏辟雍文宣王殿命大成嘉靖九年改称大成殿为先师殿额用丹字用黄金餙两庑俱用朱涂之郡县学同】
　　庙门【宋初国子监文宣王庙门立防十六枚政和中庙门増立二十四防后改大成门嘉靖九年改称大成门仍为庙门额用丹字用黄金餙】
　　泮池【天子之制辟雍四围皆水象全壁也郡县学皆用其半鲁颂采芹采藻采茒皆在泮水象半壁也】
　　櫺星门【中为神道入谒先师者由左出由右以石为柱以水为门上半如窻櫺下全用板】








<子部,类书类,图书编,卷一百四>
　　先师庙祀典
　　庙建于大学东中奉安先师孔子南向复圣顔子宗圣曽子述圣子思子亚圣孟子东西列稍后为十哲两庑先贤先儒九十一位丹墀西为瘗位南为庙门门东宰牲亭神厨西神库特敬门南为外门国初祀孔子于国学洪武十五年建大成殿大成门永乐年建庙京师如制嘉靖九年改殿为先师庙门为庙门庙北建启圣公祀中奉安启圣公神位左右先贤顔无繇曽防孔鲤孟孙氏配两庑先儒程珦朱松蔡元定从祀祠前有门
　　祭期每嵗春秋二仲月二丁日祭之其时用仲以四时之正也其日用丁取隂火文明之象也
　　先师庙【南京】
　　在南京国子监东中
　　至圣先师孔子南向主朱地金书复圣顔子宗圣曽子述圣子思子亚圣孟子配享以下主俱赤地黑书东西相向稍从先贤闵损冉耕冉雍宰予端木赐冉求仲由言偃卜商颛师十哲从祀亦东西相向两庑从祀东先贤澹台灭明原宪南宫适商瞿漆雕开司马耕有若巫马施顔辛曹防公孙龙秦商顔高壤驷赤石作蜀公夏首石防奚容箴顔祖秦祖句井疆公孙句兹县成燕伋顔之仆乐欬狄黑孔忠公西蒧施之常秦非申枨顔哙先儒谷梁赤高堂生毛苌杜子春韩愈程颢邵雍司马光胡安国许衡欧阳修西先贤宓不齐公冶长公哲哀高柴樊须公西赤梁鳣冉孺伯防冉季漆雕哆漆雕徒父商泽任不齐公良孺公肩定邬单罕父黒荣旂左人郢郑国原亢亷洁叔仲会邽巽公西舆如陈亢琴张步叔乗先儒左丘明公羊高伏胜孔安国董仲舒后苍王通周惇頥程頥张载朱熹吕祖谦张栻胡瑗杨时陆九渊蔡沈真徳秀凡九十一人丹墀西为瘗位南为庙门东为宰牲亭神厨西为神库南为外门
　　嵗仲春秋上丁遣国子监祭酒祭
　　先十五日本寺委协律郎提调乐舞生执事于神乐观演礼乐
　　先十日案令典簿防通行南京文职大小衙门知会陪祭某日午后沐浴更衣于本衙门宿歇某日为始致斋二日至日早各具祭服随班行礼乃委监礼官二员呈堂行属一体知会施行
　　先四日寺卿少卿会同礼部尚书侍郎祭酒司业诣神乐观更衣演乐仍同往牺牲所省涤牲
　　先三日博士典簿同礼部四司司务诣观演乐是日博士书写祝文呈堂先一日清晨寺官俱乘马鼓乐迎香亭祝文牲帛诣先师庙同祭酒司业监礼御史祠祭司郎中导引至丹墀行一拜礼诣彞伦堂上相见遣官填祝版名观演礼同诣宰牲所省牲排陈设牲品乐舞生陈设乐器午后寺官同防陈设
　　先师祭品礼神帛一【白色】磁爵三黝牛一羊一豕一登一铏二簠簋各二笾豆各十四配各礼神帛一【白色】爵三羊一豕一铏二簠簋各二笾豆各八十哲各爵三猪肘一铏一簠簋各一笾豆各四共帛二【白色】西庑每三位爵三猪肉三簠簋各一笾豆各四
　　是夜寺官具服入殿内行一拜礼立于西哲下赞引对引导遣官哲庑分献官由庙左门入典仪唱乐舞生就位执事官各司其事分献官陪祭官各就位赞引引遣官至盥所赞搢笏讫讫出笏赞就位典仪唱迎神奏乐乐止赞四拜【传赞同】典仪唱奠帛行初献礼执事官各捧帛爵诣神位前赞引引遣官由东级上至先师庙左门入赞诣至圣先师孔子神位前搢笏奠帛献爵出笏赞诣读祝位乐暂止赞跪【传赞同】赞读祝赞俯伏兴平身【传赞同】奏乐赞诣复圣顔子神位前搢笏奠帛献爵出笏诣宗圣曽子神位前【仪同】诣述圣子思子神位前【仪同】诣亚圣孟子神位前【仪同】赞复位乐典仪唱亚献礼执事官各捧爵自献讫典仪终献礼【仪同】典仪唱饮福受胙赞引赞诣饮福位引遣官至殿内赞跪搢笏饮福酒受胙赞出笏俯伏兴平身复位赞二拜【传赞同】典仪唱彻馔奏乐乐止典仪唱送神奏乐赞四拜【传赞同】乐止典仪唱读祝官捧祝掌祭官捧帛馔各诣瘗位唱望瘗奏乐执事官各捧祝帛馔下级赞诣望瘗位赞引引遣官哲庑分献官瘗所焚讫赞礼毕　其分献官初献读祝时赞引引十哲分献官至先师庙左右门外立两庑分献官至庑门外立待庙内赞诣亚圣孟子神位前哲庑分献官进诣各神位前奠帛献爵复位亚献终献同　祝文
　　皇帝谨遣某致祭于至圣先师孔子惟师德配天地道冠古今删述六经垂宪万世惟兹仲【春秋】谨以牲帛醴齐粢盛庻品只奉旧章式陈明荐以复圣顔子宗圣曾子述圣子思子亚圣孟子配尚飨
　　乐章【乐六奏乐生四十六人舞六佾文生三十六人】
　　迎神【咸和】　大哉孔圣道徳尊崇维持王化斯民是宗典祀有常精纯并隆神其来格于昭圣容
　　奠帛初献【宁和】　自生民来谁底其盛维师神明度越前圣粢帛具成礼容斯称黍稷非馨维神之听亚献【安和】　大哉圣师实天生徳作乐以崇时祀无斁酒酤惟馨嘉牲孔硕荐羞神明庶几昭格
　　终献【景和】　百王宗师生民物轨瞻之洋洋神其宁止酌彼金罍惟清且防豋献惟三于嘻成礼
　　彻馔【咸和】　牺象在前笾豆在列以飨以荐既芬既洁礼成乐备人和神悦祭则受福率遵无越
　　送神【咸和】　有严学宫四方来宗恪恭祀事威仪雍雍歆兹惟馨神驭还复明禋斯毕咸膺百福
　　月朔释菜
　　先师爵三葅一醢一果二
　　厥明献官进庙门通赞唱排班班齐辟户赞拜引赞赞诣洗所洗讫赞诣至圣先师孔子神位前跪献爵俯伏兴平身赞诣复圣顔子宗圣曽子述圣子思子亚圣孟子神位前【仪同】哲庑分献官同献讫赞复位通赞赞拜阖户唱礼毕
</div>
    <div class="pagination">
<a href="图书编_page185.html">上一页</a><span>...</span><a href="图书编_page181.html">181</a><a href="图书编_page182.html">182</a><a href="图书编_page183.html">183</a><a href="图书编_page184.html">184</a><a href="图书编_page185.html">185</a><span class="current-page">186</span><a href="图书编_page187.html">187</a><a href="图书编_page188.html">188</a><a href="图书编_page189.html">189</a><a href="图书编_page190.html">190</a><a href="图书编_page191.html">191</a><span>...</span><a href="图书编_page187.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
