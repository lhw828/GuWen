<!DOCTYPE html>
<html>
<head>
    <meta charset="UTF-8">
    <title>图书编 - 第 148 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 148 页/共 220 页</h1>
    <div class="content">　　少昊【姬姓名摰黄帝之子母感大星如虹下临华渚之祥而生都曲阜以金徳王鸾鳯至建鼔制浮磬作
　　大渊之乐以乌纪官在位八十四年】
　　颛顼【姬姓黄帝之孙父昌意母感瑶光贯月祥而生都帝丘以水徳王革九黎之乱作承云之乐作厯以
　　孟春之月为元在位七十八年帝丘今河南卫辉府】
　　帝喾【姬姓名俊少昊之孙蟜极之子佐颛顼封于辛代为天子都亳以木徳王节财用抚万民厯日月鬼
　　神作九招之乐在位七十有五年亳今河南偃师县】
　　帝尧【伊祁姓帝喾次子诸侯尊为天子都平阳以大徳王命羲和以授时咨四岳而举舜道精一乐作大章其仁如天其智如神在位并摄共一百一年禅于舜平阳今山西平阳府】
　　帝舜【姚姓颛顼六世孙瞽瞍之子克谐以孝重华协帝尧逊以位都蒲阪以土徳王齐七政肇十二州去四防命九官举八元八恺弹五之瑟兴九韶之乐命九官十二牧而防已无为在位五十年禅位于禹蒲阪今山西蒲州】
　　夏【凡十七世并羿浞厯四百五十八年啓诚贤君也后世称中兴之贤者自少康始】
　　大禹【姒姓颛顼之孙崇伯鲧之子继鲧治水地平天成万世永赖受舜禅而有天下都安邑国号夏以金徳王平水土制贡赋铸九鼎以象九州防诸侯而朝万国嵗昔以寅作乐大夏在位二十有四年安邑今山西安邑县】
　　帝啓【禹之子敬承继禹之道钧台以享诸侯召六卿而灭扈氏在位九年】
　　太康【啓之子逸豫灭徳畋于洛水之表后羿距于河弗许归国在位二十九年太康失邦昆弟五人须于
　　洛汭作五子之歌】
　　仲康【太康之弟后羿立之命侯掌六师以收羿权征羲和以翦羿翼在位十三年】
　　帝相【仲康之子为羿所逐居商丘依同姓诸侯斟鄩氏在位二十七年】
　　后羿【有穷之君逐帝相自立善射不修民事淫于原兽弃武罗伯因熊髠厐圉而用寒浞后浞杀而
　　烹之簒位八年】
　　寒浞【羿之臣杀羿自立灭斟灌斟鄩氏弑帝簒位三十四年】
　　少康【帝相之子寒浞杀相后婚方娠奔归有仍之国而生帝长为仍牧正奔虞为庖正夏旧臣靡辅之举
　　兵灭浞归故都即位夏道复兴在位二十二年】
　　帝杼【少康之子在位十七年】
　　帝槐【杼之子在位二十六年】
　　帝芒【槐之子在位十八年】
　　帝泄【芒之子六夷服从始加爵命之制在位十六年】
　　帝不降【泄之子在位五十九年】
　　帝扄【不降之弟在位二十二年】
　　帝厪【扄之子在位二十一年】
　　帝孔甲【不降之子好鬼神使刘累防龙诸侯多叛在位三十一年】
　　帝臯【孔甲之子在位十一年】
　　帝发【臯之子在位十年】
　　帝履癸【发之子是为桀力能伸鐡钩索宠妺喜为琼宫瑶台肉山酒池贪虐荒淫天下颤怨汤放于南
　　巢而死在位五十年】
　　商【凡二十八世厯六百四十四年自汤至盘庚五迁其都复居于亳改号曰殷内太甲太戊祖乙盘庚武丁皆贤君故曰贤圣之君六七作】
　　成汤【姓子氏名履帝喾次妃简狄生契封于商世十三曰天乙是为汤伐夏桀而有天下都亳国号商以水徳王聘伊尹以为相身为牺牲以祷雨作囿取禽兽以奉宗庙制币以救民作乐曰大濩在位十三年】
　　太甲【汤长孙太丁之子颠覆典刑伊尹放于桐宫居三年处仁迁义伊尹奉归于亳增加修徳诸侯咸归
　　在位三十三年】
　　沃丁【太甲之子在位十七年】
　　太庚【沃丁之弟在位二十五年】
　　小甲【太庚之子在位十七年】
　　雍已【小甲之弟商道寖衰诸侯不至在位十三年】
　　太戊【雍已之弟以伊渉臣扈巫咸为相修王政尊髙年祥桑枯死重译来朝在位七十五年庙号中宗】仲丁【太戊之子亳有河患迁都嚣在位十有三年嚣今河南陈留县】
　　外壬【仲丁之弟在位十五年】
　　河亶甲【外壬之弟嚣复决于河迁都相在位九年相今河南彰徳府】
　　祖乙【河亶甲之子以巫贤为相商道复兴相复决于河迁都耿在位十有九年耿今山西河津县】祖辛【祖乙之子在位十六年】
　　沃甲【祖辛之子在位二十五年】
　　祖丁【祖辛之子在位三十二年】
　　南庚【沃甲之子在位二十五年】
　　阳甲【祖丁之子在位七年】
　　盘庚【阳甲之弟复都于亳作盘庚三篇改商曰殷行汤之政商道复兴在位二十八年】
　　小辛【盘庚之弟在位二十八年】
　　小乙【小辛之弟备知民事艰难在位二十八年】
　　武丁【小乙之子躬黙思道得傅説为相君臣道合政事修举章服用翟羽伐鬼方三年克之在位五十九
　　年庙号髙宗】
　　祖庚【武丁之子在位七年】
　　祖甲【祖庚之弟保惠庻民不侮鳏寡在位三十三年】
　　廪辛【祖甲之子在位六年】
　　庚丁【廪辛之子在位三十六年】
　　武乙【庚丁之子无道猎于河渭之间以震死在位四年】
　　太丁【武乚之子在位三年】
　　帝乙【太丁之子在位三十七年　书曰自成汤至于帝乙防不明徳恤祀易曰帝乙归姝】
　　受辛【帝乙之子是为纣资辨捷疾材力过人宠妲己作朝歌北鄙之音北里之舞靡靡之乐为长夜之饮制炮烙之刑醢九侯杀鄂侯比干囚西伯诸侯叛之武王防师孟津与战不克衣寳玉自焚死在位三十三年纣释西伯使得専征伐黎不道西伯戡黎祖已奔告于纣纣不悛文王伐宻伐崇三分天下有其二以服事殷】
　　周【凡三十七世厯八百七十三年自武王至幽王为西周平王至赧王为东周战国又分为二内宣王中兴平王而下衰微极矣】
　　武王【姬姓名发帝喾元妃姜嫄生稷封子邰公刘至古公亶父生季厯生昌为西伯三分天下有其二生发任十乱伐纣乃有天下都镐国号周以木徳王释囚封墓散财发粟分土建封访洪范训旅獒为丹书之戒立九府园法之制崇追王之礼立教世子之法垂拱而天下治在位七年镐今陜西西安府】
　　成王【名诵武王之子周公旦相之制礼乐颁度量营洛邑成明堂为有周令主在位三十有七年越裳重
　　译来朝周礼始此成王将崩命召公毕公率诸侯相康王作顾命】
　　康王【名钊成王之子克遵洪业敬恭神人四夷賔服囹圄空虚在位二十六年成康之世刑错不用者四
　　十年】
　　昭王【名瑕康王之子南巡济汉汉濵人载以胶舟中流胶液溺死在位五十一年】
　　穆王【名满昭王之子征犬戎作祥刑之书在位五十五年】
　　共王【名医扈穆王之子在位十二年】
　　懿王【名囏共王之子在位二十五年】
　　孝王【名辟方懿王之弟在位十五年　嬴秦始封周道凌迟】
　　夷王【名爕孝王之子始下堂见诸侯楚僭称王荒服不朝在位十六年】
　　厉王【名胡夷王之子暴虐无道淮夷入冦国人逐之奔彘大子静防二相周召共理国事谓之共和崩于
　　彘在位并共和共三十七年崩后共和又十四年】
　　宣王【名静厉王之子命召公平淮夷申伯仲山甫顺天下喻徳教举遗士海内翕然向风周室中兴在位
　　四十六年】
　　幽王【名宫湼宣王之子嬖褒姒废申后及太子宜臼奔申申侯召犬戎杀王于骊山下虏褒姒尽取周寳
　　赂而去在位十一年】
　　平王【名宜臼幽王之子郑武公从诸侯即申国立之以丰镐逼近戎狄东迁于洛故曰东周王室微弱齐
　　楚秦晋渐大在位五十一年春秋始于四十九年洛今河南洛阳县】
　　桓王【名林平王之孙伐郑郑射中王肩在位二十三年】
　　庄王【名佗桓王之子在位十五年　齐桓公立相管夷吾】
　　厘王【名胡齐庄王之子在位五年齐桓公防于北杏而覇诸侯】
　　惠王【名阆厘王之子燕卫伐周王出奔温燕卫立少子子頽郑伯虢公杀子頽奉王归国在位二十六年
　　齐桓责楚王祭不共楚人服二十四年秦穆公相百里奚覇西戎】
　　襄王【名郑惠王之子狄人奉弟叔带伐周王出奔郑狄人立叔带晋文公杀叔带奉王归国后召王防于
　　河阳践土在位三十三年　元年齐桓防于葵丘二十年晋文盟践土】
　　顷王【名壬臣襄王之子在位六年】
　　匡王【名班顷王之子在位六年】
　　定王【名瑜匡王之弟楚子观兵周郊问鼎之大小轻重在位二十一年】
　　简王【名夷定王之子在位十四年晋悼公复覇呉始通于晋】
　　灵王【名泄心简王之子生而有髭在位二十七年　孔子生于二十一年庚戌】
　　景王【名贵灵王之子在位二十五年】
　　悼王【名猛景王次子少弟子朝欲立未果至是作乱夜使人取王以归晋纳王于王城在位一年】敬王【名匄景王第三子诸大夫迎立之子朝据王城不得入晋与诸大夫攻之四年始克子朝奔王入十六年子朝复乱王出奔晋晋纳王于王城庚申春鲁西狩获麟孔子春秋絶笔至四十一年孔子卒在位四十三年】
　　元王【名壬敬王之子在位六年　戊辰越灭呉】
　　贞定王【名介元王之子在位二十八年】
　　哀王【名去疾贞定王之子弟叔袭弑之在位三月】
　　思王【名叔袭哀王之弟弟巍弑之在位五月】
　　考王【名巍思王之弟弑兄而自立封其弟于河南是为桓公再传而至惠公惠公立长子曰西周公封少
</div>
    <div class="pagination">
<a href="图书编_page147.html">上一页</a><span>...</span><a href="图书编_page143.html">143</a><a href="图书编_page144.html">144</a><a href="图书编_page145.html">145</a><a href="图书编_page146.html">146</a><a href="图书编_page147.html">147</a><span class="current-page">148</span><a href="图书编_page149.html">149</a><a href="图书编_page150.html">150</a><a href="图书编_page151.html">151</a><a href="图书编_page152.html">152</a><a href="图书编_page153.html">153</a><span>...</span><a href="图书编_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
