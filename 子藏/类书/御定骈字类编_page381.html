<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 381 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 381 页/共 1019 页</h1>
    <div class="content">　　五枚【汉书文帝纪注竹使符以竹箭丨丨长五寸镌刻篆书　又王莽传莽梦长乐宫铜人丨丨起立宋书符瑞志愍帝建兴四年晋陵武进人陈龙在田中得铜铎丨丨柄口皆有龙虎形】
　　五副【唐书百官志左尚署令一人丞五人掌供翟扇盖繖五路丨丨七辇十二军】
　　五竒【易本义二十有五者丨丨之积也三十者五偶之积也　礼记曲礼外事以刚日内事以柔日疏外事以刚日者外事郊外之事也刚竒日也十日有丨丨五偶甲丙戊庚壬丨丨为刚也外事刚义故用刚日也内事以柔日者内事郊内之事也乙丁己辛癸五偶为柔也】
　　五偶【易本义见上礼记疏见上】
　　五个【个同礼记檀弓国君七个遣车七乗大夫丨丨遣车五乗疏个谓所包遣奠牲体臂臑也析为七段五段以七乗五乘遣车载之　又少仪其礼大牢则以牛左肩臂臑折九个少牢则以羊左肩七个犆豕则以豕左肩丨丨疏犆豕则以豕左肩丨丨者若祭唯特豕亦用豕左肩以用丨丨以为膳也　又周礼考工记路门不容乗车之丨丨注路门者大寝之门乗车广六尺六寸丨丨三丈三尺言不容者两门乃容之则此门半之丈六尺五　同文算指见一套下　刘兼贻诸学童诗见一行下　裴説湖外送何崇入阁诗精吟丨丨字穏泛两重湖】
　　五段【礼记檀弓疏见上】
　　五防【左传虢公晋侯朝王王飨礼命之宥皆赐玉丨丨马三匹非礼也注双玉为防疏正义曰仓颉篇防作珏双玉为防故字从两玉】
　　五项【宋史髙宗纪建炎三年冬十月戊戌初命东南八路岁收经制丨丨钱输行在】
　　五积【周礼司仪凡诸公相为賔主国丨丨三问皆三辞拜受皆旅摈再劳三辞三揖登拜受拜送　又大行人见三问下　又注丨丨谓馈之刍禾也疏丨丨者谓在路供賔来去皆丨丨视飱舝但飱舝布之于道】五通【齐书谢超宗传见一通下　唐书褚无量传皇太子及四王未就学无量以孝经论语丨丨献帝帝曰朕知之矣乃选郗常亨郭谦光潘元柞等为太子诸王侍读　宋史选举志见二通下　又试马射以六斗歩射以九斗防一道孙呉六韬义十道丨丨补内舍生又温庭筠寄诸宫遗民里生诗城头丨丨鼓窗外万家砧　又法苑珠林释迦过去久逺作丨丨仙人现寳藏经昔者徃世有两仙人止顿海边一人名曰好妙法一人名曰施信安其好妙法得仙丨丨以用自娯施信安以言説神咒飞行虗空时两仙人俱从海边欲共飞渡巨海周旋彼岸彼施信安心念言其好妙法神足与我等矣然后复共飞渡大海到女思界尔时罗刹鼓人妓乐施信安仙人闻其乐音及见女思即便恐怖从虚空堕地不能复识海边居处于是好妙法时愍伤之右手举丨丨还故所止　观佛三昧海经一一台中有百亿释迦文佛皆放光明普现色身山林河海一切众生所有妙色星宿日月诸湏弥山诸天龙神及诸宫殿亦于中现丨丨神仙百亿咒术九十六种诸邪见道医方技艺工巧文咏皆于一毛显现此事世间邪见秽欲众生所希见者亦于光明悉自涌出地狱畜生诸阿修罗八难四倒诸不祥事受报好丑亦于此相自得觉知　华严经寳轮妙荘严世界有佛名功徳海光明轮于彼时为丨丨仙现大神通六万诸仙前后围绕　大树紧那罗王所问经佛言善男子是大树那罗王及余眷属发道心者从今已后常得丨丨乃至成佛　施肩吾句丨丨本是佛家奴身着青衣一足无　苏轼呉子野絶粒不睡过作诗戏之芝上人陆道士皆和予亦次其韵诗聊为不死丨丨仙终了无生一大缘】五絫【宋史律厯志见一星下】
　　五厘【宋史律厯志见一絫下】
　　五铢【礼记檀弓疏见一铢下　史记平凖书有司言三铢钱轻易奸诈乃更请诸郡国铸丨丨钱周郭其下令不可磨取镕焉　汉书武帝纪元狩五年罢半两钱行丨丨钱　后汉书公孙述传述废铜钱置铁官钱百姓货币不行蜀中童謡言曰黄牛白腹丨丨当复好事者窃言王莽称黄述自号白丨丨钱汉货也言天下当迸还刘氏　晋书食货志见四道下　齐书刘悛传自汉铸丨丨钱至宋文帝歴五百余年制度世有兴废而不变丨丨钱者明其轻重可法得货之宜　南史顔竣传元嘉中铸四铢钱轮郭形制与丨丨同用费无利故百姓不盗铸及孝武即位又铸孝建四铢所铸钱形式薄小轮郭不成于是人间盗铸者杂以铅锡并不牢固　北史髙谦之传见一铢下　宋史律厯志秦之半两实重八铢汉初四铢其文亦曰半两孝武之世始行丨丨下暨隋朝多以丨丨为号既歴代尺度屡改故大小轻重鲜有同者　泉志汉世颍川民家两金丨丨钱又王莽时未央宫中雨丨丨钱既而至地悉为儿博异志贞观中岑文本于山亭避暑有叩门云上清】
　　【童子文本问曰衣服皆轻细何土所出对曰此上清丨丨服又问曰比闻六铢者天人衣何丨丨之异对曰尤细者则丨丨也出门忽不见惟于院墙下得古钱一枚黄省曽钱赋千文成贯丨丨为体凡今之人皆与终始是之谓钱理　李峤钱诗汉日丨丨建姬年九府流刘禹锡蜀先主庙诗见三足下　梁观荣王聘妃诗灯攒九华扇帐撒丨丨钱　徐夤春日即事诗腊内送将三折股岁隂分与丨丨钱　李渉寄荆娘写真诗丨丨香帔结同心三寸红牋替传语　李商隐圣女祠诗无质易迷三里雾不寒长着丨丨衣　陆游书巢五咏诗散为丨丨货聚作九牧鼎　呉莱题毗陵承氏家藏古钱诗丨丨半两日以变榆荚鹅眼争相缘　袁桷仲章诗律大进数日道中论诗亦颇相合复次前韵以勉之诗石髓定成千岁乳藕空缀丨丨衣】五分【礼记丧服小记绖杀丨丨而去一杖大如绖疏案丧服传云首绖太搹左本在下去丨丨一以为带是首尊而要卑卑宜小故丨丨而去一象服数有五也周礼考工记兵矢田矢丨丨二在前三在后也　汉书髙后纪行丨丨钱注所谓荚钱也　又西域传斥士百余人丨丨夜击刁斗自守注夜有五更故分而持之也　又叙传帝庸亲亲厥国丨丨注用亲亲之道故分梁为五国立孝王男五人为王　宋史选举志见两上下　素问帝曰天地之气盈虚何如岐伯曰天气不足地气随之地气不足天气从之运居其中而常先也恶所不胜归所同和随运归从而生其病也故上胜则天气降而下下胜则地气迁而上胜多少而差其分微者小差甚者大差甚则位易气交易则大变生而病作矣大要曰甚纪丨丨微纪七分其差可见此之谓也黄庭内景经注太上真人招五辰于洞房南极元君受传每夜半坐卧心存西方太白星在两眉间直上一寸入一寸为玉珰紫阙左日右月又次存北方星辰在帝郷元宫在发际下丨丨直入一寸也　梁简文帝呉郡石像碑见三铢下　皮日休奉和再招诗不知入夜能来否红蜡先教刻丨丨　黄庭坚五和实之春日诗牢愁余发丨丨白健思君才十倍多　方防杂兴诗见一防下　又去声同文算指假如有整七数零丨丨一之四者列七于左列五之四于右每数皆剖为丨丨五七三十五并入子数四是为五之三十九　又假如有整六数零丨丨一之三者列六于左列五之三于右每数皆剖为丨丨五乗六得三十并入子数三是为五之三十三　又竒数有析之又析者如母七子四是为七之四又析其四作五以为母而五中余三是为丨丨四之三子中出子相聫而成则名七之四又丨丨四之三也又问应征粮七十三石二斗派令三等人户照分摊出上等二十五户每户作丨丨办中等四十户每户三分办下等六十户每户一分办各户若干各等共若干法以各分各户相乗并之为一率以总粮为二率以各衰为三率推得三等户所应出分数再以各户数乗之得各等共数】
　　五钱【汉书食货志宣帝即位用吏多选贤良百姓安土岁丰穰谷至石丨丨农人少利　元史食货志见二贯下　刘克荘书考诗丨丨买得羊毛笔自写年劳送有司】
　　五两【诗葛屦丨丨笺葛屦丨丨喻文姜与侄娣及傅母同处冠緌喻襄公也五人为竒而襄公徃从而双之冠屦不宜同处犹襄公文姜不宜为夫妇之道　礼记杂记纳币一束束丨丨两五寻注纳币谓婚礼纳征也十个为束贵成数两两者合其卷是谓丨丨八尺曰寻丨丨五寻则毎巻二丈也合之则四十尺　周礼媒氏凡嫁子娶妻入币纯帛无过丨丨注丨丨十端也必言两者欲得其配合之名　胡宿次韵徐爽见寄诗丨丨青丝帝渥深平时可敢叹英沈　又宋史陆九龄传防湖南茶宼剽庐陵声揺旁郡人心震慑旧有义社以备寇郡从众请以九龄主之门人多不悦九龄曰文事武备一也古者有征讨公卿即为将帅比闾之长则丨丨之率也士而耻此则豪侠武断者专之矣遂领其事吕览晋文公造丨丨之士五乗鋭卒千人先以接敌诸侯莫之能难反郑之埤东卫之亩尊天子于衡雍王起昆明池习水战赋列万夫之貔豹杂丨丨之雪霜又淮南子若綄之风注綄者风之羽也楚人谓之丨丨　郭璞江赋督雰防于清旭觇丨丨之动静】
　　【鲍照呉歌丨丨了无闻风声那得达　庾信和江中贾客诗丨丨开船头长桥发新浦　王维送宇文太守赴宣城诗何处寄相思南风吹丨丨　李白送崔氏昆季之金陵诗扁舟敬亭下丨丨先飘扬　卢纶送浑别驾赴舒州诗江平芦荻齐丨丨贴樯纸　又渡浙江诗前船后船未相及丨丨头平北风急　李颀送刘昱诗北风吹丨丨谁是浔阳客　顾况丨丨歌竿头丨丨风褭褭水上云帆逐飞鸟　刘禹锡淮隂行好日起樯竿乌飞惊丨丨　独及下弋阳江舟中代书寄裴侍御诗东风满帆来丨丨如弓　又送李员外徃州觐省诗丨丨得便风防日到扬州　李绅入淮至盱眙诗山凝翠黛孤峰迥淮起银花丨丨髙　又登北固亭诗还叱檝师防丨丨莫令辜负济川心　权徳舆送人使之江陵诗烟水飞一帆霜风揺丨丨　又晓诗晓风揺丨丨残月映石壁　李端古别离下江帆势速丨丨遥相逐　又送客徃湘江诗三山分夏口丨丨映涔阳　韩翃送夀州陈录事诗丨丨楚云暮千家淮水秋　又送客还江东诗不妨髙卧顺流归丨丨行看扫翠微　曹松九江送方干归镜湖诗见一樯下　温庭筠送渔父诗白苹风起楼船暮江燕双双丨丨斜　寳月佑客乐丨丨如竹林何处相防博　杨万里暮雨既霁将儿軰登多稼亭诗试数六宵还丨丨坐令夏热作清秋　陈基送侄瀼从军武安诗虎帐毺暖犀船丨丨轻　又宋史张永徳传初永徳寓睢阳有书坐邻居卧疾永徳疗之获愈生一日就永徳求汞丨丨既得即置鼎中煮之成中金】
　　五缗【同文指凡钱千文为缗丨丨为锭】
　　五贯【宋史刑法志雍熙二年令窃盗满十贯者奏裁七贯决杖黥面隶牢城丨丨配役三年三贯二年一贯一年他如旧制　金史兵志凡射粮军指挥使及黄沁埽兵指挥使钱粟七贯石绢六疋军使钱粟六贯石绢同上什将钱二贯粟三石春衣钱丨丨秋衣钱十贯元史世祖纪见一石下　随手杂录范祥钞法陜西贮钱五百万贯不许辄支用大约每钞极贱至丨丨即官给钱丨丨五十文买之极贵则减五十文货之低昻之权当在官矣钞法无时而不行近年輙借用本钱贵贱一切不问此所以钞法不行　同文算指凡钞丨丨为锭锭当钱千】
　　五斤【汉书淮南王传食长给肉日丨丨酒二斗　宋史律厯志新法既成诏以新式留禁中取太府旧称四十旧式六十以新式校之乃见旧式所谓一斤而轻者有十谓丨丨而重者有一式既若是权衡可知矣又食货志见三斤下　云笈七籖紫度炎光五色锦各五十尺上金五两沈香丨丨真朱一斤书刀一口金扎七枚绛纹七十尺之誓　朱放杨子津送人诗老病无余事丹砂乞丨丨　范成大次韵赵正之客中诗可怜山县丨丨手不识王孙八斗才】
　　五锊【周礼考工记桃氏为劒身长三其茎长重丨丨谓之下制下士服之】
　　五寸【诗可以沤菅疏陆玑疏云菅似茅而滑泽无毛根下丨丨中有白粉者柔韧宜为索　礼记月令修耒耜注耜者耒之金也广丨丨　又孟秋之月律中夷则注夷则者大吕之所生也三分去一律长丨丨七百二十九分寸之四百五十一　又投壶壶颈修七寸腹修丨丨口径二寸半容斗五升　周礼大行人诸子执谷璧丨丨缫借丨丨冕服五章建常五斿樊缨五就贰车五乗介五人礼五牢朝位賔主之间五十歩立当车衡摈者三人庙中将币三享王礼一祼不酢飨礼五献食礼五举出入三积一问一劳　又考工记圭璧丨丨以祀日月星辰　史记景帝纪见二尺下　后汉书舆服志法冠一曰柱后髙丨丨以纚为展筩铁柱巻执法者服之侍御史廷尉正监平也　唐书柳公权传文宗尝召与聨句帝曰人皆苦炎热我爱夏日长公权属曰薰风自南来殿阁生微凉它学士亦属继帝独讽公权者以为词情皆足命题于殿壁字率径丨丨帝叹曰钟王无以尚也　荀子丨丨之矩尽天下之方也皮日休太湖砚诗中莹丨丨劒外差千叠莲】
　　五尺【诗之子于归言秣其驹传丨丨以上曰驹疏上传曰六尺以上曰马此驹以次差之故知丨丨以上也　礼记礼器有以髙为贵者天子之堂九尺诸侯七尺大夫丨丨士三尺　公羊传赗者何丧事有赗赗者盖马乗马束帛注天子皆乗四马所以通四方也天子马曰龙髙七尺以上诸侯曰马髙六尺卿大夫士曰驹髙丨丨以上　孟子从许子之道则市贾不贰国中无伪虽使丨丨之童适市莫之或欺　史记西南夷传秦时常頞略通丨丨道诸此国颇置吏焉注索隐曰谓栈道广丨丨正义曰括地志云丨丨道在郎州顔师古云其处险阨故道才广丨丨　汉书贾谊传今西边北边之郡虽有长爵不轻得复丨丨防上不轻得息斥望烽燧不得卧将吏被介胄而睡注如淳曰丨丨谓小儿也　晋书刘曜载记身长九尺三寸防髥不过百余根而皆长丨丨　宋书礼志见二阶下　又律志太乐东厢长笛正声已长四尺二寸令当复取其下征之声于法声浊者笛当长计其尺寸乃丨丨有余　齐书王僧防传诫子书汝开老子卷头丨丨许未知辅嗣何所道平叔何所説马郑何所异指例何所明而便盛于麈尾自呼谈士此最险事　唐书齐映传初诸藩银大瓶止丨丨李兼为江西始献六尺瓶至映乃八尺云　元史郭侃传至乞石迷部忽里算滩降西戎大国也地方八千里父子相传四十二世胜兵数千万侃兵至破其兵七万屠西城又破其东城东城殿宇皆构以沈檀木举火焚之香闻百里得七十二弦琵琶丨丨瑚灯檠荘子余且曰且之网得白焉箕圆丨丨　管子山之上命之曰泉英其草蕲自昌其木乃杨凿之丨丨而至于泉　吕览使乌获疾引牛尾尾絶力勯而牛不可行逆也使丨丨竖子引其棬而牛恣所以之顺也　雄解嘲戴縰垂缨而谈者皆拟于阿衡丨丨童子羞比晏婴与夷吾　李密陈情表外无期功强近之亲内无应门丨丨之童　梁简文帝谢赉长生米啓尧禾丨丨未足称珍汉麦九穗方斯非拟　沈约琅琊王歌辞新买丨丨刀悬着中梁柱　杜甫白鳬行君不见黄鹄髙于丨丨童化为白鳬似老翁　权徳舆送袁中丞持节册南诏诗途轻丨丨险水爱双莲净　马祖常画海棠圗诗石家丨丨瑚树海国千房火齐珠　戴表元越城待旦诗清溪白石邨邨有丨丨乌犍诧此生】五丈【周礼考工记宫隅之城制以为诸侯之城制诸侯畿以外也其城隅制髙七丈宫隅门阿丨丨　史记秦始皇纪乃营作朝宫渭南上林苑中先作前殿阿房东西五百歩南北五十丈上可以坐万人下可以建丨丨旗　又李斯传是故城髙丨丨而楼季不轻犯也泰山之髙百仞而跛防牧其上夫楼季也而难丨丨之限其跛防也而易百仞之髙哉陗壍之势异也　汉书食货志船丨丨以上一筭　宋书符瑞志初秦始皇世有长人十二身长丨丨足迹六尺见于陇西临洮前史以为秦亡之征史臣以为汉兴之符也自髙帝至于平帝十二主焉　元史世祖纪建社稷和义门内坛名方丨丨髙五尺白石为主饰以五方色土坛南植松一株北墉瘗坎壝垣悉仿古制别为斋庐门庑三十三楹独断天子社稷土坛方广丨丨诸侯半之　水经注象水又兼象浦之名其川浦渚有鲜鱼色黑身丨丨头如马首伺人入水便来为害　又郭颁世语曰晋文王之世大鱼见孟津长数百歩髙丨丨头在南岸尾在中渚河平侯祠　同文算指凡度十丈曰引丨丨曰端四丈曰疋十尺曰丈十寸曰尺十分曰寸　李白洗脚亭诗前有昔时井下有丨丨牀　白居易云居寺孤桐诗亭亭丨丨余高意犹未已　苏轼太虚以黄楼赋见寄作诗为谢诗黄楼髙十丈下建丨丨旗　又戏子由诗余杭别驾无功劳画堂丨丨容旂旄　陈师道山口阻风诗九泽不满眼丨丨方一缕　又蜀志诸葛亮传十二年春亮悉大众由斜谷出以流马运据武功丨丨原与司马宣王对于渭南　水经注丨丨原在武功县西四十里　何克明云梦赋却五岭瘴烟而莫近岂丨丨秋风之可拟　王维送崔五太守诗黄花县西九折坂玉树宫南丨丨原　苏轼是日至下马碛憇于北山僧舍有阁曰懐贤南直斜谷西临丨丨原诸葛孔明所从出师也诗西观丨丨原郁屈如长蛇　陆游感昔诗丨丨原头秋色新当时许国欲忘身　又宋史太祖纪建隆二年二月壬申疏丨丨河　又晁补之丨丨渠诗丨丨渠河水齧堤三里余】
　　五寻【南史羊侃传尝于兖州尧庙蹋壁直上至丨丨横行得七迹泗桥有数石人长八尺大十围侃执以相击悉皆破碎　淮南子禹乃以息土填洪水以为名山掘昆仑虚以下地中有增城九重上有木禾其修丨丨　孙楚登楼赋有都城之百雉加层楼之丨丨】
　　五仞【仪礼郷射礼注大夫士同建物而曰各者虽同建物仞则大夫丨丨士三仞不同　后汉书舆服志乌旟七斿丨丨齐较以象鹑火孙楚井赋体象圆川下贯丨丨】
　　五称【礼记杂记见三称下　左传见三百下　又汲冢周书晋平公使叔誉于周见太子晋而与之言丨丨而五穷逡廵而退其不遂归告公曰太子晋行年十五而臣弗能与言君请归声就复与田若不反及有天下将以为诛】
　　五疋【匹同汉书文帝纪其遣谒者劳赐三老孝者帛人丨丨悌者力田二疋　宋书孝武帝纪大明六年春正月车驾亲祀南郊又宗祀明堂大赦天下孝子顺孙义夫悌弟赐爵一级慈姑节妇及孤老六疾赐帛丨丨谷十斛　又礼志诸侯昏礼加纳采吉期迎各帛丨丨及纳征马四匹皆令夫家自备唯璋官为具之　周书武帝纪初行刑书要制持杖羣疆盗一匹以上不持杖羣疆盗丨丨以上监临主掌自盗二十匹以上小盗及诈伪请官物三十匹以上正长隠五户及十丁以上隐地三顷以上者至死　萧铨赋得婀娜当轩织诗见三日下　白居易春深诗丨丨鸣珂马双轮画轼车】
　　五升【诗我姑酌彼兕觥疏韩诗説丨丨曰散散讪也饮不自节为人谤讪觥亦丨丨所以罚不敬　又赫如渥赭公言锡爵传见一散下　周礼典瑞祼圭有瓒以肆先王以祼賔客注汉礼瓒槃大丨丨口径八寸下有槃口径一尺　左传齐旧四量豆区釡钟四升为豆各自其四以登于釡釡十则钟陈氏三量皆登一焉钟乃大矣注登加也以丨丨为豆五豆为区五区为釡则区二斗釡八斗钟八斛　齐书天文志永明四年二月戊辰有流星大如丨丨器　又王僧防传尚书能以郎见转不若使日得丨丨禄则不耻执鞭　南史扶南国传有毗骞国去扶南八千里传其王身长丈二头长三尺自古不死莫知其年南方号曰长颈王扶南王数使与书相报答尝遗扶南王纯金五十人食器形如圆盘又如瓦塸名为多罗受丨丨又如椀者受一升　唐书韦縚传见一升下　宋史食货志凡民水田亩赋秔米一斗陆田豆麦夏秋各丨丨满二年无欠给为永业元史兵志每醖都牝马四十每牝马一官给刍一束菽八升驹一给刍一束菽丨丨菽贵则其半以小稻充荘子虽然其为人太多其自为太少曰请欲固置丨丨之饭足矣先生恐不得饱弟子虽饥不忘天下日夜不休曰我必得活哉图傲乎救世之士哉　急就篇蠡升参升半巵觛注半者受丨丨之半谓二升五合也　杜甫赠郑防博士诗日籴太仓丨丨米时赴郑老同襟期又晋书郑黙传尚书令卫瓘奏黙才行名望宜居论道丨丨九卿位未称徳宜赠三司】
　　五斗【左传粢食不凿疏九章算术悉五十凿二十四言粟丨丨为米二斗四升则米之精凿　史记天官书有日无云不风当其时者稼有败如食顷小败熟丨丨米顷大败则风复起有云其稼复起　汉书文帝纪年八十以上赐米人月一石肉二十斤酒丨丨　后汉书刘焉传张鲁祖父陵顺帝时客于蜀学道鹤鸣山中造作符书以惑百姓受其道者辄出米丨丨故谓之米贼　晋书刘伶传尝渴甚求酒于其妻妻捐酒毁器涕泣諌曰君酒太过非摄生之道必宜防之伶曰善吾不能自禁惟当祝鬼神自誓耳便可具酒肉妻从之伶跪祝曰天生刘伶以酒为名一饮一斛丨丨解酲妇儿之言慎不可听仍饮酒御肉隗然复醉　又孙恩传世奉丨丨米道恩叔泰师事杜子恭而子恭尝就人借刀其主求之子恭曰当即相还耳既而刀主行至嘉兴有鱼跃入舟中破鱼得刀其为神效如此　宋书天文志大明八年六月岁星犯氐占曰岁大饥有流星大如丨丨瓯赤色有光照见人面尾长一丈余从参北东行直下经东井过南河没　齐书武帝纪见一斛下　南史陶潜传为彭泽令郡遣督邮至县吏白应束带见之潜叹曰我不能为丨丨米折腰向郷里小人即日解印绶去职　又沈文季传元徽初自秘书监出为呉兴太守文季饮酒至丨丨妻王氏饮亦至三斗尝对饮竟日而视事不废　唐书王绩传其饮至丨丨不乱人有以酒邀者无贵贱辄往着丨丨先生传　宋史选举志第三等歩射六斗矢十发一中马射丨丨马上武艺两种孙呉义十通三防三道成文理律令义十通三计算钱谷文书五通三中五事升半年三事升一季两事与出官　又葛宫传子书思踵登第调建徳主簿时密已老欲迎以之官密难之书思曰曽子不肯一日去亲侧岂以丨丨移素志哉遂投劾归养　金史太宗纪天防五年九月丁未诏曰内地诸路毎耕牛一具赋粟丨丨以备歉岁　元史食货志见二斗下　清言八关斋久何敢然寄兴于持螯丨丨量悭聊复尔托名于泛蚁　观佛三昧海经树名拘律陀果名多勒如丨丨瓶阎浮提人有食之者能除热病　陆防中酒赋莫话三年谁云丨丨　岑参初授官题鄗冠草堂诗只缘丨丨米辜负一渔竿　孟浩然京还赠张维诗欲徇丨丨禄其如七不堪　杜甫饮中八仙歌见四筵下　韩翃家兄自山南罢归献诗叙事诗见一囊下　廖凝彭泽解印诗丨丨徒劳漫折腰三年两鬓为谯焦　元稹放言诗丨丨解酲犹恨少十分飞盏未嫌多　皮日休橡媪叹如何一石余只作丨丨量　李啇隠自贶诗谁将丨丨米拟换北窗风　徐夤鸿门诗犹胜堕力求餐者丨丨低腰走世尘　曹邺筑城诗见三山下　詹琲癸卯闽乱从弟监察御史敬凝迎仕别诗丨丨嫌腰折朋山刺眼新　张循之送王汶宰江隂诗应缘丨丨米数日滞渊明　孔平仲使纸甚费诗谁教识防画空耗丨丨米苏轼欧阳叔弼见访诵陶渊明事叹其絶识既去感慨不已而赋此诗重以丨丨米折腰营口腹　黄庭坚次韵寅庵诗丨丨折腰惭仆妾防年合眼梦郷闾　陆游早春池上作诗一官空作读书祟丨丨不供沽酒资又送子坦诗丨丨方湏禄千金且爱身　又迓客至大浪滩上诗那因丨丨陈坐变百錬刚　又初冬杂题诗丨丨安能解醉酲瞢腾睡眼怯窗明　杨万里闻家君不快西归见梅有感诗千里来为丨丨谋老亲望望且归休　虞集送戴真人归越诗戴先生日饮丨丨醉不得再饮一石不肯眠　黄庚峡山胡府判诗丨丨自惭腰可折四方安得口能糊　张养浩云荘遣兴自和诗见一生下　宋无答马懐秀兄弟见访诗数椽容膝易丨丨折腰难　程俱自劳诗我今正坐丨丨米悔不辟粒从期佺　又晋书懐帝纪永嘉三年七月支胡丨丨叟郝索聚众数千为乱屯新丰　又索綝传刘聪侵掠关东以綝为奋威将军以御之斩聪将吕逸又破聪党刘丰迁新平太守聪将苏铁刘丨丨等劫掠三辅除綝安西将军冯翊太守綝有威恩华夷向服贼不敢犯又元史河渠志北江三石洞之东为外应顔上丨丨诸堰外应顔上之水皆东北流入于外江丨丨之水南入马灞渠皆内江之支流也　又见三利下　明一统志丨丨山在夔州府梁山县西南三十里形如斛斗又黄庭内景经见三真下　云笈七籖见一星下】五觳【斛同周礼考工记鬲实丨丨厚半寸唇寸　晋书职官志诸公及开府位从公者品秩第一食奉日丨丨　宋书武帝纪改晋元熙二年为永初元年赐民爵二级鳏寡孤独不能自存者人谷丨丨逋租宿债勿复收　南史丁贵嫔传徳后酷忌遇贵嫔无道使日舂丨丨舂每中程若有助者　又晋安王子懋传董僧慧丹阳姑熟人出自寒微而慷慨有节义好读书甚骁果能反手于背弯丨丨弓当世莫有能者　管子五殖之次曰丨丨五觳之状娄娄然不忍水旱　苏轼次韵答舒教授观余所藏墨诗时闻丨丨赐蛾緑不惜千金求獭髓】
　　五秉【论语冉子与之粟丨丨注马曰十六斛曰秉丨丨合为八十斛　杨发小园秋兴诗相惭丨丨粟尚癖一车书　陆游三山杜门作歌诗丨丨初辞官粟红一瓢自酌岩泉绿　杨万里和仲良春晓即事诗见一犂下】
　　五防【仪礼聘礼门外米三十车车秉有丨丨设于门东为三列东陈注秉防数名也】
　　五福【书洪范敛时丨丨用敷锡厥庶民　史记宋微子世家天乃锡禹鸿范九等九曰向用丨丨畏用六极丨丨一曰夀二曰富三曰康寜四曰攸好徳五曰考终命　晋书左贵嫔传积善之堂丨丨所并　又阮种传天生蒸庶树君以司牧之人君道洽则彜伦攸序丨丨来备　唐书刘辟传拜检校工部尚书剑南西川节度使辟意帝可动益骜蹇吐不臣语求统三川欲以所善卢文若节度东川即以兵取梓州且以术家言丨丨太一舍于蜀乃造大楼以祈祥　宋史乐志帝飨于郊荷天之休丨丨敷锡皇明烛幽　小学绀珠丨丨寿富康寜攸好徳考终命　隋众经目录施食获丨丨报经増一阿含别品异译　金丹诸真元奥上升永作仙人録浩劫元明为丨丨翡翠景云白青埃升赴清都归所属　明道杂志潞公以太尉镇洛师遇生日僚吏皆献诗多云丨丨全者潞公不悦曰遽使我考终命耶　明一统志丨丨寺在温州府城谯楼前】
　　五祥【汲冢周书丨丨一君选择二官得度三务不舍四不行赂五察民困】
　　五名【诗雉罹于罦传罦覆车也疏释器云繴谓之罿罿罬也罬谓之罦罦覆车也孙炎曰覆车网可以掩兔者也一物丨丨方言异也　左传楚为众舒叛故伐舒蓼灭之注舒蓼二国名疏舒蓼二国名盖转写误当云一国名案释例土地名有舒羣舒舒蓼舒庸舒鸠以为丨丨则与文五年灭蓼同盖蓼灭后更复从楚今更灭之刘以杜为一国而规之非也　北史牛传蔡邕具为章句又论之曰明堂所以宗祀其以配上帝也夏后氏曰代室殷人曰重屋周人曰明堂东曰青阳南曰明堂西曰总章北曰元堂内曰太室圣人南面而听向明而治人君之位莫不正焉故虽有丨丨而主以明堂也　小学绀珠丨丨有信有义有象有假有类　萧防和梁武陵王遥望道馆诗烟霞四照蕊风月丨丨香】
　　五秀【何逊七召丨丨禀其生灵六情通其爱恶】
　　五徳【诗言念君子温其如玉笺玉有丨丨疏聘义云君子比徳于玉焉温润而泽仁也缜密而栗知也亷而不刿义也垂之如坠礼也孚尹旁达信也即引诗云言念君子温其如玉玉有丨丨也彼文又云叩之其声清越以长其终诎然乐也瑕不揜瑜瑜不揜瑕忠也气如白虹天也精神见于山川地也圭璋特达徳也凡十徳惟言丨丨者以仁义礼智信五者人之常故举五常之徳言之耳　又周爰咨询传亲戚之谋为询兼此五者虽有中和当自谓无所及成于六徳也笺中和谓忠信也五者咨也诹也谋也度也询也虽得此于忠信之贤人犹当云已将无所及于事则成六徳疏郑志张逸问此笺云中和谓忠信每懐靡及笺云怀私为毎懐和当为私而此言忠信愚意似乖也答曰非也此周之忠信也已有丨丨复问忠信之贤人　左传凡祀啓蛰而郊疏郑元注书多用纎纬言天神有六地祗有二天有天皇大帝又有五方之帝地有昆仑之山神又有神州之神大司乐冬至祭于圜丘者祭天皇大帝北辰之星也月令四时迎气于四郊所祭者祭丨丨之帝太微宫中五帝坐星也　史记秦始皇纪始皇推终始丨丨之传注索隐曰传次也谓丨行之丨始终相次也汉书郊祀志曰齐人邹子之徒论著终始丨丨之运始皇采用又刚毅戾深事皆决于法刻削毋仁恩和义然后合丨丨之数注索隐曰水主隂隂刑杀故急法刻削以合丨丨之数　汉书郊祀志耕耘丨丨朝种暮获注丨丨东方甲南方丙西方庚北方壬中央土种五色禾于此地为耕耘也　韩诗外传夫鸡平头戴冠者文也足傅距者武也敌在前敢鬬者勇也见食相告者仁也守夜不失时者信也虽有丨丨犹日瀹而食之者以其所从来近也　云笈七籖寻道家经诰起自三元从夲綘迹成于丨丨以三就五乃成八防　五色线田晓言鸡有丨丨文武勇仁信是也陆机言蝉有丨丨文清亷俭信是也　小学绀珠夫子丨丨温良恭俭让　又丨丨聪明睿智寛裕温柔发强刚毅斋荘中正文理密察　又丨丨润暵生成动　本草菖蒲发明颂曰其药以丨丨配五行叶青花赤节白心黄根黑能治一切诸病　郭璞鳯赞八象其体丨丨其文　冯衍显志赋究隂阳之变化兮照丨丨之精光　张説奉和圣制千秋节宴应制诗丨丨生王者千龄啓圣人　白居易鸡赠鹤诗一声警露君能薄丨丨司晨我用多　傅鸿鴈生塞北行丨丨存羽仪和鸣定宫商】
　　五运【史记三皇纪女娲氏代宓牺氏立号曰女希氏无革造惟作笙簧故易不载不承丨丨　陈书鄱阳王伯山传本枝惟允宗周之业以盘石既建皇汉之基斯逺故能协宣丨丨规范百王式固灵根克隆卜世北史周孝闵皇帝纪壬寅祀圜丘诏曰始祖献侯啓土辽海配南北郊文考徳符丨丨受天明命祖于明堂】
　　【以配上帝　宋史乐志濬发长源粤惟始祖丨丨协图万灵来护　又艺文志王起丨丨图一卷曹圭丨丨图十二卷张洽丨丨元纪一卷　又刘防叟传防叟好学善属辞着丨丨甲子编年厯三卷　元史成宗纪南人洪幼学上封事妄言丨丨笞而遣之　素问夫丨丨隂阳者天地之道也万物之纲纪变化之父母生杀之本始神明之府也可不通乎　韦荘喻东军诗丨丨未教移汉鼎六韬何必待秦师　又宋史食货志见二运下】
　　五胜【史记歴书是时独有邹衍明于五徳之传而散消息之分以显诸侯而亦因秦灭六国兵戎极烦又升至尊之日浅未暇遑也而亦颇推丨丨而自以为获水徳之瑞更名河曰徳水而正以十月色尚黑然歴度闰余未能睹其真也　韩非子夫以疏逺与近爱信争其数不胜也以新旅与习故争其数不胜也以反主意与同好争其数不胜也以轻贱与贵重争其数不胜也以一口与一国争其数不胜也法术之士操丨不丨之势以岁数而又不得见当涂之人乗丨丨之资而旦暮独説于前故法术之士奚道得进而人主奚时得悟乎呉越春秋大夫种曰君被丨丨之衣带歩光之劒仗屈卢之矛瞠目大言以执之越王曰诺　又大夫句如】
　　【曰天有四时人有丨丨昔汤武乗四时之利而制殷夏桓缪据丨丨之便而列六国此乗其时而胜者也注丨丨谓金木水火土丨徳迭相丨　易林丨丨相贼火得水息　梁简文帝大法颂道沿丨丨风殊百王　任昉侍宴乐游苑诗见三英下　唐太宗咏司马彪汉志诗丨丨竟无违百司诚有庇　李商隐与同年李定言曲水闲话诗莫惊丨丨埋香骨地下伤春亦白头　又素问故大要曰谨守病机各司其属有者求之无者求之盛者责之虚者责之必先丨丨疎其血气令其调逹而致和乎此之谓也】
　　五际【诗序是谓四始疏见二际下　汉书翼奉传奉奏封事曰易有隂阳诗有丨丨春秋有灾异皆别终始推得失考天心以言王道之安危　又窃学齐诗闻丨丨之要十月之交篇知日蚀地震之效昭然可明易川灵圗建日始丨丨而八节通　王勃越州秋日宴山亭序一时仙驭方深摈俗之懐丨丨飞文每动缘情之作　骆賔王送阎五还润州序请勒四言俱伸丨丨　权徳舆韦君集序四始丨丨今既逺矣】五防【左传小所以事大信也小国无信兵乱日至亡无日矣丨丨之信今将背之虽楚救我将安用之亲我无成鄙我是欲不可从也注谓防鸡泽防戚防城棣防鄬防邢丘　又史记扁鹊传扁鹊乃使弟子子阳厉鍼砥石以取外三阳丨丨注正义曰素问云手足各有三阳三隂丨丨谓百防胸防听防气防臑防也】五懿【宋濓萝山杂言以术干禄者败以财树家者祸以势临人者辱以安自恃者危以学自者禽以行自翘者伪是六疾也慈则和俭则裕勇则决明则逺容则聚是丨丨也去六疾行丨丨方有为于天下】五美【论语尊丨丨屏四恶　又何谓丨丨子曰君子惠而不费劳而不怨欲而不贪防而不骄威而不猛左传子产相郑伯以如楚舍不为坛外仆曰昔先大夫相先君适四国未尝不为坛自是至今亦皆循之今】
　　【子草舍无乃不可乎子产曰大适小则为坛小适大苟舍而已焉用坛侨闻之大适小有丨丨宥其罪戾赦其过失救其菑患赏其徳刑教其不及小国不困懐服如归故作坛以昭其功宣告后人无怠于徳小适大有五恶説其罪戾请其不足行其政事共其职贡从其时命不然则重其币帛以贺其福而吊其凶皆小国之祸也焉用作坛以昭其祸所以告子孙无昭祸焉可也　太元经凿井担水钻火防木流金陶土以和丨丨五美之资以资百体　谢朓为明帝拜录尚书表修身践言本惭丨丨果行育徳未谐六正　钟防菊花赋夫菊有丨丨焉圆英髙悬凖天极也纯黄不杂后土色也早植晩登君子徳也冐霜吐頴象劲直也流中轻体神仙食也】五善【左传见三拜下　新书丨丨者所谓善知敌之形势善知进退之道善知国之虚实善知天时人事善知山川险阻　语林品藻太宗称虞监博闻徳行书翰词藻忠直一人而兼是丨丨　慧琳均善论三游本于仁义盗跖资于丨丨圣迹之敝岂有内外且黄老之家符章之伪水祝之诬不可胜论子安于彼骇于此玩于浊水违于清渊耳　浩虚舟射雉解顔赋嘉丨丨之殊妙解三年之积愁　范仲淹阳礼教让赋见六钧下戎昱观卫尚书九日对中使射破的诗见三朝下】
　　五絶【南史张道度传宋文帝云天下有丨丨而皆出钱塘谓杜道鞠弹棊范悦诗禇欣逺模书褚围棊徐道度疗疾也　唐书虞世南传太宗称其丨丨一徳行二忠直三博学四文辞五书翰　又北史崔儦传仲文弟叔仁轻侠重衿期仕魏为颍州刺史以贪污为御史中丞髙仲密劾赐死于宅临刑赋诗丨丨与诸弟决别不及其兄防以其不甚营救也】
　　五利【左传和戎有丨丨焉戎狄荐居贵货易土土可贾焉一也边鄙不耸民狎其野穑人成功二也戎狄事晋四邻振动诸侯威懐三也以徳绥戎师徒不勤甲兵不顿四也鉴于后羿而用徳度逺至迩安五也　又见五难下　宋史叶清臣传数上书论天下事陈九议十要丨丨皆当世可行者　孙子治兵不知九变之术虽知丨丨不能得人之用矣　易林见四福下　孙逖授牛仙客殿中监制出则靖国方资丨丨之功入则训驺宜修六尚之职　又史记武帝纪见四印下班固西都赋骋文成之丕诞师丨丨之所训】
　　五和【汲冡周书政有丨丨一有天无恶二有人无郄三同好相固四同恶相助五逺宅不薄　又丨丨一有天维国二有地维义三同好维乐四同恶维哀五逺方不争　又去声黄庭坚诗七均师无声丨丨常主淡】五可【晋书贾后传武帝初欲为太子取卫瓘女后欲昏贾女帝曰瓘女有丨丨贾女有五不可卫家种贤而多子美而长白贾家种妬而少子丑而短黑】
　　五便【陶景形位诗见三府下】
　　五罢【易林脱兔无蹄三歩丨丨南行不进后市劳苦】
　　五集【宋书符瑞志元嘉二十四年六月己亥白雀丨丨长沙庙】
　　五合【战国防王又割濮磨之北属之燕断齐秦之要絶楚魏之脊天下丨丨六聚而不敢救也王之威亦殚矣　説苑见五奋下　又宋史真宗纪契丹攻威虏军本军击败之杀其酋帅府州言官军入契丹丨丨州拔黄太尉砦殱其众　又音閤宋史食货志乾道八年户部侍郎杨倓奏义仓在法夏秋正税斗输丨丨不及斗者免输　又云笈七籖诸天内音经云三十二天皆以丨丨之气而成空洞结而成章者此是五篇真文生成五方通为五行合为五脏混为二仪四序生化此应五方丨丨所育也　苏轼赠月长老诗子有折足铛中容丨丨陈】
　　五有【陆云晋故散骑常侍陆府君诔见三无下】
　　五开【明一统志丨丨卫在黎平府治东北洪武十八年建】
　　五解【汉书五行志一日五起丨丨辟不下谋臣辟异道兹谓不见】
　　五生【太元经元一徳而作丨丨一刑而作五尅　李翼龙马圗赋土宅厥中丨丨十成　孙惠兰诗邻家小女都相学鬬取金盆看丨丨】
　　五备【汲周书丨丨一同徃路以揆逺迩二明要丑友徳以众尔庸三明辟章逺以肃民杀四明义倡尔众教之以服五要权文徳不畏强宠】
　　五滋【庾肩吾谢东宫赉梹榔啓无劳朱实兼荔支之丨丨能发红顔类芙蓉之十酒】
　　五发【素问五病所发隂病发于骨阳病发于血隂病发于肉阳病发于冬隂病发于夏是谓丨丨】五品【书舜典百姓不亲丨丨不逊传丨丨谓五常　史记五帝纪注郑元曰丨丨父母兄弟子也王肃曰丨丨五常也马融曰丨丨之教　汉书韦元成传惟我节侯显徳遐闻左右昭宣丨丨以训　小学绀珠丨丨父子有亲君臣有义夫妇有别长幼有序朋友有信应贞华林园集诗见四賔下　又史记髙祖功臣年表太史公曰古者人臣功有丨丨以徳立宗庙定社稷曰勲以言曰劳用力曰功明其等曰伐积日曰阅封爵之誓曰使河如带防山若厉国以永寜爰及苖裔　齐书海陵王纪诏新安国丨丨以上悉与满叙自此以下皆听解遣　隋书郎茂传时尚书右仆射苏威立条章每岁责民间丨丨不逊或答者乃云管内无丨丨之家不相应领类多如此又为余粮簿拟有无相赡茂以为繁纡不急皆奏罢之　隋唐嘉话朝仪鱼袋之饰唯金银二等至武后乃改丨丨以铜中宗反正从旧　又秘书少监崔行功未得丨丨前忽有鸜鹆衔一物入其堂置案上而去乃鱼袋怏怏数日而加大夫　建康实录贞观二十年七月宴丨丨以上于飞霜殿竹递奏羣臣上夀赐绫锦　梁昭明太子咏山涛王戎诗位隆五教职才周丨丨官　刘禹锡送国子令狐博士赴兴元觐省诗相门才子髙阳族学省清资丨丨官　白居易酬元郎中同制加朝散大夫书懐见赠诗丨丨足为婚嫁主绯袍着了好归田　又汉书食货志大贝四寸八分以上二枚为一朋直二百一十六壮贝三寸六分以上二枚为一朋直五十幺贝二寸四分以上二枚为一朋直三十小贝寸二分以上二枚为一朋直十不盈寸二分漏度不得为朋率枚直钱三是为贝货丨丨　又小学绀珠诸州丨丨上品二十州次品十州次品八州次品二十三州下品二十一州】
　　五事【书洪范次二曰敬用丨丨　又二丨丨一曰貌二曰言三曰视四曰听五曰思　诗周爰咨询传亲戚之谋为询兼此五者虽有中和当自谓无所及成于六徳也笺五者咨也诹也谋也度也询也疏知五者咨也诹也谋也度也询也者以左传穆叔先解此丨丨乃曰臣获五善故知此为五者也　小序先王以是经夫妇成孝敬厚人伦美教化移风俗疏以用也言先王用诗之道为此丨丨也　后汉书律厯志元和二年诏曰夫庶征休咎丨丨之应咸在朕躬　齐书褚伯玉传论农家之教播植耕耘善相丨丨以艺九谷　宋史职官志见二事下　又王应麟传迁礼部侍郎兼中书舍人日食应诏论答天戒丨丨陈备御十防皆不及用　干凿度万名经曰水土兼智信木火兼仁惠丨丨天性训成人伦　小学绀珠丨丨孝友读书谨行勤俭　又丨丨谨礼法存忠厚亲正直勤学问守家业　又丨丨道天地将法　又丨丨革命之日市不易肆克服天下在即位后未尝杀一无罪百年方四叶百年无心腹患耶律楚材和张敏之诗九畴从帝锡丨丨合天常　陈规送雷御史晞顔罢官南归诗丨丨前陈志弗劘屹如砥柱阅頽波　又宋史舆服志见四事下　又雍熙四年亲王宰相使相生日并赐衣丨丨锦防百疋金花银器百两马二匹金涂银鞍勒一】
　　五物【诗果臝之实亦施于宇伊威在室蟏蛸在户町疃鹿场熠燿宵行笺此丨丨者家无人恻然令人感思　周礼大司徒以土均之法辨丨丨九等制天下之地征注均平也丨丨五地之物也九等骍刚赤缇之属又乡大夫退而以乡射之礼丨丨询众庶一曰和二曰容三曰主皮四曰和容五曰兴舞　又保章氏以星】
　　【土辨九州之地所封封域皆有分星以观妖祥以十有二岁之相观天下之妖祥以五云之物辨吉凶水旱降丰荒之防象以十有二风察天地之和命乖别之妖祥凡此丨丨者以诏救政访序事疏此经总计上五经文云凡此丨丨者谓从掌天星以下五经并是已见之物有此五事　楚语见万官下　汉书食货志凡货物丨丨六名二十八品　欧阳修退居述懐诗见一瓢下】
　　五常【书臯陶谟天叙有典敕我五典五惇哉传天次序人之常情各有兮义当敕正我丨丨之教使合于五厚厚天下　诗麟之趾传兴也疏传解四灵多矣独以麟为兴意以麟于丨丨属信为瑞则应礼故以喻公子信厚而与礼相应也　礼记乐记先王本之性情稽之度数制之礼义合生气之和道丨丨之行　史记乐书合生气之和道丨丨之行注郑元曰生气隂阳也丨丨五行也　荘子天有六极丨丨帝王顺之则治逆之则凶　文中子夫子自秦归晋宅居汾阳然后三才丨丨各得其所　又薛收问仁子曰丨丨之始也问性子曰丨丨之本也问道子曰丨丨之一也贾琼曰子于道有不尽矣乎子曰通于三才丨丨有不尽者神明殛也或力不足者斯止矣　又小学绀珠马良字季常兄弟五人并有才名郷里谚曰马氏丨丨白眉最良】五惇【书臯陶谟见上】
　　五厚【书臯陶谟天叙有典传见五常下】
　　五教【书舜典汝作司徒敬敷丨丨在寛传汝作司徒之官谨敬敷其丨常之丨务在于寛　又帝曰臯陶惟兹臣庶罔或干予正汝作士明于五刑以弼丨丨左传故务其三时修其丨丨　又舜臣尧举八元使布丨丨于四方　易林伯虎仲熊徳义渊闳使布丨丨隂阳顺序　傅元江夏太守任君墓志铭内平丨丨外运六竒　又小学绀珠丨丨祀明堂食三老五更于大学祀先贤于西学耕籍朝觐　又君子丨丨有如时雨化之者有成徳者有逹材者有答问者有私淑艾者　又丨丨父义母慈兄友弟恭子孝　又云笈七籖道教序神明之教义説则有据理则无正真之教三皇五帝返俗之教训世之教宜分权实且斯丨丨啓乎一真】五忠【明一统志丨丨侯庙在南雄府城西北一里宋绍定中建五侯谓周刘鋹及二钟亡其名俱洪州人嘉定中李厚窃发郡守赵善偰祷祠下贼遂遁境頼以安赐额曰孚应正统十一年重修】
　　五孝【北史尉元传见六顺下　唐书礼乐志皇帝亲养三老五更皇帝即坐三老乃论丨丨六顺典训大纲格言宣于上惠音被于下　梁文帝孝思赋治本归于三大生民穷于丨丨　小学绀珠人伦丨丨天子诸侯卿大夫士庶人　又丨丨天子虞舜夏禹殷髙宗周文王诸侯周公旦鲁孝公河间惠王卿大夫孔子孟荘子颖考叔士髙柴乐正子春孔奋黄香庶人江革廉范汝郁殷陶】
　　五义【周语丨丨纪宜注丨丨谓父义母慈兄友弟恭子孝也　又小学绀珠谏丨丨谲谏戅谏降谏直谏讽谏　又谏丨丨讽谏顺谏闚谏指谏謟谏】
　　五质【人物志丨丨恒性故谓之五常五常之别列为五徳】
　　五守【文子聪明广智守以愚多闻博辨守以俭武力刚毅守以畏富贵广大守以狭徳施天下守以让此丨者之丨先王所以守天下也】
　　五让【史记楚世家让其弟公子申为王不可又让次弟公子结亦不可乃又让次弟公子闾丨丨乃后许为王　陈书宣帝纪对扬玺绂非止殷汤之三辞履渉春冬何但代王之丨丨　任昉为萧扬州作荐士表六飞同尘丨丨髙世注爰盎谓文帝曰陛下至代邸西向让人子者三南向让者再夫许由一让而陛下丨以天下丨过许由者四矣　薛道衡隋髙祖颂序坛场已备犹丨丨之心亿兆难违方从四海之请】五辞【左传楚子在城父将救陈卜战不吉卜退不吉王曰然则死也再败楚师不如死弃盟逃讐亦不如死死一也其死讐乎命公子申为王不可则命公子结亦不可则命公子申丨丨而后许　宋史理宗纪淳祐九年闰二月乙卯郑清之丨丨免大师许之　又度宗纪咸淳七年九月乙亥显文阁直学士汤汉显文阁直学士洪天锡各丨丨召命诏并升华文阁学士仍予祠禄　又史记周本纪王曰吁来有国有土告汝祥刑两造具备师听丨丨注孔安国曰两谓囚证造至也两至具备则众狱官听其入五刑辞正义曰汉书刑法志云五听一曰辞听二曰色听三曰气听四曰耳听五曰目聴周礼云辞不直则言繁目不直则视眇耳不直则对答惑色不直则貌赩气不直则数喘也　苏轼三法求民情赋丨丨以原其诚伪五声以观其否臧】五强【新书将有丨丨髙节可以励俗孝悌可以扬名信义可以交友沈虑可以容众力行可以建功此将之丨丨也】
　　五鋭【易林丨丨铁颐仓库空虚贾市无盈与利为仇】
　　五刚【易夬彖传扬于王庭柔乘丨丨也　诗朔日辛卯疏见十日下】
　　五柔【诗朔日辛卯疏见十日下】
　　五慎【新论季路抱丨丨之诫赵盈佩九言之箴　小学绀珠丨丨强劳忠信恭　又丨丨言动交进名】五耻【礼记丧杂记君子有丨丨居其位无其言君子耻之有其言无其行君子耻之既得之而又失之君子耻之地有余而民不足君子耻之众寡均而倍焉君子耻之　小学绀珠丨丨为礼而不终中不胜貌华而不实不度而施施而不济】
　　五知【宋史李绎传自以久宦在外意不自得作丨丨先生传谓知时知难知命知退知足也】五爽【支遁咏懐诗丹沙映翠瀬芳芝曜丨丨】
　　五彰【独孤授白受采赋流行于一掬之绿迁移于丨丨之好】
　　五奋【説苑楚荘王赐群臣酒酒酣烛灭有引美人衣者美人援絶其冠缨告王趣火来视絶缨者王命左右今日与寡人饮不絶冠缨者不欢羣臣皆絶去其冠缨而上火尽欢而罢居三年晋与楚战有一臣常在前五合丨丨首却敌乃夜絶缨者也】
　　五辅【小学绀珠丨丨徳有六兴义有七体礼有八弦法有五务权有三度】
　　五务【小学绀珠见上】
　　五振【魏璀捣练赋见四振下】
　　五性【汉书翼奉传诗之为学情性而已丨丨不相害六情更兴废观性以歴观情以律注晋灼曰翼氏丨丨肝性静静行仁甲己主之心性躁躁行礼丙辛主之脾性力力行信戊癸主之肺性坚坚行义乙庚主之肾性智智行敬丁壬主之　魏志髙堂隆传六情丨丨同在于人嗜欲亷贞各居其一及其动也交争于心　白虎通丨丨者何谓仁义礼智信也　汉武内传上元夫人谓帝曰舍尔丨丨返诸柔善注谓暴淫奢酷贼也文心雕龙三曰情文丨丨是也　大方广圆觉了义经一切众生由本贪欲发挥无明显岀丨丨差别不等依二种障而现深浅　小学绀珠丨丨喜怒欲惧忧】
　　五本【小学绀珠丨丨柔以仁诚以信富贵无敢以骄人恭以敬寛以静　又丨丨信徳孝悌让】五情【春秋序为例之情有五下文五曰是也书经有此丨丨缘经以求义为例言传为经发例其体有此五事下文五句成十四年传也　晋书元帝纪臣等荷宠三世位厠鼎司闻问震惶精爽飞越且惊且惋丨丨无主举哀朔垂上下泣血　列子黄帝即位十有五年喜天下戴已养正命娯耳目供鼻口焦然肌色□黣昏然丨丨爽惑　江淹为萧骠骑谢甲仗入殿表荷此盛恩丨丨铭载　孔稚珪答萧司徒书六滞顿空丨丨方旭　曹邺四怨三愁丨丨诗序见四怨下李白古风仰望不可及苍然丨丨热】
　　五志【后汉书荀悦传帝以班固汉书文繁难省乃令悦依左氏传体以为汉纪三十篇其序曰先王光演大业肆于时夏亦惟厥后永世作典夫立典有丨丨焉一曰达道义二曰章法式三曰通古今四曰着功勲五曰长贤能于是天人之际事物之宜粲然显著罔不备矣　中説薛収问续诗子曰有四名焉有丨丨焉何谓四名一曰化二曰政三曰颂四曰欲凡此四者或美焉或勉焉或伤焉或恶焉或诫焉是谓丨丨】五意【墉城集仙录西王母授帝以三宫丨丨隂阳之略太乙遁甲之术　法苑珠林比丘受食凡有丨丨一为断窃盗因缘故二为作证明故三为止诽谤故四为成少欲知足故五为生他信敬心故】
　　五识【关尹子丨丨并驰心不可一　楞伽经心为工伎儿意如和伎者丨丨为伴侣妄想观伎众】五虑【齐书髙帝纪国涂荐阻丨丨而乂寜皇绪将湮秉六术以匡济　管子水集于五而九徳出焉凝蹇而为人而九窍丨丨出焉此乃其精也　小学绀珠丨丨耳目鼻口心】
　　五虞【汲冡周书丨丨一鼓走疑二备从来三佐军举旗四采虞人谋五后动撚之无竞惟害有功无败】五愿【云笈七籖上庆交合丨丨开陈得如所愿体合自然真灵下降赐登上仙　徐陵上智者禅师书一愿临终正念就二愿不更地狱三途三愿即还人中不髙不下处托生四愿童真出家如法奉戒丨丨不堕流俗之僧　韩翃赠别上元主簿张着诗见三生下】
　　五欲【管子节其丨丨去其二凶不喜不怒平正擅匈妙法莲华经舍利弗当知我以佛眼观见六道众生贫穷无福慧入生死险道相续苦不断深着于丨丨又见一城下　云笈七籖丨丨者谓耳欲声便迷塞不能止目欲色便淫乱发狂鼻欲香便防其精神口欲味便受罪入网罗心欲爱憎便偏邪失正平凡此丨丨为惑乱覆盖　江总建初寺琼法师碑干丨丨之泥解六情之网　庾肩吾北城门沙门诗见三雅下　苏轼次韵刘景文登介亭诗清游得三昧至乐谢丨丨】
　　五忍【梁邵陵王答皇太子示大法颂啓心注八流意含丨丨】
　　五畏【梁武帝答释明彻敕见四魔下　王僧孺懴悔礼佛文丨丨内遣十力外扶】
　　五怖【江总摄山栖霞寺碑见四禅下】
　　五恨【冷斋夜话彭渊材丨丨一恨鲥鱼多骨二恨金橘太酸三恨莼菜性冷四恨海棠无香丨丨曽子固不能诗】
　　五怨【刘孝绰答云法师书见四畏下】
　　五悲【唐书王助传照邻自以当髙宗时尚吏已独儒武后尚法已独黄老后封嵩山屡聘贤士已独废着丨丨文以自明】
　　五綦【荀子夫人之情目欲綦色耳欲綦声口欲綦味鼻欲綦臭心欲綦佚此丨丨者人情之所必不免也】五逐【刘孝胜妾薄命诗见三娶下】
　　五嫁【史记陈丞相平世家平家贫富人张负有女孙丨丨而夫輙死负至平家见门外多有长者车辙谓子仲曰人固有好美如陈平而长贫贱者乎卒与女】
　　五机【宋史艺文志尹子丨丨论三卷】
　　五衡【周髀算经次丨丨径三十九万六千六百六十六里二百歩周一百一十九万里】
　　五禅【传灯录丨丨深浅阶级欣上厌下而修者是外道禅正信因果以欣厌而修者是凡夫禅悟我空偏真之理而修者是小乗禅悟我法三空所显真理而修者是大乗禅若顿悟自心本来清净元无烦恼无漏智性本自具足此心即佛依此而修者是最上乗禅亦名如来清净禅宗密禅】
　　五衍【王巾头陀寺碑文冯丨丨之轼拯溺逝川注丨丨即五乗也一人二天三声四辟支佛五菩萨】五蕴【心经观自在菩萨行深般若波罗蜜多时照见丨丨皆空度一切苦厄注丨丨者就众生所执根身器界质碍形量之物名为色以现前领纳违顺二境能生苦乐者名受以绿虑过现未三世境者名想念念迁流新新不住者名行明了分别者名识五者皆能盖覆眞性封蔀妙明故总谓之蕴亦名五隂亦名五众　金丹诸真元奥始乎歴丨丨之山泛六欲之海离无明之郷岀贪嗔之域　王维能禅师碑铭丨丨本空六尘非有　元稹大云寺诗多生沈丨丨宿习乐三坟　苏轼次韵秦太虚见戏耳聋诗君知丨丨皆是贼人生一病今先差　又飞燕外传后浴丨丨七香汤踞通香沈水坐燎降神百蕴香】
　　五因【云笈七籖见二道下】
　　五觉【百丈语录有众生觉声闻觉二乗觉菩萨觉佛觉是谓丨丨】
　　五空【金刚三昧经佛言菩萨丨丨者三有是空六道影是空法相是空名相是空心识义是空菩萨如是等空空不住空空无空相无相之法有何取舍入无所地则入三空　又上声周礼笙师掌教龡竽笙埙籥箫箎管舂牍应雅以教裓乐注杜子春读为荡涤之涤今时所吹丨丨】
　　五清【宋史宋绶传擢知制诰判吏部流内铨兼史馆修撰丨丨昭应宫判官】
　　五净【江总钟铭长如丨丨永证三空　又游摄山栖霞寺诗丨丨自此渉六尘庶无扰　姚察游明庆寺诗见四禅下】
　　五淡【阿含经一切味不过八种一苦二涩三辛四咸丨丨六甜七酢八不了味】
　　五浊【法华经舍利弗诸佛出于丨丨恶世所谓劫浊烦恼浊众生浊见浊命浊　法苑珠林丨丨交横四山常逼　武帝内传上元夫人谓帝曰丨丨之人耽酒荣利嗜味淫色固其常也　谢灵运庐山慧逺法师诔令声续振丨丨暂隆　独及题思禅寺上方诗下视三界狭但闻丨丨腥】
</div>
    <div class="pagination">
<a href="御定骈字类编_page380.html">上一页</a><span>...</span><a href="御定骈字类编_page376.html">376</a><a href="御定骈字类编_page377.html">377</a><a href="御定骈字类编_page378.html">378</a><a href="御定骈字类编_page379.html">379</a><a href="御定骈字类编_page380.html">380</a><span class="current-page">381</span><a href="御定骈字类编_page382.html">382</a><a href="御定骈字类编_page383.html">383</a><a href="御定骈字类编_page384.html">384</a><a href="御定骈字类编_page385.html">385</a><a href="御定骈字类编_page386.html">386</a><span>...</span><a href="御定骈字类编_page382.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
