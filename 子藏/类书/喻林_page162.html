<!DOCTYPE html>
<html>
<head>
    <meta charset="UTF-8">
    <title>喻林 - 第 162 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 162 页/共 195 页</h1>
    <div class="content">　　治斧钺者不敢让刑治轩冕者不敢让赏坟然若一父子若一家之实义礼明也【管子君臣下】
　　春夏生长秋冬收藏四时之节也赏赐刑罚主之节也四时未尝不生杀也主未尝不赏罚也【管子形势解】
　　王者刑九赏一强国刑七赏三削国刑五赏五【商子去强】明君之行赏也暧乎如时雨百姓利其泽其行罚也畏乎如雷霆神圣不能解也【韩非子主道】
　　善之生如春恶之死如秋故民劝极力而乐尽情【韩非子守道】
　　赏罚之为道利器也君固握之不可以示人若如臣者犹兽鹿也惟荐草而死【韩非子内储说上】
　　赏罚者利器也君操之以制臣臣得之以拥主故君先见所赏则臣鬻之以为德君先见所罚则臣鬻之以为威故曰国之利器不可以示人【韩非子内储说下】
　　延陵卓子乘苍龙桃文之乘钩饰在前错錣在后马欲进则钩饰禁之欲退则错錣贯之马因旁出造父过而为之泣涕曰古之治人亦然矣夫赏所以劝之而毁存焉罚所以禁之而誉加焉民中立而不知所由此亦圣人之所为泣也【韩非子外储说右】
　　夫必恃自直之箭百世无矢恃自圜之木千岁无轮矣自直之箭自圜之木百世无有一然而世皆乘车射禽者何也隠括之道用也虽有不恃隠括而有自直之箭自圜之木良工弗贵也何则乘者非一人射者非一发也不恃赏罚而恃自善之民明主弗贵也何则国法不可失而所治非一人也【韩非子显学】
　　武王问太公望曰吾欲少间而极用人之要望对曰赏如山罚如谿【尉缭子兵教】
　　民无道知天民以四时寒暑日月星辰之行知天四时寒暑日月星辰之行当则诸生有血气之类皆为得其处而安其产人臣亦无道知主人臣以赏罚爵禄之所加知主主之赏罚爵禄之所加者宜则亲疎逺近贤不肖皆尽其力而以为用矣【吕氏春秋当赏】
　　夫登山而视牛若羊视羊若豚牛之性不若羊羊之性不若豚所自视之势过也而因怒于牛羊之小也此狂夫之大者狂而以行赏罚此戴氏之所以絶也【吕氏春秋壅塞】为君虚心静处聪听其响明视其形以行赏罚之象其行赏罚也响清则生清者荣响浊则生浊者辱影正则生正者进影枉则生枉者绌【春秋繁露保位权】
　　人君秋赏则温夏罚则寒【王充论衡感虚篇】
　　夫赏罚之于万民犹辔防之于驷马也辔策不调非徒迟速之分也至于覆车而摧辕赏罚之不明也则非徒治乱之分也至于灭国而丧身可不慎乎【徐干中论赏罚】天地之道不能纯仁故青阳阐陶育之和素秋厉肃杀之威融风扇则枯瘁摅藻白露凝则繁英雕零是以品物阜焉岁功成焉温而无寒则蝡动不蛰根植冬荣寛而无严则奸宄并作利器长守故明赏以存正必罚以闲邪劝沮之器莫此之要【抱朴子外篇用刑】
　　毫厘蹉于机则寻常违于的与夺失于此则善否乱于彼邪正混侔则彞伦攸斁功过不料则庶绩以崩故明君赏犹春雨而无霖淫之失罚拟秋霜而无诡时之严【抱朴子外篇广譬】
　　二仪不能废春秋以成嵗明主不能舎刑德以致治【抱朴子外篇广譬】
　　赏罚者国之利器而制人之柄也故天以晷数成嵗国以法敎为治晷运于天则时成于地法动于上则治成于人晷之运也先春后秋法之动也先赏后罚【刘子赏罚】温风发春所以动萌华也寒露降秋所以殒茂叶也明赏有德所以劝善人也显罚有过所以禁下姧也【刘子赏罚】赏信而罚明则万人从之若舟之循川车之遵路亦奚向而不济何行而弗臻矣【刘子赏罚】
　　春秋不以善恶殊其雕荣人君不以贵贱革其赏罚【文选陆士衡连珠注】
　　无赏罚之君而欲世治犹不事梳栉而求髪治不可得也【意林正论】
　　行赏不洽于人是春半半生也行罚不威是秋半半死也半生之春不洽于人半死之秋不专于义【太平御覧治道部赏赐】
　　嵗为善星不福无道火为罚星不罚有德【困学纪闻卷六春秋】
　　号令
　　天下有风姤后以施命诰四方【易姤】
　　随风防君子以申命行事【易防】
　　九五涣汗其大号涣王居无咎【易涣】
　　民之犯令告之已终更复从始告之慇勤不已若天之行四时既终更复从春为始【周易正义蛊】
　　甲为十日之首创造之令为在后诸令之首故以创造之令谓之为甲故汉时谓令之重者谓之甲令【周易正义蛊】或宣威以肃震曜或敷和而散风雨得之则百度惟贞失之则千里斯谬枢机之发荣辱之主丝纶之动不可不慎【尚书正义序】
　　天无大雨则岁不熟而幼弱者饥犹国之无政令则天下民困病矣【郑氏笺诗候人】
　　召南大夫以王命施号令于四海犹靁殷殷然发声于山之阳【郑氏笺诗殷其靁】
　　言殷殷然靁声在南山之阳以喻君子行号令在彼逺方之国【毛氏正义殷其靁】
　　雨从上而下于地犹敎令从王而下于民而王之敎令众多如雨然事皆苛虐情不恤民而非所以为政敎之道故作此诗以刺之名之曰雨无正【毛诗正义雨无正】
　　风气动圣人以宣号令【三坟气坟】
　　夫水激而流渠令疾而物重先王理其号令之徐疾内守国财而外因天下矣【管子地数】
　　天以时为权地以财为权人以力为权君以令为权【管子山权数】
　　父之于子也令有必行者有必不行者去贵妻卖爱妾此令必行者也因曰汝无敢恨汝无敢思令必不行者也故为人上者必慎所令【尹文子大道下】
　　家君发宪布令其家曰若见爱利家者必以告若见恶贼家者亦必以告若见爱利家以告亦犹爱利家者也上得且赏之众闻则誉之若见恶贼家不以告亦犹恶贼家者也上得且罚之众闻则非之是以徧若家之人皆欲得其长上之赏誉辟其毁罚是以善言之不善言之家君得善人而赏之得人而罚之善人之赏而人之罚则家必治矣然计若家之所以治者何也唯以尚同一义为政故也家既已治国之道尽此已邪则未也国之为家数也甚多此皆是其家而非人之家是以厚者有乱而薄者有争故又使家君总其家之义以尚同于国【墨子尚同下】
　　言不相闻故为之金鼔视不相见故为之旌旗夫金鼓旌旗者所以一人之耳目也【孙子军争】
　　奔车之上无仲尼覆舟之下无伯夷故号令者国之舟车也安则智防生危则争鄙起【韩非子安危】
　　且父母之所以求于子也动作则欲其安利也行身则欲其逺罪也君上之于民也有难则用其死安贫则尽其力亲以厚爱闗子于安利而不听君以无爱利求民之死力而令行【韩非子六反】
　　舜使吏决鸿水先令有功而舜杀之禹朝诸侯之君防稽之上防风之君后至而禹斩之以此观之先令者杀后令者斩则古者必贵如令矣【韩非子饰邪】
　　呉起与秦战未合一夫不胜其勇前获双首而还呉起立斩之军吏谏曰此材士也不可斩起曰材士则是矣非吾令也斩之【尉缭子武议】
　　君者民之心也民者君之体也心之所好体必安之君之所命民必从之【春秋繁露为人者天地】
　　号令发而万物生焉雷风行而四方齐也【京氏易传上】鼓舞万物者其雷风乎鼓舞万民者其号令乎雷不一风不再【扬子先知】
　　言风起而草木之类摇动君令下而百姓之化行也【王逸注楚辞九章】
　　观号振振【音眞】丑甡甡【音萃】森朱于【音莽】飍【音休】荡【他浪切】于垠传曰号振振令之发也丑甡甡众之多也森朱于木之茂也飍荡于垠风之行也昔王由是施乃令布乃下以省尔万方以化尔兆民俾风敎大行臮【音暨】率土咸顺【元包太阳】
　　天以雷风鼓舞万物君以号令制御万民【子法言注先知篇】风者天之号令云雨者天之膏泽故声敎与风皆翔恩泽与云俱行【李善注文选东京赋】
　　易曰涣汗其大号言号令如汗汗出而不反者也今出善令未能逾时而反是反汗也【补文选刘向灾异封事】
　　鲁烧积泽天北风火南倚恐烧国哀公惧自将众趣救火左右无人尽逐兽不救火乃召问仲尼仲尼曰夫逐兽者乐而无罚救火者苦而无赏此火所以不救也事急不及以罚救火者尽赏之则举国不足以赏于民请从行罚乃下令曰不救火者比降北之罪令下未遍火已灭矣【艺文类聚火部火】
　　蔡邕封事曰风者天之号令所以敎人【玉海天文天文书上】雷动物之气也雷之发声犹人君出政敎以动国中之人也【玉海周易郑康成注】
　　礼乐
　　乐之隆非极音也食飨之礼非致味也清庙之瑟朱弦而疏越壹唱而三叹有遗音者矣大飨之礼尚酒而俎腥鱼大羮不和有遗味者矣【礼记乐记】
　　土敝则草木不长水烦则鱼鼈不大气衰则生物不遂世乱则礼慝而乐淫【礼记乐记】
　　礼云礼云玉帛云乎哉乐云乐云钟鼔云乎哉【论语阳货】清庙之瑟朱弦而疏越一唱而三叹有进乎音者矣大飨之礼上尊而俎生鱼大羮不和有进乎味者矣故先王之制礼乐也非特以欢耳目极口腹之欲也将敎民平好恶行礼义也【吕氏春秋适音】
　　有虞氏之祀其社用土祀中霤葬成畞其乐咸池承云九韶其服尚黄夏后氏其社用松祀户葬墙置翣其乐夏籥九成六佾六列六英其服尚青殷人之礼其社用石祀门葬树松其乐大濩晨露其服尚白周人之礼其社用栗祀灶葬树栢其乐大武三象棘下其服尚赤礼乐相诡服制相反然而皆不失亲疎之恩上下之伦【淮南子齐俗训】
　　天生之以孝悌地养之以衣食人成之以礼乐三者相为手足合以成体不可一无也【春秋繁露立元神】
　　圣人之治天下也碍诸以礼乐无则禽异则貉【杨子问道】或曰太古涂民耳目惟其见也闻也见则难敝闻则难塞曰天之肇降生民使其目见耳闻是以视之礼听之乐如视不礼听不乐虽有民焉得而涂诸【杨子问道】
　　礼兵之纪也乐兵之精也其纪如梯其精如醴故礼以制其容乐以导其气【天禄阁外史问兵】
　　经营宫室立城郭然后知干桢之能有所立也建宗庙立社稷然后知礼乐之能有所成也【杨子法言注五百篇】
　　弓良在防格人良在礼乐【杨子法言注五百篇】
　　渡大海在舟船兴大治在礼乐【杨子法言注寡见篇】
　　齐礼
　　上天下泽履君子以辩上下定民志【易履】
　　生之乐之则母之礼也政之敎之遂以成之则父之礼也父母之礼以加于民【汲冢周书本典解】
　　相鼠刺无礼也【毛诗相鼠】
　　野有死麕恶无礼也【毛诗野有死麕】
　　桑扈刺幽王也君臣上下动无礼文焉【毛诗桑扈】
　　蒹葭刺襄公也未能用周礼将无以固其国焉【毛诗蒹葭】芄兰刺惠公也骄而无礼大夫刺之【毛诗芄兰】
　　大车刺周大夫也礼义陵迟男女淫奔故陈古以刺今大夫不能听男女之讼焉【毛诗大车】
　　柯斧柄也礼义者亦治国之柄【毛诗伐柯注】
　　媒所以用礼也治国不能用礼则不安【毛诗伐柯注】
　　杨木之舟浮于水上泛泛然东西无所定舟人以绋系其緌以制行之犹诸侯之治民御之以礼法【郑氏笺诗采菽】匏有苦叶不可食济有深渉不可渡以兴礼有禁法不可越【毛诗正义匏有苦叶】
　　若过深水则厉浅水则褰衣过水随宜期之必渡以兴用礼当随丰俭之异若时丰则礼隆时俭则礼杀遭时制冝不可无礼若其无礼将无以自济【毛诗正义匏有苦叶】
　　蒹葭之草苍苍然虽盛未堪家用必待白露凝戾为霜然后坚实中用嵗事得成以兴秦国之民虽众而未顺徳教必待周礼以教之然后服从上命国乃得兴【毛诗正义蒹葭】鹦鹉能言不离飞鸟猩猩能言不离禽兽今人而无礼虽能言不亦禽兽之心乎夫惟禽兽无礼故父子聚麀是故圣人作为礼以教人【礼记曲礼上】
　　夫礼者自卑而尊人虽负贩者必有尊也而况富贵乎【礼记曲礼上】
　　故礼之于人也犹酒之有蘖也君子以厚小人以薄【礼记礼运】经礼三百曲礼三千其致一也未有入室而不由户者【礼记礼器】礼也者犹体也体不备君子谓之不成人设之不当犹不备也【礼记礼器】
　　诵诗三百不足以一献一献之礼不足以大飨大飨之礼不足以大旅大旅具矣不足以飨帝毋轻议礼【礼记礼器】曾子曰周礼其犹醵与【礼记礼器】
　　礼之于正国也犹衡之于轻重也绳墨之于曲直也规矩之于方圎也故衡诚县不可欺以轻重绳墨诚陈不可欺以曲直规矩诚设不可欺以方圆君子审礼不可诬以奸诈【礼记经解】
　　夫礼禁乱之所由生犹坊止水之所自来也故以旧坊为无所用而坏之者必有水败以旧礼为无所用而去之者必有乱患【礼记经解】
　　室而无奥阼则乱于堂室也席而无上下则乱于席上也车而无左右则乱于车也行而无随则乱于涂也立而无序则乱于位也【礼记仲尼燕居】
　　君子之道辟则坊与坊民之所不足者也人为之坊民犹逾之故君子礼以坊德刑以坊淫命以坊欲【礼记坊记】醴酒在室醍酒在堂澄酒在下示民不淫也【礼记坊记】君不称天大夫不称君恐民之惑也诗云相彼盍旦尚犹患之【礼记坊记】
　　月者三日则成魄三月则成时是以礼有三让建国必立三卿【礼记乡饮酒义】
　　犹襄陵之浸修隄防以制之【方用切】驾之马设衔防以驱之故乃上法圆象下参方载道之以德齐之以礼【礼记正义序】
　　人君治国须礼如巧匠治物执斤斧之柄【礼记正义礼运】礼义以为器可耕于人情人情得礼义之耕如田得耒耜之耕也【礼记正义礼运】
　　农夫之田用耒耜以耕之和其刚柔圣人以礼耕人情正其上下【礼记正义礼运】
　　视鼠有其形体人亦有其形体鼠无礼故贱人有礼故贵若人而无礼何异于鼠鼠之无礼不能损害人之无礼伤害更多【礼记正义礼运】
　　人情备德由于有礼譬如竹箭四时葱翠由于外有筠也【礼记正义礼器】
　　礼之于政如热之有濯也濯以救热何患之有【左传襄公三十一年】
　　男子之防羔鴈雉腒妇人之防枣栗锻修【谷梁庄公二十四年】怠慢于礼则政无车无车则政不行【春秋正义襄公二十一年】闺门之内具礼矣乎严父严兄妻子臣妾犹百姓走役也【孝经】
　　治国而无礼譬犹瞽之无相伥伥乎何所之譬犹终夜有求于幽室之中非烛何以见故无礼则手足无所措耳目无所加进退揖让无所制【孔子家语论礼】
　　夫寒热晦明所以为岁尊卑奢俭所以为礼故以晦明寒暑之气尊卑侈约之礼为其节也【后汉书荀淑子史传】
　　夫勇多则弑其君力多则弑其长然而不敢者维礼之谓也礼者所以御民也辔者所以御马也【晏子春秋谏上】文礼之野与禽兽同则言语之暴与蛮夷同谓【鹖冠子着希】水行者表深使人无陷治民者表乱使人无失礼者其表也先王以礼表天下之乱今废礼者是去表也【荀子大略】绳墨诚陈矣则不可欺以曲直衡诚县矣则不可欺以轻重规矩诚施矣则不可欺以方圆君子审于礼则不可欺以诈伪故绳者直之至衡者平之至规矩者方圆之至礼者人道之极也【荀子礼义】
　　公输不能加于绳圣人莫能加于礼【荀子法行】
　　礼者人主之所以为羣臣寸尺寻丈检式也人伦尽矣【荀子儒效篇】
　　人之所以为人者非特二足无毛也以其有辨也今夫猩猩形笑亦二足而毛也然而君子啜其羮食其胾故人之所以为人者非特以其二足而无毛也以其有辨也【荀子非相篇】
　　寻常之室无奥剽之位则父子不别六尺之舆无左右之义则君臣不明寻常之室六尺之舆处无礼即上下蹐逆父子悖乱而况其大者乎【贾子新语礼】
　　螈蚕一嵗再收非不利也然而王法禁之者为其残桑也离先稻熟而农夫耨之不以小利伤大获也家老异饭而食殊器而享子妇跣而上堂跪而斟羮非不费也然而不可省者为其害义也待媒而结言聘纳而娶妇绂絻而亲迎非不烦也然而不可易者所以防淫也【淮南子泰族训】
　　在天者莫明乎日月在地者莫明乎水火在人者莫明乎礼义故日月不髙则所照不逺水火不积则灮炎不博礼义不加乎国家则功名不白故人之命在天国之命在礼【韩诗外传】
　　河决若瓮口而破千里况礼决乎其所害必多矣【盐铁论申韩】
　　堤坊成而民无水菑礼义立而民无乱患故礼义坏堤坊决所以治者未之有也【盐铁论论诽】
　　夫礼让爲国者若江海流弥久不竭其本羙也茍爲无本若蒿火防怒而无继其亡可立而待【盐铁论诛秦】
　　或问太古德懐不礼懐婴儿慕驹犊从焉以礼曰婴犊乎婴犊母懐不父懐母懐爱也父懐敬也独母而不父未若父母之懿也【扬子间道】
</div>
    <div class="pagination">
<a href="喻林_page161.html">上一页</a><span>...</span><a href="喻林_page157.html">157</a><a href="喻林_page158.html">158</a><a href="喻林_page159.html">159</a><a href="喻林_page160.html">160</a><a href="喻林_page161.html">161</a><span class="current-page">162</span><a href="喻林_page163.html">163</a><a href="喻林_page164.html">164</a><a href="喻林_page165.html">165</a><a href="喻林_page166.html">166</a><a href="喻林_page167.html">167</a><span>...</span><a href="喻林_page163.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
