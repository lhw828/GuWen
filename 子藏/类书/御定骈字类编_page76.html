<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 76 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 76 页/共 1019 页</h1>
    <div class="content">









　　御定骈字类编卷十七
<子部,类书类,御定骈字类编>
　　钦定四库全书
　　御定骈字类编卷十八
　　天地门十八
　　臯
　　臯壤【南史谢朓传丨丨揺落对之惆怅岐路东西或以呜咽　庄子山林与丨丨与使我欣欣然而乐与孙绰喻道论鳞甲之物不达丨丨之事　郭璞客傲丨丨为欣悲之府蝴蝶为物化之器　江总栖霞寺碑】
　　【歩林壑陟丨丨　郑谷咸通十四年府试木向荣诗山川应物丨丨起农情　王安石寄吴氏女子诗山泉丨丨间适志多所经　杨载诗亟谋树丨丨翦茅覆小堂】
　　臯陆【夏侯湛江上泛歌防芜纷兮被丨丨修竹郁兮翳崖趾　储光羲射雉词原田遥一色丨丨旷千里】臯垅【梅尧臣川上田家诗丨丨生麦苖青青尚堪把】
　　臯圃【陆蒙奉酬袭羙先辈初夏见寄次韵诗积雨晦丨丨门前烟水平】
　　臯区【韩愈孟郊城南联句诗丨丨扶帝壤瓌蕴郁天京】
　　臯渚【张载招隠诗鹳鹭遵丨丨数为矰所系】
　　臯亭【明一统志丨丨山在杭州府城东北二十五里髙百余丈云出则雨山半有桃花坞　王世贞满江红词痛他年降表出丨丨鸱夷目】
　　臯库【唐书礼乐志门有丨丨岂得施于郊野谓宜近在宫中】
　　臯门【诗乃立丨丨臯门有伉毛传王之郭门曰丨丨郑笺诸侯之宫外门曰丨丨　潘岳西征赋尔乃越平乐过街邮秣马丨丨税驾西周　郑曼季答陆士龙诗丨丨重辟资尔启扉】
　　臯朔【文心雕龙秦世不文颇有杂赋汉初词人顺流而作陆贾扣其端贾谊振其绪枚马同其风王扬骋其势丨丨以下品物毕图繁积于宣时校阅于成世卢思道从驾大慈照寺诗序丨丨文辞甫陈男祝王谷虫篆才譬女工】
　　臯苏【应玚报厐恵恭书夫萧艾之歌发于信宿子衿之思起于嗣音况实三载能不有懐虽萱草树背丨丨在侧悒愤不逞秪以増毒朝隠之官賔不徃来乔木之下旷无休息抱劳而已】
　　臯兰【汉书霍去病传率戎士隃乌盭讨遫濮过焉支山千有余里合短兵鏖丨丨下杀折兰王注丨丨山名　明一统志丨丨山在临洮府兰州南五里为州之主山隋置州取此为名山下地势平夷可屯百万兵汉霍去病击匈奴至此　梁元帝郑众论瀚海飞沙丨丨走雪　徐陵长相思乐府望归难传闻奉诏戍丨丨阮籍咏懐诗清露被丨丨凝霜霑野草　庾信拟咏懐二十七首诗一思探禹穴无用鏖丨丨　李益来从窦车骑行自经丨丨战又破楼烦地　又水经注漓水又东北迳石门口山髙崄絶对岸若门故峡得厥名矣疑即丨丨山门也　又楚辞丨丨被径兮斯路渐　成公绥啸赋借丨丨之猗靡防修竹之婵娟　又李贺屏风曲团回六曲抱丨丨注抱丨丨障灯烛也】
　　臯巩【韩愈孟郊会合联句我家本瀍谷有地介丨丨】
　　臯泽【左思吴都赋布濩丨丨蝉联林丘】
　　臯薮【抱朴子夫珪璋居肆而不售矧乃翳于槃璞乎竒士叩角而见遏况乃潜于丨丨乎】
　　臯坂【江淹拟鲍参军戎行诗晨上城丨丨碛砾皆羊肠】
　　臯貔【梁元帝讨侯景撽是以董率丨丨躬环甲胄】
　　臯【周礼韗人为臯陶注郑司农韗书或为臯陶鼓木也谓者以丨陶名官丨则陶字从革】臯陶【书舜典丨丨迈种徳徳乃降黎民懐之　论语舜有天下选于众举丨丨不仁者逺矣　孟子丨丨为士　吕览舜得丨丨而舜受之汤得伊尹而有夏民文王得吕望而服殷商　又周礼韗人见上】臯夔【欧阳修朋党论及舜自为天子而丨丨稷契二十二人竝列于朝　白居易早冬游王屋诗若不为乔松即须作丨丨】
　　臯吕【潘岳杨荆州诔听参丨丨称侔于张】
　　臯帝【法华经十罗刹女九名丨丨　又丨丨汝等及眷属应当拥护如是法师】
　　臯女【唐书栁公绰传子仲郢母韩即丨丨也善训子故仲郢幼嗜学常和熊胆丸使夜咀咽以助勤】臯落【左传晋侯使太子申生伐东山丨丨氏注赤狄别种也丨丨其氏族】
　　臯鼬【春秋定公四年五月公及诸侯盟于丨丨谷梁注丨丨地名　左传及丨丨将长蔡于衞】臯【唐书韦臯韩传賛丨丨虽隂慝卒能以诚言自解长没天年宜哉】
　　臯牢【后汉书马融传弥纶阬泽丨丨陵山注丨丨犹牢笼也　荀子丨丨天下而制之若制子孙也】臯比【左传庄公十年夏六月齐师宋师次于郎公子偃曰宋师不整可败也宋败齐必还请击之公弗许自雩门窃出蒙丨丨而先犯之公从之大败宋师于乘丘齐师乃还杜注雩门鲁南城门丨丨虎皮　又朱子横渠賛勇撤丨丨一变至道　戴叔伦寄禅师寺华上人次韵诗猊座翻萧索丨丨喜接连】
　　臯媚【孔丛子卫将军文子之内子死复者曰丨丨女复子思闻之曰此女氏之字非夫氏之名也妇人于夫氏以姓氏称礼也】
　　臯鱼【韩诗外传孔子行闻哭声甚悲孔子曰驱驱前有贤者至则丨丨也】
　　臯鼓【周礼韗人为丨丨长寻有四尺鼓四尺倨句磬折注以丨丨鼓役事磬折中曲之不参正也中围与鼖鼓同以磬折为异】
　　臯如【左传哀公二十六年夏五月叔孙舒帅师防越丨丨后庸宋乐茷纳卫侯　又文子使王孙齐私于丨丨曰子将大灭卫乎抑纳君而已乎丨丨曰寡君之命无他纳卫君而已】
　　垄【陇垅通】
　　垄亩【诗实方实苞疏此谷既生实方正而极于丨丨无空缺之地实根本而尽皆均调无稀穊之处谓春生之时也　史记项羽纪賛夫秦失其政陈渉首难豪杰蠭起相与竝争不可胜数然羽非有尺寸乗势起丨丨之中三年遂将五诸侯灭秦分裂天下而封王侯政由羽出号为霸王位虽不终近古以来未尝有也　晋书郗鉴传鉴少孤贫博览经籍躬耕丨丨吟咏不倦以儒雅著名不应州命　韩诗外传昔在周道之盛召伯在朝有司请营召以居召伯曰嗟以吾一身而劳百姓此非吾先君文王之志也于是出而就蒸庶于阡陌丨丨之间而听断焉召伯暴处逺野庐于树下百姓大恱储光羲田家杂兴诗田家趋丨丨当昼掩虚关　又田家即事诗依依亲丨丨寂寂无邻里　李白读诸葛武侯传诗当其南阳时丨丨躬自耕　杜甫兵车行纵有健妇把锄犂禾生丨丨无东西　张蠙赠信安太守诗甲士散教耕丨丨书生闲许从旌旗　护国题王班水亭诗岂惟欢丨丨兼亦外形骸】
　　陇迳【李贺南山田中行荒畦九月稲叉牙蛰萤低飞丨丨斜】
　　陇塞【宋书乐志屠栁城功诚难越渡丨丨路漫漫杜牧雁诗年年辛苦来衡岳羽翼摧残丨丨霜】陇州【周书文帝纪魏废帝三年改东雍为华州北雍为宜州南雍为蔡州华州为同州北华为鄜州东秦为丨丨南秦为成州北秦为交州　唐书吐蕃传大厯九年帝遣谏议大夫吴损修好虏亦使使者入朝于是子仪屯邠州李抱玉屯髙壁马璘屯原州李忠臣屯泾州李忠诚屯凤翔臧希让屯渭北备虏之入明年西川节度使崔宁破虏于西山虏攻临泾丨丨次普润焚掠人畜与抱玉战义宁破之道泾州璘尾追败之于百里】陇城【无可中秋夜陇州徐常侍座中咏月诗丨丨秋月满太守待停歌】
　　陇野【栁宗元铙歌泾水黄丨丨茫】
　　陇路【魏书萧寳夤传宝夤与大都督崔延伯击天生大破之斩获十余万追奔至于小陇军人采掠遂致稽留不速追讨丨丨复塞　徐陵移齐文心驰丨丨志饮河源乗胜长驱未知所限　王勃羁游饯别诗客心悬丨丨游子倦江干】
　　陇道【晋书索琳传刘曜复率众入冯翊帝累征兵于南阳王保保左右议曰蝮蛇在手壮士解其腕且断丨丨以观其变】
　　陇陂【宋书乐志悠悠发洛都茾我征东行征行弥二旬屯吹丨丨城】
　　陇坻【汉书地理志注见陇西下　晋书张华传鹪鹩赋恋钟岱之林野慕丨丨之髙松虽蒙幸于今日未若畴昔之従容　庾信周陇右总管长史豆卢公神道碑丨丨黠时穿上谷榆中羣贼或聚渔阳公卷甲星驰长驱千骑回洛凶徒望风草靡州豪杰束手归军　吴均酬郭临丞诗白日辽川晴黄尘丨丨惊】陇蜀【后汉书岑彭传帝勅彭书曰人苦不知足既平丨复望丨每一发兵头防为白　晋书文立传诏曰太子中庶子文立忠贞清实有思理器干前在济隂政事修明后事东宫尽辅导之节昔光武平丨丨皆收其贤才以叙之葢所以拔幽滞而济殊方也其以立为散骑常侍】
　　陇坂【汉书地理志注见陇西下　唐书牛僧孺传赞普牧马蔚茹川若东袭丨丨以骑缀回中不三日抵咸阳桥则京师戒严　张衡四愁诗我所思兮在汉阳欲徃从之丨丨长　虞世南出塞诗扬桴上丨丨勒骑下平原　卢照隣陇头吟丨丨髙无极征人一望乡】
　　陇阙【苏舜钦望秦陵诗丨丨今无复应深行路尘】
　　陇山【汉书地理志注见陇西下　周书武帝纪保定三年九月甲子自原州登丨丨　唐书吐蕃传长庆五年维州守将悉怛谋挈城以降劒南西川节度使李徳裕受之州南抵江阳岷山西北望丨丨一面崖三涯江虏号无忧城为西南要扞　水经丨丨终南山惇物山在扶风武功县西南也　李白鹦鹉洲诗鹦鹉西飞丨丨去芳洲之树何青青　岑参赴北庭度陇思家诗丨丨鹦鹉能言语为报家人数寄书　髙适送蹇秀才诗犹思阳谷去莫厌丨丨髙　杜牧题永宁西平王宅太尉愬院诗丨丨兵十万嗣子握雕弓　来鹄鹦鹉诗年年锁在金笼里何似丨丨闲处飞　韦荘汧阳间诗邉静不收蕃帐马地贫惟卖丨丨鹦】
　　陇岐【唐书李晟传吐蕃君臣相与议尚结赞者善计乃曰唐名将特李晟与马燧浑瑊尔不去之必为吾患即遣使委辞因燧请和且求盟因盟谋执瑊以卖燧于是结赞大兴兵逾丨丨无所掠阳怒曰召吾来乃不牛酒犒军徐引去以是间晟】
　　陇华【唐书刘晏传召拜彭原太守徙丨丨二州刺史迁河南尹】
　　陇水【庾信赵广墓志铭秦川直望丨丨分飞　又小园赋闗山则风月凄怆丨丨则肝肠断絶　杨师道陇头水诗陇头秋月明丨丨带闗城　戴叔伦送崔融诗夜月邉尘影秋风丨丨声　李贺奉和二兄罢使遣马归延州诗笛愁翻丨丨酒喜沥春灰　张仲素塞下曲丨丨潺湲陇树秋征人到此泪双流　白居易五弹诗第五声最掩抑丨丨冻咽流不得】
　　陇汉【后汉书马融传论马融辞命邓氏逡廵丨丨之间将有意于居贞乎】
　　陇汾【马祖常北行诗井邑联山海仓箱溢丨丨】
　　陇头【琴曲谱録丨丨古琴弄名　庾信纥干神道碑丨丨流水还望秦闗川上峩睂犹通蜀道　虞羲咏霍将军北伐诗胡笳闗下思笛丨丨鸣　虞世南结客少年塲诗少年重一顾长驱背丨丨　髙适登陇诗丨丨逺行客陇上分流水　戴叔伦送僧南归诗归及梅花发题诗寄丨丨　李白塞下曲握雪海上餐拂沙丨丨寝　张乔送河西从事诗丨丨随日去碛里寄星眠　又笛诗尊前暂借殷勤看明日曽闻向丨丨皎然丨丨水诗丨丨水欲絶陇水不堪闻　又李存次何髙士成道韵诗促席未衔杯里月携鎌先割丨丨云袁士元夏日山居诗蚕老已收松上雪麦黄初涨丨丨云】
　　陇首【汉书礼乐志朝丨丨览西垠雷电尞获白麟　鲍照河清颂丨丨西南渤尾东北　顔延之七绎寒荣丨丨繑饮江涛　庾信周冠军公夫人乌石兰氏墓志铭陵陂青麦傥逢贞女之坟丨丨白杨或表贤姬之墓　李白古风秦水别丨丨呜咽多悲声　又学古思边诗衔悲上丨丨肠断不见君　髙适送白少府诗残更登丨丨远别指临洮　又南史栁恽传恽少工篇什为诗云亭臯木叶下丨丨秋云飞琅邪王融见而嗟赏因书斋壁及所执白团扇　李山甫遣懐诗孤云飞丨丨髙洁不可攀】
　　陇口【魏书萧寳夤传大都督元修义髙聿停军丨丨久不西进念生复反】
　　陇底【杜甫遣兴诗又如丨丨松用舍在所寻　李白塞下曲兵气天上合鼓声丨丨闻　王贞白胡笳曲丨丨悲笳引陇头鸣北风】
　　陇上【宋书乐志姜维屡宼邉丨丨为荒墟　唐书吐蕃传初太宗平薛仁杲得丨丨地虏李轨得凉州破吐谷浑髙昌开四镇宗继收黄河碛石宛秀等军中国无斥警者几四十年轮台伊吾屯田禾菽弥望开逺门掲署曰西极道九千九百里示戍人无万里行也　令狐楚长相思诗君行在丨丨妾梦在闺中　皇甫曽送汤中丞诗丨丨应回首河源复载驰　李端痩马行傥借长鸣丨丨风犹期一战安西道　王涯丨丨行负羽到邉州鸣笳度陇头　温庭筠苏武庙诗云邉雁断胡天月丨丨羊归塞草烟　周繇送边上从事诗衰草城邉路残阳丨丨笳　又史记陈渉世家少时尝与人佣耕辍耕之丨丨怅恨久之曰苟富贵无相忘佣者笑而应曰若为佣耕何富贵也陈渉太息曰燕雀乌知鸿鹄之志哉　苏轼吴中田妇叹茅苫一月丨丨宿天晴获稻随车归　又次韵见和西湖月下聴琴诗谡谡松下风蔼蔼丨丨云】
　　陇下【云仙杂记乌重葬先世掘得石碑有云牛领冈前红箫丨丨葬用丙日手板相亚重依而用之】陇外【唐书髙郢传间者昆吾孔炽荐食生人百姓懔懔无日不惕遣将攘却亡尺寸功丨丨壤地委诸豺狼　杜甫寄岳州贾司马巴州严使君两阁老诗丨丨翻投迹渔阳复控】
　　陇左【荀防拟青青河畔草诗荧荧山上火苕苕隔丨丨】
　　陇右【晋书宣帝纪从讨张鲁言于魏武曰刘备以诈力虏刘璋蜀人未附而逺争江陵此机不可失也今若曜威汉中益州震动兵临之势必瓦觧因此势易为功力圣人不能违时亦不失时矣魏武曰人苦无足既得丨丨复欲得蜀言竟不従　宋书符瑞志光武之初兴也隗嚣拥众丨丨招集英俊而公孙述称帝于蜀天下云扰大者连州郡小者据县邑　周书明帝纪冬十月乙丑遣柱国尉迟迥镇丨丨　唐书地理志太宗元年因山川形便分天下为十道一曰闗内二曰河南三曰河东四曰河北五曰山南六曰丨丨七曰淮南八曰江南九曰劒南十曰岭南　杜甫送郭中丞兼太仆卿充丨丨节度使诗诏发西山将秋屯丨丨兵】陇曲【袁桷舟中杂书诗丨丨沙成雪吴歌水拍天】
　　陇篴【刘筠大酺赋南音变楚丨丨明　韩愈和崔舍人咏月诗郡楼何处望丨丨此时听】陇长【武帝内传诸仙玉女聚居沧防其名难测其实分明乃因山源之规矩覩河岳之盘曲陵廻阜转山髙丨丨周旋逶迤形似书字是故因象制名定实之号书形秘于台而出为灵真之信诸仙佩之皆如传章道士执之经行山川百神羣灵尊奉亲近】
　　陇西【史记秦本纪昭襄王二十七年错攻楚赦罪人迁之南阳白起攻赵取代光狼城又使司马错发丨丨因蜀攻楚黔中拔之　又秦始皇纪二十七年始皇廵丨丨北地　又髙祖纪二年汉王东畧地塞王欣翟王翳河南王申阳皆降韩王昌不听使韩信击破之于是置丨丨北地上郡渭南河上中地郡闗外置河南郡汉书地理志丨丨郡注秦置应劭曰有陇坻在其西也师古曰陇坻谓陇坂即今之陇山也此郡在丨之丨】
　　【故曰丨丨坻音丁计反又音底　越絶书赵故治邯郸今辽东丨丨北地上郡雁门北郡清河参也　明一统志丨丨本汉丨丨郡之襄武县唐为丨丨县宋立古渭寨元祐中复立丨丨县金元仍　韩愈送权秀才序相国丨丨公既平汴州天子命御史大夫吴县男为军司马门下之士权生实从之来　李白初出金门寻王侍御咏壁上鹦鹉诗能言终见弃还向丨丨飞　又送外甥郑灌从军诗丈八蛇矛出丨丨弯弧拂箭白猨啼赵嘏昔昔盐诗驿使何时度还将赠丨丨】
　　陇北【江淹从军行从军出丨丨长望隂山云　王褒饮马长城窟行屯兵戍丨丨饮马傍城阿】陇东【晋书宣帝纪时军师杜袭督军薛悌皆言明年麦熟亮必为冦陇右无谷宜及冬豫运帝曰亮再出祁山一攻陈仓挫衂而反纵其后出不复攻城当求野战必在丨丨不在西也】
　　陇色【贾岛寄武功姚主簿诗丨丨澄秋月邉声入战鼙】
　　陇寺【项斯送殷中丞游邉诗丨丨门多闭楼酒不赊】
　　陇云【卢照邻送郑司仓入蜀诗丨丨朝结阵江月夜临空　温庭筠过潼闗诗十里晓鸡闗树暗一行寒雁丨丨愁　李山甫山中早秋作山思更清人影絶丨丨飞入草堂中　苏轼次韵子由书王晋卿画山水诗丨丨寄我山中信雪月追君溪上舟】
　　垅日【庾肩吾登城北望诗霜戈曜丨丨哀笳断塞风】
　　陇月【唐寅惜梅赋侵小雪而更繁得丨丨而益竒　张九龄酬赵二侍御使西军赠两省旧僚诗使车经丨丨征斾绕河风　杜甫宿赞公房诗相逢成夜宿丨丨向人圆　薛能春日书懐诗丨丨正当寒食夜春隂初过海棠时　许谦暮过东津馆诗渔灯互明灭丨丨时隠见　崔涂湖外送友人游边诗雨暗江花老笳愁丨丨曛】
　　陇寒【李白过四皓墓诗丨丨惟有月松古渐无烟】
　　陇昏【庾信郑伟墓志铭丨丨云暝山深路晚】
　　陇树【孔稚珪白马篇丨丨枯无色沙草不常青　文矩诗鸟鸣春昼岷江白鹘没天低丨丨青　梁锽崔驸马宅咏画山水扇诗揜作山云暮摇成丨丨秋　刘长卿哭魏兼遂诗丨丨随人古山门对日曛　元稹大觜乌诗丨丨巢鹦鹉言语好光仪　秦韬玉鹦鹉诗见云漫下　护国伤蔡防士诗晨光不借泉门晓暝色惟添丨丨寒】
　　陇草【杜甫寄彭州髙三十五使君适虢州岑二十七长史参诗丨丨萧萧白洮云片片黄　曹唐羽林贾中丞诗风悲鼓角榆闗暮日暖旌旗丨丨春】
　　陇花【黄滔河梁诗丨丨开不豓笛静犹悲】
　　陇柏【包佶昭徳皇后诗嵗华唯丨丨春事罢公桑】
　　陇麦【虞世南发营逢雨应诏诗丨丨霑逾翠山花湿更然】
　　陇瓜【萧颖士山庄月夜诗丨丨香早熟庭果落初繁】
　　陇叶【梁简文帝圃讲颂鸟弄翅于琼音树葳蕤于丨丨】
　　陇鸟【李端杂歌山鸡锦翼岂凤凰丨丨人言止鹦鹉李商隠述徳抒情诗丨丨悲丹觜湘兰怨紫茎李洞寄懐曺秀才诗巴猿学导引丨丨解吟诗　苏轼大老寺竹间阁子诗树髙倾丨丨池浚落河鲂　刘因赋孙仲诚席上四杯诗丨丨回头意若何刳肠欲我鉴红螺】
　　陇雊【张协杂诗泽雉登丨丨寒猿拥条吟】
　　陇禽【罗邺赠东川梓潼县韦徳孙长官诗蜀醖天寒留客醉丨丨山晓隔帘呼】
　　陇雁【杨炯百泉县令李君碑关云断絶丨丨飞鸣　张说张司马集序时复江莺迁树丨丨出云　江淹恨赋丨丨少飞岱云寡色　沈佺期陇头水乐府陇山飞落叶丨丨度寒云　岑参送四镇薛侍御东归诗梦去湖山阔书停丨丨稀　黄滔夏州道中诗丨丨南飞河水流秦城千里忍回头】
　　陇狐【张蠙过萧闗诗丨丨来试客沙鹘下欺人】
　　陇兵【唐书吐蕃传又入丰仪围华亭絶汲道守将王仙鹤请救于陇州刺史蘓清沔合太平兵赴之虏逆战太平不胜引还虏日千骑四掠丨丨不敢出】
　　陇贼【魏书毕祖晖传正光五年豳州民反招引丨丨攻逼州城以祖晖前在州日得民情和复授平西将军豳州刺史假安西将军为别将以讨之】
　　陇汧【宋书傅之传晋室播迁来宅越关朔遥阻丨丨遐荒区甸分其内外山河判其表里而戎杂合久絶声敎固宜待以荒服羁縻而已也】
　　陇冀【周书文帝纪运距孝昌屯沴屡起丨丨骚动燕河狼顾】
　　陇俗【杜甫秦州见勅目薛三璩授司议郎毕四曜除监察与二子有故逺喜迁官兼述索居诗丨丨轻鹦鹉原情类鹡鸰】
　　垄断【亦作龙孟子有私龙断焉注龙断冈丨之丨而髙也】
　　陇迥【元稹生春诗丨丨声怨江遥客思融】
　　陇阻【崔骃西征赋陟丨丨之峻坂升天梯以髙翔】
　　陇卧【虞集蒙庵诗门当星斗髙丨丨风雨湿】
</div>
    <div class="pagination">
<a href="御定骈字类编_page75.html">上一页</a><span>...</span><a href="御定骈字类编_page71.html">71</a><a href="御定骈字类编_page72.html">72</a><a href="御定骈字类编_page73.html">73</a><a href="御定骈字类编_page74.html">74</a><a href="御定骈字类编_page75.html">75</a><span class="current-page">76</span><a href="御定骈字类编_page77.html">77</a><a href="御定骈字类编_page78.html">78</a><a href="御定骈字类编_page79.html">79</a><a href="御定骈字类编_page80.html">80</a><a href="御定骈字类编_page81.html">81</a><span>...</span><a href="御定骈字类编_page77.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
