<!DOCTYPE html>
<html>
<head>
    <meta charset="UTF-8">
    <title>群书考索 - 第 49 页/共 127 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>群书考索 - 第 49 页/共 127 页</h1>
    <div class="content">　　孝宗淳熈七年臣僚劄子乞明诏有司将铨试终合取人数令本经及法律试官各取其半本经取者以法律兼法律取者以本经为兼场庶几不废旧规任子益加勉焉【朝报】
　　淳熈九年臣僚乞自今以始文臣员郎武臣副使终身止得任一子员郎不许于贴职副使不许于隔郊自正郎正使以上其再遇大礼者则増至于三隔郊者则展至于再非侍从则无遗表自侍从以上其生前曽经奏荐者于致仕遗表皆损于在格之半仍以品秩之崇卑立为员额之定数若一品则通许防补几人而止秩而下之各为限额【朝报】
　　再论任子得人
　　汉汲黯自卫君十世为卿黯以父任为郎为太子洗马后仕武帝谏诤刚直义形于色
　　张安世以父任为郎上亡书三箧诏问莫能知惟安世识之后定策立昭帝
　　金日防世名忠孝七世内侍
　　东汉杨灵至彪四世太尉徳业相继
　　唐萧瑀至遇八叶宰相名徳相望与唐盛衰张嘉贞至洪靖三世宰相李徳裕补防校书郎深嫉进士因曰朝廷显官须公卿子弟为之何者少习其业自熟朝廷事防阁之仪不教而自成子弟未易可轻徳裕之论偏异【并本传】
　　宋朝韩维忠宪公亿之子以防补将作监簿后为门下侍郎范纯仁文正公次子以恩授太常寺太祝后中进士第元祐中兼中书侍郎曹玮彬之子以父任西头供奉官为将四十年用兵未尝一衂种世衡放之兄子以防补将作监簿为将有智畧用间精宻素得属羌心复定和戎之防【并言行録】
　　大臣不求任子
　　宋太祖时赵普为相及歴三镇节度未尝为子求官太宗特授六宅使【宝训】○吕蒙正三入中书未尝为姻戚徼宠泽从简书奏补之制宰相奏子起家即授水部员外郎加朝阶公奏曰臣昔忝甲科及第释褐止授六品京官况天下才能老于岩穴不能霑寸禄者无限今从简始离襁褓一物不能知膺此宠命恐罹隂谴止乞以臣释褐所授官补之自此为制【湘山野録】











　　羣书考索后集卷十七
<子部,类书类,群书考索>
　　钦定四库全书
　　羣书考索后集卷十八
　　宋　章如愚　编
　　官制门
　　设官沿革
　　设官沿革○畧举崇著者其于掌部之官长虽品秩下者亦附出
　　黄帝六相为之辅相不必名官少皥司徒前汉尝加大○司马项羽加大汉以后曰大○司空前汉加大改御史大夫为之○司冦后周有大司冦卿唐尧有十六相羲仲义叔和仲和叔州牧虞太师太保纳言隋及大唐尝改侍中为之后稷秩宗士共工夏六卿商太宰晋宋齐梁陈改太师为之○太宗太史太祝太士太卜司士司土司木司水司草司器司货太子太师太子太保太子太傅太子少傅方伯周太傅少师少保冢宰后周加大○宗伯后周加大○内史秦有内史理京师有诸郡守汉分为左右又置京兆尹左冯翊代之后周有内史中大夫隋改中书为内史监令大唐亦尝以中书为内史焉
　　大仆正○至汉为太仆梁为卿大唐为司驭卿又尝为司仆卿
　　前后左右将军周末置○大将军○自战国时楚置秦太尉丞相○丞相皆左右后周加大
　　相国侍中○本丞相史隋改为纳言又改为侍内大唐尝为纳言或为左相或为黄门监
　　黄门侍郎后周纳言下大夫大唐为东防侍郎又为鸾防侍郎又改为门下侍郎
　　散骑常侍魏加侍郎又加员外加通直大唐分为左右尚书令仆射○本少府吏以五人在殿中主发书其一人为仆射汉为左右大唐常改为左右匡政或为左右丞相武太后尝改为文昌左右相
　　尚书○少府吏四人谓之尚书至汉分曹掌事后汉为五曹晋为六曹
　　尚书丞○至汉置四人后汉光武减二人为左右丞大唐尝为左右肃机
　　御史大夫○大唐尝为大司宪武太后又尝改为肃政又分为左右
　　奉常○汉改曰太常后曰奉常又改为太常后汉为奉常自后为太常梁谓之卿大唐尝为奉常卿又尝为司礼卿
　　郎中令汉为光禄勲后汉为郎中令魏为光禄勲梁除勲字谓之卿大唐尝为司幸卿又尝为司膳卿又为光禄卿
　　卫尉○汉尝为中大夫令至魏谓之卿至大唐尝为司卫卿
　　宗正○汉尝改为宗伯至大唐尝为司宗卿又尝为司属卿
　　理○国讳改为粟内史汉改为大农令又改曰大司农后汉末为大农魏为司农至梁谓之卿后魏又加大大唐尝为司稼卿又为司农卿
　　主爵中尉○汉以右扶风代之
　　廷尉○二汉梁北齐尝为大理梁谓之卿余代曰廷尉大唐尝为详刑卿又为大理卿
　　典客○汉改为大鸿胪又尝曰大行至梁除大字谓之卿至大唐为司文卿又尝为司賔卿又为鸿胪卿
　　典属国少府○至梁谓之卿大唐尝为内府监亦尝为尚方监又为少府监
　　将作少监○汉改为大匠梁为大匠卿隋将作大监又改为大匠大唐亦尝为大匠又尝为膳马监又尝为营缮监又为将作监
　　中尉○汉武更名执金吾
　　中书谒者令仆射○至汉尝以宦者为之魏为中书监令专掌机务隋为内史监令寻改为内史令又改为内书又为内史令大唐复为中书令尝为右相又为内史又为紫微令
　　詹事○大唐尝改为端尹又尝改为宫尹少詹事并为少尹○中庶子庶子○晋改庶子为左右隋罢中大唐尝为左右中防○太子家令○大唐尝为宫府大夫○率更令○大唐尝为司更大夫○仆○大唐尝为驭仆大夫○内史○理京师汉为左右又置京兆尹左冯翊代之○郡守○汉改为太守后魏每郡置三太守隋置通守魏改二守隋改通守并佐二○太中大夫○大唐并为文散官○汉领尚书事○至后汉为録尚书事三公曹尚书○后汉改二千石曹掌中都官水火盗贼词讼罪亦谓之贼曹晋曰三公掌刑狱齐为都官隋为刑部大唐尝为司刑太常伯又尝为秋官又改为宪部又改为刑部
　　客曹尚书常侍曹尚书○后汉改为吏曹主选举又为选部魏为吏部宋置两员又大唐尝改为司列太常伯又为大官
　　中书侍郎○东晋尝为通事郎隋为内史侍郎又为中书侍郎大唐为内史侍郎又为西防侍郎又为中书侍郎又为凤阁侍郎又为紫微侍郎
　　御史中丞○后魏曰中尉大唐改治书侍御史为之尝为司宪大夫
　　光禄大夫○优宠者则加银章青绶至魏晋则有金章紫绶齐尝署左右至隋为散官
　　中散大夫○王莽置大唐为文散
　　太皇太后卿长信少府○太后以下卿以至于陈自后魏无
　　皇太后卿长乐少府皇后卿大长秋○隋有令大唐改为内史中常侍○大唐为内常侍
　　都水使者○至宋尝为水衡令梁曰大舟卿隋尝为都水监大唐尝为司津监又尝为水衡都尉
　　骠骑○后汉加大夫唐为武散○游击○大唐为武散○卫车骑骁骑梁置左右○伏波上骑材官轻车楼船横海护军○大唐为勲官渡辽贰师蒲类破羗强弩戈船奋威建威积射等○将军奉车骑驸马等都尉○至梁尚主者为○司校尉○督察三辅隋有司大夫大唐京畿采访使亦其职○刺史○刺理郡县至隋理人○都防京兆尹左冯翊右扶风特进○大唐为文散○诸加官○左右曹诸吏散骑中常侍侍中给事中也
　　后汉尚书侍郎三十六人○初称尚书郎中满嵗称尚书郎三嵗称侍郎五嵗迁大县令魏有尚书郎晋又有郎中隋初置三十六侍郎后置员外郎一人后又六曹各置侍郎每曹有郎有员外郎大唐改曹郎为郎中
　　秘书监○后又置令大唐尝为兰防太史少监为侍郎又尝为灵防○武卫○隋置左右大唐为左右鹰扬衞
　　辅国○晋加大宋改为辅师大唐为武散○四征四镇四安武牙征虏横野鹰扬讨逆讨虏破虏等将军四中郎将都督至晋加大○河南尹留守班同三司○前汉文帝以宋昌为卫将军亚三司未为官也
　　魏有开府仪同三司○晋又加开府仪同三司后魏有仪同三司北齐有开府仪同三司又有加开府仪同三司后周有开府仪同又有上开府仪同大将军至隋为散官又诸卫各置开府一人矣
　　八座魏五兵尚书○至后魏有七兵尚书隋曰兵部唐尝为司戎太常伯或为夏官或为武部或为兵部
　　度支尚书○吴有户部晋以后为度支至隋为人部唐尝为度支又为司元太常伯又为户部
　　祠部曹尚书○至后魏有仪曹后周有礼部隋置礼部尚书唐为司礼太常伯或为春官又为礼部
　　殿中监○秩甚卑隋曰殿内监唐尝为中御府大监中卫○晋分为右左卫将军隋改为左右翊卫唐复为左右卫
　　中领军○寻改曰领军隋改为左右屯卫唐尝为左右戎衞又尝为左右玉铃卫又为左右领军
　　镇军大冠军防骑○并唐为武散○四平镇北武威○国讳改焉
　　抚军陵江宁朔等将军行防○权置仆射尚书等官号以总外事也
　　晋起部尚书○有事即置事毕即省唐尝为司平太常伯又为工部
　　国子祭酒○唯宋曰总明观祭酒唐尝为大司成又为成均祭酒
　　中军龙骧宁逺○唐为武散○宋殿中将军
　　梁太府卿○唐尝为外府卿又尝为司府卿始以太常寺名卿分为四时凡十二卿
　　云麾忠武壮武眀威定逺等将军○唐并为武散○宇宙大将军○后魏柱国○大唐为勲官○天柱二大将军诸少卿○后周军器监○隋叅掌机宻守掌朝政○并宰相之任○左右武府大将军○唐为金吾衞○左右监门府将军○唐改府为衞○大总通守折冲府正议朝议朝请朝散等大夫○唐并为文散官○左右骁衞府○唐除府字○大唐太子賔客○汉之四皓非官○左右千牛卫左右屯营○后改为羽林军尝改为衞左右威衞○尝改左右豹韬衞○左右龙武将军平章事知政事参知机务同中书门下三品平章军国重事节度使采访使宣威○武散○懐化归徳等将军○并武散以授归义蕃官
　　封爵类
　　黄帝方制万里为万国各百里
　　唐虞夏建国凡五等曰公侯伯子男
　　殷公侯伯三等○公一百里　侯七十里　伯五十里周公侯伯子男五等○公侯一百里　伯七十里　子男五十里
　　周公居扰改制大其封○公五百里侯四百里伯三百里子二百里男百里
　　秦爵二十等○最髙彻侯乃得食县其次关内侯食租税于关内余十八等大庶长以下则如吏职矣
　　汉国王国侯亭侯三等○王皆裂地侯以户数为差分人自此始汉初论功封列侯者凡百四十三人食邑者除租每户一嵗更输钱二百
　　后汉亦三等○皇子封王其郡为国其列侯虽邓防元勲不过四县
　　魏王公侯伯子男次县侯次乡侯次亭侯次关内侯凡十等○关内侯为虚封自此始又置名号侯爵十八级闗中侯爵十七级
　　亦有王公侯伯子男又有开国郡公县公郡侯县侯伯子男及乡亭关内等侯凡十五等○王大国二万户三军兵五千次国五户二军兵三千下国五千户一军兵千五百其公之制如五千户国侯如不满五千户国并置一军千人其伯子男以下各有差不置军
　　宋皆因晋制唯大小国皆二军○至孝武时凡国官属不得称臣于其国改称下官
　　齐因宋梁因前代○定制诸王言曰令境内称之曰殿下公侯言曰敎境内称之曰第下皆自称曰寡人相以下表疏如臣下不称臣文书下羣官皆曰告
　　陈有郡王嗣王藩王开国郡公开国县公侯伯子男沐食侯乡亭侯开国中关外侯凡十二等
　　后魏有王开国郡公散公侯散侯伯散伯子散子男散男凡十二等○王食半侯伯四分食一公三分食一子男五分食一
　　北齐有王公侯伯子男六等
　　后周有公侯伯子男五等
　　隋国王郡王国公郡公县公侯伯子男九等
　　唐国王郡王郡公开国郡公开国县公侯伯子男凡九等○并无其土加实封者乃给租庸自武徳至天寳实封者百余家自至徳至大厯三年实封者二百六十五户【通典】
　　宋朝○封爵之差唐制王食邑五千户郡王国公三千户开国郡公三千户县公一千五百户县侯千户伯七百户子男五百户又有食实封者户给缣帛每赐爵逓加一级唐末及五代始有特加邑户而罢实封之给又去县公封侯以郡宋朝沿其制文臣少卿监以上武臣副使以上内职崇班以上有封爵丞郎学士刺史将军诸司使以上有实封但以増户数为差不系给邑过其爵则进爵止于开国公每加食千户至二百户实封六百户至百户皆六等亲王重臣或特加有逾千户者皇属有特封郡公县公或增侯者无开国字开寳以来伐国降及乃臣叛命不诛者亦封侯皆因其名以见其罪焉
　　三等国○旧有大次小三等以为进封之叙然每或封拜又有权升次小国为大国者景徳中诏分三等以为定制今着于后
　　赵杨承信封公○晋太宗封王丁谓封公○秦孟旭向拱封公廷羙封王○齐廷羙封王○魏武行徳赵普冯拯并封公○韩真宗封王武行徳王晏潘美曹利用封公○燕刘进封公○楚侯章封公元佐封王○越元隽封王○夏商周汉唐【新添】
　　已上大国十八衞○刘鋹赵赞封徳崇封王张永徳封公
　　郑张昭封公○蔡曹元俨封公○许张从思赵普吕正封公钱俶元祐封王○代潘羙封公○徐元渥吕正并封公○邓张永徳张耆并封公钱俶封王○岐陈洪进张旻封公○隋蜀邠王彦超封公○邢宋偓封公○冀髙懐德王钦若封公元隽封王○夀真宗封王○郓曹利用封公○荆元俨封王○升仁宗封王○雍元汾封王○豫梁杨【新添】
</div>
    <div class="pagination">
<a href="群书考索_page48.html">上一页</a><span>...</span><a href="群书考索_page44.html">44</a><a href="群书考索_page45.html">45</a><a href="群书考索_page46.html">46</a><a href="群书考索_page47.html">47</a><a href="群书考索_page48.html">48</a><span class="current-page">49</span><a href="群书考索_page50.html">50</a><a href="群书考索_page51.html">51</a><a href="群书考索_page52.html">52</a><a href="群书考索_page53.html">53</a><a href="群书考索_page54.html">54</a><span>...</span><a href="群书考索_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
