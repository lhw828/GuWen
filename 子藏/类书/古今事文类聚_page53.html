<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 53 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 53 页/共 485 页</h1>
    <div class="content">　　送杨仪之支使归湖南序　韩愈
　　愈在京师时尝闻当今藩翰之賔客惟宣州为多贤愈与之游者有二人焉陇西李博清河崔羣羣与慱之为人吾知之道之不行于主人与之处者非其类虽有享之以季氏之富不一日留也以羣愽论之凡在宣州之幕下者虽不尽与之游皆可信而得其人矣
　　徐泗濠三州节度掌书记　韩愈
　　南阳公自御史大夫濠夀庐三州观察使授节移镇徐州而掌书记者凡三人其一曰髙阳许孟容其一曰京兆杜兼其一曰陇西李博南阳公文章称天下其所辟实所谓宏辨通敏兼人之才者也南阳公之于三君子蔚乎其相扶炳乎其相辉志同而气合鱼川泳而鸟云飞愈乐是賔主之相得也故请刻诸石
　　古诗
　　送髙书记　　　　　　　杜甫
　　崆峒小麦熟且愿休王师请公问主焉用穷荒为饥鹰未饱肉侧翅随人飞髙生跨鞍马有似幽并儿脱身簿尉中始与棰楚辞借问今何官触热向武威答云一书记所媿国士知人实不易知更须慎其仪十年出幕府自可持旌麾此行既特达足以慰所思男儿功名遂亦在老大时常恨结驩浅各在天一涯又如参与商中肠安不悲惊风吹鸿鹄不得相追随黄尘翳沙漠念子何当归邉城有余力早寄从军诗
　　律诗
　　归溪上简院内诸公　　　杜甫
　　野外堂依竹篱邉水向城蚁浮仍腊味鸥泛已春声药许隣人防书从稚子擎白头趍幕府深觉负平生诗话
　　因诗论荐
　　张咏知成都有録曹参军老病废事公责之曰何故不归明日参军求去且以诗留别其畧曰秋光都似宦情薄山色不如归兴浓公惊叹曰吾过矣同僚能诗而吾不知留而慰荐之【言行録】
　　寓公【防氓附】
　　羣书要语诸侯不臣寓公注盖公爵而寄寓者也○子曰居是邦也事其大夫之贤者【语十五】子贡曰礼居是邦不非其大夫【家语】
　　古今事实
　　愿受一防
　　有为神农之言者许行自楚之滕踵门而告文公曰逺方之人闻君行仁政愿受一防而为氓
　　避堂舍盖
　　孝惠以曹参为齐丞相参尽召长老诸先生问所以安集百姓齐故诸儒以百数言人人殊参不知所定闻胶西有盖公善治黄老言使人厚币请之盖公为言治道贵清静而民自定参于是避正堂舍盖公焉【本传】
　　特为置榻【又见僚属门】
　　陈蕃为乐安太守郡人周璆髙洁之士前后郡守招命莫致唯蕃能致焉字而不名特为置一榻去则悬之
　　置薤一本
　　后汉厐叅为汉阳太守郡人任棠有志节叅到乃先之棠不与言但以薤一本水一盂置屏前抱孙儿伏户下叅思其防防曰水欲吾清防薤欲吾击强宗抱孙儿当户下欲吾开门恤孤遂叹息而还
　　荐其行义
　　吕正献公着在颍逾年而欧阳公脩为守初脩以公为相家令子弟少有时誉待公良厚而未甚重也刘原父敞愽学有髙才王深父囘好古君子也二人者皆寓颍公日与相从脩等稍稍爱公之学识其后脩入为翰林学士荐公文学行义宜在左右因数为朝廷在位者称之【家传】
　　访隐者居
　　钱文僖公自枢宻留守西都时朝廷无事郡府多暇钱相与诸公行乐无虗日一日出长夏门屏骑从同歩至午桥访郭君隠居郭不知为钱相也草具置酒钱相甚喜不忍去至晚衙骑从来郭君亦不为动亦不加礼抵暮别去送及门曰野人未尝至府廷无从上谒谢钱相怅然谓诸公曰斯人视富贵为如何可愧也郭君名延卿时年逾八十少从张文定吕文穆公游二公相继入相荐于朝命以职官不出【闻见録】
　　古今文集
　　古诗
　　寄卢仝　　　　　　　　韩愈
　　玉川先生洛城里破屋数间而已矣一奴长须不裹头一婢赤脚老无齿辛勤奉养十余年上有慈亲下妻子先生结髪僧俗徒闭门不出动一纪至今隣僧乞米送仆忝县尹能不耻俸钱供给公私余时致薄少助祭祀劝叅留守谒大尹言语才入輙掩耳水北山人得名声去年去作幕下士水南山人又继往鞍马仆从塞闾里少室山人索价髙两以谏官徴不起彼皆刺口论世事有力未免遭驱使先生事业不可量惟用法律自防已春秋五传束髙阁独抱遗经究终始往年弄笔嘲同异怪辞惊众谤不已近来自説寻坦途犹上虚空跨騄駬去岁生儿名添丁意令与国充耘耔国家丁口连四海岂无农夫亲耒耜先生抱才终大用宰相未许终不仕假如不在陈力列立言垂范亦足恃苗裔当十世宥岂谓贻厥无基址故知忠孝生天性洁身乱伦安足拟昨夜长须来下状隔墙恶少恶难似毎骑屋山下窥瞰浑舍惊怕走折趾凭依婚媾欺官吏不信令行能禁止先生受屈未曽语忽此来告良有以嗟我身为赤县令操权不用欲何俟立召贼曹呼五百尽取防軰尸诸市先生又遣长须来如此处置非所喜况又时当长养节都邑未可猛政理先生固是余所畏度量不敢窥涯涘放纵是谁之过欤效尤戮仆愧前史买羊沽酒谢不敏偶逢明月曜桃李先生有意许降临更遣长须致双鲤律诗
　　严中丞枉驾见过　　　　杜甫
　　元戎小队出郊坰问栁寻花到野亭川合东西瞻使节地分南北任流萍扁舟不独如张翰白防应嫌似管寕寂寞江天云雾里何人道有少防星
　　奉詶严公寄题野亭之作　杜甫
　　拾遗曽奏数行书懒性从来水竹居奉引滥骑沙苑马幽栖真钓锦江鱼谢安不倦登临费阮籍焉知礼法踈枉沐旌麾出城府草茅无径欲教锄
　　将赴成都草堂途中有作先寄严郑公
　　杜甫
　　得归茅屋赴成都真为文翁再剖符但使闾阎还揖让敢论松竹久荒芜鱼知丙穴由来美酒忆郫筒不用沽五马旧曽谙小径防回书札待潜夫
　　严公仲夏枉驾草堂兼擕酒馔
　　杜甫
　　竹里行厨洗玉盘花邉立马簇金鞍非闗使者徴求急自识将军礼数寛百年地辟柴门迥五月江深草阁寒防弄渔舟移白日老农何有罄交欢
　　王侍御抡许擕酒至草堂奉寄此诗便请邀
　　髙使君同到　　　　　　杜甫
　　老夫卧穏朝慵起白屋寒多暖始开江鹤巧当幽径浴邻鸡还过短墙来绣衣屡许擕家醖皂盖能忘折野梅假霜威促山简真成一醉习池廻
　　诗话
　　无挠公私
　　荥阳吕公希哲晚归宿州真扬间十余年衣食不给有至絶粮数日者公处之晏然静坐一室家事一切不问不以毫髪事托州县在和州尝作诗云除却借书沽酒外更无一事扰公私闲居日读易一爻遍考古今诸儒之説黙坐沉思随事解释夜则与子孙讨论古今商防得失久之方罢【家传】






　　古今事文类聚前集卷二十八
<子部,类书类,古今事文类聚>
　　钦定四库全书
　　古今事文类聚前集卷二十九
　　宋　祝穆　撰
　　仕进部
　　同官【同列相和　同列相轧附】
　　羣书要语我虽异事及尔同僚【板诗】同寅协恭【臯陶谟】宰以八法治官府三曰官聨以会官治注谓国有大事一官不能独冶则六官共举之谓聨事相佐助也【周礼】诗句册庭尝接武书殿忝连衡【刘賔客】
　　古今事实
　　同官为僚
　　先蔑奔秦士防从之先蔑之使也荀林父止之曰同官为僚吾尝为僚敢不尽心乎弗听及亡荀伯尽送其帑及其噐用财贿于秦曰为同僚故也
　　同官分谤
　　晋郤克将中军韩厥为司马韩献子将斩人郤克驰将救之至则斩之矣郤子使速以徇曰以分谤也【左传】
　　年軰相辽
　　陆长源以勲徳为宣军司马韩愈为廵官同在使幕或戯年辈相辽周愿曰大虫老防俱是十二相属何怪之有【侯鲭録】
　　狷介寡合
　　萧瑀性狷介与同僚多不合【唐太宗纪】
　　周召不疑【以下系同列相和】
　　成王防周公摄政当国践阼召公疑之作君奭君奭不説周公乃称汤有伊尹格于皇天于是召公乃悦
　　亷蔺相避
　　蔺相如为上卿居亷颇之右颇曰我为赵将有攻城野战之大功相如徒以口舌为劳而居上素贱人吾羞不忍为之下宣言曰我见必辱之相如闻常称疾不欲与争已而相如出望见亷颇相如引车避匿其舍人耻之欲辞去相如曰强秦之不敢加兵于赵者以吾两人在也今两虎共闘势不俱生吾所以为此者先国家后私讐故也颇闻之肉袒负荆谢罪
　　冦贾极欢
　　冦恂拜颍川太守贾复部将杀人恂戮之复以为耻谓左右曰吾与冦恂并列将帅而今为其所陥今见恂必手剑之怐知其谋不欲与相见谷崇曰崇将也得带剑侍侧卒有所变足以相当怐曰不然蔺相如不畏秦王而屈于亷颇者为国也吾安可以忘之二人后卒极欢
　　同列代贬
　　唐窦参为万年尉同舍当夕直者闻亲疾惶遽参为代之防失囚京兆按直簿劾其人参曰彼以不及调而往参当坐遂被贬人皆义之
　　李郭相勉
　　唐安思顺为朔方节度使时郭汾阳李临淮俱为牙门都将二人不相能虽同盘饮食常睇目相视不交一言及汾阳代思顺临淮欲亡去计未决旬日诏临淮汾阳率兵东出赵魏临淮入曰一死固甘乞免妻子汾阳趋下持手上堂曰今国乱主迁非公不能东伐岂懐私忿时耶及别执手泣涕相勉以忠义讫平剧贼实二公之力
　　如推车子
　　韩魏公庆厯中与范希文韩彦国同在西府上前争事议论各别下殿各不失和气如未尝争当时相善三人正如推车子盖其心主于车可行而已不为已也【别録】
　　三将协心
　　髙宗朝光世军在马家渡张俊军在采石遂诏光世以兵援世忠且令复移军建康三大将权相敌兼持私隙莫肯叶心上诏魏矼谕光世曰贼众我寡合力犹惧不支况军自为心将何以战为诸公计当灭怨隙不独可以报国身亦有利矼劝光世贻书二帅以示无他使为掎角已而二帅皆复书交致其情世忠之受两镇节钺也髙宗手书郭子仪传以赐之张俊奏事则又谕以子仪之事
　　同列平心
　　刘噐之与东坡元祐同朝东坡勇于为义或失之过则噐之必约以典故东坡至发怒曰何处把上曳得一刘正言来知得许多典故或以告噐之则曰子瞻固所畏也若恃其才欲变乱典常则不可又朝中有语云闽蜀同风腹中有虫以二字各从虫也东坡在广坐作色曰书称立贤无方何得乃尔噐之曰某初不闻其语然立贤无方须是贤者乃可若中人以下多系土地风俗东坡黙然至元符末东坡噐之各谪岭海相遇于道始交欢噐之语人云浮华习尽去非昔日子瞻也东坡则曰噐之铁石人也
　　未尝同堂【以下系同列相轧】
　　袁盎素不好晁错错所居坐盎輙避盎所居坐错亦避两人未尝同堂语
　　同列怨望
　　汲黯为右内史始列为九卿而公孙张汤为小吏及稍贵与黯同位黯又非毁汤已而至丞相汤御史大夫黯时丞史皆与同列或尊用过之黯褊心不能无少望见上曰陛下用羣臣如积薪耳后来者居上黯罢上曰人不可以无学观黯之言日益甚矣
　　不得共坐
　　贾复因邓禹得召见署破虏将军督盗贼复马羸光武解左骖赐之官属以复后来好陵折等辈调补鄗尉光武曰贾督有折冲之威方任以职勿得擅除注曰时上置府官属复与段孝共坐孝曰君将军督我大司马督不得共坐复曰俱刘公吏有何尊卑官属以为不逊
　　不与同列
　　蜀先主为汉中王遣费诗拜闗羽为前将军羽闻黄忠为后将军怒曰大丈夫终不与老兵同列不肯受拜费诗谓羽曰夫立王业者所用非一萧曹与髙祖少小亲旧而陈韩亡命后至论其班列韩最居上未闻萧曹以此为怨君侯不受拜但相为惜此举恐有后悔耳羽大感悟即受拜
　　同列相轻
　　王羲之少有美誉与王述齐名而羲之甚轻之述先为防稽以母丧居郡境羲之代述止一吊遂不重诣述毎闻角声谓羲之当已洒扫以待羲之竟不顾述深以为恨及述为扬州刺史将就徴周行郡界而不过羲之临发一别而去先是羲之曰懐祖正当作尚书耳投老可得仆射更求防稽便自邈然及述显授羲之愧叹谓诸子曰吾不减懐祖而位遇悬当由汝等不及坦之故耶述后检察防稽辨其刑政羲之深耻之遂称病去郡父母墓前自誓朝廷以其誓苦亦不复徴之
　　此弃彼取
　　晋殷浩既废桓温语人曰少时与之共骑竹马我弃去已而浩輙取之故当出我下【世説】
　　老韩同传
　　齐王敬则与王俭同拜仪同三司徐孝嗣嘲俭曰今日可谓连璧俭曰不意老子遂与韩非同传敬则闻之无恨色
</div>
    <div class="pagination">
<a href="古今事文类聚_page52.html">上一页</a><span>...</span><a href="古今事文类聚_page48.html">48</a><a href="古今事文类聚_page49.html">49</a><a href="古今事文类聚_page50.html">50</a><a href="古今事文类聚_page51.html">51</a><a href="古今事文类聚_page52.html">52</a><span class="current-page">53</span><a href="古今事文类聚_page54.html">54</a><a href="古今事文类聚_page55.html">55</a><a href="古今事文类聚_page56.html">56</a><a href="古今事文类聚_page57.html">57</a><a href="古今事文类聚_page58.html">58</a><span>...</span><a href="古今事文类聚_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
