<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 268 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 268 页/共 736 页
  </h1>
  <div class="content">
   窦融光武建武中迁大司空融自以非旧臣一旦入朝在功臣之右每召会进见体貌辞气卑恭己甚帝以此愈亲厚之融小心久不自安数辞让爵位因侍中金迁口达至诚。又上疏曰：臣融年五十三有子年十五质性顽钝臣融朝夕教导以经艺不得令观天文见谶记诚欲令恭肃畏事恂恂循道不愿其有才能何况乃当傅以连城广土享诸侯王国哉！因复请间求见帝不许後朝罢逡巡席後帝知欲有让遂使左右傅出它日朝见迎诏融曰：日者知公欲让职还土故命公暑热。且自便今相见宜论他事勿得复言融不敢重陈请。
    伏恭明帝时为司空在位九年以病乞骸骨罢诏赐千户奉以终身。
    邓彪章帝元和初为太傅录尚书事及窦氏诛以老病上还枢机要职诏赐养牛酒而许焉。
    第五伦章帝时为司空连以老病上疏乞身赐策罢以二千石奉终其身加赐钱五十万宅一区後数年卒。
    张和帝永元中为太尉数上疏以疾乞身荐魏郡太守徐防自代帝不许使中黄门问病加以珍羞赐钱三十万遂称笃时子蕃以郎侍讲帝因令小黄门敕蕃曰：阴阳不和万人失所朝廷望公思惟得失与国同心而病自洁求去重任谁当与吾同忧责者非有望於断金也。司徒固疾司空年老公其伛偻勿露所敕惶恐诣阙谢还复视事（司徒刘方司空张奋也。）。
    张禹殇帝时为太傅录尚书事及安帝即位数上疾乞身诏遣小黄门问疾赐牛一头酒十斛劝令就第明年与太尉徐防司空尹勤同日封侯（禹封安乡侯食千二百户）其秋以寇贼水雨策免防勤而禹不自安上书乞骸骨更拜太尉。
    刘恺安帝时为司徒视事五岁称病上书致仕有诏优许焉安帝始亲政事朝廷多称恺之德复拜太尉视事三年以疾乞骸骨久乃许之。
    黄琼桓帝延熹元年为太尉以日食免明年梁冀诛琼复拜为太尉以师傅之恩而不阿梁氏乃封为亢阝乡侯邑千户琼辞疾让封六七上言旨恳恻乃许之陈蕃延熹八年为太尉蕃让曰：不愆不忘率由旧章臣不如太常胡广齐七政训五典臣不如议郎王畅聪明亮达文武兼资臣不如弛刑徒李膺帝不许窦后临朝以蕃为太傅录尚书事灵帝即位窦太后复优诏蕃曰：盖褒功以劝善表义以厉俗无德不报大雅所叹太傅陈蕃辅弼先帝出内累年忠孝之美德冠本朝謇谔之操华首称固今封蕃高阳乡侯食邑三百户蕃疏让曰：使者即臣卢授高阳乡侯印绶臣诚悼心不知所裁臣闻让身之文德之昭也。然不敢盗以为名窃惟割地之封功德是为臣熟自思省前後历职无它异能合亦食禄不合亦食禄臣虽无素洁之行窃慕君子不以其道得之不居也。若受爵不让掩面就之使皇天震怒灾流下民於臣之身亦何所寄顾惟陛下哀臣朽老戒之在得窦太后不许蕃复固让章前後十上竟不受封。
    魏王朗文帝黄初中为司空时鹈鹕集灵芝池诏公卿举独行君子朗荐光禄大夫杨彪。且称疾让位於彪帝乃为彪置吏卒位次三公诏曰：朕求贤於君而未得君乃翻然称疾非徒不得贤更开失贤之路增玉铉之倾无乃居其室出其言不善见违於君子乎！君其勿有後辞朗乃起。
    华歆黄初中为太尉病乞退让位於管宁帝不许临当大会乃遣散骑常侍缪袭奉诏喻旨曰：朕新莅庶事一日万几惧听断之不明赖有德之臣左右朕躬而君屡以疾辞位夫量主择君不居其朝委荣弃禄不究其位古人固有之矣。顾以周公伊尹则不然洁身犭旬节常人为之不望之於君君其力疾就会以惠予一人将立席几筵命百官己以须君到朕然後御座。又诏袭须歆必起乃还歆不得已乃起。
    卫臻明帝时为司徒齐王即位後固乞逊位干木偃息义压强秦留侯顺神不忘楚事谠言嘉谋望不吝焉赐宅一区位特进秩如三司。
    徐邈以光禄大夫拜司空邈叹曰：三公论道之官无其人则缺，岂可以老病忝之哉！遂固辞不受。
    蒋济齐王时为太尉以随太傅司马宣王屯雒水浮桥诛曹爽等进封都乡侯邑七百户济上疏曰：臣忝宠上司而爽敢包藏祸心此臣之无任也。太傅奋独断之策陛下明其忠节罪人伏诛社稷之福也。夫封宠庆赏必加有功今论谋则臣不先知语战则非臣所率而上失其制下受其弊臣备宰司民所具瞻诚恐冒赏之渐自此而兴推让之风由此而废固辞不许。
    卢毓高贵乡公时为司空毓固推骠骑将军王昶光禄大夫王观司隶校尉王祥诏使使者即授印绶进爵封容城侯邑二千三百户。
    王观为仆射常道乡公即位迁司空固辞不许遣使即第拜授就官数日上送印绶辄自舆归里舍。
    晋王祥泰始初为太保以年老疲耄累乞逊位帝不许祥固乞骸骨诏听以睢陵公就第。
    郑袤初仕魏为光禄大夫景元初因病疾失明虽寝疾十馀年而时贤并相推荐武帝泰始中诏曰：光禄大夫密陵侯袤履行纯正守道冲粹退有清和之风进有素丝之节宜登三阶之曜补衮职之阙今以袤为司空天子临轩遣五官中郎将国坦就第拜授袤前後辞让遣息称上送印绶至於十数袤谓坦曰：魏以徐景山为司空吾时为侍中受诏譬旨徐公语吾曰：三公当上应天心苟非其人实伤和气不敢以垂死之年累辱朝廷也。终於不就遵大雅君子之迹可不务乎！固辞久之见许。
    郑冲武帝泰始初为太傅冲表乞骸骨优诏不许九年冲。又抗表致仕诏曰：太傅韫德深粹履行高洁恬远清虚确然绝世艾服王事六十馀载忠肃在公虑不及私遂应众举历登三事仍荷保傅之重绸缪论道之任光辅奕世亮兹天工迪宣谋猷弘济大烈可谓朝之隽老众所具瞻者也。朕昧於政道庶事未康挹仰耆训导扬厥蒙庶赖显德缉熙有成而公屡以年高疾笃致仕告退惟从公志则朕孰与咨谋譬彼涉川罔知攸济是用未许迄於累载而高让弥笃至意难违览其盛指俾朕怃然夫功成弗有上德所隆成人之美君子与焉岂必遂朕凭赖之心以枉大雅进止之度哉！今听其所执以寿光公就第位同保傅在三司之右。
    山涛武帝太康初自尚书仆射拜司徒涛固让诏曰：君年耆德茂国之硕老是以授君台辅之位而远崇克让至於反覆良用於邑君当终始朝政翼辅朕躬涛。又。表曰：臣事天朝三十馀年卒无毫以崇大化陛下私臣无已猥授三司臣闻德薄位高力少任重上有折足之凶下有灭门之咎愿陛下垂累世之恩乞臣骸骨诏曰：君翼赞朝政保皇家匡佐之勋朕所依赖司徒之职实掌邦教故用敬授以群望岂宜冲让以自抑损耶已敕断章表使者乃卧加章绶涛曰：垂没之人，岂可污官府乎！舆疾归家。
    卫太康初为司空以日蚀与太尉汝南王亮司徒魏舒俱逊位帝不听。
    魏舒太康中为司徒以年老每称疾逊位中复暂起署兖州中正寻。又称疾尚书左丞郄诜与舒《书》曰：公久疾小差视事是也。唯上所念何意起讫还卧曲身回法甚失具瞻之望公少立巍巍一旦弃之可不惜哉！舒称疾如初後以灾异逊位武帝不听後因正旦朝罢还第表送章绶帝手诏敦勉而舒执意弥固乃下诏曰：司徒剧阳子舒体道弘粹思量经远忠肃居正在公尽规入管诠衡官人允叙出赞衮职敷弘五教惠训播流德音茂著可谓朝之俊者也。而屡执冲让辞旨恳诚申览反覆省用怃然盖成人之美先典所与难违至情今听其所执以剧阳子就第。
    李胤太康中为司徒以吴会初平大臣多有勋劳宜有登进乃上疏逊位帝不听遣侍中宣旨优诏敦谕绝其章表李不得已起视事。
    刘惠帝元康中为司空迁太保转太傅以老病逊位赐安车驷马钱百万以侯就第怀帝即位复授太尉自陈年老固辞不许左丞相刘坦上言曰：夫堂高级远主尊相贵是以古之哲王莫不师其元臣崇养老之教训示四海使长少有礼七十致仕亦所以优异旧德厉廉高之风太尉体清素之操执不渝之洁悬车告老二十馀年浩然之志老而弥笃可谓国之硕老邦之宗模臣闻老者不以筋力为礼年逾九十命在日制遂自扶舆冒险而至展哀山陵致敬阙庭大臣之节备矣。圣诏殷勤必使正位上台光饪鼎实断章敦喻经涉二年而频上露板辞旨恳诚臣以为古之养老以不事为优不以吏之为重谓宜听所守三年诏曰：昔虞任五臣致垂拱之化汉相萧何兴宁一之誉故能光隆於当时垂裕於百代朕绍天明命临御万邦所以崇显政道者亦赖之於元臣庶尹毕力股肱以副至望而君年耆告老确然难违今听君以侯就第位居三司之上秩禄准旧赐几杖不朝及宅一区国之大政将咨於君副朕意焉王衍怀帝时为太尉尚书令封武陵侯衍辞封不受王导成帝时为太保岁大旱导上疏逊位诏曰：夫圣王御世动合至道运无不周故能人伦攸叙万物获宜朕荷祖宗之重於王公之上不能仰陶玄风俯治宇宙亢阳逾时兆庶胥怨邦之不臧惟予一人公体道明哲弘猷深远勋格四海翼亮三世国典之不坠仲山甫补之而猥崇谦光引咎克让元首之愆寄责宰辅祗增其阙博综万几不可一日有旷公宜遗履谦之近节遵经国之远略门下速遣侍中以下敦喻导固让诏累逼之然後视事。
    庾亮成帝时迁司空固让不拜会王导薨徵亮为司徒扬州刺史录尚书事亮固辞成帝许之咸康六年薨追赠太尉及葬。又赠永昌公印绶弟冰上疏曰：臣谨详前事亦曾闻臣亮对臣等之言恳恳於斯事是以屡自陈请将迄十年岂恃好让而不肃恭顾曩时之[C260]近出宇下加先帝神武略兼该是以役不逾时而凶︹馘灭计之以事则功归圣主推之於运则胜非人力至如亮等因圣略之弘得效所职事将何论功将何赏及後伤蹶责逾先功是以陛下优诏听许亮实思自效以报天德何悟身潜圣世微志长绝存亡哀恨痛贯心膂愿陛下发明诏遂先恩则臣亮死。且不朽。
    庾水成帝时为中书监辅政初冰为吴国内史会苏峻作逆冰行奋武将军拒峻别率张彳建走之乘胜赴京师。又遣将攻贼石头城拔之冰勋为多封新吴县侯固辞不受及冰辅政诏复论前功冰上疏曰：臣门户不幸以短才赞务[C260]及天庭殃流邦族。若晋典休明夷戮久矣。而於时颠沛刑宪暂坠遂令臣等复得为时陈力犭旬国之臣因之而奋立功於大罪之後建义於颠覆之馀此是臣等所以复得视息於天壤王宪不复必明於往愆也。此之厚幸可谓弘矣。岂复得计劳纳封受赏司勋哉！愿陛下曲降灵泽哀恕繇中申命有司惠臣所乞则愚臣之愿於此毕矣。许之。
    陆玩为尚书令左光禄大夫开府仪同三司玩频自表优诏褒扬重复自陈曰：臣实凡短风操不立阶缘嘉会便蕃荣显遂括宪台预闻政道竟不能敷融玄风清一朝序咎责之来於臣已重诚以身许国义忘曲让而所守终於陈诉者特以端右机要事务殷多但臣已盈六十之年智力有限疾患深重体气日弊朝夕自励非复所堪。若偃息苟免职事并废则莫大之悔天下将谓臣何乞陛下披豁圣怀霈然垂允诏不许玩重。表曰：臣比陈诚款不足上畅天聪圣恩徘徊励以体国臣闻至公之道上下玄同用才不负其长量力不受其短虽加官重禄无世不有皆勋庸亲贤惟时所须赖兼统以济世务非优崇以荣一人臣受遇三世恩隆宠厚岂敢辞执事之劳求冲让之誉徒以端右要重兴替所存久以无任妨贤旷职臣犹自知不可况天下之人乎！今复外参论道内统百揆不堪之名有如皎日愿陛下少垂哀矜使四海知官不可以私於人人不可以私取官则天工宏坦谁不谓允犹不许。
    蔡谟康帝时为扬州刺史录尚书事领司徒谟冲让不辟僚佐诏屡敦逼之始取掾属及迁侍中司徒上疏让曰：伏自惟省昔阶谬蒙恩忝非据尸素累积而光宠更崇谤ゥ弥兴而荣进复加上亏圣朝栋隆之举下增微臣覆饣束之[C260]惶悚战灼寄颜无所乞垂天鉴回恩改谬以允群望皇太后诏报不许谟犹固让谓所亲曰：我。若为司徒将为後代所哂义不敢拜也。皇太后遣使喻意自四年冬至五年末诏书屡下谟固守所执。
    ●卷三百三十一
    ○宰辅部　退让第二
    宋王弘元嘉五年为侍中录尚书事以旱引咎逊位。表曰：臣闻三才虽殊其致则一故世道休明五福攸应政有失德咎徵必显抑臣。又闻台辅之职论道赞契上佐人主燮理阴阳以德授受则和气淳穆寇窃非据则讠见於天是以陈平有辞不滥主者之局邴吉停驾大惧牛喘之繇斯固有国之所同天人之远旨陛下圣哲御世光隆中兴宜休徵表祥醴泉毖涌而阴阳隔并亢旱成灾秋无严霜冬无积雪疾疠之气弥历四时此，岂非任失其人覆饣束之咎臣以庸短自毕凡流谬逢嘉运叨恩在昔陛下忘其不腆。又重之以今任正位槐鼎统理神州珥貂衣衮录朝端内外要重顿萃微躬穷极宠贵人臣莫比令德居之犹或难称矧伊陋昧何以克任此之易了不俟明识但受命之始属值时艰六戎亲戒忧及社稷诚是臣下致节忘身之时当有何心尘扰圣听所以亻黾亻免从事循墙驰驱志在宣力虑不及远既鲸鲵折首西夏定便宜诉其本情避贤谢拙而常人偷安日甘一日实亦仰佩天眷未能自己荏苒推迁忽及三载遂令负乘之[C260]彰著幽明愆伏之灾患缠氓庶上缺皇朝缉熙之美下增官谤覆折之灾伏念惶赧五情飞散虽曰：厚颜何以宁处不远而复大易攸称小惩大戒细人之福近复之美非所敢望惩戒之章窃怀，庶几今履端惟始朝庆礼毕辄还私门思愆家巷庶微塞天谴小弭谤言伏愿监其所守即而许之临启愧塞不自宣尽乃降为卫将军开府仪同三司六年以彭城王义康处亲贤之地弘上。表曰：臣闻异姓为後宗周之明义亲不在外有国之所先故鲁长滕君春秋所美楚出弃疾前史垂戒矧乃茂亲明德道光一时述职侯甸朝政弗及而以庶族庸陋浮华之臣超逾先典居中赞契岂所以宪章古式缉熙治道骠骑将军臣义康徽猷渊邈明德弥劭敷政江汉化被荆南绅属情想乐当务周旦之寄不谋同辞分陕虽重比此为轻臣实空ウ阶恩逾越俯积素餐仰玷盛化公私二三无一而可昔孙叔不嗣楚子见哂展季在下臧文贻讥况道隆地尼义兼前礼臣於古人无能为役负乘窃位万物谓何虽曰：颜厚胡宁以处斯之惧实疚厥心乞解州录以允民望伏愿陛下远存至公近监丹款俯顺朝野改授亲贤岂惟下臣获免大戾凡厥众隶孰不庆幸。若天眷罔已脱复迟回请出臣表逮闻外内朝议舆诵或有可择诏曰：省表远拟隆周经国之体近述大易卑牧之志三复冲旨良用怃然公体道渊虚明识经远毗翼艰难勋猷光茂俾朕获宸居垂拱司契委成岂容高逊录固辞神州使成务有亏以重朕之不德耶深存体国所望寅亮骠骑亲贤之寄地均旦还入内辅参赞机务辄敬从所执义康繇是代弘司徒与之分录弘。又。表曰：近冒表闻披陈愚管实属天鉴体其至诚而奉被还诏未蒙酬察徒尘圣览仰延优旨顾影惭惶罔识攸厝臣忝荷要重四载於今既违前史量力之诫。又微古人进贤之美尸位固宠日积官谤旋观周行兴愧尤厚况在亲贤朝野归德甫思引身弘云：能补惟尘大典亏丧已多不悟天眷之隆复垂恩奖名器弗改蒙宠如旧愚惑自揆茫。若无涯臣义康既扌总录百揆毗赞盛化忝厕下风谘凭有所内朝细务庶可勉竭神州任重实难兼该臣何人斯寇窃不已为尔推迁覆败将及就无人事之愆必有阴阳之患伏念惟忧如疾首不知何理可以自安但成旨已决涣汗难反加臣庸劣少无此志进不能抗言陈辞以死自固退不能重茧置冰鲜食为瘠衤氐畏天威遂复亻免仰至於摄督所部料综文案曹局吏役所须不多其馀文武皆为冗长相府初建或有未充请留职僚同事而已自此以外及诸资实一送司徒臣受恩深重休戚是预义无虚饰苟自贬损伏愿圣察特垂许顺不令诚诉其见抑夺。又诏曰：卫军表如此司徒宜须事力可顺公雅怀割二千人配府资储不烦事送。
    南齐褚渊建元元年进位司徒侍中中书监如故渊固辞司徒与仆射王俭书欲依蔡谟事例俭以非所宜言劝渊受命终不就太祖遗诏以渊录尚书事顷之寝疾上相星连有变忧之表逊位。又因王俭及侍中王晏口陈武帝帝不许渊。又启曰：臣顾惟凡薄福过灾生未能以正情自安远惭彦辅既内怀耿介便觉晷刻难持叨职未久首岁便婴笃疾尔来沉痼频经危殆弥深忧震陛下曲存迟回，或谓佥议同异此出於留慈每过爱欲其荣臣年四十有八叨忝借至。若以疾陈逊岂该听察录之任江左罕授上邻亚台升降紫微今受禄弗辞退绌斯愿於臣名器非曰：贬少万物耳目皎然共见宁足仰延圣虑稍垂矜惜臣。若内饰廉誉外修谦德此则宪书行劾刑网是肃臣赤诚不能行亦幽明所不宥区区寸心归启以实自吝寸阴愿万倍尧世昔王弘固请乃以司徒为卫将军宋氏行之不疑当时物无异议以臣方之曾何足说伏愿恢阐宏猷赐开停造则臣虽死之日犹生之年乃改授司空领骠骑将军侍中录尚书如故王俭建元四年为侍中尚书令镇军将军永明元年进号卫将军参掌选事三年领国子祭酒叔父僧虔亡俭表解职不许五年即本号开府仪同三司固让徐孝嗣加开府仪同三司孝嗣闻有诏敛容谓左右曰：吾德惭古人位登衮职将何以堪之明君可以理夺必当死请。若不获命正当角巾丘园待罪家巷耳固辞不受。
    王僧虔迁侍中左光禄大夫开府仪同三司僧虔谓兄子俭曰：汝仕於朝行当有八命之礼我。若复此授则一门有二台司实可畏惧乃固辞不拜帝优而许之改授侍中特进左光禄大夫客问僧虔固辞之意僧虔曰：君子所忧无德不忧无宠吾衣食周身荣位已过所惭庸薄无以报国岂容更受高爵方贻官谤耶。
    陈显达明帝时为太尉尝侍晏酒後启帝曰：臣年老富贵已足唯少枕死特就陛下乞之帝失色曰：公醉矣。以年礼告退不许。
    梁谢フ初拜侍中司徒尚书令フ辞脚疾不堪拜谒乃角巾肩舆诣云   龙门谢诏见於华林园乘小车就席明旦舆驾出幸フ宅燕语尽忄フ固陈本志不许後魏穆亮为司空及兄罢预穆泰反事亮以府事付司马慕容契上表自劾孝文优诏不许还令摄事亮频烦固请久乃许之。
    北海王祥孝文时行中领军留守兼督营构之务孝文顾命祥为司空辅政宣武即位以祥有营构之勤增邑一千户祥以帝居谅ウ不受顷之除太傅领司徒侍中录尚书事如故祥固辞诏遣敦劝乃受。
    咸阳王禧宣武时为侍中太尉八座奏增邑千户帝从之禧固辞不受。
    高阳王雍转太尉公加侍中时雍以旱故再表逊位优诏不许除太保领太尉侍中如故。
    广陵王羽为车骑大将军司州牧宣武览政引羽入内而授司徒羽辞曰：彦和本自不愿而陛下︹与今新去此官而以臣代之必招物议李豫既转授之无嫌请为司空帝犹︹焉固辞乃许之。
    崔光孝明正光二年为车骑大将军仪同三司领祭酒著作司徒京兆王经频上表以位让光为司徒侍中光表固辞历年终不肯受三年进位太保光。又固辞。
    杨椿为太保侍中孝庄帝还宫椿乞归老诏赐侍中朝服一具衣一袭八尺床帐几杖不朝乘安车驾驷马给扶傅诏二人仰所在郡县时以礼存问安否方乖谘访良用怃然椿奉诏於华林园帝下御座执椿手流涕曰：公先帝旧臣实为元老今四方未宁理须谘访但高尚其志决意不留既难相违深用凄怆椿亦欷欲拜庄帝亲执不听，於是赐以绢布给羽林卫送群公百寮饯於城西张方桥行路观者莫不称叹。
    隋李穆开皇初拜大师乃上表乞骸骨诏曰：朕初临内方藉嘉猷养老乞言实怀虚想七十致仕本为常人至。若吕尚以期顺佐周张苍以华皓相汉高才命世不拘常礼迟得此心留情规训公年既耆旧筋力难烦今勒所司敬蠲朝集如有大事须共谋议别遣使臣就第询访。
    唐萧为尚书右仆射武德七年以荧惑犯右执法上表逊位优诏不许。
    长孙无忌为尚书右仆射贞观二年上表逊位诏曰：昔东汉功臣莫任机揆西京戚里或存退让故能常守富贵不惧危殆尚书右仆射齐国公无忌神识清举风采凝映圣戚之望朝野所推比轩禁不虞[C260]生虑表仓卒之间厥功以茂自居枢要声实俄远然以椒掖之亲处机权之重深知止足有戒满盈收衽之情言辞恳切宜遂其心以励贪竞可解尚书右仆射仍进散位开府仪同三司後为太子太师贞观二十年夏四月与太子太傅房玄龄太子太保萧并逊师傅之位优诏不许二十三年五月高宗即位进拜太尉知尚书门下事如故无忌固辞知尚书省事仍令以太尉同中书门下三品十一月以晋州地震无忌与司空荆王元景尚书左仆射李咸请逊位诏不许永徽三年以旱上书辞职高宗频降手诏敦谕不允。
    杜如晦为尚书右仆射贞观三年以疾逊位许之李靖为尚书右仆射以疾上表逊位曰：臣闻匠石程材樗散无栋梁之用陶冶成器满盈有倾覆之忧是以量力著於鲁史招损陈於夏书臣固庸流无阶贵仕短翮慕侣顾榆枋而自得骀足追群瞻燕越而绝思幸属光华启旦管库无遗录其丹赤弃其瑕滓假宫於庸音披丹漆於朽质虽复南临徼外北践沙场敌必倒戈人怀尚义以此为效实贪天功而上赏亟行鸿恩罔已锡爵胙土连衡寇邓腰金鸣玉方轨崔卢木石有心，岂不增愧自滥端副待罪文昌颜疚心屡移星画一之誉无纪明时维鹈之讥日闻朝听遂使化洽阴阳或亏於玉烛德动辰纬时爽於珠联求其所繇并臣之咎加以年事西夕疴疾日侵腰脚疼Φ筋力衰竭虽欲勉励非复全人臣犹知之况於他人臣之所祈本陈情实非敢追踪У傅继迹留侯妄自矫饰求兹虚誉。若使尸素重任无损国猷亦当亻黾亻免匪躬受身累抚事论心无一而可乞解所职养病私门伏愿暂屏冕旒曲鉴丹恳辍天威於雨露回阳光於葵藿则彝章载穆品物咸亨臣未申投报方违轩陛伏纸惭恋预怀罔极。
    魏徵为侍中贞观十年逊位乞解所职请为散官陪奉左右拾遗补阙太宗曰：朕拔卿於雠虏之中任卿以枢要之职见朕之非尝不谏公独不见金之在钅广也。何足贵哉！良冶钅而为器便为人所宝朕方自比於金以卿为良匠卿虽有疾未为衰老得便尔耶徵乃止六月徵。又面请逊位言发至诚太宗难违之遂下手诏曰：留侯名相济北之志已高У傅人师东都之迹弥芳後进仰其遗烈前策以为美谭谅可以砥节砺行化俗弘风者也。左光禄大夫侍中郑国公魏徵器量沉敏轨仪详正文思优赡学业该通自参赞机衡绸缪帷幄知无不为心力备尽格言弗隐正义日闻一德载宣四聪斯达实赖嘉猷用康治道而深执谦损志怀冲退词诚恳切良用怃然杼轴於怀屡移气序而固陈丹款义在难违今便申其雅志以成厥美可特进封如故仍知门下事朝章国典参议得失自徒流以下罪详事奏闻其禄赐及国官防阁等并同职事。
    房玄龄贞观十六年自中书令拜司空玄龄频表固让太宗遣使谓玄龄曰：昔留侯让位窦融辞秩自惧盈满知进能退善鉴止足前代美之公亦欲齐踪往哲实可嘉尚然国家久相任使一朝忽然无良相如失两手公筋力不衰无烦此让自知衰怠当更奏闻高士廉为尚书右仆射贞观十七年上疏请求致仕再三恳切优诏许解右仆射馀官如故依旧平章政事。
    李为左仆射与元景等咸以晋州地震请逊位诏并不许後。又抗表求解仆射仍令以开府仪同三司依旧知政事。
    于志宁永徽元年为左仆射同中书门下三品尝与右仆射张行成中书高季辅俱蒙赐地志宁奏曰：臣代居关右周魏以来基址不堕行成等新营庄宅尚少田园於臣有馀乞申私让帝嘉其意乃分赐行成及季辅。
    崔敦礼为中书令简校太子詹事敦礼自以久患不堪趋事两宫乞解所职制除太子少师同中书门下三品。
    刘祥道龙朔中为右相在位深怀忧惧数自陈老疾请退就职寻转司礼太常伯罢知政事。
    陆敦信为左仆射兼检校右相乾封元年以老疾辞职拜大司成兼左仆射停检校右相。
    刘仁轨为尚书左仆射兼太子少傅同中书门下三品永隆二年上表固辞端揆之职诏听尚书左仆射以太子少傅同中书门下三品。
    姜恪为左相咸亨元年秋京辇洎关河数州炎旱八月恪率文官三品已上诣阙抗表自陈尸素请避位以厌灾咎优制不许闰九月以久旱恪已下抗疏辞职并不许。
    王方庆为鸾台侍郎同凤阁鸾台平章事圣历初以老疾乞从逸乃授麟台监修国史朱敬则长安中为正谏大夫同凤阁鸾台三品以老请罢知政事许之仍令以本官依旧兼国史。
    唐休中宗神龙元年为尚书右仆射休以顷者雨水为害咎在主司上。表曰：臣闻天运其工用人代之而理礼行其化为政资之以和所谓佐弼万几主赞百揆共康庶绩弘阐大猷得其理则阴阳以调失其和则灾斯作故举才而授帝唯其难论道於邦官不必备苟非其任自古缺之臣樗栎散才桑榆暮齿识非经远器不济时徒以宿忝周行历登朝庑再睹兴运累辱宠章执典禁戎不雪四郊之耻忝尸端右更居八座之荣任重材轻恩深效浅空旷职事亻黾亻免岁时莫能师长具寮损益大政况疲弊已至年浸衰心欲自︹力终不及无德而禄必为小人之患非材妄居果致大臣之咎顷自中夏及乎！首秋有因水灾屡为人害濒阳奥壤流溺邑居淇上名区漂坏闾井。又雒水溢决溃堤防惊惶居人辄动皇念将政教之吏罔副天心实燮理之才未知王度夫水阴气也。右实主之臣忝职右枢致此阴是不能调理其气而旷其官虽运属尧年则无理水之用位侔殷相。且阙济川之功犹负明时坐逃皇谴皇恩不弃其谓天何昔汉官故事丞相以天灾免职况窃在圣朝臣岂敢颜居位乞解所居待罪私庭冀移阴咎之徵复免夜行之责手制曰：阴阳乖爽事属在予待罪私门难依来表休。又表请解职优制不许。
    魏元忠神龙中为右仆射中书令节愍太子之举兵魏元忠子为太子胁令从已遂为乱兵所杀元忠以遇害之日逆顺不分惧不自安上表自陈曰：臣本书生艺业无取徒以服膺儒教颇践礼经忠义所奖思固名节每见危临难辄即忘死昔事先帝以谨密见称名位虽微预参顾问中事则天皇后缘委质先朝以屦屡之末特存恩眄往事陛下。又预宫寮攀附之情无忘造次遇谗邪兴谤欺讠罔天聪暂生投抒之疑远放不毛之地属龙兴启运宝命维新以臣再沐先慈遽令追入一承恩幸百日屡迁无翼而飞坐霄汉滥承茅土之赐猥登衡石之司而名忝大臣不能缉谐中外致使祸生辇毂[C260]起储闱空怀报国之诚而无死节之效。又诚惭知子礼失义方男践蹈凶邪莫分逆顺因招流议归责於臣赖陛下保明获存今日。若非天地覆育臣已久从灰粉所以偷生亻黾亻免感德踌蹰犬马恋恩未遑辞退顷因自思念举措无颜，岂可更践枢机苟贪禄位请解尚书右仆射中书令知兵部事及监修国史并除齐国公封爵如蒙圣恩悯察矜兹微款乞一散秩罢还私第得参朔望之谒时拜阙庭即进退有归生死知足手制听解尚书左仆射以特进齐国公致仕於家仍朝朔望。
    杨国忠为右相天宝十二载自魏国公改封卫国公辞其大名也。
    苗晋卿肃宗初为左相後以贼渐除屡乞骸骨优诏许之遂罢为太子太傅明年帝思旧臣复拜侍中宝应元年九月上表逊位不许。
    王缙广德初同平章事二年迁侍中持节都统河南淮西山南东道诸节度行营事进封太原郡公缙上表让曰：臣性实至愚才非出众幸以逢时之命久为尸禄之人顷自艰难累职中外取之於武无逐寇之勋用之於文乏经邦之略不能陈力而犹冒进岂谓天眷擢居台衡时已涉於炎凉政无礻卑於尘露上惭报国内愧妨贤身无所容况加重寄既统师律。又镇方隅翔飞徒及於戾天蹇足不可以逐日致寇非远害盈必徵窃念才微位高福过哀至忧惧所切晷刻为年特乞圣慈察臣不逮退侍中及郡公等还臣旧官本封使赴前途或冀成事不然坐致颠沛取笑远迩手诏曰：卿道高王佐才茂国桢叙百揆於中台调四时於元气乃眷东夏至於海隅爰咨相府之谋出兵车之会受被师律主其载书礼有优崇昭兹宠命黄枢受秩玄社加封咸重分麾俾光推毂用申彝典何至劳谦即断来表缙。又上。表曰：君之使臣就死不避况增荣命翻敢固辞鄙辟之诚已罄陈露幸遇天高听卑之日惧无下情不达之感。且臣名在宰辅肃将圣恩行临四方孰不悦服坐镇万里自然晏清岂必重以大官假之多邑无益时事实枉宠光於臣先为之极於礼殊为不中伏乞容臣输力候有成功从此懋官实为未晚使臣即日奉诏陷於饰让矫词褊心成病恐无能为也。特望鸿慈必允所愿手诏曰：常伯之任元戎之权自非大臣孰允佥望齐梁郡国淮楚方隅必资相府之贤式统军司之务爰从益邑懋厥官常朝典已行何至固让即断来表缙。又上。表曰：恩诏三降令出惟行愚臣万死志不可夺窃恐器小受多既盈招损忧败公事敢爱微躯将命前行汤火宁顾无功增秩荷伏是思履薄临深心魂积悸伏惟陛下至明至圣洞鉴幽微以欲从人以慈育物自念沛然受恩天下咸服则能者必劝僭人知取，岂非陛下达臣子之道张国家之网臣恨不开腹布心用表诚实谨冒死以闻手诏曰：以卿叶宣庙谋纲统戎律军国大务咸以咨之礼命优崇古今通制爰进珥貂之秩用加书社之封累表陈情固辞宠数言多激切志益坚贞虽尚德任贤务於褒进而劳谦退让宜有允从暂纾所怀俯顺诚情所让侍中郡公者宜依。
    《郭子》仪代宗时加守太尉累表陈让。又手诏曰：卿秉德资忠懿文经武内凝庶绩外定群凶为社稷之元勋实台陛之良辅爰太尉以冠具寮六府益明九鼎增重而恳守冲让至於再三确乎！丹诚贯彼白日范宣辞位冯异不言虽成功而勿居固时望而无易用旌恳至俯遂乃怀所让者依。
    杜鸿渐为门下侍郎平章事兼东都留守充河南淮西山南东道副元帅大历四年以疾抗疏请逊位不从。又上言曰：臣内顾微躬自量拙分无片善可取无一事可称皆缘际会参务军国尸荣窃位公责所归。且智小谋大鲜不败事福过祸生常然之理一自婴瘵旬朔未瘳大减服食晦明异候窃料气力衰惫恐先朝露乞遂退庶安形神。且臣素以疵贱敢期贵远尝虑薄质不胜重任今禄位俱极过逾涯量致此沉疴得非害盈思自损抑冀通神理。又不亲政事卧受宠荣废公旷时益增惭惧所以尘黩旒至於再三情迫於兹敢有所隐愚朴之性陛下素知渐加危顿岂容矫饰伏望罢其所授贷以残生昔汉魏近臣有暮年多疾则赐告就第或再起复位。若大限未尽羸疴渐平圣慈不弃驰策非晚重得珥貂彤庭锵玉紫墀则竭力之日长乞恩之时少也。如或殆至深虑何必荣傥生遂其志没无所恨矣。实冀皇天听用於上诉大阳回舍於至诚俯纳诚祈退令摄卫衰年馀齿殊私曲全受赐则多生涯之幸手诏曰：卿光辅朕躬协全大化顷缘军国务扌总阳和致乖涉於旬时药弗瞑眩屡荐章表固求归谦冲再三辞志恳苦冀遂全摄重违厥诚康复之日。且有後命。
    杨绾为中书侍郎平章事大历十二年以疾抗疏请逊位三表不许。
    萧复兴元元年为门下侍郎平章事三上表请罢免许之。
    刘滋贞元二年为左散骑常侍平章事在位廉谨畏慎多所退让岁馀罢平章守本官。
    马燧贞元三年为河东节度使册拜司徒侍中燧累乞骸骨陈让侍中不许十一年。又以疾请罢侍中数表词甚切至帝不允。
    赵憬贞元十年为门下侍郎平章事以目疾三辞相位不许至十一年四月憬。又以时旱表乞退帝不许。
    卢迈为中书侍郎平章事贞元十二年九月於政事堂中风疾遂肩舆以归十月乙丑迈以疾让官不许癸酉。又上表请罢不许丙子令宰相往迈宅问疾戊寅迈。又上表让官不许十二月甲申迈。又上表请罢官诏报曰：卿职重台衡道存忠谅自婴所疾每著於怀日冀有瘳宜善将摄遽兹陈请殊曰：不然未遂乃诚当悉朕意十三年二月辛已迈。又上表请罢官不许九月迈。又上表恳辞官诏报曰：卿操履贞方器识淹茂自居台辅益见忠清方藉谋猷遽婴疾痛岁月久淹章表屡闻陈请再三谦难夺。且养贤之礼宜遂优而告免之诚斯为恳至俯从来奏良用怃然。
    贾贞元末平章事上表以疾辞官不许。
    杜元和中为平章事充度支盐铁等使上表让钱之任朝廷既允其让乃册司徒平章事封岐国公岁馀请致仕诏不许但减其朝谒。
    李吉甫元和九年为平章事表再上让官不许。
    武元衡元和九年与李绛同平章事宪宗对宰臣於延英殿元衡绛皆稽首陈让者再三帝优喻之。
    萧亻免长庆初为门下侍郎平章事抗疏辞相位优诏不许数日继陈三表。
    牛僧儒宝历初居相位三年尝以宠过为惧自前年二月抗疏乞罢敬宗以先朝旧相园寝未终不许穆宗庙毕。又如前拜章帝复以郊礼在近职当辅导不许至是。又固陈乞帝乃嘉其退让特进建武昌军额而命之太和六年。又为中书侍郎同平章三上疏求免遂出为淮南节度使。
    裴度宝历初入为司空平章事兼判度支沧景既平因上陈调兵食非宰相事请归於有司诏从之加开府仪同三司仍赐实封三百户俄以危疾固辞机密恩礼愈厚加司徒平章军国重事许其三五日一入度上表辞册《礼》曰：臣蒙恩授前件官准制取今月二十八日册命者伏以公台崇礼典册盛仪庸臣当之实为忝越况累承宠命亦谓便蕃前後三度既行此礼非称臣犹忝参枢近窃惧无以弼谐重此劳烦有面目伏乞天恩。且课臣效官责臣实事册命之仪特赐停罢则素冫食高位空鬼耻於中心弁冕辂车免讥笑於众口不胜惭惶恳迫之至诏曰：裴度上献表章固辞册礼冲谦之志发自恳诚嘉叹良深用依来请其册礼宜权停改以司徒兼侍中出镇襄州在镇数年齿及悬车累上表求致仕诏皆不允陈请益恳遂除东都留守司徒侍中如故。
    路随太和中平章事文宗坐紫宸殿随奏事退至龙墀身仆於地帝令中人慰问翼日遂以疏陈乞识者嘉叹。
    窦易直为吏部侍郎平章事判度支未几转门下侍郎让度支置其俸三月诏停判度支。
    陈夷行开成中平章事辞以足疾让官帝使中人宣召夷行三上疏优诏不许。
    郑覃开成中与李珏同平章事覃珏俱上表让官优诏不许。
    李德裕自司徒加太尉卫国公抗表辞曰：太尉自国初已来唯有七人其中有三人是不得已而授臣心恐祸至乞守旧秩武宗曰：朕不同文宗与卿心地殊不相见此官卿不合得必不与卿断自朕心更不要让德裕受之益惧时贤美之。
    郑延昌景福中平章事以病求罢除尚书左仆射。
    梁赵光逢为中书侍郎平章事累转仆射兼租庸使上章求退以太子太保致仕末帝爱其才徵拜司空平章事无几以疾辞授司徒致仕。
    後唐郭崇韬为枢密使中书令同光二年二月上表陈请曰：臣闻底力辞封者贞臣之至节慢官速戾者有国之常刑其或任重才轻智小谋大纵君恩念旧不贻覆饣束之讥倘官业无章何显陟明之道臣本辕牙小校樗朽凡姿在公虽历於年深临事莫闻於日益顷者皇帝陛下雄图方运阳德初潜爰将整於规绳乃俾司於机务此际臣亦内循短浅累具退陈而陛下天卷不回国权坚付在一时而难违重命许五年而别选通人迩来虽昧经纶强施勤拙至於戡夷巨孽缵绍鸿基雪三百年社稷深冤立十九叶宗礻方大事皆谋从圣虑断在宸衷兼列校之同心非微臣之独计况今名台辅任处枢衡珥貂冕於朝端统龙旌於阃外恩荣有进功德无称终忧即鹿之嫌宁抑悬之刺今则陛下功全报本礼极配天衣冠尽列於明廷名器宜推於硕德况臣才谟素寡齿渐衰以有限之精神当无穷之事务必须下倾肝血上告天聪冀劳逸之稍均庶初终之可保伏望陛下念臣不逮察臣繇衷其枢密使比列亲班实为要执即复本朝规制宜选内官掌临一则使权职有分一则免心力俱耗辄兹倾沥非敢ウ欺干犯冕旒伏增陨越诏报曰：卿名高钓渭才大筑岩夙符封社於周王早契梦魂於殷主顾君臣之际会实社稷之威灵所以翊赞冲人缵承丕祚顷岁以梁贼构逆唐室罹灾群凶竞起於萑蒲九庙皆生於禾黍忍耻而徒思尝胆平居而未见沃心尔能竭沉谋资予大计遂训齐虎旅平殄枭巢文轨混同梯航尽入延景运於缀旒之後建殊庸於誓带之前况今才告类於郊坛方卜年於雒宅始欲与卿平章理道讲贯化源长遵驭朽之规每听从绳之谏虽迁廊庙尚委枢机纵领藩垣不离都辇而。又别颁金篆求佐瑶图今则忽睹表章遽辞繁进退徒闻於知足始终宁称於注怀是宜励力扶持勉思翼戴既叶云   从之义更申日益之功将致君而须历重权方为主而难持谦柄览卿陈乞俾我焦劳宜体朕怀即断来表崇韬。又。表曰：臣以机务繁智力俱困辄有闻天之请愿辞密地之权岂谓圣旨俄宣皇情未允捧对而水汤满腹揣修而芒刺盈躯臣以委质无才受恩逾等强展神扶之力每怀旷败之忧自陛下委寄重难缠绵岁序临事而退思补过竭力而知无不为当陛下氵公河料敌之时对塞交锋之日臣。若固将丹素坚有让陈不唯招避事之讥抑亦显不忠之罪况今元凶已殄丕构弥隆圆丘陈报本之仪寰海被无私之化英髦星萃扌友迈云   臻缅惟不迨之才岂掩旁求之命矧乃一身多疾三处持权扪心益惧於满盈持德每虞於忝据伏望陛下特回睿悉烦襟终乞辍此要枢归於内列一则表大国有进贤之道二则免微臣独窃位之名干冒宸严无任迫切诏曰：卿忠孝有称古今无比竭智术而扶持景运蹈让谦和而统冠群英郁有勋庸刊於简册昨以剪平元恶开拓丕基权谋虽出於朕怀叶赞全资於尔力是乃委司钧轴任兵符枢机兼掌於金藏盟约备颁於铁券实谐倚注雅称褒隆岂其忽览封章坚辞密务在卿幽明监德内外推仁可保於千载一时何轸於前思後虑况朕绥宁寰海才欲半年告类圆丘未逾一月耆德便归退静群情莫测其源方赖嘉谋永礻卑阙政卿宜勉持恪永繁难更图远大之功共保初终之道其年八月崇韬。又上表曰：臣伏念朝廷起军之际陛下决於宸断抚臣背曰：此去必荡寇雠可期清泰事了之後与卿一镇臣仰奉成固绝他疑果赖神谋寻平伪孽今乾坤交泰弓矢载徽章以正于母仪嘉礼获申於元子须倾血恳仰冫卖宸严但以密近之权合归重望钧衡之柄宜属通材至於所领节旄虽是陛下所许伏缘镇州在北狂虏未除虑有奔冲须为控扼亦希付於上将所贵殿彼一隅伏望陛下道极临仁深覆载念臣久司繁重悯臣方在衰羸退放居俾从遵养臣无任祈天沥恳之至帝召崇韬面谕之曰：吾在朝城许卿重镇不许退卿与国同休去将安往促复乃位馀勿复言。
    郑珏为中书侍郎平章事天成三年二月戊戌开社宴於玉华殿珏称疾不朝翼日表请老丁酉百官朝於玄德殿珏奏曰：臣受国恩深首居宰辅所恨年齿衰耄。又复耳聋望容臣休职帝曰：朕自临御数年康宁赖辅佐更勉三五年相伴。
    安重诲为枢密使中书令长兴元年九月重诲进表乞解机务帝谓曰：朕与卿无间凶辈厚诬寻已诛戮卿此後更勿在怀翼日宰臣入对冯道等奏曰：臣窃闻安重诲乞辞机务此事不可轻议乞陛下特持宸襟以安中外帝曰：朕已面谕之无所改易至是重诲复面奏云：臣以孤贱事陛下今日位重人臣忽被无名诬构。若非圣鉴至明察臣忠恳则已膏於斧铖矣。以臣才轻位重终恐难镇流言乞与臣一镇暂解机务以息浮谤圣旨不悦重诲奏不已帝怒谓之曰：放卿出朕自有人宣徽使范延光奏曰：自中兴以来重诲参掌机务况无过失颇济国家如重诲辞退无可为代帝曰：卿，岂不得延光奏曰：重诲事陛下三十年为陛下无不陈力臣伏事日近幸逢兴运叨窃宠灵比德较功不可与重诲同年而语臣固才力不迨也。帝遣促为之因令武德使孟汉琼至中书宣问宰臣商量重诲事执政疑其对唯冯道扬言曰：诸人苟惜安令公纾其祸难则解机务为便也。赵凤诤曰：大臣不宜轻动公失言也。道等因附汉琼奏曰：此断在宸断然重臣不可轻易移改繇是兼命延光为枢密使重诲如故。
    冯ど应顺元年正月为中书令ど表让。又面奏曰：臣出自寒微比无劳效徒因际会遂窃宠灵今诸藩帅臣中书元辅鲜有中令之拜者臣等一旦并居此位天下观听者安肯无言臣竭血诚期不奉诏上以其衷切改授兼侍中进封国公。
    李愚清泰中平章事以婴疾多请告累表乞骸不允寻卒於位。
    卢文纪清泰中平章事三表乞骸不允疾损中兴殿见末帝存问文纪曰：臣器能浅薄复衰年多疾精神咸耗自惟无以报效鸿恩致国家通泰所以回避重权冀养馀年是以继有章疏启陈圣卷未容沥恳臣安偃蹇求便必望圣慈放臣医药幸也。
    汉李崧晋天福初平章事表让枢密使不允周冯道初仕晋平章事少帝遣中使就中书赐道生辰器币道以幼属乱离早丧父母不记生日坚让不受李广顺初平章事以步履所伤未损拜章辞位不允表再上不省遣内班宋延恩宣曰：昨回批已丁宁宣谕卿所掌至重代难其人苟济事权何劳勤见朕於便殿待卿可暂入来与卿款叙见於金祥殿披沥极言太祖再三抚慰不得已而视事初诏综三司事未能笔署乃刻名用之表辞以名印不可经久太祖意不移俾复用之显德中为司空平章事以风Φ请告十旬不损上表求解所任诏不允自是凡三表。
    ●卷三百三十二
    ○宰辅部　罢免
    《书》曰：三载考绩三考黜陟幽明所以因成功而见善恶繇实效而为用舍也。矧秉国之钧代天而治股肱元后衡石天下得其人则百工允非其贤则彝伦攸ル以至公而升以至公而黜斯所谓直道而行也。若夫韦贤告老赐安车而就第李通辞疾以特进而奉朝请斯乃进退以礼君臣俱得至。若无所发明号为烦碎赐策以罢理亦宜之其徇私忘公忌贤作威逃戮而退幸亦多矣。乃有见嫉奸邪遭罹谗毁志虽中屈道亦无辱虽复幅巾归田柴车即路斯以见伯玉卷而怀之子文三已无愠之志焉。
    秦吕不韦为相国始皇九年坐ぢ免相。
    汉高后七年九月左丞相审食其免（臣钦。若等曰：按史无事迹者其後并同）。
    文帝元年八月右丞相绛侯周勃谢请归岁馀复为相十馀月。
    三年十一月诏曰：前日吾诏列侯就国或颇未能行丞相朕所重率列侯之国免相就国。
    後二年八月丞相张苍免苍为丞相十馀年鲁人公孙臣上书言汉土德其符黄龙见当改正朔易服色事下苍苍以为非是罢之其後黄龙见成纪帝召公孙臣为博士草立土德时历制度（草创始也。）更元年苍由此自绌谢病称老苍任人为中候（任保任也。中候官名有所保举也。）大为奸利帝以为让（用此事责苍）苍遂病免。
    景帝七年六月丞相陶青免（臣钦。若等曰：按史无事迹者故但书免）。
    中三年九月丞相周亚夫免亚夫为丞相四年帝甚重之帝废栗太子亚夫固争之不得帝繇此疏之而梁孝王每朝尝与太后言亚夫之短太后言皇后兄王信可侯帝请得与丞相计之亚夫曰：高帝约非有功不得侯同王信虽后兄无功侯之非约也。帝默然而沮其後匈奴王徐卢等五人降汉帝欲侯之亚夫曰：彼背其主降陛下陛下侯之则何以责人臣不守节者景帝曰：丞相议不可用乃悉封徐卢等为列侯亚夫因谢病免相。
    武帝建元元年六月丞相卫绾免绾景帝以敦厚可相少主尊宠之赏赐甚多为丞相三岁武帝即位以景帝病时诸官囚多坐不辜者而绾不任职（天子不亲政则丞相当理之而绾不申其冤）免之。
    二年十月丞相窦婴免婴太后从兄子元年代卫绾为丞相太后好黄老而婴与太尉田御史大夫赵绾等务隆儒术贬道家言是以窦太后滋不说（滋益也。说读曰悦）绾请毋奏事东宫太后怒曰：此欲复为新垣平耶乃罢逐绾而免婴。
  </div>
  <div class="pagination">
   <a href="册府元龟_page267.html">
    上一页
   </a>
   <span>
    ...
   </span>
   <a href="册府元龟_page263.html">
    263
   </a>
   <a href="册府元龟_page264.html">
    264
   </a>
   <a href="册府元龟_page265.html">
    265
   </a>
   <a href="册府元龟_page266.html">
    266
   </a>
   <a href="册府元龟_page267.html">
    267
   </a>
   <span class="current-page">
    268
   </span>
   <a href="册府元龟_page269.html">
    269
   </a>
   <a href="册府元龟_page270.html">
    270
   </a>
   <a href="册府元龟_page271.html">
    271
   </a>
   <a href="册府元龟_page272.html">
    272
   </a>
   <a href="册府元龟_page273.html">
    273
   </a>
   <span>
    ...
   </span>
   <a href="册府元龟_page269.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
