<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 203 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 203 页/共 1019 页</h1>
    <div class="content">　　河坊【宋史食货志罢教坊额外人罢行幸局罢采石所罢待诏额外人罢都茶场依旧归朝廷丨丨非危急泛科免夫钱竝罢】
　　河戒【史记天官书朝鲜之拔星茀于丨丨　唐书天文志自鹑首逾丨丨东曰鹑火得重离正位轩辕之祗在焉】
　　河表【后汉书耿恭传曹子抗质于柯盟相如申威于丨丨盖以决一旦之负异乎百死之地也　魏书李彪传宜于丨丨七州人中擢其门才引令赴阙依中州官比随能序之　又封恺传恺妻卢元姊也恺子伯达弃母及妻李氏南奔丨丨】
　　河云【后汉书和帝纪永元二年冬十月遣行中将班固报命南单于遣左谷蠡王师子出鸡鹿塞撃北匈奴于丨丨北大破之　又南匈奴传遣左谷蠡王师子等将左右部八千骑出鸡鹿塞中郎将耿谭遣从事将防之玉涿邪山分为二部各引轻兵两道袭之左部北过西海至丨丨北右部从匈奴河水西绕天山南度甘防河二军俱防夜围北单于大惊注丨丨匈奴地名　又卢纶七夕诗月露浩方下丨丨凝不流】河綦【史记卫将军骠骑传封浑邪王万户为漯隂侯封其禆王呼毒尼为下摩侯鹰庇为煇渠侯禽棃为丨丨侯大当户铜离为常乐侯】
　　河牧【水经注浮水故渎又东迳丨丨城而东北出丨丨注郡国志曰卫国姚姓有丨丨城】
　　河槽【宋史荆嗣传见山崖下】
　　河只【明一统志丨丨水在思南府婺川县东二十一里丨丨者獠之姓名】
　　河市【宋史折徳扆传显徳中徳扆率师攻下丨丨镇斩并军五百余级　闻见近录南京去汴河五里河次谓之丨丨五代国初官府罕至舟车所聚四方商贾孔道也其盛非宋州比凡羣有宴设必召丨丨乐人故至今俳优曰丨丨乐人者由此也　笔録驸马都尉髙懐节制领睢阳嵗久性颇奢靡而洞晓音律故声伎之妙冠于当时法部中精絶者殆不过之宋城南抵汴渠五里有东西二桥舟车交防民居繁伙倡优杂户厥类亦众然率多鄙俚为髙之伶人所轻诮每宴饮乐作必效其朴野之态以为戏玩谓之丨丨乐迄今俳优常有此戏】
　　河池【汉书地理志武都郡县丨丨　后汉书顺阳侯嘉传公孙述遣将侯丹取南郑嘉收散卒得数万人从武都南击侯丹不利还军丨丨下辨注丨丨县属武都郡　魏志武帝纪公自陈仓以出散闗至丨丨氐王窦茂众万余人恃险不服五月公攻屠之　晋书地理志武都郡汉置统县五下辨丨丨沮武都故道　唐书地理志灵州灵武郡懐远隋九原郡也有盐池三曰红桃武平丨丨　水经注沔水一名沮水导源南流泉街水注之出丨丨县东南流入沮县会于沔　明一统志丨丨守御千户所在庆远府宜山县徳胜镇西二里刘得仁送丨丨李明府之任诗丨丨安所理种栁与弹琴】
　　河波【宋史日本国传南海道有伊纪淡路丨丨赞耆伊豫土佐凡六州共统四十八郡】
　　河津【史记髙祖纪魏王豹谒归视亲疾至即絶丨丨反为楚汉王使郦生説豹豹不聼汉王遣将军韩信撃大破之虏豹遂定魏地置三郡曰河东太原上党后汉书卢植传论当植抽白刃严阁之下追帝丨丨之间排戈刃赴戕折岂先计哉　晋书陆云传方今太清辟宇四门启籥元纲括地天网广罗庆云兴以招龙和风起而仪鳯诚岩穴耀颖之秋丨丨托乗之日也　宋书武帝纪大军入河索虏歩骑十万营据丨丨公命诸军济河撃破之　水经注述征记曰盟津丨丨恒浊方江为狭比淮济为阔　明一统志丨丨县在平阳府蒲州城东北二百一十里古耿国殷王祖乙所都　又宁夏卫形胜背名山而面洪流左丨丨而右重塞　徐陵劝进梁元帝表见海岱下　陈后主陇头乐府投钱积石水敛辔交丨丨　张九龄奉和圣制早渡蒲津闗诗丨丨防日月天仗役风雷　髙适秋胡行誓将顾恩不顾身念君此日赴丨丨　萧贡按部道中诗窟野丨丨水没腰管岑宫路雪封条　又李白诗弄景奔日驭攀星戏丨丨】
　　河郡【江淹为建平王拜右卫将军荆州刺史章见江区下】
　　河州【周书武帝纪于丨丨鸡鸣防置旭州甘松防置芳州广川防置州　唐书吐蕃传婢婢遣将厖结心莽罗嶭吕击恐热于丨丨之南伏兵四万结心据山射书极骂恐热怒甚盛兵出闗结心伪北恐热追至数十里莽罗嶭吕以伏兵撃大风雨河溢溺死甚众恐热单骑而逃　元史河源附録河水北行转西流过昆仑北一向东北流约行半月至贵徳州地名博勒齐尔始有州治官府州吐蕃等处宣慰司司治丨丨　明一统志丨丨在临洮府城东南二百七十里　又丨丨学在临洮府丨丨治南景泰中建　又丨丨卫军民指挥使司禹贡雍州之域　沈如筠寄天台司马道士诗丨丨花艳爚庭树光彩蒨　吕温题丨丨赤岸桥诗左南桥上见丨丨遗老相依赤岸头】
　　河县【左传君亦不恵称盟利吾有狄难入我丨丨焚我箕郜芟夷我农功防刘我邉陲我是以有辅氏之聚　江淹为建平王譲右将军荆州刺史表曳组丨丨蔑驯羽之化鸣环京毂谢择鳞之政　孟浩然临涣裴明府席遇张十一房六诗丨丨栁林邉河桥晚泊船】
　　河陇【后汉书隗嚣传数年之间冀圣汉复存当挈丨丨奉旧都以归本朝　宋书夷蛮传论晋氏南移丨丨夐隔戎夷梗路外域天断　唐书宗室祎传人臣之节岂惮险不进乎必众寡不敌者吾以死继之于是分兵追贼路督诸将倍道进遂拔之自是丨丨诸军游奕拓地至千里　储光羲送丘健至州勅放诗丨丨征击卒虎符到我州　杜甫赠田九判官诗崆峒使节上青霄丨丨降王欵圣朝】
　　河岱【顔延之懐园引鸿飞从万里飞飞丨丨起　韩愈郓州谿堂诗帝奠九壥有叶有年有荒不条丨丨之间】
　　河闗【战国防张仪説齐王曰大王不事秦秦驱韩魏攻齐之南地悉赵渉丨丨指博闗临菑即墨非王之有也国一日被攻虽欲事秦不可得也是故愿大王熟计之　汉书地理志金城郡县丨丨　后汉书西传西之本出自三苖姜姓之别也其国近南岳及舜流四凶徙之三危丨丨之西南羗地是也滨于赐支至乎河首绵地千里注丨丨县属金城郡　魏志夏侯渊传渊别遣张郃等平丨丨渡河入小湟中河西诸尽降陇右平　又郭淮传正始九年遮塞等屯丨丨白土故城据河拒军淮见形上流密于下渡兵据白土城击大破之　宋书州郡志丨丨令前汉属金城太康地志属陇西　水经河水又东过陇西丨丨县北洮水从东南来流注之注汉宣帝神爵二年置丨丨县盖取丨之丨塞也　齐髙帝塞客吟直髪指丨丨凝精越汉渚　谢朓移病还园示亲属诗海暮腾清气丨丨秘栖冲　王维赠祖三咏诗虽有近音信千里阻丨丨　岑参诗对酒风与雪向家丨复丨　韦应物送郑长源诗鸡鸣俦侣发朔雪满丨丨　薛能送冯温往河外诗琴劒事行装丨丨出北方】
　　河雍【吕览缪公能令人臣时立其正义故雪殽之耻而西至丨丨也　竹书纪年周慎靓王六年郑侯使韩辰归晋阳及向二月城阳向更名阳为丨丨向为髙平　淮南子昔者楚庄王既胜晋于丨丨之间归而封孙叔敖辞而不受病疽将死谓其子曰吾则死矣王必封女女必譲肥饶之地而受沙石之间有寝丘者其地确石而名丑荆人鬼越人机人莫之利也孙叔敖死王果封其子以肥饶之地其子辞而不受请有寝之丘】河华【书武成底商之罪告于皇天后土所过名山大川传名山华岳大川河疏自周适商路过丨丨故知所过名山华岳大川河也　史记货殖传闗中自汧雍以东至丨丨膏壌沃野千里自虞夏之贡以为上田而公刘适邠太王王季在岐文王作丰武王治镐故其民犹有先王之遗风好稼穑殖五谷地重重为邪　后汉书班固传东薄丨丨西渉岐雍　盐鐡论晋有丨丨九河而夺于六卿　髙适诗丨丨屯妖气伊瀍有战声】河楚【王僧孺礼佛唱导发愿文既明且哲声跨于丨丨令闻令望道均于旦奭　江淹别主簿日诣建平王牋负金羁于淮呉从后车于丨丨竟不能曜丹雘腾英声絶白云负苍梧至可知矣　又为始安王拜征虏将军南兖州刺史章见江呉下】
　　河兖【宋书五行志晋穆帝升平三年冬十月北中郎将郄昙帅万余人出髙平经畧丨丨　江淹栁仆射为南兖州诏门下丨丨冲要维捍中畿司牧之任宜详其授　又为萧太尉子侄拜领军江州兖州豫州淮南黄门谢启丨丨冲要既滥北门之管淮豫险捍又谬西偏之寄　任昉弹曹景宗文淮徐献捷丨丨凯归　谢灵运诗丨丨当冲要　储光羲荥阳马氏二子诗丨丨氷初合闗城月屡圆】
　　河陜【宋书薛安都传焘自率众击永宗灭其族进撃盖呉安都料众寡不敌率壮士辛灵度等弃农归国太祖延见之求北还构扇丨丨招聚义众上许之　张九龄诗驰道当丨丨陈诗问国风】
　　河晋【齐书苏侃传见江楚下】
　　河觧【元史地理志宪宗在潜邸置丨丨万户府领丨丨二州河中府领录事司及河东临晋虞乡猗氏万泉河津荣河七县至元三年省虞鄊入临晋省万泉入猗氏并录事司入河东罢万户府而河中府仍领觧州】河巩【后汉书申屠蟠传始与济隂王子居同在太学子居临没以身托蟠蟠乃躬推辇车送丧归乡里遇司从事于丨丨之间从事义之为封传防送蟠不肯受投传于地而去】
　　河兰【韩琮京西即事诗秋草丨丨起阵云州唯向管闻】
　　河凉【齐书武帝纪永明六年五月甲午以宕昌王梁弥承为丨丨二州刺史】
　　河辅【齐书竟陵王子良传三呉奥区地惟丨丨百度所资罕不自出宜在蠲优使其全富】
　　河塞【史记秦纪北据丨为丨竝隂山至辽东　又髙祖纪二年缮治丨上丨　齐书乐志北化陵丨丨南威越沧溟　又孔稚圭传陛下何惜匹马之驿百金之赂数行之诏诱此凶顽使丨丨息肩闗境全命蓄甲飬民以观彼弊我防若行则为不世之福若不从命不过如战失一队耳　李义奉和望春宫送朔方军大总管张仁亶诗邉郊草具腓丨丨有兵机　屈同仙燕歌行丨丨东西万余里地与京华不相似　胡皓大汉行云沙泱漭天光閍丨丨隂沈海色凝　又入声宋史包拯传中官势族筑园榭侵恵民河以故丨丨不通适京师大水拯乃悉毁去或持地劵自言有伪増歩数者皆审騐劾奏之】
　　河滨【史记五帝本纪舜耕歴山渔雷泽陶丨丨作什器于夀丘就时于负夏　后汉书王昌传更始元年分遣将帅徇下幽冀移檄州郡曰昔遭赵氏之祸赖知命者将护朕躬解形丨丨削迹赵魏　元史河渠志贾鲁尝有言水工之功视土工之功为难中流之功视丨丨之功为难决河口视中流又难北岸之功视南岸为难　盐鐡论见岭坂下　新序舜陶于丨丨河滨之陶者器不苦窳　古今注钓竿伯常子妻所作也伯常子避仇丨丨为渔父其妻思之毎至河侧作钓竿之歌云笈七签旧云道徳经有三卷玉纬云其中经珍秘部入太清亦未详此解按西升序云列以二篇乃丨丨授于汉文又云素书二卷尹喜所受凡得五卷　挚虞贤良对防见山岩下　阮瑀隠士诗四皓潜南岳老莱窜丨丨　杜甫寄张山人彪诗耕岩非谷口结草即丨丨又唐书地理志同州冯翊郡朝邑武徳三年析置丨丨县贞观元年省　明一统志丨丨废县在大同府城】
　　【西五百余里隋榆林县地唐析置此县属胜州县东北有丨丨闗后废辽复置属东胜州】
　　河湄【魏书杨侃传河东治在蒲坂西带丨丨所部之民多在东境修义驱率壮勇西围郡邑父老妻弱尚保旧村若率众一临方寸各乱人人思归则郡围自解不战而胜　庾信尧登坛受图赞登坛洛汭沈玉丨丨又周骠骑大将军开府仪同三司冠军伯夫人李氏墓志铭神光离合尚在丨丨云气徘徊犹归楼下　又】
　　【辛威神道碑丨丨瑞气特表防平鄜祀神光偏明正直又华林园马射赋丨丨薙草渭口浇泉　沈佺期送友人往括州诗纷吾结逺佩帐饯出丨丨　又张渊观象赋织女朗列于丨丨牵牛焕然而舒光】河涘【诗緜緜葛藟在丨之丨传涘厓也　陈谯八咏楼赋畦畹浩其缤缋金沙及于丨丨　蔡防慈竹赋揖三荆于堂下结蔓藟于丨丨】
　　河浒【诗緜緜葛藟在丨之丨传水厓曰浒　魏志陈思王植传遵彼丨丨黄阪是阶　唐晋崔融传天下之闗必险道市必要津豪宗恶少在焉闻一旦变法或致骚动恐南走蛮北走狄今江津丨丨列铺率税检覈稽留加主司僦畧邀丐则商人废业　宋史石保兴传李继迁入钞徙银夏绥府都巡检使尝巡按罨子砦竝黒水河趣谷中夏人知之以数千骑据险渡河求战保兴所部不满二千人乃分短兵伏于丨丨俟其半渡急撃之斩首百余级追北数十里　陆云晋故豫州刺史夏府君诔奋厥丨丨矫足云霄　鲍照代櫂歌行昔秋寓江介兹春客丨丨　谢朓三日侍宴曲水代人应诏诗祓秽丨丨张乐春畴　髙适送萧十八诗匹马鸣朔风一身济丨丨　周权徐州莫泊风雨诗客舟簇簇閙丨丨极目但见烟中桅】
　　河漘【诗緜緜葛藟在丨之丨传漘水隒也音义漘尔雅云夷上洒下不漘旁从水郭云涯上平坦而下水深为漘不发声也】
　　河干【诗坎坎伐檀兮寘之丨之丨兮传干厓也　王僧孺从子永寜令诔驱车崤嶝执手丨丨　蔡希周登福先寺上方然公禅室诗名都标佛刹梵构临丨丨】
　　河濒【汉书贾山传见江臯下】
　　河邉【唐书五行志时幽州又有谣曰旧来夸戴竿今日不堪防但防五月里清水丨丨见　水经注外国事曰长者女以金鉢盛乳糜上佛佛得乳糜住足尼连河浴浴竟于丨丨噉糜竟掷鉢水中逆流百歩　庾信春赋三日曲水向河津日晩丨丨多觧神　贾登上阳宫赋见海上下　李乂侍宴安乐公主山庄应制诗野外迷七圣道丨丨忽覩二灵桥　李益赋得六州胡儿歌无定丨丨数株栁共送行人一杯酒　又早发汉武泉诗风吹山下草系马丨丨树　戴叔伦赠殷亮诗见水流下　孟郊古意诗丨丨织女星河畔牵牛郎未得渡清浅相对遥相望　李咸用升天行丨丨牛子星郎牵三清宫殿浮晴烟　张乔寄维扬故人诗离别丨丨绾栁条千山万水玉人遥　史肃河上诗堤外三竿日丨丨八尺泥】
　　河侧【诗泛彼柏舟在彼丨丨　开河记帝问丞相宇文达曰叔谋有大罪四条食人之子受人之金遣贼盗宝擅易河道请用峻法诛之其子孙取圣防帝曰叔谋有大罪为开河有功免其子孙只令腰斩叔谋于丨丨】
　　河心【裴说春早寄华下同人诗见岳面下】
　　河口【宋书王镇恶传镇恶受命便昼夜兼行于鹊州寻阳丨丨巴陵守风凡四日十月二十二日至豫章唐书食货志见水浅下　宋史河渠志虽令所属相视而官吏恐忤建谋之官止作迁延囘报谓俟修固御】
　　【河堤防方谋开置丨丨　孟郊赠转运陆中丞诗防影咽丨丨车声聋闗中】
　　河尾【宋史安焘传自小呉未决之前河虽屡徙而尽在中国故京师得以为北限今决而西则丨丨益北如此不已将南岸遂属敌界彼若建桥梁守以州郡窥兵河外可为寒心　张华拟古诗见昆崖下】河半【大方便佛报恩经经留数日独在岸邉其水渐小荷负小儿以手牵持其新产者以裙盛之衔着口中即前入水正到丨丨反视大儿见一猛虎奔走驰逐开口唱唤口即失裙婴儿没水以手探摸而竟不获其背上者失手落水寻复没防其岸上者为虎所食】
　　河底【宋史河渠志文彦博奏徳州丨丨淤淀泄水稽滞上流必至壅遏若不预为经制必溢魏博恩澶等州之境】
　　河山【战国策魏武侯与诸大夫浮于西河称曰丨丨之险不亦信固哉呉起对曰丨丨之险信不足保也是霸王之业不从此也　又秦欲攻梁绛安邑秦得绛安邑以东下河必表里丨丨而东攻齐举齐属之海南面而孤楚韩梁北面而孤燕赵齐无所出其计矣　史记天官书秦并吞三晋燕代自丨丨以南者中国中国于四海内则在东南为阳阳则日嵗星荧惑填星占于街南毕主之其西北则胡狢月氏诸衣旃寰引弓之民为隂隂则月太白辰星占于街北昴主之　又髙祖功臣侯年表封爵之誓曰黄丨如带泰丨若厉国以永宁爰及苖裔　又太史公自序见江淮下　汉书髙祖纪带丨阻丨县隔千里持防百万秦得百二焉注应劭曰言丨丨之险与诸侯相县隔絶千里也所以能禽诸侯者得天下之利百二也　又赵充国传从今尽三月虏马羸痩必不敢捐其妻子于他种中逺渉丨丨而来为寇又见屯田之士精兵万人终不敢复将其累重还归故里　又西域传吉上书言车师去渠犂千余里间以丨丨北近匈奴汉兵在渠犂者势不能相救愿益田卒公卿议以为道远烦费可且罢车师田者　又叙传乗衅而运席卷三秦割据丨丨保此懐民　宋书谢晦传分丨丨之珪组继文武之章　齐书江谧传以往者防勤刀笔小用赏厠丨丨任忝出入轻险之性在贵弥彰贪昩之情虽富无满　盐鐡论往者匈奴据丨丨之险擅田牧之利民富兵强行入为寇则句注之内惊动而上郡以南咸城文帝时虏入萧闗烽火通甘泉羣臣惧不知所出乃请屯京师以备胡　豫章古今记丨丨在髙安南晋丁遥二子于此修道　明一统志丨丨一揽楼在平阳府城中　陆云盛徳颂分圭祚劳丨丨命誓　韩愈送水陆运使韩侍御归所治序请益募人为十五屯屯置百三十人而种百顷令各就髙为堡东起振武转而西过云州界极于中受降城出入丨丨之际六百余里屯堡相望寇来不能为暴人得肆耕其中班固东都赋主人喟然而叹曰痛于风俗之移人也子实秦人矜夸馆室保界丨丨信识昭防而知始皇矣恶睹大汉之云为乎　汪莘月赋宫壶漏稀月色如昼慿阑四顾丨丨若绣　顔延之始安郡还都与张湘州登巴陵城楼诗见水国下　鲍照拟青青陵上柏诗渭滨富皇居鳞馆匝丨丨　徐贤妃秋风函谷应诏诗秋风起函谷劲气动丨丨　李恒奉和九月九日登慈恩寺浮图应制诗丨丨天外出城阙树中分　刘长卿送薛据宰渉县诗故人丨丨秀独立风神异　卢纶送太常李主簿归觐省诗风景随台位丨丨入障图　梅尧臣送河清贾主簿归任诗分亭接鸡犬举酒对丨丨　萧贡楚歌割裂丨丨建侯国天下畏威心不服　王恽田间诗草木浮元气丨丨拥草庐　张昱辇下曲功臣带砺丨丨誓万嵗千秋乐未终】
　　河岳【诗懐柔百神及丨乔丨　后汉书祭祀志三月上幸鲁过泰山告太守以上过故承诏祭山及梁父时虎贲中郎将梁松等议记曰齐将有事泰山先有事配林盖诸侯之礼也丨丨视公侯王者祭焉宜无即事之渐不祭配林　齐书髙帝纪相国齐王天诞叡圣丨丨炳灵　又孔稚圭传陛下张天造厯驾日登皇声雷防宙势压丨丨　武帝内传诸仙玉女聚居沧防其名难测其实分明乃因山源之规矩度丨丨之盘曲陵回阜转山髙陇长周旋逶迤形似书字是故因象制名定实之号书形秘于元台而出为灵真之信诸仙佩之皆如传章道士执之经行山川百神羣灵尊奉亲近　谢朓为宣城拜章惟天为大日星度其象谓地益厚丨丨宣其气　江淹为萧骠骑譲封第三表臣照册访古诵史稽昔以为敷道之寄管物成务惣录之重匡绩毗风莫不下协丨丨上踵光纬先王所以长世后睿所以字民缵金图之要辅枢厯之机者也　唐髙宗太庙乐章丨丨修贡神祗效职　储光羲送丘健至州敕放诗欢声殷丨丨涵荡非烟浮　王维送权二诗韩侯久携手丨丨共幽防　韦应物登髙望洛城诗丨丨出云雨土圭酌乾坤　崔璐览皮先辈盛制因作十韵诗丨丨挺灵异星辰精神殊　黄滔钟陵故人诗荆榛翠是钱神染丨丨期湏国士钟　苏辙问黄蘗长老病诗四大俱非五蕴空身心丨丨尽销镕　文天祥正气歌天地有正气杂然赋流形下则为丨丨上则为日星】河岭【陈思道春懐诗丨丨尚堪供极目少年留句未须哀】
　　河岫【陆机拟行行重行行诗王鲔懐丨丨晨风思北林】
　　河坟【尔雅八陵东陵□南陵息慎西陵威夷中陵朱滕北陵西隃雁门是也陵莫大于加陵梁莫大于溴梁坟莫大于丨丨】
　　河渎【晋书左贵嫔传峩峩华岳峻极泰清巨灵道流丨丨是经　唐书地理志同州冯翔郡朝邑有丨丨祠　宋史礼志立秋日祀西岳华山于华州西镇呉山于陇州西海丨丨并于河中府西海就河滨庙望祭元史祭祀志见淮渎下　又舆服志丨丨旗黑质赤火焰脚绘神人冠七梁冠皁襴黄袍跨青龙　淮南子昔舜钓于丨丨期年而渔者争处湍濑以曲隈深潭相予地理通释陇右道古雍梁二州之境今二十有一州其大水则有洮水弱水水丨丨及休屠之泽在焉沈一贯日方升赋炀丨丨而冰释灼岱岳而春敭】河川【武帝内传夫人谓帝曰汝好道乎闻数招方术祭山岳祠灵神祷丨丨亦为勤矣勤而不获良有由也】
　　河渠【史记丨丨书太史公曰余南登庐山观禹疏九江遂至于防稽太湟上姑苏望五湖东闚洛汭大邳迎河行淮泗济漯洛渠西瞻蜀之岷山及离碓北自龙门至于朔方曰甚哉水之为利害也余从负薪塞宣房悲瓠子之诗而作丨丨书　又自序维禹浚川九州攸宁爰及宣防决渎通沟作丨丨书第七　魏志邓艾传见水少下　宋书律志班氏因之靡违前式网罗一代条流遂广律厯礼乐其名不变以天官为天文改封禅为郊祀易货殖平准之称革丨丨沟洫之名　周书武帝纪保定二年春正月壬寅初于蒲州开丨丨同州开龙首渠以广灌溉　元史世祖纪诏遣唆脱顔郭守彻行视西夏丨丨俾具图来上　又文宗纪罢诸建造工役惟城郭丨丨桥道仓库勿禁　鲍照河清颂序鸣鸟跃鱼涤秽丨丨至祥也　刘禹锡令狐相公见示河中杨少尹赠答诗四面诸侯瞻节制八方通货溢丨丨翁洮秋诗寥泬雁多宫漏永丨丨烟敛塞天空】河泊【元史世祖纪中书省臣言京畿荐饥宜免今嵗田租上都隆兴平滦河间保定五路供亿视他路为甚宜免今嵗公赋汉地丨丨宣徽院除入太官外宜弛其禁便民取食并从之】
　　河井【公羊传疏权之设所以扶危济溺若使君父临溺丨丨宁不执其发乎　鲍照诗丨丨起龙蒸日魄敛防光】
　　河薮【江淹为萧骠骑譲封第二表陛下停若镜之明流如云之爱方求士于版岩宜思贤于屠肆而私臣以闱庙宠臣以帷鼎位兼文武职总内外非所以发梦渭滨储精丨丨】
　　河房【宋书谢庄传月晷呈祥干维效气赋景丨丨承灵天驷陵原郊而渐影跃采渊而泳质】河港【宋史河渠志制置三司条例司具农田利害条约诏颁诸路凡有能知土地所宜种植之法及修复波湖丨丨者各述所见编为图籍上之有司　又孟渎一港在奔牛镇西唐孟简所开竝宜兴县界沿湖旧百渎皆通宜兴之水借以疏泄近嵗阻于呉江石塘流行不快而沿湖丨丨所谓百渎存者无防　元史河渠志近委官相视地形讲议疏濬其通海大江未易遽治旧有丨丨聨络官民田土之间借以灌溉者今皆填塞必湏疏通以利耕种】
　　河渡【宋史河渠志嘉定五年守臣黄度言府境北据大江是为天险上自采石下达歩千有余里共置六渡一曰烈山渡籍于常平司嵗有丨丨钱额　又职官志中兴后通置提举常平茶盐司掌常平义仓免役之政令凡官田产及坊场丨丨之入按额拘纳收籴储积时其敛散以便民视产髙下以平其役】河洲【诗闗闗雎鸠在丨之丨注水中可居曰洲　史记外戚世家索隠述赞丨丨降淑天曜乗轩　宋史乐志肃雍长乐克笃其庆丨丨茂徳沙麓启圣　淮南子西王母在流沙之濒乐民挐闾在昆仑弱水之洲三危在乐民西宵明烛光在丨丨所照方千里　卢照隣歌中宫诗丨丨在咏风化攸归　刘希夷送友人之新丰诗野路归骖转丨丨宿鸟惊　髙适别韦五诗夏云满郊甸明月照丨丨　李白赠崔郎中诗惊云辞沙朔飘荡迷丨丨】
　　河渚【宋书孝武帝纪方今息警夷嶂恬波丨丨栈山航海乡风慕义化民成俗兹时笃矣　又符瑞志尧择良日率舜等升首山遵丨丨有五老游焉盖五星之精也相谓曰河图将来告帝以期知我者重瞳黄姚五老因飞为流星上入昴　唐书窦建徳传时鄃人张金称亦结众万余依丨丨间修人髙士达兵千余屯清河鄙上诸盗往来漳南者多剽杀人焚鄊聚独不入建徳闾　水经河水又北薄骨立镇城注城在丨丨上赫连果城也桑果余林仍列洲上　云笈七签四圣禀其神灵五老现于丨丨　沈约太尉王俭碑公深覩兴废妙识人英察荣光于丨丨攀龙翼于云汉　徐陵梁禅陈防文南观丨丨东沈刻璧精华既竭耄勤已倦则抗首而笑唯贤是与防然作歌简能斯授】
　　河溪【明一统志丨丨涧在辰州府卢溪县九十里】
　　河渊【淮南子龙门在丨丨湍池在昆仑】
　　河沟【史记秦始皇纪二十二年王贲攻魏引丨丨灌大梁大梁城壊其王请降尽取其地】
　　河湾【方干采莲诗兰舟迟速有输嬴先到丨丨赌何物】
　　河淀【宋史河渠志契丹复议和好约两界丨丨已前开亩者竝依旧外自今以后各不添展】河湫【史记封禅书有司议増雍五畤路车各一乗驾被具西畤畦畤禺车各一乗禺马四匹驾被具其丨丨汉水加玉各二及诸祠各増广坛场珪币爼豆以差加之】
　　河冰【蜀志吕凯传野火在原蹈履丨丨火灭冰泮将何所依附　魏书李孝伯传王元谟南土偏将不谓为才但以其北人故为前驱引道耳大军未至而丨丨向合元谟量宜返斾未为失算　王尚防风穴赋扬沙石于昆阳兮结丨丨于王郎　呉均送归曲闗山昼欲暗丨丨夜向塞　张嘉贞奉和圣制送张说巡邉诗不待丨丨合犹防塞月明　张乔送郑侍御赴汴州辟命诗丨丨天际白岳雪眼前明　齐巳巳卯嵗值冻阻归有作诗丨丨连地冻朔气压春寒】
　　河梁【家语孔子自卫反鲁息驾于丨丨而观焉　史记赵世家庆舍将东阳河外师守丨丨　宋书乐志星汉西流夜未央牵牛织女遥相望尔独何辜限丨丨齐书祥瑞志谶曰墥堨丨丨塞龙渊消除水灾泄山川墥堨丨丨为路也路即道也渊塞者譬路成也即太祖讳也消水灾言除宋氏患难也　宋史宗泽传金将乌珠渡河谋攻汴京诸将请先断丨丨严兵自固泽笑曰去冬金骑直来正坐断丨丨耳　元史太祖纪海都既立以兵攻雅赉尔部臣属之形势寖大列营帐于巴喇哈黒河上跨丨为丨以便往来由是四旁部族归之者渐众　庾信为阎将军乞致仕表见河曲下　李陵与苏武诗携手上丨丨游子暮何之徘徊蹊路侧悢悢不能辞　王台卿陌上桑乐府送君上丨丨拭涙不能语　唐太宗饯中书侍郎钱济诗暖暖去尘昏灞岸飞飞轻盖指丨丨　许敬宗送刘散员同赋得山树郁苍苍诗此中饯行迈不异上丨丨　王勃对酒春园作投簮下山阁携酒对丨丨　孙逖送苏郎中绾出佐荆州诗不见丨丨别空销郢路魂　髙适途中酬李少府诗宁知江上兴乃在丨丨偏　杜甫自京赴奉先县咏懐诗丨丨幸未坼枝撑声窸窣　刘长卿送郭六侍从之武陵郡诗丨丨马首随春草江路猿声愁暮天　李益杂曲北风丨丨上四野愁云繁　欧阳詹李评事公进示文集因赠之诗希防嘉会章杳防丨丨篇　杜牧奉和门下相公送西川相公兼领相印出镇全蜀诗同心真石友写恨蔑丨丨　黄滔丨丨诗绣户新夫妇丨丨生别离　皎然赋得石梁泉送崔逵诗丨丨非此路别恨亦无涯　周昂窦氏园亭诗谷口堪髙隠丨丨厌逺游】
　　河桥【诗造舟为梁疏造舟者比船于水加板于上即今之浮桥故杜预云造舟为梁则丨丨之谓也　史记秦夲纪襄王五十年初作丨丨注正议曰此桥在同州临晋县东渡河至蒲州今蒲津桥也　后汉书西传居延都尉贯友以迷唐难用徳懐终于叛乱乃遣兵出塞攻迷唐于大小榆谷获首虏八百余人收麦数万斛遂夹逢防大河筑城坞作大航造丨丨欲渡兵撃迷唐迷唐乃率部落逺依赐支河曲　晋书杜预传预以孟津渡险有覆没之患请建丨丨于富平津议者以为殷周所都歴圣贤而不作者必不可立故也预曰造舟为梁则丨丨之谓也及桥成帝从百僚临会举觞属预曰非君此桥不立也对曰非陛下之明臣亦不得施其防巧　又牵秀传张昌作乱长沙王乂遣秀讨昌秀出闗因奔成都王颖颖伐乂以秀为冠军将军与陆机王粹等共为丨丨之役　周书晋荡公护传从太祖擒窦泰复农破沙苑战丨丨竝有功　宋史索湘传知相州时有羣盗聚西山下谋断澶州丨丨入攻磁相州援旗伐鼓白昼抄刼邻郡发兵千人捕逐无敢近湘檡州军得精鋭三百人侦其入境即掩击而尽擒之　又魏咸信传时遣阎承翰修丨丨咸信请及流水未下造舟为便承翰入奏方冬难成请权罢其役信因其去乃集工成之奏至上大悦河平遣还役兵俄诏留筑堤咸信以为天寒地涸无决溢之患复奏罢之　庾信崔訦神道碑鐡马有丨丨之战戈船有汾水之兵　又拟连珠李都尉之风霜上兰山而箭尽陆平原之意气登丨丨而路穷　又哀江南赋序钓台折柳非玉闗之可望华亭鹤涙非丨丨之可闻　呉均去妾赠前夫诗弃妾在丨丨相思复相辽　徐陵洛阳道乐府濯龙望如雾丨丨渡似雷　宋之问送杜审言诗见江树下　沈佺期洛阳道诗九门开洛邑双阙对丨丨　李正封洛阳清明日雨霁诗酒绿丨丨春漏闲宫殿午　孟郊上河阳李大夫诗武牢鎻天官丨丨纽地机　李贺恼公诗汉苑寻官栁丨丨阂禁钟　刘禹锡酬乐天请裴令公开春加宴诗晨窥苑树韶光动晩渡丨丨春思繁　杜牧赠沈学士张歌人诗呉苑春风起丨丨酒斾悬　赵嘏东亭栁诗拂水斜烟一万条防随春色倚丨丨　李羣玉长沙春望诗依防水戍闻疎鼓掩映丨丨见酒旗贯休避地毘陵寒月上孙徽使君诗野色疎黄连楚甸故山竒碧隔丨丨】
　　河堤【汉书沟洫志丨丨使者王延世使塞以竹落长四丈大九围盛以小石两船夹载而下之三十六日丨丨成　又李寻传迁黄门侍郎以防言有水灾故拜防为骑都尉使护丨丨　又平当传当以经明禹贡使行河为骑都尉领丨丨　后汉书王景传夏发卒数十万遣景与王呉修渠筑堤自荥阳东至千乗海口千余里明年夏渠成帝亲自巡行诏滨河郡国置丨丨官员如西京旧制　魏志袁涣传徽弟敏有武艺而好水功官至丨丨谒者　开河记翰林学士虞世基献计请用垂栁栽于汴梁两堤上一则树根四散鞠防丨丨二乃牵舟之人获其隂三则牵舟之羊食其叶上大喜诏民间有栁一株赏一缣　傅元水旱上便宜五事疏魏初未防意于水事先帝统百揆分丨丨为四部并水凡五谒者以水功最大与农事并兴非一人所周故也今谒者一人之力行天下诸水无时得徧伏见丨丨谒者车谊不知水势转为他职更选知水者代之可分为五部使各精其分宜　韩愈韦侍讲盛山十二诗序夫儒者之于患难茍非其自取之其拒而不受于懐也若筑丨丨以障屋霤其容而消之也若水之于海冰之于夏日其玩而忘之以文辞也若奏金石以破蟋蟀之鸣虫飞之声况一不快于考功盛山一出入息之间哉　王粲从军诗逍遥丨丨上左右望我军　梁简文帝登城北望诗灞陵忽囘首丨丨徒望军　庾信同顔大夫初晴诗见水气下　乔知之定情篇簮玉歩丨丨妖韶援绿荑　宋之问龙门应制诗丨丨栁新翠苑树花先发李白春日诗燕麦青青逰子悲丨丨弱栁鬰金枝　司空图汴栁半枯诗行人莫叹前朝树已占丨丨防百春又寓居有感诗丨丨往往人相送一曲晴川隔蓼花】河壖【史记河渠书河东守番系言漕从山东西嵗百余万石更砥柱之限败亡甚多而亦烦费穿渠引汾溉皮氏汾隂下引河溉汾隂蒲坂下度可得五千顷五千顷故尽丨丨弃地民茭收其中耳注韦昭曰壖音而绿反谓缘河邉地　宋史张锡传为京东转运使淄青齐濮郓诸州人冒耕丨丨地数起争讼锡命籍其地收租绢嵗二十余万讼者亦息　栁宗元送邠寕独孤书记赴辟命序自犬戎防河右逼西鄙积兵备虞县道告劳内匮中府太仓之蓄仅而获餍投石而贾勇者思所以奋力论者以为天子且复丨丨故疆拓达西戎而罢诸侯之兵则曳裾戎幕之下専弄文墨为壮夫捧腹甚未可也　髙适自淇歩黄河途中诗古堰对丨丨长林出淇口】
　　河垂【曽巩朝中祭钱纯老文见海委下】
　　河牐【元史河渠志武宗至大四年六月省臣言通州至大都运粮丨丨始务速成故皆用木嵗久木朽一旦俱败然后致力将见不胜其费今为永固计宜用砖石以次修治从之】
　　河埽【宋史河渠志帝谕执政曰丨丨久不修昨日报洛水又大溢注于河若广武埽壊河洛为一则清汴不通矣京都漕运殊可忧　又赵良规传知同陜相三州陜嵗饥百姓请阁残税二分为官伐芟以给丨丨或以为湏报乃可行良规曰若尔无及矣檄县遂行而以擅命自劾】
　　河岸【魏志董卓传天子走陜北渡河注献帝纪曰当北渡李乐具船天子歩行趍丨丨岸髙不得下董承等谋欲以马羁相续以系帝腰时中宫仆伏徳扶中宫一手持十匹绢乃取徳绢连续为辇行军校尉尚多力令居前负帝乃得下登船　魏书崔浩传见水道下　孟郊送郑长史诗防马黄丨丨射雕清霜天　杜牧秋岸诗丨丨防退落栁影防雕踈徐照诗邻园梅发尽丨丨草生迟】
　　河防【宋史职官志都水监使者凡丨丨谨其法禁嵗计筊楗之数前期储积以时颁用　又艺文志宣和编类丨丨书一百九十二卷　元史河渠志文宗至顺元年六月曹州济隂县丨丨官本县尹郝承务言六月五日魏家道口黄河旧隄将决不可修筑以此差募民夫创修防水月隄东西长三百九歩下阔六歩髙一丈】河漕【后汉书西传禹贡雍州之域厥田惟上北阻山河乘阸据险因渠以溉水舂丨丨用功省少而军粮饶足　唐书食货志分官吏主丹阳湖禁引溉自是丨丨不涸　又穆宁传累迁鄂岳沔都团练及租庸盐鐡转运使当是时丨丨不通自汉商径商山以入京师淮西节度使李忠臣不奉法设戍逻以征商贾又纵兵剽行人道路防絶与宁夹淮为治惮寜威掠刼为衰漕贾得通】
　　河道【元史河渠志至元三十年漕司言通州运粮河全仰白榆浑三河之水合流名曰潞河舟楫之行有年矣今嵗新开牐河分引浑榆二河上源之水故自李二寺至通州三十余里丨丨浅涩今春夏天旱有止深二尺处粮船不通改用小料船拨载　开河记自上源而西至河隂通连古丨丨迤逦趋愁思台而至北去沈佺期扈从出西岳诗颇闻首阳去开坼此丨丨】
　　河源【史记大宛传汉使穷丨丨河源出于寘其山多玉石采来天子案古图书名河所出山曰昆仑云宋书礼志并角即音栖翔禁籞衮甲霜味翾舞川肆荣泉流镜后昭丨丨故以波沸外闗云蒸内泽　唐书吐蕃传见河湟下　元史太祖纪元年丙寅帝大防诸王羣臣建九斿白旗即皇帝位于鄂诺丨之丨诸王羣臣共上尊号曰青吉斯皇帝　又丨丨附录元有天下薄海内外人迹所及皆置驿传使驿往来如行国中至元十七年命达实为招讨使佩金虎符往丨丨达实既受命是嵗至河州东六十里至宁河驿驿西南六十里有山曰杀马闗林麓穹隘足举浸髙行一日至巅西去愈髙四阅月始抵丨丨　又翰林学士潘昂霄从达实之弟库库楚得其说撰为丨丨志临川朱思本又从巴尔济苏家得帝师所藏梵宇图书而以华文译之与昂霄所志互有详畧　大业杂记二年七月自江都还洛阳勅临汾州西北四十里临汾水起汾阳宫即管涔山丨丨所出之处当盛暑月临河盥潄即凉风凛然如八九月　地理通释安西道镇西天成振武安人绥戎丨丨白水天威榆林临洮莫门神防宁邉威胜金天武宁曜武积石军十八平夷绥和合川守捉三　黄庭内景经注叙皆奉有经之师散之寒栖违盟负约七祖受考于谷丨丨身为下鬼考于风刀　徐陵移齐文卫霍甘陈虬防瞠目心驰陇路志饮丨丨乗胜长驱未知所限庾信陜州农郡五张寺经藏碑户牖寥廓吹万龙门之风梁栋峥嵘落实丨丨之树　稽康卜疑集有宏达先生者恢廓其度寂寥疏阔方而不制廉而不割超世独歩懐玉披褐交不茍合仕不期达常以为忠信笃敬直道而行之可以居九夷逰八蛮浮沧海践丨丨甲兵不足忌猛兽不为患是以机心不存泊然纯素从容纵肆遗忘好恶以天道为一指不识品物之细故也班固东都赋见海漘下　何晏景福殿赋苍龙觌于陂塘书出于丨丨　谢朓从戎曲选旅辞轘轩弭节赴丨丨　庾信奉和法筵应诏诗早雷惊蛰户流雪长丨丨　张説送赵顺直郎中赴安西副大都督诗月窟穷天远丨丨入塞清　呉少防陇头水诗将军献凯入万里絶丨丨　万楚骢马诗朝驱东道尘恒灭暮到丨丨日未阑　王维奉和圣制送不蒙都防兼鸿胪卿归安西应制诗落日下丨丨寒山静秋塞　杜甫秦州杂诗童防渭水使客向丨丨　又东楼诗传声防驿使送节向丨丨　李益杂曲诗前程有日月勲绩在丨丨吕温经丨丨军汉村作行行忽到旧丨丨城外千家作汉村　元稹感石榴诗迢递丨丨道因依汉使槎　杜牧河湟诸郡次第归降诗威加塞外寒来早恩入丨丨冻合迟　李商隠碧城诗见海底下　皎然拟长安春词春信在丨丨春风荡妾魂　元好问杂著诗天上丨丨地上流黄金浮世等闲休　又齐书州郡志南海郡丨丨　明一统志丨丨在恵州府城北一百五十里】
　　河流【诗允犹翕河疏郑志赵商谓河在兖州之北已分为九河分而复合于大陆之北又分为九故问之曰禹贡导河至于大陆又北播为九河然则大陆以南固未播也在于兖州安得有九至于何时复得合为一然后从大陆以北复播为九也答曰兖州以济河为界丨丨分兖州界文自明矣复合为一乃在下头子走南北何所求乎观子所云是徒见今兖州之界不及九河而青冀州分之故疑之耳　宋书朱龄石传军人缘河南岸牵百丈丨丨迅急有漂渡北岸者輙为虏所杀畧遣军裁过岸虏便退走军还即复东来　魏书崔浩传从太宗幸西河太原登憩髙陵之上下临丨丨傍览川域慨然有感遂与同僚论五等郡县之是非考秦始皇汉武帝之违失好古识治时伏其言　徐陵双林寺傅大士碑又有比丘智勰优婆夷钱满愿等伏膺累载频覩异仪或见脚长二尺指长五寸余两眼光明双瞳照耀皆为金色并若金钱譬李老而相侔同周文而等状姜嫄所履天歩可以为俦丨丨大戾神足宜其相比支郎之彦既耻黄精瞿昙之师有惭青目　沈佺期临髙台诗逺望丨丨缓周防原野绿　髙适送蔡十二诗见海路下　刘叉塞上逢卢仝诗斗柄寒垂地丨丨冻彻天　李商隠碧瓦诗见海沫下　齐已送人游塞诗雁聚丨丨浊羊羣碛草膻　无可送姚中丞赴陜州诗丨丨银汉水城赛鐡牛神　师拓浩歌行丨丨汹汹昆仑来莲峰秀拔青云开】
　　河脉【富珠哩翀阅故唐宫诗昆仑丨丨自西来湘浦雁行今北去】
　　河洛【张说奉和圣制太行山中言志应制诗见山经下】
　　河性【元史河渠志即今水势趋下有复钜野梁山之意盖丨丨迁徙无常茍不为逺计预防不出数年曹濮济郓蒙害必矣】
　　河象【刘允济地赋祯符应于丨丨灾异纪于春秋】
　　河迹【诗允犹翕河笺河言合者河自大陆之北分为九祭者合为一疏古之丨丨难得而详要于禹贡之时皆在兖州之界】
　　河声【韦庄栁谷道中作却寄诗见岳色下　栖白经废宫诗终日丨丨咽暮空烟愁此地昼蒙蒙】河色【张融海赋照天容于鮷渚镜丨丨于魦浔　梁简文帝初秋诗卷幌通丨丨开窗引月辉　刘宪夜宴诗绮缀玲珑丨丨绕珠帘隠映月华窥　钱起诗碧空丨丨浅红叶声虚】
　　河气【骆宾王久戍邉城有懐京邑诗丨丨通中国山图限外区　梅尧臣刘秀才归河内诗丨丨知寒早岚烟觉暮春　赵彦昭奉和七夕两仪殿防宴应制诗丨丨通仙掖天文入睿词】
　　河势【诗允犹翕河防九河之名徒骇大史马颊覆釡胡苏简洁钩盘鬲津马颊者丨丨上广下狭状如马颊　曹唐三年冬大礼诗银箭水残丨丨断玉炉烟尽日华生】
　　河事【唐书食货志见水浅下　黙记欧阳文忠公以龙图阁直学士为河北部运令计议河北会令内侍供奉官王昭明同往相度丨丨公言今命侍从出使故事无内臣同行之理臣实耻之朝廷从之】河鼓【史记天官书牵牛为牺牲其北丨丨河鼓大星上将左右左右将　汉书哀帝纪建平三年三月乙酉有星孛于丨丨　晋书天文志丨丨三星旗九星在牵牛北天鼓也主军鼓主鈇钺一曰三武主天子三将军中央大星为大将军左星为左将军右星为右将军宋书天文志永初三年二月辛卯有星孛于虚危向河津埽丨丨　元史天文志大徳三年九月壬辰流星色赤尾长尺余其光烛地起自丨丨没于牵牛之西有声如雷　潘子真诗话古乐府云东飞伯劳西飞燕黄姑织女时相见予初不晓黄姑为何等语因读杜公瞻所注宗凛撰荆楚嵗时记乃知黄姑即丨丨也亦犹桑落之语转呼为索郎也　周易叅同契丨丨于星纪兮人民皆惊骇　张衡思赋观璧疉于北洛兮伐丨丨之磅硠注牵牛北为丨丨　又天象赋丨丨进军于嘈囋两旗夹道以飞浮　张镜观象赋丨丨震雷以磕腾蛇蟠萦而轮囷　韦琮月明星稀赋焜煌丨丨羃厯天驷　王佐乾清宫赋俨丨丨之天孙函荾荴以晞日刘禹锡七夕诗丨丨灵旗动嫦娥破镜斜　陆云九愍伐丨丨以解徴迄昆仑而凯振　罗虬比红儿诗京口喧喧百万人竞传丨丨谢星津】
　　河衍【素问藏气伏化气独治之泉涌丨丨涸泽生鱼风雨大至土崩溃鳞见于陆病腹满溏泄肠鸣反下】河戍【汉书天文志元封中星孛于丨丨占曰南戍为越门北戍为胡门其后汉兵击拔朝鲜以为乐浪元菟郡朝鲜在海中越之象也居北方胡之域也】
　　河魁【唐书吕才传文王忧勤损夀非初值空亡长平阬降卒非俱犯三刑南阳多近亲非俱当六合厯阳城湖不共丨丨蜀郡炎火不尽灾危世有同建与禄而贵贱殊域共命若胎而夭夀异科　真人裴君传道人支子元者亦颇知道谓曰吾善相人莫如尔者子目中珠子正似北斗瑶光星自背已下象如丨丨既有贵爵又当神仙　李白诗身居玊帐临丨丨紫髯若防冠崔嵬】
　　河祗【宋书符瑞志见海酋下】
　　河宿【江总芳林园天渊池铭晓川漾璧似日御之在丨丨夜浪浮金疑月轮之驰水府　谢恵连秋懐诗皎皎天月明奕奕丨丨烂】
　　河风【李行言秋晩度废闗诗山月寒弥净丨丨晓更凄喻鳬龙翔寺阁夜懐渭南张少府诗见岳雨下】河烟【王建汴路即事诗千里丨丨直青槐夹岸长　又上田仆射诗一方新地隔丨丨曽接诸生听管】河精【诗倬彼云汉昭囘于天笺云汉谓天河也昭光也倬然天河水气也精光转运于天疏河图括地象云丨丨上为天汉是天河河水光之精气也　宋书符瑞志当尧之世舜举之禹观于河有长人白面鱼身出曰吾丨丨也呼禹曰文命治淫言讫授禹河图言治水之事乃退入于渊　又龙马者神马也丨水之丨髙八尺五寸长颈有翼旁有垂毛　春秋说题辞丨之为言荷也荷丨分布懐隂引度也　梁元帝答齐国双马书丨丨曜采似伏波之铸铜震象飞文笑东瀛之刻玉】
　　河灵【扬雄河东赋丨丨矍踢爪华蹈襄注丨丨巨灵也】
　　河宗【穆天子传辛丑天子西征至于防人丨丨之子孙防柏絮且逆天子于智之口先豹皮十良马二六天子使井利受之　水经注按穆天子传天子自昆仑山入于宗周乃里西土之数自宗周瀍水以西北至于丨丨之邦阳纡之山三千有四百里自阳纡西至河首四千里合七千四百里　徐陵与王僧辩书壌虫之比黄鹄辙鲋之仰丨丨　沈约上巳华光殿诗见海若下江淹遂古篇穆王周流往复旋兮丨丨王母可与言兮　沈佺期和崔正谏秋日早朝诗丨丨来献寳天子命焚裘】
　　河神【左传楚子玉自为琼弁玉缨未之服也先战梦丨丨谓已曰畀余余赐女孟诸之麋弗致也大心与子西使荣黄谏弗听　南史始兴王憺传见水退下宋史李渎传见河祠下　水经注昔洙水自山至南安而溷崖水脉漂疾破害舟船歴代为患蜀郡太守李冰发卒凿平溷崖丨丨赑怒冰乃操刀入水与神鬬遂平溷崖　云仙杂记顾希防开成二年遇丨丨屈莫多曰更二千年大江所在堤岸当崩沙九里】河公【汉书沟洫志皇谓丨丨兮何不仁泛滥不止兮愁吾人　开元皇帝道徳经序昔在元圣强着元言权舆眞宗启廸来裔防文诚在经义颇乖撮其旨归虽蜀严而犹病摘其章句自丨丨而或畧其余浸防固不足数】
　　河侯【云笈七签见水母下】
　　河伯【史记滑稽传魏文侯时西门豹为邺令豹往到邺会长老问之民所疾苦长老曰苦为丨丨娶妇以故贫西门豹曰至为丨丨娶妇时幸来告语之吾亦往送女皆曰诺至其时西门豹往会之西门豹曰呼丨丨妇来视其好丑女来至前豹视之顾谓三老巫祝父老曰是女子不好烦大巫妪为入报丨丨得更求好女后日送之即使吏卒共抱大巫妪投之河中有顷曰巫妪何久也弟子趣之凡投三弟子西门豹曰巫妪弟子是女子也不能白事烦三老为入白之复投三老河中良久西门豹顾曰巫妪三老不来还柰之何欲复使廷掾与豪长者一人入趣之皆叩头叩头且破额血流地从是以后不敢复言为丨丨娶妇　元史河渠志十一年四月初四日下诏中外命鲁以工部尚书为总治河防使一切从事是月二十二日鸠工七月疏凿成八月决水过河九月舟楫通行十一月水土工毕诸埽诸堤成河乃复故道南汇于淮又东入于海帝遣贵臣报祭丨丨召鲁还京师　竹书纪年帝芬十六年洛伯用与丨丨冯夷鬭　穆天子传戊寅天子西征鹜行至于阳纡之山丨丨无夷之所都居是惟河宗氏河宗伯夭逆天子燕然之山劳用束帛加璧　晏子丨丨以水为国以鱼鼈为民　庄子宋元君夜半而梦人披髪窥阿门曰予自宰路之渊予为清江使丨丨之所渔者余且得予又见海若下　淮南子鸟有沸波者丨丨为之不潮畏其诚也　神异经西海水上有人乗白马朱鬛白衣】
　　【元冠从十二童子驰马西海水上如飞如风名曰丨丨使者　说苑韩褐子济于河津人告曰夫人过于此者未有不快用者也而子不用乎韩褐子曰天子祭海内之神诸侯祭封域之内大夫祭其亲士祭其祖祢褐也未得事丨丨也　博物志冯夷华隂潼乡人也得仙道化为丨丨　古今注鼈名丨丨从事鼍为丨丨使者又乌贼鱼一名丨丨度事小吏　水经注捜神记齐景公渡于江沈之河鼋衔左骖没之众皆惕古冶子于是拔劒从之邪行五里逆行三里至于砥柱之下乃鼋也左手持鼋头右手挟左骖燕跃鹄踊而出仰天大呼水为逆流三百歩观者皆以为丨丨也　顔延之范连珠鲁阳倾首离光为之反舍有鸟沸波丨丨为之不潮庾信谢赵王赉干鱼启翻惊丨丨独不受人足笑任公终年垂钓　韩愈南海神庙碑海于天地间为物最钜自三代圣王莫不祀事考于传记而南海神次最贵在北东西三神丨丨之上号为祝融　汉武帝瓠子歌搴长茭兮湛羙玉丨丨许兮薪不属　鲍照望水诗见海若下　鲍溶采珠行见水府下　李商隠利州江潭诗见水宫下　皮日休鱼牋诗见水仙下】
　　河仙【梁简文帝南郊颂序异人俊乂既间出而在官世镜丨丨亦雝容而廊庙】
　　河冯【陆云九愍诏丨丨以清川命湘娥而安流】
　　河甲【括地志汤迁西亳仲丁迁敖丨丨居相祖乙居景盘庚居西亳是五迁也】
　　河尹【韦嗣立酬崔光禄冬日述懐诗推演中都术旋参丨丨声　崔泰之同光禄弟冬日述懐诗见海卿下　岑参使君席夜送严河南赴长水诗使君地主能相送丨丨天明坐莫辞】
　　河部【江淹为建平王拜右卫将军荆州刺史章绩废江区声隘丨丨】
　　河巫【史记封禅书丨丨祠河于临晋】
　　河师【唐书食货志见水浅下】
　　河夫【元史河渠志大徳二年五月中书省劄付都水监运粮河隄自杨村至河西务三十五处用苇一万九千一百四十束军夫二千六百四十九名度三十日毕于是本监分官率濠寨至杨村厯视坏堤督巡丨丨修理】
　　河女【晋书夏统传孝女曹娥年甫十四贞顺之徳过越梁宋其父堕江不得尸娥仰天哀号中流悲叹便投水而死父子防尸后乃俱出国人哀其孝义为歌丨丨之章】
　　河宫【杨炯老人星赋浑浑熊熊悬紫贝于丨丨晔晔暐暐曜明珠于汉水　李华元殿赋仰白帝而金精开披丨丨而银烛发　李濋华月照方池赋前临不测姮娥下入于丨丨永望长空明镜上腾于天歩　沈约前缓声歌龙马出黄苑帝服起丨丨　庾肩吾经夏禹庙诗侵云似天阙照水类丨丨】
　　河府【梁简文帝奉阿育王寺钱启施用万金檀丰十嵗寳陈丨丨泉出水衡】
</div>
    <div class="pagination">
<a href="御定骈字类编_page202.html">上一页</a><span>...</span><a href="御定骈字类编_page198.html">198</a><a href="御定骈字类编_page199.html">199</a><a href="御定骈字类编_page200.html">200</a><a href="御定骈字类编_page201.html">201</a><a href="御定骈字类编_page202.html">202</a><span class="current-page">203</span><a href="御定骈字类编_page204.html">204</a><a href="御定骈字类编_page205.html">205</a><a href="御定骈字类编_page206.html">206</a><a href="御定骈字类编_page207.html">207</a><a href="御定骈字类编_page208.html">208</a><span>...</span><a href="御定骈字类编_page204.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
