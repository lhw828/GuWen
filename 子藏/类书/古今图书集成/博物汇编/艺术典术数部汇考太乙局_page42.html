<!DOCTYPE html>
<html>
 <head>
  <meta charset="utf-8"/>
  <title>
   艺术典术数部汇考太乙局 - 第 42 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   艺术典术数部汇考太乙局 - 第 42 页/共 50 页
  </h1>
  <div class="content">
   子宫始击号为囚，身命逢之百种优，桡括是非公府患，又防父母不相投。主家业耗散，平生孤苦，贫乏强顽而虚假，阴谋害物，有汤火毒疾。　　始击来居丑位中，名为赤道带祥容，仍防骨肉无恩眷，吉宿相资家道丰。主财物先见耗散，祖业凋零，一生劳苦，晚年方得资财有余。　　始击偏宜寅上藏，变凶为吉号黄堂，不惟禄厚人多福，职显身高意亦强。若独立主科甲贵显，两府之格，戊癸生人更佳。　　始击卯宫号太平，半忧半吉也亨嘉，不利运逢并限遇，恐防公诉起私家。主先败后成，早年贫苦，晚景安乐，发财发福。大限临之，孝服连绵。　　始击辰宫暴败名，平生多是犯官刑，若为戊癸天元主，福禄多应致显荣。主性傲无知愚鲁，志大心高，有官刑之辱，到老无成，戊癸生，因祸得福。　　始击星宜在巳宫，福神添集喜相逢，仍嫌限数会于此，不免官司口舌中。主富贵双全，福禄安享。　　午上始击号天冲，福禄逢之自显荣，武镇边疆能保国，化为禄主福尤隆。主功名富贵骤然而发。　　始击未宫未为喜，家资破散余无几，蹇滞萧条受苦辛，不是刑妻定克子。　　申宫始击号改端，灾祸临头何日安，百计千谋总虚假，贪心无厌定遭官。主性强悍，视他人之财如己物，贪心不厌。　　酉宫始击未为祥，迟钝多因学不强，清淡家贫方可守，若还富足主癫狂。主一生成败，作事多虚不实。　　始击平安占戌宫，荣华威重号天堂，吉星相与同宫住，名利相期服四方。主良田万顷，金玉千箱，富贵两全，更食天禄。　　始击之星临亥方，名高业重忌亲房，是非当见灾为甚，纵读诗书名不香。主贫贱，一生漂流，多招灾祸，病不离身。
●上中下三等断
　　始击上巳寅午戌，丑卯中等数分明，亥未酉申辰子下。戊癸生人禄主星旺地，名利多骤发，陷宫灾害岂能伸，五福主大方能解，不敢与之争，上等功名威武大，中能统督职兵刑，下等四方奔走，主江湖游艺乐耕耘。星之最凶名始击，火位相逢化为吉，若更命宫来吉神，限数值之成大业。此论戊癸生人。　　始击凶星亦不同，若临寅午戌兴隆，戊癸命宫同此宿，定然节钺作英雄。戊癸生人逢始击寅午戌巳成贵职，若逢客大四神临旺处，乖张得处失。　　寅午戌兼巳，始击喜临之，事业高千古，声名振一时，中能安百姓，外可统全师，戊癸天元禄，扶持更合宜。
●始击星杂论
　　四柱三基五福高，自然名利两相饶，飞符始击如相照，不是螟蛉命不牢。　　荧惑之星火速追，若逢客四定为灾，关囚掩击兼临陷，任是高官落职来。　　公吏失权遭仗责，庶人口舌又消财，日时身命如俱犯，修德穰之免祸胎。　　伐宿击星最为凶，戊癸人逢乃有功，身旺煞高身有印，君星不犯庆重重。　　辛酉生人异伐星，更嫌火命带悬针，官符合并须流配，路死应须马上寻。　　争帝争王起草莱，伐星为到午宫来，南君北文昌亥上，有土有民有此财。　　宿出东方曰彗星，乃为灾曜祸非轻，小游天乙如同到，妻子当年亦受刑。　　偏方割据逞英雄，伐共民星在命宫，若更君星寅卯上，项王亥下楚歌终。　　宫中便有伐星名，此宿难逢戊癸生，更有击星相辅助，威风凛凛握强兵。　　自是皇朝一直臣，如何牢狱反亡身，臣基一宿因居晦，伐宿共来却居寅。　　宿出南方名始击，旺位逢之富无敌，若是主参来共居，断是奴仆生窜逆。　　此星何以为财亡，伐宿共民凶莫当，伐旺若逢民恶绝，事方如意便堪伤。　　始星若是到西方，孛宿为名祸莫当，主大当生为禄主，却携三尺镇边疆。　　兵刃如临肯出头，计神持刃与同游，伐星若作天元主，战伐常封万户侯。　　此星居北果何如，太乙为名自不虚，酒色之中须戒慎，不然身命早嗟吁。　　莫大威权是伐星，只嫌亥子与庚辛，若遇主将来相制，变祸为祥保此身。　　无端一死不分明，刺客奸人误此身，自是客参同晦弱，又嫌身命刃宫行。　　伐星寅位当骤发，若在寅宫好符法，更持羊刃镇鬼门，精通六丁并六甲。　　几阵腥风血染魂，立身朝夕向屠门，伐星为到砧刀位，命弱那堪见四神。　　金马玉堂登显贵，击星临旺建新宫，若逢陷绝兼囚克，修德穰之可免凶。　　始击官宫与福宫，逢之生旺福兴隆，九州岛四海英才出，五岳三山秀气钟。　　人生始击在生时，三岁还多父母遗，若有福天临巳午，胞胎襁褓必分离。
●飞符总论
　　飞符属火，凶神也，一名困厄，又名直符，照人身命日时，主破祖离乡，身孤，六亲无靠，克害妻子，财物破散，心性慵懒，多学少成，孤贫之命。　　又主禀性刚烈，不受屈处，若临四火旺地，主武烈英豪，或为边帅。　　又云，文为台谏，武镇边疆。又云，会福君文为台谏，兼武立陷宫，性僻奸诈，好酒狂诞，难学易忘，处世头绪多端，妨父母，克六亲，心雄胆大，无始终，不守信，纵得五福三基救助，但免贫困而富贵，不久盖星，多刑害也，惟寅午戌巳则变凶成吉，若亥子卯酉，主成败飘蓬，多招暗疾，骨肉刑伤，女命胎产之厄，男命水火之残。
●旺陷例
　　飞符阴火星。旺寅午戌巳。陷亥子。
●化曜
　　天符。直符。天极。天殃。火星。

●飞符临十二宫分歌
　　飞符在子名天哭，衣食不多无显禄，家居改革祖基迁，若逢吉宿灾不足。主离乡背井，六亲无靠，见五福三基可免凶咎。　　飞符入丑最堪娱，天乙为名主身孤，身若带时血滞疾，或伤脾胃或痈疽。主为小校兵隶，或宰杀，亦是破祖孤独。　　飞符寅位号天旋，变祸为祥衣禄全，运若逢时仍忌扰，或生疮毒苦忧煎。主握总戎之职，日生功名清显，夜生夭折多败。　　飞符临卯名沐浴，作事不成多不足，生人身命或逢之，僧道九流妨骨肉。主衣食劳碌，歇灭多凶，必遭刑狱，桡括小人侵害。　　飞符辰上好天滞，是非家计汤烧雪，若还从恭来相会，作事无成又窘迫。主镕铸炉冶，得火之利，有刑亥，多是非。　　飞符巳上好天医，只利功名不利私，官贵值之多得意，庶人何以慰心思。主兵权骤发，不久亦退败，或为提调班首。　　飞符午上最难逢，元帅威名自不同，福禄自然天与足，但防骨肉有西东。主强项威猛，足智多谋，为兵符宣制首领。日生贵显有权。　　飞符未上名天失，作事多废无定日，宜为僧道方无害，士庶闻之遭辱叱。主临事不密，能说他人，不能自虑，或为军营书吏司总。　　飞符申上号破星，直须仙箓保全身，更逢吉曜来相助，亦可名为善守人。主财物破散不常。多成败。若会吉星，主得外人财富。　　飞符酉上号暗堂，若逢身命有刑伤，平生多晦何时了，家事浑如雪见汤。又主身孤离乡。　　飞符戌上宝阁称，不惟去祸且荣身，福君同到尤为吉，作事无疑名利成。主边帅方面首领。日生有功名亦不长，多暗昧，子少女多。　　飞符亥上多不喜，败坏财物皆如此，一生作事更多疑，果是凶神名绝体。主孤独刑伤，见吉星亦难免，纵有二三子传家，惟一见。
●上中下三等断
　　飞符上巳寅午戌，中为丑未与申辰，下临亥子并卯酉，日时身命忌相临，纵有吉星来解助，亦知富贵不悠身深，上等督提纲领贵，中能营掌会施行，下为流荡飘零客，终始奔波受苦辛。　　天上凶星号直符，若临分野立焦枯，人生身命逢囚破，性烈心雄胆气粗。　　年月日时怕相逢，资财破散一朝空，饥馑为奴终乞丐，飘蓬无定任西东。　　阴谋计较多淫荡，不利行船怕水灾，更有几般霜刃死，多因飞宿命中来。
●飞符星杂论
　　飞符坐命是官符，必受王刑毁发肤，若有赦文星宿见，虽然带讼罪应无。　　飞符遇吉共居寅，暗有声名遇贵人，定得阴人成就力，复心相助获珍珠。　　心灵性慧自超群，冠世文章四海闻，食禄岂同常格贵，或文或午着儒勋。　　飞符始击名困厄，冲身冲命冲时日，饶他伶俐与聪明，终作飘流浪荡客。　　祖业不利缘何事，为有飞符在命元，更少吉星来救解，奔波劳碌走无边。　　纵得高官无厚禄，或遭刑克在衰宫，只宜云外为僧道，高卧林泉众所宗。　　飞符凶煞主灾厄，祖业全消散作灰，流落飘蓬犹自可，克妻害子更相催。　　飞符照命是凶星，金水深兮木土轻，行年二限如相遇，定生疾病与宫刑。　　飞符凶曜临旺宫，六乙生人身命逢，从来始破终无害，破过之时后亦丰。　　君基为福助飞符，亥子之方有若无，更有凶神来混杂，祖宗虽达亦防诛。　　飞符火宿最为凶，假是流年四柱逢，若在亥宫并子局，英雄总是一场空。　　巳午还同五福居，日时身命类相须，不因炉火成家业，征姓之人助力微。　　果敢威严暴裂雄，君基客大四神同，吉神相助还同旺，平地荣华富贵从。　　飞符亥子最为凶，只忌来临身命宫，别安身命多吉会，又将符法达天聪。　　民基飞符凶与吉，祖业须防暗消灭，旺位逢之亦可丰，陷地临时有灾厄。　　有妻死别又生离，天厄来同便可推，更有客参同此位，身亲奴婢属天机。　　播迁乡土若飘蓬，伐宿来临客大同，更有雷轰并木压，照天一炬业归空。　　离祖伤妻命至孤，身宫多是带飞符，若来旺位枢星共，骤发功名在外都。　　莫把凶星一例看，飞符往往作高官，生时带煞身临德，衣绣浸寻又獬冠。　　飞符乘旺遇三基，入仕何愁官品卑，若是文星文位见，若为武宿武中推。　　飞符偶喜遇文昌，更见三基并吉祥，不作元戎临塞漠，必司刑宪凛风霜。
●四神总论
　　四神属水，凶星也，在人身命日时，主财物不聚，作事歇灭，孤独无依，乃僧道高尚之士，若在家，定是妻迟子晚，或三合对照，会吉星亦可作贵格论，如立旺地，主仕宦清贵，多历河海舟船之任，在申子辰亥宫，名宿秀格，主秉性孤独，纵有心腹之交，不能始终，友谊在卯，为万水朝东格，非立旺亦医术高尚之士，或鱼盐商贾，在沐浴宫，春夏生人，为人花柳，秋冬生，则为渔人或舟师，在煞位，则吏人狱卒，刽子屠沽，在陷宫，败财破祖，孑身无依，茶坊酒肆之徒，在寅午虚巳方，为克火，又是财丰安享之命，得羽音人立旺，亦显达能守，为清高之士，总之聚散之星，进退无常，九成九败。
●旺陷例
　　四神阴水星。旺申子辰亥。陷戌未丑。
●化曜
　　天厄。天哭。白衣。孤星。沐浴。贯索。呻吟。水星。
●四神临十二宫分歌
　　四神居子号天宜，伶俐聪明性格奇，更有吉星相聚会，平生衣禄自饶余。主聪明颖悟，逢五福三基，主爵禄丰厚，丙辛生人尤美。　　四神居丑名天喜，赋性多能复多艺，若逢吉宿到斯宫，限数逢之身亦贵。主得商贩鱼盐之利，及舟船水洋之财。　　四神寅上不相宜，掩蹇萧条作事迟，天乙更来同位处，凶行横祸日相随。主性凶好杀，流落他乡，修船补漏，竹木雇载之工。　　四神卯上号烧炉，当改根基别处图，若是独行无大患，何忧疾病与悲呼。主得水利及舟船雇觅行商之类。逢飞始主痨疾伤残。　　四神辰位主荣华，名号金鞍实可夸，心性聪明人莫及，只防子息见虚花。会吉星有调羹之美。主酒肆茶盐巨商大贾，财富丰盈。　　四神巳上号天渊，绝气为名合此言，不利六亲并子息，宜僧宜道守当年。少年离亲随聘，或庶出，主下贱弄，巧歌舞调笑之辈，日生主富贵。　　四神午位号幽微，水火相和财谷宜，旺地逢之多显达，文昌到也更何疑。利口财舌辩。日生乃富贵，情性忠良，财帛多主先散后聚。　　四神居未不相成，别祖离宗号失荣，身命逢之多改革，游年当此弟兄分。主裁剪技巧匠作走富贵之家。夜生辛苦无依，日生亦贵，相貌异常。　　四神申位喜相临，秀气所钟人敬钦，若是文昌来会合，清闲富贵福悠深。会吉，功名显达。　　四神酉上天月星，多成多败不安宁，家财散后声名淡，语默施为假似真。主善言语，作事机巧，贵人敬爱，日生衣禄绵远，夜生贫困伤残。　　飘蓬无依号天休，戌上四神多诡谋，祖业得来如瓦解，是非难定莫贪求。奔波四方。　　亥上四神名本源，初岁伶仃老自安，若是文昌在三合，骨肉荣华得异缘。主近天颜，禄位高显，善谈笑，好下问，临险成福。
●上中下三等断
　　四神上亥申子辰，中午丑（卯酉、未戌）宫寻，巳寅（未戌、卯酉）为下等，日时身命莫相临。　　（多见、纵有）吉星多主贵，凶星相聚最无常，九来事聚不济时，随情上等功名荣水利，中等周游野店迎，下等伶俐多技艺，笑谈歌舞善修营。　　富贵谁能并，文章孰与伦，申辰亥子地，光大显家门。　　四神水宿土宫临，福禄消除祸患侵，纵有吉星无爵位，也须忧闷损精神。　　在亥子清闲富贵，在申辰职位高强，戌未丑定离乡井，寅巳宫家产难存，女命逢之更值陷宫，奸淫泛滥。
●四神星杂论
　　四神若遇贵人星，喜欣亥子及申辰，德重道高人仰慕，山中高卧旧纶巾。　　四神本合是孤神，得地翻然作贵人，三合臣基文计助，此身何虑困红尘。　　游计何须遇四神，此星相会定劳神，水灾火患成痨瘵，终作穷人与废人。　　损气伤人是计神，四神何用又临身，若非脾胃生浮肿，捉月游魂问水滨。　　四神文昌同失位，医卜羽流并技艺，当生主将是禄元，薄有才名须遇贵。　　行年孝服更离乡，飞符俱来致不祥，击宿若还同禄主，更名易姓得田庄。　　君基四神亥子丑，秉性聪明世稀有，文昌小游同计神，皆有扶持爵禄有。　　九流僧道格何从，天厄来临福德宫，不作丹霞方外客，也须异术动三公。　　贯索还来身命临，遭逢此处必惊人，丧门吊客并为助，父母妻孥必殒身。　　日时身命值斯星，疑谋猜虑乱纷纷，如逢陷地生痨瘵，脏腑之灾恐有刑。
●天乙总论
　　天乙属金，凶神也，又名天镇，又名天锋，实为孤独之星，在人身命日时，主破祖离居，平生蹇滞，心性耿介，高尚寡合，不合人情，六亲不睦，终身无靠，性强气傲，身孤不茍，又主刚明果断，所谓仁义而利薄者也，在申子辰三方，便合金白水清格，主近大贵发福，亦有权贵，在巳酉丑三方，便合才学富贵格，谓金神得金局也，在寅午戌三方，金入火乡，名销铄格，主有疾病是非拮据，难亲易疏，在亥卯未三方，化为天暗星，乃不贵，三合照吉星亦可富贵，如无则破祖身孤，与人往来，多招是非不和，人情更见凶星，宜作福修德禳之，方可无大患，而发福亦迟，若主旺宫，则武事贵显，巳丑兮名为将相，申酉兮果敢功勋，陷地居之，则平生蹇滞，凶星聚会，主僧道清名，吉曜同宫，才名显著，恶绝并立，阵死遭刑，女命逢之，主产难堕胎之害。
●旺陷例
　　天乙阴金星。旺巳酉丑申。陷寅午。
●化曜
　　金乙。天虎。天裸。天锋。白虎。金星。
●天乙临十二宫分歌
　　子上名曰天骥星，人生遇着有虚名，三基五福同三合，富贵荣华驰令名。主破祖虚花，中年成败，克子刑妻，游方食禄，逢飞始诸凶，则困苦劳神。　　丑宫天乙实清奇，天帅威权最所宜，志气昂昂人敬服，果然豪杰不卑微。主武职，贵显，阴谋有毒，五金中得利。女命有灾厄。　　天乙寅方号怒涛，若同飞始寿难高，江乡踪迹无依靠，别立门庭方富饶。求谋有利，主得外财。春夏生多富而相貌甚美。会凶星主漂流下贱。　　卯宫天乙名暗财，劳力劳心善作为，若遇飞始临其地，金谷资财似火吹。主技艺及绣造，裁剪针匠，求利生财。夜生须防因财受害之事，否则饥寒。　　天乙辰宫号天宪，舞文弄法多更变，若非身病与人伤，终值公非残首面。主炉冶得利。或山林采取五金八石生财。会吉星主贵但奸猾。　　巳宫天乙号金章，百计千谋力量强，不特声名扬四海，生平浩气姓名芳。秋冬气秀，馆合之贵。主炉火烧炼，显名成就兴家。　　天乙凶星在午方，名为天戮主残伤，独行自是宜屠宰，若见凶星有祸殃。主幼失父母，蹇滞憔悴，不得善终。日生有生杀之权，夜生贫困夭折。　　未为天暴受苦辛，生来成败费经营，播迁事业方安定，只是为人性不平。主九流巫术，得大人敬爱。然多小人是非，僧嫌拮据。　　天乙申宫号天旌，吉星同会称心情，边陲武术威名重，千载黄河一鉴清。主武职边将。会三基五福，主科甲台谏。　　酉宫天乙在金方，凛凛威风肃纪纲，凶曜不来相混杂，纵有微灾亦吉昌。威镇边疆，武贵之格。　　天乙戌宫为望云，生来无利亦无名，为人狂妄还遭谤，虚诈偏多灾祸侵。主幼失父母，克子害妻，老见孤单，破相。　　亥宫天乙号名星，吉宿如临事事亨，士宦逢之临大限，前程显耀乐升平。主祖业耗散。中年成败。
●上中下三等断
　　天乙上申巳酉丑，中居亥卯未子辰，寅午戌宫为下等，富贵多因险处生，身命日时遭破败，平生孤独主劳神，上等功名荣显贵，九流艺术在中平，无依下等多淹滞，困苦刑伤甚不宁。
●天乙星杂论
　　民基天乙共居申，富贵之家有此身，利厚名轻无横逆，何妨五福反居寅。　　人间最苦是孤身，天乙原来居命身，纵有祖居多破败，可怜终日苦伶仃。　　生逢天乙无依靠，衣禄从来未得亨，不作佣人求度日，也须技艺得偷生。　　天乙金星凶可知，忌临身命在生时，更遇三刑并六亥，将来横死不全尸。　　天乙五福同旺地，日时身命数相际，定因贵显得成名，积玉堆金说奇遇。　　天乙属金会伐星，不为盗贼乃为兵，无端起讼遭刑宪，立命原来在卯寅。　　天镇天锋是此星，却来巳上化科名，往往灵人不灵己，终由异路得微名。　　发达多因立旺宫，却来五福与相同，更兼主将三合见，眼望旌旗捷报荣。　　天乙小游居巳午，更有伐星同一处，身在胞胎须失父，不是螟蛉妾是母。
●地乙总论
　　地乙属土，凶神也，实为鳏寡之星，在人身命日时，主孤僻自强，禀性耿介，奔波劳苦，克妻害子，衣食不周，有刑狱之厄，及痈疽血光之灾，亦好山林，乘旺颇敦厚重义，异路功名，多骤发，若修德，必至大贵，立陷主体亏，手足眼口不全，性恶，奔波，若无吉星救解，则多病遭刑，破祖妨亲，不招兄弟，若立旺位，逢五福三基相助，必主贵人成就功名，多生财禄，又主好天文地理术数及明医卜之艺，钦动公卿。　　地乙之星明历数，数为阴土主坟场，阳宫亦解算天文，阴宫地理多奇遇。亦须逢旺。　　地乙凶星悖不和，好行杀戮动干戈，身命如逢绝陷地，孤贫蹇滞奈之何。主好杀，倨傲无情。
●旺陷例
　　地乙阴土星。旺子丑辰未申。陷寅卯酉。
●化曜
　　天袅。天狗。土星。

●地乙临十二宫分歌
　　子宫地乙号贪官，利己伤人定不安，还加众恶同相济，难背亲婚祸患牵。日生贵，夜生不利。主明天文地理术数。亦与辰宫同论。　　转祸为祥丑上安，平生衣禄有何难，金章紫绶功名显，莫作寒窗冷眼看。因远游发福，或镇守边隅之职。　　寅上名曰厄会孤，宗亲不利叹穷途，为人性烈多权变，虚诈难交情义疏。纵见吉星亦主贫困孤单，多灾疾，或庶出鳏寡。　　卯宫地乙最伤心，死别生离祸患侵，仁义乖疏下流辈，四神若会疾相侵。主家破财散，到老辛苦，或劳疾或僧道。会吉星，衣食稍丰。　　地乙辰宫玉骑飞，化凶为福理精微，吉星会也方称妙，不见凶星始道奇。主耿介孤高，中年发福，为富贵格，或为守土之宫，会凶星，衣食不足。　　巳宫地乙谩嗟咨，劳力劳神过虑思，兄弟不堪情义薄，到头名利晚成迟。吉星扶助当骤发，或为医卜之流，逢凶则无倚。　　午宫地乙不宜临，陶铸生涯多苦辛，若要清闲身自在，不戴黄冠定作僧。主装塑窑灶磁器土物，或为僧道医士。　　未宫地乙号班头，利己还须苦志求，竭力经营成事业，从来祖业不曾留。干办食禄，自立贵显。　　地乙居申号紫微，声名不薄少灾非，若还五福来相会，衣食丰盈造帝扉。主秉性重厚，能言语，多风流。财帛耗散而不聚。　　酉宫地乙名宫怨，妻子不全家业变，飞符始击或来同，不惟抱疾还贫贱。主游艺流荡，赌嫖猖狂，刑克妻子，下贱之辈。　　戌宫地乙若相逢，玉树为名气象雄，衣禄到头终有望，也成名利也成功。主富厚，财谷丰盈。通天文地理术数。　　亥宫地乙号清台，历数通灵不妄裁，食禄天厨权职重，吉神聚会乃英才。主贵显丰富。若妄自尊大，贪名恋禄，反受辱矣。
●上中下三等断
　　地乙四季皆为土，中等巳申子（亥午）侵，（午亥）卯酉寅为下等，日时身命莫相临，难孤女寡防刑害，痼疾沉痾作废人，上等孤高边外贵，中能陶铸艺工能，下多流落风尘内，抱疾随缘莫强行。在辰戌身荣富足，居寅卯蹇滞淹留，卯酉主劳困，女命逢之，好颜色，善歌谣。
●地乙星杂论
　　地乙凶神性不和，好行杀戮用干戈，人生若值临身命，蹇滞孤贫没奈何。　　午上此星为白虎，若临身命堪愁楚，岁冲飞刃或相逢，生世颠狂立身苦。　　地乙五福莫居寅，破业亡家婢所生，若是命身多吉宿，凶神化解却安宁。　　地乙文昌若欲君，飞符带印主临兵，莫将一例凶星看，杀曜当权是贵人。　　地乙文昌亥子位，最喜臣基来聚会，吉星若见禄主星，青罗紫绶称荣贵。　　性洁山陵寄此生，孤高耿介独能行，文昌更与君基会，食禄清廉亦显荣。　　四神地乙主离乡，更见飞符水火伤，家业自然多破败，终身不免道途亡。　　若逢地乙向东行，半是灾危半苦辛，作事乖张无所著，一生劳碌向公门。　　土宿三基地乙神，最嫌宫分卯兼寅，吉星聚会相和解，丑未辰戌旺欣欣。　　天乙为灾若会同，行年一见便生凶，饶君天禄丰盈厚，抱疾遭刑不善终。
○艺术典第七百一卷　术数部汇考十五　太乙人道命法五
●二神同宫格
●五福、君基
　　五福喜同君基星，功镇寰区驰俊名，更临辰戌丑申未，必然合台作公卿。五福君基同旺位，一生富贵两全人，行年限数如相会，财进添丁禄位盈。在子丑辰亥巳。　　五福君基同入庙，黄甲科名正年少，裂土分茅富贵尊，功业崇高握权要。福君同一位，端拱事天皇，甲己为禄主，辰戌入庙堂，名标龙虎榜，择善侍君王，富贵人间少，千仓与万箱。加旺位必登科甲，福最大，禄最高，将相之财才，王侯之贵，拱夹身命大贵。又云，君基亏刑极，而五福在时，主中年富贵。一云，在酉，王侯之尊﹔在四土及申，主公卿﹔在亥子巳上，亦富贵。
●五福、臣基
　　当生五福臣基会，纯厚温良世所稀，官禄宫中星更吉，明良际会步天衢。如加旺位，必登相位，贵极大臣，官禄宫中星吉，主拜相。经云，福臣同位，宰辅之勋。
●五福、民基
　　五福民基主发财，兴隆家业祖传来，若居陷位寅卯上，明微禄薄却无灾。如旺，主安享之福甚厚，但不能大显，只可纳粟求名，为民父母，惟得大富，金玉满堂，粟陈贯朽之象。又云，福民相会为朝廷之客，照财帛化富星，在妻宫主妻禄，在子息无亏退，主受子封。忌入寅卯位，主名微禄薄，却无灾晦。
●五福、文昌
　　五福文昌富贵高，若临旺地作英豪，日时身命如相遇，德行清华众所超。五福文星同旺处，必作文章秀丽人，若随龙门并亥子，定膺上第得功名。五福文昌聚会，姓名早岁馨香，馆合丝纶美任，平生爵禄非常。如加亥子，主科甲入相，又主德行清华。
●五福、计神
　　流通财计足军民，五计同来立命身，安内攘夷多显绩，青云直步入枫宸。五福清华福最高，计神如共定英豪，平时日命如逢着，富贵双全衣锦袍。　　加旺主文章冠世，财富名高，定膺极品之荣。经云，福计同会，禄财丰厚。
●五福、小游
　　福游照处临官望，当是英豪俊迈人，更得喜神来辅合，多因简拔立功名。加旺主科甲高显，贵极人臣，得角音姓氏人之力。　　福游二位入青龙，交互相临寅卯宫，带得骑龙兼亥子，英年富贵位三公。经云，福游同会，贵而常保。又主权柄归己。在亥子宫大贵，在寅卯宫发福，一云，同在卯位，不主富而主劳苦。　　小游金地立身孤，男命穷途更独居，若是有妻妻不正，女流守寡定无夫。福游位相同，不宜申酉宫，因金所克，零落与飘蓬。临申酉为恶绝陷地，多主刑克，漂流异乡，多受困苦。尤忌四神同女命，多婢妾。
●五福、主大将
　　五福主大两吉神，旺位公侯科甲名，文居两府兼将相，凶会边方作辅臣。五福同主大，申宫科甲高，共居辰酉位，横发冠英豪。加旺在申酉丑位，乃是两府之命，公侯之贵。又云，同在辰亦然。若会凶星，主为边帅，剪除祸乱，清平宇内，旌节辅臣之尊。
●五福、客大将
　　五福客大两喜同，申子辰亥自天钟，威灵贤帅因时起，蓬岛真仙应运蓬。加旺必是贤帅，或作真仙，乃出世应运之人，居四水位上，享至厚之福。又云，加旺宣威沙漠。临官禄之要地，武镇边城。
●五福、主小将
　　五福主小会，端居庙旺中，为文与为武，须假贵人荣，申子辰亥住，富贵福兼隆。加旺于四水位上，能助五福之德，必与大贵，作参谋假力行权德，大人之助而享福。又云，限数逢之多际遇，为官为吏可成名。若在陷宫应是仆，会同文昌书吏人。
●五福、客小将
　　五福客参将，成名在他乡，应得贵人力，威权立纪纲。如亥卯未能助五福之德，随贵人游宦，获财发福，假力行权，多得赞助，而无惊忧，福依他人也。又云，主他乡成名，或游宦而兴，木命人更的，大抵主破祖离居。
●五福、始击
　　五福始击旺宫临，戊癸人逢大显名，官禄吉同真贵显，直登云路作名臣。五福客目如相会，俱在旺乡贵不移，始击若旺五福衰，一生未免尘埃埋。五福若旺始击衰，亦作英雄居上客，切须仔细认根基，吉凶响应无差忒。恶星对照卯同寅，亦可安宁保此身，不必更论成与败，不为大富不为贫。伐宿禄元逢五福，舞文弄法能润屋，瘠人肥己了无情，堪笑盛衰成反复。五福与始击同，须分清浊吉凶，盖五福旺申至丑，始击旺寅至未，加旺多因战功，立身成名发福，如戊癸两干生人遇之，定主科甲及第，当朝一品，出将入相之荣，加于申酉戌亥子丑位者应之，此系福旺始衰也，官禄吉尤的，如居陷地，多为九流术士，居于寅卯巳午未方者应之。一云，福旺始衰申辰宫也，福衰始旺寅巳宫也。又临亥子，驰聘多淫。
●五福、飞符
　　福飞南方四火位，临旺武功获显贵，性执多刚不可当，还因炉冶得厚利。飞符先向命宫缠，五福虽来却后天，名利晚年方遂意，可怜困苦在初年。福飞水位不为良，面目股肱须见伤，虽有吉神来救护，临终难免恶声扬。喜四火位，主先衰而后兴，加旺主武职威显，或因符箓发福，必得征音姓人力赞助获财福，飞符在巳午应之。又云，飞符在寅会吉亦富。又云，飞符先到，五福后到，主名利晚年方遂。在水面主面目有伤，更主性暴，不得令终，更主克妻害子。又云，主性好杀戮丑行，豺虎狼狈，手足面目带疾，飞符在卯与五福同，名为恶绝，居于命位而天元属水者，不寿。又，同在卯，主行法。又云，五福在晦伏宫与符厄同住，应凶恶，无知识。又云，五福见飞始，主减其福，虽富贵，不久。
●五福、四神
　　五福四神临旺位，日时身命总相宜，鱼盐水利舟船发，甲子辰兼亥子推，还得征音人助力，为人钦敬福相随。湖海生涯要问津，四神临亥是其人，如何又作华封客，五福生时却在身。五福四神同旺宫，日时身命类相逢，不因羽姓人成福，自是鱼盐水利中。四神临命号孤神，五福同来却在申，必是清闲林下客，火炉丹灶妙通灵。四神四季中，生逢入命宫，儿孙招疾苦，自己亦终凶。四神四土位，困厄作危，纵有儿和女，终身未可期。五福同四神为鄙吝之宿，加旺又得水数，值丙辛生人，必历江湖河海之职，水中获利，及鱼盐舟船之财，在申为丹客。在寅卯，人主困苦，若有凶星混杂，主多学少成，性情流荡，九流僧道之象。大忌土位，不利子孙，自不善终。如五福居晦伏，人主多疾病。如会君基于身命日时之上，不犯凶星混杂，定是清贵受福之格，亦多高尚之士，人所钦敬悦服。更同主大，则兵权统众之象。
●五福、天乙
　　天乙如居巳午间，更逢五福实为难，此为铸印清奇格，定列皇朝作大官。加旺必于五金中发福，得财更在巳酉丑申之宫，乃从革之象，主兵权万里，若得金数，必获商音姓氏之人力。　　五福天乙居火位，男偷女盗损其身，长怀贫贱遭凌辱，纵有千金不济贫。福天同在午，胞胎失父，襁褓失母，长大强项无羁，多受贫贱，频遭凌辱，少年夭折，不得善终。　　五福与天乙，炎炎巳午存，胞胎失父母，襁褓或离亲，强巧徒劳虑，贪心不济贫，何须问凌辱，难得保终身。金神天乙细推祥，天乙同来入旺乡，主大更逢得金数，清华正色立朝堂。
●五福、地乙
　　五福同宫地乙居，日时身命数相须，丝绵财帛独无事，宫姓之人借力伏。五福相会地乙星，最宜身命旺宫临，更有文昌计神会，辅佐君王盖世勋。五福地乙居寅卯，生身奴婢为螟蛉，破祖亡家身浪荡，飘蓬流落一孤身。木宫福地大非良，男子飘蓬走异乡，女子风尘为婢妾，夫君纵有亦为娼。加旺必山田中得利发福，或布帛菽栗丝绢之类获利。若遇土数，得宫音人力，荣显禄位，必因天文地理历数显达扬名，主田园千顷，金玉满堂，忌寅卯，主贱，主庶出，克母或母恶疾，离祖为卒伍，漂流孤孑。女为婢妾，为娼。如身命吉星照，可安宁，亦出家命。又云，五福在寅，主安贫乐道。在申，主衣食丰，近贵。在酉，自缢投河。
●君基、臣基
　　君基太乙最难逢，入庙须当禄仕崇，若得臣基来辅佐，定知不久位三公。君臣慶會世間稀，女命逢之亦后妃，若是男子遇旺位，虞廷稷契及　夔。名曰庆会立旺位，科甲入相，贵极人臣，三合见之，亦得用，主贵显。若遇陷逢空，福星官禄俱不吉，应主功名退损，事业萧条。臣在亥，三公命，子丑戌，际会风云。如君子臣午相对，主先虚后实，生于秋冬则贵显。如君居闲，臣居晦没，主功名难遂。
●君基、民基
　　君基民曜最为良，福禄荣华在少年，宫福禄德吉星助，纳粟登科列朝班。民基性秀，近贤君，财福丰隆，基业新异，日须当作台辅，初年职任每亲民。名禄之格也，又云，庭集珠履，加旺，主少年俊秀，财旺生官，为民父母，必假贵人之力而发福，如官禄福德宫吉，可纳粟为官，又云，为辅弼之臣，福德空，主穷。在未，主有恩封。
●君基、文昌
　　君基文宿中三元，朝中极品列真仙，天元禄主入身命，内阁一品掌朝权。生时身元见君基，文昌吉宿又相随，更得主参相助力，为官列土镇华夷。加旺，主少年甲第，多因状元入相，晚岁增荣。在亥子宫，名为帝座，主文字，立身扬名。若化禄主，主干元官星，主大贵。
●君基、计神
　　计神在命本为奇，更遇君基旺位宜，若有吉星来辅翼，身安心苦佐明时。君基计神临旺宫，同心同德立大功，文居台合武封拜，名扬四海沾君恩。加旺，主深谋远虑，料事多中，言听计从，主文武两全，外则决胜千里，内则馆合之贵，治国安民，再看三方冲照，及官禄福德之宫星，以决文武。
●君基、小游
　　君基小游在旺乡，富贵功名不可量，若居申酉克妻子，操持可悯受凄凉。君基小游同恶地，或文或武总成空，妨妻害子身孤独，衣食奔波落窘中。加旺，主心纯性慧，谋略超群，为国柱石，然不免心强好胜，又云，在寅卯为恶绝，不能功名，更主妨妻克子，身孤窘迫。若立陷宫，文而不秀，武而不威。
●君基、主大将
　　君基主大最难逢，万里封侯定显荣，五福文昌三合照，一举成名朝野惊。金神主大将，偏喜遇君基，旺位相逢着，公侯命最奇。加旺主兵权万里，封侯之赏。若三合五福文昌，主名魁天下，出将入相之功勋。如五福在父宫，主世禄。
●君基、客大将
  </div>
  <div class="pagination">
   <a href="艺术典术数部汇考太乙局_page41.html">
    上一页
   </a>
   <span>
    ...
   </span>
   <a href="艺术典术数部汇考太乙局_page37.html">
    37
   </a>
   <a href="艺术典术数部汇考太乙局_page38.html">
    38
   </a>
   <a href="艺术典术数部汇考太乙局_page39.html">
    39
   </a>
   <a href="艺术典术数部汇考太乙局_page40.html">
    40
   </a>
   <a href="艺术典术数部汇考太乙局_page41.html">
    41
   </a>
   <span class="current-page">
    42
   </span>
   <a href="艺术典术数部汇考太乙局_page43.html">
    43
   </a>
   <a href="艺术典术数部汇考太乙局_page44.html">
    44
   </a>
   <a href="艺术典术数部汇考太乙局_page45.html">
    45
   </a>
   <a href="艺术典术数部汇考太乙局_page46.html">
    46
   </a>
   <a href="艺术典术数部汇考太乙局_page47.html">
    47
   </a>
   <span>
    ...
   </span>
   <a href="艺术典术数部汇考太乙局_page43.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
