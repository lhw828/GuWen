<!DOCTYPE html>
<html>
<head>
    <meta charset="UTF-8">
    <title>官常典勋爵部 - 第 16 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>官常典勋爵部 - 第 16 页/共 46 页</h1>
    <div class="content">全
丰城朱氏曰言辟廱之教育而必言其乐之和　者以见鼓舞作兴之有其术也按文王有声篇文王受命有此武功既伐于崇作邑于丰文王烝哉筑城伊淢作丰伊匹匪棘其欲遹追来孝王后烝哉王公伊濯维丰之垣四方攸同王后维翰王后烝哉丰水东注维禹之绩四方攸同皇王维辟皇王烝哉
朱
注
丰即崇国之地文王营丰邑之城因旧沟为限　而筑之其作邑居亦称其城而不侈大按左传文王闻崇德乱而伐之军三旬而不降退修政教而复伐之因垒而降按史记周本纪虞芮如周之明年伐犬戎明年伐密须明年败耆国殷之祖伊闻之惧以告帝纣纣曰不有天命乎是何能为明年伐邘明年伐崇侯虎而作丰邑自岐下而徙都丰明年西伯崩太子发立是为武王按竹书纪年帝辛三十四年周师取耆及邘遂伐崇崇人降冬十二月昆夷侵周三十五年周大饥西伯自程迁于丰三十六年春正月诸侯朝于周遂伐昆夷西伯使世子发营镐三十七年周作辟雍三十九年大夫辛甲出奔周四十年周作灵台王使胶鬲求玉于周按通鉴前编帝辛十有九祀西伯伐崇因作丰邑徙都之周西伯立灵台
目
礼疏曰文王立灵台于时年九十六也
帝辛二十祀西伯昌薨子发立
按竹书纪年帝辛四十一年春三月西伯昌薨按通鉴前编帝辛二十祀西伯昌薨世子发嗣立目
大纪曰西伯寝疾谓世子曰见善勿怠时至勿　疑去非勿处此三者道之所以止也世子再拜受　教西伯薨葬于毕帝辛　　　祀西伯发作辟廱于镐
按诗经大雅文王有声篇镐京辟廱自西自东自南自北无思不服皇王烝哉
朱
注
镐京武王所营也在丰水东去丰邑二十五里　张子曰周家自后稷居邰公刘居豳太王邑岐而　文王则迁于丰至武王又居于镐当是时民之归　者日众其地有不能容不得不迁也灵台辟廱文　王之学也镐京辟廱武王之学也至此始为天子　之学矣此言武王徙居镐京讲学行礼而天下自　服也考卜维王宅是镐京维龟正之武王成之武王烝哉朱
注
宅居正决也成之作邑居也
帝辛二十七祀周西伯发生元子诵
按通鉴前编云云

目
大纪曰西伯纳吕尚之女曰邑姜为妃邑姜贤　立未尝倚坐未尝倨怒未尝厉是年生子诵帝辛三十一祀西伯东观兵戡黎按书经西伯既戡黎祖伊恐奔告于王曰天子天既讫我殷命格人元龟罔敢知吉非先王不相我后人惟王淫戏用自绝故天弃我不有康食不虞天性不迪率典今我民罔弗欲丧曰天曷不降威大命不挚今王其如台王曰呜呼我生不有命在天祖伊反曰呜呼乃罪多参在上乃能责命于天殷之即丧指乃功不无戮于尔邦按通鉴前编帝辛三十有一祀周西伯东观兵戡黎商亡武王十三年伐商王辛遂有天下
按书经泰誓惟十有三年春大会于孟津
按史记周本纪武王即位太公望为师周公旦为辅召公毕公之徒左右王师修文王绪业九年武王上祭于毕东观兵至于盟津为文王木主载以车中军武王自称太子发言奉文王以伐不敢自专乃告司马司徒司空诸节齐栗信哉予无知以先祖有德臣小子受先功毕力赏罚以定其功遂兴师师尚父号曰总尔众庶与尔舟楫后至者斩武王渡河中流白鱼跃入王舟中武王俯取以祭既渡有火自上复于下至于王屋流为乌其色赤其声魄云是时诸侯不期而会盟津者八百诸侯诸侯皆曰纣可伐矣武王曰女未知天命未可也乃还师归居二年闻纣昏乱暴虐滋甚杀王子比干囚箕子太师疵少师强抱其乐器而&#周于是武王遍告诸侯曰殷有重罪不可以不毕伐乃遵文王遂率戎车三百乘虎贲三千人甲士四万五千人以东伐纣十一年十二月戊午师毕渡盟津诸侯咸会曰孳孳无怠武王乃作泰誓告于众庶二月甲子昧爽武王朝至于商郊牧野乃誓武王左杖黄钺右秉白旄以麾誓已诸侯兵会者车四千乘陈师牧野帝纣闻武王来亦发兵七十万人距武王武王使师尚父与百夫致师以大卒驰帝纣师纣师虽众皆无战之心心欲武王亟入纣师皆倒兵以战以开武王武王驰之纣兵皆&#畔纣纣走反入登于鹿台之上蒙衣其珠玉自燔于火而死　勋爵部汇考十二
　　有虞氏二
　　商
帝舜褒赏勋爵益封契而商国始大
按诗经商颂元鸟篇天命元鸟降而生商

笺
鳦遗卵娀氏之女简狄吞之而生契为尧司徒　有功封商尧知其后将兴又锡其姓焉按长发篇浚哲维商长发其祥洪水芒芒禹敷下土方外大国是疆幅陨既长有娀方将帝立子生商笺
帝黑帝也禹敷下土之时有娀氏之国亦始广　大有女简狄吞鳦卵而生契尧封之于商元王桓拨受小国是达受大国是达率履不越遂视既发
传
始尧封之商为小国舜之末年乃益其土地为　大国皆能达其教令疏
知尧封为小国舜益为大
　国者中候握河纪说尧云斯封稷契皋陶赐姓号　是尧封之也考河命说舜之事云褒赐群臣赏爵　有功稷契皋陶益土地是舜益地为大国也自殷　以上大国百里按史记殷本纪殷契母曰简狄有娀氏之女为帝喾次妃三人行浴见元鸟堕其卵简狄取吞之因孕生契契长而佐禹治水有功帝舜乃命契曰百姓不亲五品不训汝为司徒而敬敷五教在宽封于商赐姓子氏按路史帝喾高辛氏次妃有娀氏曰简狄生契也聪明而仁尧命司徒使布五教而民辑及虞不废是以受商赐姓子氏商人谓之元王子昭明居砥石生相土克承商业始居商丘出长诸侯威武烈烈至孙冥为司空世事虞夏十有二世而汤遂兴
注
所封乃华阴郑县有栾都城故潘邑也世本谓　契居蕃是矣中候握河纪云契皆尧封长发笺　云尧小封舜末年益为大妄也夏帝相十五岁商侯相土作乘马遂迁于商丘按竹书纪年云云按路史越在先时阏伯火正实事唐虞禹更以相土居之商虚入为王官出长诸侯有勤于民以食于味帝少康十一岁使商侯冥治河按竹书纪年云云
帝杼十三岁商侯冥死于河
按竹书纪年云云
按史记殷本纪注宋忠曰冥为司空勤其官事死于水中殷人郊之帝芒三十三岁商侯迁于殷
按竹书纪年云云
帝泄十二岁殷侯子亥宾于有易有易杀而放之按竹书纪年云云帝泄十六岁殷侯微以河伯之师伐有易杀其君绵臣按竹书纪年云云

注
殷侯子亥宾于有易而淫焉有易之君绵臣杀　而放之故殷上甲微假师于河伯以伐有易灭之　遂杀其君绵臣中叶衰而上甲微复兴故殷人报　焉帝孔甲三十七岁商主癸生子履
按通鉴前编云云

注
帝王世纪曰主癸之妃扶都见白气贯月而生　汤帝癸二十一岁商师征有洛克之遂征荆荆降按竹书纪年云云帝癸三十五岁商主癸薨子履嗣位
按史记殷本纪契兴于唐虞大禹之际功业着于百姓百姓以平契卒子昭明立昭明卒子相土立相土卒子昌若立昌若卒子曹圉立曹圉卒子冥立冥卒子振立振卒子微立微卒子报丁立报丁卒子报乙立报乙卒子报丙立报丙卒子主壬立主壬卒子主癸立主癸卒子天乙立是为成汤自契至汤八迁汤始居亳从先王居作帝诰
注
孔安国曰契父帝喾居亳汤自商丘迁焉故曰　从先王居按竹书纪年夏桀三十五年商侯履迁于亳
按通鉴前编后癸三十有五岁商主癸薨子履嗣位始居亳帝癸三十六岁汤征葛
按史记殷本纪汤征诸侯葛伯不祀汤始伐之按通鉴前编后癸三十六岁商汤始用师征葛帝癸三十七岁商汤聘伊尹于有莘进于夏桀按史记殷本纪汤曰予有言人视水见形视民知治不伊尹曰明哉言能听道乃进君国子民为善者皆在王宫勉哉勉哉汤曰女不能敬命予大罚殛之无有攸赦作汤征伊尹名阿衡阿衡欲干汤而无由乃为有莘氏媵臣负俎鼎以滋味说汤致于王道或曰伊尹处士汤使人聘迎之五反然后肯往从汤言素王及九主之事汤举任以国政伊尹去汤适夏按通鉴前编后癸三十有七岁商汤遣使以币聘伊尹于有莘进伊尹于夏王桀帝癸四十岁伊尹复归汤
按史记殷本纪伊尹去汤适夏既丑有夏复归于亳入自北门遇女鸠女房作女鸠女房按新序桀作瑶台罢民力殚民财为酒池糟堤纵靡靡之乐一鼓而牛饮者三千人群臣相持歌曰江水沛沛兮舟&#败兮我王废兮趋归薄兮藩亦大兮又曰乐兮乐兮四牡跷兮六辔沃兮去不善而从善何不乐兮伊尹知天命之去举觞而告桀曰君王不听臣之言亡无日矣桀拍然而作哑然而笑曰子何妖言吾有天下如天之有日也曰有亡乎日亡吾乃亡耳于是尹接履而趋遂适商就汤汤立为相故伊尹去夏归亳商王而夏亡按通鉴前编后癸四十岁伊尹复归于亳
帝癸四十二岁囚汤于夏台既而释之
按竹书纪年夏桀二十二年商侯履来朝命囚履于夏台二十三年释商侯履诸侯遂宾于商接通鉴前编夏桀四十有二岁夏王桀囚商汤于夏台既而释之帝癸五十一岁太史令终古出奔商
按通鉴前编云云

注
淮南子曰夏之将亡太史令终古先奔于商三　年而夏桀乃亡大纪曰夏桀凿池为夜宫男女杂　处三旬不朝太史令终古执其图法泣谏不听终　古出奔商帝癸五十三岁商汤伐夏桀放之南巢遂有天下按史记殷本纪汤出见野张网四面祝曰自天下四方皆入吾网汤曰噫嘻尽之矣乃去其三面祝曰欲左左欲右右不用命乃入吾网诸侯闻之曰汤德至矣及禽兽当是时夏桀为虐政淫荒而诸侯昆吾氏为乱汤乃兴师率诸侯伊尹从汤汤自把钺以伐昆吾遂伐桀作汤誓号曰武王桀败于有娀之墟桀奔于鸣条夏师败绩汤遂伐三俘厥宝玉义伯仲伯作典宝汤既胜夏欲迁其社不可作夏社伊尹报于是诸侯心服汤乃践天子位平定海内按竹书纪年夏桀二十六年商灭温二十八年昆吾氏伐商商会诸侯于景亳遂征韦商师取韦遂征顾太史令终古出奔商二十九年商师取顾三日并出费伯昌出奔商商师征昆吾三十一年商自陑征夏邑克昆吾大雷雨战于鸣条夏师败绩桀出奔三朡商师征三朡战于郕获桀于焦门放之于南巢按通鉴前编后癸五十有二岁为商汤十有七祀商王成汤十有八祀王誓师伐夏桀放之于南巢　　资帝舜封黄帝之后于资
按路史有虞氏作封黄帝之后一十有九侯伯其得资者为资氏氏　　&#
帝舜封黄帝之后于&#
按路史有虞氏作封黄帝之后一十有九侯伯其得&#者为&#氏辅氏　　&#　　　　　　　　虔
帝舜封黄帝之后于虔
按路史有虞氏作封黄帝之后一十有九侯伯其得虔者为虔氏　　寇
帝舜封黄帝之后于寇
按路史有虞氏作封黄帝之后一十有九侯伯其得寇者为寇氏口引氏刘氏　　郦
帝舜封黄帝之后于郦
按路史有虞氏作封黄帝之后一十有九侯伯国于郦者为郦氏俪氏食其氏侍其氏　皋陶有子三人长伯翳次仲甄次封偃为偃姓偃匽之后有州绞贰轸谣皖参会阮棐鬲郦郾止舒庸舒鸠舒龙舒蓼舒鲍舒龚后各以国命氏
注
按史记匽姓皋陶后庄帝母匽氏国潜夫论偃　姓有舒庸舒鸠舒龙舒共止郦谣参会六阮棐高　高即皋也偃或作优误按郦路史作黄帝后又
以为皋陶后故附录于此

　　翟
帝舜封黄帝之后于翟
按路史有虞氏作封黄帝之后一十有九侯伯国于翟者为翟氏籴氏狄氏　　詹
帝舜封黄帝之后于詹
按路史有虞氏作封黄帝之后一十有九侯伯国于詹者为詹氏　　葛
黄帝之后自詹移葛
按路史有虞氏作封黄帝之后一十有九侯伯国于詹者为詹氏自詹移葛则为葛氏詹葛氏
注
葛伯爵
　　鬷
帝舜封飂叔安裔子于鬷
按左传昭公二十九年秋龙见于绛郊魏献子问于蔡墨曰吾闻之虫莫知于龙以其不生得也谓之知信乎对曰人实不知非龙实知古者畜龙故国有豢龙氏有御龙氏献子曰是二氏者吾亦闻之而不知其故是何谓也对曰昔有飂叔安有裔子曰董父实甚好龙能求其耆欲以饮食之龙多归之乃扰畜龙以服事帝舜帝赐之姓曰董氏曰豢龙封诸鬷川鬷夷氏其后也故帝舜氏世有畜龙及有夏孔甲扰于有帝帝赐之乘龙河汉各二各有雌雄孔甲不能食而未获豢龙氏有陶唐氏既衰其后有刘累学扰龙于豢龙氏以事孔甲能饮食之夏后嘉之赐氏曰御龙以更豕韦之后龙一雌死潜醢以食夏后夏后飨之既而使求之惧而迁于鲁县范氏其后也献子曰今何故无之对曰夫物物有其官官修其方朝夕思之一日失职则死及之失官不食官宿其业其物乃至若泯弃之物乃坻伏&#湮不育故有五行之官是谓五官实列受氏姓封为上公祀为贵神社稷五祀是尊是奉木正曰句芒火正曰祝融金正曰蓐收水正曰元冥土正曰后土龙水物也水官弃矣故龙不生得
注
飂古国也叔安其君名豢龙官名官有世功则　以官氏鬷水上夷皆董姓更代也以刘累代彭姓　之豕韦累寻迁鲁县豕韦复国至商而灭累之后　世复承其国为豕韦氏在襄二十四年不能致龙　故惧迁鲁县自贬退也疏
正义曰传言以更豕韦
　之后则豕韦是旧国废其君以刘累代之郑语云　祝融之后八姓大彭豕韦为商伯矣又云彭姓彭　祖豕韦则商灭之矣如彼文豕韦之国至商乃灭　于夏王孔甲之时彭姓豕韦未全灭也又下云刘　累惧而迁于鲁县明是累迁之后豕韦复国至商　乃灭耳襄二十四年传范宣子自言其祖在夏为　御龙氏在商为豕韦氏则刘累子孙复封豕韦杜　迹其事知累后世更复其国为豕韦氏也按国语郑史伯对桓公曰祝融能昭显天地之光明以生柔嘉材者也其后八姓于周未有侯伯佐制物于前代者昆吾为夏伯矣大彭豕韦为商伯矣当周未有己姓昆吾苏顾温董董姓鬷夷豢龙则夏灭之矣彭姓彭祖豕韦诸稽则商灭之矣秃姓舟人则周灭之矣妘姓郐路逼阳曹姓邹莒皆为采卫或在王室或在夷翟莫之数也而又无令闻必不兴矣斟姓无后融之兴者其在芈姓乎
注
大彭陆终第三子曰籛为彭姓封于大彭谓之　彭祖豕韦彭姓之别封于豕韦者殷衰二国相继　为商伯其后世失道殷复兴而灭之鬷董姓己姓　之别受氏为国者飂叔安之裔子曰董父以扰龙　服事帝舜赐姓曰董氏曰豢龙封之鬷川当夏之　兴别封鬷夷于孔甲前而灭矣按路史帝颛顼高阳氏姬姓取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连樊为己姓封昆吾昆吾为夏伯主其后裔自臧而无譐与桀同灭顾温苏扈廖董诸斟祝产皆己分也廖有叔安异封于董董甫以豢龙事虞封于鬷川别为鬷夷更为关龙廖董关龙则夏灭之鬷则商灭之　　豢龙
鬷之别封为豢龙
按史记夏本纪帝孔甲好方鬼神事淫乱夏后氏德衰诸侯畔之天降龙二有雌雄孔甲不能食未得豢龙氏陶唐既衰其后有刘累学扰龙于豢龙氏以事孔甲孔甲赐之姓曰御龙氏受豕韦之后龙一雌死以食夏后夏后使求惧而迁去
注
贾逵曰刘累之后至商不绝以代豕韦之后祝　融之后封于豕韦殷武丁灭之以刘累之后代之按路史帝颛顼高阳氏姬姓取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连樊为己姓封昆吾昆吾为夏伯主其后裔自臧而无譐与桀同灭顾温苏扈廖董诸斟祝产皆己分也廖有叔安异封于董董甫以豢龙事虞封于鬷川别为鬷夷更为关龙廖董关龙则夏灭之鬷则商灭之　　防风氏
汪芒氏之君在虞夏为防风氏
按家语吴伐越隳会稽获巨骨一节专车焉吴子使来聘于鲁且问之孔子命使者曰无以吾命也宾既将事乃发币于大夫及孔子孔子爵之既彻俎而燕客执骨而问曰敢问骨何如为大孔子曰丘闻昔禹致群臣于会稽之山防风氏后至禹杀而戮之其骨专车焉此为大矣客曰敢问谁守为神孔子曰山川之灵足以纪纲天下者其守为神社稷之守为公侯山川之祀为诸侯皆属于王客曰防风氏何守孔子曰汪芒氏之君守封嵎者也为漆姓在虞夏为防风氏商为汪芒氏于周为长翟氏今曰大人客曰人长之极几何孔子曰僬侥氏长三尺短之至也长者不过十数之极也按路史帝鸿氏生白民及嘻嘻生季格季格生帝魁白民销姓降居于夷是为白民之祖其别为防风氏守封禺之间　　有莘氏
鲧娶于有莘氏
按通志禹母有莘氏女曰修己
</div>
    <div class="pagination">
<a href="官常典勋爵部_page15.html">上一页</a><span>...</span><a href="官常典勋爵部_page11.html">11</a><a href="官常典勋爵部_page12.html">12</a><a href="官常典勋爵部_page13.html">13</a><a href="官常典勋爵部_page14.html">14</a><a href="官常典勋爵部_page15.html">15</a><span class="current-page">16</span><a href="官常典勋爵部_page17.html">17</a><a href="官常典勋爵部_page18.html">18</a><a href="官常典勋爵部_page19.html">19</a><a href="官常典勋爵部_page20.html">20</a><a href="官常典勋爵部_page21.html">21</a><span>...</span><a href="官常典勋爵部_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
