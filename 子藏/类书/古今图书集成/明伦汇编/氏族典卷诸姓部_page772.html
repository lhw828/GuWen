<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 772 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 772 页/共 899 页</h1>
    <div class="content">　　东野淄
按山东通志淄五十代生子二骢骑
　　东野骢
按山东通志骢五十一代无嗣
　　东野骑
按山东通志骑生子纾
　　宋
　　东野纾
按兖州府志纾五十二代累世同居孝义着闻大中祥符元年真宗东封过鲁特旌其门生子二真元　　东野真按曲阜县志真五十三代
　　东野管
按曲阜县志管五十四代
　　东野观
按山东通志观五十五代字光国徽宗崇宁二年授海州刺史生子二早道　　东野早
按曲阜县志早五十六代
　　东野木
按山东通志木五十七代字仁甫
　　金
　　东野彦通
按山东通志彦通五十八代金世宗大定八年授城武县令生子二安上作善　　东野安上
按山东通志安上五十九代生子勍
　　东野作善
按山东通志作善生子瑀
　　东野勍
按山东通志勍六十代无嗣
　　东野瑀
按山东通志瑀字文佩金大定二十三年督理筑城得骸骨甚多营地葬之哀宗天兴元年元太宗兵围金汴城远近震恐瑀举族逃避惟瑀与勍还鲁至元三年顺帝赠亚中大夫济宁路总管轻车都尉追封平原郡侯生子荣　　元
　　东野荣
按山东通志荣六十一代字茂之元泰定元年赠承直郎济宁路判官四年复赠奉议大夫莱州知州又封曲阜县子元统二年又赠中顺大夫中山府知府追封平原郡伯至元三年又赠嘉议大夫真定路总管上轻车都尉追封平原郡侯生子二潜明　　东野潜
按山东通志潜六十二代字刚克荐授济南校官继选从仕翰林寻升玉堂掾大德六年授承事郎同知亳州事以父疾弃官归养父卒服阕宪台荐擢承直郎江南诸道行御史台照磨泰定四年升授奉议大夫沂州知州元统二年进中顺大夫广西两江道宣慰副使佥都元帅府事至元三年致仕顺帝优加嘉议大夫益都路总管　　东野贲
按山东通志贲六十三代字以光生子七德中德和德钦德臣德让德贤德元　　东野德中
按山东通志德中六十四代字惟执以祖荫补从仕郎洪泽令生子二子礼子寅　　东野德钦
按山东通志德钦字惟敬至正十年仕为文水尹生子曰子仪　　东野子礼
按山东通志子礼六十五代字仲节
　　东野子寅
按山东通志子寅字仲宾避兵燹流移不知所终　　明　　东野子仪
按山东通志子仪字仲立号达泉年二十六当天下兵作合族西遁至东昌遇寇相失自窜彰德洪武初有司以雄才特荐不欲仕避隐开州以明经教训生徒洪武五年还鲁祭扫睹祖庙祠林墓时皆倾圮及故宅恒产尽为他姓所据遂号泣而还居开州因备修谱牒图绘祖像以传来世卒年七十有五生子&#甫七岁门人王政纪振率同门数十人为治其丧葬于戚城　　东野&#
按山东通志&#六十六代字廷玉号澶渊幼失怙恃托居母妹之夫家后从事于宪台有廉吏之称及闻母妹讣奏请守制以报曩昔之德获上允其请御史马文升知为周公之后且嘉其义为题其谱后任广资宰休致还家卒　　东野礼
按曲阜县志礼六十七代弘治二年给衣巾
　　东野兴
按曲阜县志兴六十八代
　　东野韶
按曲阜县志韶六十九代
　　东野义
按曲阜县志义七十代
　　东野武
按山东通志武七十一代食廪万历十五年承祀　东乡姓部汇考
凌迪知万姓统谱
　　东乡姓
东乡宋大夫东乡为人之后

　东阳姓部汇考
廖用贤尚友录
　　东阳姓
东阳氏出东阳郡见姓苑

　公之姓部列传
　　周
　　公之鱼
按万姓统谱鱼鲁大夫

　公父姓部汇考
凌迪知万姓统谱
　　公父姓
公父姬姓鲁季悼子之子靖字公父之后

　东方姓部汇考
郭宪东方朔外传
　　姓始
东方朔小名曼倩父张氏名夷字少平母田氏夷年二百岁颜若童子朔生三日而田氏死死时汉景帝三年也邻母拾朔养之时东方始明因以姓焉廖用贤尚友录　　东方姓
东方济南羽音伏羲之后帝出于震是为东方因氏　东郭姓部列传
　　周
　　东郭垂
按青州府志垂齐处士桓公谋伐莒谋未发而闻于国以问管仲管仲曰国必有圣人也桓公叹曰日者之役有执柘杵而上者殆其人耶乃令复役东郭垂至曰日者臣望君之在台上也臣言勃然充满此兵革之色君吁而不吟所言者莒也君子曰圣人之智听于无声视于无形东郭垂有矣故桓公尊而礼之　　东郭偃按左传襄公二十五年齐棠公之妻东郭偃之姊也东郭偃臣崔武子棠公死偃御武子以吊焉见棠姜而美之使偃取之　　东郭书
按左传定公九年秋齐侯伐晋夷仪东郭书让登犁弥从之曰子让而左我让而右使登者绝而后下书左弥先下齐侯赏犁弥犁弥辞曰有先登者臣从之晢帻而衣狸制公使视东郭书曰乃夫子也吾贶子公赏东郭书辞曰彼宾旅也乃赏犁弥注
书东郭偃
之后
　　东郭贾
按史记齐世家成子将杀大陆子方田逆请而免之注服虔曰子方子我党大夫东郭贾
　　东郭子綦
按庄子寓言篇颜成子游谓东郭子綦曰自吾闻子之言一年而野二年而从三年而通四年而物五年而来六年而鬼入七年而天成八年而不知死不知生九年而大妙　　东郭顺子
按尚友录顺子魏人修道守真田子方师事之而为魏文侯师子方侍坐于文侯文侯曰子师谁耶子方曰东郭顺子也其为人也真人貌而天虚缘而葆真清而容物物无道则正容以悟之使人之意自消子方出文侯曰远哉全德之君子吾闻子方之师吾形解而不欲动口钳而不欲言吾所学者直土梗耳夫魏真为我累耳　　东郭子方
按万姓统谱子方魏文侯时人
　　东郭牙
按万姓统谱牙齐臣犯颜进谏不避死&#不挠富贵立为大谏之官　　东郭惠
按万姓统谱惠见说苑
　　汉
　　东郭先生
按汉书蒯通传田荣叛项羽劫齐士不与者死先生在中荣败丑之入山隐居蒯通言于齐相曹参引为上宾　　东郭咸阳
按万姓统谱咸阳汉武材官吏
　　后汉
　　东郭延年
按后汉书东郭延年传甘始延年封君达三人皆方士也率能行容成御妇人术或饮小便或自倒悬爱啬精气不极视大言注
延年字公游
　　东郭窦
按后汉书段颎传太山琅琊贼东郭窦等聚众三万人破坏郡县司徒尹讼荐颎乃拜为中郎击窦等大破斩之
　公父姓部列传
　　周
　　公父歜
按国语公父文伯退朝朝其母其母方绩文伯曰以歜之家而主犹绩惧干季孙之怒也其以歜为不能事主乎其母叹曰鲁其亡乎使僮子备官而未之闻邪夫民劳则思思则善心生逸则淫淫则亡善亡善则恶心生君子劳心小人劳力先王之训也自上以下谁敢淫心舍力今我寡也尔又在下位朝夕处事犹恐忘先人之业况有怠惰其何以避辟吾冀而朝夕修我曰必无废先人尔今曰胡不自安以是承君之官余惧穆伯之绝祀也仲尼闻之曰弟子志之季氏之妇不淫矣
　公羊姓部汇考
</div>
    <div class="pagination">
<a href="氏族典卷诸姓部_page771.html">上一页</a><span>...</span><a href="氏族典卷诸姓部_page767.html">767</a><a href="氏族典卷诸姓部_page768.html">768</a><a href="氏族典卷诸姓部_page769.html">769</a><a href="氏族典卷诸姓部_page770.html">770</a><a href="氏族典卷诸姓部_page771.html">771</a><span class="current-page">772</span><a href="氏族典卷诸姓部_page773.html">773</a><a href="氏族典卷诸姓部_page774.html">774</a><a href="氏族典卷诸姓部_page775.html">775</a><a href="氏族典卷诸姓部_page776.html">776</a><a href="氏族典卷诸姓部_page777.html">777</a><span>...</span><a href="氏族典卷诸姓部_page773.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
