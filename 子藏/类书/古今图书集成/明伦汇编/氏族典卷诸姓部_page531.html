<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 531 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 531 页/共 899 页</h1>
    <div class="content">按浙江通志拱辰字国祥吴县人至元丁丑尹安吉锄强植弱奸豪屏迹事至立决吏民爱之　　沈寿康
按万姓统谱寿康字元懋海盐人尝为州吏取禄养亲亲殁居丧葬祭情礼兼至庐于墓所敝衣菲食以终其身初寿康为法家学至是乃日诵五经四书寻绎讨论信道甚笃南台御史尝论荐欲官之辞不就　　沈梦麟按万姓统谱梦麟字元昭归安人勤学励行年十七即以诗名为婺州学正迁武康尹所至有声入元五司闽浙文衡一考会试人皆服其公卒年九十三所着有花溪集　　沈贞
按万姓统谱贞字元吉长兴人元末隐居横玉山中号茶山老人性介笃学博通经史尤长于诗安贫乐道特立独行所著有茶山集十卷　　明
　　沈铉
按万姓统谱铉字鼎臣博学邃于春秋元末居嘉兴教授生徒张士诚据平江屡征不屈洪武初召修礼书授太常博士寻以母老辞归复征至京卒所著有希贤集　　沈秩
按明外史赵秩传洪武三年遣使招谕海外诸国沈秩字仲庸乌城人以福建行省都事使渤泥既至其王马合谟沙倨坐不为礼秩折之乃率官属受诏如礼秩遂以其使至　　沈溍
按明外史唐铎传沈溍字尚贤钱塘人由洪武十八年进士授工部屯田主事以明敏称二十年命试兵部侍郎进尚书后以事免　　沈德四
按明外史沈德四传德四华亭人祖母疾刲股肉疗之愈已而祖父疾又刲肝作汤进之亦愈洪武二十六年被旌寻授太常赞礼郎又有上元姚金玉昌平王德儿亦以刲肝愈母疾与德四同时被旌　　沈澄
按万姓统谱澄字孟渊长洲人洪武中以征命入将授以官见其举止迂缓曰腐儒罢之周忱抚吴时数访以时政澄长于诗又善交际士之为诗者多就之澄为饮食饭客未办终不尝食金问方系都司纳橐饘之馈凡十年无所怠问后得释曰微孟渊馁死矣年几九十子曰贞吉恒吉以诗世其家而履峻高善图象学神仙方不就皆年至九十　　沈德
按万姓统谱德字应干长洲人聪敏博学尢工于诗洪武间选入文华殿说书除江西左参议后转山东卒所著有东&#集　　沈兼善
按万姓统谱兼善崇德人洪武中由贤良举荐历任有能声累官江西按察使　　沈义
按万姓统谱义洪武间确山知县操守廉介好尚儒雅兴学劝农爱民如子不一年民气和洽风俗淳美　　沈度按名山藏艺妙记度字民则华亭人父易至孝以易学授徒度少力学善篆隶真行八分书洪武中郡邑交举文学弗就坐累谪云南成祖命翰林院举士编修杨溥以度名上擢翰林典籍累官翰林院学士奉政大夫年逾七十乞致仕不听度为人孝友贞静所好惟载籍法书卒宣宗遣官祭给驿归丧命有司营葬孝宗善书雅好度书访得其四世孙世隆授中书舍人　　沈升
按浙江通志升海宁人永乐二年进士选入翰林为庶吉士授刑部主事与修五经四书性理大全仕至太仆寺少卿卒于官　　沈贞吉
按万姓统谱贞吉与弟恒吉征士孟渊当永乐间以才征不就吏而学当世相与推重焉　　沈翼
按万姓统谱翼字充敬山阳人宣德中举进士历户部主事郎中擢户部侍郎进尚书致仕卒翼持己清介莅政勤慎属吏无废事者子瑶进士历官都给事中时除四品以上官忽从内降人莫敢言瑶极言其非以为乱法竟得俞允进太仆少卿卒于官　　沈康
按万姓统谱康字士宁归安人别号雪月敦朴谨愿天性至孝母患疮疾将不起康以舌餂之及刲股燃香寻愈父丧值严冬身不衣帛袒括徒跣日夜哀号邻人叶姓者素强悍闻康哭之恸亦为之改容既而母丧哀毁亦如之寝苫枕块前后居丧次者凡六载性好书尢究心于礼纂延寿录一册以警世郡邑尚其贤每乡饮延致三宾之席后以无疾而终寿八十一　　沈敬
按万姓统谱敬松江人正统间任浙江按察佥事持身甚严执法不私官吏震詟名籍甚一时未几致仕　　沈彬按万姓统谱彬字原质武康人邑庠生以书经领正统戊午乡举登正统壬戌进士授刑部主事转员外郎中兼领广东贵州司事　　沈义
按万姓统谱义字时宜江都人正统戊辰进士历侍良　　沈锺
按万姓统谱锺字仲律上元人天顺庚辰进士归省父病侍逾年卒居庐三年未尝言笑授南京礼部主事侍郎章纶尝入贺欲委之同列锺曰臣子事可与人较乎章揖谢寻拜按察佥事进副使督学为诸生改五经文后子为楚府仪宾遂乞致仕日赋诗平生万首文字之外世事无所问　　沈熊
按万姓统谱熊字文瑞归安人邑庠生以书经中天顺己卯乡试登庚辰进士授工部主事转礼部员外郎再升郎中荐升镇远知府改汉阳府致仕子珂中弘治己酉乡举　　沈晖
按万姓统谱晖字时晹宜兴人天顺庚辰进士累迁副都御史抚治郧阳操履清约立法严整削强锄暴奸豪敛迹开十井于城中民甚利之种种善政军民称颂焉　　沈野云
按万姓统谱野云乌程人名道宁幼集外学通列仙传朝廷累召祷雨皆验深悦之赐二品诰封为至道高士　　沈清
按万姓统谱清字廉夫归安人少从戍于戎中成化丁酉顺天乡试登成化戊戌曾彦榜进士授山东乐安知县擢刑部主事决狱南畿冤抑无滞　　沈林
按万姓统谱林字材美长兴人成化辛丑进士历都御史　　沈周
按万姓统谱周字启南长洲人博洽群史穷索隐奥不求闻达而亦不以形迹自高书法黄太史诗近陆游又适意图画虽海外亦知有沈石田贵卿郡守不能屈致而风声文采自非世鞅所羁时吴江史鉴亦隐沦者与之独厚焉　　沈愚
按万姓统谱愚字通理号崆峒生昆山人世业医至愚读书工诗与刘溥诸人称十才子其诗清美圆熟尢长于古风有篔籁集二十卷吴歈集五卷弟鲁字诚学号元谷子立博学工古文奇丽闳肆一时称为作者　　沈琮
按万姓统谱琮字公礼弟珒字公贵并举进士琮少颖悟兄弟齐名而公贵称奇童举乡试第一琮家居奉先事亲情文俱备教子弟有模范乡人化之居父母丧兄弟庐墓六年不茹荤诏旌表其门闾琮终广州守公贵终监察御史有风裁从子棨贵州参政历官廉能以亲老乞归养居乡赒恤宗族孙炼江西参议以清谨称曾孙圻陕西参政垔山阳县知县垣惠州府知府　　沈溥
按万姓统谱溥字弘济乌程人力学敦行尽交海内名流为诗不事剽袭而兴致洒然所著有苹州集以乡举授苏州府通判解部赋之京时翰林七人宴集闻溥名召至翰林中一人喜曰仙侣偶逢蓬岛会溥即应声曰腐儒深愧竹林招尽皆叹服　　沈辅
按万姓统谱辅字良弼父箎母黄氏辅尝他出忽心动汗流惊曰得非二亲不安乎驰归则母痈溃不可救矣哭踊绝水粒者三日父患末疾数焚香祝天愿以身代及殁庐墓三年妻瞿氏事姑孝养备至弘治中事闻旌其门曰双孝　　沈珵
按万姓统谱珵字君玉母病目或云平旦以舌之可愈珵如法行之三年母果复明父叔行患膂疾不能立珵扶挟日夜不少离闻有李神针者要致之李欲灸珵先以身试痛甚恐父不能胜固请止焉是夜叔行梦神人语曰汝有子孝吾为针之针下惊汗疾遂愈弘治九年事闻旌其门曰孝行　　沈冬魁
按万姓统谱冬魁字伯贞阜城人弘治庚戌进士历南京礼部尚书　　沈焘
按万姓统谱焘字良德长洲人弘治癸丑进士历都御史　　沈恩
按万姓统谱恩字仁甫上海人弘治丙辰进士历布政　　沈灼
按万姓统谱灼字文灿以御史出按闽中独持风裁锐意兴革闽中士民至今犹有道之者从兄照字文明正德初官刑科给事中逆瑾用事谪桐庐主簿终广东按察司佥事　　沈汉
按万姓统谱汉字宗海吴江人正德庚辰进士授刑科给事中历升户科左给事中以议大狱下刑部狱二十余日放归为民后复原官隆庆改元诏录言事诸臣赠太常寺少卿卒年六十八有疏草行世　　沈教按万姓统谱教字敬敷慈溪人正德甲戌进士筮仕丰城知县以忧去改桐城沈毅有识笃于爱民桐故孔道值宸濠之变巨阉悍将驻兵江上供亿无筭教力为裁损民忘其劳擢御史巡按云南会寻甸土酋安铨构乱武定土舍凤朝文应之六诏震动夙夜筹策数月不解带卒以底定为光禄卿陟副都御史提督南京粮储致仕而卒　　沈麟
按万姓统谱麟沐阳生员正德中山东盗起掠至淮安郡守留祥被执至沐阳民皆逃匿麟以母病守不去俄闻守见执径趋贼垒谕以大义贼感动既释留守复赠麟米肉而归之御史张淮恕大书孝义表其闾　　沈锦
按万姓统谱锦临湘人学先大旨好读古秦汉文虽学力曰充终不入试或戏之曰既不试学将何用锦正色曰下士晚闻道将以自修耳学岂专为青紫设哉学益力壮年犹从师不厌苦时或发为吟咏怡然终日罔知慕富贵焉　　沈松
按万姓统谱松字如松德清人正德丁丑进士历参议　　沈煓
按万姓统谱煓字光伯乌程人正德己卯举人弟&#字明仲嘉靖丙戌进士历副使煓为人端方笃学养高不仕子孙能世其家云　　沈良才
按万姓统谱良才字德甫泰州人嘉靖乙未进士历兵部侍郎　　沈继美
按万姓统谱继美字子充四川保宁守御所人进士为吏科给事中以言事谪海盐丞嘉靖十六年升任知县人谓谏官迁谪必赫赫树风采顾简略去边幅与民以简易从事一切冤不得直役不得平者皆得直至其庭面陈患苦悉与疏决务在各安其业毋相吞咥民甚宜之居常布衣蔬食燕坐恬然事有定体而政亦修举升南礼部主事历转浙江参政已而不禄人咸惜之　　沈谧
按万姓统谱谧字靖夫秀水人号石云嘉靖己丑进士历官江西佥宪平生专事王阳明致知之学不尚文词所作皆发明道学之旨子起元嘉靖己未进士历副使孙自邠万历丁丑进士改庶吉士　　沈恺
按万姓统谱恺字舜臣华亭人嘉靖己丑进士历湖广参政高襟远度忤朝贵托亲老乞身归居家杜门著书与物无竞恂恂一儒生也　　沈师贤
按万姓统谱师贤字德秀德清人嘉靖己丑进士授屯田主事榷税荆州立法平允冰蘗自持尚书林考署廉谨迁掌营缮当大工纷绪故翊国与工部议论相持稍不加意事且叵测师贤计算愈明遇翊国和悦而诤故工部诸曹被罪者多师贤虽慎节国用而仍不以此罹患转福建按察副使升四川参政督理粮储会母艰哀毁过礼竟卒于母之柩侧　　沈应龙
按万姓统谱应龙字翔卿乌程人嘉靖乙未进士筮仕刑曹以明慎闻理冤狱殆数百计楚人以神明颂之历副都御史抚治山东值岁大侵请赈疏凡八上极尽隐微全活者八十余万转南京刑部侍郎遂上疏乞归应龙天性孝友居官尽职身被四敕一行取裁咄嗟而办两典举&#号称得人　　沈炼
按万姓统谱炼字纯甫浙江山阴人嘉靖戊戌进士授知县升锦衣卫经历以直谏谪戍保安州为权相陷死隆庆元年赠光禄少卿　　沈希仪
按万姓统谱希仪字虞佐广西贵县人嗣奉议卫指挥嘉靖中累功升都督佥事充两广总兵升右都督卒希仪貌短而精悍目炯炯烛人善谋多智议论磊落激发威名震烈蛮夷慑服真伟男子也　　沈束
按万姓统谱束字宗约会稽人嘉靖甲辰进士任推官历给事中上疏劾严相之奸直总兵周尚文之功忤旨下诏狱十五年严相削籍释为民隆庆改元起复职擢通政咸辞不出初束无子妻为娶一妾赴京值束被逮不及见妻妾苦守十五年躬绩以赡给虽屡遭危急一不少懈陈辞请代死不悔人咸谓一门忠孝云　　沈勋
按万姓统谱勋字忠甫煓族孙举乡试勋长于文学屡上春官不第铨曹简授中书舍人台阁咸器重之竟卒于官不究其施　　沈坤
按六合县志嘉靖三十二年倭奴入寇坤应募御之死于阵　　沈龙
按无锡县志嘉靖丙辰夏倭至焚掠龙应募御敌力战死之　　沈凤
按无锡县志嘉靖丙辰夏倭至焚掠凤御贼而死　　沈名按无锡县志嘉靖丙辰夏倭寇猖獗名与乡勇迎战死之　　沈节甫
按明外史沈传父节甫字以安嘉靖三十八年进士授礼部仪制主事历祠祭郎中诏建祠禁内令黄冠祝厘节甫持不可尚书高拱恚甚遂移疾归起光禄丞会拱掌吏部复移疾避之万历初召为尚宝丞进少卿迁南京尚宝卿致仕归言官交荐起南京通政参议就迁至刑部右侍郎召为工部左侍郎父忧归卒天启初方柄用得赐谥庄清　　沈鲤
按明外史沈鲤传鲤字仲化归德人祖瀚建宁知府嘉靖四十四年举进士改庶吉士授检讨大学士高拱其座主又乡人也旅见外未尝以私谒神宗在东宫鲤为讲官比即位用宫寮恩进编修旋进左赞善连遭父母丧服阕还朝擢侍讲学士再迁礼部右侍郎寻改吏部进左侍郎万历十二年拜礼部尚书会典成加太子少保鲤初官翰林中官黄锦缘同乡以币交拒不纳教习内书堂侍讲筵皆数与巨珰接未尝与交及官愈高益无所假借中贵大怨数以事间于帝帝渐不能无疑累加诘责鲤自是有去志屡疏引疾归二十九年赵志皋卒沈一贯独当国廷推阁臣诏鲤以故官兼东阁大学士入参机务三十二年叙皮林功加太子太保寻以秩满加少保改文渊阁鲤遇事秉正不挠积忤一贯一贯将去虑鲤在贻己后忧密倾之帝亦嫌鲤方鲠因鲤乞休遽命与一贯同致仕卒谥文端　　沈思孝
按明外史沈思孝传思孝字纯父嘉兴人举隆庆二年进士又三年选番禺知县万历中举卓异人为刑部主事张居正父丧夺情疏谏廷杖戍神电卫居正死召复官进光禄少卿迁太常少卿寻迁顺天府尹被劾调南京太仆卿未几谢病归吏部尚书陆光祖起为南京光禄卿寻进右佥都御史巡抚陕西宁夏召为大理卿进工部左侍郎又进右都御史&#理戎政初廷推李正为首思孝次之帝特用思孝或疑有奥援给事中杨东明邹廷彦相继疏劾帝以廷彦受东明指谪东明夺廷彦俸思孝素以直节高天下然气好胜动辄多忤颇被物议引疾归久之卒　　沈一贯
按明外史沈一贯传一贯字肩吾鄞人隆庆二年进士选庶吉士授检讨万历二年充日讲官吏部左侍郎假归二十二年起南京礼部尚书有旨推举阁臣吏部举一贯名以上诏以尚书兼东阁大学士入阁预机务进太子太保户部尚书武英殿大学士自一贯入内阁朝政已大非数年之间矿税四出为民害其所诬劾逮击者悉滞狱中吏部疏请起用建言废黜诸臣并考选科道官久抑不下中外多以望阁臣一贯等数谏不省及帝有善意一贯骫骳不能持后系狱及言事者因他人言稍释用一二而矿税之害遂终神宗世始都御史温纯劾御史于永清及给事中姚文蔚语稍涉一贯给事中锺兆斗为一贯论纯御史汤兆京复劾兆斗而直纯纯十七疏求去一贯已揭留纯至岁乙巳大察京朝官纯主其事钱梦皋锺兆斗皆在黜中一贯怒言于帝尽留给事御史之被察者且许纯致仕去于是一贯不为公论所与弹劾日众因谢病不出三十四年给事中陈嘉训御史孙居相复连章劾其奸贪一贯愤益求去帝为黜嘉训夺居相俸允一贯归一贯在位累加少傅吏部尚书建极殿大学士家居十年卒谥文恭　　沈懋学
按明外史吴中行传中行官编修大学士张居正夺情中行愤上疏言之居正怒欲廷杖之修撰沈懋学疏救格不入懋学字君典宣城人父宠字畏思嘉靖中举乡试官止广西参议懋学少有才名举万历五年进士第一授修撰引疾归居数年卒福王时追谥文节　　沈有容
按明外史沈有容传有容字士弘宣城人佥事宠之孙也举万历七年武乡试谒蓟辽总督梁梦龙用为昌平千总以功迁都司佥书改佥书浙江都司由浙江游击调天津迁温处参将罢归四十四年福建中倭巡抚黄承元请特设水师起有容统之泰昌元年辽事棘始设山东副总兵驻登州以命有容天启改元辽渖相继覆熊廷弼建三方布置之议以陶朗先巡抚登莱而擢有容中军都督佥事统总兵官四年有容以年老乞骸骨卒　　沈儆&#
按明外史蔡复一传沈儆&#字叔永归安人父子木官南京右都御史儆&#举万历十七年进士官河南左布政使以治行卓异召为光禄卿四十七年以右副都御史巡抚云南安邦彦反儆&#讨贼有功迁南京兵部右侍郎后拜南京工部尚书为魏忠贤党石三畏所劾落职闲住崇祯初复官卒于家子引培礼科都给事中弘光时为祖父请谥诏谥子木恭靖儆&#襄敏　　沈
按明外史沈传字铭缜乌程人与弟演同举万历二十年进士改庶吉士授检讨累官南京礼部侍郎神宗崩光宗立召为礼部尚书兼东阁大学士未至光宗复崩天启元年六月始至故事词臣教习内书堂所教内竖执弟子礼李进忠刘朝皆弟子李进忠者魏忠贤始名也既至密结二人寻加太子太保进文渊阁再进少保户部尚书武英殿大学士廷臣皆言与朝阴相结于是给事中惠世扬等发C通内状给事中侯震旸刑部尚书王纪亦劾之不自安力求去命乘传归卒谥文定弟演由工部主事历官南京刑部尚书　　沈犹龙
按明外史沈犹龙传犹龙字云升松江华亭人万历四十四年进士除鄞县知县天启初征授御史出为河南副使崇祯元年召复故官进太仆少卿拜右佥都御史巡抚福建以忧归服阕起兵部右侍郎总督两广军务福王召理部事不就乞葬亲归南京失守列城望风下犹龙乃偕里人李待问章简等募壮士数千人守城城破犹龙出走中矢死　　沈旸
按吴县志天启六年缇骑逮吏部员外郎周顺昌于西察院旸等执香伏地号呼不已旗尉厉声曰东厂严旨逮官乃容鼠辈置喙旸等不胜愤曰东厂何得逮官击杀官旗一人余皆负重伤巡抚毛一鹭奏闻民变旸等五人处斩兵使者张孝监刑五人曰为周吏部死死又何恨孝流涕斩之　　沈寿崇
按明外史宋一鹤传李自成陷承天留守沈寿崇死之寿崇宣城人都督有容子崇祯元年举武会试历官兴都留守忤巡按御史被劾罢未行而贼至佐一鹤城守骂贼死　　沈迅
按明外史宋玫传沈迅莱阳人崇祯六年举进士历知新城蠡二县十一年行取入都命为兵科给事中累迁礼科都给事中以保举高斗光为凤翔总督不当谪国子博士乞假归京师陷迅家居设寨自卫弟迓短小精悍弟兄率里中壮士捕剿土寇略尽大兵至迅犹据寨不下已被攻破阖门死之　　沈廷扬
按明外史沈廷扬传廷扬字季明崇明人好谈经济崇祯中由国子生为内阁中书舍人十二年帝以山东多警运道时梗议复海运廷扬上疏极言其便帝大喜加户部郎中往登州与巡抚徐人龙计海运事十五年命再赴淮安督海运事竣加光禄少卿仍领其事及京师陷福王立命廷扬以海舟防江兼理饷务馈江北诸军南京失守走还乡里后航海至舟山依黄斌卿唐王在福建授兵部右侍郎总督水师鲁王授官亦如之鲁王航海之明年廷扬督舟师北上抵福山次鹿苑夜分飓风大作舟胶于沙为大兵所执谕之降不从被杀　　沈士柱
按明外史吴应箕传应箕贵池人阮大铖以附珰削籍侨居南京联络南北附珰失职诸人劫持当道崇祯九年京师有警应箕与芜湖沈士柱等为留都防乱公揭讨之列名者百四十余人皆复社诸生也　　沈宸荃按明外史沈宸荃传宸荃慈溪人崇祯十三年进士授行人奉使旋里福王时命擢御史时朝政大乱宸荃独持正要人多疾之出为苏松兵备佥事未赴南都破宸荃举兵邑中鲁王监国擢右佥都御史已而事败宸荃弃家从王海外王次长垣连擢至大学士又从泛海抵厦门金门后檥舟南日山遭风殁于海　　沈履祥按明外史沈宸荃传宸荃慈溪人邑子沈履祥尝为知县监国时以御史督饷台州城破避山中被获死之　　沈自駉　沈自炳
按明外史杨文骢传吴易吴江人福王时授职方主事吴江失易走太湖与同乡诸生沈自駉自炳等谋举兵得千余人屯于长白荡兵至败自駉自炳死焉　　沈儒通按仁和县志儒通字宗福平安二&#人御史楩之孙崇祯己卯顺天举人狮之子也幼丧母随父馆济南年十三侨籍入学每试辄屈其侪辈崇祯壬午遂登东省贤书未几闯逆破京师庄烈帝殉社稷鲁王倡大义于山东儒通慷慨赴义凡营画调遣动中机会王甚倚之同列者害其能且有异志欲杀儒通因邀儒通饮即席擒之儒通见变起仓卒骂曰吾叨与乡荐誓以死报国不图遭汝鼠子手也遂遇害　　沈
按嘉兴府志字天鹿号荑庵秀水人少孤事母胡以孝闻性警慧博通载籍工诗文尤邃于词学明末多故遂弃举子业隐居不出以著述自娱与同郡谭贞竑钱继章曹尔堪福清林古度松江李逢申辈结诗酒社家故饶伯叔有觊觎者辄推让之遂致中落妻昆弟钱士升士晋继登方显达屡欲荐引止之曰人各有志斯岂仕宦时耶遂遁迹武林天目九峰三泖间以寿终所著有籁阁词笺琴啸轩乐府南都游草九峰游草吴门杂咏旅词禽言缑宾诗集荑庵文集诸书　沈姓部艺文
诗

　　送沈居士还太原　　　　　唐释皎然辞乡因世难家族盛南朝名重郊居赋才高独酌谣浪花飘一叶峰色向三条高逸虽成性弓旌肯忘招　沈姓部杂录西吴枝乘吴兴沈为右族虽蔓衍不亿然皆禘休文氏矣孟贞曜为武康人邑中无孟姓者仅一孟郊井云土人不甚谙也人之幸不幸如此日知录沈氏宋书沈约自序昔少&#金天氏有裔子曰昧为元冥师生允格台骀台骀能业其官宣汾洮障大泽以处太原帝颛顼嘉之封诸汾川其后四国沈姒蓐黄沈子国今汝南平舆沈亭是也汝南去
汾州甚远

春秋之时列于盟会定公四年诸侯会召陵伐楚沈子不会晋使蔡伐沈灭之以子嘉归按沈姒蓐黄四国皆在汾水之上为晋所灭左氏昭公元年传曰
今晋主汾而灭之矣
黄
非江人黄人之黄则沈亦非沈子嘉之沈休文乃并列而合之为一误也唐宰相世系表曰沈氏出自姬姓周文王第十子聃叔季食采于沈汝南平舆沈亭即其地也此为得之　审姓部汇考
郑樵通志
　　上声
审氏汉辟阳侯审食其为左丞相沛人后汉末袁绍将审配望出魏郡王应麟姓氏急就篇
　　审氏
审氏之先为周司空属官主审曲面势者也后因赐族　审姓部列传
　　汉
　　审食其
按汉书功臣侯表食其以舍人初起侍吕后汉六年封辟阳侯二十五年为淮南王长所杀谥幽　　审平
按汉书功臣侯表孝文四年辟阳侯平嗣二十一年孝景二年坐谋反自杀　　审非
按汉书功臣侯表元康四年辟阳侯审食其曾孙茂陵公乘非诏复家　　后汉
　　审晃
按畿辅通志晃魏郡人灵帝时拜济阴太守为政简静撙节民歌曰丰啬得当曹侯审晃役使得宜百姓不疲　　审忠
按后汉书曹节传光和二年时连有灾异郎中梁人审忠以为朱瑀等罪恶所感乃上书曰华容侯朱瑀兴造逆谋作乱王室撞蹋省闼执夺玺绶迫胁陛下聚会群臣离间骨肉母子之恩割裂城社自相封赏素所亲厚布在州郡或登九列或据三司而苟营私门多蓄财货缮修第舍连竟巷里车马服玩拟于天家群公卿士杜口吞声州郡牧守承顺风旨臣为郎十五年皆耳目闻见瑀之所为诚皇天所不赦愿陛下扫除丑类以答天怒章寝不报　　审配
按后汉书袁绍传初平二年绍以勃海起兵冀州牧韩馥避位遣子送印绶以让绍绍遂领冀州牧魏郡审配以正直不得志于韩馥绍以配为治中注
配字
正南少忠烈慷慨有不可犯之节绍领冀州委腹心之任　　吴
　　审德
按万姓统谱德吴将屯宛曹休破之
　　北魏
　　审固
按万姓统谱固魏人本出兵伍杨俊奖拔乃作佳士官至郡守　　唐
　　审邽
按万姓统谱邦字次都为泉州刺史喜儒术通春秋善吏治中原乱公卿多依之　　明
</div>
    <div class="pagination">
<a href="氏族典卷诸姓部_page530.html">上一页</a><span>...</span><a href="氏族典卷诸姓部_page526.html">526</a><a href="氏族典卷诸姓部_page527.html">527</a><a href="氏族典卷诸姓部_page528.html">528</a><a href="氏族典卷诸姓部_page529.html">529</a><a href="氏族典卷诸姓部_page530.html">530</a><span class="current-page">531</span><a href="氏族典卷诸姓部_page532.html">532</a><a href="氏族典卷诸姓部_page533.html">533</a><a href="氏族典卷诸姓部_page534.html">534</a><a href="氏族典卷诸姓部_page535.html">535</a><a href="氏族典卷诸姓部_page536.html">536</a><span>...</span><a href="氏族典卷诸姓部_page532.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
