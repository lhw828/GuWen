<!DOCTYPE html>
<html>
<head>
    <meta charset="UTF-8">
    <title>官常典勋爵部 - 第 8 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>官常典勋爵部 - 第 8 页/共 46 页</h1>
    <div class="content">按晋书武帝本纪云云
咸宁二年封孙楷为丹阳侯
按晋书武帝本纪咸宁二年夏六月吴京下督孙楷帅众来降以为车骑将军封丹阳侯咸宁三年秋八月徙巨平侯羊祜为南城侯
按晋书武帝本纪云云　按职官志三年卫将军杨珧与中书监荀勖以齐王攸有时望惧惠帝有后难因追故司空裴秀立五等封建之旨从容共陈时宜于武帝以为古者建侯所以藩卫王室今吴寇未殄方岳任大而诸王为帅都督封国既各不臣其统内于事重非宜又异姓诸将居边宜参以亲戚而诸王公皆在京都非扞城之义万世之固帝初未之察于是下诏议其制有司奏从诸王公更制户邑皆中尉领兵其平原汝南琅邪扶风齐为大国梁赵乐安燕安平义阳为次国其余为小国皆制所近县益满万户又为郡公制度如小国王亦中尉领兵郡侯如不满五千户王置一军一千一百人亦中尉领之于时唯特增鲁公国邑追进封故司空博陵公王沈为郡公巨平侯羊祜为南城郡侯太康元年夏封王浚等皆为列侯
按晋书武帝本纪太康元年夏五月庚辰以王浚为辅国大将军襄阳侯杜预当阳侯王戎安丰侯唐彬上庸侯贾充以下增封于是论功行赏赐公卿以下帛各有差惠帝永熙元年增天下位一等预丧事者二等二千石以上封关中侯按晋书惠帝本纪太熙元年四月己酉武帝崩是日皇太子即皇帝位大赦改元为永熙夏五月辛未葬武皇帝于峻阳陵丙子增天下位一等预丧事者二等二千石以上皆封关中侯永平元年封督将八十一人侯爵
按晋书惠帝本纪永平元年春三月辛卯诛太傅杨骏骏弟卫将军瑶太子太保济中护军张劭散骑常侍段广杨邈左将军刘预河南尹李斌中书令符俊东夷校尉文淑尚书武茂皆夷三族壬辰大赦改元贾后矫诏废皇太后为庶人徙于金墉城告于天地宗庙诛太后母庞氏壬寅征大司马汝南王亮为太宰与太保卫瓘辅政以秦王柬为大将军东平王楙为抚军大将军镇南将军楚王玮为卫将军领北军中候下邳王晃为尚书令东安公繇为尚书左仆射进封东安王督将侯者千八十一人永宁元年封齐王冏功臣五人为公
按晋书惠帝本纪永宁元年春正月乙丑赵王伦篡帝位迁帝于金墉城废皇太孙臧为濮阳王三月平东将军齐王冏起兵讨伦夏四月辛酉左卫将军王舆与尚书淮陵王漼勒兵入宫逐伦归第即日乘舆反正癸亥诛赵王伦六月庚午东莱王蕤左卫将军王舆谋废齐王冏事泄蕤废为庶人舆伏诛夷三族己卯封齐王冏功臣葛旟牟平公路季小黄公卫毅平阴公刘真安乡公韩泰封丘公太安二年十一月封鲜卑段勿尘为辽西公
按晋书惠帝本纪云云
永嘉六年刘琨表猗卢为代公
按晋书怀帝本纪永嘉六年冬十一月猗卢寇太原平北将军刘琨不能制徙五县百姓于新兴以其地居之六年秋七月刘粲寇晋阳平北将军刘琨遣部将郝诜帅众御粲诜败绩死之太原太守高乔以晋阳降粲八月刘琨奔于常山辛亥刘琨乞师于猗卢表卢为代公九月己卯猗卢使子利孙赴琨不得进辛巳前雍州刺史贾匹讨刘粲于三辅走之关中小定孝愍帝建兴二年春封张轨为西平郡公
按晋书孝愍帝本纪建兴二年春二月壬寅以凉州刺史张轨为太尉封西平郡公建兴三年春封猗卢为代王
按晋书孝愍帝本纪三年春二月景子进封代公猗卢为代王元帝太兴四年封慕容廆辽东郡公
按晋书元帝本纪太兴四年冬十二月以慕容廆为持节都督幽平二州诸军事平州牧封辽东郡公按慕容廆载记元帝镇江东廆遣使劝承大统及帝即尊位授廆将军单于太兴四年拜平州刺史增邑二千户寻加使持节都督幽州东夷诸军事车骑将军平州牧进封辽东郡公邑一万户明帝太宁二年封王导等为公侯
按晋书明帝本纪太宁二年秋七月丁酉封司徒王导为始兴郡公邑三千户赐绢九千匹丹阳尹温峤建宁县公尚书卞壸建兴县公中书监庾亮永昌县公北中郎将刘遐泉陵县公奋武将军苏峻邵陵县公邑各一千八百户绢各五千四百匹尚书令&#高平县侯护军将军应詹观阳县侯邑各千六百户绢各四千八百匹建威将军赵引湘南县侯右将军卞敦益阳县侯邑各千六百户绢各三千二百匹其余封赏各有差太宁三年诏立诸功臣之后
按晋书明帝本纪三年秋七月辛未诏曰三恪二王世代之所重兴灭继绝政道之所先又宗室哲王有功勋于大晋受命之际者佐命功臣硕德名贤三祖所与共维大业咸开国祚土誓同山河者而并废绝禋祀不传甚用怀伤主者其详议诸应立后者以闻成帝咸和四年封陶侃等为公其余封拜有差按晋书成帝本纪咸和四年春三月壬子以征西大将军陶侃为太尉封长沙郡公车骑将军&#为司空封南昌县公平南将军温峤为骠骑将军开府仪同三司封始安郡公其余封拜各有差咸和八年夏五月乙未车骑将军辽东公慕容廆卒子皝嗣位按晋书成帝本纪云云
穆帝永和四年封桓温为临贺郡公
按晋书穆帝本纪永和四年秋八月进安西将军桓温为征西大将军开府仪同三司封临贺郡公永和五年封周抚为建城公按晋书穆帝本纪永和三年秋七月范文复陷日南害督护刘雄隗文立范贲为帝五年夏四月益州刺史周抚龙骧将军朱寿击范贲获之益州平封周抚为建城公永和六年封氐帅苻洪及子健等为公
按&#书穆帝本纪六年春闰月己丑氐帅苻洪遣使来降以为氐王封广川郡公假洪子健节监河北诸军事右将军封襄国县公永和七年封段龛为齐公封姚弋仲为郡公子襄县公按晋书穆帝本纪七年春正月辛丑鲜卑段龛以青州来降二月戊寅以段龛为镇北将军封齐公冬十一月石祗将姚弋仲遣使来降以弋仲为车骑将军大单于封高陵郡公弋仲子襄为平北将军都督并州诸军事并州刺史平乡县公升平四年封桓温等为公
按晋书穆帝本纪升平四年冬十一月封太尉桓温为南郡公温弟冲为丰城县公子济为临贺郡公升平五年哀帝加张元靓为西平公按晋书哀帝本纪升平五年五月庚申即皇帝位冬十二月加凉州刺史张元靓为大都督陇右诸军事护羌校尉西平公废帝太和元年以张天锡为西平郡公
按晋书废帝本纪太和元年春二月己丑以凉州刺史张天锡为大将军都督陇右关中诸军事西平郡公孝武帝太元二年春正月继绝世绍功臣
按晋书孝武帝本纪云云
太元九年夏四月己卯封张天锡为西平公
按晋书孝武帝本纪云云
太元十年追封谢安谢石等为公
按晋书孝武帝本纪太元十年冬十月丁亥论淮肥之功追封谢安庐陵郡公封谢石南康公谢元康乐公谢琰望蔡公桓伊永修公自余封拜各有差安帝义熙二年封刘裕等为郡公按晋书安帝本纪义熙二年冬十月论匡复之功封车骑将军刘裕为豫章郡公抚军将军刘毅南平郡公右将军何无忌安成郡公自余封赏各有差按宋书武帝本纪二年十月高祖上言曰昔天祸皇室巨狡纵篡臣等义惟旧隶豫蒙国恩仰契信顺之符俯厉人臣之愤虽社稷之灵抑亦事由众济其翼奖忠勤之佐文武毕力之士敷执在己之谦用亏国体之大辄摄众军先上同谋起义始平京口广陵二城臣及抚军将军刘毅等二百七十二人并后赴义出都缘道大战所余一千五百六十六人又辅国将军诸葛长民故给事中王元德等十人合一千八百四十八人乞正封赏其西征众军须论集续上于是尚书奏封唱义谋主镇军将军裕豫章郡公食邑万户赐绢三万匹其余封赏各有差义熙九年夏四月封镇北将军鲁宗之为南阳郡公秋九月封刘裕次子义真为桂阳公按晋书安帝本纪云云
按宋书武帝本纪九年九月封公次子义真为桂阳公以赏平齐及定卢循也义熙十一年夏五月甲午论平蜀功封刘裕子义隆彭城公朱龄石丰城公按晋书安帝本纪云云
按宋书武帝本纪十一年四月封公第三子义隆为北彭城县公义熙十四年进封刘裕宋公封李士业酒泉公按晋书安帝本纪十三年春二月凉武昭王李元盛薨世子士业嗣位为凉州牧凉公夏六月刘裕为相国进封宋公冬十月以凉公士业为镇西将军封酒泉公
　勋爵部汇考六
　　宋
武帝永初元年降封晋诸功臣后为县公县侯其宣力同艰难者无所减降诏论创业诸臣功战亡者厚加复赠按宋书武帝本纪永初元年夏六月丁卯即皇帝位诏曰夫微禹之感叹深后昆盛德必祀道隆百世晋氏封爵咸随运改至于德参微管勋济苍生爱人怀树犹或勿剪虽在异代义无泯绝降杀之仪一依前典可降始兴公封始兴县公庐陵公封柴桑县公各千户始安公封荔浦县侯长沙公封醴陵县侯康乐公可即封县侯各五百户以奉晋故丞相王导太傅谢安大将军温峤大司马陶侃车骑将军谢元之祀其宣力义熙豫同艰难者一依本秩无所减降封晋临川王司马宝为西丰县侯食邑千户又诏曰夫铭功纪劳有国之要典慎终追旧在心之所隆自大业创基十有七载世路迍邅戎车岁动自东徂西靡有宁日实赖将帅竭心文武尽效宁内拓外迄用有成威灵远着寇逆消荡遂当揖让之礼猥飨天人之祚念功简劳无忘寐凡厥诚勤宜同国庆其酬赏复除之科以时论举战亡之身厚加复赠永初三年夏四月乙亥封仇池公杨威为武都王按宋书武帝本纪云云少帝景平元年封蒙逊为河西王阿豺为浇河公按宋书少帝本纪景平元年春二月丁丑沮渠蒙逊土谷浑阿豺并遣使朝贡庚辰爵蒙逊为大将军封河西王以阿豺为安西将军沙州刺史封浇河公文帝元嘉九年夏四月乙亥以护军将军殷穆为特进右光禄大夫建昌县公按宋书文帝本纪云云
元嘉十年夏四月戊戌青州刺史段宏加冀州刺史封阳县侯按宋书文帝本纪云云
元嘉十六年夏六月己酉陇西吐谷浑慕容延改封河南王按宋书文帝本纪云云
元嘉二十一年秋九月甲辰以大沮渠安周为征西将军凉州刺史封河西王按宋书文帝本纪云云
孝武帝大明元年夏五月乙亥以辅国将军梁瑾葱为河州刺史宕昌王按宋书孝武帝本纪云云
后废帝元徽二年叙勋未洽者并注职
按宋书后废帝本纪元徽二年夏四月癸亥诏曰顷列爵叙勋铨荣酬义条流积广又各淹阙岁往事留理至逋壅在所参差多违甄饬赏未均洽每疚厥心可悉依旧准并下注职顺帝升明三年封萧道成为齐公寻进爵为王按宋书顺帝本纪升明三年春三月甲辰崇太傅萧道成为相国总百揆封十郡为齐公备九锡之礼加玺绂远游冠位在诸王上加相国绿綟绶其骠骑大将军扬州牧南徐州刺史如故丙午以中军大将军萧赜为南豫州刺史齐公世子副贰相国绿綟绶丁巳以齐国初建给钱五百万布五千匹绢千匹夏四月壬申进齐公爵为齐王增封十郡　　南齐
高帝建元元年宋氏诸公侯降爵有差封诸功臣为公侯伯子男按南齐书高帝本纪建元元年夏四月甲午上即皇帝位降宋晋熙王燮为阴安公江夏王跻为沙阳公随王翙为舞阴公新兴王嵩为定襄公建安王禧为荔浦公诏曰继世象贤列代盛典畴庸嗣美前载令图宋氏通侯乃宜随运省替但钦德怀义尚表坟闾况功济区夏道光民俗者哉降差之典宜遵往制南康县公华容县公可为侯萍乡县侯可为伯减户有差以继刘穆之王弘何无忌后五月丙午诏曰宸运革命引爵改封宋氏第秩虽宜省替其有预效屯夷宣力齐业者一任本封无所减降有司奏留襄阳郡公张敬儿等六十二人除广兴郡公沈昙亮等百二十二人壬子诏封佐命文武功臣新除司徒褚渊等三十一人进爵增户各有差冬十一月甲申封功臣骠骑长史江谧等十一人爵户各有差建元三年冬十月戊子以河南王世子吐谷浑度易侯为西秦河二州刺史河南王按南齐书高帝本纪云云
明帝建武元年冬进王敬则等爵邑
按南齐书明帝本纪建武元年冬十一月甲戌大司马寻阳公王敬则等十三人进爵邑各有差建武三年春正月丁酉以阴平王杨炅子崇祖为沙州刺史封阴平王按南齐书明帝本纪云云
建武四年冬十一月丙辰以氐杨灵珍为北秦州刺史仇池公武都王按南齐书明帝本纪云云
　　梁
武帝天监元年降省齐世王侯大封文武功臣按梁书武帝本纪天监元年夏四月丙寅高祖即皇帝位诏曰兴运升降前代旧章齐世王侯悉皆降省其有效着艰难者别有后命是日诏封文武功臣新除车骑将军夏侯详等十五人为公侯食邑各有差闰四月丁酉以行宕昌王梁弥邕为安西将军河凉二州刺史正封宕昌王六月庚戌以行北秦州刺史杨绍先为北秦州刺史武都王八月乙已平北将军西凉州刺史象舒彭进号安西将军封邓至王天监四年夏四月丁巳以行宕昌王梁弥博为安西将军河凉二州刺史宕昌王按梁书武帝本纪云云
天监七年春正月戊子以元树为恒朔二州都督封魏郡王按梁书武帝本纪不载　按南史本纪云云
普通六年春正月甲戌以元法僧为司空封始安郡王二月辛巳改封法僧为宋王按梁书武帝本纪不载　按南史本纪云云
大通二年夏四月辛丑魏郢州刺史元愿达以义阳降封愿达为乐平王按梁书武帝本纪云云
中大通四年封元景隆等为王
按梁书武帝本纪不载　按南史本纪中大通四年春二月壬寅以太尉元法僧还北王魏以侍中元景隆为徐州刺史封彭城郡王通直常侍元景宗为青州刺史封平昌郡王随法僧北侵冬十二月丙子魏彭城王尔朱仲远来奔以为定洛将军封河南王北侵随所&#土使自封建中大通六年封元庆和为魏王
按梁书武帝本纪不载　按南史本纪六年冬十月丁卯以信武将军元庆和为镇北将军封魏王大同二年封元罗为东郡王按梁书武帝本纪不载　按南史本纪大同二年夏五月癸卯以魏凉州刺史元罗为青冀二州刺史封东郡王大同七年春二月乙巳以行宕昌王梁弥泰为平西将军河梁二州刺史宕昌王按梁书武帝本纪云云
太清元年春封侯景为河南王
按梁书武帝本纪太清元年春二月庚辰魏司徒侯景求以豫章广颍洛阳西扬东荆北荆襄东豫南兖西兖齐等十三州内属壬午以景为大将军封河南王大行台承制如邓禹故事　　陈
陈置爵自开国公至关外侯凡九等
按文献通考陈置九等爵有开国郡县公开国县侯开国县伯开国县子开国县男沐食侯乡亭侯关内侯关外侯宣帝太建十年诏在军者赐爵二级
按陈书宣帝本纪太建十年夏四月庚戌诏曰懋赏之言明于训诰挟纩之美着在抚循近岁薄伐廓清淮泗摧锋致果文武毕力栉风沐雨寒暑亟离念功在兹无忘终食宜班荣赏用酬厥劳应在军者可并赐爵二级并加赉恤付选即便量处太建十二年封司马消难为随郡公
按陈书宣帝本纪十二年秋八月己未周使持节上柱国郧州总管荥阳郡公司马消难以郧随温应土顺沔儇岳等九州鲁山甑山沌阳应城平靖武阳上明涓水等八镇内附诏以消难为使持节侍中大都督总督安随等九州八镇诸军事车骑将军司空封随郡公太建十三年春二月甲寅诏赐司马消难所部周大将军田广等封爵各有差按陈书宣帝本纪云云
　　北魏
道武帝登国元年春正月戊申帝即代王位班爵叙勋各有差按魏书道武帝本纪云云
皇始元年初封公侯
按魏书道武帝本纪皇始元年秋九月初建台省置百官封公侯皇始二年燕尚书闵亮等降赐拜职爵各有差按魏书道武帝本纪二年春二月戊寅慕容宝尚书闵亮秘书监崔逞太常孙沂殿中侍御史孟辅等并降降者相属赐拜职爵各有差天兴元年诏吏部立爵品
按魏书道武帝本纪天兴元年夏六月丙子诏定国号魏秋七月徙都平城冬十有一月辛亥诏尚书吏部郎中邓渊典官制立爵品天赐元年始制爵四等诸部赐爵者二千余人王侯各设官属按魏书道武帝本纪天赐元年秋九月制爵四等曰王公侯子除伯男之号追录旧臣加以封爵各有差冬十有一月上幸西宫大选朝臣令各辨宗党保举才行诸部子孙失业赐爵者二千余人　按官氏志元年秋九月减五等之爵始分为四曰王公侯子除伯男二号皇子及异姓元功上勋者封王宗室及始蕃王皆降为公诸公降为侯侯子亦以此为差于是封王者十人公者二十二人侯者七十九人子者一百三人王封大郡公封小郡侯封大县子封小县王第一品公第二品侯第三品子第四品诸王侯各有师友文学侍郎掾属舍人等官明元帝泰常七年秋九月辛酉幸幽州见耆年问所疾苦赐爵封号按魏书明元帝本纪云云
泰常八年太武帝即位进长孙嵩等皆为王
按魏书太武帝本纪泰常八年冬十月壬申即皇帝位十二月进司徒长孙嵩爵为北平王司空奚斤为宣城王蓝田公长孙翰为平阳王余增爵位各有差太武帝始光四年封氐王杨元为南秦王按魏书太武帝本纪始光三年冬十有二月诏奚斤西据长安秦雍氐羌皆叛赫连昌诣斤降武都氐王杨元及沮渠蒙逊皆遣使内附四年冬十有一月以氐王杨元为都督荆梁益宁四州诸军事假征南大将军梁州刺史南秦王神三年进赫连昌为秦王诏尚书封铁所部将士尽忠殒命者追赠爵号自效者以功进位封司马楚之杜超叔孙建皆为王按魏书太武帝本纪始光二年赫连屈丐死子昌僭立神元年春二月监军侍御史安颉擒昌三月癸酉诏侍中古弼迎赫连昌辛巳弼等以昌至于京师三年春三月壬寅进会稽公赫连昌为秦王癸卯云中&#勒千余家叛尚书令刘洁追灭之夏四月甲子行幸云中&#勒万余落叛走诏尚书封铁追讨灭之五月戊戌诏曰夫士之为行在家必孝处朝必忠然后身荣于时名扬后世矣近遣尚书封铁剪除亡命其所部将士有尽忠竭节以殒躯命者今皆追赠爵号或有蹈锋履难以自效者以功次进位或有故违军法私离幢校者以军法行戮夫有功蒙赏有罪受诛国之常典不可暂废自今以后不善者可以自改其宣敕内外咸使闻知六月以司马楚之为安南大将军琅邪王屯颍川秋七月庚子诏大鸿胪卿杜超假节都督冀定相三州诸军事行征南大将军太宰进爵为王镇邺为诸军节度冬十有一月戊戌叔孙建大破竺灵秀于湖陆壬寅封寿光侯叔孙建为丹阳王神四年以吐谷浑慕&#为西秦王沮渠蒙逊为凉王宜城王奚斤降爵为公按魏书太武帝本纪四年夏六月赫连定北袭沮渠蒙逊为吐谷浑慕&#所执秋八月乙酉沮渠蒙逊遣子安周入侍吐谷浑慕&#遣使奉表请送赫连定己丑以慕&#为大将军西秦王九月癸亥诏兼太常李顺持节拜河西王沮渠蒙逊为假节加侍中都督凉州及西域羌戎诸军事行征西大将军太傅凉州牧凉王冬十一月宜城王奚斤坐事降爵为公延和元年春三月壬申西秦王吐谷浑慕&#送赫连定于京师延和元年以立皇太子诏王公将军以下普增爵秩以秃发&#檀子保周为张掖公按魏书太武帝本纪延和元年春正月丙午立皇子晃为皇太子己巳诏曰朕以眇身获奉宗庙思阐洪基廓清九服遭值季运天下分崩是用屡征罔或宁息自始光至今九年之间戎车十举群帅文武荷戈被甲栉风沐雨蹈履锋刃与朕均劳赖神祗之助将士宣力用能摧折强竖克剪大憝兵不极武而二寇俱灭师不违律而遐方以宁加以时气和洽嘉瑞并降遍于郡国不可胜纪岂朕一人独应此祜斯亦群后协同之所致也公卿因兹稽诸天人之会请建副贰夫庆赏之行所以褒崇勋旧旌显贤能以永无疆之休其王公将军以下普增爵秩启国承家修废官举&#逸蠲除烦苛更定科制务从轻约除故革新以正一统群司当深思效绩直道正身立功立事无或懈怠称朕意焉是年秃发&#檀子保周弃沮渠蒙逊来奔以保周为张掖公延和二年封冯崇为辽西王杨难当为南秦王改封沮渠蒙逊子牧犍为河西王按魏书太武帝本纪延和元年冬十有二月己丑冯文通长乐公崇及其母弟朗朗弟邈以辽西内属二年春二月庚午诏兼鸿胪卿李继持节假崇车骑大将军辽西王承制听置尚书已下赐崇功臣爵秩各有差秋九月戊午诏兼大鸿胪卿崔赜持节拜征虏将军杨难当为征南大将军仪同三司封南秦王是岁沮渠蒙逊死以其子牧犍为车骑将军改封河西王太延元年封穆寿等四人为王
按魏书太武帝本纪太延元年夏五月庚申进宜都公穆寿为宜都王汝阴公长孙道生为上党王宜城公奚斤为恒农王广陵公楼伏连为广陵王太延三年改封慕利延为西平王
按魏书太武帝本纪三年秋九月丁酉遣使者拜西秦王慕&#弟慕利延为镇西大将军仪同三司改封西平王太延五年封杨保宗进秃发保周皆为王
按魏书太武帝本纪五年春三月庚寅以故南秦王世子杨保宗为征南大将军秦州牧武都王镇上邽秋九月丙戌进张掖公秃发保周爵为王太平真君二年封沮渠无讳沮渠万年蠕蠕郁久闾乞列归皆为王按魏书太武帝本纪太延五年秋九月丙戊牧犍兄子万年来降太平真君元年秋八月沮渠无讳降二年春正月癸卯拜沮渠无讳为征西大将军凉州牧酒泉王三月辛亥封蠕蠕郁久闾乞列归为朔方王沮渠万年为张掖王太平真君三年削北平王长孙颓为侯封司马文思为谯王李宝为敦煌公按魏书太武帝本纪三年春三月壬寅北平王长孙颓有罪削爵为侯夏四月李皓孙宝据敦煌遣使内附秋七月丙寅诏郁林公司马文思为征南大将军进爵谯王冬十有二月丁酉李宝遣使朝贡以宝为镇西大将军开府仪同三司沙州牧封敦煌公太平真君四年诏诸功臣以爵归第随时朝请按魏书太武帝本纪四年冬十一月甲子诏曰朕承祖宗重光之绪思阐洪基恢隆万世自经营天下平暴除乱埽清不顺二十年矣夫阴阳有往复四时有代谢授子任贤所以休息优隆功臣式图长久盖古今不易之令典也其令皇太子副理万机总统百揆诸朕功臣勤劳日久皆以爵归第随时朝请飨宴朕前论道陈谟而已不宜复烦以剧职更进贤俊以备百官主者明为科制以称朕心太平真君五年以吐谷浑乞力延为归义王
按魏书太武帝本纪五年夏六月西平王吐谷浑慕利延杀其兄子纬代是月纬代弟叱力延等来降乞师以叱力延为归义王太平真君九年冬十有二月北平王长孙敦坐事降爵为公按魏书太武帝本纪云云
正平元年春正月丙戌朔大会群臣于江上班赏各有差文武受爵者二百余人按魏书太武帝本纪云云
文成帝兴安元年周忸陆丽等进爵为王
按魏书文成帝本纪兴安元年冬十一月甲申平南将军宋子侯周忸进爵乐陵王南部尚书章安子陆丽为平原王文武各加位一等十有二月丁巳以乐陵王周忸为太尉平原王陆丽为司徒戊寅建业公陆俟进爵东平王广平公杜遗进爵为王甲子太尉乐陵王周忸有罪赐死濮阳公闾若文进爵为王二年秋七月若文谋反伏诛兴安二年杜元宝等皆进爵为王复长孙敷王爵按魏书文成帝本纪二年春正月辛巳司空杜元宝进爵京兆王尚书仆射东安公刘尼进爵为王丙戌尚书西平公源贺进爵为王三月壬午安丰公闾虎皮进爵为河间王冬十有二月甲午复北平公长孙敷王爵太安元年冬十月庚午以辽西公常英为太宰进爵为王按魏书文成帝本纪云云
太安二年秋九月辛巳河东公闾毗零陵公闾纥并进爵为王冬十有一月尚书西平王源贺改封陇西王按魏书文成帝本纪云云
太安三年春正月壬戌征渔阳公尉眷拜太尉进爵为王录尚书事按魏书文成帝本纪云云
太安四年巡幸碣石班赏进爵
按魏书文成帝本纪太安四年春二月丙子登碣石山观沧海大飨群臣于山下班赏进爵各有差改碣石山为乐游山筑坛记行于海滨和平三年春正月壬午以车骑大将军东郡公乙浑为太原王按魏书文成帝本纪云云
和平五年夏四月癸卯顿丘公李峻进爵为王按魏书文成帝本纪云云和平六年夏五月甲辰献文帝即位六月封繁阳侯李嶷为丹阳王征东大将军冯熙为昌王按魏书献文帝本纪云云
献文帝天安元年以陆定国为东郡王诏有诈取爵位者削职有假爵号者子孙不得袭按魏书献文帝本纪天安元年春二月乙亥以侍中陆定国为东郡王秋七月诏诸有诈取爵位罪特原之削其爵职其有祖父假爵号货赇以正名者不听继袭诸非劳进超迁者亦各还初不以实闻者以大不敬论皇兴三年慕容白曜韩颓皆进爵为王
按魏书献文帝本纪皇兴三年春二月己卯以上党公慕容白曜为都督青齐东徐三州诸军事征南大将军开府仪同三司青州刺史进爵济南王冬十一月襄城公韩颓进爵为王孝文帝延兴二年诏假品者分别附正假爵者不得世袭按魏书孝文帝本纪不载　按官氏志延兴二年五月诏曰非功无以受爵非能无以受禄凡出外迁者皆引此奏闻求乞假品在职有效听下附正若无殊称随而削之旧制诸镇将刺史假五等爵及有所贡献而得假爵者皆不得世袭承明元年免陆定国王爵
按魏书孝文帝本纪承明元年春二月司空东郡王陆定国坐事免官爵为兵太和元年夏四月壬申诏复前东郡王陆定国官爵按魏书孝文帝本纪云云太和二年春正月丁巳封昌黎王冯熙弟二子始兴为北平王按魏书孝文帝本纪云云
太和三年进封尉元等爵为王
按魏书孝文帝本纪太和三年夏四月庚子淮阳公尉元进爵为王秋九月壬子以侍中尚书右仆射赵郡公陈建为司徒进爵魏郡王侍中尚书河南公苟颓为司空进爵河东王侍中尚书太原公王睿进爵中山王侍中尚书陇东公张佑进爵新平王太和四年春正月戊午襄城王韩颓有罪削爵徙边按魏书孝文帝本纪云云太和五年秋九月乙亥封昌黎王冯熙世子诞为南平王按魏书孝文帝本纪云云
太和七年秋九月辛酉以氐杨后起为武都王按魏书孝文帝本纪云云太和十年夏四月辛酉朔始制五等公服秋八月乙亥给尚书五等品爵已上朱衣玉佩大小组绶按魏书孝文帝本纪云云太和十六年春降诸王公侯爵各一等
按魏书孝文帝本纪十六年春正月乙丑制诸远属非太祖子孙及异姓为王者皆降为公公为侯侯为伯子男仍旧皆除将军之号　按官氏志旧制诸以勋赐官爵者子孙世袭军号十六年改降五等始革之止袭爵而已太和十八年冬诏定五等开国食邑岁禄之差按魏书孝文帝本纪十八年冬十有二月己酉诏王公侯伯子男开国食邑者王食半公三分食一侯伯四分食一子男五分食一太和二十三年定王及五等封爵职次为五品按魏书孝文帝本纪不载　按官氏志二十三年高祖复次职令及帝崩世宗初班行之以为永制王第一品开国县公散公从第一品开国县侯第二品散侯从第二品开国县伯第三品散伯从第三品开国县子第四品散子从第四品开国县男第五品归义侯率义侯顺义侯朝服侯散男从第五品前世职次皆无从品魏氏始置之亦一代之别制也宣武帝景明四年封萧宝夤为齐王
按魏书宣武帝本纪景明三年春三月萧宝卷弟建安王宝夤来降四年夏四月癸未朔以萧宝夤为镇东将军东扬州刺史封丹阳郡开国公齐王正始二年诏勋臣子孙随才铨授
按魏书宣武帝本纪正始二年夏六月己丑诏曰先朝勋臣或身罹谴黜子孙沉滞或宦途失次有替旧流因而弗采何以奖劝言念前绩情有亲&#宗及庶族祖曾功绩可纪而无朝官有官而才堪优引者随才铨授正始四年秋八月己亥齐王萧宝夤坐锺离败退除名为民按魏书宣武帝本纪云云
永平二年定五等班爵出身之叙
按魏书宣武帝本纪永平二年冬十有二月诏曰五等诸侯比无选式其同姓者出身公正六下侯从六上伯从六下子正七上男正七下异族出身公从七上侯从七下伯正八上子正八下男从八上清修出身公从八下侯正九上伯正九下子从九上男从九下可依此叙之孝明帝神龟元年春正月甲子诏以氐酋杨定为阴平王按魏书孝明帝本纪云云
孝昌元年诏举功臣子孙
按魏书孝明帝本纪孝昌元年秋九月辛酉诏曰追功表德为善者劝祖宗功臣勒铭王府而子孙废替沦于凡民爵位无闻迁流有失颍川名守重泉令宰惠风美政结于民心而犹同常品未蒙褒陟非所谓爱及甘棠彝伦攸叙者也其功臣名将为先朝所知子孙屈塞不见齿叙牧守令长声称卓然者皆仰有司具以名闻朕将振彼幽滞用阐治风武泰元年太后以临洮世子钊践阼诏加军帅勋阶亡官失爵听复封位按魏书孝明帝本纪武泰元年春正月乙丑皇女生秘言皇子二月癸丑帝崩甲寅皇子即位皇太后诏曰皇家握历受图年将二百祖宗累圣社稷载安高祖以文思先天世宗以下武经世股肱惟良元首穆穆及大行在御重以宽仁奉养率由温明恭顺朕以寡昧亲临万国识谢涂山德惭文母属妖逆递兴四郊多故实望穹灵降佑麟趾众繁自潘充华有孕椒宫冀诞储两而熊罴无兆维虺遂彰于时直以国步未康假称统引欲以底定物情系仰宸极何图一旦弓剑莫追国道中微大行绝祀皇曾孙故临洮王宝晖世子钊体自高祖天表卓异大行平日养爱特深义齐若子事符当璧及翌日弗愈大渐弥留乃延入青蒲受命玉几暨陈衣在庭登策靡及允膺大宝即日践阼朕是用惶惧忸怩心焉靡洎今丧君有君宗祏惟固宜崇赏卿士爰及百辟凡厥在位并加陟叙内外百官文武督将征人遭艰解府普加军功二阶其禁卫武官直阁以下直从以上及主帅可军功三阶其亡官失爵听复封位谋反大逆削除者不在斯限清议禁铜亦悉蠲除若二品以上不能自受者任授儿弟可班宣远迩咸使闻知孝庄帝永安元年封尔朱荣父子为王其余进封复爵皆为王按魏书孝庄帝本纪武泰元年春二月肃宗崩大都督尔朱荣将向京师谋欲废立以帝家有忠勋且兼民望阴与帝通荣乃率众来赴夏四月丙申帝与兄弟夜北渡河丁酉会荣于河阳戊戌南济河即帝位以兄彭城王劭为无上王弟霸城公子正为始平王以荣为使持节侍中都督中外诸军事大将军尚书令领军将军领左右封太原王己亥百寮相率有司奉玺绂备法驾迎于河梁庚子车驾巡河西至陶渚荣以兵权在己遂有异志乃害灵太后及幼主次害无上王劭始平王子正又害丞相高阳王雍司空公元钦仪同三司元恒芝仪同三司东平王略广平王悌常山王邵北平王超任城王彝赵郡王敏中山王叔仁齐郡王温公卿以下二千余人列骑卫帝迁于便幕既而荣悔稽颡谢罪辛丑车驾入宫御太极殿诏曰太祖诞命应期龙飞燕代累世重光载隆帝绪冀欲阐兹洪业永在无穷岂图多难遘兹百六致使妖悖四起内外竞侵朝无恤政之臣野多怨酷之士实由女主专朝致兹颠覆孝明皇帝大情冲顺深存隐忍奄弃万国众用疑焉苟求胡出入守神器凡厥有心莫不解体太原王荣世抱忠孝功格古今赴义晋阳大会河洛乃推翼朕躬应兹大命德谢少康道愧前绪猥以眇身君临万国如涉渊海罔知所济可大赦天下改武泰为建义元年从太原王督将军士普加五阶在京文官两阶武官三级壬寅太原王尔朱荣上表请追谥无上王为皇帝余死于河阴者诸王刺史赠三司三品者令仆五品者刺史七品以下及民郡镇诸死者子孙听立后授封爵诏从之癸卯以平东将军光禄大夫清渊县开国侯李延实为太保进封阳平王寻转太傅车骑大将军仪同三司顿丘郡开国公穆绍为司空公领尚书令进爵为王使持节车骑大将军雍州刺史上党公长孙稚为骠骑大将军开府仪同三司进爵为王寻改封冯翊王甲辰冯翊郡开国公源绍景复先爵陇西王扶风郡开国公冯冏东郡公陆子彰北平公长孙悦并复其先王爵庚戌封大将军尔朱荣次子叉罗为梁郡王五月辛酉大将军尔朱荣还晋阳帝饯于邙阴秋九月壬申柱国大将军尔朱荣率骑七千讨葛荣于滏口破擒之余众悉降乙亥以平葛荣大赦天下改为永安元年辛巳以柱国大将军太原王尔朱荣为大丞相都督河北畿外诸军事以荣子平昌郡开国公文殊乐昌郡公文畅并进爵为王冬十月丁酉以冀州之长乐相州之南赵定州之博陵沧州之浮阳平州之辽西燕州之上谷幽州之渔阳七郡各万户增封太原王尔朱荣为太原国癸丑以胶东县开国侯李&#希复其祖爵南郡王永安二年诏前朝勋书窃冒者一切焚弃其有勋未叙者不在此限按魏书孝庄帝本纪永安二年秋七月庚午诏以前朝勋书多窃冒宜一切焚弃之若立效灼然为时所知者别加科赏蕃客及边酋翻城降有勋未叙者不在焚断之限北来军士及随驾文武诸立义加泛五级河北执事之官二级河南立义及迎驾之官并中途扈从亦二级永安三年复李叔仁官爵进尔朱天光为王
按魏书孝庄帝本纪三年冬十月癸卯朔复通直散骑常侍琅邪县开国公李叔仁官爵仍为使持节大都督以讨尔朱世隆冬十有一月丙子以骠骑大将军仪同三司雍州刺史广宗郡开国公尔朱天光开府进爵为王前废帝普泰元年封高欢为渤海王
按魏书前废帝本纪普泰元年春三月癸酉诏骠骑大将军仪同三司左卫将军大都督晋州刺史平阳郡开国公齐献武王封渤海王增邑五百户后废帝中兴元年增高欢封邑
按魏书后废帝本纪中兴元年冬十月壬寅即皇帝位以齐献武王为侍中丞相都督中外诸军事大将军录尚书事大行台增邑三万户中兴二年诏封拔邺将士二月增封高欢并前六万户按魏书后废帝本纪二年春正月壬午拔邺擒刺史刘诞诏诸将士泛四级封侯增邑九十七人各有差等二月甲子以齐献武王为大丞相柱国大将军太师增封三万户并前为六万户出帝永熙元年增高欢邑户贺拔允进爵为王诏内外百司普加勋级追建明普泰封爵阶级按魏书出帝本纪中兴二年夏四月戊子即帝位诏改中兴二年为太昌元年齐献武王为大丞相天柱大将军太师世袭定州刺史增封九万户并前十五万户五月戊戌以齐献武王固让解天柱大将军减封五万户余悉如故六月戊寅诏内外百司普泛六级在京百寮加中兴四级义师将士并加军泛六级在邺百官三级河北同义之州两级河桥建义者加五级关西二级诸受建明普泰封爵泛级优特之阶悉追秋九月癸卯燕郡开国公贺拔允进爵为王冬十二月改元永熙永熙二年高欢固让王爵
按魏书出帝本纪永熙二年秋八月癸酉齐献武王上表固让王爵不许请分邑十万户节降为品回授勋义从之孝静帝天平二年加齐王高欢九锡
按魏书孝静帝本纪天平二年春正月己巳诏以齐献武王为相国假黄钺剑履上殿入朝不趋余悉如故王固让不受三年春正月戊申诏加齐献武王九锡之礼侍中元子恩敦谕固让乃止武定七年封萧衍弟子正表兰陵郡开国公吴郡王高隆为齐王按魏书孝静帝本纪武定七年春正月戊辰萧衍弟子北徐州刺史中山侯萧正表以锺离内属封兰陵郡开国公吴郡王夏四月甲辰诏以齐文襄王为相国齐王绿綟绶赞拜不名入朝不趋剑履上殿食冀州之渤海长乐安德武邑瀛州之河间五郡邑十五万户余如故王固让武定八年封齐王以十郡二十万户
按魏书孝静帝本纪八年春正月戊辰诏齐王为使持节丞相都督中外诸军事录尚书事大行台齐郡王食邑一万户三月进齐郡王爵为齐王夏五月甲寅诏齐王为相国总百揆封冀州之渤海长乐安德武邑瀛州之河间高阳章武定州之中山常山博陵十郡二十万户备九锡之礼
　勋爵部汇考七
　　北齐
北齐制王公侯伯子男自一品至五品又有骠骑诸将军自一品至九品以褒赏勋庸按隋书百官志王位列大司马上置师一人余官大抵与梁制不异其封内之调尽以入台三分食一公已下四分食一王为第一品开国郡公为从一品开国县公为第二品开国县侯为从二品开国县伯为第三品散县伯为从第三品开国县子为第四品散县子为从第四品开国县男为第五品散县男为从第五品自一品已下从九品已上又有骠骑车骑卫四征四镇中军镇军抚军翊军四安冠军辅国龙骧镇远安远建志建节中坚中垒振威奋威广德弘义折冲制胜伏波陵江轻车楼船劲武昭勇明威显信度辽横海逾岷越嶂戎昭武毅雄烈恢猛扬麾曜锋荡边开城静漠绥戎平越殄夷飞骑隼击武牙武奋清野横野偏裨等将军以褒赏勋庸按杜氏通典诸王三公仪同尚书令五等开国太妃公主恭拜册轴一枚长二尺以白练衣之用简十二枚六枚与轴等六枚长尺二寸文出集书皆篆字哀册赠册亦同诸王五等开国及乡男恭拜以其封国所在取社坛方面土苞以白茅内青箱中函方五寸以青涂饰封授之以为社文宣帝天保元年诏降魏朝封爵遂大封功臣及萧纶皆为王按北齐书文宣帝本纪天保元年夏五月乙丑诏降魏朝封爵各有差其信都从义及宣力霸朝者及西来人并武定六年以来南来投化者不在降限六月辛巳又诏封功臣厍狄干为章武王斛律金为咸阳王贺拔仁为安定王韩轨为安德王可朱浑道元为扶风王彭乐为陈留王潘相乐为河东王秋九月癸丑诏梁侍中使持节假黄钺都督中外诸军事大将军承制卲陵王萧纶为梁王按通鉴纲目天保元年九月梁湘东王绎取郢州卲陵王纶奔齐昌侯景兵袭之纶遂奔齐齐以为梁王孝昭帝皇建元年诏访功臣子孙后按北齐书孝昭帝本纪皇建元年秋八月乙酉诏自太祖创业已来诸有佐命功臣子孙绝灭国统不传者有司搜访近亲以名闻当量为立后丙申诏九州勋人有重封者听分授子弟以广骨肉之恩　　北周
北周制五等封爵皆加开国而加官则各视所授之职后亦增改无常按周书卢辩传周制封郡县五等爵者皆加开国授柱国大将军开府仪同者并加使持节大都督其开府又加车骑大将军散骑常侍其授总管刺史则加使持节诸军事以此为常大象元年诏总管刺史及行兵者加持节余悉罢之建德四年增置上柱国大将军改仪同三司为仪同大将军按隋书礼仪志后周诸公之服九一曰方冕九章二曰衮冕九章宗彝已上五章在衣藻已下四章在裳三曰山冕八章衣裳各四章衣重宗彝为九等四曰鷩冕七章衣三章裳四章衣重火与宗彝五曰火冕六章衣裳各三章衣重宗彝及藻裳重黻六曰毳冕五章衣三章裳二章衣重藻粉米裳重黼黻山冕已下俱九等皆以山为领褾冕俱九旒七曰韦弁八曰皮弁九曰元冠诸侯服自方冕而下八无衮冕山冕八章衣裳各四章鷩冕七章衣三章裳四章衣重宗彝火冕六章衣裳各三章衣重藻裳重黻毳冕五章衣三章裳二章衣重粉米裳重黼黻鷩冕已下俱八等皆以华虫为领褾冕俱八旒诸伯服自方冕而下七又无山冕鷩冕七章衣三章裳四章火冕六章衣裳各三章裳重黻毳冕五章衣三章裳二章裳重黼黻火冕已下俱七等皆以火为领褾冕俱七旒诸子服自方冕而下六又无鷩冕火冕六章衣裳各三章毳冕五章衣三章裳二章裳重黻毳冕已下俱六等皆以宗彝为领褾冕俱六旒诸男服自方冕而下五又无火冕毳冕五章衣三章裳二章以藻为领褾冕五旒孝闵帝元年诏封诸功臣又诏不沾爵封者各授两大阶按周书孝闵帝本纪元年春正月乙卯诏曰惟天地草昧建邦以宁今可大启诸国为周藩屏于是封太师李弼为赵国公太傅赵贵为楚国公太保独孤信为卫国公大司寇于谨为燕国公大司空侯莫陈崇为梁国公邑各万户秋九月庚申诏曰朕闻君临天下非由一人时乃上下同心所致今文武之官及诸军人不沾爵封者宜各授两大阶明帝武成元年封诸功臣并赐钱帛以恤死亡高阳公达奚武等各进封国邑万户按周书明帝本纪武成元年夏六月庚子诏曰颍川从我是曰元勋无忘父城实起王业文考属天地草昧造化权舆拯彼横流匡兹颓运赖英贤尽力文武同心翼赞大功克隆帝业而被坚执锐栉风沐雨永言畴昔良用怃然至若功成名遂建国剖符予惟休也其有致死王事妻子无归者朕甚伤之凡是从先王向夏州发夏州从来见在及薨亡者并量赐钱帛称朕意焉秋九月辛未进封高阳公达奚武为郑国公武阳公豆卢宁为楚国公博陵公贺兰祥为凉国公宁蜀公尉迟迥为蜀国公化政公宇文贵为许国公陈留公杨忠为隋国公昌平公尉迟纲为吴国公武威公王雄为庸国公邑各万户武帝保定元年冬十一月乙巳封柱国广武公宝炽为邓国公按周书武帝本纪云云
保定二年诏封国未锡租赋者寄食他县封贺拔纬为霍国公按周书武帝本纪保定二年夏四月癸亥诏曰比以寇难犹梗九州未一文武之官立功效者虽锡以茅土而未及租赋诸柱国等勋德隆重宜有优崇各准别制邑户寄食他县秋七月己巳封开府贺拔纬为霍国公　按李和传和朔方岩绿人初以军功封永丰县公二年改封德广郡公薨谥曰肃子彻嗣保定三年改定世袭封爵按周书武帝本纪三年秋九月己丑初令世袭州郡县者改为五等爵州封伯郡封子县封男保定四年秋九月丁巳封开府李虎为唐国公若干凤为徐国公按周书武帝本纪云云
天和二年夏五月丁丑进封柱国安武公季穆为申国公按周书武帝本纪云云
天和五年封韦孝宽梁睿为国公
按周书武帝本纪天和五年春三月辛卯进封柱国韦孝宽为郧国公夏六月壬辰封开府梁睿为蒋国公天和六年封斛斯征长孙览皆为国公
</div>
    <div class="pagination">
<a href="官常典勋爵部_page7.html">上一页</a><span>...</span><a href="官常典勋爵部_page3.html">3</a><a href="官常典勋爵部_page4.html">4</a><a href="官常典勋爵部_page5.html">5</a><a href="官常典勋爵部_page6.html">6</a><a href="官常典勋爵部_page7.html">7</a><span class="current-page">8</span><a href="官常典勋爵部_page9.html">9</a><a href="官常典勋爵部_page10.html">10</a><a href="官常典勋爵部_page11.html">11</a><a href="官常典勋爵部_page12.html">12</a><a href="官常典勋爵部_page13.html">13</a><span>...</span><a href="官常典勋爵部_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
