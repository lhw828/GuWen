<!DOCTYPE html>
<html>
<head>
    <meta charset="UTF-8">
    <title>皇极典圣寿部 - 第 4 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇极典圣寿部 - 第 4 页/共 81 页</h1>
    <div class="content">　题为请
旨事康熙五十二年恭遇
皇上六旬大庆
臣
等钦惟我
皇上抚绥寰宇五十余年仁泽广布声教覃敷四方　　万国咸乐升平无不优游于尧天舜日之下是　　以上天垂佑景福骈臻
万寿无疆福德兼隆诚亘古所未有也今中外臣民　　沾沐深恩沦肌浃髓感戴
大德刻骨镂心明岁恭遇
圣主六旬大庆莫不欲各罄葵忱其尊亲颂祝之至　　愿万不能已臣
等职司礼曹凡应行典礼自应
　　预拟奉
闻但此非常之庆普天率土莫大鸿庥非寻常典礼　　可比臣
等未敢轻拟应请会同大学士九卿詹
　　事科道详议具题可也
臣
等未敢擅便谨
　题请
旨十月十九日奉
旨朕御极以来惟欲万国乂安上则敬
天法
祖下则垂令名于后世孜孜然以致须发尽白心血耗　　散历尽忧勤荡平险阻自古帝王在位不久享　　年不遐者论者往往归于别故而未谅帝王实　　不胜其难实不堪其劳忧惧所迫以致短祚也　　朕反复思维帝尧固辞华封之祝必似朕临□　　年久之君方能知圣人言之有实也余则断不　　能知矣朕本凉德惟祖
考得国之正积福之深在位五十余年寿届六十今忧　　劳倍增血气渐惫惟恐愈久而力不支愿不遂　　以至不全终始一世勤瘁俱属徒然朕惟惕厉　　而已□未留心祈求甲子之周也览礼部请旨　　之奏悉系虚文无有实际朕惟愿臣清子孝兄　　友弟爱人人皆读正书勉尽职业国安民治盗　　贼宁息各以血诚实意为朕六□庆祝朕即嘉　　纳此外仪文朕无所嗜亦无所好这所奏不准　　行　　八月初十日兵部尚书
臣
殷特布等谨
　题为恭遇
万寿开科普天同庆恳赐题请文武□举以昭旷典　　以广作人事该臣
等议得浙江巡抚
臣
王度昭
　　疏称康熙五十二年恭遇
皇上万寿正诞特沐
皇恩开科取士据浙省武生潘尧年等呈请一视同　　仁文武□举等语查顺治丙戌科通行乡试虽　　武生未有举行之例但近奉俞旨兵丁准与武生一体乡试千把准与武举一体　　会试可否文武一体举行出自圣裁等因具题前来钦惟我
皇上学贯天人德全智勇守成兼开创而独隆四表　　八荒无思不服文教与武功而□重六韬三略　　有美皆收届兹万寿之昌期宜举千秋之盛典查顺治丙戌科文生　　通行乡试武生虽未有举行之例但近奉俞旨兵丁准与武生一体乡试千把准与武举一体　　会试此皆皇上格外弘仁恩泽自天而欢声动地者也兹康熙　　五十二年恭遇皇上六旬大庆各省文生已邀
　旷典准于二月乡试八月会试今武生亦应一视　　同仁准于五十二年四月乡试十月会试使文　　武同沾圣寿之弘恩齐祝万年之盛事如蒙
俞允
臣
部通行各直省八旗一体遵行至乡会试一
　　应事宜
臣
部另行酌议具奏嗣后每遇十年
皇上万寿正诞亦照文场之例即加武乡会一科庶　旷典攸昭而人才益励矣臣
等未敢擅便谨
　题请
旨本月十四日奉
旨依议
　　十月初六日
上允蒙古内五十旗王以下台吉他布囊以上于五　　十二年诣　阙朝贺仍
诏厚其资粮以示柔远至意
　　十一月十八日和硕显亲王衍潢等以五十二　　年三月十八日恭遇皇上六旬万寿普天同庆请上
尊号以惬舆情以光大典
诏弗许
　　十九日巡抚广西等处地方提督军务兵部左　　侍郎兼都察院右副都御史臣
陈元龙谨
　题为边方感
恩心切祝
圣情殷俯顺舆情重修
　无量寿佛道场告竣恭恳
恩赐
御书匾额以慰瞻仰以垂万古事钦惟我
皇上治功道德冠于古今仁寿健行同于覆载自天　　开地辟以来从未□此昌期极山陬海澨之遥　　无不登于乐土兹者明年三月恭遇万寿齐年粤西地虽僻远而村墟溪洞之间白叟黄　　童无不知感戴圣德群思望
　阙呼嵩况
臣
等大小各官蒙
恩豢养食禄一方而以封疆职守道里远隔不能随　　在　廷诸臣抃舞叩首于
尧阶之下犬马之私无由自展兹查桂林府全州之　　湘山寺供奉　无量寿佛真身崇岩秀丽绀宇弘敞自唐迄今历　　数千年每年二月初八日值　无量寿佛诞辰通省及邻省汉土百姓不远二三　　千里皆来进香盖以祈福寿得福寿祈丰年得　　丰年灵感福庇其来已久今年二月间远近万　　民齐集之时咸称我圣主即
　无量寿佛现身相约明年三月毕集寺中叩祝万寿并商量广募重新殿宇亿兆黎元罔不同心臣
　　闻之不胜欣庆而仰体我
皇上爱民至意诚恐下费民力
臣
同司道各官率先
　　捐俸修理委全州知州
臣
沈元佐桂林府通判

臣
慕国琠敬谨督修经
臣
具折
　奏明数月以来随有
臣
属各府各县诸臣先后乐
　　输凡应用物件俱现发价值采办一切匠工照　　民间现给工食百姓子来趋事踊跃欢呼兹据　　知州臣
沈元佐通判
臣
慕国琠报称奉委修理
　　湘山寺小心监督自
　寿佛塔殿大雄殿伽蓝殿真武殿天王殿两庑配　　殿钟鼓楼戏台龙凤山门□东西之毗卢殿大　　悲阁准提阁景德堂等处俱重加修整油漆大　　小佛像罗汉像共一千余尊悉加装金彩画即　　于寺前西首山冈之上建造万寿行宫七间自大门二门戏台至后廊共五进东　　西走廊一百零八间工程俱已告竣臣
委布政
　　使
臣
黄国材单骑亲往查阅阖州老幼百姓□
　　往来商贾行旅至寺中瞻仰者同声齐呼万岁声震林谷复据绅士唐暄里民马祥林兵丁向　　仁等环拥呈称我圣主为当今寿佛今幸□
　佛殿重辉
　行宫新建
　寿佛之金身普荫历千百劫而无量
圣主之玉历长调更亿万年而弥永但遐方就日情殷必得恳请御书匾额昭示正殿俾荒服黎民仰□
云日之光华永沾
雨露之恩泽从此岁岁丰登人人乐利实为边远非　　常之庆幸等情前来臣
伏思
皇上宸章宝翰如日月之经天江河之行地而粤西　　士民远在边鄙未得遂其瞻仰之诚若蒙恩赐御书匾额不异
</div>
    <div class="pagination">
<a href="皇极典圣寿部_page3.html">上一页</a><a href="皇极典圣寿部.html">1</a><a href="皇极典圣寿部_page2.html">2</a><a href="皇极典圣寿部_page3.html">3</a><span class="current-page">4</span><a href="皇极典圣寿部_page5.html">5</a><a href="皇极典圣寿部_page6.html">6</a><a href="皇极典圣寿部_page7.html">7</a><a href="皇极典圣寿部_page8.html">8</a><a href="皇极典圣寿部_page9.html">9</a><span>...</span><a href="皇极典圣寿部_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
