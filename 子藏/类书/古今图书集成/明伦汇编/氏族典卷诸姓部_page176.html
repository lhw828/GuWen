<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 176 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 176 页/共 899 页</h1>
    <div class="content">按福州府志缜字师文罗源人淳质有守少慕伊洛考亭之学屡试礼部独以正心诚意为说俱见黜后以时务对遂擢第及廷试慨然曰今得对天子之庭可负所学耶复以诚意正心对孝宗见策特擢奏名第一　　陈经
按龙溪县志经字叔纶登淳熙进士第调广州司理辟新兴令改福清首以教化为务倅循州知钦州封州秩满归恬于仕进有德斋文集　　陈震
按泉州府志震字省仲晋江人淳熙十四年进士知瓯宁县再令新建通判饶州知绍州摄宪节却台府例券数千缗召除军器监丞迁太府丞奏乞减二广丁钱奉祠归里卒有春秋史编杂着数十卷　　陈傅良
按宋史陈傅良传傅良字君举温州瑞安人初患科举程文之弊思出其说为文章自成一家人争传诵从者云合由是其文擅当世及入太学与广汉张栻东莱吕祖谦友善登进士甲科教授泰州龚茂良荐于朝改太学录出通判福州丞相梁克家领帅事委成于傅良强御者阴结言官论罢之后五年起知桂阳军光宗立稍迁提举常平茶盐转运判官转浙西提点刑狱除吏部员外郎去朝四十年至是归须鬓无黑者都人聚观嗟叹号老陈郎中迁秘书少监兼实录院检讨官嘉王府赞读绍熙三年除起居舍人明年兼权中书舍人光宗得心疾不过重华宫傅良上疏帝将从之出至御屏皇后挽帝回傅良遂趋上引裾后叱之傅良哭于庭下殿径行诏改秘阁修撰仍兼赞读不受宁宗即位召为中书舍人兼侍读直学士院同实录院修撰御史中丞谢深甫论傅良言不顾行出提举兴国宫明年削秩罢嘉泰二年复官起知泉州辞授集英殿修撰进宝谟阁待制终于家谥文节有诗解诂周礼说春秋后传左氏章指行于世　　陈卓
按宋史陈居仁传居仁子卓字立道绍熙元年进士知江州移宁国府丞相以故欲见之卓谢不往为签书枢密院事未几&#祠还里卒年八十有六其孙定孙力请谥于朝乃谥清敏　　陈伯震
按万姓统谱伯震字震之陈襄八世孙由候官徙居长乐绍熙进士泰州知州累官广东经略使龙图阁学士嘉定中奉命使金能以数言折服强寇不辱君命　　陈之纯
按万姓统谱之纯字仲诚莆田人幼&#异登进士绍熙间诏求直言作资朴议二十篇以进一时名公韪其忠谠任江东漕属当路交剡其才改知临安县首崇风化催科听讼悉有成规不扰而治　　陈大年
按尚友录大年字彦永贡辟雍同舍生陈仲防患疫人皆避之大年曰疾病相弃岂友谊耶为召医诊视已而仲防瘥谢曰彦永所谓生死交情者也以特奏名再调昭州推官尝摄州事民皆宜之　　陈骏
按万姓统谱骏字敏仲宁德人举进士登朱文公之门着论语孟子笔义又着毛诗笔义号仁斋子成父字汝玉克承家学辛弃疾持宪节来闽闻其才名罗致宾席而妻以女其学以立诚为本近思录一本口诵心悟不少辍故行己皆有法度安贫守道淡如也尝升上庠两预解选有律历志解和稼轩词默斋集藏于家　　陈嗣光
按万姓统谱嗣光字朝倚宁德人律己廉事亲孝宗族乡党称焉时朝廷举孝廉县以嗣光应诏邑簿陆游为立孝廉坊以旌之　　陈岘
按宋史陈桷传桷孙岘以词学擢第官中书舍人直学士院　　陈模
按泉州府志模字中行登庆元二年进士宰执以学行荐除国子正开禧初召试馆职时议开边谟对策谓王恢首谋之戮不足以赎僵尸百万之冤参政李璧读之叹曰真馆职也除秘书省正字校书郎通判镇江府盐钞法知梅州多惠政改汀州居五月卒号可轩　　陈贵谊
按宋史陈贵谊传贵谊字正甫福州福清人庆元五年进士授瑞州观察推官丁内外艰服除调安远军节度掌书记辟差四川制置司书写机宜文字中博学宏词科授江南东路安抚司机宜文字迁太社令改武学谕国子录迁太学博士又迁太常博士以兄贵谦兼礼部郎官引嫌迁将作监丞兼魏惠宪王府小学教授迁秘书郎出知江阴军提举江西常平召赴行在未至授礼部郎官史弥远不乐讽言者论罢主管崇禧观起知徽州召授司封郎官兼翰林权直兼玉牒所检讨理宗即位为宗正少卿兼侍讲兼权直学士院寻迁起居舍人宝庆初迁中书舍人升兼直学士院内侍滥受恩赏辄封还诏书迁礼部侍郎仍兼中书舍人权刑部尚书升修玉牒官兼侍读为礼部尚书兼给事中端明殿学士签书枢密院事绍定六年冬上始亲政进参知政事上面谕之曰顷闻忧国之言朕所不忘兼同知枢密院事出师汴洛时贵谊已移疾犹上疏力争五上章乞归转四官加邑封致仕卒赠少保资政殿大学士　　陈
按万姓统谱字日华庆元初知汀州事为治精明以郡帑钱二百贯助学又以隶官田百&#充诸生廪饩减户口食盐价以纾细民作义冢以掩民胳汀俗尚鬼信巫严禁之俗遂不变　　陈经
按尚友录经字正甫安福人庆元中进士官终奉议郎泉州泊干经嗜书成癖启益后学为多有书解五十卷及诗讲义存斋语录行世　　陈仲微
按宋史陈仲微传仲微字致广瑞州高安人其先居江州旌表义门嘉泰二年举进士调蒲田尉迁海盐丞改知崇阳县通判黄州复通判江州迁干办诸司审计事知赣州江西提点刑狱迕丞相贾似道监察御史舒有开言罢久之起知惠州迁太府寺丞兼权侍右郎官似道又讽言者罢夺其官久之叙复江东提点刑狱德佑元年迁秘书监寻拜右正言左司谏殿中侍御史益王即位海上拜吏部尚书给事中&#山兵败去安南越四年卒子文孙　　陈之经
按万姓统谱之经字仲纶莆田人&#姿英特弱冠入太学登开禧乙丑第分教德安值边事戒严萃士友讲说兵机习射艺寇至会诸军力战寇遁去宣司就辟充属寻以攻守得失军政缪戾数十事别白陈上时论韪之　　陈韡
按宋史陈韡传韡字子华福州候官人父孔硕为朱熹吕祖谦门人韡让父郊恩与弟韔登开禧元年进士第嘉定十四年贾涉开淮阃辟京东河北干官十五年淮西告捷韡如盱眙犒师改淮东制置司干办公事迁将作监丞又迁太府寺丞差知真州淮东提点刑狱加直宝章阁依旧提点刑狱兼知宝应州迁宗正寺丞权工部郎中改仓部员外郎绍定二年盗起闽中帅王居安属韡提举四隅保甲亲丧辞明年以宝章阁直学士起复知南剑州提举汀州邵武军兵甲公事福建路兵马钤辖同共措置兼福建路招捕使未几加提点刑狱四年进右文殿修撰依旧提点刑狱招捕使兼知建宁府六年进宝章阁待制知隆兴府诏节制江西广东福建三路捕寇军马兼知赣州端平元年正月进华文阁待制江西安抚使贼平权工部侍郎仍知隆兴兼江西安抚使未几为工部侍郎改江东安抚使知建康府兼行宫留守二年入奏事权刑部尚书沿江制置大使依旧江东安抚使知建康府三年加宝谟阁学士嘉熙元年进焕章阁学士四年拜刑部尚书辞免加徽猷阁学士知潭州荆湖南路安抚使淳佑四年召为兵部尚书迁礼部尚书兼侍读兼同修国史实录院同修撰拜端明殿学士同签书枢密院事兼参知政事寻拜参知政事兼同知枢密院事七年知枢密院事湖南安抚大使兼知潭州九年以观文殿学士福建安抚大使知福州五上章辞以旧职提举洞霄宫开庆元年召赴阙致仕充醴泉观使兼侍读景定元年授福建安抚大使兼知福州久之提举神佑观力请致仕明年卒年八十三赠少师谥忠肃　　陈嘉言
按尚友录嘉言景陵人为复州学谕以文行为乡里所推开禧初金人犯景陵被执胁使降嘉言厉声骂贼自沉于水同室六人俱死　　陈淳
按宋史陈淳传淳字安卿漳州龙溪人少习举子业林宗臣见而奇之且曰此非圣贤事业也因授以近思录淳退而读之遂尽弃其业及朱熹来守其乡淳请受教为学益力无书不读无物不格日积月累义理贯通洞见条绪淳性孝母疾亟号泣于天乞以身代居乡不沽名徇俗恬然退守若无闻焉然名播天下世虽不用而忧时论事感慨动人郡守以下皆礼重之时造其庐而请焉嘉定九年待试中都归遇严陵郡守郑之悌率寮属延讲郡庠淳叹张陆王学问无源遂发明吾道之体统师友之渊源用功之节目读书之次序为四章以示学者明年以特奏恩授迪功郎泉州安溪主簿未上而没年六十五　　陈埙
按宋史陈埙传埙字和仲庆元府鄞人大父叔平与同郡楼钥友善死钥哭之埙纔四岁出揖如成人钥指盘中银杏使属对埙应声曰金桃问何所据对以杜诗鹦鹉啄金桃钥然曰亡友不死矣试江东转运司第一试礼部复为第一嘉定十年登进士第调黄州教授免丧授处州教授理宗即位诏求言埙上封事召为太学录迁太学博士主宗正寺簿迁太常博士&#去添差通判嘉兴府召为枢密院编修官出知常州改衢州改提点都大坑冶徙福州转运判官侍御史蒋岘常与论中庸不合又劾之主管崇道观逾年迁浙西提点刑狱以吏部侍郎召及为国子司业诸生咸相庆以为得师未几兼玉牒检讨国史编修实录修撰乞补知温州未上以言罢家居卒　　陈范按万姓统谱范字朝&#崇安人从朱文公学嘉定中第进士调徽州婺源尉会有大狱范察其不当死令佐受赇绐正其罪吏请书狱范叹曰人命如是之轻乎吾以书生获一官当以此力争竟不书后发觉令佐坐削人服其明调抚州崇仁县丞　　陈力修
按万姓统谱力修字介翁平阳人上舍优等第一人登嘉定第教授常德府除礼兵部架阁被旨亲运江东以给丰亳庐寿五阅月致米三十三万斛边储用裕擢通判泰州大书于门曰报国常逢无事日监州不是徇情官知无为军寻为浙西提刑海寇苏阿六积暴前使者置不问乃设计授吏擒之诘其罪尝手杀平民四十余立诛之而贷其党浙右震肃除祭酒兼中书舍人面对曰揆路蔽贤之弊理宗大悟盗起荻浦朝廷欲镇以旧人宪节往行训谕盗闻风溃去久之复请祠归卒　　陈焕
按万姓统谱焕字少微博罗人安贫守道敝衣疏食处之晏如以礼逊化闾里之横逆者乡人称之曰陈先生祭酒芮煜尝造其庐见四壁萧条赠以诗云原思非病贫何患回也虽贫乐有加岁晚与谁同此味梅花深处是君家焕诗清劲传于世者几百篇以特科调高安县簿秩满不仕　　陈埴
按尚友录埴永嘉人从学朱文公所著有禹贡辩木钟集等书学者称潜室先生埴与兄增弟止善俱登进士第时人号所居为森桂坊　　陈文蔚
按万姓统谱文蔚上饶人朱熹门人讲读铅山着书立言得其师旨趣高风雅操为乡邦所共仰卒祠于学　　陈如晦
按尚友录如晦字日照长乐人幼嗜学贯穿经史从勉斋黄干游尝读西山真德秀夜气箴作曰须见得冬为四时之夜夜乃一日之冬便是自家向晦入息处又见得造化发育之妙便是自家事物周旋处于此敬慎夹持动静交养则两得之矣遂次其韵为生意箴后西山得其箴亟称赏焉一时耆德巨公乐与如晦为道义交　　陈起宗
按尚友录起宗字兴祖少入上庠连冠多士一日归省嘱同舍生投试卷起宗治书同舍嫉之辄易以周礼试复第一年三十七以徽猷阁学士知并州卒起宗工诗潇洒有谢风　　陈宓
按宋史陈宓传宓字师复丞相俊卿之子少尝及登朱熹之门熹器异之长从黄干游以父任历泉州南安盐税主管南外睦宗院再主管西外知安溪县嘉定七年入监进奏院慷慨尽言寻迁军器监簿九年转对指陈敝事尤恺切焉宓遂请罢归在告日擢太府丞不拜出知南康军至官岁大祲奏蠲赋给食时造白鹿洞与诸生讨论改知南剑州时大旱疫蠲逋赋十数万创延平书院悉仿白鹿洞之规知漳州亡何请致仕宝庆二年提点广东刑狱章复三上迄不就直秘阁主管崇禧观宓拜祠命而辞职名致仕三学诸生以起宓为请而没已阅月矣宓天性刚毅信道尤笃尝为朱墨铭谓朱属阳墨属阴以验理欲分寸之多寡端平初诏赠直龙图阁所著书有论语注义问答春秋三传抄读通鉴纲目唐史赘疣之&#数十卷藏于家　　陈应辰
按广东通志应辰字清沟东莞人嘉定都魁特奏进士仕至连州推官兼权佥判居官廉介自守少年读书一室夜半邻女逾垣而至应辰正色拒之次早遂迁他室年八十余卒　　陈霖
按泉州府志霖字傅叟晋江人嘉定十三年进士为瑞金尉绍定中盗发江闽延及东广至境霖出迎敌力屈被执不屈遇害　　陈炜
按莆田县志炜字光仲嘉定十三年进士淳佑中为监察御史首论不才执政有令换疏者炜答以头可断疏不可换除太府少卿不拜而行召奏事力辞除广东转运判官

　邰姓部列传
　　宋
　　邰端
按万姓统谱端儒林郎佥判连州
　　明
　　邰纲
按黄冈县志纲宣德丁卯举人任大足县训导　　邰鼎按万姓统谱鼎当涂人正统贡生长阳知县
　　邰溥
按万姓统谱溥繁昌人正统贡生任县丞
　　邰清
按万姓统谱清江宁人景泰举人任御史
　　邰杰
按万姓统谱杰江宁人景泰举人任教谕
　　邰博
按万姓统谱博当涂人正德中太常丞
　　邰周先
按万姓统谱周先字国定高邮人正德举人任知州　　邰泗按溧水县志泗嘉靖间岁贡生任教谕
　　邰洪
按溧水县志洪正德间例监任县丞
　　邰漟
按溧水县志漟正德间例监任县丞
　　邰学礼
按溧水县志学礼嘉靖间例监任主簿
　　邰学宗
按溧水县志学宗嘉靖间例监任主簿
　　邰学易
按溧水县志学易嘉靖间例监任主簿
　　邰霍
按濮州志霍教谕
　　邰季芳
按濮州志季芳字朴茂知县霍之子贡生
　　邰显士
按新泰县志显士其先濮州人自幼居于邑熟谙方脉所施多效

　陈姓部列传二
　　后汉
　　陈俊
按后汉书陈俊传俊字子昭南阳西鄂人也少为郡吏更始立以宗室刘嘉为太常将军俊为长史光武徇河北嘉遣书荐俊光武以为安集掾从击铜马于清阳拜强弩将军及即位封俊为列侯建武二年春攻匡贼下四县更封新处侯引击顿丘降三城大司马吴汉承制拜俊为强弩大将军四年拜太山太守行大将军事张步闻之遣其将击俊俊大破之五年徙琅邪太守齐地素闻俊名入界盗贼皆解散帝美其功诏俊得专征青徐十三年增邑定封祝阿侯明年征奉朝请二十三年卒子浮嗣徙封蕲春侯浮卒子专诸嗣专诸卒子笃嗣　　陈元
按后汉书陈元传元父钦习左氏春秋元少传父业为之训诂锐精覃思至不与乡里通以父任为郎建武初时议欲立左氏传博士范升奏以为左氏浅末不宜立元闻之乃诣阙上疏书奏下其议范升复与元相辩难凡十余上帝卒立左氏学太常选博士四人元为第一帝以元新忿争乃用其次司隶从事李封于是诸儒以左氏之立论议欢哗自公卿以下数廷争之会封病卒左氏复废元以才高著名辟司空李通府李通罢元后复辟司徒欧阳歙府数陈当世便事郊庙之礼帝不能用以病去年老卒于家子坚卿有文章　　陈躬
按后汉书陈宠传宠曾祖父咸咸子钦建武初钦子躬为廷尉左监早卒　　陈靖
按尚友录靖余干人幼慷慨有大志王莽篡汉靖忿恨闻王莽起曲阿率义兵赴常署为中牙典军校尉甚得江湖间心光武时拜散骑常侍以母老乞归封余干侯　　陈宠
按后汉书陈宠传宠字昭公沛国洨人也曾祖父咸咸三子参丰钦钦子躬躬生宠明习家业少为州郡吏辟司徒鲍昱府勤心物务数为昱陈当世便宜昱高其能转为辞曹掌天下狱讼其所平决无不厌服众心三迁肃宗初为尚书皇后弟窦宪深恨宠及帝崩宪等秉权出为太山太守后转广汉太守守正不阿和帝闻之擢为大司农永元六年宠代郭躬为廷尉会坐诏狱吏与囚交通抵罪诏特免刑拜为尚书迁大鸿胪宠历二郡三卿所在有迹见称当时十六年代徐防为司空宠虽传法律而兼通经书奏议温粹号为任职相在位三年薨　　陈珍
按后汉书陈翔传翔祖父珍司隶校尉
　　陈忠
按后汉书陈宠传宠子忠字伯始永初中辟司徒府三迁廷尉正以才能有声称司徒刘恺举忠明习法律宜备机密于是擢拜尚书使居三公曹转为仆射迁尚书令延光三年拜司隶校尉近幸惮之不欲忠在内出为江夏太守复留拜尚书令卒初太尉张禹司徒徐防欲与忠父宠共奏追封和熹皇后父护羌校尉邓训宠以先世无奏请故事争之及训追加封谥禹防复约宠俱遣子奉礼于虎贲中郎将邓骘宠不从骘心不平之故忠不得志于邓氏及骘等败众庶多怨之而忠数上疏陷成其恶遂诋劾大司农朱宠顺帝之为太子废也诸名臣来历祝讽等守阙固争时忠为尚书令与诸尚书复共劾奏之及帝立司隶校尉虞诩追奏忠等罪过当世以此讥焉　　陈褒
按后汉书安帝本纪永宁元年冬十月癸酉卫尉庐江陈褒为司空注
褒字伯仁舒县人也
　　陈龟
按后汉书陈龟传龟字叔珍上党泫氏人也家世边将便习弓马雄于北州龟少有志气永建中举孝廉五迁五原太守永和五年拜使匈奴中郎将后迁拜京兆尹会羌寇边拜为度辽将军龟既到职州郡重足震栗鲜卑不敢近塞大将军梁冀与龟素有隙谮其沮毁国威坐征还遂乞归田里复征为尚书冀暴虐日甚龟上疏言其罪状帝不省自知必为冀所害不食七日而死并凉民庶咸为举哀吊祭其墓　　陈禅按后汉书陈禅传禅字纪山巴郡安汉人也仕郡功曹举善黜恶为邦内所畏察孝兼州辟治中从事车骑将军邓骘闻其名而辟焉举茂才时汉中蛮夷反畔以禅为汉中太守迁左冯翊入拜谏议大夫永宁元年左转为元菟候城障尉会北匈奴入辽东追拜禅辽东太守及邓骘诛废禅以故吏免复为车骑将军阎显长史顺帝即位迁司隶校尉明年卒于官　　陈平子按后汉书范式传式字巨卿到京师受业太学时诸生长沙陈平子亦同在学与式未相见而平子被病将亡谓其妻曰吾闻山阳范巨卿烈士也可以托死吾殁后但以尸埋巨卿户前乃裂素为书以遗巨卿既终妻从其言时式出行适还省书见瘗怆然感之向坟揖哭以为死友乃营护平子妻儿身自送丧于临湘未至四五里乃委素书于柩上哭别而去其兄弟闻之寻求不复见　　陈亹
按后汉书陈球传球父亹广汉太守
　　陈髦
按华阳国志王堂为巴郡太守进贤达士贡孝子严永隐士黄错名儒陈髦俊士张璊皆至大位　　陈重
按后汉书陈重传重字景公豫章宜春人也少与同郡雷义为友俱学鲁诗颜氏春秋太守张云举重孝廉重以让义前后十余通记云不听义明年举孝廉重与俱在郎署有同署郎负息钱数十万责主日至诡求无已重乃密以钱代还终不言惠又同舍郎有告归者误持邻舍郎&#以去主疑重所取重不自申说而市&#以偿之后宁丧者归以&#还主其事乃显重后与义俱拜尚书郎义代同时人受罪以此黜退重见义去亦以病免后举茂才除绌阳令政有异化举尤异当迁为会稽太守遭姊忧去官后为司徒所辟拜侍御史卒　　陈蕃
按后汉书陈蕃传蕃字仲举汝南平舆人祖河东太守蕃年十五尝闲处一室而庭宇芜秽父友薛勤来候之谓蕃曰孺子何不洒扫以待宾客蕃曰大丈夫处世当扫除天下安事一室乎勤甚奇之初仕郡举孝廉除郎中遭母忧弃官服阕刺史周景辟别驾从事以谏争不合去后公府辟举方正不就太尉李固表荐征拜议郎再迁为乐安太守大将军梁冀时遣书诣蕃有所请托使者诈求谒蕃怒笞杀之坐左转修武令稍迁拜尚书以忤左右出为豫章太守性方峻不接宾客士民亦畏其高征为尚书令迁大鸿胪会白马令李云抗疏谏桓帝怒当伏重诛蕃上书救云坐免归田里复征拜议郎数日迁光禄勋与五官中郎将黄琬共典选举不偏权富为埶家郎所谮诉坐免归顷之征为尚书仆射转大中大夫八年代杨秉为太尉九年李膺等以党事下狱考实蕃上疏极谏帝讳其言切托以蕃辟召非人遂策免之永康元年帝崩窦后临朝诏以蕃为太傅录尚书事灵帝即位窦太后复优诏封高阳侯蕃固让章前后十上竟不受封蕃与后父大将军窦武同心尽力共参政事蕃志诛中官会窦武亦有谋事泄曹节等矫诏诛武等蕃时年七十余收送黄门北寺狱即日害之　　陈澄按后汉书陈禅传禅子澄有清名官至汉中太守　　陈翔按后汉书陈翔传翔字子麟汝南邵陵人也少知名善交结察孝廉太尉周景辟举高第拜侍御史迁定襄太守征拜议郎迁扬州刺史又征拜议郎补御史中丞坐党事考黄门北寺狱以无验见原卒于家　　陈夤按后汉书灵帝本纪建宁二年丹阳山越贼围太守陈夤夤击破之　　陈球
按后汉书陈球传球字伯真下邳淮浦人也历世着名少涉儒学善律令阳嘉中举孝廉稍迁繁阳令复辟公府举高第拜侍御史是时桂阳黠贼李研等寇钞陆梁太尉杨秉表球为零陵太守迁魏郡太守征拜将作大匠迁南阳太守以纠举豪右为势家所谤抵罪会赦归家复拜廷尉六年迁司空以地震免拜光禄大夫复为廷尉太常光和元年迁太尉数月以日食免复拜光禄大夫明年为永乐少府乃潜与司徒河间刘合谋诛宦官曹节等白球谋议不轨下狱死球时年六十二　　陈耽
按后汉书刘陶传东海陈耽以忠正称历位三司光和五年诏公卿以谣言举刺史二千石为民蠹害者时太尉许戫司空张济承望内官受取货赂宦者子弟宾客虽贪污不问而虚&#小郡清修有惠化者耽上言公卿所举率党其私所谓放鸱枭而囚鸾凤其言忠切由是宦官怨之遂诬陷耽死狱中　　陈雅
按汉中士女志雅字伯台成固人也灵帝时为谏大夫阉宦用事上疏曰宦官强盛海内怨望帝不省纳出为巴郡太守年七十五卒　　陈实
按后汉书陈实传实字仲弓颍川许人也出于单微自为儿童虽在戏弄为等类所归少作县吏常给事&#役后为都亭刺史佐而有志好学坐立诵读县令邓邵试与语奇之听受业太学后令复召为吏乃避隐阳城山中时有杀人者同县扬吏以疑实县遂逮系考掠无实而后得出及为督邮乃密托许令礼召扬吏远近闻者咸叹服之家贫复为郡西门亭长寻转功曹司空黄琼辟选理剧补闻喜长旬月以期丧去官复再迁除太丘长修德清静百姓以安以沛相赋敛违法乃解印绶去吏人追思之及后逮捕党人事亦连实余人多逃避求免实曰吾不就狱众无所恃乃请囚焉遇赦得出灵帝初大将军窦武辟以为掾属时中常侍张让权倾天下让父死归葬颍川虽一郡毕至而名士无往者让甚耻之实乃独吊焉及后复诛党人让感实故多所全宥实在乡闾平心率物其有争讼辄求判正晓譬曲直退无怨者及党禁始解累见征命遂不起闭门悬车栖迟养老中平四年年八十四卒于家何进遣使吊祭海内赴者三万余人制衰麻者以百数共刊石立碑谥为文范先生　　陈逸按后汉书陈蕃传蕃志诛中官事泄曹节等害之蕃友人陈留朱震匿其子逸于甘陵界中后黄巾贼起大赦党人乃追还逸官至鲁相　　陈纪
按后汉书陈实传实子纪字元方亦以至德称兄弟孝养闺门廱和后进之士皆推慕其风及遭党锢发愤着书数万言号曰陈子党禁解四府并命无所屈就遭父忧每哀至欧血绝气虽衰服已除而积毁消瘠殆将灭性豫州刺史嘉其至行表上尚书图象百城以厉风俗董卓入洛阳乃使就家拜五官中郎将不得已到京师迁侍中出为平原相时议欲以为司徒纪见祸乱方作不复辨严即时之郡玺书追拜太仆又征为尚书令建安初袁绍为太尉让于纪纪不受拜大鸿胪年七十一卒于官　　陈谌
按后汉书陈实传实子谌字季方与纪齐德同行父子并着高名时号三君每宰府辟召常同时旌命羔雁成群当世者靡不荣之谌早终　　陈窦
按后汉书陈禅传禅曾孙窦为州别驾从事显名州里　　陈瑀
按后汉书陈球传球子瑀吴郡太守
注
谢承书曰瑀
举孝廉辟公府洛阳市长后辟太尉府未到永康元年就拜议郎迁吴郡太守不之官　　陈琮
按后汉书陈球传瑀弟琮汝阴太守
　　陈珪
按后汉书陈球传球弟子珪沛相
</div>
    <div class="pagination">
<a href="氏族典卷诸姓部_page175.html">上一页</a><span>...</span><a href="氏族典卷诸姓部_page171.html">171</a><a href="氏族典卷诸姓部_page172.html">172</a><a href="氏族典卷诸姓部_page173.html">173</a><a href="氏族典卷诸姓部_page174.html">174</a><a href="氏族典卷诸姓部_page175.html">175</a><span class="current-page">176</span><a href="氏族典卷诸姓部_page177.html">177</a><a href="氏族典卷诸姓部_page178.html">178</a><a href="氏族典卷诸姓部_page179.html">179</a><a href="氏族典卷诸姓部_page180.html">180</a><a href="氏族典卷诸姓部_page181.html">181</a><span>...</span><a href="氏族典卷诸姓部_page177.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
