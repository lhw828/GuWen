<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 65 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 65 页/共 268 页</h1>
    <div class="content">按余姚县志陆氏王爚妻爚与弟灴皆早死陆方&#爚临绝谓陆曰汝年纔十八勿自&#陆挥涕曰君言&#矣得子则抚之否则与君偕死耳及爚亡陆氏刑面毁容哀不胜支阅七月果生子抚之如初言灴妻陈氏亦守志其父母谕之曰姒幸抱子汝何恃而自苦陈泣曰吾知身焉知子因断发自誓立烘弟之子为嗣复殇于是妯娌合资并食足不逾阈荐祭感怆相对涕泣嘉辰令节见者皆为罢欢有司上其事并旌之　　闻人才后妻黄氏
按余姚县志黄氏贡士闻人才后妻黄恺女才病没黄年十八无出家贫或讽之嫁黄曰妇人守节固不因富而有出也夫前妻子在吾虽贫犹能纺绩为衣食计卒守志无变事闻诏表其闾　　诸永言妻郑氏
按余姚县志郑氏诸永言妻年二十一而寡家徒壁立子巽方二岁邻妪百计诱其改适郑叱绝之卒守苦节以寿终有司上其事未报会孙敬之中嘉靖戊戌进士疏请旌表　　韩埙妻项氏
按余姚县志项氏韩埙妻名昭少阅书史能操翰制词智巧绝伦归韩克修妇事年二十三埙遘疾不起昭痛绝欲俱死念母早寡恐伤其心乃隐忍苟延乡之少年慕昭者争赂其伯氏求之昭皆峻拒居恒备刀自卫一日谋者候其展墓将劫诸涂会与母兄同行不获逞则为流言诟辱于路昭乃掷刀曰谋者智穷故辱吾以自退耳是后果息立伯少子银生为埙后亲授书拓复旧业邑人钱德洪作释刀传以表之　　史鸾妻陈氏按余姚县志陈氏史鸾妻郡守陈云鹤女鸾都御史琳之子弘治戊午举人早亡陈年二十六虽宦家妇而萧然四壁不啻贫民一夕邻失火鸾柩犹在室陈伏棺号恸愿与俱焚火竟随灭或劝他适陈曰以须臾无死而人遂不谅其心耶自缢垂绝救苏嘉靖三十年旌表　　周汝登妻沈氏
按余姚县志沈氏周汝登妻年二十四而寡舅姑俱耄伯氏太仆卿如底廉而贫沈忍死操作奉老抚幼六十年屏居一室即群从子侄罕见其面女家迎之亦不往以寿终　　吕氏女
按余姚县志吕氏女名成少傅吕本女许字太傅谢迁孙用模嘉靖乙卯用模举于乡上春官至吴门病亡女闻而饮泣废食誓以死殉有议姻者女即绝粒父母知不可强而止遂以处女终焉　　陈克华妻杨氏
按余姚县志杨氏陈克华妻武康州守宪孙女归陈三月而克华亡氏年十九殓甫一宿邻失火殆及杨凭棺大恸姑力挽之不起愿与俱灭顷之火熄闾里咸叹伯氏生仲子氏请于舅姑即抚之为克华后居当独处一室非舅姑有事不上堂其装甚具悉屏之非布素不御一日夜半疾雷破柱阖室无不震惊杨氏枕柱而卧安然若无所闻嘉靖间郡守表其闾　　诸璧妻李氏按余姚县志李氏诸璧妻年十八而寡家甚贫纺绩以给朝夕事姑以孝闻抚遗腹既娶生孙姑老死子妇相继俱没氏孑然一身家益旁落不支拮据万状复抚二孙成人族党贤之　　史立恒妻潘氏
按余姚县志潘氏史立恒妻年十八归史姑魏氏性严而立恒酗酒暴戾潘氏无怨言立恒死姑以丧子愈虐使其妇杖不足则捽而啮之氏问寝上食益虔无何子殇孤苦以老乡里贤之　　汪信一妻黄氏　　　汪忱妻赵氏
　　周智妻毛氏　　　　岑越登妻翁氏
　　岑桂妻张氏　　　　景僖妻张氏
　　孙纪妻严氏　　　　许璧妻陈氏
　　石模妻卢氏　　　　石校妻董氏
　　吴仁贤妻段氏　　　朱瑛妻李氏
　　诸生邵梓妻陈氏　　邵弘化妻翁氏
　　进士陈采妻周氏　　张治绩妻杨氏
　　闻金章妻任氏　　　黄凤鸣妻蔡氏
　　黄益妻李氏　　　　沙明宝妻楼氏
　　毛明纶妻翁氏　　　进士顾廉妻邵氏按余姚县志已上二十二妇俱以苦节旌事实无考　　孙光德妻鲁氏按余姚县志鲁氏孙光德妻庶吉士时升女年二十三寡一子寻殇二女俱幼次女不忍离母终身不嫁有二婢亦不去从之至老　　卢时遵妻黄氏
按余姚县志黄氏卢时遵妻年十八于归甫三载生子未周而夫没氏矢志守节家贫纺绩事姑姑年九十余没氏平居未尝有笑容屡遇兵荒避难山中备尝险阻而苦节愈坚年七十余有司旌表　　余干妻施氏
按余姚县志施氏余干妻夫亡苦节嘉靖十九年旌表　　杨煜妻某氏
按余姚县志某氏杨煜妻夫亡守节孙鉴为听选官奏旌其王母　　朱岐妻李氏
按余姚县志李氏朱岐妻年十八于归五载夫亡秉志守节家无恒产所居颓楼一间纺绩度日抚三岁孤志仁祭扫之外即去梯不下以此终身　　陈治言妻胡氏
按余姚县志胡氏陈治言妻年二十而寡孤贞亮节皎若冰雪历四十余年如一日教一女克肖其德有司旌表　　姚箎妻王氏
姜
氏附

按临海县志王氏年十八归姚箎越八年而箎亡无子舅姑早丧茕茕无依父母讽再适泣曰天乎何不我谅也与媵妾姜氏即殡室坐卧跬步不离既免丧谓姜曰汝年少安能与我共风雨耶姜抚棺大恸自分必死王爱之与共织作三十年先是王为箎异母兄埙娶其族女方有身谓姜曰安知不延姚氏一脉既而埙果得一子王视若己出正德戊辰邻火将及其庐王与姜伏棺号恸愿与俱焚乡人裘三陈练偶过其门见而义之为舁棺出及营葬竁二穴以待节操才识乡邦称重郡守罗侨以事闻嘉靖间并旌表　　王忭妻高氏按临海县志高氏王忭妻早寡苦节抚孤日坐一室家僮发及额不得入内门庭户肃然乡邦敬之尢乐闻善事以勉勖其孤有司以闻诏旌表　　王玖妻杨氏
按临海县志杨氏年十七归王玖二十二而玖亡遗腹得子苦节以养舅姑有司请于朝诏旌表　　郑昶妻郭氏
侯节
妇附

按临海县志郭氏年十九适郑昶生三子夫亡苦节不二与侯节妇比庐而居乡人称双璧　　郑镇妻高氏
按临海县志高氏年十九归郑镇越七年而镇亡柩殡于室火延其居不能举泣仆于旁分与俱烬身受燃灼不去其父至强曳以归伤甚数月而愈食贫抚孤艰苦万状大学士李东阳表之年七十有五卒　　张雍妻朱氏按台州府志朱氏黄岩张雍妻年二十六雍以公委输粮舆疾归而没母老子琬甫二周冰蘗自守人有匿雍所输二百斛负其转贷者四十金朱悉罄产偿之家日益落织以给朝夕奉姑教子无异心嘉靖五年大祲贫不能支亲戚讽改适朱啮指流血仰天自誓是夕风雨大作邻屋俱摧朱室独安寿六十九卒郡守表其门　　蔡恺妻王氏
按台州府志王氏黄岩蔡恺妻年二十夫亡父母欲夺其志乃断发自誓抚孤终老邑令表其门　　彭鐩妻周氏
按台州府志周氏黄岩彭鐩妻年二十七鐩亡二子俱幼周号天以抚孤自誓土豪欲吞其有周乃罄资饱之二子竟赖成立卒年七十有三　　解茂标妻苏氏
按台州府志苏氏黄岩人适解茂标标亡苏年二十七断发守志寿九十八终　　黄养妻杨氏
按台州府志杨氏黄岩黄养妻年二十四夫亡子方周父母宗族劝改嫁杨断发自矢已乃绝膏沐躬织奉姑抚子终其身学使旌表　　应子美妻王氏
柯
氏附

按台州府志王氏黄岩人适庠生应子美年二十七而寡抚子文彬成立娶柯氏岁余彬亦亡王痛语柯曰天不祚应使汝夫死无子将何依柯愿抚继嗣奉姑终身从叔生次子兴荫甫七日柯鞠为后长为名儒有司旌其闾皆以寿终　　应文照妻吴氏
杨
氏附

按台州府志吴氏黄岩应文照妻归七月文照病亡遗腹生子锡辂与妾杨氏并矢志抚孤凡十余年辂出应童子试三擅首选吴卒辂痛不及养愈益攻苦服阕入闱病作而没杨晚岁苦节愈艰直指上其事诏建双节坊迄百余年鸟不巢蛛不网谓其真气有孚于异类云　　赵逢眷妻吴氏
按台州府志吴氏黄岩人给谏执御从姑适庠生赵逢眷眷亡吴年二十七长子天培尚幼次天植遗腹氏艰苦抚之成立　　柯蓟妻厉氏
按台州府志厉氏黄岩人年十九归柯蓟越岁生一女而蓟病卧三年厉躬调汤药不少懈蓟语厉曰吾疾必不起卿年少又贫不支其小心以事人乎厉抚膺呜咽曰妇人一醮终身不改妾今有娠两月若生男则忍死抚之生女则从君地下耳已而蓟没辄啮指出血矢无他志宗族来吊者出指示之以杜觊觎居七月生子攻苦鞠养虽家无储米而处之恬如寿七十终守令表其庐　　沈兴文妻江氏
按台州府志江氏黄岩人适庠生沈兴文文早亡江年二十八甘贫守节抚教其孤邻失火逼庐江抱夫棺誓与共焚寻熄乡人异之以寿终　　胡氏卢氏
按台州府志胡氏叶备妻卢氏叶洗妻妯娌也夫亡年俱少有子俱夭并矢志不二执节抚嗣始终如一督学旌其门　　徐本妻林氏
按台州府志林氏黄岩徐本妻年二十而寡誓不他适躬纺绩以养姑教子邻火逼其室林闭户哀号火寻灭已值海溢林抱夫木主待毙卒得免人谓苦节所感　　郏贵学妻丁氏
按台州府志丁氏黄岩庠生郏贵学妻贵学早亡丁年二十四誓不改醮家贫纑以给朝夕课二子耕稼时以古孝悌事教之曰此吾曩所闻于而父者也冰蘗之操四十余年犹一日　　王天福妻陈氏
按台州府志陈氏黄岩王天福妻年二十二而寡一子方逾岁矢不再适父兄间以微言讽之指其孤泣曰无子尚不嫁况有子乎自是闭户绩越三年积劳成疾遂不起　　蔡得仪妻王氏
按台州府志王氏黄岩庠生蔡得仪妻得仪病亡王年二十三矢志靡他家贫甚纺绩以自给兄弟怜而劝之嫁王泣曰吾不能忘夫不忍捐诸子耳由是独居一室人未尝见其面年七十余卒　　王玖妻陈氏
按台州府志陈氏黄岩王玖妻玖亡陈年十九预营己圹于夫墓侧抚妾子如己出相守终身　　王堪妻郏氏
按台州府志郏氏黄岩王堪妻年二十归堪越三年而寡止一子亲党怜其少讽改嫁即厉色拒之守节四十年斩然如一日　　赵性妻王氏
按台州府志王氏黄岩赵性妻年二十三而寡遗腹仅三月恸哭欲缢以殉其姑力谕之乃止已而生男仰天誓曰吾不能抚赵氏遗孤成立无以见良人于泉下乃与幼婢杜门织以事姑教子卒完其节年七十一终旌表　　赵琳妻施氏
按台州府志施氏黄岩赵琳妻年二十一而寡子二长方三岁次甫二月氏力贫抚孤凡六十四载而卒学使旌其门　　徐庆亨妻李氏
按台州府志李氏海门人昭勇将军国之女年十九适礼部主事徐庆亨越二年庆亨没于官李即欲自尽妯娌以子幼劝之乃止其母怜其少寡遣乳母讽之厉声逐去终其身不御纨绮寿七十一卒都御史表其堂檄县复其家　　张颉妻王氏
叶
氏附

按台州府志王氏黄岩庠生张颉妻颉与弟甘相继没王年二十八甘妻叶年二十六二寡同心抚孤事老姑尽孝并以节终学使表其第　　孙咸继室盛氏
张
氏附

按台州府志盛氏凤阳通判孙咸继室咸年逾四十未有子纳妾生子未几盛亦&#得男盛并抚之如一咸驱驰仕路盛经纪其家业用饶裕已而咸没于官盛年二十八守节不二周贫赈急为二子祈福即倾囊弗&#咸从子思禹继室张氏亦年二十八而寡守节如盛　　李检妻郑氏
按台州府志郑氏黄岩李检妻检亡郑无子抚二孽如己出守节不渝卒年六十八有司累旌之　　孙天洵妻池氏
按台州府志池氏黄岩孙天洵妻年二十七而寡一子甫五龄强宗利其赀时肆陵侮池矢志自守勤劳抚孤迄有成立苦节四十年以寿终　　李霞妻赵氏
按台州府志赵氏湍女也太平人幼读女孝经能通大义归李霞&#三月而霞死赵年二十二哭踊几绝姑劝止之已而生男兴世苦节抚之终身不服色衣年七十嘉靖丁酉诏表其门　　符洪悦妻王氏
按台州府志王氏黄岩符洪悦妻年二十七夫亡欲自缢以殉其姑泣谕以抚诸孤乃止恸哭几丧明外家欲延医治之曰瞽吾志也终不见医者守节六十余年卒嘉靖间诏旌其门　　徐鶠妻谢氏
按台州府志谢氏临海长石人给事中某之孙女母王氏孀居着节谢夙闲家训及笄归大澧徐鶠未几夫亡以死自誓里妪微讽之厉声曰吾母之于吾父何如者若改之何以对吾母乎守节三十年如一日以寿终　　牟端妻解氏
按台州府志解氏黄岩牟端妻年二十九而寡矢志苦节足不逾阈六十余年寿九十七卒蔡参政余庆为立传　　张于章妻叶氏
按台州府志叶氏黄岩张于章妻年二十六夫亡与其娣项矢志抚孤寿九十三终　　陈一经妻杨氏
按台州府志杨氏黄岩陈一经妻年二十五经亡长子五岁次子五阅月杨抚尸哭踊绝而复苏兄弟怜其贫欲归而嫁之杨割发嚙指誓曰吾不以身殉夫者以二孤也忍事他人乎日夕纺绩自具午炊日不再举火有婢方长即遣之独与姑及老婢居虽兄弟罕见其面次子逢多病每吁天愿以身代逢长娶妇终养其亲年七十三卒金副使贲亨以诗吊之　　符允方妻周氏按台州府志周氏黄岩符允方妻年二十三而允方没甘贫苦节力抚其孤每遇疾却医弗诊竟以寿终　　施朝妻锺氏按台州府志锺氏黄岩庠生施朝妻年二十七而寡矢志自守时夫之兄弟以官役捕盗盗佯言将报雠举家逃避招锺与俱锺曰吾夫柩在义不得生令一儿去存吾嗣足矣乃解夫灵帛欲自缢盗卒不至守节五十余年终　　谢世白妻胡氏
按台州府志胡氏黄岩谢世白妻年二十六而寡矢志抚孤纺绩自赡虽母弟以薪米馈亦不获见其面将卒命二子曰我劬劳于汝家五十年我死汝等宜共爨勿辜吾志二子竟从母命　　何凤妻冯氏
按台州府志冯氏黄岩何凤妻年二十四凤亡二子皆幼族人利其赀产欲嫁之冯辄断发自誓抚孤以至成立迄白首衣不易素年八十六终　　王湘妻苏氏
按台州府志苏氏黄岩王湘妻年二十二生一子而湘亡哀泣成疾几不起及葬湘预为己圹以示同归逾十年子夭有富贵家欲谋娶之苏泣曰吾守志为夫非为子也必相逼即为王氏鬼耳竟坐守一室晨夕悲号两目并瞽年六十余卒　　池仲广妻何氏
按台州府志何氏黄岩池仲广妻年二十三而寡一子甫周岁&#戚以其少劝改适辄涕泣自誓日绩以养姑育子终其身　　施升妻叶氏
按台州府志叶氏黄岩施升妻升素有羸疾叶方归勤奉汤药吁天愿以身代逾年升疾剧谓叶曰吾与汝无伉俪情吾死即他适叶泣曰是何言也既没以死自誓杜门治箴黹自食人罕见其面抚继嗣成立以寿终　　符舜昭妻陈氏
按台州府志陈氏黄岩人年十七归符舜昭未十年而舜昭亡矢志不二独闭一室虽至亲不接见家甚窭茹苦抚孤以寿终　　王邦宣妻冯氏
按台州府志冯氏临海涌泉人年十九适净土王邦宣邦宣祖简严毅好礼冯事之得其欢心越三年邦宣没父母怜其少欲改嫁之冯仰天恸哭以死自誓闭门茹素奉姑教子四十余年年六十三卒　　胡允伟妻王氏
按宁海县志王氏西隅胡允伟妻葬寿宁寺后事实无考　　储欢妻王氏　　　　黄沛妻周氏
　　杨佳妻华氏　　　　俞峄妻陈氏
　　王补妻潘氏　　　　王南妻黄氏
　　王桂妻包氏　　　　郑守对妻汪氏
　　郑允宽妻叶氏
按宁海县志已上九妇事实无考
　　华栋妻陈氏
按宁海县志陈氏水车陈会成女适山头华栋年二十甫娠四月而栋亡家无宿储勤事女工以给口及子琼生艰苦万状抚之成立生孙深溢瀛三人而琼又丧氏鞠孙倍瘁于前啮蘗自甘不替终始年八十有四诸孙皆丱角有声艺苑嘉靖壬辰有司上其事奉旨建坊旌表　　董汗妻陈氏
妾
附

按宁海县志陈氏上隍董汗妻夫艰于嗣谋娶侧室金氏生一子夫即夭亡陈与妾同心共守教子课读既成立克大其家　　朱舍妻徐氏
按宁海县志徐氏逸士徐永宁女生有淑德适西隅朱舍翁殁姑老徐事之甚孝谨生子不育因劝舍纳妾生观成爱之如己出舍忽得疾死氏哀毁几绝会姑疾徐强自抑以慰姑及姑没棺殓葬祭皆以礼未几妾子亦殇或以无托强事人徐詈曰古来节妇岂尽有所托欤乃择族子嗣舍后守节终身邑令为刻石旌表　　董瑞妻朱氏
按宁海县志朱氏东隅董瑞妻方娠而瑞亡氏年二十四父母欲其改嫁朱以死自誓未几夫兄弟皆从役远方内外无依茕茕孤苦抚子那海克振其家　　王良辅妻袁氏按宁海县志袁氏东隅王良辅妻年二十二生子周岁夫亡不嫁操持冰洁有司岁给粟帛周之年八十一卒　　吴克亨妻周氏
按宁海县志周氏吴岙吴克亨妻夫早亡死守苦节闻者俱为文表之　　许&#妻陈氏
按天台县志陈氏永坊许&#妻少寡守志嘉靖中学使表其门　　张选妻潘氏
按天台县志潘氏生员张选妻夫亡苦节学使表其门　　王懋学妻余氏
按仙居县志余氏王懋学妻生员柏隆女懋学早丧余孝事舅姑守子熙吉熙教成立克振其家　　赵廷亨妻张氏
连
</div>
    <div class="pagination">
<a href="闺媛典闺节部_page64.html">上一页</a><span>...</span><a href="闺媛典闺节部_page60.html">60</a><a href="闺媛典闺节部_page61.html">61</a><a href="闺媛典闺节部_page62.html">62</a><a href="闺媛典闺节部_page63.html">63</a><a href="闺媛典闺节部_page64.html">64</a><span class="current-page">65</span><a href="闺媛典闺节部_page66.html">66</a><a href="闺媛典闺节部_page67.html">67</a><a href="闺媛典闺节部_page68.html">68</a><a href="闺媛典闺节部_page69.html">69</a><a href="闺媛典闺节部_page70.html">70</a><span>...</span><a href="闺媛典闺节部_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
