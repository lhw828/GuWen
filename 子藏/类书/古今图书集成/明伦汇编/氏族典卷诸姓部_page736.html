<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 736 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 736 页/共 899 页</h1>
    <div class="content">按晋书索靖传靖少子綝字巨秀少有逸群之量举秀才除郎中尝报兄雠手杀三十七人俄转太宰参军除好畤令入为黄门侍郎出参征西军事转长安令在官有称及惠帝播越綝东迎乘舆以功拜鹰扬将军长安陷赴长安纠合义众频破贼党修复旧馆迁定宗庙进救新平小大百战綝手擒贼帅李羌与阎鼎立秦王为皇太子及即尊位是为愍帝綝迁侍中太仆以功封弋居伯又迁前将军尚书右仆射领吏部京兆尹刘曜侵逼王城以綝为都督征东大将军持节讨之破曜呼日逐王呼延莫以功封上洛郡公拜夫人荀氏为新丰君子石元为世子刘曜入关芟麦苗綝又击破之自长安伐刘聪将赵染大败之染单马而走转骠骑大将军尚书左仆射录尚书承制行事后刘曜又率众围京城綝与曲允固守长安小城城中饥窘人相食死亡逃奔不可制帝使侍中宋敞送笺降于曜綝潜留敞使其子说曜若许綝以车骑仪同万户郡公者请以城降曜斩而送之及帝出降綝随至平阳刘聪戮之　　索袭
按晋书索袭传袭字伟祖炖煌人也虚靖好学不应州郡之命举孝廉贤良方正皆以疾辞游思于阴阳之术着天文地理十余篇多所启发不与当时交通或独语独笑或长叹涕泣或请问不言张茂时炖煌太守阴淡欲行乡射之礼请袭为三老会病卒谥曰元居先生　　索紞
按晋书索紞传紞字叔彻敦煌人也少游京师受业太学博综经籍遂为通儒明阴阳天文善术数占候司徒辟除郎中知中国将乱避世而归乡人从紞占问吉凶门中如市紞曰攻乎异端戒在害己无为多事多事多患遂诡言虚说无验乃止惟以占梦为无悔吝乃不逆问者年七十五卒于家　　索充
按晋书索紞传索充初梦天上有二棺落充前紞曰棺者职也当有京师贵人举君二官者频再迁俄而司徒王戎属太守举充太守先署充功曹而举孝廉　　索泮按晋书苻坚载记索泮字德林炖煌人也世为冠泮少时游侠及长变节好学有佐世才器张天锡辅政以泮为冠军记室参军天锡即位拜司兵历位禁中录事执法御掾州府肃然郡县改迹迁羽林左监有勤干之称出为中垒将军西郡武威太守典戎校尉政务宽和戎夏怀其惠苻坚拜别驾吕光&#姑臧泮厉色责光就刑于市神色不变　　索菱
按晋书苻坚载记索泮弟菱有隽才张天锡为执法中郎冗从右监苻坚世至伏波将军典农都尉与泮俱被害　　索振
按万姓统谱振前凉人张重华好与群小游戏振谏曰殿下遭巨寇于谅暗之中仓帑虚竭金帛之废所宜慎之　　索遐
按万姓统谱遐为西平公凉州牧张重华司直时重华自以连破劲敌颇怠政事希接宾客遐谏曰愿垂心朝政延纳直言周爰五美以成六德捐彼近习弭塞外声修政听朝使下观而化重华览之大悦　　北魏　　索敞
按魏书索敞传敞字巨振炖煌人为刘&#助教专心经籍尽能传&#之业凉州平入国以儒学见拔为中书博士笃勤训授肃而有礼出补扶风太守在位清贫未几卒诏赠平南将军凉州刺史谥曰献敞子僧养中书议郎京兆太守僧养子演贵征东府参军演贵子怀真字公道武定末侍御史　　唐
　　索元礼
按唐书索元礼传元礼天性残忍初徐敬业兵兴武后患之欲因大狱去异己者元礼揣旨即上书言急变召对擢游击将军为推使即洛州牧院为制狱讯一囚穷根柢相牵联至数百未能讫衣冠气褫后数引见赏赐以张其威故论杀最多后以苛猛复受赇后厌众望收下吏不服吏曰取公铁笼来元礼服罪死狱中　　索自通
按万姓统谱自通西都留守
　　索长官
按密县志长官不知何许人久遗其名旧传虎入境噬孀妇王氏子妇诉长官遣人执牒追之人惧不敢近投牒径中虎见牒衔跪庭下如伏罪状长官叱去后衔一兽报妇遂出境　　宋
　　索湘
按宋史索湘传湘字巨川沧州盐山人开宝六年进士释褐郓州司理参军太平兴国四年迁太仆寺丞充度支巡官改太子右赞善大夫转殿中丞充推官拜监察御史为河北转运副使湘经度供馈以能干闻加屯田员外郎雍熙中召为盐铁判官改驾部员外郎为将作少监有讼其擅易库缣以自用都坐授膳部员外郎知相州时有群盗聚西山湘掩击擒之诏复旧官命为河东转运使真宗即位入为右谏议大夫复充河北转运使湘少文而长于吏事历边郡所至必广储畜为备豫计出入军旅闲颇着能名咸平二年入为户部使受诏详定三司编敕坐与王扶交相请托擅易板籍责授将作少监三年出知许州徙荆南复为右谏议大夫知广州四年卒诏遣其子希颜护丧传置归乡里　　索周臣
按万姓统谱周臣宋人
　　索述
按万姓统谱述延州人登科
　　明
　　索彦胜
按万姓统谱彦胜燕山人洪武中以经明行修授乐昌知县劳来安集宣明政教民立德政碑颂之　　索忠按万姓统谱忠宿州人洪武中举人任朝城县教谕　　索清按金乡县志清于洪武二十三年改调大兴左卫节次有功正统元年改调南京金吾前卫千户子索延甫袭　　索充
按万姓统谱充长治人永乐举人
　　索径
按万姓统谱径平凉人宣德举人任知州
　　索雄
按万姓统谱雄长山人正统中苏州府通判
　　索承学
按万姓统谱承学直隶邳州人弘治进士
　　索睿
按东阿县志睿直隶昌平人弘治闲来任训导　　索振按观城县志振顺义县举人正德五年任知县流贼犯城失守去　　索继
按万姓统谱继灵宝人正德中寿州同知
　　索绍
按万姓统谱绍灵宝人由岁贡嘉靖十七年知清河县绍容止撝谦自持外若唯唯然其内实强毅有为往年圣驾南巡抚按檄有司于行在设供亿而清河为畿辅近地绍乃恳请所司以邑小民贫量乞坐派于是清河所费视他邑止十之一二调官去民甚恋慕共为立生祠以报祀云　　索文德
按彰德府志文德磁州人嘉靖初岁凶捐粟千石以济贫民活者甚众　　索直
按鲁山县志直鲁山人仕至云南郡蛮府知府　　索鸣鹤按日照县志鸣鹤直&#衡水人举人天启间任知县　　索礼按聊城县志礼获鹿县教谕
　　索宗禹
按聊城县志宗禹训导

　侠姓部列传
　　周
　　侠累
按奇姓通累韩大夫见国策
　　汉
　　侠敌
按奇姓通敌见急就章

　鄂姓部汇考
廖用贤尚友录
　　鄂姓
鄂武昌商音晋鄂侯之后子孙以国为氏又巴蛮七姓之一凌迪知万姓谱统
　　鄂姓
鄂氏有二晋鄂侯之后又巴郡七姓鄂其一也　郭姓部列传一
　　周
　　郭最
按临淄县志最齐勇士襄公十八年晋伐齐最有功　　郭荣按青州府志荣齐人齐灵公屡侵鲁晋率诸侯伐齐齐侯败将逃荣叩马谏曰社稷之主不可以轻轻则失众君必待之晋师果退　　郭隗
按尚友录隗燕人昭王欲招贤以强燕隗曰昔有求千里马者赍千金往马已死五百金买其骨还怒曰何为曰死者尚买之况生者乎马至矣不期年千里之马至者三大王欲招贤先从隗始贤于隗者岂远千里哉乃筑台置金师事之乐毅邹衍剧辛闻风而至乃并强齐　　秦
　　郭四朝
按金坛县志四朝燕国人秦时居伏龙之地兄弟四人并得仙四朝居长常游雷平池扣舷而歌　　汉
　　郭蒙
按汉书功臣表蒙以户卫起薛破秦军入汉定三秦以都尉守敖仓为将军破项籍封东武侯谥贞　　郭它按汉书功臣表侯它嗣孝景六年有罪弃市
　　郭广汉
按汉书功臣表元康四年蒙元孙茂陵公士广汉诏复家　　郭亭
按汉书功臣表亭以连敖从起单父入汉定三秦以都尉击项籍封河陵侯十四年薨谥顷　　郭欧
按汉书功臣表孝文三年惠侯欧嗣二十二年薨　　郭客按汉书功臣表孝景二年胜侯客嗣八年有罪免　　郭延居按汉书功臣表孝景中六年靖侯延居绍封南侯十五年薨　　郭则
按汉书功臣表元光六年侯则嗣元鼎五年坐酎金免　　郭贤
按汉书功臣表元康四年亭元孙茂陵公乘贤诏复家　　郭昌
按汉书郭昌传昌云中人以校尉从大将军元封四年以大中大夫为拔胡将军屯朔方无功夺印　　郭舍人按汉书东方朔传幸倡郭舍人滑稽不穷常在左右　　郭纵按汉书货殖传邯郸郭纵以铸冶成业与王者埒富　　郭解按史记郭解传解轵人也字翁伯善相人者许负外孙也解父以任侠孝文时诛死解为人短小精悍不饮酒少时阴贼慨不快意身所杀甚众以躯借交报仇藏命作奸剽攻不休及铸钱掘冢固不可胜数适有天幸窘急常得脱及解年长更折节为俭以德报怨厚施而薄望然其自喜为侠益甚既已振人之命不矜其功其阴贼着于心卒发于睚&#如故云而少年慕其行亦辄为报仇不使知也及徙豪富茂陵也解家贫不中訾吏恐不敢不徙卫将军为言郭解家贫不中徙上曰布衣权至使将军为言此其家不贫解家遂徙诸公送者出千余万轵人杨季主子为县掾举徙解解兄子断杨掾头由此杨氏与郭氏为仇解入关已又杀杨季主杨季主家上书人又杀之阙下上闻乃下吏捕解穷治所犯当大逆无道遂族郭解　　郭公子
按汉书游侠传公子为侠而恂恂有退让君子之风　　郭忠按汉书功臣表以张掖属国都尉匈奴入寇与战斩黎汗王封成安侯七年薨谥严　　郭迁
按汉书功臣表本始三年爱侯迁嗣四年薨
　　郭赏
按汉书功臣表元康三年刻侯赏嗣四十一年薨　　郭长按汉书功臣表阳朔三年侯长嗣
　　郭萌
按汉书功臣表厘侯萌嗣薨亡后
　　郭稚
按庐江县志稚武帝时为庐江太守以清名闻于当时　　郭钦
按汉书鲍宣传隃麋郭钦哀帝时为丞相司直奏免豫州牧鲍宣京兆尹薛修等又奏董贤左迁卢奴令平帝时迁南郡太守王莽居摄以病免官归乡里卧不出户卒于家　　郭巨
按尚友录巨隆虑人家贫养母尽孝每供馔母必分与孙巨谓妻曰儿分母馔贫不能供子可再有母不可再得欲埋其子掘地三尺得黄金一釜上有丹书曰天赐郭巨官不得夺人不得取　　郭钦
按汉书王莽传郭钦以戊己校尉从王骏出西域焉耆伏兵击骏死钦后到袭击老弱还莽拜钦填外将军莽死降更始封为侯　　郭兴
按汉书王莽传以大司马郭兴护军击蛮夷若豆等　　后汉　　郭况
按通鉴纲目光武帝建武二十年五月以郭况为大鸿胪帝数幸况第赏赐金帛丰盛莫比京师号况家为金穴注
况真定&#人郭后之弟
　　郭丹
按后汉书郭丹传丹字少卿南阳穰人也父稚成帝时为庐江太守有清名丹七岁而孤小心孝顺后从师长安买符入函谷关王莽征之遂与诸生逃于北地更始二年三公举丹贤能征为谏议大夫更始败丹独保平氏不下为更始发丧衰绖尽哀建武二年遂潜逃去敝衣间行涉历险阻求谒更始妻子奉还节传因归乡里十三年大司马吴汉辟举高第再迁并州牧有清平称转使匈奴中郎将迁左冯翊永平三年代李欣为司徒在朝廉直公正明年策免五年卒于家时年八十七丹出典州郡入为三公而家无遗产子孙困匮帝乃下南阳访求其嗣长子宇官至常山太守少子济　　郭伋
按后汉书郭伋传伋字细侯扶风茂陵人也高祖父解武帝时以任侠闻父梵为蜀郡太守伋少有志行哀平间辟大司空府三迁为渔阳都尉王莽时为上谷大尹迁并州牧更始新立素闻伋名征拜左冯翊世祖即位拜雍州牧再转为尚书令数纳忠谏争建武四年出为中山太守明年转为渔阳太守九年征拜颍川太守十一年省朔方刺史属并州帝以卢芳据北土乃调伋为并州牧始至行部到西河美稷有童儿数百各骑竹马道次迎拜伋问儿曹何自远来对曰闻使君到喜故来奉迎伋辞谢之及事讫诸儿复送至郭外二十二年征为太中大夫赐宅一区及帷帐钱谷以充其家伋辄散与宗亲九族无所遗余明年卒时年八十六　　郭弘
按后汉书郭躬传躬父弘习小杜律太守寇恂以弘为决曹掾断狱至三十年用法平诸为弘所决者退无怨情郡内比之东海于公年九十五卒　　郭苍
按曲江县志苍字伯起博学能文举茂才为荆州从事初桂阳太守周煜开导六泷治崄为夷以便舟楫郡民颂之苍为撰铭纪勋曲江长区祉勒于泷上至今尚存　　郭宪
按后汉书郭宪传宪字子横汝南宋人也少师事东海王仲子王莽篡位拜宪郎中赐以衣服宪受衣焚之逃于东海之滨光武即位征宪拜博士建武七年代张堪为光禄勋从驾南郊宪在位忽面向东北含酒三潠执法奏为不敬诏问其故宪对曰齐国失火故以此厌之后齐果上火灾与郊同日以谏争不合乃伏地称眩不复言帝曰常闻关东觥觥郭子横竟不虚也宪遂以病辞退卒于家　　郭凉
按后汉书杜茂传建武二年茂为骠骑大将军九年与雁门太守郭凉击卢芳将尹由于繁畤凉字公文右北平人也身长八尺气力壮猛虽武将然通经书多智略尢晓边事有名北方初幽州牧朱浮辟为兵曹掾击彭宠有功封广武侯　　郭躬
按后汉书郭躬传躬字仲孙颍川阳翟人也家世衣冠父弘习小杜律躬少传父业讲授徒众常数百人后为郡吏辟公府迁躬廷尉正坐法免后三迁元和三年拜为廷尉躬家世掌法务在宽平及典理官决狱断刑多依矜恕乃条诸重文可从轻者四十一事奏之事皆施行着于令躬奏谳法科多所生全永元六年卒官中子晊亦明法律至南阳太守政有名迹　　郭镇按后汉书郭躬传躬弟子镇字桓锺少修学业辟太尉府再迁延光中为尚书及中黄门孙程诛中常侍江京等而立济阴王镇率羽林士击杀卫尉阎景以成大功再迁尚书令封镇为定颍侯拜河南尹转廷尉免永建四年卒于家顺帝追思镇功赐谥曰昭武　　郭洁按阳曲县志洁太原人与汝南袁着友善梁冀专政袁着诣阙上书言及梁氏冀笞杀着疑洁为着党&#中都官移檄捕之洁知不得免因舆榇奏书冀门书入食药而死　　郭玉
按后汉书郭玉传玉广汉雒人也初有老父不知何出常渔钓于涪水因号涪翁乞食人间见有疾者时下针石辄应时而效乃着针经诊&#法传于世弟子程高寻求积年翁乃授之高亦隐迹不仕玉少师事高学方诊六征之技阴阳不测之术和帝时为太医丞多有效应玉仁爱不矜虽贫贱厮养必尽其心力年老卒官　　郭贺
按后汉书郭躬传躬弟子镇封定颍侯镇长子贺当嗣爵让与小弟时而逃去积数年诏大鸿胪下州郡追之贺不得已乃出受封累迁复至廷尉卒顺帝赐谥曰成侯　　郭祯
按后汉书郭躬传贺弟祯亦以能法律至廷尉　　郭僖按后汉书郭躬传镇弟子僖少明习家业兼好儒学有名誉延熹中亦为廷尉建宁二年为太尉　　郭鸿
按后汉书郭躬传僖子鸿至司&#校尉封城安乡侯　　郭瑗按确山县志瑗后汉时以黄门侍郎封阳安侯　　郭太按后汉书郭太传太字林宗太原界休人也家世贫贱早孤就成皋屈伯彦学三年业毕博通坟籍善谈论美言制乃游于洛阳始见河南尹李膺膺大奇之遂相友善于是名震京师后归乡里衣冠诸儒送至河上车数千两林宗惟与李膺同舟而济众宾望之以为神仙焉性明知人好奖训士类身长八尺容貌魁伟衣博带周游郡国建宁元年太傅陈蕃大将军窦武为阉人所害林宗哭之于野恸既而叹曰人之云亡邦国殄瘁瞻乌爰止不知于谁之屋耳明年春卒于家时年四十二　　郭亮
按万姓统谱亮字恒直朗陵人童年游洛阳时太尉李固以忤梁冀被诛冀告戒有敢收尸者加其罪亮以固弟子自持鈇钺诣阙上书乞收固尸不许因往临哭守丧不去太后闻而怜之乃许遂殓归葬由是显名　　郭整
按陕西通志整秦安县人顺帝时公辟入府车五征皆不就当时高之　　郭典
按畿辅通志典冯翊人巨鹿太守平黄巾贼有功　　郭泛按魏志董卓传卓分遣校尉李傕郭泛略陈留诸县卓死傕等合围长安城陷尸王允于市葬卓于郿为车骑将军池阳侯泛为后将军美阳侯放兵劫略人民略尽泛与傕转相疑战斗长安中连月死者万数天子出新丰霸陵间郭泛欲胁天子还都郿杨奉击泛破之泛走南山为其将伍习所袭死于郿　　郭图按开封府志图字公则颍川人为袁绍谋士尝说绍乘天子东幸迎之于邺绍不从　　郭嘉
按魏志郭嘉传嘉字奉孝颍川阳翟人也荀彧荐嘉召见论天下事表为司空军祭酒征吕布三战破之太祖欲引军还嘉说太祖急攻之遂禽布从破袁绍绍死又从讨谭尚于黎阳连战数克从定邺又从攻谭于南皮冀州平封嘉洧阳亭侯嘉深通有算略达于事情年三十八自柳城还疾薨谥曰贞侯子奕嗣奕为太子文学早薨子深嗣深薨子猎嗣注
世语曰
嘉孙敞字泰中有才识位散骑常侍
　　郭宪
</div>
    <div class="pagination">
<a href="氏族典卷诸姓部_page735.html">上一页</a><span>...</span><a href="氏族典卷诸姓部_page731.html">731</a><a href="氏族典卷诸姓部_page732.html">732</a><a href="氏族典卷诸姓部_page733.html">733</a><a href="氏族典卷诸姓部_page734.html">734</a><a href="氏族典卷诸姓部_page735.html">735</a><span class="current-page">736</span><a href="氏族典卷诸姓部_page737.html">737</a><a href="氏族典卷诸姓部_page738.html">738</a><a href="氏族典卷诸姓部_page739.html">739</a><a href="氏族典卷诸姓部_page740.html">740</a><a href="氏族典卷诸姓部_page741.html">741</a><span>...</span><a href="氏族典卷诸姓部_page737.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
