<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 501 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 501 页/共 899 页</h1>
    <div class="content">按万姓统谱承字元茂鄞人登进士第任开封少尹靖康间敌骑入寇京师尹徐秉哲散文榜限括皇族冀幸自全承毅然折以大义密令诸厢毁弃其文榜尽散拘系之人绍兴初执文墨者疏列其事时国事方殷褒异未遑建隆兴初诏以承为忠义之士命送史馆编录姓名特赠左朝议大夫　　夏俊
按万姓统谱俊绍兴中盱眙县尉金人入寇俊与士人胡昉部八十四人夜攻泗州金守弃城遁俊入城抚劳诏知泗州　　夏中正
按万姓统谱中正池阳人历官所著有能声尝知贵池县以乡党非威刑所宜施每面训之人皆悦服转职方员外郎告归孙噩中才识兼茂科知长洲县以直坐废文彦博奏复其官　　夏尚忠
按万姓统谱尚忠字信卿休宁人唐歙州刺史元康裔幼&#悟端&#读书过目不忘干道初对策廷中极论忠孝之义赐进士第任将作监簿迁大理丞知泰州海贼时发民罹其害尚忠率兵除之海道肃清复知处州引年纳禄不允召除国子博士徙著作佐郎称疾致仕卒　　夏俅
按尚友录俅字载道休宁人夙有至性早孤奉母曹氏孝养备至既卒庐墓墓生瑞竹其节自十以下骈而为一以上岐而为二又生芍药并蒂者二乡人号其堂曰双应待制凌唐佐为记其事　　夏执中
按尚友录执中字子权宜春人姊为孝宗后累官节度初执中与其微时妻至京后讽使出之择配贵族执中诵宋弘语以对朝廷举庆礼戚畹争献珍奇执中独大书一人有庆万寿无疆以进孝宗将大用之谢曰无累陛下保全足矣人益贤之　　夏珪
按尚友录珪字禹玉钱塘人宁宗朝赐金带善画人物酝酿墨色如傅粉之色笔法苍老墨汁淋漓雪景学范宽院人中画山水自李唐以下无出其右者子森亦工山水　　夏廷煜
按万姓统谱廷煜字文炳休宁人幼孝谨有器识读书日记千言为文敏而有思趋向高远平居崇德义厉廉节两举试礼部不第庆元初诏举遗逸赐进士出身授朝议郎守太学正作文造士极有方法经义讲明深得圣贤之旨趣官至朝议大夫卒　　夏达才
按万姓统谱达才字行可休宁人幼聪敏嗜学师乡先生宋士嘉曹提干每夜读书残灯达曙邻父老嗟异曰是儿苦学如此丙午中浙省第一明年上春官不利而归自是无意进取授徒于家以圣贤之学为本四方从学者众所著有图南课兰畹斐作子弘毅亦能文有放翁集　　夏佑
按万姓统谱佑永嘉人嘉定乙亥进士尉上高以廉介自持州县有委一断以公未尝通当路书尝谓人曰仕途奔竞相率成风吾窃耻之穷达有命岂可枉道求伸邪　　夏椅
按万姓统谱椅通判安庆府元兵至安庆知府范文虎降椅义不屈仰药而死　　元
　　夏椿
按万姓统谱椿华亭人大德间大饥死者相路藉贫者皆携老幼归之椿辟庐舍具饘粥以食之去则赆之病者药之死者葬之有司上其事表其门官其子　　明　　夏迪
按万姓统谱迪吉安人元末寇作以万夫长守昆山及明太祖既定天下隐于海滨时以吟咏为事优游终其身焉　　夏则中
按万姓统谱则中武昌人洪武中知兴宁县值寇乱民逃亡殆尽则中相集流亡各安生业官田税重莫肯承籍则中请以官田减阔民产定赋从之民遂以安业焉　　夏祥凤
按万姓统谱祥凤洪武中知邵武县尝曰廉为士之大节居官者不能守廉大节亏矣虽有政事何足尚哉及代去囊橐萧然能践其言　　夏毅
按万姓统谱毅字仲毅明初随征江南以战勋着岁戊戌冬从太祖伐婺州取之上驻跸是州以其地为浙东要郡择有文武才者镇之于是以毅为金华卫指挥领兵戍焉壬寅春金华括苍苗兵反杀守将胡大海耿再成等衢州或谋翻城应之毅设方略讨贼遂定其乱毅为人静中而宽外修武备慎赏罚兴学劝士政令一新在镇数十年训练抚绥恩威兼济兵民咸赖之　　夏煜
按明外史夏煜传煜字允中江宁人好学有俊才以诗名太祖下太平召置幕下克集庆用为中书省博士婺州平调浙东分省两使方国珍咸称旨洪武改元使总制浙东诸府专以搏击为事坐不良死　　夏霖按江西通志霖字道存吉水人洪武间以文学征为本郡教授博学有行谊没配祀九贤堂有荷亭金滩等集存于家　　夏恕
按万姓统谱恕洛阳人谦和有智略居乡以德行称洪武闲由贤良举累官至刑部尚书　　夏止善
按万姓统谱止善字复初余杭人性恬静不尚华侈洪武十七年进士试政署监察御史迁湖广松滋县丞升礼部郎中奉使交址卒　　夏原吉
按明外史夏原吉传原吉字维&#其先德兴人父时敏洪武初以布衣召见授湘阴教谕遂家焉原吉以乡荐入太学选入禁中书制诰擢户部主事建文初进本部右侍郎成祖即位转左遂进尚书永乐三年帝将北巡命兼摄行在礼部都察院事扈行复摄刑部八年帝北讨辅太孙留守北京总理行在九卿事寻从还南京命侍太孙已复从北巡十八年北京宫室成使原吉召太子太孙太子即位加太子少傅进少保宣宗即位益亲重原吉五年卒谥忠靖子瑄字韫辉善谈兵终南京太常少卿瑄子崇文举进士为吏部郎中　　夏昶
按名山藏妙艺记昶字仲昭昆山人以进士自中书舍人累进太常寺卿直内阁诗文书法皆臻妙境画竹石师王绂至远人亦购之昶兄昺字孟赐亦善书画师高房山洪武末为永宁丞谪戍云南永乐中仲昭简入中书科习字上临阅称善仲昭顿首谢因言臣兄昺亦能书召试称旨命与昶同为中书舍人时称大小中书又昶同时有孙太守从吉善画梅花远人购从吉梅花亦如购竹于昶也后来得昶法者有朱端　　夏季远
按江西通志季远南城人号松云居士少游江湖鹾货以万计遇文皇靖难兵同商咸愿附应随擢大官惟季远弃舟而遁但曰有亲在未敢许以死隐居教授而终　　夏升
按万姓统谱升字景高盐城人永乐初知开化有政绩升衢州知府尽去宿弊籍丁粮之数定为等则赋役均平民咸戴之　　夏宗文
按万姓统谱宗文华亭人善隶真草书名重于时以才学起至京师纂修永乐大典及劝善书授广平县主簿有惠及民没于官　　夏忠
按万姓统谱忠字思诚睢州人宣德初累知大名府忠厚廉平修学励俗吏士承之不威而化焉五年抗疏归　　夏尚朴
按万姓统谱尚朴字敦夫号东岩天性孝友师事娄一斋以涵养为功时见诸吟咏悠然自得尝秉文山东道范伟然士风振举归家教训士赖陶镕郡邑皆知向学焉历官至太仆少卿所著有中庸说语录文集若干卷　　夏时正
按明外史夏时正传时正字季爵仁和人正统十年进士除刑部主事景泰六年以郎中录囚福建天顺初擢大理寺丞久之以便养迁南京大理少卿成化五年迁本寺卿明年命巡视江西灾伤除无名税十余万石汰诸司冗役数万尝上奏不具赍奏人姓名吏科论其简恣帝宥其罪录弹章示之遂乞休归家食三十年卒时正雅好学闲居久多所著述　　夏寅
按万姓统谱寅字正夫直隶华亭人正统十三年进士历南京吏部主事郎中升江西按察副使提督学政每试诸生日暮纳卷毕即阅卷亦毕当晚衙人揖即一一别言之次早吏胥抄案出矣藻鉴人才多在骊黄牝牡之外升浙江参政处州民有苦虐政走聚山谷者招之不听曰须参政来乃可寅檄至即散还家寅平生直道无党援自筮仕郎署三十年为副使十六年未尝以淹屈降志尝曰君子有三惜此生不学一可惜也此日闲过二可惜也此身一败三可惜也君子以为名言官至山东右布政　　夏积
按江西通志积字孚英吉水人景泰会试第一授南京刑部主事历升本部郎中为人端谨有学识居官清白用法平恕　　夏埙
按万姓统谱埙字宗成天台人刚介廉洁不屈意于人自为御史以至布政两司推鞫得情所至无冤抑然性涉高亢多不得尽行其志子鍭亦举进士　　夏玑按万姓统谱玑字德干吴县人天顺闲进士知新淦县持身清慎平易近民有古良吏风擢监察御史多所建白以恬退终　　夏英
按万姓统谱英字育才江西德化人成化十四年进士历部郎出知延平府英性警敏而行谊质实遇事明断无少疑滞延俗日趋奢靡独躬自俭约以导其民至于礼贤下士若不及也在郡有权贵镇闽遍索所部财物不如意因肆威虐比至延有所求取于英英历以郡小民贫为辞辞严而义正屹不为动权贵畏之戢其下使毋犯不逾宿解缆而去甫逾年以内难去民至今思之　　夏诚
按万姓统谱诚字克诚钱塘人以乡贡授文学官擢监察御史有文章名从征北寇没　　夏崇文
按万姓统谱崇文字廷章原吉之孙举成化戊戌进士授南京吏部主事时进士李文祥忤权势被谪崇文疏救之又条上时务五事改太仆丞属星变上言保天命恤民隐赏罚用舍务守祖宗成法会诏陈利病又疏陈五事时论皆韪之复改南京吏部主事官至太仆少卿　　夏祚
按万姓统谱祚字天锡成化进士任兵科都给事中有鲠直声历参政终福建右布政使有平易之政致仕归卒于家　　夏景和
按万姓统谱景和字时雍秦州人成化丁未进士历都御史　　夏昂
按万姓统谱昂字景德江宁人成化丁未进士历布政使　　夏鍭
按万姓统谱鍭字德树天台人成化丁未进士自释褐归即负大志不群于人授南京大理评事弘治初御史汤鼐劾内阁刘吉下锦衣狱鍭上疏救之疏奏留中遂谢病归居乡砥砺名节游咏诗文年八十三终有赤城集　　夏鼎
按万姓统谱鼎贵溪人弘治间知临清州节诸冗费民藉安裕时中贵有胁取民货者鼎立簿籍时考之患遂寝尝议革守备都司兵民称便一时治行以操干名者鼎为最云卒于官　　夏从寿
按万姓统谱从寿字如山江阴人弘治癸丑进士历都御史　　夏邦谟
按万姓统谱邦谟字舜俞四川人正德戊辰进士历官吏部尚书　　夏良胜
按万姓统谱良胜字于中江西南城人正德戊辰进士官吏部郎中多所建白谏止南巡廷杖归嘉靖初复职　　夏言
按万姓统谱言字公瑾江西人正德丁丑进士历官少师兵部尚书华盖殿大学士以诬死西市隆庆初复爵谥文愍　　夏宠
按万姓统谱宠字时承京山人幼有神解读书五行俱下多综贯礼论议方严正德闲麻城贼攻其家父昌捍之力屈呼宠并逃时宠母方死宠衰衣迎贼贼义之以无贿竟遇害　　夏儒
按明外史夏儒传儒毅皇后父也正德中以后父封庆阳伯为人长厚父瑄疾三年不去左右既贵服食如布衣时以寿终子臣嗣嘉靖八年罢袭　　夏时
按万姓统谱时字人正华亭人嘉靖丙辰进士历给事中屡起屡辞　　夏林
按无锡县志林嘉靖丙辰夏倭至焚掠林应募御贼力战死之　　夏嘉遇
按明外史夏嘉遇传嘉遇字正甫松江华亭人万历三十八年进士授保定推官四十五年用治行征擢礼部主事光宗立乞改南部就迁吏部员外郎天启中赵南星秉铨召为工考员外郎改文选陈九畴劾谢庆祥语连嘉遇镌三级调外未几党人张讷诬劾南星并及嘉遇遂除名寻锻炼左光斗魏大中狱诬嘉遇尝行贿逮讯论徒愤恨发病卒　　夏铬
按四川总志铬涪州人任御史深得宪体母死庐墓三年着四书启蒙以惠后学　　夏统春
按明外史夏统春传统春字文元桐城人为诸生慷慨有才志输财入国学保举授黄陂丞着廉能声贼犯黄陂统春已迁涪州判官未赴乃督众拒守城陷统春巷战力竭被执欲屈而用之统春指贼魁大骂贼怒断其手骂不已乃割其舌剜其目犹以头触贼遂支解之　　夏名文
按河南通志名文西平庠生骂贼死义
　　夏世英
按河南通志世英祥符人与闯贼战死之
　　夏万亨
按明外史王养正传建昌城破布政夏万亨死之万亨字元礼昆山人起家举人南昌失守避建昌与养正同死妻顾子妇陆及一孙一孙女先赴井死　　夏云蛟按明外史侯峒曾传南京覆州县多起兵自保嘉定士民推峒曾为主偕里人夏云蛟等誓死固守城破死云蛟诸生
　厍姓部列传
　　后汉
　　厍钧
按后汉书窦融传金城太守厍钧州郡英俊融与厚善注
前书音义曰库姓即仓库吏后也今羌中有姓厍音舍云承钧之后也　　明
　　厍继生
按万姓统谱继生广西融县人正统中任上杭县主簿
　雅姓部汇考
凌迪知万姓统谱
　　雅姓
雅见姓苑

　野姓部列传
　　明
　　埜佑
按奇姓通佑固安人正统间南昌卫千户

　野姓部列传
　　周
　　野泄
按姓氏急就篇鲁有野泄
　　元
　　野庐
按堂邑县志庐至正间为堂邑达鲁花赤修庙学起讲堂大有民誉
　仉姓部汇考
凌迪知万姓统谱
　　仉姓
仉音掌见姓苑周孟子毋仉姓

　养姓部汇考
廖用贤尚友录
　　养姓
养上声山阳羽音

　姓部列传
按字典同阙今依万
姓统谱奇姓通载于此

　　明
　　和
按万姓统谱和永宁人永乐二十一年举人任教谕　养姓部列传
　　周
　　养由基
按左传成公十六年六月晋楚遇于鄢陵步毅御晋厉公栾针为右彭名御楚共王潘党为右潘尪之党与养由基蹲甲而射之彻七札焉以示王曰君有二臣如此何忧于战王怒曰大辱国诘朝尔射死艺吕锜射共王中目王召养由基与之两矢使射吕锜中项伏弢以一矢复命　　后汉
　　养奋
</div>
    <div class="pagination">
<a href="氏族典卷诸姓部_page500.html">上一页</a><span>...</span><a href="氏族典卷诸姓部_page496.html">496</a><a href="氏族典卷诸姓部_page497.html">497</a><a href="氏族典卷诸姓部_page498.html">498</a><a href="氏族典卷诸姓部_page499.html">499</a><a href="氏族典卷诸姓部_page500.html">500</a><span class="current-page">501</span><a href="氏族典卷诸姓部_page502.html">502</a><a href="氏族典卷诸姓部_page503.html">503</a><a href="氏族典卷诸姓部_page504.html">504</a><a href="氏族典卷诸姓部_page505.html">505</a><a href="氏族典卷诸姓部_page506.html">506</a><span>...</span><a href="氏族典卷诸姓部_page502.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
