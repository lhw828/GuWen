<!DOCTYPE html>
<html>
<head>
    <meta charset="UTF-8">
    <title>官常典卷官常总部 - 第 13 页/共 13 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>官常典卷官常总部 - 第 13 页/共 13 页</h1>
    <div class="content">也

四牡骙骙八鸾喈喈仲山甫徂齐式遄其归吉甫作诵穆如清风仲山甫永怀以慰其心赋
也

　　怨歌行　　　　　　　　　　魏曹植为君既不易为臣良独难忠信事不显乃有见疑患周公佐成王金縢功不刊推心辅王室二叔反流言待罪居东国泣涕常流涟皇灵大动变震雷风且寒拔树偃秋稼天威不可干素服开金縢感悟求其端公旦事既显成王乃哀叹吾欲竟此曲此曲悲且长今日乐相乐别后莫相忘　　当事君行　　　　　　　　　　同前人生有所贵尚出门各异情朱紫更相夺色雅郑异音声好恶随所爱憎追举逐声名百心可事一君巧诈宁拙诚　　楚子文善仕　　　　　　　　　嵇康三为令尹不喜柳下降身蒙耻不以爵禄为己静恭古惟二子　　咏史　　　　　　　　　　　晋袁宏周昌梗概臣辞达不为讷汲黯社稷器栋梁天表骨陆贾厌解纷时与酒梼杌婉转将相门一言和平勃趋舍各有之俱令道不殁　　咏史　　　　　　　　　　　　张协昔在西京时朝野多欢娱蔼蔼东都门群公祖二疏朱轩曜金城供帐临长衢达人知止足遗荣忽如无抽簪解朝衣散发归海隅行人为陨涕贤哉此大夫挥金乐当年岁暮不留储顾谓四座宾多财为累愚清风激万代名与天壤俱咄此蝉冕客君绅宜见书　官常总部纪事
左传成公十六年夏晋侯伐郑楚子救郑六月晋楚遇于鄢陵有淖于前乃皆左右相违于淖步毅御晋厉公栾针为右栾范以其族夹公行陷于淖栾书将载晋侯针曰书退国有大任焉得专之且侵官冒也失官慢也离局奸也有三罪焉不可犯也乃掀公以出于淖昭公七年春三月公如楚孟僖子为介夏四月晋人来治杞田季孙将以成与之谢息为孟孙守不可曰人有言曰虽有挈瓶之智守不假器礼也夫子从君而守臣丧邑虽吾子亦有猜焉管子管仲相三月请论百官公曰诺管仲曰升降揖让进退闲习辨辞之刚柔臣不如隰朋请立为大行垦草入邑辟土聚粟多众尽地之利臣不如宁戚请立为大司田平原广牧车不结辙士不旋踵鼓之而三军之士视死如归臣不如王子城父请立为大司马决狱折中不杀不辜不诬无罪臣不如宾胥无请立为大司理犯君颜色进谏必忠不辟死亡不挠富贵臣不如东郭牙请立以为大谏之官此五子者夷吾一不如然而以易夷吾夷吾不为也君若欲治国强兵则五子者存矣若欲霸王夷吾在此桓公曰善孔子家语孔子在齐齐侯出田招虞人以旌不进公使执之对曰昔先君之田也旌以招大夫弓以招士皮冠以招虞人臣不见皮冠故不敢进乃舍之孔子闻之曰善守道不如守官君子韪之子路问于孔子曰管仲之为人何如子曰仁也子路曰昔管仲说襄公公不受是不辩也欲立公子纠而不能是不智也家残于齐而无忧色是不慈也桎梏而居槛车无□心是无丑也事所射之君是不贞也召忽死之管仲不死是不忠也仁人之道固若是乎孔子曰管仲说襄公襄公不受公之暗也欲立子纠而不能不遇时也家残于齐而无忧色是知权命也桎梏而无□心自裁审也事所射之君通于变也不死子纠量轻重也夫子纠未成君管仲未成臣管仲才度义管仲不死束缚而立功名未可非也召忽虽死过于取仁未足多也晏子景公问于晏子曰忠臣之事君也何若晏子对曰有难不死出亡不送公不悦曰君裂地而封之疏爵而贵之君有难不死出亡不送可谓忠乎对曰言而见用终身无难臣奚死焉谋而见从终身不出臣奚送焉若言不用有难而死之是妄死也谋而不从出亡而送之是诈伪也故忠臣也者能纳善于君不能与君陷于难景公问晏子曰忠臣之行何如对曰不掩君过谏乎前不华乎外选贤进能不私乎内称身就位计能定禄睹贤不居其上受禄不过其量不权居以为行不称位以为忠不揜贤以隐长不刻下以谀上君在不事太子国危不交诸侯顺则进否则退不与君行邪也景公问佞人之事君如何晏子对曰意难难不至也明言行之以饰身伪言无欲以说人严其交以见其爱观上之所欲而微为之偶求君逼迩而阴为之与内重爵禄而外轻之以诬行下事左右而面示正公以伪廉求上采听而幸以求进傲禄以求多辞任以求重工乎取鄙乎予欢乎新慢乎故□乎财薄乎施睹贫穷若不识趋利若不及外交以自扬背亲以自厚积丰义之养而声矜恤之义非誉乎情而言不行身涉时所议而好论贤不肖有之己不难非之人无之己不难求之人其言强梁而信其进敏逊而顺此佞人之行也明君之所诛愚君之所信也景公问晏子曰臣之报其君何以晏子对曰臣虽不知必务报君以德士逢有道之君则顺其令逢无道之君则争其不义故君者择臣而使之臣虽贱亦得择君而事之景公问晏子曰请问为臣之道晏子对曰见善必通不私其利庆善而不有其名称身居位不为苟进称事授禄不为苟得体贵侧贱不逆其伦居贤不肖不乱其序肥利之地不为私邑贤质之士不为私臣君用其所言民得其所利而不伐其功此臣之道也叔向问晏子曰齐国之治衰矣今子何若晏子对曰婴闻事明君者竭心力以没其身行不逮则退不以诬持禄事惰君者优游其身以没其世力不能则去不以谀持危且婴闻君子之事君也进不失忠退不失行不苟合以隐忠可谓不失忠不持利以伤廉可谓不失行叔向曰善哉诗有之曰进退维谷其此之谓欤叔向问晏子曰事君之伦奚如晏子对曰事君之伦知虑足以安国誉厚足以导民和柔足以怀众不廉上以为名不倍民以为行上也洁于治己不饰过以求先不谗谀以求进不阿久私不诬所能次也尽力守职不怠奉官从上不敢惰畏上故不苟忌罪故不辟下也三者事君之伦也梁丘据问晏子曰子事三君君不同心而子俱顺焉仁人固多心乎晏子对曰婴闻之顺受不懈可以使百姓强暴不忠不可以使一人一心可以事百君三心不可以事一君仲尼闻之曰小子识之晏子以一心事百君者也柏常骞去周之齐见晏子曰骞周室之贱史也不量其不肖愿事君子敢问正道直行则不容于世隐道危行则不忍道亦无灭身亦无废者何若晏子对曰善哉问事君乎婴闻之执二法裾则不取也轻进苟合则不信也直易无讳则速伤也新始好利则无敝也且婴闻养世之君子从重不为进从轻不为退省行而不伐让利而不夸陈物而勿专见象而勿强道不灭身不废矣此条原本恐
有讹字姑存之

晏子侍于景公朝寒公曰请进暖食晏子对曰婴非君奉馈之臣也敢辞公曰请进服裘对曰婴非君茵席之臣也敢辞公曰然夫子之于寡人何为者也对曰婴社稷之臣也公曰何谓社稷之臣对曰夫社稷之臣能立社稷别上下之义使当其理制百官之序使得其宜作为辞令可分布于四方自是之后君不以礼不见晏子仲尼游齐见景公景公曰先生奚不见寡人宰乎仲尼对曰臣闻晏子事三君而得顺焉是有三心所以不见也仲尼出景公以其言告晏子晏子对曰不然婴为三心三君为一心故三君皆欲其国之安是以婴得顺也仲尼之齐见景公而不见晏子子贡曰见君不见其从政者可乎仲尼曰吾闻晏子事三君而顺焉吾疑其为人晏子闻之曰婴则齐之世民也不维其行不识其过不能自立也婴闻之有幸见爱无幸见恶诽谤为类声响相应见行而从之者也婴闻之以一心事三君者所以顺焉以三心事一君者不顺焉庄子叶公子高将使于齐问于仲尼曰王使诸梁也甚重齐之待使者盖将甚敬而不急匹夫犹未可动也而况诸侯乎吾甚栗之子尝语诸梁也曰凡事若小若大寡不道以欢成事若不成则必有人道之患事若成则必有阴阳之患若成若不成而后无患者唯有德者能之吾食也执粗而不臧爨无欲清之人今吾朝受命而夕饮冰我其内热与吾未至乎事之情而既有阴阳之患矣事若不成必有人道之患是两也为人臣者不足以任之子其有以语我来仲尼曰天下有大戒二其一命也其一义也子之爱亲命也不可解于心臣之事君义也无适而非君也无所逃于天地之间是之谓大戒是以夫事其亲者不择地而安之孝之至也夫事其君者不择事而安之忠之盛也自事其心者哀乐不易施乎前知其不可奈何而安之若命德之至也为人臣子者固有所不得已行事之情而忘其身何暇至于悦生而恶死夫子其行可矣肩吾问于孙叔敖曰子三为令尹而不荣华三去之而无忧色吾始也疑子今视子之鼻间栩栩然子之用心独奈何孙叔敖曰吾何以过人哉吾以其来不可却也其去不可止也吾以为得失之非我也而无忧色而已矣我何以过人哉且不知其在彼乎在我乎其在彼耶亡乎我在我耶亡乎彼方将踌躇方将四顾何暇至乎人贵人贱哉大戴礼晋平公问于祁徯曰羊舌大夫晋国之良大夫也其行如何祁徯对辞曰不知也公曰吾闻女少长乎其所女其阉知之祁徯对曰其幼也恭而逊耻而不使其过宿也其为侯大夫也悉善而谦其端也其为公车尉也信而好直其功也至于其为和容也温良而好礼博闻而时出其志也公曰向者问女女何曰弗知也祁徯对曰每位改变未知所止是以不知说苑高缭仕于晏子晏子逐之左右谏曰高缭之事夫子三年曾无以爵位而逐之其义可乎晏子曰婴仄陋之人也四维之然后能直今此子事吾三年未尝弼吾过是以逐之也晋逐栾盈之族命其家臣有敢从者死其臣曰辛俞从之吏得而将杀之君曰命汝无得从敢从何也辛俞对曰臣闻三世仕于家者君之二世者主之事君以死事主以勤为其赐之多也今臣三世于栾氏受其赐多矣臣敢畏死而忘三世之恩哉晋君释之孙叔敖为楚令尹一国吏民皆来贺有一老父衣粗衣冠白冠后来吊孙叔敖正衣冠而出见之谓老父曰楚王不知臣不肖使臣受吏民之垢人尽来贺子独后来吊岂有说乎父曰有说身已贵而骄人者民去之位已高而擅权者君恶之禄已厚而不知足者患处之孙叔敖再拜曰敬受命愿闻余教父曰位已高而意益下官益大而心益小禄已厚而慎不敢取君谨守此三者足以治楚矣赵简子问于成抟曰吾问夫羊殖者贤大夫也是行奚然对曰臣抟不知也简子曰吾闻之子与友亲子而不知何也抟曰其为人也数变其十五年也廉以不匿其过其二十也仁以喜义其三十也为晋中军尉勇以喜仁其年五十也为边城将远者复亲今臣不见五年矣恐其变是以不敢知简子曰果贤大夫也每变益上矣楚令尹虞丘子复于庄王曰臣闻奉公行法可以得荣能浅行薄无望上位不名仁智无求显荣才之所不着无当其处臣为令尹十年矣国不加治狱讼不息处士不升淫祸不讨久践高位妨群贤路尸禄素飧贪欲无厌臣之罪当稽于理臣窃选国俊下里之士曰孙叔敖秀羸多能其性无欲君举而授之政则国可使治而士民可使附庄王曰子辅寡人寡人得以长于国中令行于绝域遂霸诸侯非子如何虞丘子曰久固禄位者贪也不进贤达能者诬也不让以位者不廉也不能三者不忠也为人臣不忠君王又何以为忠臣愿固辞庄王从之赐虞子采地三百号曰国老以孙叔敖为令尹少焉虞丘子家千法孙叔敖执而戮之虞丘子□入见于王曰臣言孙叔敖果可使持国政奉国法而不党施刑戮而不骫可谓公平庄王曰夫子之赐也已楚庄王之时太子车立于茅门之内少师庆逐之太子怒入谒王曰少师庆逐臣之车王曰舍之老君在前而不逾少君在后而不豫是国之宝臣也吴王阖庐为伍子胥兴师复雠于楚子胥谏曰诸侯不为匹夫兴师且事君犹事父也亏君之义复父之雠臣不为也于是止其后因事而后复其父雠也如子胥可谓不以公事趋私矣孔丛子闾丘温见田氏将必危齐欲以其邑叛而适鲁穆公闻之谓子思曰子能怀之则寡人割邑如其邑以常宗子思曰伋虽能之义所不为也公曰何子思对曰彼为人臣君将败弗能扶而叛之逆臣制国弗能以其身死而逃之此罪诛之人也伋纵不能讨而又要利以召奸非忍行也册府元龟宋沈怀明为辅国将军明帝时为浔阳内史行江州事邓琬挟晋安王子勋为乱怀明与申谦之杜幼文刘亮率军讨之命豫州刺史刘胡拒子勋于赭圻帝欲绥慰人情遣吏部尚书褚渊至虎槛选用将帅以下申谦之杜幼文因此求黄门郎怀明与刘亮求中书郎建安王体仁即使褚渊拟选帝不许曰忠臣徇国不谋其报临难以干朝典当为臣下之节耶魏书高允传辽东公翟黑子有宠于世祖奉使并州受布千匹事寻发觉黑子请计于允曰主上问我为首为讳乎允曰公帷幄宠臣答诏宜实又自告忠诚罪必无虑中书侍郎崔览公孙质等咸言首实罪不可测宜讳之黑子以览等为亲己而反怒允曰如君言诱我死何其不直遂与允绝黑子以不实对竟为世祖所□终获罪戮既而崔浩刊所撰国史于石用垂不朽以彰直笔未几而难作初浩之被收也允直中书省恭宗召允留宿翌日入奏命允骖乘至宫门谓曰入见至尊吾自导卿脱至尊有问但依吾语既入见帝恭宗曰中书侍郎高允自在臣宫同处累年小心密慎臣所委悉虽与浩同事然允微贱制由于浩请赦其命世祖召允曰国书皆崔浩作不允对曰太祖记前著作郎邓渊所撰先帝记及今记臣与浩同作然浩综务处多总裁而已至于注疏臣多于浩世祖大怒曰此甚于浩安有生路恭宗曰天威严重允是小臣迷乱失次耳臣向备问皆云浩作世祖问如东宫言不允曰臣以下才谬参著作犯逆天威罪应灭族今已分死不敢虚妄殿下以臣侍讲日久哀臣乞命耳实不问臣臣无此言臣以实对不敢迷乱世祖谓恭宗曰直哉此亦人情所难而能临死不移不亦难乎且对君以实贞臣也如此言宁失一有罪宜宥之允竟得免唐书魏征传左右有毁征阿党亲戚者帝使温彦博按讯非是彦博曰征为人臣不能着形迹远嫌疑而被飞谤是宜责也帝谓彦博行让征征见帝谢曰臣闻君臣同心是谓一体岂有置至公事形迹若上下共由兹路邦之兴丧未可知也帝矍然曰吾悟之矣征顿首曰愿陛下俾臣为良臣毋俾臣为忠臣帝曰忠良异乎曰良臣稷契咎陶也忠臣龙逢比干也良臣身荷美名君都显号子孙传承流祚无疆忠臣己婴祸诛君陷昏恶丧国夷家秖取空名此其异也帝曰善郑惟忠传郑惟忠宋州宋城人第进士补井陉尉天授中以制举召见廷中武后问举者何所事为忠对皆不合旨惟忠曰外扬君之美内正君之恶后曰善擢左司御胄曹参军事迁水部员外郎后还长安复以待制召后曰非尝于东都对忠臣者乎朕今不忘迁凤阁舍人大唐新语宋守敬为吏清白谨慎累迁台省终于绛州刺史其任龙门丞年已五十八数年而登列岳每谓寮属曰公辈但守清白何忧不迁俗云双陆无休势余以为仕宦亦无休势各宜勉之李氏刊误朝廷典式出于南宫予亦为尚书郎陪郎上事多矣是曰傧者引上事官面北再拜余诘之曰曷再拜曰拜厅予曰非也此乃拜恩也盖京城官署皆在大内之南故先面北再拜然后践履官常傧者不达乃曰拜厅予尝为河南少尹至上事日功曹吏张从□曰请服罗巾吉衫予询之则曰先拜恩后上事又众官列位傧者曰面西再拜拜讫成上事之礼既事予以其有知奖而勉之吏曰非某所知某叔祖尝为功曹吏时李相国珏为河南尹命功曹参军示之曰先拜恩后上事小人传之父祖不敢废阙予喜小吏好善将慕李公得礼故书之以示将来两省官上事日宰相临焉上事者设□几面南而坐判三道案宰相别施一□连上事官□坐于西隅谓之压角自常侍而下以南为上差舛相承实乖礼敬曷不为丞相设位于众官之南常侍谏议给事舍人循次而坐于丞相之下尊卑有序足以为仪压角之来莫究其始开元礼及累朝典故并无其文习俗因循莫近于理今请去压角以释众疑齐东野语孝宗尝禁诸司官非时会合以其族谈不修职业故也李安国为郎官一日有荐术士至部中同省因会集言命翼日御批问故同省窘甚咸欲饰辞自解安国独曰以实告其过小为欺其罪大因援鲁肃简市饮故事引咎以闻同省从之既而事寝不行越三日李遂除吏部侍郎宋史詹体仁传体仁字元善建宁浦城人历司农卿总湖广饷事郡人真德秀早从其游尝问居官□民之法体仁曰尽心平心而已尽心则无愧平心则无偏世服其确论云金史杨云翼传云翼为翰林学士时朝士廷议之际多不尽言顾望依违寖以成俗一日经筵毕因言人臣有事君之礼有事君之义礼不敢齿君之路马蹴其刍者有罚入君门则趋见君之几杖则起君命召不俟驾而行受命不宿于家是皆事君之礼人臣所当尽者也然国家之利害生民之休戚一一陈之则向所谓礼者特虚器耳君曰可而有否者献其否君曰否而有可者献其可言有不从虽引裾折槛断鞅轫轮有不恤焉者当是时也姑徇事君之虚礼而不知事君之大义国家何赖焉上变色曰非卿朕不闻此言元史王克敬传克敬尝言世俗喜言勿认真此非名言临事不认真岂尽忠之道乎故其历官所至俱有政绩可纪时称名卿
　官常总部杂录
古谚见君之乘下之见杖起之
不习为吏视已成事
仕宦不止车生耳
注
按崔豹古今注曰文武车耳古
重较也文官青耳武官赤耳毛苌诗疏曰重较卿士之车韩子卫人嫁其子而教之曰必私积聚为人妇而出常也其成居幸也其子因私积聚其姑以为多私而出之其子所以自反者倍其所以嫁其父不自罪于教子非也而自知其益富今人臣之处官者皆是类也虫有蛔者一身两口争相龁也遂相食因自杀人臣之争事而亡其国者皆蛔类也王羲之荀葛帖荀葛各一国佐命宗臣观其辙迹实奇士也然荀获讥于忧卒意长恨恨谓其弘济之心宜被大道诸葛经国达治无间然处事而无玷累获全名于数代至于建鼎足之势未能忘己所谓命世大才以天下为心者容得已乎封氏闻见记官衔之名盖与近代同当时选曹补授须存资历闻奏之时先具旧官名品于前次书拟官于后使新旧相衔不断故曰官衔亦曰头衔所以名为衔以言如人口衔物取其连属之意又如马之有衔以制其首前马已进后马续来相次不绝者古谓之衔尾相属即其义也朝廷百司诸厅皆有壁记叙官秩创制物于授始末原其作意盖欲着前政履历而发将来健羡焉故为厅记文体贵其说事详雅不为苟饰而近时作记多措浮词褒美人才抑扬门阀殊失记事之本意韦氏两京记云郎官盛写壁记以纪当厅前后迁除出入浸以成俗然则壁之有记岂当是国朝以来始自台省遂流郡邑耶墨客挥犀郑希仲云凡仕官有三难一谓统十万之众而为帅二为翰林学士三为宰剧邑三者苟非其材则事必隳废除是三者虽宰相犹可以常才兼之老学庵笔记政和以后斜封墨□盛行乃有以寺监长官视待制者大抵皆以非道得之晁叔用以谓视待制可对如夫人盖为清议贬黜如此又往往以特恩赐金带朝路混淆然犹以旧制不敢坐狨故当时谓横金无狨鞯与合门舍人等耳唐所谓丞郎谓左右丞六曹侍郎也尚书虽序左右丞上然亦通谓之丞郎犹今言侍从官也俗又谓之两制指内制而言然非翰苑西掖亦曰两制正如丞郎之称契丹僭号有高坐官亦侍从之比坐字本犯御嫌名或谓丞郎为左右丞中书门下侍郎亦非也唐自相辅以下皆谓之京官言官于京师也其常参者曰常参官未常参者曰未常参官国初以常参官预朝谒故谓之升朝官而未预者曰京官元丰官制行以通直郎以上朝预晏坐仍谓之升朝官而按唐制去京官之名凡条制及吏牍止谓之承务郎以上然俗犹谓之京官都下买婢谓未尝入人家者为一生人喜其多淳谨也予在蜀中与何搢之同阅报状见新进骤用者搢之曰渠是一生人宜其速进予怪而诘之搢之曰曾为朝士者既为人所忌嫉又多谤故惟新进者常无患盖有激也士大夫交谒祖宗时用门状后结牒右件如前谨牒若今公文后以为烦而去之元丰后又盛行手刺前不具衔上云某谨上谒某官某日月结衔姓名刺或云状亦或不结衔止书郡名然皆手书苏黄张诸公皆然今犹有藏之者后又止行门状或不能一一作门状则但留语阍人云某官来见而苦于阍人匿而不告绍兴初乃用榜子直书衔及姓名至今不废司马安四至九卿当时以为善宦以今观之则谓之拙宦可也彼汨丧廉耻广为道径者不数年至公相矣安用四至九卿哉闻见后录高祖令项籍旧臣皆名籍独郑君者不奉诏尽拜名籍者为大夫而逐郑君刘裕密书招司马休之府录事韩延之不屈以裕父名翘字显宗乃更字显宗名子曰翘以示不臣刘氏如郑君韩延之二人者可以语事君之义矣野客丛谈虞预陈时政曰自顷长吏轻多去来送故迎新交错道路受迎者惟恐船马之不多见送者惟恐吏卒之常少穷奢极费谓之忠义省烦从简呼为薄俗范宁陈时政曰方镇去官皆列精兵器仗以为送故米布之属不可胜计监司相容初无纠弹其中或有清白亦复不见标异送兵多者至有千余家少者数百户既力入私门复资官廪布兵役既竭枉役良人牵引无端以相充补若是功勋之臣则已享裂土之胙岂应封外复置吏兵乎今送故宜为节制以三年为断二公陈时政皆以送迎之费为言想晋时之弊莫此为甚观宁所谓送兵多者至有千余家少者数百户资官廪布而力入私门有以见当时去官不恤州郡如此而今州郡送故迎新交错道路所费不赀而势力之家私占军役不以为非者其殆晋之流风乎王氏谈录作官须事事要知只如耕□之具亦要知制作盖临政利民亦有使处又云作官须且坐而观之久而后可发
燕翼贻谋录祖宗留意民事丁宁戒饬虽州县小官未尝少怠太平兴国八年三月丁未诏凡京朝官受任于外并州县幕职官朝辞并于合门宣旨戒以其词着之坐右不知此制废于何时苟州县小官亦蒙皇恩宠绥决知自重思所以称上意不敢自暴自弃矣惜无能举行之者也承平时阙多员少士大夫注拟必求须次者以自便盖王事鞅掌久劳于外乍还乡里展扫坟墓聚会亲族料理生产作业势使之然甚而违年绳以三尺不能禁也淳化二年正月己丑诏京朝官厘务于外者受诏后给假一月澣濯所在州府以赴上日闻违者有罪其后进士既多任子亦众故东坡进策有一官三人共之之说以为居者一人去者一人而伺之者又一人莅官之日少闲居之日长而士大夫至于冒法况今一官而五六人共之耶国初士大夫往往久任亦罕送迎小官到罢多芒屦策杖以行妇女乘驴已为过矣不幸丁忧解官多流落不能归咸平二年三月甲戌诏川峡广南福建路官丁忧不得离任圣主端居九重而思虑至此则从宦远方者不至于畏惮而不敢往祖宗仁厚之泽大抵如此其后以川峡距京师不甚远至景德二年三月复听川峡官丁忧惟长吏奉裁真宗以朝官注拟于堂贫者留滞逆旅无以为资乃置朝集院于朱雀门外此咸平四年四月癸丑诏也院既成诏升朝官以上到阙并馆于院中官给公券出入则乘马开封府差兵士随直惟可至庙堂省部铨曹官厅而已虽欲出入市廛不可得也故升朝官以上造朝则先匿于亲戚故旧之家俟所干置悉备方敢报合门放见盖合门即日关报朝集院开封府人马即至迎入院中虽不可出入而同院中士大夫日夕游从情如兄弟或商榷文字或彼此询问风土或因而结交互相推荐其况味与栖栖逆旅者大不侔矣景佑二年十月辛亥诏复增置以士大夫之来者日多故也太祖皇帝收藩镇之权虽大藩府不敢臣属其下为之拜伏于庭而为小官者亦渐有陵慢其上之意咸平五年五月壬戌知开封府寇准极陈其不可乃诏开封府左右军巡使京官知司录诸曹参军知畿县见知府并庭参设拜自后诸州选人并拜于庭故老泉上书亦尝言之不知此礼废于何时墨庄漫录梅挚公仪龙图景佑初以段中丞知昭州昭号二广烟瘴水土恶弱处公常为说其略云仕亦有瘴急催暴敛剥下奉上此租赋之瘴也深文以逞良恶不白此刑狱之瘴也侵牟民利以实私储此货财之瘴也盛拣姬妾以娱声色此帷簿之瘴也有一于此民怨神怒安者必疚疚者必殒虽在辇下亦不可免何但远方而已仕者或不自知乃归咎于土瘴不亦谬乎予读此言慨然有感□仕者当书于座右亦可为训也贵耳集向芗林因入对论奏甚久上顾问再三中书舍人潘良贵摄左史忽出位言曰天时暑甚向某不合以无益之言久勤圣听公退上章待罪且乞致仕或者谓榻前因奏端研书画潘有此言五峰行状大略相似所奏不同耳泰陵书戒石铭赐郡国曰尔俸尔禄民膏民脂下民易虐上天难欺用蜀梼杌中所载孟王昶文云朕念赤子旰食宵衣言之令长抚养惠绥政存三异道在七丝驱鸡为理留犊为规宽猛得所风俗可移无令侵削无使疮痍下民易虐上天难欺赋舆是切是国是资朕之赏罚固不逾时尔俸尔禄民膏民脂为民父母莫不仁慈勉尔为戒体朕深思凡二十四句昶亦可称后熙陵表出言简理尽遂成王言扪虱新话西门豹为邺令投巫妪弟子三老于河而吏民不敢复为河伯娶妇宋均为九江太守下书令民为唐后二山娶百姓男女为公妪者皆娶巫家于是遂绝此二事者皆一时诡以济事虽若非优而实中其病故其事遂止然窃谓豹投巫妪三老不若均之下书不动声色而自然禁止均之术当优于豹也然予观陈氏子车死于卫其妻与其家大夫谋以殉葬定而后陈子亢至以告曰夫子之疾莫养于下请以殉葬子亢曰以殉葬非古也虽然则彼疾当养者孰若妻与宰得已则吾欲已不得已则吾欲以二人者之为之也于是弗果用此事与均令娶巫家事同岂均暗合孙吴耶抑亦蹈其故智余论乎予观唐太宗开元六年河南参军郑锐耒阳县丞郭仙舟投匦献诗敕曰观其文理乃崇道法至于时事不切事情罢官度为道士而萧瑀好奉佛亦令出家孔武仲曰如使佞佛者为僧谄道者为道士则士大夫为异论者息矣此亦投巫妪等之遗意比事摘录韩魏公中进士第二人监左藏库时方贵高科多径去为显秩公独滞于管库众以为非宜公处之自若于职事未尝苟且及为开封推官理事不倦暑月汗流浃背府尹王博文大重之曰此人要路在前而治民如此真宰相钱明逸在禁林不满意出为秦州居常怏怏不事事公闻之语人曰己虽不足独不思所部十万生灵耶噫公之所存自其监库时有以异于钱明逸辈之存心者矣读书镜苏易简特受宋太宗顾遇性特躁进罢参政知邓州年纔逾壮有不胜闲冷叹赠老僧诗曰憔悴二郎三十六与师气味不争多又移书亲旧曰退位菩萨难做竟不登强仕而卒世言躁进有夏侯嘉正为馆职平生好烧银常曰吾得水银银一钱知制诰一日无恨矣俱不谐而卒钱僖公惟演自枢密使为使相叹曰使我于黄纸尽处押一个字足矣寇准年三十余太宗欲大用尚以其少准遽服地黄兼饵芦菔以反之未几皓白宋李宗谔云先公少多病灸灼殆无完肤故从伯赵相国谓曰大凡壮年宦仕忌于太速肌体患在太丰观子气实神深虽体中多疾无足虑也范镇东齐记事云嘉陵江上见二鹘未成跃出巢穴往往堕崖下死其天性俊勇是躁进之类也吁可畏哉昔人有欲之官而恶其地之瘴者或释之曰瘴之为害不特地也仕亦有瘴也急催暴敛剥下奉上此租赋之瘴深文以逞良恶不白此刑狱之瘴侵牟民利以实私储此货财之瘴攻金攻木崇饰车服此工役之瘴盛拣姬妾以娱声色此帷簿之瘴也一有于此无问远迩民怨神怒无疾者必有疾而有疾者必死也昔元城刘先生处瘴而神观愈强是知地之瘴者未必能死人而能死人者常在乎仕瘴也虑彼而不虑此不亦左乎此可为授官惮远避难者之戒刘器之谪潞州时小人有为部使者郡中事无巨细皆详考竟不得其纤毫至过往驿券亦无法外者部使者亦叹服之东坡告王定国薄俗好点检人小疵不可不留意东坡曾伤于虎老更事变遂能为人言之从来士大夫以小疵累大德者多矣若使日慎一日岂怕有人来点检耶韩歆事光武指天画地帝不能容至于自杀白乐天谏宪宗尝曰陛下错矣帝大怒贬之陈执中罢相荐吴育自代召之赴阙因侍宴醉而坐睡忽惊顾拊□呼其从者仁宗愕然遂斥之勿用曹利用在帘前每以手指击腰带太后不悦后亦贬死兹四臣者皆一时名士也言动之间偶失检点遂致得罪君父身名俱损诗曰夙夜匪懈以事一人终身诵之可也常衮辞赐馔时议以为衮自知不能当辞位而不当辞禄张文瓘在禁近同列以堂馔丰余当少损文瓘曰此天子所以重枢务待贤才也若不任职当自引避不宜节减以自取名近年两宫三殿火阁部而下无不预捐一年俸者有一大臣云本职去志已决无俸可捐是为得体荀攸深密有智防自从太祖征伐常谋帷幄时人及子弟莫知其所言攸姑子辛韬曾问攸说太祖取冀州时事攸曰佐治为袁谭乞降王师自往平之吾何知焉自是韬及内外莫敢复问军国事晏公殊既以道德文章佐佑东宫真宗有所咨访多以方寸小纸细书问之由是参与机密有所对必以其□进示不泄其后悉阅真宗阁中遗书得公所进□类为八十卷藏之禁中人莫之见也后世有秉揆大臣弼赞兵谋漏泄诏旨以至为小臣所持仰干廷威削籍还里语曰机不密则祸随之其是谓欤虽然更有一说昔郑絪为门下侍郎朝廷以卢从史与王承宗有连诏从史归潞从史辞潞乏粮请留军山东李吉甫密谮絪漏言于从史帝怒坐浴堂殿召学士李绛语其故绛曰诚如是罪当族然谁以闻陛下帝曰吉甫为言绛曰絪任宰相稍稍识名节不当如犬彘枭獍与奸臣外通恐吉甫势轧内忌造为丑辞帝良久曰吉甫几误我觚不觚录故事吏部尚书体最重六卿以下投皆用双折刺惟翰林光学以单红刺相往返至转礼侍则如他九卿礼彼此皆用双帖而此故事废矣万历初吾乡王公元驭以少詹学士而仁和张公为吏部以一单红刺投之元驭拒不纳必改正乃已盖确然能守其故独念当时无为元驭告者不必拒不纳次日亦以单红刺报之尤为当也相传司礼首珰与内阁刺用单红纸而内阁用双红折帖答之然彼此俱自称侍生无他异也近有一二翰林云江陵于冯珰处投晚生刺而吕舍人道曦云在制□房侍江陵者三载每有投刺皆从本房出无所谓晚生也岂于致谢求托之际间一行之为人所窥见耶相传六部尚书侍郎大小九卿于内阁用双帖报之单红五部及九卿于冢宰双帖亦报之单帖余举进士时尚然及以太仆卿入都则惟内阁报单帖如故六部自仁和张公以下皆以双帖见报矣余等于各部属中书行人等官皆用双帖往返不知起自何时殊觉陵替所费纸亦不少百年前京堂翰林诸公使事还里及以礼致仕若在告者谒巡按按察司兵道则入中门走甬道巡抚布政司府州县则由旁门走东阶盖以桑梓之重与特宪者有分别耳吾吴朱恭靖公希周最名为恭谨然尚驰御史中门甬道为提学胡直所强下阶胡尝为余言之余不敢对近者宁波张尚书时彻欲驰抚按监司甬遂至两不相闻而华亭董侍郎传策驰两道甬亦退有烦言今遂无此事矣故事内阁大学士肩舆出则六卿以下皆避而吏部尚书独不避遇则下舆揖余入仕时闻庄简公犹守此与贵溪分宜二相偶遇而揖二相不善也庄简去位夏涪县邦谟继之则避矣吏部尚书与三品大九卿四品左右通政大理少卿遇则皆下舆马揖其四品以下同其长遇则不避独行则多避而自杨襄毅在隆庆初以少傅为吏部尚书位望俱重于是左右侍郎自本部外皆远避矣迄于今不复改杨公之再起以吏部尚书掌兵部事侍郎有不欲避者竟不敢太常应天光禄太仆皆三品卿出乘舆而皆避侍郎副都御史此最无谓不知起自何代大与祖制不合夫入朝同一班出而避道何也华亭董公传策为太仆寺卿不避侍郎舆人以公先朝直臣莫敢难之后竟不行二司自谒吏部都察院庭参有跪而于朝房私第及驿传迎送则惟长揖而已内阁大臣虽尊贵无跪礼而江陵之奔丧所经省分三司皆出数百里外以谒然跪者十之六七未尽纯暨还朝则先遣牌谓本阁部所经由二司相见俱遵照见部礼于是无不跪者矣三十年前他郡推在吾州查盘者州守与之抗礼欢饮具宾主或于门外下舆小示别而已迩来查盘他郡推官至州守入见行跪礼乃至以他事或便道过州亦必跪虽宴会稠迭谑浪欢呼必侍坐不敢讲敌礼也有昆山县丞刘谐者由给事考察降而御史委之查盘常熟嘉定常熟令见之行跪礼嘉定令礼之一如推官惟不行跪而刘尚怏怏不悦恣流言真可谓倒置矣两广二司初谒总督行跪礼盖襄毅之威劫使之其后迄不能正嘉靖末应侍郎槚为总督此公守常州遵宪纲不肯跪御史有山字太守之目虽见憎白简为天下所诵称至是人有以风公者不得已听之跪礼遂废江西巡按独不遵宪纲自下坐而二司夹侍左右十年以来一御史改正就从宪纲矣惟此二事不觚而觚者可纪也余在山东日待郡守礼颇简留饭一次彼必侧坐虽迁官谒辞送之阶下而已遣人投一刺亦不答拜盖其时皆然其后复起累迁山西按察使一日清军提学二道偶约余同宴二郡守升官者置酒于书院余甚难之□令列名与分而辞不往乃闻具糖席张嬉乐具宾主纵饮夜分而罢颇以为怪后问之余弟乃知近日处处皆然不以为异也余初任山东时布按二司后堂无留郡守坐者留之坐则必于私衙虽设饭无害而起官至山西臬则自守以至倅理无不留坐后堂者矣当时抚按不留郡守令坐司理县令行取亦只立待茶而已今两直隶至留饭矣闻之各省尚不尽然二司自方伯以至佥宪称抚台曰老先生称按院则曰先生大人其语虽不为雅而相承传已久二十年来凡宣大之守巡与吾南直隶之兵备皆以老先生称按院矣书蕉汉书虞诩疏公卿异懦容头过身按猫犬钻穴头可容身即过矣诩盖以猫犬喻之也书曰尸位诗曰素餐商君谓之荒饱吴起谓之枝官史云冗食又云游手蝝蝗蟊贼不在下矣笔记山谷云阴阳家谓克己者为官既已从仕则受制于官不得悉如意也日知录撞郎之事始于汉明后代因之有杖属官之法曹公性严掾属公事往往加杖宋刘道钖为广州刺史杖治中荀齐文垂死魏刘仁之监作晋阳城杖前殷州刺史裴瑗并州刺史王绰隋文帝诏诸司论属官罪有律轻情重者听于律外斟酌决杖燕荣为幽州总管元弘嗣除长史惧辱固辞上知之□荣曰弘嗣杖十已上罪皆奏闻荣忿然曰竖子何敢弄我乃遣弘嗣监纳仓粟扬得一糠一□皆罚之每笞不满十然一日中或至三数杜子美送高三十五诗脱身簿尉中始与捶楚辞唐时自簿尉以上即不加捶楚优于南北朝多矣黄氏日抄读韩文公赠张功曹诗云判司卑官不堪说未免捶楚尘埃间然则唐之判司簿尉类然与唐人之待卑官虽严而卑官犹得以自申其法如刘仁轨为陈仓尉擅杀折冲都尉鲁宁是也我朝判司簿尉以待新进士而管库监当不以辱之视唐重矣乃近日上官苦役苛责甚于奴仆官之辱法之屈也此事关系世道唐自兵兴以后杖决之行即不止于簿尉张镐杖杀豪州刺史闾丘晓严武杖杀梓州刺史章彝韩皋杖杀安吉令孙澥柳仲郢杖杀南郑令权奕刘晏为观察自刺史六品以下得杖而后奏则着之于令矣宋史理宗淳佑二年三月诏今后州县官有罪帅司毋辄加杖责晋书王蒙传为司徒左西属蒙以此职有谴则应受杖固辞诏为停罚犹不就则不独外吏矣南齐书陆澄传郎官旧有坐杖有名无实澄在官积前后罚一日并受千杖南史萧琛传齐明帝用法严峻尚书郎坐杖罚者皆即科行琛乃密启曰郎有杖起自后汉尔时郎官位卑亲主文案与令史不异故郎三十五人令史二十人士人多耻为此职自魏晋以来郎官稍重今方参用高华吏部又近于通贵不应官高昔品而罚遵曩科所以从来弹举止是空文许以推迁或逢赦恩或入春令便得息停宋元嘉大明中有被罚者别由犯忤主心非关常准泰始建元以来□未施行自奉敕之后已行仓部郎江重欣杖督五十无不人怀□惧乞特赐输赎使与令史有异以彰优缓之泽帝纳之自是应受罚者依旧不行此今日公谴拟杖之所自始世说桓公在荆州耻以威刑肃物令史受杖止从朱衣上过桓式年少从外来云向从合下过见令史受杖上捎云根下拂地足桓公曰我犹患其重是令史服朱衣而受杖也南齐书张融传大明五年制二品清官行僮干杖不得出十梁书江蒨传弟葺为吏部郎坐杖曹中干免官郎官之杖虚杖也故至于千僮干之杖实杖也不得过十然亦失中之法沈统大明中为著作佐郎先是五省官所给干僮不得杂役太祖世坐以免官者前后数百人统役僮过差有司奏免世祖诏曰自顷干僮多不祗给主可量听行杖得行干杖自此始也北朝政令比之南朝尤为严切高允传言魏初法严朝士多见杖罚孝昭帝纪言尚书郎中剖断有失辄加捶楚而及其末世则有如高阳王雍之以州牧而杖杀职官唐邕之以录尚书而挝挞朝士者矣赴铨守候京债之累于今为甚旧唐书武宗纪会昌二年二月丙寅中书奏赴选官多京债到任填还致其贪求罔不由此今年三铨于前件州府（河东凤翔鄜坊邠宁
等道）
</div>
    <div class="pagination">
<a href="官常典卷官常总部_page12.html">上一页</a><span>...</span><a href="官常典卷官常总部_page8.html">8</a><a href="官常典卷官常总部_page9.html">9</a><a href="官常典卷官常总部_page10.html">10</a><a href="官常典卷官常总部_page11.html">11</a><a href="官常典卷官常总部_page12.html">12</a><span class="current-page">13</span>
    </div>
    <div class="pagination"><a href="index.html">返回目录</a></div>
</body>
</html>
