<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 816 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 816 页/共 899 页</h1>
    <div class="content">按辽史耶律阿没里传阿没里字蒲邻遥辇嘲古可汗之四世孙幼聪敏统和初参预国论四年春宋将曹彬米信等侵燕阿没里屡破敌军先是叛逆兄弟不知情者亦连坐阿没里谏免性好聚敛时论鄙之子贤哥左夷离毕　　耶律八哥
按辽史耶律八哥传八哥字乌古邻五院部人幼聪慧书一览辄成诵宋将曹彬米信侵燕八哥以扈从功擢上京留守开泰四年召为北院枢密副使顷之留守东京七年伐高丽为都监还济茶陀二河高丽兵追至战于两河之间败绩降西北路都监卒　　耶律马哥按辽史耶律休哥传休哥孙马哥字讹特懒兴宗问卿奉佛乎对曰臣每旦诵太祖太宗及先臣遗训未暇奉佛帝悦咸雍中累迁匡义军节度使大康初致仕卒　　耶律室鲁
按辽史耶律室鲁传室鲁字乙辛隐六院部人魁岸美容仪甫冠补祇候郎君未几为宿直官从略地赵魏有功加检校太师为北院大王攻拔通利军宋和议成特进门下平章事拜北院枢密使封韩王从上猎松林至沙岭卒年四十四二子十神奴欧里斯十神奴南院大王　　耶律欧里斯
按辽史耶律室鲁传室鲁子欧里斯字留隐少有大志从萧排押伐高丽战不利欧里斯独全军还帝嘉赏终西南面招讨使　　耶律奴瓜
按辽史耶律奴瓜传奴瓜字延宁太祖异母弟南府宰相苏之孙有膂力统和四年宋杨继业来侵奴瓜击败之尽复所陷城邑二十一年复伐宋擒其将王继忠以功加同政事为南府宰相开泰初卒　　耶律合住
按辽史耶律合住传合住字粘衮太祖弟迭剌之孙幼不好弄临事明敏善谈论初以近族入侍每从征伐有功保宁初加右龙虎卫上将军以宋师屡梗南边拜涿州刺史久任边防务镇静不妄生事邻壤敬畏属部乂安拜左金吾卫上将军秩满遥摄镇国军节度使卒　　耶律敌禄
按辽史耶律敌禄传敌禄字阳隐孟父楚国王之后性质直多膂力将兵援河东至太原击周军败之仍降其众忻代二州叛将兵讨之会耶律挞烈至败周师于忻口师还卒　　耶律吼阿不
按辽史皇子表世宗子吼阿不行第一早薨景宗立追册为皇太子谥庄圣　　耶律长没
按辽史皇子表世宗子长没字和鲁堇行第三敏给好学通契丹汉字能诗应历末与宫人私通上怒榜掠数百刺一目而宫之系狱将弃市景宗即位释之封宁王赐以所私宫人保宁八年妻造鸩毒夺爵贬乌古部赋放鹤诗征还统和元年皇太后称制诏复旧爵　　耶律蛙哥
按辽史皇族表蛙哥系出太宗
　　耶律豁里斯
按辽史皇族表太师豁里斯系出德祖
　　耶律述兰
按辽史太宗本纪会同元年七月遣中台省右相耶律述兰使晋　　耶律孔阿
按辽史太宗本纪会同七年八月晋镇州兵来袭飞狐大同军节度使耶律孔阿战败之　　耶律朔骨里
按辽史太宗本纪会同九年十一月晋将杜重威拒战命大内惕隐耶律朔骨里分兵围之　　耶律寿远
按辽史穆宗本纪应历十年政事令耶律寿远等谋反伏诛　　耶律隆庆
按辽史皇子表景宗子隆庆字燕隐小字普贤奴行第二八岁封恒王兼侍中统和中拜南京留守十六年徙王梁国十七年南征为先锋至瀛州遇宋将范廷召列阵以待隆庆遣萧柳击败之十九年复败宋人于行唐开泰初更王晋国进王秦晋加守太师兼政事令寻拜大元帅赐金券入觐还至北安州浴温泉疾薨葬医巫闾山子五人查葛遂哥谢家奴驴查苏撒　　耶律隆佑
按辽史皇子表景宗子隆佑小字高七一字胡都堇行第三干亨初封郑王统和中徙王吴更王楚伐宋留守京师拜西南面招讨使及征高丽复留守京师权知北枢密院出守东京开泰元年薨赠守太师改王齐谥仁孝重熙间改谥孝靖子三人胡都古合禄贴不　　耶律药师奴
按辽史皇子表景宗子药师奴行第四早卒葬王子院　　耶律昌朮
按辽史景宗本纪保宁六年三月宋遣使请和以涿州刺史耶律昌朮加侍中与宋议和　　耶律曷里必
按辽史景宗本纪保宁七年七月黄龙府卫将燕颇杀都监张琚以叛遣敞史耶律曷里必讨之九月败燕颇于治河燕颇遁　　耶律速撒
按辽史圣宗本纪干亨二年四月即位十二月耶律速撒讨阻卜　　耶律河阳
按辽史圣宗本纪统和元年四月遣人以酒脯祭平章耶律河阳墓　　耶律瑶升
按辽史圣宗本纪统和二年十二月以耶律瑶升为大内惕隐　　耶律谋鲁姑
按辽史圣宗本纪统和四年正月林牙耶律谋鲁姑上东征俘获赐诏奖谕　　耶律盼
按辽史圣宗本纪统和四年十一月耶律盼与宋战于泰州不利　　耶律襄
按辽史圣宗本纪统和四年十二月李继迁引五百骑款塞愿婚大国永作藩辅诏以王子帐节度使耶律襄之女汀封义成公主下嫁赐马三千匹　　耶律苏
按辽史圣宗本纪统和五年六月以耶律苏为遥郡刺史　　耶律守雄
按辽史圣宗本纪统和七年正月遣涿州刺史耶律守雄护送易州降人八百还隶本贯　　耶律核麦哥
按辽史圣宗本纪统和七年七月以中丞耶律核麦哥权夷离毕　　耶律延寿
按辽史圣宗本纪统和七年七月以横帐郎君耶律延寿为御史大夫　　耶律王六
按辽史圣宗本纪统和九年二月以涿州刺史耶律王六为惕隐　　耶律硕老
按辽史圣宗本纪统和十二年正月以同政事门下平章事耶律硕老为惕隐　　耶律鼻舍
按辽史圣宗本纪统和十二年正月郎君耶律鼻舍等谋叛伏诛　　耶律景
按辽史圣宗本纪统和十二年正月以南院大王耶律景为上京留守封漆水郡王　　耶律喜罗
按辽史圣宗本纪统和十六年正月以监卫门上将军耶律喜罗为中台省左相　　耶律课里
按辽史圣宗本纪统和二十二年南伐十一月马军都指挥使耶律课里遇宋兵于洺州击退之　　耶律遂贞
按辽史圣宗本纪开泰元年七月以耶律遂贞为辽兴军节度使　　耶律遂正
按辽史圣宗本纪开泰元年七月以耶律遂正为北院宣徽使　　耶律阿营
按辽史圣宗本纪开泰二年冬十月命耶律阿营使宋贺生辰　　耶律敬温
按辽史圣宗本纪开泰五年以前北院大王耶律敬温为阿札割只　　耶律留宁
按辽史圣宗本纪开泰七年八月以耶律留宁使宋　　耶律罕按辽史圣宗本纪开泰八年三月以左祇候郎君耶律罕为四捷军都监　　耶律继崇
按辽史圣宗本纪开泰八年十月遣耶律继崇使宋　　耶律宗教按辽史圣宗本纪开泰九年五月以耶律宗教为检校太傅　　耶律宗诲
按辽史圣宗本纪开泰九年五月以耶律宗诲为启圣军节度使　　耶律隆运
按辽史耶律隆运传隆运本姓韩名德让匡嗣之子也统和十九年赐名德昌二十二年赐姓耶律二十八年复赐名隆运重厚有智略明治体侍景宗以谨饬闻代其父匡嗣为上京留守寻复代守南京时人荣之宋兵侵燕围城隆运守御邀击以功拜辽兴军节度使征为南院枢密使景宗疾大渐与耶律斜轸俱受顾命立梁王为帝皇后为皇太后称制隆运总宿卫事太后益宠任之统和四年宋遣曹彬米信来侵隆运出师败之封楚国公六年伐宋败之封楚王十二年表请任贤去邪拜大丞相进王齐总二枢府事二十二年徙王晋赐姓出宫籍位亲王上薨年七十一谥文忠无子以魏王贴不子耶鲁为嗣天祚立以皇子敖卢斡继之　　耶律德威
按辽史耶律隆运传隆运弟德威性刚介善驰射统和初党项寇边一战却之败宋将杨继业加开府仪同三司李继迁怀二心奉诏往谕继迁不出德威至灵州俘掠而还年五十五卒子雱金终彰国军节度使二孙谢十涤鲁谢十终惕隐　　耶律制心
按辽史耶律隆运传隆运侄制心小字可汗奴父德崇善医武定军节度使制心善训鹰隼开泰中封漆水郡王以皇后外弟恩遇日隆太平中徙王燕迁南院大王或劝制心奉佛对曰吾不知佛法惟心无私则近之矣年五十三守上京时酒禁方严有捕获私酝者一饮而尽笑而不诘卒之日部民若哀父母　　耶律信宁按辽史圣宗本纪太平二年七月以耶律信宁为奉陵军节度使　　耶律遂忠
按辽史圣宗本纪太平二年七月以耶律遂忠为长宁军节度使　　耶律仙宁
按辽史圣宗本纪太平二年九月遣耶律仙宁充贺宋正旦使　　耶律守宁
按辽史圣宗本纪太平三年四月以耶律守宁为都点检　　耶律仁举
按辽史圣宗本纪太平五年十二月以耶律仁举为兴国军节度使　　耶律野
按辽史圣宗本纪太平六年二月以耶律野为副点检　　耶律汉古
按辽史圣宗本纪太平六年四月以武定军节度使耶律汉古为惕隐　　耶律遂英
按辽史圣宗本纪太平七年十二月遣耶律遂英充贺宋太后生辰使　　耶律求翰
按辽史圣宗本纪太平八年十一月以耶律求翰为北院大王　　耶律荷
按辽史圣宗本纪太平九年六月以耶律荷等充贺宋两宫使　　耶律暠
按辽史圣宗本纪太平九年五月以耶律皓充贺宋两宫使　　耶律育
按辽史圣宗本纪太平九年十二月命耶律育充贺宋生辰使　　耶律元吉
按辽史圣宗本纪太平九年十二月命耶律元吉充来岁贺宋正旦使　　耶律行平
按辽史圣宗本纪太平十年四月以耶律行平为广平军节度使　　耶律涤鲁
按辽史耶律隆运传隆运弟孙涤鲁字遵宁幼养宫中授小将军改西北路招讨使封混同郡王清宁初徙王邓擢拜南府宰相以年老乞骸骨更王汉太康中薨年八十涤鲁神情秀彻圣宗子视之兴宗待以兄礼虽贵愈谦子燕五官至南京步军都指挥使　　耶律勃古哲按辽史耶律勃古哲传勃古哲字蒲奴隐六院夷离菫蒲古只之后勇悍善治生以讨平党项羌迁南院大王统和四年宋将曹彬等侵燕勃古哲击之甚力赐输忠保节致主功臣总知山西五州八年为南京统军使卒子爻里官至详稳　　耶律虎古
按辽史耶律虎古传虎古字海邻六院夷离菫觌烈之孙少&#悟重然诺保宁十年使宋还以宋取河东意闻于上明年宋果伐汉帝以虎古能料事器之统和初召赴京师与韩德让相忤德让怒击其脑卒　　耶律磨鲁古按辽史耶律虎古传虎古子磨鲁古字遥隐有智识善射统和四年宋侵燕太后亲征磨鲁古为前锋七年伐宋为先锋破其将李忠吉以疾卒于军　　耶律斜轸
按辽史耶律斜轸传斜轸字韩隐于越曷鲁之孙性明敏不事生产枢密使萧思温荐召问时政占对剀切帝器重之命节制西南面诸军干亨初宋下山东河东乘胜袭燕斜轸奋击败之统和初宋将曹彬米信出雄易杨继业出代州太后亲帅师救燕以斜轸为山西路兵马都统至定安遇贺令图军击破之闻宋军来救令耶律题子伏险俟敌斜轸击其背二军俱溃贺令图潘美复来斜轸逆于飞狐继业兵至斜轸佯退伏发继业被擒以功加守太保从太后南伐卒于军庶子狗儿官至小将军　　耶律奚低
按辽史耶律奚低传奚低孟父楚国王之后便弓马勇于攻战统和四年宋将杨继业陷山西郡县奚低从斜轸讨之继业败匿林中奚低望袍影而射擒继业后屡有战绩以病卒　　耶律学古
按辽史耶律学古传学古字乙辛隐于越洼之庶孙&#悟好学工译鞮及诗干亨元年宋下河东乘胜侵燕学古往援备御不懈援至围解二年伐宋会宋将潘美来侵学古击之擒其将领自是学古与潘美各守边约无相侵轶民获安业以功为惕隐卒　　耶律乌不吕
按辽史耶律学古传学古弟乌不吕字留隐严重有膂力善属文从萧恒德伐蒲卢毛朵部以功为东路统军都监韩德让荐任统军使太后从之弟国留以罪亡乌不吕恐祸及母绐送有司后归里疾卒　　耶律沙按辽史耶律沙传沙字安隐其先尝相遥辇氏应历间累官南府宰相景宗即位总领南面边事保宁间宋攻河东沙将兵救之有功加守太保干亨初宋北侵沙将兵间至白马岭监军敌烈等以先锋渡涧未半为宋击溃敌烈及其子蛙哥沙之子德里令稳都敏详稳唐筈等五将俱没会太原陷宋乘锐侵燕沙与战高梁河稍却遇耶律休哥及斜轸等邀击败宋军宋主宵遁上以功释过睿智皇后称制复从伐宋败刘廷让李敬源之军赐赉优渥统和六年卒　　耶律抹只按辽史耶律抹只传抹只字留隐仲父隋国王之后以干给称保宁十一年从韩匡嗣伐宋诸军奔溃独抹只部伍不乱徐整旗鼓而归统和初宋将曹彬等侵边抹只缮守御备逆战于涿克之迁开远军节度使统和末卒　　耶律善补
按辽史耶律善补传善补字瑶升孟父楚国王之后纯谨有才智宋来侵善补不敢战故岭西州郡多陷以其叔安端有功征为南府宰相善补性懦惮攻战以故战多不利年七十四卒　　耶律海里
按辽史耶律海里传海里字留隐令稳援里得之长子察割之乱其母的鲁与焉海里拒之乱平的鲁以子故获免海里俭素不喜声利以射猎自娱人敬之及曹彬等来侵海里有却敌功迁上京留守薨　　耶律题子按辽史耶律题子传题子字胜隐北府宰相兀里之孙善射工画保宁间为御盏郎君统和二年将兵讨陀罗斤大破之四年宋将杨继业陷山西城邑题子从耶律斜轸击之败贺令图于定安擒继业于朔州与萧挞凛击宋俘获甚众至易境而卒　　耶律谐理
按辽史耶律谐理传谐理字乌古邻突举部人统和五年伐宋先济获宋将康保威太平六年从萧惠攻甘州中流矢卒　　耶律撒合
按辽史耶律撒合传撒合字率懒乙室部人南府宰相欧礼斯子干亨初宋来侵奚底萧讨古等逆战败走独撒合全军还加守太保统和间卒　　耶律褭履
按辽史耶律裊履传裊履字海邻六院夷离堇蒲古只之后风神爽秀工于画重熙间累迁同知点检司事使宋贺正写宋主容以归咸雍中卒　　耶律合里只
按辽史耶律合里只传合里只字特满六院夷离菫蒲古只之后清宁初起为怀化军节度使七年入为北院大王封豳国公历辽兴军节度使东北路详稳加兼侍中致仕卒　　耶律破的
按辽史耶律破的传破的字撒版奴瓜之孙孤介寡合清宁初知易州去官部民请留许之拜南府宰相赐贞良功臣封吴国公廉谨奉公知无不为大安中致仕卒子霞抹北院枢密副使　　耶律蒲古
按辽史耶律蒲古传蒲古字提隐太祖弟苏之四世孙以武勇称统和初从伐高丽有功开泰末为上京内客省副使太平二年城鸭绿江蒲古守之在镇有治绩五年改广德军节度使莅政严肃诸部慑服九年大延琳叛以书结保州夏行美执其人送蒲古蒲古入据保州延琳气沮以功拜惕隐十一年为子铁里所弒　　耶律国留
按辽史耶律资忠传资忠兄国留善属文时妻弟之妻阿古与奴通国留杀之阿古自经阿古母有宠于太后事闻杀之　　耶律资忠
按辽史耶律资忠传资忠字沃衍小字札剌系出仲父房资忠博学工辞章召补宿卫数问以古今治乱资忠对无隐开泰四年使高丽留弗遣资忠每怀君亲辄有著述号西亭集九年始还帝郊迎同载以归历保定昭德二军节度使　　耶律瑶质
按辽史耶律瑶质传瑶质字拔里堇积庆宫人父侯古室韦部节度使瑶质笃学廉介有经世志统和十年累迁积庆宫使上征高丽破康肇瑶质之力为多擢拜四蕃部详稳戢暴怀善政绩显著卒干官　　耶律弘古按辽史耶律弘古传弘古字盆讷以战功封楚国公典禁军号令整肃迁侍中卒　　耶律的琭
按辽史耶律的琭传的琭字耶宁仲父房之后习兵事为左皮室详稳统和二十八年伐高丽的琭率本部军与盆奴等擒康肇李元蕴于铜州帝壮之年七十二卒　　耶律庶成
按辽史耶律庶成传庶成字喜隐小字陈六季父房之后父吴九检校太师庶成幼好学书过目不忘于诗尤工重熙初补牌印郎君累迁枢密直学士妻胡笃诬以罪夺官清宁间复官卒　　耶律庶箴
按辽史耶律庶成传庶成弟庶箴字陈甫善属文重熙中为本族将军迁都林牙太康八年致仕卒　　耶律蒲鲁按辽史耶律庶成传庶成弟子蒲鲁字乃展幼聪悟好学博通经籍重熙中举进士第为牌印郎君转通进清宁初卒　　耶律韩留
按辽史耶律韩留传韩留字速宁仲父隋国王之后有明识笃行义举止严重工为诗开泰三年知详稳事敌烈部叛从枢密使耶律世良讨平之加千牛卫大将军重熙元年累迁至同知上京留守改奚六部秃里太尉四年召为北面林牙诏进述怀诗上嘉叹方将大用卒　　耶律和尚
按辽史耶律和尚传和尚字特抹系出季父房善滑稽重熙初补祗候郎君时帝笃于亲亲于和尚尤狎爱然未尝有过上益重之历积庆永兴宫使累迁至同知南院宣徽使事南面林牙十六年出为怀化军节度使俄召为御史大夫二十三年加检校太师卒和尚雅有美行数以财恤亲友然嗜酒不事事人称为酒仙云　　耶律仁先
按辽史耶律仁先传仁先字&#邻小字查剌孟父房之后父瑰引南府宰相封燕王仁先魁伟爽秀有智略重熙三年补护卫重元谋逆帝委以讨贼事重元率奚人二千犯行宫仁先背营而阵乘便奋击贼众奔溃追杀二十余里重元与数骑遁去帝执仁先手曰平乱皆卿之功也加尚父进封宋王为北院枢密使亲制文以褒之诏画滦河战图以旌其功咸雍元年加于越改封辽王阻卜塔里干叛命仁先为西北路招讨使仁先严斥候扼敌冲怀柔服从庶事整饬塔里干复来寇仁先逆击追杀八十余里大军继至又败之别部把里斯秃没等来救见其屡挫不敢战而降北边遂安八年卒年六十　　耶律义先
按辽史耶律义先传义先于越仁先之弟也美风姿举止严重重熙初补祗候郎君车驾西征为都监战功最改南院宣徽使十六年为殿前都点检讨蒲奴里多所招降获其酋长陶得里以归封武昌郡王二十一年拜惕隐进王富春薨年四十二　　耶律信先
按辽史耶律义先传义先弟信先兴宗以其父瑰引为刺血友幼养于宫善骑射重熙十四年为左护卫太保同知殿前点检司事十八年兼右祗候郎君班详稳上问所欲信先曰先臣瑰引与陛下分如同气然不及王封傥使蒙恩地下臣愿毕矣上曰此朕遗忘之过追封燕王清宁初为南面林牙卒　　耶律韩八
按辽史耶律韩八传韩八字嘲隐倜傥有大志北院详稳古之五世孙太平中游京师帝微服出猎见之知有长才会疑狱久不决帝召韩八驰驿审录韩八量情处理人无冤者上嘉之景福元年为左夷离毕徙北面林牙眷遇优异重熙六年改北院大王政务宽仁复为左夷离毕十二年再为北院大王愈竭忠谨知无不言便益为多卒年五十五韩八平居不屑细务喜愠不形尝失所乘马家僮以同色者代之数月不觉　　耶律唐古
按辽史耶律唐古传唐古字敌隐于越屋质之庶子廉谨善属文统和二十四年述屋质安民治盗之法以进补小将军迁西南面巡检历豪州刺史唐古部详稳严立科条禁奸民鬻马于宋夏界西蕃来侵诏议守御计命唐古劝督耕稼以给西军田于胪胊河侧是岁大熟明年移屯镇州凡十四稔积粟数十万斛斗米数钱重熙间改隗衍党项部节度使致仕卒年七十八　　耶律玦
按辽史耶律玦传玦字吾展遥辇鲜质可汗之后重熙初召修国史除枢密副使出为西南面招讨都监历同签南京留守事南面林牙皇弟秦国王为辽兴军节度使以玦同知使事多所匡正十年复为枢密副使咸雍初秦国王为西京留守请玦为佐岁中狱空者三玦不喜货殖帝知其贫赐宫户十以酒疾卒　　耶律仆里笃按辽史耶律仆里笃传仆里笃字燕隐六院林牙突吕不也四世孙开泰间为本班郎君有捕盗功迁率府率太平中同知南院宣徽事累迁彰圣军节度使十六年知兴中府以狱空闻十八年伐夏摄西?
　耶律姓部列传三
　　辽三
　　耶律重元
按辽史皇子表圣宗子重元小字孛吉只行第二太平三年封秦国王兴宗立为皇太弟道宗册为皇太叔免拜不名复赐金券历南北院枢密使南京留守钦哀皇后称制密谋立重元重元以所谋白于上上益重之拜天下兵马大元帅未尝离辇下清宁九年车驾秋猎泺水重元子涅鲁古与陈六萧胡睹等四百余人谋反诱胁弩手军攻行宫将战其党多悔过效顺各奔溃重元奔走大漠军溃自杀子涅鲁古战殁　　耶律别古特
按辽史皇子表圣宗子别古特字撒懒行第三太平七年遥领彰信军节度使为王子郎君班详稳重熙中封柳城郡王累迁契丹行宫都部署明敏善射讨夏国督战有功军还薨　　耶律吴哥
按辽史皇子表圣宗子吴哥字洪隐行第四封燕王开泰二年为惕隐出为南京留守薨于南京　　耶律狗儿
按辽史皇子表圣宗子狗儿字屠鲁昆行第五太平元年拜南府宰相暴疾薨　　耶律侯古
按辽史皇子表圣宗子侯古字讹里本行第六重熙初为王子郎君班详稳七年封饶乐郡王咸雍中徙混同郡王后为上京留守薨于上京　　耶律查葛
按辽史皇族表魏国王查葛系出景宗
　　耶律遂哥
按辽史皇族表豳王遂哥系出景宗
</div>
    <div class="pagination">
<a href="氏族典卷诸姓部_page815.html">上一页</a><span>...</span><a href="氏族典卷诸姓部_page811.html">811</a><a href="氏族典卷诸姓部_page812.html">812</a><a href="氏族典卷诸姓部_page813.html">813</a><a href="氏族典卷诸姓部_page814.html">814</a><a href="氏族典卷诸姓部_page815.html">815</a><span class="current-page">816</span><a href="氏族典卷诸姓部_page817.html">817</a><a href="氏族典卷诸姓部_page818.html">818</a><a href="氏族典卷诸姓部_page819.html">819</a><a href="氏族典卷诸姓部_page820.html">820</a><a href="氏族典卷诸姓部_page821.html">821</a><span>...</span><a href="氏族典卷诸姓部_page817.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
