<!DOCTYPE html>
<html>
<head>
    <meta charset="UTF-8">
    <title>皇极典帝纪部 - 第 9 页/共 22 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇极典帝纪部 - 第 9 页/共 22 页</h1>
    <div class="content">元年丙寅春正月王即位天再旦于郑
七年西戎侵镐
十三年翟人侵岐
十五年王自宗周迁于槐里
二十五年王陟
　懿王之世兴居无节号令不时挈壸氏不能共其　职诸侯于是携德孝王本纪
按史记周本纪懿王崩共王弟辟方立是为孝王按竹书纪年孝王元年辛卯春正月王即位命申侯伐西戎五年西戎来献马
七年冬大雨电江汉水
八年初牧于汧渭
九年王陟
按通志作在位十
五年年六十五岁

夷王本纪
按史记周本纪孝王崩诸侯复立懿王太子燮为夷王夷王崩子厉王胡立按竹书纪年夷王元年庚子春正月王即位
二年蜀人吕人来献琼玉宾于河用介珪
三年王致诸侯烹齐哀公于鼎
六年王猎于社林获犀牛一以归
七年冬雨雹大如砺
八年王有疾诸侯祈于山川王陟
按通志作在位
十五年年六十

厉王本纪
按史记周本纪厉王即位三十年好利近荣夷公大夫芮良夫谏厉王曰王室其将卑乎夫荣公好专利而不知大难夫利百物之所生也天地之所载也而有专之其害多矣天地百物皆将取焉何可专也所怒甚多而不备大难以是教王王其能久乎夫王人者将导利而布之上下者也使神人百物无不得极犹日怵惕惧怨之来也故颂曰思文后稷克配彼天立我蒸民莫匪尔极大雅曰陈锡载周是不布利而惧难乎故能载周以至于今今王学专利其可乎匹夫专利犹谓之盗王而行之其归鲜矣荣公若用周必败也厉王不听卒以荣公为卿士用事王行暴虐侈傲国人谤王召公谏曰民不堪命矣王怒得卫巫使监谤者以告则杀之其谤鲜矣诸侯不朝三十四年王益严国人莫敢言道路以目厉王喜告召公曰吾能弭谤矣乃不敢言召公曰是障之也防民之口甚于防水水壅而溃伤人必多民亦如之是故为水者决之使导为民者宣之使言故天子听政使公卿至于列士献诗瞽献典史献书师箴瞍赋蒙诵百工谏庶人传语近臣尽规亲戚补察瞽史教诲耆艾修之而后王斟酌焉是以事行而不悖民之有口也犹土之有山川也财用于是乎出犹其有原隰衍沃也衣食于是乎生口之宣言也善败于是乎兴行善而备败所以产财用衣食者也夫民虑之于心而宣之于口成而行之若壅其口其与能几何王不听于是国人莫敢出言三年乃相与畔袭厉王厉王出奔于彘厉王太子静匿召公之家国人闻之乃围之召公曰昔吾骤谏王王不从以及此难也今杀王太子王其以我为雠而怼怒乎夫事君者险而不雠怼怨而不怒况事王乎乃以其子代王太子太子竟得脱召公周公二相行政号曰共和共和十四年厉王死于彘太子静长于召公家二相乃共立之为王是为宣王按竹书纪年厉王元年戊申春正月王即位作夷宫命卿士荣夷公落楚人来献龟贝三年淮夷侵洛王命虢公长父伐之不克
八年初监谤芮伯良夫戒百官于朝
十一年西戎入于犬丘
十二年王亡奔彘国人围王宫执召穆公之子杀之十三年王在彘共伯和摄行天子事十四年玁狁侵宗周西鄙召穆公帅师追荆蛮至于洛二十二年大旱
二十三年大旱
二十四年大旱
二十五年大旱
二十六年大旱王陟于彘周定公召穆公立太子靖为王共伯和归其国遂大雨　大旱既久庐舍俱焚会汾王崩卜于太阳兆曰厉　王为祟周公召公乃立太子靖共和遂归国（按通志厉　王在位四十年流于彘并共和十四年共五十四年崩于彘）宣王本纪
按史记周本纪宣王即位二相辅之修政法文武成康之遗风诸侯复宗周十二年鲁武公来朝宣王不修籍于千亩虢文公谏曰不可王弗听三十九年战于千亩王师败绩于姜氏之戎宣王既亡南国之师乃料民于太原仲山甫谏曰民不可料也宣王不听卒料民四十六年宣王崩子幽王宫涅立按竹书纪年宣王

注
名靖
元年甲戌春正月王即位周定公召穆公辅政复田赋作戎车二年锡太师皇父司马休父命
三年王命大夫仲伐西戎
四年王命蹶父如韩韩侯来朝
五年夏六月尹吉甫帅师伐玁狁至于太原秋八月方叔帅师伐荆蛮六年召穆公帅师伐淮夷王帅师伐徐戎皇父休父从王伐徐戎次于淮王归自伐徐锡召穆公命七年王锡申伯命王命樊侯仲山甫城齐八年初考室鲁武公来朝锡鲁世子戏命
九年王会诸侯于东都遂狩于甫
十五年王锡虢文公命
二十二年王锡王子多父命居洛
二十五年大旱王祷于郊庙遂雨
二十九年初不籍千亩
三十年有兔舞于镐京
三十二年王师伐鲁杀伯御命孝公称于夷宫有马化为人三十三年王师伐太原之戎不克
三十七年有马化为狐
三十八年王师及晋穆侯伐条戎奔戎王师败逋三十九年王师伐姜戎战于千亩王师败逋四十年料民于太原戎人灭姜邑晋人败北戎于汾隰四十一年王师败于申
四十三年王杀大夫杜伯其子隰叔出奔晋
四十六年王陟
按郑樵通志三王纪宣王元年周召二相辅王法文武成康之遗风王命召公虎平淮夷命皇父整六师程伯休父为司马征徐戎命召伯定南邦封申伯以褒其功命蹶父抚北土封韩侯为诸侯长命仲山甫出使喻王之德意于四方乃城东方以定齐邑海内翕然向风诸侯复宗周尹吉甫作诗以美之王不籍千亩虢文公谏曰民之大事在农故稷为大官今欲修先王之绪而弃其大功可乎王不听大旱自二年不雨至于六年十二年春鲁武公与子括戏来朝王爱戏命鲁舍括而立戏仲山甫谏不听卒立戏是为鲁懿公二十二年王晏起姜后脱簪珥待罪于永巷使其傅母言于王曰使王好色而忘德失礼而晏起自臣妾始敢请罪王曰寡人之过也自是早朝晏罢卒成中兴之业三十一年鲁括之子伯御杀懿公而自立三十年有马化为人有兔舞于镐京三十三年王伐鲁杀伯御立懿公之弟称是为孝公诸侯自是不睦王欲得国子之能训导诸侯者樊穆仲曰鲁侯肃恭神明询事老赋事行刑必问遗训而咨于故实王曰然则能训治其民矣乃命孝公于夷宫四十六年王崩初王将杀杜伯而非其罪杜伯之友左儒争之于王九复不许王曰汝别君而异友也儒曰君道友逆则顺君以诛友友道君逆则帅友以违君王怒曰易而言则生不易则死儒曰士不枉义以从死不易言以求生臣能明君之过以正杜伯之无罪王杀杜伯左儒死之后宣王畋于圃田见杜伯执弓矢射王王竟死崩于田所子幽王宫涅立幽王本纪
按史记周本纪幽王立二年西州三川皆震伯阳甫曰周将亡矣夫天地之气不失其序若过其序民乱之也阳伏而不能出阴迫而不能蒸于是有地震今三川实震是阳失其所而填阴也阳失而在阴原必塞原塞国必亡夫水土演而民用也土无所演民乏财用不亡何待昔伊洛竭而夏亡河竭而商亡今周德若二代之季矣其川原又塞塞必竭夫国必依山川山崩川竭亡国之征也川竭必山崩若国亡不过十年数之纪也天之所弃不过其纪是岁也三川竭岐山崩三年幽王嬖爱褒姒褒姒生子伯服幽王欲废太子太子母申侯女而为后后幽王得褒姒爱之欲废申后并去太子宜臼以褒姒为后以伯服为太子周太史伯阳读史记曰周亡矣昔自夏后氏之衰也有二神龙止于夏帝庭而言曰余褒之二君夏帝卜杀之与去之与止之莫吉卜请其漦而藏之乃吉于是布币而策告之龙亡而漦在椟而去之夏亡传此器殷殷亡又传此器周比三代莫敢发之至厉王之末发而观之漦流于庭不可除厉王使妇人裸而噪之漦化为元鼋以入王后宫后宫之童妾既龀而遭之既笄而孕无夫而生子惧而弃之宣王之时童女谣曰弧箕服实亡周国于是宣王闻之有夫妇卖是器者宣王使执而戮之逃于道而见乡者后宫童妾所弃妖子出于路者闻其夜啼哀而收之夫妇遂亡&#于褒褒人有罪请入童妾所弃女子者于王以赎罪弃女子出于褒是为褒姒当幽王三年王之后宫见而爱之生子伯服竟废申后及太子以褒姒为后伯服为太子太史伯阳曰祸成矣无可奈何褒姒不好笑幽王欲其笑万方故不笑幽王为&#燧大鼓有寇至则举燧火诸侯悉至至而无寇褒姒乃大笑幽王说之为数举燧火其后不信诸侯益亦不至幽王以虢石父为卿用事国人皆怨石父为人佞巧善谀好利王用之又废申后去太子也申侯怒与缯西夷犬戎攻幽王幽王举&#火征兵兵莫至遂杀幽王骊山下虏褒姒尽取周赂而去于是诸侯乃即申侯而共立故幽王太子宜臼是为平王以奉周祀按竹书纪年幽王元年庚申春正月王即位锡太师尹氏皇父命二年泾渭洛竭岐山崩初增赋晋文侯同王子多父伐鄫克之乃居郑父之丘是为郑桓公三年王嬖褒姒冬大震电
四年夏六月陨霜
五年王世子宜臼出奔申皇父作都于向
六年王命伯士帅师伐六济之戎王师败逋西戎灭盖冬十月辛卯朔日有食之八年王锡司徒郑伯多父命王立褒姒之子曰伯服为太子九年申侯聘西戎及鄫
十年春王及诸侯盟于太室秋九月桃杏实王师伐申十一年春正月日晕申人鄫人及犬戎入宗周&#王及郑桓公犬戎杀王子伯服执褒姒以归申侯鲁侯许男郑子立宜臼于申虢公翰立王子余臣于携注
武王灭殷岁在庚寅二十四年岁在甲寅定鼎　洛邑至幽王二百五十七年共二百八十一年自　武王元年己卯至幽王庚午二百九十二年平王本纪按史记周本纪平王立东迁于雒邑辟戎寇平王之时周室衰微诸侯强并弱齐楚秦晋始大政由方伯四十九年鲁隐公即位五十一年平王崩太子泄父蚤死立其子林是为桓王按竹书纪年平王

注
自东迁以后始纪晋事王即位皆不书
元年辛未王东徙洛邑锡文侯命晋侯会卫侯郑伯秦伯以师从王入于成周三十三年楚人侵申
三十六年王人戍申
五十一年春二月乙巳日有食之三月庚戌王陟按郑樵通志三王纪平王即位当幽王之亡丰镐荡然犬戎侵逼近郊于是晋文侯郑武公秦襄公夹辅平王于申而迁于王城即成王所营之东都也王劳晋郑而赐之盟曰世世子孙无相害也命晋文侯为侯伯赐秬鬯圭瓒封秦襄公为诸侯赐岐以西之地秦始通于上国命郑武公为司徒郑于是取郐虢十邑之地而迁焉是为新郑自是齐楚秦晋始大政由方伯天子微弱赖秦人为西堡障故秦文公伐戎收周之余民而得岐内之地自岐以东献之周桓王本纪
按史记周本纪桓王平王孙也桓王三年郑庄公朝桓王不礼五年郑怨与鲁易许田许田天子之用事太山田也八年鲁杀隐公立桓公十三年伐郑郑射伤桓王桓王去归二十三年桓王崩子庄王他立庄王本纪按史记周本纪庄王立四年周公黑肩欲杀庄王而立王子克辛伯告王王杀周公王子克&#燕十五年庄王崩子厘王胡齐立厘王本纪
按厘王通
志作僖王

按史记周本纪厘王立三年齐桓公始霸五年厘王崩子惠王阆立按竹书纪年厘王三年曲沃武公灭晋侯缗以宝献王王命武公以一军为晋侯惠王本纪
按史记周本纪惠王立二年初庄王嬖姬姚生子颓颓有宠及惠王即位夺其大臣园以为囿故大夫边伯等五人作乱谋召燕卫师伐惠王惠王&#温已居郑之栎立厘王弟颓为王乐及遍舞郑虢君怒四年郑与虢君伐杀王颓复入惠王惠王十年赐齐桓公为伯二十五年惠王崩子襄王郑立按竹书纪年惠王元年晋献公朝王如成周周阳白兔舞于市二年王子颓乱王居于郑郑人入王府多取玉玉化为蜮射人二十五年春正月王陟
襄王本纪
按史记周本纪襄王立襄王母早死后母曰惠后惠后生叔带有宠于惠王襄王畏之三年叔带与戎翟谋伐襄王襄王欲诛叔带叔带奔齐齐桓公使管仲平戎于周使隰朋平戎于晋王以上卿礼管仲管仲辞曰臣贱有司也有天子之二守国高在若节春秋来承王命何以礼焉陪臣敢辞王曰舅氏余嘉乃勋毋逆朕命管仲卒受下卿之礼而还九年齐桓公卒十二年叔带复归于周十三年郑伐滑王使游孙伯服请滑郑人囚之郑文公怨惠王之入不与厉公爵又怨襄王之与卫滑故囚伯服王怒将以翟伐郑富辰谏曰凡我周之东徙晋郑焉依子颓之乱又郑之由定今以小怨弃之王不听十五年王降翟师以伐郑王德翟人将以其女为后富辰谏曰平桓庄惠皆受郑劳王弃亲亲翟不可从王不听十六年王绌翟后翟人来诛杀谭伯富辰曰吾数谏不从如是不出王以我为怼乎乃以其属死之初惠后欲立王子带故以党开翟人翟人遂入周襄王出&#郑郑居王于泛子带立为王取襄王所绌翟后与居温十七年襄王告急于晋晋文公纳王而诛叔带襄王乃赐晋文公珪鬯弓矢为伯以河内地与晋二十年晋文公召襄王襄王会之河阳践土诸侯毕朝书讳曰天王狩于河阳二十四年晋文公卒三十一年秦穆公卒三十二年襄王崩顷王本纪
按史记周本纪襄王崩子顷王壬臣立
按竹书纪年顷王元年癸卯
六年彗星入北斗王陟
匡王本纪
按史记周本纪顷王六年崩子匡王班立
定王本纪
按史记周本纪匡王六年崩弟瑜立是为定王定王元年楚庄王伐陆浑之戎次洛使人问九鼎王使王孙满应设以辞楚兵乃去十年楚庄王围郑郑伯降已而复之十六年楚庄王卒二十一年定王崩子简王夷立简王本纪
按史记周本纪简王立十三年晋杀其君厉公迎子周于周立为悼公十四年简王崩子灵王泄心立按郑樵通志三王纪简王八年春鲁成公朝周王使刘康公成肃公会晋厉公伐秦十二年尹武公单襄公及诸侯伐郑十三年春晋人&#厉公逆襄公之曾孙周于京师而立之是为悼公十四年崩子泄心立是为灵王灵王本纪
按史记周本纪灵王立二十四年齐崔杼&#其君庄公二十七年灵王崩子景王贵立按郑樵通志三王纪灵王生而有髭髯甚神圣东迁之后王室衰微至灵王始振二十一年十一月庚子孔子生二十七年王崩次子贵立是为景王景王本纪
按史记周本纪景王十八年后太子圣而早卒二十年景王爱子朝欲立之会崩子丐之党与争立国人立长子猛为王悼王本纪
按史记周本纪子朝攻杀猛猛为悼王晋人攻子朝而立丐是为敬王按郑樵通志三王纪悼王立未及一年王子朝攻杀之敬王本纪
按史记周本纪敬王元年晋人入敬王子朝自立敬王不得入居泽四年晋率诸侯入敬王于周子朝为臣诸侯城周十六年子朝之徒复作乱敬王&#于晋十七年晋定公遂入敬王于周三十九年齐田常杀其君简公四十一年楚灭陈孔子卒四十二年敬王崩子元王仁立按郑樵通志三王纪敬王元年晋人立王王子朝自立王不得入居于泽四年晋率诸侯纳王于周尹氏召伯毛伯以子朝奔楚十年王以子朝之乱王城堕坏欲迁于成周八月王使富辛石张请城于晋冬晋魏舒合诸侯之师城成周十四年春王人晋侯会诸侯于召陵谋伐楚十五年王人杀子朝于楚十六年周儋翩率王子朝之徒因郑人作乱伐周六邑十二月天王处于姑莸十七年尹氏复党儋翩为乱夏单武公刘桓公败尹氏于穷谷冬单子刘子逆王十一月王入于王城十八年春单子刘子讨儋翩之党以定王室三十九年春鲁人西狩获麟四十一年夏四月己丑孔子卒四十三年王崩子仁立是为元王元王本纪按史记周本纪敬王崩子元王仁立
定王本纪
按竹书纪年及
通志作贞定王

按史记周本纪元王八年崩子定王介立
哀王本纪
按史记周本纪定王十六年三晋灭智伯分有其地二十八年定王崩长子去疾立是为哀王思王本纪
按史记周本纪哀王立三月弟叔袭杀哀王而自立是为思王考王本纪
按史记周本纪思王立五月少弟嵬攻杀思王而自立是为考王此三王皆定王之子威烈王本纪
按史记周本纪考王十五年崩子威烈王午立考王封其弟于河南是为桓公以续周公之官职桓公卒子威公代立威公卒子惠公代立乃封其少子于巩以奉王号东周惠公按竹书纪年威烈王十八年王命韩景子赵烈子及我师伐齐入长垣二十三年王命晋卿魏氏赵氏韩氏为诸侯
二十四年王陟
安王本纪
按史记周本纪威烈王二十三年九鼎震命韩魏赵为诸侯二十四年崩子安王骄立是岁盗杀楚声王烈王本纪按史记周本纪安王立二十六年崩子烈王喜立烈王二年周太史儋见秦献公曰始周与秦国合而别别五百载复合合十七岁而霸王者出焉十年烈王崩弟扁立是为显王显王本纪
按史记周本纪显王五年贺秦献公献公称伯九年致文武胙于秦孝公二十五年秦会诸侯于周二十六年周致伯于秦孝公三十三年贺秦惠王三十五年致文武胙于秦惠王四十四年秦惠王称王其后诸侯皆为王四十八年显王崩按竹书纪年显王十九年王如卫命公子南为侯三十八年王会郑威侯于巫沙四十二年九鼎沦泗没于渊
四十八年王陟
慎靓王本纪
</div>
    <div class="pagination">
<a href="皇极典帝纪部_page8.html">上一页</a><span>...</span><a href="皇极典帝纪部_page4.html">4</a><a href="皇极典帝纪部_page5.html">5</a><a href="皇极典帝纪部_page6.html">6</a><a href="皇极典帝纪部_page7.html">7</a><a href="皇极典帝纪部_page8.html">8</a><span class="current-page">9</span><a href="皇极典帝纪部_page10.html">10</a><a href="皇极典帝纪部_page11.html">11</a><a href="皇极典帝纪部_page12.html">12</a><a href="皇极典帝纪部_page13.html">13</a><a href="皇极典帝纪部_page14.html">14</a><span>...</span><a href="皇极典帝纪部_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
