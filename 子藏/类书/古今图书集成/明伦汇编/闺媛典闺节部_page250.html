<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 250 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 250 页/共 268 页</h1>
    <div class="content">　　按歙县志刘氏城南曹宗铭妻年二十九而寡　　鹑衣豕食见者不堪而刘甘之无厌抚二孤成　　立年七十七终　　曹钊妻韩氏
　　按歙县志韩氏曹钊妻性刚果多智略年十九　　归曹二十三夫丧无子晚乃嗣钊外妇之子淑　　伟为后娶未几夫妇俱死氏茕茕无依苦守不　　变年五十四卒　　曹淑伦妻吴氏
　　按歙县志吴氏曹淑伦妻年二十八夫亡遗子　　女各一子殇抚女成立守节二十七年年五十　　六卒　　曹梦雷妻宋氏
　　按歙县志宋氏曹梦雷妻年十九归雷四年而　　夫客死黄州以榇返继姑性悍氏事之尽礼谕　　更适不从当归宁父复欲夺其志婚有约矣宋　　恸哭求死事乃寝凶年苦饥待毙卒无所悔　　詹全魁妻曹喜娘　　按歙县志曹喜娘詹全魁妻归詹未逾年而夫　　远贾七年客死喜娘闻之恸哭欲自经不得毁　　容断发以固其节后归夫榇筑两圹期与同穴　　垂老有司以闻旌其节年七十八终为塑像建　　祠祀焉　　方杰妻程氏
　　按歙县志程氏方杰妻年十六归方十九夫殁　　遗孤甫数月氏矢志靡他苦守五十八年卒　　汪应学妻吴氏　　按歙县志吴氏潜口汪应学妻夫客吴门病亡　　氏年二十三子甫三龄家道中落翁姑逼改适　　氏誓死不二藉女工以存活教子有成年五十　　三卒　　吴学礼妻王氏
　　按歙县志王氏岩镇诸生吴学礼妻礼攻苦下　　帷夜诵不辍氏素书史每共一灯未几礼病　　瘵死氏年二十七力抚一孤家贫刺绣度日子　　稍长口授以诗书备极荼苦两目几盲年七十　　卒　　吴士钶妻胡氏
　　按歙县志胡氏年十五归莘墟吴士钶逾年生　　二子钶客游杳无音问家徒壁立母子相依嗷　　嗷待哺胡以女红苟延旦夕及二子长有孙寻　　俱丧又抚孤孙备尝艰苦终其身如一日　　黄景琼妻项氏　　按歙县志项氏黄景琼妻年二十六夫亡伯氏　　远客家无次丁氏拮据以奉翁姑课二子终老　　姚可贵妻汪氏　　按歙县志汪氏姚村姚可贵妻夫亡苦节四十　　四年　　汪起鹗妻吕氏
　　按歙县志吕氏环山汪起鹗妻夫亡矢志抚孤　　苦节终身　　程孚先妻汪氏
　　按歙县志汪氏程孚先妻年十六归程仅三载　　夫殁以伯子为嗣苦节五十九年邑令旌表崇　　祀节烈祠　　汪尚&#妻吕氏
　　按歙县志吕氏坦头汪尚&#妻&#家贫早丧氏　　年二十六苦志抚孤饥寒不悔年四十九终　　汪士熊妻江氏　　按歙县志江氏儒生汪士熊妻原任惠州通判　　江世济女熊力学早亡氏年二十一矢志抚嗣　　子守节六十年旌表　　许象晋妻程氏
　　按歙县志程氏许象晋妻年十八于归二十三　　夫亡矢志奉养翁姑姑疾割股以愈苦节四十　　一年年六十四终崇祀节烈祠　　潘氏女
　　按歙县志潘氏女许字邵村张之宪子中张子　　殇女誓毕生不嫁岁戊戌风闻采女江南江南　　闺娃年十三以上无不嫁者女祖谓女曰以吾　　爱诸孙则不若汝然遍邑中无不嫁者势不能　　留汝盍遵结褵命矣潘曰儿终不二志也无已　　其归张乎祖走告张张踌蹰难之而女车已到　　门先是车行在道女恐张父母不纳又恐祖绐　　己也经村落必停车伫问是张之里闬而后入　　既归趋妇事遂得不嫁以处女终身　　吴日宣妻蒋氏
　　按歙县志蒋氏莘墟吴日宣妻年二十夫亡无　　子或迫他适截发自誓已而无所依或劝祝发　　曰我岂优婆耶年七十余无疾而逝　　潘德弘妻程氏
　　按歙县志程氏潘德弘妻年十八归潘二十六　　而寡家贫甚事翁姑孝训育孤子殚竭心力苦　　节五十六年终　　汪士庠妻祁氏
　　按歙县志祁氏儒生汪士庠妻年十七归汪十　　九丧夫遗子葵芳仅数月后姑在堂仰事俯育　　备极荼苦无怨年八十有司旌之孀居七十二　　载年九十有一终　　吴孔光妻汪氏
　　按歙县志汪氏丰南吴孔光妻年二十四夫亡　　无子氏依孀母居二十余载以立嗣请于翁得　　夫弟子为后从襁褓中抚之成立年七十九卒　　方国聘妻冯氏　　按歙县志冯氏方杰孙国聘妻年十九归方越　　五年而夫殁氏习见祖姑方氏苦节及是亦矢　　志不嫁卒年七十有九　　汪承元妻黄氏
　　按歙县志黄氏汪承元妻年二十六而寡子尚　　华方五龄氏一意抚孤刲股以救翁疾守节四　　十三年年六十有九郡邑并旌之　　程希曾妻曹昌娘
　　按歙县志昌娘姓曹氏性贞静年十六归率口　　程希曾夫亡昌娘年二十三遗子女各一苦节　　自矢奉姑及伯姑甚孝抚孤历十余年姑与伯　　姑俱死困苦人所不堪昌娘处之若素以节终　　曹乐道妻陈氏　　按歙县志陈氏祁西曹乐道妻年二十四而寡　　苦节抚孤终身不变　　曹维宁继妻王氏
　　按歙县志王氏黄平贡士曹维宁继妻维宁贫　　无生产以舌代耕王年十六归曹温良贞静操　　作持家尝以不逮事姑嫜为恨遇祭必致丰洁　　抚前妻女如己出维宁没家益困子抡彬尚幼　　或劝改节氏怒且泣断发自矢抡彬已习农至　　是感激发愤力学壬午补诸生戊子领乡荐己　　丑成进士壬辰授检讨癸巳以覃恩封氏太孺人
　　曹元斌妻罗氏
　　按歙县志罗氏贵阳曹元斌妻夫妇同年生伉　　俪甚笃康熙乙酉元斌中武榜解元丁亥斌没　　罗年二十五无子斌弟元文以兄遗命欲嫁之　　罗不从戊子元文举子维岱即嗣斌后相依苦　　守　　吕光惠妻郑氏
　　按歙县志郑氏吕&#吕光惠妻幼内则年二　　十七夫亡苦节四十余年抚孤成立郡守旌之　　汪国珍妻吴氏　　按歙县志吴氏汪国珍妻年十七夫亡遗孤三　　月妾姑利产陵之氏委曲承顺守节三十一年　　旌表　　汪清继室潘氏
　　按歙县志潘氏赠儒林郎汪清继室性婉顺博　　通经史事翁姑以孝称清亡氏年二十九欲自　　尽姑力止之毁容教子经书皆自课积善好施　　虽贫勿倦守节三十一年以子贵赠安人　　汪如珩继室崔氏　　按歙县志崔氏汪如珩继室年二十夫亡矢志　　抚孤方弱冠而没氏又抚襁褓孤孙两世卒瘏　　郡邑旌表　　汪氏四节
　　按歙县志汪氏四节丛睦廪生汪学益妻潘氏　　户部主事汪一元母年二十九夫殁抚孤三人　　次子一濂妻闵氏季一经妻吴氏俱早孀守节　　孙希周妻黄氏年十八周亡黄事祖姑及姑至　　孝葬夫穿二圹矢不二志太守并旌其门　　汪荣功妻方氏　　按歙县志方氏汪荣功妻夫亡守节邑令旌之　　方汝桂妻蒋氏　　按歙县志蒋氏方汝桂妻年十五归方三十而　　寡姑老子幼世乱家贫无以糊口姑屡命改嫁　　氏涕泣不从守节五十年端坐而逝　　曹有实妻汪氏
　　按歙县志汪氏曹有实妻年二十九而寡苦节　　不移郡守旌表　　江之晋妻许氏
　　按歙县志许氏江之晋妻年十七归江二年夫　　亡遗孤朝京甫五月茕独无告勤苦教子弱冠　　为诸生苦节四十余年卒　　王国泰妻曹永娘
　　按歙县志曹永娘王国泰妻经济之女泰年三　　十客死王无出庶出一子方襁褓永娘怀子千　　里扶榇归葬抚孤成立年六十余终　　曹经立妻夏氏
　　按歙县志夏氏曹经立妻立年三十余病亡家　　极贫氏拮据葬夫不遗余力岁凶赁舂得米为　　糜以哺二子而自食野芧或劝之嫁谢曰背夫　　弃子虽富贵不忍也劝者叹息而去　　曹嗣彬妻金氏
　　按歙县志金氏曹嗣彬妻彬少羸弱年二十四　　而殁子方四岁女遗腹氏苦守不嫁抚子女成　　立乡里请旌之　　曹用宾妻叶氏
　　按歙县志叶氏曹用宾妻宾年二十余亡遗孤　　幼氏抚之长为娶妇晚益贫困年七十余终　　曹盛妻汪氏　　按歙县志汪氏万安曹盛妻盛早亡家贫无子　　汪年二十四矢志靡他垂老而没　　曹尚和妻胡氏
　　按歙县志胡氏曹尚和妻少寡无子以纺绩自　　给终身兀坐一室年七十三终　　曹云衣妻许氏
　　按歙县志许氏龙源曹云衣妻年十九而寡子　　元儒方在提抱氏冰霜自矢老而弥笃苦节五　　十二年年七十一而卒县令旌其闾　　江朝贤妻孙氏
　　按歙县志孙氏江朝贤妻年十七归江二十一　　夫殁遗孤未半周家事中落夫幼承叔嗣嗣姑　　方氏亦少年守节单孑无依氏朝夕缝纫孝事　　终身姑又善病二十年常在&#第氏痛痒拊挠　　不离左右可谓节孝两全　　潘仲渼妻鲍氏
　　按歙县志鲍氏潘仲渼妻甸川人夫早亡次子　　起蛟寻亦殁氏事翁姑孝养备至日赖纺绩以　　供堂上饔飧姑病汤药必亲三年不懈训子起　　学克遵母范孀居四十三年　　吴允中妻郑氏
　　按歙县志郑氏文学郑骊次女适莘墟吴允中　　夫没氏年十九上无翁姑中鲜伯叔门祚衰凉　　朝不谋夕因从父母侨寓宛陵终夫丧哀戚如　　一日父念其少劝令他适氏涕泣曰女幼遵父　　训粗识义理有死无二也姊无后尚然况女有　　襁中儿耶夫兄安国妻胡氏闻之夜遣人至宛　　迎归终其志　　吴瑍妻汪氏
　　按歙县志汪氏传桂里吴瑍妻归吴甫六月瑍　　于江宁覆舟没无嗣江年十八矢志柏舟资女　　工以给朝夕事翁姑以孝闻抚嗣子以承夫后　　里人贤之　　吴明谏妻郑氏
　　按歙县志郑氏莘墟吴明谏妻夫往维扬死于　　兵一子道逾未周氏年二十七家贫无与扶榇　　自往焚骸骨而归负土成坟苦节四十年抚道　　逾成立年六十七终　　吴荣国妻余氏
　　按歙县志余氏传桂里吴荣国妻顺治间夫游　　楚堕湖余年二十八闻讣痛几绝誓以死殉一　　子殊幼姑力劝存孤乃矢志苦守终身布素足　　不逾阈苦节三十七年年六十四终子克成立　　张法孔妻陈氏　　按歙县志陈氏张法孔妻夫亡守节教子康熙　　八年巡抚具题旌表　　吴兴宗妻许氏
　　按歙县志许氏吴兴宗妻年二十一夫亡姑与　　祖姑孀居衰老遗一子二女甚幼氏纺绩以供　　朝夕姑殁丧葬皆如礼守节四十五年年七十　　守令咸旌其门　　罗之鹏妻姚氏
　　按歙县志姚氏岩镇罗之鹏妻事孀姑极孝年　　三十夫亡奋身坠阁家人救苏勉以抚孤存祀　　艰苦终身年八十一郡邑咸旌之　　吴瑞英妻汪氏
　　按歙县志汪氏澄塘吴瑞英妻英客死芜湖氏　　年十七背生子甫八日讣闻哀痛绝食几死以　　抚孤为任昼夜纺绩以奉翁姑抚孤成立卒年　　八十有二　　毕士光妻胡氏
　　按歙县志胡氏毕士光妻于归十载丧其所天　　励节四十五年事姑训子不遗余力长嘉生次　　嘉&#俱成进士三四亦登乡榜　　张之灿妻程氏
　　按歙县志程氏岩镇张之灿妻夫亡苦节三十　　余年抚孤侄成立宗祀赖以不堕族人贤之　　方茂禾妻江氏　　按歙县志江氏方茂禾妻景东卫经历江自淮　　女孙年十八于归二十七而寡抚一子二女励　　志苦节历四十年卒　　郑守诏妻孙氏
　　按歙县志孙氏儒生郑守诏妻夫亡苦节三十　　余年年五十有七以姑丧哀毁而殁县令旌表　　张家梴妻吴氏　　按歙县志吴氏岩镇张家梴妻夫病刲股以进　　不起氏年二十有二茹荼苦节四十三年　　潘氏女　　按歙县志潘氏女许字张济美未嫁美病亡女　　矢志不嫁往张苦守三十一年年四十八卒　　张家桂妻程氏　　按歙县志程氏张家桂妻夫亡苦节三十七年　　曹应时妻程氏　　按歙县志程氏曹应时妻年二十余夫亡一子　　复夭苦节三十余年不改素志邑令旌其闾　　曹经济妻金氏女
附


　闺节部列传一百九十二
皇清四十三
　　邵士遥妻汪氏
　　按休宁县志汪氏太常卿子文学邵士遥妻遥　　亡守节抚二孤成人年八十一卒　　吴观生妻汪氏
　　按休宁县志汪氏上资女适长丰吴观生未弥　　月夫亡嗣子又夭苦节终身卒年七十九　　金秉聪妻邵氏　　按休宁县志邵氏七桥金秉聪妻年二十四夫　　亡欲自刎以殉所亲劝止之遗腹四月生子士　　管苦守四十余年郡守旌表　　程猷妻王氏
　　按休宁县志王氏适文昌坊程猷猷食饩于庠　　早亡抚孤成名年八十余卒　　朱元仲妻杨氏
　　按休宁县志杨氏珰坑朱元仲妻年二十七夫　　亡自经者再以救免强抚孤五十年姑久病侍　　汤药弥岁不倦旌表　　程士学妻吴氏
　　按休宁县志吴氏商山人程士学妻年十九夫　　亡抚子长娶媳三载子夭氏孝养翁姑立嗣为　　后年七十七终　　汪正冕妻邵氏
　　按休宁县志邵氏汪正冕妻年十七夫亡抚二　　岁遗孤守节五十一年卒　　叶道立妻邵氏
　　按休宁县志邵氏务东女适南门叶道立年三　　十夫亡幼孤在抱誓以身殉众劝止苦节终身　　县令旌表　　朱时铭妻凌氏
　　按休宁县志凌氏朱时铭妻年二十六寡无子　　守节终身　　黄姚任妻汪氏
　　按休宁县志汪氏居安庠生黄姚任妻早寡守　　节鞠子生孙子寻丧又抚孙孙长复夭抚曾孙　　焉年七十三勤苦殁世县令旌表　　汪时通妻金氏
　　按休宁县志金氏珰溪人适石田汪时通夫亡　　守节五十一年郡守旌之　　朱元用妻孙氏
　　按休宁县志孙氏月潭朱元用妻年二十四寡　　抚子冠五成立早亡又抚二孙年六十卒　　戴一端妻沈氏　　按休宁县志沈氏浙江仁和人适休宁上溪口　　戴一端年二十八夫亡抚六岁孤成立年七十　　五终　　张榔妻洪氏
　　按休宁县志洪氏南门张榔妻事实未详　　陈寿生妻朱氏　　按休宁县志朱氏屯溪陈寿生妻年二十余寡　　矢志抚孤士锦成立年六十余终　　杨继芬妻陈氏
　　按休宁县志陈氏杨继芬妻年二十七夫亡苦　　节六十三年终　　程道隆妻汪氏
　　按休宁县志汪氏陪郭程道隆妻年二十而寡　　子早丧苦守终身　　程正新妻金氏
　　按休宁县志金氏中市人适里沟程正新年二　　十五夫亡甘贫守节教子克绍先业年六十二　　县令旌之　　江圣麟妻吴氏
　　按休宁县志吴氏岩镇人适梅田江圣麟年二　　十夫亡矢志抚孤诒孙成立历艰苦四十余年　　黄廷选妻程氏　　按休宁县志程氏黄村黄廷选妻年十七夫亡　　苦节六十年终　　金承诏妻夏氏
　　按休宁县志夏氏中街金承诏妻年二十五寡　　纺绩事孀姑抚二岁子成立六十八岁终　　张正魁妻朱氏　　按休宁县志朱氏南街张正魁妻夫亡遗二孤　　皆不育或谋夺其志誓死不变苦节三十余年　　孙继仕妻程氏　　按休宁县志程氏率口人适厚村孙继仕年二　　十三夫亡几以身殉因救免抚遗腹孤志乔成　　立鹾使旌之　　汪一浩妻陈氏
　　按休宁县志陈氏方塘汪一浩妻年二十二夫　　亡越二载子殇长斋绣佛历五十四年如一日　　程之明妻汪氏　　按休宁县志汪氏引充人适低山程之明仅二　　载夫客死于外氏年十八抚孤苦守四十余年　　不变　　江云同妻戴氏
　　按休宁县志戴氏隆阜人适梅田江云同未期　　同病氏刲股和药不愈忍死抚孤四十年卒　　吴懋榜妻朱氏　　按休宁县志朱氏首村人适泮路吴懋榜年二　　十余寡无子苦节六十余年　　叶继蔚妻查氏
　　按休宁县志查氏城西孝廉应光女叶继蔚妻　　年十八夫亡无子守节六十余年　　朱可意妻吴氏
　　按休宁县志吴氏泮路人朱可意妻年二十寡　　守节四十年县令旌之　　汪九涛妻徐氏
　　按休宁县志徐氏奕棋人适梅林汪九涛年二　　十三夫病吁天愿以身代夫亡长斋守志四十　　余年卒　　赵承祖妻黄氏
　　按休宁县志黄氏居安人适旧墅国学赵承祖　　年二十五寡冰霜自矢抚嗣子景通成人年六　　十九县令旌之　　程邦贵妻吴氏
　　按休宁县志吴氏临溪程邦贵妻年二十六夫　　亡有身方五月矢曰若生女即与偕死后产男　　抚之成立郡邑旌表　　汪尚启妻苏氏
　　按休宁县志苏氏城北人适凤湖汪尚启年三　　十夫亡茹素抚二孤守志四十余载　　程光裕妻吕氏
　　按休宁县志吕氏临溪程光裕妻年十五夫亡　　矢志苦节四十五年浙抚张某题请旌表　　程履端妻黄氏　　按休宁县志黄氏五城人适霞阜程履端年二　　十六寡苦节四十年终　　程黠妻何氏
　　按休宁县志何氏塘尾程黠妻早孀苦节教子　　孙成立　　汪一漳妻宋氏　　　　　　汪本达妻李氏　　按休宁县志已上二妇皆上溪口人仅存其名　　姚正夏妻程氏　　按休宁县志程氏率口人适洽阳姚正夏甫九　　月夏正以痘亡氏哀号不欲生以有身忍死守　　十余载病终　　汪时耀妻查氏
　　按休宁县志查氏汪时耀妻年二十七夫亡抚　　子及娶生二孙子早丧二孙悉赖氏成立年八　　十三终　　程惟中妻孙氏
　　按休宁县志孙氏程惟中妻归三载中亡氏方　　有身断发以示不二越六月生子鲤抚之成立　　孙曾逾五十人　　汪垣妻俞氏
　　按休宁县志俞氏汪垣妻垣少力学以苦读早　　亡氏年十八矢死靡他服阕归宁有媒媪至氏　　严叱之告返岁时朔望哭泣展拜哀毁成疾不　　进汤药而没县令旌之　　金邦遐妻程氏
　　按休宁县志程氏沾露金邦遐妻夫亡矢志抚　　孤誓死不二事亲以孝闻县令旌表　　范六吉妻程氏
　　按休宁县志程氏率口人适博村范六吉年二　　十二夫亡家贫苦节抚孤值兵荒备极艰苦纺　　绩终身年八十县令旌之　　汪鋐妻金氏
　　按休宁县志金氏洪方副榜汪鋐妻夫殁氏孝　　养翁姑抚三子成名年六十七卒郡守旌之　　王鼎元妻程氏　　按休宁县志程氏王鼎元妻年二十五夫亡绝　　粒七日父母强之食乃引刀断指誓不茹荤苦　　守三十余年郡守旌之　　黄光时妻程氏
　　按休宁县志程氏诸生程士进女六岁失父啼　　呼几死长适五城黄光时侨寓六合年二十五　　夫亡呕血数升苦节抚孤廷机成立入太学凡　　历数十年如一日事翁姑克尽妇道　　吴懋舜妻戴氏
　　按休宁县志戴氏吴懋舜妻泮路人侨寓云间　　夫亡抚孤穷苦无依励节四十余年卒　　黄子善妻汪氏
　　按休宁县志汪氏居安黄子善妻夫遇寇被害　　氏守节抚两月孤儿成立终身不窥户外　　苏滨妻范氏　　按休宁县志范氏博村人适北门苏滨滨食饩　　浙庠早亡氏年二十二抚孤栋成名年七十县　　令旌之　　程时祯妻王氏
　　按休宁县志王氏汶溪程时祯妻夫早亡遗二　　孤长八龄次在抱氏甘贫苦节抚之成立年七　　十一县令旌之　　汪曰材妻金氏
　　按休宁县志金氏下水南人适上水南庠生汪　　曰材年二十八而寡甘贫苦节抚嗣子成立年　　九十一卒　　许学经妻丁氏
　　按休宁县志丁氏汶溪许学经妻年二十七夫　　亡守志五十余载　　吴任庚妻刘氏
　　按休宁县志刘氏城南人适茗州吴任庚庚客　　死氏年二十三遗孤维佐甫四龄翁姑先殁氏　　欲以身殉念祖翁耄老维佐无托强复视息几　　四十年孝妇贤母以一身兼之学使旌表　　吴知文妻程氏　　按休宁县志程氏山斗女适商山吴知文仅半　　载文痘亡氏性严肃矢志靡他家贫勤纺绩洁　　苹蘩克尽孝敬年七十余县令旌其门文少孤　　其母亦程氏守文长　　张时行妻王氏
　　按休宁县志王氏南街张时行妻时行孝友有　　志行早亡遗三孤氏茹荼守志五十余年年八　　十三卒　　韩应孝妻金氏
　　按休宁县志金氏韩应孝妻夫殁遗孤甫二岁　　甘贫苦守秉节终身　　吴瑞卿妻金氏
　　按休宁县志金氏旌孝坊人城北吴瑞卿妻年　　二十夫亡抚嗣苦守四十余年卒　　吴郭妻黄氏
　　按休宁县志黄氏居安人汶溪吴郭妻夫早殁　　遗四孤氏艰苦抚育成立年百岁卒县令旌之　　金元彦妻汪氏　　按休宁县志汪氏中市金元彦妻夫殁氏年二　　十五长子六龄次遗腹家贫内外无倚绸缪拮　　据艰苦万端斋居小楼纺绩抚孤谢绝一切姻　　属宴会子长督其及时营先世窀穸外家嗣绝　　岁时奉祀皆敬承之苦节六十年年八十五郡　　邑旌其门　　程星炜妻戴氏
　　按休宁县志戴氏榆村文学程星炜妻翁泰亨　　被贼执炜年十七奔贼所请代与父偕亡氏年　　十九无子抚侄守节终其身有司旌表　　查起翱妻汪氏
　　按休宁县志汪氏凤胡女城北查起翱妻年二　　十八而寡苦节抚孤一鲂成立年六十九卒　　汪文信妻毕氏　　按休宁县志毕氏闵口人适高剡汪文信夫殁　　苦志守节事姑以孝抚孤一源成立邑令旌之　　江士驯妻朱氏　　按休宁县志朱氏巴庄人梅田儒士江士驯妻　　夫亡苦节茹素终身孝翁姑善妯娌中外咸敬　　之　　金重照妻汪氏
　　按休宁县志汪氏太学生宗绳女金中伦幼子　　重照妻夫亡氏年十九仅一女甫&#值家式微　　一贫如洗以针黹自给伏腊必虔迨病剧念公　　姑未葬称贷以营窀穸乃没　　汪元卿妻殷氏
　　按休宁县志殷氏镇江人适上溪口汪元卿侨　　居吴门年三十一寡抚二孤并二妾子成立年　　六十九卒　　夏积满妻余氏
　　按休宁县志余氏余村人西门夏积满妻年二　　十七夫亡贫苦守节抚孤宗望成立年八十二　　终　　夏宗望妻汪氏
　　按休宁县志汪氏西门夏宗望妻夫亡贫苦守　　节事孀姑尽孝抚孤肇元成立年五十六县令　　旌之　　程文璧妻江氏
</div>
    <div class="pagination">
<a href="闺媛典闺节部_page249.html">上一页</a><span>...</span><a href="闺媛典闺节部_page245.html">245</a><a href="闺媛典闺节部_page246.html">246</a><a href="闺媛典闺节部_page247.html">247</a><a href="闺媛典闺节部_page248.html">248</a><a href="闺媛典闺节部_page249.html">249</a><span class="current-page">250</span><a href="闺媛典闺节部_page251.html">251</a><a href="闺媛典闺节部_page252.html">252</a><a href="闺媛典闺节部_page253.html">253</a><a href="闺媛典闺节部_page254.html">254</a><a href="闺媛典闺节部_page255.html">255</a><span>...</span><a href="闺媛典闺节部_page251.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
