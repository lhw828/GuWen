<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 314 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 314 页/共 899 页
  </h1>
  <div class="content">
   按十国春秋楚张仿不知何地人起家诸军指挥使与王逵等共立恭孝王从子光惠于朗州同参军府事已而刘言署指挥使十人号亲军仿居其一焉稍迁武平节度副使王逵之杀何敬真朱全琇也尢忌仿威勇周行逢因乘间白逵曰敬真故仿&amp;#戚临行时辄以后事属仿蜂虿有毒未可忽也公宜备之逵于广顺三年四月庚申遂召仿醉饮而杀之　　后周
　　张文表
按十国春秋楚张文表朗州人与周行逢潘叔嗣同隶刘言戏下累官衡州刺史行逢且死遗言文表即叛讨之者必杨师璠也文表闻行逢殁果怒曰我与行逢俱起微贱立功名今日安能北面事小儿乎会周保权遣兵代永州戍文表遂驱之以袭潭州知留后廖简易文表不为备伐鼓饮酒如初文表径入府中简被杀遂据长沙保权时年方幼闻叛叹曰先君诚知人矣遽命师璠帅万人讨之将发保权挥涕对三军曰先令公坟土未干而凶贼逞逆实保权不孝所致敢以劳诸君诸君未忘先令公之故戮力同心灭此贼于地下足矣辞气激昂义形于色军中无不感泣师璠亦泣顾左右曰汝见郎君乎年未成人而贤若此军士奋然咸思自效未逾旬大破文表于平津亭脔食之余党悉平　　张彦卿
按十国春秋南唐张彦卿不知何郡县人保大末为楚州防御使周世宗南侵师锐甚旬日间连破海泰二州及静海军元宗下令命焚东都官寺民庐徙其民度江周世宗亲御旗鼓攻楚州自城以外皆已下发州民浚老鹳河遣齐云战舰数百自淮入江势如震霆烈焰彦卿独不为动及梯冲临城凿城为窟室实薪而焚之城皆摧圮遂陷彦卿犹列阵城内誓死奋击谓之巷斗日暮转至州廨长短兵皆尽彦卿取绳&amp;#搏战与兵马都监郑昭业等千余人皆死之无一人生降者周兵丧伤亦甚众周世宗怒尽屠城中诸民焚其室庐然得彦卿子光佑不杀也元宗嘉彦卿忠诏赠侍中　　张雄
按十国春秋南唐张雄或云李姓淮人也周侵淮南民自相结为部伍以拒周师谓之义军而雄所将最有功元宗命为义军首领及割地徙之江南历袁汀二州刺史后主嗣位进为统军使仍守二州宋师入江南金陵危急雄谓诸子曰吾必死国难尔辈不从吾死非忠孝也诸子泣受命雄乃纠兵东下以救之至溧阳猝遇宋师遂与田钦祚战失利与其子力战俱死不同行者亦死于他陈父子八人无生存者国人哀之　　张惟彬
按十国春秋南唐张惟彬西昌令翊之弟也幼以通诵二经中童子科有文章名及长授蕲州黄梅尉未几改武昌崇阳主簿复入选除庐陵令既代未行而金陵陷疾作卒　　张泌
按十国春秋南唐张泌事元宗父子官句容县尉建隆二年七月愤国事日非上书后主几数千言后主览书大悦优诏慰答然亦未竟用其言遂至于亡　　张易按十国春秋南唐张易字简能魏州元城人高祖万福故唐金吾将军后徙莱州掖县易性豪举尚气少读书于长白山又徙王屋及嵩山苦学自励食无盐酪者五岁齐有高士王达灵居海上博学精识少许可易从之游数年入洛举进士不中以升元二年南归授校书郎大理评事时方重赤县除上元令元宗立以水部员外郎通判歙州太弟景遂初立高选宫僚召为赞善大夫迁刑部郎中判大理寺周师南侵时江淮久安人不知战师徒屡北上下震恐易独扬言朝路曰国家被山带海守奕世之业昔者夫差以无道之兵威陵齐晋孙权以草创之国势遏曹刘今若上下并力敌何足畏哉元宗闻而异之召使宿直禁中议事俄以吴越犯边出为宣歙招谕使判宣州前刺史方筑州城役徒数万一切罢遣之曰自守者弱远图者强何以城为吴越闻之慑伏不敢复犯后主封吴王召易为吴王司马东宫建又为左庶子后主即位迁谏议大夫复判大理寺寻乞解大理改勤政殿学士判御史台采武德至宝历君臣间对及臣下论奏骨鲠者七十事为七卷曰谏奏集上之注太元经未成卒年六十一　　张元徽
按十国春秋北汉张元徽武安人也世祖镇太原元徽为裨将及即位改马步军都指挥使已迁武宁节度使世祖尝语元徽等曰朕以高祖之业赟之冤义不为郭公屈尔期与公等勉力以复家国之雠至于称帝一方岂获已也顾我是何天子汝曹是何节度使邪未几周太祖没世祖大举伐周署元徽前锋都指挥使趣潞州与周将穆令均遇于太平驿阳不胜以诱之已而伏发斩令均掳获无算久之世祖将兵陈巴公原元徽军其东杨衮军其西元徽帅千骑击周右军右军溃解甲尽降世祖军中呼万岁周世宗亲犯矢石仅而得免元徽陷陈之力居多世祖亲加褒赏奖慰有加复趣其乘胜进兵元徽素骁勇且屡胜气益骄直前略陈马倒为周兵所杀元徽为国之大将至是将士皆气夺兵遂不振　　张崇训
按十国春秋北汉张崇训睿宗宿将也累从征伐有大功英武帝时以谮言被杀　　张昭敏
按十国春秋北汉张昭敏事睿宗积官至平章中书事为人慨直敢言不畏强御少帝既遇害朝臣各议所立日中不决昭敏独排案言曰少主非宗姓故天位不永今当立刘氏以慰天下心继文久留契丹为世祖皇帝嫡孙若迎立之外可结邻国之援内可固宗社之本立主无有逾继文者时郭无为惮继文发其谋必欲立英武帝以示恩未几昭敏见杀　　张契真
按十国春秋吴越张契真钱塘人生有异相青骨方瞳形如瘦鹤幼负箧从胡法师游已而道遇朱天师一见喜曰子骨法应得仙也授以要诀未几复受樊先生灵宝箓独处真圣宫数年翻绎&amp;#笈琅函之秘深得微旨忠懿王命主三箓斋事归宋太宗选居太乙宫召对赐紫令校道书赐号元静大师一日见朱衣吏持符檄契真趣职顷之沐浴卒火葬后得青黑色珠数升　　张佖
按十国春秋南唐张佖常州人后主朝仕为考功员外郎进中书舍人开宝五年贬损制度改内史舍人随后主入宋以故臣见叙太宗朝佖在史馆一日问曰卿家每食多客叙谈何事佖曰臣之亲旧多客都下困穷乏食臣累轻而俸优故常过臣饭臣不得拒焉然止菜羹而已明日太宗遣快行者伺其馔客即坐间取食以进果止糁菜羹仍皆陶器太宗喜其不隐迁官郎中佖第宅在故里人称菜羹张家云佖为人长者后官河南每寒食必亲拜后主墓哭之甚哀李氏子孙陵替常分俸赡给焉

　杨姓部列传四
　　唐
　　杨志操
按唐书杨玚传玚伯父志操颇刚简未遇时着闲居赋自托位终司属卿安平县男　　杨纂
按唐书杨弘礼传纂字续卿弘礼族父大业时第进士为朔方郡司法书佐坐元感近属废居蒲城高祖渡河上谒长春宫迁累侍御史除考功郎中贞观初为长安令赐爵长安县男后为吏部侍郎终户部尚书赠幽州都督谥曰恭纂从子昉武后时终工部尚书　　杨晏
按唐书杨玚传玚从父兄晏精孝经学常手写数十篇可教者辄遗之　　杨玚
按唐书杨玚传玚字瑶光华州华阴人五世祖缙为陈中书舍人终交爱九州都督子林甫代领隋灭陈徙长安林甫字卫卿为柳城太守高祖军兴遣其子琮招之挈郡以来授检校总管琮字孝璋为上津令会天下乱去官与秦王同里居武德初为王府参军历沔绥二州刺史玚始为麟游令擢累侍御史御史中丞户部侍郎帝尝召宰相大臣议天下户版玚言利病尤详帝咨赏于是宇文融建检脱户余口玚执不便融方贵公卿啽默唯唯独玚抗议故出为华州刺史入为国子祭酒再迁大理卿以疾辞改左散骑常侍卒赠户部尚书谥曰贞　　杨弘礼
按唐书杨弘礼传弘礼字履庄隋尚书令素弟之子雅与元感不协元感诛父岳系长安狱炀帝使赦之比至岳已死高祖即位以素有功于隋诏弘礼袭清河郡公除太子通事舍人贞观中累迁中书舍人太宗征辽东拜兵部侍郎时宰相悉留定州辅皇太子唯褚遂良敬宗弘礼掌行在机务还拜中书侍郎迁司农卿为昆丘道副大总管破处蜜杀焉耆王降馺支部获龟兹于阗王凯旋会帝崩大臣疾之下迁泾州刺史永徽初追论其功迁胜州都督改太府卿卒赠兰州都督谥曰质　　杨恭仁
按唐书杨恭仁传恭仁隋观王雄子也仁寿中累迁甘州刺史大业初转吏部侍郎出为河南道大使捕寇至谯郡为朱粲所败奔江都宇文化及弒逆署吏部尚书为化及守魏县元宝藏执送京师高祖素知之授黄门侍郎封观国公寻为凉州总管恭仁久乘边习种落情伪悉心绥慰由葱岭以东皆奉贡贽就加纳言召拜吏部尚书迁左卫大将军武德末拜雍州牧迁洛州都督乞骸骨诏以特进归第卒赠潭州都督谥曰孝　　杨师道
按唐书杨恭仁传师道字景猷恭仁弟清警有才思客洛阳为王世充所拘间归高祖授上仪同为备身左右尚桂阳公主除吏部侍郎改太常卿封安德郡公贞观十年拜侍中参预朝政久之迁中书令太子承干得罪诏杂治其狱师道妻异姓子赵节与承干通谋乃微讽帝欲活之帝怒罢为吏部尚书改工部尚书复为太常卿卒赠吏部尚书并州都督谥曰懿子豫之尚巢王元吉女寿春县主居母丧与永嘉公主乱为主婿窦奉节所杀　　杨弘武
按唐书杨弘礼传弘礼弟弘武少修谨永徽中累为吏部郎中太子中舍人高宗东封泰山自荆州司马擢司戎少常伯从帝还诏补授吏部五品官迁西台侍郎干封二年同东西台三品弘武无他才特谦慎自守然居职以清简称卒赠汴州刺史谥曰恭三子元亨元禧元祎　　杨思训
按唐书杨恭仁传观国公恭仁卒子思训袭爵显庆中历右屯卫将军从高宗幸并州慕容宝节谋乱毒思训死妻诉之流宝节岭表至龙门追斩之　　杨德干
按唐书贾敦颐传敦颐弟敦实咸亨初为洛州长史宽惠人心怀向洛阳令杨德干矜酷烈杖杀人以立威敦实喻止德干历泽齐汴相四州刺史有威严时语曰宁食三斗炭不逢杨德干天授初子神让与徐敬业起兵皆及诛　　杨&amp;#
按唐书王勃传杨&amp;#华阴人举神童授校书郎永隆二年皇太子己释奠表豪俊充崇文馆学士中书侍郎薛元超荐&amp;#迁詹事司直俄坐从父弟神让与徐敬业乱出为梓州司法参军迁盈川令以严酷称吏稍忤意搒杀之不为人所多卒官下中宗时赠著作郎　　杨亨
按卢照邻五悲近有魏郡王君曰方华阴杨氏曰亨咸能博达奇伟覃思研精高谈则龙腾豹变下笔则烟飞雾凝王则官终于郡吏杨则官终于邑丞　　杨元禧兄元亨
　弟元祎

按唐书杨弘礼传弘礼弟弘武弘武子元禧为尚舍奉御善医武后所信爱尝忤张易之易之奏素在隋有逆节子孙不可供奉后乃贬元亨睦州刺史元禧资州刺史元祎梓州司马易之诛复任京官并至刺史　　杨再思
按唐书杨再思传再思郑州原武人第明经为人佞而智初调元武尉累迁天官员外郎历左肃政御史中丞延载初擢鸾台侍郎同凤阁鸾台平章事封郑县侯迁内史居宰相十余年阿匼取容无所荐达人主所不喜毁之所善誉之畏慎足恭未尝忤物俄检校右庶子中宗立拜户部尚书同中书门下三品京师留守封弘农郡公改侍中郑国公为顺天皇后奉册使复拜中书令监修国史迁尚书右仆射仍同三品卒赠特进并州大都督谥曰恭　　杨季昭
按唐书杨再思传再思弟季昭中茂才第为殿中侍御史武后诛驸马都尉薛绍绍兄顗为齐州刺史命季昭按之不得反状后怒放于沙州赦还为怀州司马　　杨执柔
按唐书杨恭仁传执柔恭仁从孙历地官尚书武后母即恭仁叔父达之女及临朝武承嗣攸宁相继用事后曰要欲我家及外氏常一人为宰相乃以执柔同中书门下三品未几卒　　杨执一
按唐书杨恭仁传恭仁从孙执一以诛张易之功封河东郡公累官右金吾卫大将军　　杨睿交
按唐书杨恭仁传恭仁子思训思训孙睿交尚长宁公主预诛张易之神龙中为秘书监贬绛州别驾　　杨元琰按唐书桓彦范传杨元琰者字温虢州閺乡人汉太尉震十八代孙秀眉美须髯崇肩博颐居父丧七日不食服除补梓州参军平棘令课第一御史府表其政再擢永宁军副使忤用事者免载初中为安南副都护三徙为荆州长史五迁州刺史咸有风绩为右羽林将军进云麾将军封弘农郡公再迁卫尉卿李多祚死太子难元琰坐厚善系狱萧至忠救之免睿宗立四迁刑部尚书封魏国公徙太子宾客致仕开元六年卒年七十九谥曰忠　　杨务廉
按旧唐书袁恕己传将作少匠杨务廉素以工巧见用恕己言于中宗曰务廉致位九卿无足可纪每宫室营构必务其侈若不斥之何以广昭圣德由是左授务廉陵州刺史　　杨相如
按尚友录相如南昌人聪明博古神龙初进士补当涂尉屡上书言当世事改历晋陵陆浑又上君臣政要三卷明皇曰朕身之宝也拜右拾遗开元末复上书语益切直出为怀州别驾　　杨仲昌
按唐书桓彦范传杨元琰子仲昌字蔓以通经为修文生累调不甚显以河阳尉对策元宗擢第一授蒲州法曹参军判入异等迁监察御史累为孝义令终吏部郎中　　杨思勖
按唐书杨思勖传思勖罗州石城人本苏氏冒所养姓少给事内侍省从元宗讨内难擢左监门卫将军开元十二年五溪首领军行章乱诏思勖为黔中招讨使以功进辅国大将军从封泰山进骠骑大将军封虢国公卒年八十余思勖鸷忍敢杀戮所得俘必剥面剺脑褫发皮以示人将士惮服莫敢视以是能立功　　杨慎矜
按唐书杨慎矜传慎矜隋齐王暕曾孙祖正道为尚衣奉御父隆礼为太府卿封弘农郡公以户部尚书致仕卒慎矜沉毅任气健而才初为汝阳令有治称隆礼罢太府元宗访其子可代父任者宰相以慎余慎矜慎名皆得父清白帝喜擢慎矜监察御史知太府出纳慎余太子舍人主长安仓慎名大理评事为含嘉仓出纳使被眷尤渥慎矜迁侍御史知杂事天宝二年权判御史中丞京畿采访使于时李林甫用事慎矜进非其意固让不敢拜乃授谏议大夫更以萧谅为中丞谅争轻重不平罢为陜郡太守林甫知慎矜为己屈卒授御史中丞韦坚之狱王等方文致而慎矜依违不甚力恨之林甫亦不悦会慎矜擢户部侍郎林甫疾其得君且逼己乃与谋陷之明年慎矜父冢草木皆流血惧以问所善胡人史敬忠敬忠使身桎梏裸而坐林中厌之会婢春草有罪将杀之敬忠曰勿杀卖之慎矜从之婢入贵妃姊家因得见帝帝爱其辩慧留侍左右帝尝问所从来婢奏为慎矜家所卖具白厌胜事帝怒而婢漏言于杨国忠国忠方睦阴相语乃与林甫作飞牒告慎矜本隋后蓄谶纬妖言与妄人交规复隋室帝震恐收慎矜尚书省杂讯驰遣京兆士曹参军吉温系慎余慎名于洛阳狱赐慎矜死籍其家子女悉置岭南姻党坐窜徙者十余族遣御史颜真卿驰洛阳决狱慎余慎名闻兄死皆哭既读诏遂缢而绝宝应初慎矜复官爵　　杨知庆
按唐书元宗元献皇后杨氏传后杨氏华州华阴人父知庆太尉　　杨元珪
按唐书元宗贵妃杨氏传妃叔元珪光禄卿
　　杨铦
按唐书元宗贵妃杨氏传妃宗兄铦鸿胪卿
　　杨锜
按唐书元宗贵妃杨氏传妃兄锜侍御史尚太华公主　　杨国忠
按唐书杨国忠传国忠太真妃之从祖兄张易之之出也嗜饮博无行检不为姻族齿年三十从蜀军以屯优迁新都尉久之调扶风尉不得志复入蜀剑南节度使章仇兼琼闻杨氏有宠思结纳之为奥助使国忠部春贡长安国忠见群女弟致赠遗诸杨为言元宗擢金吾兵曹参军闲&amp;#判官累迁监察御史擢兼度支员外郎迁不淹年领十五余使天宝七载擢给事中兼御史中丞专判度支明年知太府卿事王诛代为京兆尹拜剑南节度支度营田副大使知节度事俄加本道兼山南西道采访处置使俄拜御史大夫李林甫死遂拜右相兼文部尚书集贤院大学士监修国史崇元馆大学士太清太微宫使封魏国公固让徙封卫拜司空安禄山反帝幸蜀右龙武大将军陈元礼谋杀国忠不克进次马嵬卫骑射杀之争啖其肉且尽枭首以徇四子暄昢晓晞暄位太常卿户部侍郎闻乱下马蹶弩众射之身贯百矢乃殕昢尚万春公主位鸿胪卿陷贼见杀晓奔汉中为汉中王瑀搒死晞及国忠妻裴柔同奔陈仓为追兵所斩国忠本名钊以图谶有卯金刀当位御史中丞时帝为改今名　　杨燕奇
按陕西通志燕奇华阴人禄山之乱劝父勤王天子嘉之拜大将军员外十五年迁为御史大夫爵靖边郡王燕奇结发从军四十余年临危蹈险歔欷发策乘机应会捷出神&amp;#不畏义死士无间言　　杨绾
按唐书杨绾传绾字公权华州华阴人祖温玉绾少孤家素贫事母谨性沉靖不好立名第进士补太子正字举词藻宏丽科擢右拾遗天宝乱肃宗即位绾脱身见行朝拜起居舍人知制诰累迁中书舍人历礼部侍郎建复古孝廉力田等科天下高其议俄迁吏部品裁清允人服其公是时元载秉政忌绾望高疏薄之拜绾国子祭酒士议益归擢太常卿载得罪拜中书侍郎同中书门下平章事绾素痼疾居旬日寖剧有诏就中书疗治每对延英殿许挟扶于时厘补穿敝唯绾是恃未几薨谥文简　　杨光翼
按万姓统谱光翼肃宗时信州刺史治有惠爱州人立祠祀之　　杨炎
按唐书杨炎传炎字公南凤翔天兴人曾祖大宝武德初为龙门令死于守祖哲以孝行称父播官散骑常侍号元静先生炎美须眉豪爽尚气父丧庐墓诏表其闾终丧为司勋员外郎迁中书舍人知制诰宰相元载与炎同郡炎又元出也擢炎吏部侍郎会载败坐贬道州司马德宗在东宫雅知其名及即位拜门下侍郎同中书门下平章事炎素德元载思有以报之于是复议城原州又以刘晏劾载己坐贬乃出晏忠州用庾准为荆南节度使诬晏杀之朝野侧目李正己表请晏罪炎惧乃遣腹心分走诸道声言宣慰而实自辩解帝意衔之未发也会卢杞以门下侍郎同中书门下平章事进炎中书侍郎同秉政杞无术学炎薄之杞阴为憾梁崇义叛帝欲以李希烈统军致讨炎曰希烈倔强不奉法设使平贼陛下将何以制之帝不能平遂罢为尚书左仆射其子弘业赇赂狼藉杞引严郢为御史大夫按之并得它过炎贬崖州司马未至赐死久之诏复其官谥曰平厉　　杨怀宾按陕西通志怀宾夏州朔方人为韩游瑰将李怀光反怀宾斩贼党张昕及同谋者告行在德宗劳问授御史中丞　　杨朝晟
按唐书杨朝晟传朝晟字叔明夏州朔方人兴行间以先锋功授甘泉府果毅建中初从李怀光讨刘文喜泾州斩获多加骠骑大将军怀光反韩游瑰退保邠宁贼党张昕守邠州大索军实欲潜归之朝晟父怀宾为游瑰将夜以数十骑斩昕及同谋者朝晟泣见怀光曰父立功于国子当诛怀光絷之及怀光平帝原朝晟因为游瑰都虞候加御史大夫贞元九年为邠宁节度使十七年卒于屯　　杨凭
按唐书杨凭传凭字虚受一字嗣仁虢州弘农人少孤其母训道有方大历中擢进士第凭重交游尚气节历事节度府召为监察御史累迁太常少卿湖南江西观察使入拜京兆尹与御史中丞李夷简素有隙因劾凭江西奸赃及他不法贬临贺尉俄徙杭州长史以太子詹事卒　　杨凝
按唐书杨凭传凭弟凝字懋功由协律郎三迁侍御史为司封员外郎迁右司郎中宣武董晋表为判官亳州刺史晋以凝行州事时孟叔度横纵挠军治而凝亦荒湎晋卒乱作凝走还京师阖门三年拜兵部郎中以痼疾卒　　杨凌
按唐书杨凭传凭弟凌字恭履最善文终侍御史　　杨于陵按唐书杨于陵传于陵字达夫本汉太尉震之裔父太清倦宦客河朔死安禄山之乱于陵始六岁间关至江左逮长有奇志十八擢进士调句容主簿节度使韩滉辟鄂岳江西使府滉居宰相权震中外于陵随府罢避亲不肯调退庐建昌以文书自娱乐滉卒乃入为膳部员外郎以吏部判南曹选者恃与宰相亲文书不如式于陵驳其违宰相怒以南曹郎出使吊宣武军未几迁右司郎中换吏部出为绛州刺史德宗雅闻其名留拜中书舍人徙秘书少监帝崩宣遗诏于太原幽州节府献遗无所纳拜华州刺史迁浙东观察使入为京兆尹迁户部侍郎元和初牛僧孺等以贤良方正对策于陵被诏程其文居第一宰相恶其言出为岭南节度使监军许遂振者悍戾贪肆惮于陵为飞语闻京师宪宗不能无惑有诏罢归宰相裴&amp;#为别白之乃授吏部侍郎以兵部判度支王师讨淮西于陵用所亲为供军使主唐邓而高霞寓腾牒度支以饷道乏及战败诏责之指以为言帝怒贬于陵郴州刺史徙原王傅复以户部侍郎知吏部选穆宗立迁户部尚书授太子少傅封弘农郡公俄以尚书左仆射致仕于陵器量方峻进止有常度节操坚明始终不失其正太和四年卒年七十八赠司空谥曰贞孝四子景复仕至同州刺史绍复中书舍人师复大理卿中子嗣复位宰相　　杨巨源
按尚友录巨源字景山蒲州人贞元进士文宗太和中为河中少尹诗一卷　　杨仪之
按尚友录仪之为湖南度支使韩愈称其智足以造谋才足以立事忠足以存下而又侈之以诗书六艺之学　　杨敬之
按唐书杨凭传凭弟凌凌子敬之字茂孝元和初擢进士第平判入等迁右卫胄曹参军累迁屯田户部二郎中坐李宗闵党贬连州刺史文宗向儒术以宰相郑覃兼国子祭酒俄以敬之代转大理卿检校工部尚书　　杨元卿
按唐书杨元卿传元卿史失其何所人吴少诚跋扈蔡州元卿以褐衣见署剧县俄召入幕府又事少阳阴挠少阳事而输款朝廷及元济擅袭节度元卿欲困其财使不振谬说曰大赐将士以自固又邀事诸镇则诸将悦庶几助我吾为君持表见天子安有不从者元济讦之既至则具条贼虚实请敕诸道执元济诛之元济觉乃杀其妻并四子宪宗拜元卿岳王府司马与李诉议侨置蔡州以元卿为刺史优纳降附蔡平超拜左金吾卫将军长庆初擢泾原渭节度使居六年泾人德之徙节河阳太和七年以疾归东都授太子太保卒赠司徒　　杨虞卿
按唐书杨虞卿传虞卿字师皋虢州弘农人父宁有高操终国子祭酒虞卿第进士博学宏辞为校书郎擢累监察御史穆宗初立逸游荒恣虞卿上疏不能用俄诏行劳西北边还迁侍御史改礼部员外郎史馆修撰进吏部会曹史李賨等鬻伪告调官六十五员赃千六百万以上虞卿发其奸而虞卿亲吏尝受二百万亡命私奴受三十万虞卿缚奴送狱虞卿坐不检下免官李宗闵牛僧孺辅政引为右司郎中弘文馆学士再迁给事中德裕之相出为常州刺史宗闵复入以工部侍郎召迁京兆尹太和九年京师讹言郑注为帝治丹剔小儿肝心用之民相惊扃护儿曹注与虞卿有怨即奏言语出虞卿家帝大怒贬虔州司户参军死子知退知权坛堪皆擢进士第　　杨汉公按唐书杨虞卿传虞卿弟汉公字用乂始辟兴元李绛幕府绛死不与其祸迁累户部郎中史馆修撰转司封郎中坐虞卿下除舒州刺史徙湖亳苏三州擢桂管浙东观察使由户部侍郎拜荆南节度使召为工部尚书或劾汉公贪赃降秘书监稍迁国子祭酒宣宗擢为同州刺史更宣武天平两节度使卒子筹范仕亦显　　杨汝士
按唐书杨虞卿传虞卿弟汝士字慕巢中进士第又擢宏辞牛李待之善引为中书舍人开成初繇兵部侍郎为东川节度使终刑部尚书子知温知至悉以进士第入官知温终荆南节度使知至擢累户部侍郎　　杨牢
按唐书李甘传河南人杨牢字松年有至行父茂卿从田氏府赵军反杀田氏茂卿死牢之兄蜀三往索父丧虑死不果至牢自洛阳走常山二千里号伏叛垒委发羸骸有可怜状雠意感解以尸还之单缞冬月往来太行间冻肤皲瘃衔哀雨血行路稠人为牢泣归责其子以牢勉之牢后擢进士第　　杨嗣复
按唐书杨嗣复传嗣复字继之父于陵始见识于韩滉妻以女生嗣复滉抚其顶曰名与位皆逾其父杨氏之庆也因字曰庆门八岁知属文后擢进士武元衡表署剑南幕府进右拾遗改太常博士再迁礼部员外郎累迁中书舍人文宗嗣位进户部侍郎太和中出为剑南东川节度使徙西川开成初拜同中书门下平章事进门下侍郎未几帝崩中尉仇士良废遗诏立武宗帝之立非宰相意故内薄执政自用李德裕而罢嗣复为吏部尚书出为湖南观察使会诛薛季棱刘弘逸中人多言尝附嗣复因贬潮州刺史宣宗立起为江州刺史以吏部尚书召道岳州卒赠尚书左仆射谥曰孝穆　　杨延宗
按唐书杨元卿传元卿子延宗开成中为磁州刺史与河阳兵谋逐帅自立事败诏以元卿尝毁家归忠全其宗杖死延宗于京兆府赐还田产　　杨志诚
按唐书李载义传初载义母葬范阳为杨志诚掘发后志诚被逐载义尽戕其妻息士卒志诚者事载义为牙将载义宴天子使者鞠场志诚与其党噪而起载义走因自为都知兵马使文宗更以嘉王领节度用志诚为留后俄检校工部尚书擢节度副大使进检校尚书右仆射为下所逐推部将史元忠总留后志诚在镇密制被服皆拟乘舆元忠表而暴于朝诏御史按治斥岭南至商州诛之　　杨发
按唐书杨收传收兄发字至之登进士又中拔萃累官左司郎中改太常少卿为苏州刺史治以恭长慈幼为先徙福建观察使又以能政闻朝廷意有治剧才拜岭南节度使承前宽弛发操下刚严军遂起为乱囚传舍贬婺州刺史　　杨假
按唐书杨收传收兄假字仁之仕终常州刺史　　杨收按唐书杨收传收字藏之自言隋越国公素之裔世居冯翊父遗直仕为濠州录事参军收七岁而孤处丧若成人及长广颡深颐疏眉目寡言笑博学强记至它艺无不通解擢进士杜悰表署淮南推官宰相马植表为渭南尉集贤校理议补监察御史收固辞复为悰节度府判官改太常博士以母丧免服除从淮南崔铉府为支使还拜侍御史夏侯孜以宰相领度支引判度支迁长安令懿宗时擢累中书舍人翰林学士承旨以中书侍郎同中书门下平章事进尚书右仆射封晋阳县男既益贵稍自盛满为夸侈门吏童客倚为奸知政凡五年罢为宣歙观察使韦保衡劾收前用严撰为江西节度使受谢百万及它隐盗明年贬端州司马又明年流欢州俄诏内养追赐死后三年诏复官爵　　杨严
按唐书杨收传收弟严字凛之举进士累迁至工部侍郎翰林学士收知政请补外拜浙东观察使收贬严亦斥为邵州刺史徙吉王傅干符中以兵部侍郎判度支卒子涉注注为翰林学士　　杨授
按唐书杨嗣复传嗣复子授字得符由进士第迁累户部侍郎以母病求为秘书监后以刑部尚书徙太子少保卒赠尚书左仆射　　杨损
按唐书杨嗣复传嗣复子损字子默繇荫补蓝田尉至殿中侍御史家新昌里与路岩第接岩方为相欲易其&amp;#以广第损不与岩不悦使损按狱黔中逾年还三迁绛州刺史岩罢去召为给事迁京兆尹与宰相卢携雅不协复除给事中陕虢军乱逐观察使崔荛命损代之至则尽诛有罪者拜平卢节度使徙天平卒官　　杨晟
按唐书杨晟传晟不详宗系隶凤翔军节度使李昌符畏其勇欲杀之妾周擿使亡去隶神策军为都校僖宗在陈仓邠宁朱玫遣万骑合昌符追行在乃擢晟感义军节度使检校司空帝更徙兴元晟西奔袭文州逐刺史据成龙茂等州王建攻成都田令孜以晟故将与连和假威戎军节度使守彭州晟畏建图己乃约山南西道节度使杨守亮兄弟合谋拒建建以奇兵袭杨守厚等皆亡去建筑甬道属阵以入斩晟首初昌符死晟得其妾周母事之旦夕问省乃视事　　杨复恭
按唐书杨复恭传复恭字子恪本林氏子杨复光从兄也宦父元翼咸通中领枢密世为权家复恭略涉学术监诸镇兵庞勋乱战有功自河阳监军入拜宣徽使僖宗出居兴元为枢密使车驾还为左神策中尉六军十二卫观军容使封魏国公帝崩定策立昭宗加金吾上将军稍攘取朝政王瑰者惠安太后弟求节度使帝问复恭对曰不可瑰闻怒甚至禁中见复恭诟辱之遂居中任事复恭不欲分己权白为黔南节度使道兴元而兄子守亮方领节度阴勒利州刺史覆瑰舟于江宗属宾客皆死帝知复恭谋繇是深衔之复恭以诸子为州刺史守贞为龙剑节度使守忠洋州节度使皆自擅贡赋上书讪薄朝政大顺二年罢复恭兵出为凤翔监军不肯行因丐致仕诏可迁上将军赐几杖使者还遣腹心杀使者于道或告且谋乱诏神策军使李守节率卫兵攻复恭治杀使者罪复恭出奔兴元凤翔李茂贞邠州王行瑜华州韩建同州王行约秦州李茂庄同劾守亮纳叛臣请出兵讨罪诏令茂贞行瑜讨之景福元年破其城复恭守亮守信奔阆州将北奔太原趋商山至干元为韩建逻士所禽即斩复恭守信槛车送守亮京师枭首长安市　　杨复光
按唐书杨复光传复光闽人也本乔氏有武力少养于内常侍杨元价家颇以节谊自奋宣宗时累监诸镇军秦宗权据蔡州叛周岌复光以忠武兵三千人见之宗权即遣部将王淑持兵万人从复光定荆襄师次邓淑逗遛复光斩之并其军进攻南阳贼将朱温何勤逆战大败遂收邓州追北蓝桥会母丧班师俄起为天下兵马都监定关中京师平以功加开府仪同三司封弘农郡公赐号资忠辉武匡国平难功臣卒河中谥忠肃　　杨煚
按唐书杨嗣复传嗣复子授授子煚字公隐累擢左拾遗昭宗初立数游宴上疏极谏历户部员外郎终谏议大夫　　杨巨
按唐书杨收传收子巨干宁初为翰林学士后入洛终散骑常侍　　杨鏻
按唐书杨收传收子鏻至户部尚书
　　杨衡
按唐诗纪事杨衡初隐庐山有盗其文登第者衡因诣阙亦登第见其人甚怒曰一一鹤声飞上天在否答曰此句知兄最惜不敢偷衡笑曰犹可恕也　　杨玠按尚友录玠娶崔季让女崔家富于图籍玠娶后游其门悉取观览扪腹曰已放之经笥矣　　杨扶
按万姓统谱扶浦江人为武源令迁交州刺史所至有恩惠州人为之谣曰杨圣仪政多奇　　杨茂谦
按万姓统谱茂谦临洺令有治绩擢制举授左拾遗内供奉为吏介而勤历秘书郎当道推重其才迁大理正左台御史中丞　　杨守亮
按唐书杨守亮传守亮曹州人本姓訾名亮与弟信俱从王仙芝为盗仙芝死又事徐唐莒劫剽洪饶二州杨复光平江西得其兄弟养为假子以信养于弟复恭家曰守亮守信复恭收京师守亮以战多拜山南西道节度使检校太保守信兴平军节度使&amp;#同中书门下平章事复恭又以假子守贞为龙剑节度使守忠为武定军节度使守厚为绵州刺史昭宗擢为感义军节度使累检校司徒同中书门下平章事始复恭败依守亮而凤翔李茂贞邠宁王行瑜镇国韩建等共劾守亮纳叛人请以镇兵讨之帝为削守亮官爵因诏茂贞问罪守亮等皆挺身走将北奔太原趋商山饥甚丐食于野为逻戍所缚见韩建建槛车送京师执献太庙斩独柳下枭于市守厚死巴州　　杨行密按五代史吴世家行密字化源庐州合淝人也为人长大有力能手举百斤唐干符中以为盗见获刺史郑棨奇其状貌释之后应募为州兵迁队长军吏恶之使出戍因起兵为乱自号八营都知兵马使据庐州中和三年唐即拜行密庐州刺史淮南节度使高骈为毕师铎所攻骈表行密行军司马行密率兵赴之骈死遂入扬州孙儒攻行密行密走庐州久之入宣州龙纪元年唐拜行密宣州观察使取苏常润州二年取滁和州景福元年取楚州孙儒败被擒复入扬州拜淮南节度使干宁二年加检校太傅同中书门下平章事天复二年拜东面诸道行营都统检校太师中书令封吴王天佑二年卒年五十四谥曰武忠子溥僭号尊为太祖武皇帝　　杨夔
按十国春秋吴杨夔有隽才与殷文圭杜荀鹤康骈夏侯淑王希羽同为宣州田頵上宾夔知頵不足抗太祖着溺赋数百言以戒之頵不用竟至于败夔有纪梁公对原晋乱说当世争传其文　　杨彦伯
按十国春秋吴杨彦伯新淦人也唐时童子科及第累摄县邑天佑中仕于高祖累官户部侍郎睿帝时诏摄门下侍郎事初彦伯谒选长安抵华阴旅舍有店妪能知方来休咎彦伯将行忽失所著履妪曰将行而失&amp;#不谐矣京国有乱尔当备历百艰君爵禄皆在江淮官至门下侍郎彦伯未之信也至是思其言遂不乐数月卒　　杨洞潜
按十国春秋南汉杨洞潜字昭元始兴人也先世自唐祭酒润生遂宁太守回回生勉由蜀逾岭因家焉勉生垂垂生轸轸生洞潜幼好经史开爽有政略唐末为邕管巡官秋满客南海烈宗师事之荐试大理评事清海建武节度使判官时时为烈宗画策取湖南容管颇为楚人所惧由是显名高祖用洞潜谋累战俱捷尽有五管诸地以功表洞潜为节度副使御史中丞干亨元年高祖即皇帝位擢兵部侍郎同平章事洞潜陈吉凶礼法请立学校开贡举设铨选国家制度粗有次叙大有中命秦王弘度募宿卫兵千人中多市井无赖子弟洞潜谏曰秦王国之冢嫡宜亲端士使治军旅已过矣况昵群小乎高祖曰小儿辈教以戎事乃过烦公虑一日卫士掠商人金帛商人不敢诉洞潜见之叹曰政乱如此安用宰相为因谢病归久之不召卒　　杨岩
按十国春秋吴越杨岩弘农人也父承休官唐刑部员外郎天佑时副给事中郑祁册封武肃王为吴王会淮南道阻不克归遂留杭州初承休之行也挈岩与俱岩历仕武肃王父子累官至丞相子郾以任子历官尚书职方员外郎郾子蠙蚤卒蠙子侃年十岁能作雪赋忠懿王入宋郾率侃以其族随行侨居宋州　　杨儒
按十国春秋前蜀王宗儒本姓杨名儒彭城人也初事陈敬瑄为大将高祖攻邛州敬瑄遣儒将兵三千助刺史毛湘守之湘出战屡败儒登城见高祖兵强甚叹曰唐祚尽矣王公治众严而不残殆可以庇民乎遂帅所部出降高祖录为假子更其姓名曰王宗儒　　后梁
　　杨涉
按五代史杨涉传涉举进士昭宗时为吏部尚书哀帝即位拜中书侍郎同中书门下平章事唐亡事梁为门下侍郎同中书门下平章事在位三年俯首无所施为罢为左仆射知贡举后数年卒　　杨崇本
按五代史杨崇本传崇本幼事李茂贞养以为子冒姓李名曰继徽梁太祖攻邠州崇本迎降太祖使复其姓赐名崇本迁其家于河中崇本妻有美色太祖用兵往来河中尝幸之崇本妻颇愧耻间遣人诮崇本崇本怒复背梁归茂贞太祖遣刘知俊康怀英等击之崇本败自此不复东干化四年为其子彦鲁所弒崇本养子李保衡杀彦鲁以降梁　　杨师厚
按五代史杨师厚传师厚颍州斤沟人也少事河阳李罕之罕之降晋选其麾下劲卒百人献于晋王师厚在籍中无所知名后以罪奔于梁梁太祖以为宣武军押衙曹州刺史梁攻王师范师厚以功拜齐州刺史太祖攻赵匡凝于襄阳师厚功为多拜山南东道节度使同中书门下平章事刘知俊叛攻陷长安师厚以奇兵克之晋周德威应知俊师厚败之以功迁保义军节度使太祖击赵遣师厚攻枣强不能下太祖怒自往督战进围蓨县晋史建瑭以轻兵夜击梁军梁军大扰太祖与师厚皆弃辎重南走太祖还东都师厚留屯魏州明年太祖遇弒友珪自立师厚乘间杀魏牙将逐出节度使友珪因以师厚为天雄军节度使末帝杀友珪即位封师厚邺王已而疡发卒　　杨渥
按五代史吴世家渥字承天行密长子也行密病出渥为宣州观察使徐温谓曰今王有疾而出嫡嗣必有奸臣之谋若他日召子非温使者慎无应命渥涕泣谢温而去行密病甚命周隐作符召渥隐劝行密用旧将有威望者代主军政温入问疾行密告之温大惊遽召渥行密卒渥嗣立以其腹心陈璠范遇为东院马军以自卫温与张颢皆有立渥之功恶璠等侵其权斩之渥心愤未能发温等不自安遣盗执渥缢杀之时年二十三谥曰景弟溥僭号尊为烈宗景皇帝　　杨隆演
按五代史吴世家隆演字鸿源行密第二子也初名瀛又名渭温颢弒渥隆演以次得立幼懦不能自持天佑十六年温奉隆演即吴王位改为武义元年僭号二年卒年二十四谥曰宣弟溥僭号尊为高祖宣皇帝　　杨蒙
按十国春秋吴临川王蒙太祖第三子武义元年封庐江郡公时徐温秉政蒙内不能平居恒抚膺叹曰我国家竟为它人所有乎温闻而恶之是冬出为楚州团练使明年徙舒州及高祖即世蒙以次当立而温不欲长君且忌蒙乃奉睿帝嗣吴王位未几睿帝称尊号进蒙常山王明年改封临川王累加昭武军节度使兼中书令已而齐王知诰将谋受禅遣人告蒙藏匿亡命擅造兵器以构其罪降为历阳郡公幽之和州居二年见杀追废为悖逆庶人南唐升元元年追封临川王谥曰灵以礼改葬　　杨溥
按五代史吴世家溥行密第四子也隆演建国封丹阳郡公隆演卒徐氏立溥明年改元顺义七年即皇帝位改元干贞三年改元太和七年加尊号改元天祚三年冬十月禅位十二月卒于丹阳年三十八谥曰睿李&amp;#迁其子孙于海陵严兵守之绝不通人久而男女自为匹偶吴人多哀怜之显德三年李景尽杀其族杨氏遂绝　　杨浔
按十国春秋吴新安公浔太祖第五子也高祖开吴国封郡公寻卒　　杨澈
按十国春秋吴德化王澈太祖第六子也武义元年封鄱阳郡公睿帝即皇帝位封平原王已又徙封德化不知所终　　杨玢
按十国春秋吴南阳王玢高祖子也初名继明武义时封庐陵郡公已而改今名干贞元年封南阳王南唐禅代降为公　　杨超
按十国春秋吴杨超敬之之孙也仕烈祖高祖至驾部员外郎武义元年迁给事中终于其职　　杨廷式
按十国春秋吴杨廷式字宪臣泉州人正直不畏强御武义初官至侍御史知杂事　　后唐
&lt;/div&gt;
    &lt;div class="pagination"&gt;
&lt;a href="氏族典卷诸姓部_page313.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page309.html"&gt;309&lt;/a&gt;&lt;a href="氏族典卷诸姓部_page310.html"&gt;310&lt;/a&gt;&lt;a href="氏族典卷诸姓部_page311.html"&gt;311&lt;/a&gt;&lt;a href="氏族典卷诸姓部_page312.html"&gt;312&lt;/a&gt;&lt;a href="氏族典卷诸姓部_page313.html"&gt;313&lt;/a&gt;&lt;span class="current-page"&gt;314&lt;/span&gt;&lt;a href="氏族典卷诸姓部_page315.html"&gt;315&lt;/a&gt;&lt;a href="氏族典卷诸姓部_page316.html"&gt;316&lt;/a&gt;&lt;a href="氏族典卷诸姓部_page317.html"&gt;317&lt;/a&gt;&lt;a href="氏族典卷诸姓部_page318.html"&gt;318&lt;/a&gt;&lt;a href="氏族典卷诸姓部_page319.html"&gt;319&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page315.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
