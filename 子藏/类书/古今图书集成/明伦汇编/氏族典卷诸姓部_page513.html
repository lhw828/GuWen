<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 513 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 513 页/共 899 页</h1>
    <div class="content">　丼姓郢姓杏姓部考
凌迪知万姓统谱
　　丼姓
丼音井见直音
　　郢姓
郢州名见姓苑
　　杏姓
杏见姓纂
　鼎姓部汇考
凌迪知万姓统谱
　　鼎姓
鼎见姓苑

　柳姓部列传
　　周
　　柳庄
按礼记檀弓卫有大史曰柳庄寝疾公曰若疾革虽当祭必告公再拜稽首请于尸曰有臣柳庄也者非寡人之臣社稷之臣也闻之死请往不释服而往遂以襚之与之邑裘氏与县潘氏书而纳诸棺曰世世万子孙毋变也　　汉
　　柳褒
按汉书王褒传宣帝召奇材刘向柳褒等并待诏金马门　　后汉
　　柳隐
按万姓统谱隐蜀汉黄金督魏锺会入汉川围戍多下惟隐坚壁不动会攻不能克　　宋
　　柳元景
按宋书柳元景传元景字孝仁河东解人曾祖卓自本郡迁于襄阳官至汝南太守祖恬西河太守父凭冯翊太守元景少便弓马江夏王义恭召为中军将军雍州群蛮寇暴世祖西镇襄阳义恭以元景为将帅斩获数百郡境肃然及朝廷大举北伐加元景建威将军总统群帅引军上百丈崖出温谷度熊耳山频战溃魏众时王元谟等败退太祖以元景不宜独进令班师除宁朔将军世祖入讨元凶以为谘议参军领万人为前锋大破之上即位以为侍中大明三年迁尚书令封巴东郡公六年进司空固让乃授侍中世祖晏驾受遗诏辅幼主迁尚书令前废帝有凶德元景与师伯等谋废立发觉帝召元景元景下车受戮容色恬然太宗即位谥曰忠烈　　南齐
　　柳世隆
按南齐书柳世隆传世隆字彦绪河东解人祖凭冯翊太守父叔宗早卒伯父元景为景和所杀世隆以在远得免泰始初诸州反叛世隆以门祸获申事由明帝乃据郡起兵应朝廷明帝嘉其义擢为太子洗马出巴西梓潼太守还为越骑校尉转司马东海太守入为通直散骑常侍时朝廷疑惮沈攸之密为之防以行郢州事升明元年攸之反攻郢不克攸之死征为侍中封贞阳县侯出为吴郡太守丁母忧太祖践阼起为南豫州刺史进爵为公三年出为安北将军世祖即位授尚书左仆射以疾逊位转左光禄大夫卒谥忠武　　柳叔夜
按万姓统谱叔夜河东人父宗宋黄门郎叔夜年十六为新野太守甚有名绩补遥光谘议参军及事败左右扶上马欲与俱亡答曰吾已许始安以死岂可负之耶遂自杀　　柳元伯
按尚友录元伯南齐人子五人皆领州五马参差于庭　　梁
　　柳庆远
按梁书柳庆远传庆远字文和河东解人也伯父元景宋太尉庆远起家郢州主簿齐初为尚书都官郎魏兴太守高祖临雍州辟别驾从事史及义兵起庆远常居帷幄为谋主中兴元年选为黄门郎从军东下身先士卒高祖受禅迁散骑常侍右卫将军天监二年迁中领军封云杜侯四年出为使持节都督雍梁诸军事八年还京师十二年迁安北将军宁蛮校尉雍州刺史颇厉清节士庶怀之明年卒谥忠惠子津嗣　　柳悦
按南史柳元景传元景弟子世隆世隆子悦字文殊少有清致位中书郎早卒谥曰恭　　柳惔
按梁书柳惔传惔字文通河东解人父世隆齐司空惔为尚书三公郎累迁太子中舍人历中书侍郎中护军长史出为新安太守建武末为西戎校尉高祖起兵惔举汉中应义论功封曲江县侯寻迁尚书右仆射天监四年大举北伐以惔为副军还复为仆射出为使持节安南将军湘州刺史六年卒　　柳恽
按梁书柳恽传恽字文畅河东解人好学善弹琴齐竟陵王闻而引之以为法曹行参军累迁太子洗马高祖至京邑恽候谒石头以为冠军将军征东府司马天监元年除长史兼侍中与沈约等共定新律恽立行贞素早有令名二年出为吴兴太守征为散骑常侍迁左民尚书八年除持节都督广交诸军事征为秘书监领左军将军复为吴兴太守十六年卒　　柳&#按南史柳元景传恽弟&#字文深少有大意好元言通老易梁武帝举兵至姑熟&#与兄恽及诸友朋于小郊候接时道路犹梗&#与诸人同憩逆旅食俱去行里余&#曰宁我负人不人负我若复有追堪憩此客命左右烧逆旅舍以绝后追当时服其善断历位给事黄门侍郎与琅琊王峻齐名俱为中庶子时人号为方正后为镇北始兴王长史蜀郡太守　　柳忱
按梁书柳惔传忱字文若惔第五弟也起家为司徒参军累迁太子中舍人和帝即位为尚书吏部郎进号辅国将军南平太守高祖践阼以为五兵尚书领骁骑将军天监二年出为安西长史六年征为员外散骑常侍迁持节督湘州诸军事入为秘书监十年卒谥曰穆子范嗣　　柳津
按南史柳元景传元景弟子庆远庆远子津字元举虽乏风华性甚强直人或劝之聚书津曰吾尝请道士上章驱鬼安用此鬼名邪历散骑常侍太子詹事袭封云杜侯侯景围城既急帝召津问策对曰陛下有邵陵臣有仲礼不忠不孝贼何由可平太清三年城陷卒　　柳偃
按南史柳元景传元景弟子世隆世隆子恽恽子偃字彦游年十二梁武帝引见诏问读何书对曰尚书又问有何美句对曰德惟善政政在养民众咸异之诏尚武帝女长城公主拜驸马都尉都亭侯位鄱阳内史卒　　柳仲礼
按南史柳元景传津子仲礼勇力兼人少有胆气身长八尺眉目&#朗初简文帝为雍州刺史津为长史及简文入居储宫津亦得侍从仲礼留在襄阳马仗军人悉付之抚循故旧甚得众和起家著作佐郎稍迁电威将军阳泉县侯武帝思见其面使画工图之初侯景潜图反噬仲礼先知之屡启求以精兵三万讨景朝廷不许及景济江朝野便望其至仲礼率雍司精卒赴援诸蕃推为总督景素闻其名甚惮之台城陷开营降贼　　柳敬礼
按梁书柳敬礼传敬礼庆远之孙父津太子詹事敬礼与兄仲礼皆少以勇烈知名起家著作佐郎稍迁扶风太守侯景渡江敬礼率马步三千赴援至都据青溪埭与景频战恒先登陷陈台城没遇害　　北魏
　　柳崇
按魏书柳崇传崇字僧生河东解人也七世祖轨晋廷尉卿崇方雅有器量解褐太尉主簿尚书右外兵郎中迁太子洗马转中垒将军出为河北太守卒于官谥曰穆　　柳元章
按魏书柳崇传崇从父弟元章历迁相州平东府长史赐爵猗氏伯除正平太守卒于家　　柳敬起
按魏书柳崇传崇族弟敬起字华之起家中书博士转城阳王文学除宁远将军尚书仪曹郎中龙骧将军平阳太守卒有五子　　柳仲起
按魏书柳崇传崇族弟仲起字绍隆举秀才咸阳王禧为牧辟西曹书佐无子兄子粹继之　　柳元达
按魏书裴叔业传河东南解人柳元达颇涉经史仕萧鸾历诸王参军与叔业姻娅周旋景明初除辅国将军司徒谘议参军封南顿县开国子二年卒　　柳元瑜按魏书裴叔业传柳元达弟元瑜景明初除正员郎转镇南大将军开府从事中郎延昌二年卒　　柳僧习
按魏书裴叔业传河东柳僧习善隶书敏于当世景明初为裴植征卤府司马稍迁北地太守为政宽平氐羌悦爱肃宗时至太中大夫出为颍川太守卒官　　柳庆和按魏书柳崇传崇子庆和起家奉朝请稍迁轻车将军给事中卒　　柳楷
按魏书柳崇传崇子楷字孝则身长八尺善草书颇涉文史解褐员外散骑侍郎转太尉记室参军迁宁远将军通直散骑侍郎天平中为肆州骠骑府长史颇有声誉兴和中卒　　柳&#起
按魏书柳崇传崇族子&#起少有志尚解褐奉朝请转伏波将军司徒仓曹参军卒子达摩武定末阳城太守　　柳援
按魏书柳崇传崇族子援字干护解褐太尉铠曹参军转护军司马迁廷尉少卿出除南秦州刺史寻为散骑常侍迁车骑将军右光禄大夫卒　　柳仲景
按魏书柳崇传崇族子仲景汝南王悦常侍
　　柳永
按魏书柳崇传崇族弟敬起敬起长子永字神护解褐奉朝请转员外散骑侍郎除太尉记室参军迁谏议大夫卒于家　　柳畅
按魏书柳崇传永弟畅字叔智自奉朝请三迁伏波将军岐州征卤府长史鲁阳太守还除左将军太中大夫转安东将军光禄大夫卒谥曰穆　　柳范
按魏书柳崇传畅弟范字洪礼卒于前将军给事中　　柳粹按魏书柳崇传范弟粹字季义辽西太守
　　柳絺
按魏书裴叔业传柳元达子絺武定中东太原太守　　柳远按魏书裴叔业传柳元达子远字季云性粗&#无拘检时人谓之柳瘨为肃宗挽郎出帝初除仪同开府参军事元象二年客游项城遇患卒　　柳谐
按魏书裴叔业传柳元瑜子谐有文学善鼓琴除着作佐郎建义初于河阴遇害　　柳长粲
按魏书柳崇传崇族子援援子长粲武定末青州骠骑府中兵参军　　柳德逸
按魏书柳崇传崇子庆和庆和子德逸武定末齐王丞相府主簿　　北周
　　柳虬
按周书柳虬传虬字仲蟠司会庆之兄也孝昌中秀才兖州刺史冯&#引为府主簿弃官还洛阳大统三年独孤信镇洛阳为行台郎中使见太祖被留为丞相府记室十四年除秘书丞十六年迁中书侍郎修起居注魏废帝初迁秘书监加车骑大将军仪同三司卒谥曰孝　　柳庆
按周书柳庆传庆字更兴解人也五世祖恭仕后赵为河东郡守后以秦赵丧乱乃率民南徙居于汝颍之间故世仕江表父僧习齐奉朝请归魏历北地颍川二郡守庆起家奉朝请魏孝武将西迁除散骑侍郎驰传入关见太祖共论时事太祖即请奉迎舆驾八年迁大行台郎中封清河县子十六年太祖东讨以庆为大行台右丞还转尚书右丞魏废帝初除民部尚书庆威仪端肃枢机明辨太祖每发号令常使庆宣之天性抗直无所回避二年授车骑大将军仪同三司六官建拜司会中大夫孝闵帝践阼赐姓宇文氏进爵平齐县公晋公护初摄政欲引为腹心庆辞之出为万州刺史保定三年又入为司会天和元年薨谥曰景子机嗣　　柳桧
按周书柳桧传桧字季华秘书监&#之次弟也性刚简善骑射果于断决起家奉朝请大统四年从太祖战于河桥先登有功授都督镇鄯州八年拜湟河郡守吐谷浑入寇桧击之以功封万年县子十四年迁河州别驾转帅都督俄拜使持节抚军将军大都督居三载征还京师寻除魏兴华阳二郡守安康人黄众宝谋反攻围桧郡城卑下士众寡弱又无守御之备连战积十余日力屈城陷身被十数疮遂为贼所护既而众宝等进围东梁州乃缚桧置城下欲令桧诱说城中桧守节不变遂害之子斌嗣斌字伯达齐公宪召为记室早卒　　柳敏
按周书柳敏传敏字白泽河东解县人晋太常纯之七世孙也父懿汾州刺史敏起家员外散骑侍郎累迁河东郡丞及文帝克复河东拜相府参军事迁礼部郎中尉迟迥伐蜀以为行军司马益州平进骠骑大将军开府仪同三司加侍中迁尚书赐姓宇文氏孝闵帝践阼除河东郡守寻征拜礼部出为郢州刺史甚得物情武帝平齐进爵武德郡公开皇元年卒　　柳霞按周书柳霞传霞字子升河东解人也曾祖卓晋汝南太守自本郡徙居襄阳祖叔珍宋员外散骑常侍义阳内史父季远梁临川王谘议参军宜都太守霞起家平西邵陵王纶府法曹参军岳阳王萧&#&#雍州选为治中寻迁别驾及&#践帝位以襄阳归于周霞乃辞&#归因留乡里以经籍自娱太祖世宗频有征命霞固辞保定中又征之始入朝授使持节骠骑大将军开府仪同三司霍州刺史天和中卒有十子靖庄最知名　　柳带韦
按周书柳庆传庆兄鷟鷟子带韦字孝孙与诸父归朝太祖辟为参军转中散大夫魏废帝元年出为解县令转汾阴令发摘奸伏百姓畏而怀之世宗初入为地官上士保定三年授大都督天和六年封康城县男丁母忧起为职方中大夫五年迁骠骑大将军时谯王俭为益州总管以带韦为府长史建德中大军东讨征带韦为前军总管齐王宪府长史齐平以功授上开府仪同大将军进爵为公六年卒于位谥曰恺子祚大象末宣纳上士　　柳弘
按周书柳庆传庆子弘字匡道建德初除内史上士历小宫尹御正上士迁御正下大夫卒于官　　柳靖
按周书柳霞传霞子靖字思休梁大同末释褐武陵王国左常侍转法曹行参军大定初除尚书度支郎迁正员郎随霞入朝授大都督历河南德广二郡守靖雅达政事所居皆有治术然性爱闲素及秩满还便有终焉之志隋文帝践极特诏征之靖遂以疾固辞优游不仕开皇中以寿终　　柳洋
按周书萧&#传柳洋河东解人祖惔尚书左仆射父昭中书侍郎洋少有文学以礼度自拘与王湜俱以风范方正为当时所重位至吏部尚书出为上黄郡守梁国废以郡归隋授开府仪同三司寻卒　　隋
　　柳裘
按隋书柳裘传裘字茂和河东解人齐司空世隆之曾孙也祖惔梁尚书左仆射父明太子舍人义兴太守裘在梁仕历尚书郎驸马都尉江陵陷遂入关中周明武间自麟趾学士累迁太子侍读封昌乐县侯宣帝即位拜仪同三司及帝不愈引高祖入总万机开皇元年进位大将军拜许州刺史在官清简吏民怀之复转曹州卒谥曰安子惠童嗣　　柳昂
按隋书柳机传机族兄昂字千里父敏有高名开皇初为太子太保昂有器识周武帝时为大内史赐爵文城郡公致位开府及高祖为丞相深自结纳高祖以为大宗伯高祖受禅拜潞州刺史昂在州甚有惠政数年卒官　　柳机
按隋书柳机传机字匡时河东解人父庆魏尚书左仆射机有器局颇涉经史周武帝时自宣纳上士累迁太子宫尹封平齐县公从帝平齐拜开府转司宗中大夫宣帝时求出外拜华州刺史及高祖作相征还京师拜卫州刺史及践阼进爵建安郡公征为纳言机性宽简有雅望然好饮酒不亲细务在职数年复出为华州刺史寻转冀州刺史机前后作牧俱称宽惠后数年以疾征还京师卒于家谥曰简子述嗣　　柳旦按隋书柳机传机弟旦字匡德工骑射颇涉书籍起家周左侍上士累迁兵部下大夫顷之王谦起逆拜为行军长史从梁睿讨平之以功授仪同三司开皇元年封新城县男历罗浙鲁三州刺史并有能名大业初拜龙川太守四年征为太常少卿卒官子燮官至河内掾　　柳肃
按隋书柳机传机弟肃字匡仁少聪敏闲于占对起家周齐王文学高祖作相引为宾曹参军开皇初授太子洗马转太子内舍人迁太子仆太子废坐除名为民大业中召守礼部侍郎转工部侍郎十一年卒　　柳雄亮按隋书柳机传机从弟雄亮字信诚父桧仕周华阳太守遇黄众宝作乱桧为贼所害雄亮时年十四哀毁过礼阴有复雠之志武帝时众宝率其所部归于长安帝待之甚厚雄亮手斩众宝请罪阙下帝特原之寻治梁州总管记室迁湖城令累迁内史中大夫赐爵汝阳县子高祖受禅迁给事黄门侍郎俄以本官检校太子左庶子进爵为伯秦王俊之镇陇右也出为秦州总管府司马领山南道行台左丞卒官有子赞　　柳庄
按隋书柳庄传庄字思敬河东解人也祖季远梁司徒从事中郎父遐霍州刺史庄善辞令岳阳王萧&#辟为参军及&#称帝署中书舍人历给事黄门侍郎及高祖辅政萧岿令庄奉书入关时三方构难高祖惧岿有异志及庄还执手而别高祖践阼庄又入朝高祖深慰勉之萧琮嗣位迁太府卿及梁国废授开府仪同三司寻除给事黄门侍郎庄明习旧章雅达政事凡所驳正帝莫不称善十一年徐璒等反于江南以行军总管长史随军讨之璒平即授饶州刺史甚有治名卒官　　柳&#
按隋书柳传字顾言本河东人也永嘉之乱徙家襄阳祖惔梁侍中父晖都官尚书仕梁释褐着作佐郎梁国废拜开府通直散骑常侍寻迁内史侍郎以无吏干去职转晋王谘议参军王好文雅招引才学之士而为之冠仁寿初引为东宫学士甚见优待每召入卧内与之宴谑炀帝嗣位拜秘书监退朝之后便命入合帝每与嫔后对酒时逢兴会辄遣命之至与同榻共席恩若朋友帝犹恨不能夜召于是命匠刻木偶人能坐起拜伏以像帝每在月下对酒辄令宫人置之于座与相酬酢为欢笑从幸扬州遇疾卒谥曰康　　柳彧
按隋书柳彧传彧字幼文河东解人也七世祖卓随晋南迁寓居襄阳父仲礼为梁将败归周武帝亲总万机彧诣阙求试以为司武中士转郑令高祖受禅累迁尚书虞部侍郎后迁治书侍御史当朝正色甚为百寮之所敬惮后以忤旨免未几复令视事仁寿初持节巡省太原道十九州杨素奏彧交通诸侯除名为民配戍怀远有诏征还至晋阳值汉王谅作乱遣使驰召彧彧度不得免遂诈中恶谅怒囚之及谅败杨素奏彧心怀两端坐徙敦煌杨素卒后还京师卒于道子绍为介休令　　柳俭
按隋书柳俭传俭字道约河东解人也祖元璋魏相华二州刺史父裕周闻喜令俭立行清苦周代历宣纳上士畿伯大夫及高祖受禅擢水部侍郎拜蓬州刺史迁邛州蜀王秀得罪俭坐与交通免职还乡里炀帝嗣位征拜弘化太守大业末盗贼蜂起数被攻逼俭抚结人夷卒无离叛竟以保全及义兵至长安尊立恭帝俭与留守李粲缟素于州南向恸哭既而归京师岁余卒于家　　柳謇之
按隋书柳机传机从子謇之字公正父蔡年周顺州刺史謇之为童儿时周齐王宪尝遇于涂与语奇之因奏入国子以明经擢第拜宗师中士擢宣纳上士及高祖作相引为田曹参军开皇初拜通事舍人寻迁内史舍人历兵部司勋二曹侍郎后迁光禄少卿仁寿中出为肃州刺史寻转息州刺史俱有惠政以母忧去职炀帝践阼复拜光禄少卿大业初拜黄门侍郎三年拜齐王长史王得罪謇之坐除名帝幸辽东召謇之检校燕郡事及帝班师至燕郡坐供顿不给配戍岭南卒于洭口子威明　　柳调
按隋书柳机传机兄昂昂子调起家秘书郎寻转侍御史炀帝嗣位累迁尚书左司郎时王纲不振朝士多赃货唯调清素守常为时所美然于干用非其所长　　柳述
按隋书柳机传机子述字业隆性明敏有干略颇涉文艺少以父荫为太子亲卫后以尚主之故拜开府仪同三司判兵部尚书事丁父艰去职未几起摄给事黄门侍郎事袭爵建安郡公仁寿中判吏部尚书事述虽职务修理然不达大体又怙宠骄豪无所降屈杨素时称贵幸朝臣莫不詟惮述每陵侮之摄兵部尚书上于仁寿宫寝疾述与杨素元岩等侍疾宫中时皇太子无礼于陈贵人上知而大怒因令述召房陵王述与元岩出外作&#书杨素闻之与皇太子协谋矫诏执述岩二人持以属吏及炀帝嗣位述竟坐除名与公主离绝徙述于龙川郡公主请与述同徙帝不听述在龙川数年复徙宁越遇瘴疠而死　　唐　　柳亨
按万姓统谱亨蒲州解人魏尚书左仆射庆之孙也父旦隋尚书少卿新城县公亨隋末历熊耳王屋二县长陷于李密密败归国累授驾部郎中亨容貌魁伟高祖甚爱重之特以殿中监窦诞之女妻焉即帝之外孙也三迁左卫中郎将封寿陵县男　　柳楚贤
按唐书柳冲传冲父楚贤大业中为河北县长高祖兴兵楚贤潜行自归授侍御史贞观中历交桂二州都督杭州刺史皆有名　　柳奭
按万姓统谱亨兄子奭父则隋左卫骑曹因使卒于高丽奭入蕃迎丧柩哀号逾礼深为夷人所慕贞观中迁中书舍人后以外孙女为皇太子妃擢兵部侍郎妃为皇后奭又迁中书侍郎永徽三年代褚遂良为中书令仍监修国史俄而后渐见&#忌奭忧惧频上疏请辞枢密之任转为吏部尚书及后废累贬爱州刺史　　柳范
按万姓统谱亨族子范贞观中为侍御史时吴王恪好田猎范弹治之太宗尝曰何廷折我儿范谢曰主圣则臣直陛下仁明臣敢不尽愚忠帝乃解　　柳宝积
按万姓统谱宝积永徽中颍州刺史修椒陂塘引润水溉田二百顷民利之　　柳冲
按唐书柳冲传冲蒲州虞乡人隋饶州刺史庄曾孙天授初为司府寺主簿中宗景龙中迁左散骑常侍修国史初太宗命诸儒撰氏族志甄差群姓其后门冑兴替不常冲请改修其书帝诏魏元忠等及冲共取德功时望国籍之家等而次之至先天时复诏冲与魏知古等讨缀书乃成号姓系录历皇太子宾客宋王师昭文馆学士以老致仕　　柳毅
按尚友录毅中宗时人下第归至泾阳见一妇牧羊前曰妾洞庭君小女嫁泾川次子得罪舅姑黜至此敢寄家书于洞庭之阴门有大橘树击树者三当有应者毅如其言忽见千门万户有殿曰虚灵一人取书进君曰老夫之罪使孺弱罹害俄有赤龙万丈擘空而去顷之祥风卿云幢节玲珑红妆数百有一人即寄书者乃宴毅于碧云台别去后再娶卢氏貌美曰予即洞庭君女泾上之辱君能救之兹奉闺房永以为好同归洞庭莫知所终　　柳泽
按万姓统谱泽解人鲠介寡言笑风度方严景云中为铠曹参军太平公主奏复斜封官泽诣阙上疏不报开元中为殿中侍御史周庆立造奇器以进泽谏元宗善之　　柳芳
按唐书柳芳传芳字仲敷蒲州河东人开元末擢进士第由永宁尉直史馆肃宗诏芳缀辑吴兢所次国史兴高祖讫干元凡百三十篇上元中坐事徙黔中时高力士亦贬巫州因从力士质开元天宝及禁中事乃仿编年法为唐历四十篇改右司郎中集贤殿学士卒子登冕　　柳识
按唐书柳浑传浑毋兄识字方明知名士也工文章与萧颖士元德秀刘迅相上下而识练理创端往往诣极虽趣尚非博然当时作者伏其简拔　　柳浑
按唐书柳浑传浑字夷旷一字惟深梁仆射惔六世孙后籍襄州天宝初擢进士第调单父尉弃官隐武宁山召拜监察御史大历初江西魏少游表为判官俄为袁州刺史入为尚书右丞朱泚乱浑羸服步至奉天改右散骑常侍贞元元年迁兵部侍郎三年以本官同中书门下平章事宰相张延赏嫉浑守正为所挤罢政事五年卒谥曰贞　　柳并
按唐书萧颖士传并字伯存大历中辟河东府掌书记迁殿中侍御史丧明终于家　　柳谈
按唐书萧颖士传柳并弟谈字中庸颖士爱其才以女妻之　　柳子温
按万姓统谱子温河东人生二子长公绰次公权　　柳子华按唐书柳公绰传子华公绰诸父也始辟严武剑南府累迁池州刺史宰相元载奴自称郎将怙势纵暴子华收付狱杖死之一邑震伏载不敢怨遣吏厚谢预知其终自为墓铭子公器公度公器生遵遵生璨　　柳晟按唐书柳晟传晟河中解人六世祖敏仕后周为太子太保父潭尚和政公主官太仆卿晟代宗养宫中使与太子诸王受学于吴大瓘既长拜检校太常卿德宗立晟亲信用事朱泚反从帝至奉天自请入京师说贼党泚捕系狱晟夜半坎垣毁械而亡间归奉天乘舆还京师擢原王府长史累迁将作少监授山南西道节度使入为将作监使回鹘奉册立可汗还为左金吾卫大将军卒　　柳宗元
按唐书柳宗元传宗元字子厚其先盖河东人从曾祖奭为中书令得罪武后死高宗时父镇遇乱隐王屋山后徙于吴肃宗平贼镇上书言事擢左卫率府兵曹参军终侍御史宗元第进士博学宏词科授校书郎调蓝田尉贞元十九年为监察御史里行善王叔文韦执谊二人得政引内禁近与计事擢礼部员外郎俄而叔文败贬邵州刺史不半道贬永州司马元和十年徙柳州刺史世号柳柳州十四年卒宗元少时嗜进谓功业可就既坐废逐不振然其才实高名盖一时　　柳登
按唐书柳芳传芳子登字成伯淹贯群书年六十余始仕宦元和初为大理少卿以病改散骑常侍致仕卒　　柳冕
按唐书柳芳传芳子冕字敬叔历右补阙史馆修撰贬巴州司户参军还为太常博士以论议劲切执政不善出为婺州刺史后三年兼御史中丞福建观察使自以久疏斥又性躁狷不能无恨乃上表乞代且推明朝觐之意其辞哀切代还卒　　柳公绰
按唐书柳公绰传公绰字宽京兆华原人小字起之幼孝友性质严重属文典正举贤良方正补校书郎授渭南尉累迁御史中丞李吉甫当国出为湖南观察使徙鄂岳元和十一年代还除给事中李师道平遣宣谕郓州复命拜京兆尹以母丧去官服除为刑部侍郎改吏部迁御史大夫俄检校户部尚书山南东道节度使宝历元年就迁检校左仆射入为刑部尚书太和四年为河东节度以病乞代授兵部尚书卒谥曰元　　柳公权
按唐书柳公绰传公权字诚悬公绰弟也元和初擢进士第拜侍书学士再迁司封员外郎改右司郎中迁中书舍人充翰林书诏学士开成三年转工部侍郎武宗立罢为石散骑常侍累封河东郡公咸通初以太子太保致仕卒　　柳公度
按唐书柳公绰传公绰从弟公度善摄生年八十余有强力常云吾初无术但未尝以气海暖冷物熟生物不以元气佐喜怒耳位光禄少卿　　柳仲郢
按唐书柳公绰传公绰子仲郢字谕蒙幼嗜学元和末及进士第为校书郎迁侍御史会昌初累转吏部郎中迁左谏议大夫武宗延方士筑望仙台累谏谆切拜京兆尹宣宗初出为郑州刺史召拜户部侍郎左迁秘书监数月复出河南尹擢&#南东川节度使召为吏部侍郎咸通五年为天平节度使卒于镇子璞珪璧玭　　柳璟
按唐书柳芳传芳子登登子璟字德辉宝历初第进士宏词三迁监察御史文宗开成初为翰林学士武宗立转礼部侍郎会昌二年坐其子招贿贬信州司马终郴州刺史　　柳璞
</div>
    <div class="pagination">
<a href="氏族典卷诸姓部_page512.html">上一页</a><span>...</span><a href="氏族典卷诸姓部_page508.html">508</a><a href="氏族典卷诸姓部_page509.html">509</a><a href="氏族典卷诸姓部_page510.html">510</a><a href="氏族典卷诸姓部_page511.html">511</a><a href="氏族典卷诸姓部_page512.html">512</a><span class="current-page">513</span><a href="氏族典卷诸姓部_page514.html">514</a><a href="氏族典卷诸姓部_page515.html">515</a><a href="氏族典卷诸姓部_page516.html">516</a><a href="氏族典卷诸姓部_page517.html">517</a><a href="氏族典卷诸姓部_page518.html">518</a><span>...</span><a href="氏族典卷诸姓部_page514.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
