<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 69 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 69 页/共 268 页</h1>
    <div class="content">按福建通志邵恬中邵景文之女候官郑淮妻淮没氏年二十三茹素守节历十三载终　　陈四端妻叶氏
按福建通志叶氏长乐人陈四端妻归甫月余夫病割股祷天求代夫亡自经者三家人救而防之坐卧一楼邻失火氏坚不下四旁屋俱焚惟楼巍然独存　　彭氏女按福建通志彭氏女江右人父化为巨商至闽卜居以女许字某某殁号恸奔丧遂守制不复返屏处一室食必悬某像年八十五终　　郭庚宋
按福建通志郭庚宋福清人郭文檠女许字叶益萼未归益萼溺死女闻讣奔丧归守终身　　林顺德
按福建通志林顺德知州林金女也幼许孙梦弼孙夭死女方随父任一夕梦梦弼来诀寤告其母亡何　闺节部列传五十三
　　明四十八
　　丁汝川妻陈氏
按莆田县志陈氏丁汝川妻年二十四而寡矢志抚孤成立太守叶观旌之卒年八十有三　　林文钺妻王氏
按莆田县志王氏大理卿林茂达季子文钺妻年二十夫&#抚孤苦节壬戌城陷贼欲兵之孙廷准泣告祖母守志愿以身代贼杀准王氏得释准妻黄氏缒城遁入山闻夫讣不食十四日死王氏年七十余卒　　宋寄伯妻林氏按莆田县志林氏宋寄伯妻年二十九夫&#守志养妾姑陈氏以孝闻教子劝后为训导年九十三而卒　　江舜居妻林氏按莆田县志林氏江舜居妻年十八生子&#未逾月舜居&#事翁鞠子誓不二志有司奏旌其门　　柯澍妻王氏按莆田县志王氏柯澍妻年二十夫&#子宗璧甫三岁氏誓不改节孀居三十年有司奏闻旌表　　彭宏着妻吴氏
按莆田县志吴氏名贞善彭宏着妻年二十八而寡二子俱幼家贫守节孝养舅姑年七十余有司奏旌　　郑璟妻林氏按莆田县志林氏郑璟妻璟省父于宦邸病&#林矢志守节抚二孤成立太守张琦表其门卒年八十四　　郑孚可妻林氏按莆田县志林氏郑孚可妻生子五岁而可&#林矢志靡他举动以礼翁老性严刻患病数年家无侍婢林事之始终无怨年六十余卒　　方诗妻林氏
按莆田县志林氏方诗妻年二十一而寡子正梁方三岁与姑郑甘贫抚育姑没独居课正梁读书梁领乡荐官长史　　陈洪宗妻郑氏
按莆田县志郑氏副使玉女廪生陈洪宗妻早寡守节刲股以疗姑病年六十四卒　　畲永冲妻陈氏
朱
氏附

按莆田县志陈氏畲永冲妻年二十六而寡冲弟永盛妻朱氏年二十五而寡娣姒相守共抚二孤俱以寿终　　陈文静继室林氏
按莆田县志林氏县令陈文静继室年二十六夫&#矢志抚孤终身缟素课诸子皆克成立孀居四十年卒　　郑孟恭妻蔡氏
按莆田县志蔡氏郑孟恭妻年二十三而寡矢志抚襁褓二孤读书成立年七十四卒嘉靖中有司旌之　　李约妻陈氏按莆田县志陈氏庠生李约妻年二十五而寡无子仅二女矢志守节立侄为嗣年八十卒　　柯础妻黄氏
按莆田县志黄氏庠生柯础妻年二十一夫&#守志抚遗孤成立　　柯林妻黄氏
按莆田县志黄氏柯林妻年十九林没无子孀居三十余年同室莫窥其面　　方珊妻吴氏
洪
氏附

按莆田县志吴氏孝廉方珊妻年二十六珊客死于途吴同妾洪氏守节五十年终有司旌表　　胡继垣妻周氏
按莆田县志周氏胡继垣妻年十九而寡抚二岁子奉六旬老姑终身直指旌其门仍月给米一石　　刘贵文妻朱氏按莆田县志朱氏名季贞刘贵文妻夫&#遗三子闵方三岁阑遗腹誾方二岁妾俞氏出季贞坚确自守孀节凛然俞氏化之亦无二志同心合力勤俭克家抚诸子俱毕婚娶闵事母以孝称　　黄恭甫继室林氏
按莆田县志林氏黄恭甫继室年十七归黄而恭甫已抱病氏供汤药刲股肉和粥以进越三年甫&#无子氏即自经家人救止抚前妻女遣嫁孀居三十余年以寿终　　林端五妻吴氏
朱
氏附

按莆田县志吴氏林端五妻年二十二夫亡抚遗孤应俊成立俊早丧妇朱氏励志如姑姑妇相依终老御史月给米优之仍旌其节　　黄承志妻林氏
按莆田县志林氏敬忠女庠生黄承志妻年二十而寡家贫无子杜门守志弟兄罕见其面年七十三终　　陈仕瞻妻张氏按莆田县志张氏庠生陈仕瞻妻年二十而寡甘贫守节刲股以愈姑病抚幼子成立有司旌之年五十七卒　　陈铨妻郑氏
按莆田县志郑氏陈铨妻夫早丧矢志守节有司奏旌其门　　陈珍妻林氏
按莆田县志林氏陈珍妻年二十一而珍亡无子守志终身事闻旌表　　柯潜妾王氏曹氏
按莆田县志王氏曹氏并柯潜妾王年二十八曹年二十七而潜亡王生子宗文尚幼曹无子二寡并辛勤守志依嫡室俞氏终其身诏旌表宗文后为中书舍人　　翁志宏妻祁氏
王伯
善妻附

按莆田县志祁氏名淑惠翁志宏妻归翁数年无出劝夫买妾生子未几夫亡与妾力贫教子阃范肃然淑惠兄廷嘉女嫁王伯善亦早寡励节抚孤亦如之年俱七十余卒　　林景靖妻陈氏
按莆田县志陈氏林景靖妻生子方晬而景靖没陈氏年二十三誓不再适辛苦持家凡三十年有司上其事未报而没　　林克昭妻李氏
按莆田县志李氏名淑洁林克昭妻夫亡年二十三守节终身　　林崇妻赵氏
按莆田县志赵氏林崇妻生子真宝方六月而崇亡时年二十守志孀居抚遗孤成立先坟卑湿特为改葬以夫祔焉卒年五十四子真宝孝事寡母有司以节孝表其门孙熊为监察御史元孙大辂为副宪志其事于墓碑　　彭韶祖母陈氏
按莆田县志陈氏彭韶祖母年二十二而寡抚子思孝守节三十一年终　　李汝能继室郑氏
按莆田县志郑氏名妙义李汝能继室年二十六夫亡力贫养姑抚前妻子爱同己出年七十终　　陈邦贡妻林氏
按莆田县志林氏庠生陈邦贡妻年二十二夫亡子方五月守节四十年终　　陈经畴妻林淑清
按莆田县志林淑清学士文妹陈经畴妻年二十夫亡子方九月守志奉姑以孝节闻年六十二卒　　林伯量妻郑氏按莆田县志郑氏林伯量妻年二十八夫亡无子郑哀毁守节以叔子镳为后事姑尽孝郡守表其门　　方旭伯妻戴氏朱
氏附

按莆田县志戴氏名节英行人方澥长子旭伯妻年二十五夫亡二子岳岱俱幼矢志抚育岳后登第成名伯弟石城教谕和叔妻朱氏亦盛年丧夫无子食贫苦节终始不渝人称双节　　林时清妻黄氏
按莆田县志黄氏名懿德贡士林时清妻夫亡氏年二十四立夫兄子为后守节四十余年卒　　黄德茂妻吴氏
按莆田县志吴氏名贞玉黄德茂妻夫亡年二十三守节终身　　柳惟豫妻林氏
陈氏
林氏附

按莆田县志林氏名孟贞柳惟豫妻与柳廷茂妻陈淑慧廷新妻林玉清先后丧夫俱守节无玷人称为柳氏三节　　郑习乐妻李淑清
按莆田县志李淑清太学生郑习乐妻夫没年三十一抚子鹤鸣成人守节五十余年卒　　朱智深妻徐氏
按莆田县志徐淑净朱智深妻早寡抚幼子奉舅姑坚持苦操三十余年卒　　洪则孝妻林氏
按莆田县志林氏洪则孝妻年二十夫亡养姑教子守节终身　　陈邦琛妻吴氏
按莆田县志吴氏庠生陈邦琛妻年二十二夫亡养姑抚遗腹子珠守节终身　　李孟宜妻林氏
按莆田县志林氏景州判官献之女适李孟宜年二十八夫亡亲老二子幼氏事上俯下辛苦终身　　林道渊妻黄氏按莆田县志黄氏长史师贡姊林道渊妻年二十八夫亡教子文英成立年八十林学士文为之传　　王德滋妻陈氏按莆田县志陈氏王德滋妻年二十七仅生一女方啐而寡家贫矢志不二克终其节　　陈永临妻林氏
按莆田县志林氏陈永临妻年二十四而寡一子仅周岁矢志苦守终其身督学胡廷兰旌表卒年八十有四　　吴廷淑妻郑氏
按莆田县志郑氏吴廷淑妻年二十二夫亡守节终老太守旌之　　吴廷昭妻常氏
按莆田县志常氏吴廷昭妻年十八夫亡守节终老太守旌之　　方于道妻林氏
按莆田县志林氏方于道妻年二十夫亡守志三十二年卒督学表其庐　　余舜民妻朱氏
按莆田县志朱氏余舜民妻民亡一子甫三岁父母欲夺其志氏以死自誓家贫纺绩以养舅姑年八十太守旌其门　　林从弼妻李氏
谢
氏附

按莆田县志李氏名源清林从弼妻年二十五夫亡二子秀茂俱幼守志终身秀娶谢氏生子有年秀复夭谢氏守志如姑与姑相依教有年成名官副使郡守表其门　　林廷谏妻王氏
张
氏附

按莆田县志王氏名秉洁太守伟女林廷谏妻归数年无出为夫纳妾张氏生子大顺未周而廷谏亡王氏与妾苦守不二力贫葬夫郡守表其门　　王梦旗妻潘氏
按莆田县志潘氏王梦旗妻年十七而寡家贫矢志抚孤卒年八十　　朱洪妻官氏
吴氏
王氏附

按莆田县志官氏朱洪妻年未三十夫没子兴宗甫六岁官抚育成人娶妇吴氏名淑婉吴生子定庆方晬兴宗又没吴年二十六与姑共抚庆越八年而官氏亡吴独守长之娶妇王氏名一静未几定庆复夭遗腹生子文旺一静与姑闭门纺绩教育文旺终身三世一节郡守表其门　　程丽甫妻方氏
按莆田县志方氏名宜顺封户部主事休征女程丽甫妻丽甫早亡氏守志事舅姑抚二子郡守旌其门　　陈瑛妻吴氏按莆田县志吴氏名淑清通判偕孙女庠生陈瑛妻年二十八夫亡子五岁守志孝事舅姑有司表其闾　　方怀溪妻梁氏按莆田县志梁氏方怀溪妻夫亡年二十五苦节抚子及既娶而子丧复与妇抚孤孙阳成立寿终　　黄与瑞妻林氏按莆田县志林氏教授瑄女黄与瑞妻年二十二而寡子相甫二岁守志抚相成名封太安人诏旌表　　陈公裕妻方氏按莆田县志方氏名肃英行人方澥女陈公裕妻年二十而寡无出立伯子垆为嗣守节四十三年卒　　周孟声妻宋氏按莆田县志宋氏给事中宋雍妹周孟声妻年二十六而寡仅遗二女立从子通为嗣守节五十年卒　　林仲熹妻陈氏按莆田县志陈氏名玉洁林仲熹妻年二十五而寡一子尚幼父母欲夺其志氏以死誓守节三十余年　　周礼妻郑氏按莆田县志郑氏名玉姬尚书纪女周礼妻年二十六而寡一子复殇守志奉舅姑尽孝县令请旌其门　　黄仪韶妻李氏按莆田县志李氏名纯德黄仪韶妻年二十二寡抚幼子文鸑葬夫尽礼抚夫弟子文鷟如己出守节三十余年见文鸑领乡荐郡守表其门　　赵朝妻林氏
按莆田县志林氏名淑德赵朝妻年二十八而寡子大夏方半岁父母怜其贫欲嫁之氏引刀断一指示无他志孀居三十年卒　　林熹妻龚氏
按莆田县志龚氏林熹妻早寡抚子守节终其身有司旌表　　黄乐善妻陈氏
按莆田县志陈氏黄乐善妻年二十四而寡守志抚孤始终一节　　李朝禹妻王氏
按莆田县志王氏名永顺福清人莆田李朝禹妻盛年而寡子幼翁没未葬姑老且病氏朝夕勤女红为养生送死之具乡人重之　　李廷举妻方氏
按莆田县志方氏名伯善布政方守姑李廷举妻归五载夫亡二女一男俱幼氏鞠育训诲皆底于成年七十九卒　　叶继甫妻郭氏
按莆田县志郭氏名端叶继甫妻归三年年二十五而夫亡矢志抚遗腹子养姑得其欢心年七十七卒　　陈永年妻周氏按莆田县志周氏名淑志陈永年妻年二十二而寡无子无亲支可立嗣或劝他适恸哭曰陈氏无可依有父母在于是归母家尽鬻其奁具以置田宅供陈氏祀年八十四终　　林廷质妻洪兰
按莆田县志洪兰年十八归教谕林勤子廷质年二十而寡仅一子方乳氏力贫鞠育既长训以义方年七十四卒　　宋思益妻郑氏
按莆田县志郑氏宋思益妻年二十四而寡无子矢志靡他姑陈氏老且病氏朝夕侍养不少懈孀居三十六年卒　　洪宗文妻林氏
按莆田县志林氏洪宗文妻年二十七夫亡林号恸几绝时方&#弥月生子堉力贫以事舅姑守节三十余年卒　　林仁伯妻吴氏
按莆田县志吴氏林仁伯妻年二十八而寡遗腹生男辛勤抚教底于成立里党称之　　朱本实妻吴氏
黄
氏附

按莆田县志吴氏朱本实妻年二十六而寡励志孀居抚子钦文既长娶黄氏而钦文寻丧黄氏遗腹生子姑妇相依茕茕苦守人称双节　　周辙妻陈氏
按莆田县志陈氏主事周辙妻年二十八夫没于官陈氏砥节励行事翁尽孝立侄大宝为后孀居三十余年　　郑光表妻陈氏
沈
氏附

按莆田县志陈氏太守叙女郑光表妻归逾年夫没守志事姑立侄云卿为嗣卿亡与妇沈氏相依抚孤诏旌之　　吴崇着妻李氏
按莆田县志李氏吴崇着妻年二十六而寡矢志守遗腹子默竭力营葬艰苦备尝年九十卒　　欧茂仁妻胡氏
按莆田县志胡氏欧茂仁妻年二十二夫亡仅一子未三月父母欲夺其志氏以死自誓孝养舅姑终身　　王明德妻陈氏按莆田县志陈氏王明德妻年十八而寡抚遗腹子仕辂为郡庠生苦节三十载年四十七终　　陈宏和妻吴氏
按莆田县志吴氏陈宏和妻年二十九而寡一子寻殇乃立侄孙万章为嗣荐遭闵凶守志不变　　林逊学妻宋氏
按莆田县志宋氏林逊学妻年二十六而寡家贫子邦辉尚幼氏日夜勤纺绩佐读邦辉后领乡荐为清远县令　　何思澄妻黄氏
</div>
    <div class="pagination">
<a href="闺媛典闺节部_page68.html">上一页</a><span>...</span><a href="闺媛典闺节部_page64.html">64</a><a href="闺媛典闺节部_page65.html">65</a><a href="闺媛典闺节部_page66.html">66</a><a href="闺媛典闺节部_page67.html">67</a><a href="闺媛典闺节部_page68.html">68</a><span class="current-page">69</span><a href="闺媛典闺节部_page70.html">70</a><a href="闺媛典闺节部_page71.html">71</a><a href="闺媛典闺节部_page72.html">72</a><a href="闺媛典闺节部_page73.html">73</a><a href="闺媛典闺节部_page74.html">74</a><span>...</span><a href="闺媛典闺节部_page70.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
