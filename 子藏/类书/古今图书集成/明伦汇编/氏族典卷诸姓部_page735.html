<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 735 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 735 页/共 899 页</h1>
    <div class="content">　　郝居中
按万姓统谱居中景德中登科
　　郝诵
按万姓统谱诵武翼大夫江阴路教授
　　郝质
按宋史郝质传质字景纯汾州介休人少从军挽强为第一充殿前行门换供奉官为府州驻泊都监主管麟府军马西夏寇钞质御之于寒岭下转斗逐北遂修复宁远诸栅以扼贼冲上前后功状超迁内殿承制并代路都监贾昌朝又荐讨贝州贼平迁六宅使历高阳关定州并代钤辖眉州防御使英宗立迁武昌军节度观察留后加安德军节度使为殿前副指挥使神宗立易节度武军为都指挥使元丰元年卒赠侍中谥曰武庄质御军有纪律犯者不贷而享犒丰渥从微至贵皆以功次迁云　　郝戭
按宋史郝戭传戭字伯牙石州定胡人家贫竭力营养或怜伤之贷以钱数百万使取息自赡戭重谢留钱五六年不用复返之举进士调宛丘尉舞阳主簿通山令时年未五十以父樵老不第上书请致仕为父求官执政谕使赴官而后请曰如是则可升朝籍遇恩及亲矣于是留妻子于家独奉父行逾岁竟谢事上官以其治县有绩惜其去固留之耆老拜庭遮道皆不能止得太子中允以归未至乡里而樵卒自畚土造&#人有助之者使置土冢上去则随撒之服除州以状闻诏赐粟帛治平末起为奉宁军推官戭曰向所以未老致仕欲官及亲也既不能及尚庶几以恩得赠今则无及矣姻族语其妻聂氏使劝戭仕曰吾不德无以助君子矧敢强其所不欲以累其高哉聂事舅姑亦以孝义着戭忠信自将笃行苦节不仕而卒司马光为铭其墓　　郝仲连
按宋史郝仲连传仲连昌元人建炎元年金人犯河中仲连时为贵州防御使宣抚范致虚遣节制河东军马屯河中就权府事金将娄宿以重兵压城仲连率众力战外援不至度不能守先自杀其家人城陷不屈及其子皆遇害后赠中侍大夫明州观察使　　郝杰按宿松县志杰字元英宿松人南渡后江北多警杰赴檄从军郡中久不得志归闻朱子在松自念理学当有高致亟问朱子所在遇于新安岭谈顷之心折杰即从洞诸生王禹学字期年善草如斗每言学以有济于人物为高处诗书中常有匡复志着策百篇年未三十卒　　郝衡
按稷山县志衡字粹中稷山人以进士隐居教授有德行　　金
　　郝九龄
按陈州志九龄登进士第为宛平令莅政宽平民吏悦服子谦为陈亳颍川管民行军元帅　　郝俣
按太原县志俣太原人正隆二年进士仕至河东北路转运使有虚舟居士集行于世长子居简进士不第有诗名次子居中枢密院令史正大末除凤翔治中南山安抚使诗亦有名　　郝从彦
按宁海州志从彦宁海人仕至朝列骑都尉太原县开国男食邑三百户老益好学群弟子各授一经　　郝天挺按金史郝天挺传天挺字晋卿泽州陵川人早衰多疾厌于科举遂不复充赋太原元好问尝从学进士业天挺曰今人赋学以速售为功六经百家分磔缉缀或篇章句读不之知幸而得之不免为庸人又曰读书不为艺文选官不为利养唯通人能之又曰今之仕多以贪败皆苦饥寒不能自持耳丈夫不耐饥寒一事不可为子以吾言求之科举在其中矣贞佑中居河南往来淇卫间为人有崖岸耿耿自信宁落魄困穷终不一至豪富之门年五十终干舞阳　　元　　郝拔都
按万姓统谱拔都太原人善骑射通译语太祖遣使宋往返数四以辨称从侵宋以功拜宣德等五路万户后还治太原凡远道租税过重者悉除之卒封冀国公子天益天举天泽皆至总管　　郝鼎臣
按韩城县志鼎臣字巨卿韩城人太宗十年戊戌试京兆府三登魁甲　　郝至温
按邢台县志至温字其玉号全无俗邢州人与刘少保相好同为僧及少保为世祖知遇荐至温可大用召见将授以官弗受至温于诸子百家之书多所涉猎善草书得怀素之遗法有草书诗文行于世　　郝经按元史郝经传经字伯常其先潞州人徙泽州陵川家世业儒祖天挺元裕尝从之学金亡徙顺天家贫昼则负薪米为养暮则读书宪宗三年世祖以皇弟开邸金莲川召经谘以经国安民之道条上数十事大悦遂留王府以杨维中为江淮荆湖南北等路宣抚使经为副将归德军先至江上宣布恩信纳降世祖即位以经为翰林侍读学士充国信使使宋告即位且定和议经入辞奏便宜十六事皆立政大要经至宿州遣副使刘仁杰参议高翿请入国日期不报而贾似道方以却敌为功恐经至谋泄竟馆经真州经数上书宋主及宰执极陈战和利害且请入见及归国皆不报居七年从者怒斗死者数人经独与六人处别馆又九年丞相伯颜南伐帝遣礼部尚书中都海牙及经弟行枢密院都事郝庸人宋问执行人之罪宋惧以礼送经归经归道病明年夏至阙锡燕大庭咨以政事赏有差秋七月卒年五十三谥文忠二弟彝庸皆有名彝字仲常隐居以寿终庸字季常终颍州守子采麟亦贤起家知林州仕至山南江北道肃政廉访使　　郝升
按陕西通志升深于易卖卜于市王嘉入其肆背而坐焉升曰请公头回嘉应声曰君何为不头回耶升悚然异之于是从嘉至朝元观嘉授之二词以发至意升大感悟乃执弟子礼赐名曰璘号恬然子　　郝元良按霸州志元良字景文经长子起家给事累迁尚书参知政事后起为大司农卿不就寻卒　　郝聚
按霸州志聚任大名路总管达鲁花赤
　　郝彬
按元史郝彬传彬字景文霸州信安人世祖初年十六充太子宿卫擢扬州路治中同知淮西道宣慰司事核户版理屯田诸废修举入为工部尚书改户部尚书拜中书参知政事俄免归尚书省立拜参知政事命兼大司徒不拜家居七年足迹未尝出门外仁宗思之以为大司农卿未几谢病延佑七年三月卒　　郝天挺按元史郝天挺传天挺字继先出于鲁别族自曾祖而上居安萧州父和上拔都鲁太宗宪宗之世多着武功为河东行省五路军民万户天挺英爽刚直有志略受业于遗山元好问以勋臣子世祖召见俾执文字备宿卫春宫裕宗遇之甚厚除参议云南行尚书省事寻升参知政事又擢陕西汉中道廉访使未几入为吏部尚书寻除陜西行御史台中丞拜中书右丞成宗崩仁宗以太后命首定大难及武宗还自朔方遂入正大统定策之际天挺与有力焉仁宗临御拜河南行省平章政事政化大行皇庆二年卒年六十七追封冀国公谥文定天挺尝修云南实录五卷又注唐人鼓吹集一十卷行于世　　郝烟
按安陆府志烟元贞二年知荆门能拨烦治剧雍容整暇约己节费勤于为政　　郝才
按常德府志才延佑六年任常德府幕
　　郝佑
按元史郝天挺传天挺子佑字君辅小字鲁别台由宿卫补官仁宗时拜殿中侍御史以廉直著名大受知遇迁陕西行省参知政事拜陕西行御史台侍御史　　明
　　郝安童
按万姓统谱安童祁县人父元戍定边卒安童补役以母老无他兄弟供养诣阙自陈上怜之复其家　　郝源按青州府志源高苑人历任河北燕南左佥都御史激扬中外有古御史风　　郝信甫
按昭化县志信甫洪武间知昭化任事多能学校公署皆其创建厥功懋着　　郝敬
按万姓统谱敬永乐初知永宁县守身廉谨遇事公勤县有万箱等渠岁久湮塞敬谕民疏导之溉田百余顷　　郝珩
按万姓统谱珩广平人永乐举人擢吏科给事中弹劾不避权势以清慎称累官至陕西左布政使旬宣有声　　郝鹏
按万姓统谱鹏徐沟人由太学生历职仕路有能名累官湖广布政司左参政　　郝&#
按万姓统谱&#山西吉州人由监生任典史以廉能称升邯郸知县调砀山所至能劝课农桑致民富足兴学校作成人材邻邑皆称慕之在砀山萧父老陈情乞留永乐十六年调知萧廉能益着　　郝安
按清涧县志安字居仲清涧人正统间以举人任安陆守政平讼息缮城隍饬武备四境安堵　　郝璜
按光州志璜字廷器光州人其高祖善曾祖聚祖兴在元时三世进士居显官璜中正统壬戌进士初官吏部主事累迁兵部侍郎改工部政绩懋着为人正而不阿襟怀洒落有古人风　　郝文杰
按万姓统谱文杰字士英阳曲人景泰癸丑进士历副使意气侃侃有干局知平湖课农桑节冗费期与民休息督储榆林严而能察力&#宿弊　　郝渊之
按万姓统谱渊之字希颜绥德人景泰辛未进士知府　　郝毅
按万姓统谱毅榆次人天顺间举人授巩昌府通判下车牒讼纷委毅谈笑立决吏畏服如神尢喜劝励未几以小憾落职归屏居南赵别墅五十年不涉城市　　郝信
按琼州府志信中所总旗天顺四年邵贼叛举城奔溃信独厉声骂曰朝廷素日养兵欲用于何时遂奋勇杀贼为众贼所害　　郝隆
按万姓统谱隆滦州人成化进士
　　郝志义
按万姓统谱志义字宜之清涧人成化己丑进士历侍郎　　郝如金
按登州府志如金栖霞人跣足百步取神水愈母疾虔事从兄却束修以资贫乏醉人卧冰上解衣活之助林凤桐母妻回籍后以选贡贰忻州子洁登进士　　郝镒按庆阳府志镒直隶河间人弘治间任庆阳知府时值承平政多宽废镒以严急之政一切整齐之以故百废俱兴城池公署皆得修理然严中有宽故虽劳不怨　　郝本
按乐亭县志本阳曲人进士弘治甲寅任县事赋资英爽莅政廉明升涿州知州历陕西佥事　　郝誉髦
按滦州志誉髦字完璞由岁贡仕洪洞丞士民亲如冬日乞休居乡和易谦慎年逾九十卒　　郝序
按延安府志序字宗殷清涧人志义子弘治中举人志义巡抚湖广卒于官序闻讣趋奔哀毁骨立藩臬诸大夫以百金赙却弗受扶榇归后授高唐守擢顺德府同知皆以清白着　　郝海
按保定府志海祁州人弘治时进士初授户部主事出守大同府清直公亮文武兼资升两淮运使告归卒祀乡贤　　郝崧
按安陆府志崧绛人正德初知沔阳九月致仕抵家其兄止崧于外取其牒视之知不以他归始听崧入其家规如此　　郝世家
按万姓统谱世家字道传三原人正德甲戌进士历副使　　郝绾
按万姓统谱绾字玉卿河内人正德进士四川佥事　　郝凤升按长汀县志凤升长汀人年十三抱牒明父冤成进士授大理评事升右寺副武宗幸榆林留驾忤旨下锦衣狱旋出之未几南巡又极谏上怒再下锦衣狱廷杖谪都察院照磨世宗嗣位擢严州知府以疾归　　郝惟岳按万姓统谱惟岳字叔望叙州人嘉靖己丑进士历都御史　　郝良臣
按万姓统谱良臣字廷荩山西襄垣人嘉靖辛丑进士历官光禄卿　　郝鸣阴
按万姓统谱鸣阴字子如宝坻人嘉靖甲辰进士历知县　　郝成性
按万姓统谱成性字存甫江都人嘉靖丁未进士历参议　　郝守业
按万姓统谱守业字子述钧州人嘉靖庚戌进士历知府　　郝杰
按万姓统谱杰字彦甫蔚州人嘉靖丙辰进士任御史历参政　　郝璋
按河南府志璋山西崞县人嘉靖丁酉任灵宝县知县为政宽而不纵严而不苛陟大名府同知　　郝廷玺
按宜城县志廷玺四川宜宾人嘉靖间为宜令因宜城三面受水害乃请于上跨城于西冈加筑三面堤以障水自是无漂没之患宜人至今德之　　郝承健
按安陆府志承健号玉吾嘉靖间由举人任嘉定州学正迁肃宁令因传厨不丰失上官意左迁保定卫经历丁母忧归其为诗文皆任意所之不事雕刻遗草有载山草堂集　　郝经
按荆州府志经江陵人嘉靖壬辰春沙市火灾日数起经月方息一日薄暮火发经自外来见已及宅急奔入救母母年八十惊惧不能出遂同死于火　　郝文祥按永年县志文祥山西太原人举人嘉靖间持身清苦理事严明事上以礼驭下以威民人宜之　　郝节
按定州志节定州人隐居不仕于群书多所淹贯尢精于历算有大节事亲至孝与人然诺久而不渝尝拯人于危酬之以金弗受拾遗金必还其人嘉靖三十三年岁大祲盛熟豆于衢以饵饥者凡五阅月死者敛之以百计　　郝铭
按任丘县志铭号温泉山西蔚州人举人嘉靖十七年任任丘知县垦荒招抚流亡刚明质直抚字心勤升御史　　郝勉学
按鸡泽县志勉学字近溪性刚朴惇行孝弟读书岁时不倦以学行开一方文教之始立雪坐春风者敬之如神明授河南新郑司训讲学勤课多士化之比伊川文定　　郝臣
按鸡泽县志臣字尚卿事亲甚孝亲没庐墓三年旦夕号哭遇流贼至其墓所亦感激无所害　　郝孔昭
按万姓统谱孔昭字起潜来安人隆庆辛未进士　　郝惟乔按万姓统谱惟乔字子迁扶沟人隆庆戊辰进士任给事中　　郝国章
按万姓统谱国章太医院人万历甲戌进士初任吴县知县　　郝土膏
按郿县志土膏字臣水万历间进士历官户科给事中直言敢谏典试江西策文刺讽权珰坐谪降后升太常卿转河南巡抚致仕多著作藏于家　　郝名宦
按清涧县志名宦字忠显万历间进士历官兵部右侍郎遭珰祸罢归崇祯初复原官卒赠兵部尚书　　郝尚信按陕西通志尚信朝邑人万历中大饥乡党半操壶瓢信耻焉扃户求死者三日人觉启户饷以粥坚拒不食而死　　郝学诗
接莘县志学诗字言卿莘县人万历间举人任内丘知县多善政升巩昌知府分督凉州又禁&#减查夙弊导水利运致粮饷而万军沾足激劝将佐存恤士卒累立边功保障西凉民赖以安归田后凡居乡善行暨为政治绩不可殚述　　郝弘猷
按顺天府志弘猷字勋甫霸州人万历间举人任陕西延安令以疾归卒于家今延人祀诸名宦霸人祀诸乡贤　　郝汝松
按霸州志汝松字茂甫陕西绥德人进士万历年知霸州事所识拔者皆登科历官至湖广荆州府知府后升霸昌道致仕归　　郝孟璇
按雅州志孟璇绵州举人流寇入川奔雅时孟璇知雅州通建南官兵兴师拒寇保全士民卒遇害今祀名宦　　郝景春
按房县志景春江都人崇祯间知房县事景春以忠信激劝修城浚濠贼至即挫会上官轻信招抚纳罗汝才于房地明年张献忠叛约汝才等攻房城陷遂遇害其子仆俱从死事闻赠太仆寺少卿立祠致祭以子仆配　　郝明徽
按德安府志明徽字彦伯云梦人幼读书时即以天下为己任崇祯间由举人授宁国太平知县宽逋赋清火耗立社仓饬保甲课士惩奸时大饥明徽分路煮粥以赈流移存活者无算　　郝允曜
按清涧县志允曜字觉天清涧人名宦孙以荫补南国学典簿历升刑部郎中以清狱忤旨降上林簿寻复户部主事闯逆入不屈而死　　郝杰
按延安府志杰绥德人崇祯间进士历官兵部侍郎谢绝苞苴人不敢干以私凡选将帅慎简其人平居恂谨不轻言至事关大节辄不避权贵时比之司马温公云　　郝维持
按延安府志维持安定人天资明粹自少研心理学以六经为本讲学四十余年文章气节一时宗之　　郝光显按陕西通志光显字文弢华阴人天启中举人为郏县知县在任七载劳勚丕着累列荐章甲申后潜居山麓不与人事有栗里遗意　　郝克章
按巨野县志克章巨野人孝本天性母病奉汤药每夜跪泣祷天忽闻声云尔母疾愈矣惊起视之果愈　　郝锦按六安州志锦六安人字絅卿崇祯间进士历官福建道监察御史所至有能声后以病归结庐九公山不与户外事时有荐者锦力辞之所著有九公山房集易问毛诗偶释尚书家训又有九公山房帖并刊行世　　郝俊髦
按河间府志俊髦滦州人孝友夙着亲丧庐墓三年不返室屡科不第选黄县主簿之任寓河间城破不屈死　　郝国忠
按保定府志国忠崇祯末任保定府把总流寇至殉城死　　郝抚民
按保定府志抚民字德卿安肃庠生岁凶施粥活人甚多父久病侍汤药衣不解带兄误罹大辟破家以免之　　郝奇遇
按柏乡县志奇遇字会明邑庠生居城南之西汪里硁硁自守时人未之奇也及崇祯末年流寇攻陷都城郝生痛之谓其妻赵氏曰我欲死义尔其能从乎妻曰请先之夜即饮药死生即于次日瘗之旬日后遂饮药死乡人义而共殓之与赵氏合葬焉
　铎姓部列传
　　周
　　铎遏寇
按万姓统谱遏寇晋大夫
　　铎椒
按万姓统谱椒楚将
　　汉
　　铎恭
按万姓统谱恭艺文志春秋有铎氏微旨三篇　　铎政按万姓统谱政廷尉
　　元
　　铎长老
按丰城县志长老宋元间以形家术周流郡中谈祸福若符契
　索姓部列传
　　后汉
　　索班
按万姓统谱班长史随班勇击车师
　　索湛
按万姓统谱湛炖煌人北地太守
　　晋
　　索靖
按晋书索靖传靖字幼安炖煌人也累世官族父湛北地太守靖少有逸群之量与乡人汜衷张甝索紒索永俱诣大学驰名海内号称炖煌五龙靖该博经史兼通内纬州辟别驾郡举贤良方正对策高弟拜驸马都尉出为西域戊己校尉长史太子仆擢为尚书郎靖与尚书令卫瓘俱以善草书知名在台积年除雁门太守迁鲁相又拜酒泉太守惠帝即位赐爵关内侯靖有先识远量知天下将乱指洛阳宫门铜&#叹曰会见汝在荆棘中耳元康中西戎反拜靖大将军屯兵粟邑击贼败之及赵王伦篡位靖以左卫将军讨孙秀有功加散骑常侍迁后将军大安末河间王颙举兵向洛阳拜靖使持节监洛城诸军事与贼战大破之靖亦被伤而卒时年六十五赠司空进封安乐亭侯谥曰庄靖有五子绻璆聿綝皆举秀才聿安昌乡侯卒　　索綝
</div>
    <div class="pagination">
<a href="氏族典卷诸姓部_page734.html">上一页</a><span>...</span><a href="氏族典卷诸姓部_page730.html">730</a><a href="氏族典卷诸姓部_page731.html">731</a><a href="氏族典卷诸姓部_page732.html">732</a><a href="氏族典卷诸姓部_page733.html">733</a><a href="氏族典卷诸姓部_page734.html">734</a><span class="current-page">735</span><a href="氏族典卷诸姓部_page736.html">736</a><a href="氏族典卷诸姓部_page737.html">737</a><a href="氏族典卷诸姓部_page738.html">738</a><a href="氏族典卷诸姓部_page739.html">739</a><a href="氏族典卷诸姓部_page740.html">740</a><span>...</span><a href="氏族典卷诸姓部_page736.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
