<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 209 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 209 页/共 899 页
  </h1>
  <div class="content">
   袁盎
按史记袁盎传盎楚人字丝父故为群盗徙处安陵高后时盎尝为吕禄舍人及孝文帝即位盎兄哙任盎为中郎绛侯为丞相免之国国人上书告反征系请室盎明绛侯无罪绛侯得释淮南王迁蜀盎谏上弗听淮南王死盎请立其三子皆为王盎由此名重朝廷孝文帝出赵同参乘盎伏车前下赵同上幸上林皇后慎夫人从其在禁中常同席坐及坐郎署长布席盎引却慎夫人坐曰陛下独不见人彘乎上说语慎夫人赐盎金五十斤盎以数直谏不得久居中调为陇西都尉迁齐相徙吴相吴王厚遇盎盎素不好错孝景帝即位错为御史大夫使吏案袁盎受吴王财物抵罪诏赦以为庶人吴楚反盎入见言吴所以反状以错故独急斩错以谢吴吴兵乃可罢及错已诛盎以太常使吴吴王欲使将不肯欲杀之使一校尉以五百人围守军中盎为吴相时从史适为守盎校尉司马引盎亡避乃归报吴楚破上更以元王子平陆侯礼为楚王盎为楚相病免居家梁王欲求为嗣盎进说语塞梁王怨盎使人刺杀盎安陵郭门外　　袁种
按史记袁盎传盎兄子种为常侍骑
　　袁良
按后汉书袁安传安祖父良习孟氏易平帝时举明经为太子舍人　　袁圣
按汉书王莽传莽立太子置师友各四人以博士袁圣为阿辅　　后汉
　　袁安
按后汉书袁安传安字卲公汝南汝阳人初为县功曹后举孝廉任城令永平十三年楚王英谋为逆明年安拜楚郡太守安到郡不入府先往案狱理其无明验者出四百余家岁余征为河南尹在职十年名重朝廷建初八年迁太仆章和元年代桓虞为司徒和帝即位窦太后临朝后兄宪北击匈奴安谏不听窦宪复出屯武威明年北单于为耿夔所破北地空宪乃上立降者左鹿蠡王阿佟为北单于置中郎将领护安乃上封事又与宪更相难折宪言辞骄讦至诋毁安安终不移宪竟立右鹿蠡王于除鞬为单于后遂反叛如安策四年春薨子京敞最知名　　袁京
按后汉书袁安传安子京字仲誉习孟氏易作难记三十万言初拜郎中稍迁侍中出为蜀郡太守　　袁敞按后汉书袁安传安子敞字叔平以父任为太子舍人和帝时历位将军出为东郡太守征拜太仆光禄勋元初三年代刘恺为司空明年坐子与尚书郎张俊交通漏泄省中语策免敞廉劲不阿权贵失邓氏旨遂自杀　　袁彭
按后汉书袁安传安子京京子彭字伯楚少传父业历广汉南阳太守顺帝初为光禄勋行至清为吏粗袍粝食终于议郎尚书胡广等追表其有清洁之美比前朝贡禹第五伦求蒙显赠当时皆嗟叹之　　袁汤按后汉书袁安传彭弟汤字仲河少传家学诸儒称其节多历显位桓帝初为司空以豫议定策封安国亭侯食邑五百户累迁司徙太尉以灾异策免卒谥曰康侯　　袁盱
按后汉书袁安传安子敞敞子盱后至光禄勋时大将军梁冀擅朝内外莫不阿附唯盱与廷尉邯郸义正身自守及桓帝诛冀使盱持节收其印绶　　袁成
按后汉书袁安传安子京京子汤汤长子成左中郎早卒　　袁逢
按后汉书袁安传安子京京子汤封安国亭侯次子逢嗣逢字周阳以累世三公子宽厚笃信着称于时灵帝立逢以太仆豫议增封三百户后为司空卒于执金吾谥曰宣文　　袁隗
按后汉书袁安传逢弟隗少历显官先逢为三公时中常侍袁赦隗之宗也用事于中以逢隗世宰相家推崇以为外援故袁氏贵宠于世富奢甚不与它公族同献帝初隗为太傅董卓忿绍术背己遂诛隗　　袁着按后汉书梁冀传汝南袁着年十九见冀凶纵不胜其愤乃诣阙上书冀闻而密遣掩捕着着变易姓名后托病伪死结蒲为人市棺殡送冀廉知其诈阴求得笞杀之　　袁贺
按后汉书袁安传安元孙闳闳父贺为彭城相注贺
字元服祖父京为侍中安帝始加元服百僚会贺临庄垂出而孙适生喜其嘉会因名字焉　　袁闳
按后汉书袁安传安元孙闳字夏甫少励操行苦身修节父贺为彭城相闳往省谒变姓名徒行无旅既至府门吏不为通会阿母出见闳入白夫人乃密呼见既而辞去郡界无知者及贺卒郡闳迎丧不受赙赗缞绖扶柩冒犯寒露体貌枯毁手足血流见者莫不伤之服阕累征聘举召皆不应居处侧陋以耕学为业延熹末党事将作闳遂散发绝世及母殁不为制服设位时莫能名或以为狂生潜身十八年黄巾贼起相约不入其闾乡人就闳避难皆得全免年五十七卒　　袁忠
按后汉书袁安传安元孙忠字正甫与同郡范滂为友俱证党事得释初平中为沛相乘苇车到官以清亮称及天下大乱忠弃官客会稽上虞后孙策破会稽忠等浮海南投交址献帝都许征为卫尉未到卒　　袁弘按后汉书袁安传安元孙弘节操皆亚于闳弘字卲甫耻其门族贵埶乃变姓名徒步从师不应征辟　　袁基按后汉书袁安传安子京京子汤汤子逢逢子基位至太仆为董卓诛　　袁遗
按三国志注袁遗字伯业绍从兄也为长安令河间张起尝荐遗于太尉朱隽称有冠世之德干时之量　　袁绍按后汉书袁绍传绍字本初汝南汝阳人司徒汤之孙壮健好交结大将军梁冀以下莫不善之少为郎除濮阳长遭母忧去官徙居洛阳绍有姿貌威容爱士养名既累世台司宾客所归加倾心折节莫不争赴其庭辟大将军何进掾为侍御史虎贲中郎将中平五年为佐军校尉灵帝崩绍劝何进征董卓等众军胁太后诛宦官转司隶校尉及卓议欲废立绍勃然曰天下健者岂惟董公横刀长揖径出悬节于上东门而奔冀州董卓购募求绍周珌伍琼为绍说卓卓乃遣授绍勃海太守封邟乡侯初平元年绍遂以勃海起兵讨卓自号车骑将军领司隶校尉韩馥见人情归绍举冀州以让绍绍遂领冀州牧兴平二年拜绍右将军建安元年曹操迎天子都许以绍为太尉封邺侯时曹操自为大将军绍耻为之下伪表辞不受操大惧乃让位于绍二年拜绍大将军锡弓矢节钺虎贲百人兼督冀青幽并四州然后受之四年绍简精兵十万骑万匹欲出攻许以审配逄纪统军事田丰荀谌许攸为谋主颜良文丑为将帅五年进军攻许先遣颜良攻曹操别将刘延于白马绍自引兵至黎阳曹操击颜良斩之绍乃度河壁延津南使刘备文丑挑战曹操又击破之斩文丑再战而禽二将绍军中大震操还屯官度绍进保阳武相持百余日绍军大溃绍与八百骑度河至黎阳北岸入其将军蒋义渠营至帐下把其手曰孤以首领相付矣义渠避帐而处之使宣令焉自军败后发病七年夏薨　　袁术按后汉书袁术传术字公路汝南汝阳人司空逢之子也少以侠气闻举孝廉累迁至河南尹虎贲中郎将时董卓将欲废立以术为后将军术畏卓之祸出奔南阳会长沙太守孙坚杀南阳太守张咨引兵从术刘表上术为南阳太守术从兄绍议欲立刘虞为帝术好放纵惮立长君托以公义不肯同积此衅隙遂成乃各外交党援以相图谋术结公孙瓒而绍连刘表豪杰多附于绍术怒与公孙瓒书云绍非袁氏子绍闻大怒初平三年术遣孙坚击刘表于襄阳坚战死公孙瓒使刘备与术合谋共逼绍绍与曹操会击皆破之四年术引军入陈留屯封丘黑山余贼及匈奴于扶罗等佐术与曹操战于匡亭大败术退保雍丘又奔九江杀扬州刺史陈温而自领之又兼称徐州伯李傕入长安欲结术为援乃授以左将军假节封阳翟侯初术在南阳户口尚数十百万而不修法度以抄掠为资奢恣无厌百姓患之又少见谶书言代汉者当涂高自云名字应之又以袁氏出陈为舜后以黄代赤德运之次遂有僭逆之谋建安二年僭号自称仲家置公卿百官郊祀天地乃遣使以窃号告吕布并为子聘布女布执术使送许术大怒遣其将张勋桥蕤攻布大败而还术又率兵击陈国诱杀其王宠及相骆俊曹操乃自征之术闻大骇即走渡淮留张勋桥蕤于蕲阳以拒操击破斩蕤而勋退走术兵弱大将死众情离叛加天旱岁荒士民冻馁江淮间相食殆尽术不能自立四年夏乃烧宫室奔其部曲陈简雷薄于灊山复为简等所拒遂大困穷归帝号于绍欲北至青州从袁谭曹操使刘备侥之不得过复走还寿春六月至江亭坐箦&amp;#而叹曰袁术乃至是乎因愤慨结病欧血死子曜仕吴为郎中　　袁秘按后汉书袁安传安元孙忠忠子秘为郡门下议生黄巾起秘从太守赵谦击之军败秘以身扞刃死于陈谦以得免注
秘字永宁
　　袁滂
按魏志袁涣传涣父滂为汉司徒
注
滂字公熙纯素
寡欲终不言人之短当权宠之盛或以同异致祸滂独中立于朝故爱憎不及焉　　袁谭
按后汉书袁绍传绍子谭字显思绍以继兄后出为青州刺史建安七年绍薨未及定嗣逄纪审配矫绍遗命奉尚为嗣谭自称车骑将军出军黎阳曹操度河攻谭谭告急于尚尚自将助谭谭与操相拒于黎阳自九月至明年二月大战城下谭尚败退还邺操进军尚逆击破操操军还许郭图辛评构谭攻尚战于外门谭败引兵还南皮尚复自将攻谭谭战大败婴城固守尚围之急谭奔平原而遣辛毗诣曹操请救刘表以书谏谭尚并不从曹操救谭至黎阳尚乃释平原还邺九年三月尚复攻谭于平原曹操因此攻邺十二月曹操讨谭军其门谭夜遁走南皮临清河而屯明年正月急攻之谭欲出战军未合而破谭被发驱驰追者意非恒人趋奔之谭墯马顾曰咄儿过我我能富贵汝言未绝口头已断地　　袁熙
按后汉书袁绍传绍子熙字显雍出为幽州刺史建安十二年奔公孙康于辽东康禽斩之　　袁尚
按后汉书袁绍传绍子尚字显甫绍后妻刘有宠而偏爱尚数称于绍欲以传嗣建安七年绍薨逄纪审配遂矫绍遗命奉尚曹操攻谭谭告急于尚尚自将助谭明年逆击破操操军还许郭图辛评构谭攻尚战于外门谭败还南皮尚复自将攻谭谭战大败婴城固守尚围之急谭奔平原刘表以书谏谭尚不从曹操救谭至黎阳尚乃释平原还邺尚将吕旷高翔畔归曹氏九年三月尚使审配守邺复攻谭于平原曹操因进攻邺凿&amp;#围城引漳水以灌之自五月至八月城中饿死者过半尚闻邺急将军万余人还救城操逆击破之尚走依曲漳为营操复围之未合尚惧求降不听尚还走蓝口操复进急围之尚将马延等临阵降众大溃尚奔中山城中崩沮审配兄子荣开门内操兵谭复攻尚于中山尚败走故安从熙为其将焦触张南所攻奔辽西乌桓十二年曹操征辽西击乌桓尚熙与乌桓逆操军战败走乃与亲兵数千人奔公孙康于辽东尚有勇力先与熙谋曰今到辽东康必见我我独为兄手击之且据其郡犹可以自广也康亦心规取尚以为功乃先置精勇于&amp;#中然后请尚熙熙疑不欲进尚强之遂与俱入未及坐康叱伏兵禽之坐于冻地尚谓康曰未死之间寒不可忍可相与席康曰卿头颅方行万里何席之为遂斩首送之　　袁&amp;#
按尚友录&amp;#阳羡令造长桥以利涉&amp;#生有神异能逆知水旱无疾而卒邑人至今祀之　　魏
　　袁涣
按魏志袁涣传涣字曜卿陈郡扶乐人当时诸公子多越法度而涣清静举动必以礼郡命为功曹郡中奸吏皆自引去后辟公府举高第迁侍御史除谯令不就刘备之为豫州举涣茂才后避地江淮间为袁术所命顷之吕布击术于阜陵涣往从之遂复为布所拘留布初与刘备和亲后离隙布欲使涣作书詈辱备涣不可再三强之不许布破涣得归太祖太祖拜为沛南部都尉迁为梁相以病去官后征为谏议大夫丞相军祭酒前后得赐甚多皆散尽之家无所储时人服其清魏国初建为郎中令行御史大夫事居官数年卒　　袁霸
按魏志袁涣传涣从弟霸公恪有功干魏初为大司农知名于时子亮贞固有学行位至河南尹尚书　　袁徽按魏志袁涣传涣从弟徽以儒素称遭天下乱避难交州司徒辟不至　　袁敏
按魏志袁涣传涣从弟敏有武艺而好水功官至河堤谒者　　袁侃
按袁氏世纪涣子侃字公然论议清当柔而不犯善与人交历位黄门选部郎号为清平稍迁至尚书早卒　　袁&amp;#
按袁氏世纪涣子字宣厚精辩有机理好道家之言少被病未官而卒　　袁奥
按袁氏世纪涣子奥字公荣行足以厉俗言约而理当终于光禄勋　　晋
　　袁准
按晋书袁传从祖准字孝尼以儒学知名注丧服经官至给事中　　袁甫
按晋书袁甫传淮南袁甫字公冑好学以词辩称尝诣中领军何勖自言能为剧县勖善之除松滋令转淮南国大农郎中令年八十余卒于家　　袁毅
按晋书王恂传恂在朝忠正鬲令袁毅尝馈以骏马恂不受及毅败受货者皆被废黜焉　　袁羊
按晋书刘惔传惔少清远有标奇论者比之袁羊惔喜告其母母曰此非汝比勿受之　　袁冲
按晋书袁传从祖准准子冲字景元光禄勋
　　袁&amp;#
按晋书袁传字山甫陈郡阳夏人魏郎中令涣之曾孙也祖父并早卒与弟猷欲奉母避乱求为江淮间县拜吕令转江都因南渡元帝以为丹阳令中兴建拜奉朝请迁治书御史寻除庐江太守大将军王敦引为谘议参军俄为临川太守敦平为镇南将军卞敦军司寻自解还都游于会稽苏峻之难与王舒共起义军以功封长合乡侯征补散骑常侍徙大司农寻除国子祭酒顷之加散骑常侍以年在悬车上疏告老寻卒追赠光禄大夫谥曰恭子乔嗣　　袁猷按晋书袁传弟猷字申甫少与齐名代为
吕令复相继为江都由是俱渡江为丹阳猷为武康兄弟列宰名邑论者美之历位侍中卫尉卿　　袁耽按晋书袁传从祖准准子冲冲子耽字彦道少有才气俶傥不羇为士类所称苏峻之役王导引为参军峻平封秭归男拜建威将军历阳太守咸康初石季龙游骑十余匹至历阳耽上列不言骑少王导请自讨之既而贼骑不多又已退散导止不行朝廷以耽失于轻妄黜之寻复为导从事中郎卒时年二十五　　袁乔
按晋书袁传子乔字彦叔初拜佐著作郎辅国将军桓温请为司马除司徒左西属不就拜尚书郎桓温镇京口复引为司马领广陵相迁安西谘议参军长沙相不拜寻督沔中诸戍江夏随义阳三郡军事建武将军江夏相时桓温谋伐蜀众以为不可乔劝温温从之使乔以江夏相领二千人为军锋与贼大战前锋失利矢及马首左右失色乔麾而进声气愈厉遂大破之长驱至成都李势既降进号龙骧将军封湘西伯寻卒年三十六追赠益州刺史谥曰简　　袁质按晋书袁传从祖准准子冲冲子耽耽子质字道和自涣至质五世并以道素继业及质又以孝行称官历琅邪内史东阳太守　　袁方平
按晋书袁传子乔乔子方平以轨素自立辟大司马掾历义兴琅邪太守　　袁宏
按晋书袁宏传宏字彦伯侍中猷之孙也父勖临汝令宏有逸才文章绝美少孤贫以运租自业谢尚为安西将军豫州刺史引宏参其军事迁大司马桓温府记室温重其文笔专综书记后为东征赋赋末列称过江诸名德而独不载桓彝时伏滔先在温府又与宏善苦谏之宏笑而不答温知之甚忿而惮宏一时文宗不欲令人显问后游青山饮归命宏同载众为之惧行数里问宏云闻君作东征赋多称先贤何故不及家君宏答曰尊公称谓非下官敢专既未遑启不敢显之耳温疑不实乃曰君欲为何辞宏即答云风鉴散朗或搜或引身虽可亡道不可陨宣城之节信义为允也温泫然而止宏赋又不及陶侃侃子胡奴尝于曲室抽刃问宏曰家公勋绩如此君赋云何相忽宏窘急答曰我已盛述尊公何乃言无因曰精金百汰在割能断功以济时职思靖乱长沙之勋为史所赞胡奴乃止后为三国名臣颂从桓温北征作北征赋皆其文之高者性强正亮直虽被温礼遇至于辩论每不阿屈故荣任不至与伏滔同在温府府中呼为袁伏宏心耻之每叹曰公之厚恩未优国士而与滔比肩何辱之甚谢安常赏其机对辩速后安为扬州刺史宏自吏部郎出为东阳郡乃祖道于冶亭时贤皆集安欲以卒迫试之临别执其手顾就左右取一扇而授之曰聊以赠行宏应声答曰辄当奉扬仁风慰彼黎庶时人叹其率而能要焉太元初卒年四十九三子长超子次成子次明子明子有父风最知名官至临贺太守　　袁山松
按晋书袁传子乔乔子方平方平子山松少有才名博学有文章着后汉书百篇衿情秀远善音乐旧歌有行路难曲辞颇&amp;#质山松好之乃文其辞句婉其节制每因酣醉纵歌之听者莫不流涕初羊昙善唱乐桓伊能挽歌及山松行路难继之时人谓之三绝山松历显位为吴郡太守孙恩作乱山松守沪渎城城陷被害　　宋
　　袁湛
按宋书袁湛传湛字士深陈郡阳夏人少为从外祖谢安所知初为卫军行参军员外散骑通直正员郎中军功曹桓元太尉奉军事入为中书黄门侍郎出补桓修抚军长史义旗建高祖以为镇军谘议参军明年转尚书吏部郎司徒左长史侍中以从征功封晋宁县五等男出为高祖太尉长史迁左民尚书徙掌吏部出为吴兴太守&amp;#政和理为吏民所称入补中书令又出为吴国内史义熙十二年转尚书右仆射本州大中正时高祖北伐湛兼太尉与兼司空散骑常侍尚书范泰奉九命礼物拜授高祖高祖冲让湛等随军至洛阳住柏谷坞泰议受使未毕不拜晋帝陵湛独至五陵致敬时人美之十四年卒官时年四十谥曰敬公子淳　　袁豹
按宋书袁湛传湛弟豹字士蔚亦为谢安所知好学博闻多览典籍初为著作佐郎卫军桓谦记室参军大将军武陵王遵承制复为记室参军其年丹阳尹孟昶以为建威司马岁余转司徒左西属迁刘毅抚军谘议参军领记室豹善言雅俗每商较古今兼以诵咏听者忘疲寻转抚军司马迁御史中丞孟昶卒豹代为丹阳尹义熙七年坐使徙上钱降为太尉谘议参军仍转长史高祖遣益州刺史朱龄石伐蜀使豹为檄文九年卒官时年四十一次年以参伐蜀之谋追封南昌县五等子　　袁洵
按宋书袁湛传湛弟豹豹子洵元嘉中历显官庐陵王绍为南中郎将江州刺史年少未亲政洵为长史浔阳太守行府州事元嘉末为吴郡太守元凶弒立加洵建威将军置佐史会安东将军随王诞起义檄洵为前锋加辅国将军事平顷之卒追赠征卤将军谥曰贞子　　袁淑
按宋书袁淑传淑字阳源陈郡阳夏人丹阳尹豹少子也博涉多通好属文辞采遒艳纵横有才辩本州命主簿著作佐郎太子舍人并不就彭城王义康命为军谘祭酒以久疾免官补衡阳王义季右军主簿迁太子洗马以脚疾不拜卫军临川王义庆雅好文章请为谘议参军顷之迁司徒左西属出为宣城太守入补中书侍郎以母忧去职服阕为太子中庶子元嘉二十六年迁尚书吏部郎出为始兴王征北长史南东海太守迁太子左卫率元凶将为弒逆其夜淑在直二更许呼淑及萧斌等流涕谓曰主上信谗将见罪废省内无过不能受枉明旦便当行大事望相与&amp;#力淑及斌并曰自古无此愿加善思劭怒变色斌惧乃曰臣当竭身奉令淑叱之劭愈怒至四更将出呼淑甚急淑眠终不起劭停车奉化门催之相续徐起至车后劭使登车又辞不上劭因命左右与手刃见杀于奉化门外时年四十六劭即位追赠太常世祖即位赠侍中太尉谥曰忠宪公子几敳棱凝摽敳世祖步兵校尉凝太宗世御史中丞出为晋陵太守太宗初与四方国反兵败归降以补刘湛冠军府主簿淑诸子并早卒　　袁顗
按宋书袁顗传顗字景章陈郡阳夏人太尉淑兄子也初为豫州主簿举秀才不行后补始兴王浚后军行参军著作佐郎庐陵王绍南中郎主簿世祖征卤抚军主簿庐江太守尚书都官郎江夏王义恭骠骑记室参军汝阴王文学太子洗马时顗父为吴郡顗随父在官值元凶弒立安东将军随王诞举兵入讨板顗为谘议参军事宁除正员郎晋陵太守遭父忧服阕为中书侍郎又除晋陵太守袭南昌县五等子大明二年除东海王袆平南司马寻阳太守行江州事复为义阳王昶前军司马昶寻罢府司马职解加宁朔将军改太守为内史复为寻阳王子房冠军司马行淮南宣城二郡事五年召为太子中庶子御史中丞领本州大中正七年迁侍中明年除晋安王子勋镇军长史襄阳太守加辅国将军未行复为永嘉王子仁左军长史广陵太守未拜复为侍中领前军将军大明末新安王子鸾以母嬖有盛宠太子在东宫多过失上微有废太子立子鸾之意顗盛称太子好学由是前废帝深感顗景和元年诛群公欲引进顗任以朝政迁为吏部尚书封新隆县子俄而意趣乖异宠待颇衰始令顗参知选事寻复反以为罪使有司纠奏坐白衣领职从幸湖熟往反数日不被唤召顗虑及祸诡辞求出乃除建安王休仁安西长史襄阳太守加冠军将军休仁不行即以顗为使持节督雍梁南北秦四州郢州之竟陵随二郡诸军事领宁蛮校尉雍州刺史顗与邓琬款狎有异志既至襄阳便与刘胡缮修兵械纂集士卒会太宗定大事进顗号右将军以荆州典签邵宰乘驿还江陵道由襄阳顗反意已定诈云被太皇太后令使其起兵便建牙驰檄奉表劝晋安王子勋即大位与琬书使勿解甲子勋即位进顗号安北将军加尚书左仆射子勋征顗下寻阳时刘胡屯鹊尾久不决泰始二年夏加顗都督征讨诸军事来入鹊尾顗本无将略性又怯挠在军中未尝戎服语不及战陈唯赋诗谈义而已不能抚接诸将刘胡每论事酬对甚简由此大失人情及刘胡叛走不告顗顗至夜方知大怒谓其众曰我当自出追之因又遁走至鹊头与戍主薛伯珍及其所领数千人步取青林欲向寻阳叱左右索节无应者伯珍乃斩顗首诣钱溪马军主襄阳俞湛之湛之因斩伯珍并送首以为己功顗死时年四十七顗子戬为伪黄门侍郎加辅国将军戍盆城寻阳败戬弃城走讨禽伏诛　　袁觊
按宋书袁湛传湛弟豹豹子洵洵子觊好学善属文有清誉于世官至司徒从事中郎武陵内史蚤卒　　袁粲按宋书袁粲传粲字景倩陈郡阳夏人太尉淑兄子也父濯扬州秀才蚤卒祖母哀其幼孤名之曰愍孙少好学有清才蚤以操立志行见知初为扬州从事世祖安北镇军北中郎行参军侍中郎主簿世祖伐逆转记室参军及即位除尚书吏部郎太子右卫率侍中孝建元年世祖率群臣并于中兴寺八关斋中食竟愍孙别与黄门郎张淹更进鱼肉食尚书令何尚之密以白世祖世祖使御史中丞王谦之纠奏并免官二年起为廷尉太子中庶子领右军将军出为辅国将军西阳王子尚北中郎长史广陵太守行兖州事仍为永嘉王子仁冠军长史大明元年复为侍中领射声校尉封兴平县子三年坐纳山阴民丁彖文货举为会稽郡孝廉免官寻为西阳王子尚抚军长史又为中庶子领左军将军四年出补豫章太守五年复还为侍中领长水校尉迁左卫将军加给事中七年转吏部尚书其年皇太子冠上临宴东宫愍孙劝颜师伯酒师伯不饮愍孙因相裁辱师伯见宠于上上常嫌愍孙以寒素陵之因此发怒出为海陵太守前废帝即位复为吏部尚书永光元年徙右卫将军加给事中景和元年复入为侍中领骁骑将军太宗泰始元年转司徒左长史冠军将军南东海太守愍孙清整有风操自遇甚厚慕荀奉倩之为人白世祖求改名为粲不许至是言于太宗乃改为粲字景倩焉二年迁领军将军徙中书令领太子詹事固辞不受三年转尚书仆射寻领吏部五年加中书令又领丹阳尹六年徙为右仆射七年领太子詹事未拜迁尚书令坐前选武卫将军江柳为江州刺史柳有罪降为守尚书令太宗临崩粲与褚渊刘&amp;#并受顾命元徽元年丁母忧葬竟摄令亲职加卫将军不受敦逼备至中使相望粲终不受性至孝居丧毁甚二年桂阳王休范为逆粲扶曳入殿辞色哀壮于是陈显达等感激出战贼即平殄事宁授中书监即本号开府仪同三司领司徒以扬州解为府固不肯移三年徙尚书令并固辞服终乃受加侍中进爵为侯又不受顺帝即位迁中书监使镇石头时齐王功高德重天命有归粲自以身受顾托不欲事二姓密有异图升明元年荆州刺史沈攸之举兵齐王自诣粲粲称疾不见谋克日攻齐王于朝堂事泄齐王遣军主戴僧静向石头自仓门得入时粲列兵登东门僧静分兵攻府西门粲欲还赴府既下城列烛自照僧静挺身暗往粲子最觉有异人以身卫粲僧静直前斩之父子俱殒左右各分散粲死时年五十八　　南齐　　袁彖
按南齐书袁彖传彖字伟才陈郡阳夏人也父觊武陵太守彖少有风气好属文及元言举秀才历诸王府参军不就觊临终与兄顗书曰史公才识可嘉足懋先基矣史公彖之小字也服未阕顗在雍州起事见诛宋明帝投顗尸江中不听敛葬彖与旧奴一人微服潜行求尸四十余日乃得密瘗石头后冈身自负土怀其父集未尝离身顗从叔粲外舅蔡兴宗并器之除安成王征卤参军主簿尚书殿中郎出为庐陵内史豫州治中太祖太傅相国主簿秘书丞迁始兴王友固辞太祖使吏部尚书何戢宣旨令就迁中书郎兼太子中庶子又以中书兼御史中丞转黄门郎坐弹谢超宗简奏依违免官寻补安西谘议南平内史除黄门未拜仍转长史南郡内史行荆州事还为太子中庶子本州大中正出为冠军将军监吴兴郡事彖性刚尝以微言忤世祖到郡坐过用禄钱免官付东冶世祖游孙陵望东冶曰中有一好贵囚数日车驾幸冶赐囚徒酒肉敕见彖与语明日释之寻白衣行南徐州事司徒谘议卫军长史迁侍中彖形体充腴有异于众幼而母卒养于伯母王氏事之如亲甚有孝义隆昌元年卒年四十八谥靖子　　袁炳
按南齐书王智深传陈郡袁炳字叔明有文学为袁粲所知着晋书未成卒　　袁廓之
按尚友录廓之字思度阳夏人因父死非命终身不听音乐布衣蔬食足不出户誓不臣宋时人比之晋王裒云颜延之每见叹曰有子如袁廓之足矣后仕齐为太子洗马　　梁
　　袁昂
按梁书袁昂传昂字千里陈郡阳夏人祖洵宋征卤将军吴郡太守父顗冠军将军雍州刺史诛死昂时年五岁徙晋安至元徽中听还齐初起家冠军安成王行参军累迁秘书丞黄门侍郎出为安南鄱阳王长史还为太孙中庶子丁内忧服未除而从兄彖卒昂幼孤为彖所养乃制&amp;#服服阕除右军邵陵王长史俄迁御史中丞依事劾奏不惮权豪当时号为正直出为豫章内史起建武将军吴兴太守永元末义师至京师州牧郡守皆望风降款昂独拒境不受命建康城平昂束身诣阙高祖宥之不问也天监二年以为后军临川王参军事俄除给事黄门侍郎其年迁侍中明年出为寻阳太守六年征为吏部尚书十五年迁右仆射寻为尚书令宣惠将军普通三年为中书监大通元年进号中抚军大将军五年加特进大同六年薨　　袁峻
按梁书袁峻传峻字孝高陈郡阳夏人魏郎中令涣之八世孙也峻早孤笃志好学家贫无书每从人假借必皆抄写自课日五十纸纸数不登则不休息讷言语工文辞义师克京邑鄱阳王恢东镇破冈峻随王知管记事天监初鄱阳国建以峻为侍郎从镇京口王迁郢州兼都曹参军高祖雅好辞赋时献文于南阙者相望焉其藻丽可观或见赏擢六年峻乃拟扬雄官箴奏之高祖嘉焉赐束帛除员外散骑侍郎直文德学士省抄史记汉书各为二十卷又奉敕与陆倕各制新阙铭　　袁君正
按梁书袁昂传昂子君正兼吏部郎以母忧去职服阕为北中郎长史东阳太守寻征还都除豫章内史寻转吴兴太守侯景乱遣于子悦攻之子悦掠夺其财物子女感疾卒　　陈
　　袁敬
按陈书袁敬传敬字子恭陈郡阳夏人也父昂梁侍中司空谥穆公敬纯孝有风格幼便笃学老而无倦释褐秘书郎累迁太子舍人洗马中舍人江陵沦覆流寓岭表高祖受禅敬在广州依欧阳頠及頠卒其子纥据州将有异志敬累为陈逆顺之理言甚切至纥终不从高宗即位遣章昭达率众讨纥纥将败之时恨不纳敬言朝廷义之其年征为太子中庶子通直散骑常侍俄转司徒左长史寻迁左民尚书转都官尚书领豫州大中正累迁太常卿散骑常侍金紫光禄大夫加特进至德三年卒时年七十九赠左光禄大夫谥曰靖德子元友嗣　　袁泌
按陈书袁泌传泌字文洋左光禄大夫敬之弟也清正有干局容体魁岸志行修谨释褐员外散骑侍郎历诸王府佐侯景之乱泌欲求为将是时泌兄君正为吴郡太守梁简文板泌为东宫领直令召募士卒赴援京城陷乃依鄱阳嗣王萧范范卒泌乃降景景平王僧辩表泌为富春太守兼丹阳尹贞阳侯僭位以泌为侍中奉使于齐高祖受禅王琳据有上流泌自齐从梁永嘉王萧庄达琳所及庄僭位以泌为侍中丞相长史天嘉二年泌与琳辅庄至于栅口琳军败众皆奔散唯泌独乘轻舟送庄达于北境属庄于御史中丞刘仲威令共入齐然后拜辞而归诣阙请罪文帝深义之寻授宁远始兴王府法曹参军转谘议参军除通直散骑常侍兼侍中领豫州大中正聘于周使还授散骑常侍御史中丞高宗入辅以泌为云旗将军司徒左长史光大元年卒年五十八谥曰质　　袁枢
按陈书袁敬传敬兄子枢字践言梁吴郡太守君正之子也美容仪性沈静好读书手不释卷家世显贵资产充积而枢独居处率素荣利之怀淡如也起家梁秘书郎历太子舍人轻车河东王主簿安前邵陵王中军宣成王二府功曹史丁父忧居丧以至孝闻绍泰元年征为给事黄门侍郎未拜除员外散骑常侍兼侍中二年兼吏部尚书其年出为吴兴太守永定二年征为左民尚书未至改侍中掌大选事三年迁都官尚书枢博闻强识明悉旧章天嘉元年守吏部尚书三年即真寻领右军将军又领丹阳尹五年以葬父拜表自解葬服阕还复本职其年秩满解尹加散骑常侍废帝即位迁尚书左仆射光大元年卒时年五十一赠侍中左光禄大夫谥曰简懿　　袁宪
按陈书袁宪传宪字德章尚书左仆射枢之弟也年十四被召为国子正言生寻举高第以贵公子选尚南沙公主即梁简文之女也大同元年释褐秘书郎太清二年迁太子舍人侯景寇逆宪东之吴郡敬帝承制征授尚书殿中郎高祖作相除司徒户曹永定元年授中书侍郎太建元年除给事黄门侍郎二年转尚书吏部侍郎寻除散骑常侍侍东宫三年迁御史中丞领羽林监宪详练朝章尤明听断至有狱情未尽而有司具法者即伺闲暇常为上言之其所申理者甚众五年入为侍中六年改授明威将军南康内史秩满除散骑常侍兼吏部尚书十三年迁右仆射参掌选事先是宪长兄简懿子为左仆射至是宪为右仆射台省内目简懿为大仆射宪为小仆射朝廷荣之及高宗不豫宪与吏部尚书毛喜俱受顾命寻除侍中信威将军太子詹事至德元年太子加元服二年行释奠之礼宪于是表请解职后主不许给扶二人进号云麾将军置佐史皇太子颇不率典训宪手表陈谏凡十条皆援引古今言辞切直太子虽外示容纳而心无悛改后主欲立宠姬张贵妃子始安王为嗣尝从容言之吏部尚书蔡征顺旨称赏宪厉色折之曰皇太子国家储嗣亿兆宅心卿是何人轻言废立夏竟废太子为吴兴王后主知宪有规谏之事叹曰袁德章实骨鲠之臣即日诏为尚书仆射祯明元年隋军来伐朝士稍各引去惟宪卫侍左右后主投下井中宪拜哭而出京城陷入于隋授使持节昌州诸军事开府仪同三司十八年卒长子承家
　袁姓部列传二
　　北魏
　　袁式
按魏书袁式传式字季祖陈郡阳夏人汉司徒滂之后父渊司马昌明侍中式在南历武陵王遵谘议参军与司马文思等归姚兴太常二年归国为上客赐爵阳夏子性长者虽羁旅飘泊而清贫守度不失士节时人甚敬重之皆呼曰袁谘议延和二年卫大将军乐安王范为雍州刺史诏式为从事郎中辞而获免式沉静乐道周览书传作字释未就以天安二年卒赠豫州刺史谥肃侯　　袁济
按魏书袁式传式子济袭位魏郡太守政有清称加宁远将军子侄遂居颍川之阳夏　　袁&amp;#
按魏书袁&amp;#传&amp;#字景翔陈郡项人也父宣有才华为刘彧青州刺史沈文秀府主簿皇兴中东阳州平随文秀入国而大将军刘昶每提引之令与其府谘议参军袁济为宗宣时孤寒甚相依附及&amp;#兄弟官显与济子洸演遂各陵竞相排斥&amp;#少以才学擅美一时初为奉朝请景明初李彪在东观&amp;#为徐纥所荐彪引兼著作佐郎以参史事及纥被徙寻解后迁司徒祭酒扬烈将军尚书殿中郎后除豫州中正遭母忧去职熙平初除冠军将军廷尉少卿出为平阳太守神龟末迁冠军将军凉州刺史还拜吏部郎中加平南将军光禄大夫以本将军出为齐州刺史无多政绩孝昌中除安南将军中书令领给事黄门侍郎与徐纥俱在门下并掌文翰&amp;#既才学名重又善附会亦为灵太后所信待后拜度支尚书寻转都官加抚军将军&amp;#名位俱重当时贤达咸推与之然独善其身无所奖拔排抑后进惧其陵己论者鄙之建义初遇害于河阴年五十三赠使持节侍中车骑将军仪同三司青州刺史　　袁跃
按魏书袁跃传跃字景腾陈郡人尚书&amp;#弟也博学&amp;#才性不矫俗笃于交友释褐司空行参军历位尚书都兵郎中加员外散骑常侍将立明堂跃乃上议当时称其博洽后迁车骑将军太傅清河王怿文学雅为怿所爱赏怿之文表多出于跃卒赠冠军将军吏部郎中无子兄&amp;#以子聿修继　　袁扬
按魏书袁&amp;#传&amp;#弟扬本州治中别驾豫州冠军府司马而卒　　袁升
按魏书袁&amp;#传扬弟升太学博士司徒记室尚书仪曹郎中正员郎通直常侍扬死后升通其妻&amp;#惭恚为之发病升终不止时人鄙秽之亦于河阴见害赠左将军齐州刺史　　袁宝首
按魏书袁&amp;#传&amp;#嫡子宝首武定中历司徒记室参军　　北齐
　　袁聿修
按北齐书袁聿修传聿修字叔德陈郡阳夏人魏中书令&amp;#之子也出后叔父跃七岁遭丧居处礼度有若成人九岁州辟主簿性深沉有鉴识清净寡欲与物无竞魏太昌中释褐太保开府西合祭酒年十八领本州中正寻兼尚书度支郎仍历五兵左民郎中武定末太子中舍人天保初除太子庶子以本官行博陵太守数年大有声绩远近称之八年兼太府少卿寻转大司农少卿又除太常少卿皇建二年遭母忧去职寻诏复前官加冠军辅国将军除吏部郎中未几迁司徒左长史加骠骑大将军领兼御史中丞司徒录事参军卢思道私贷库钱四十万聘太原王乂女为妻而王氏已先纳陆孔文礼聘为定聿修坐为首寮知而不劾被责免中丞寻迁秘书监天统中出除信州刺史为政清静不言而治武平初代还寻除都官尚书仍领本州中正转兼吏部尚书仪同三司尚书寻即真聿修少年平和温润在官廉谨当时少匹大宁初以太常少卿出使巡省齐亡入周授仪同大将军吏部下大夫大象末除东京司宗中大夫隋开皇初加上仪同迁东京都官尚书东京废入朝又除都官尚书二年出为熊州刺史寻卒年七十二　　袁奭按北齐书颜之推传袁奭字元明陈郡人梁司空昂之孙也父君方梁侍中奭萧庄时以侍中奉使贡庄败除琅邪王俨大将军谘议入馆迁太中大夫　　北周　　袁敞
按周书萧&amp;#传袁敞陈郡人祖昂司空父士俊安成内史敞少有器量博涉文史以吏部郎使诣阙时主者以敞班在陈使之后敞固不从命主者诘之不能屈遂以状奏高祖善之乃诏敞与陈使异日而进还以称旨迁侍中转左民尚书从琮入隋授开府仪同三司终于谯州刺史子谧谦　　隋
　　袁充
按隋书袁充傅充字德符本陈郡阳夏人也其后寓居丹阳祖昂父君正俱为梁侍中充少警悟年十余岁其父党至门时冬初充尚衣葛衫客戏充曰袁郎子絺兮兮凄其以风充应声答曰唯絺与服之无斁以是大见嗟赏仕陈年十七为秘书郎历太子舍人晋安王文学吏部侍郎散骑常侍及陈灭归国历蒙鄜二州司马充性好道术颇解占候由是领太史令炀帝即位充候帝意欲有所为便奏称天文见象须有改作以是取媚于上大业六年迁内史舍人从征辽东拜朝请大夫秘书少监其后天下乱帝初罹雁门之厄又盗贼益起帝心不自安充复假托天文上表陈嘉瑞以媚于上书奏帝大悦超拜秘书令亲待逾昵帝每欲征讨充皆预知之乃假托星象奖成帝意在位者皆切患之宇文化及杀逆之际并诛充时年七十五　　袁知礼
按北齐书袁聿修传聿修子知礼武平末仪同开府参军事隋开皇中侍御史历尚书民部考功侍郎大业初卒于太子中舍人　　袁承家
按陈书袁宪传宪子承家仕隋至秘书丞国子司业　　唐　　袁朗
按唐书袁朗传朗其先雍州长安人父枢仕陈为尚书左仆射朗在陈为秘书郎后主闻其才诏为月赋一篇芝草嘉莲二颂叹赏尤厚累迁太子洗马德教殿学士陈亡入隋历尚书仪曹郎武德初隐太子与齐王秦王相倾争致名臣以自助时齐王有朗为文学累封汝南县男再转给事中卒　　袁承序
按唐书袁朗传朗从父弟承序为齐王元吉府学士府废补建昌令治尚慈简吏民怀德高宗之为晋王也太宗崇选僚属乃召拜晋王友兼侍读加弘文馆学士卒　　袁利贞
按唐书袁朗传朗从祖弟利贞陈中书令敬孙高宗时为太常博士周王侍读及王立为太子百官上礼帝欲大会群臣命妇合宴宣政殿设九部伎散乐利贞上疏谏帝纳之擢祠部员外郎卒中宗立以旧恩追赠秘书少监　　袁天纲
按唐书袁天纲传天纲益州成都人仕隋为盐官令在洛阳与杜淹王珪韦挺游天纲谓淹曰公兰台学堂全且博将以文章显谓珪法令成天地相临不十年官五品谓挺面如虎当以武处官然三君久皆得谴吾且见之淹以侍御史入天策为学士珪太子中允挺善隐太子荐为左卫率武德中俱以事流巂州见天纲曰公等终且贵杜位三品难与言寿王韦亦三品后于杜而寿过之但晚节皆困见窦轨曰君伏犀贯玉枕辅角完起十年且显立功其在梁益间邪轨后为益州行台仆射天纲复曰赤脉干瞳方语而浮赤入大宅公为将必多杀愿自戒轨果坐事见召天纲曰公毋忧右辅泽而动不久必还果还为都督贞观初太宗召见曰古有君平朕今得尔何如对曰彼不逢时臣固胜之武后之幼天纲见其母曰夫人法生贵子乃见二子元庆元爽曰官三品保家主也见韩国夫人曰此女贵而不利夫后最幼姆抱以见绐以男天纲视其步与目惊曰龙瞳凤颈极贵验也若为女当作天子帝在九成宫令视岑文本曰学堂莹夷眉过目故文章振天下首生骨未成自前而视法三品肉不称骨非寿兆也张行成马周见曰马君伏犀贯脑背若有负贵验也近古君臣相遇未有及公者然面泽赤而耳无根后骨不隆寿不长也张晚得官终位宰相其术精类如此高士廉曰君终作何官谢曰仆及夏四月数既尽如期以火山令卒　　袁客师按唐书袁天纲传天纲子客师亦传其术为廪牺令高宗置一鼠于奁令术家射皆曰鼠客师独曰虽实鼠然入则一出则四发之鼠生三子尝渡江叩舟而还左右请故曰舟中人鼻下气皆墨不可以济俄有一男子跛而负直就舟客师曰贵人在吾可以济江中风忽起几覆而免跛男子乃娄师德也　　袁谊
按唐书袁朗传朗孙谊神功中为苏州刺史司马张沛者侍中文瓘子尝白谊曰州得一长史陇西李亶天下甲门也谊曰夫门户者历世名节为天下所高老夫是也山东人尚婚媾求禄利耳至见危授命则无人焉何足尚邪沛大惭　　袁恕己
按唐书袁恕己传恕己沧州东光人仕累司刑少卿知相王府司马与诛二张以功封南阳郡公未几拜中书令特进南阳郡王罢政事例贬又流环州为周利贞所逼饮野葛数升不死乃击杀之孙高　　袁仁敬
按尚友录仁敬开元中为杭州刺史时元宗自择诸司长官以仁敬刺杭诏宰相诸王御史以上祖道洛滨赐诗亲书以宠其行仁敬治郡之暇尝种九里松　　袁光孚按万姓统谱光孚天宝间为台州刺史沈佺期赠曰公四代衣冠一门忠鲠文才沉毅雅度温良甘雨随转于往还仁风交扇于期月果若其言为良吏矣　　袁光庭按唐书程千里传初禄山构难西北戍兵悉入援故河陇郡县皆陷吐蕃惟河西戍将袁光庭为伊州刺史固守历年终不降诸下同心无携畔者及粮竭手杀妻子自焚死建中初赠工部尚书　　袁履谦
按唐书颜杲卿传杲卿为常山太守禄山反杲卿及长史袁履谦谋图贼元宗拜杲卿卫尉卿兼御史中丞履谦常山太守传檄河北于是赵巨鹿广平河间并斩伪刺史传首常山杲卿兵大振禄山闻兵兴大惧使史思明攻常山杲卿昼夜战六日而陷与履谦同执贼断手足脔之见者垂泣　　袁高
按唐书袁恕己传恕己孙高字公颐擢进士第代宗时累迁给事中建中中拜京畿观察使坐累贬韶州刺史复拜给事中德宗将起卢杞为饶州刺史高当草诏见宰相卢翰曰杞当国反易天常使宗祏失守才示贬斥今还授大州天下其谓何翰不悦命舍人作诏诏出高执不下谏官亦力争帝前帝曰与上佐可乎群臣奉诏翌日遣使慰高曰朕惟卿言切至已如奏卒年六十　　袁滋
按唐书袁滋传滋字德深蔡州朗山人陈侍中宪之后起处士授试校书郎进詹事府司直部官以盗金下狱滋直其冤御史中丞韦贞伯闻之表为侍御史迁工部员外郎韦皋始招来南诏异牟寻内属德宗选郎吏可抚循者擢祠部郎中持节往逾年还使称指进谏议大夫迁尚书右丞为华州刺史召为左金吾卫大将军宪宗监国进拜中书侍郎同中书门下平章事刘辟反诏滋为剑南东西川节度使是时贼方炽又滋兄峰在蜀为辟所劫滋畏不得全久不进贬吉州刺史未几徙义成节度使以户部尚书召改检校兵部拜山南东道节度使徙荆南吴元济之反授彰义节度使滋先世坟墓在蔡吴少阳时为修墓禁刍牧诸袁多署右职滋至治去斥候与元济通好以无功贬抚州刺史未几迁湖南观察使累封淮阳郡公卒　　袁不约
按万姓统谱不约字还朴新城人登长庆三年进士又试平判入等仕至职方员外郎有袁不约集一卷罗隐撰新城筑城记有云天下无事吾乡则有凌准吴降袁不约以文学进　　袁均
按唐书袁滋传滋子均右拾遗
　　袁皓
按尚友录皓字退山宜春人博学能文咸通间举进士累官吉抚二州刺史集贤殿图书使自号碧池处士　　袁郊
按唐书艺文志郊字之仪昭宗时为翰林学士有二仪实录衣服名义图一卷服饰变古元录一卷甘泽谣一卷　　袁人杰
&lt;/div&gt;
    &lt;div class="pagination"&gt;
&lt;a href="氏族典卷诸姓部_page208.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page204.html"&gt;204&lt;/a&gt;&lt;a href="氏族典卷诸姓部_page205.html"&gt;205&lt;/a&gt;&lt;a href="氏族典卷诸姓部_page206.html"&gt;206&lt;/a&gt;&lt;a href="氏族典卷诸姓部_page207.html"&gt;207&lt;/a&gt;&lt;a href="氏族典卷诸姓部_page208.html"&gt;208&lt;/a&gt;&lt;span class="current-page"&gt;209&lt;/span&gt;&lt;a href="氏族典卷诸姓部_page210.html"&gt;210&lt;/a&gt;&lt;a href="氏族典卷诸姓部_page211.html"&gt;211&lt;/a&gt;&lt;a href="氏族典卷诸姓部_page212.html"&gt;212&lt;/a&gt;&lt;a href="氏族典卷诸姓部_page213.html"&gt;213&lt;/a&gt;&lt;a href="氏族典卷诸姓部_page214.html"&gt;214&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page210.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
