<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 207 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 207 页/共 899 页
  </h1>
  <div class="content">
   明
　　勤会
按万姓统谱会浏阳人弘治中举人任梧州府同知
　孙姓部列传二
　　晋
　　孙登
按晋书孙登传登字公和汲郡共人也无家属于郡北山为土窟居之夏则编草为裳冬则被发自覆好读易抚一弦琴见者皆亲乐之性无恚怒人或投诸水中欲观其怒登既出便大笑时时游人间所经家或设衣食者一无所受辞去皆舍弃尝往宜阳山有作炭人见之知非常人与语登亦不应文帝闻之使阮籍往观既见与语亦不应稽康又从之游三年问其所图终不答康每叹息将别谓曰先生竟无言乎登乃曰子识火乎火生而有光而不用其光果在于用光人生而有才而不用其才而果在于用才故用光在乎得薪所以保其耀用才在乎识真所以全其年今子才多识寡难乎免于今之世矣子无求乎康不能用果遭非命仍作幽愤诗曰昔惭柳下今愧孙登或谓登以魏晋去就易生嫌疑故或嘿者也竟不知所终　　孙叔然
按尚友录叔然本名炎与武帝同名故以字称乐安人称东州大儒征为秘书监不就尝作周易春秋例毛诗礼记春秋三传国语尔雅诸注并行于世　　孙铄按晋书孙铄传铄字巨邺河内怀人也少乐为县吏太守吴奋转以为主簿铄自微贱登纲纪时僚大姓不与铄同坐奋大怒遂荐铄为司&amp;#都官从事奋又荐铄于大司马石苞苞辟为掾铄将应命行达许昌会台已密遣轻车袭苞于时汝阴王镇许铄过谒之王先识铄以乡里之情私告铄曰无与祸铄既出即驰诣寿春为苞画计苞赖而获免迁尚书郎在职驳议十有余事为当时所称　　孙楚
按晋书孙楚传楚字子荆太原中都人也祖资魏骠骑将军父宏南阳太守楚才藻卓绝爽迈不群多所陵傲缺乡曲之誉年四十余始参镇东军事后迁佐著作郎复参石苞骠骑军事楚既负其材气颇侮易于苞因此嫌隙遂构苞奏楚与吴人孙世山共讪&amp;#时政又与乡人郭奕忿争武帝虽不显明其罪然以少贱受责遂湮废积年征西将军扶风王骏与楚旧好起为参军转梁令迁卫将军司马惠帝初为冯翊太守太康三年卒三子众洵纂众及洵俱未仕而早终惟纂子统绰并知名　　孙旗
按晋书孙旗传旗字伯旗乐安人也父历魏晋际为幽州刺史右将军旗察孝廉累迁黄门侍郎出为荆州刺史永熙中征拜太子詹事转卫尉免官岁余出为兖州刺史迁平南将军旗子弼及弟子髦辅琰四人并有吏材称于当世遂与孙秀合族及赵王伦起事兄弟旬月相次为公府掾尚书郎弼又为中坚将军领尚书左丞及齐王冏起义四子皆伏诛斩旗夷三族　　孙尹
按晋书孙旗传旗弟尹字文旗历陈留阳平太守早卒　　孙丞
按文士传丞好学有文学作萤火赋行于世为黄门侍郎与顾荣俱为侍臣吴平赴洛为范阳涿令甚有称绩永安中陆机为成都王大都督请丞为司马与机俱被害　　孙惠
按晋书孙惠传惠字德施吴国&amp;#阳人吴豫章太守贲曾孙也父祖并仕吴惠口讷好学有才识州辟不就寓居萧沛之间永宁初赴齐王冏义讨赵王伦以功封晋兴县侯辟大司马户曹掾转东曹属冏骄矜僭侈天下失望惠献言于冏讽以五难四不可劝令归藩辞甚切至冏不纳惠惧罪辞疾去顷之冏果败成都王&amp;#荐惠为大将军参军领奋威将军白沙督是时&amp;#将征长沙王乂以陆机为前锋都督惠与机同乡里忧其致祸劝机让都督于王粹及机兄弟被戮惠甚伤恨之时惠又擅杀&amp;#牙门将梁&amp;#惧罪因改姓名以遁后东海王越举兵下邳惠乃诡称南岳逸士秦秘之以书干越越省书榜道以求之惠乃出见越即以为记室参军专掌文疏豫参谋议除散骑郎太子中庶子复请补司空从事中郎越迁太傅以惠为军谘祭酒除秘书监不拜转彭城内史广陵相迁广武将军安封内史以迎大驾之功封临湘县公元帝遣甘卓讨周馥于寿阳惠乃率众应卓馥败走庐江何锐为安丰太守惠权留郡境锐以他事收惠下人推之惠既非南朝所授常虑谗间因此大惧遂攻杀锐奔入蛮中寻病卒时年四十七丧还乡里朝廷明其本心追加吊赙　　孙晷
按晋书孙晷传晷字文度吴国富春人吴伏波将军秀之曾孙也晷为儿童未尝被呵怒顾荣见而称之及长恭孝清约学识有理义每独处幽暗之中容止瞻望未尝倾邪虽侯家丰厚而晷常布衣蔬食躬亲垄亩诵咏不废父母起居尝馔虽诸兄亲馈而晷不离左右富春车道既少动经山川父难于风波每行乘篮舆晷躬自扶侍所诣之处则于门外树下藩屏之间隐息初不令主人知之兄尝笃疾经年晷躬自扶侍时年饥谷贵人有生刈其稻者晷见而避之须去而出既而自刈送与之乡邻感愧莫复侵犯司空何充为扬州檄晷为主簿司徒蔡谟辟为掾属并不就尚书张国明州土之望表荐晷公车特征会卒时年三十八　　孙盛
按晋书孙盛传盛字安国太原中都人祖楚冯翊太守父恂颍川太守恂在郡遇贼被害盛年十岁避难渡江及长博学善言名理于时殷浩擅名一时与抗论者惟盛而已由是遂知名起家佐著作郎以家贫亲老求为小邑出补浏阳令太守陶侃请为参军庾亮代侃引为征西主簿转参军庾翼代亮以盛为安西谘议参军寻迁廷尉正会桓温代翼留盛为参军与俱伐蜀蜀平赐爵安怀县侯累迁温从事中郎从入关平洛以功进封吴昌县侯出补长沙太守以家贫颇营资货部从事至郡察知之服其高名而不劾之累迁秘书监加给事中年七十二卒盛笃学不倦自少至老手不释卷着魏氏春秋晋阳秋并造诗赋论难复数十篇晋阳秋词直而理正咸称良史焉　　孙统按晋书孙楚传楚子纂纂子统字承公幼与绰及从弟盛过江诞任不羁而善属文时人以为有楚风征北将军褚裒闻其名命为参军辞不就家于会稽性好山水乃求为鄞令转在吴宁居职不留心碎务纵意游肆名山胜川靡不穷究后为余姚令卒子腾嗣以博学着称位至廷尉腾弟登少善名理注老子行于世仕至尚书郎早终　　孙绰
按晋书孙楚传楚子纂纂子绰字兴公博学善属文少与高阳许询俱有高尚之志居于会稽游放山水十有余年除著作佐郎袭爵长乐侯绰性通率好讥调征西将军庾亮请为参军补章安令征拜太学博士迁尚书郎扬州刺史殷浩以为建威长史会稽内史王羲之引为右军长史转永嘉太守迁散骑常侍领著作郎时大司马桓温欲经纬中国以河南粗平将移都洛阳朝廷畏温不敢为异绰乃上疏言之寻转廷尉卿领著作绰少以文才垂称于时文士绰为其冠年五十八卒子嗣有绰风文章相亚位至中军参军早亡　　孙潜
按晋书孙盛传盛子潜字齐由为豫章太守殷仲堪之讨王国宝也潜时在郡仲堪逼以为谘议参军固辞不就以忧卒　　孙放
按晋书孙盛传盛子放字齐庄幼称令慧年七八岁在荆州与父俱从庾亮猎亮谓曰君亦来邪应声答曰无小无大从公于迈亮又问欲齐何庄邪放曰欲齐庄周亮曰不慕仲尼邪答曰仲尼生而知之非希企所及亮大奇之庾翼子爰客尝候盛见放而问曰安国何在放答曰庾稚恭家爰客大笑曰诸孙大盛有儿如此也放又曰未若诸庾翼翼既而语人曰我故得重呼奴父也终于长沙相　　孙瓒
按魏书孙小传小父瓒姚泓安定护军为赫连屈丐所侵瓒率众拒守见杀魏世祖赠振威将军秦州刺史石安县子谥曰戴　　孙护
按北燕录护仕慕容氏为比部尚书累迁尚书左仆射冯跋之潜至龙城也匿于其室及僭伪号署为侍中尚书令封阳平公护里有犬与豕交护见而恶召太史令闵尚筮之尚曰犬豕异类而交违性失伦其于洪范为犬祸将悖乱失众以至败亡明公位及冢宰遐迩具瞻诸弟并封列侯贵倾王室妖见里庭不为他也愿明公戒盈满之失修尚恭俭则妖怪可消永享元吉护默然不悦昌黎尹孙伯仁护弟叱支叱支弟乙拔等俱有才力以骑勇闻跋之起兵勋力居多并冀开府不得遂有怨言每于朝飨之际常拔剑击柱曰建兴大业有殊功焉而滞于散将岂是汉祖河山之义乎跋怒杀之于是进护左光禄大夫开府仪同三司录尚书事以慰其心护自三弟诛后常怏怏有不悦之色跋怒鸩之　　孙敬仁
按北燕录敬仁字元和仕跋为司隶功曹生二子苑尉有名于魏　　孙康
按尚友录康京兆人性敏好学家贫无油于冬月尝映雪读书少清介交游不苟后官至御史大夫　　孙蔚按尚友录蔚家世好学有书七千余卷远近来读者恒有百余人蔚为办衣食　　孙恩
按晋书孙恩传恩字灵秀琅邪人孙秀之族也世奉五斗米道恩叔父泰字敬远师事钱唐杜子恭而子恭有秘术子恭死泰传其术然浮狡有小才诳诱百姓愚者敬之如神王珣言于会稽王道子流之于广州广州刺史王怀之以泰行郁林太守南越以归之太子太傅王雅先与泰善言于孝武帝以为徐州主簿稍迁辅国将军新安太守泰见天下兵起以为晋祚将终乃扇动百姓私集徒众会稽内史谢輶发其谋道子诛之恩逃于海众闻泰死惑之皆谓蝉蜕登仙故就海中资给恩聚合亡命得百余人志欲复雠及元显纵暴吴会百姓不安恩因其骚动自海攻上虞袭会稽及东阳新安等凡八郡一时俱起杀长吏以应之旬日之中众数十万于是据会稽自号征东将军号其党曰长生人宣语令诛杀异已戮及婴孩由是死者十七八畿内诸县处处蜂起朝廷震惧内外戒严遣卫将军谢琰镇北将军刘牢之讨之恩逃入海朝廷以谢琰为会稽率徐州文武戍海浦隆安四年恩复入余姚破上虞进至刑浦害谢琰朝廷大震遣冠军将军桓不才辅国将军孙无终宁朔将军高雅之击之恩复还于海于是复遣牢之东屯会稽吴国内史袁山松筑扈渎垒缘海备恩明年恩复入浃口雅之败绩牢之进击恩复还于海转寇扈渎害袁山松仍浮海向京口刘裕乃总兵缘海距之及战恩众大败狼狈赴船寻又集众欲向京都朝廷骇惧陈兵以待之恩寇广陵浮海而北刘裕与刘敬主并军蹑之于郁洲累战恩复大败由是渐衰弱及桓元用事恩复寇临海临海太守辛景讨破之恩穷蹙乃赴海自沉　　宋
　　孙处
按宋书孙处传处字季高会稽永兴人也高祖东征季高随定京邑以为振武将军卢循之难于石头扞栅戍越城查浦破贼于新亭高祖曰此贼行破应先倾其巢窟遣季高率众三千泛海袭番禺初贼不以海道为防季高至东冲去城十余里城内犹未知季高先焚舟舰悉力登岸即日克拔分遣沈田子等讨平岭表诸郡循众力犹盛自岭道还袭广州季高距战二十余日循乃破走会病卒于晋康子钦公嗣钦公卒子彦祖嗣齐受禅国除　　孙法宗
按宋书孙法宗传法宗吴兴人也父遇乱被害尸骸不收母兄并饿死法宗年小流迸至年十六方得还单身勤苦霜行草宿营办棺椁造立冢墓葬送母兄俭而有礼以父丧不测于部境之内寻求枯骨刺血以灌之如此者十余年不获乃缞绖终身不娶馈遗无所受世祖初扬州辟为文学从事不就　　孙棘
弟
萨

按宋书孙棘传棘彭城彭城人也世祖大明五年发三五丁弟萨应充行坐违期不至依制军法人身付狱未及结竟棘诣郡辞不忍令当一门之苦乞以身代萨萨又辞列门户不建罪应至此狂愚犯法实是萨身自应依法受戮兄弟少孤萨三岁失父一生恃赖唯在长兄兄虽可垂愍有何心处世太守张岱疑其不实以棘萨各置一处语棘云已为谘详听其相代棘颜色甚悦答云得尔且则为不死又语萨亦欣然曰死自分甘但令兄免萨有何恨棘妻许又寄语属棘君当门户岂可委罪小郎且大家临亡以小郎属君竟未妻娶家道不立君已有二儿死复何恨岱依事表上世祖诏曰棘萨甿&amp;#节行可甄特原罪州加辟命并赐帛二十匹　　南齐
　　孙淡
按南齐书孙淡传淡太原人也居长沙事母孝母疾不眠食以差为期母哀之后有疾不使知也豫章王领湘州辟骠骑行参军建元三年蠲租税表门闾卒于家　　梁
　　孙谦
按梁书孙谦传谦字长逊东莞莒人也少为亲人赵伯符所知谦年十七伯符为豫州刺史引为左军行参军以治干称父忧去职客居历阳躬耕以养弟妹乡里称其敦睦宋江夏王义恭闻之引为行参军历仕大司马太宰二府出为句容令清慎强记号为神明泰始初事建安王休仁休仁以为司徒参军言之明帝擢为明威将军巴东建平二郡太守视事三年征还为抚军中兵参军元徽初迁梁州刺史辞不赴职迁越骑校尉征北司马府主簿建平王将称兵患谦强直托事遣使京师然后作乱及建平诛迁左军将军齐初为宁朔将军钱唐令治烦以简狱无系囚在职不受饷遗永明初为冠军长史江夏太守坐被代辄去郡系尚方顷之免为中散大夫明帝将废立欲引谦为心膂使兼卫尉谦不愿出为南中郎司马东&amp;#永元元年迁大夫天监六年出为辅国将军零陵太守九年以年老征为光禄大夫谦自少及老历二县五郡所在廉洁居身俭素十五年卒官时年九十二　　孙廉
按梁书孙谦传谦从子廉便辟巧宦齐时已历大县尚书右丞天监初沈约范云当朝用事廉倾意奉之及中书舍人黄睦之等亦尤所结附遂得为列卿御史中丞晋陵吴兴太守　　陈
　　孙玚
按陈书孙玚传玚字德琏吴郡吴人也祖文惠齐越骑校尉清远太守父循道梁中散大夫以雅素知名玚少倜傥好谋略博涉经史尤便书翰起家梁轻车临川嗣王行参军累迁为安西邵陵王水曹中兵参军事王出镇郢州玚尽室随府甚被赏遇太清之难授假节宣猛将军军主王僧辩之讨侯景也王琳表荐为戎昭将军宜都太守从战有功除员外散骑常侍封富阳县侯寻授假节雄信将军衡阳内史未及之官仍迁衡州平南府司马破黄洞蛮贼有功除东莞太守行广州刺史寻除智武将军监湘州事敬帝嗣位授持节仁威将军巴州刺史高祖受禅征玚为太府卿加通直散骑常侍及王琳入寇以玚为使持节散骑常侍都督郢荆巴武湘五州诸军事安西将军郢州刺史总留府之任天嘉元年授使持节散骑常侍安南将军湘州刺史封定襄县侯玚请入朝征为散骑常侍中领军未拜仍改授持节安东将军吴郡太守秩满征拜散骑常侍中护军留异之反东阳诏玚督舟师进讨异平迁镇右将军顷之出为使持节安东将军建安太守光大中以公事免寻起为通直散骑常侍太建四年授都督荆信二州诸军事安西将军荆州刺史出镇公安玚增修城池怀服边远居职六年又以事免更为通直散骑常侍及吴明彻军败吕梁授使持节督缘江水陆诸军事镇西将军寻授散骑常侍都督荆郢巴武湘五州诸军事郢州刺史十二年坐疆场交通抵罪后主嗣位复除通直散骑常侍兼起部尚书寻除中护军复爵邑入为度支尚书领步兵校尉俄加散骑常侍迁侍中祠部尚书又为五兵尚书领右军将军祯明元年卒官时年七十二赠护军将军谥曰桓子玚事亲以孝闻于诸弟甚笃睦性通泰有财物散之亲友其自居处颇失于奢豪玚二十一子咸有父风世子让早卒第二子训颇知名历临湘令直合将军高唐太守陈亡入隋　　孙缅按尚友录缅为浔阳太守一日出游江渚见一轻舟凌波隐显俄而渔父至神韵清洒垂纶长啸缅心异之因为取鱼渔父笑而答曰其钓非钓宁卖鱼者耶缅益怪之遂褰裳涉水谓曰窃观先生有道者也何不出赞缉熙之美而自晦若是也答曰仆山海狂人不达世务乃歌曰竹竿籊籊湖水悠悠相忘为乐贪饵吞钩非夷非惠聊以忘忧歌竟悠然鼓棹而去　　孙普济按尚友录普济临湘人居丧未葬邻火将及舍普济号恸伏棺上以身蔽火邻人往救之焚炙已闷绝累日乃苏　　北魏
　　孙志
按魏书孙绍传绍祖志济阳太守
　　孙小
按魏书孙小传小字茂翘咸阳石安人父瓒为赫连屈丐所杀小没入宫刑会魏平统万遂徙平城内侍东宫以聪识有智略称未几转西台中散每从征伐屡有战功世祖幸瓜步虑有北寇之虞乃加小左卫将军赐爵泥阳子除留台将军车驾还都迁给事中绾太仆曹转领驾部课理有方畜牧蕃息出为冠军将军并州刺史进爵中都侯迁冀州刺史所在清约当时牧伯无能及也　　孙通
按北齐书孙腾传腾祖通仕沮渠氏为中书舍人沮渠灭入魏及腾贵魏朝赠通使持节侍中都督雍华岐豳四州诸军事骠骑大将军司徒公尚书左仆射雍州刺史　　孙益德
按魏书孙益德传益德乐安人也其母为人所害益德童幼为母复雠还家哭于殡以待县官高祖文明太后以其幼而孝决又不逃罪特免之　　孙协
按魏书孙绍传绍父协字文和上党太守
　　孙惠蔚
按魏书孙惠蔚传惠蔚字叔炳武邑武遂人也小字&amp;#罗自六世祖道恭至惠蔚世以儒学相传太和初郡举孝廉对策于中书省时中书监高闾宿闻惠蔚称其英辩因相谈荐为中书博士转皇宗博士闾被&amp;#理定雅乐惠蔚参其事十七年高祖南征上议告类之礼及太师冯熙薨惠蔚监其丧礼二十二年侍读东宫世宗即位之后仍在左右敷训经典自冗从仆射迁秘书丞武邑郡中正兼黄门侍郎迁中散大夫仍兼黄门久之正黄门侍郎代崔光为著作郎才非文史无所撰着唯自披其传注数行而已迁国子祭酒秘书监仍知史事延昌二年追赏侍讲之劳封枣强县开国男肃宗初出为平东将军济州刺史还京除光禄大夫先单名蔚正始中侍讲禁内夜论佛经有惬帝旨诏使加惠号惠蔚法师焉神龟元年卒于官时年六十七赠大将军瀛州刺史谥曰戴子伯礼袭封　　孙机
按北齐书孙腾传腾贵赠父机使持节侍中都督冀定沧瀛殷五州诸军事太尉公尚书令冀州刺史　　孙绍按魏书孙绍传绍字世庆昌黎人初为校书郎稍迁给事中为门下录事朝廷大事好言得失遂为世知曾着释典论与常景等共修律令未几出除济阴太守还历司徒功曹参军步兵长水校尉正光初兼中书侍郎使高丽还为镇远将军久之为徐兖和籴使还朝大陈军国利害不报绍性抗直每上封事常至恳切不惮犯忤但天性&amp;#脱言乍高下时人轻之绍兄世元早卒世元善弹筝绍后闻筝声便涕泗呜咽舍之而去建义初除卫尉少卿永安中拜太府卿赐爵新昌子永熙二年卒　　孙瑜
按魏书孙绍传绍从父弟瑜济州长史
　　孙彝
按魏书孙绍传瑜弟彝字凤伦太和中举秀才稍迁步兵校尉卒于武邑太守赠征卤将军营州刺史　　孙伯礼按魏书孙惠蔚传惠蔚子伯礼善隶书拜奉朝请员外散骑侍郎宁朔将军步兵校尉国子博士卒赠辅国将军巴州刺史　　孙道登
按魏书孙道登传道登彭城吕县人也永安初为萧衍将韦休等所掳面缚临刃巡远村坞命其招降乡曲道登厉声唱呼但当努力贼无所能贼遂屠戮之又荆州被围行台宗灵恩遣使宗女等四人入城晓喻为贼将所获执女等巡城令其改辞女等大言天军垂至坚守莫降贼忿各刳其腹然后斩首二州表其节义道登等并赐五品郡五等子爵听子弟承袭遣使诣所在吊祭　　孙子良
按魏书张渊传永熙中诏中书舍人孙子良等在门下外省校比天文书　　孙僧化
按魏书张渊传通直散骑常侍孙僧化东莞人识星分案天占以言灾异时有所中普泰中尔朱世隆恶其多言遂系于廷尉免官永熙中出帝召僧化撰兵法未就而帝入关遂罢元象中死于晋阳　　孙安都
按魏书张渊传永熙中出帝召中散大夫孙安都撰兵法未就而帝入关遂罢　　孙伯元
按魏书孙绍传绍爵新昌子卒子伯元袭齐受禅例降　　孙叔利
按魏书孙绍传伯元弟叔利右将军大中大夫　　孙产同按魏书孙惠蔚传惠蔚子伯礼伯礼子产同少有才学早亡时人惜之　　北齐
　　孙腾
按北齐书孙腾传腾字龙雀咸阳石安人少而质直明解吏事魏正光中北方扰乱腾间关危险得达秀容属朱荣建义腾随荣入洛例除冗从仆射寻为高祖都督府长史从高祖东征次齐城有抚宜镇军人谋逆腾知之密启高祖高祖擒破之高祖之为晋州腾为长史加后将军封石安县伯及起义信都除侍中寻加使持节六州流民大都督北道大行台高祖平邺授相州刺史改封咸阳郡公入为侍中时魏京兆王愉女平原公主寡居腾尚之公主不许侍中封隆之无妇公主欲之腾妒隆之遂相间构高祖启免腾官请除外任俄而复之与斛斯椿同掌机密椿既生异端腾虑祸及己遂潜将十余骑驰赴晋阳高祖入讨斛斯椿留腾行并州事又使腾为冀相殷定沧瀛幽安八州行台仆射行冀州事复行相州事天平初入为尚书左仆射兼司空尚书令时西魏遣将寇南兖诏腾为南道行台率诸将讨之腾性尪怯无威略失利而还又除司徒初北境乱离亡一女及贵远加推访终不得疑其为人婢贱及为司徒奴婢诉良者不研虚实率皆免之时高祖入朝左右有言之者高祖大怒解其司徒武定中使于青州括浮逃户口迁太保腾早依附高祖勤力恭谨深见待信及高祖置之魏朝遂志气骄盈与夺由己亲狎小人专为聚敛武定六年四月薨时年六十八赠使持节都督冀定等五州诸军事冀州刺史太师开府录尚书事谥曰文皇建中配飨高祖庙庭子凤珍嗣凤珍庸暗武平中卒于开府仪同三司　　孙搴
按北齐书孙搴传搴字彦举乐安人也少厉志勤学自检校御史再迁国子助教太保崔光引修国史频历行台郎以文才着称崔祖螭反搴预焉逃于王元景家遇赦乃出孙腾以宗情荐之未被知也会高祖西讨命作檄文搴援笔立成其文甚美高祖大悦即署相府主簿专典文笔又能通鲜卑语兼宣传号令寻除左光禄大夫常领主簿世宗初欲之邺总知朝政高祖以其年少未许搴为致言乃果行恃此自乞特进世宗但加散骑常侍搴学浅而行薄尝服棘刺丸李谐等调之曰卿棘刺应自足何假外求司马子如与高季式召搴饮酒醉甚而卒时年五十二赠仪同三司吏部尚书青州刺史　　孙灵晖
按北齐书孙灵晖传灵晖长乐武强人也魏大儒秘书监惠蔚灵晖之族曾王父也灵晖少明敏有器度惠蔚一子早卒其家书籍多在焉灵晖年七岁便好学日诵数千言唯寻讨惠蔚手录草疏不求师友三礼及三传皆通完旨始就鲍季详熊安生质问疑滞然其所发明熊鲍无以异也举冀州刺史秀才射策高第授员外将军后以儒术甄明擢授太学博士迁北徐州治中转潼郡太守天统中敕令朝臣推举可为南阳王绰师者吏部尚书尉瑾表荐之征为国子博士授南阳王经王虽不好文学亦甚相敬重启除其府谘议参军绰除定州刺史仍随之镇绰所为猖獗灵晖唯默默忧&amp;#不能谏止绰欲以管记马子结为谘议参军乃表请转灵晖为王师以子结为谘议朝廷以王师三品启奏不合后主于启下手答云但用之仍手报南阳书并依所奏儒者甚以为荣绰除大将军灵晖以王师领大将军司马绰诛停废从绰死后每至七日及百日终灵晖恒为绰请僧设斋传经行道齐亡后数年卒　　孙惠素
按万姓统谱惠素仕齐为少府卿性至孝吏才强济而临事清刻　　隋
　　孙万寿
按隋书孙万寿传万寿字仙期信都武强人也祖宝魏散骑常侍父灵晖齐国子博士万寿年十四就阜城熊安生受五经略通大义兼博涉子史善属文美谈笑博陵李德林见而奇之在齐年十七奉朝请高祖受禅滕穆王引为文学坐衣冠不整配防江南行军总管宇文述召典军书万寿本自书生从容文雅一旦从军郁郁不得志为五言诗赠京邑知友诗至京盛为当时之所吟诵天下好事者多书壁而玩之后归乡里十余年不得调仁寿初征拜为豫章王长史非其好也王转封于齐即为齐王文学当时诸王官属多被夷灭由是弥不自安因谢病免久之授大理司直卒于官时年五十二有集十卷行于世　　孙景茂按万姓统谱景茂淄州刺史雅有德政论者称为良牧及卒吏民赴葬者数千人

　孙姓部列传六
　　明二
　　孙继鲁
按明外史孙继鲁传继鲁字道甫云南右卫人嘉靖二年进士授澧州知州坐事改国子助教历户部郎中监通州仓历知卫辉淮安二府织造中官过淮继鲁与之忤诬逮至京大学士夏言救免继鲁不谢言不悦改补黎平擢湖广提学副使进山西参政迁陕西右布政使二十六年擢右副都御史巡抚山西继鲁耿介所至以清节闻然好刚使气沾沾自喜总督都御史翁万达议撤山西内边兵并力守大同外边帝报可继鲁抗章争言下廷议廷臣请如万达言帝方倚万达怒继鲁腾私书引往事议君上而夏言亦恶继鲁不为地遂逮下诏狱疽发于项瘐死山西人咸为痛惜宗藩有上书讼其冤者穆宗即位赠兵部左侍郎赐祭葬荫一子谥清愍　　孙光辉
按淄川县志光辉字华国号夹谷生有奇姿嘉靖己丑成进士馆试宸聪特简擢为翰林第一值献庙议礼抗疏忤旨左迁真定节推会迷会台巨寇哨聚为梗光辉毅然以三百骑往覆其巢穴执渠魁以归复以亢直忤直指傅现川劾调南阳寻升留都计部郎无何致政　　孙宏轼
按万姓统谱宏轼字以瞻四川资县人嘉靖乙未进士历浙江海道副使才猷练达政体简严务持大体不事小苛　　孙升
按明外史孙鑨传鑨父升字志高都御史燧季子也嘉靖十四年进士及第授编修累官吏部侍郎严嵩柄国升其门生也独无所附丽会南京礼部尚书缺众不欲行升独请往卒赠太子少保谥文恪升尝念父死宸濠之难终身不书宁字亦不为人作寿父文居官不言人过时称笃行君子　　孙乔
按广济县志乔号木斋祖英孝丰知县乔以嘉靖癸丑进士授户部主事奉督南漕不激不随人咸称便复命道卒　　孙宝
按六合县志嘉靖三十二年倭奴入寇宝应募御之死于阵　　孙镗
按莒州志镗状元坊人省祭官素娴弓马嘉靖三十二年经商江南遇倭犯苏松镗捐赀招兵戮力出战至化堂桥阵&amp;#奏闻赠光禄寺署丞荫子入监　　孙钺按衡州府志钺千户精于技击嘉靖三十二年巨寇李万琦剽劫慕化水福等乡兵道齐遇檄捕之遇于险隘贼伏发死　　孙承祖
按衡州府志承祖幼而骁勇与弟继祖能马上运槊捷疾如飞父钺死于战承祖袭会大洲寇发兵道张九功议剿之以承祖为先锋事起仓卒所从皆乡兵白梃钝戈行无纪律贼猝至承祖挟长矛径前连刺七贼贼大&amp;#承祖方追之而乡兵无一人前者承祖力战入泥淖中遂死于众锋之下　　孙鑨
按明外史孙鑨传鑨字文中举嘉靖三十五年进士授武库主事历武选郎中世宗斋居二十年谏者辄获罪鑨遂引疾归隆庆元年起南京文选司郎中万历初累迁太常少卿历光禄卿引疾归里居十年起故官进大理卿历南京吏部尚书寻改兵部参赞机务会陆光祖去召为吏部尚书二十一年三王并封议起率同列疏争大计京朝官力杜请谒文选员外郎吕引昌鑨甥也首斥之考功郎中赵南星亦自斥其姻一时公论所不予者贬黜殆尽执政皆不悦乃下严旨责部臣专权结党贬南星三官鑨遂乞休且白南星无罪疏入帝怒斥南星为民鑨去志益决固请赐骸骨仍不允鑨遂杜门称疾疏累上帝犹温旨慰留鑨坚卧三月疏至十上乃许乘传归居三年卒赠太子太保谥清简鑨性不谐俗亦不以忤俗为贤　　孙铤按明外史孙鑨传铤南京礼部右侍郎鑨弟
　　孙錝
按明外史孙鑨传錝太仆卿鑨弟
　　孙&amp;#
按明外史石星传嘉靖二十年倭大入朝鲜朝鲜乞援星力主封贡议廷议不许后顾养谦经略朝鲜又请许贡并开市宁波朝议益大哗养谦因荐孙&amp;#自代&amp;#字文融尚书升幼子以兵部侍郎出代养谦加右都御史后官南京兵部尚书加太子少保&amp;#万历二年会试第一有文名为吏部考功文选郎澄清铨法名籍甚其掌南枢时采矿使横出妖人噪众为乱&amp;#请重典治之逻卒四出御史交劾&amp;#滥杀&amp;#乃三疏求去　　孙丕扬
按明外史孙丕扬传丕扬字叔孝富平人嘉靖三十五年进士授行人擢御史历按畿辅淮扬矫然有风裁隆庆中擢大理丞以尝劾高拱拱门生给事中程文诬劾丕扬落职候勘拱罢事得白言官交荐起故官万历元年擢右佥都御史巡抚保定诸府以严为治属吏皆惴惴按行关隘筑边墙万余丈录功进右副都御史中官冯保家在畿内张居正属为建坊丕扬拒不应知二人必怒五年春引疾归其冬大计京官给事中陈三谟御史张道等希居正指劾之居正死事乃解起应天府尹召拜大理卿进户部右侍郎由左侍郎擢南京右都御史以病归召拜刑部尚书囚无淹系改左都御史二十二年拜吏部尚书丕扬挺劲不挠百僚无敢以私干者丕扬性刚不堪受挫三疏乞休最后贻书大学士张位恳其拟旨允放位如其言丕扬闻则大恚谓位逐己上疏力诋位帝得疏不直丕扬丕扬遂坚卧乞归久之起南京吏部尚书辞不就及吏部尚书李戴免帝念丕扬廉直三十六年召起故官屡辞不允明年四月始入都三十八年屡疏求去优诏勉留丕扬齿虽迈帝重其老成清德眷遇益隆而丕扬乞去不已疏复二十余上既不得请则于明年二月拜疏径归家居二年卒年八十三赠太保天启初追谥恭介　　孙大顺
按明外史陶谐传孙大顺字景熙嘉靖末登进士历官福建左布政使终右副都御史广西巡抚子允淳与父同登进士终尚宝丞　　孙大临
按明外史陶谐传孙大顺弟大临字虞臣嘉靖三十五年进士及第授编修吴时来劾严嵩大临为定疏草时来下诏狱大临日饷之药物万历初累官吏部侍郎卒赠吏部尚书谥文僖　　孙文
按明外史俞孜传孙文余姚人幼时父为族人时行棰死长欲报之而力不敌乃伪与和好时行坦然不复疑一日值时行于田间即以田器击杀之坐戍未几遇赦获释　　孙光佑
按山西通志光佑绛州人嘉靖壬戌进士授承天推官升文选司郎中历迁应天巡抚当大水之后请蠲夙逋计所蠲赋无虑数百万石妖僧起京口构结甚众光佑歼厥渠魁改巡川蜀故事蜀藩朝贺拜五叩头光佑请如制王曰诚如先生言第彰先王之过奈何光佑曰克盖前愆正在此举王从之终南京户部侍郎　　孙&amp;#
按溧水县志&amp;#嘉靖间举于乡仕为福建漳浦令在官廉办有声人敬服之　　孙文泽
按邹平县志文泽嘉靖中贡士任阳城主簿阳城多山群不逞聚党为盗文泽奉檄捕之乃练乡兵陈山下为檄谕之曰若以饥故亡命国法不治胁从若去吾不穷若盗闻之散者半越数日又令如前散者十八乃率兵薄之盗悉奔窜山遂空寻谢病归　　孙适
按万姓统谱适字孟博钱塘人博览群集有诗名孝亲友弟弟迪官礼部没适躬往扶柩还葬以一子嗣其后少与翰林王洪善洪家贫亲老禄薄不给适周之终始弗渝善行草尢精于素问针灸术人有疾辄愈之而未尝责其报隐居目泉里号东岩老人诗有东岩老人集子莫监察御史卒于官　　孙枝
按浙江通志枝字敬身孝子宗黻孙也嘉靖进士授太常博士改户科给事中内艰起复补原官历迁刑科左给事中时沈炼冤既白诏逮杨顺路楷扺重辟而相助为罗织者冀幸免请于枝枝断曰顺楷为嵩父子效命两人又效命于顺楷法分首从当诛朝野称快已复论高拱专权进工科都给事枝在掖垣明习天下事知无不言言无不尽而指斥阉寺尤多外补山西参政分守冀宁问疾苦察利弊振废滞招流移罢诸采办杂派边民大悦家居二十余年卒　　孙从龙按吴江县志从龙字汝化隆庆戊辰进士授行人考选当得给事中或劝一谒居正谢不可乃授刑部员外郎录囚粤西多所平反出知广信府升本省按察司副使以疾乞归　　孙应鳌
按贵州通志鳌字山甫清平人幼&amp;#异日诵千言弱冠登丙午乡试第一癸丑成进士改庶常授户科给事中出补江西佥事御流寇有方略迁陕西督学屡迁郧阳巡抚隆庆改元上励政亲贤十事并劾提督太和宫大珰贪欺状上皆纳之寻乞骸归万历初召起原任首请恤录建文死事诸臣并复革除年号未几入为大理卿升户部右侍郎改礼部掌国子监祭酒事以病予告再起南工部尚书卒谥文恭赐祭葬　　孙维城按明外史孙维城传维城字宗甫丘县人隆庆五年进士历知浚太康任丘三县万历十年擢南京御史以救言官范&amp;#夺俸一年忤座主大学士许国出为永平知府迁赤城兵备副使屡进按察使兵备如故寻以右布政使移守宣府改广东左布政使军民奏留之二十九年拜右佥都御史巡抚延绥初维城在宣府与总兵官麻承恩不相能会承恩亦移镇延绥一日维城见城外积沙及城命余丁除之承恩绐其众曰食不宿饱且塞沙可尽乎卒遂噪维城晓之卒悟而散维城因自劾帝慰留然维城竟坐是得疾不数月卒　　孙继先
按明外史刘台传万历初台巡按辽东巡抚张学颜杀降冒功惧台摘发会台劾张居正学颜侦之误谓劾己诣台乞免台愤然作色曰豺狼当道安问狐狸学颜初喜既而大恨之及入为户部诬台私赎锾遂戍台广西暴卒明年御史江东之讼台冤下所司廉问南京御史孙继先发学颜陷台罪帝方庇学颜乃谪继先临清州判官继先字引甫盂人隆庆五年进士终南京吏部主事　　孙继皋
按无锡县志继皋字以德万历二年进士第一人除翰林院修撰充庚辰会试分考官累迁少詹事拜礼部侍郎知乙未贡举改吏部左侍郎摄铨事论救诸谴谪言官及逮系曹御史无所避讳会孝安皇太后山陵帝称疾不送继皋上疏极谏帝不怿遂乞骸归　　孙旬按莱阳县志旬字若穆号浒西父绍先陵川知县旬少负&amp;#才登万历甲戌进士初授行人擢陕西道御史时江陵为相权倾中外旬独亢直不附奉命巡盐浙江值兵变劫抚军旬单身诣垒谕以顺逆呼吸定复遇民变条上善后十策全省士民赖以宁谧再按江西裁抑强宗奏减磁硎巡历顺天贵戚敛手宦寺屏息无敢肆擢顺天府丞迁大理寺左右少卿侍经筵升巡抚操江佥都御史未到官丁内艰卒　　孙玮
按明外史孙玮传玮字纯玉渭南人万历五年进士授行人擢兵科给事中以母病不候命擅归坐谪桃源主簿久之历迁太常卿三十年以右副都御史巡抚保定就进兵部侍郎召为右都御史督仓场进户部尚书督仓场如故四十年以兵部尚书掌左都御史事玮素负时望方欲振风纪而是时朋党势成言路大横会南畿巡按御史荆养乔与提学御史熊廷弼相讦玮议廷弼解职候勘廷弼党官应震吴亮嗣辈遂连章攻玮玮累疏乞休帝皆慰留无何吏部以年例出两御史于外不关都察院玮以失职求去益力疏十余上明年七月稽首文华门出郭候命至十月始予告归天启改元起南京吏部尚书改兵部参赞机务三年召拜刑部尚书其冬以吏部尚书再掌左都御史事累以老疾辞不允明年卒赠太子太保魏忠贤用事陕西巡抚乔应甲劾玮素党李三才赵南星不当叨冒恩恤诏追诰命夺其荫崇祯初复之后谥庄毅　　孙居相
按明外史孙居相传居相字伯辅沁水人万历二十年进士除恩县知县征授南京御史负气敢言连遭内外艰服阕起官出巡漕运还发汤宾尹韩敬科场事当是时朋党势成言路不肖者率附吏部以驱除异己势张甚居相挺身与抗气不少沮四十五年以年例出居相江西参政引疾不就天启改元起光禄少卿改太仆擢右佥都御史巡抚陕西四年春召拜兵部右侍郎其冬魏志贤盗柄复引疾归无何给事中陈序谓居相出赵南星门与杨涟交好序同官虞廷陛又劾居相力荐李三才遂削夺崇祯元年起户部右侍郎专督鼓铸寻改吏部进左侍郎以户部尚书总督仓场高平知县乔淳贪虐为给事中杨时化所劾坐赃二万有奇淳家京师有奥援乞移法司覆讯且讦时化请嘱致隙时化方忧居通书居相报书有国事日非邪氛益恶语为侦事者所得闻于朝帝大怒下居相狱谪戍边七年卒于戍所　　孙鼎相
按明外史孙居相传居相弟鼎相历吏部郎中副都御史巡抚湖广亦有名东林中　　孙慎行
按明外史孙慎行传慎行字闻斯武进人幼嗜学万历二十三年举进士第三人授编修累官左庶子数请假里居键户息交覃精理学四十一年由少詹事擢礼部右侍郎署部事乞归熹宗立召拜礼部尚书初光宗大渐鸿胪寺丞李可灼以红铅九药进俄帝崩廷臣交章劾之大学士方从哲拟旨令引疾归天启元年四月慎行还朝上疏言从哲可灼之罪可灼下吏戍边从哲置不问秦王谊漶由旁枝进封其四子法不当封郡王厚贿近幸遂得温旨慎行坚不奉诏三疏力争不得二年七月谢病去其冬廷推阁臣以慎行为首魏忠贤抑不用已忠贤大炽议修三朝要典红丸之案以慎行为罪魁其党张讷遂上疏力诋有诏削夺未几刘志选复两疏追劾诏抚按提问遣戍宁夏未行庄烈帝嗣位以赦免崇祯元年命以故官协理詹事府力辞不就慎行学既深造其操行皭然不淄为一时搢绅冠八年廷推阁臣屡不称旨最后以慎行名上帝即召之慎行已得疾既入都未及陛见而卒赠太子太保谥文介　　孙如游
按明外史孙如游传如游字景文余姚人都御史燧曾孙也万历二十三年进士累官礼部右侍郎四十七年左侍郎何宗彦去位署印无人大学士方从哲屡以如游请明年三月始得命部事丛积如游决遣无滞七月帝疾大渐偕诸大臣受顾命帝崩郑贵妃惧祸深结李选侍为请封后选侍喜亦为请封太后八月朔光宗即位三日如游请建东宫帝从之俄遵遗旨谕阁臣封贵妃为皇太后如游奏曰不可疏入未报如游寻进本部尚书熹宗为皇孙时未就傅即位七日如游请开讲筵报可十月命以东阁大学士入参机务言者诋其不由廷推交章论列如游屡乞去帝辄慰留天启元年如游十四疏乞去乃加太子太保文渊阁大学士遣官护送荫子给赐悉如彝典家居四年卒赠少保谥文恭　　孙好古
按河南通志好古字太愚汤阴人万历戊戌进士授蒲州守补剑州升南刑部出为黄州知府调承天升川南副使川东参政时蔺州水西两宣抚交构星驰往谕陈说利害土司不敢复讧迁广西右布政未行适抚军征兵土司奢崇明悍不服遣遂劫杀抚道而好古时在客义愤所激大骂诸叛贼遂遇害事闻特赠大理寺卿荫一子彰德卫正千户　　孙振基
按明外史孙振基传振基字肖冈潼关卫人万历二十九年进士除莘县知县调繁安丘三十六年四月以治行征当授给事中先除礼部主事四十年十月命始下振基得户科劲直敢言居谏垣仅半岁数有建白以忧去卒于家　　孙体元
按滨州志体元字复一万历辛丑进士授大同县令擢兵部主事又以才学兼优迁礼部委令教习驸马历阶本部郎出为河南参政重修学校锄除豪恶士民感颂终陕西参政　　孙承宗
&lt;/div&gt;
    &lt;div class="pagination"&gt;
&lt;a href="氏族典卷诸姓部_page206.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page202.html"&gt;202&lt;/a&gt;&lt;a href="氏族典卷诸姓部_page203.html"&gt;203&lt;/a&gt;&lt;a href="氏族典卷诸姓部_page204.html"&gt;204&lt;/a&gt;&lt;a href="氏族典卷诸姓部_page205.html"&gt;205&lt;/a&gt;&lt;a href="氏族典卷诸姓部_page206.html"&gt;206&lt;/a&gt;&lt;span class="current-page"&gt;207&lt;/span&gt;&lt;a href="氏族典卷诸姓部_page208.html"&gt;208&lt;/a&gt;&lt;a href="氏族典卷诸姓部_page209.html"&gt;209&lt;/a&gt;&lt;a href="氏族典卷诸姓部_page210.html"&gt;210&lt;/a&gt;&lt;a href="氏族典卷诸姓部_page211.html"&gt;211&lt;/a&gt;&lt;a href="氏族典卷诸姓部_page212.html"&gt;212&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page208.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
