<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 87 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 87 页/共 899 页</h1>
    <div class="content">父
峤之

按唐书徐浩传浩字季海越州人擢明经有文辞张说称其才繇鲁山主簿荐为集贤校理见喜雨五色鸽赋咨嗟曰后来之英也进监察御史里行辟幽州张守珪幕府历河阳令治有绩东都留守王倕表署其府民有妄作符命者众不为疑浩独按篆诘状果诈为之迁累都官郎中为岭南选补使又领东都选肃宗立繇襄州刺史召授中书舍人四方诏令多出浩手遣辞赡速而书法至精帝喜之又参太上皇诰册宠绝一时授兼尚书右丞进国子祭酒为李辅国谮贬庐州长史代宗复以中书舍人召迁工部侍郎会稽县公出为岭南节度使召拜吏部侍郎与薛邕分典选浩有妾弟&#优托之邕拟长安尉御史大夫李栖筠劾之帝怒黜邕歙州刺史浩明州别驾德宗初召授彭王傅进郡公卒年八十赠太子少师谥曰定始浩父峤之善书以法授浩益工尝书四十二幅屏八体皆备草隶尢工世状其法曰怒猊抉石渴骥奔泉云　　徐钦宪
按唐书李绩传绩本姓徐氏绩子思文子钦宪开元中仕至国子祭酒　　徐佐卿
按尚友录天宝中元宗猎沙苑见有孤鹤射之带箭向西南逝佐卿归山中谓弟子曰吾出游为飞矢所中乃挂箭于壁间曰候箭主至此付还之后元宗幸蜀游观中识其箭乃知佐卿化鹤　　徐卿
按尚友录卿生二子杜甫贺以诗曰孔子释氏亲抱送并是天上麒麟儿末云吾知徐公百不忧积善滚滚生公侯　　徐岱
按唐书徐岱传岱字处仁苏州嘉兴人世农家子于学无所不通辩论明锐座人常屈大历中刘晏表为校书郎观察使李栖筠钦其贤署所居为复礼乡名达于朝擢偃师尉礼仪使蒋镇荐为太常博士专掌礼事从德宗出奉天以膳部员外郎兼博士贞元初为太子诸王侍读迁给事中史馆修撰卒赠礼部尚书　　徐申
按唐书徐申传申字维降京兆人擢进士第累迁洪州长史嗣曹王&#讨李希烈檄申以长史行刺史事任职办迁韶州刺史州民诣观察使以其有功于人请为生祠观察使以状闻迁合州刺史会初置景州授刺史加节度副使迁邕管经略使逾年进岭南节度使刘辟反表请发卒五千循马援故道捣辟不备诏加检校礼部尚书封东海郡公卒赠太子少保谥曰平　　徐昂
按唐书历志宪宗即位司天徐昂上新历名曰观象　　徐仲源按尚友录仲源望江人事母至孝母疾笃仲源割股为糜以进母疾寻愈贞元间旌其门改乡曰孝感　　徐裕按万姓统谱裕为台州刺史迁衢州刘禹锡赠诗曰闻道天台有遗爱人将琪木比甘棠盖道其德政为人所思也　　徐晦
按尚友录晦与杨凭善李夷简弹凭贬临贺尉亲友无敢送者晦独至蓝田与别权德舆谓之曰毋乃为累乎对曰晦自布衣蒙杨公知奖今日远谪安得不与之别数日夷简奏为御史晦谢曰平生未奉颜色公何从而取之夷简曰君不负杨临贺岂负国乎　　徐凝按诗话总龟乐天为杭州刺史访牡丹会徐凝自富春来未识白先题诗白看花乃命徐同醉而归时张祜榜舟而至二生各希首荐白遂试长剑倚天赋余霞成绮诗试讫解送凝为元祜次耳　　徐商
按唐书徐有功传有功五世孙商字义声或字秋卿客新郑再世因为新郑人幼隐终条山擢进士第大中时擢累尚书左丞宣宗诏为巡边使使有指拜河中节度使徙节山南东道咸通初以刑部尚书为诸道盐铁转运使封东莞县子四年进同中书门下平章事出为荆南节度使累进太子太保卒　　徐彦若
按唐书徐有功传商子彦若事僖宗为中书舍人昭宗立再用为御史中丞张浚师败太原以彦若为户部侍郎同中书门下平章事俄代李茂贞为凤翔节度使不得入还为御史大夫干宁复当国进位太保齐国公崔引专政以平章事为清海军节度使卒于镇　　徐循矩
按尚友录循矩吴县人思王府记室贮书万卷优游自适有湖田万步草屋数间皮日休&#借书读之　　徐元之按万姓统谱元之建昌人幼&#悟博通经史年十七第进士累迁监察御史出为湖州刺史　　徐绾
按十国春秋吴越徐绾故孙儒将也儒死绾率士卒来奔武肃王爱其骁勇以其兵为中军号武勇都而署绾为右都指挥使杜棱常切谏之请以士人代不许天复二年武肃王巡衣锦城命绾帅众治沟洫副使成及颇闻士卒怨言请罢其役复未之许也已而武肃王临飨诸将绾谋于座中作乱不果居数日命绾将所部先归杭州及外城纵兵焚掠进逼牙城王子传瑛闭门拒敌武肃王归不得入城及与绾战斩首百余级绾退王乃入城遣顾全武诣广陵说吴武帝且以子为质绾果召田頵于宣州会吴武帝趣頵还頵取武肃王钱百万质文穆王而归绾随頵至宣州后頵败吴获绾载以槛车归浙武肃王剖其心　　徐寅按五代史补王审知馈黄滔鱼滔方与徐寅对谈请寅代为谢笺援笔而成其略曰衔诸断索才从羊续悬来列在雕盘便到冯谖食处时人大称之　　后梁
　　徐怀玉
按五代史徐怀玉传怀玉亳州焦夷人也少事梁太祖与太祖俱起微贱从太祖镇宣武为永城镇将迁左长剑都虞候本名琮太祖赐名怀玉迁沂州刺史齐州防御使天复四年以州兵西迎昭宗都洛阳迁华州观察留后以兵屯雍州复迁右羽林统军屯于泽州太祖时历曹晋二州刺史拜保大军节度使太祖崩友珪自立朱友谦附于晋以袭鄜州执怀玉杀之　　徐温
按五代史吴世家徐温字敦美海州胊山人也少以贩盐为盗行密起合淝以隶帐下行密所与起事刘威陶雅之徒号三十六英雄独温未尝有战功及行密杀朱延寿以功迁右衙指挥使及行密病平生旧将皆以战守在外而温居帐下遂预立渥之功及杀渥又与张颢有隙使锺章杀之归杀渥之罪于颢隆演立温遂专政迁升州刺史八年迁行军司马润州刺史镇海军节度使同平章事十二年封齐国公兼两浙招讨使温虽奸诈多疑而善用将吏温亦自喜智诈以得吴人之心十六年温请隆演即皇帝位不许复请即吴王位乃许遂建国改元拜温大丞相都督中外诸军事封东海郡王隆演卒温越次立其弟溥顺义十年温又请溥即皇帝位溥未许而温病卒年六十六追封齐王谥曰忠武李&#僭号号温为义祖　　徐善
按十国春秋吴徐善洪州人也秦裴拔洪州善有女弟擅殊色为军校所得强纳币焉已竟挟之去善诣广陵白其事是时烈祖府庭甚严布衣游士经岁不得一见而善始至白沙烈祖夜梦神告曰江西秀才徐善见公今在白沙逆旅矣其人良士也且有情事未申宜厚遇之烈祖旦即遣骑迎善既至礼遇优渥因具述女弟被掠状烈祖命购赎归善歙州刺史陶雅闻而异之辟善为从事高祖时官中书舍人　　徐延休按十国春秋吴徐延休字德文会稽人博物多学风度淹雅唐干符中进士昭宗狩石门无学士草诏延休未调官适在旁近逆旅左右言其工文词即召见命视草昭宗善之及还长安不得用枢密使蒋元晖辟为僚佐延休恶其人弃去依锺傅于洪州烈祖时取江西得延休归授义兴县令累官至光禄少尹卒　　徐融按十国春秋吴徐融不知何地人齐王徐知诰秉国政融为知诰宾客刚方率直少所曲徇身处齐幕而实乃心杨氏知诰既蓄异志且欲讽动僚属一日大雪酒酣无以为乐议取雪与古人名巧合者为口令因举&#曰雪下纷纷便是白起宋齐丘继曰着屐登阶必须雍齿融意欲折知诰遽曰诘朝日出争奈萧何知诰大怒收融投之江　　徐仲贤
按十国春秋吴徐仲贤长沙人顺义时为舒城令己又改乐平令皆有能名　　徐知训
按十国春秋吴徐知训温长子也少学兵法不能竟尤喜剑士角抵之戏怙温权势多为不法温出镇润州留知训辅政朝廷誉之称为昌华相公平日陵辱诸将对高祖无君臣礼高祖幼懦常饮酒楼上命优人高贵卿侍酒知训为参军高祖鹑衣髽髻为苍鹘知训因使酒骂坐语侵高祖高祖愧耻泣涕而知训愈狎侮之左右扶高祖起去知训杀一吏乃止初学兵于朱瑾瑾力教之后因索马于瑾瑾不与遂不相能夜遣壮士刺瑾瑾手刃数人瘗舍后知训隐而不问未几出瑾为静淮节度使知训过瑾瑾杀之　　徐知询按十国春秋吴徐知询温第二子也温养子知诰既操国柄威权寖盛金陵行军司马徐玠讽温曰居中辅政之重不宜假于他人当以亲子代之温即遣知询入觐谋代知诰秉钧会温暴死知询奔还金陵拜诸道副都统镇海宁国等军节度使兼侍中辅国大将军检校太尉守中书令金陵尹知询素暗懦遇诸弟颇薄玠知其必败反持其短输诚于知诰由是知询内为诸弟所构外为玠所卖而不知也自以控强兵居重地去知诰如举手易耳温丧未终屡请知诰来金陵知诰有心计阴使人趣其入朝俄知询至广陵知诰疏其罪状谪授统军领镇海军节度使知询既失金陵往时莫府皆散去独李建勋一人随之及至润州常会僚佐谈宴终日永绝顾望未几移镇洪州赐爵东海郡王太和六年卒谥曰康　　徐知诲
按十国春秋吴徐知诲温第三子也知询继温守金陵所为多不道知诲时时伺其阴事以告义兄知诰知询之败知诲构之为多知诰甚德之后以为镇南军节度使知诲先娶太祖功臣吕师造女非嫡出以是常切齿吕氏因醉刺杀之妻以不良死数为厉知诲心恶之延名僧诵梵经为陈因果吕氏忽见形曰吾不解此但报冤尔及镇江西岁余见吕氏在侧暴死子景辽景游南唐受禅待知诲后特优　　徐知谏
按十国春秋吴徐知谏温第四子也幼爽悟喜文墨徐氏诸子知谏最为雅循初知训辅国政无所酝藉温留知谏阴助之诸将常恶知训陵己而以知谏为长者温假子知诰自润州入觐知训会饮山光寺纵饮号呼意在以醉饱过杀知诰知谏阴泄之知诰知诰获免太和改元知谏领镇南军节度使同平章事三年九月卒于官　　徐延琼
按十国春秋前蜀徐延琼字敬明顺圣太后弟也以国戚授武德军节度使兼中书令封赵国公未几与弟延珪皆加太师干德末充京城内外马步指挥使代王宗&#握兵怙权倚势众将为之不平唐师入境宗&#遍杀后主诸幸臣延琼用家赀赂宗&#得免死　　徐瑶按十国春秋前蜀徐瑶字伯玉长葛人从高祖入蜀勇猛善格斗高祖初镇西川时兵皆文身黧黑衣装诡异众目为鬼兵称瑶为鬼魁及克成都积功至大昌军使太子元膺之变瑶帅所部兵奉太子以攻唐道袭顷之王宗黯兵入瑶遂死会同殿前余众皆溃　　后晋　　徐玠
按十国春秋南唐徐玠字蕴圭彭城人敏干有辞辨事郡帅崔洪为军吏洪避朱全忠南奔遣玠先见吴武忠王因得事吴累居右职师出江西为粮料使江西平授吉州刺史时烈祖辅政以玠治郡贪猥不治罢之而义祖悦其善事人引为副使遂见亲狎玠挟宿怨且希义祖意乘间言居中辅政之重不可假异姓宜以嫡子知询代事垂行而义祖梦知询继立玠本诡谲多智善揣摩察知询必败反持其长短自结于烈祖烈祖亦遂爱之尽忘前事镇金陵以为行军司马与周宗李建勋孙晟等&#代吴秘计遂以佐命拜右丞相升元初出为宁国军节度使徙镇南军兼中书令复召为司徒右丞相保大元年五月卒年七十六赠南平郡王　　徐知证
按十国春秋南唐徐知证义祖第五子也事吴历州刺史至节度使烈祖封拜徐氏与李氏同知证初封江王改魏王徐氏诸子知证最为长年及元宗之世尤见优礼内宴辄用家人礼起舞拜跪为寿知证亦以叔父自处无所让年四十二薨　　徐知谔
按十国春秋南唐徐知谔义祖第六子吴时起家太子中舍累迁刺史节度使代兄知询为金陵尹烈祖受禅封饶王已又进封梁王镇润州兼中书令好奇宝怪物所蓄不可计一日游蒜山除地为场联虎皮为大幄号虎帐与宾寮会饮其中忽暴风至裂帐尽碎如飞蝶知谔惧而归属疾数日卒谥曰怀　　徐幼文
按十国春秋南唐徐幼文得索紞占梦之法为人断休咎多奇中冯延鲁子僎举进士一夕梦登崇孝寺幡剎极高处打方响诣幼文叩之幼文曰虽有声价至下地耳明年僎成名或有诮其无验者幼文曰诚如吾语后当知之未数日中书奏主司取士不当遂追榜御试僎果覆落　　徐德昌
按十国春秋后蜀徐德昌成都人广政时为翰林祗候工写人物士女墨彩轻媚为时所称　　后周
　　徐游
按十国春秋南唐徐游知诲子也以义祖故于朝家为宗室封文安郡公初名景游后避元宗名去景字知诲遇元宗有恩故元宗待游及游兄汝南郡公辽尤亲厚出入宫省专典宫室营缮事游虽家世崇贵然颇尚文学居恒与文士辈时时过从元宗创清晖殿于北苑命游与张洎为学士入直其中寻进太子太保后主嗣立喜为文章游复以属文见昵遇宴饮辄流传酣&#更相唱和后主常于清晖殿后建澄心堂为朝廷内地游与辽居中用事即以从子元楀为员外郎凡机事密画中旨多出其间宋师围城分兵署字皆出澄心堂直承宣命谓之澄心堂承旨率游等主之　　徐仲雅
按十国春秋楚徐仲雅字东野其先秦中人徙居长沙有隽才长于诗文起家昭顺观察判官文昭王开天策府以僚佐拓拔恒等十八人为学士仲雅年十八与其列焉楚人以为荣及废王希广之变仲雅闭门不出周行逢为武安节度使署为节度判官辞疾不往行逢怒放之邵州　　徐玑　徐照
按文献通考徐玑徐照翁卷赵师秀四人号永嘉四灵皆晚唐体者也

　尼姓部汇考
凌迪知万姓统谱
　　尼姓
尼见姓苑


　私姓部列传
　　汉
　　私匡
按万姓统谱匡汉人


　舆姓部汇考
郑樵通志
　　以名为氏
周
人名

舆氏云周大夫伯舆之后以王父字为氏又莫舆氏改为舆　臣谨按伯舆名也
凌迪知万姓统谱
　　舆姓
舆望出河南


　书姓部汇考
凌迪知万姓统谱
　　书姓
书商音尚书官名以官为氏


　絮姓部汇考
汉书
　　张敞传注
絮姓也音女居反又音人余反


　诗姓部汇考
凌迪知万姓统谱
　　诗姓
诗见姓纂望出合浦


　闾姓部汇考
郑樵通志
　　以邑为氏
齐
邑

闾氏齐大夫闾丘婴之后或单言闾氏从省文也又改为卢氏廖用贤尚友录
　　闾姓
闾顿丘唐叔之后又望出三原
　闾姓部列传
　　汉
　　闾昭
按姓氏急就篇艺文志五行家有闾昭
　　闾谭
按万姓统谱谭汉人
　　闾子真
按姓氏急就篇汉有闾子真
　　闾德兴
按奇姓通德兴见王僧孺百家谱
　　吴
　　闾丰
按姓氏急就篇丰吴广州刺史
　　晋
　　闾和
</div>
    <div class="pagination">
<a href="氏族典卷诸姓部_page86.html">上一页</a><span>...</span><a href="氏族典卷诸姓部_page82.html">82</a><a href="氏族典卷诸姓部_page83.html">83</a><a href="氏族典卷诸姓部_page84.html">84</a><a href="氏族典卷诸姓部_page85.html">85</a><a href="氏族典卷诸姓部_page86.html">86</a><span class="current-page">87</span><a href="氏族典卷诸姓部_page88.html">88</a><a href="氏族典卷诸姓部_page89.html">89</a><a href="氏族典卷诸姓部_page90.html">90</a><a href="氏族典卷诸姓部_page91.html">91</a><a href="氏族典卷诸姓部_page92.html">92</a><span>...</span><a href="氏族典卷诸姓部_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
