<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 301 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 301 页/共 899 页</h1>
    <div class="content">　　北魏
　　和跋
按魏书和跋传跋代人也世领部落为国附臣跋以才辩知名太祖擢为外朝大人参军国大谋雅有智筭频使称旨拜龙骧将军未几赐爵日南公从平中原以功进为尚书镇邺改封定陵公出为平原太守时群臣皆敦尚恭俭而跋好修虚誉炫耀于时性尤奢淫太祖戒之弗革后车驾北狩豺山收跋刑之路侧妻刘氏自杀以从　　和其奴
按魏书和其奴传其奴代人也少有操行善射御初为三郎转羽林中郎以恭勤致称赐爵东阳子除奋武将军高祖初迁尚书加散骑常侍进爵平昌公拜安南将军迁尚书左仆射太安元年与河东王闾毗太宰常英等并平尚书事在官慎法不受私请和平六年迁司空加侍中皇兴元年长安镇将东平王道符反诏其奴领征西大将军讨之未至而道符败军还三年薨赠平昌王谥曰宣　　和归
按魏书和跋传跋子归从征赫连昌有功拜统万将军赐爵成皋男进爵高阳侯后以罪徙配凉州为民盖吴作乱于关中复拜归龙骧将军往讨之还拜使持节冠军将军雍城镇都大将高阳侯卒　　和天受
按魏书和其奴传其奴薨子天受袭爵初为内行令太和六年迁弩库曹下大夫卒　　和度
按魏书和跋传跋子归高阳侯卒子度袭爵尚书都官郎昌平太守卒　　和延穆
按魏书和跋传度子延穆司州部郡从事早卒　　和安按魏书和跋传延穆子安武定末给事黄门侍郎　　北齐　　和士开
按北齐书和士开传士开字彦通清都临漳人也其先西域商胡本姓素和氏士开幼而聪惠选为国子学生解悟健疾为同业所尚天保初世祖封长广王辟士开开府参军倾巧便僻因此亲狎显祖知其轻薄不令王与小人相亲善责其戏狎过度徙长城后除京畿士曹参军世祖践阼累除侍中加开府遭母刘氏忧帝闻而悲惋遣武卫将军吕芬诣宅昼夜扶侍成服后方还其日帝又遣以犊车迎士开入内帝见晓喻良久然后遣还并诸弟四人并起复本官除右仆射帝先患气因饮酒辄大发动士开每谏不从属世祖寝疾士开入侍医药世祖谓士开有伊霍之才殷勤属以后事又先得幸于胡太后是以弥见亲密赵郡王睿与娄定远等谋出士开属太后觞朝贵于前殿睿面陈士开罪失太后及后主召问士开士开曰先帝群官之中待臣最重陛下谅暗始尔大臣皆有觊觎心若出臣正是剪陛下羽翼宜谓睿等云令士开为州待过山陵然后发遣睿等谓臣真出必心喜之后主及太后然之告睿等如士开旨以士开为兖州刺史山陵毕睿等促士开就路士开载美女珠帘及条诸宝玩以诣定远谢曰诸贵欲杀士开蒙王特赐性命用作方伯今欲奉别谨具上二女子一珠帘定远喜谓士开曰欲得还入不士开曰在内久常不自安今得出实称本意不愿更入但乞王保护长作大州刺史今日远出愿得一辞觐二宫定远许之士开由是得见太后及后主进说帝及太后出定远青州刺史责赵郡王睿以不臣之罪召入而杀之复除士开侍中右仆射定远归士开所遗加以余珍赂之武平元年封淮阳王除尚书令录尚书事复本官世祖时恒令士开与太后握槊又出入卧内遂与太后为乱及世祖崩后弥自放恣琅邪王俨恶之与领军厍狄伏连侍中冯子琮御史王子宜武卫高舍洛等谋诛之伏连发京畿军士帖神武千秋门外并私约束不听士开入殿其年七月二十五日旦士开依式早参伏连前把士开手曰今有一大好事王子宜便授一函云有敕令王向台遣兵士防送禁于治书侍御厅事俨遣都督冯永洛就台斩之时年四十八簿录其家口后诛俨等上哀悼不视事数日追忆不已诏起复其子道盛为常侍又&#其弟士伾入内省参典机密诏赠士开假黄钺十州诸军事左丞相太宰如故士开禀性庸鄙不窥书籍发言吐论惟以谄媚自资云　　隋
　　和洪
按隋书和洪传洪汝南人也少有武力勇烈过人周武帝时数从征伐以战功累迁车骑大将军仪同三司时龙州蛮任公忻李国立等聚众为乱刺史独孤善不能御朝议以洪有武略代善为刺史月余擒公忻国立皆斩首枭之余党悉平从帝平齐进位上仪同赐爵北平侯拜左勋曹下大夫柱国王轨之擒吴明彻也洪有功焉加位开府迁折冲中大夫尉迥作乱相州以洪为行军总管从韦孝宽击之及平相州拜柱国封广武郡公高祖以洪有威名令领冀州事甚得人和数岁征入朝为漕渠总管监转拜泗州刺史属突厥寇边诏洪为北道行军总管击走而还后迁徐州总管卒时年六十四　　唐
　　和逢尧
按唐书赵彦昭传和逢尧岐州岐山人武后时负鼎诣阙下上书自言愿助天子和饪百度有司让曰今天子圣明百司以和尚何所调逢尧不能答流庄州十余年乃举进士高第累擢监察御史突厥默啜请尚公主逢尧以御史中丞摄鸿胪卿报可擢户部侍郎坐善太平公主斥朗州司马终柘州刺史　　后晋
　　和凝
按五代史和凝传凝字成绩郓州须昌人也父矩性嗜酒不拘小节然独好礼文士每倾赀以交之以故凝得与之游而凝幼聪敏形神秀发举进士梁义成军节度使贺辟为从事与唐庄宗战于胡柳战败脱身走独凝随之一骑追几及凝引弓射杀之由此得免因妻之以女天成中拜殿中侍御史累迁主客员外郎知制诰翰林学士知贡举所取皆一时之秀称为得人晋初拜端明殿学士兼判度支为翰林学士承旨天福五年拜中书侍郎同中书门下平章事出帝即位加右仆射岁余罢平章事迁左仆射汉高祖时拜太子太傅封鲁国公显德二年卒年五十八赠侍中凝好饰车服为文章以多为富有集百余卷尝自镂板以行于世　　宋
　　和岘
按宋史和岘传岘字晦仁开封浚仪人父凝岘生之年适会凝入翰林加金紫知贡举凝喜曰我平生美事三者并集此子因名之曰三美七岁以门荫为左千牛备身迁著作佐郎汉干佑初加朝散阶十六登朝为著作郎丁父忧服阕拜太常丞建隆初授太常博士从祀南郊赞导乘舆进退闲雅太祖谓近侍曰此谁氏之子熟于赞相左右即以岘门阀对俄拜刑部员外郎兼博士仍判太常寺干德三年春初克夔州以内衣库使李光睿权知州岘通判州事代还开宝初迁司勋员外郎权知泗州判吏部南曹历夔晋二州通判九年江南平受诏采访太宗即位迁主客郎中太平兴国二年知兖州改京东转运使岘性苛刻鄙吝好殖财复轻侮人尝以官船载私货贩易规利初为判官郑同度论奏既而彰信军节度刘遇亦上言按得实坐削籍配隶汝州六年起为太常丞分司西京复阶勋章服端拱初上躬耕籍田岘奉留司贺表至阙下因以其所著奉常集秘阁集注释武成王庙赞奏御上甚嘉之复授主客郎中判太常寺兼礼仪院事是秋得暴疾卒年五十六　　和
按宋史和岘传岘弟字显仁凝第四子也太平兴国八年擢进士第释褐霍丘主簿雍熙初知崇仁县就拜大理评事江南转运杨缄以其材干奏移知南昌县代还刑部取为详覆官迁光禄寺丞召试中书擢为太子中允命直史馆淳化初撰七榜题名记并补着凝所撰古今孝悌集成十卷以献遂以本官直集贤院三年迁右正言是岁太宗亲试贡士预考校作歌以献称上旨遂以本官和制诰不逾年加水部员外郎知理检院至道元年赐金紫与王旦同判吏部铨是秋晨起将朝风眩暴作而卒年四十五　　和按宋史和岘传岘弟始为三班奉职淳化中献文求试上以故相之后改授大理评事　　和珙
按宋史和岘传岘弟子珙授大理评事
　　和
按宋史和岘传岘弟子补太庙斋郎
　　和斌
按宋史和斌传斌字胜之濮州鄄城人选隶散直为德顺军指挥使擢文思副使权广西钤辖改秦凤广西以蛮事乞留秦州亦请之诏留广西累岁徙泾原进带御器械渭部饥帅王广渊命吏赈给斌曰救之无术是杀之耳广渊以委斌斌择地营居养视有法所活以万数安南入寇复徙广西累迁皇城使昭州刺史以荥州团练使知宜州迁西上合门使知邕州以老请还除高阳关副总管历永兴军路召拜龙神卫四厢都指挥至步军都虞候卒年八十　　和诜
按宋史和斌传斌子诜以荫为河北副将累官至右武大夫威州刺史知雄州上制胜强远弓式能破坚于三百步外边人号为凤凰弓进相州观察使在雄十年颇能侦敌童贯攻燕召诜计事悦之分麾下兵俾以副统制从种师道军于白沟旬有二日而退追兵至北风大雨雹师不能视契丹以背盟谯责薄暮始得还于是贯以契丹尚盛未可图劾诜觇候不实贬濠州团练副使筠州安置后复官卒　　金
　　和安礼
按万姓统谱安礼泰安州刺史贞佑初山东被兵或劝其遁去安礼曰我去城谁与守岂可避难负国恩乎元兵至战旬日城竟不屈而死　　和元恕
按万姓统谱元恕西平县尹劝农兴学折节好贤不为表暴民有讼不加鞭扑惟谕以曲直人知改悔在任五年公无负租蝗不入境　　元
　　和裕
按葛姓统谱裕字仲宽广平人大德间以孝廉举任彭泽县尉追石振遗事建六角亭于读书岩前教子姓读书其中至今睹者犹景慕云　　和孝中
按山西通志孝中长子人性至孝贫甚力穑供甘旨父没庐于墓三年几废栉沐形稿发脱人多怜之至正间旌为孝子　　明
　　和文
按山西通志文字希文平定人邃于学履行甚高洪武初以通经儒士举除刑部郎中莅职勤能升太子赞善致仕诏赐宴赏命诸王公卿赋诗为饯有司护送还乡　　和勇
按名山藏勋封记靖安伯和勇和宁王阿台孙父阿卜只俺授左都督勇以父故为锦衣指挥使正统十四年以紫荆关功历升都督佥事天顺元年进同知五年以游击将军征广蛮成化元年再征有功升左都督加禄岁百石以浔州获叛酋斩首功多封伯流禄千一百石十年卒予谥子忠自历战功为锦衣指挥佥事得世　　和豫
按万姓统谱豫平定人举人
　　和鸾
按万姓统谱鸾字廷瑞山西平定人由举人成化十一年任徐州知州性梗介以廉慎自持以俭约临民不阿上不虐下在治八年深得民心升湖广襄阳府知府　　和鹏
按万姓统谱鹏字大举山西人成化丁未进士鹏性质坚凝不好物累劳身率下如建学校葺厅宇取材聚甓皆躬为处画故民不令而自劝廉洁出于天性不假矫饰后以母丧去任至鬻衣以资行人多怜之官至佥事　　和暲
按万姓统谱暲山东人成化进士
　　和珝
按新泰县志珝成化岁贡
　　和璘
按新泰县志璘弘治岁贡珝弟元谋县丞
　　和承芳
按山西通志承芳平定人有孝行举弘治乡试历任唐山知县赵府审理以外艰还籍斩衰竹杖徒行千里居丧哀毁环堵萧然制终不起世称为真孝廉云　　和俊按朝城县志俊河南获嘉人正德间任教谕以忧去　　和格按茌平县志格内丘举人嘉靖四十四年任知县　　和登泰按丘县志登泰字詹选贡由宿州训导升余干知县以觐告归图书之外一无长物　　和登云
按丘县志登云万历戊子科举人善雄辨有伟略义方训子侄科贡继起其所诱也　　和震
按万姓统谱震祥符人万历进士
　　和仪
按新泰县志仪万历间大使
　　和蕴敬
按山西通志蕴敬平定人生员万历年岁荒输粟二百石又施地二亩为义冢同庠生李采亦捐义地二&#五分蒙恩诏受儒官　　和有礼
按丘县志有礼字范六余干令登泰长子以明经考县丞不就遂以讲学为事戊寅大兵陷城义不苟存冠服坐遂罹祸　　和有仪
按丘县志有仪余干令登泰次子由选贡领天启甲子乡荐事两继母以孝闻族有贫不能婚葬者咸赡之累上公车不第铨考知县未任卒　　和瑜
按新泰县志瑜天启辛酉岁贡郓城教谕
　　和俊
按新泰县志俊漷县典史
　　和光前
按丘县志光前吏目


　涡姓部汇考
郑樵通志
　　以名为氏
楚
人名

涡氏楚大夫封涡因氏焉


　轲姓部列传
　　晋
　　轲弹
按姓氏急就篇西秦有轲弹
　　明
　　轲兴
按万姓统谱兴直隶人宣德间简州卫千户爱惜士卒崇尚礼义尤勤于政事

　拿姓部列传
　　周
　　挐薄
按战国策卫嗣君病富术谓殷顺且曰子听吾言也以说君勿益损也君必善子人生之所行与死之心异始君之所行于世者食高丽也所用者&#错拿薄也群臣尽以为君轻国而好高丽必无与若言国事者子谓君君之所行天下者甚缪&#错主断于国而拿薄辅之自今以往者公孙氏不血食矣君曰善与之相印曰我死子制之嗣君死殷顺且以君令相公子期&#错拿薄之族皆逐之也

　娥姓部汇考
凌迪知万姓统谱
　　娥姓
娥见姓苑又音蚁尧妻舜以娥皇后有此姓


　呙姓部列传
　　后晋
　　呙拯
按尚友录拯字叔济歙人保大间为令雕残之余抚绥有方民感之立去思碑　　宋
　　呙辅
按万姓统谱辅绍兴间秀州教谕
　　明
　　呙校
按万姓统谱校公安人弘治举人
　　呙崇
按万姓统谱崇沂州人正德中任崇安县丞
　　呙文光
按万姓统谱文光公安人登嘉靖戊子乡荐简重雅饬好学强记母成氏有苦节光善事之孝养备至初授四川巴县令勤慎慈惠视民若伤推鞫以情几至无讼赋役与民期会不事鞭笞兴利除害皆以实心行之四民仰其廉平比入觐相率绘象私祀文光素不乐仕进恳乞休归居家二十余年绝迹公庭时或困于衣食有司者为馈粟帛皆不受清洁之操始终无间生平学陶评者谓与潜后先无云所著有拟陶诗　　呙文昌
</div>
    <div class="pagination">
<a href="氏族典卷诸姓部_page300.html">上一页</a><span>...</span><a href="氏族典卷诸姓部_page296.html">296</a><a href="氏族典卷诸姓部_page297.html">297</a><a href="氏族典卷诸姓部_page298.html">298</a><a href="氏族典卷诸姓部_page299.html">299</a><a href="氏族典卷诸姓部_page300.html">300</a><span class="current-page">301</span><a href="氏族典卷诸姓部_page302.html">302</a><a href="氏族典卷诸姓部_page303.html">303</a><a href="氏族典卷诸姓部_page304.html">304</a><a href="氏族典卷诸姓部_page305.html">305</a><a href="氏族典卷诸姓部_page306.html">306</a><span>...</span><a href="氏族典卷诸姓部_page302.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
