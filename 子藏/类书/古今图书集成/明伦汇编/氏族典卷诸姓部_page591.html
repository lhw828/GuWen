<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 591 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 591 页/共 899 页</h1>
    <div class="content">按郑樵通志后汉河南尹爨肃见谢承后汉书　　爨习按云南通志习建宁郡人诸葛亮平南中收其俊杰为官属习与焉官至领军　　爨琛
按万姓统谱琛交州刺史
　　爨亮
按万姓统谱亮凉州刺史
　　爨頠
按郑樵通志宁州刺史爨頠
　　晋
　　爨谷
按晋书陶璜传孙&#时交址太守孙谞贪暴为百姓所患邵吏吕兴杀谞及邓荀以郡内附武帝拜兴安南将军交址太守寻为其功曹李统所杀帝更以建宁爨谷为交址太守　　爨能
按晋书陶璜传孙&#时交址太守马融病卒南中监军霍弋遣杨稷代融与将军毛炅九真太守董元牙门孟干孟通李松王业爨能等自蜀出交址破吴军于古城吴遣虞汜薛珝璜拒稷等稷等既擒并送之稷至合浦发病死孟干爨能李松等至建业&#将杀之或劝&#干等忠于所事宜宥之&#从其言后干逃至京都松能为&#所杀　　爨深
按云南通志深兴古人永嘉中与将军姚岳同破李雄兵仕为本郡太守　　宋
　　爨松子
按宋书文帝本纪元嘉十八年十二月晋宁太守爨松子反叛宁州刺史徐循讨平之　　爨龙颜
按云南通志龙颜即爨士德南宁州人文帝元嘉中累官龙骧将军镇蛮校尉宁州刺史封邛都县侯　　梁　　爨瓒
按云南通志瓒梁武帝时为南宁州刺史有政声　　北魏　　爨云
按云南通志云建宁郡人累官骠骑大将军开府仪同三司南宁州刺史封同乐郡侯　　隋
　　爨翫
按云南通志玩作乱史万岁讨平之
　　唐
　　爨归王
按云南通志归王南宁州西爨白蛮也有才略贞观中为南宁都督忠于唐　　明
　　爨明
按犍为县志明清流乡人永乐间贡生
　　爨勋
按万姓统谱勋云南人正德中湖广郴州判官　谏姓部汇考
郑樵通志
　　以官为氏
谏氏周礼有司谏氏因以为氏见风俗通望出歙郡凌迪知万姓统谱　　谏姓
谏歙郡征音

　翰姓部汇考
凌迪知万姓统谱
　　翰姓
翰见姓苑

　炭姓部列传
　　汉
　　炭虬
按万姓统谱虬长安人

　汗姓部列传
　　周
　　汗明
按战国策汗明见春申君候问三月而后得见谈卒春申君大悦之召门吏为汗先生着客籍五日一见　犴姓部列传
犴
音岸

　　汉
　　犴反
按汉书梁怀王揖传元朔中睢阳人犴反人辱其父而与睢阳太守客俱出同车反杀其仇车上亡去（按注　师古曰犴姓反名也而史记作类犴反则又似复姓矣姑存考）
　暗姓部汇考
凌迪知万姓统谱
　　暗姓
暗见姓苑

　卞姓部列传
　　周
　　卞和
按万姓统谱和楚人常游于荆山得玉璞献之厉王以为诈刖其左足武王即位又献之又以为诈刖其右足及文王即位乃抱璞泣王使人问之曰臣非悲刖宝玉而题之以石真士而名之以诈所以悲也王使玉人琢之果得玉焉遂名曰和氏之璞封零陵侯不就　　卞庄子
按人物考庄子鲁卞邑大夫有勇力
　　汉
　　卞崇
按万姓统谱崇娄县人桓帝时太守薛固为法吏所枉下廷尉崇与乌程钱让诣阙称冤廷尉囚崇等以兵围守苦毒持之崇让恬然自若枉声弥厉天子闻而奇之乃赦固罪　　晋
　　卞俊
按万姓统谱俊冤句人清真有检识乡人郄诜恃才傲俊其故吏被系俊时为尚书郎按其狱诜惧不免俊平心断决之历位汝南相廷尉卿　　卞粹
按晋书卞壸传壸父粹以清辨鉴察称惠帝初为尚书郎杨骏执政人多附会而粹正直不阿及骏诛超拜右丞封成阳子齐王冏辅政为侍中中书令进爵为公长沙王乂专权粹立朝正色乂忌而害之　　卞敦按晋书卞壸传壸从父兄敦字仲仁父俊历位汝南相廷尉卿敦弱冠仕州郡东海王越召为主簿出补汝南内史山简以为司马使监沔北七郡军事中兴建拜太子左卫率时石勒侵逼淮泗除征卤将军徐州刺史及勒寇彭城敦退保盱眙以畏&#贬秩征拜大司农出为湘州刺史苏峻反敦拥兵不下转广州刺史病不之职征为光禄大夫以忧卒谥曰敬子滔嗣　　卞壸
按晋书卞壸传壸字望之济阴冤句人祖统琅邪内史父粹中书令壸弱冠有名誉永嘉中除著作郎遭本州倾覆东依妻兄裴盾元帝镇建邺召为从事中郎委以选举遭继母忧服阕为世子师中兴建补太子中庶子迁詹事转御史中丞忠于事上权贵屏迹迁吏部尚书明帝不豫与王导等俱受顾命辅幼主皇太后临朝壸与庾亮共参机要时庾亮将征苏峻壸固争亮不纳峻果称兵至东陵口诏以壸都督大桁东诸军事与峻大战于陵西为峻所破死之二子眕盱见父没相随赴贼同时见害追谥忠贞壸第三子瞻位至广州刺史瞻弟耽尚书郎　　卞裕
按万姓统谱裕始兴太守
　　卞湛
按万姓统谱湛骠骑将军
　　卞诚之
按万姓统谱诚之光禄勋
　　卞范之
按晋书卞范之传范之字敬祖济阴冤句人也桓元为江州引为长史委以心膂之任潜谋密计莫不决之后元僭位为侍中义军起元为刘毅等所败左右分散唯范之在侧元平斩于江陵　　宋
　　卞延之
按万姓统谱延之冤句人弱冠为上虞令有刚气会稽太守孟凯以长官陵之延之积不能平脱帻投地曰我所以屈卿者正为此帻耳今已投之卿矣卿以一世勋门而傲天下国士拂衣而去　　南齐
　　卞彬
按南齐书卞彬传彬字士蔚济阴冤句人祖嗣之中领军父延之上虞令彬才操不群文多指刺州辟西曹主簿除右军参军家贫出为南康郡丞永元中为平越长史绥建太守卒官　　梁
　　卞华
按梁书卞华传华字昭丘济阴冤句人也晋骠骑将军壸六世孙父伦之给事中华起家齐豫章王国侍郎累迁奉朝请征西行参军天监初转安成王功曹参军兼五经博士聚徒教授华博涉有机辩说经析理为当时之冠江左以来钟律绝学至华乃通焉迁尚书仪曹郎出为吴令卒　　卞诚
按万姓统谱诚冤句人
　　宋
　　卞震
按万姓统谱震成都人蜀举进士为渝州判官蜀平仍旧职会贼杜承褒围城震躬率士卒与刺史陈文袭夹攻之贼遂平仕终虢州录事参军　　卞衮
按宋史卞衮传衮字垂象益州成都人父震工为诗以虢州录事参军卒太平兴国八年衮登进士第累迁大理评事知将乐县改光禄寺丞通判泗州迁着作佐郎广南转运使承受公事俄通判宣州淳化中课最改太常丞咸平初迁监察御史为淮南转运副使同荆湖发运使以干职闻入判三司开拆司再为淮南转运使咸平六年以为刑部员外郎充盐铁副使景德初疽发于背卒弟辰为临颍主簿子咸为将作监主簿衮明敏有吏干累掌财赋清心治局号为称职　　卞大亨
按万姓统谱大亨字嘉甫先泰州人初由乡举入太学升舍有声靖康中携二子走行在丞相范宗行以遗逸荐后特恩调怀宁簿未几隐居象山手植万松于径行吟其间自号隐居士好读左氏传及迁固诸史为诗歌拟杜少陵素习养生精医卜之书着松隐集二十卷尚书类数二十卷改注杜诗三十卷传信方一百卷　　卞圜
按万姓统谱圜字子东象山人性&#异于书无所不读入太学蜚腾英誉人号卞夫子登绍兴三十年进士第授扬州倅着论语大意二十卷行于世　　元
　　卞琛
按元史卞琛传琛大名人世为农夫游学京师补国子生既而丁母忧至正十二年邻郡盗起未几来剽掠琛与从子小十府史李仲亨等协谋统丁壮击贼众溃被擒仲亨小十皆死贼素知琛谕之从琛唾骂不止贼屡胁不听杀之　　明
　　卞礼
按万姓统谱礼洪武中定兴知县为政公平抚民有方凡廨舍坛场学校皆所建置　　卞荣
按万姓统谱荣字华伯江阴人正统乙丑进士历官户部郎中能为歌古诗邸舍卷册填委公退泚笔顷刻辄数十篇文章汪洋亭蓄隐然名动吴越间荣性旷达逍遥徜徉殆三十年以老疾卒　　卞同
按万姓统谱同汉阴人景泰中知东安鲠介不阿事勤敏学宫旧在城外士称不利同主议力徙之任劳不懈自兹文教聿兴厥功甚巨立碑记绩至今不泯　　卞谌
按万姓统谱谌字信卿嘉善人正德进士授广信府推官为人机警决狱精当虽老吏不逮尝经铅山岭道有卧尸忽夜梦一人谓佣者为主所杀密访其人淂之遂服辜府称神明　　卞锡
按万姓统谱锡字叔孝嘉善人嘉靖丙辰进士历官吏部员外郎
　练姓部汇考
廖用贤尚友录
　　练姓
练河内征音今建安多此姓

</div>
    <div class="pagination">
<a href="氏族典卷诸姓部_page590.html">上一页</a><span>...</span><a href="氏族典卷诸姓部_page586.html">586</a><a href="氏族典卷诸姓部_page587.html">587</a><a href="氏族典卷诸姓部_page588.html">588</a><a href="氏族典卷诸姓部_page589.html">589</a><a href="氏族典卷诸姓部_page590.html">590</a><span class="current-page">591</span><a href="氏族典卷诸姓部_page592.html">592</a><a href="氏族典卷诸姓部_page593.html">593</a><a href="氏族典卷诸姓部_page594.html">594</a><a href="氏族典卷诸姓部_page595.html">595</a><a href="氏族典卷诸姓部_page596.html">596</a><span>...</span><a href="氏族典卷诸姓部_page592.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
