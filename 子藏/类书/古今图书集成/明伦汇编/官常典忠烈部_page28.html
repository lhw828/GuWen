<!DOCTYPE html>
<html>
 <head>
  <meta charset="utf-8"/>
  <title>
   官常典忠烈部 - 第 28 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   官常典忠烈部 - 第 28 页/共 50 页
  </h1>
  <div class="content">
   按贵州通志廷烈鸣高次子年十八娶吴氏生子甫一岁闻父阵亡弃家募兵援省誓报父雠屡立奇功加参将转战至鸭池河死之　　李师圣
按隆昌县志师圣举人天启间任大同推官遇城陷阖家殉难赐恤典荫一子迎晙　　南居业
按明外史南企仲传企仲子居业万历三十二年进士恬于宦达天启中始为礼部主事寻引疾归城陷骂贼不屈死赠太仆少卿　　周嗣颐
按常德府志嗣颐常德卫指挥崇祯元年有陵南贼二百强劫桃源白昼扬帆而下嗣颐率千户李先开追之贼舍舟登岸众寡不敌嗣颐遂受杀抚院嘉其忠勇立祠以祀　　李琼
按会昌县志琼崇祯元年流贼犯境琼奋勇杀贼数十复鏖战而死知县苏甘雨申闻旌表　　韩元亨
按平远县志元亨邑诸生赋性忠义慷慨崇祯戊辰大饥竭囊赈济贫瘠待以举火会贼首锺凌秀陈万煽乱猖甚众莫敢当元亨画策保其乡里贼畏不敢犯驱贼至上杭帅子弟乡勇与贼鏖战元亨手杀数贼以援寡遂遇害赣院卢恪义之行牌立祠祀之旌曰文雄武英　　王仕俊
按宁州志仕俊彭原所百户崇祯初流寇近郊仕俊率兵御剿于牛头巘奋勇先登杀贼数十贼众我寡围仕俊于沟岸孤立无援仕俊度不免乃叱&amp;#而前手刃数贼自刎而死榇旋人争哭之　　党还醇　史之栋　安上达　李廷表　杨其　　礼　萧如龙　何秉忠　李荫　陈蠡测　梅　　友松　任光裕　杨按明外史忠义传还醇字子贞三原人天启五年进士授休宁知县有善政以父忧归崇祯二年服阕起官良乡十二月城突被围还醇督吏民乘城拒守或言县小无兵盍避去还醇毅然曰吾守土吏也去将安之救兵不至力屈城破与典史史之栋教谕安上达训导李廷表驿丞杨其礼并死焉事定父老觅还醇尸得之草间赤身面缚体被数枪群哭而殓之上达贵州安顺人万历末年举于乡谒选得教谕至是阖门死难事闻赠还醇光禄丞予祭葬有司建祠官其一子之栋等亦赠恤给驿归其丧已而吏科上言还醇城亡与亡之死靡贰犹曰有守土责也之栋上达等&amp;#贱下吏倘抱头鼠窜何地不可容身乃致命遂志有死无陨即破格褒崇谁曰不可朝廷必不惜今日之虚名作将来之忠义乃仅赠良乡主簿国学教职于圣主优恤之典谓何帝感其言下部更议乃赠上达五经博士与其礼等及千户萧如龙何秉忠百户李荫并配祀还醇祠武举人陈蠡测诸生梅友松等十五人烈妇朱氏等十七人并建坊旌表无何顺天府尹刘宗周以上达得死难之正请赠翰苑宫坊以为世劝不报当是时列城被兵多失守其以死事闻者更有香河知县任光裕滦州知州杨光裕赠恤如还醇赠光禄少卿并任一子　　李献明　王元雅　何天球　徐泽　武起潜按明外史忠义传献明字思皇寿光人崇祯元年进士授保定推官明年十一月遵化被围巡抚王元雅与推官何天球遵化知县徐泽及先任知县武起潜等凭城拒守时献明以察核官库在城中或谓此邑非君所辖去无罪献明正色曰莫非王土安敢见危避难请守东门未几城破遂死之元雅太原人为巡抚数月即遇变自缢而死天球以永平推官理遵化军饷泽字兑若襄阳人献明同年进士&amp;#任甫七日与天球起潜并殉难起潜字用潜进贤人天启五年进士初为武清知县有诸生为人所讦纳金酒瓮以献起潜召学官及诸生贫者数人置瓮庭中谓之曰美酒不可独享与诸君共之酒尽金见其人惶恐请罪即以金分畀贫者治县一年有声调繁遵化坐事被劾解官候代遂及于难三年正月巡抚方大任论畿辅诸臣功罪因言元雅有失城罪而一死节概凛然足以盖愆其秋枢辅孙承宗请恤殉难诸臣亦首元雅帝赠献明天球光禄少卿泽光禄丞俱荫一子元雅以大吏失城赠恤不及　　彭文炳
弟文炜　文&amp;#　文
灿　子遇扬　遇
按沂州志文炳字太岩由沂州卫指挥历任顺天巡抚标下游击将军驻札遵化于崇祯二年边侥之变城破文炳同巡抚王元雅死节时弟文炜文&amp;#文灿子遇扬遇阖家死之一门忠烈崇祀乡贤　　田毓龄
按安肃县志毓龄字椿裔举人署教遵化己巳十月城陷守东门死难　　姜炳
按莱阳县志崇祯二年冬土贼董大成率众攻城炳以与大成有旧愿往说之缒城诣贼营极陈利害大成闻之有悔心众贼惧有变乱刀砍死之　　王行健
子
奎光

按蠡县志行健万历己未进士任户部广东清吏司主事管仓差五月报羡米二千余石管厂差六月裁匠人冒破二千余两管新饷库一年报羡银六千余两俱咨部纪录九江口钞官九江阅月除正项解足外羡银四千五百两尽数买铜解部公用以亲老辞官归养台省时荐章七上曾未之出己巳兵薄都城倡义赍本捐饷千金奉旨建坊优旌林下修蠡两关石桥往来永赖兵至蠡城分守南门汛地不离同长子廪生奎光殉难　　秦光祖
按泾阳县志光祖少习骑射崇祯己巳贼至仗剑从戎为流矢所中犹力战不已竟死于贼　　赵友梧
按泾阳县志友梧字凤喈崇祯间岁贡时群盗&amp;#起友梧率居民守堡练兵与贼战屡多斩获贼攻城五日不能下计诎夜遁后以奸人内应城陷死之　　李亨按泾阳县志亨勇敢多力崇祯己巳愤贼乱自请从军所杀伤甚众值群卒溃散独奋身入贼营被害　　边万里按永平府志万里山海卫百户以都司管中军事崇祯己巳入卫京师行至蓟州五里桥敌兵掩至据桥大战自未至酉身被重围力战死　　杨廷栋
按永平府志廷栋山海卫百户少以勇力称为扬武营千总郡城破奋击死之　　蔡国勋
按永平府志国勋山海卫千户率兵恢复遵化侦探军情奋勇直前力战而死阁部孙承宗题恤赠指挥佥事　　严大宽
按永平府志大宽山海卫千户从总兵赵率教应援遵化中途适众溃大宽力战不退死之　　杨呈芳
按永平府志呈芳字桂林山海卫人由明经授鲁山令居官平易时土寇蜂起与衙胥结通呈芳知事不克济冠带坐堂上贼环侍不忍加害出入数次始戕之为具棺殓后其弟往收其尸经年启视面貌如生事闻赠汝州知州　　唐之靖
按永平府志之靖绍兴府山阴县人由举人崇祯元年任武学科正三年永平被围之靖度不能支先令阖家俱焚因谓左右曰吾死之后亦焚吾尸遂西向再拜自缢而亡从容就义论者惜之事定入武庙忠烈祠崇祀　　鲁绍宗
按平远县志绍宗邑人初为掾吏慷慨有大节崇祯戊辰知县金一鳌莅任流寇猝至檄绍宗往招抚苏俊等降之又御贼于下坝等处斩获贼数十给把总衔督乡兵斩贼首黎二总等一鳌上其功于虔抚洪瞻祖授石正营把总奉剿坝头梅子畬铁山嶂等处斩首二百余生擒余汝器岐眉总等贼四名又密擒叛抚贼苏俊等斩级百余巡道谢琏多其功赏赉有加时九连山贼犯境绍宗斩贼首谢九功又生擒谢一善等八十余名辎重器械不计是时三省具疏合荐授守备崇祯二年流贼吴日舜谢学能等复行劫掠长乐界又贼刘喇梨千斤拔等寇大埔连山等处绍宗先登擒获最多又进剿梨树坪塘坪二处擒获徐阿等绍宗数年身历行间所至有功邑人赖之崇祯三年流贼又至绍宗易之即单骑入贼中迨溃围出坠马马逸绍宗步战相接死之当事甚为伤悼平邑为置祭田付子孙祀之　　郑国昌　程应琦　张凤奇　罗成功　赵允　　殖　焦延庆　张国翰　廖汝钦　唐之俊　　韩洞原　周祚新　冯维京　胡起鸣　胡光　　奎　田种玉按明外史忠义传国昌邠州人万历三十五年进士历官山西参政崇祯元年以按察使治兵永平迁山西右布政使上官奏留之三年正月值城被围国昌登城守御须臾北楼火发城遂破国昌自缢于城上中军守备程应琦从之应琦妻奔告国昌妻与之偕死知府张凤奇推官罗成功卢龙教谕赵允殖副总兵焦延庆东胜卫指挥张国翰及里居中书舍人廖汝钦武举人唐之俊诸生韩洞原周祚新冯维京胡起鸣胡光奎田种玉等十数人皆死国昌凤奇一门尽死事闻赠国昌太常卿凤奇光禄卿并赐祭葬荫一子成功等赠恤有差凤奇阳曲人起家乡举　　南企仲按明外史本传企仲字伯渭南人祖大吉正德中进士历绍兴知府有声王守仁方家居大吉从之游为辟稽山书院聚诸生讲学守仁极称之企仲举万历八年进士以祖母年高请终养时相张居正夺情为其所恶下抚按勘问时论骇焉十二年起授兵部主事乞假归里人有寓赀其家者夫妇并没企仲呼其子还之尚书孙丕扬闻其事遂调之吏部企仲不知也历考功文选郎中擢太常少卿进太仆卿陈马政七事多见施行三十年帝以疾诏免矿税释系囚录建言贬斥诸臣既而悔之命矿税如故余所司议行而吏刑二尚书李戴萧大亨迟回数日未奏企仲抗疏劾之请亟罢二臣以谢天下敕二部如诏奉行以收人心帝大恚传谕尽停二事嘉戴大亨守法而落企仲一官戴等引咎乞毋以人言中止帝竟不从是时给事中萧近高御史李培余懋衡亦上疏请信明诏帝益怒并夺其俸因命曩岁降谪若邹元标等官六品以上者镌二秩用六品以下者贬杂职杂职者斥为民旨下举朝大骇辅臣合词论救报曰朕怒南企仲当君父遘疾时狂言无上又使新进言官逞臆妄论故有此旨今镌二秩者停俸一年贬杂职者镌一秩为民者并免先是起废命下中外欢呼至是更以人言重其罚朝野益失望于是廷臣有咎企仲激沮者刑科给事中张凤翔遂劾企仲先为吏部挤同官武之望而去之见摈清议故假建言博名遂削企仲籍天启初起太常卿迁南京户部右侍郎引疾归崇祯二年荐起南京户部尚书明年就改吏部寻以老致仕李自成陷渭南不食而卒年八十七赠太子太保　　张承祚
按平远县志承祚本邑守备崇祯三年五总遗孽锺凌秀等作乱纠集贼党数千流会昌武平上杭等县杀伤官兵承祚追贼死之　　刘之纶
按明外史本传之纶字元诚宜宾人家世务农之纶读书暇从父兄力田天启初举乡试值奢崇明反倡父老守城上书监司请扼贼归路监司不能用贼得渡泸逸去崇祯元年第进士改庶吉士与同馆金声友善相与结贤豪养死士备国家缓急用明年冬都城被兵数上书陈方略帝壮之会声召对荐之纶知兵帝即召见奏对称旨超擢兵部右侍郎副尚书闵梦得协理京营戎政之纶未受任时已贷数百金制木为西洋大小炮百余具又制独轮火车偏厢车兽车皆轻捷利用而所请弓矢器甲主者不以时应所招死士又不得给衣装赏犒费之纶以为言因进曰臣用兵有大纲十六字始则尊礼英豪召募义勇继则任贤使能赏功罚罪有节目八字气以吞之计以取之因请精兵一万为进攻计帝亦不能尽从时武经略满桂方战殁朝廷大震之纶冒风雪驰通州守者不纳夜宿古庙明年正月引兵前连奏军机七疏俱不报而朝士忌其骤贵巡按御史董羽宸因劾其逗遛骚扰之纶疏辨末言舍安就危忧君父而独肩至艰之任以积骸成山流血成川时孤军独进遇敌未尝损一人宜为羽宸所怪异小人量隘有事则推委无事则议论止从一侍郎起见耳乞削臣今官赐骸骨归田养母臣不胜至愿帝优诏策厉之会遵化失守永平援军皆观望独之纶奋前约总兵马世龙吴自勉趋永平牵制而亲率所部直抵遵化离城八里营于娘娘山世龙等负约遇三万骑来迎二十二日兵交之纶发一火炮有所击伤再发则炮炸营中自乱左右请结阵徐退之纶慨然曰吾受天子厚恩誓捐躯以报战不捷死耳敢言退者斩乃再战自辰至酉士殊死力斗矢尽短兵接之纶知不可为大呼曰死死负天子恩解所佩印付家人曰持此归报朝廷俄身被两矢遂死全军尽没世龙等在蓟州拥兵不救之纶骤膺重寄卒未训练徒以忠义激发与之同尽天下称其忠母陈氏年七十五子二长五岁次二岁家贫不能返柩母疏于朝命给驿还赐一祭半葬任一子国学生至十五年廷臣复请追恤赠兵部尚书　　杨尔俊
按卢龙县志尔俊汝宁通判庚午城陷不屈遇害敕祀表忠祠　　陈靖华
按卢龙县志靖华东胜卫指挥掌永平卫印兴屯利国抚绥有方庚午守东城死于难　　陆橘　李应阳　张俊　郭重光　张宗仁　　张礼　李大敬　张尚义　傅守望按卢龙县志陆橘医官李应阳张俊郭重光张宗仁张礼李大敬张尚义傅守望俱死庚午之变附祀表忠祠　　梁壮威　卜小&amp;#　房应祥
按卢龙县志壮威千总也品格轩昂膂力过人精于骑射庚午城陷人或劝之去壮威曰吾守死于此吾事也何去奋力临敌射不虚发会矢尽持短兵接战死乱兵中祀表忠祠卜小&amp;#城守千总亦战死房应祥城守中军督乡兵巡城城陷血战而死　　胡承祚　张学闵
按卢龙县志胡承祚张学闵皆卢龙人膂力弓马擅名一时庚午为城守总管城陷俱战死堞间　　石可玩
按卢龙县志可玩卢龙人时为千总庚午城陷闭门阖室自焚　　胡登龙
子
光奎

按卢龙县志登龙卢龙人庚午城破登龙义不求生携子生员光奎暨阖门男妇俱投火中而死　　罗世杰
弟曰&amp;#　曰
采　曰圻

按卢龙县志世杰永平生员庚午之变有弟三人曰&amp;#曰采曰圻一弟守家世杰同二弟守城城陷皆死于战守家者亦自杀　　田土&amp;#
按卢龙县志士&amp;#生员种玉侄庚午城将陷赴战死于东城上　　李光春　丁应抡　李文灿　胡起鸿　刘可　　足　张鸿鸾按卢龙县志李光春丁应抡李文灿胡起鸿刘可足俱生员张鸿鸾武生同死庚午之变附祀表忠祠　　张汝恭按滦州志汝恭字行五廪生授徒北平庚午城破众溃汝恭期共城存亡独力战中五创死旨旌其忠　　王信按云南通志信四川宜宾人崇祯间知呈贡县普名声叛镇抚令信为监军败绩骂贼而死事闻予赠荫　　游大勋　赵定周按云南通志大勋江南婺源贡生崇祯间任通判好士恤民以才略着普名声叛大勋督土舍王显祖及郡人赵定周往御营垒未立贼突至土兵奔溃大勋正色当之遂遇害定周亦死立祠祀之　　张余刚
子
鸿猷

按埔阳县志余刚滦州人崇祯庚午流寇陈癞掠湖寮三河危如累卵知县李秀实檄三河乡兵临河御敌余刚为先锋时各兵俱畏缩余刚挺身击贼死之子鸿猷邑庠生惧父履险因与余刚负戟前驱见父亡愤不顾身横枪刺贼数人亦死之秀实悼其父子义勇旌额曰忠孝一门备牲诣其家祭焉　　阎敏行
按杞县志敏行字讷之崇祯庚午武举寇围城战于山字头被执死之　　袁之渊
按杞县志之渊邑庠生教授大梁出曹门遇寇欲收之帐下骂詈不从遂遇害　　李时新
按济南府志时新商河举人授直隶武强县知县以廉干着声调枣强会妖贼数千作乱剽掠近邑亲率土兵迎敌歼其渠魁余党散平两台疏荐拟升京秩以疾告归值叛兵陷城不屈死之崇祯六年诏赠光禄寺署正　　王国安
按济南府志国安商河贡生任曲阜县教谕丁忧回籍崇祯四年有叛兵围城国安督众御敌城陷被执不屈身死六年朱巡抚大典题请赠国子监助教赐祭　　谢指挥
按郴州志谢指挥领茶陵哨军分守桂阳崇祯四年粤贼锺凌秀陷城被执抗不屈膝贼劈其膝遂支解之　　何宗说
按始兴县志宗说读书自负少有大志落落无所阿从崇祯辛未遇贼执之命之跪坚节不屈驱之行厉声骂贼曰士可杀不可辱与其屈身于汝等非我志也宁至于死贼怒遂戮之　　李能一
按英德县志能一业儒骁勇过人崇祯四年流贼劫塘下村群族被掳能一独与贼斗斩八九贼贼以枪刺之乃夺回枪复毙二贼枪折被擒贼逼之跪能一厉声骂贼义终不屈竟被害　　黄岳采
按同安县志岳采崇祯初以掾尉广东英德四年贼犯城督兵与贼战死之英德人立祠祀之　　邓葵
按广东通志葵乐昌人忠毅邓颙后裔邑诸生性负刚侠崇祯辛未流贼破城葵身护县令林开馥骂贼而死　　张瑶　王与夔　张俨然　张联台　李调　　蒋时行　李让　吴之秀　贾煜　张庆云　　张茂贞　张茂恂按明外史忠义传瑶蓬莱人天启五年进士授开封府推官绝请寄抑豪强吏民畏如神崇祯四年行取入都吏科宋鸣梧力援宋玟为给事而抑瑶仅得府同知瑶大怒疏摭玟行贿状吏部尚书闵洪学等亦劾瑶馈遗奔竞鸣梧复极论之遂谪河州判官未赴旋里明年正月李九成等逼登州瑶率家众登陴拒守城陷瑶犹挥石奋击贼拥执之大骂不屈被杀妻女四人&amp;#投井死赠光禄少卿先是贼陷新城举人王与夔张俨然死之其陷他县者贡生张联台蒋时行亦死之皆格于例不获旌礼部侍郎陈子壮上言举贡死难无恤典旧制也然名既登于天府恩独后于流官九泉之下能无怨恫比者武举人李调御贼捐躯已蒙赠恤武途如此文儒安得独遗乞量赠一官永为定制可之乃赠与夔俨然宛平知县联台时行顺天府教授其后地方死难若举人李让吴之秀贾煜张庆云贡生张茂贞张茂恂皆赠官如前制　　张光奎兄
光玺
　王肇生　吴开先　刘自安
按明外史忠义传光奎泽州人仕至山东右参政崇祯五年流贼躏山西监司王肇生知歙人吴开先勇略便宜署为将使击贼战泽州城西贼败去从沁水转掠阳城开先恃勇渡沁战北留墩下击斩数百人炮尽无援一军尽殁贼乃再犯泽州光奎方里居与兄守备光玺千总刘自安等率众固守八日援兵不至城陷&amp;#死之泽大州也远近为震动事闻赠光禄卿光玺等赠恤有差　　杨于楷　张友程　李呈章　赵一亨　侯标按明外史张光奎传崇祯五年紫金梁等寇辽州里居行人杨于楷与主事张友程佐知州信阳李呈章拒守力屈城陷于楷被执骂贼死呈章友程及举人赵一亨侯标&amp;#死之赠于楷光禄少卿　　徐从治　张可大　吴世扬　严正中　屈宜　　阳　谢琏　徐得时　翟升按明外史本传从治字仲华海盐人万历三十五年进士除桐城知县筑堤八万余丈以捍水灾坐事贬武学教授屡迁南京礼部郎中济南知府举卓异迁兖东副使驻沂州天启元年妖贼徐鸿儒反郓城连陷邹滕峄县伏党沂州为内应从治捕得之严兵守请起家居故总兵杨肇基主兵事而献捣贼中坚之策于巡抚赵彦遂灭鸿儒事详彦传时副使王从义佥事来斯行并为监军有功从治功最旋以右参政分守济南录功进右布政使督漕江南会余孽复煽巡抚王惟俭奏留之寻告归大计中浮言议调庄烈帝嗣位以故秩饬蓟州兵备军久缺饷诸营噪而甲巡抚王应豸及巡按总兵谕弗听从治偕总兵麻登云驰入营给以三月饷卒欲给如额质登云从治还告应豸勒兵逼之乱遂定时崇祯二年春也进秩左布政使请告归四年起饬武德兵备孔有德反山东巡抚余大成檄从治监军明年正月驰赴莱州而登州已陷大成削籍遂擢从治右副都御史代之与登莱巡抚谢琏并命诏琏驻莱州从治驻青州调度兵食从治曰吾驻青不足镇莱人以驻莱足系全齐命乃与琏同受事于莱有德辽人与耿仲明李九成毛承禄辈皆毛文龙帐下卒也文龙死走入登州登莱巡抚孙元化官辽久素言辽人可用乃用承禄为副将有德仲明为游系九成亦为偏裨且多收辽人为卒是年大凌河新城被围部檄元化发劲卒泛海趋耀州盐场示牵制有德诡言风逆逗遛乃命从陆赴宁远十月晦有德及九成子千总应元统千余人以行经月抵吴桥县人罢市众无所食宿一卒与诸生角有德笞之众大哗九成先赍元化银市马塞上用尽无以还适至吴桥闻众怨遂与应元谋率部卒劫有德有德从之还兵大掠陷陵县临邑商河残齐东围德平既而舍去陷青城新城剽掠厌乃整众东巡抚余大成者江宁人天启时为职方郎中尝奏发大学士刘一私书齮之去大成亦移疾归后魏忠贤党召复其官而大成卒以事忤忠贤至削籍崇祯改元复起故官加太仆少卿有清执名遂由太常少卿擢右副都御史巡抚山东大成虽久居兵部军旅非所长白莲余贼未靖又有逃兵之变不能讨御史谢三宾宋贤先后诋之及闻有德叛托疾数日始遣中军沈廷谕参将陶廷鑨往御廷谕遇贼而走廷鑨复大败大成乃移兵追贼而元化军亦至元化字初阳嘉定县人登乡科从徐光启游得西洋火器法天启六年会试入都值广宁覆没条备京防边二策告当事给事中侯震旸荐之朝又以孙承宗请令主建炮台及教练法赞画经略军前元化因请据宁远前屯以策千王在晋不能用又与袁崇焕争在晋建重关之非承宗行边还奏授兵部司务已而承宗代在晋筑台制炮如元化言召还为职方主事崇焕守宁远复命元化为赞画崇焕与在晋及满桂相失元化还朝请以关外事专委崇焕恶崇焕者谮之魏忠贤罢其官崇祯元年起武选员外郎进职方郎中经略崇焕乞以自辅改山东右参议整饬宁前兵备京师戒严崇焕入援及下狱祖大寿溃还元化调剂令复入关朵颜乘虚犯宁锦遣将击却之时永平失守关内外相隔绝者半年余军食久虚将士单弱列城得无虞元化力也三年六月皮岛副将刘兴治为乱廷议复设登莱巡抚遂擢元化右佥都御史任之驻登州遣使谕定兴治明年岛众乱兴治被杀元化请以副将黄龙代先后汰其兵六千余人及有德变大成所遣兵败以抚自愚而元化亦力主抚檄贼所过郡县毋邀击贼长驱无敢加一矢者贼佯许元化降元化师次黄山馆而返贼兵遂抵登州元化遣将张焘率辽兵驻城外总兵张可大发南兵拒贼元化犹招贼降贼不听五年正月战城东可大兵方胜焘遽退可大兵遂败焘兵半降贼贼遣归为内应士民争请勿容入元化不从贼俱阑入中军耿仲明都司陈光福等夕举火导贼自东门入城遂陷元化自刎不殊与参议宋光兰佥事王征及府县官悉被执惟可大死之大成闻乃驰入莱州为守御计初登州被围朝廷镌大成元化三级令办贼及登失守革元化职候勘而以谢琏代时有德推九成为主己次之仲明又次之用巡抚关防檄州县兵饷而令元化等移书大成求抚欲畀以登州一郡有德党参将余五化力言抚可成大成为闻于朝言官力攻之帝乃命革大成职候勘而以从治代当从治琏未受事时贼先已破黄县知县吴世扬死之已而攻莱从治琏与总兵杨御蕃等分陴守御蕃肇基子也积战功至通州副总兵会登州陷兵部尚书熊明遇奏令署总兵官尽将山东兵与保定总兵刘国柱天津总兵王洪&amp;#期并进遇贼新城洪先走御蕃拒两日率二百骑突围出遂入莱城从治琏倚以拒贼贼攻两日不下大掠分兵陷平度知州陈所问自经死贼益攻莱用元化所制大炮且日穴城城多颓从治等投火灌水穴者死无算又时出兵掩击毁其炮台斩获多而明遇惑大成抚议命主事张国臣为赞画往抚并安辑辽人之在山东者以国臣辽人也国臣先遣废将金一鲸入贼营已而国臣亦入为贼移书且遣一鲸还恳毋出兵坏抚局从治等知其诈叱退一鲸遣间使三上疏言贼不可抚最后言莱城被围五十日危如累卵日夜望援兵卒不至度必为抚议所&amp;#国臣致书臣内抄诏旨并兵部谕帖乃知部臣已据国臣报达圣听夫国臣桑梓情重忍欺圣明而陷封疆其初遣一鲸入贼营何尝有止兵不攻之事果止兵或稍退舍臣等何故不乐抚特国臣以抚为贼解而贼实借抚为缓兵计一鲸受贼贿对援师则诳言贼数万不可轻进对诸将则诳言贼用西洋炮攻城将陷矣赖我招抚贼即止攻夫一鲸三入贼营每入贼攻益急而国臣乃云贼称我缒城下击致彼之攻是使贼任意攻击我不以一矢加遗如元化断送登城然后可成国臣之抚耶当贼过青州大成拥兵三千追贼甚易元化遗书谓贼已就抚尔兵不可东大成遂止勿追致贼延蔓今贼视臣等犹元化乃为贼解曰吴桥激变有因也一路封刀不杀也闻天子诏遂止攻掠也将谁欺盈廷中国臣妄报必谓一纸书贤于十万兵援师不来职是故矣臣死当为厉鬼以杀贼断不敢以抚之一字谩至尊淆国是&amp;#封疆而戕生命也疏入未报当是时外围曰急国柱洪及山东所调援军俱顿昌邑不敢进廷议两抚臣并困围城中止巡按御史王道纯在外乃议设总督以兵部右侍郎刘宇烈任之调蓟门四川兵统以总兵邓&amp;#调密云兵统以副将牟文绶以右布政使杨作楫监之令赴援三月宇烈道纯作楫国柱洪&amp;#及监视中官吕直义勇副将刘泽清新兵参将刘永昌朱廷禄监纪推官汪惟效等集昌邑&amp;#国柱洪泽清等抵莱城马步军二万五千势颇盛而宇烈无筹略诸帅皆懦怯抵沙河日遣使讲抚还所获贼陈文才于是贼尽得虚实亦以抚愚宇烈而潜兵绕其后尽焚辎重宇烈遂走青州撤三将兵就食&amp;#等半夜营散贼乘之大败洪国柱走青潍&amp;#走昌邑泽清抵莱城接战伤二指救不至亦败回平度惟作楫不去三将既败朝中哗然明遇知官兵不可用益坚抚议先是登州总兵可大殉难以副将吴安邦继之安邦尤怯钝奉令屯宁海规取登州仲明扬言以城归安邦信之离登二十五里而军中军徐树声薄城被执安邦走还登既不能下而贼困莱久琏从治御蕃日坚守待救至四月中旬从治中炮死莱愈益危山东士官南京者合疏攻宇烈请益兵于是调昌平兵三千以总兵陈洪范统之加以提督衔洪范辽人明遇犹冀定抚议也天津旧将孙应龙自言与仲明兄弟善能令其缚有德九成降巡抚郑宗周予兵二千人令从海道往仲明乃伪函死人首遗应龙曰此有德首也应龙率舟师抵水城贼迎入猝缚斩之无一人脱者贼得巨舰兵益盛岛帅黄龙攻贼不克而还贼遂破招远围莱阳知县梁衡固守贼败去宇烈复至昌邑洪范文绶等亦至莱州推官屈宜阳请入贼营讲抚贼佯礼之宜阳遣人言贼已受命宇烈奏得请乃手书谕贼令解围贼邀宇烈见宇烈虑劫不往遣营将严正中送龙亭过河贼拥之去而遣宜阳还莱请文武官出城开读即解围御蕃及乡官张忻等力言不可信琏谓围且六月势无如何遂偕监视中官徐得时翟升知府朱万年同出有德等皆叩头涕泣琏慰谕之而还明日贼遣宜阳入请琏邀御蕃同出御蕃曰武臣第知杀贼何知抚事忻等复力言不可琏不听复出有德遂执琏等猝攻城却令万年呼降万年厉声曰吾死矣汝等宜固守骂不绝口而死贼知莱不可得送琏及二中官至登幽之正中宜阳皆死初抚议兴可大元化皆败从治极言不可独宇烈与诸将信之而尚书明遇主其议至是举朝痛愤诏逮宇烈下狱调关外劲卒征之罢总督及登莱巡抚不设专任代从治者朱大典明遇坐主抚误国罢归遂绝抚议大典合兵攻莱八月中兵甫接贼辄大败围解有德等走登九成方在登闻败即害琏及二中官大典围登九成出战死久之城破有德仲明入海遁生擒承禄等斩应元贼尽平事详大典传诏赠从治兵部尚书赐祭葬荫锦衣百户立祠曰忠烈赠琏兵部右侍郎亦赐祭葬建祠荫子以御蕃功多加署都督同知总兵镇登莱而宇烈以次年遣戍琏字君实监利人宇烈绵竹人大学士宇亮兄也本无才望谬畀重任其戍也人以为失刑大成逮下狱遣戍赦还卒于家元化自贼所纵还诏逮之首辅周延儒谋脱其死不得则援其师徐光启入阁共图之卒不得同张焘弃市光兰征充军　　朱万年　秦三辅　王协中　张国辅　张奇　　功　熊奋渭　陈所闻按明外史忠义传万年黎平人万历中举于乡历官莱州知府有惠政崇祯五年二月贼魁李九成等既陷登州遂拥众来犯城中士民汹汹欲窜万年下令严禁督率吏民凭城固守时山东巡抚徐从治登莱巡抚谢琏并在城中贼攻围数月万年饬守具给军食未尝乏绝已而从治中炮死外围益急城中守御益坚贼知不可下数诡词迄降琏信之以七月七日偕万年出城往受遂为贼所执万年诳之曰尔执我无益可以精骑从我呼守城者出降贼果以精骑五百拥万年至城下大呼曰我已被擒誓必死彼精锐尽在此可急发炮击之毋以我为虑守将杨御蕃不忍万年复顿足大呼贼怒将杀之大骂而死城上人见万年已死遂发炮贼死过半事闻赠太常寺卿赐祭葬有司建祠官其一子方贼之还掠新城也知县秦三辅训导王协中御之并死焉其陷黄县知县吴世扬骂贼死县丞张国辅参将张奇功守备熊奋渭力战死陷平度知州陈所闻自缢死三辅世扬赠光禄少卿所闻赠太仆少卿并赐祭葬建祠荫子协中国辅奇功奋渭亦赠恤有差三辅三原人世扬洛阳人所闻畿辅人并起家乙榜明世恤忠之典凡身死纲常与死封疆者皆赠官荫子赐祭葬或赐谥立祠妇女则建坊旌表其典最为优厚若所司失奏及后人自陈请者天子辄严旨谯让故一时忠荩之臣鲜不显暴于世今采摭先后死事者尽着于篇但志所赠之官其他恤典概可类推故不悉志云　　王象复
按新城县志象复字完初之猷子仕为保定府同知天启中以不拜珰祠罢崇祯初起废籍再丞保定谢政归未几溃卒之变发难吴桥连陷临邑商河青城诸县进薄新城时承平日久人不知兵猝闻贼至皆走匿象复方属疾跃起曰吾家世受国厚恩谊不可去且先去以为民望令长其谁与守子与夔从傍赞之亟以苍头数十辈登陴与知县秦三辅部署未毕乱兵已傅城堞急发&amp;#殪其渠董指挥者顷之焚北门入父子皆被执不屈死之尸相抱不可解巡抚都御史朱大典列其事上闻赠光禄寺少卿祀表忠祠　　耿弘炜按新城县志弘炜字映明邑庠生初就外傅即能了句读入泮后笃志下帏有声黉序而气谊肝膈往往过人凡宗族乡党间事无巨细必身任而干旋之期得当而后巳辛未溃卒之变城失守被执不屈死妻许氏年方十八遗腹生子克仁许氏矢志靡他篝灯课读壬子克仁领乡荐己未捷南宫慈训之力居多　　卢宏引按永年县志宏引字邻虚尚书大中季子也拔贡生性至孝能诗文子钦谷以祖荫仕为郎宏引当受封不受推以予兄谒选得平度州同升文登县知县未履任会乱平度城陷不屈死之　　窦启先
按平度州志启先值兵变仗节殉难事闻旌表　　窦腾蛟按黄县志腾蛟城陷奋力竞战被围杀之
　　王&amp;#门
按黄县志&amp;#门任石泉令告老家居捐资守城城陷及于难赠光禄寺署正　　王树勋
按黄县志树勋生员&amp;#门之子守城城陷以身捍父手刺杀数人被缚不屈杀之人称忠孝士按院谢具题旌表　　孙光第
按黄县志光第城陷不屈被数创滚地叫骂裂肠而死　　李嘉桢
按黄县志嘉桢城陷不屈被杀
　　田之环
按黄县志之环住北关入城守御城陷被害
　　陈孔道
按黄县志孔道生员城破之日孔道整衣冠被害先圣庙中后人见其手拴会牌皆书姓名盖自分必死也　　张问达
按黄县志问达任泸州同旋里纠众守城城陷遇害赠治中　　王际辰　赵五典　王璧光　王巨臣　王予　　爵　王加桂　王永誉　田振奇按黄县志王际辰赵五典王璧光王巨臣王予爵王加桂王永誉俱生员守城死难其村居路遇死难如田振奇者多不具载　　马任高　张四箴　赵惟纯　马正大
按黄县志马任高张四箴赵惟纯俱乡约耆老城陷死难马正大县胥亦殉之　　陈梦琛
按蓬莱县志梦琛号瑞南恭靖嫡孙以荫历知府祖遗田产资财义让诸弟居官多善政城陷殉难　　王琰按宁海州志琰以指挥佥事署监军道中军事登城破巷战死　　董国柱
按宁海州志国柱弓矢熟韬略兵刃交加愚忠不屈　　庐江王载堙
按怀庆府志庐江王载堙闯贼陷城被执大骂死之　　何炳若按怀庆府志炳若河内人以岁贡司训霍丘闯逆攻霍丘城陷骂贼不屈而死赠国子监学录妻氏亦自缢以殉　　郜天德
按怀庆府志天德河内县民崇祯五年流寇至天德父子五人辱骂不屈全家殁于寇　　赵湛
按怀庆府志湛河内人以土兵御寇战死母妻子皆自尽　　卫正印
按怀庆府志正印河内人与黄游击分汛守太行碗子城督土兵百余人啖菜根不饱寇至执正印正印大怒骂曰我本菜佣上官假我守备职岂肯与若曹伍寇立磔之　　汤执中
按嘉兴县志执中以掾吏除江西庐陵丞崇祯壬申粤寇入寇吉安永丰直抵泰和百户梁学被杀势甚猖獗巡道萧应坤遣执中至富田募乡兵御寇执中至贼拥众突至富田杀富田巡检龙德新民被杀者甚众次日执中率众与贼遇于木河州奋勇直前手刃一贼气甚壮不意马前刀手被贼斫死执中马惊蹶遂被害抚按上其事嘉褒恤　　梁体坤
按临潼县志体坤字宁宇邑增广生崇祯五年流寇纵掠其地令为牵马坤大骂曰我朝廷士子岂为尔贼奴驱使耶举刃断其四指遂被害　　路鸿翀
按平顺县志鸿翀崇祯五年流寇攻城鸿翀蒙徐邑侯简委守城昼夜督劝民夫坚心死守城陷为贼所执骂贼不屈被火焚身而死　　王达
按保县志达幼业儒遇番索战士民畏不敢斗达卧城门待旦力战死　　张文浩
按博兴县志文浩任北直安肃县学训遇乱或曰公无城守责文浩曰学官非国家臣子耶分汛固守城陷死之　　柳毓融
按博兴县志毓融任临清参将遇变督军守御甚严俄敌自他汛登城毓融犹巷战敌渐众毓融曰大厦即倾非一木能支惟有一死以报国被创死妻王氏见城陷亦赴井死　　牟孔教
按博兴县志孔教任恩县训导城陷不屈死之　　张丕式按雒南县志丕式任直隶三河县训导时三河震荡委身殉城无所规避盖死难之臣也　　周昌会　李崇乐　张守霜　杨狗子　郑应　　秋　张三　刘极　丘小月　洪保儿　孟九　　各　孟之奎　张福儿　孙鸣海　于守道按昌县志崇祯间邑城被围周昌会李崇乐张守霜杨狗子郑应秋张三刘极丘小月洪保儿孟九各孟之奎张福儿孙鸣海于守道同力协守城陷死难巡抚杨嗣昌疏建祠令有司春秋蜡祭刊石竖碑以垂不朽　　赵世祥　高声骏　卜云吉　郭来贵　张友　　贵　锺五儿　翟三　龚自学　李蕃枝　单　　应武　朱可昌　梁民乐　于守通　梁世文按昌黎县志崇祯间邑城被围赵世祥高声骏卜云吉郭来贵张友贵锺五儿翟三龚自学李蕃枝单应武朱可昌梁民乐于守通梁世文同力协守城陷死难巡抚杨嗣昌疏建祠令有司春秋蜡祭刊石竖碑以垂不朽　　王六儿　刘君福　孙来各　王国臣　李思　　谦　张六指　郭得名　于大才　王六　孙　　三　周德纯　齐福　拽梯郎君按昌县志崇祯间邑城被围王六儿刘君福孙来各王国臣李思谦张六指郭得名于大才王六孙三周德纯齐福拽梯郎君同力协守城陷死难巡抚杨嗣昌疏建祠令有司春秋蜡祭刊石竖碑以垂不朽　忠烈部名臣列传三十九
　　明十
　　李养裕
按黎城县志养裕养志弟崇祯癸酉二月大寇邢红狼盘据黎之西北斗城岌危邑人惶惧无措时养裕为本郡理厅邑人数百叩兵备之阍乞养裕守御从之即移文理厅授千兵职养裕归鬻产设饷募兵一日贼迫城下邑宰与绅衿请出兵养裕鼓勇先登直至茶棚山贼大聚合围养裕冲杀半日矢尽力竭被执不屈而死　　徐明扬
按明外史张光奎传明扬浮梁人由选贡生为平顺知县六年四月贼来犯或以城小无备乞避之郡城明扬不可设策守御城破不屈死　　乐济众
按明外史张光奎传崇祯六年六月贼陷和顺里居昌平副使乐济众被伤不屈投井死赠太仆少卿　　童维坤按绍兴府志维坤字弘载嵊人武骧卫籍万历己未登武进士历升真定游击崇祯癸酉夏剿寇大名府连战皆捷冬赴援赵州追寇至内丘寨地势渐险寇得所倚监军副使卢象升谓兵家乘胜可以一举成功急令转战至摩天岭出山北迎敌寇踞山南以高击下维坤血战死事闻追赠都督佥事世袭百户　　李中正　靳谦书按明外史忠义传中正卢氏人万历末举会试以天启二年赴廷对授承天府推官迁兵部主事崇祯初谢病归六年群盗大乱河北其冬乘冰渡河遂由渑池犯卢氏中州承平久不设备骤闻贼至吏民皇駴知县金会嘉弃城遁十二月初贼入城中正勒家众及里中壮士奋击贼众寡不敌力战死贼纵掠城中执举人靳谦书使跪不屈大骂而死　　马足轻　许辉　刘君培　马山　李登英　　裴君合按明外史李中正传崇祯六年冬贼入河南屡陷名城杀将吏无算乡官举贡多被难其宜阳马足轻灵宝许辉新安刘君培马山李登英偃师裴君合以布衣抗节显者足轻性孝友弟惑妇言迫分产乃取田硗薄者自予万历末岁大凶出粟六百石以赈焚券千余崇祯六年冬流贼渡河而南挈家避之石龙崖三女皆殊色虑贼污悉投崖死足轻被执厉声大骂贼怒并其三子杀之其家众皆遇害惟存次子骏一人后登乡荐辉为县中阴阳官是冬为贼所掠大骂见杀君培有义行携子及从孙避难道遇贼欲杀其孙君培曰我尚有男此子乃遗孤幸舍之而杀我贼如其言二子获免山性刚直土寇于大中陷新安获山使负米叱曰我良民肯为贼负米邪大骂而死登英遇城破慷慨就义君合幼孤母苦节育之孝养惟谨贼至聚众保沙岸寨攻围十昼夜不克说之降大骂不从寨破被磔　　方国儒　王绍正　常存畏　刘定国
按明外史忠义传国儒字道醇歙县人四岁失父奉母以孝闻天启元年举于乡崇祯间授保康知县流贼大入湖广将吏率望风先奔保康小邑素无兵贼至国儒急率乡兵出御力不支败走城遂陷亡何贼退国儒还入城逾月复至督吏民固拒贼至益众复陷国儒冠服坐堂上被执大骂身中七刀死贼陷竹溪执知县余霄将杀之子诸生伯麟请代乃免贼退数日复陷其城训导王绍正遇害谷城举人常存畏会试赴京道遇贼欲劫为首领骂不绝口死他贼犯兴山知县刘定国坚守城将陷遣吏怀印送上官骂贼死　　越效忠
按怀庆府志效忠南阳人以游击分防清化镇崇祯六年寇复陷清化效忠贾勇力战及大寇蜂拥效忠倚败&amp;#犹锤杀数人仗剑死　　黄从贵
按郧阳府志从贵元成人由举人崇祯六年知房县时盗充斥从贵独守孤城援绝城陷骂贼而死　　陈册按金坛县志册字用卿崇祯六年授四川宁番卫经历署平山县事流寇破县城骂贼死　　翁钺
按雒南县志钺宁波人贼潜匿县东北隐寺义勇出剿钺督饷往被执厉声不屈遇害后蒙恤荫妻子流寓县中　　王乃贲
按雒南县志乃贲癸酉科武副榜生直指范嘉其英奇于是冬特用往镇安征贼有功会寇自河南入雒抚治张命同阎调化截御遇贼于三要之压桥岭谓调化曰贼初压境众寡未可逆料宜勒兵高阜观其来势调化曰奉命讨贼见贼而退吾岂为之乃贲曰吾非怯欲知己知彼耳调化不听麾兵直前乃贲奋然曰此吾死所矣挥戈冲阵商兵战亦极力贼军从山东北出我军之背众且不可纪数时商兵尽殁乃贲与调化被执贼慰之使降乃贲不屈同调化大骂而死贼本长驱至县倏遇是战意县有重兵遂止故县等村翼日韩合兵从潼关抵县县赖以全向非乃贲等死战以数万贼突至城下虽百雒不可保矣申请恤旌　　阎调化
按商州志调化武进士崇祯六年冬流寇至洛南南河司调化引兵击之贼数万众寡不敌强战被掳贼壮其胆欲收用之大骂不屈刳其腮杀之抚治张痛其正气为文以祀　　赵吉士
按商州志吉士庠生崇祯中流寇数扰商吉士承本道命练乡兵御之一日报至军岭川吉士率众贼设伏夹攻矢尽力竭不屈而死　　戴崇召
按禹州志崇召字钦奭贵州平越卫官籍父璇以明经任禹学正遂占籍焉崇祯癸酉中乡试抗节不屈为流寇所杀　　李仪化
按禹州志仪化少&amp;#悟龆龄即究经史素性至孝家贫舌耕自给闯寇逼城拜母柩前约友人誓以必死城破果不屈而死　　魏完真
按许州志完真字亦鼎刚方清正一介不苟崇祯间由明经为亳州司训亳士戴之以父忧归会闯贼陷城冠带坐堂上谓家人曰朝廷卫封疆乃置臣子封疆失守臣子偷生生将焉往辱国且辱亲矣贼暴至胁从完真大骂贼怒杀之　　卢开运
按许州志开运字文冲食廪州学副使辅之曾孙也负大志累科未第逆闯破许先一日泣语家人曰吾家世宦累代清白使城破受辱何颜见先灵于地下于是罗家人共哭拜祀堂毕誓约共死乃修酌与家人饮极醉城破日举家同溺井中　　宋禧
按许州志禧字宜兴许庠学生资聪敏负气节刚方正直不诡随于时逆闯犯许禧分守东门昼夜督战身冒矢石略无惧色及城破贼素知其名欲授以官禧义不屈骂贼求刃而死　　李文鹏
按许州志文鹏字图南负义气重然诺逆闯寇许文鹏分守南门矢石伤贼甚多城破死之　　李鼎鼐
&lt;/div&gt;
    &lt;div class="pagination"&gt;
&lt;a href="官常典忠烈部_page27.html"&gt;上一页&lt;/a&gt;&lt;span&gt;...&lt;/span&gt;&lt;a href="官常典忠烈部_page23.html"&gt;23&lt;/a&gt;&lt;a href="官常典忠烈部_page24.html"&gt;24&lt;/a&gt;&lt;a href="官常典忠烈部_page25.html"&gt;25&lt;/a&gt;&lt;a href="官常典忠烈部_page26.html"&gt;26&lt;/a&gt;&lt;a href="官常典忠烈部_page27.html"&gt;27&lt;/a&gt;&lt;span class="current-page"&gt;28&lt;/span&gt;&lt;a href="官常典忠烈部_page29.html"&gt;29&lt;/a&gt;&lt;a href="官常典忠烈部_page30.html"&gt;30&lt;/a&gt;&lt;a href="官常典忠烈部_page31.html"&gt;31&lt;/a&gt;&lt;a href="官常典忠烈部_page32.html"&gt;32&lt;/a&gt;&lt;a href="官常典忠烈部_page33.html"&gt;33&lt;/a&gt;&lt;span&gt;...&lt;/span&gt;&lt;a href="官常典忠烈部_page29.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
