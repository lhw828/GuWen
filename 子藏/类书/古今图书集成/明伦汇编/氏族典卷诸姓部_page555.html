<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 555 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 555 页/共 899 页</h1>
    <div class="content">&#古气字见纂要
　　毅姓
毅见姓苑
　　畏姓
畏见姓苑
　　卉姓
卉见姓苑

　御姓部汇考
郑樵通志
　　以官为氏
御氏周礼有御人之职其后为氏左传有御叔汉书有御长倩者丞相公孙弘故人也
　喻姓部纪事
宛委余编俞姓在江东最为寒族梁武欲加俞药以口为喻力辞而止且曰江东俞钱无君子姓不可不改也
　御姓部列传
　　周
　　御孙
按左传庄公二十三年秋丹桓宫之楹二十四年春刻其桷皆非礼也御孙谏曰臣闻之俭德之共也侈恶之大也先君有共德而君纳诸大恶无乃不可乎注御孙鲁大夫
　　御叔
按左传襄公二十二年春臧武仲如晋雨过御叔御叔在其邑将饮酒曰焉用圣人我将饮酒而已雨行何以圣为穆叔闻之曰不可使也而傲使人国之&#也令倍其赋注
御叔鲁御邑大夫
　　汉
　　御长倩
按奇姓通长倩公孙弘故人

　虑姓部列传
　　周
　　虑癸
按万姓统谱癸南蒯家臣

　虑姓部汇考
凌迪知万姓统谱
　　虑姓
虑见姓苑

　吏姓部列传
　　汉
　　吏宗
按万姓统谱宗王莽时人

　喻姓部列传
　　后汉
　　喻猛
按尚友录猛字骄孙和帝时苍梧太守以清白为治郡人颂之曰于惟苍梧交趾之域大汉惟宗遗以仁德　　晋
　　喻合
按尚友录合字匡孙南昌人好学不慕荣宠隐居庐山北阜布衣蔬食三十余年武帝征不起　　喻归
按尚友录归撰西河记三卷
　　南齐
　　喻希仕
按万姓统谱希仕南齐人始制释奠先圣先师礼乐　　唐　　喻凫
按尚友录凫工诗谒杜紫微不遇曰我诗无绮罗铅粉宜不售　　喻明仲
按尚友录明仲名陟陆州人妙于长笛持节数郡每出按行至山水隹处马上临风辄快作数弄　　宋
　　喻汝砺
按万姓统谱汝砺字迪儒仁寿人靖康初为祠部员外郎不附和议遂挂冠号扪膝先生　　喻樗
按宋史喻樗传樗字子才其先南昌人初俞药仕梁位至安州刺史武帝赐姓喻后徙严樗其十六世孙也中建炎三年进士第为人质直好议论赵鼎都督川陕荆襄辟樗为属绍兴初以鼎荐授秘书省正字兼史馆校勘先是樗与张九成皆言和议非便秦桧既主和言者希旨劾樗与九成谤讪樗出知舒州怀宁县通判衡州已而致仕桧死复起为大宗正丞转工部员外郎出知蕲州孝宗即位用为提举浙东常平以治绩闻淳熙七年卒　　喻叔奇
按万姓统谱叔奇官会稽王十朋赠诗并序曰叔奇摄职会稽公事之暇必访仆于民事堂欣然相得辄成一诗见意同舍同年友天资迥不群诗文侵晋宋兄弟类机云梅市访仙侣兰亭继右军公余时过我无酒亦论文　　喻良能
按尚友录良能义乌人累官至太常寺丞尝进忠义传二十卷孝宗深加叹赏即命颁行以开县男致仕所著有诸经讲议香山集与忠义传　　喻&#
按尚友录&#字伯经义乌人庆元间举进士历庆元府观察推官改奉议郎佥书镇南军节度判官寻升朝奉郎初&#久从诸缙绅游幕中多新进少年议论多不合&#叹曰吾发已种种宁能与翩翩小儿较短长哉遂请祠归所著有随类录二百卷芦隐类稿五十卷首论六经之功用云　　喻南疆
按尚友录南疆义乌人少负奇气从陈亮游时当路欲排善类指亮为首煅炼刺骨门人噤不敢言南疆诮责同门谓陈先生无辜蒙罪吾曹为弟子当怒发冲冠乃影响昧昧是得为人类乎亟走见赵适适曰子义士也即秉烛作数字南疆持之去伸讼诸公卿间亮冤遂白　　元
　　喻汝政
按万姓统谱汝政江南财赋提举
　　明
　　喻仲衡
按万姓统谱仲衡字平甫元江南财赋提举汝政之子自少颖悟博通群籍继而师事姨夫陶安得闻程朱性理之学行业日益充裕缙绅先达皆称为畏友洪武中有司以贤良荐遂授台州知府到官后值荒旱春农乏种官廪有谷数千石仲衡请于朝以谷贷民继而秋成民食既足公廪亦充而尢尽心于学校　　喻德昭按万姓统谱德昭临川人洪武初父移凤阳时德昭六岁父母俾所亲育之年十四诣凤阳求之间关十年得见父于汉中屯所而母已没乃扶归比卒庐于墓所哀恸常如初竟卒于墓旁乡人称其孝　　喻茂坚
按万姓统谱茂坚字汝砺营昌人正德进士历官兵部尚书　　喻智
按万姓统谱智字子真当涂人正德甲戌进士历都御史　　喻希礼
按明外史薛侃传嘉靖十年御史喻希礼以言皇嗣谪戍边卫久之赦还卒希礼麻城人　　喻时
按万姓统谱时光州人嘉靖戊戌进士历官兵部侍郎　　喻希学
按万姓统谱希学字博之光州人嘉靖戊戌进士历郎中　　喻江
按万姓统谱江字潮之由举人授知余杭县嘉靖四年调奉化唯图书数箧自随妻子不至公廨严毅俨恪吏畏之若神明奸猾舞文者皆屏迹不敢近轻徭薄赋清心省事民皆乐业时丙戌大歉江约己裕民凡相告讦者谆谆诲谕而遣之民亦悔而罢讼盗贼屏息在任三年通前余杭为九载以力不能赴京弃其牒而归士民惜之为立去思碑　　喻献科
按万姓统谱献科字时晋南昌人嘉靖丁未进士　　喻南岳按万姓统谱南岳字极夫新建人嘉靖丁未进士历郎中　　喻会
按六合县志会万历十四年贡封丘县教谕

　庶姓部汇考
凌迪知万姓统谱
　　庶姓
庶卫公族子思之出母庶氏邾庶其来奔后亦为庶氏
　据姓部列传
　　明
　　据成
按万姓统谱成玉田人宣德中漏刻博士

　顾姓部汇考
国语
　　郑语
史伯对郑桓公曰夫黎为高辛氏火正以淳耀惇大天明地德光昭四海故命之曰祝融其功大矣夫成天地之大功者其子孙未尝不章虞夏商周是也虞幕能听协风以成物乐生者也夏禹能单平水土以品处庶类者也商契能和合五教以保于百姓者也周弃能播殖百谷疏以衣食民人者也其后皆为王公侯伯祝融亦能昭显天地之光明以生柔嘉材者也其后八姓于周未有侯伯佐制物于前代者昆吾为夏伯矣大彭豕韦为商伯矣当周未有己姓昆吾苏顾温董董姓鬷夷豢龙则夏灭之矣　苏顾温董皆昆吾之后
唐书
　　宰相世系表
顾姓出自己姓顾伯夏商侯国也子孙以国为氏初居会稽吴丞相雍孙荣晋司空雍弟徽侍中又居盐官徽十世孙越陈黄门侍郎孙引郑樵通志
　　同名异实
顾氏有二顾国夏商诸侯也又句践之后别封顾余以邑为氏廖用贤尚友录
　　顾姓
顾武陵羽音

　既姓部列传
　　汉
　　既良
按尚友录良汉南安长史
　　宋
　　既长之
</div>
    <div class="pagination">
<a href="氏族典卷诸姓部_page554.html">上一页</a><span>...</span><a href="氏族典卷诸姓部_page550.html">550</a><a href="氏族典卷诸姓部_page551.html">551</a><a href="氏族典卷诸姓部_page552.html">552</a><a href="氏族典卷诸姓部_page553.html">553</a><a href="氏族典卷诸姓部_page554.html">554</a><span class="current-page">555</span><a href="氏族典卷诸姓部_page556.html">556</a><a href="氏族典卷诸姓部_page557.html">557</a><a href="氏族典卷诸姓部_page558.html">558</a><a href="氏族典卷诸姓部_page559.html">559</a><a href="氏族典卷诸姓部_page560.html">560</a><span>...</span><a href="氏族典卷诸姓部_page556.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
