<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 88 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 88 页/共 268 页</h1>
    <div class="content">按临清州志李氏处士解升妻年及笄适解事姑纯孝解早丧欲自缢亲戚劝止遂昼夜教子读书二子相继夭氏与长媳杨氏次媳赵氏共守苦节杨氏母胡氏亦孀居就养于解有司旌表　　汪伯凤妻郑氏
按临清州志郑氏诸生汪伯凤妻性贞静明大义孝经列女传诸书无不通晓内外称贤夫没守节抚孤金鉴于襁褓中即口授句读年六十五完节终身　　云英桂妻张氏按临清州志张氏诸生云英桂妻早寡事翁姑纯孝性茹素每以列女传开导戚党姑病焚香愿以身代姑寻愈卒年七十　　秦凯妻张氏
按临清州志张氏秦凯妻凯没守节诏旌其门　　董有田妻朱氏李
氏附

按临清州志朱氏诸生董有田妻年十九适有田及田没无子以兄有基子为嗣守节五十二年有田弟有本妻李氏亦早寡守遗腹子四十九年有司并旌表　　王崇泰妻黄氏
按临清州志黄氏诸生王崇泰妻年十七适王夫没守一女女嫁独居四十九年终　　胡椿妻施氏
按临清州志施氏诸生胡椿妻年二十七夫亡秉持大节教子以忠厚宁拙勿巧平居不奉佛曰子孙祖德之遗耳佛岂能佑我哉作课儿诗云延师率子拜灵前片竹封来泪黯然孑立四孤痴性懒孀居七载苦心坚已愁世业将难继又恐诗书失后传汝辈不能成父志誓无相见及黄泉岁饥尝出粟活村人村人辇土为筑一台名曰阴骘年七十三终遗诫勿延浮屠但赒贫族　　刘三礼妻何氏
按丘县志何氏刘三礼妻年二十六夫亡子长亦夭氏抚七岁孙守节六十四年终　　邢所存妻张氏
按丘县志张氏诸生邢所存妻年二十三夫亡二子相继夭氏抚幼孙成立为诸生年七十卒　　刘歆妻韩氏
张
氏附

按丘县志韩氏刘歆妻年二十六夫亡家贫苦节卒年七十二有司旌其闾其姒张氏韵妻年二十四韵亡并守节终身　　和登华妻任氏
按丘县志任氏和登华妻年二十五夫亡子夭戚族　闺节部列传六十八
　　明六十三
　　朱俊妻王氏
阮
氏附

按山西通志王氏朱俊妻归朱三载不孕为夫纳妾陈氏生子后夫贵氏应封淑人乃力让陈氏以妾自处未几夫与陈俱亡氏抚陈子如己出越三十余年子没与妇阮氏共守节终身　　李孚德妻朱氏
按山西通志朱氏李孚德妻年十九夫亡无子女家贫所遗岁租仅五石人谓其难守氏勤俭自克计米为炊守志三十年声不出户　　项善妻阮氏
按山西通志阮氏项善妻知府道宗女夫亡氏年二十三矢志抚孤备历艰苦子甫成人先氏夭折何忠愍雅重其节捐俸赡其老直指题旌　　邓应元妻陈氏
按山西通志陈氏举人邓应元妻夫亡氏年二十一不食求死众谕以姑老子幼死则大害于邓氏乃强食事姑育子苦节六十余年　　刘好学妻李氏
按山西通志李氏生员刘好学妻夫亡氏年十六子柏方弥月矢志苦节历五十年万历三十四年诏旌表　　张孝妻边氏
按山西通志边氏前卫张孝妻孝亡氏年二十七抚孤国琦以针黹自给国琦先氏夭妻王氏亦年二十七遗腹生子仁表姑媳共抚育成立边年九十有七王年六十有九　　朱充妻石氏
按山西通志石氏朱充妻夫亡氏年二十一朱故贵以家贫封诰不及劝嫁者踵至氏剪发自矢抚襁褓儿鬻女红自给子长娶李氏未几子妇俱夭氏又抚孙芝田艰苦异常芝田业医著名请于朝俾王母获继祖封仍诏旌表　　贺廷选继妻朱氏
按山西通志朱氏生员贺廷选继妻夫亡年二十无出抚前妻子奇建成立守节四十七年有司旌表　　韩表妻裴氏按山西通志裴氏韩表妻夫亡守节闺阃肃然旌表　　李大隆妻郜氏按山西通志郜氏李大隆妻大隆没京邸氏年二十五讣闻欲自尽所亲力解之教子守父业孀居三十五年旌表　　郭环妻张氏
按山西通志张氏郭还妻环为兵部司务莅官未期而没子志学甫七岁志仁尚襁褓氏间关扶榇归葬躬织抚学仁成立教之如严父二子相继登科　　张一桂妻郭氏按山西通志郭氏张一桂妻夫亡氏年二十二遗二子或劝再嫁氏断发自誓守节六十余年有司旌表　　李长盛妻裴氏按山西通志裴氏生员李长盛妻尚书裴宇女归李恪执妇道盛亡氏年二十一孀居四十余年终　　石文炳妻赵氏按山西通志赵氏生员石文炳妻夫亡氏年十九子延庆甫周岁苦节抚孤亲邻罕识其面有司旌表　　李朝元妻毛氏按山西通志毛氏李朝元妻事继姑以孝闻夫亡于逆旅氏年二十二子二一在抱一遗腹矢志抚育成立复抚诸孙历六十余载异常艰苦有司旌其门　　刘孟津妻王氏朱
氏附

按山西通志王氏刘孟津妻夫亡氏年二十三子在抱家贫资女红教子孀居六十余年孤苦伶仃致两目俱眊津弟滨亦早丧妻朱氏苦节四十年并旌表　　王纳言妻任氏按山西通志任氏王纳言妻夫亡氏年二十四劝再嫁不从守节五十余年有司旌表　　赵友益妻安氏
按山西通志安氏孝子赵友益妻益父病益祷神祈代父与氏诀曰幸为我事二亲使我目瞑寻益死氏极勤苦送舅姑终训子嗣昌嗣盛俱为诸生凡历三十余载有司旌表　　毛炳然妻王氏
按山西通志王氏毛炳然妻炳然少孤贫为客十余载感重疾舁归卧榻数年不能言动氏罄典服物购求医药手掬粪秽始终无难色夫没触首流血几死者再纺绩养子俊民勉以力学著名庠序而卒　　段一宗妻李氏按山西通志李氏天叙女段一宗妻适段生一子夫亡哀号几绝父母劝慰遂勤织终身缟素备极辛苦训子自泰成立历五十年旌表　　董思焘妻耿氏
按山西通志耿氏义官董思焘妻夫亡氏哀毁成疾伯氏思照抚爱遗孤嘉训甚周氏感其德伯氏疾吁天祈佑伯氏寻愈年八十余苦节六十余载有司旌之　　张燮妻靳氏
按山西通志靳氏张燮妻夫弱冠赴省试渡河溺死讣至氏方妊痛绝复苏屡欲自尽不得间叔翁张希鲁百方劝慰许助保孤始稍解守子培德教之为诸生寻夭遗四孙又赖氏成立有司旌表　　张彀妻刘氏
按山西通志刘氏生员张彀妻夫亡氏年十八遗孤完德甫两月继姑逼嫁氏剪发不从饥寒迫身缝度日教完德为诸生事闻建坊旌表　　田中监妻王氏
按山西通志王氏田中监妻少寡苦节抚孤有成事闻旌表　　王宪妻李氏
按山西通志李氏太学生王宪妻夫亡氏年二十一遗二孤俱幼抚育成立万历三十五年诏旌表　　郝本妻杨氏按山西通志杨氏生员郝本妻夫亡氏年二十四四子俱幼氏事翁姑以孝闻教诸孤皆成立秉节四十一年卒　　葛登林妻魏氏
李氏
马氏附

按山西通志魏氏舍人葛登林妻夫亡魏年二十八子祯甫七岁抚之及长娶李氏祯夭没李年二十六守四岁子腾长娶马氏腾亦夭马年二十四遗二孤抚育成立里人谓葛氏为世节之家　　刘雨妻陈氏
按山西通志陈氏生员刘雨妻夫亡矢志守节抚幼子大道成名端方清介为士林矜式奏闻建坊旌其闾　　郝洛书妻董氏
按山西通志董氏官生郝洛书妻夫亡氏年二十七毁容示志或以无嗣劝氏执节愈坚奏闻建坊旌表　　郝训妻王氏　　　　朱总涝继妻李氏　　任中辅妻刘氏　　　朱充妻王氏　　关守智妻连氏　　　朱俊蒸妻李氏
按山西通志已上六妇并少寡守节抚孤成立有司旌表　　李木妻王氏
按山西通志王氏生员李木妻木亡氏年十九誓死不二愈苦益坚孀居三十余年　　张智妻杜氏
按山西通志杜氏生员张智妻夫亡无子守节自誓年八十二卒与夫合葬　　李阶妻王氏
按山西通志王氏李阶妻夫早亡守遗腹子纺绩度日年八十卒　　张信妻马氏
按山西通志马氏通判张信妻夫没于官宦橐如洗氏抚妾子终身　　都一龙妻娄氏
按山西通志娄氏生员都一龙妻幼许字一龙龙病笃娶娄归一月龙亡氏年十六未行合&#矢志守节事翁姑尽孝凡历六十六年万历间旌表　　王克耔妻宁氏
按山西通志宁氏生员王克耔妻夫亡教子学礼为邑庠名士亦早丧氏躬纺绩自给年八十终有司旌表　　娄子遇妻郎氏
媳徐
氏附

按山西通志郎氏生员娄子遇妻夫亡氏年二十子继世甫七月艰辛抚育娶徐氏未几亦早夭徐氏孝事孀姑共苦节终老有司表其门　　娄子进妻徐氏
按山西通志徐氏生员娄子进妻夫亡氏年二十二无子孀居六十余年有司旌表　　徐&#妻赵氏
按山西通志赵氏生员徐&#妻夫亡氏年十六无子女贫极不能为葬母家助之佣针度日苦作不辍昏夜遂伤一目年六十事闻建坊旌表　　宋希尧妻徐氏
按山西通志徐氏宋希尧妻夫亡氏年十八抚遗腹子廷彦教训成名　　霍希夔妻李氏
按山西通志李氏兵部主事霍希夔妻年少孀居抚幼子地成立年六十卒　　高岳妻马氏
按山西通志马氏长子县人高岳妻年二十四而寡子甫三岁翁姑老氏勤纺绩以供朝夕苦节五十年　　温习诗妻周氏按山西通志周氏前卫应袭温习诗妻夫暴病死氏年二十二子在襁褓家日贫以苦节自励长子绰授百户次绅授镇抚万历三十五年有司旌之　　张臻妻崔氏
按山西通志崔氏长子县人张臻妻夫亡抚七岁子尔善成立为诸生亦早死遗二孤孙愚璧复抚成之为时名彦孀居几七十年卒　　李荣妻杨氏
按山西通志杨氏李荣妻隆平典史杨杲女夫亡氏年二十一守遗腹子成立苦节五十余年　　董官妻李氏
按山西通志李氏进士董官妻孀居四十载未尝一踏里门抚其弟董宇以贡成名寿终　　吴守谦妻王氏
按山西通志王氏长子县人吴守谦妻年十八夫亡抚遗腹子尚质勤纺绩事姑苦节历三十年有司表其门　　王禹道妻李氏
按山西通志李氏千户王禹道妻年少夫亡抚遗腹子成立袭祖职旌表　　霍希陶妻穆氏
按山西通志穆氏生员霍希陶妻夫亡孀居三十余年守子野成立为廪膳生旌表　　贾云冲妻刘氏
按山西通志刘氏贾云冲妻夫亡氏年二十五苦志守节教子为诸生孀居五十五年万历间旌表　　梁檀妻曹氏阎
氏附

按山西通志曹氏县令梁檀妻檀居官清介及没囊橐萧然曹与妾阎氏同心苦守教子殿邦举万历丙午孝廉旌表　　邵良臣妻张氏
按山西通志张氏邵良臣妻年二十夫疾笃谓曰亲老子幼汝能代吾职否氏曰诺及夫死族人怜其少图嫁之氏曰夫临终嘱吾以后事安忍背弃遂守节养翁姑抚孤成立后子希曾为夏县训导有司旌表　　苏士学妻李氏按山西通志李氏苏士学妻夫亡氏年十九长子继在襁褓次子续甫三月舅姑耄老氏勤织奉亲抚孤六十一年建坊旌表　　石廷学妻任氏
按山西通志任氏石廷学妻夫客死氏年十八子未周岁誓不改嫁苦守终身有司表其门　　温登魁妻梁氏
按山西通志梁氏温登魁妻夫亡年十九姑强欲嫁之氏断三指自矢安贫苦守抚子成人万历间旌表　　雷三畏妻郝氏按山西通志郝氏雷三畏妻夫亡年十七子甫三月氏哀毁几绝既葬劝再嫁不听事姑以孝抚子成立孀居三十余年罕有觌其面者　　赵季冬妻周氏
按山西通志周氏赵季冬妻夫亡氏年二十有身将乳矢志不二养寡母育孤儿四十年如一日万历间御史给以钱米旌其门　　白守安妻李氏
按山西通志李氏白守安妻夫亡氏年二十三抚育孤子矢志无二子甫成立寻夭又抚三岁孤孙备极艰苦年八十四卒　　周景妻王氏
按山西通志王氏周景妻景与父志俱客死单县氏年二十四闻讣痛绝迎二榇归葬长子伦方数岁次子备遗腹二子稍长括遗赀使治商家遂裕性好施肃于内政子孙禀命如严君守节四十余年卒　　璩森妻高氏按山西通志高氏璩森妻夫亡氏年十八苦节六十年贞操如一日　　袁忭妻张氏
按山西通志张氏袁忭妻年二十四而寡家贫抚孤极苦无愠守节五十四年终　　郝淮妻孔氏
按山西通志孔氏郝淮妻夫亡年二十八子继英方十岁夫存时或以数百金寄其家及没咸劝匿之氏正色曰不义之行宁不玷夫于地下耶悉还之教英有成年八十卒　　李氏女
按山西通志李氏女父日达幼许字云和中尉程园未嫁而园没女年十七同母往哭哀甚触棺几绝遂与母诀终丧居一僻室留两婢自随不修容仪与之衣食择菲薄者取焉事闻建坊旌表年五十八终　　郭明妻宋氏冯氏
张氏附

按山西通志宋氏郭明妻夫亡遗二子纪缮氏守节抚孤纪娶冯缮娶张并早没二妇并不嫁养姑历三十年冯氏有子鉴张与共抚成立　　璩可大妻郭氏
按山西通志郭氏璩可大妻年十八夫亡无出甘贫守节勤纺绩糊口年九十一终　　苗隆妻王氏
按山西通志王氏苗隆妻早寡子启东甫岁余翁姑皆老氏事亲教子苦节不渝年七十卒　　李梗妻张氏
按山西通志张氏李梗妻梗为壶关吏客死氏年二十四扶榇归葬躬纺绩课子读书寻亦夭孤苦终身　　宋朝臣妻韩氏按山西通志韩氏宋朝臣妻夫亡子三岁氏年二十二矢志抚孤成立苦守四十五年终　　赵云鹏妻郭氏
按山西通志郭氏赵云鹏妻年十六归鹏生子岁余夫没苦节终身　　申所见妻李氏
媳姚
氏附

按山西通志李氏太学生申所见妻在家事继母归申事继姑咸以孝称夫亡年二十三二子宏才宏道俱幼冲氏夜纺绩伴子读书凡二十年宏道早没妇姚氏年十七亦矢志如姑李叹曰夫夭子丧吾家德薄所致也乃尽出其余资以给宗族乡党之不能婚娶埋葬者后宏才中己酉乡科万历间事闻旌表　　李楠妻王氏按山西通志王氏生员李楠妻夫亡无子女岁大饥富人周之以粟氏厉色曰吾孀妇义不可受却之年九十五终　　暴所学妻李氏
按山西通志李氏生员暴所学妻夫亡遗子忠贞甫二岁元贞仅十日有求婚者使老妪微探其意氏曰吾祖母节妇人所共闻今妾不幸而亦有志焉求者遂止抚孤成立俱补弟子员年八十三终事闻旌表　　徐世卿妻李氏按山西通志李氏徐世卿妻夫亡氏年二十二矢志抚三幼子应熊应豸应麟家贫日勤女红以给朝夕及应熊渐长事孀母孝与二弟力作成家中丞某旌其节孝　　范佑妻李氏
按山西通志李氏范佑妻夫亡氏年二十二矢志守节抚孤力学年七十一终御史表其门　　王弼妻郭氏
按山西通志郭氏举人王弼妻弼亡氏年二十一有豪富求婚氏叱曰吾夫弱冠成名不幸早死尚未瞑目地下人各有志谁敢夺耶求者惭而退　　王文渊妻杨氏
韩氏
霍氏附

按山西通志杨氏王文渊妻年十九生子肝未及期夫亡纺绩度日育肝成立娶韩氏年二十四生尧聘肝以从事没于京韩氏扶柩归葬事姑以孝尧聘娶霍氏又早夭霍亦守节如姑俱寿终　　林椿妻宋氏
按山西通志宋氏都督同知林椿妻嘉靖庚戌椿战没氏年二十五闻变昼夜号泣姑没罄箱箧营祭葬课二子克继先业万历甲戌奏旌长子凤举参将次子凤腾朔州守备　　李祯妻王氏
按山西通志王氏太学生李祯妻年二十五夫亡止一女在襁褓迎寡母幼侄与居家甚贫苦志守节终母养没为营葬侄长为娶妇以继王祀　　石自禄妻朱氏
</div>
    <div class="pagination">
<a href="闺媛典闺节部_page87.html">上一页</a><span>...</span><a href="闺媛典闺节部_page83.html">83</a><a href="闺媛典闺节部_page84.html">84</a><a href="闺媛典闺节部_page85.html">85</a><a href="闺媛典闺节部_page86.html">86</a><a href="闺媛典闺节部_page87.html">87</a><span class="current-page">88</span><a href="闺媛典闺节部_page89.html">89</a><a href="闺媛典闺节部_page90.html">90</a><a href="闺媛典闺节部_page91.html">91</a><a href="闺媛典闺节部_page92.html">92</a><a href="闺媛典闺节部_page93.html">93</a><span>...</span><a href="闺媛典闺节部_page89.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
