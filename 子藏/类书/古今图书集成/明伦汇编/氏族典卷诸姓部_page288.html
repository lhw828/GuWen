<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 288 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 288 页/共 899 页</h1>
    <div class="content">按宋史曹修古传修古弟修睦性廉介自立与修古同时举进士有声乡里累官尚书都官员外郎知邵武军御史中丞杜衍荐以为侍御史岁余改司封员外郎出知寿州徙泉州坐失举夺一官罢去后以知吉州分司南京未几致仕年五十一章得象表其高诏还所夺官卒　　曹颖叔
按宋史曹颖叔传颖叔字秀之亳州谯人初名熙尝梦之官府见颖叔名遂更名颖叔进士及第历威胜军判官渭州军事推官御史中丞蔡齐荐为台主簿改大理寺丞韩亿知亳州辟佥书节度判官事通判仪州韩琦文彦博荐其才徙夔州路转运判官提点陕西路刑狱为开封府判官元昊死为夏国祭奠使除直史馆知凤翔府徙益州路转运使权度支副使侬智高寇岭南朝议以闽中久弛兵备擢天章阁待制知福州累迁右司郎中为陕西都转运使进龙图阁直学士知永兴军然年老渐昏耄事颇壅积人或嘲诮之卒于官　　曹矩
按万姓统谱矩休宁人登景佑进士以纯孝闻官至屯田郎中其任都官日父汝&#赠殿中丞燎黄之夕芝产茔兆郡上其事诏以所居为忠孝乡孝芝里孙夬死于方腊之难时称忠孝曹家　　曹观
按万姓统谱观皇佑中知建昌军李觏有诗送之云要知贤者善居官法自严明性自宽　　曹靖
按万姓统谱靖郴人性孝友嘉佑中为益阳令有&#政去后民思累官尚书比部员外郎知宾州黄庭坚为作善政颂称其御吏严而不残使民宽而不弛　　曹汭按宋史曹利用传利用从子汭为赵州兵马监押州民赵德崇诣阙告汭不法事奏上&#探其狱汭坐被酒衣黄衣令人呼万岁杖死　　曹觐
按宋史曹觐传觐字仲宾修礼子也叔修古卒无子天章阁待制杜杞为言于朝授觐建州司户参军为修古后皇佑中以太子中舍知封州侬智高叛趋广州行至封州觐率从兵决战不胜被执贼使拜且诱之从觐不肯拜且詈贼犹惜不杀徙置舟中觐不食者两日探怀中印章授其从卒曰我且死若求间道以此上官贼知其无降意害之至死诟贼声不绝时年二十五事闻赠太常少卿录其子四人妻刘避贼死于林峒追封彭城郡君　　曹佾
按宋史曹佾传佾字公伯韩王彬之孙慈圣光宪皇后弟也性和易美仪度通音律善弈射喜为诗自右班殿直累进殿前都虞候安化军留后出知澶青许三州徙河阳以建武军节度使为宣徽北院使知郓州改保静保平军节度使同中书门下平章事景灵宫使加兼侍中封济阳郡王神宗每咨访以政然退朝终日语不及公事元丰中以护国军节度使司徒兼中书令为太一宫使哲宗即位加少保卒年七十二赠太师追封沂王　　曹偕
按宋史曹佾传佾从弟偕字光道少读书知义以节侠自喜为许州都监累迁东上合门使带御器械知雄州进华州防御使知相州徙河阳总管卒尝从梅尧臣学诗尧臣称之为序其诗　　曹评
按宋史曹佾传佾子评字公正以父任累官至引进使知审官西院积迁温州防御使元佑中提举万寿观丐外枢密院白为真定路钤辖哲宗以为总管徽宗即位迁相州观察使历龙神卫捧日天武都指挥使殿前都虞候马步军副都指挥使宁远军留后平海军节度使佑神观使使契丹者四馆伴者十二在合门十二年预修仪制多所增损性喜文史书有楷法尤善射左右手如一卒年六十六赠开府仪同三司　　曹诱
按宋史曹佾传佾子诱字公善以荫至左藏库副使熙宁中父佾以疾告入谢神宗面授诱合门通事舍人元佑中以东上合门使为真定府定州路兵马钤辖迁文州刺史使契丹还为枢密副都承旨徽宗时进都承旨历庆州团练恩州防御晋州观察使保庆军留后大观中进安德军节度使醴泉观使性谨密习熟典故卒年六十五赠开府仪同三司谥忠定　　曹中按延平府志中字久德一作文德沙县人元符三年进士除江宁上元尉政和中擢词学科第一拜秘书省正字改著作郎自知不合于时请外得永州奏减盐额上书论中兴事忤宰相因罢靖康中闻京城失守感愤卒　　曹傅
按万姓统谱傅宜春人元符三年与弟藻子迁同登进士名其堂曰三桂傅官至朝请郎知常州藻宣教郎知益阳县事迁通直郎知彬州兄子迈崇宁中进士积官中奉大夫广西运判直秘阁兼权安抚使　　曹裕按万姓统谱裕字公善耒阳人举进士为潭州司录参军能辨枉狱后宰溧水值岁旱蝗漕使以岁计不足以讽诸邑裕曰吾能忍视其死而不救乎卒以实闻　　曹辅
按宋史曹辅传辅字载德南剑州人第进士政和二年以通仕郎中问学兼茂科历秘书省正字自政和后帝多微行辅上疏言不可遂编管郴州靖康元年召为监察御史守殿中侍御史除左谏议大夫御史中丞不旬日拜延康殿学士签书枢密院事金人围汴都辅出使粘罕军遂从二帝留金军中张邦昌请归辅辅归乞奉祠邦昌不从康王次南京邦昌遣辅来见康王即位辅仍旧职未几卒诏厚恤其家　　曹组按宋史曹勋传勋父组宣和中以合门宣赞舍人为睿思殿应制以占对开敏得幸　　曹绛
按万姓统谱绛字元象擢进士第与刘焘崔执柔刘正夫在太学号四杰秦少游曰置君诗少陵中谁曰不然有秋波集　　曹粹中
按尚友录粹中字纯老定海人宣和六年进士李庄公光&#也秦桧在位光时为参政桧知其名欲识之粹中辞不赴窃谓妻曰汝父必不能与丞相久处光贬谪海南粹中不复仕自号放斋有诗说行于世　　曹肃按尚友录肃字士先郴州人举乡荐初授通州宁远簿平生安分守道四方学者多从之游著述数千卷尤工于诗有骚人风子延祚字熙载清修多学足不履城市卿士多出其门　　曹
按尚友录字宗山第进士仕至朝奉郎志在及物以江阴故废郡属毗陵旧无产税则例民输下盐钱视他县独倍力请均之郡从其请民皆德之着有苕溪集钟山集抱关前集论语注十篇　　曹悦
按尚友录悦字习之幼岁痛其父殁绝荤酒婚宦刻志学问五经有解后学问难亹亹不倦从故家借书辄请书目一阅即能言其本末平生无喜愠尝戒学子绝人我则天理自着为易解全书分辞变象占学者尊为泰宇居士诗文三十卷精洁可传　　曹勋
按宋史曹勋传勋字公显阳翟人父组宣和中以合门宣赞舍人为睿思殿应制以占对开敏得幸勋用恩补承信郎特命赴进士廷试赐甲科靖康初为合门宣赞舍人勾当龙德宫除武义大夫从徽宗北迁过河十余日出御衣书命勋间行见康王勋自燕山遁归建炎元年七月至南京以御衣所书进入高宗泣以示辅臣勋建议募死士航海入金国东京奉徽宗由海道归执政难之出勋于外凡九年不得迁秩绍兴五年除江西兵马副都监勋以远次为请改浙东言者论其不闲武艺专事请求竟夺新命十一年兀朮遣使议和授勋成州团练使副刘光远报之及淮遇兀朮遣还迁忠州防御使金使萧毅等来命勋为接伴使未几落阶官为容州观察使充金国报谢副使召入内殿帝洒泣谕以恳请亲族之意及见金主勋反复开谕金主首肯许还梓宫及太后勋归金遣高居安等卫送太后至临安命勋充接伴使迁保信军承宣使枢密副都承旨二十九年拜昭信军节度使副王伦为称谢使孝宗朝加太尉提举皇城司开府仪同三司淳熙元年卒赠少保　　曹全
按宋史李诚之传金人陷蕲州小将曹全斗死　　曹冠按万姓统谱冠东阳人博学强记绍兴间进士迁太常博士后告老转朝奉大夫赐金紫致仕年八十卒　　曹建按万姓统谱建余干人干道间从程迥陆九渊张栻游学有所见淳熙间朱熹过余干见建与语大奇之建家贫事母尽孝待弟侄尽友爱其卒也熹表其墓　　曹彦约按宋史曹彦约传彦约字简甫都昌人淳熙八年进士尝从朱熹讲学历建平尉桂阳司录辰溪令知乐平县主管江西安抚司机宜文字知沣州未上薛叔似宣抚京湖辟主管机宜文字汉阳阙守檄摄军事时金人大入以守御功进秩二等就知汉阳嘉定元年提举湖北常平权知鄂州兼湖广总领改提点刑狱迁湖南转运判官继迁直秘阁知潭州湖南安抚久之以为利路转运判官兼知利州差知宁国府又改知隆兴江西安抚迁大理少卿又权户部侍郎以宝谟阁待制知成都改知福州又改潭州力辞提举明道观寻以焕章阁待制提举崇福宫理宗即位擢兵部侍郎兼国史院同修撰宝庆元年兼侍读俄迁礼部侍郎加宝谟阁直学士提举佑神观授兵部尚书力辞不拜改宝章阁学士知常德府提举崇福宫卒赠宣奉大夫嘉熙初赐谥文简　　曹叔远
按宋史曹叔远传叔远字器远温州瑞安人少学于陈傅良登绍熙元年进士第久之李璧荐为国子学录迕韩胄罢通判涪州后守遂宁入朝为工部郎出知袁州以太常少卿召权礼部侍郎遇事献替多所裨益终徽阁待制谥文肃尝编永嘉谱识者谓其有史才　　曹豳
按宋史曹叔远传叔远族子豳字西士少从钱文子学登嘉泰二年进士第授安吉州教授调重庆府司法参军改知建昌县擢秘书丞兼仓部郎官出为浙西提举常平移浙东提点刑狱召为左司谏与王万郭磊卿徐清叟俱负直声当时号嘉熙四谏迁起居郎进礼部侍郎不拜久之起知福州再以侍郎召为台臣所沮而止遂守宝章阁待制致仕卒谥文恭子愉老亦登进士第　　曹锡
按万姓统谱锡宜黄人嘉定进士性刚直文典雅历官至屯田郎奏对推广真德秀祈天永命敬德爱民之说奉祠归德秀尝谓其文采可为辞诰刚直宜在言路明敏可作监司　　曹友闻
按万姓统谱友闻彬十二世孙少有大志宝庆进士知沔州元兵入兴元友闻驰至鸡冠山隘与敌殊死战及弟万俱死之事闻赠龙图阁学士赐庙褒忠谥曰节　　曹咸用
按宋史曹叔远传叔远子咸用登进士第
　　曹邰
按宋史曹叔远传叔远孙邰登进士第
　　曹经
按尚友录经字清甫休宁人幼颖悟八岁能遍诵五经咸淳戊戌殿试丙科授迪功郎昌化县主簿博学知名撰文献通考癸酉充信州考试官甲戌赴昌化簿任寻转修职郎乙亥权知县事戊寅授紫阳书院长己卯以寿终年八十二所著有讲义四卷书&#文&#俪&#各五卷余服膺录读书记杂作管见三场管见泣血录过庭录课余杂记曹氏家录古文选等书藏于家子希文所著书有诗文讲义二卷通鉴日纂二十四卷行于世　　曹稹孙
按尚友录稹孙字德坚符安人自少工举子业下笔闳肆诸老成咸器异之尝自谓曰作文譬立万人场中非划然大嚣而鸣人肯我听乎宋亡室烬毁于兵遂寓平阳梅溪以古文及诗自娱凡一篇出人辄传诵后留安阳十余年南北生徒数百人寿八十有七终　　曹琦
按万姓统谱琦知南平军元兵来攻被执脱身南归制置辟主管机宜文字闻都统赵安以城降就守御地自经死　　曹岠
按万姓统谱岠字巨山第进士自京口分教受知于节使李宝辟置幕府移檄山东皆其文也词气激烈军中感动特授左宣教郎终饶州通判　　曹训
按万姓统谱训字子序自章贡移知袁州每事奉法锄奸戢吏亦不少恕属邑万载有豪户十武断乡曲不输王赋物色得之尽绳以法总仓二司委郡和籴训曰袁之和籴盖屡免矣一旦开病民之端训之罪也祈恳切至竟得免将满除直阁知阆州

　毛姓部汇考
郑樵通志
　　以邑为氏
周
邑

毛氏周文王之子毛伯之所封世为周卿士食采于毛子孙因以为氏赵有毛遂汉有毛公治诗赵人也为河间王博士毛苌亦治诗又有代北之族世为酋长　　同名异实
毛氏有二毛伯之后以国为氏又有代北之族世为酋长廖用贤尚友录
　　毛姓
毛西河羽音又望出荥阳


　&#姓部列传
　　陶唐氏
　　&#陶
按虞书舜典帝曰&#陶汝作士
　　周
　　&#鱼
按韩诗外传孔子行闻哭声甚悲至则&#鱼也孔子辟车与之言&#鱼曰吾失之三矣少而学游诸侯以后吾亲一也高尚吾志间吾事君二也与友厚而小绝之三也树欲静而风不止子欲养而亲不待也吾请从此辞矣立稿而死　　&#如
按国语越王句践召五大夫问战奚以而可大夫&#如进对曰审声则可以战乎王曰可矣　　后汉
　　&#弘
按后汉书桓荣传欧阳博士缺帝欲用荣荣让扬州从事&#弘帝曰俞往女谐因拜荣为博士引弘为议郎注
弘字奉卿吴郡人家代为冠族少有英才
　　&#徽
按后汉书桓荣传注弘子徽司徒长史
　　&#伯通
按后汉书梁鸿传鸿至吴依大家&#伯通居庑下为人赁舂每归妻为具食不敢于鸿前仰视举案齐眉伯通察而异之曰彼佣能使其妻敬之如此非凡人也乃方舍之于家鸿卒伯通为求葬地于吴要离冢傍　　&#丹
按姓氏急就篇汉有东平中尉&#丹
　　陈
　　&#文奏
按姓氏急就篇陈有&#文奏
　　明
　　&#玉
按万姓统谱玉清河人弘治中山西稷山教谕
　高姓部列传二
　　北齐一
　　高岳
按北齐书清河王岳传清河王岳字洪略高祖从父弟也父&#魏太尉岳幼孤贫长而敦直姿貌嶷然沉深有器量高祖起兵信都岳间行从之高祖见之大悦中兴初除散骑常侍镇东将军金紫光禄大夫领武卫将军以功除卫将军右光禄大夫太昌初除车骑将军左光禄大夫领左右卫封清河郡公留镇京师迁骠骑大将军仪同三司天平二年除侍中六州军事都督寻加开府寻都监典书复为侍学除使持节六州大都督冀州大中正俄拜京畿大都督兼领军将军兴和初世宗入总朝政岳出为使持节都督冀州刺史三年转青州刺史武定元年除晋州刺史西南道大都督得绥边之称时岳遇患高祖令还并治疗疾瘳复令赴职及侯景叛岳讨破之以功除侍中太尉别封新昌县子又拜使持节河南总管大都督讨王思政于长社以功别封真定县男显祖出抚晋阳令岳以本官兼尚书左仆射留镇京师天保初进封清河郡王寻除使持节骠骑大将军开府仪同三司宗师司州牧五年加太保六年薨时年四十四谥曰昭武　　高显国
按北齐书襄乐王显国传襄乐王显国神武从祖弟也无才伎直以宗室谨厚天保元年封襄乐王位右卫将军卒　　高归彦
按北齐书平秦王归彦传平秦王归彦字仁英神武族弟也父徽魏末坐事当徙凉州行至河渭间遇贼以军功为西域大使河东守寻遂死焉徽于神武旧恩甚笃及神武平京洛赠司徒谥曰文宣初徽常过长安市与妇人王氏私通而生归彦至是年已九岁神武追见之抚对悲喜稍迁徐州刺史归彦少质朴后更改节放纵好声色朝夕酣歌天保元年封平秦王征为兼侍郎稍被亲宠以讨侯景功别封长乐郡公除领军大将军干明初拜司徒孝昭践阼以为司空兼尚书令武成即位进位太傅归彦既地居将相志意盈满发言陵侮旁若无人议者以威权震主必为祸乱上亦忌之乃拜太宰冀州刺史至州谋逆伏诛　　高灵山
按北齐书长乐太守灵山传长乐太守灵山字景嵩神武族弟也从神武起兵信都终于长乐太守赠大将军司空谥曰文宣子懿卒于武平镇将无子文宣帝以灵山从父兄齐州刺史建国子伏护为灵山后伏护字臣援粗有刀笔天统初累迁黄门侍郎卒赠兖州刺史建国侯孙乂袭乂少谨武平末给事黄门侍郎隋开皇中为太府少卿坐事卒　　高隆之
按北齐书高隆之传隆之字延兴本姓徐氏云出自高平金乡父干魏白水郡守为姑婿高氏所养因从其姓隆之后有参议之功高祖命为从弟仍云渤海蓨人隆之身长八尺美须髯深沉有志气魏汝南王悦为司州牧以为户曹从事建义初释褐员外散骑常侍行台于晖出讨羊&#引为行台郎中又除给事中与高祖深自结托高祖之临晋州引为治中行平阳郡事从高祖起义山东以为大行台右丞魏中兴初除御史中尉领尚食典御从高祖平邺行相州事太昌初除骠骑大将军仪同三司西魏文帝曾与隆之因酒忿竞文帝坐以黜免高祖责隆之不能协和乃启出为北道行台转并州刺史封平原郡公高祖之讨斛斯椿以隆之为大行台尚书及大司马清河王亶承制拜隆之侍中尚书右仆射领御史中尉天平初丁母艰解任寻诏起为并州刺史入为尚书令右仆射诏监起居事进位司徒公武定中为河北括户大使追还授领军将军录尚书事寻兼侍中续出行青州事追还拜太子太师兼尚书左仆射吏部尚书迁太保齐受禅进爵为王寻以本官录尚书事领大宗正卿监国史初世宗委任兼右仆射崔暹黄门郎崔季舒等及世宗崩隆之启显祖并欲害之隆之曾与元昶宴饮酒酣语昶曰与王交游当生死不相背人有密言之者又帝未登庸之日隆之意常侮帝帝将受魏禅大臣咸言未可隆之又在其中帝深衔之因此遂大发怒令壮士筑百余下放出渴将饮水人止之隆之曰今日何在遂饮之因从驾死于路中年六十一　　高市贵
按北齐书高市贵传市贵善无人也少有武用孝昌初恒州内部&#勒刘仑等聚众反市贵为都督率众讨仑一战破之累迁抚军将军谏议大夫及尔朱荣立魏庄帝市贵预翼戴之勋迁卫将军光禄大夫秀容大都督第一领民酋长赐爵上洛县伯尔朱荣击葛荣于滏口以市贵为前锋都督荣平除使持节汾州刺史寻为晋州刺史纥豆陵步藩侵乱并州高祖破之市贵从行有功除骠骑大将军仪同三司封常山郡公高祖起义市贵预其谋除西兖州刺史不之州天平初复除晋州刺史高祖寻以洪峒要险遣市贵镇之元象中从高祖破周文帝于邙山重除晋州刺史西道军司卒赠并汾怀建东雍五州军事太尉公并州刺史敕令第二子孔雀承袭　　高干
按北齐书高干传干字干邕渤海蓨人性明悟俊伟有知略美音容进止都雅长而轻财重义多所交结起家拜员外散骑侍郎领直后转太尉士曹司徒中兵迁员外魏孝庄立除龙骧将军通直散骑常侍给事黄门侍郎金紫光禄大夫河北大使属高祖出山东干将十数骑于关口迎谒干既晓达时机闲习世事言辞慷慨雅合深旨高祖大加赏重共定策推立中兴主拜干侍中司空封长乐郡公武帝将贰于高祖望干为己用曾于华林园燕罢独留干殷勤逼之干对曰臣世奉朝廷遇荷殊宠以身许国何敢有贰干虽有此对然非其本心事出仓卒又不谓武帝便有异图遂不固辞而不启高祖及武帝置部曲干乃密启高祖高祖召干诣并州面论时事干因劝高祖宜受魏禅高祖以袖掩其口曰勿妄言今启司空复为侍中门下之事一以相委高祖屡启诏书竟不施行干以频请不遂知变难将起密启高祖求为徐州乃除使持节都督三徐诸军事开府仪同三司徐州刺史指期将发而帝知干泄漏前事召干赐死时年三十七天平初谥曰文昭长子继叔袭祖洛城县侯令第二子吕儿袭干爵　　高&#
按北齐书高干传干弟&#字仲密颇涉文史魏中兴初除沧州刺史东南道行台尚书太昌初迁光州刺史加骠骑大将军仪同三司时天下初定听&#以本乡部曲数千人自随&#为政严酷又纵左右吏民苦之兄干死密归高祖高祖以为大行台左丞转尚书当官无所回避时咸畏惮之安州民不宾王化寻以&#为行台仆射率众讨平之天平末拜侍中加开府元象初出为兖州刺史寻征为御史中尉出为北豫州刺史据武牢降西魏&#先入关周文帝率众东出高祖破之于邙山&#妻子将西度于路尽擒之高祖以其勋家启&#一房配没而已　　高昂
按北齐书高干传昂字敖曹干第三弟幼时便有壮气长而俶傥胆力过人建义初兄弟共举兵既而奉旨散众仍除通直散骑侍郎封武城县伯干解官归与昂俱在乡里阴养壮士朱荣闻而恶之密令刺史元仲宗诱执昂送于晋阳永安末荣入洛以昂自随禁于&#牛署既而荣死魏庄帝即引见劳勉之时朱世隆还逼宫阙昂被甲横戈志凌勍敌推锋径进所向披靡帝壮之即除直合将军昂以寇难尚繁乃请还本乡招集部曲仍除通直郎常侍加平北将军后废帝立除使持节冀州刺史为大都督率众从高祖破朱兆兆众大败太昌初加侍中开府进爵为侯兄干被杀乃将十余骑奔晋阳归于高祖及斛斯椿衅起高祖南讨令昂为前驱武帝西遁昂率五百骑倍道兼行至于崤陕不及而还寻行豫州刺史仍讨三荆诸州不附者并平之天平初除侍中司空公昂以兄干薨于此位固辞不拜转司徒公时高祖方有事关陇以昂为西南道大都督会窦泰失利召昂班师昂还复为军司大都督元象元年进封京兆郡公与侯景等同攻独孤如愿于金墉城周文帝率众救之战于邙阴昂所部失利左右分散单马东出欲趣河阳南城门闭不得入遂为西军所害时年四十八谥忠武子突骑嗣早卒世宗复召昂诸子亲简其第三子道豁嗣皇建初追封昂永昌王道豁袭武平末开府仪同三司入周授仪同大将军开皇中卒于黄州刺史　　高季式
按北齐书高干传季式字子通干第四弟也亦有胆气中兴初拜镇远将军正员郎迁卫将军金紫光禄大夫寻加散骑常侍领主衣都统太昌初除尚食典御天平中出为济州刺史元象中入为散骑常侍兴和中行晋州事解州镇永安戍高慎以武牢叛遣信报季式季式得书惊惧即奔告高祖高祖嘉其至诚待之如旧武定中除侍中寻加冀州大中正时世宗先为此任启以回授为都督从清河公岳破萧明于寒山败侯景于涡阳还除卫尉卿复为都督从清河公攻王思政于颍川拔之以前后功加仪同三司天保初封乘氏县子仍为都督随司徒潘乐征讨江淮之间为私使乐人于边境交易还京坐被禁止寻而赦之四年夏发疽卒年三十八谥曰恭穆　　高永乐
按北齐书高干传干父翼翼长兄子永乐从翼举义官至卫将军右光禄大夫冀州大中正出为博陵太守以民事不济自杀赠使持节督沧冀二州诸军事仪同三司冀州刺史　　高延伯
按北齐书高干传干父翼翼次兄子延伯和厚有长者称从翼举义历中散大夫安州刺史封万年县男天保初加征西将军进爵为子卒赠太府少卿　　高浚按北齐书永安简平王浚传永安简平王浚字定乐神武第三子也初神武纳浚母当月而有孕及产浚疑非己类不甚爱之而浚早慧后更被宠元象中封永安郡公豪爽有气力善骑射为文襄所爱累迁中书监兼侍中出为青州刺史颇好畋猎聪明矜恕上下畏悦之保定初进爵为王八年来朝从幸东山帝裸裎为乐杂以妇女又作狐掉尾戏浚进言此非人主所宜帝甚不悦还州又上书切谏帝怒收浚盛以铁笼与上党王涣俱置北城地牢下浚与涣皆有雄略为诸王所倾服帝恐为害乃自刺涣又使壮士刘桃枝就笼乱刺槊每下浚涣辄以手拉折之号哭呼天于是薪火乱投烧杀之填以石土后出皮发皆尽尸色如炭天下为之痛心干明元年赠太尉无子诏以彭城王浟第二子准嗣　　高淹
按北齐书平阳靖翼王淹传平阳靖翼王淹字子邃神武第四子也元象中封平阳郡公累迁尚书左仆射天保初进爵为王历位尚书令开府仪同三司司空太尉皇建初为太傅太宁元年迁太宰性沉谨以宽厚称河清三年薨于晋阳子德素嗣　　高浟
按北齐书彭城景思王浟传彭城景思王浟字子深神武第五子也元象二年拜通直散骑常侍封长乐郡公武定六年出为沧州刺史转都督定州刺史政化为当时第一天保初封彭城王四年征为侍中人吏送别悲号七年转司州牧选从事皆取文才士明剖断者当时称为美选后加特进兼司空太尉太妃薨解任寻诏复本官俄拜司空兼尚书令济南嗣位除开府仪同三司尚书令领大宗正卿皇建初拜大司马兼尚书令转太保武成入承大业迁太师录尚书浟明练世务果于断决事无大小咸悉以情自车驾巡幸浟常留邺河清三年二月群盗田子礼等数十人谋劫浟为主诈称使者径向浟第至内室称敕牵浟上马临以白刃欲引向南殿浟大呼不从遂遇害时年三十二朝野痛惜子宝德嗣位开府兼尚书左仆射　　高涣
按北齐书上党刚肃王涣传上党刚肃王涣字敬寿神武第七子也天姿雄杰俶傥不群虽在童幼恒以将略自许神武壮而爱之曰此儿似我及长力能扛鼎材武绝伦每谓左右曰人不可无学但要不为博士耳故读书颇知梗概而不甚&#习元象中封平原郡公武定末除冀州刺史在州有美政天保初封上党王历中书令尚书左仆射八年录尚书事初术士言亡高者黑衣是时文宣幸晋阳以所忌问左右曰何物最黑对曰莫过漆帝以涣第七为当之乃使库真都督破六韩伯升之邺征涣涣至紫陌桥杀伯升以逃凭河而度土人执以送帝铁笼盛之与永安王浚同置地牢下岁余与浚同见杀时年二十六涣无嫡子庶长子宝严以河清二年袭爵位终金紫光禄大夫开府仪同三司　　高淯
按北齐书襄城景王淯传襄城景王淯神武第八子也容貌甚美弱年有器望元象中封章武郡公天保初封襄城郡王二年春薨无子诏以常山王演第二子亮嗣亮字彦道性恭孝美风仪好文学为徐州刺史坐夺商人财物免官后主败奔邺亮从焉迁兼太尉太傅入关依例授仪同分配远边卒于龙州　　高湝按北齐书任城王湝传任城王湝神武第十子也少明慧天保初封自孝昭武成时车驾还邺常令湝镇晋阳总并省事历司徒太尉并省录尚书事天统三年拜太保并州刺史别封平正郡公武平初迁太师司州牧出为冀州刺史加太宰迁右丞相都督青州刺史湝频牧大藩虽不洁己然宽恕为吏人所怀五年青州崔蔚波等夜袭州城湝部分击贼大破之拜左丞相转瀛州刺史及后主奔邺加湝大丞相拒周军战败被擒寻与后主同死　　高湜
按北齐书高阳康穆王湜传高阳康穆王湜神武第十一子也天保元年封十年稍迁尚书令以滑稽便辟有宠于文宣帝在左右行杖以挞诸王太后深衔之文宣崩兼司徒导引梓宫吹笛云至尊颇知臣不又击胡鼓为乐太后杖湜百余未几薨太后哭之哀曰我恐其不成就与杖何期带创死也子士义袭爵　　高济按北齐书博陵文简王济传博陵文简王济神武第十二子也天保元年封历位太尉河清初出为定州刺史天统五年在州语人云计次第亦应到我后主闻之阴使人杀之子智袭爵　　高凝
按北齐书华山王凝传华山王凝神武第十三子也天保元年封新平郡王九年改封安定十五年封华山历位中书令齐州刺史就加太傅薨于州　　高润
按北齐书冯翊王润传冯翊王润字子泽神武第十四子也幼时神武称曰此吾家千里驹也天保初封历位东北道大行台右仆射都督定州刺史寻为尚书令领太子少师历司徒太尉大司马司州牧太保河南道行台领录尚书别封文成郡公太师太宰复为定州刺史薨子茂德嗣　　高洽
按北齐书汉阳敬怀王洽传汉阳敬怀王洽字敬延神武第十五子也天保元年封五年薨年十三无子以任城王第二子建德为后　　高叡
按北齐书赵郡王琛传琛子睿小名须拔生三旬而孤聪慧夙成特为高祖所爱养于宫中令游娘母之恩同诸子武定末除太子庶子显祖受禅进封爵为南赵郡王迁散骑常侍睿身长七尺容仪甚伟闲习吏职有知人之鉴二年出为定州刺史加抚军将军六州大都督时年十七睿留心庶事纠擿奸非劝课农桑接礼民&#所部大治称为良牧三年加仪同三司六年诏睿领山东兵数万监筑长城七年诏以本官都督沧瀛幽安平东燕六州诸军事沧州刺史八年征睿赴邺仍除北朔州刺史都督北燕北蔚北恒三州及厍推以西黄河以东长城诸镇诸军事九年除侍中摄大都督府长史十年转仪同三司侍中将军寻加开府仪同三司骠骑大将军太子太保皇建初行并州事孝昭临崩预受顾托奉迎世祖于邺以功拜尚书令别封浮阳郡公监太史太子太傅议律令又以讨北狄之功封颍川郡公复拜尚书令摄大宗正卿天统中拜司空摄录尚书事突厥尝侵轶至并州帝亲御戎六军进止皆令取睿节度以功复封宣城郡公摄宗正卿进拜太尉世祖崩后睿奏和士开不宜居内出为兖州刺史太后数以为言睿执之弥固太后执而杀之时年三十六子整信嗣历散骑常侍仪同三司　　高永乐
按北齐书阳州公永乐传阳州公永乐神武从祖兄子也太昌初封阳州县伯进爵为公累迁北豫州刺史后罢豫州家产不立神武问其故对曰裴监为长史辛公正为别驾受王委寄斗酒只鸡不入神武乃以永乐为济州仍以监公正为长史别驾谓永乐曰尔勿大贪小小义取莫复畏永乐至州监公正谏不见听以状启神武神武封启以示永乐然后知二人清直并擢用之永乐卒于州赠太师太尉录尚书事谥曰武昭无子从兄恩以第二子孝绪为后袭爵天保初改封修城郡王　　高长&#
按北齐书阳州公永乐传永乐弟长&#小名阿伽性粗武出入城市好殴击行路时人皆呼为阿伽郎君以宗室封广武王寻为南营州刺史在州无故自惊走叛亡入突厥竟不知死所　　高思宗
按北齐书上洛王思宗传上洛王思宗神武从子也性宽和颇有武干天保初封上洛郡王历位司空太傅薨于官　　高思好
按北齐书上洛王思宗传思宗弟思好本浩氏子也思宗养以为弟遇之甚薄少以骑射事文襄及文宣受命为左卫大将军本名思孝天保五年讨蠕蠕文宣悦其骁勇谓曰尔击贼如鹘入&#群宜思好事故改名焉累迁尚书令朔州道行台朔州刺史开府南安王甚得边朔人心武平五年遂举兵反军败死　　高普按北齐书武兴王普传武兴王普字德广归彦兄归义之子也性宽和有度量九岁归彦自河州俱入洛神武使与诸子同游处天保初封武兴郡王武平二年累迁司空六年为豫州道行台尚书令后主奔邺就加太宰周师逼乃降卒于长安赠上开府豫州刺史　　高德政
按北齐书高德政传德政字士贞渤海蓨人幼而敏慧有风神仪表显祖引为开府参军知管记事高祖又擢为相府掾迁黄门侍郎世宗嗣业如晋阳显祖在京居守令德政参掌机密弥见亲重世宗暴崩勋将等以缵戎事重劝帝早赴晋阳帝亦回遑不能自决夜中召杨愔杜弼崔季舒及德政等始定策焉德政劝显祖行禅代之事披心固请及受禅之日除德政为侍中寻封蓝田县公七年迁尚书右仆射兼侍中食渤海郡干德政与尚书令杨愔纲纪政事多有弘益显祖末年纵酒酣醉所为不法德政屡进忠言后召德政饮不从又进谏帝不悦谓左右云高德政恒以精神凌逼人德政甚惧乃称疾屏居佛寺兼学坐禅为退身之计帝谓杨愔曰我大忧德政其病何似愔以禅代之际因德政言情切至方致诚款常内忌之由是答云陛下若用作冀州刺史病即自差帝从之德政见除书而起帝大怒亲以刀子刺之又使曳下斩去其趾帝怒不解禁德政于门下其夜开城门以毡轝送还家旦日德政妻出宝物满四&#欲以寄人帝奄至其宅见而怒曰我府藏犹无此物诘其所从得皆诸元赂之也遂曳出斩之时妻出拜又斩之并其子祭酒伯坚帝后悔赠太保嫡孙王臣袭焉　　高长命按北齐书高干传干父翼翼兄子永乐永乐子长命本自贱出年二十余始被收举猛暴好杀然亦果于战斗初于大夏门拒朱世隆以功累迁左光禄大夫高祖遥授长命雍州刺史封沮阳乡男寻进封鄢陵县伯武定中随仪同刘丰讨侯景为景所杀赠冀州刺史

　陶姓部列传
　　周
　　陶叔
按郑樵通志陶叔为周司徒
</div>
    <div class="pagination">
<a href="氏族典卷诸姓部_page287.html">上一页</a><span>...</span><a href="氏族典卷诸姓部_page283.html">283</a><a href="氏族典卷诸姓部_page284.html">284</a><a href="氏族典卷诸姓部_page285.html">285</a><a href="氏族典卷诸姓部_page286.html">286</a><a href="氏族典卷诸姓部_page287.html">287</a><span class="current-page">288</span><a href="氏族典卷诸姓部_page289.html">289</a><a href="氏族典卷诸姓部_page290.html">290</a><a href="氏族典卷诸姓部_page291.html">291</a><a href="氏族典卷诸姓部_page292.html">292</a><a href="氏族典卷诸姓部_page293.html">293</a><span>...</span><a href="氏族典卷诸姓部_page289.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
