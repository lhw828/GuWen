<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 212 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 212 页/共 268 页</h1>
    <div class="content">　　徐士妻熊氏
　　按安义县志熊氏贡士徐士妻建昌给谏德　　阳女孙孝廉士恺女事姑陈至孝年二十一夫　　亡苦节训三子并有声庠序郡守旌其门　　刘寿二妻王氏　　按安义县志王氏刘寿二妻夫早亡家贫翁姑　　老氏躬操井臼甘旨不缺年八十有六卒有司　　旌之　　杨蒋二妻刘氏
　　按安义县志刘氏杨蒋二妻夫亡家极贫啜粥　　饮水苦节四十年县令旌表　　王仪妻余氏
　　按安义县志余氏廪生王仪妻年二十夫亡哭　　泣誓死水浆不入口者旬日几死家人救之苦　　节课四子长阶绾早食廪饩有诏建坊旌表其闾
　　龚日宠妻王氏
　　按安义县志王氏龚日宠妻年二十夫亡守节　　四十年训子应元饩于庠卒年六十　　杨元登妻黄氏
　　按安义县志黄氏杨元登妻年十八生一子方　　两月夫亡氏断发自誓纺绩奉姑抚子沔食饩　　邑庠　　郭君贵妻徐氏
　　按建昌县志徐氏郭君贵妻年十九夫亡抚子　　永熙为诸生郡县旌表　　李宗白妻范氏
　　按建昌县志范氏李宗白妻白亡无子氏茹苦　　守节乡党重之　　蔡莲塘妻杜氏
　　按建昌县志杜氏团山蔡莲塘妻年二十一生　　子方二月夫亡笃守艰贞年七十八终　　计纬妻王氏
　　按九江府志王氏彭泽计纬妻年二十四夫亡　　王裂布裹髻泣血成疾母为迎医王曰恨不速　　死从夫后纬葬谓姑曰幸无举丧俟同葬逾七　　月疾益剧气垂绝犹取袖中素所怀夫像展视　　而死　　何嘉穗妻张氏
　　按九江府志张氏瑞昌何嘉穗妻年十五归何　　敬执妇道氏年十九嘉穗亡哀毁恸绝矢志不　　嫁以夫巾履及所蓄玩好陈列几案朝夕对之　　而泣每岁曝巾服于&#历久如初乙酉兵乱翁　　惧不保嘱老妪劝他适氏即欲捐生有妹改嫁　　生子以果贻氏氏怒掷之地下其恶恶类如此　　周昂妻蔡氏　　按德化县志蔡氏周昂妻太学生蔡浦女年二　　十二昂将没以铜簪遗之曰勿忘此蔡泣受佩　　服五十余年不替抚二孤女婚嫁如礼乡人称　　之　　何登仕妻罗氏
　　按德化县志罗氏诸生何登仕妻事姑至孝登　　早亡二子俱幼或劝再嫁氏剪发以示不二教　　子天衢孙用锡为诸生年八十卒　　黄仑锺妻胡氏
　　按德化县志胡氏文学黄仑锺妻年十七适黄　　以孝着越三载仑锺没遗腹生子因泣曰吾不　　从吾夫地下者为是耳仑锺遗硗田数亩频遭　　水旱家愈贫氏日食米不数合至常不举火卒　　无所怨抚孤成立与岳锺妻陈氏相依共老　　胡来臣继室王氏　　按德安县志王氏诸生胡来臣继室前妻邓氏　　遗三子氏年方及笄来臣时已四十阅八年生　　子二臣没王年二十六家徒四壁频年冻馁复　　值岁凶采蕨拾草相处恬然抚五子俱成立年　　六十五卒　　夏东升妻张氏
　　按德安县志张氏夏东升妻年十八适夏二十　　五夫亡有遗腹数月氏焚香告天愿生男以延　　宗祀已而果生子日烶刻苦教训成立顺治中　　旌表　　王九赋妻熊氏
　　按德安县志熊氏名四娘王九赋妻年十六适　　王善事孀姑尝毁容勉夫勤学逾年夫病革与　　诀曰吾不幸早死老母无依汝虽有志恐不能　　终氏指天誓曰若或改节天其殛之及夫没恸　　哭几陨赖姑劝止乃为夫立像事之如生服阕　　父母迫归宁氏曰姑老不可违越十年姑死父　　怜其无倚令改适氏号痛欲自尽父知其不可　　夺遂不复言时盗贼四起父于山中别筑一室　　处之氏仍挟夫像独居足不及户外一切馈问　　俱谢绝年五十余终　　曾省吾妻吴氏
　　按德安县志吴氏曾省吾妻幼娴家训孝事舅　　姑年二十八夫殁奉姑益孝课二子俱以明经　　为广文顺治辛丑吴年百岁县令旌之　　邹希闵妻章氏
　　按德安县志章氏诸生邹希闵妻年十七归邹　　生子知德知性不五载而夫亡氏勤俭孝敬课　　二子俱为诸生卒年八十有三　　程明之妻汪氏
　　按德安县志汪氏程明之妻年二十夫亡无子　　誓不再嫁与一婢相依纺织终其身　　周时选妻戴氏
　　按德安县志戴氏诸生周时选妻年二十三夫　　亡氏方&#三月叔伯逼再嫁不听父母劝之亦　　不从抚遗腹子孝事舅姑小心翼翼终始无二　　年六十三卒　　刘慎杰妻陈氏
　　按彭泽县志陈氏刘慎杰妻年二十九夫亡子　　贤甫三月养姑尽孝教子以义方顺治初兵寇　　往来经其居氏闻警辄避颠沛中以刃自随义　　不受辱后贤补弟子员氏年六十余卒　　汪应爵妻丁氏
　　按彭泽县志丁氏汪应爵妻夫早亡抚孤成立　　寻夭媳亦孀守育孙长成苦节五十余年寿八　　十卒　　高攀月妻欧阳氏
　　按彭泽县志欧阳氏诸生高攀月妻月殁氏年　　二十三孝姑训子终身不二年七十卒　　谌嘉典妻欧阳氏
　　按彭泽县志欧阳氏谌嘉典妻夫病刲股和药　　卒不起弟劝之嫁引刀截指以示靡他孝事翁　　姑抚二子成立年七十三卒　　陈时巡妻冯氏
时
氏附

　　按彭泽县志冯氏陈时巡妻巡早亡冯苦节抚　闺节部列传一百六十二
皇清十三
　　黄端伯继室范氏
　　按新城县志范氏祠部主事黄端伯继室端伯　　无子范从之于患难中克完其节端伯死奉骸　　骨归葬于邑之忠孝桥长斋绣佛结草庵于麻　　姑之巅奉端伯主历三十余年卒　　潘一猷妻黄氏
　　按新城县志黄氏潘一猷妻年二十六夫殁子　　二大琪甫一岁大璘方弥月黄抚育教训艰苦　　备尝二子皆补弟子员县令旌其门年六十七　　卒　　邓鲁妻过氏
　　按新城县志过氏诸生邓鲁妻先母年二十　　七夫亡舅姑俱丧哀毁矢志备极辛苦先时　　九岁次景五岁次孝遗腹女一适孝廉张&#守　　节四十年年六十有七终　　许希召妻江氏
　　按新城县志江氏诸生许希召妻隐士江守默　　女州牧雁卿姊性贞静不苟訾笑读曹大家女　　训期以终身力行及适许斥绮罗曳荆布力操　　作无倦容事舅姑极得欢心翁素宇年耄嗜果　　辄储以待姑张染足疾旦夕扶持左右不暂离　　劝夫行义教子尤笃岁饥自食虀菜待师必设　　酒脯季子发髫年辄试高等仲子采声七岁能　　文号为神童夫亡静坐一室虔心礼佛几二十　　载年八十有五卒　　蔡士&#妻余氏
　　按新城县志余氏蔡士&#妻年二十五夫亡三　　子皆幼长宗士方七龄孀姑年七旬齿尽落多　　病余尝以乳饲姑若婴儿鼎革时师定新城氏　　扶姑匿山谷啮指血涂面获全弟疾母伤之甚　　氏两刲股饲弟所以救母也邑令旌之　　涂更生妻鲁氏
　　按新城县志鲁氏南坊瞽者涂更生妻年二十　　夫亡无子父母欲夺其志鲁泣曰与其改适不　　如无生绝食欲死事遂寝阅数年涂族怜其贫　　复以书遗其父令劝他适鲁初在母室闻涂族　　有是书即舆归昼夜哭失声姑问故叹曰我生　　不辰族逼我嫁将死矣姑慰曰媳为吾儿守节　　义也令止之姑亦孀四壁萧然风雨凄其相对　　纺织以自食家人不相闻问　　黄中采妻王氏
　　按新城县志王氏黄中采妻孝廉黄光会母年　　十四归中采理中馈如成人年二十七夫亡有　　二子遗腹复生光会翁亦没诸子益无依氏乃　　徙从舅氏居深山中延师教子身纺织以具酒　　馔虽岁俭物踊贵不敢啬诸子课毕定省必问　　所肄业多少时涕泣言汝祖平生尊师教汝父　　不幸早夭尔辈当勉学以继父志慰汝祖地下　　时光会幼涕泣不能仰视诸子既各娶妇尝庭　　立诸子幕立诸妇称述家世俭德闺中之雍穆　　并所以教训子孙之道故诸妇皆克守礼法　　潘一申妻黎氏　　按新城县志黎氏西溪黎大珍女幼事父及继　　母以孝长归潘一申以夫有失德泣谏不从遂　　被弃时年十八或劝再适氏截发不从事舅姑　　愈孝谨舅姑没无所依夫兄一骏悲其志迎与　　同居氏纺绩织以自赡长斋绣佛不少怨怼　　夫死恸哭不食累日人称节孝　　彭玺妻李氏
　　按南丰县志李氏西隅彭玺妻年十九夫亡无　　子抚侄苦守勤织以自给坐卧一室足不逾　　阈顺治六年己丑卒寿八十有二　　石璜妻万氏
　　按泸溪县志万氏石璜妻文器子妇幼读书通　　七诫秀外慧中温然如玉归石琴瑟静好三年　　夫亡矢死靡他足不逾阈不苟言笑有司表其　　门　　何俊妻余氏
　　按泸溪县志余氏何俊妻年十八夫亡氏方孕　　三月母欲夺其志余誓死靡他抚其子终身　　傅盛三妻彭氏　　按泸溪县志彭氏傅盛三妻年二十夫亡苦节　　教子六十年年八十而卒　　傅元亮妻林氏
　　按泸溪县志林氏傅元亮妻夫亡事姑以孝闻　　苦节终老　　魏昂妻傅氏
　　按泸溪县志傅氏魏昂妻年十六归昂昂久病　　氏奉汤药不倦及没无子明季寇乱家人劝改　　嫁为自全计不从丁亥至壬辰兵寇殆无虚日　　氏奔窜流离略无悔意居恒躬纺绩&#汲终身　　不受馈遗共称苦节　　石英妻龚氏
　　按泸溪县志龚氏石英妻年十八夫亡守节抚　　孤奉姑终老年八十而卒　　傅玉辰妻余氏
　　按泸溪县志余氏傅玉辰妻年十七夫亡抚遗　　腹子奉姑终身邑令旌表　　于棨二妻张氏
　　按泸溪县志张氏于棨二妻少寡家贫无以供　　&#汲张服劳以奉孀姑始终不倦乡闾咸以节　　孝称之　　王梅溪继妻蒋氏
　　按泸溪县志蒋氏乡耆王梅溪继妻年十六归　　王梅溪客死金陵氏年二十遗腹生子前室杨　　氏所生四子氏抚之不啻己出事寡姑以孝孀　　居六十余载卒年八十三有司旌表　　曾大年妻程氏
　　按泸溪县志程氏庠生曾大年妻年二十三土　　寇扰境夫及子俱被杀程避沟中得脱哀毁矢　　志誓复夫雠勤纺织不御肉食三十年抚侄以　　承宗祀卒志而没　　李龙友妻王氏
　　按泸溪县志王氏李龙友妻夫亡遭兵燹困苦　　流离百折不磨训子克家以寿终　　孙妻黄氏
　　按泸溪县志黄氏孙妻少寡止育一女舅姑　　及母咸以其无子谕再适黄矢死不从饮冰茹　　蘗老而弥厉年六十有五终　　吴潮妻卢氏
　　按泸溪县志卢氏吴潮妻夫早亡矢志不二抚　　嗣子若亲生年九十余以寿终　　丘山妻刘氏
　　按吉安府志刘氏诸生丘山妻年二十三山殁　　恸哭几绝姑救苏有势宦挟娶氏剪发誓无二　　志养生送死事舅姑以孝闻顺治十七年有诏表其闾　　黄麟征妻刘氏
　　按吉水县志刘氏黄麟征妻年十五归黄未几　　麟征死氏出私蓄为翁及夫买山卜葬旋自治　　穴于夫侧苦守终身直指李谦庵为之铭　　李士延妻许氏　　按吉水县志许氏诸生李士延妻延少负才志　　任侠好武乙酉举义死吉水城下氏年二十遗　　孤仅一岁事舅姑椎结操作抚子成人三十年　　如一日　　罗会五妻周氏
　　按吉水县志周氏罗会五妻年十五于崇祯五　　年适罗逾三年夫没仅遗一女誓死靡他家贫　　勤纺织以糊口家人劝改节屡欲自缢足不越　　户者三十四年终　　李子琦妻欧阳氏
　　按吉水县志欧阳氏诸生李子琦妻琦以高才　　屡困忧愤成疾死氏茹荼抚孤苦节自励教子　　抡举丁酉孝廉以寿终　　李士齐妻邓氏
　　按吉水县志邓氏李士齐妻安福太仆卿铭韦　　女性聪慧幼读孝经列女传辄心慕之士齐乃　　总宪李忠肃第四子于归时已不及见姑而忠　　肃方勤王京师氏相夫以义事太姑色养备至　　逾年生子长元士齐以忠肃殉国难痛愤而死　　氏年二十四欲以身殉顾视黄口哀哀强就饘　　粥鬻簪珥治丧训孤成立居恒蔬食练服数十　　年如一日　　李正果妻张氏毛氏
　　按吉水县志张氏毛氏李正果妻正果家贫训　　诂于楚二妇任机杼以事舅姑数年毛生子次　　莲张抚之如己出阅五岁而正果亡时张年三　　十三毛年二十八并欲从死家人泣劝乃已虽　　兵荒洊至教子不使废学贫无膏烛燃薪以照　　或劝改节辄唾之次莲举于乡色不加喜春闱　　不利亦不加戚曰得失何常但虑不作好人耳　　及次莲成进士氏居处一如贫时其驭下以恩　　治家以俭待姻族以和梅司马作诗诵之　　李继汉母毛氏　　按吉水县志毛氏李继汉母年十六而嫁生继　　汉而孀家贫多难或劝改适不从日勤女事以　　佐家食子稍长所与往还非端必戒勿近邑令　　沈摩青慕继汉名命执经值继汉丧偶将继娶　　摩青厚遗之继汉以白于母氏曰亟谢之毋累　　沈公清德顺治初遇寇被刺几毙寻亦无恙一　　夕口念弥陀数声而卒　　李廷璋妻严氏
　　按袁州府志严氏分宜诸生李廷璋妻年十七　　归李二十生子夫没哀毁异常强起襄事矢志　　抚孤独处一室拮据纺绩教子士櫆补诸生顺　　治壬辰直指旌其闾　　范僎妻余氏
　　按袁州府志余氏宜春庠生范僎妻年十六归　　范有孝行二十僎亡遗孤元升甫六月余励志　　守节无何翁没事姑十七年黾勉训子横逆凭　　凌不与较也洊历危险卒教子补诸生闾里推　　服顺治四年卒有司旌之　　简应荐妻周氏
　　按袁州府志周氏萍乡太学生简应荐妻事姑　　孝夫殁子幼守节不移顺治丁亥年六十终子　　元奇元彦皆为诸生　　刘家龙妻张氏
　　按袁州府志张氏萍乡刘家龙妻年二十二夫　　殁家贫无子誓死养姑内外咸睦　　赖延祥妻陈氏
　　按定南县志陈氏赖延祥妻夫亡氏年二十孀　　居三十一载以纺绩易米课子读书顺治丙申　　县令为请表扬　　方居业妻锺氏
　　按定南县志锺氏方居业妻年二十一夫亡孀　　居三十五载艰难训子矢志不渝顺治戊戌县　　令请旌表　　蔡方燧妻张氏
　　按江南通志张氏吴郡蔡方燧妻燧遇乱死于　　兵氏与姑张氏沉池中若有神扶氏三日不死　　家人救之登岸抚遗孤寻夭励志坚守为女师　　以苦节着闻　　顾之槚妻邹氏
　　按江南通志邹氏顾之槚妻常熟人夫亡无子　　以姊女为己女赘婿毛棻承其夫祀苦节四十　　年寿终　　伍良士妻吴氏
　　按江宁县志吴氏伍良士妻早寡遗孤尚尹甫　　晬事孀姑至孝家贫与姑相依为命欲死恐伤　　姑心勉训尚尹成立姑没每哭辄绝守志五十　　七年年七十九未尝一窥户外顺治六年旌表　　殷敏初妻钮氏　　按江宁县志钮氏殷敏初妻敏初读书成瘵早　　亡氏遽触棺流血斗余晕仆弥日始苏食贫守　　志四十余年未尝栉沐其子绍圣孙文焕文然　　皆有士行有司额其闾　　伍桥妻陈氏
　　按江宁县志陈氏伍桥妻年十九归桥生子可　　实桥亡氏自缢者三皆救免可实长娶马氏生　　孙尚恭甫十岁可实复死姑妇共抚尚恭娶孙　　妇亦马氏生一女复无嗣早丧三世孀嫠依陈　　氏养子伍厚厚亦无子陈年九十以余赀买义　　田以赡贫族妇年逾六十孙妇年亦四十有九　　巡方使者廉其实旌其闾　　张文科妻郑氏
　　按江宁县志郑氏张文科妻年十六归文科越　　五年生一子裔卿而寡抚育孤儿茹苦四十四　　年教裔卿成立顺治中巡方使者题旌　　伍遵陛妻郑氏
　　按江宁县志郑氏锦衣千户兆龙女生而淑慎　　父奇爱之邑名宿伍之璧有子遵陛幼颖异龙　　以其才堪女匹许字焉年十七归陛克孝顺备　　勤俭慈惠之德陛年十九而夭恸哭誓以身殉　　时方有娠舅姑谕之幸勿绝陛嗣乃稍起饮食　　既免身果男名曰簪祚鞠之成人历三十六年　　苦操毁容足不逾户所见惟姑与子而已黄冈　　杜浚为作传　　葛泌母张氏
　　按江宁县志张氏诸生葛泌母早寡苦节四十　　余年教子成善士敦行谊命施槥置义冢雨花　　台畔以上寿终旌表　　黄尔璧妻孙氏
　　按上元县志孙氏黄尔璧妻年十五归黄生三　　子二女夫亡氏年二十有九子女俱幼家徒壁　　立诸姑怜其少力劝改适氏号泣不从安贫苦　　节教子有成年七十有六乡党称之　　蔡应聘妻王氏
　　按句容县志王氏上客乡民蔡应聘妻年甫十　　九夫亡抚子奇懋家贫守节百折不回顺治中　　督学县令并以棹楔旌表　　胡国宾侧室贺氏
　　按句容县志贺氏彭城田家女也幼聪颖髫年　　时尝从父母之田间忽见一白兔因偕父母急　　追之行未至半里许而兔化为乌父母异之年　　十九有家难仓卒嫁为北太医院吏目胡国宾　　侧室宾妻钱氏年三十九性严峻言笑不苟贺　　自率诸婢主中馈无事不敢一入中堂以致事　　钱十年未尝一当夕钱虽严峻而其鞠育贺出　　子甚于己出日置怀中惟乳时一付贺夜则贺　　就钱&#次乳之又三载生次子鲁瞻又五载钱　　年四十九贺年二十九宾亡胡氏世居客山自　　唐迄明以医世其家迨宾医更大行时僦居彭　　城会变起仓卒未易得归计不得已走江南依　　钱弟持白联白等而联白遇钱独至及寡联白　　力劝改节一日厉声语贺曰余以一身领孤榇　　走千里又凶年盗贼横发安得容尔少妇且徐　　人在徐固甚便江南非汝所习也贺方病垂危　　以头抢壁面血淋漓匍伏叩颡告天痛哭曰天　　乎固有贫苦不堪而守节不嫁者今主君遗橐　　未竭奈何见逼乎死争几匝月钱曰待归江南　　再计乃急为治装南归归而钱出橐中装为治　　生计贺秉节力抚两孤左右操家甚勤长子补　　博士弟子员会有阴蚀钱所蓄家遂日落或有　　间之者贺抱子泣曰嫡母娶吾生儿辈即大恩　　德有功胡氏不小无以区区伤嫡母心若尔吾　　及儿辈皆万世罪人矣遂相与安之钱年七十　　五终又二十年贺亦年七十五卒　　桑振宇妻周氏
　　按句容县志周氏仁信乡人桑振宇妻少聪颖　　年十七归桑恪遵妇道奉翁姑惟谨相夫俾克　　成业既十年夫亡子长者七岁少者甫四岁氏　　搏颡椎心欲以死殉亲识老幼靡不感动欷歔　　为氏解曰夫亡与亡固无不可独不为两孤计　　乎氏遂幡然以抚孤自任三年未尝见齿坚贞　　自矢独立不挠子殁抚孙卒全宗祀　　吕芝璜妻蒋氏
　　按溧阳县志蒋氏吕芝璜妻年二十五而寡舅　　姑相继没蒋安贫抚孤门祚日衰外侮时至蒋　　特立不畏人咸称之　　杨季谦妻丁氏
　　按溧阳县志丁氏杨季谦妻年十七赘谦为婿　　合&#纔二十日杨归省没于家丁匍匐奔丧竟　　日诵观音经十年不出户外顺治丁亥偶染疾　　延医治之辞不许曰方今戎马倥&#倘有意外　　之虞闺中少年有求死不得者竟不治而死　　黄正廷妻张氏　　按溧阳县志张氏黄正廷妻年二十夫亡子甫　　弥月姑亦孀且老张奉姑孝养备至训孤子有　　成顺治五年旌表年八十五终　　陈名楚妻蔡氏
　　按溧阳县志蔡氏陈名楚妻奉安里人年十七　　归楚楚即故相国名夏同母弟也楚得恶疾蔡　　涤秽吮血侍汤药三年及没誓以身殉夜半投　　井中家人知而救之得不死自是割发披缁长　　斋诵佛终其身以伯氏子行恺为后初未识字　　年至四十忽悟史汉诸子无不通晓如宿学焉　　陈时才妻施氏　　按溧水县志施氏陈时才妻归一载即失所天　　无子勤绩织以养高堂苦节三十五年县令旌　　表　　许一唯妻梅氏
媳郑
氏附

　　按溧水县志梅氏城西许一唯妻年二十四夫　　亡守志抚孤历六十余年抚子昌佐娶媳郑氏　　亦年二十五而寡守节抚孤事姑终老年七十　　余卒　　俞嘉景妻经氏
　　按溧水县志经氏俞嘉景妻年二十六孀居教　　长子衷恒次子衷直俱为诸生　　王弘恒妻孙氏
　　按溧水县志孙氏王弘恒妻年二十五夫亡守　　节存孤玉臣教为诸生　　张应鼎妻李氏
　　按溧水县志李氏白鹿乡农张应鼎妻年十八　　归张两月夫殁抚遗腹苦节三十余年尽历艰　　苦事姑尢克尽孝　　汤仁鼐妻朱氏
　　按溧水县志朱氏上原乡民汤仁鼐妻年二十　　丧夫绝食欲以身殉姑知有遗腹亟劝慰之及　　获男朱剪发跣足不复修容家无斗筲纺织　　自给课子读书子忽夭丧氏伶仃孤苦苦节四　　十年县令旌表　　汤运新母陈氏
　　按溧水县志陈氏生员汤运新母夫之俊早丧　　家贫誓不再嫁和熊教子辛勤历五十年年七　　十犹康健不衰　　司徒国章妻王氏
　　按溧水县志王氏司徒国章妻归二年夫亡誓　　死靡他人莫夺其志以织纴奉舅姑养孤幼历　　五十余年如一日尽毕舅姑丧葬不损遗产锱　　铢年七十有一犹强健不衰　　陆思瓛妻翟氏
　　按溧水县志翟氏思鹤乡陆思瓛妻年二十一　　丧夫子未及周抚孤守志事舅姑至孝值岁歉　　或劝他适因沥血自矢终不二庭苦操四十年　　县令旌之　　邵绍盛妻汪氏
　　按溧水县志汪氏邵绍盛妻生子数月夫亡家　　贫苦节教子四十余年郡县旌之　　王若骥妻章氏
　　按溧水县志章氏王若骥妻年二十余夫死守　　节五十三年旌表　　王仲举妻朱氏
　　按溧水县志朱氏王仲举妻年二十六夫殁毁　　容守节茹素衣布机杼不辍凡四十一年教子　　扬名中顺治辛卯武闱乡试　　朱国卿母马氏
　　按溧水县志马氏赞贤乡庠生朱国卿母年二　　十四夫亡时国卿方在襁褓氏苦守教之弱冠　　为诸生　　周尚贞妻袁氏
　　按溧水县志袁氏白鹿乡敦淑女周尚贞妻少　　寡辛苦存孤事闻旌表　　葛之文妻王氏
　　按溧水县志王氏守备葛之文妻年二十四丧　　夫守节抚孤终老　　谢引绶妻汤氏
　　按溧水县志汤氏谢引绶妻年二十夫病刲股　　进之而愈后三年夫复病再割不效夫殁守节　　终身　　陈良弼妻周氏
　　按溧水县志周氏陈良弼妻年二十二夫亡守　　节抚孤四十年县令李作楫旌表　　周初暠妻曹氏
　　按溧水县志曹氏庠生周初皓妻年二十五守　　节县令旌之　　夏之益妻孙氏
　　按溧水县志孙氏夏之益妻年二十四夫亡守　　节抚子霖中武科乡试　　谢引铨妻汤氏
　　按溧水县志汤氏谢引铨妻年二十七夫亡守　　节家无储粟誓死存孤事舅姑克尽妇道姑年　　八十余汤亦逾六旬左右奉养一如初嫁时居　　家勤俭克苦教子成人宗族称为孝妇　　周天奇妻袁氏
　　按溧水县志袁氏周天奇妻夫亡守节五十余　　年县令旌之　　李模妻靳氏
　　按溧水县志靳氏李模妻年二十夫亡守节抚　　孤历五十余年终　　赵氏女
</div>
    <div class="pagination">
<a href="闺媛典闺节部_page211.html">上一页</a><span>...</span><a href="闺媛典闺节部_page207.html">207</a><a href="闺媛典闺节部_page208.html">208</a><a href="闺媛典闺节部_page209.html">209</a><a href="闺媛典闺节部_page210.html">210</a><a href="闺媛典闺节部_page211.html">211</a><span class="current-page">212</span><a href="闺媛典闺节部_page213.html">213</a><a href="闺媛典闺节部_page214.html">214</a><a href="闺媛典闺节部_page215.html">215</a><a href="闺媛典闺节部_page216.html">216</a><a href="闺媛典闺节部_page217.html">217</a><span>...</span><a href="闺媛典闺节部_page213.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
