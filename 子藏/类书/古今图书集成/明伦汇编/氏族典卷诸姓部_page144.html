<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 144 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 144 页/共 899 页</h1>
    <div class="content">　　盂丙
按万姓统谱丙晋人
　　盂黡
按左传哀公十五年卫太子蒯瞶入盂黡敌子路以戈击之断缨子路曰君子死冠不免结缨而死
　胊姓部汇考
王应麟姓氏急就篇
　　胊姓
胊氏见姓苑汉东平王宇姬胊臑


　臾姓部列传
　　周
　　臾儿
按淮南子臾儿易牙淄渑之水合者尝一哈水而甘苦知矣　　臾骈
按左传文公六年贾季奔狄宣子使臾骈送其帑夷之搜贾季戮臾骈臾骈之人欲尽杀贾氏以报焉臾骈曰不可吾闻前志有之曰敌惠敌怨不在后嗣忠之道也夫子礼于贾季我以其宠报私怨无乃不可乎介人之宠非勇也损怨益仇非知也以私害公非忠也释此三者何以事夫子尽具其帑与其器用财贿亲帅扞之送致诸竟　　明
　　臾信
按万姓统谱信阳信人嘉靖中海丰县丞


　俱姓部汇考
凌迪知万姓统谱
　　俱姓
俱颍川


　孤姓部列传
　　明
　　孤启
按万姓统谱启濮州人洪武中江西德化县丞　　孤庸按阳信县志庸永乐戊子科举人任高阳知县　　孤铎按万姓统谱铎汲县人天顺间任六合县丞
　　孤凤
按万姓统谱凤石楼人正德间江西进贤县举人
　无姓部列传
　　有虞氏
　　无泽
按庄子无泽与舜为友舜以天下让之乃自投清泠之渊终身不反　　周
　　无骇
按左传隐公二年司空无骇入极（
按无骇鲁之公族非姓也兹仍万姓
　统谱存之）

　　汉
　　无且
按汉书戾太子传太子使舍人无且持节夜入未央宫殿长秋门因长御倚华白皇后发中厩车载射士出武库兵发长乐宫卫告令百官曰江充反乃斩充以徇　　宋
　　无光胄
按万姓统谱光胄淳化间判南康军
　　明
　　无能
按万姓统谱能阳曲人洪熙中任淳化县丞


　吾姓部列传
　　汉
　　吾扈
按郑樵通志汉有广陵令吾扈
　　吴
　　吾粲
按吴志吾粲传粲字孔休吴郡乌程人孙河为县长粲为小吏河深奇之河后为将军得自选长史表粲为曲阿丞迁为长史治有名迹虽起孤微与同郡陆逊卜静等比肩齐声矣孙权为车骑将军召为主簿出为山阴令还为参军校尉黄武元年与吕范贺齐等俱以舟师拒魏将曹休于洞口值天大风诸船绠绁断绝漂没着岸为魏军所获或覆没沈溺其大船尚存者水中生人皆攀缘号呼他吏士恐船倾没皆不受粲独令船人以承取之所活者百余人还迁会稽太守粲募合人众拜昭义中郎将与吕岱讨平山越入为屯骑校尉少府迁太子太傅遭二宫之变抗言执正明嫡庶之分欲使鲁王霸出驻夏口遣杨竺不得令在都邑又数以消息语陆逊逊时驻武昌连表谏争由此为霸竺等所谮害下狱诛　　晋
　　吾彦
按晋书吾彦传彦字士则吴郡吴人出自寒微有文武才干身长八尺手格猛兽膂力绝群仕吴为通江吏时将军薛珝杖节南征军容甚盛彦观之慨然而叹有善相者刘札谓之曰以君之相后当至此不足慕也初为小将给吴大司马陆抗抗奇其勇略将拔用之患众情不允乃会诸将密使人阳狂拔刀跳跃而来坐上诸将皆惧而走唯彦不动举几御之众服其勇乃擢用焉稍迁建平太守时王浚将伐吴造船于蜀彦觉之请增兵为备&#不从彦乃辄为铁锁横断江路及师临境攻之不能&#吴亡彦始归降武帝以为金城太守转任敦煌威恩甚着迁雁门太守时顺阳王畅骄纵前后内史皆诬之以罪及彦为顺阳内史彦清身率下威刑严肃众皆畏惧畅不能诬乃荐之迁员外散骑常侍会交州刺史陶璜卒以彦为南中都督交州刺史初陶璜之死也九真戍兵作乱逐其太守九真贼帅赵祉围郡城彦悉讨平之在镇二十余年威恩宣着南州宁靖自表求代征为大长秋卒于官　　元
　　吾衍
按万姓统谱衍字子行仁和人操行高洁不求荣进隐居教授居于楼坐学童楼下遣高弟子递授之客至童子辄止其登使登乃登与客笑谈楼上而楼下群童肃如也元时廉访使徐琰闻衍名访之衍从楼上呼曰此楼何堪富贵人登也愿明日走谒谢琰笑而去明日竟不谢人咸重之称为贞白先生　　明
　　吾绅
按万姓统谱绅字叔缙开化人风度俊伟永乐初登进士第为翰林庶吉士授刑部主事升郎中文学政事为时所称仕至礼部右侍郎　　吾肇
按万姓统谱开化人永乐进士
　　吾豫
按万姓统谱豫开化人任训导景泰初膺荐至京屡言边事防御之方煞有肯綮本兵奏用于边　　吾翯
按万姓统谱翯开化人弘治进士
　　吾翕
按万姓统谱翕开化人正德进士
　　吾应鳞
按万姓统谱应鳞开化人正德进士
　　吾谨
按浙江通志谨字惟可开化人登正德丁丑进士总角能吟博综经传子史天文地理兵家阴阳释道等书过目不忘性&#诗书志轻轩冕得第后归隐少华山与何仲默孙太初李崆峒相颉颃天下称四才子
　莆姓部汇考
凌迪知万姓统谱
　　莆姓
莆见氏族通志


　屠姓部汇考
拾遗记
　　屠氏
轩辕去蚩尢迁其民善者于邹屠之地恶者于有北之乡其先以地命族后分为邹氏屠氏郑樵通志
　　以技为氏
屠氏左传晋大夫屠蒯礼记作杜蒉又屠羊说楚人晋有屠岸贾郑有屠击风俗通汉末有屠景先河东人望出陈留　臣谨按屠蒯者晋之膳宰也屠氏之职以割牲为　事按屠羊屠岸
皆复姓通志误

凌迪知万姓统谱
　　屠姓
屠陈留宫音


　芜姓部列传
　　明
　　芜恕
按奇姓通恕平山人宣德中任江阴大使


　湖姓部列传
　　宋
</div>
    <div class="pagination">
<a href="氏族典卷诸姓部_page143.html">上一页</a><span>...</span><a href="氏族典卷诸姓部_page139.html">139</a><a href="氏族典卷诸姓部_page140.html">140</a><a href="氏族典卷诸姓部_page141.html">141</a><a href="氏族典卷诸姓部_page142.html">142</a><a href="氏族典卷诸姓部_page143.html">143</a><span class="current-page">144</span><a href="氏族典卷诸姓部_page145.html">145</a><a href="氏族典卷诸姓部_page146.html">146</a><a href="氏族典卷诸姓部_page147.html">147</a><a href="氏族典卷诸姓部_page148.html">148</a><a href="氏族典卷诸姓部_page149.html">149</a><span>...</span><a href="氏族典卷诸姓部_page145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
