<!DOCTYPE html>
<html>
<head>
    <meta charset="UTF-8">
    <title>皇极典圣寿部 - 第 17 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇极典圣寿部 - 第 17 页/共 81 页</h1>
    <div class="content">　　以上俱在
　午门前行礼
　　一直省耆老
　　直隶老人曹凤全等共三千二百一十四名　　江南老人庄国兴等共二百三十六名　　浙江老人沈玉扬等共三百七十八名
　　湖广老人吕永年等共四十六名
　　山东老人刘名科等共一百六十一名
　　山西老人出畯等共九十九名
　　河南老人萧冲斗等共二十三名
　　福建老人张献福等共二十六名
　　江西老人吴嵩龄等共三十三名
　　广东老人罗科等共二十四名
　　广西老人李桢等共四名
　　陕西老人张席珍等共一十八名
　　四川老人张德寿
　　云南老人吴学文等二名
　　贵州老人秦毓华
　　各蒙古老人马齐克等共九名
　　一八旗三营马步兵丁及闲散人等不计其数　　一京城内外农工商贾人等不计其数　　一各省随父老入京之子弟不计其数
　　以上自
　午门外至
　端门
　天安门
　大清门前等处行礼
　　十八日乙未
诏遣官致祭五岳五镇四海四渎长白山及历代　帝王陵寝先师孔子阙里
　圣寿部汇考六
皇清四
　　康熙五十二年
万寿盛典初集康熙五十二年三月十八日乙未皇上六十万寿御殿受朝贺礼毕特颁
恩诏
驾还宫诸臣随
诏出天安门外宣读奉
天承运
皇帝诏曰朕五十余年上畏下惧以敬以诫覃思上　　理且以一心对越上帝未尝瞬息稍懈赖
旻穹之孚佑
祖宗之荫庇迩来国家蓄积有余民间年岁颇丰朕以　　凉德勉思列圣体大顺公虑患操心敷景运于休期弘基业于光　　显夙夜冰兢宵旰靡遑屈指春秋年届六旬矣　　览自秦汉以下称帝者一百九十有三享祚绵　　长无如朕之久者朕之虚薄良深歉仄何敢少　　有倦怠有负孜孜图治之初心况在位久者始　　勤终忽往往不能垂令名于后所以干惕之怀　　弥殷深危之念愈切兼之承平岁久幅员日广　　户口渐增风俗益薄朕与臣邻夙夜在兹以刚　　健中正惇大成裕谦尊有终持盈保泰犹恐未　　能岂自满假少有逸豫朕以天下为心天下当　　亦体朕之衷各矢荩诚皆敦孝敬型仁讲让守　　己奉公务勤职业官僚胥劝人士奋兴使遐迩　　之均被小大之咸周以享升平之福此非朕之　　德乃天地
祖宗之赐今朕式慰中外臣民之请博考典礼大沛膏　　泽用称朕跻世于仁寿之至意所有应行事例　　开列于后　　一五岳四渎等祀应遣官致祭着照旧例举行　　一历代帝王陵寝先师孔子阙里应遣官致祭　　着察例举行　　一凡岳镇海渎庙宇有倾颓者该地方官估计　　价值具奏修葺以昭诚敬　　一历代帝王陵寝有毁坏者该督抚察明具奏　　修葺　　一
陵寝官员兵丁执事人等俱加恩赐
　　一自王以上宗室觉罗十五岁以下者俱加恩　　赐　　一内外大小各官除各以现在品级已得封赠　　外凡升级及改任者着照新衔封赠　　一在京满汉文官四品以上在外三品以上武　　官在京在外二品以上各送一子入监读书　　一在京满汉文官五品以下在外文官四品以　　下在京武官三品以下在外武官亦三品以下　　俱各加一级　　一内外文武官员除大计军政处分外现在议　　革议降议罚戴罪住俸等项各该衙门悉与奏　　明宽宥　　一凡文武官员现在敕督抚提问究拟者尽与　　豁免　　一内外降级罚俸等官俱着开复调用者仍照　　原议调用　　一先年出征人内有功牌应得官者除抵军罪　　外其守云南城及在陇州控告不准叙功人等　　所存无几今皆老迈不能效力兹遇覃恩着兵　　部查明仍行补叙　　一昔年存亡之秋在在用兵朕所亲历今虽承　　平而武备不可不谨故时加训练八旗兵丁尽　　已精锐兹特大沛恩赐护军校前锋及护军各　　赏给一年钱粮拨什库披甲人各赏半年钱粮　　外省驻防之兵亦照此例　　一年尚未老伤废辞职官员及伤废退甲兵丁　　酌给钱粮米石　　一满洲兵丁原系披甲效力行间因疾病年老　　闲住者着察加恩赐　　一各直省绿旗兵丁俱应加赏赉着议奏　　一海宇承平已久户口日繁地亩□未加广宜　　施宽大之恩共享恬熙之乐嗣后直隶及各省　　地方官遇编审之期察出增益人丁止将实数　　另造清册奏闻其征收钱粮但据康熙五十年　　丁册定为常额续生人丁永不加赋仍不许有　　司于造册之时藉端需索用副朕休养生息之　　意　　一天下地丁钱粮既沛恩泽于三年内悉予豁　　免其自京城及各省房地租税多系贫民赁僦　　官地栖身营业宜并蠲恤以覃恩惠着察明京　　城内并各省每年地租额数于康熙五十三年　　豁免一年其历年逋欠若干一并察明免其追　　补　　一八旗满洲蒙古汉军兵丁及内扎萨克喀尔　　喀等蒙古年七十八十九十以上者分别赏赉　　至百岁者题明给与建坊银两　　一督抚系封疆大吏地方利弊闻见必真凡关　　系筹饷节用裨益兵民事宜如有确见着据实　　条奏果属可行着有成效即从优擢用　　一督抚题补各官原从地方需才起见或受任　　之后有行事乖张贪纵虐民者该督抚不时体　　访据实参奏勿得以曾经保举瞻顾偏徇如故　　为隐庇别经发觉将该督抚一并从重治罪　　一地方大小官员当以仁慈为本妄听奸民捏　　词诬告以致陷害良民其害更甚于贪如各省　　督抚以下及有司官员有滥受词状贻害善良　　者事觉定从重治罪　　一各处关差如有将不应纳税之物额外横征　　差役四出分踞津隘扰害商民者该督抚题参　　若不行题参事情发觉一并从重治罪　　一杂派项款永行禁革以安民生该督抚严察　　禁革如有仍前滥征者或经参奏或被发觉定　　行从重治罪　　一滥动重刑旧有严禁有司官员有因小事辄　　行夹讯□违例妄用非刑者该督抚即行察参　　具奏从重治罪　　一恤兵原以为民兵丁专赖粮饷养生天下兵　　饷皆不实给以致兵不精锐且至失所应严行　　申饬着各督抚提镇不时稽查禁革如有仍前　　虚冒扣□不实行支给者定行从重治罪　　一国子监监生免坐监一个月　　一各省儒学以正贡作恩贡次贡作岁贡　　一地方有山林隐逸怀才抱德之士着该督抚　　核实具奏酌与录用　　一满汉孝子顺孙义夫节妇该管官细加谘访　　确具事实奏闻礼部核实以凭旌表　　一除革职降级休致回籍外地方人才果有才　　行着闻及学问优长者着该督抚核实具奏　　一罚赎积谷原以备赈冬月严寒恐鳏寡孤独　　贫民无以为生着直隶各省督抚责令有司官　　将积谷酌量赈济毋令奸民假冒支领　　一各处养济院所有鳏寡孤独及残疾无告之　　人有司留心以时养赡毋致失所　　一天下驿递苦累凡乘传员役骚扰驿递者着　　该督抚立行参奏如有容隐一并治罪　　一各省会设兵处所有等奸民假充兵丁混入　　营内伙告伙证拖累小民甚有借通贼为名抄　　掠殷实尢为大害该将军督提镇将严行约束　　务绝害端如有隐徇不究一体从重处治　　一各地方有豪绅劣衿衙胥积□或免本身田　　地差徭或包揽他人田地徭丁代为规避偏累　　穷民莫此为甚该督抚行各地方官秉公严察　　如有此等情弊重加惩处　　一官役犯赃罪应至死与不至死者俱免罪仍　　革职革役追赃永不叙用　　一凡有叛逆杀死人强盗等罪牵连封质候审　　监禁人犯在狱年久恐无辜致死该部院直省　　督抚确审如无凭质对情可矜疑者即行奏请　　释放　　一凡应追赃私察果家产尽绝力不能完者概　　与豁免毋得株连亲族　　一凡强盗虽同伙杀人本人未经下手者自行　　投首准与免罪　　一各处盗贼或为饥寒所累或为贪官所迫实　　有可悯如能改过就抚者准赦其罪　　一除谋杀故杀外如原无仇隙偶因一时忿激　　相殴伤重致死者将凶犯免死决杖一百照例　　追银四十两给付死者家属　　一凡官吏兵民人等有犯除谋反叛逆子孙杀　　祖父母父母内乱妻妾杀夫告夫奴婢杀家长　　杀一家非死罪三人采生折割人谋杀故杀蛊　　毒魇魅毒药杀人强盗妖言十恶等真正死罪　　不赦外及修造宫殿陵寝工程不固冒破钱粮　　制造战船军器等项不堪靡费钱粮军机获罪　　贪官衙役犯赃监守自盗冒借官库银两侵盗　　漕粮科场罪案关系河道漕运一应情罪俱不　　准赦骚扰驿递奸细光棍诬告叛逆放火因奸　　致死人命罪犯亦在不赦别项死罪俱减一等　　内有斗殴杀人者仍照例追银四十两给付死　　者之家其余自康熙五十二年三月十八日昧　　爽以前已发觉未发觉已结正未结正咸赦除　　之有以赦前事讦告者以其罪罪之　　于戏锡民以福为皇极得寿之征御众以宽乃　　万国咸宁之本布告天下咸使闻知　　是月十六日礼部尚书
臣
赫硕色等谨
　奏为礼仪事康熙五十二年三月十八日恭遇皇上六旬大庆颁诏天下和硕亲王以下文武大臣官员进
　表行礼仪注是日黎明鸿胪寺官将安置
诏书黄案陈设于
　太和殿内东旁又设黄案一于
　丹陛上正中间又设置
　表黄案一于置
诏案次捧
诏云盘黄伞俱在
　丹墀下□立香亭龙亭陈于
　午门前又设高台置香案于金水桥前内阁大臣　　捧诏书
　表文安置于
　太和殿所设各黄案上
皇上升殿
御宝座和硕亲王以下文武大臣官员进
　表行
　庆贺礼毕内阁大臣请捧
诏书出于
　太和殿檐下授于礼部堂官礼部堂官跪受由中　　阶左旁降安置于　丹陛黄案上行一跪三叩头礼銮仪卫鸣赞官赞　　鸣鞭三下皇上回宫诸王贝勒贝子公等各散礼部司官一员　　进跪捧诏书降阶捧云盘官跪接安置云盘内捧盘起张盖　　黄伞由中稍旁出　太和门外丹墀下又司官一员跪接捧出
　午门外自龙亭前北向跪安置毕行三叩头礼校　　尉等□香亭在前龙亭在后作乐文武大臣官　　员随诏书至
　天安门外金水桥前安置香亭龙亭请
诏官一员行一跪三叩头礼由龙亭内捧出置高台　　黄案上鸿胪寺赞礼官赞齐集各官排班宣诏官登台西向立鸿胪寺官赞有制众北向跪宣
诏官宣读满汉
诏书毕众就跪行三叩头礼再行二跪六叩头礼毕　　俱散礼官安置诏书于龙亭内校尉□自
　大清门出至礼部衙门月台上安置于向阙所设　　案上供香烛礼部堂司官员行三跪九叩头礼　　毕刊刻诏书颁行天下为此具
　奏本日奉
旨知道了
　　十八日
上御殿受朝贺直省来京耆老臣民各随班次行礼　　是日颁恩诏通行天下令所在有司察例赐恤耆老
　　十八日
上受朝贺礼毕仍
幸畅春园止警跸万国耆庶再觐
天颜人人喜跃是日颁
恩诏大赦天下人民新沐
圣泽歌舞升平各从其类为燕乐西直门内外数十　　里遨游征逐至于达旦　　十八日
万寿覃恩诏赐王以下宗室觉罗十五岁以上币帛　　有差　　十八日
上御殿受朝贺致仕大臣及年六十以上复职官员　　并随班行礼是日颁恩诏录旧劳
　　三月十八日
万寿覃恩以天下地丁钱粮已经轮免一周其京城　　及各省房地租税五十三年额征并历年逋欠　　亦予豁免先是康熙四十九年上欲大沛恩膏将天下钱粮通免一年
命廷臣集议以各处需用兵饷拨解之际兵民驿递　　恐致烦苦应于三年内轮免一周上允其议于本年十月初三日
特颁
上谕谕户部曰朕恭膺
天眷祗承
列祖鸿庥统御万方子育兆庶廑怀至治宵旰靡宁幸　　际海宇同风边隅向化遐迩中外帖然□席之　　安者是皆仰荷天地
祖宗福佑之所致也方朕八龄践祚之初
太皇太后问朕何欲朕对臣无他欲惟愿天下治安生　　民乐业共享太平之福而已迄今五十年矣惓　　惓此心未尝一日少释每见民为邦本勤恤为　　先政在养民蠲租为急数十年以来除水旱灾　　伤例应豁免外其直省钱粮次第通蠲一年者　　屡经举行更有一年蠲及数省一省连蠲数年　　者前后蠲除之数据户部奏称通共会计已逾　　万万朕一无所顾惜百姓足君孰与不足朝廷　　恩泽不施及于百姓将安施乎朕每岁供御所　　需概从俭约各项奏销浮冒亦渐次清厘外无　　师旅饷馈之烦内无工役兴作之费因以历年　　节损之储蓄为频岁涣解之恩膏朕之蠲免屡　　行而无国计不足之虑亦恃此经画之有素也　　比来省方时迈已历七省南北人民风俗及日　　用生计靡不周知而民生所以未尽殷阜者良　　由承平既久户口日蕃地不加增产不加益食　　用不给理有必然朕洞瞩此隐时深轸念爰不　　靳敷仁用苏民力明年为康熙五十年思再沛　　大恩以及吾民原欲将天下钱粮一概蠲免因　　众大臣集议恐各处需用兵饷拨解之际兵民　　驿递益致烦苦细加筹画悉以奏闻故自明年　　始于三年以内通免一周俾远近均沾德泽直　　隶奉天浙江福建广东广西四川云南贵州各　　巡抚及府尹所属除漕项钱粮外康熙五十年　　应征地亩银共七百二十二万六千一百两有　　奇应征人丁银共一百一十五万一千两有奇　　俱着察明全免并历年旧欠共一百一十八万　　五千四百两有奇亦俱着免征其五十一年五　　十二年应蠲省分至期候旨行民间旧欠既经　　豁免嗣后每年额征钱粮务如数全完倘完不　　及额或别有亏空托称民欠则负国甚矣即责　　令督抚以下官员偿补仍从重治罪夫地方大　　吏以及监司守令皆与吾民谊均休戚者也诚　　克体朕孳孳保赤之怀实心爱养力杜侵牟朘　　削则闾阎咸得衣食滋殖无有失所而为官吏　　者亦身名俱泰岂非升平乐利之盛事欤尔部　　移文各督抚谕旨到日即刊刻颁布遍示穷檐　　令咸知悉特谕　康熙五十年十月初三日复　　颁上谕谕户部曰朕诞膺大统抚育寰区夙夜孜孜不　　自暇逸凡以为民也勤图利济休养安全即无　　水旱之虞时布宽仁之政蠲租除赋务使遐方　　率土无不均沾或值雨旸偶愆出帑发粟多方　　赈恤其有益于吾民者靡勿备举而亟行之朕　　殷恳周详之至意前四十九年所颁谕旨申晰　　甚明原欲将五十年天下钱粮通行蠲免以诸　　臣集议恐需用兵饷拨解之际兵民驿递益致　　烦苦故自五十年为始三年之内全免一周除　　将直隶奉天等九直省康熙五十年地丁钱粮　　一概蠲免及历年旧欠钱粮一并免征外山西　　河南陕西甘肃湖北湖南各抚属除漕项外五　　十一年应征地亩银共八百四十万四千两有　　奇人丁银共一百二十万八千一百两有奇着　　察明全免□历年旧欠共五十四万一千三百　　两有奇亦俱着免征其五十二年应蠲省分至　　期候旨行民间旧欠既经豁免嗣后每年额征　　钱粮务如数全完倘完不及额或有亏空托称　　民欠即责令督抚以下官员偿补仍从重治罪　　该督抚须实心力行期副朕惓惓爱民之意如　　有指称事故侵欺科派事发之日必严行究治　　谕旨到日遍示城郭乡村深山穷谷咸使知悉　　尔部即遵谕行特谕　康熙五十一年十月初　　三日又颁上谕谕户部曰朕宵旰孜孜勤求民瘼永惟惠下实　　政无如除赋蠲租除每岁直省报闻偶有水旱　　灾伤照轻重分数豁免正供仍加赈恤外将天　　下地丁钱粮自五十年为始三年之内全免一　　周使率土黎庶□被恩膏除将直隶奉天浙江　　福建广东广西四川云南贵州及山西河南陕　　西甘肃湖北湖南各直省康熙五十年五十一　　年地丁钱粮一概蠲免历年旧欠钱粮一并免　　征外所有江宁安徽山东江西各抚属除漕项　　外五十二年应征地亩银共八百八十二万九　　千六百四十四两有奇人丁银共一百三万五　　千三百二十五两有奇俱着察明全免其历年　　旧欠银二百四十八万三千八百二十八两有　　奇亦□着免征计三年之内总免过天下地亩　　人丁新征旧欠共银三千二百六万四千六百　　九十七两有奇各该督抚务须实心奉行体朕　　轸念民生至意如有侵欺隐匿使惠不及民借　　端科派者督抚严行察参督抚失察事发之日　　亦严加究治谕旨到日立即遍示城郭乡村咸　　使知悉尔部即遵谕行特谕　　十八日
万寿覃恩以承平已久生齿愈蕃直省人丁钱粮以　　五十年丁册着为定额续生人丁永免加赋先　　是康熙五十一年二月二十九日满汉大学士　　九卿等奉上谕朕览各省督抚等奏编审人丁数目□未将加　　增之数尽皆开报今海宇承平已久户口日繁　　若按现有人丁加征钱粮实所不可人丁虽增　　地亩□未加广应令直省督抚将现今征收钱　　粮册内有名丁数勿增勿减永为定额征收钱　　粮嗣后所生人丁不必征收钱粮编审时止将　　增出实数察明另造清册题报朕凡巡幸地方　　所至询问一户或有五六丁者止一人交纳钱　　粮或有九丁十丁者止二三人交纳钱粮诘以　　余丁何事咸云蒙皇上洪恩□无差徭共享安　　乐各安生理优游闲居而已此朕之访问甚晰　　者前云南贵州广西四川等省遭叛逆之变地　　方残坏田亩抛荒不堪目□自平定以来人民　　渐增相与垦种无有遗业或堆沙积石难于耕　　种之地间或有之其山谷崎岖毫无弃地尽皆　　耕种矣由此观之民之滋生者实多朕欲知人　　丁之数非为加征钱粮今国帑殷裕屡岁蠲免　　虽至千万凡国用所需并无遗□不足之虞故　　将直省现今征收钱粮册内有名人丁永为定　　数嗣后所生人丁免加钱粮止将实数另造清　　册具闻岂特有益于民亦一盛事也直省督抚　　及有司官编审人丁时不将实数开报特恐加　　征钱粮是以隐匿不据实奏闻朕□不为加征　　钱粮止欲知其实数耳嗣后督抚等倘不奏明　　实数朕于就近直隶遣人逐户挨察即可得实　　彼时伊等亦复何词此事毋庸速议俟典试诸　　臣出闱后尔等会同详加确议具奏　　十八日
万寿覃恩诏给八旗护军校前锋及护军各一年钱　　粮拨什库披甲人各半年钱粮外省驻防兵亦　　照此例其曾效力行间年老闲住者均加恩赐户部钦奉恩诏银库赏给银数
　　一镶黄等八旗都统咨取每月五两钱粮觉罗　　护军等每名各赏一年银六十两每月四两钱　　粮护军等并护军校每名各赏一年银四十八　　两每月三两钱粮汉护军等每名各赏一年银　　三十六两每月五两钱粮觉罗阿敦梅伦等每　　名各赏半年银三十两每月四两钱粮拨什库　　等每名各赏半年银二十四两每月三两钱粮　　披甲等每名各赏半年银十八两每月二两钱　　粮匠拨什库等每名各赏半年银十二两每　　月二两钱粮步甲拨什库外郎拜汤阿等每名　　各赏半年银十二两每月一两七钱钱粮匠人　　等每名各赏半年银十两二钱每月一两五钱　　钱粮步甲等每名各赏半年银九两每月一两　　钱粮拜汤阿等每名各赏半年银六两每月八　　钱钱粮鞭子人等每名各赏半年银四两八钱　　每月五钱钱粮闲散人等每名各赏半年银三　　两　　共赏给银二百五十六万三千五百三十两　　一武备院咨取每月一两钱粮沙河毡匠等每　　名各赏半年银六两　　共赏给银一千五十六两
　　一銮仪卫咨取镶黄等三旗每月二两五钱钱　　粮校尉大鼓手大等每名各赏半年银十五两　　每月二两钱粮校尉鼓手等每名各赏半年银　　十二两每月二两钱粮请轿民校尉等每名各　　赏半年银十二两每月五钱钱粮七所执　驾民校尉等每名各赏半年银三两　　共赏给银一万二千八百一两
　　一太仆寺咨取每月一两钱粮左右两翼马群　　固山大阿敦大梅伦阿敦人等每名各赏半年　　银六两　　共赏给银一万一百八十二两
　　一庆丰司咨取每月一两钱粮牛羊群阿敦人　　等每名各赏半年银六两　　共赏给银八十四两
　　一上驷院咨取每月一两钱粮马驼群阿敦人　　等每名各赏半年银六两每月二两钱粮上都　　达布逊诺尔马驼群达里冈艾马驼群阿敦大　　梅伦阿敦人等每名各赏半年银十二两每月　　一两钱粮阿敦大梅伦阿敦人等每名各赏半　　年银六两每月二两钱粮医生等每名各赏半　　年银十二两　　共赏给银一万八百八两
　　一盛京户部咨取
　盛京
三陵并盛京等处拨什库拜汤阿兵丁等
　　共赏给银三十五万两
　　一查哈喇等处每月二两钱粮护军等并护军　　校每名各赏一年银二十四两每月二两钱粮　　拨什库拿贼兵丁等每名各赏半年银十二两　　每月一两钱粮披甲铁匠并蒙古闲散人等每　　名各赏半年银六两每月五钱钱粮受伤闲散　　蒙古等每名各赏半年银三两　　共赏给银六万三百五十七两
　　户部钦奉
恩诏缎匹库支给曾效力年老人等总数
</div>
    <div class="pagination">
<a href="皇极典圣寿部_page16.html">上一页</a><span>...</span><a href="皇极典圣寿部_page12.html">12</a><a href="皇极典圣寿部_page13.html">13</a><a href="皇极典圣寿部_page14.html">14</a><a href="皇极典圣寿部_page15.html">15</a><a href="皇极典圣寿部_page16.html">16</a><span class="current-page">17</span><a href="皇极典圣寿部_page18.html">18</a><a href="皇极典圣寿部_page19.html">19</a><a href="皇极典圣寿部_page20.html">20</a><a href="皇极典圣寿部_page21.html">21</a><a href="皇极典圣寿部_page22.html">22</a><span>...</span><a href="皇极典圣寿部_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
