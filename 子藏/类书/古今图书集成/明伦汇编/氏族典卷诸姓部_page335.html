<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 335 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 335 页/共 899 页
  </h1>
  <div class="content">
   按南燕录瑛幽蓟人也为辟闾浑参军常与浑作檄辞多不逊浑败德擒而让之瑛神色自若徐对曰浑之有臣如韩信之有蒯通通遇汉祖而蒙恕臣遭陛下而婴戮比之古人窃为不幸防风之诛臣实甘之但恐尧舜之化未弘于四海耳德初善其言后竟杀之　　张湛
按北凉录湛字子然一字仲元炖煌酒泉人魏执金吾恭九世孙也祖质仕凉位至金城太守父显有远略李皓据有西夏引为功曹甚器异之尝称之曰吾之臧子原也位至酒泉太守湛弱冠知名凉土好学能属文　　张穆
按北凉录穆炖煌人也博通经史才藻清赡蒙逊克姑臧擢拜中书侍郎委以机密后蒙逊伐卑和卤率众来降遂循海而南至于盐池祀西王母于寺中有元石神图乃命穆为之赋铭之于寺前　　张谭
按北凉录谭字元庆武威姑臧人也为和宁令政以德化为本不务威刑民有过者讲孝经及忠臣孝子传训导之百姓爱之如父母号曰慈君　　张彦真
按尚友录彦真好学博闻而任情不羁意相合则倾身与交如志好或乖虽王公大人终不屈也尝叹曰其有知我者吴越可亲苟或不然毋宁独立

　张姓部列传十
　　辽
　　张砺
按辽史张砺传砺磁州人初仕唐为招讨判官从赵德钧援张敬达于河东及敬达败砺入契丹后太宗见砺刚直有文彩擢翰林学士砺临事必尽言无所避会同初升翰林承旨从太宗伐晋入汴诸将萧翰麻答辈肆杀掠砺奏曰今大辽始得中国宜以中国人治之不可专用国人及左右近习顷之车驾北还至栾城崩时砺在恒州萧翰与麻答以兵围其第砺出见翰趣令锁之是夕砺恚愤卒　　张俭
按辽史张俭传俭宛平人性端&amp;#不事外饰统和十四年举进士第一调云州幕官故事车驾经行长吏当有所献圣宗猎云中节度使进曰臣境无他产惟幕僚张俭一代之宝愿以为献先是上梦四人侍侧赐食人二口至闻俭名始悟召见容止朴野访及世务占奏三十余事由此顾遇特异践历清华号称明干开泰中累迁同知枢密院事太平五年出为武定军节度使移镇大同六年入为南院枢密使拜左丞相封韩王帝不豫受遗诏辅立太子是为兴宗拜太师中书令加尚父徙王陈俭在相位二十余年裨益为多致政归第重熙十二年薨　　张孝杰
按辽史张孝杰传孝杰建州永霸县人家贫好学重熙二十四年擢进士第一清宁间累迁枢密直学士咸雍初坐误奏事出为惠州刺史俄召复旧职三年参知政事同知枢密院事加工部侍郎八年封陈国公为北府宰相大康元年赐国姓明年乙辛谮皇太子孝杰同力相济及乙辛受诏按皇太子党人诬害忠良孝杰之谋居多乙辛荐孝杰忠于社稷帝谓孝杰可比狄仁杰赐名仁杰六年既出乙辛上亦悟孝杰奸佞寻出为武定军节度使坐私贩广济湖盐及擅改诏旨削爵贬安肃州数年乃归大安中死于乡干统初剖棺戮尸　　张琳
按辽史张琳传琳渖州人幼有大志寿隆末为秘书中允天祚即位累迁户部使顷之擢南府宰相及中京天祚幸云中留琳与李处温佐魏国王淳守南京处温父子召琳欲立淳为帝琳有难色亦勉从之淳既称帝诸将咸居权要琳独守太师十日一朝平章军国大事阳以元老尊之实则不使与政琳由是郁悒而卒　　宋一
　　张令铎
按宋史张令铎传令铎棣州厌次人少以勇力隶军伍后唐清泰中补宁卫小校晋初改隶奉国军汉干佑中从周太祖平河中以功迁奉国军指挥使广顺初累迁本军左厢都指挥使从世宗征淮南加常州防御使恭帝即位授侍卫亲军步军都指挥使领武信军节度使令铎本名铎以与河中张铎同姓名故赐今名宋初迁马步军都虞候建隆二年出为镇宁军节度帝为皇弟兴元尹光美娶其第三女开宝二年来朝明年春卒令铎性仁尝语人曰我从军三十年大小四十余战多摧坚陷敌未尝妄杀一人及卒人多惜之子守正至内园使守恩累迁崇仪使知泰州卒录其子奉礼郎永安为大理评事后至殿中丞　　张从恩按宋史张从恩传从恩并州太原人父存信振武军节度从恩幼颇无赖晋祖镇河东为少帝娶从恩女晋初以外戚擢为右金吾卫将军改刺贝州历枢密副使宣徽南院使判三司安从进叛以从恩为行营兵马都监少帝嗣位襄阳平迁检校太尉开封尹充东京留守少帝自邺归汴改邺都留守明年加同中书门下平章事是岁契丹将赵延昭据甘陵命从恩为贝州行营都部署开运初改天平军节度契丹复扰边命将北征以从恩充北面行营都监二年移镇晋州又改潞州及契丹入汴从恩弃城而去汉祖至汴从恩惶惧不敢出寻拜右卫上将军奉朝请周初迁左金吾卫上将军世宗嗣位加检校太师封褒国公宋初改封许国公久之以病免干德四年卒年六十九　　张永德
按宋史张永德传永德字抱一并州阳曲人家世饶财曾祖丕尚气节父颖事晋至安州防御使永德四岁母马氏被出育于祖母事继母刘以孝闻周祖初为侍卫吏与颖善乃以女妻永德周祖为枢密使表授供奉官押班周祖登位封永德妻晋国公主授永德左卫将军加驸马都尉领和州刺史擢殿前都虞候领恩州团练使俄迁殿前都指挥使泗州防御使显德元年契丹来侵世宗亲征时太祖与永德各领兵分进大捷以永德领武信军节度师还徙义成军节度擢为殿前都点检四年授检校太尉加同中书门下平章事恭帝嗣位移忠武军节度太祖即位授武胜军节度太平兴国二年来朝拜左卫上将军六年进封邓国公雍熙中连知沧雄定三州端拱元年拜安化军节度召还为河北两路排阵使二年丁内艰起复淳化初知镇州二年改泰宁军节度出判并州太宗初即位诏群臣出入不得赍货邀利永德在太原尝令亲吏贩茶规利为转运使王嗣宗所发罢为左卫上将军真宗即位进封卫国公判左金吾街仗事咸平初授太子太师分司西京三年授检校太师彰德军节度知天雄军是秋卒孙文蔚虞部员外郎文炳殿中丞　　张美
按宋史张美传美字元珪贝州清河人少善书记初为左藏小吏以强干闻三司荐奏出为澶州粮料使周世宗镇澶渊每有求取必曲为供给徙为濮州马步军都虞候世宗即位召为枢密承旨时宰相景范被疾命美权判三司世宗北征为大内都部署师还为左监门卫上将军充宣徽北院使判三司美强力有心计周知其利病每有所条奏厘革上多可之宋初加检校太尉拜定国军节度干德五年移镇沧州太平兴国初来朝改左骁卫上将军八年以本官致仕雍熙二年卒谥恭惠子守瑛供备库使孙士宗内殿承制士禹为崇班士安阁门祗候士宣礼殿副使　　张廷翰按宋史张廷翰传廷翰冀州信都人父慎图仕周为兵部郎中廷翰少慷慨有智略善骑射晋天福中冀州刺史张建武召补牙校后为本州刺史为政宽厚简易民甚爱之显德中历棣海沂三州团练使屡率兵败淮人移莱州宋初又历冀亳二州干德二年卒　　张霭按尚友录霭字伯云浦城人为侍御史太祖方弹雀于后苑霭急请入奏事及见所奏乃常事帝怒曰此小事何急如此霭曰亦急于弹雀帝色愈厉以斧柄撞其口堕两齿霭跪而徐拾之帝曰汝欲讼朕耶霭曰臣不能讼自有史官书之耳帝大悔赐霭缣百匹　　张直按万姓统谱直濮州范县人有孝行后唐庄宗时累官监察御史里行明宗天成中拜为右补阙直史馆撰庄宗实录清泰中预修明宗实录迁御史中丞后晋天福初从幸汴州宰相桑维翰荐为翰林学士开运中修唐书成加金紫阶至宋初拜吏部尚书封郑国公　　张琼
按宋史张琼传琼大名馆陶人世为牙中军琼少有勇力善射隶太祖帐下周显德中太祖攻寿春乘皮船入城濠城上车弩遽发琼亟以身蔽太祖矢中琼股死而复苏太祖壮之及即位擢典禁军累迁殿前都虞候嘉州防御使琼性暴无机多所凌轹时史珪石汉卿方用事琼轻侮之二人衔之切齿发琼擅乘官马纳李筠隶仆畜部曲百余人恣作威福建隆四年召讯琼琼不伏太祖怒令击之汉卿即奋铁挝乱下气垂绝曳出遂下御史案鞫之狱具赐死太祖旋闻家无余财甚悔之因责汉卿擢其兄进为龙捷副指挥使　　张铎
按宋史张铎传铎河朔人少以材武应募隶军籍汉初领澧州刺史广顺初为奉国左厢都指挥使领永州会改奉国为虎捷铎仍领其职出为密州防御使改亳州三年授镇国节度加检校太傅世宗初移彰义军加检校太尉显德三年又移河中尹护国军节度宋初加检校太师俄复镇泾州太宗即位命判左金吾街仗及驾征河东以铎为京城内外都巡检鄜州刺史雍熙三年卒子熙载至左千牛卫大将军　　张锡按宋史张锡传锡福州闽县人梁末刘君铎任棣州刺史辟为军事判官同光末为淄川令不畏强御专务爱民宰相冯道奏召为监察御史出为陕虢观察判官晋开运二年拜右补阙历浚仪令司门驾部二郎中以清节闻周显德中以老疾求解官授右谏议大夫致政宋初改给事中锡无子往依乡人邓州观察判官黄保绪建隆二年卒　　张铸
按宋史张铸传铸字司化河南洛阳人性清介不事生产梁贞明三年举进士仕后唐历起居郎明宗初转金部郎中晋少帝即位改河南令开运二年召为秘书少监转右庶子周广顺初为左谏议大夫显德三年改秘书监判光禄寺宋初加检校刑部尚书建隆四年卒铸美姿仪善笔札及卒身无兼衣家人鬻其服马园圃以葬　　张昭
按宋史张昭传昭字潜夫本名昭远避汉祖讳止称昭自言汉常山王耳之后世居濮州范县祖楚平寿张令楚平生直即昭父也初楚平赴调长安值巢寇乱不知所终直幼避地河朔既冠徒行丐食求父不能得发哀行服躬耕海滨时号逍遥先生昭通经史躬耕负米以养亲后唐庄宗入魏昭携文谒兴唐尹张宪宪即署府推官同光初奏加监察御史里行庄宗及难兵士推戴明宗宪部将符彦超应之宪死彦超逼昭为榜安抚军民事宁以昭为北京留守推官天成三年改安义军节度掌书记迁都官员外郎知制诰长兴二年丁内艰居丧哀毁服除改职方员外郎充史馆修撰清泰中改驾部郎中迁中书舍人二年召判史馆三年迁礼部侍郎改御史中丞晋天福二年改户部侍郎宰相桑维翰荐为翰林学士直卒归西洛五年服阕召为户部侍郎改兵部侍郎八年迁吏部开运三年拜尚书右丞判流内铨汉初复为吏部侍郎干佑二年加检校礼部尚书周广顺初拜户部尚书子秉阳为翟阳主簿抵罪昭自以失教奉表引咎左迁太子宾客岁余复旧官恭帝即位封舒国公宋初拜吏部尚书干德元年郊祀昭为卤簿使礼毕进封郑国公三拜章告老以本官致仕改封陈国公开宝五年卒昭博通学术书无不览子秉图进士及第秉谦至尚书郎　　张淡
按宋史张淡传淡字成文其先南阳人徙家河南淡幼而好学有才藻晋开运初登进士第解褐校书郎历左拾遗礼部员外郎出为洛阳令秩满授吏部员外周恭帝初拜右司员外郎知制诰建隆二年加祠部郎中通判泰州梓州开宝初就转仓部郎中四年知制诰六年权直学士院七年权点检三司事疽发背卒淡美风仪善谈论历官厘务所至皆治　　张廷翰
按宋史张廷翰传廷翰泽州陵川人初为汉祖亲校汉祖入汴补内殿直周初改护圣指挥使显德末改殿前都虞候宋初领开州刺史干德中兴师伐蜀以廷翰为归州路行营马军都指挥使随刘廷让进讨廷让顿兵白帝庙西俄而武守谦率所部来战廷翰引兵击败之乘胜拔其城蜀平领彰国军节度开宝二年卒　　张藏英
按宋史张藏英传藏英涿州范阳人自言唐相嘉贞之后唐末举族为贼孙居道所害藏英年十七仅以身免后逢居道于豳州市引佩刀刺之不死为吏所执帅赵德钧壮之以补牙职后闻居道避地关南乃求为关南都巡检使至则微服携铁挝匿舍侧伺其出击之仆于地啮其耳啖之遂禽归设父母位缚居道于前号泣鞭之脔其肉经三日刳其心以祭燕蓟间目为报仇张孝子航海归周世宗即位授德州刺史未几以为缘边招收都指挥使改濮州刺史征瓦桥关为先锋都指挥使改关南排阵使宋初迁瀛州团练使并护关南军建隆三年卒于治所　　张勋
按宋史张勋传勋河南洛阳人晋开运中事景延广为典客延广表为供奉官周世宗将征淮南以勋为申州缘淮巡检监光州军充内外巡检迁内园副使及征瀛莫以为霸州兵马都监李重进叛诏与石守信李处耘先率兵进讨以勋为兵马都监迁毡毯使讨朗陵充前军兵马都监荆湖平以功就拜衡州刺史干德初克彬州以勋为刺史五年代归至扬州卒录其子廷敏为殿直勋性残忍好杀每攻破城邑但扬言曰且斩将赴衡州州民皆涕泣相谓曰张且斩至矣吾辈何以安乎　　张晖
按宋史张晖传晖幽州大城人后唐清泰初隶控鹤军晋开运末为弩手指挥使汉祖入汴晖迎于荥阳授怀州刺史改郢州周广顺初改沂州三年吏民诣阙举留俄改冀州宋初从征泽潞为行营壕寨使先登陷阵事平迁华州团练使在郡颇有治状建隆二年朝廷议伐蜀迁凤州团练使干德二年充西川行营先锋都指挥使督兵开大散关路十二月至青泥岭卒录其孙永德为三班借职　　张保续
按宋史张保续传保续字嗣光京兆万年人父洪唐左武卫上将军保续以荫补太庙斋郎梁贞明中选充四方馆通事舍人后唐天成初领瓜州官告国信副使晋天福中历太府光禄二少卿职开运二年契丹入寇杜重威等率兵御之命保续驰骑往来军中谕机事明年契丹犯阙被驱北徙留范阳岁余逃归汉干佑初出为陇州防御使周祖革命召为东上合门副使累迁引进副使知合门事世宗即位进秩东上合门使从征淮南以功迁判四方馆事宋初迁卫尉卿判四方馆客省合门事保续性介直俭素在合门前后四十年善宣赞辞令听者倾耸累使藩国不辱命历事六朝未尝有过从征李筠以足疾留河内后归京师建隆二年卒　　张延通
按宋史张延通传延通潞州潞城人父彦成周右金吾卫上将军延通性颖悟有才干荫补供奉官宋初历通事舍人迁东上合门副使开宝中为西川兵马都监太祖以蜀寇未平命同内客省使丁德裕领兵屯蜀部德裕颇专恣延通面质其短德裕衔之归阙太祖待德裕稍薄德裕颇疑惧遂奏延通尝对众言涉指斥且多不法事太祖怒即收延通下御史台鞫之延通抗对不逊遂斩之时开宝二年也　　张思钧
按宋史张思钧传思钧邢州沙河人祖中正汉泽州刺史思钧少善击剑挽强善博奕初应募为卒晋开运间迁广锐军使周广顺初为南北两关巡检宋初补龙卫指挥使干德中以劳秩迁都虞候太平兴国初屯定州领兵援磁&amp;#战败其众领河州刺史雍熙三年边人寇河间刘廷让会战君子馆命思钧翼从援兵不至败绩陷留军中端拱初自契丹逃归授澄州刺史知齐州至道中改鄜延巡检使真宗即位徙益州钤辖咸平中以王钧之乱出兵保绵州贼陷汉州思钧进攻克之巴西尉傅翱有善马求之不与思钧恃功斩之上闻其事召付御史台鞫治削籍流封州六年起为左司御率府率考城监军景德二年为西京水北都巡检使俄分司西京召授唐州防御副使徙郑州大中祥符四年卒子承恩为三班奉职思钧起行伍征讨稍有功质状小而精悍太宗尝称其楼罗自是人目为小楼罗焉　　张谔
按宋史张秉传秉父谔字昌言南唐秘书丞通判鄂州宋师南伐与州将许昌裔&amp;#议归款授右赞善大夫蜀平选知阆州太平兴国中除西川转运副使累迁荆湖江浙等道制置茶盐副使　　张茂直
按宋史张茂直传茂直字林宗兖州瑕丘人父延升以经术教授乡里茂直励志于学开宝二年登进士第解褐海州推官进司农寺丞通判静安军扈蒙荐其才改秘书丞参知政事李至称其端实命入益王元杰府为记室参军端拱元年改度支员外郎三迁本曹郎中改秘书少监出知颍州咸平四年卒子成列端拱二年进士及第成务比部员外郎　　张去华
按宋史张去华传去华字信臣开封襄邑人幼励学敏于属辞以荫补太庙斋郎周世宗平淮南去华着南征赋治民论献于行在召试授御史台主簿属三院议事不得预坐即弃官归建隆初携文游京师明年举进士甲科拜秘书郎右补阙通判道州代还知磁干二州迁起居舍人知凤翔府历左司员外郎礼部郎中太平兴国七年为江南转运使雍熙中王师讨幽州命掌河北转运事迁秘书少监知许州真宗嗣位拜左谏议大夫迁给事中知杭州咸平二年徙苏州景德元年改工部侍郎致仕三年卒去华美姿貌善谈论有蕴藉颇尚气节子师古为国子博士师锡殿中丞师颜国子博士　　张雍
按宋史张雍传雍德州安德县人治毛氏诗开宝六年中第释褐东关尉太平兴国初召改将作监丞知南雄州迁太子右赞善大夫雍熙初为秘书丞迁右补阙端拱初转工部郎中出为淮南转运使淳化初迁太府少卿二年加右谏议大夫三年充户部使出知梓州五年青城民李顺作乱遣其党杨广将众围梓潼雍与监军卢斌固守不动贼长围八十余日会王继恩遣石知颙来援始溃去擢给事中至道二年改工部侍郎转礼部刑部户部出知凤翔府景德初权知开封府事三年改兵部侍郎同知审官院明年车驾朝陵判留司尚书省出知邓州大中祥符元年请老以尚书右丞致仕卒雍性鄙吝莅事勤恪子太冲官殿中丞　　张峤
按万姓统谱峤字景山崇安人太傅霭之长子也五季之乱隐于武夷之阳渔钓自适无仕进意会父霭仕周为蕲州刺史唐主闻之遣吏召峤不就遂拘以往后江南国灭归宋尝通判歙州适庐山卢绛窃发峤与太守龚慎仪设方略御之时贼势方盛郡兵单弱或请少避峤不听曰吾不敢负国有死战而已盗亦随息后官至司门员外郎请老归里寻诏入朝太平兴国间充右赞善大夫知博州迁御史中丞累赠工部尚书弟岐子放　　张洎
按宋史张洎传洎滁州全椒人曾祖旼澄城尉祖蕴泗上转运巡官父煦滁州司法掾洎少有俊才博通坟典江南举进士解褐上元尉擢监察御史洎自以论事称旨遂肆弹击无所忌大臣游简言等嫉之擢工部礼部员外郎知制诰迁中书舍人清辉殿学士参预机密洎旧字师黯改字偕仁太宗即位以其文雅选直舍人院使高丽复命改户部员外郎太平兴国四年出知相州明年徙贝州又知相州代还知译经院迁兵部员外郎礼户二部郎中雍熙二年同知贡举端拱初迁太仆少卿同知京朝官考课拜右谏议大夫判大理寺又充史馆修撰判集贤院事淳化中擢拜中书舍人充翰林学士与苏易简不协及易简参知政事洎多攻其失既而易简罢即以洎为给事中参知政事与寇准同列政事一决于准无所参预专修时政记甘言善柔而已后因上嫉准专恣恩宠衰替洎虑一旦同罢免因奏事大言寇准退后多诽谤准由是罢未几洎病在告满百日力疾请对方拜踣于上前诏改刑部侍郎罢知政事奉诏呜咽疾遂亟十余日卒洎风仪洒落文采清丽性险诐好攻人之短尤善事内官性鄙吝虽亲戚无所沾及子安期至国子博士方回后为虞部员外郎方回子怀玉赐进士及第大理寺丞秘书校理　　张平
按宋史张平传平青州临朐人弱冠寓单州依刺史罗金山金山移滁州署平马步都虞候秦王廷美领贵州复署为亲吏太宗以属徐帅高继冲继冲署为镇将太宗即位召补右班殿直迁供奉官监阳平都木务改崇仪副使雍熙初召还同知三班事迁如京使三年改西上合门使又改客省使四年为盐铁使平掌阳平署积年是秋闻陜西转运使发其旧为阳平忧恚成疾而卒子从式累官文思使　　张遁
按宋史辛文悦传张遁与太宗同学校太平兴国中诣阙自言起家为主簿　　张文旦
按宋史辛文悦传张文旦与太宗同学校太平兴国中诣阙自言起家为主簿　　张秉
按宋史张秉传秉字孟节歙州新安人举进士仪状丰丽属词敏速善书翰太宗喜之擢置甲科解褐将作监丞通判宣州迁监察御史知郑州召还直昭文馆迁右司谏为右计司河南西道判官俄换盐铁判官度支员外郎知制诰判吏部铨知审官院迁工部郎中真宗嗣位进左谏议大夫连知颍襄二州徙凤翔府改江陵丁母忧起复知河南府景德初徙知滑州拜工部侍郎通进银台司纠察在京刑狱出知永兴军府会祀汾阴为东京留守判官转礼部侍郎加枢密直学士复知并州徙相州九年复紏察在京刑狱卒秉典藩府无显赫誉临事少断多与宾佐博奕虽久践中外然无仪检好谐戏人不以宿素称之　　张禹珪按宋史张铎传铎子熙载熙载子禹珪字天赐粗知书有方略幼事太宗藩邸即位补东西班承旨改殿直以材勇擢居禁卫殿前散祗候都虞候咸平初授内殿直都虞候领恩州刺史三年出为滁州刺史知洺瀛霸三州徙岚州景德初授高阳关行营副都部署知石州徙代兖州又移澶州颇勤政治就拜洺州团练使寻知广信军天禧初复为高阳关副都部署明年召还卒　　张进
按宋史张进传进兖州曲阜人拳勇善射太祖亲选勇士以补控鹤官积劳至御龙弩直都虞候领恩州刺史至道中太宗尝幸内&amp;#进以亲校执钺前导体质魁岸迥出侪辈太宗熟视异之擢为天武右厢都指挥使咸平三年迁侍卫步军都虞候徙天雄军部署会河决郓州发丁男塞之命进董其役凡月余毕诏褒之移并代副都部署景德元年卒子元晋至内殿崇班合门祇候天禧末录其次子元素为三班借职　　张逊
按宋史张逊传逊博州高唐人数岁丧父随母归魏仁浦家驸马都尉咸信其异父弟也太宗在晋邸召隶帐下太平兴国初补左班殿直再迁香药库使雍熙三年为度支使端拱二年授宣徽北院使未几兼枢密副使知院事与同列寇准不协每奏事颇相矛盾太宗恶之下诏切责逊左降右领军卫将军准亦罢职会西蜀李顺为乱诏发兵进讨命逊为右骁卫大将军知江陵府至郡数月卒子敏中初补供奉官累至比部郎中次子虚中至合门祗候敏中子先进士及第　　张适
按宋史牛冕传张适太平兴国五年进士任藩郡有治绩以廉敏称为水部员外郎知鄜州获对太宗喜其词气俊迈改京东转运副使加直集贤院徙西川转运使坐贬后起为彰信军节度副使知淮阳军卒　　张观按宋史张观传观字仲宾常州毗陵人在江南登进士第归宋为彭原主簿太平兴国初移兴元府掾调鸡泽主簿特授忠武掌书记就改观察判官召拜监察御史充桂阳监使献所业文赐进士及第以为度支判官岁余迁左司改盐铁判官出为诸路茶盐制置副使改知黄州迁扬州皆有善政召为三司河东道判官出知道州移广南西路转运使卒于桂州观广览汉史雅好论事辞理切直有古人之风焉　　张崇贵按宋史张崇贵传崇贵真定人太祖时为内中高品稍迁殿头太平兴国中以善射选为御带端拱初补内供奉官淳化四年命管勾鄜延屯兵守绥州至道元年进崇仪副使内侍右班副都知二年命为灵环庆州清远军路监军又为排阵都监真宗立拜洛苑使右班都知管勾并州军马还加六宅使咸平元年又命管勾鄜延屯兵泊延安改驻泊都监又为钤辖四年诏归俄领奖州刺史复&amp;#鄜延仍制置沿边青白盐事景德元年赵保吉死其子德明尚幼崇贵移书谕朝廷恩信德明请俟释服禀命诏书慰抚三年九月以德明誓表来上崇贵因请入朝许之以功拜皇城使内侍左右班都知领博州团练使四年车驾上陵次琼林苑崇贵对于苑中即命为行宫使是秋复还延安大中祥符元年加昭宣使崇贵久在边善识羌戎情伪西人畏服二年告归葬父母许之命为都钤辖提举榷场四年八月卒子承素东染院副使　　张继能按宋史张继能传继能字守拙并州太原人父赞晋末为内班继能建隆初以黄门事禁中太平兴国初为内品从征河东以劳迁高品契丹入寇命为高阳镇定路先锋都监明年败契丹于唐兴口转殿头高品雍熙中夏州叛命李继隆为银夏都部署以继能监军端拱初迁入内殿头掌内弓箭库淳化三年迁内供奉官灵环庆清远军后阵都监诣阙奏事迁内殿崇班未几拜供备库副使遣护环州屯兵徙泾原仪渭都巡检使真宗即位迁崇仪使灵环十州军兵马都监咸平三年王均之乱命为川陕两路招安巡检使成都平留为利州招安巡检寻为邠宁驻泊都监夏人寇清远军继能在庆州不时赴援致陷城堡又焚弃青冈寨诏长流儋州景德二年会赦还为内侍省内常侍又为陕西捕贼巡检改内殿崇班从朝陵为行宫四面巡检四年东封留继能为京旧城内巡检钤辖大中祥符二年擢继能入内内侍省副都知提点郡县主诸院事三年祀汾阴留掌大内俄领会州刺史谒太清宫为天书扶侍都监七年命为泾原仪渭镇戎军两路钤辖未几徙鄜延都钤辖九年坐前护修庄穆皇后陵摧陷左授西染院使掌往来国信天禧初复西京左藏库使坐事降授西京作坊使出为邠宁钤辖继能自陈不愿外任得掌瑞圣园复为西京左藏库使内侍右班副都知未几迁崇仪使以衰老求解职转内园使掌琼林苑五年卒子怀忠为大理寺丞孙逖为三班奉职逊为借职春坊祗候继能性沉密知兵颇勇敢善读书然好治生晚年急于聚蓄众以此少之　　张宏
按宋史张宏传宏字巨卿青州益都人高祖茂昭唐益定节度使曾祖元易州刺史祖持蒲城令父峭平利令宏太平兴国二年举进士为将作监丞通判宣州改太子中允直史馆迁著作郎历左拾遗六年出为峡路转运副使就加左补阙会省副使知遂州以勤干闻入为度支员外郎雍熙中改主客郎中史馆修撰充枢密直学士拜枢密副使端拱初改工部侍郎再为枢密副使淳化二年以吏部侍郎罢俄判吏部至道初出知潞州真宗即位加工部尚书咸平初还朝知审官院通进银台封驳司二年知登闻鼓院四年卒录其子可久大理评事可道太祝可度奉礼郎宏循谨守位不求赫赫之誉历践通显未尝败事可久至虞部员外郎可道国子博士可度太子中舍　　张鉴按宋史张鉴传鉴字德明瀛州团练使藏英之孙父裔以荫补供奉官鉴本将家幼能嗜学太平兴国三年擢进士第释褐大理评事升太子右赞善大夫知婺州还拜监察御史奉诏决狱江左颇雪冤滞历殿中侍御史判三司度支凭由催欠司王明李惟清荐其能用为江南转运使迁刑部员外郎屯田郎中改都勾院擢拜枢密直学士知通进银台封驳司淳化中盗起西蜀王继恩讨平之而御军无政其下恃功暴横益州张咏密奏请命近臣分屯师旅即遣鉴与冯守规偕往事平归朝拜左谏议大夫真宗即位迁给事中咸平初改工部侍郎出知广州三年移知朗州景德初卒子士廉为殿中丞士宗太子洗马士程屯田员外郎　　张咏
按宋史张咏传咏字复之濮州鄄城人太平兴国五年举进士知崇阳县再迁著作佐郎以荐为太子中允迁秘书丞乞掌濮州市征以便养俄召还会李沆宋湜寇准连荐其才以为荆湖北路转运使超拜虞部郎中旬日擢为枢密直学士出知益州恩威并用蜀民畏而爱之丁外艰起复改兵部郎中真宗即位加左谏议大夫咸平初入拜给事中二年同知贡举是夏以工部侍郎出知杭州五年马知节自益徙延州朝议择可代者真宗以咏前在蜀治行优异复命知益州归朝复掌三班咏中岁疡生脑颇妨巾栉求知颍州真宗以其公直有时望命知并州大中祥符三年就转工部尚书是秋以江左旱歉命充升宣等十州安抚使进礼部上闻咏脑疡令薛映驰驿代还出知陈州卒谥忠定咏刚方自任为治尚严猛少学击剑慷慨好大言乐为奇节自号乖崖以为乖则违众崖不利物弟诜为虞部员外郎　　张齐贤
按宋史张齐贤传齐贤曹州冤句人值晋乱徙家洛阳孤贫力学有远志慕唐李大亮之为人故字师亮擢进士以大理评事通判衡州迁秘书丞改著作佐郎直史馆改左拾遗为江南西路转运副使改右补阙加正使齐贤居职勤究民弊务行宽大江左人思之不忘召迁拜枢密直学士擢右谏议大夫签书枢密院事雍熙初迁左谏议大夫三年大举北伐代州杨业战没齐贤请行即授给事中知代州领河东制置方田都部署入拜刑部侍郎枢密副使淳化二年夏参知政事数月拜吏部侍郎同中书门下平章事四年罢为尚书左丞丁内艰寻复转礼部尚书知河南府徙知永兴军又徙安州逾年加刑部尚书真宗即位召拜兵部尚书同中书门下平章事坐冬至朝会被酒失仪免相四年李继迁陷清远军命为泾原等州军安抚经略使景德初为兵部尚书知青州二年改吏部尚书从东封还复拜右仆射三年出判河阳从祀汾阴还进左仆射五年代还请老以司空致仕七年夏薨谥文定齐贤资仪丰硕议论慷慨有大略以致君自负留心刑狱多所全活齐贤诸子皆能有立宗信内殿崇班宗理大理寺丞宗谅殿中丞宗简合门祗候宗讷太子中舍宗礼最贤虽累资登朝而畏羁束故多居田里　　张煦
按宋史张煦传煦字辅旸开封人开宝末补府中牙职雍熙二年为殿前承旨迁殿直擢合门祗候改内殿崇班知保安军咸平中王均乱蜀以煦为绵汉剑门路都巡检使夏人寇边又为邠宁环庆路钤辖景德元年知环州四年宣州戍卒陈进反命副曹利用为广东西路安抚使贼平改如京使知怀州东封岁迁文思使知曹州会江淮灾歉以煦为江南西路安抚都监俄还济阴徙沧州领康州刺史大中祥符九年知鄜州复知沧州天禧三年拜西上合门使徙并代钤辖以老疾求近郡得知磁州四年卒煦明术数善相宅时称其妙　　张昭允
按宋史张昭允传昭允字仲孚卫州人以父秉荫试大理评事潘美妻以女奏换右班殿直以久次迁通事舍人端拱初契丹内扰命为雄州监军进西上合门副使免官俄起为河西马步军钤辖屯石州会讨李继迁王超深入数百里逾白池道阻粮绝昭允所部援之戎人大败真宗即位以昭允章怀皇后姊婿颇被亲信咸平二年命为镇定高阳关行营马步都钤辖时傅潜为都部署畏&amp;#昭允屡劝其出兵潜按兵不动潜既得罪昭允亦削夺官爵长流道州景德二年起为楚国团练副使大中祥符元年卒　　张岐
按万姓统谱岐字邠卿崇安人太傅霭之次子也登端拱二年进士第累迁大理评事迁司直治狱有神见随事立决由是深为真宗识擢屡出诸路决疑狱以劳授将作监丞至道末坐累出知永新县政尚廉简吏不能欺　　张拱
按万姓统谱拱汴人累举进士不第卖药宜春门忽有道士抵其肆授以枣七枚食之自是不食逾二年溲矢俱绝神气明爽日可行数百里后游名山不知所终　　张凝
按宋史张凝传凝沧州无棣人少有武勇倜傥自任节帅张美召置帐下太宗在藩邸闻其名以隶亲卫即位补殿前指挥使淳化初出为天雄军驻泊都监改高阳关行营钤辖六宅使迁北作坊使咸平初契丹南侵凝率所部兵设伏于瀛州西挺身陷敌凝子昭远年十六从行即单骑疾呼突入阵中掖凝出左右披靡不敢动迁赵州刺史四年召为邠宁环庆灵州路副部署景德初为定州路行营副部署徙保州驻泊改高阳关部署就加殿前都虞候卒凝忠勇好功名累任西北善训士卒缮完器仗前后赏赐多以犒师家无余资　　张士逊
按宋史张士逊传士逊字顺之祖裕尝主阴城盐院因家阴城士逊淳化中举进士调郧乡主簿迁射洪令改襄阳令为秘书省著作佐郎知邵武县以宽厚得民改秘书丞监折中仓历御史台推直官翰林学士杨亿荐为监察御史充江南转运使再迁侍御史徙广东又徙河北以户部郎中为寿春郡王友改升王府谘议参军迁右谏议大夫改左庶子知审刑院以太子詹事擢枢密副使累迁尚书左丞拜礼部尚书同中书门下平章事集贤殿大学士后领定国军节度使知许州明道初复入相进中书侍郎明年进门下侍郎昭文馆大学士监修国史御史中丞范讽劾士逊以同中书门下平章事判许州徙河南府宝元初复入相封郢国公康定初累上章请老拜太傅封邓国公致仕卒谥文懿曹利用在枢密藉宠肆威士逊居其间无所可否时人以和鼓目之　　张旦
按宋史张旦传旦赵州人勇敢善射以经学中第至国子博士淳化中知陵州时李顺构乱连下城邑贼党数万攻陵州旦修完战具置鹿角寨驱市人进战大败之西川招安使上官正言雅州密迩蛮蜑镇抚须得其人乃授刑部员外郎乘传之任寇不敢犯真宗即位迁兵部员外郎知德清军景德中契丹入寇陷军壁旦与其子利涉率众奋击并战没　　张质
按宋史张质传质字守朴博州高唐人少孤养于兄赞赞为枢密院典谒质因得隶兵房颇为赵普曹彬所知太宗征河东还驻镇阳彬方典枢密一夕议调发屯兵时军载簿领阻留在道质潜计兵数部分军马及得兵籍较之悉无差谬累迁本房副都承旨咸平初授枢密副都承旨大中祥符七年转都承旨在枢要五十年练习事程精敏端&amp;#未尝有过天禧元年卒录其子大理评事纯为卫尉寺丞孙思道为三班奉职　　张佶
按宋史张佶传佶字仲雅本燕人后徙华州渭南初名志言后改焉父昉殿中少监佶少有志节始用荫补殿前承旨以习儒业献文求试换国子监丞迁着作佐郎咸平初擢为陜西转运副使三年徙西川转运副使时诏讨王均以馈饷之劳迁虞部员外郎贼平以佶为利州路转运使有荐其武干者召还授如京使徙麟府路钤辖景德中徙益州迁文思使佶御军抚民甚有威惠大中祥符四年为鄜延钤辖知秦州至州置四门寨开拓疆境边部颇怨朝廷始务宁边以佶轻信易事徙邠宁路钤辖天禧初迁宫苑使未逾月擢拜西上合门使复为泾原钤辖四年卒子宗象兵部员外郎直史馆度支判官　　张颍
按万姓统谱颍为慈溪令廉洁自持邑人号为张清清太宗赐诏褒美曰令长之任得以施异政而亲吾民也尔膺兹选绰着强明勤以奉公廉以守道达于听览深所叹嘉愈励精勤当俟明陟卒后民立庙祀之县有清清堂以颍名也

　张姓部艺文一
　　张氏谱图序　　　　　　　　明宋濂张以字为氏出于晋之公族有解张者其字曰张侯故晋国世有张氏而谱家谓少昊第五子挥为弓正赐姓为张则非也子孙蔓延分适他国而居清河为最盛清河之族布于大江之南其迁江阴者则不知始于何世图牒丧漫不可钩考至月崖翁始入于谱翁讳晖喜聚四库书多至充栋人有愿购者辄乞与之然博闻强记或以疑难质焉则曰是出于何书何篇从容而起抽架上所有拂尘而验之无差爽者晖生翊翊生思明通天官之学兼以六物推人休祥宛然目击闾右民有不平之鸣知思明直而无徇尝邀而诉之思明出片言理诎者面颈发赤以去不敢哗然尢尚风义州有过客号材大夫者必主之虽至单乏不恤也市有病氓卧道周气奄奄欲绝思明舁至于家召医调护之愈乃遣东瓯书生疫死逆旅中逆旅氏大怖不知所为计思明具衣冠藏之浅土其后竟得以丧归三山梁先生与思明有连及死无为主后者茕妻与四女日夜相持以号思明为治葬事饮食其妻终身且悉配其女于士族君子称之曰古有行义之士今惟吾张明德乎明德思明字也后为阴阳学正以终思明生端通毛氏诗用吕肃公之荐入仕四为校官迁浙西部使者掾丁元多故干戈相寻丞相康里公承制行事遂录其军功超授江浙行枢密院都事端生宣宣能辞章入国朝以考礼被征来南京寻至史局与修元史上亲书其名召至殿庭即日擢翰林国史院编修官人以为异恩云时予适长词林宣数来请曰宣之宗族遭兵乱之余雕落殆尽所仅存者唯宣之祖若父暨宣兄弟为四人三世自相师友渐摩道义不敢违圣贤之明训迩者先祖又倾背矣痛念世德弗昭家牒不修皆无以示远爰辑为一书虚其首简先生倘畀矜之冠以序文实宣之愿也呜呼三代之前姓氏分而为二男子称氏女子称姓氏所以别贵贱姓所以别婚姻三代之后姓氏合而为一皆所以别婚姻而以地望明贵贱去古为益远矣夫姓之与氏亦昭然易见者犹混淆而无辨况于迁转之无常承传之盛衰又焉能尽知其所自出哉此无他图谱之局不设中正之簿状不存亦已久矣虽有智者出于其后将何征之邪宜乎宣之痛心疾首而不能自已也予窃闻之为善者必有后宣之家素以善行闻其后将益蕃历数十世子孙继修此谱者屡书不一则指月崖翁为江阴之初祖造端之功岂非宣之所为欤旧谱厄于兵燹有不足恨也或者则曰宇文周之时尝命叱罗氏为张姓今子何所据独谓此出于晋之张乎曰叱罗之张稍盛于燕代之间而江南则无有也此非予之私言也盖亦有所受之也　　戴亭张氏谱图记　　　　　　　前人张出自姬姓青阳氏第五子挥为弓正始造弓矢实张罗以取禽兽主祀弧星世掌其职赐姓张氏周宣王时有卿士张仲其后裔事晋为大夫张侯生老老生君臣君臣生趯趯生胳胳孙曰柳朔至三卿分晋张氏事韩韩相开地生平凡相五君平生良字子房其孙子实蕃分布四方有安定范阳太原南阳炖煌修武上谷沛国梁国荥阳平原京兆清河等四十三望大抵皆良之裔故唐初定清河为乙门其所由来者远矣句容戴亭张氏自汴而迁则始于大理评事要皆出于四十三族之中屡更兵燹图谱丧不能言其为几世评事生谦三传至邦宁邦显邦宁生孝仁孝荣孝仁生景逢景逢生应珍应兰应珍生乡贡士志礼孝荣生溧阳学谕景先次元英景明景先生应开应熙元英生玉山教谕应辰金坛税务副使应麒次应麟应时应麒生四子遂迁金坛应麟生志远志远生文贤文贤生允邻允达允成景明生应和应和生志&amp;#志&amp;#生文原文原生伯常邦显生日升日升生思恭思恭生云霓云霓生天麟天锡天福天锡生文昌文昱文圭文昱知青阳县自谦逮今十有二世析为三十四支而族属之众将数百人当科目之兴也以五见其拣试者各有其人衣冠济如剑佩锵如论道德而谈唐虞缤纷而舒徐人或造之但见其栋宇鳞次术径交罗朝夕循环于诗书俎豆间竟迷其西东故乡之称望族者一则曰戴亭张氏二则曰戴亭张氏云先是应和尝于谱废之余搜采而图之未尽其详而殁其孙文原出而补其阙请序于申屠推官駉未几又废于兵文原之从子允达恐愈久而愈忘也乃以耳目之所记疏其大概来谒于予曰先生有职于太史氏其言必见信于世幸不鄙而文诸碑予因不辞按史表之法书而遗之呜呼图谱之不见即令史之不设大小宗之法遂废而弗之讲允达能惓惓于图谱之修亦可谓贤也已允达有士行尢致谨于先世遗文装潢成卷而珍袭之其于崇孝广敬之道盖有知无不为云

　张姓部列传十六
　　明一
　　张德胜
按明外史张德胜传德胜字仁辅合肥人才略雄迈与俞通海等以舟师自巢来归从渡江克采石太平授太平兴国总管进克镇江授秦淮翼元帅取常州擢枢密院判进佥枢密院事陈友谅攻龙江德胜总舟师迎击之友谅军大败与诸将追及之慈湖纵火焚其舟至采石大战没于陈追封蔡国公谥忠毅子宣幼养子兴祖嗣职　　张龙
按名山藏勋封记凤翔侯张龙凤阳人累功都督佥事从西平侯讨平西蕃洮州戎洪武十二年封开国辅运推诚宣力武臣荣禄大夫柱国侯禄二千石世指挥使赐券与誓免二死十四年以副将军从颍川侯征云南为多益禄五百石侯十三年卒子麟尚福清公主竟除　　张温
按名山藏勋封记会宁侯张温从取太平累功都督佥事属西平侯讨平西蕃洮州戎洪武十二年授开国辅运推诚宣力武臣荣禄大夫柱国侯二千石世指挥使赐券与誓免二死侯十五年坐蓝党诛除　　张翼按名山藏勋封记鹤庆侯张翼临淮人从起兵累功前军都督佥事属颍川侯征云南洪武十七年授开国辅运推诚宣力武臣荣禄大夫柱国侯二千五百石赐券与誓身免二死子一死侯十年坐蓝党诛国除　　张赫
按名山藏勋封记航海侯张赫凤阳人以千户从起兵有功累后军都督佥事转漕辽左六岁洪武二十年授开国辅运推诚宣力武臣柱国侯禄二千石世侯三年卒追封恩国公予谥子荣自致功指挥使孙鉴永乐初以都指挥从成国公征广西留镇交趾竟除　　张铨
按名山藏勋封记永定侯张铨定远人从渡江累功都督佥事从江夏侯征五溪诸蛮从颍川侯征乌撒诸蛮洪武二十三年授开国辅运推诚宣力武臣荣禄大夫柱国侯禄二千石赐诰券子孙世指挥竟除　　张子明按明外史赵德胜传张子明领兵千户洪都围久内外隔绝朱文正遣子明告急于应天还至江口为陈友谅所获令诱降城中子明伪许之至城下大呼我张大舍已见主上令诸公坚守救且至贼怒攒槊刺之死追封忠节侯　　张德山
按明外史赵德胜传陈友谅攻抚州军士张德山夜半潜出城焚贼舟贼觉死　　张志雄
按明外史赵德胜传陈友谅攻南昌太祖来援遇于鄱阳湖张志雄亦友谅将从赵普胜守安庆友谅杀普胜志雄怨降于龙江为枢密院判志雄素骁勇号长张至是舟樯折敌攒刺之知不能脱遂自刎　　张士诚弟士义
士德　士信

按明外史张士诚传士诚小字九四泰州白驹场亭人有弟三人士义士德士信并以操舟运盐为业缘私作奸利颇轻财好施得群辈心而弓手丘义窘辱士诚甚士诚忿即率诸弟杀义招少年起兵盐丁方苦重役遂共推为主行过丁溪为大姓刘子仁所扼士义中矢死士诚击走子仁遂陷泰州高邮自称诚王国号大周建元天佑是岁元至正十四年也太祖遣杨宪通好于士诚士诚得书不报士诚既得平江即以兵攻嘉兴元守将苗帅杨完者数败其兵已而徐达克常州耿炳文取长兴吴良等取江阴士诚兵不得四出势渐蹙亡何徐达兵徇宜兴攻常熟士德迎战而败为赵普胜所擒士诚大沮遂降于元江浙右丞相达识帖睦迩为言于朝授士诚太尉士德在金陵竟不食死士诚虽去伪号擅甲兵土地如故达识帖睦迩与杨完者有隙阴召士诚兵士诚遣史文炳袭杀完者遂有杭州至正二十三年九月士诚自立为吴王以士信为浙江行省左丞相逐达识帖睦迩幽之嘉兴遂与元绝士诚拓土南抵绍兴北逾徐州达于济宁之金沟西距汝颍濠泗东薄海二千余里带甲数十万士诚既据有吴日以歌舞相娱乐诸将亦偃蹇不用命士诚数以兵攻常州江阴建德长兴辄不得利去而太祖悉定淮北地移檄平江数士诚八罪使徐达常遇春率兵东伐围湖州士诚遣朱暹五太子等来援兵败援绝五太子朱暹吕珍皆降五太子者士诚养子珍暹皆宿将善战至是降达等以徇于湖州嘉兴松江相继降大军遂攻平江筑长围以困之士诚拒守数月数突围决战俱不利士诚故有勇胜军号十条龙者皆骁猛善斗亦悉败溺死最后士信又中&amp;#死城中汹汹无固志城遂破士诚拒户自缢故部将赵世雄促解之舁出葑门入舟不复食至金陵竟自缢死士诚自起至亡凡十四年　　张介福按明外史张介福传介福字子祺自怀庆徙吴中无仕进意家贫不能具夹襦或遗以纻絮不受&amp;#介必以礼张士诚入吴欲致之不可卒　　张耀
按明外史曹良臣传洪武五年将军李文忠北征指挥张耀没于军耀寿州人从陈野先屯建康王师克建康始归附授镇江百户累功为神策卫指挥同知迁指挥使　　张文贵
按陕西通志文贵文县千户所百户洪武初袭职时张者作乱刃胁之俾为谋主文贵不从遂遇害　　张文才按陕西通志文才以兄文贵弟文富死非命誓必剸贼腹以雪仇阴与居民马桑巨五儿等谋率土人捕执张者馘之饮其血而以其首祭兄与弟当事壮焉洪武末以平者功升千户　　张文富
按陕西通志文富以兄文贵不从贼并遇害
　　张正常
按明外史张正常传正常字仲纪张道陵四十三代孙世居贵溪龙虎山元时赐号天师太祖克南昌正常遣使上谒已而两入朝洪武元年入贺即位改授正乙嗣教真人十年秋偕李善长祀嵩山还家卒长子宇初嗣　　张三丰
按明外史张三丰传三丰辽东懿州人名全一一名君宝三丰其号也以其不饬边幅又号张邋遢颀而伟龟形鹤背大耳圆目须髯如戟寒暑唯一衲一蓑所啖升斗辄尽或数日一食或数月不食书经目不忘尝游武当诸岩壑时五龙南岩紫霄俱毁于兵火三丰去荆榛辟瓦砾与其徒创草庐居之已而舍去行游四方太祖故闻其名洪武二十四年遣使遍觅之不遇后居宝鸡之金台观一日自言当辞世留颂而逝县人共棺殓之及葬闻棺内有声启视则复活乃游四川历襄汉不常厥处天顺三年英宗赐诰赠为通微显化真人然竟莫测其存亡也　　张中
按明外史张中传中字景华临川人少读书应进士举不第遂放情山水遇异人授数学谈祸福多奇中为人狷介寡合与之言稍涉伦理辄乱以他语类佯狂玩世者生平好戴铁冠人称为铁冠子云　　张以宁
按明外史张以宁传以宁字志道古田人父一清元福建江西行省参知政事以宁泰定中举进士由黄岩判官累至翰林侍读学士以宁有俊才博学强记擅名于时人呼为小张学士明师取元都与危素等偕赴京奏对称旨复授侍讲学士洪武二年奉命使安南及还道卒以宁为人洁清不营财产奉使往还幞被外无他物家古田翠屏山下学者称翠屏先生　　张文海按明外史赵埙传洪武二年太祖将修元史征山林遗逸之士张文海等为纂修官文海鄞人　　张宣
按明外史赵埙传张宣字藻重江阴人洪武初以考礼征寻预修元史授翰林编修呼为张家小秀才六年坐事谪徙濠梁道卒　　张简
按明外史赵埙传张简字仲简吴县人初师张雨为道士隐居鸿山元季兵乱以母老归养遂返儒服洪武三年荐修元史　　张适
按万姓统谱适长洲人七岁习诗经过目成诵十三赴乡试时称奇童元季隐居不仕洪武初宋濂荐修元史授水部郎中与高启杨基辈称为十才子　　张熙按万姓统谱熙洪武初绍兴知府为政平易百姓宜之时府治公宇及什器不可缺者皆熙所创置入咸称其恪勤公务　　张智
按万姓统谱智顺昌人洪武初以明经举授夷陵州学正才识卓异召为礼部右侍郎凡礼乐制度多所建明　　张谦
按万姓统谱谦南昌人明经饬行教授东湖书院洪武初以文举授监察御史未几辞归后布政李宜之再以明经荐赴京试周易刘向说苑吏部奏第一授刑部侍郎　　张昌
按山西通志昌临汾人元进士不就显职乞为晋山书院长洪武初聘至礼部讲究礼仪上深嘉之除国子助教授太子经甲子丁卯庚午三科主考本省布政司乡试着有存斋稿　　张昱
按明外史赵撝谦传张昱字光&amp;#庐陵人仕元为江浙行省左右司员外郎行枢密院判官留居西湖寿安坊贫无以葺庐凌云翰为疏募焉酒间为瞿佑诵所作诗笑曰我死埋骨湖上题曰诗人张员外墓足矣太祖征至京悯其老曰可闲矣厚赐遣还乃自号可闲老人年八十三卒　　张宪
按明外史陶宗仪传张宪字思廉山阴人学诗于杨维祯最为所许负才不羁后仕张士诚为其枢密院都事吴平变姓名寄食杭州报国寺以殁　　张美和
按明外史宋讷传张美和名九韶以字行清江人年十三能词赋元末累举不仕洪武三年以荐为县学教谕后迁国子助教改翰林院编修致仕归　　张筹
按明外史崔亮传张筹字惟中无锡人父翼峭直任气筹举元江浙省试第一洪武四年詹同荐授翰林应奉改礼部主事擢湖广行省参政九年召为礼部尚书十年坐事罚输作十二年起本部员外郎其秋复尚书任寻以事免　　张羽
按明外史张羽传羽字来仪后以字行更字附凤本浔阳人从父宦江浙兵阻不获归卜居吴兴领乡荐为安定书院山长洪武四年征至京师授太常寺丞十六年坐事窜岭南未半道召还羽自知不免投龙江以死羽文章精洁有法尢长于诗作画师小米　　张度按广东通志度字景仪增城人洪武壬子荐于乡举辛亥会试选贤能补宪职擢监察御史誉望震一时弹劾持大体高帝重之时勋臣连姻帝室多怙势不法度奏劾不避权贵风采凛然寻擢常州知府勤政持公人不敢以私干治行为京畿第一拜吏部侍郎条举铨法之不当者数十事皆见用进尚书藻鉴流品确不徇私铨选得体后以诖误受谴杜门愤惋卒　　张仲贤按广东通志仲贤南海人勇于为义破龙潭贼有功授巡检洪武十四年东莞贼曹真构逆上遣南雄侯赵庸讨之仲贤隶麾下时贼扼港口仲贤先进一战夺焉贼既失据遂各奔溃已而贼薄东莞复以仲贤援舟经海口贼悉众来攻仲贤大战手杀数十百人及暮亦死于敌　　张宗鲁
按明外史张宗鲁传宗鲁钧州人四岁失明年二十遭乱负母路氏逃难其妻扶掖以行岁饥宗鲁卖卜以为养日给不足妻采野菜以继之事平宗鲁奉母还故乡竭力供养洪武十七年礼部以孝行请表其门从之　　张震
按明外史俞孜传张震余姚农家子也生周岁父为人所陷将死啮震指语曰某吾雠也震长而指疮不愈母告以故震誓必报其友谓曰汝力弱吾为汝杀之未几雠乘马出友以田器击之即死震喜走告父墓事发有司伤其志减死　　张玉
按明外史张玉传玉字世美祥符人仕元枢密知院元亡从走漠北洪武十八年来归以功授济南卫副千户迁安庆卫指挥佥事调燕山左护卫以骁果善谋画为王所亲任建文元年王起兵用玉策夺北平九门东定蓟下永平密云擢都指挥佥事从攻东昌与盛庸军遇王以数十骑绕出其后庸围之数重王奋击得出玉不知王所在突入阵中战愈力格杀数十人被创死王称帝谥忠显仁宗即位改谥忠武　　张岵按浙江通志岵字原望洪武乙丑进士任河南道监察御史丁父母忧庐墓家居闻建文祚移方孝孺祸惨遂自溺双溪斗岩潭而卒　　张爱
按上杭县志爱字得旻水南人膂力绝伦洪武二十年锺子仁之乱众推爱为队长与梁文彪力战斩贼数百级贼败走复随官军进剿捣其巢奋不顾身深入后队不继被贼执骂不绝口而死　　张旟
按山西通志旟榆社人洪武庚午举人永乐间任安丘知县时值唐赛儿妖术惑人寇掠郡邑旟率兵督战用火攻扯衫涂烛油缚箭上燃其中旗妖气遂散乘胜大破之事闻升山东左参议后值海寇作乱又以计平之上嘉其忠旌表之　　张显宗
按万姓统谱显宗字明远汀州宁化人以文学著名洪武二十四年进士及第二十九年以编修升太常寺丞赐衣一袭三十年署国子祭酒事建文君即位上便宜数事学政一新壬午正月升工部右侍郎靖难兵至淮显宗奉诏起义兵江西募民出粟给军饷六月还复为祭酒靖难后江西兵执显宗至京师戍兴州后平交趾起显宗为左布政使劳来抚戢夷民安附显宗性行孝友政事敏达时以文学饬吏事　　张士彬按万姓统谱士彬山阳人洪武中以才行卓异荐授江宁知县寻转江西道监察御史有直气特升河南按察使在任风纪振扬　　张泌
按万姓统谱泌颍州人洪武中由太学生授兵科给事中和易谨厚勤于职事升都给事中再升光禄寺卿二十余年及卒特赐祭葬泌容貌丰伟识达大体后吏部每奏除光禄官必思得人如泌焉　　张春
按万姓统谱春许州人才器渊宏洪武中由国子生推刑部郎中升都察院右佥都御史永乐中入为户部右侍郎　　张从道
按万姓统谱从道京山人洪武中乡举除庐州府通判勤能有声永乐初求贤用当道荐升徽州知府在任尽心民事有古循吏风后调永平府政声益振　　张霖按万姓统谱霖洪武中马平知县爱民如子有虎咥人告于城隍设槛捕之明日即获二虎峒贼为患都督韩观统兵抚捕贼据险不服曰若张知县来即投顺霖乃衣冠入峒贼皆感悦随霖出降　　张昺
&lt;/div&gt;
    &lt;div class="pagination"&gt;
&lt;a href="氏族典卷诸姓部_page334.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page330.html"&gt;330&lt;/a&gt;&lt;a href="氏族典卷诸姓部_page331.html"&gt;331&lt;/a&gt;&lt;a href="氏族典卷诸姓部_page332.html"&gt;332&lt;/a&gt;&lt;a href="氏族典卷诸姓部_page333.html"&gt;333&lt;/a&gt;&lt;a href="氏族典卷诸姓部_page334.html"&gt;334&lt;/a&gt;&lt;span class="current-page"&gt;335&lt;/span&gt;&lt;a href="氏族典卷诸姓部_page336.html"&gt;336&lt;/a&gt;&lt;a href="氏族典卷诸姓部_page337.html"&gt;337&lt;/a&gt;&lt;a href="氏族典卷诸姓部_page338.html"&gt;338&lt;/a&gt;&lt;a href="氏族典卷诸姓部_page339.html"&gt;339&lt;/a&gt;&lt;a href="氏族典卷诸姓部_page340.html"&gt;340&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page336.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
