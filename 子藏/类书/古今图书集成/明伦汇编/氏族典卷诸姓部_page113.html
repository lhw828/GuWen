<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 113 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 113 页/共 899 页</h1>
    <div class="content">按晋书虞潭传潭子仡仡子啸父少历显位后至侍中为孝武帝所亲爱隆安初为吴国内史征补尚书未发而王廞举兵叛啸父即入吴兴应廞廞败罪应斩诏听以疾赎为庶人四年复拜尚书桓元用事以为太尉左司马寻迁护军将军出为会稽内史义熙初去职卒于家　　虞宗
按南齐书虞玩之传玩之祖宗晋库部郎
　　虞授
按万姓统谱授余姚人少嗜经史壮负志略历仕广州刺史居常以死节自励后竟死难　　南齐
　　虞
按南齐书虞愿传愿祖给事中监利侯
　　虞季
按南齐书虞愿传愿兄季为上虞令
　　虞愿
按南齐书虞愿传愿字士恭会稽余姚人父望之早卒愿元嘉末为国子生再迁湘东王国常侍转浔阳王府墨曹参军明帝立以愿儒吏学涉兼蕃国旧恩除太常丞尚书祠部郎通直散骑侍郎领五郡中正愿数忤旨而蒙赏赐犹异余人迁兼中书郎帝寝疾愿侍医药久转正员郎出为晋平太守郡旧出髯&#胆可为药有饷愿&#者愿不忍杀放二十里外山中一夜&#还&#下复送四十里外山经宿复还故处愿更令远乃不复归以母老解职除后军将军迁中书郎领东观祭酒兄季卒愿从省步还家不待诏便归东除骁骑将军迁廷尉祭酒如故愿尝事宋明帝齐初宋神主迁汝阴庙愿拜辞流涕建元元年卒　　虞玫按南齐书虞玩之传玩之父玫通直常侍
　　虞玩之
按南齐书虞玩之传玩之字茂瑶会稽余姚人少闲刀笔泛涉书史解褐东海王行参军乌程令路太后外亲朱仁弥犯罪依法录治怨诉孝武帝坐免官泰始中除晋熙国郎中令尚书起部郎通直郎元徽中为右丞迁安成王车骑录事转少府太祖镇东府引为骠骑谘议参军迁骁骑将军黄门郎领本郡中正上患民间欺巧及即位敕玩之检定簿籍永明八年上表告退归家数年卒　　虞炎
按南史齐高帝本纪上命散骑常侍虞炎等十二人巡行诸州郡观省风俗　　虞秀之
按南齐书虞悰传悰父秀之黄门郎
　　虞悰
按南齐书虞悰传悰字景豫会稽余姚人悰少谨敕有至性州辟主簿建平王参军尚书仪曹郎太子洗马领军长史正员郎累至州治中别驾黄门郎升明中世祖为中军引悰为谘议参军建元初转太子中庶子迁后军长史领步兵校尉镇北长史宁朔将军南东海太守寻为豫章内史迁辅国将军始兴王长史平蛮校尉蜀郡太守转司徒司马将军如故悰善为滋味和齐皆有方法迁散骑常侍太子右率转侍中迁祠部尚书世祖幸芳林园就悰求扁米粣悰献粣及杂肴数十轝太官鼎味不及也出为冠军将军车骑长史转度支尚书领步兵校尉郁林立改领右军将军扬州大史正兼大匠卿起休安陵于陵所受局下牛酒坐免官隆昌元年以白衣领职延兴元年复领右军明帝立转给事中光禄大夫寻加正员常侍永元元年卒悰性敦实与人知识必相存访亲&#皆有终始世以此称之　　虞袤
按南齐书虞悰传悰从弟袤失志不仕王敬则反取袤监会稽郡而军事悉付寒人张灵宝郡人攻郡杀灵宝袤以不豫事得全　　梁
　　虞骞
按南史何逊传会稽虞骞工为五言名与逊埒　　虞权按陈书虞荔传荔祖权梁廷尉卿永嘉太守
　　虞检
按陈书虞荔传荔父检平北始兴王谘议参军　　虞通之按余姚县志通之善言易仕至步兵校尉
　　虞僧诞
按余姚县志僧诞为国子助教以左氏传教授学者常数百人时博士崔灵恩先习左氏服解不为江东学者所好乃改说杜义每文句常申服难杜僧诞最精杜学作申杜难服世多传之　　虞羲
按余姚县志羲字子阳七岁能属文齐始安王引为侍郎寻兼记室&#军入梁为晋安王侍郎天监中卒　　陈　　虞荔
按陈书虞荔传荔字山披会稽余姚人幼聪敏有志操释褐梁西中郎行参军寻署法曹外兵参军兼丹阳诏狱正梁武帝于城西置士林馆用荔为士林学士寻为司文郎迁通直散骑侍郎兼中书舍人寻领大著作侯景之乱荔率亲属入台除镇西谘议参军城陷逃归乡里侯景平元帝征为中书侍郎贞阳侯授扬州别驾并不就文帝嗣位除太子中庶子侍太子读书寻领大著作东扬扬州二州大中正天嘉二年卒赠侍中谥曰德　　虞寄
按陈书虞荔传荔弟寄字次安少聪敏长好学善属文性冲静有栖遁之志弱冠举秀才对策高第起家梁宣城王国左常侍大同中尝骤雨殿前有杂色宝珠帝有喜色寄因上瑞雨颂帝谓荔曰此颂典裁清拔卿家之士龙也将如何擢用寄闻之叹曰吾岂买名求仕乃闭门称疾唯以书籍自娱岳阳王为会稽太守引寄为行参军迁记室参军领郡五官掾转中记室在职简略烦苛务存大体侯景之乱寄随兄荔入台除镇南湘东王谘议参军加贞威将军京城陷遁还乡里及张彪往临川强寄俱行寄奔于晋安时陈宝应据有闽中得寄甚喜高祖平侯景寄劝令自结宝应从之承圣元年除和戎将军中书侍郎宝应爱其才每欲引为僚属寄固辞获免及宝应结婚留异潜有逆谋寄微讽谏宝应辄引说他事以拒之寄知不可谏乃居东山寺伪称脚疾不复起及留异称兵宝应资其部曲寄乃因书极谏宝应大怒为寄有民望优容之宝应既擒寄以先识免祸文帝寻敕令寄还朝文帝谓到仲举曰衡阳王出阁须得一人旦夕游处兼掌书记手敕用寄寻兼散骑常侍聘齐寄辞老疾不行除国子博士顷之表求解职归乡里优诏许其东还仍除东扬州别驾寄又以疾辞高宗即位征授扬州治中及尚书左丞并不就乃除东中郎建安王谘议加戎昭将军又辞以疾不任太建八年加太中大夫十一年卒　　虞龢
按余姚县志龢少好学居贫屋漏恐湿坟典乃舒被覆书书获全而被大湿时人以此高之位中书郎廷尉　　虞孝曾
按隋书虞绰传绰父孝曾陈始兴王谘议
　　北周
　　虞祥
按隋书虞庆则传庆则父祥周灵武太守
　　隋
　　虞庆则
按隋书虞庆则传庆则京兆栎阳人本姓鱼其先仕于赫连氏遂家灵武庆则幼雄毅性倜傥有胆气善鲜卑语初以弋猎为事中便折节读书仕周释褐中外府行参军稍迁外兵参军事袭爵沁源县公宣政元年授仪同大将军除并州总管长史二年授开府拜石州总管甚有威惠境内清肃开皇元年进位大将军迁内史监吏部尚书京兆尹封彭城郡公营新都总监二年冬突厥入寇庆则为元帅讨之寻迁尚书右仆射后突厥主摄图将内附请一重臣充使上遣庆则往授上柱国封鲁国公食任城县千户九年转为右卫大将军寻改为右武候大将军开皇十七年岭南人李贤据州反高祖议欲讨之诸将请行皆不许高祖顾谓庆则曰位居宰相爵乃上公国家有贼遂无行意何也庆则拜谢恐惧上乃遣焉为桂州道行军总管以妇弟赵什柱为随府长史什柱先与庆则爱妾通恐事彰乃宣言庆则不欲此行遂闻于上暨平贤庆则使什柱驰诣京奏事什柱告庆则谋反庆则于是伏诛　　虞孝仁
按隋书虞庆则传庆则子孝仁幼豪侠任气起家拜仪同领晋王亲信坐父事除名炀帝嗣位以藩邸之旧授候卫长史兼领金谷监监禁苑有巧思颇称旨九年伐辽授都水丞充使监运颇有功然性奢华以骆驼负函盛水养鱼而自给十一年或告孝仁谋图不轨遂诛之　　虞义
按隋书虞庆则传庆则使突厥以勋高封鲁国公诏以彭城回授第二子义　　虞澄道
按隋书虞庆则传庆则子澄道东宫通事舍人坐除名　　虞绰
按隋书虞绰传绰字士裕会稽余姚人身长八尺姿仪甚伟博学有俊才尤工草隶陈左卫将军傅縡有盛名于世见绰词赋谓人曰虞郎之文无以尚也仕陈为太学博士迁永阳王记室及陈亡晋王引为学士大业初转为秘书学士奉诏与虞世南庾自直等撰长洲玉镜等书十余部绰所笔削帝未尝不称善初为校书郎以藩邸左右加宣惠尉迁著作佐郎以文翰待诏恩盼隆洽从征辽东帝舍临海顿见大鸟异之诏绰为铭帝览而善之命有司勒于海上以度辽功授建节尉时礼部尚书杨元感称为贵倨虚襟礼之与结布衣之交绰数从之游虞世南诫之绰不从及元感败徙绰且末绰至长安而亡变姓名自称吴卓游东阳抵信安令大水辛大德大德舍之岁余绰与人争田相讼有识绰者而告竟为吏所执坐斩江都时年五十四　　虞世基
按隋书虞世基传世基字茂世会稽余姚人幼沉静博学有高才兼善草隶仕陈释褐建安王法曹参军事历祠部殿中二曹郎太子中舍人迁中庶子骑常侍尚书左丞及陈灭归国为通直郎直内史省未几拜内史舍人炀帝即位迁内史侍郎以母忧去职诏起令视事帝重其才亲礼逾厚专典机密&#掌朝政辽东之役进位金紫光禄大夫帝幸江都次巩县世基以盗贼日盛请发兵屯洛口仓帝不从世基知不可谏又惧祸及虽居近侍唯诺取容不敢忤意后有告败者乃损抑表状不以实闻鬻官卖狱贿赂公行朝野咸共疾怨宇文化及杀逆世基乃见害　　虞肃按隋书虞世基传世基子肃好学多才艺时人称有家风弱冠早没　　虞熙
按隋书虞世基传世基子熙大业末为符玺郎化及将乱之夕宗人虞伋知而告熙熙谓伋曰弃父背君求生何地及难作请先死于是先世基杀之　　虞柔
按隋书虞世基传世基子柔宣义郎化及难作死　　虞晦按隋书虞世基传世基子晦宣义郎化及难作死　　唐　　虞世南
按唐书虞世南传世南越州余姚人出继叔寄之后故字伯施陈天嘉中召为建安王法曹参军时寄陷于陈宝应世南衣布饭蔬寄还乃释布啖肉入隋炀帝为晋王与秦王俊交辟之大业中累至秘书郎宇文化及巳弒帝间杀世基世南抱持号诉请代不能得自是哀毁骨立从至聊城为窦建德所获署黄门侍郎秦王灭建德引为府参军转记室迁太子中舍人王践阼拜员外散骑侍郎弘文馆学士迁太子右庶子固辞改秘书监封永兴县子世南貌儒谨而中抗烈论议持正贞观八年进县公帝尝命写列女传于屏风于时无本世南暗疏之无一字谬帝每称其五绝一曰德行二曰忠直三曰博学四曰文词五曰书翰十二年致仕授银青光禄大夫卒年八十一诏陪葬昭陵赠礼部尚书谥文懿　　虞昶
按唐书虞世南传世南子昶终工部侍郎
　　虞当
按余姚县志当为郭子仪从事官至沔州刺史　　后唐　　虞洮
按十国春秋后蜀虞洮蜀人习灵素家言有名高祖镇西川时董璋久患渴疾遣押牙李彦来求医高祖命洮往洮既至梓州璋曰璋之所患经百医而无微瘥何也洮曰公之疾非渴浆而实渴士得士则不药愈矣璋大悦时璋有据东川之志故洮阳以言誂之而璋不悟也洮又曰洮闻天有六气降为六淫淫生六疾害于六腑者阴阳风雨晦明也是以六淫随焉六疾者寒热入腹感心也是以六腑随焉故心为离宫肾为水藏晦明劳疫百疾生焉大都视听至烦皆有所损心烦则乱事烦则变机烦则失兵烦则反五音烦而损目滋味烦而生疾男女烦而减寿古者男子莫不戒之公今日有万思时有万几乐淫于外女淫于内渴之难疗其由此乎璋称善遣之归　　宋
　　虞肇
按邵武府志肇字公初弱冠登庆历二年第充推直用刑明审知南安军谢事归　　虞革
按万姓统谱革庆历中知龚州时蛮入寇桂管骚动革缓急军须先事而集又移书安抚使杜杞请治诸郡城及易长吏之有才者　　虞大熙
按万姓统谱大熙皇佑二年登进士第神宗朝蔡襄在经筵以治行荐凡台阁选所荐三十二人大熙与胡宗愈皆预焉累荐至侍讲　　虞大宁
按万姓统谱大宁熙宁间知鄞县兴修水利躬自相度疏泄得宜溉田五百余顷民甚利之　　虞宾
按余姚县志宾世南十四世孙举进士甲科知长洲县多大姓黠吏乱法无度宾芟锄之皆屏息自保无敢横岁祲民无盖藏部使者犹董宿负宾阁文移不省及去县民勒碑颂之官终翰林承旨　　虞策
按宋史虞策传策字经臣杭州钱塘人登进士第调台州推官知乌程县通判蕲州擢提举利州路常平湖南转运判官元佑五年召为监察御史进右正言哲宗纳后上正始要言迁左司谏权给事中迁侍御史起居郎给事中以龙图阁待制知青州改杭州过阙留为户部侍郎历刑部户部尚书拜枢密直学士知永兴军成都府入为吏部尚书属疾祈外加龙图阁学士知润州卒于道赠左正议大夫策在元佑绍圣时皆居言职虽不依人取进亦颇持两端故党议之兴己独得免　　虞奕
按宋史虞策传策弟奕字纯臣第进士崇宁中提举河北西路常平徙提点刑狱擢监察御史坐漏泄语言罢去再逾年还故职提点河北刑狱加直秘阁淮南转运副使入为开封少尹迁光禄卿户部侍郎睦州乱以龙图阁直学士知镇江府寇平增两秩还为户部未几卒赠龙图阁学士　　虞祺
按宋史虞允文传允文父祺登政和进士第仕至太常博士潼川路转运判官　　虞仲琳
弟
仲瑶

按余姚县志仲琳宾子与弟仲瑶同举进士任为教授尝从尹焞游焞语人曰虞教授志学之士也　　虞沇按万姓统谱沇会稽人绍兴三年知琼州琼隔海洋吏无顾忌民苦侵渔沇乃上疏乞敕监司按法重行责罚数年之间民得安生　　虞辅国
按万姓统谱辅国绍兴中为镇海将军才略雄一时值海寇攻城辅国死焉　　虞允文
按宋史虞允文传允文字彬甫隆州仁寿人绍兴二十三年进士通判彭州权知黎州渠州秦桧当国蜀士多屏弃桧死赵达荐允文除秘书丞累迁礼部郎官金主亮有南侵意允文上疏言金必败盟愿诏大臣豫思备御三十年十月借工部尚书充贺正使还奏所见及亮语申言淮海之备除中书舍人直学士院金主亮徙汴造浮梁于淮水上自将兵百万渡淮临采石朝命允文犒师采石遂督兵战大败之乙未亮为其下所杀丙申敌人遣使议和己亥奏闻召入对上慰藉嘉叹诏往两淮措置明年充川陕宣谕使孝宗受禅将召允文问陕西事执政忌其来以显谟阁直学士知夔州寻又命奏事隆兴元年入对以敷文阁待制知太平州寻除兵部尚书湖北京西宣抚使改制置使时朝廷遣卢仲贤使金议和汤思退欲弃唐邓允文五上疏力争思退怒允文乞致仕诏以显谟阁学士知平江府思退竟决和议割唐邓二年金兵复至上悔不用允文言陈俊卿亦荐允文堪大用除端明殿学士同签书枢密院事干道元年拜参知政事会钱端礼受李宏玉带事连允文为御史章服所论罢政奉祠西归三年召至阙除知枢密院事兼参知政事即拜资政殿大学士四川宣抚使寻诏依旧知枢密院事归蜀一月召至阙不数月复使蜀五年拜右仆射同中书门下平章事兼枢密使七年上以仆射名不正改为左右丞相八年授允文特进左丞相允文力求去授少保武安军节度使四川宣抚使进封雍国公淳熙元年薨赠太傅谥忠肃　　虞刚简按宋史虞允文传允文孙刚简嘉定中终利州路提点刑狱　　虞俦
按万姓统谱俦宁国人孤介不苟隆兴初举进士历官绩溪令饮食服用悉取给于家诸司上其治状累迁监察御史排击贵近朝纪肃然出为浙东提刑知湖州推行荒政全活甚众仕终兵部侍郎　　虞大中
按崇安县志大中字士朋节和里人干道中登进十第历知隆兴新建县通判汀州皆有惠政嘉泰间除知循州慈幼恤孤廉洁自持改知南康嘉定中坐忤上章归　　虞夷简
按万姓统谱夷简知富顺监以崇化善俗为务禁科敛赈贫寠储药石以济民复立义庄俾养生送死无憾魏了翁称其能尽心焉　　虞荐发
按无锡县志荐发字君瑞其先丹阳人德佑中避地无锡乐其风土因家焉无锡学久废荐发为之师招诸生讲说义理士皆闻风而至为乡校官十余年当路交辟不就归自号薇山学者因称薇山先生　　虞似良按万姓统谱似良寓居黄岩自号横溪老樵有篆隶韵书行世　　虞申
按尚友录申丹徒人资性和厚勇于赴义宗族有负大司农钱者悉为偿之仲弟死嫁其五女抚幼孤视之如己子　　金
　　虞仲文
按金史虞仲文传仲文字质夫武州宁远人也七岁知作诗十岁能属文第进士累仕州县以廉能称举贤良方正对策优等擢起居郎史馆修撰三迁太常少卿宰相左降仲文独出饯之或指以为党仲文乃求养亲久之召复前职宰相荐文行第一权知制诰除中书舍人讨平白霫拜枢密直学士权翰林学士为翰林侍讲学士卒谥文正天会七年赠兼中书令正隆二年改赠特进濮国公　　元
　　虞
按元史虞集传集祖知连州以文学知名
　　虞汲
按元史虞集传集父汲黄冈尉宋亡侨居临川崇仁起家教授于诸生中得孛木鲁翀欧阳元而称许之以翰院编修官致仕　　虞集
按元史虞集传集字伯生三岁知读书从吴澄游授受有源委大德初以大臣荐授大都路儒学教授除国子助教丁内艰服除再为助教除博士以病免未几除太常博士迁集贤修撰六年除翰林待制兼国史院编修官泰定初除国子司业迁秘书少监拜翰林直学士俄兼国子祭酒文宗在潜邸已知集名既即位命兼经筵除奎章阁侍书学士时宗藩暌隔功臣汰侈政教未立帝将策士于廷集被命为读卷官有旨采辑本朝典故仿唐宋会要修经世大典命集任总裁书成既上进以目疾丐解职不允帝方向用文学以集弘才博识无施不宜一时大典册咸出其手集每承顾问及古今政治得失尤委曲尽言或随事讽谏文宗崩集在告欲谋南还弗果幼君崩大臣将立妥欢帖穆尔太子用至大故事召诸老臣赴上都议政集在召列谢病归临川至正八年以病卒赠江西行中书省参知政事护军封仁寿郡公　　虞盘
按元史虞集传集弟盘字仲常延佑五年第进士授吉安永丰丞丁父忧除湘乡州判官秩满除嘉鱼县尹卒盘幼时尝读柳子厚非国语以为国语诚可非而柳子之说亦非也着非非国语时人叹其有识　　虞安民按元史虞集传集子安民以荫历官知吉州路安福州　　虞执中
按安庆府志执中字伯权望江人聪敏好学于古书无所不读至元间乡贡第一成进士授将仕郎中兴路录事居官恪谨代归赴选授从仕郎晋宁路榆社县尹南归以病卒于途　　明
　　虞宗济
按明外史周琬传虞宗济字思训常熟人父兄并有罪吏将逮治宗济谓其兄曰事涉徭役国法严往必死父老矣兄冢嗣且未有后我幸产儿可代父兄死乃挺身诣吏曰父兄无所预吏疑而讯之悉自引伏洪武四年斩于市年止二十二闻者哀之　　虞谦
按万姓统谱谦字伯益金坛人洪武中由太学生历官大理卿天津卫仓火焚粮数十万御史按之谓主典者盗之&#火以自盖论死者百余人徒流者七百余人皆诬服谦察其冤白于上得减工诗画所著有玉雪斋集　　虞诚
按万姓统谱诚字自铭吴县人洪武间为永州知府创修学治皆有成筭民不劳而事集绰有能声既去邑人立碑纪其政绩焉　　虞以文
按万姓统谱以文洪武中为陕西按察佥事上疏言前任御史按治汉中见其民多居深山迁徙无常以避徭役其膏腴水田皆灌莽弥望莫肯就山开种盖因用力劳而税亩重今若减其税赋则田野辟而民有恒产矣上善其言诏行之　　虞堪
按万姓统谱堪字克用宋允文诸孙家长洲隐居行谊不复仕进家藏书甚富手自编辑其为诗清润雅丽间写山水亦有思致雅重先世手泽闻有雍公遗文虽千里外必购得之乃已　　虞信
按沔阳州志信字尚忱永乐中以岁贡拜监察御史立朝有直声擢四川按察副使有悍民为乡邑患信首除之迁山东按察使河南右布政使卒于家　　虞祥按昆山县志祥字仲祯祖乐闲元海道万户父茂洪武中以闾右实京师祥永乐中授金华府学训导升上虞教谕宣德乙未选除礼科给事中未几升掌科事京城有寺僧造佛庐逾度祥特奏毁之寻升通政司左&#议正统癸亥进户部右侍郎又改兵部巡视畿甸卒　　虞原璩
按名山藏高道记原璩字叔囿瑞安人博涉经史永乐中以楷书荐与修大典竣事将授官以母老辞归温州守何文渊时时乘小舟诣之原璩出迎文渊曰此地不容易来也每相与辨难经史商榷时务一夕忽至坐谈久之不觉夜半村落无所&#酒文渊笑曰酰可代也原璩遂出新酰侑以蔬韭对酌剧论人谓之醋交同邑有季德基亦以善书应荐母老辞归文渊亦敬礼之粟饭鱼羹亦未尝不饱时语人曰吾守温州得瑞安二隐君子焉　　虞桥
按浙江通志桥号存桂力学清修不慕荣利景泰间藩司曹大参闻其贤折节下之欲以杭郡文学荐存桂以母老力辞而归　　虞讙
按名山藏本行记欢宁波人就傅授诗至明发有怀苏苏陨泪尚书杨守陈拍其首曰笃孝儿成化中从兄谦戍安定亡归有司逮捕甚亟父遣欢代行欢遽往抵安定者久之守陈习欢为人乃为请免弘治中父病痢吁天请代颡为之坟及卒水浆绝口母劝之阳为一举母入复辍坐卧苫块袒发面黑念父好老氏日诵道德经一遍毕而哭哭久寝砖为渍母死亦如之而遂远其妻非祭不相接非病不入问也如此者十五年人号之曰瘦斋以其始本肥泽至母亡骨立而瘦也　　虞臣
按昆山县志臣字元凯祥孙成化戊戌进士初任车驾司主事改武库复调车驾升四川&#议在郎署二十年清慎自持居蜀二年即抗章致仕归　　虞金
按建阳县志金字宣之领弘治壬子乡荐任衡山知县莅政勤谨民乐其业以刚方不徇时遂致仕　　虞守愚按万姓统谱守愚字惟明义乌人嘉靖进士历官兵部右侍郎　　虞应瑞
按安庆府志应瑞字石龙太湖廪生潜心经史下笔娓娓千言家徒四壁惟以文章自娱性温和喜怒不形于色凡遇公事则慷慨身任不避劳怨年近八旬卒　　虞梦麟
按安庆府志梦麟太湖人太学生少孤事母孝慷慨好施历贵州都匀府经历　　虞舜卿
按浙江通志舜卿字国贤钱塘人少为诸生日以古文诗歌自娱其于技艺方术书画皆通而尢笃于孝友　　虞三顾
按巴陵县志三顾字岵瞻天启甲子举人官太湖令以廉吏着丁内艰归贫乏如诸生时丁乱遇兵独以贫故得全

　舒姓部汇考
唐书
　　宰相世系表
舒氏出自偃姓皋陶之后封于蓼安丰蓼县即其地也春秋鲁文公五年为楚所灭其后更复为楚属国亦名曰舒又曰群舒又曰舒蓼又曰舒庸又曰舒鸠一国而有五名春秋鲁襄二十五年楚又灭之子孙以国为氏世居庐江郑樵通志
　　以国为氏
周异
姓国

</div>
    <div class="pagination">
<a href="氏族典卷诸姓部_page112.html">上一页</a><span>...</span><a href="氏族典卷诸姓部_page108.html">108</a><a href="氏族典卷诸姓部_page109.html">109</a><a href="氏族典卷诸姓部_page110.html">110</a><a href="氏族典卷诸姓部_page111.html">111</a><a href="氏族典卷诸姓部_page112.html">112</a><span class="current-page">113</span><a href="氏族典卷诸姓部_page114.html">114</a><a href="氏族典卷诸姓部_page115.html">115</a><a href="氏族典卷诸姓部_page116.html">116</a><a href="氏族典卷诸姓部_page117.html">117</a><a href="氏族典卷诸姓部_page118.html">118</a><span>...</span><a href="氏族典卷诸姓部_page114.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
