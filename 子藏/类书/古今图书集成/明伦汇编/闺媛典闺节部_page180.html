<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 180 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 180 页/共 268 页</h1>
    <div class="content">按婺源县志余氏名凤兰沱川余筠女幼诵孝经列女传及笄适桂岩戴大参仲子惟恒二载夫亡哀毁几绝姑久病勤事无懈姑死葬祭尽礼教子以义方郡守旌表　　程文亮妻江氏
按婺源县志江氏名兰英兴孝坊程文亮妻亮亡氏苦节教子以及课孙茹荼啜虀居平足不出户年七十五卒邑令旌之　　施时祥妻余氏
按婺源县志余氏名引弟沱川冢宰侄女幼谙女训配儒士施时祥祥年二十一没子文机在抱氏年十九矢志靡他事翁姑孝处妯娌和冰蘗自安勤俭纺织以抚孤成立年七十卒郡守旌表　　王廷先妻汪氏
按婺源县志汪氏名慎贞德州知州汪可奇女适城北王廷先先力学蚤世氏年二十余励志植孤养亲　闺节部列传一百三十六
　　明一百三十一
　　马魁妻王氏
按泾县志王氏名端贞大成都马魁妻年二十孀居安贫苦节乡人称之　　翟烈俊妻徐氏
按泾县志徐氏名芝香翟烈俊妻年二十二夫亡守节五十八年终奉诏旌表　　万琏妻周氏
子柏妻
周氏附

按泾县志周氏邑民万琏妻夫亡抚幼子柏亦娶于周柏夭嗣绝无族亲可依姑妇共老崇祯间诏旌表　　徐时铎妻瞿氏按泾县志瞿氏名锺清太学生徐时铎妻年二十夫亡一子甫三岁越十年而殇或劝他适曰吾守吾志自安而已子之存亡何与焉年五十终　　王汝湘妻董氏
按泾县志董氏茂林都王汝湘妻年二十而寡守节五十四年教子大原食饩于庠　　文陛妻王氏
按泾县志王氏名催清震山文陛妻夫割体肉救母而死氏年十九苦节五十余年卒　　程滔妻赵氏
按泾县志赵氏名松贞程滔妻年十九夫亡矢志守节教抚二子历六十五年终　　沈九成妻王氏
按泾县志王氏沈九成妻年二十四夫亡一子甫两岁家贫屋两楹又灾或难其守氏矢死靡他纺绩自给备历艰苦足不逾阈邑令表其门年七十八终　　赵不谖妻瞿氏按泾县志瞿氏名了贞廪生赵不谖妻夫亡矢志不渝缟素终身不事栉沐年六十四终　　赵妻郑氏
按泾县志郑氏名新贞赵妻年二十夫亡家甚贫纺绩自给守节五十余年有司给衣帛优恤　　郑宽政妻章氏
按泾县志章氏名芸香郑宽政妻年二十四而寡矢志守节艰苦不渝年八十四卒　　抱贞
按泾县志抱贞失其姓氏其母感异梦而受孕及地一声哄若哮虎三岁不言不笑家人疑其为喑哑五六岁稍稍能言许字邑廪生王大侃子怡父教以女史箴暨诸节烈传辄泣下伤嗟年十三怡殇号泣欲绝跪辞其母曰吾欲往墓间一吊母素知其性因含泪具衰绖以行遂往怡墓繞坟而哭声动天地匍匐再拜而归进见怡父母遂留焉寂然屏息足不逾阈者三十年日勤纺绩达旦不休蓬首垢面鸠形鹄立卒之日栉沐正襟泣告怡母曰死当与怡合葬遂绝闻者莫不哀恸　　文成祥妻凤氏
按泾县志凤氏名素文成祥妻成祥少事诗书及壮笃嗜黄老之学信方士服金石中毒死氏矢志训子长敏元入成均次启元季敦元俱弱冠补弟子员有声籍甚氏年六十时贤竞以诗贺汇有集祭酒项煜为之序观察余鲲祥旌其门卒年七十四敦元钦授知县　　王汝深妻舒氏
按泾县志舒氏名容贞东隅王汝深妻年十九丧夫安贫守志苦操终身　　李寿妻崔氏
按太平县志崔氏名荣望仙李寿妻夫亡氏年二十六克励冰霜抚孤成立历五十余年卒　　黄文溢妻陈氏
按太平县志陈氏名欢东隅黄文溢妻年二十八溢亡守四岁子成立卒年七十三　　刘文学妻陈氏
按太平县志陈氏名淑道二刘文学妻年二十五而寡抚半载孤匡世成立中武科年八十六卒有司赉以粟帛　　林大朗妻方氏
按太平县志方氏名冰清林大朗妻年二十二朗死无子守志食贫五十余年崇祯壬午巡按御史徐某按临新安过氏墓马忽不前令捕官察之得方氏墓碑旁有秽厕命立填之马行顿驶徐异之旌其家　　邵传妻黎氏按太平县志黎氏名桂长寿邵传妻年十八传亡一子甫数月家无宿舂母姑咸劝他适氏饥寒自忍苦守六十四年邑令表其门　　曹安妻王氏
按太平县志王氏名珍泾阳曹安妻年十九而寡生子勉纔三月抚育成立卒年六十一卜葬刘家磡勉自造生圹于傍表孺慕云　　王经妻谭氏
按太平县志谭氏儒生王经妻夫亡氏年二十家贫守志卒年八十四崇祯元年巡按御史表其门　　王询妻徐氏按太平县志徐氏名良龙二王询妻询亡氏年二十七贫苦守志六十余载年九十卒崇祯中县令旌表　　胡志法妻姚氏按太平县志姚氏名德道二姚尚忠女适龙一胡志法初归装资甚盛倾橐供三世养无&#色年二十七而寡缝绩教三孤成立年七十一卒远近吊祭多诗歌传志汇成懿节集　　胡嘉行妻蒋氏
按太平县志蒋氏名智龙一胡嘉行妻年二十九而寡苦志守节拮据抚孤卒年七十有三　　胡学邃妻郑氏
按太平县志郑氏名锦龙一胡学邃妻年二十三而寡遗孤三月矢志柏舟针纫哺儿成立卒年六十五　　胡世佐妻焦氏按太平县志焦氏名端时雍胡世佐妻佐亡氏年十九子方半岁家贫守节五十载卒年六十九县令表其门　　王省妻孙氏
按太平县志孙氏名献龙二王省妻年十八省亡家贫抚幼子六十余载年八十卒　　林大陛妻方氏
按太平县志方氏名荣弦一林大陛妻年十九陛亡誓死以殉一子锺春在抱家人劝以立孤大义而止四十余年足不逾阈抚孤成立卒年六十　　胡廷钦妻李氏
按太平县志李氏名佑胡廷钦妻年十七归钦半载而夫亡无嗣纺绩自给家人逼改节氏持刀截耳死而复苏年七十卒　　胡廷健妻程氏
按太平县志程氏名德龙一胡廷健妻年二十五健亡矢志守节抚二岁孤伭干成立年七十三卒　　王世彦妻翟氏按太平县志翟氏龙二王世彦妻年二十二夫亡守志历四十五年巡按御史旌其门　　李元论妻方氏
按太平县志方氏名贞归弦二李元论论亡氏年十九父母怜其少屡劝再适氏持刀欲刎乃寝女红自给五十年足不逾阈卒年八十四县令旌之　　胡廷庆妻周氏
按太平县志周氏名旺龙一胡廷庆妻年二十丧夫家贫矢志守节抚孤伭赐成立教孙时亨食饩于庠年七十八卒县令表其门　　程应凤妻周氏
按太平县志周氏龙门周造女儒生程应凤妻癸未进士言母婉懿端静不苟言笑归凤生言及衮凤亡周忍死抚孤稍长促就外傅晚归篝灯简课执女事相对及子夜而后即安及言登仕籍周辟纑治麻枲如故卒年六十一　　汪廷贵妻胡氏
按太平县志胡氏名催道二汪廷贵妻年二十八贵亡子方半岁苦志守节卒年八十有五巡按御史旌其门　　周议妻某氏
按池州府志某氏周议妻贵池人归六年夫疾革家贫谕令他适氏痛愤磨齿矢之及亡训长子成立娶妇妇亡又娶凡十五年又亡子亦随没次子嗣他昆弟已久氏独抚二孙贫苦坚贞垂五十年事闻旌表　　程宗熹妻何氏按池州府志何氏贵池人程宗熹妻夫死扬州之难何闻讣即自缢婢觉急呼救解依熹弟宗熊奉姑悲愤十余年呕血而死　　施大义妻檀氏
按池州府志檀氏贵池人施大义妻义为武弁崇祯初死于阵檀年二十五百计求其尸归葬苦节教子补郡诸生以寿终　　姜俨妻吴氏
按池州府志吴氏青阳姜俨妻年二十夫亡遗二子伯欲嫁之不从筑室俨墓侧居之益严内外归宁不宿没齿如初　　刘绍卿妻罗氏
按池州府志罗氏青阳刘绍卿妻年二十夫死无嗣先有膳田数十亩其叔侄贫尽取之无怨言躬纺绩自给年八十余邑令旌表　　刘永祚妻张氏
按池州府志张氏青阳刘永祚妻幼谙经史通大义祚父坐事祚欲诣阙陈情以代父罪人咸尼之氏独从臾就道姑殁诸叔幼一以礼法自防祚死抚孤三世苦节五十余年　　柯鸣国妻吴氏
按池州府志吴氏青阳柯鸣国妻年三十夫亡守节姑疾刲股救之训子读书纺绩以备修脯年百岁子孙侍膝者六代人称苦节之报　　章文秀妻倪氏
按池州府志倪氏青阳章文秀妻事翁姑至孝早寡家贫纺绩无灯每燃松膏达旦致丧明年七十二卒嘱子曰贫莫失志富莫改常　　章炳妻李氏
按池州府志李氏青阳章炳妻年二十七夫亡家贫或劝改适曰吾翁三世一孙襁褓无母宁不斩此&#耶卒抚养成立　　方宣时妻江氏
按池州府志江氏青阳方宣时妻夫亡赤贫翁年九十子四岁事老抚幼备极辛苦　　王维绪妻施氏
按池州府志施氏青阳王维绪妻年二十夫亡抚二孤苦志守节躬勤织纴孝养翁姑教子燮汲同入胶庠邑令旌之年七十有八　　徐希彦妻毕氏
按池州府志毕氏青阳徐希彦妻年十八夫亡遗腹生子俟升抚之及长升亡又抚孙锺麟为诸生年将九十犹不废纺绩　　刘绍京妻施氏
按池州府志施氏青阳刘绍京妻年二十三孀居孝翁姑甘淡薄辟纑茹苦教子葵心克成　　孙时扬妻纪氏
按池州府志纪氏贵池人孙时扬妻总戎纪元宪女年二十孙赘于纪寻病氏刲股疗之弗愈遂截发以半殉夫以半寄其姑吞金求死不得乃尽弃纨縠屏息匿影苦节自甘近五十年奉诏建坊旌表　　朱弦妻李氏
按池州府志李氏贵池人朱弦妻年十七归弦十九而寡抚孤守节五十余年邑令旌之　　李希说妻舒氏
按池州府志舒氏贵池人李希说妻年二十夫亡矢志教子可珍可琮俱有声黉序年九十有司旌之　　董妻汪氏按池州府志汪氏贵池人董妻年二十四夫亡守节抚三子及长相继俱殁遗二孤孙又赖氏成立年八十终　　董臬妻桂氏
按池州府志桂氏贵池人董臬妻归臬五载夫亡誓死不渝年踰六十卒直指旌之　　吴怀松妻刘氏
按池州府志刘氏贵池人吴怀松妻年二十余寡诸子兰兄弟皆幼稚刘饮血茹荼择名师课之俱克成立县令旌之　　王承兴妻柯氏
按池州府志柯氏贵池人王承兴妻年十九夫亡无嗣矢志苦节奉姑姑没盎空椸废身无完衣旬不再食卒无怨尤崇祯初巡按御史旌表　　胡允修妻柯氏
按池州府志柯氏贵池人年十八归太学生胡允修辟纑佐读祗承舅姑甫八年而修没氏绝粒誓从地下姑曰汝死其若老病舅姑何氏强起市簪衣治窀穸率娣邹氏扃闭一室历四十余年舅姑益老病氏曲奉甘旨伺二人意所欲则黾勉将之姑病笃医治不瘳氏泣告天刲股以进乡党咸称纯孝伯叔计诱再适氏坚不从诟谇百出一日被屏驱户外闭不使入尽筐莒织之属席卷无遗氏依祠庑月余族众排解始为启户然而朝攫夕取耽耽不忘氏之生计日绝亡何伯叔相继沦丧俱无子氏泣告族众曰二十余年残喘不即填沟壑者徒为亡人宗祧耳今若此奈何修同祖兄允良有三子长士表次士邵季士瑾族众乃以瑾嗣之时瑾年七岁氏鞠养逾于所生昼夜操作凡所以养教者无不至后瑾贵而氏已卒　　施立志妻黄氏按池州府志黄氏贵池人施立志妻年二十夫亡子仅晬截发自矢历苦节六十余载教子补诸生　　李达妾某氏按池州府志某氏贵池李达妾达死赤贫无子女妻汪氏欲嫁之矢死不二遂与嫡共老焉　　章文之妻杨氏
按池州府志杨氏贵池人章文之妻年二十四夫亡事孀姑甚谨能得其欢心崇祯间兵备道王公弼旌之守节五十余年　　吴闰妻陈氏
按贵池县志陈氏吴闰妻年十九而寡守节终身　　陈正朋妻施氏按贵池县志施氏陈正朋妻年二十而寡苦节终身台使旌表　　贲宗尧妻罗氏
按贵池县志罗氏贲宗尧妻年十九夫亡守节历五十年崇祯初旌表　　唐考妻吴氏
按贵池县志吴氏唐考妻年十八夫亡守节三十余年终　　罗人俊妻陈氏
按贵池县志陈氏罗人俊妻年二十二夫亡以节终　　吕士熿妻汪氏按贵池县志汪氏吕士熿妻梦得女年十五归吕期年而寡执节终身崇祯间台使旌之　　桂廷轩妻谷氏
按贵池县志谷氏桂廷轩妻年二十余夫亡守志抚孤养亲以终其身屡经旌表　　吴国贤妻李氏
按贵池县志李氏吴国贤妻年十七夫亡守节五十三年崇祯初兵道王公题旌　　吴达周妻彭氏
按贵池县志彭氏吴达周妻达周贫而早夭彭年二十余苦志守节终身不渝　　吴宜周妻储氏
按贵池县志储氏吴宜周妻年十八夫亡守节六十余年卒　　宁成皎妻陈氏
按青阳县志陈氏宁成皎妻年二十七遗孤士望甫五岁贫无立锥矢志靡他孀居四十年艰苦万状人共怜之　　章国绅妻陈氏
按青阳县志陈氏章国绅妻绅早亡氏年二十子方三岁家众摧挠百端而氏矢死无二孝亲训子历六十余年崇祯间有司旌表　　陈明尚妻何氏
按青阳县志何氏陈明尚妻性贞淑端静能孝养舅姑年二十四夫亡屏绝一切良辰佳节或女伴相邀则曰我薄命穷嫠何乐而偕人嬉戏备历艰苦教子自陶成名　　陈明煌妻熊氏
宁
氏附

按青阳县志熊氏陈明煌妻煌早亡氏年二十矢志苦节训子万春读书复早夭熊与媳宁氏共励苦节五十年如一日抚幼孙陈畴髫年入泮　　苏澄妻汪氏
按青阳县志汪氏苏澄妻澄宦游早亡氏年未三十抚孤哀鸣遇内难窘困百折不磨年七十有四卒邑令表其门　　陈自兼妻宁氏
按青阳县志宁氏陈自兼妻年十八兼亡抚遗腹子矢志守贞贫无立锥人称苦节　　沈天祥妻江氏
按青阳县志江氏沈天祥妻年二十夫亡苦节五十五年终　　张惟扬妻周氏
按铜陵县志周氏张惟扬妻孝廉周允瑞姊性和淑贞静归张八载弗乳劝夫纳二妾内外莫不贤之夫亡妾无嗣氏泣指姒娠恳曰姒倘生男肯子我乎寻姒果生子遂嗣焉抚之恩逾己出及长有声庠序年八十终　　袁洛妻陆氏
按铜陵县志陆氏袁洛妻年二十四孀居抚子教养成立历艰苦五十六年　　余观妻某氏
按铜陵县志某氏庠生余观妻年二十二观亡抚二岁遗孤誓无他志继姑疾笃侍汤药始终不怠守苦节四十余年乡里称重　　周允默妻苏氏
按铜陵县志苏氏孝廉苏建中女周允默妻尝割股救夫与姑年二十孀居苦节五十年其妺适周士达亦如之　　杨一衡妻方氏
按石埭县志方氏杨一衡妻年二十八一衡死仅一女纔数岁苦节自守家赤贫败室颓垣不蔽风雨釜甑尝空火不然戚属李得华悯之馈脱粟不受为置铛亦不受岁凶尝数日忍饥同居孀妇分以食坚却之织苟延目不窥户外崇祯辛巳无疾而终女适诸生陈光周　　沈汝宠女
按石埭县志沈女名来姑汝宠第四女许聘同邑李永闻次子电电姊夫沈高诱之六博父怒逐电出积年不返女年逾笄父谕改适言甚切至女泣不从至三十岁女兄与父计损其食令委顿不堪庶几易志每日仅供米二合女志益坚朝纫暮绩于所居屋后石上覆土种菜少许自给始终无悔年八十余终　　甘守文妻朱氏按太平府志朱氏邦宪女芜湖人甘守文妻事翁姑以孝闻年十八夫亡毁容拒嫁抚遗腹子成立苦节四十八年圭窦青灯机杼之声穷年不辍事闻有司岁给粟帛终其身　　汪文海妻萧氏
按太平府志萧氏芜湖人庠生汪文海妻年十五归海五载海亡遗孤方襁褓矢志靡他隆冬败絮不掩支体卒无怨悔纑自给命童拾牛粪以资炊姑令他适几觅死急救乃免苦节五十三年邑令表其庐　　赵应龙妻杨氏　　　戎志道妻李氏按太平府志以上二妇当涂人夫亡守节俱旌表　　唐诏妻金氏按太平府志金氏唐诏妻当涂人夫亡苦节巡按御史张云路旌之　　刘应梅妻张氏
按太平府志张氏芜湖人刘应梅妻夫亡守节崇祯间旌表　　朱应麟继妻宋氏
按安庆府志宋氏宿松人朱应麟继妻年十八归朱逾年生子又逾年而麟亡课子持家外侮迭兴而志不少挫卒以寿终　　方天宠妻陈氏
按安庆府志陈氏怀宁卫指挥方天宠妻天宠蚤亡陈奉孀姑尽孝抚孤允干慈严兼至历七十年如一日直指陈起龙具题请旌　　刘尚羔妻徐氏
按安庆府志徐氏怀宁庠生刘尚羔妻羔负才三中副车愤懑而殁长子守中仅四岁次方在襁褓徐苦节自矢躬督耕织偿负数百金教子如严师不令暇逸守中后举明经尽节徐卒年七十有三　　邓久中妻潘氏
按安庆府志潘氏怀宁人邓久中妻久中即世潘年二十有四家贫守志育二孤成人长生孙锺&#未周而流寇至二子与媳俱死&#在襁褓亦伤面潘匿影林中寇退匍伏子妇尸侧惨不欲生见&#一息尚存曰吾当为邓氏存此一&#于是抚&#生子曰士津早岁入泮卒年七十有九　　孟学孔妻杨氏
妇崔
氏附

按安庆府志杨氏怀宁万户侯孟学孔妻孔蚤亡杨年二十余啮指自誓性至孝姑病笃刺血露祷请以身代及舅姑俱殁家益衰落杨抚孤振邦躬机杼以资邦学邦卒以儒将著名捐躯取义杨氏之教也年六十八犹蚕织不衰妇崔氏亦世胄女贤淑温慧事姑有至性勤俭操家闺门雍肃里人羡之　　李若亮妻周氏
妾李
氏附

按安庆府志周氏怀宁人郡庠生李若亮妻初亮无子劝置侧室李氏亮亡李年十九遗腹生子自蕃妻妾共苦节养姑育子以终其身　　刘必成妻杨氏
按安庆府志杨氏怀宁人刘必成妻成亡杨年二十二遗娠生子道家贫纺绩自给抚道成童值乙亥流贼突至道被掳杨破家失子岁屡荒疫几不能保或苦劝再嫁不听剥榆皮为食逾五年道从贼营脱归力田以养焉　　叶龙光妻龚氏
按安庆府志龚氏怀宁诸生叶龙光继室年二十夫亡抚遗腹子兆魁为娶妇徐氏生孙震昌流寇掠境阖门被执兆魁以救母见杀徐氏赴水死震昌伏尸号哭俱罹贼锋时龚年已七十收葬诸骸以终晚节　　程士朝妻聂氏按安庆府志聂氏怀宁人程士朝妻士朝亡聂年二十子升在襁褓聂断发自誓守升成人年七十余卒　　林士翘母吴氏按安庆府志吴氏怀宁庠生林士翘母早孀苦节年八十卒有司旌其门　　吴廷植母雷氏
按安庆府志雷氏怀宁廪生吴廷植母年二十而寡毁容断发终身苦节训子成名儒　　钱致达妻程氏
按安庆府志程氏怀宁钱致达妻蚤孀苦节卒年九十郡守旌其闾　　洪有训妻盛氏
按安庆府志盛氏怀宁庠生洪有训妻洪蚤亡氏年二十遗孤五典甫周又五年翁殁继姑张氏性刻而悍惟私其所生欲剪五典而去之每投氏以所难堪氏曲庇藐孤备极辛苦吞声吁天形影相吊赖训叔纯常给衣食氏复绩纺以佐饔飧得延旦夕犹每节口以市甘旨奉张历三十年如一日典长氏夜篝灯纺绩课典读书非鸡鸣不休典奉母教成明经乙酉城陷典妻程氏掖姑避乱遇贼欲挟程程骂贼死盛狼狈上城自女墙跃下直奔抵家若有神佑云　　马三台妻郑氏按安庆府志郑氏怀宁人马三台妻早孀无嗣母家力劝改适郑泣曰欲女生幸勿再言我不即从夫死者以侄璋在故也但得见璋生子以承夫子之后则瞑目矣苦节二十年年四十三卒　　盛应荐妻余氏
</div>
    <div class="pagination">
<a href="闺媛典闺节部_page179.html">上一页</a><span>...</span><a href="闺媛典闺节部_page175.html">175</a><a href="闺媛典闺节部_page176.html">176</a><a href="闺媛典闺节部_page177.html">177</a><a href="闺媛典闺节部_page178.html">178</a><a href="闺媛典闺节部_page179.html">179</a><span class="current-page">180</span><a href="闺媛典闺节部_page181.html">181</a><a href="闺媛典闺节部_page182.html">182</a><a href="闺媛典闺节部_page183.html">183</a><a href="闺媛典闺节部_page184.html">184</a><a href="闺媛典闺节部_page185.html">185</a><span>...</span><a href="闺媛典闺节部_page181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
