<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 72 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 72 页/共 899 页</h1>
    <div class="content">按万姓统谱诚汉人
　　后汉
　　肥亲
按后汉书鲁恭传恭拜中牟令建初七年郡国螟伤稼犬牙缘界不入中牟河南尹袁安闻之疑其不实使仁恕掾肥亲往廉之恭随行阡陌俱坐桑下有雉过止其傍傍有童儿亲曰儿何不捕之儿言雉方将雏亲矍然而起与恭诀曰所以来者欲察君之政迹耳今虫不犯境此一异也化及鸟兽此二异也竖子有仁心此三异也久留徒搅贤者耳还府具以状白安　几姓部考
郑樵通志
　　以名为氏
宋
人名

几氏风俗通宋大夫仲几之后以王父字为氏　臣谨按几氏子姓仲几字子然此以名为氏者　几姓部列传　　周
　　几瑟
按战国策韩公叔与几瑟争国郑强为楚王使于韩矫以新城阳人命世子注
争国争立为相
　非姓部考
凌迪知万姓统谱
　　非姓
非见姓苑


　维姓部汇考
凌迪知万姓统谱
　　维姓
维明陕西庆阳府有维姓


　希姓部列传
　　周
　　希写
按战国策希写见建信君建信君曰文信侯之于仆也甚无礼秦使人来仕仆官之丞相爵五大夫文信侯之于仆也甚矣其无礼也希写曰臣以为今世用事者不如商贾建信君勃然曰足下卑用事者而高商贾乎曰不然夫良商不与人争买卖之贾而谨司时时贱而买虽贵已贱矣时贵而卖虽贱已贵矣昔者文王拘于羑里而武王羁于王门卒斩纣之头而悬于太白者是武王之功也今君不能与文信侯相抗以权而责文信侯少礼臣窃为君不取也　　希卑
按战国策秦攻赵鼓铎之音闻于北堂希卑曰夫秦之攻赵不宜急如此此召兵也必有大臣欲衡者耳王欲知其人旦日赞群臣而访之先言衡者则其人也建信君果先言衡　　汉
　　希海
按三辅决录海字子江
　　宋
　　希绩
按奇姓通绩字纪常神宗元丰间为淮南发运副使行己有坚操坐元佑党　　希习
按奇姓通宋有进士希习南充人
　　希昔
按万姓统谱昔仪陇人嘉庆进士
　　希德
按万姓统谱德仪陇人嘉庆进士


　贲姓部考
郑樵通志
　　以字为氏
周
人字

贲氏县贲父之后风俗通鲁有贲浦贲音奔又音肥汉功臣表贲赫　　平声
贲氏音肥嬴姓风俗通秦非子之后汉功臣表贲赫告黥布反封期思侯

　鱼姓部列传
　　周
　　鱼石
按左传成公十五年秋八月鱼石为左师
　　鱼府
按左传成公十五年秋八月鱼府为少宰
　　汉
　　鱼翁叔
按汉书张汤传汤始为小吏与长安富贾田甲鱼翁叔之属交私　　魏
　　鱼豢
按唐书艺文志鱼豢魏略五十卷
按万姓统
谱豢魏人

　　晋
　　鱼佩
按万姓统谱佩为长清令清劲贞白朝廷下诏旌之　　鱼遵按前秦录遵冯翊人也洪称秦王以遵为右将军领右长史健代洪统众时杜洪据长安健规取之悉众而西以遵为前锋行至盟津为浮桥以济所过城邑无不降附健即位论功以遵为太子太师俄迁左仆射司空及赏拒桓温功进为太尉健寝疾以遵为太师录尚书事受遗辅政生梦大鱼食蒲又长安谣东海大鱼化为龙男皆为王女为公乃诛遵并其七子十孙追谥曰广&#公　　南齐
　　鱼文
按万姓统谱文齐将军
　　梁
　　鱼天愍
按梁书陈庆之传大通初魏北海王元颢来降求立为魏主高祖纳之以庆之为假节&#勇将军送元颢还北魏据荥阳壮士义兴鱼天愍逾堞而入遂克之　　鱼容按万姓统谱容梁人性侈靡以象牙沈檀为&#金莲花捧琥珀龟支　　鱼弘
按姓氏急就篇梁有鱼弘
　　隋
　　鱼庆则
按隋书虞庆则传庆则京兆栎阳人也本姓鱼其先仕于赫连氏遂家灵武代为北边豪杰庆则幼雄毅性倜傥有胆气善鲜卑语初以弋猎为事中便折节读书仕周释褐中外府行参军稍迁外兵参军事袭爵沁源县公宣政元年授仪同大将军除并州总管长史二年授开府拜石州总管甚有威惠境内清肃开皇元年进位大将军迁内史监吏部尚书京兆尹封彭城郡公营新都总监二年迁尚书右仆射授上柱国封鲁国公九年转为右卫大将军寻改为右武候大将军十七年为桂州道行军总管以妇弟赵什柱为随府长史什柱与庆则爱妾通恐事彰因告庆则谋反庆则于是伏诛　　鱼俱罗
按隋书鱼俱罗传俱罗冯翊下邦人也身长八尺膂力绝人言闻数百步弱冠为亲卫累迁大都督从晋王广平陈以功拜开府每战有功加上开府高唐县公拜迭州总管母忧去职还至扶风会杨素率兵击突厥路逢俱罗同行以功进位柱国拜丰州总管转为安州刺史岁余迁赵郡太守后因朝集至东都御史劾俱罗以郡将交通内臣帝大怒坐除名未几越嶲飞山蛮作乱诏俱罗白衣领将大业九年重征高丽以为碣石道军将及还江南刘元进作乱诏俱罗将兵向会稽诸郡逐捕之时东都饥馑&#食踊贵俱罗遣家仆将船米至东都粜之益市财货潜迎诸子朝廷恐其有异志发使案验俱罗相表异人目有重瞳阴为帝之所忌于是斩东都市家口籍没　　鱼赞
按隋书鱼俱罗传初炀帝在藩俱罗弟赞以左右从累迁大都督及帝嗣位拜车骑将军赞性凶暴虐其部下令左右炙肉遇不中意以签刺瞎其眼有温酒不适者立断其舌帝以赞藩邸之旧不忍加诛令自为计赞至家饮药而死　　唐
　　鱼思贤
按万姓统谱思贤开元初任丘令开通利渠以泄陂淀入滱水得地二百余顷百姓利之号其陂为鱼君陂　　鱼朝恩
按唐书鱼朝恩传朝恩泸州泸川人天宝末以品官给事黄门内阴黠善宣纳诏令至德初监李光进军京师平为三宫检责使以左监门卫将军知内侍省事九节度围贼相州以朝恩为观军容宣慰处置使史思明攻洛阳朝恩使卫伯玉与贼战败之洛阳平加开府仪同三司封冯翊郡公宝应中代宗避吐蕃东幸朝恩悉军奉迎帝德之更号天下观军容宣慰处置使专领神策军赏赐不涯朝恩资小人恃功岸忽无所惮因麾下数克获窃以自高时郭子仪有定天下功居功臣第一心媢之乘相州败丑为诋谮肃宗不内其语然犹罢子仪兵留京师代宗立与程元振一口加&#帝未及寤子仪忧甚俄而吐蕃陷京师卒用其力王室再安朝恩内&#永泰中诏判国子监兼鸿胪礼宾内飞龙闲厩使封郑国公会释菜执易升座百官咸在言鼎有覆餗象以侵宰相元载衔之久之让判国子监鸿胪礼宾等使加内侍监徙封韩俄兼检校国子监元载用崔昭尹京兆厚结其党皇甫温周皓自是朝恩隐谋奥语悉为帝知帝遂倚载决除之载与皓谋定以闻方寒食宴禁中既罢将还营有诏留议事朝恩素肥每乘小车入宫省帝闻车声危坐载守中书省朝恩至帝责其异图朝恩自辨悖&#皓与左右禽缢之死年四十九　　鱼令徽
按唐书鱼朝恩传朝恩养息令徽为内给使服绿与同列争忿归白朝恩明日见帝曰臣之子位下愿得金紫在班列上帝未答有司已奉紫服于前令徽称谢帝滋不悦　　鱼孟威
按万姓统谱孟威咸通中为桂阳刺史修灵渠以石为铧堤延亘四十里植大木为斗门十八重舟楫乃通大为民利　　鱼保家
按姓氏急就篇唐有鱼保家
　　鱼承仙
按万姓统谱承仙平卢节度使（
按平卢节度自安禄山后为刘正臣为王
　元志为侯希逸为李怀仙为朱希彩为朱泚为朱滔为刘怦为刘济为刘总为张弘靖为朱克融为　李载义为杨志诚为史元忠为张仲武为周綝为张允伸为张公素为李茂动为李可举为李全忠　为李匡威为李匡筹为刘仁恭至刘守光而灭于庄宗相承先后历历可考面并无鱼承仙姓名此　以承仙为平卢节度不可解姑存以备考云）　　宋
　　鱼崇谅
按宋史鱼崇谅传崇谅字仲益其先楚州山阳人后徙于陕崇谅初名崇远后避汉祖讳改之幼能属文弱冠相州刺史辟为从事明宗即位秦王从荣表为记室清泰三年为陕州司马仕晋历殿中侍御史凤翔李俨表为观察支使奉方物入贡宰相荐为屯田员外郎知制诰开运末契丹入汴为翰林学士汉祖入复知制诰俄拜翰林学士就加中书舍人隐帝即位崇谅以母老求就养除保义军节度副使领台州刺史会举师讨三叛节度使白文珂在军前崇谅知后事凡供军储备调发皆促期而办近镇赖之未几召为学士广顺初加工部侍郎以母老求解官归俄拜礼部侍郎复为学士不赴太宗即位诏受金紫光禄大夫尚书兵部侍郎致仕岁余卒　　鱼周询
按宋史鱼周询传周询字裕之开封雍丘人早孤好学举进士中第为大理评事历知南华分宜静海三县迁太常博士通判汉州以尚书屯田员外郎知真州徙提点荆湖南路刑狱求便郡知安州徙蔡州召为侍御史陕西用兵科敛烦数命安抚京西路还赐绯衣银鱼为开封府判官又使陕西刺民兵判三司理欠凭由司进起居舍人知谏院固辞乃以尚书户部员外郎兼侍御史知杂事为三司盐铁副使迁吏部员外郎擢天章阁待制知成德军徙河北都转运使拜右谏议大夫权御史中丞庆历八年手诏近臣访天下之务执政及近臣所对多&#阔仁宗颇嘉周询详敏知恩州张得一诛坐失举出知永兴军数日改知成德军未行卒赠工部侍郎　　鱼康伯
按万姓统谱康伯熙宁间知南安县事
　　鱼台
按宋史韩世忠传世忠为左军统制讨单州贼鱼台破之　　鱼潜
按宋诗选小传潜字德昭姑熟人
　　鱼庆
按万姓统谱庆金县人举贤良方正为翼城县丞　　明　　鱼侃
按万姓统谱侃字希直常熟人永乐进士历开封知府清俭自守断决明允请托不行咸以包老子目之　　鱼有沼按万姓统谱有沼交址人永乐间为左府都事　　鱼跃按万姓统谱跃肤施人正统中临清判官

</div>
    <div class="pagination">
<a href="氏族典卷诸姓部_page71.html">上一页</a><span>...</span><a href="氏族典卷诸姓部_page67.html">67</a><a href="氏族典卷诸姓部_page68.html">68</a><a href="氏族典卷诸姓部_page69.html">69</a><a href="氏族典卷诸姓部_page70.html">70</a><a href="氏族典卷诸姓部_page71.html">71</a><span class="current-page">72</span><a href="氏族典卷诸姓部_page73.html">73</a><a href="氏族典卷诸姓部_page74.html">74</a><a href="氏族典卷诸姓部_page75.html">75</a><a href="氏族典卷诸姓部_page76.html">76</a><a href="氏族典卷诸姓部_page77.html">77</a><span>...</span><a href="氏族典卷诸姓部_page73.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
