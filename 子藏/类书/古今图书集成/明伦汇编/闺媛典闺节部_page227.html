<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 227 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 227 页/共 268 页</h1>
    <div class="content">　　按容城县志邓氏白沟店王登榜母年三十夫　　亡守节终身　　赵光妻田氏
　　按容城县志田氏野桥村赵光妻年二十二夫　　亡守节终身　　赵继美妻杨氏
　　按容城县志杨氏野桥村赵继美妻年十九夫　　亡守节终身

　闺节部列传一百七十四
皇清二十五
　　刘克昌妻冯氏
　　按蠡县续志冯氏刘克昌妻明崇祯十一年昌　　死难无子女氏年二十七抚侄刘炳为嗣炳亡　　又抚侄瑀俱以纺绩教读苦节三十六年卒　　郭宗孔妻张氏　　按蠡县续志张氏郭宗孔妻夫亡二子方襁褓　　茕茕无依勤纺绩教子读书长文炳举壬子孝　　廉中丙辰进士次亦成名　　马行可妻李氏
　　按蠡县续志李氏马行可妻明崇祯十一年夫　　亡子九岁氏年二十九甘贫守节纺绩教子读　　书年六十有四卒　　刘天宠妻李氏
　　按蠡县续志李氏刘天宠妻天宠于崇祯五年　　病亡氏年二十五勤纺绩教子读书入泮家以　　不坠康熙间学使旌其门　　张五品妻何氏
　　按蠡县续志何氏张五品妻夫亡氏年二十二　　孀居六十余年课子耕读以送姑终学使旌表　　张博妻杨氏　　按蠡县续志杨氏张博妻夫亡子仅百日氏年　　十八苦守孝姑教子姑疾躬亲汤药祷于天求　　以身代姑获痊子得成立年七十一岁卒　　倪道亨妻李氏　　按雄县志李氏倪道亨妻夫亡双亲在堂氏生　　养死葬俱出十指抚一子一女成立婚嫁悉自　　营办康熙二年卒年七十有五有司旌其门　　郭沆妻田氏　　按雄县志田氏武探花郭沆妻沆没氏年二十　　九抚育二子成立艰苦备尝身婴痼疾卒年五　　十有七　　张镜妻袁氏
妇章
氏附

　　按深泽县志袁氏张镜妻年十八生子五月夫　　亡誓不欲生既承翁姑谕恐背二人不孝遂许　　抚孤焉及子成人早夭遗二孙氏与媳章氏相　　勉安命同抚幼孤孀居五十余载艰苦备尝年　　六十有八　　袁斌妻段氏
　　按深泽县志段氏袁斌妻闲静寡言克勤中馈　　日励其夫专心学业年二十二夫亡矢志抚三　　子教之读书劳苦以给膏火守节三十余年　　杨克新妻孙氏　　按深泽县志孤庄村孙氏县民孙常绪女年十　　四嫁杨得保之子克新归二载而新亡矢志守　　节茹檗饮冰历二十三年常绪忽以逼死节妇　　情状控令谓其女见逼于翁得保与小叔永新　　以致伏毒身死令恻然悯之为鞠讯乃有克新　　之外祖征仕郎刘公名志伸者偕同里诸生及　　耆老数人面陈孙氏节孝并致死之由率两造　　求息讼其言曰氏少而静默早嫁年未笄而寡　　守死无二一门和顺翁姑视若亲生其致死之　　由则为失一结发时珠钿所致常绪以女无端　　忽死故控于官虽然一珠钿之微何足致氏于　　死或曰以孤灯织生活惟艰念其得之难而　　伤心以死或曰是必翁姑妯娌间以氏亡一重　　货交相讥责愤恚觅死令曰此庸妇之常不足　　以论节妇诗曰髧彼两髦实维我仪之死矢靡　　他盖物在如人存见髦如见共伯焉故诗序以　　共姜为怨而慕也今氏之死于珠钿犹共姜之　　志也　　袁吉妻李氏
　　按深泽县志李氏生员袁吉妻士人女读书知　　大义年十六归吉为袁冢妇眉案间度越恒匹　　为妇三载年十九夫病殁李不食饮者累日其　　母泣而告曰死何为李曰生何为时舅姑方悲　　痛挥泪慰之祖姑谕尤切诸姑伯姊晓譬多方　　始改曰夫为人子不及事其父顾反累其父乎　　吾为其妻代终其职可矣因尽孝以事翁姑左　　右就养晨昏定省不啻其夫之存至于祖姑春　　秋高耄不能用耳目自寝兴以迄饮食与抚婴　　孩无异他如叔侄妯娌贱及臧获无疾言无怒　　色一以勤俭先之后氏叔父弃世从弟亦亡未　　几从弟妇及侄并相继死祀几绝婶母年八旬　　与弱孙孙女孤处无依氏谋于姑归与同处事　　老抚幼倍历辛苦以终其身　　尹维廉妻张氏
　　按束鹿县志张氏尹维廉妻年二十二夫死于　　乱时氏在母家闻变遂投缳众救得苏自念曰　　孀姑年老且有身不得死也后生男姑年至八　　十余卒氏殡葬如礼抚孤成立年六十二终　　冯开文妻王氏　　按束鹿县志王氏冯开文妻年二十二夫死无　　出家贫姑老纺绩供养苦节六十四年　　郑皇玉妻高氏
　　按束鹿县志高氏郑皇玉妻年十九夫亡遗二　　女无子氏抚之适人守节四十余年冰霜自励　　石大祯妻辛氏　　按束鹿县志辛氏石大祯妻年二十三夫客死　　于辽东氏抚遗孤及长又死山右家在水乡赤　　贫苦节不移年八十卒　　杜天起妻张氏
天升
妻附

　　按束鹿县志张氏杜河庄人杜天起妻起年二　　十二殁无子起弟升年二十三亦夭遗二子长　　斗次如柏升妻亦张氏妯娌各抚一子起妻　　养斗继起嗣升妻留如柏承升嗣矢志同心　　俱以寿终县令两旌其门　　王本振妻李氏
　　按束鹿县志李氏王本振妻年二十四夫死不　　再嫁子星灿甫五岁抚之及娶子死遗未岁孙　　昌基值乱家破勤绩纺以养之成人生四子昌　　基忽失目李又抚四曾孙孤苦五十余年年七　　十二县令旌其门　　王某妻李氏
　　按束鹿县志李氏王某妻年二十夫死于兵有　　遗腹后生男抚孤养姑家贫拮据历尽艰苦守　　节五十二年　　刘尚德妻潘氏
　　按束鹿县志潘氏刘尚德妻夫家贫性痴娶潘　　二年佣工殁于外氏无出并无亲族纺绩以供　　姑食或贻以果饼必以奉姑余则复进守节六　　十余年　　郭三秋妻马氏
　　按束鹿县志马氏郭三秋妻年十七夫死子未　　晬舅姑老舅殁事姑三十余年守节至八十一　　岁卒　　田之杰妻谷氏
　　按安州志谷氏田之杰妻城陷夫死氏年十七　　欲自尽因有身强饮食以冀存田氏一&#后果　　生子鞠育尽瘁织纺四十余年有司旌表　　刘灼妻谷氏　　按安州志谷氏刘灼妻适灼三载灼亡氏吁天　　欲以身殉年方十八子未一岁家人环视解劝　　遂毁容自誓苦守三十余年有司旌表　　邵弘域妻李氏
　　按安州志李氏邵弘域妻夫亡昼夜哭泣执志　　苦守事姑抚幼纺绩度日饥寒困苦四十余年　　卒年七十有三　　马文进妻王氏
　　按安州志王氏马文进妻适文进四年产子未　　龀而寡兄欲夺其志氏自经于梁索绝不得死　　遂坚持苦节奉翁姑育子曲尽其心康熙十　　一年督学旌其庐年八十　　顾大成妻魏氏
　　按安州志魏氏顾大成妻年二十夫亡痛哭欲　　死翁姑劝曰汝虽无子今伯姒方&#倘生男可　　为汝嗣移时姒果生男因与为嗣儿出痘危甚　　氏焚香祷祝愿以身代及长竭力教之读书遂　　登春榜未几夭殁氏复茕茕独守历数十年惟　　日诵大士真言年七十余卒　　韩用义妻张氏
　　按高阳县志张氏韩用义妻长史弦侄孙女也　　年十九夫亡子方岁毁容勤纺织养孀姑抚弱　　息备极艰苦教子为诸生子夭张又育两幼孙　　家无储粟苦守至六十余年十指犹勤作不辍　　见者无不垂泪　　韩用忠妻王氏
　　按高阳县志王氏韩用忠妻夫亡年二十子方　　在抱遗产止茅屋二楹薄田数亩氏昼夜拮据　　抚孤成立守节三十年终　　管学畏妻刘氏
　　按新安县志刘氏管学畏妻夫亡年二十守节　　抚幼子成立历艰苦五十年人称慈母　　郑宏材妻赵氏
　　按易州志赵氏郑宏材妻夫病亡矢志守节四　　十余年寿七十四以疾终　　王经妻乔氏
　　按河间府志乔氏王经妻夫亡年十九子未周　　岁翁姑欲令他适氏以死自誓抚孤维鼎成立　　年六十一疾笃泣谓姑曰妇苦守四十余年已　　无遗念第未能奉姑终余齿为恨耳言毕而绝　　苏允恭妻张氏　　按河间府志张氏苏允恭妻年二十八夫亡守　　节纺绩奉姑教子成立年七十卒　　陈国恩妻李氏
　　按河间县志李氏陈国恩妻年二十四夫亡坚　　心苦守抚遗孤成立历四十余年如一日　　许光裕妻胡氏　　按河间县志胡氏许光裕妻年二十九孀居历　　遭兵燹家贫苦节纺绩自甘教三子皆成立　　韩文光妻左氏　　按河间县志左氏韩文光妻明崇祯壬午遇变　　夫死氏年二十五即坠井救之复生病数月始　　愈秉志励节历艰苦不移抚幼子三人长作肃　　早登武科季明哲为诸生皆慈训之力县令旌　　表　　梁孟冬妻李氏
郝氏
吴氏附

　　按河间县志李氏梁孟冬妻冬亡抚孤梁臣守　　节年八十四卒臣早丧臣妻郝氏抚孤朝相守　　节年八十一卒朝相妻吴氏亦少寡抚孤禹甸　　守节终身三世一辙乡里重之　　魏志高妻蔡氏
　　按河间县志蔡氏魏志高妻高殁抚孤苦守纺　　绩教子琰为诸生年八十卒　　张崇孝妻崔氏
　　按河间县志崔氏张崇孝妻夫亡抚孤守节四　　十六年事舅姑躬纺绩克尽妇道教子孙成立　　乡里称其贤淑　　杨梯妻郝氏
　　按河间县志郝氏杨梯妻夫亡守节终身事公　　姑曲尽孝道姑病医药祈祷无所不至积财好　　施完人骨肉周济全活甚多有司旌表　　田国翰妻李氏
　　按河间县志李氏田国翰妻夫亡氏年二十二　　抚六岁子耀先矢志守节延师教耀先为诸生　　县令旌表　　孟三聘妻牛氏
　　按河间县志牛氏孟三聘妻夫亡年二十余苦　　志守节事翁姑抚幼子历兵荒离乱四十年如　　一日　　连篚妻侯氏
妇王
氏附

　　按任丘县志侯氏连篚妻早寡长子在抱遗腹　　生子氏苦守二雏艰苦奉姑以送其老为长子　　娶王氏长子亦死遗孙兴王氏又训之成立　　王登镗妻张氏　　按任丘县志张氏王登镗妻早寡上有老亲下　　遗幼子氏苦志守节孝事翁姑教其子成立　　郭鹏程妻高氏　　按任丘县志高氏郭鹏程妻夫死年三十苦节　　教诸子俱成立　　郭茂炜妻刘氏
　　按任丘县志刘氏郭茂炜妻少寡无子家计消　　乏氏勤绩纺以自给年七十余卒　　杜始欣妻栗氏
　　按任丘县志栗氏绛州守杜浚孙始欣妻兴早　　死姑老无子氏奉之惟谨疾痛&#痒死丧之急　　无不一身任之姑既葬或劝更事贵室氏曰我　　固公孙妇复以无所依赖劝之氏曰予初固有　　夫也而今若此命当无夫再嫁亦死劝者惭去　　章云程妻范氏　　按任丘县志范氏章云程妻赵北口人随夫移　　家天津夫亡一时并死五口氏年二十六携五　　棺归葬既毕礼佛持斋抚孤侄幼子俱成立　　张朝翰妻王氏　　按任丘县志王氏段村张朝翰妻朝死王年十　　九岁抚养遗孤苦守六十余年　　郑恩昌妻张氏
　　按任丘县志张氏举人郑恩昌妻昌死张年二　　十二事孀姑秦氏妇道惟谨及卒葬克成礼苦　　节终身　　孟光明妻林氏
　　按交河县志林氏孟光明妻年二十九生二子　　明亡遗二幼子氏哀恸欲死诸戚指其孤曰若　　死将焉置此儿遂矢苦节甲申之变翁及伯氏　　俱殉国难氏以一身支门户更为狼狈康熙六　　年有司旌表　　陈谏妻张氏
　　按交河县志张氏陈谏妻年二十四夫亡家贫　　翁姑俱老三子皆幼氏执女红事舅姑克尽孝　　道养生送死无憾子奉母教俱成立康熙元年　　公举旌表　　苏鏻妻王氏
　　按交河县志王氏苏鏻妻年二十三夫亡守二　　子长四岁次二岁俱教之成立年五十余邑令　　旌表　　及蕃妻林氏
　　按交河县志林氏及蕃妻年二十有五而寡守　　三岁孤儿辟纑自给子奉母教读书有成康熙　　六年有司旌表　　张养厚继室崔氏
李
氏附

　　按交河县志崔氏张养厚继室前室子谔与父　　相继殁崔年二十二谔妻李年二十三相依苦　　守辟纑自给崔年七十余李年八十卒　　李佐邦妻余氏
妇高
氏附

　　按交河县志余氏李佐邦妻佐邦死氏年十七　　苦守遗腹子士震方娶生子而夭妇高氏克继　　姑志抚孤大经成立长斋自守奉姑以尽其年　　李元蛟妻尹氏　　按交河县志尹氏李元蛟妻年三十夫亡抚二　　幼子桐梓比长令就外傅不以姑息为爱时篝　　灯监其夜读二子如母教卒底于成氏以节终　　老　　滑良妻冯氏
　　按交河县志冯氏滑良妻夫亡遗孤岳甫三岁　　家赤贫翁年七十八姑邹氏年六十五连岁凶　　荒糠核不足氏以女工所易仅供二亲后八年　　翁姑相继没氏独营窀穸不资外助康熙六年　　年五十余有司旌表　　张一全妻郭氏
　　按交河县志郭氏张一全妻夫亡年二十四无　　子苦节以事翁姑翁年九十七姑年八十七每　　对人曰吾二人迄今无恙者赖有贤妇也因名　　其里曰贤妇里　　时泽妻高氏
妇张氏
娣张氏附

　　按交河县志高氏时泽妻年三十夫亡抚孤朴　　及娶又早世妇张氏年二十二孤孙照未半岁　　会高娣张氏亦寡三嫠茕茕共守一雏至死靡　　他相依终老　　张奇养妻郭氏
　　按交河县志郭氏张奇养妻夫亡年二十九无　　子女独纺织以自给持身甚严至戚无敢以非　　语犯明末遇凶年人张国节夫妇俱饿死遗　　子阿清仅四岁氏收养为己子共延残喘后清　　长为娶妻生二子续张祀　　李蕊妻高氏
　　按交河县志高氏李蕊妻年二十八夫亡幼子　　老亲惟氏一身是赖夙兴夜寐不遗余力苦节　　三十余年有司旌表　　褚&#妻张氏
　　按交河县志张氏褚&#妻年二十三&#亡守孤　　子亮誓死靡他家贫纺绩自给不数年家声丕　　振康熙六年年六十余有司旌表　　郭妻时氏
　　按交河县志时氏郭妻年二十三夫亡三日　　不食欲自尽姑抱孙哭氏感悟强自节哀稍进　　饮食克勤女工寒暑无怠及子长令读书成名　　康熙六年有司旌表　　刘文锜妻赵氏
　　按交河县志赵氏刘文锜妻年二十六夫亡遗　　孤璋甫五岁家贫教子克振刘宗康熙六年旌　　表　　董三櫆妻谷氏
　　按青县志谷氏董三櫆妻年二十七夫亡无出　　茕茕靡依氏坚贞自矢苦节五十余年康熙十　　二年县令旌表　　张元调妻范氏
妇邢
氏附

　　按静海县志范氏张元调妻夫亡年二十孝事　　孀姑频历险阻一子五岁及长又殁遗孙三龄　　家业愈蹙氏立志弥坚率妇邢氏共守苦节教　　其孙登仕籍年八十余岁卒　　胡宣恭妻于氏
　　按静海县志于氏诸生胡宣恭妻夫早丧抚二　　孤子流离颠沛矢志靡他苦节四十年二子俱　　成立有司旌表　　谷允元妻郭氏
　　按静海县志郭氏诸生谷允元妻年二十二夫　　亡坚守苦节治家勤俭训三子读书俱成名历　　今五十余年合邑重之　　董中惺妻王氏
　　按静海县志王氏生员董中惺妻年二十三夫　　亡子甫二岁矢志守节终其身俭朴自安　　杜敬止妻李氏妾冯
氏附

　　按静海县志李氏生员杜敬止妻敬没氏持家　　多经理才教子有法度存心仁恕与侧室冯氏　　同志守节爱养三十余年无分彼我　　李凤翱妻张氏
　　按静海县志张氏庠生李凤翱妻翱没家极贫　　遗孤在抱氏纺绩治生教子成立年八十五以　　寿终　　王慎妻齐氏
　　按静海县志齐氏王慎妻夫亡守节一子仅九　　岁家计贫乏艰苦备至年七十七有孙八人　　张允潢妻郭氏　　按静海县志郭氏生员张允潢妻夫亡家贫子　　幼一无所倚艰苦毕尝矢志无二哺养二子成　　立克保其家　　周光引妻刘氏
　　按静海县志刘氏邑庠生周光引妻引早亡氏　　哭泣不食几殒家贫无储宿之粮赖针黹以度　　日所生二女日教之纺绩或以富室诱之不顾　　苦节终身　　戈之靖妻马氏
　　按景州志马氏考授知县戈之靖妻少归靖能　　孝翁姑睦妯娌夫妇相敬如宾靖五十无嗣氏　　为纳妾生一子一女靖亡子未周岁氏爱之逾　　己出持身治家内外肃然　　高云台妻苏氏
女
附

　　按景州志苏氏高云台妻夫亡年二十八止一　　女年十三赘高三乐为婿越三载婿殁遗孤开　　泰家贫无倚母女纺绩教开泰成立苦守数十　　年　　赵维绪妻苏氏
　　按景州志苏氏赵维绪妻绪殁于兵氏年二十　　九家贫子幼苦节终身　　焦一举妻高氏
　　按景州志高氏焦一举妻年二十七夫亡子世　　荣方六岁纺绩教子苦守四十余年　　苏继宗继妻景氏
　　按景州志景氏苏继宗继妻年二十八宗亡前　　室子苏旭年十岁景爱之逾己出纺绩教训苦　　守四十年年六十八卒　　李守良妻孙氏
　　按景州志孙氏清和乡李守良妻良亡氏年二　　十六二子俱幼翁老无依氏纺绩以养备历艰　　苦翁没长子既娶复亡遗孤孙甫三月又抚之　　成立苦节四十余年　　李宗舜妻王氏
　　按景州志王氏李宗舜妻舜亡氏年二十八家　　贫翁老子幼氏纺绩为养值凶年人相食翁亡　　家累绝火惟饱糠核不易其守舜弟宗周怜其　　志稍赒给之卒能教子成立年七十八终　　倪毓德妻苏氏　　按景州志苏氏儒士倪毓德妻性贞淑年十六　　归德越三年德亡于兵氏年十九子女俱无翁　　姑议嫁之遂绝食欲死议息乃复食舅殁家贫　　奉姑愈谨苦节终身　　张克绍妻苏氏
</div>
    <div class="pagination">
<a href="闺媛典闺节部_page226.html">上一页</a><span>...</span><a href="闺媛典闺节部_page222.html">222</a><a href="闺媛典闺节部_page223.html">223</a><a href="闺媛典闺节部_page224.html">224</a><a href="闺媛典闺节部_page225.html">225</a><a href="闺媛典闺节部_page226.html">226</a><span class="current-page">227</span><a href="闺媛典闺节部_page228.html">228</a><a href="闺媛典闺节部_page229.html">229</a><a href="闺媛典闺节部_page230.html">230</a><a href="闺媛典闺节部_page231.html">231</a><a href="闺媛典闺节部_page232.html">232</a><span>...</span><a href="闺媛典闺节部_page228.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
