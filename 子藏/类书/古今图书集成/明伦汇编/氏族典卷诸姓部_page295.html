<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 295 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 295 页/共 899 页</h1>
    <div class="content">按明外史何乔新传乔新父文渊永乐十六年进士授御史历按山东四川宣德五年用顾佐荐奉&#知温州府居六年治最以胡荐擢刑部右侍郎出督两淮盐课正统三年以疾乞归景帝即位起吏部左侍郎寻进尚书东宫建加太子太保灾异见给事中林聪等劾文渊憸邪乃命致仕英宗复位削其加官或传朝命逮捕遂自经死　　何迁
按安陆县志迁字益之号吉阳永乐中以武功调隶辛丑登进士第授户部主事改吏部出判九江升太常卿巡抚江西历官刑部右侍郎所著吉阳集数十卷友问四卷　　何自学
按万姓统谱自学字思学金溪人宣德元年进士授刑部主事升广西佥事移山西丁内艰英庙幸大同朝廷以自学才器为言诏起复力辞而止服阕升陜西按察使到官见系囚众审阅不旬日囹圄为之一空后死于土木之难　　何宜
按万姓统谱宜字行义福清人登正统戊辰进士第拜户部主事迁兵部职方司郎中成化初疆圉颇多事边报沓至皆职方司主之宜从容区画上闻裁处多称意旨及其施行人皆以为得宜一时卿佐极加器重凡有大议皆倚以谘决迁浙江布政司参政终江西左布政使所至以廉谨见称　　何观
按明外史刘球传何观以善书为中书舍人景泰二年劾尚书王直辈正统中阿附权奸今不宜在左右中贵见疏中权奸语以为侵己激帝怒下科道参议吏科毛玉主奏稿力诋观会御史疏上中亦有观考满不迁私憾吏部语盖侍郎项文耀属之也帝怒下观诏狱杖之谪九溪卫经历　　何乔新
按明外史何乔新传乔新字廷秀江西广昌人父文渊乔新登景泰五年进士官南京礼部主事奔丧归里里人故侍郎揭稽尝受业文渊而与乔新兄弟不协奏文渊死实诸子迫之又逼嫁父所爱妾乔新亦讦稽皆被征比对簿父妾断指为诸郎讼冤狱得少解帝亦以事经赦释不问已复丁母忧服除改刑部主事历郎中成化四年迁福建副使久之迁河南按察使招抚流民附籍者六万余户迁湖广右布政使十六年擢右副都御史巡抚山西召拜刑部右侍郎孝宗嗣位万安刘吉等忌乔新刚正出为南京刑部尚书既而刑部尚书杜铭罢&#望属乔新而吉代安为首辅终忌之久不补弘治改元用王恕荐始召乔新代铭二年夏京城大水乔新虑刑狱失平条上律文当更议者数事吉悉格不行郎中魏绅者乔新素重之荐为大理丞而御史邹鲁觊迁以乔新荐绅恨之会乔新外家与乡人讼鲁即诬乔新受贿曲庇吉取中旨下诸人诏狱乔新乃拜疏乞归顷之穷治无验鲁坐停俸乔新亦许致仕乔新晚节益厉中外多论荐竟不复起十五年卒年七十六江西巡抚林俊为请谥事竟寝正德十一年广昌知县张杰复以为言乃赠太子太保予荫明年赐谥文肃　　何永敬
按浙江通志永敬昆季四人一门六百余指同居九世成化元年知府张永奏闻诏旌其门　　何淳
按万姓统谱淳字尚质淳安人成化丙戌进士监察御史累迁湖广按副时旱潦相仍民艰于食区画赈救咸得其所山陕河南流聚荆襄淳命有司随地施给民皆感激转按察使　　何鉴
按明外史何鉴传鉴字世光浙江新昌人成化五年进士授宜兴知县征拜御史巡宣府大同再按江北出为河南知府历四川左右布政使弘治六年以右副都御史巡抚江南兼理杭嘉湖三府税粮复巡抚山东迁刑部右侍郎进左母忧去十八年还朝正德二年拜南京兵部尚书六年召为刑部尚书时大盗并起兵部尚书王敞不能办贼其年四月罢敞以鉴代之以捷书屡闻加鉴太子少保明年鉴请用彭泽与仇钺同办河南贼而以山东贼专委陆完五月河南贼平七月山东余贼亦平陈金洪锺亦以次平江西四川诸贼帝喜加鉴太子太保荫子锦衣世百户宁王宸濠谋复护卫鉴力遏之都督白玉以失事罢厚贿豹房诸幸臣求复鉴执不从诸幸臣嗾诇事者发鉴家僮取将校金钱言官遂交章劾鉴致仕去阅九年卒年八十　　何钧
按河南通志钧字仲衡成化中进士授监察御史擢大理寺右丞官至户部侍郎钧明习法律所至有声　　何衷按万姓统谱衷字惟孝举进士授刑部主事进员外郎会四川巡抚与镇守官讦奏朝议推衷往讯比至有赂千金者拒不纳卒正其辜迁南京大理丞卒于官　　何宇新
按万姓统谱宇新字子完惠州博罗人居丧庐墓尽礼有司以状闻诏旌表之弘治己酉举于乡仕至宗人府经历世称为孝子　　何鼎
按明外史何鼎传鼎余杭人一名文鼎性忠直弘治初为长随上疏请革传奉官为侪辈所忌寿宁侯张鹤龄兄弟出入宫禁尝侍内庭宴帝如&#鹤龄倚酒戴帝冠且与宫人戏鼎心怒他日鹤龄复窥帝帷鼎持大瓜欲击之张皇后衔鼎遂激帝怒下鼎锦衣狱后使太监李广杖杀鼎帝追思之赐祭勒其文于碑是时中官多守法奉诏出镇者福建邓原浙江麦秀河南蓝忠宣府刘清皆廉洁爱民又有司礼太监萧敬者历事英宗宪宗谙习典故善鼓琴至世宗朝九十余始卒　　何孟春
按明外史何孟春传孟春字子元郴州人祖俊云南按察司佥事父说刑部郎中孟春第弘治六年进士授兵部主事进员外郎郎中出理陕西马政还上厘弊五事正德初出为河南参政廉公有威擢太仆少卿进为卿驾幸宣府驰疏谏寻以右副都御史巡抚云南世宗即位迁南京兵部右侍郎半道召拜吏部右侍郎嘉靖三年进左侍郎七月尚书乔宇罢代署部事先是大礼议起孟春在云南闻之上疏不报及桂萼进继统之说御史马明衡建言获谴孟春复抗疏辨之而帝入桂萼张璁等言召见&#臣左顺门示以手&#言章圣皇太后命去本生字&#臣骇愕而璁萼列上礼官欺妄十三事且斥为朋党孟春愤甚偕九卿秦金等具疏争疏入留中于是九卿俱跪伏左顺门帝大怒孟春等停俸四月孟春累被严谴守之不变旋出为南京工部左侍郎孟春屡疏引疾至六年春始得请及明伦大典成削其籍久之卒于家隆庆初赠礼部尚书谥文简　　何天衢
按永州府志天衢字道亨号潇川弘治丙辰进士知嘉兴县擢监察御史逆瑾柄用朝臣谄附天衢耻之遂被中伤禁锢家居瑾败起天衢知河南府升陕西按察副使嘉靖初升都御史巡抚河南&#寇王堂倡乱天衢克之晋工部侍郎增禄一品留守南都迁理易州厂卒于官　　何诏
按浙江通志诏字廷纶山阴人弘治丙辰进士初任工部忤逆瑾下狱狱解出守永州刻意清修九年不调世庙在藩邸知之及嗣统一岁九迁至南京工部尚书秩满告归进太子少保　　何景明
按明外史何景明传景明字仲默信阳人八岁能诗古文弘治十一年举于乡十五年第进士授中书舍人正德改元刘瑾窃柄遂谢病归逾年瑾尽免诸在告者官景明坐罢瑾诛用李东阳荐起故秩直内阁制敕房久之进吏部员外郎擢陕西提学副使嘉靖初引疾归未几卒年三十有九景明志操耿介尚节义鄙荣利与李梦阳并有国士风　　何良俊
弟
良传

按明外史何良俊传良俊字元朗松江华亭人少笃学与弟良传并负俊才良传举进士官南京礼部郎中良俊以岁贡生入国学当路知其名用蔡羽例特授南京翰林院孔目良俊居久之意不乐遂移疾归　　何瑭按明外史何瑭传瑭字粹夫武陟人弘治十五年成进士选庶吉士刘瑾窃政一日赠翰林川扇有入而拜见者瑭时官修撰独长揖瑾怒瑭知必不为瑾所容乃累疏致仕后瑾诛复官以经筵触忌讳谪开州同知修黄陵冈堤成晋东昌府同知乞归嘉靖初起山西提学副使以父忧不起服阕起提学浙江敦本尚实士气丕变未几晋南京太常少卿历工户礼三部侍郎晋南京右都御史未几致仕里居十余年教子姓以孝弟忠信一介必严两执亲丧皆哀毁后谥文定　　何绍正
按明外史叶钊传何绍正淳安人弘治十五年进士授行人正德三年擢吏科给事中中官廖堂镇河南倚刘瑾势至奏保方面数人且擅拟迁调绍正劾之瑾以其言直责堂自陈而心甚衔绍正及冬坐颁历导驾失仪杖之阙下谪海州判官屡迁池州知府江西参政致仕　　何垕
按名山藏本行记垕新城人第进士仕程蕃知府少孤力学闻罗伦学有省日夜奋淬母丧哭毁几不能生一日病且剧所亲谓之曰君毋灭性食之肉羹半盂哽咽不能下竟却去子疾甚引医诊视第不敢离苫次抚膺曰子死矣出殡时霜重冰胶徒跣行十余里足破血流不自知也庐墓三年无识不识皆嘘唏叹悼曰孝子孝子垕居官介甚为郎时刘瑾闻垕有一古琴讽欲得之垕不与曰琴非所惜惜毁吾行耳入仕三十年萧然四壁居家无赎质之金　　何竞
按浙江通志竞字邦直萧山人父舜宾御史坐事谪戍以赦归忤令邹鲁言舜宾赦归无验械送戍所属解者掩杀于余干久之鲁迁山西佥事竞募死士数十人途中刺其双目缚送宪司奏闻鲁坐死竞编戍福宁正德改元赦还　　何伦
按名山藏本行记伦江山人居父忧哀毁忌日咨嗟涕泣如初丧事母孝谨假贷为用家虽贫俭母氏常食丰衣洁母失鸡豚阳为寻觅阴求其似者以进或笑伦迂曰鸡豚小物而使母氏挂怀便不安适盗入舍觉之不呼将取釜乃语曰请留之备吾晨炊以食吾母盗愧尽还所盗大声曰盗孝子者不祥母亡郡邑赙之葬资对使拜受终不造谢曰草土罪人周之则受何况及亲造谢公庭非其分矣　　何麟
按明外史何麟传麟沁水人为布政司吏武宗微行由大同抵太原城门闭不得入怒而还京遣中官逮守臣不启门者巡抚以下皆大惧麟请厚贿中官与俱往及抵京上疏疏入帝怒稍解廷杖六十释还余不问巡抚以下郊迎礼敬之　　何世臣
按曲阜县志世臣与侄良翰良士俱补邑庠生正德六年流贼大寇东鲁三生被胁抗义不从且晓以顺逆贼怒俱罹害　　何遵
按明外史何遵传遵字孟循江宁人举正德九年进士授工部主事榷木荆州帝将南巡遵与同官林大辂蒋山卿上疏乞罢巡幸帝怒下之诏狱复廷杖四十遵肢体尽裂越二日遂卒年三十四家贫僚友助而殓之　　何卿
按明外史何卿传卿成都卫人有志操习武事正德中嗣世职为指挥佥事以能擢筠连守备从巡抚盛应期击斩叛贼谢文礼文义世宗立论功进署都指挥佥事充左参将协守松潘嘉靖五年擢副总兵就进都督佥事进署都督同知久之以疾致仕二十三年塞上多警召卿以疾辞帝怒夺其都督命以都指挥使诣部听调遣未几寇逼畿辅命营芦沟桥松潘副总兵李爵为巡抚丘养浩劾罢诏以卿代给事中许天伦言卿贿养浩劾爵自为地帝怒褫卿及养浩官时兵事棘翁万达复荐卿还其都督佥事督东官厅军马四川白草番为乱副总兵高冈凤被劾兵部尚书路迎奏卿代之再莅松潘将士咸喜会巡抚张时畿讨擒渠恶进署都督同知卿素有威望为番人所惮先后莅镇二十四年军民戴之若慈母再以疾归三十三年倭寇海上诏卿率家众赴苏松军门明年充副总兵总理浙江及苏松海防卿蜀中名将不谙海道年已老兵与将不习竟不能有所为为巡按御史周如斗劾罢卒　　何栋
按万姓统谱栋长安人正德进士历官右都御史兵部右侍郎总督蓟辽军务栋才能干局深达经济有时名　　何孝
按名山藏本行记何孝六安人母患发背吁天愿代有神化而为医教之尝粪以试之孝尝粪神曰可愈母愈后寿九十余卒既葬庐墓天集蜜蜂六十窝足以养老人称蜂窝孝子嘉靖中旌表　　何廷仁
按明外史王守仁传何廷仁初名秦以字行改字性之雩都人廷仁和厚与人接诚意盎溢初慕陈献章后闻王守仁之学于黄弘纲守仁征桶冈诣军门谒遂师事焉嘉靖元年举于乡除新会知县政尚简易士民爱之迁南京工部主事分司仪真榷芜湖税不私一钱满考即致仕学者称廷仁善山先生　　何维柏
按明外史何维柏传维柏字乔仲南海人嘉靖十四年进士选庶吉士授御史寻引疾归久之起巡按福建二十四年疏劾大学士严嵩奸贪罪帝震怒遣官逮治士民遮道号哭维柏意气自如下诏狱廷杖除名家居二十余年隆庆改元召复官擢大理少卿迁左佥都御史进左副都御史母忧归万历初还朝历吏部左右侍郎张居正遭父丧诏吏部谕留尚书张瀚叩维柏维柏曰天经地义何可废也瀚从之而止居正怒取旨罢瀚停维柏俸三月旋出为南京礼部尚书考察自陈居正从中罢之卒谥端恪　　何迁
按万姓统谱迁字懋益德安人嘉靖辛丑进士历官刑部右侍郎记闻渊博多所超诣喜谈性命之学主于圆融应世人不能窥其际为文章耻剽贼奥邃可传诗有中唐风所著吉阳集三十卷友问四卷　　何光裕按明外史何光裕传光裕字思问梓潼人嘉靖二十年进士改庶吉士除刑科给事中屡迁兵科都给事中仇鸾之开马市也命尚书史道主之光裕与御史龚恺等劾道时帝方向鸾责光裕等借道论鸾以探朝廷杖光裕恺八十余夺俸光裕不胜杖卒隆庆初赠太常少卿恺既杖官如故终湖广副使恺字次元松江华亭人嘉靖二十六年进士　　何思
按畿辅通志思雄县人嘉靖时进士官户部郎中出守大同府抚民戢兵边郡肃乂擢巡抚副都御史望比长城以疾归用台臣荐复起抚宣云未几疾复作致仕两官开府行李萧然乡里重之　　何东序
按山西通志东序号肖山嘉靖癸丑进士历户部郎中督税临清羡余悉报出守徽州刚毅有执不畏强御工科赵格劾以酷虐诏赴部听调巡抚宋纁亟称其贤且言东序不畏强御为奸锋所中如此不雪是使节士吞声也宜留东序供职疏入吏部覆纁言是量调东序于衢州俟有后效仍不次超擢以为任事任怨者劝寻升易州监兵值大阅献诗上嘉之升都御史巡抚榆林有红山塞之捷丁内艰徒步千里庐墓三年因忤新郑归田几四十年所著盗息兵书九愚山房左右集行于世门人私谥曰文钦　　何五路
按无锡县志五路教师嘉靖丙辰夏倭至焚掠五路同众迎贼与战斩贼首阎三等数人既而败死　　何于按松溪县志嘉靖壬戌倭寇围县于奋力御倭铳伤而死　　何芳
按松溪县志芳邑人嘉靖壬戌十二月倭寇围县芳奋力御倭阵亡　　何源
按明外史何乔新传乔新五世孙源万历初为刑部右侍郎亦有清节　　何涛
按明外史何乔新传乔新五世孙涛举乡试第一授安庆府推官到官三日吏白当伏谒监司涛颦蹙曰非我所能即弃官去　　何选
按明外史何选传选字靖卿宛平人万历十一年进士除南昌知县征授御史廷臣争国本多获谴选语郑贵妃弟国泰令以朝野公论郑氏祸福恳言于贵妃俾妃自请国泰犹豫选厉色责之国泰乃入告于妃且疏请早定以释危疑帝意不怿已知出选指深衔之未几吏部拟调验封员外郎邹元标于文选疏不下选以为言帝忆前事谪湖广布政司照磨稍迁南京通政司经历刑部缺员外郎吏部拟用选帝憾未释特斥选为民天启中赠光禄少卿　　何茂先
按名山藏本行记茂先晋江人口不二价生无二色事继母至孝继母病祷神愿代继母有女与子同痘女殊沉顿为文告神愿以己子代妹之生其辞曰母年已暮生仅此女民齿方壮尚可图也竟子妹俱愈晚岁生涯疲乏资本俱失久之乃知为邻人窃去绝口不言曰言之彼无颜为人矣一日赴卧&#间栋将挠忽起行栋正挠其卧处人谓善孝所感　　何乔远
按明外史洪文衡传何乔远字孝晋江人万历十四年进士除刑部主事历礼部仪制郎中神宗欲封皇长子为王乔远力争不可坐累谪广西布政司经历以事归里居二十余年中外交荐不起光宗立召为光禄少卿移太仆天启二年进左通政光禄卿通政使五疏引疾以户部右侍郎致仕崇祯二年起南京工部右侍郎给事中卢兆龙劾其衰庸自引去乔远博览好着书尝辑明十三朝遗事为名山藏又纂闽书百五十卷颇行于世　　何熊祥
按广东通志熊祥字干宰新会人万历戊子举于乡壬辰成进士读书中秘改御史初按上谷兼督学再按闽又按三吴按南都凡疏十余上历御史冏卿廷尉少司寇擢大中丞晋大司空捐俸助饷晋南铨进贤退不肖以亲老陈乞得温旨予告侍养十余年五代同堂卒赐祭葬谥文懿　　何宗彦
按明外史何宗彦传宗彦字君美其父由金溪客随州遂家焉宗彦举万历二十三年进士累官詹事四十二年迁礼部右侍郎宗彦清修有执摄尚书事六年遇事侃侃敷奏时望甚隆会推阁臣廷臣多首宗彦独吏科给事中张延登不署名遂不获与宗彦旋乞假去光宗立即家拜礼部尚书兼东阁大学士天启元年还朝屡加少师兼太子太师吏部尚书建极殿大学士四年正月卒官赠太傅谥文毅弟宗圣由乡举历官工部主事以附魏忠贤骤加本部右侍郎崇祯初削籍论配名丽逆案　　何士晋
按明外史何士晋传士晋字武莪宜兴人父其孝得士晋晚族子利其资结党致之死继母吴氏匿士晋外家读书稍懈母辄示以父血衣士晋感厉与人言未尝有笑容万历二十六年举进士持血衣诉之官罪人皆抵法初授宁波推官擢工科给事中吏部以士晋为东林党出为浙江佥事移广西参议光宗立擢尚宝少卿迁太仆天启二年以右佥都御史巡抚广西安南入犯督将吏屡击却之四年擢兵部右侍郎总督两广军务兼巡抚广东明年四月魏忠贤大炽争梃击者率获罪御史田景新希旨诬叛臣安邦彦贿士晋十万金阻援兵遂除士晋名征贿助饷士晋愤郁而卒有司征赃急家人但输数百金产已罄会庄烈立获免复官赐恤　　何如宠
兄
如申

按明外史成基命传何如宠字康侯桐城人父思鳌栖霞知县如宠举万历二十六年进士天启时历官礼部右侍郎协理詹事府五年廷推左侍郎魏广微言如宠与左光斗同里友善遂夺职闲住崇祯元年召拜吏部右侍郎未至拜礼部尚书明年命与周延儒钱象坤俱以本官兼东阁大学士入阁辅政累加少保户部尚书武英殿大学士四年春副延儒总裁会试事竣即乞休疏九上乃允如宠操行恬雅与物无竞难进易退世尢高之十四年卒福王时赠太保谥文端兄如申官户部郎中督饷辽东有清操终浙江右布政使　　何廷魁
按明外史何廷魁传廷魁字汝谦山西威远卫人万历二十九年进士授泾县知县调宁晋迁刑部主事历归德卫辉河南知府西宁副使坐考功法复为黎平知府会辽事棘迁副使分巡辽阳及辽阳破廷魁怀印率其妾高氏金氏投井死婢仆从死者六人都司徐国全闻之亦自经公署事闻赠光禄卿再赠大理卿赐祭葬谥忠愍世荫锦衣百户国全赠恤如制　　何应瑞按曹州志应瑞字圣符号大瀛大理丞尔健子中万历庚戌进士丁父忧服阕授户部主事理河西务钞税复丁母艰起补前官税减课增商民德之报最擢知常州旋督学河南历大梁参政井陉观察擢江西臬司旋升右辖转左会己巳警至抚军勒兵赴急留守会城军兴旁午库藏空虚而一一拮据竟赖以济辛未入计召对文华殿敷奏称旨进秩副都御史出抚中州以失执政意停升仍还江藩三年完积逋十有四万五疏乞罢不得请再疏陈情乃予告且特许起复如李攀龙例无何曹绅士列状上请中外交章论荐起补粤西左布政使晋南太常卿迁工部左侍郎寻拜尚书加宫保赐玉旋遇金陵五月之变闻难即投缳卒　　何承光
按明外史何承光传承光贵州镇远人万历四十年举于乡崇祯中官夔州同知七年贼犯夔州城中仓猝无备通判推官奉节知县悉遁承光摄府事督吏民城守力竭无援城遂陷承光整冠带危坐贼入杀之赠夔州知府　　何玉成
按福清县志玉成字子纯时和人万历癸丑进士授工部虞衡司主事历员外郎出守廉州会钦州剧盗陆德真等拥众跋扈抚按建议会剿玉成独持不可乃密谕宁应龙竭力反间贼自相戕不月余二寇授首制府时粤西中丞欲开钦州道以通安南玉成力争之亡何中丞代粤东制府修旧隙竟以大计归　　何早按安庆府志早字白夫号舜如怀宁人性严介端直事母孝友弟爱万历癸丑成进士授浙江海盐令厘剔不避权势数年政简刑清乙卯分校省闱得人为盛庚辰擢南台御史所建白多大政弹劾不惮有铁面风丁卯巡视下江适珰李明道督淮漕建议民运早愤疏争之削籍去　　何腾蛟
按明外史何腾蛟传腾蛟字云从贵州黎平卫人天启元年举于乡崇祯中授南阳知县迁兵部主事进员外郎出为怀来兵备佥事调口北道才谞精敏所在见称遭母忧巡抚刘永祚荐其贤乞夺情任事腾蛟不可固辞归服除起淮徐兵备佥事讨平土寇部内晏然十六年拜右佥都御史巡抚湖广明年五月福王立八月福王命加腾蛟兵部右侍郎兼抚湖南寻以故官总督湖广四川云南贵州广西军务明年左良玉举兵反邀腾蛟偕行不可腾蛟急解印付家人令速走将自刭为良玉部将拥去良玉欲与同舟不从乃置之别舟以副将四人守之舟至汉阳门乘间跃入江漂十余里渔舟救之起则汉前将军关壮缪侯庙前也家人怀印者亦至腾蛟乃从宁州转浏阳抵长沙集诸属吏堵引锡傅上瑞严起恒章旷周大启吴晋锡等痛哭盟誓分士马舟舰糗粮各任其一兵势稍振而是时良玉已死唐王聿键自立于福州王居南阳时素知腾蛟贤委任益至李自成毙于九宫山其将刘体仁郝摇旗等以众无主议归腾蛟腾蛟以书召之抚降众数十万唐王大喜立拜东阁大学士兼兵部尚书封定兴伯令规取江西及南都既出师赴湘阴而聿键被执死腾蛟闻王死大恸厉兵保境如平时已闻永明王立乃稍自安王寻以腾蛟为武英殿大学士加太子太保兵逼湘阴腾蛟不能守走衡州长沙湘阴并失卢鼎时守衡州而张先璧兵突至鼎不能抗鼎走永州先璧遂挟腾蛟走祁阳又间道走辰州腾蛟脱还走永州甫至鼎部将复大掠腾蛟与侍郎严起恒走白牙议进兵会宝庆守将王进才弃城走他守将皆溃所至空城腾蛟大骇檄马进忠由益阳出长沙期诸将毕会而亲诣忠贞营邀李赤心入衡携吏卒三十人往将至闻其军已东即尾之至湘潭湘潭空城也赤心不能守而去腾蛟乃入居之徐勇引军入勇腾蛟旧部将也劝腾蛟降腾蛟大叱勇遂拥之去绝食七日乃杀之永明王赠中湘王谥文烈官其子文瑞佥都御史　　何源澄
按邹县志源澄隰州知州珠之孙也天性孝友膂力过人明天启二年妖贼攻城源澄时年十七负八十八岁病祖并护父母引绳缒城而下行数里遇贼源澄持铁力斗复遇一贼识其祖指谓贼众曰弱孙负耋祖殊可悯乃释之夜大雨结草覆其祖晓又遇贼千余人源澄负祖立道傍诉曰此吾老祖病父也盍留我以全一家卒免于难至济宁双足疮泡大如钱肉中棘刺百余处若罔觉者　　何楷
按明外史何楷传楷字元子漳州镇海卫人生有异质读书过目不忘举天启五年进士值魏忠贤乱政不谒选而归崇祯时授户部主事进员外郎改刑科给事中屡迁工科都给事中杨嗣昌柄政楷言嗣昌夺情入阁自请素服角带及视事吉服烂然立诸辅首臣恐天下士民有以窥辅臣浅深也忤旨贬二秩为南京国子监丞就迁礼部郎中母忧归服阕廷臣交荐至十七年正月召令入京甫闻命都城已陷楷至南京福王用王铎荐超擢户部右侍郎督理钱法命兼工部右侍郎南都破楷走杭州从唐王入闽擢户部尚书郑芝龙鸿逵兄弟横甚郊天时称疾不出楷言礼莫大于郊二勋臣不陪祀无人臣礼王奖其风节命掌都察院事鸿逵扇殿上楷呵止之两人益怒楷知不为所容连请告去途遇盗截其一耳芝龙使部将杨耿为之也后漳州破抑郁而卒楷博综&#书寒暑勿辍尢邃于经学　　何可纲
按明外史何可纲传可纲辽东人天启中为守备典袁崇焕宁远道中军廉勇善抚士卒六年宁远被围佐崇焕有功进都司佥书明年迁参将署宁远副将事崇祯元年巡抚毕自肃令典中军及崇焕再出镇复以副总兵典其中军加都督佥事以春秋二防功再进右都督二年冬京师被兵与祖大寿从崇焕入卫数有功已崇焕下吏即偕大寿东溃复与归朝明年永平滦州失守可纲连战破其城论功加太子太保左都督四年筑城大凌河命可纲偕大寿护版筑工甫竣兵来攻可纲等坚守不下久之粮尽援绝大寿及诸将皆欲降独可纲不从十月二十有八日大寿令二人掖出城外杀之可纲颜色不变亦不出一言含笑而死　　何天衢
按明外史何天衢传天衢字升宇阿迷州人有勇略土酋普名声招为头目使驻三乡崇祯三年名声反谋出三路兵至昆明会战令天衢自维摩平入以炮手三百人助之天衢慨然曰此大丈夫报国之秋也吾岂为逆贼用哉坑杀炮手数十人率众归附署维摩州同知名声已陷弥勒闻大惧急撤两路兵归巡抚王伉上其事授为守备及名声死妻万氏代领其众屡攻天衢天衢屡挫之录功进参将十一年擢副总兵万氏赘沙定洲为&#益以南安兵且厚贿黔国公用事者令毁天衢天衢请兵饷皆不应贼悉力攻之食尽举家自焚死　　何刚
按明外史史可法传何刚字&#人上海人崇祯三年举于乡见海内大乱日讲求济世事好交天下豪俊十七年正月疏陈选练灭贼诸策帝壮其言即擢刚职方主事募兵金华甫出都都城即陷驰还其乡先是贼逼京师刚友陈子龙夏允彝将联海舟达天津为缓急用募卒二千人至是令刚统率寻进本司员外郎以其兵属史可法可法大喜刚亦以遇知己誓同生死马士英恶可法并恶刚出为遵义知府可法垂涕曰子去吾更谁仗刚亦泣曰刚誓与此城存亡安敢违公逾月而扬州被围佐可法拒守城破投井死　　何燮
按明外史何燮传燮字中理晋江人举于乡历知灵山桂东二县崇祯中为亳州知州未几山东河南土寇迭至燮战卢家庙生擒贼魁二人抚降者数千人十五年二月李自成陷河南居民尽室逃城空不能守贼至执燮欲降之骂不屈断足剖&#而死　　何复按明外史何复传复字见元平度人举崇祯七年进士授高县知县有却贼功忤上官被劾谪戍后廷臣多论荐起英山知县迁工部主事进员外郎十七年二月擢保定知府时李自成陷山西遣伪副将军刘万亮由固关东犯畿辅震动及真定游击谢嘉福杀巡抚徐标反遣使迎贼人情益汹汹复闻之兼程而驰或沮以寇迫不顾既入城即登城分门守三月二十四日贼火箭中城西北楼复焚死一时武臣死事者守备则张大同与子之坦力战死指挥则文运昌刘洪恩戴世翳刘元靖吕九章吕一照李一广中军则杨儒秀镇抚则管民治千户则杨仁政李尚忠纪勋赵世贵刘本源侯继先张守道百户则刘朝卿刘悦周守正王好善强忠武王尔祉把总则郝国忠申锡皆殉城死　　何炳
按明外史卢谦传崇祯八年正月贼陷霍丘训导何炳死之　　何弘仁
按浙江通志弘仁字仲渊山阴人崇祯丁丑进士知建平高要二县寻授御史两京没弘仁投于台之白峰下死而复苏有土人负之入陶介山削发苦行死　　何三杰按邵阳县志三杰定州人崇祯十三年判郡十五年署邵阳县献贼陷城执至衡阳衣带间藏舍生取义四字见贼不屈赴水死　　何一中
按畿辅通志一中清苑人城破死之
　　何大同
按安庆府志大同字于野郡廪生壬午流寇猝至被执大同不从遂杀之　　何霖
按安庆府志霖郡庠生素负气骨城溃被执骂贼撄怒剚刃独惨　　何大衢
按武冈州志大衢拔选任彭山知县刚劲好义御寇而死守封疆舍生而忠同巡远武阳有纪其绩者　　何元秀按陕西通志元秀麟游庠生并弟敏秀崇祯末兄弟捐生脱父于难　　何光岳
按畿辅通志光岳清苑生员明末殉城死


　罗姓部列传二
　　元
　　罗璧
按元史罗璧传璧字仲玉镇江人父大义为宋将璧年十三而孤长从朱&#孙入蜀累官武翼大夫利州西路马步军副总管&#孙移荆湖璧从之至江陵右丞阿里海牙领军下江陵璧从&#孙降授宣武将军管军千户招收淮军讨歙寇有功领本州安抚事至元五年升明威将军管军总管镇金山居四年海盗屏绝徙镇上海督造海舟六十艘两月而毕十九年用丞相伯颜言初通海道漕运抵直沽以达京城立运粮万户三而以璧与朱清张瑄为之乃首部漕舟由海洋抵杨村不数十日入京师进怀远大将军管军万户兼管海道运粮二十四年加昭勇大将军二十五年升昭毅大将军同知淮西道宣慰司事请两淮荒闲之田给贫民耕垦三年而后量收其入从之岁得粟数十万斛升镇国上将军海北海南道宣慰使都元帅大德三年除饶州路总管改广东道宣慰使都元帅除都水监改正奉大夫奉命括两淮屯田得疾归镇江而卒年六十六子坤载　　罗景庄
按江西通志景庄万安人应武举为参军兵马使从曾元裕追寇黄梅大捷改招讨使隶都统郑畋元戎下巢寇殄平进都头行营骁骑将军吉虔二州有警遂授敕镇抚　　罗良
按长汀县志良元至正间以平漳寇功授长汀尉升福建右丞兼广东道宣慰司都元帅特授资政大夫进封晋国公陈有定有据闽之志良移书责之有定怒攻漳良迎战马岐山死之其弟屯田万户罗三亦骂贼死妻陈自尽子安宾将兵救父亦自刎壮士从死者百余人　　罗仕显
按广东通志仕显奇之孙袭武德将军廉州路同知至正间督战船会高琼廉等郡官兵剿海寇战死于石港　　罗明远
按江西通志明远庐陵人至正间徐寿辉陷吉州路明远起义兵复之时贼至吉官兵失守明远率敢死士巷战杀贼数百贼却而明远死焉郡人立庙祀之　　罗长卿按安乡县志长卿举人至正辛未为襄阳路总管倪文俊僭据长卿力为保障时兵荒民不聊生一县之中蒙其赈贷而全活者甚众　　罗惟远
按江西通志惟远永丰人元季盗起杀掠与友张光远建议欲歼之寇知率众执惟远去授纸笔使写首谋者惟远瞋目视之大书一死字贼反接于树窍其腹惟远嚼齿三日大詈而后气绝　　明
　　罗复仁
按明外史罗复仁传复仁吉水人少嗜学通天文书陈友谅辟为翰林院编修已见友谅非帝王器遁去太祖取九江复仁来谒留置左右从破友谅于鄱阳赍蜡书谕降江西未下诸郡授中书谘议从围武昌太祖欲招陈理降以复仁故友谅臣也遣入城谕理理即率官属出降迁国子助教擢编修洪武三年置弘文馆以复仁为学士在帝前率意陈得失尝操南音帝顾喜其质直呼为老实罗而不名寻乞致仕已又召至京师留三月遣还乡以寿终　　罗性
按明外史杨卓传卓泰和人同邑罗性字子理博学有行谊洪武初举于乡授德安同知秩满赴京坐擅用枣木染军衣谪戍西安四方老师宿儒在西安者数十人吴人邹奕曰合吾辈所读书庶几罗先生之半年七十卒　　罗观
按万姓统谱观字用宾桐庐人洪武中游太学有声选署陕西按察使事后擢宁国府同知永乐初历升广东按察使在任以清慎称　　罗承勋
按滋阳县志承勋江西南昌人洪武十八年从鲁王檀之藩邸为护卫指挥佥事累封明威将军其子孙家滋阳仕宦不绝　　罗永焘
按醴泉县志永焘任浙江都司断事三十五年壬午靖难兵至不屈死之　　罗义
按山西通志义山西人清远卫戍卒也建文时加兵燕邸义诣阙上书乞息兵讲和又上燕王书曰昔日武王崩成王幼周公叔父也而辅相焉管叔流言以间王室周公诛之殿下聪明英武博通经史今之周公也宜以周公之心为心谨守燕土则天下以为周公之圣复生于今日矣又谓古之夷齐以国相让隐于首阳山矧圣贤欲成天下之事必先明逆顺之理成败之势祸福之机又得天道之宜人心之安然后可殿下以藩国敌朝廷如遂其愿臣实羞之书上忤旨下狱文皇即位义归附以为兵科给事中升湖广布政司左参议入为鸿胪寺卿　　罗亨信
按明外史罗亨信传亨信字用实东莞人永乐二年进士改庶吉士授工科给事中出视江浙水灾进吏科右给事中坐累谪交址为吏居九年仁宗嗣位用荐召为御史核通州仓储巡按畿内清军山西皆有声英宗立超擢右佥都御史练兵平凉正统二年蒋贵讨阿台朵尔只伯逗遛亨信请治其罪明年进兵大破之亨信以参赞功进秩一等先是遭父丧夺情至是令归葬还朝改命巡抚宣府大同进右副都御史巡抚如故土木变作有议弃宣府城者亨信仗剑坐城下令曰出城者斩人心始定也先奉车驾至城南传命启门亨信登城语曰奉命守城不敢擅启闭也先乃去以守边劳进左副都御史景泰元年年逾七十乞致仕不许入京陛见辞益力乃许焉归八年卒　　罗汝敬
按江西通志汝敬名肃吉水人永乐进士入为庶吉士历修撰兼侍讲仁宗时建言十五事剀切忠鲠宣宗即位交址逆命进汝敬工部右侍郎往谕交人引咎使还出督两浙漕运奏减荒田税粮时值陕西屯田为势豪侵夺汝敬奉命往按之首劾贪将复屯田仓庾充足奏立饷运法以纾民力置河渠官以兴水利　　罗通
按明外史罗通传通字学古吉水人永乐十年进士授御史巡按四川三殿灾极陈时政阙失忤旨出为交址清化知州宣德元年黎利反贼方围化通与指挥打忠坚守乘间出破贼杀伤甚众贼久攻不下令降将蔡福说降通登陴大骂贼知城不可拔引去宣宗大奖劳之改户部员外郎出理宣府军饷正统初迁兵部郎中从尚书王骥整饬甘肃边务以贪淫事为骥所觉骥遣通奏边情即疏通罪下狱谪广西容山闸官已调东莞河泊所官景帝监国以于谦荐起兵部员外郎守居庸关俄进郎中帝即位进右副都御史景泰元年召入参赞京营军务兼理院事于谦以山西近寇请遣大臣往镇杨洪亦乞重臣护军转饷大同帝以命通通本谦所举而每事抵牾人由是不直通二年冬召还仍赞军务东宫改建加太子少保四年进右都御史通好大言遇人辄谈兵自陈杀贼功求世袭武职为给事中王竑所劾帝释不罪英宗复位又自陈创谋迎驾同入南城为石亨等所蔽乃授其二子所镇抚天顺三年致仕归卒　　罗绮
按明外史罗绮传绮磁州人宣德五年进士授御史有能名正统中参赞宁夏军务逾年当代还军民请命复任寻擢大理右寺丞劾指挥任信总兵黄真信真倚王振势讦绮且言绮詈宦官为老奴以激怒振振大怒令马顺锻炼成狱谪戍辽东景帝立用金濂荐召复故官进右少卿副李实使瓦剌上皇驾还以劳擢刑部左侍郎已代寇深镇松潘在镇七年威名甚震天顺初召为左副都御史御史张鹏杨瑄劾石亨亨谓绮与右都御史耿九畴使之并下狱降广西参政绮未赴会磁州同知龙约自京还与绮言天子仍宠宦官绮微笑云朝廷失政致吾辈降黜怨家告之帝大怒立捕下吏籍其家坐死家属戍边妇女没入浣衣局宪宗立赦为民还其资产　　罗绅
按江西通志绅字尚训宜春人宣德末年贡先任四川盐亭知县成化年间复任广东石康县八年流贼陷城父子三人死节　　罗琥
按茶陵州志琥懋之子以楷书选入中书录文武官诰敕正统中授南阳通判改衢州府会剧贼充斥琥以身率兵驻遂昌获其党三十人进南京户部郎中尚书阙命署掌部事诸司受令焉　　罗如墉
按江西通志如墉字本崇庐陵人正统进士授行人己巳扈驾北征及土木败绩遂死之景泰间诏旌其忠录一子入太学　　罗佛童
按瓯宁县志佛童字均善有胆力重然诺正统戊辰与冯宣等协力拒贼明年随征高阳遇贼陷阵死　　罗明按江西通志明字元亮崇仁人景泰甲戌进士除御史巡视浙江盐课风采凛然改广西按察佥事时蛮獠寇宾州明率民兵格战捷闻赐敕奖谕　　罗璟
按明外史柯潜传罗璟字明仲泰和人同知子理曾孙也天顺末进士及第授编修英宗实录成进修撰预修宋元通鉴纲目直经筵进洗马孝宗为太子出阁简侍讲读母丧归璟与尚书尹旻子侍讲龙同娶于孔氏学士彭华尹直欲因璟以交于龙父璟拒之二人由是衔璟久之廷议旻罪华令李孜省指璟为旻党调南京礼部员外郎孝宗嗣位王恕等言璟才乃授福建提学副使弘治五年召为南京祭酒久之卒　　罗伦
按明外史罗伦传伦字彝正吉安永丰人家贫樵牧挟书诵不辍年十四即授徒以资亲养及为诸生志圣贤学居父母丧逾大祥始食盐酪成化二年廷试对策万余言直斥时弊名震都下擢进士第一授翰林修撰逾二月大学士李贤奔丧毕奉诏还朝伦诣贤沮之不听乃上疏疏入谪福建市舶司副提举贤卒以大学士商辂言召复原职改南京居二年引疾归遂不复出伦为人刚正严于律己义所在毅然必为于富贵名利泊如也卒年四十八嘉靖初从御史唐龙请追赠左春坊谕德谥文毅学者称一峰先生　　罗明按延平府志明字文昭南平人登成化二年进士第授河南道监察御史奉敕清理浙江盐法均徭戢横巡按广西行部所至宪度严整境内肃清还掌道事适有内批命镇守贡珍禽异鸟明奏止之京城灾异迭见陈言修省迁陕西按察司副使奉敕抚治汉中丁内艰起复仍副陕宪迁本司按察使值岁旱条上救荒十二事上多采行迁云南左布政使未逾年擢都察院右副都御史奉敕巡抚甘肃多所建白尢尽心于学校弘治己酉东路有小警且有诏录囚徒明旧苦中烦至是以劳复作遂卒遣官谕祭　　罗&#
按云南通志&#字用诚临安卫人成化丙戌进士为刑部郎中出知桂林府时西延阳洞诸蛮出劫兴全&#简练民兵潜扼山口蹑杀几尽诸蛮敛迹　　罗秉忠按名山藏勋封记顺义伯罗秉忠父困即来沙河卫指挥永乐中讨平肃州叛回哈喇马牙升都督同知二年以征阿台朵儿功升千户累功升指挥十年调平山卫十四年征辰沅擒苗酋韦同烈升都督同知天顺初升都督赐姓成化三年充游击征贵州有功四年封伯流禄千石十六年卒予谥　　罗鉴
按长沙县志鉴茶陵人世居长邑成化戊戌进士授南京刑科给事中转户科弘治初上疏言三事上嘉纳之擢广东参议历四川布政迁右副都御史督苏松粮储刘瑾索赂弗附遂落职瑾败起巡抚寻致政归　　罗&#
按明外史罗&#传&#字景鸣南城人博学好古文务为奇奥年四十困诸生输粟入国学成化末领京闱乡试第一明年举进士选庶吉士授编修益肆力古文秩满进侍读正德初迁南京太常少卿进本寺卿擢南京吏部右侍郎遇事严谨僚属畏惮七年冬考绩赴都遂引疾致仕归宁王宸濠慕其名遣使馈&#避之深山及叛&#已病驰书守臣约讨贼事未举而卒嘉靖初赐谥文肃学者称圭峰先生　　罗循
按明外史罗洪先传洪先父循进士历兵部武选郎中会考选武职有指挥二十余人素出刘瑾门循罢其管事瑾怒骂尚书王敞敞惧归部趣易奏循退迟之数日而瑾败敞乃谢循循历知镇江淮安二府徐州兵备副使咸有声　　罗贤
按山西通志贤字大用清源人弘治庚戌进士授福建道御史值亲讣音至即日就道时乡亲有罚金于官者捐钗与之自是人不敢私嘱服阕奉命巡茶疏其夙弊议为轻久计至今称便复上便宜十事按河南贪污望风解组有真阎罗之称　　罗柔
</div>
    <div class="pagination">
<a href="氏族典卷诸姓部_page294.html">上一页</a><span>...</span><a href="氏族典卷诸姓部_page290.html">290</a><a href="氏族典卷诸姓部_page291.html">291</a><a href="氏族典卷诸姓部_page292.html">292</a><a href="氏族典卷诸姓部_page293.html">293</a><a href="氏族典卷诸姓部_page294.html">294</a><span class="current-page">295</span><a href="氏族典卷诸姓部_page296.html">296</a><a href="氏族典卷诸姓部_page297.html">297</a><a href="氏族典卷诸姓部_page298.html">298</a><a href="氏族典卷诸姓部_page299.html">299</a><a href="氏族典卷诸姓部_page300.html">300</a><span>...</span><a href="氏族典卷诸姓部_page296.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
