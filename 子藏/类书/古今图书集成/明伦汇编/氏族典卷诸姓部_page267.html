<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 267 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 267 页/共 899 页
  </h1>
  <div class="content">
   焉姓
焉见姓苑
　　烟姓
烟见姓苑
　　卷姓
卷县名见姓苑
　　鄟姓
鄟鲁附庸国以国为氏又去邑为专又作鱄
　　川姓
川见姓苑
　　传姓
传见姓苑
　　掾姓
掾见姓苑
　　滇姓
滇州名见姓苑
　　眠姓
眠见姓苑
廖用贤尚友录
　　颛姓
颛颛臾之后
按神仙传有
太元女颛顼和

　萧姓部列传三
　　梁
　　萧宏
按梁书临川静惠王宏传临川静惠王宏字宣达太祖第六子也长八尺美须眉容止可观齐永明十年为卫军庐陵王法曹行&amp;#军迁太子舍人时长沙王懿镇梁州为魏所围明年给宏精兵千人赴援永至魏军退迁骠骑晋安王主簿寻为北中郎桂阳王功曹史高祖义师下宏至新林奉迎拜辅国将军建康平迁西平郎将中护军领石头戍军事天监元年封临川郡王寻为使持节散骑常侍都督扬南徐州诸军事后将军扬州刺史三年加侍中进号中军将军四年高祖诏北伐以宏为都督南北兖北徐青冀豫司霍八州北讨诸军事六年迁骠骑将军开府仪同三司司徒领太子太傅八年为使持节都督扬南徐二州诸军事司空扬州刺史其年冬以公事左迁骠骑大将军未拜迁使持节都督扬徐二州诸军事扬州刺史十二年迁司空十五年春所生母陈太妃寝疾宏与母弟南平王伟侍疾并衣不解带及太妃薨水浆不入口者五日寻起为中书监骠骑大将军固辞弗许十七年夏以公事左迁侍中中书将军行司徒其年冬迁侍中中书监司徒普通元年迁使持节都督扬南徐州诸军事太尉扬州刺史二年改创南北郊以本官领起部尚书事竟罢七年三月以疾累表自陈诏许解扬州四月薨时年五十四赠侍中大将军扬州牧谥曰靖惠宏性宽和笃厚在州二十余年未尝以吏事按郡县时称其长者宏有七子正仁正义正德正则正立正表正信世子正仁为吴兴太守有治能天监十年卒谥曰哀世子无子高祖诏以罗平侯正立为世子宏薨正立表让正义为嗣高祖嘉而许之改封正立为建安侯卒子贵嗣正义先封平乐侯正德西丰侯正则乐山侯正立罗平侯正表封山侯正信武化侯　　萧秀
按梁书安成康王秀传安成康王秀字彦达太祖第七子也年十二所生母吴太妃亡秀母弟始兴王憺时年九岁并以孝闻秀弱冠为著作佐郎累迁后军法曹行&amp;#军太子舍人高祖义师至新林秀自拔赴军高祖以秀为辅国将军冠军长史南东海太守镇京口建康平仍为使持节都督南徐兖二州诸军事南徐州刺史天监元年封安成郡王京口自崔慧景作乱累被兵革民户流散秀招怀抚纳惠爱大行仍值年饥以私财赡百姓所济活甚多二年征领石头戍军加散骑常侍三年进号右将军五年加领军中书令六年出为使持节都督江州诸军事平南将军江州刺史迁都督荆湘雍益宁南北梁秦州九州诸军事平西将军荆州刺史其年迁号安西将军十一年征为侍中中卫将军领宗正卿石头戍事十三年复出为使持节散骑常侍都督郢司霍三州诸军事安西将军郢州刺史十六年迁使持节都督雍梁南北秦四州郢州之竟陵司州之随郡诸军事镇北将军宁蛮校尉雍州刺史十七年春行至竟陵之石梵薨时年四十四册赠侍中司空谥曰康　　萧伟
按梁书南平元襄王伟传南平元襄王伟字文达太祖第八子也幼清警好学齐世起家晋安镇北法曹行&amp;#军府迁骠骑转外兵义师起南康王承制板为冠军将军留行雍州开府事义师发后州内储备及人皆虚竭魏兴太守裴师仁齐兴太守颜僧都并据郡不受命举兵将袭雍州伟与始兴王憺遣兵要击大破之州境以安巴东太守萧慧训子&amp;#及巴西太守鲁休烈起兵逼荆州尚书仆射夏侯详议征兵雍州伟乃割州府将吏配始兴王憺往赴之憺既至&amp;#等皆降和帝诏以伟为使持节都督雍梁南北秦四州郢州之竟陵司州之随郡诸军事宁蛮校尉雍州刺史寻加侍中进号镇北将军天监元年加散骑常侍进督荆宁二州封建安郡王四年徙都督南徐州诸军事南徐州刺史五年至都改为抚军将军丹阳尹六年迁使持节都督扬南徐二州诸军事右军将军扬州刺史未拜进号中权将军七年以疾表解州改侍中中抚军知司徒事九年迁护军石头戍军事其年出为使持节散骑常侍都督江州诸军事镇南将军江州刺史十一年以本号加开府仪同三司其年复以疾陈解十二年征为中抚将军以疾不拜十三年改为左光禄大夫十五年所生母陈太妃寝疾伟及临川王宏侍疾并衣不解带及太妃薨毁顿过礼水浆不入口累日十七年高祖以建安土瘠改封南平郡王迁侍中左光禄大夫开府仪同三司普通五年进号镇卫大将军中大通元年以本官领太子太傅四年迁中书令大司马五年薨时年五十八赠侍中太宰王如故谥曰元襄　　萧恢
按梁书鄱阳忠烈王恢传鄱阳忠烈王恢字弘达太祖第九子也幼聪&amp;#年七岁能通孝经论语义发擿无所遗既长美风表涉猎史籍齐隆昌中明帝作相以恢为宁远将军引为骠骑法曹行&amp;#军明帝即位东宫建为太子舍人累迁北中郎外兵&amp;#军前军主簿宣武之难逃在京师高祖义兵至恢于新林奉迎以为辅国将军时三吴多乱高祖命出顿破冈建康平还为冠军将军右卫将军天监元年为侍中前将军领石头戍军事封鄱阳郡王二年出为使持节都督南徐州诸军事征卤将军南徐州刺史四年改授都督郢司二州诸军事后将军郢州刺史七年进号云麾将军督霍州八年复进号平西将军十年征为侍中护军将军石头戍军事领宗正卿十一年出为使持节都督荆湘雍益宁南北梁南北秦九州诸军事平西将军荆州刺史十三年迁散骑常侍都督益宁南北秦沙七州诸军事镇西将军益州刺史十七年征为侍中安前将军领军将军十八年出为使持节散骑常侍都督荆湘雍梁益宁南北秦八州诸军事征西将军开府仪同三司荆州刺史普通五年进号骠骑大将军七年九月薨于州时年五十一诏赠侍中司徒王如故谥曰忠烈　　萧憺
按梁书始兴忠武王憺传始兴忠武王憺字僧达太祖第十一子也数岁所生母吴太妃卒憺哀感傍人齐世弱冠为西中郎法曹行&amp;#军迁外兵&amp;#军义师起南康王承制以憺为冠军将军西中郎谘议&amp;#军迁相国从事中郎和帝立以憺为给事黄门侍郎时巴东太守萧慧训子&amp;#等及巴西太守鲁休烈举兵逼荆州尚书仆射夏侯详议征兵雍州南平王伟遣憺赴之是冬高祖平建业明年春和帝将发江陵诏以憺为使持节都督荆湘益宁南北秦六州诸军事平西将军荆州刺史未拜天监元年加安西将军封始兴郡王七年慈母陈太妃薨水浆不入口六日居丧过礼高祖优诏勉之使摄州任是冬诏征以本号还朝八年为平北将军护军将军领石头戍事寻迁中军将军中书令俄领卫尉卿憺性劳谦降意接士常与宾客连榻而坐时论称之是秋出为使持节散骑常侍都督南北兖徐青冀五州诸军事镇北将军南兖州刺史九年迁都督益宁南梁南北秦沙六州诸军事镇西将军益州刺史开立学校劝课就业十四年迁都督荆湘雍宁南梁南北秦七州诸军事镇右将军荆州刺史十八年征为侍中中抚将军开府仪同三司领军将军普通三年十一月薨时年四十五追赠侍中司徒骠骑将军谥曰忠武　　萧景
按梁书萧景传景字子昭高祖从父弟也八岁居丧以毁闻既长好学才辩能断齐建武中除晋安王国左常侍迁永宁令政为百城最还为骠骑行&amp;#军永元二年以长沙宣武王懿勋除步兵校尉是冬宣武王遇害景亦逃难高祖义师至以景为宁朔将军行南兖州军事中兴二年迁督南兖州诸军事辅国将军监南兖州高祖践阼封吴平县侯仍为使持节都督北兖徐青冀四州诸军事冠军将军南兖州刺史景居州清恪有威裁明解吏职文案无壅下不敢欺吏人畏敬如神天监四年王师北伐景帅众出淮阳进屠宿豫丁母忧诏起摄职五年班师除太子右卫率迁辅国将军卫尉卿七年迁左骁骑将军寻出为使持节督雍梁南北秦郢州之竟陵司州之随郡诸军事信武将军宁蛮校尉雍州刺史景到州修营城垒申警边备理辞讼劝农桑州内清肃十一年征右卫将军领石头戍军事十二年复为使持节督南北兖北徐青冀五州诸军事信威将军南兖州刺史十三年征为领军将军直殿省知十州损益事景为人雅有风力长于辞令其在朝廷为众所瞻仰十五年加侍中十七年以安右将军监扬州在州尢称明断十八年累表陈解高祖未之许明年出为使持节散骑常侍都督郢司霍三州诸军事安西将军郢州刺史复有能名普通四年卒于州时年四十七诏赠侍中中抚军开府仪同三司谥曰忠子励嗣　　萧昌
按梁书萧景传昌字子建景第二弟也齐豫章末为晋安王左常侍天监初除中书侍郎出为豫章内史五年加宁朔将军六年迁持节督广交越桂四州诸军事辅国将军平越中郎将广州刺史七年进号征远将军九年分湘州置衡州以昌为持节督广州之绥建湘州之始安诸军事信武将军衡州刺史坐免十三年起为散骑侍郎寻以本官兼宗正卿其年出为安右长史累迁太子中庶子通直散骑常侍昌为人亦明悟然性好酒酒后多过为有司所劾入留京师十七年卒时年三十九岁子伯言　　萧昂
按梁书萧景传昂字子明景第三弟也天监初累迁司徒右长史出为轻车将军监南兖州征为琅邪彭城二郡太守复以轻车将军出为广州刺史普通二年为散骑常侍信威将军四年转散骑侍郎中领军太子中庶子出为吴兴太守大通二年征为仁威将军卫尉卿寻为侍中兼领军将军中大通元年为领军将军二年封湘阴县侯出为江州刺史大同元年卒时年五十三谥曰恭　　萧昱
按梁书萧景传昱字子贞景第四弟也天监初除秘书郎累迁太子舍人洗马中书舍人中书侍郎志愿边州高祖以其轻脱无威望抑而不许迁给事黄门侍郎表解职坐免官因此杜门绝朝觐普通五年坐于宅内铸钱为有司所奏下廷尉徙临海郡行至上虞有敕追还且令受菩萨戒昱既至恂恂尽礼改意蹈道持戒又精洁高祖甚嘉之以为招远将军晋陵太守下车励名迹除烦苛明法宪严于奸吏优养百姓旬日之间郡中大化俄而暴疾卒诏赠湘州刺史谥曰恭　　萧灵钧
按梁书萧景传高祖从父尚之尚之子灵钧仕齐广德令高祖义师至行会稽郡事高祖即位封东昌县侯子謇嗣　　萧统
按梁书昭明太子传昭明太子统字德施高祖长子也母曰丁贵嫔天监元年立为皇太子太子生而聪睿三岁受孝经论语五岁遍读五经悉能讽诵五年五月庚戌始出居东宫太子性仁孝自出宫恒思恋不乐高祖知之每五日一朝多便留永福省或五日三日乃还宫十四年正月朔旦高祖临轩冠太子于太极殿太子美姿貌善举止读书数行并下过目皆忆普通七年贵嫔有疾太子还永福省朝夕侍疾衣不解带及薨步从丧还宫至殡水浆不入口每哭辄恸绝高祖遣人劝逼日止一溢不尝菜果之味体素壮腰带十围至是减削过半每入朝士庶见者莫不下泣太子自加元服高祖便使省万几明于庶事纤毫必晓未尝弹纠一人平断法狱多所全宥天下皆称仁性宽和容众喜愠不形于色引纳才学之士赏爱无倦出宫二十余年不畜声乐普通中大军北讨京师谷贵太子因命菲衣减&amp;#每霖雨积雪遣腹心左右周行闾巷视贫困家有流离道路密加振赐太子孝谨天至每入朝未五鼓便守城门开东宫虽燕居内殿一坐一起恒向西南面台宿被召当入危坐达旦三年三月寝疾恐贻高祖忧敕参问辄自力手书启及稍笃左右欲启闻犹不许曰云何令至尊知我如此恶因便呜咽四月乙巳薨时年三十一高祖幸东宫临哭尽哀诏敛以衮冕谥曰昭明所著文集二十卷又撰古今典诰文言为正序十卷五言诗之善者为英华集二十卷文选三十卷　　萧综
按梁书豫章王综传豫章王综字世谦高祖第二子也天监三年封豫章郡王五年出为使持节都督南徐州诸军事仁威将军南徐州刺史寻进号北中郎将十年迁都督郢司霍三州诸军事云麾将军郢州刺史十三年迁安右将军领石头戍军事十五年迁西中郎将兼护军将军又迁安前将军丹阳尹十六年复为北中郎将南徐州刺史普通二年入为侍中镇右将军置佐史初其母吴淑媛自齐东昏宫得幸于高祖七月而生综宫中多疑之者及淑媛宠衰怨望遂陈疑似之说故综怀之既长有才学善属文高祖御诸子以礼朝见不甚数综怨不见知每高祖有敕疏至辄忿恚形于颜色群臣莫敢言者于别室祠齐氏七庙又微服至曲阿拜齐明帝陵然犹无以自信闻俗说以生者血沥死者骨渗即为父子综乃私发齐东&amp;#墓出骨沥臂血试之并杀一男取其骨试之皆有验自此常怀异志四年出为使持节都督南兖兖徐青冀五州诸军事平北将军南兖州刺史闻齐建安王萧宝寅在魏遂使人入北与之相知会大举北伐六年魏将元法僧以彭城降高祖乃令综都督众军镇于彭城与魏将安丰王元延明相持高祖以连兵既久虑有衅生敕综退军综惧南归则无因复与宝寅相见乃与数骑夜奔于延明魏以为侍中太尉高平公丹阳王综乃改名缵字德文追为齐东昏服斩衰于是有司奏削爵土绝属籍改其姓为悖氏俄有诏复之封其子直为永新侯大通二年萧宝寅在魏据长安反综自洛阳北遁将赴之为津吏所执魏人杀之时年四十九　　萧绩
按梁书南康简王绩传南康简王绩字世谨高祖第四子天监八年封南康郡王出为轻车将军领石头戍军事十年迁使持节都督南徐州诸军事南徐州刺史进号仁威将军十六年征为宣毅将军领石头戍军事十七年出为使持节都督南北兖徐青冀五州诸军事南兖州刺史在州着称进号北中郎将普通四年征为侍中云麾将军领石头戍军事五年出为使持节都督江州诸军事江州刺史征授安右将军寻加护军大通三年薨年二十五谥曰简　　萧续
按梁书庐陵威王续传庐陵威王续字世欣高祖第五子天监八年封庐陵郡王十年拜轻车将军南彭城琅琊太守十三年转会稽太守十六年为都督江州诸军事云麾将军江州刺史普通元年征为宣毅将军领石头戍军事续少英果膂力绝人驰射游猎应发命中三年为使持节都督南徐梁秦沙四州诸军事西中郎将南徐州刺史七年加宣毅将军中大通三年又为使持节都督雍梁秦沙四州诸军事平北将军宁蛮校尉雍州刺史四年迁安北将军大同元年为使持节都督江州诸军事安南将军江州刺史三年征为护军将军领石头戍军事五年为骠骑将军开府仪同三司又出为使持节都督荆郢司雍西北秦梁巴华九州诸军事荆州刺史中大同二年薨年四十四谥曰威长子安嗣　　萧纶
按梁书邵陵携王纶传邵陵携王纶字世调高祖第六子也少聪颖博学善属文尢工尺牍天监十三年封邵陵郡王出为宁远将军琅琊彭城二郡太守迁轻车将军会稽太守十八年征为信威将军普通元年领石头戍军事寻为江州刺史五年以西中郎将权摄南兖州坐事免官夺爵七年拜侍中大通元年复封爵寻加信威将军中大通元年为丹阳尹四年为侍中宣惠将军扬州刺史以侵渔细民少府丞何智通以事启闻纶知之令客戴子高于都巷刺杀之智通子诉于阙下坐免为庶人顷之复封爵大同元年为侍中云麾将军七年出为使持节都督郢定霍司四州诸军事平西将军郢州刺史迁为安前将军丹阳尹中大同元年出为镇东将军南徐州刺史太清二年进位中卫将军开府仪同三司侯景构逆加征讨大都督率众讨景大破之贼稍引却安南侯骏以数十骑驰之贼回拒骏骏部乱贼因逼大军军遂溃纶乃奔还京口三年春纶复入援进位司空台城陷奔禹穴大宝元年纶至郢州刺史南平王恪让州于纶纶不受乃上纶为假黄钺都督中外诸军事时元帝围河东王誉于长沙既久内外断绝纶闻其急欲往救之为军粮不继遂止元帝闻其强盛遣王僧辩帅舟师一万以逼纶纶军溃遂与子确等走武昌复收散卒屯于齐昌侯景将任约使铁骑二百袭纶纶无备又败走定州定州刺史田龙祖迎纶纶以龙祖荆镇所任惧为所执复归齐昌行至汝南西魏所署汝南城主李素者纶之故吏闻纶败开城纳之纶乃修浚城池收集士卒将攻竟陵西魏安州刺史马岫报于西魏西魏遣大将军杨忠仪同侯几通率众赴焉二年二月忠等至汝南纶婴城自守后李素中流矢卒城乃陷忠等执纶纶不为屈遂害之时年三十三后世祖追谥曰携　　萧纪
按梁书武陵王纪传武陵王纪字世询高祖第八子也少勤学有文才属辞不好轻华甚有骨气天监十三年封为武陵郡王历位宁远将军琅邪彭城二郡太守轻车将军丹阳尹出为会稽太守寻以其郡为东扬州仍为刺史加使持节东中郎将征为侍中领石头戍军事出为宣惠将军江州刺史征为使持节宣惠将军都督扬南徐二州诸军事扬州刺史寻改授持节都督益梁等十三州诸军事安西将军益州刺史大同十一年授散骑常侍征西大将军开府仪同三司初天监中震太阳门成字曰绍宗梁位唯武王解者以为武王者武陵王也于是朝野属意焉及太清中侯景乱纪不赴援高祖崩后纪乃僭号于蜀改年曰天正立子圆照为皇太子圆正为西阳王圆满竟陵王圆普南谯王圆肃宜都王太清五年夏四月纪率军东下至巴郡以讨侯景为名将图荆陕世祖与纪书喻意纪不从命报书如家人礼庚申纪将侯睿率众缘山将规进取任约谢答仁与战破之既而陆纳平诸军并西赴纪遣乐奉业至江陵论和缉之计世祖知纪必破拒而不许景戍巴东民符升徐子初等斩纪硖口及其第三子圆满俱杀之时年四十六有司奏请绝其属籍世祖许之赐姓饕餮氏　　萧业按梁书长沙嗣王业传长沙嗣王业字静旷高祖长兄懿之子也幼而明敏识度过人仕齐为著作郎太子舍人宣武之难与二弟藻象俱逃匿高祖既至乃赴于军以为宁朔将军中兴二年除辅国将军南琅邪清河二郡太守天监二年袭封长沙王征为冠军将军量置佐史迁秘书监四年改授侍中六年转散骑常侍太子右卫率迁左骁骑将军寻为中护军领石头戍军事七年出为使持节都督南兖兖徐青冀五州诸军事仁威将军南兖州刺史八年征为护军九年除中书令改授安后将军镇琅琊彭城二郡领南琅琊太守十年征为安右将军散骑常侍十四年复为护军领南琅琊彭城镇牙琅琊复征中书令出为轻车将军湘州刺史业性敦笃所在留惠深信因果笃诚佛法普通三年征为散骑常侍护军将军四年改为侍中金紫光禄大夫七年薨时年四十八谥曰元有文集行于世子孝俨嗣　　萧藻
按梁书长沙嗣王业传藻字靖艺兀王弟少立名行志操清洁齐永元初释褐著作佐郎天监元年封西昌县侯出为持节都督益宁二州诸军事冠军将军益州刺史州民焦僧护聚众数万据郫樊作乱藻平之进号信威将军九年征为太子中庶子十年为左骁骑将军领南琅邪太守入为侍中藻性谦退不求闻达善属文辞尤好古体出为使持节都督雍梁秦三州竟陵随二郡诸军事仁威将军宁蛮校尉雍州刺史十二年征为使持节都督南兖兖徐青冀五州诸军事兖州刺史频莅数镇民吏称之征为太子詹事普通三年迁领军将军加侍中六年为军师将军北伐涡阳辄班师为有司所奏免官削爵土七年起为宗正卿八年复封爵寻除左卫将军领步兵校尉大通元年迁侍中中护军时涡阳始降乃以藻为使持节北讨都督征北大将军镇于涡阳二年为中权将军金紫光禄大夫置佐史加侍中中大通元年迁护军将军三年为中将军太子詹事出为丹阳尹高祖每叹曰子弟并如迦叶吾复何忧迦叶藻小名也入为安左将军尚书左仆射加侍中大同五年迁中卫将军开府仪同三司中书令藻性恬静门庭闲寂宾客罕通自遭家祸恒布衣蒲席不食鲜禽高祖每以此称之出为使持节督南徐州刺史侯景乱藻遣长子彧率兵入援及城开加散骑常侍大将军景遣其仪同萧邕代之据京口藻因感气疾不自疗或劝奔江北藻曰不能诛剪逆贼正当同死朝廷安能投身异类欲保余生因不食累日薨年六十七　　萧伯游
按梁书永阳嗣王伯游传永阳嗣王伯游字士仁美风神善言元理天监元年四月诏曰兄子伯游虽年识未弘意尚粗可浙东奥区宜须抚莅可督会稽东阳新安永嘉临海五郡诸军事辅国将军会稽太守二年袭封永阳郡王五年薨时年二十三谥曰恭　　萧元简按梁书衡阳嗣王元简传衡阳嗣王元简字熙远高祖第四弟畅之子畅仕齐至太常封江陵县侯卒天监元年追赠侍中骠骑大将军开府仪同三司封衡阳郡王谥曰宣元简三年袭封除中书郎迁会稽太守十三年入为给事黄门侍郎出为持节都督广交越三州诸军事平越中郎将广州刺史还为太子中庶子迁使持节都督郢司霍三州诸军事信武将军郢州刺史十八年正月卒于州谥曰孝子俊嗣　　萧象按梁书桂阳嗣王象传桂阳嗣王象字世翼长沙宣武王第九子也初叔父融仕齐至太子洗马永元中宣武之难融遇害高祖平京邑赠给事黄门侍郎天监元年加散骑常侍抚军大将军封桂阳郡王谥曰简无子乃诏象为嗣袭封爵象容止闲雅善于交游事所生母以孝闻起家宁远将军丹阳尹到官未几简王妃薨去职服阕复授明威将军丹阳尹象生长深宫始亲庶政举无失德朝廷称之出为持节督司霍郢三州诸军事征远将军郢州刺史寻迁湘衡二州诸军事轻车将军湘州刺史除中书侍郎俄以本官行石头戍军事转给事黄门侍郎兼领军又以本官兼宗正卿寻迁侍中太子詹事未拜改授持节督江州诸军事信武将军江州刺史以疾免寻除太常卿加侍中迁秘书监领步兵校尉大同二年薨谥曰敦子慥嗣　　萧正德
按梁书临贺王正德传临贺王正德字公和临川靖惠王第三子也少粗险不拘礼节初高祖未有男养之为子及高祖践极便希储贰后立昭明太子封正德为西丰侯自此怨望恒怀不轨普通六年以黄门侍郎为轻车将军置佐史顷之遂逃奔于魏有司奏削封爵七年又自魏逃归高祖不之过也复其封爵仍除征卤将军中大通四年为信武将军吴郡太守征为侍中抚军将军置佐史封临贺郡王又加左卫将军而凶暴日甚招聚亡命侯景知其有奸心乃密令诱说厚相要结正德大喜及景至江正德潜运空舫诈称迎荻以济景焉朝廷未知其谋犹遣正德守朱雀航景至正德乃引兵与景俱进景推正德为天子改年为正平元年景为丞相台城没复太清之号降正德为大司马正德有怨言景闻之虑其为变矫诏杀之　　萧机
按梁书安成康王秀传秀子机字智通天监二年除安成国世子六年为宁远将军会稽太守还为给事中普通元年袭封安成郡王其年为太子洗马迁中书侍郎二年迁明威将军丹阳尹三年迁持节督湘衡桂三州诸军事宁远将军湘州刺史大通二年薨于州时年三十机美姿容善吐纳博学强记然而好弄尚力远士子近小人为州专意聚敛无治绩及将葬有司请谥高祖诏谥曰炀子操嗣　　萧推
按梁书安成康王秀传秀子南浦侯推字智进少清敏好属文深为太宗所赏普通六年以王子例封历宁远将军淮南太守迁轻车将军晋陵太守给事中太子洗马秘书丞出为戎昭将军吴郡太守所临必赤地大旱吴人号旱母焉侯景之乱守东府城贼设楼车尽锐攻之推随方抗拒频击挫之至夕东北楼主许郁华启关延贼城遂陷推握节死之　　萧恭
按梁书南平元襄王伟传伟子恭字敬范天监八年封衡山县侯恭起家给事中迁太子洗马出为督齐安等十一郡事宁远将军西阳武昌二郡太守征为秘书丞迁中书郎监丹阳尹转衡州刺史母忧去职寻起为云麾将军湘州刺史恭善解吏事所在见称而性尚华侈尢好宾友以雍州蛮文道拘引魏寇诏恭赴援仍除持节仁威将军宁蛮校尉雍州刺史百姓立碑颂德先高祖以雍为边镇运数州之粟以实储仓恭后多取官米赡给私宅为荆州刺史庐陵王所启由是免官削爵数年不叙用侯景乱卒于城中时年五十三诏特复本封世祖追赠侍中左卫将军谥曰僖世子静字安仁有美名号为宗室后进有文才而笃志好学历官太子舍人东宫领直迁丹阳尹丞给事黄门侍郎深为太宗所爱赏太清三年卒赠侍中　　萧范
按梁书鄱阳忠烈王恢传恢世子范字世仪温和有器识起家太子洗马秘书郎历黄门郎迁卫尉卿每夜自巡警高祖嘉其劳苦出为益州刺史征为领军将军侍中范虽无学术而以筹略自命复出为使持节都督雍梁东益南北秦五州诸军事镇北将军雍州刺史范作牧莅民甚得时誉抚循将士尽获欢心太清元年大举北伐以范为使持节征北大将军督汉北征讨诸军事寻迁安北将军南豫州刺史侯景败于涡阳退保寿阳乃改范为合州刺史镇合肥及景围京邑范遣世子嗣与裴之高等入援迁开府仪同三司进号征北将军京城不守范乃弃合肥出东关请兵于魏魏人据合肥竟不出师助范范乃溯流西上军于摐阳遣信告寻阳王寻阳要还九江欲共治兵西上范得书大喜乃引军至湓城既商旅不通信使距绝范数万之众皆无复食人多饿死范恚发背薨时年五十二世子嗣字长引容貌丰伟腰带十围性骁果有胆略能倾身养士皆得其死力范之薨也嗣犹据晋熙城中食尽士乏绝景遣任约来攻嗣躬擐甲胄出垒拒之中流矢卒于阵　　萧颖达
按梁书萧颖达传颖达兰陵人齐光禄大夫赤斧第五子也少好勇使气起家冠军兄颖胄齐建武末亦为西中郎外兵&amp;#军俱在西府齐季多难颇不自安会东&amp;#遣辅国将军刘山阳为巴西太守道过荆州密敕颖胄袭雍州颖胄闭斋定议杀山阳传首高祖且以奉南康王之议来告高祖许焉和帝即位以颖胄为假节侍中尚书令领吏部尚书都督行留诸军事镇军将军荆州刺史留卫西朝以颖达为冠军将军义师起巴东太守萧惠训子&amp;#巴西太守鲁休烈弗从举兵侵荆州颖胄自以职居上将不能拒制&amp;#等忧愧发疾而卒和帝赠颖胄丞相义师初颖达弟颖孚自京师出亡南归至庐陵起兵得数百人颖达闻之假颖孚节督庐陵豫章临川南康安成五郡军事冠军将军庐陵内史颖孚进据西昌东&amp;#遣安西太守刘希祖拒之颖孚不能自立复奔长沙在道绝粮后因食过饱而卒建康城平高祖以颖达为前将军丹阳尹上受禅诏颖胄封巴东郡开国公赠颖孚右卫将军加颖达散骑常侍以公事免及大论功赏封颖达吴昌县侯寻为侍中改封作唐县侯迁征卤将军太子左卫率转散骑常侍左卫将军俄复为侍中卫尉卿出为信威将军豫章内史迁使持节都督江州诸军事江州刺史顷之征为通直散骑常侍右骁骑将军九年迁信威将军右卫将军卒年三十四追赠侍中中卫将军谥曰康子敏嗣　　萧琛
按梁书萧琛传琛字彦瑜兰陵人祖僧珍宋廷尉卿父惠训太中大夫琛少而朗悟有纵横才辩起家齐太学博士时王俭当朝琛年少未为俭所识负其才气欲候俭时俭宴于乐游苑琛乃着虎皮靴策桃枝杖直造俭坐俭与语大悦俭为丹阳尹辟为主簿举为南徐州秀才累迁司徒记室永明九年为通直散骑侍郎迁司徒右长史出为晋熙王长史行南徐州事还兼少府卿尚书左丞高祖定京邑引为骠骑谘议领录事迁给事黄门侍郎梁台建为御史中丞天监元年迁庶子出为宣城太守征为卫尉卿俄迁员外散骑常侍三年除太子中庶子散骑常侍九年出为宁远将军平西长史江夏太守寻迁安西长史南郡太守母忧去官又丁父艰起为信武将军护军长史俄为贞毅将军太尉长史出为信威将军东阳太守迁吴兴太守普通元年征为宗正卿迁左民尚书领南徐州大中正太子右卫率徙度支尚书左骁骑将军领军将军转秘书监后军将军迁侍中大通二年为金紫光禄大夫加特进中大通元年为云麾将军晋陵太守以疾自解改授侍中特进金紫光禄大夫卒年五十二诏赠本官加云麾将军谥曰平子　　萧子恪按梁书萧子恪传子恪字景冲兰陵人齐豫章文献王嶷第二子也永明中以王子封南康县侯年十二和从兄司徒竟陵王高松赋卫军王俭见而奇之初为宁朔将军淮陵太守建武中迁辅国将军吴郡太守及司马王敬则反子恪弃郡奔归明帝以子恪为太子中庶子东&amp;#即位迁秘书监领右军将军俄为侍中中兴二年迁辅国谘议&amp;#军天监元年降爵为子除散骑常侍领步兵校尉以疾不拜徙为光禄大夫俄为司徒左长史寻出为永嘉太守还除光禄卿秘书监出为明威将军零陵太守十七年入为散骑常侍辅国将军普通元年迁宗正卿三年迁都官尚书四年转吏部六年迁太子詹事大通二年出为宁远将军吴郡太守三年卒于郡舍时年五十二诏赠侍中中书令谥曰恭子恪少涉学颇属文子瑳亦知名太清中官至吏部郎避乱东阳后为盗所害　　萧子范按梁书萧子恪传子范字景则子恪第六弟也齐永明十年封祁阳县侯拜太子洗马天监初降爵为子除后军记室&amp;#军复为太子洗马俄迁司徒主簿丁所生母忧去职子范有孝性居丧以毁闻服阕又为司徒主簿累迁丹阳尹丞太子中舍人出为建安太守还除大司马南平王户曹属从事中郎王爱文学士子范偏被恩遇府中文笔皆使草之王薨子范迁宣惠谘议&amp;#军护军临贺王正德长史正德为丹阳尹复为正德信威长史领尹丞历官十余年不出藩府常以自慨寻复为宣惠武陵王司马不就仍除中散大夫迁光禄廷尉卿出为戎昭将军始兴内史还除大中大夫迁秘书监太宗即位召为光禄大夫加金章紫绶以逼贼不拜其年遇疾卒时年六十四贼平后世祖追赠金紫光禄大夫谥曰文二子滂确&amp;#少有文章滂官至尚书殿中郎中军宣城王记室先子范卒确太清中历官宣城王友司徒右长史贼平后赴江陵因没关西　　萧子显
按梁书萧子恪传子显字景阳子恪第八弟也幼聪慧七岁封宁都县侯永元末以王子例拜给事中天监初降爵为子累迁安西外兵仁威记室&amp;#军司徒主簿太尉录事子显伟容貌身长八尺好学工属文累迁太子中舍人建康令邵陵王友丹阳尹丞中书郎守宗正卿出为临川内史还除黄门郎中大通二年迁长兼侍中高祖雅爱子显才又嘉其容止吐纳每御筵侍坐偏顾访焉三年以本官领国子博士迁国子祭酒又加侍中五年迁吏部尚书大同三年出为仁威将军吴兴太守至郡未几卒时年四十九诏赠侍中中书令及葬请谥手诏恃才傲物宜谥曰骄　　萧子云按梁书萧子恪传子云字景乔子恪第九弟也年十二齐建武四年封新浦县侯自制拜章便有文彩天监初降爵为子以晋代无全书留心撰着书成表奏之诏付秘阁子云性沉静不乐仕进年三十方起家为秘书郎迁太子舍人累迁北中郎外兵&amp;#军晋安王文学司徒主簿丹阳尹丞时湘东王为京尹深相赏好迁北中郎庐陵王谘议&amp;#军兼尚书左丞大通元年除黄门郎俄迁轻车将军兼司徒左长史二年入为吏部三年迁长兼侍中大通元年转太府卿三年出为贞威将军临川内史在郡以和理称民吏悦之还除散骑常侍俄复为侍中大同二年迁员外散骑常侍国子祭酒领南徐州大中正顷之复为侍中七年出为仁威将军东阳太守中大同元年还拜宗正卿太清元年复为侍中国子祭酒领南徐州大中正二年侯景寇逼子云逃民间三年三月宫城失守东奔晋陵馁卒于显灵寺僧房年六十三　　萧子晖
按梁书萧子恪传子恪弟子晖字景光少涉书史亦有文才起家员外散骑侍郎迁南中郎记室出为临安令性恬静寡嗜好迁安西武陵王谘议带新繁令随府转仪同从事中骑长史卒　　萧洽
按梁书萧介传洽字宏称介从父兄也父惠基齐吏部尚书有重名洽幼敏寤年七岁诵楚辞略上口及长好学博涉亦善属文齐永明中为国子生举明经起家著作佐郎迁西中郎外兵&amp;#军天监初为前军鄱阳王主簿尚书郎迁太子中舍人出为南徐州中从事还除司空从事中郎为建安内史坐事免久之起为护军长史北中郎谘议&amp;#军迁太府卿司徒临川王司马普通初拜员外散骑常侍兼御史中丞以公事免顷之为通直散骑常侍二年迁散骑常侍出为招远将军临海太守为政清平不尚威猛民俗便之还拜司徒左长史六年卒官时年五十五　　萧介
按梁书萧介传介字茂镜兰陵人父惠蒨齐左民尚书介少颖悟有器识博涉经史善属文齐永元末释褐著作佐郎天监六年除太子舍人八年迁尚书金部郎十二年转主客郎出为吴令甚着声绩湘东王闻介名思共游处表请之普通三年乃以介为湘东王谘议&amp;#军大通二年除给事黄门侍郎大同二年武陵王为扬州刺史以介为府长史在职清白为朝廷所称出为始兴太守境内肃清七年征为少府卿寻加散骑常侍会侍中阙高祖曰我门中久无此职宜用萧介为之介博物强识应对左右多所匡正高祖甚重之迁都官尚书中大同二年辞疾致事高祖优诏不许终不肯起乃遣谒者仆射魏祥就拜光禄大夫年七十三卒于家第三子允初以兼散骑常侍聘魏还为太子中庶子后至光禄大夫　　萧&amp;#素
按梁书萧&amp;#素传&amp;#素兰陵人也早孤贫为叔父惠休所收恤起家为齐司徒法曹行参军迁著作佐郎太子舍人尚书三公郎永元末为太子洗马梁台建高祖引为中尉骠骑记室参军天监初为临川王友复为太子中舍人丹阳尹丞初拜高祖赐钱八万&amp;#素一朝散之亲友又迁司徒左西属南徐州治中性静退少嗜欲好学能清言荣利不关于口喜怒不形于色居职任情通率不自矜高征为中书侍郎辞不就因还山宅独居屏事无子八年卒亲故迹其事行谥曰贞文先生　　萧几
按梁书萧几传几字德元齐曲江公遥欣子也年十岁能属文早孤有弟九人并皆稚小几恩爱笃睦闻于朝野性温和与物无竞清贫自立好学善草隶书释褐著作佐郎庐陵王文学尚书殿中郎太子舍人掌管记迁庶子中书侍郎尚书左丞末年专尚释教为新安太守郡多山水特其所好适性游履遂为之记卒于官子为字元专亦有文才仕至太子舍人永康令　　萧靡
按梁书萧颖达传颖达兄颖胄子靡袭巴东公位至中书郎早卒　　萧瑳
按梁书萧子恪传子恪子瑳官至吏部郎为盗所害　　萧序按梁书萧子恪传子恪弟子显子序少知名太清中历官太子家令中庶子并掌管记及乱于城内卒　　萧恺按梁书萧子恪传子恪弟子显子恺初为国子生对策高第州又举秀才起家秘书郎选太子中舍人王府主簿太子洗马父忧去职服阕复除太子洗马迁中舍人并掌管记累迁宣城王文学中书郎太子家令又掌管记恺才学誉望时论以方其父迁吏部郎太清二年迁御史中丞顷之侯景寇乱恺于城内迁侍中寻卒官时年四十四　　萧特
按梁书萧子恪传子恪弟子云子特字世达早知名善草隶历官著作佐郎太子舍人宣惠主簿中军记室出为海盐令坐事免年二十五先子云卒　　萧励
按万姓统谱励字文约梁天监初迁宣城内史郡多猛兽常为人患及励在任兽暴为息道不拾遗男女异路徙广州刺史　　萧立
按万姓统谱立南兰陵人年十七射策甲科仕梁自廷尉评再迁殿中侍御史文学政事为台阁领袖　　萧映按尚友录映字文明梁普通二年为吴兴太守郡累不稔大通三年野谷生武康凡二十二处自此丰穰映制嘉谷颂以闻中诏称美　　萧修
按尚友录修字世和梁武帝时为梁州刺史秋遇蝗修躬至田所深自咎责功曹史琅琊王廉劝修捕之修曰此由刺史无德所致捕之何益言毕忽有飞鸟千群蔽日而至食虫遂尽　　萧文琰
按尚友录文琰与丘令江洪并以文称梁竟陵王夜集令赋诗四韵刻烛一寸文琰曰烧一寸烛而四韵成何难之有乃与江洪共叩铜钵响绝而诗就　　萧贲按尚友录贲竟陵王子良之孙有文才善书画尝于扇上图山水咫尺之间便觉万里矜慎不传自娱而已初侯景破台城湘东王绎淹留不进时贲为记室参军以绎不早下心非之尝与绎双陆食子未下贲因讽曰殿下都无下意绎深衔之及得敕绎又欲旋师贲曰景以人臣举兵向阙今若放兵童子能斩之矣大王以十万之众未见贼而退奈何绎不悦后以他事被杀　　萧嗣
按尚友录嗣字长引性骁果有胆略侯景遣任约攻嗣时贼众方盛咸劝且止嗣按剑叱之曰今日之战萧嗣效命死节之秋也及战遇流矢中颈不许拔箭手杀数人贼退方拔之应时气绝　　萧大器
按梁书哀太子传哀太子大器字仁宗太宗嫡长子也普通四年五月丁酉生中大通三年封宣城郡王寻为侍中中卫将军大同四年授使持节都督扬徐二州诸军事中军大将军扬州刺史太清二年侯景寇京邑&amp;#太子为台内大都督三年太宗即位立为皇太子大宝二年八月贼景废太宗将害太子时贼党称景命召太子太子方讲老子将欲下床而刑人掩至太子颜色不变徐曰久知此事嗟其晚耳刑者欲以衣带绞之太子曰此不能见杀乃指系帐竿下绳命取绞之而绝时年二十八太子性宽和兼神用端嶷在于贼手每不屈意贼以太子有器度每常惮之恐为后患故先及祸承圣元年追谥哀太子　　萧大心按梁书浔阳王大心传浔阳王大心字仁恕幼而聪朗善属文中大通四年以皇孙封当阳公大同元年出为使持节都督郢南北司定新五州诸军事轻车将军郢州刺史七年征为侍中兼石头戍军事太清元年出为云麾将军江州刺史二年侯景寇京邑大心招集士卒赴援宫阙三年城陷上甲侯萧韶南奔宣密诏加散骑常侍进号平南将军大宝元年封浔阳王景将任约略地至于湓城大心遣司马韦质拒战败绩时帐下犹有勇士千余人咸说往建州以图后举大心未诀其母陈淑容不行大心乃止遂与约和二年秋遇害时年二十九　　萧大临
按梁书南海王大临传南海王大临字仁宣大同二年封宁国县公少而敏慧年十一遭左夫人忧哭泣毁瘠以孝闻后入国学明经射策甲科拜中书侍郎迁给事黄门侍郎十一年为长兼侍中出为轻车将军琅邪彭城二郡太守侯景乱为使持节宣惠将军屯新亭俄又征还屯端门都督城南诸军事时议者皆劝收外财物拟供赏赐大临独曰物乃赏士而牛可犒军命取牛得千余头城内赖以飨士大宝元年封南海郡王出为使持节都督扬南徐二州诸军事安南将军扬州刺史又除安东将军吴郡太守二年秋遇害于郡时年二十五　　萧大连
按梁书南郡王大连传南郡王大连字仁靖少俊爽能属文举止风流雅有巧思妙达音乐兼善丹青大同二年封临城县公七年与南海王俱入国学射策甲科拜中书侍郎十年迁给事黄门侍郎转侍中寻兼石头戍军事太清元年出为使持节轻车将军东扬州刺史侯景入寇京师大连率众四万来赴及台城没援军散复还扬州三年会稽山贼田领群聚党数万来攻大连命中兵&amp;#军张彪击斩之大宝元年封为南郡王景仍遣其将赵伯超刘神茂来讨大连设备以待之会将留异以城应贼大连弃城走至信安为贼所获侯景以为轻车将军行扬州事迁平南将军江州刺史大连既迫贼手恒思逃窜事未果二年秋遇害时年二十五　　萧大春
按梁书安陆王大春传安陆王大春字仁经少博涉书记天性孝谨体貌伟腰带十围大同六年封西丰县公拜中书侍郎后为宁远将军知石头戍军事侯景内寇大春奔京口随邵陵王入援战于钟山为贼所获京城既陷大宝元年封安陆郡王出为使持节云麾将军东扬州刺史二年秋遇害时年二十二　　萧大雅按梁书浏阳公大雅传浏阳公大雅字仁风大同九年封浏阳县公少聪警美姿仪特为高祖所爱太清三年京城陷贼已乘城大雅犹命左右格战贼至渐众乃自缒而下因发愤感疾薨时年十七　　萧大庄
按梁书新兴王大庄传新兴王大庄字仁礼大同九年封高唐县公大宝元年封新兴郡王出为使持节都督南徐州诸军事宣毅将军南徐州刺史二年秋遇害时年十八　　萧大钧
按梁书西阳王大钧传西阳王大钧字仁辅性厚重不妄戏弄大宝元年封西阳郡王出为宣惠将军丹阳尹二年监扬州至秋遇害时年十三　　萧大威
按梁书武宁王大威传武宁王大威字仁容美风仪眉目如画大宝元年封武宁郡王二年出为信威将军丹阳尹其年秋遇害时年十三　　萧大球
按梁书建平王大球传建平王大球字仁珽大宝元年封建平郡王性明惠夙成初侯景围京城高祖素归心释教每发誓愿恒云若有众生应受诸苦悉衍身代当时大球年甫七岁闻而惊谓母曰官家尚尔儿安敢辞乃六时礼佛亦云凡有众生应获苦报悉大球代受其早慧如此二年出为轻车将军兼石头戍军事其年秋遇害时年十一　　萧大昕
按梁书义安王大昕传义安王大昕字仁朗年四岁母陈夫人卒便哀慕毁&amp;#有若成人及高祖崩大昕奉慰太宗呜咽不能自胜左右见之莫不掩泣大宝元年封义安郡王二年出为宁远将军琅邪彭城二郡太守未之镇遇害时年十一　　萧大挚
按梁书绥建王大挚传绥建王大挚字仁瑛幼雄壮有胆气及京城陷乃叹曰大丈夫会当灭贼属奶媪惊掩其口曰勿妄言祸将及大挚笑曰祸至非由此言大宝元年封绥建郡王二年为宁远将军遇害时年十岁　　萧方等
按梁书忠壮世子方等传忠壮世子方等字实相世祖长子也母曰徐妃少聪敏有俊才善骑射尤长巧思性爱林泉特好散逸初徐妃以嫉妒失宠方等意不自安世祖闻之又忌方等方等益惧会高祖欲见诸王长子世祖遣方等入侍行至繇水值侯景乱世祖召之方等启曰昔申生不爱其死方等岂顾其生世祖省书叹息知无还意乃配步骑一万使援京都贼每来攻方等必身当矢石宫城陷方等归荆州收集士马甚得众和世祖始叹其能谓徐妃曰若更有一子如此吾复何忧徐妃不答垂泣而退世祖忿之因疏其秽行榜于大合方等入见益以自危时河东王为湘州刺史不受督府之令方等乃乞征之世祖许焉拜为都督南讨至麻溪河东王率军逆战方等击之军败遂溺死时年二十二世祖追思其才赠侍中中军将军扬州刺史谥曰忠壮世子　　萧方诸
按梁书贞惠世子方诸传贞惠世子方诸字智相世祖第二子母王夫人幼聪警博学明老易善谈元风彩清越辞辩锋生特为世祖所爱拜为中抚军以自副又出为郢州刺史镇江夏以鲍泉为行事防遏下流时世祖遣徐文盛督众军与侯景将任约相持未决方诸恃文盛在近不恤军政日与鲍泉蒱酒为乐侯景知之乃遣其将宋子仙率轻骑数百从间道袭之城遂陷子仙执方诸以归王僧辩军至蔡洲景遂害之世祖追赠侍中大将军谥曰贞惠世子　　萧方矩
按梁书愍怀太子方矩传愍怀太子方矩字德规世祖第四子也初封南安县侯太清初为使持节督湘郢桂宁成合罗七州诸军事镇南将军湘州刺史寻征为侍中中卫将军世祖承制拜王太子改名元良承圣元年十一月丙子立为皇太子及西魏师陷荆城太子与世祖同为魏人所害太子聪颖颇有世祖风而凶暴猜忌敬帝承制追谥愍怀太子　　萧誉
按梁书河东王誉传河东王誉字重孙昭明太子第二子也普通二年封枝江县公大通三年改封河东郡王除宁远将军石头戍军事出为琅邪彭城二郡太守还除侍中轻车将军置佐史出为南中郎将湘州刺史未几侯景寇京邑誉率军入援至青草湖台城没有诏班师誉还湘镇时世祖军于武城新除雍州刺史张缵密报世祖曰河东起兵岳阳聚米共为不逞将袭江陵世祖甚惧因步道间还遣谘议周弘直至誉所督其粮众誉曰各自军府何忽隶人前后使三反誉并不从世祖大怒乃遣世子方等征之反为誉所败死又令信州刺史鲍泉讨誉并与书陈示祸福许其迁善誉不答修浚城池为拒守计誉焚长沙郭邑徙居民于城内鲍泉度军围之誉幼而骁勇兼有胆气能抚循士卒甚得众心及被围既久虽外内断绝而备守犹固后世祖又遣领军将军王僧辩代鲍泉攻誉僧辩筑土山以临城内日夕苦攻矢石如雨城中将士死伤者大半誉窘急乃潜装海船将溃围而出会其麾下将慕容华引僧辩入城斩之传首荆镇世祖反其首以葬焉　　萧会理
按梁书南康简王绩传绩子会理字长才少聪慧好文史年十一而孤十五拜轻车将军湘州刺史领石头戍军事迁侍中兼领军将军寻除宣惠将军丹阳尹置佐史出为使持节都督南北兖州徐青冀东徐谯七州诸军事平北将军南兖州刺史太清二年侯景围京邑台城陷侯景遣前临江太守董绍先以高祖手敕召会理至京景以为侍中司空兼中书令虽在寇手每思匡复潜布腹心要结壮士时范阳祖皓斩绍先据广陵城起义期以会理为内应皓败辞相连及景矫诏免会理官犹以白衣领尚书令是冬景往晋熙京师虚弱会理复与柳敬理谋举大事于时百姓厌贼咸思用命后事不果遇害　　萧通理
按梁书南康简王绩传绩子通理字季英生十旬而简王薨至三岁而能言见内人分散涕泣相送通理问其故或曰此简王宫人丧毕去尔通理便号泣悲不自胜服阕后见高祖又悲泣不自胜高祖为之流涕大同八年为建安县侯性慷慨慕立功名博览多识有文才太清中侯景内寇乂理聚宾客数百赴南兖州随兄会理入援及城陷又随会理还广陵因入齐为质乞师行二日会侯景遣董绍先据广陵遂追会理因为所获还京会祖皓起兵乂理奔长芦收军得千余人其左右有应贼者因间会理其众遂骇散为景所害时年二十一　　萧坚
按梁书邵陵携王纶传纶长子坚字长白大同元年以例封汝南侯善草隶性颇庸短侯景围城坚屯太阳门终日蒱饮不抚军政吏士有功未尝申理疫疠所加亦不存恤士咸愤怨太清三年三月坚书佐董勋华白昙朗寻以绳引贼登楼遂陷坚遇害　　萧确
按梁书邵陵携王纶传纶子确字仲正少骁勇有文才大同二年封为正阶侯后徙封永安常在第中习骑射学兵法时人皆以为狂除秘书丞太子中舍人钟山之役确苦战所向披靡诸将服其壮勇及侯景乞盟确在外虑为后患启求召确入城诏乃召为南中郎将广州刺史确知此盟多贰城必沦没因欲南奔携王闻之逼确使入确犹不肯携王大怒确于是流涕而出遂入城及景背盟复围城城陷高祖使确为慰劳文确既出见景景爱其膂力恒令在左右携王遣人密导确确谓使者曰侯景轻佻可一夫力致确不惜死正欲手刃之但未得其便卿还启家王愿勿以为念也事未遂而为贼所害　　萧孝俨
按梁书长沙嗣王业传业子孝俨字希庄聪慧有文射策甲科除秘书郎太子舍人从幸华林园于座献相风乌华光殿景阳山等颂其文甚美高祖深赏异之普通元年薨时年二十三谥曰章子&amp;#嗣
　铫姓部汇考
廖用贤尚友录
　　铫姓
铫颍川见姓苑


　颠姓部列传
　　周
　　颠颉
按左传僖公二十三年晋公子重耳之及于难也晋人伐诸蒲城蒲城人欲战重耳不可遂奔狄从者狐偃赵衰颠颉魏武子司空季子及曹曹共公闻其骈胁浴薄而观之僖负羁之妻曰吾观晋公子之从者皆足以相国若以相夫子必反其国反其国必得志于诸侯得志于诸侯而诛无礼曹其首也子盍蚤自贰焉乃馈盘飧置璧焉公子受飧返璧二十八年二月晋侯围曹三月丙午入曹数之以其不用僖负羁而乘轩者三百人也且曰献状令无入僖负羁之宫而免其族报施也魏犨颠颉怒曰劳之不图报于何有爇僖负羁氏魏犨伤于胸公欲杀之而爱其材使问且视之病将杀之魏犨束胸见使者曰以君之灵不有宁也距跃三百曲踊三百乃舍之杀颠颉以徇于师

　饶姓部汇考
郑樵通志
　　平声
饶氏见姓苑
&lt;/div&gt;
    &lt;div class="pagination"&gt;
&lt;a href="氏族典卷诸姓部_page266.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page262.html"&gt;262&lt;/a&gt;&lt;a href="氏族典卷诸姓部_page263.html"&gt;263&lt;/a&gt;&lt;a href="氏族典卷诸姓部_page264.html"&gt;264&lt;/a&gt;&lt;a href="氏族典卷诸姓部_page265.html"&gt;265&lt;/a&gt;&lt;a href="氏族典卷诸姓部_page266.html"&gt;266&lt;/a&gt;&lt;span class="current-page"&gt;267&lt;/span&gt;&lt;a href="氏族典卷诸姓部_page268.html"&gt;268&lt;/a&gt;&lt;a href="氏族典卷诸姓部_page269.html"&gt;269&lt;/a&gt;&lt;a href="氏族典卷诸姓部_page270.html"&gt;270&lt;/a&gt;&lt;a href="氏族典卷诸姓部_page271.html"&gt;271&lt;/a&gt;&lt;a href="氏族典卷诸姓部_page272.html"&gt;272&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page268.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
