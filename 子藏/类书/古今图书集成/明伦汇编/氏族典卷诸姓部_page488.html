<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 488 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 488 页/共 899 页</h1>
    <div class="content">按宋史赵希錧传希錧字君锡登庆元二年进士第调汀州司户峒寇李元砺方起汀人震惧郡会僚佐议守城希錧曰守城非策也距城三十里有关曰古城若悉精锐以扼其冲贼不足虑矣守以付希錧希錧示羸师以误之贼且至始命矢石俱下贼无一免事闻诏升州推官改知玉山县召对授大理寺丞迁大宗正丞特换吉州刺史进和州防御使理宗即位进潭州观察使明年升节度封信安郡公卒　　赵汝笈
按万姓统谱汝笈字景师四明人庆元进士嘉定戊寅知上高资&#明秀政事清严待士以谦断狱以恕诸司疏其治状为诸邑最先是上高诸乡额有坊场许人买换名曰教练每一名四季认白纳钱少者不下百千民被其扰汝笈力申朝省遂罢之　　赵善封
按万姓统谱善封字德可登庆元进士第宰宁德崇学校课农桑当时名卿交荐之以为庶几古之循吏寻倅古端正民业去产存之患及守容州尤加意抚学校产籍以定差役立保伍以戢盗贼广右帅臣以善封有风力檄率藤梧等六郡之兵以讨贼方就道贼已败散为政宽平尢尚廉洁大帅杨长孺尝赠以诗有清如玉壶冰淡若朱弦瑟之句　　赵善言
按万姓统谱善言字从之祖守江阴因家焉初调常熟尉侍郎刘&#参政张孝伯俱器重之终朝请郎知临江军其居官于利民事则勇为之两邑一郡皆有阴德　　赵彦倓
按宋史赵彦倓传彦倓字安卿彭城侯叔褧曾孙也父公广饶州太守彦倓初调溧阳尉开禧初知兴国军累迁湖南运判寻知绍兴府改太府少卿迁显谟阁知太平州调江西转运使嘉定十一年卒　　赵梦极
按万姓统谱梦极字子中终大中大夫给事中开禧初辅翼东宫因论两浙身丁钱绢重为民困上闻御札亟赐蠲放人多德之　　赵汝郛
按万姓统谱汝郛字大防登开禧元年进士第调广州法曹嘉定间迁淮西检法会敌入寇安丰受围汝郛被檄督饷无阙围既释帅漕交荐秩知临武县创仓以拯饥民修学以化犷俗寻授金陵酒税所司书之职适饷馈所系正资供亿汝郛搜抉诸弊增息至四十余万秩满倅赣州时峒越扰攘宪司引汝郛参谋招捕及任转饷之役卒底平定除知韶州之官遇寇卒于道事闻于朝赠朝议大夫仍官其子　　赵悰按万姓统谱悰字彦忠待制思诚之子晋江人与朱文公同为福建运管宽盐法之病民者知惠州惠前称丰郡后复艰窘悰曰必吏欺也覆之果得米斛七千缗钱五万公入既羡斥其余以惠民治以最闻就提举常平卒于官　　赵伉夫
按万姓统谱伉夫字尊道霅川人开禧乙丑知上高内腴而外&#政尚慈恕不忍横敛民怀爱之目为赵佛子逾年政成事简入为枢密院都承旨　　赵庚夫
按万姓统谱庚夫字仲白莆田人举进士不第以宗子取应得右选平生志业无所泄一寓于诗尝自删取五百首既没刘克庄择百篇为山中集属赵以夫序而传之子时愿擢进士甲科仕至工部侍郎　　赵棉夫按万姓统谱棉夫初名植夫字叔献宗室新昌人嘉定进士累官中奉大夫知郴州封高安县男　　赵发
按万姓统谱发字达甫江阴人嘉定癸未进士第三终秘书省校书郎端平更化上欲除发谏省会当国者先遣所亲谕意发逊谢之命遂寝弟大用孙炎年皆以儒科知名　　赵必愿
按宋史赵必愿传必愿字立夫广西经略安抚崇宪之子也以大父汝愚遗表补承务郎嘉定七年举进士知崇安县后知常州改知处州政教兼举端平元年以直秘阁知婺州迁太府寺丞寻迁度支郎中嘉熙元年迁起居舍人权户部尚书迕丞相史嵩之以宝谟阁直学士奉祠淳佑五年知福州居官四年卒　　赵与欢按宋史赵与欢传与欢字悦道燕懿王八世孙嘉定七年进士中明法科摄浦城县迁大理评事以直宝章阁知安吉州嘉熙改元召为户部侍郎又迁吏部尚书授端明殿学士知临安府力&#罢以奉朝请去久之以旧职知温州政事必亲吏不敢欺拜少傅卒谥清敏　　赵彦吶
按宋史赵彦吶传彦吶字敏若彭州人登四川类试第嘉定十二年关外西和州新被兵制使安丙檄使经理金人再至战却之在州五年得军民心及崔与之代丙察其大言无实寻夺其节制宝庆元年乃移帅兴元端平元年丞相郑清之趣其出兵以应入洛之役不从三年金人大入彦吶大败贬衡州其子洸夫用事亦窜岭南史嵩之留之江陵两年卒　　赵与
按宋史赵与传与字德渊太祖十世孙居湖州嘉定十三年进士历官至两淮安抚制置使改兼知镇江府提举洞霄宫复为淮浙发运使差知平江府特转两官致仕卒　　赵范
按宋史赵葵传葵兄范字武仲少从父军中嘉定十三年与弟葵歼金人于高头十四年授制置安抚司内机事以直秘阁知光州入为刑部侍郎进直徽猷阁知扬州绍定元年试将作监知镇江府三年丁母忧求解官不许起复直徽猷阁淮东安抚副使进兵部侍郎复进工部尚书又进端明殿学士京河关陕宣抚使东京留守入洛之师大溃乃授京湖安抚制置使兼知襄阳府失于抚御北军焚襄阳去南军因之劫掠城中言者劾范落职寻送建宁府居住嘉熙三年复官职四年知静江府后卒于家　　赵葵
按宋史赵葵传葵字南仲京湖制置使方之子每闻警报与诸将偕出遇敌则深入死战嘉定十四年金人犯蕲州葵与兄范攻唐邓力战连破之补承务郎知枣阳军方卒起复直秘阁进大理司直绍定元年出知滁州四年进福州观察使葵辞不受寻进兵部侍郎六年诏受淮东制置使嘉熙三年以应援安丰捷奏拜刑部尚书进端明殿学士淳佑二年进大学士知潭州湖南安抚使改福州四年授同知枢密院事九年特授右丞相言者以宰相须用读书人罢为观文殿学士充醴泉观使景定元年授两淮宣抚使咸淳元年加少傅乞致仕特授武安军节度使进封冀国公薨谥忠靖　　赵逢龙
按宋史赵逢龙传逢龙字应甫庆元之鄞人登嘉定十六年进士第历知兴国信衢衡袁五州提举广东湖南福建常平为政务宽恕民不忍欺迁将作监为宗正少卿年八十有八终于家　　赵时钺
按万姓统谱时钺字子礼崇安人少有文名登嘉定十六年进士第调南康星子簿再调汀州长汀州丞皆有政声沿台檄摄上杭令适汀寇甫平余党犹尚汹汹时钺奋然不顾有阙麻胡者招诱贼酋汝红云为乱时钺出奇计捕获之民得安迹部使以其功剡辟即真寻通籍知抚州崇仁县徐忠简公清叟经略广右辟为宾州倅摄州事会逆贼黎梦符寇海道凶欿甚炽时钺被檄往攻之捷闻就除权发遣南宁军事未几卒朝廷嘉之特转朝请郎　　赵宗荫
按万姓统谱宗荫字有成高安人嘉定进士历仕至全州通判廉介自守家无儋石之储翛然自得死之日衣衾棺椁取具亲友　　赵夫
按万姓统谱夫嘉定间知袁州待士恤民一出于诚理宗尝问廉吏真德秀以名对首赐御笔褒宠　　赵崇嶓按万姓统谱崇嶓南丰人嘉定间为石城令时寇贼横虐崇嶓以恩信结将士讨除元恶改淳安县上疏极论储嗣未定及中人专横官至朝散大夫有奏议白云&#　　赵师夏
按万姓统谱师夏嘉定间知南康军奏以星子县请佃税钱对补上供拨梅洞寺田及鱼池入两学立三学社仓善政甚多　　赵汝迕
按万姓统谱汝迕字叔午乐清人族贵且蕃兄弟群从多掇高科登显仕汝迕尢以诗知名登嘉定第骎骎进用因夜雨梧桐王子府春风杨柳相公桥之句蠲时相怒谪官沦落不得志而卒　　赵汝回
按万姓统谱汝回字几道永嘉人登嘉定第终主管进奏院名重一时苦吟兴致高迈自成一家咏橘花云春风过后雪初白夜雨晴时水亦香咏水仙云屈原一点沈湘恨李白三生捉月身皆为诗人所珍从其学者多知名　　赵崇滋
按万姓统谱崇滋字泽民永嘉人父汝鉴中第终通判道州崇滋少颖悟卓荦不群登嘉定第调严州司户尚气不屈每与守争守亦下之檄和籴浙右辞不行人赞其清工诗优入骚人阃域善笔札得羲献遗意子必&#必槐必杉俱登科必棻以舍选释褐必&#终贵溪宰必槐由邑最升历太府簿司农丞知安吉州入为金部郎复以直秘阁知徽州能修其官始终不挂吏议徙台州不赴卒必杉介特不肯诡随终宣城宰　　赵汝修
按万姓统谱汝修字台卿晋江人登嘉定进士第端平初除&#林州陛对言国家频年多厄请谨德修政以弭灾召和时谓得宗臣进言体将行改韶州治以平易汝修为人清旷托僧庐以居诸子弟皆联第　　赵与恪按万姓统谱与恪字敬儒希衢子恩授承信郎本郡酒官监饶之浮梁景德镇摄行邑事有冤狱久未明者受委不六日而决丞相嘉之超迁不就从常调至秉义郎后又五领文解遇覃恩合迁对转京官都护新班承事郎而终与恪次子孟字子垕号古春与从弟孟括孟颓同登咸淳元年进士第任修职郎　　赵良金按万姓统谱良金字古淡系出宗室恭靖王七世孙嘉定末选宗室嗣位良金在选中辞之登宝佑四年第授知无锡县文天祥陈宜中陆秀夫皆称其人良金常移书责贾似道误国不报遂还婺源隐居不出片言只字至今人犹珍藏之所为诗文号随意集　　赵蕃按宋史张即之传赵蕃字昌父其先郑州人建炎初大父旸以秘书少监出提点坑冶寓信州之玉山蕃以旸致仕恩补州文学为太和主簿调辰州司理参军与郡守争狱罢理宗即位以太社令召不拜特改奉议郎直秘阁又辞奉祠得致仕转承议郎卒景定三年秘阁修撰郑协等请谥乃谥文节　　赵不
按万姓统谱不字子容和义郡王士珸子补率府率积迁刺史知南外宗正事训淑宗党宽严平易防检自其子弟始弗率者皆畏惮之无敢干以私者奉祠终　　赵孟坚
按万姓统谱孟坚字子固海盐人宝庆初登进士第官至太守时与孟坚同科登进士第者曰与翊时勇与橡夫漪夫瀜彦秘泮夫与机孟敏希桧与时崇惬崇愈崇昔汝堂与曾崇哉汝煜与善崇侑皆宗室也　　赵孟淳
按万姓统谱孟淳孟坚之弟嗣秀安僖王能墨竹亦有称　　赵汝腾
按宋史赵汝腾传汝腾字茂实宗室子也居福州宝庆二年进士历拜翰林学士辞归故里累召力辞以龙图阁学士知绍兴府浙东安抚使召至阙以端明殿学士提举佑神观景定二年卒　　赵孟傅
按万姓统谱孟傅字岩起太师与欢子守严州有廉直名后为江东坑冶使晚守乡郡卒　　赵时话
按万姓统谱时话号西屿严毅清慎为浙西宪时道经太湖会贾似道制置江淮还京邀之引舟避去后为太府卿又数以言忤遂贬融州贻书诸弟叹国柄下移冀有为以行其志时士大夫附势若不及而时话不惕于成败竟卒　　赵宗洁
按万姓统谱宗洁字敏则括苍人举进士授浙西常平提举入为右司郎宰相屡荐之理宗朝中贵卢必升等擅权用事在朝无人敢言宗洁奏乞罢斥之以肃官府纪纲由是名振朝野居官不受私谒所至以激扬清浊着声　　赵希盘
按万姓统谱希盘绍定中知余杭县政尚清净邑里安谧移新县治不劳民而成　　赵端颐
按万姓统谱端颐字养正家临川幼孤贫处之裕如陆伯微得象山家学相与讲贯参以伊洛诸书反求诸己行顾其言无虚矫无&#异登嘉定七年第授怀安簿历建宁簿以廉勤称尝入江西帅幕议不合浩然肥遁端平初召赴都堂审察力辞家居优游扁所居曰常庵与邹南堂游新堂章从轩往来切磋　　赵以夫按万姓统谱以夫字用文长乐人端平初知漳州始下车邻寇猝至诸道之兵皆会于郡调度繁兴应之裕如卒生擒其渠帅槛车以献劳赐吏士费以千万民不加敛先是漳民苦于丁钱以夫奏以废寺租代民输之安抚真德秀闻而击节上于朝曰漳州此举可为分符守土者法诏可其奏　　赵汝漟
按万姓统谱汝漟宗室子嘉熙元年以奉议郎知桐庐县发县帑五千缗增置学田养士又创屋三楹于常平仓后捐己俸籴丰粜歉名曰惠民仓人便之　　赵景纬按宋史赵景纬传景纬字德父临安府于潜人登淳佑元年进士第景定元年特授秘书郎迁著作郎差知台州至郡以化民成俗为先务进考功郎官以直敷文阁知嘉兴府拜宗正少卿乞归田里遂差提举玉隆万寿宫疾卒谥文安　　赵与
按万姓统谱与字中父秀安王五世孙寓居归安淳佑十年知嘉兴府历知平江府兼提刑礼部侍郎东平刘震孙诔曰与于时为循吏于朝为名达于国为信厚公族世以为名言　　赵与稙
按万姓统谱与稙南丰人幼敏悟工词章淳佑中举进士知醴陵县严州兵变命往知其州单车入郡平寇乱擢知临安府清介简约临民平易　　赵时焕
按万姓统谱时焕字元晦宗室子居闽之晋江淳佑八年以朝散郎知抚州时马旗步旗军甚悍时焕准省札节制军马迄去无敢哗者置贡院修复文昌堰后又蠲山税病民之半　　赵卯发
按宋史赵卯发传卯发字汉卿昌化人淳佑十年以上舍登第为宣城宰素以节行称中被论罢咸淳七年起为彭泽令十年权通判池州元兵渡江卯发摄州事缮壁聚粮为守御计都统张林降卯发知不可守乃置酒会亲友与饮诀谓其妻雍氏出走雍氏曰君为忠臣我独不能为忠臣妇乎兵薄池卯发与雍同缢死事闻谥文节雍氏赠顺义夫人　　赵与霆
按万姓统谱与霆字震道永嘉人与其弟与琇同登淳佑第为常德府推官郡守将上荐牍莫适予乃集幕僚于公署阄之与霆独称疾不往守贤之而同列亦愧焉知鄞县究心抚恤数以公事与制阃争无所降屈通判兴化军监登闻检院知梅州未赴卒　　赵与琇按万姓统谱与琇字器道为建康府司理尽心推鞫多所平反改秩知浏阳县通判绍兴府除将作簿卒年八十弟与复与运俱登科　　赵必涟
按万姓统谱必涟字仲连崇安人少刻苦读书开庆间以父泽当补官辞不受晚筑室黄柏里自号山泉翁植梅数百株名其居曰梅花庄与弟若槸日觞咏其中尤精于医有倚吟&#若槸字自木号霁山咸淳末登第入元不仕性倜傥不治生产独嗜吟咏徜徉山水间遇会心处辄止数日人以陶阮辈目之评者谓其所作得晚唐风致同邑刘济字应徐亦有诗名尝题必涟梅花庄诗为人传诵有日行辩明德辩行于世　　赵孟垒
从子
由鉴

按宋史刘士昭传赵孟垒者合州人登开庆元年第为金华尉临安降与从子由鉴怀太皇太后帛书诣益王擢宗正寺主簿监军复明州战败见获不屈磔死　　赵孟
按宋史刘士昭传元军驻绍兴福王与芮从子孟谋举兵事泄被执至临安范文虎斩之既死雷电昼晦者久之　　赵若烛
按万姓统谱若烛字竹逸景定中进士知光泽县事子嗣诚博通经史宋亡不仕教授于乡及其门者众所著有诗书经笺注名曰粗通　　赵与
按万姓统谱与景定闲知南康军核实社仓复还原额修军学两祠堂缮治城池造军衣弓矢旗帜等器百废具兴　　赵崇镳
按万姓统谱崇镳字曜翁居处州初为宗学生与太学生刘黻黄镛等六人伏阙上书言宰相丁大全专权误国获贬后召还举景定三年进士　　赵文孙
按万姓统谱文孙字道鸣初名必韸宗室商王九世孙自绍兴移跸属籍南外宗正寺遂为晋江人咸淳丁卯以登极恩赐出身除福州长乐县主簿宋亡遂不仕易今名游居郡庠不接流俗专以训诲讲解为事同县有赵伯亦宗室与傅定保为友其文章议论渊懿浩博为闽南硕儒　　赵淮
按宋史赵淮传淮丞相葵之从子也李全之叛屡立战功累官至淮东转运使德佑中戍银树坝兵败与其妾俱被执至瓜州元帅阿&#使淮招李庭芝淮阳许诺至城下乃大呼曰李庭芝男子死耳毋降也元帅怒杀之　　赵时赏
按宋史赵时赏传时赏字宗白和州宗室也居太平州咸淳元年擢进士第累官知宣州旌德县德佑元年北军至境时赏拥民兵捍战有功升直宝章阁军器大监益王即位擢知邵武军文天祥开都督府于南剑奏辟参议军事江西招讨副使数以偏师当一面战比有胜时赏风神明俊议论慷慨有策谋尤为天祥所知及空沆之役兵败走吴溪为追兵所执不屈死之　　赵希洎
按宋史赵时赏传赵希洎宗室子居宜春历官至户部尚书咸淳中迕丞相贾似道出领广东转运使德佑元年与从子必向避地赣州乱定归里时袁守聂嵩孙希洎内&#也勉之内款不能屈文天祥兵败与必向俱被囚辞节愈厉不食而死　　赵时践
按万姓统谱时践字容月宋末人侨居采石爵从仕郎初调广德军司户参军德佑元年摄建平县事时边境绎骚凶徒内横势不可为二年冬十一月元兵南下先驱拥东门时践与缪霆起计事官署中夜叹曰时势如此覆亡可知诘朝惟有死耳霆起曰如家何时践曰皮之不存毛将安附黎明指前溪曰吾已与家人诀怀石是中矣因与霆起及县尉王君擢直学陈梦常登县楼槌鼓与敌遇敌人入县势穷蹙与其妻子仆妾凡九人赴溪潭死焉　　赵与
按万姓统谱与知宁国县德佑元年五月元兵至与出战死之吏有杨义忠者率遗民闭城拒守两月亦战而死诏赠与直华文阁　　赵与檡
按宋史赵与檡传与檡为嗣秀王德佑二年为浙闽广察访使益王之立杨亮节居中秉权与檡自以国家亲贤多所谏止遂犯忌嫉未几北兵逼浙东乃命与檡出瑞安与守臣方洪共任备御瑞安受围城中危急小校李雄夜开门纳外兵与檡率众巷战兵败被絷死洪亦仗节而死　　赵孟锦
按宋史赵与檡传赵孟锦者少不羁游淮以军功为将佐北兵攻真州每战辄为士卒先守苗再成倚之为重北兵重舰驻江上孟锦乘大雾来袭俄雾解日已高北兵见其兵少逐之登舟失足堕水身荷重甲溺焉　　赵孟济
按万姓统谱孟济其先汴人寓居清江德佑时待次家居郡檄摄元僚保障城邑以功充清居令居官介特豪猾屏息已而城破死之　　赵必
按万姓统谱必字伯晋江人濮安懿王八世孙补承务郎怅望中原怀古赋诗慨然有祖逖之志从益王至永嘉蒲寿庚为福建广东招抚使发舟航海次泉州港口寿庚作乱以田真子降元必逃瓷村真子遣兵勒还草降表必誓必死持匕首自刺吉甫抱哭曰我愧死万万不能复见子矣张世杰回兵围城寿庚尽杀宗室缚必将斩之录曹参军吴伯厚以计出之遂居泉之东陵　　赵良淳
按宋史赵良淳传良淳字景程居饶之余干太宗子恭宪王之后丞相汝愚曾孙也以荫为泰宁主簿三迁至淮西运辖改知分宁县秩满督饷江西升大理司直咸淳末除知安吉州文天祥去平江溃兵四出剽掠良淳捕斩数人枭首市中兵稍戢已而范文虎遣使持书招降良淳焚书斩其使元兵迫独松关良淳率众城守已而兵入城良淳乃闭阁投缳而死　　赵崇榞按宋史江万里传元兵渡江饶州城破郴州守赵崇榞寓居城中死之　　赵孟僩
按万姓统谱孟僩黄岩人宗室尝游庐陵欧阳守道刘辰翁之门文天祥开浙西阃以从事辟之偕行仅五十日而大事已去孟僩遂隐为道士又为僧因自号为三教遗逸子孙遂家华亭所著有河山汗漫集　　赵孟崧按万姓统谱孟崧福王与芮从子元兵入临安孟崧谋举兵事泄被执至临安范文虎诘之孟崧诟曰贼臣负国共危社稷我帝室之胄欲一刷宗庙之耻乃更以为逆乎文虎怒驱出之过宋庙呼曰太祖太宗之灵在天何以使孟崧至此杭人莫不陨涕既死雷霆昼晦者久之　　赵希普
按万姓统谱希普字宋卿高安人天资警敏卓有诗名两请江西漕举以宗室恩拔授庐陵主簿知奉新县升临江倅卒于官有西庄斐&#　　赵文义
按万姓统谱文义郢州都统制时吕文焕降元为乡道元兵水陆并进文义及范兴帅精骑数千拒之屡战多捷援兵不继死之初开州之役其兄武亦死于义焉　　金
　　赵元
按金史赵元传元字善长涿州范阳人辽天庆八年登进士第仕至尚书金部员外郎辽亡枢密使刘彦宗辟元为本院令史天会间同知蓟州事后朝廷立磨勘格凡尝仕宣和者皆除名籍元在磨勘中齐国废置行台省于汴选名士十余人备官属元在选中授行兵部郎中天眷三年为行台右司员外郎改左司员外郎吏事明敏为同签汴京留守事改同知大名尹用廉迁河北西路转运使历彰德武胜等军节度使以老致仕卒于家　　赵鉴
按金史赵鉴传鉴字择善济南章丘人宋建炎二年进士调庐州司理参军弃官还乡里齐国建除历城丞转长清令刘豫召见迁直秘阁提举泾原路弓箭手齐废除知城阳军改山东东路转运副使摄行台左司郎中以母忧解职天德初起为济州刺史移涿州海陵召鉴入朝应对失旨遣还郡俄知火山军以病免大定初起知宁海军再迁镇西军节度使改河北西路转运使致仕卒　　赵隇
按金史赵隇传隇字德固辽阳人其妇翁以优伶得幸于辽主隇补合门祗候累迁太子左卫率后居滦州宗望讨张觉隇逾城出降授洛苑副使为滦州千户迁洛苑使检校工部尚书从伐宋至汴迁棣州刺史侍卫步军都虞候改商州刺史检校尚书右仆射八年从定河南授陇州团练使十年改知石州隇久在兵间不善治民坐谤议谪监平州甜水盐齐国废河南皆以宿将守之授隇宿州防御使有讼徐帅不法者朝廷使隇鞫治隇委曲营护坐是废罢海陵即位起为保大军节度使贞元初改内省使未几为中都路都转运使明年再徙顺义兴平入为太子詹事镇沁南以疾卒　　赵可
按金史赵可传可字献之高平人贞元二年进士仕至翰林直学士博学高才卓荦不羁一时诏诰多出其手流辈服其典雅其歌诗乐府尤工号玉峰散人集　　赵兴祥
按金史赵兴祥传兴祥平州卢龙人六世祖思温辽燕京留守父瑾辽静江军节度使兴祥以父任合门祗候及娄室获辽主兴祥乃归国累官宣徽使天德初改绛阳军节度使召为太子少保封广平郡王改封巨鹿正隆初例夺王爵封申国公起为定武军节度使世宗即位以为秘书监复为左宣徽使卒官　　赵沨按金史赵沨传沨字文孺东平人大定二十二年进士仕至礼部郎中性冲淡学道有所得尤工书自号黄山有黄山集行于世　　赵秉文
按金史赵秉文传秉文字周臣磁州阳人登大定二十五年进士第调安塞簿以课最迁邯郸令再迁唐山丁父忧用荐者起复南京路转运司都勾判官明昌六年入为应奉翰林文字同知制诰上书论宰相胥持国当罢宗室守贞可大用章宗召问言颇差异于是命知大兴府事有司论秉文上书狂妄坐废后起为同知岢岚军州事转北京路转运司度支判官泰和二年召为户部主事迁翰林修撰出为宁边州刺史三年改平定州大安初召为兵部郎中俄转翰林直学士贞佑四年拜翰林侍讲学士兴定元年转侍读学士拜礼部尚书同修国史知集贤院事又明年知贡举坐取进士卢亚重用韵削两阶因请致仕五年复为礼部尚书哀宗即位改翰林学士卒　　赵&#按万姓统谱&#字和甫仪封人大定初任赞皇令甚有政声民歌之曰百姓乏食死于沟渎公力济之而得延续我本穷愁朝夕不给我哺我衣率免不怿我本失业困乏道路复土给田而得安处我本惰农田莱多荒督勉以勤而有积仓其得民心如是　　赵质
按金史赵质传质字景道辽相思温之裔大定末举进士不第隐居燕城南教授为业明昌闲章宗游春水过焉闻弦诵声幸其斋舍见壁间所题诗讽咏久之赏其志趣不凡召至行殿命之官固辞上益奇之赐田千亩复之终身泰和二年卒　　赵重福
按金史赵重福传重福字履祥丰州人通女直大小字试补女直诰院令史转兵部译史陕西提刑知法迁陕西东路都勾判官右藏库副使同知陈州防御事大安三年迁都水少监行西北路六部郎中治密云县贞佑二年以守密云功迁同知河间事行六部侍郎三年迁河东北路转运使致仕元光二年卒　　赵益按金史赵益传益太原人元兵入境益鸠合土豪保聚山陕屡战有功晋阳公郭文振署为寿阳令升太原治中复擢同知府事元光元年八月大元兵大至攻城益急知不可支乃自焚其府库杀妻子沈其符印于井遂自杀
　表姓部列传
　　明
　　表贡
按万姓统谱贡番禺人弘治中任建阳县教谕　兆姓部列传
　　明
　　兆元亨
按万姓统谱元亨乐亭人万历间蓬莱县丞

　赵姓部列传四
　　宋二
　　赵茂
按宋史献愍太子茂传哲宗太子茂昭怀刘皇后所生三月而夭追封越王谥冲献崇宁元年改谥献愍　　赵挺之按宋史赵挺之传挺之字正夫密州诸城人进士上第熙宁建学选教授登棣二州通判德州哲宗即位召试馆职为秘阁校理迁监察御史坐不论蔡确通判徐州俄知楚州入为国子司业历太常少卿除中书舍人给事中徽宗立拜御史中丞曾布谕使建议绍述于是挺之排击元佑诸人不遗力由吏部尚书拜右丞进中书门下侍郎时蔡京独相帝谋置右辅京力荐挺之遂拜尚书右仆射既相与京争权屡陈其奸恶且请去位京罢加挺之特进已而京复相挺之仍以大学士使佑神观未几卒谥曰清宪　　赵俊
按宋史孙逢传赵俊字德进南京宋城人绍圣四年进士官至朝奉郎隐居杜门虽乡里不妄交建炎末士大夫皆避地俊独不肯曰但固吾所守尔死生命也刘豫以俊为虞部员外郎辞疾不受以告畀其家卒却之如是再三豫亦不复强凡家书文字一不用豫僭号但书甲子后三年卒　　赵开
按宋史赵开传开字应祥普州安居人登元符三年进士第大观二年权辟廱正宣和初出知鄢陵县七年除讲议司检详官开善心计自检详罢除成都路转运判官时张浚荷重寄治兵秦川经营两河旬犒月赏期得士死力费用不赀尽取办于开开悉知虑于食货筭无遗策虽支费不可计而赢赀若有余浚承制以开兼宣抚处置使司随军转运使奏计诣阙下会疾作提举江州太平观十一年卒　　赵楷
按宋史郓王楷传楷帝第三子封嘉王历奉宁等十一节庆使改王郓靖康初与诸王皆北迁　　赵枢
按宋史肃王枢传枢帝第五子封肃王历节度六镇靖康初金人挟以北去　　赵杞
按宋史景王杞传杞大观二年授山南东道节度使政和中授检校太保靖康元年迁太傅二年遣诣金营又从上皇幸青城不反　　赵栩
按宋史济王栩传栩大观二年授彰武军节度使政和中授检校太保封济王靖康元年迁太傅同景王杞北去　　赵棣
按宋史徐王棣传棣政和中授检校太保宣和中改镇南军节度使封徐王后从渊圣北去　　赵
按宋史沂王传政和中授检校太保迁太保封沂王后从渊圣出郊至北方告上皇左右谋变金人诛之　　赵栻
按宋史和王栻传栻靖康元年授瀛海安化军节度使检校太傅后从渊圣出郊　　赵榛
按宋史信王榛传榛靖康元年授庆阳昭化军节度使封信王后从渊圣北行亡匿真定境中时马广与赵邦杰聚兵保五马山寨阴迎榛归奉以为主黄潜善汪伯彦疑其非真广知事不成遂留于大名府不进金人急发兵攻诸寨遂陷榛亡不知所在　　赵子偁
按宋史秦王德芳传子偁秦康惠王之后高宗族兄也康惠生惟宪惟宪生从郁从郁生世将世将生令侩令侩生子偁宣和元年子伯琮生后被选入宫是为孝宗子偁除直秘阁绍兴十三年致仕明年卒孝宗为太子封秀王谥安僖嗣秀王伯圭字禹锡孝宗同母兄累升龙图阁学士淳熙三年授安德军节度使绍熙二年除判大宗正事超拜太师薨子九人师夔师揆师垂师师禹师&#师岩师弥师贡师夔字汝初除直龙图阁迁浙西提刑改秘阁修撰绍熙元年除兴宁军节度使宁宗即位迁开府仪同三司卒师揆字元辅除江东提举寻迁淮西提刑改江东转运副使宁宗即位除奉国军承宣使寻升节度使嘉定七年薨谥恭惠弟师禹由保康军节度使除开府仪同三司袭封十六年薨谥端肃　　赵隆
按宋史赵隆传隆字子渐秦州成纪人以勇敢应募从王韶取熙河为泾原将战平夏川功最多崇宁中知西宁州迁温州防御使龙神卫捧日天武都指挥使卒　　赵子淔
按宋史宗室子淔传子淔字正之燕王五世孙父令铄官至宝文阁待制子淔以荫补承务郎累迁至龙图阁秘阁修撰除陕西转运副使初蔡京铸夹锡钱民病壅滞子淔请铸小铁钱以权之言者希京意论子淔乱钱法落职奉祠靖康初金人侵洛子淔奔荆南绍兴元年召见复徽猷阁直学士知西外宗正司三京新复除京畿都转运使以疾辞卒于家　　赵子崧
按宋史宗室子崧传子崧字伯山燕懿王后五世孙登崇宁五年进士第宣和间官至宗正少卿知淮宁府汴京失守起兵勤王道阻未得进闻张邦昌僭位以书白康王宜遣师邀金人河上王命子崧充大元帅府参议官东南道都总管康王即位子崧建三屯之议除延康殿学士知镇江府初昌陵复土司天监苗昌裔谓人曰太祖后当再有天下子崧习闻其说靖康末起兵檄文颇涉不逊辛道宗上之诏御史往案降单州团练副使谪居南雄州卒　　赵子昼
按宋史宗室子昼传子昼字叔问燕王五世孙累官尚书左司员外郎求补外迁徽猷阁直学士知秀州既而奉祠以归寓于衢绍兴十二年卒　　赵鼎
按宋史赵鼎传鼎字元镇解州闻喜人登崇宁五年进士第对策斥章惇误国累官开封士曹高宗即位枢密院张浚荐之除司勋郎官擢右司谏旋迁殿中侍御史又迁侍御史拜御史中丞除端明殿学士签书枢密院事会辛企宗除节度使鼎言企宗非军功忤旨出奉祠除知平江府改知建康又移知洪州召拜参知政事为朱胜非所忌除知枢密院都督川陕诸军事及朝辞上曰卿岂可远去遂拜尚书右仆射同中书门下平章事张浚久废鼎言浚可大任乃召浚制以鼎守左仆射张浚守右仆射浚与鼎不和鼎以观文殿大学士知绍兴府浚去位乃召拜尚书左仆射同中书门下平章事会殿中侍御史张戒论给事中勾涛涛言戒之击臣乃赵鼎意因诋鼎结台谏及诸将上闻疑鼎引疾求免乃以忠武节度使出知绍兴府寻改奉国军节度使秦桧率执政往饯其行鼎不为礼桧憾之讽谢祖信论鼎尝受张邦昌伪命遂夺节度御史中丞王次翁又论谪官居兴化军论者不已又责清远军节度副使潮州安置在潮五年杜门谢客时事不挂口中丞詹大方诬其受贿属潮守放编置人移吉阳军得疾遂不食而死孝宗即位谥忠简　　赵遹
按宋史赵遹传遹开封人大观初以发运司勾当公事为梓州路转运司判官以劳升转运使政和五年晏州酋卜漏反以遹为泸南招讨使晏州平拜兵部尚书与童贯有隙力请去六年出知成德军涞水人董才聚众为贼辽人不能制中山帅府诱使来归上书请取全燕王黼童贯大喜将许之遹言不可上然之乃斥还才书才穷蹙转入河东诏以问遹遹复具疏极论其害洎遹徙熙州黼等卒纳才又虑遹过阙入见有所陈趣使便道赴镇诸蕃闻遹至相贺曰吾父来朝廷真欲无事矣居数月以疾乞致仕命提举嵩山崇福宫起知中山顺昌应昌府寻卒子永裔历知眉州　　赵文泽
</div>
    <div class="pagination">
<a href="氏族典卷诸姓部_page487.html">上一页</a><span>...</span><a href="氏族典卷诸姓部_page483.html">483</a><a href="氏族典卷诸姓部_page484.html">484</a><a href="氏族典卷诸姓部_page485.html">485</a><a href="氏族典卷诸姓部_page486.html">486</a><a href="氏族典卷诸姓部_page487.html">487</a><span class="current-page">488</span><a href="氏族典卷诸姓部_page489.html">489</a><a href="氏族典卷诸姓部_page490.html">490</a><a href="氏族典卷诸姓部_page491.html">491</a><a href="氏族典卷诸姓部_page492.html">492</a><a href="氏族典卷诸姓部_page493.html">493</a><span>...</span><a href="氏族典卷诸姓部_page489.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
