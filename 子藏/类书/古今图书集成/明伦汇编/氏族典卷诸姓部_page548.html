<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 548 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 548 页/共 899 页</h1>
    <div class="content">
　贰姓部列传
　　北魏
　　贰尘
按奇姓通尘后魏平阳太守

　谓姓部汇考
凌迪知万姓统谱
　　谓姓
谓见姓苑唐以前无闻

　四姓部列传
　　周
　　四水
按说苑越饥句践惧四水进谏曰夫饥越之福也吴国甚富其君好名而不思后患若我卑辞重币以籴于吴吴必与我与我则吴可取也越王从之　　宋
　　四象
按万姓统谱象庆元间知汀州

　费姓部汇考
史记
　　夏本纪赞
太史公曰禹为姒姓其后分封用国为姓有费氏　　秦本纪秦之先帝颛顼之苗裔孙曰女修女修织元鸟陨卵女修吞之生子大业大业取少典之子曰女华女华生大费与禹平水土已成帝锡元圭禹受曰非予能成亦大费为辅帝舜曰咨尔费赞禹功其赐尔皂游尔后嗣将大出乃妻之姚姓之玉女大费拜受佐舜调驯鸟兽鸟兽多驯服是为柏翳舜赐姓蠃氏大费生子二人一曰大廉实鸟俗氏二曰若木实费氏其元孙曰费昌子孙或在中国或在夷狄
注
索隐曰若木以王父字为费氏也
王圻续文献通考
　　同姓异派
费氏有二夏禹之后封费邑以邑为氏又费廉氏改为费氏廖用贤尚友录
　　费姓
费江夏羽音

　姓部列传
　　汉
　　修
按万姓统谱修九江太守

　尉姓部列传
　　周
　　尉止
子
尉翩

按左传襄公十年冬十月尉止司臣侯晋堵女父子师仆帅贼以入晨攻执政于西宫之朝杀子驷子国子耳郑伯以如北宫子产攻盗于北宫子蟜帅国人助之杀尉止子师仆盗众尽死侯晋奔晋堵女父司臣尉翩司齐奔宋　　尉缭
按万姓统谱缭尉氏人有贤名魏惠王时着兵书五卷号尉缭子　　北魏
　　尉古真
按魏书尉古真传古真代人登国初从征库莫奚及叱突邻并有功又从平中原以功赐爵束州侯太宗初为鸿飞将军率众讨越勒部大破之泰常三年除定州刺史卒子亿万袭卒子盛袭　　尉太真
按魏书尉古真传古真弟太真太宗初为平南将军相州刺史　　尉诺
按魏书尉古真传太真弟诺少侍太祖以忠谨著称从围中山以功除平东将军赐爵安乐子从讨姚平还拜国部大人太宗初为幽州刺史进爵为侯转宁东将军进爵武陵公诺之在州有惠政民吏追思之世祖时州民张广达等二百余人诣阙请诺复除幽州刺史改邑辽西公延和中卒子观袭爵卒子仑袭　　尉目斤按魏书尉元传元父目斤勇略闻于当时泰常中为前将军从平虎牢颇有军功拜中山太守　　尉眷
按魏书尉古真传古真弟诺诺长子眷忠谨有父风太宗时为大官令迁司卫监太宗幸幽州诏眷辅世祖居守世祖即位命眷与刘库仁等八人分典四部绾奏机要赐爵山桑侯为安北将军从征赫连昌设伏邀击擒昌以功拜宁北将军进爵源阳公都督凉沙河三州诸军事转炖煌镇将高宗时率师北击伊吾克其城大获而还寻拜侍中太尉进爵为王评尚书事和平四年薨谥曰庄　　尉地干
按魏书尉古真传眷弟地干机悟有才艺太宗时为左机令世祖少而善之即位擢为库部尚书世祖将征平凉试冲车以攻冢地干为索所折胁而卒谥曰惠　　尉侯头
按魏书尉古真传地干弟侯头为库部尚书
　　尉力斤
按魏书尉古真传侯头弟力斤以忠谨闻历位御史中尉并州刺史有政绩赐爵晋阳侯卒　　尉焉陈
按魏书尉古真传力斤弟焉陈尚书安乐侯
　　尉元
按魏书尉元传元字苟仁代人也父目斤中山太守元以善射称神中为虎贲中郎将转羽林中郎小心恭肃以匪懈见知稍迁驾部给事中从幸海隅赐爵富城男和平中迁北部尚书进爵太昌侯拜冠军将军天安元年薛安都内附请师救援显祖以元为镇南大将军赴之生擒刘彧宁朔将军垣恭祖龙骧将军沈承伯等复拜镇东大将军徐州刺史淮阳公太和初征为内都大官既而出为镇西大将军开府统万镇都将二年进爵淮阳王萧道成既自立多遣间谍扇动新民不逞之徒所在蜂起以元威名夙振征为征西大将军率诸军讨平之东南清晏远近帖然入为侍中都曹尚书迁尚书令十三年进位司徒十六年例降庶姓王封山阳郡开国公十七年薨谥景桓　　尉拨
按魏书尉拨传拨代人也父那濮阳太守拨为太学生募从兖州刺史罗忸击贼于陈汝有功赐爵介休男从讨和龙迁虎贲帅转千人军将又从乐平王丕讨和龙除凉州军将击吐谷浑以功进为子迁晋昌镇将绥怀边民甚著称绩入为知臣监出为杏城镇将显祖即位为北征都将复拜悬瓠镇将进爵安城侯转平南将军北豫州刺吏后洛州民田智度聚党谋逆诏拨击之获智度送京师拨卒谥敬侯　　尉多侯
按魏书尉古真传古真弟子源阳王眷薨子多侯袭爵多侯少有武干显祖时为假节征西将军敦煌镇将以功进号征西大将军太和元年为妻元氏所害　　尉长寿按魏书尉古真传古真弟子地干地干子长寿幼拜散骑常侍迁殿中右曹尚书赐爵曾稽公高宗时除泾州刺史和平五年卒子弥真袭爵弥真卒无子弟状德袭爵　　尉羽
按魏书尉元传元子羽有器望起家秘书中散驾部令转主客给事守殿中尚书以父忧去职又起复本官诏袭爵改为博陵郡开国公后为征卤将军恒州刺史卒谥曰顺　　尉静
按魏书尉元传元子静宽雅有才识世宗时为尚书左民郎中卒赠博陵太守重赠镇军将军洛州刺史谥曰敬子佑之通直散骑常侍护军长史卒　　尉建
按魏书尉古真传古真弟子眷眷子多侯多侯子建历位给事中卒无子弟&#&#子范　　尉庆宾
按魏书尉古真传多侯弟子庆宾善骑射有将略高祖时释褐员外散骑侍郎稍迁左将军太中大夫肃宗时除肆州刺史后以母忧还都寻起为平东将军光禄大夫都督镇汝阴还朝永安二年卒　　尉聿
按魏书尉古真传古真族元孙聿字成兴性耿介肃宗时为武威将军是时领军元乂秉权百寮莫不致敬而聿独长揖不拜寻出为东凉州刺史卒　　尉景兴
按魏书尉元传元子羽博陵郡公卒子景兴袭正始元年卒无子　　尉景&#
按魏书尉元传元子羽羽子景兴袭博陵郡公卒弟景&#袭爵员外散骑常侍延昌中坐杖国吏死降封深泽县开国公子伯永袭无子爵除　　尉显业
按魏书尉古真传古真弟子眷眷子多侯多侯子&#&#子显业散骑常侍与太原公主奸通生子彦武定中卫将军南营州刺史　　尉豹
按魏书尉古真传古真弟子眷眷子多侯多侯弟子庆宾庆宾子豹起家员外郎肃宗时行颍州事与萧衍将裴之礼战殁　　尉俭
按魏书尉古真传古真族元孙聿聿子俭武定中开府祭酒　　北齐
　　尉长命
按北齐书尉长命传长命太安狄那人也父显魏代郡太守长命性和厚有器识扶阳之乱寄居太原及高祖将建大义长命参计策拜安南将军樊子鹄据兖州反除东南道大都督与诸军讨平之转镇范阳城就拜幽州刺史督安平二州事以疾去职未几复征拜车骑大将军都督西燕幽沧瀛四州诸军事幽州刺史卒谥武壮　　尉景&#
按北齐书尉景传景字士真善无人性温厚颇有侠气魏孝昌中与神武共归尔朱荣以军功封博野县伯神武入洛留景镇邺寻进封为公转冀州刺史大纳贿改长乐郡公历位太保太傅坐匿亡人黜为骠骑大将军开府仪同三司寻授青州刺史操行颇改百姓安之征授大司马遇疾薨于州　　尉瑾
按北齐书尉瑾传瑾字安仁父庆宾为魏肆州刺史瑾少而敏悟好学慕善稍迁直后司马子如执政瑾取其夕生皮氏女由此擢拜中书舍人世宗入朝命瑾在邺北宫典机密肃宗辅政累迁吏部尚书世祖践祚赵彦深元文遥和士开共相荐达任遇弥重寻兼右仆射摄选未几即真病卒　　尉兴敬
按北齐书尉长命传长命子兴敬便弓马有武艺高祖引为帐内都督出为常山公府&#军事赐爵集中县伯晋州民李小兴群聚为贼兴敬讨平之进爵为侯高祖攻周文帝于邙山兴敬因战为流矢所中卒谥闵庄子士林嗣　　尉粲
按北齐书尉景传景子粲少历显职性粗武天保初封库狄干等为王粲以父不预王爵大恚恨十余日闭门不朝寻追封景长乐王粲袭爵位司徒太傅薨子世辩嗣　　隋
　　尉世辩
按北齐书尉景传粲子世辩隋开皇中卒于浙州刺史　　宋
　　尉越
按万姓统谱越遂宁人淳佑进士
　　金
　　尉珍
按万姓统谱珍茌平人哀帝时为济州太守治东平决讼以公时东平置行台以武臣监督讼狱滋兴珍审断发遣者多忤监督意徙河南后十年金亡而元兴严惠武公实得领国政深知珍之德政举其四子用之　　明
　　尉虎
按茌平县志虎永乐年贡士官府同知
　　尉德
按万姓统谱德山西人宣德中宝坻县丞
　　尉淳
按茌平县志淳嘉靖年贡士官训导
　　尉思
按莒州志思任漷县知县
　　尉贤
按莒州志贤任提举司吏目

　注姓部列传
　　明
　　注宽
按万姓统谱宽望江人正德中任训导

　魏姓部艺文
　　上虞魏氏世谱序　　　　　　明宋濂濂居浙河东尝闻上虞魏氏为簪缨大族其先盖出于唐郑国文贞公征之裔公居巨鹿生礼部侍郎叔璘侍郎生武进县令政始自巨鹿迁居会稽之山阴武进生邠州录事&#军珍&#军生莫州司马明复自山阴徙居余姚之兰风司马生石首县令实实生庐陵尉潾潾生宪宪生章章生克敬克敬生惟贤惟贤生绩绩生埙埙生恕恕生和和生杰杰生有声有声生义义生安&#凡历世一十有二虽不与仕籍而能修明理义蔚为乡之望宗安&#生宋从政郎良瑞从政生绍兴府学录亨之复自兰风徙居上虞之龙山学录生迪功郎监婺州东阳县酒税震龙监酒生文柄文柄生寿延寿延生镇此其传系可见之略也初侍郎实生二子武进与汝阳县令殷武也汝阳为北祖至四世孙司空遂相宣宗武进为南祖孙子甚多如上所书之外而明之鄞台之临海比比有之而在上虞者为最盛一门之内惇礼乐而悦诗书由是士夫慕艳其声华无不自远而至当其园亭胜集雅歌投壶酣觞淋漓誾誾然和洽亹亹然旅语或不知夕阳之在树也故乡之论阀阅者一则曰魏氏二则曰魏氏云然而历代以来名门右族若金张若许史者盖亦多矣未数传间或至于殄绝宗嗣即不绝亦降于皂隶有不胜感慨者矣魏氏自文贞至镇已二十有五传其遗风余烈犹能不废者其故何哉盖文贞之事唐立心忠荩奏疏剀切凛乎有三代遗直之风德厚者其流长其效固应尔欤镇能孳孳弗怠详谱其所自出粲然有条而不紊岂不诚贤者欤虽然氏族之学尚矣古者有世卿大宗之法得以伸其敬宗之义至于定世系序昭穆又有小史以掌之故其盛衰有征而亲&#备见也古法既废唯宰相家得着世系表于史册犹可仿&#见其遗意若镇之为其亦可谓有所本欤魏氏之子孙幸袭藏而续书之公侯子孙必复其始他日焉知无文贞之出者欤镇请户部郎中某求序其首简不揣芜陋而备着之镇字士圭有学有文者也
　位姓部列传
　　明
</div>
    <div class="pagination">
<a href="氏族典卷诸姓部_page547.html">上一页</a><span>...</span><a href="氏族典卷诸姓部_page543.html">543</a><a href="氏族典卷诸姓部_page544.html">544</a><a href="氏族典卷诸姓部_page545.html">545</a><a href="氏族典卷诸姓部_page546.html">546</a><a href="氏族典卷诸姓部_page547.html">547</a><span class="current-page">548</span><a href="氏族典卷诸姓部_page549.html">549</a><a href="氏族典卷诸姓部_page550.html">550</a><a href="氏族典卷诸姓部_page551.html">551</a><a href="氏族典卷诸姓部_page552.html">552</a><a href="氏族典卷诸姓部_page553.html">553</a><span>...</span><a href="氏族典卷诸姓部_page549.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
