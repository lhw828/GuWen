<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 111 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 111 页/共 899 页</h1>
    <div class="content">郑樵通志
　　以国为氏
周同
姓国

吴氏吴今苏州城是也太伯与弟仲雍皆周太王之子而季历之兄也季历有圣子昌太王欲立季历以及昌故太伯仲雍相携而奔荆蛮太伯号勾吾旧曰勾吾地名然吴有勾吾越曰勾践皆是名号非谓地名勾者吴越之语辞也荆蛮之人义太伯从而归之千余家立以为君长太伯卒无子仲雍立至武王克商求太伯仲雍之后得仲雍之曾孙周章已君吴矣从而封之为吴子追封太伯为吴伯又别封周章之弟虞仲于虞皆为诸侯自太伯五世而得封十二世而晋灭虞虞灭而吴始大至寿梦而称王其子季札来聘始见春秋自寿梦以上可知世数而不可纪年寿梦之元年鲁成公之六年也夫差十五年获麟之岁也二十三年鲁哀公之二十二年也是年勾践灭吴子孙以国为氏季札避国子孙居齐鲁之间王应麟姓氏急就篇　　吴氏
吴氏周太王子太伯封吴其后为氏舜后封虞虞吴音相近故舜后亦姓吴廖用贤尚友录
　　吴姓
吴延陵羽音又望出渤海濮阳
四川总志
　　氏族谱
吴氏入蜀以唐左武卫兵曹参军为始祖四世孙藂伪蜀时最显至衮六世矣仕宋朝至太子舍人赠都官员外郎七世孙季良第端拱二年进士至都官郎中赠中大夫九世诸孙师孟第进士官至左朝议大夫门望始大王安石当国谓师孟同年生也自凤州别驾擢为梓州路提举常平仓兼农田水利差役事师孟疏力言法不便宁罢归故官后知蜀州又论茶法害民继谢事去苏文忠公轼刺新法书有曰吴某乞免提举如逃垢秽至言茶病民以矫矫六君子称之师孟其一也子缜以世科官至左朝议大夫知邛蜀洋万四州子景知汉州官至朝散大夫景之子璘始迁蜀州今重庆府惟师孟从兄弟师益三世犹居成都族最旧子孙亦蕃十世皆葬成都绘于宝历寺凡数十人滕县志
　　人物
吴升其先本女直吾古论氏世居临洮乃以吾作吴因姓吴曾大父吴珍仕金为滕阳军判遂为滕人
　朱姓部纪事
汉书萧望之传望之子育少与陈咸朱博为友着闻当世往者有王阳贡禹故长安语曰萧朱结绶王贡弹冠言其相荐达也育与博后有隙不能终故世以交为难名山藏臣林记李文忠字思本少名保儿盱眙人父贞娶高帝姊渔泗水上久之高帝姊卒保儿方十二贞闻帝起淮右携之军中见帝保儿牵帝衣帝喜且泣赐以己姓名曰文忠吴元年诰曰甥文忠幼育帐下比于吾儿弓马文艺靡不闲贯弱冠起军中佥院金华开省严陵平乌龙破苗獠援诸全陷阵冲锋如遇枯朽比者直捣临安克其坚城安堵如故朕自起淮右奄至江左同心一力诸勋有之国戚蔑如惟尔文忠亲则舅甥恩则父子谋尽劳与诸勋并是用加尔荣禄大夫浙江行中书省平章作镇兹土复尔故姓尔其勖之沐英字文英定远人故姓李又姓木乃姓沐也八岁父母死帝得之兵间时帝年二十五未子与孝慈皇后养为子姓之朱名之文英与懿文太子同食起英温爽有姿概机&#过人入侍帷幄昼夜勤励目无迕视帝深器之年十八授帐前都尉守京口久之升广武卫亲军指挥使洪武元年以所部从取铅山下崇安会汤和攻陈友定于延平取之其故将子隆负固不服英与裨将蔡玉夹攻生得子隆将谷保尽定闽地高帝曰毋李尔李毋朱我朱与之木姓而名曰英明外史何文辉传文辉字德明滁人太祖下滁州得文辉年始十四抚为己子冒国姓及长授总制久之擢江西行省左丞复姓何氏初太祖多蓄义子与诸将士分守诸路周舍守镇江道舍守宁国马儿婺州柴舍真童守处州金刚奴守衢州皆义子也周舍者沐英故军中又呼沐舍马儿者徐司马柴舍者朱文刚与胡大海耿再成死处州难而道舍即文辉也其人率皆以功名显惟真童金刚奴无考又有朱文逊者亦以义子前死太平徐司马传司马字从政小字马儿扬州人元末兵乱年甫九岁弃道旁太祖得之因养为子冒国姓既长诏复徐姓名山藏典谟记武宗正德四年十二月阅武西内予冒国姓称义子者朱铎等十一人为锦衣卫百户朱玺等四人为所镇抚五年九月封义子锦衣卫指挥同知朱德为永寿伯七年九月赐义子百二十七人国姓则永寿伯朱德都督朱宁朱安为之首其次朱国朱福朱刚皆至都督最下镇抚旗舍列籍锦衣腾骧诸卫盖皆中官&#养市井桀黠偶悦上心遂蒙收赐而朱采朱静朱满朱恩朱规五人者来自亡寇得幸于上云八年五月御史贺泰谏赐义子姓外调之
九年八月上设东西两官厅禁中视团营练兵以太监张忠领东边将许泰领西复设勇士营领以神周刘晖皆赐国姓为义子四镇兵号外四家复使江彬兼统之上自领中官善骑射者为一营曰中军十二年六月赐后军左都督许泰前军右都督张洪国姓十三年五月赐群小赐姓者朱山等十人俱为锦衣卫小旗六月调升绥德卫副千户钦为锦衣正千户更姓朱十四年二月赐左都督刘晖神周都督佥事李琮国姓臣林杂记钱宁者本镇安人太监钱能镇守云南宁幼鬻为家奴能死事刘瑾专顺因得见武宗能左右手拓弓武宗悦之赐国姓为义子江彬者宣府人为大同游击将军武宗好兵事钱宁言彬于上上召见彬彬为人黠悍狠忍谈兵上前高自称诩上悦之以为左都督赐之国姓留侍豹房明大政纪正德十四年三月武选郎中黄巩疏言陛下临御以来祖宗纲纪坏于佞幸天下知有权臣而不知有陛下皆宁忤陛下而不敢忤权臣江彬本行伍庸流凶狠傲诞陛下赐以国姓封以伯爵托以腹心付以提督京营之寄此养乱之道也彬外挟边卒内拥兵权骑虎之势不乱不止天下之人切齿唾骂皆欲食彬之肉何不去彬以谢天下上怒诏下狱十月禁民不许养&#及易卖宰杀违者发极边卫分充军以&#音同国姓故严旨禁之远近流传旬日之间直省各处城市乡村地方&#尽减价贩卖其小者皆埋弃

　吴姓部列传一
　　周
　　吴起
按史记吴起传起卫人也好用兵尝学于曾子事鲁君齐人攻鲁鲁欲将起起取齐女为妻而鲁疑之起于是遂杀其妻鲁卒以为将攻齐大破之鲁人或恶吴起曰起之为人猜忍人也起于是闻魏文侯贤欲事之文侯以为将击秦拔五城起为将与士卒分劳苦卒有病疽者起为吮之文侯以起善用兵乃以为西河守魏文侯既卒起事其子武侯公叔为相害起起惧得罪遂去之楚楚悼王素闻起贤至则相楚于是南平百越北并陈蔡却三晋西伐秦及悼王死宗室大臣作乱攻起起走之王尸而伏之击起之徒因射刺吴起并中悼王太子立乃使令尹尽诛射起而中王尸者坐夷宗死者七十余家　　汉
　　吴芮
按汉书吴芮传芮秦时番阳令也甚得江湖间民心号曰番君天下之叛秦也芮率越人举兵以应诸侯沛公攻南阳遇芮之将梅鋗与偕攻析郦项羽以芮率百越佐诸侯从入关立芮为衡山王都邾项籍死上以鋗从入关德芮徙为长沙王都临湘一年薨谥曰文王　　吴广
按汉书陈胜传吴广字叔阳夏人二世元年秋七月发闾左戍渔阳九百人胜广皆为屯长至蕲大雨道不通度已失期失期法斩乃谋杀两尉召徒属袒右称大楚为坛而盟胜自立为将军广为都尉入据陈胜立为王号张楚以广为假王监诸将以西击荥阳胜立&#陵君咎为魏王周市为相将军田臧等相与谋矫陈王令以诛吴广献其首于胜　　吴实
按尚友录实字子景号绮里季隐商洛山四皓之一　　吴臣按汉书吴芮传长沙王芮薨子成王臣嗣
　　吴浅
按汉书功臣表浅以父长沙王功封便侯三十年薨谥顷　　吴阳
按汉书功臣表阳以父长沙王功封沅陵侯二十五年薨谥顷　　吴郢
按汉书功臣表郢以长沙柱国封义陵侯七年薨　　吴重按汉书功臣表孝惠四年义陵侯重嗣十年高后七年薨&#后　　吴回
按汉书吴芮传长沙成王臣薨子哀王回嗣
　　吴右
按汉书吴芮传长沙哀王回薨子共王右嗣
　　吴公
按汉书贾谊传谊年十八以能诵诗书属文称于郡中河南守吴公闻其秀材召置门下甚幸爱文帝初立闻河南守吴公治平为天下第一故与李斯同邑而尝学事焉征以为廷尉廷尉乃言谊年少颇通诸家之书文帝召以为博士　　吴福
按汉书功臣表孝文后二年沅陵顷侯福嗣十七年薨　　吴羌
按汉书吴芮传长沙共王右薨子靖王羌嗣孝文后七年薨无子国除　　吴信
按汉书功臣表孝文后七年便共侯信嗣七年薨　　吴广志按汉书功臣表孝景六年便侯广志嗣
　　吴周
按汉书功臣表孝景中五年哀侯周嗣薨&#后　　吴千秋按汉书功臣表便侯千秋嗣元鼎五年坐酎金免　　吴阳按汉书功臣表阳以故东越衍侯佐繇王功元封元年封外石侯九年薨　　吴首
按汉书功臣表太初四年外石侯首嗣十四年后二年坐祝诅上要斩　　吴霸
按广东通志霸字子公阳山人少才勇尝御侮至浈阳招徕流徙民感其仁旌所驻山曰吴山徙广郁都尉威震夜郎迁牂牁太守为夜郎竹王立后天子从其请由是蛮裔毕服昭帝元凤五年秋罢象郡分属郁林牂牁霸族在桂阳者欲往广郁就腴田霸不许惟令垦近土庐居番禺县之西有江浦焉民服其不私今吴氏布濩岭表皆其后云　　吴长乐
按汉书功臣表元康四年便顷侯浅元孙长陵上造长乐诏复家　　吴章
按汉书儒林传许商号其门人沛唐林子高为德行平陵吴章伟君为言语重泉王吉少音为政事齐炔钦幼卿为文学王莽时林吉为九卿钦章为博士章为王莽所诛　　吴刚
按酉阳杂俎月中有桂高五百丈下有一人常斫之树创随合其人姓吴名刚学仙有过谪令伐树（按尚友录　吴刚汉西河人）

　　吴雄
按尚友录雄字季高河南人官廷尉少时家贫母死葬人所不封之地丧事促办不卜日术者皆言当族灭而子祈孙恭三世为廷尉　　后汉
　　吴汉
按后汉书吴汉传汉字子颜南阳宛人也家贫给事县为亭长王莽末以宾客犯法亡命至渔阳以贩马自业往来燕蓟间所至皆交结豪杰更始立使使者韩鸿徇河北遂承制拜为安乐令会王郎起北州扰惑汉素闻光武长者乃说太守彭宠附光武于广阿拜汉为偏将军赐号建策侯光武将发幽州兵拜汉大将军持节北发十郡突骑光武北击群贼汉常将突骑五千为军锋及河北平光武即位拜为大司马更封舞阳侯建武二年汉击檀乡贼于邺东大破之帝使使者玺书定封汉为广平侯复率请将击邺西山贼及劫掠群盗皆平之东方悉定振旅还京师会隗嚣畔复遣汉西屯长安八年从车驾上陇围隗嚣于西城十一年伐公孙述汉八战八克斩述首传送洛阳十五年北击匈奴徙雁门代郡上谷吏人六万余口置居庸常关以东十八年蜀郡守将史歆反于成都遣汉讨之诛歆等而还汉性强力能任职在朝斤斤谨质形于体貌二十年薨赐谥忠侯　　吴河
按后汉书吴汉传周建苏茂出兵围汉汉选四部精兵黄头吴河等及乌桓突骑三千余人齐鼓而进建军大溃　　吴成
按后汉书吴汉传汉封广平侯薨子哀侯成嗣　　吴国按后汉书吴汉传建武二十八年分封成弟国为新蔡侯　　吴旦
按后汉书吴汉传建武二十八年分封成子旦为灈阳侯　　吴盱
按后汉书吴汉传建武二十八年分封旦弟盱为筑阳侯　　吴良
按后汉书吴良传良字大仪齐国临淄人也初为郡吏岁旦与掾吏入贺门下掾王望举觞上寿谄称太守功德良于下坐勃然进曰望佞邪之人欺谄无状愿勿受其觞太守敛容而止燕罢转良为功曹耻以言受进终不肯谒时骠骑将军东平王苍辟为西曹上疏荐良显宗以为议郎永平中左转为即丘长后迁司徒长史每处大议辄据经典不希旨偶俗以侥时誉后坐事免复拜议郎卒于官　　吴匡
按风俗通弘农太守河内吴匡少服职事号为敏达为侍御史与长乐少府黄琼共佐清河王　　吴恢
按后汉书吴佑传佑父恢南海太守
　　吴佑
按后汉书吴佑传佑字季英陈留长垣人父恢为南海太守佑年十二随从到官恢欲杀青简以写经书佑谏曰昔马援以薏苡兴谤王阳以衣囊侥名嫌疑之间诚先贤所慎也恢乃止抚其首曰吴氏世不乏季子矣及年二十丧父居无担石而不受赡遗常牧豕于长垣泽中后举孝廉佑以光禄四行迁胶东侯相政唯仁简以身率物佑在胶东九年迁齐相大将军梁冀表为长史及冀诬奏太尉李固佑闻而请见与冀争之冀怒遂出佑为河间相因自免归家不复仕年九十八卒　　吴凤
按后汉书吴佑传佑子凤官至乐浪太守
　　吴恺
按后汉书吴佑传佑子恺新息令
　　吴冯
按后汉书吴佑传佑子凤凤子冯鲖阳侯相
　　吴砀
按广东通志砀字叔山揭阳人汉末察孝廉为安成长孙权使吕岱出长沙郡砀据县不从权遣鲁肃攻围砀突去曰砀受天子命为长知有汉不知有吴也权后统有交广遣步骘为交州刺史亦义砀无孅介言砀亦不仕　　魏
　　吴质
按魏志王粲传吴质济阴人以文才为文帝所善官至振威将军假节都督河北诸军事封列侯　　吴普
按魏志华佗传佗精方药广陵吴普从佗学依准佗治多所全济普年九十余耳目聪明齿牙完固　　吴&#　　吴范
按吴志吴范传范字文则会稽上虞人以治历数知风气闻于郡中举有道诣京都世乱不行会孙权起于东南范委身服事每有灾祥辄推数言状其术多效权以范为骑都尉领太史令数从访问欲知其决范秘惜其术不以至要语权权由是恨之初权为将军时范尝白言江南有王气亥子之间有大福庆权曰若终如言以君为侯及立为吴王范时侍宴曰昔在吴中尝言此事大王识之邪权因呼左右以侯绶带范范知权欲以厌当前言辄手推不受及后论功行封以范为都亭侯诏临当出权恚其爱道于己也削除其名范为人刚直颇好自称然与亲故交接有终始素与魏滕同邑相善滕尝有罪权责怒甚严敢有谏者死范乃髡头自缚诣门下使铃下以闻铃下入言未卒权大怒范因突入叩头流血言与涕并权意释乃免滕黄武五年范病卒　　吴粲
按万姓统谱粲乌程人仕吴为曲阳长治有名迹黄武初与吕范等拒魏将曹休于河口值天大风诸船绠绝军多溺水攀粲船请援左右以为船重必败粲曰船败当俱死尔奈何弃之所活者甚众官至太子太傅　　吴绰
按句容县志绰素擅洁誉神凤初采药于华阳洞口见一小儿手把大珠三颗戏于松下绰见之因前询谁氏子儿&#入洞中绰恐为虎所害遂从入欲救之见儿化龙形一手握三珠填左耳中绰素刚胆以药斧&#之落左耳而三珠已失所在龙亦不见出不十余步洞门闭矣后上皇封绰为素养先生　　晋
　　吴畿
按晋书李炬传炬伐氐齐万年有殊功封东明亭侯还为本郡督护太守宋胄欲以所亲吴畿代之炬谢病去　　吴隐之
按晋书吴隐之传隐之字处默濮阳鄄城人魏侍中质六世孙也美姿容善谈论博涉文史以儒雅标名年十余丁父忧每号泣行人为之流涕事母孝谨及其执丧哀毁过礼与太常韩康伯邻居康伯母每闻隐之哭声辍&#投筋为之悲泣既而谓康伯曰汝若居铨衡当举如此辈人及康伯为吏部尚书隐之遂阶清级解褐辅国功曹转参征卤军事兄坦之为袁真功曹真败将及祸隐之诣桓温乞代兄命遂为温所知赏拜奉朝请尚书郎累迁晋陵太守在郡清俭入为中书侍郎国子博士太子右卫率转散骑常侍领著作郎寻守廷尉秘书监御史中丞迁左卫将军隆安中为龙骧将军广州刺史假节领平越中郎将清操逾厉元兴初进号前将军及卢循寇南海隐之率将士固守城陷为循所得循表朝廷以隐之党附桓元宜加裁戮诏不许遣还寻拜度支尚书后迁中领军义熙八年请老致事诏授光禄大夫加金章紫绶九年卒追赠左光禄大夫加散骑常侍　　吴旷之
按晋书吴隐之传卢循寇南海隐之长子旷之战没　　吴延之按晋书吴隐之传隐之子延之复厉清操为鄱阳太守　吴逵
按晋书吴逵传逵吴兴人经荒饥疾病合门死者十有三人时逵亦病笃其丧皆邻里以苇席裹而埋之逵夫妇既存家极贫窘昼则佣赁夜烧砖甓昼夜在山未尝休止遇毒虫猛兽辄为之下道&#年成七墓十三棺时有赙赠一无所受太守张崇义之以羔雁之礼礼焉卒于家　　吴猛
按晋书吴猛传猛豫章人少有孝行夏日常手不驱蚊惧其去己而噬亲也年四十邑人丁义始授其神方因还豫章江波甚急猛不假舟楫以白羽扇画水而渡观者异之庾亮为江州刺史遇疾闻猛神异乃迎之问疾猛辞以算尽请具棺服旬日而死形状如生未及大敛遂失其尸　　吴商
按万姓统谱商字彦声通经术征为东宫校书官至侍中　　宋
　　吴喜
按宋书吴喜传喜吴兴临安人本名喜公太宗减为喜初出身为领军府白衣吏少知书领军将军沈演之甚知之演之门生朱重民入为主书荐喜为主书书史进为主图令史太祖尝求图书喜开卷倒进之太祖怒遣出会沈庆之征蛮启太祖请喜自随使命去来为世祖所知赏世祖建义喜遇病不堪随庆之下事平世祖以喜为主书擢为诸王学官令左右尚方令河东太守殿中侍御史大明中黟歙二县有亡命数千人攻破县邑杀害官长世祖遣喜将数十人诱说群贼贼即归降太宗初即位四方反叛东兵尤急喜请得精兵三百致死于东上大说即假建武将军简羽林勇士配之喜率马步东讨所至克捷迁步兵校尉封竟陵县侯东土平定又率所领南讨迁辅国将军寻阳太守南贼退走喜追讨平定荆州迁前军将军泰始四年改封东兴县侯仍除使持节督交州广州之郁林宁浦二郡诸军事辅国将军交州刺史不行又除右军将军淮陵太守假辅师将军兼太子左卫率五年转骁骑将军其年魏寇豫州喜统诸军出讨大破魏于荆亭军还复以本位兼左卫将军六年又率军拒魏加节督豫州诸军事假冠军将军明年还京都初喜东征白太宗得寻阳王子房及诸贼帅即于东枭斩东土既平喜见南贼方炽虑后翻覆受祸乃生送子房还都凡诸大主帅皆得全活上衔之及平荆州恣意剽掳赃私万计又尝对宾客言汉高魏武本是何人上闻之益不说后喜乞中散大夫上尤疑骇会上有疾为身后之虑以喜素得人情疑其将来不能事幼主乃赐死　　吴徽民
按宋书吴喜传喜封东兴县侯薨子徽民袭爵齐受禅国除　　吴迈远
按万姓统谱迈远好为篇章宋明帝见之曰此人连绝之外无所复有　　吴龛
按幽明录阳羡小吏吴龛有主人在溪南尝以一日过水溪内忽见一五色浮石取内&#头至夜化成一女子　　南齐
　　吴欣之
按南齐书吴欣之传欣之晋陵利城人宋元嘉末弟尉之为武晋县戍随王诞起义太祖遣军主华钦讨之尉之见执将死欣之诣钦乞代弟命辞泪哀切兄弟皆见原建元二年有诏蠲表　　吴达之
按南齐书吴达之传达之义兴人也嫂亡无以葬自卖为十夫客以营冢椁从祖弟敬伯夫妻荒年被略卖江北达之有田十亩货以赎之与之同财共宅郡命为主簿固以让兄又让世业旧田与族弟弟亦不受田遂闲废建元三年诏表门闾　　吴苞
按南齐书吴苞传苞字天盖濮阳鄄城人儒学善三礼及老庄宋泰始中过江聚徒教学冠黄葛巾竹麈尾蔬食二十余年隆昌元年诏征太学博士不就始安王遥光右卫江祏于蒋山南为立馆自刘瓛卒后学者咸归之以寿终　　梁
　　吴均
按梁书吴均传均字叔庠吴兴故鄣人也家世寒贱至均好学有俊才沈约尝见均文颇相称赏天监初柳恽为吴兴召补主簿日引与赋诗均文体清拔有古气好事者或之谓为吴均体建安王伟为扬州引兼记室掌文翰王迁江州补国侍郎兼府城局还除奉朝请先是均表求撰齐春秋书成奏之高祖以其书不实使中书舍人刘之遴诘问数条竟支离无对敕付省焚之坐免职寻有敕召见使撰通史起三皇讫齐代均草本纪世家功已毕唯列传未就普通元年卒年五十二　　陈
　　吴明彻
按陈书吴明彻传明彻字通昭秦郡人祖景安齐南谯太守父树梁右军将军明彻幼孤性至孝年十四感坟茔未备家贫无以取给乃勤力耕种时亢旱苗稼焦枯明彻哀愤每之田中号泣自诉居数日苗更生秋而大获足充葬用起家梁东宫直及高祖镇京口明彻诣高祖高祖与论当世之务深奇之承圣三年授戎昭将军安州刺史绍泰初随周文育讨杜龛张彪等东道平授使持节散骑常侍安东将军南兖州刺史封安吴县侯高祖受禅拜安南将军世祖即位诏以本官加右卫将军王琳败授都督武沅二州诸军事安西将军武州刺史天嘉三年授安西将军及周迪反临川诏以明彻为安南将军江州刺史领豫章太守总督众军以讨迪明彻雅性刚直统内不甚和世祖闻之遣安成王顼慰晓明彻令以本号还朝寻授镇前将军五年迁镇东将军吴兴太守及世祖弗豫征拜中领军废帝即位授领军将军寻迁丹阳尹及华&#阴有异志诏授明彻使持节散骑常侍都督湘桂武三州诸军事安南将军湘州刺史率兵讨&#&#平授开府仪同三司进爵为公太建元年授镇南将军四年征为侍中会朝议北伐明彻决策请行五年诏加侍中都督征讨诸军事统军至秦郡克其水栅秦郡降进克仁州授征北大将军进爵南平郡公进逼寿阳齐遣王琳将兵拒守明彻乘夜攻之生擒王琳诏都督豫合建光朔北徐六州诸军事车骑大将军豫州刺史八年进位司空寻授都督南北兖南北青谯五州诸军事南兖州刺史九年诏明彻进军北伐至吕梁周徐州总管梁士彦率众拒战明彻频破之因退兵守城不复敢出明彻仍迮清水以灌其城环列舟舰于城下攻之周遣王轨将兵救之轨自清水入淮口横流竖木以铁锁贯车轮遏断船路诸将闻之甚惶恐议欲破堰会明彻苦背疾甚笃知事不济乃自决其堰乘水势以退军至清口水势渐微舟舰并不得渡众军皆溃明彻乃就执寻以忧愤遘疾卒于长安至德元年追封邵陵县开国侯　　吴惠觉按陈书吴明彻传明彻疾卒至德元年追封邵陵县开国侯以其息惠觉为嗣惠觉历黄门侍郎以平章大宝功授丰州刺史　　吴超
按陈书吴明彻传明彻兄子超字逸世少倜傥以干略知名随明彻征伐有战功官至忠毅将军散骑常侍桂州刺史封汝南县侯卒赠广州刺史谥曰节　　北魏　　吴悉达
按魏书吴悉达传悉达河东闻喜人也弟兄三人年并幼小父母为人所杀四时号慕悲感乡邻及长报仇避地永安昆弟同居四十余载闺门和睦让逸竞劳虽于俭年糊饘不继宾客经过必倾所有每守宰殡丧私办车牛送终葬所邻人孤贫窘困莫不解衣辍粮以相赈恤乡闾五百余人诣州称颂焉刺史以悉达兄弟行着乡里板赠悉达父渤海太守悉达后欲改葬亡失坟墓推寻弗获号哭之声昼夜不止叫诉神祇忽于悉达足下地陷得父铭记因迁葬曾祖已下三世九丧倾尽资业不假于人哀感毁悴有过初丧有司奏闻摽闾复役以彰孝义　　北齐
　　吴遵世
按北齐书吴遵世传遵世字季绪渤海人少学易入恒山从隐居道士游处数年忽见一老翁谓之云授君开心符遵世跪取吞之遂明占候后出游京洛以易筮知名魏武帝之将即位也使遵世筮之遇明夷之贲曰初登于天后入于地帝曰何谓也遵世曰初登于天当作天子后入于地不得久也终如其言世祖以丞相在京师居守自致猜疑甚怀忧惧谋将起兵每宿蓍令遵世筮之遵世云不须起动自有大庆俄而赵郡王奉太后令以遗诏追世祖及即祚授其中书舍人固辞疾　　隋
　　吴峤
按尚友录峤霅溪人精于天文袁天刚师事之炀帝时常过邺中告其令曰中星不守太微主君有嫌而王气流萃于秦地子知之乎令不之信及唐高祖即位始知其言之不诬　　唐
　　吴少微
按唐书尹元凯传元凯时有富嘉谟吴少微皆知名嘉谟武功人晋阳尉少微新安人亦尉晋阳有魏谷倚者为太原主簿并负文辞时称北京三杰天下文章尚徐庾浮俚不竞独嘉谟少微本经术雅厚雄迈人争慕之号吴富体豫修三教珠英韦嗣立荐嘉谟少微并为左台监察御史已而嘉谟死少微方病闻之为恸亦卒　　吴兴
</div>
    <div class="pagination">
<a href="氏族典卷诸姓部_page110.html">上一页</a><span>...</span><a href="氏族典卷诸姓部_page106.html">106</a><a href="氏族典卷诸姓部_page107.html">107</a><a href="氏族典卷诸姓部_page108.html">108</a><a href="氏族典卷诸姓部_page109.html">109</a><a href="氏族典卷诸姓部_page110.html">110</a><span class="current-page">111</span><a href="氏族典卷诸姓部_page112.html">112</a><a href="氏族典卷诸姓部_page113.html">113</a><a href="氏族典卷诸姓部_page114.html">114</a><a href="氏族典卷诸姓部_page115.html">115</a><a href="氏族典卷诸姓部_page116.html">116</a><span>...</span><a href="氏族典卷诸姓部_page112.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
