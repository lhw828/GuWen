<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 195 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 195 页/共 268 页</h1>
    <div class="content">　闺节部列传一百四十八
　　明一百四十三
　　庞端穆妻霍氏
按广州府志霍氏南海人知府霍荩臣女年二十嫁都御史庞尚鹏次子端穆甫六月而夫亡抚遗腹女成长嫁户部郎中黄图赞矢志五十年年七十卒　　李良妻黎氏吴有进
妻梁氏附

按广州府志黎氏顺德李良妻良家故贫黎佐夫力作年二十三而良亡甘贫守节至死不二又桃村吴有进妻梁氏年十九归有进甫三月而进殁梁苦志不渝皎如白日　　冯志&#妻丘氏
按广州府志丘氏南海人年十九归冯志&#越四年夫亡年二十三子甫一岁家贫无以自给父母欲夺其志曰幸有子奈何弃之勤女红以养翁姑教子甘雨登崇祯己卯贤书苦节三十七年　　梁世和妻黄氏
按广州府志黄氏佛山梁世和妻年二十四夫亡一子仅二岁姑以家贫虑难守氏即夫灵前啮指血淋漓以示纺绩养姑终身无异长斋断荤训子以义方老课诸孙皆成立年八十有五　　叶纩继室张氏
按广州府志张氏东莞京山逸士叶纩继室也年十八归纩举二子并前妻二子抚之无异视年二十六纩亡矢志守孤母欲夺其志嚼舌绝食既死复苏削其发之半以示母事闻有司旌其门卒年七十　　黎克昌妻赵氏妾张
氏附

按广州府志赵氏东莞人贡士响季女年十八归铜陵令黎德明第三子克昌居五年昌殁子震甫三日妾张氏少于赵三岁有子朝燮甫三周赵哀恸期死既而曰吾即死孤畴与抚奈高堂暮景乎乃偕妾饮泣承欢以保其二子十指所余辄周人急无吝二子并游胶庠好行其德人谓善遵母训云　　吕氏女
按广州府志吕氏女南海西隆村人许字吴尔干未婚而干亡吕年十九闻讣奔归吴守丧留事干父母以孝闻极贫无怨土贼乱干父母携之避居省城路过干瘗所恸哭成病而卒　　梁敬存妻黄氏
按广州府志黄氏香山梁敬存妻年二十七而寡翁姑亦亡强叔将占其产氏有姿色陈赵富人多谋之遂劝诱使从氏蓬首垢面号呼自誓仅得自全一子稍长族人诱之博饮氏复呼吁族老责子以义方遂得悛改卒为善人年六十二卒　　林孳妻袁氏
按广州府志袁氏新会林孳妻孳少负俊才早亡袁年二十抚遗腹子翘秀节口以供修脯门户纷纠独力支持以俟翘秀成立直指使王门璇表其节孙联缨登己卯乡荐　　麦盛秋侧室何氏
按广州府志何氏太平县令麦盛秋侧室也年十七归秋三载生一子甫半月而秋亡氏矢志守节勤俭训子年五十卒　　欧履廷妻关氏
按广州府志关氏欧履廷妻归数月廷亡关矢志孀居七十余载卒年九十六嗣子兆&#孝养弗违孙璞持崇祯己卯举人　　孔伯衡妻秦氏
按广州府志秦氏番禺人秦清宇女年二十适堑冈孔伯衡素有志行克闲妇道崇祯九年衡被仇毒死族人孔启明利其产割其田以献势宦时氏年二十七遗孤尚勋犹在襁褓乃携孤讼于官所献田俱还族人不敢复谋卒年五十有二　　阮道裕妻徐氏
按广州府志徐氏新会人郡诸生徐玉树女年十八归阮道裕裕家贫母老氏工女红刺绣养姑晨昏扶持左右时进甘脆而糟糠自餍姑死抱尸哀恸尽鬻衣奁营葬裕亡无子矢死靡他朝夕悲啼族怜其苦节共赠薄资助晨炊乞一子与为后逾年子死氏呼曰薄命如此何以生为即绝粒不食病革不求医数日而死属纩时犹张目视妯娌以勿绝翁姑后为嘱　　黎曰洵妻邵氏按广州府志邵氏番禺人适蓬州知州黎兆鏊长子曰洵洵食饩郡庠早亡遗一女氏矢志自守事姑以孝闻妯娌之死者遗子女皆为抚养成人婚嫁一如己出平居匿影不履户外比邻不闻其声断荤茹素数十年晚岁为尼以卒　　郭毓秀妻孔氏
按广州府志孔氏南海郭毓秀妻归二年夫亡遗腹子殇矢志孑立孝事翁姑足不逾阈凡四十八年终年七十有四　　谭纪妻李氏
按广州府志李氏从化生员谭纪妻适纪三岁而纪亡李年二十三姑及父母俱欲夺其志誓死不从惟绩织以抚其子始终不渝年八十余卒　　李应运妻叶氏
按广州府志叶氏新会李应运妻年二十二运客死阳春氏以不及视敛悲愤抚膺以幼子付姑求死者数姑开导之百端且以存孤恤老恳切劝谕乃止服阕母欲夺其志泣曰轻尘弱草自苦诚甘一旦改辙老姑幼子其谓我何母为改容遂一意贞守六十年如一日　　谢以昭妻叶氏
按广州府志叶氏南海人叶仰南长女嫁朗头村谢以昭年二十三夫亡无子矢志孀居家贫莫肯为其后日与姑哀号姑死葬祭尽礼历五十余年足不逾限卒年七十有六　　李学周侧室王氏
孙妇
张氏附

按广州府志王氏东莞李学周妾生二子在襁褓周死氏年二十七家颇饶多外侮氏与正室张课二子次子元&#举孝廉年九十五卒孙光训妇张氏亦年二十五守节终身　　莫用言妻许氏
按广州府志许氏新会人征仕郎许钦赋女年十八嫁邑诸生莫与齐子用言甫数月言亡无子母欲夺其志许曰之死靡他共姜真吾师矣周历艰苦不爽其节年四十六终　　冯亦思妻屈氏
按广州府志屈氏东莞举人冯亦思妻夫亡年二十八无子守节事舅姑孝养备至年六十六卒　　陈应任妻胡氏
按广州府志胡氏东莞人生员陈应任妻年二十五任亡无子抚遗腹女守节任故籍惠庠曾指腹与同学徐邦仕缔姻及是家人以道远欲悔议氏曰岂有夫已许人死而背之竟以女归徐氏断荤持斋终身不御膏沐年七十卒　　梁世德妻游氏
按广州府志游氏南海佛山梁世德妻年二十二夫亡欲以死从姑以抚孤力劝乃止家贫茹苦纺绩奉姑教二子成立年九十二卒　　蒙宗远妻李氏
按番禺县志李氏赠佥都御史蒙宗远妻年三十生子诏妾张氏生子谏未几宗远与张俱亡氏矢志冰霜抚二子勉之力学常纺绩伴读午夜不倦后谏官户部郎中佥都御史累封李氏为太恭人年百有一岁临终前三日预嘱后事至日午举手者三无病而逝建荣封百岁坊　　黄于昌妻卢氏
按番禺县志卢氏黄于昌妻年二十夫战死孀苦四十年闾闬称之　　罗大真妻黎氏
按番禺县志黎氏罗大真妻生二子年二十五而孀孝养翁姑训二子俱成立年七十余犹茹素诵佛无少间　　郭东妻戴氏
按番禺县志戴氏治中昊女适郭县尹子东年二十四夫亡守志六十余载有司上其节直指表之　　李天妻刘氏子浩妻
欧阳氏附

按番禺县志刘氏李天妻归两载生子浩弥月夫亡氏事姑训子备极荼苦母子相依三十年浩贫不能娶里人欧阳光慕其行以女妻之未几浩复没欧阳竭诚尽孝食必先姑而后尝丧葬如礼御史具题旌表　　黎绍妻李氏
按番禺县志李氏知府李韡孙女归邑庠生黎绍未期夫赴省遇寇溺死氏年二十四子璲元未弥月孀居数十年卒　　黎忠谕妻何氏
按番禺县志何氏黎忠谕妻年二十七谕亡氏抚一岁子孀居目不窥户四十余年至死无二　　黎会涧妻区氏
按番禺县志区氏生员黎会涧妻年二十七涧溺死区守一女纺绩度日苦节数十余年　　李淳妻吴氏
按番禺县志吴氏诸生李淳妻年未三十淳亡父母劝他适抚子泣曰所不从夫子九原者以两孤在耳孀居以女红自给课二子皆为诸生年八十无病而终学使者表其门　　王锺杰妻霍氏
按番禺县志霍氏王锺杰妻夫亡抚遗腹子孀居事姑尽孝训子以义方视其成立寿终　　赵之璧妻梁氏
按香山县志梁氏庠生赵之璧妻年二十五璧亡无子富人谋娶之百计不为动年八十有三崇祯十六年卒　　张胜禄妻陈氏
按香山县志陈氏黄旗都人张胜禄妻方孕三月而夫死禄以家贫遗嘱必嫁之氏哀不自胜因剪发矢志时年十七后生子奇岩抚之成立卒年六十有八　　何晟道妻刘氏按香山县志刘氏年十七适庠生何晟道未一载夫亡无子以兄子为嗣氏哀恸不欲生姑劝以存孤大义乃鞠育嗣子如己出凡门户粮役一切躬自经理奉孀姑供祭祀课耕织抚孤完娶勤苦三十余年如一日氏父士斗以名进士为良有司甲申之变死难　　郑一岳后妻穆氏按香山县志穆氏世袭指挥穆精辉女丹徒令郑一岳后妻年十八归一岳二十三而孀教子剑长标长入邑庠孀居二十八年如一日　　郑达元妻杨氏
按香山县志杨氏郑达元妻年二十五而寡子宗彦纔三月家贫守节纺绩以事祖姑训子入邑庠孀居四十八年年七十有二　　梁子慎妻刘氏
按香山县志刘氏儒士梁子慎妻归未三月夫死氏年十八抚嗣子守节三十一年　　郑娟娘
按香山县志郑娟娘庠生郑申重女五岁从兄受女论语因而知书明大义许聘韦卓琛年及笄卓琛夭女闻哭告父母请往奔丧父母不许即阖户投缳母救苏曰毋重苦我始终一死耳母知不可夺许焉翌日韦具舆来迎娟娘至韦拜琛母易衣髽苴而就哭泣之位嗣子为后经其丧葬韦产甚薄娟娘勤女红事琛后母尽孝抚嗣子慈不掩义历四十余年如一日有司旌其庐　　方如旸妻梁氏
按香山县志梁氏彭泽令梁国栋女年二十适庠生方如旸越五年如旸死子博甫三岁稍长教以诗书遇古人忠孝廉节必为之反复开导孀居三十余载年六十余教子补弟子员　　何景道妻梁氏
按香山县志梁氏梁国栋次女适参将何景道八载而孀励节教子荣读书入邑庠年五十有六终　　邓仕赓妻何氏按新安县志何氏龙跃头邓仕赓妻年十八归赓甫匝岁而赓殂姑怜其少屡以家贫劝嫁氏执志愈厉佣织度日翁姑赖之翁姑亡送死无憾年五十卒　　倪宣甫妻袁氏按新安县志袁氏东莞所千户袁某女本所百户倪宣甫妻归六月倪远戍没于边氏矢志守节以死自誓有司月给米五石优养卒葬邑之鹦鹉岭　　李宗球妻冯氏
按顺德县志冯氏马冈冯觉夫女年二十适鹿门文士李宗球仅两载球亡无出祖姑及姑俱存冯氏事之极孝敬送其终球无兄弟氏零丁无依归父党纺绩度日始终不二年六十卒　　畲讷斋妻郑氏
按顺德县志郑氏伦教人受马冈畲讷斋聘斋贫父母将别嫁郑泣曰此事不义愿勿以教女父母从之至今子孙蕃衍簪缨济济不绝　　岑氏女
按顺德县志岑氏女父元育家桂洲女少受生员叶翊忠第三子聘叶子亡女奔守丧终身不修容不服新衣一切燕饮俱不与惟敬谨事叶母而已叶母殁为服丧又数载而没　　连氏女
按顺德县志连氏女父大方沙富人受生员陈仕魁子国球聘崇祯壬午将亲迎球亡女自矢不嫁父母昆弟不能夺其志径奔球家守丧朝夕流涕历寒暑无变事球父母甚孝仕魁没家贫女竭力殡殓&#粥不饱抚球两幼弟毕婚平生身不服鲜衣首不饰簪珥六十年如一日　　崔寿保妻胡氏
按顺德县志胡氏崔寿保妻年二十三夫死黄萧养作乱乡人立镇拒贼他人争负财物氏独抱家庙神主而已家甚穷困和乐而无怨言乡人敬之　　梁麟之妻罗氏
按顺德县志罗氏年二十二嫁梁麟之未久夫往海南营商遭贼与弟鹏之同溺死罗氏无子女矢志守节鹏妻韩氏从死焉韩遗五月子罗氏抚之如腹生孝事舅姑勤纺绩茹苦数十年年八十卒　　彭子震妻梁氏
按顺德县志梁氏彭于震妻年二十归彭甫三载生子应文再&#而震亡梁年二十四事姑恭顺有礼抚孤成人年六十一县令旌之　　何思存妻方氏
按顺德县志方氏大学士献夫女庠生何思存妻年二十三夫没无子矢志不二凡历四十七年始终一节　　程富妻锺氏
按顺德县志锺氏龙江应聘儒士锺禧女适广州左卫指挥佥事程富未期而富亡锺年十七葬夫服阕舅姑怜其无子令改嫁锺恸哭誓死靡他孀居四十余年奏闻旌表　　叶孟仪妻李氏
罗
氏附

按顺德县志李氏叶孟仪妻年二十归叶未几仪亡抚遗腹一子孝事舅姑和谐妯娌年八十五卒又伯玉妻罗氏孟仪孙妇也年十九归伯玉六阅月而玉亡氏延集伯叔定夫嗣服阕归母家守节坐卧一小房敝衣草食孀居二十余年终　　苏德贤妻何氏
按顺德县志何氏苏德贤妻贤早亡氏年十九矢志抚孤孀居八十余年年百余岁乡党称节孝　　欧慕兰妻李氏
按顺德县志李氏年二十适欧慕兰唱随相得事翁姑以孝越二年夫亡矢志靡它冰霜自守年八十八寿终　　伍氏女
按顺德县志伍氏女许配冯昌神神病亡女年十七闻报急欲奔丧父母踌蹰未决女求自尽不得已载与同往女至服丧三年遂留不返事冯母尽孝勤纺绩供甘旨以处女终身　　梁宗可妻卢氏
按顺德县志卢氏梁宗可妻归二年夫亡抚遗腹一子翁屡欲嫁之氏以死自誓终身不二郡守表其庐　　黄妙顺妻李氏按顺德县志李氏黄妙顺妻年二十一夫亡守节督学表其堂曰慈节　　梁红妻何氏
林
氏附

按始兴县志何氏庠生梁红妻与红弟庠生绘妻林氏俱寡何年十六无出林年二十子国光仅二岁妯娌同志共抚一孤教训成名何年七十八林年八十三卒　　林士提妻方氏
按潮州府志方氏林士提妻年二十丧夫遭家多难誓死靡他白首不二　　黄怀经妻廖氏
按潮州府志廖氏生员黄怀经妻年二十八夫病瘫痪不起廖侍汤药三年夫亡誓不改嫁家贫教子七举不第慰之曰古人以善养不以禄养子勉之后子以贡授官知县旌其门　　黄祚龄妻许氏
按潮州府志许氏生员黄祚龄妻年二十二龄亡氏矢志不二苦守数十年奉翁姑夙夜匪懈或劝礼佛曰我堂上有二佛遑事黄面老子乎舅姑没哀毁骨立两台以闻奉旨建坊旌表崇祯十二年子应朝为兵部员外封宜人　　陈所学妻郑氏
按潮州府志郑氏生员陈所学妻夫亡愿从死翁姑曰尔有遗腹何得轻死遂截发自矢已而生男教之为儒年八十卒　　徐渐妻余氏
按潮州府志余氏庠生徐渐妻夫亡氏年二十七屡欲自尽戚媪救醒谕以立孤大义乃绩食贫苦守垂四十年一日谓其子曰吾事毕将从而父地下矣遂卒督学朱恒岳旌其庐　　丘孔恕妻蓝氏
按潮州府志蓝氏丘孔恕妻年二十二夫亡守节年八十二卒　　方曰燧妻林氏
按潮州府志林氏方曰燧妻年二十二夫亡林教遗孤兆元应明经晚年皈衣净土年八十五卒　　郑应志妻方氏
按潮州府志方氏郑应志妻归七月志病弗起氏即自经姑救之曰妇娠三月矣不念郑氏后乎后果生男孀居育子以节终　　姚戬辉妻萧氏
按潮州府志萧氏处士姚戬辉妻诸生底绩母幼内则尝刲股以疗亲疾及笄适姚中馈尽职出装资助置祀田脱簪珥为舅姑营葬夫亡氏年二十五誓以身殉亲戚劝止茹荼抚孤闺范严肃岁饥捐橐以赈羸老劬劳拮据五十年如一日郡邑上其事檄表其门　　李华宇妻刘氏
按揭阳县志刘氏霖田都李华宇妻年十八归宇二十而寡矢志抚幼孤成立事翁姑惟谨执丧尽礼年逾八十二孙俱入胶庠　　宋博勋妻林氏
按揭阳县志林氏宋博勋妻廪生宋尔和母也未笄而父母俱丧家徒四壁无亲党可依氏克自成立跬步不越准则及归宋勤俭宜家年二十八夫亡哀毁欲死以二孤无托强起抚育及长付伯叔教之计业考成不事姑息子克成立姑老病&#褥汤药必亲久侍不懈　　邢时辉妻林氏
按揭阳县志林氏凤围儒士邢时辉妻庠生之楫母年十六归邢甫三载而夫亡一子周岁氏不食饮浃辰姑号恸劝谕曰尔死吾亡儿目不瞑矣乃强起鞠遗孤成立事翁三载事姑三十载奉养尽欢有司旌其门　　李时习妻袁氏
按揭阳县志袁氏朝天坊李时习妻诸生袁锐次女年十七归李三载夫亡哀毁绝粒旬日姑泣谕曰汝死如老妇与周岁子何乃强起执丧拮据襄事姑病鬻簪珥庀汤药及没尽力营葬教子可贞霜灯夜雨纺绩劝读不倦持家俭朴终身衣布蔬食年五十四有司旌表可贞为诸生　　张文宝妻丘氏
按程乡县志丘氏万安都西洋进士张文宝妻文宝登第未廷试而没丘年二十八号恸绝而复苏姑罗氏年老以哭子丧明丘不离左右常以舌舐其目目为复明及亡竭力营丧葬教子读书以继父志长经为诸生次纲登进士次绂膺乡荐授灌阳训导氏年七十卒　　张纲妻萧氏
按程乡县志萧氏举人萧资女张纲妻纲登第未阅月而没氏年三十六抚养遗孤哀毁逾礼孀居数十年以礼自防虽父母及女家不轻至年八十而卒　　李愈熙妻陈氏按程乡县志陈氏李愈熙妻年二十五夫亡抚遗腹子苦守四十余年崇祯间卒年八十有九　　许光太妻陈氏
按饶平县志陈氏东界人员外陈珖孙女母潘氏少寡以贞淑闻氏有母风嫁邑诸生许光太太亡氏年二十四唯一女与白发舅姑氏强视息事亲以孝苦守终身　　刘英之妻黄氏
按阳江县志黄氏刘英之妻生子端甫一周而英亡氏年二十五守节抚孤如千仞之松经冬愈茂上官优给米绢御史旌之　　谭以忠妻刘氏
按阳江县志刘氏谭以忠妻忠以廷试死途中刘年二十七无出妾子学舜甫五岁刘矢志不二与妾共事舅姑教幼子年八十卒御史旌其门　　仇尧辅妻沙氏
按阳江县志沙氏指挥仇尧辅妻事翁姑孝翁姑殁抚幼弟妹能推夫爱年二十八夫亡怀有三孤家无担石绩织教子画荻心劳平居动必以礼弟兄罕见其面邻妇不闻其声年九十二卒　　苏志母谭氏
妻陈
氏附

按阳江县志谭氏苏志母志周岁而孤及长娶陈氏生子云鹏未及周岁而志又殁妇姑皆年十九守节相依为命荼苦备尝断机和熊课云鹏成立各以寿终　　杜拱阳女
按阳江县志庠生杜拱阳女生于万历庚子因名曰庚甫十龄许高天如七年而天如殇女闻闭户绝粒大哭失声欲为三年丧父母难之断发示无二志父母度不可夺乃命成服往哭爰止于高事天如父母尢谨共劝改字不从独居四十年以处女终身崇祯间题旌年七十三卒　　沈卿妻陈氏
按琼州府志陈氏儋州沈卿妻年二十二卿亡誓不再嫁纺织养姑终其身　　王大谦妻林氏
按琼州府志林氏王大谦妻崖州三亚人年二十谦亡哀毁泣血欲以身殉姑觉止之事舅姑益谨抚二孤悉令就学贫不能具修脯常解襦以入质肆二子俱为崇祯间贡士州守表其门卒年六十有八　　王康妻林氏按琼州府志林氏王康妻澄迈那蓬人年十五适王二十而寡矢志无他抚二孤成立　　李一根妻童氏
按琼州府志童氏李一根妻澄迈倘驿人年二十二寡母累劝嫁不从抚遗腹子果端为诸生　　胡允谦妻陆氏
按琼州府志陆氏胡允谦妻年二十五夫亡无子奉翁孝翁命再适氏曰宁守死不改节苦守终身年七十余终　　萧凤妻徐氏
</div>
    <div class="pagination">
<a href="闺媛典闺节部_page194.html">上一页</a><span>...</span><a href="闺媛典闺节部_page190.html">190</a><a href="闺媛典闺节部_page191.html">191</a><a href="闺媛典闺节部_page192.html">192</a><a href="闺媛典闺节部_page193.html">193</a><a href="闺媛典闺节部_page194.html">194</a><span class="current-page">195</span><a href="闺媛典闺节部_page196.html">196</a><a href="闺媛典闺节部_page197.html">197</a><a href="闺媛典闺节部_page198.html">198</a><a href="闺媛典闺节部_page199.html">199</a><a href="闺媛典闺节部_page200.html">200</a><span>...</span><a href="闺媛典闺节部_page196.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
