<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 727 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 727 页/共 899 页</h1>
    <div class="content">
　悦姓部汇考
凌迪知万姓统谱
　　悦姓
悦望出昌亦作说傅说之后以名为氏

　悦姓部列传
　　北魏
　　悦绾
按万姓统谱绾昌黎人左仆射
　　悦寿
按万姓统谱寿尚书
　　悦真
按万姓统谱真清水侯

　薛姓部汇考
吴志
　　薛综传注
吴录曰其先齐孟尝君封于薛秦灭六国而失其祀子孙分散汉祖定天下过齐求孟尝后得其孙陵国二人欲复其封陵国兄弟相推莫适受乃去之竹邑因家焉故遂氏薛自国至综世典州郡为着姓综少明经善文有秀才唐书
　　宰相世系表
薛氏出自任姓黄帝孙颛顼少子阳封于任十二世孙奚仲为夏车正禹封为薛侯其地鲁国薛县是也奚仲迁于邳十二世孙仲虺复居薛为汤左相臣邕祖己皆其胄裔也祖己七世孙曰成徙国于挚更号挚国女大任生周文王至武王克商复封为薛侯齐桓霸诸侯独薛侯不从黜为伯历三代凡六十四世其可记者畛生初初生厉侯陵陵生宣武侯房房生哀侯褒褒生庄侯元元生平侯贵贵生昭侯直直生襄侯夷夷生桓侯辨辨生康侯安兴安兴生定公箱箱生恭侯尚尚生景侯魏魏生宣侯伯勤伯勤生简侯文欢文欢生惠侯夷黄夷黄生灵侯英英生文侯俱俱生隐侯清清生愍侯洪为楚所灭公子登仕楚怀王为沛公不仕隐于博徒因以国为氏所谓薛公也生云云生卬卬生倪为楚令尹倪生翁翁生鉴汉初献策灭黥布封千户侯生瑑瑑生茂宣茂宣生怀则怀则生引孙引孙生广德字广德御史大夫广德生饶长沙太守饶生愿为淮阳太守因徙居焉生方丘字夫子方丘生汉字公子后汉千乘太守汉生彪字辅国司徒祭酒彪生侍御史安期安期生中山相修修生马邑都尉山涂山涂生山阳太守固固生龙丘令文伯文伯生东海相衍衍生兖州别驾兰为曹操所杀子永字茂长从蜀先主入蜀为蜀郡太守永生齐字夷甫巴蜀二郡太守蜀亡率户五千降魏拜光禄大夫徙河东汾阴世号蜀薛二子懿始懿字元伯一名奉北地太守袭鄢陵侯三子恢雕兴恢一名开河东太守号北祖雕号南祖兴西祖雕生徒徒六子堂晖推焕渠黄堂生广晋上党太守生安都西祖兴字季达晋河东太守安邑庄公三子纥清涛涛字伯略中书监袭安邑忠惠公与北祖南祖分统部众世号三薛都统三子强遗清强字公伟秦大司徒冯翊宣公三子辩邕宠辩字元伯后魏雍州刺史汾阴武侯生谨字法慎内都坐大官涪陵元公五子洪祚洪隆瑚昂积善号五房亦为瀵上五门薛氏大房　薛氏定着二房一曰南祖一曰西祖宰相三人南　祖有讷西祖有稷元超廖用贤尚友录
　　薛姓
薛河东征音黄帝二十五子一为任姓裔孙奚仲居薛至仲虺为汤左相代为侯伯历三代凡六十四叶周末为楚所灭公子登仕楚怀王赐沛邑为大夫遂以国为氏又河南官氏志叱于氏改为薛凌迪知万姓统谱
　　薛姓
薛氏血脉谱文王曹夫人姜氏见赤龙交而孕十二月生子手把薛字因氏为薛乃知谱牒家言多无足取者薛氏有三奚仲之后以国为氏又叱于氏改为薛又有辽西薛氏
　薛姓部纪事
魏书薛辩传辩祖陶与薛祖薛落分统部众故世号三薛周书薛置传前中书监卢柔学业优深文藻华赡而置与之方驾故世号曰卢薛焉
　桀姓部列传
　　周
　　桀溺
按人物考桀溺楚人
注
圣贤冢墓记黄城山即长沮
桀溺耦耕处下有东流子路问津处
　　汉
　　桀龙
按郑樵通志汉襄阳侯桀龙
　　宋
　　桀路分
按万姓统谱路分永州司马

　薛姓部列传一
　　周
　　薛邦
按诏安县志邦字子徒兖州人孔子弟子
　　薛烛
按越绝书昔越王勾践有宝剑五枚闻于天下客有能相剑者名薛烛王召而问之吾有宝剑五请以示子乃取其豪曹巨阙薛烛曰皆非也又取纯钩湛卢烛曰观其剑钞烂烂如列宿之行观其光浑浑如水之将溢于塘观其文涣涣如冰将释此所谓纯钩邪王曰是也王曰客有直之者有市之乡三骏马千匹千户之都二可乎薛烛曰不可当造此剑之时赤菫之山破而出锡若邪之溪涸而出铜雨师扫洒雷公击鼓太一下观天精下之欧冶乃因天之精悉其技巧一曰纯钩二曰湛卢今赤堇之山已合若邪之溪深而不测欧冶子已死虽倾城量金珠玉竭河独不得此一物有市之乡三骏马千匹千户之都二亦何足言与　　薛居州
按人物考居州宋臣也时宋王偃淫暴戴不胜谓薛居州曰陈善闭邪性善士为能之子善士也独不能善王哉居州曰子不闻乎君犹素也臣犹染也染于青则青染于黄则黄今白砂在泥将染而黑矣子其奈何哉其后齐愍王与魏楚伐宋杀王偃遂灭宋　　薛公按赵州志薛公与毛公并隐毛公隐于博徒薛公隐于卖浆家魏公子无忌欲见之两人不肯见公子乃间步从之游　　秦
　　薛炬
按尚友录炬秦客善相剑
炬疑即烛因其
名不同并载于此

　　薛公
按汉书项籍传彭越渡淮与项声薛公战下邳杀薛公　　汉
　　薛公
按汉书高帝本纪十一年淮南王布反滕公言楚故令尹薛公有奇策上召见薛公言布形势上善之封薛公千户　　薛欧
按汉书功臣表薛欧以舍人从起丰至霸上为郎入汉以将军击项籍将锺离昧封广平侯封十四年薨谥敬　　薛山
按汉书功臣表高后元年靖侯山嗣二十六年薨　　薛泽按汉书功臣表孝文后三年侯泽嗣孝景中三年有罪免中五年复封平棘侯三十三年薨谥节　　薛况
按汉书游侠传有阳翟薛况
　　薛穰
按汉书功臣表元朔四年侯穰嗣泽为平棘侯元狩元年坐受淮南赂免　　薛去病
按汉书功臣表元康四年欧元孙长安大夫去病诏复家　　薛广德
按汉书薛广德传广德字长卿沛郡相人以鲁诗教授萧望之为御史大夫除广德为属荐之迁谏大夫代贡禹为长信少府御史大夫广德为人温雅有酝藉及为三公直言谏争以岁恶民流与丞相定国乞骸骨赐安车驷马黄金东归沛太守迎之界上沛以为荣　　薛方
按汉书鲍宣传成帝时清名之士齐有薛方子容尝为郡掾祭酒尝征不至王莽秉政以安车迎之方谢曰尧舜在上下有巢由今明主方隆唐虞之德小臣欲守箕山之节也莽说其言不强致居家教授着诗赋数十篇世祖即位征之道卒　　薛宣
按汉书薛宣传宣字赣君东海郯人少为廷尉书佐都船狱吏后以大司农斗食属察廉补不其丞琅邪太守赵贡行县见宣甚说其能还至府令与妻子相见戒曰赣君至丞相我两子亦中丞相史察宣廉迁乐浪都尉丞幽州刺史举茂材为宛句令大将军王凤荐为长安令以明习文法诏补御史中丞数言政事便宜出为临淮太守徙陈留太守吏民敬其威信入守左冯翊称职所居有条教可纪多仁恕爱利迁少府代于永为御史大夫数月代张禹为丞相封高阳侯&#成太后崩吏赋敛以趣办上闻之策免宣初宣为相翟方进为司直宣知其有宰相器厚善之方进竟代相荐宣复爵高阳侯加宠特进给事中视尚书事坐子况事免为庶人　　薛明
按汉书薛宣传明宣弟至南阳太守
　　薛修
按汉书薛宣传宣弟修临灾令守京兆尹少府为令时后母死修去官持服宣以三年服少能行者修遂竟服由是兄弟不和　　薛况
按汉书薛宣传况宣子右曹侍郎博士申咸毁宣不行丧况数闻其语会司隶缺恐咸为之况语客杨明创咸面目使不居位遂斫咸宫门外断鼻唇况减罪一等徙炖煌宣坐免初宣尚敬武长公主宣免归公主留京师宣卒主上书还宣葬延陵奏可况从炖煌归会赦主附丁傅而疏王氏莽为安汉公以太皇太后奏赐主药况枭于市　　薛惠
按汉书薛宣传惠宣子初为彭城令后至二千石　　薛子仲按汉书货殖传雒阳薛子仲訾千万王莽以为纳言士　　后汉
　　薛汉
按后汉书薛汉传汉字公子淮阳人也世习韩诗父子以章句著名汉少传父业尤善说灾异谶纬教授常数百人建武初为博士当世言诗者推汉为长永平中为千乘太守政有异迹后坐楚事辞相连下狱死弟子犍为杜抚会稽淡台敬伯巨鹿韩伯高最知名　　薛包
按尚友录包字孟尝汝南人后母憎包逐出包悲啼户外不忍去父母惭而还之及诸弟求析产包悉取朽败者弟数破产辄复分给之建武中征拜侍中　　薛固按松江府志固桓帝时官太守为法吏所枉下廷尉赖娄县卞崇与乌程钱让诣阙称冤天子闻而奇之乃赦固罪　　薛恭祖
按风俗通山阳太守汝南薛恭祖丧其妻不哭临殡于棺上大言自同恩好四十余年服食禄赐男女成人幸不为夭夫复何恨哉今相及也　　魏
　　薛悌
按魏志陈矫传初矫为郡功曹使过泰山泰山太守东郡薛悌异之结为亲友戏谓矫曰以郡吏而交二千石邻国君屈从陪臣游不亦可乎悌后为魏郡及尚书令皆承代矫云注
悌字孝威年二十二以兖州
从事为泰山太守初太祖定冀州以悌及东平王国为左右长史后至中领军并悉忠贞练事为世吏表　　薛夏按魏志王朗传注薛夏天水人天水旧有姜阎任赵四姓常推于郡中而夏为单家不为降屈四姓欲共治之夏乃游逸诣京师太祖甚礼遇之　　薛俶
按洛阳县志俶代人为洛阳令有才行惠政及人人多感之　　吴
　　薛综
按吴志薛综传综字敬文沛郡竹邑人也孙权召综为五官中郎除合浦交趾太守黄龙三年建昌侯虑为镇军大将军以综为长史外掌众事内授书籍虑卒入守贼曹尚书迁尚书仆射赤乌三年徙选曹尚书五年为太子少傅六年春卒凡所著诗赋难论数万言名曰私载子珝官至威南将军征交趾还道病死　　薛莹
按吴志薛综传综子莹字道言初为秘府中书郎孙休即位为散骑中常侍数年以病去官孙&#初为左执法迁选曹尚书及立太子又领少傅建衡三年罢还出为武昌左部督后徙广州顷之召莹还复职是时法政多谬举措烦苛莹每上便宜陈缓刑简役以济育百姓迁光禄勋天纪四年晋军征&#&#请降莹至洛阳特先见叙为散骑常侍答问处当皆有条理太康三年卒著书八篇名曰新议　　晋
　　薛兼
按晋书薛兼传兼字令长丹杨人也祖综仕吴为尚书仆射父莹有名吴朝兼清素有器宇少与同郡纪瞻广陵闵鸿吴郡顾荣会稽贺循齐名号为五隽入洛除比阳相&#任有能名历太子洗马散骑常侍转祭酒赐爵安阳亭侯迁丞相长史甚勤王事进爵安阳乡侯拜丹阳太守迁尚书领太子少传自综至兼三世傅东宫明帝即位加散骑常侍卒属王敦作逆朝廷多故不得议谥遣使者祭以太牢子颙先兼卒无后　　薛兴
按万姓统谱兴仕为尚书右仆射冀州刺史安邑公卒谥庄文名天下其子孙为显官为名进士者代不乏人　　薛陶
按魏书薛辩传辩其先自蜀徙于河东之汾阴因家焉祖陶与薛祖薛落等分统部众故世号三薛　　薛珍按淅川县志珍穆帝永和中为顺阳太守勇决敢为郡内畏服时征西大将军桓温大败秦兵于蓝田进屯灞上珍劝温乘胜逼长安温弗从珍以偏师独济颇有所获及还为温所杀　　薛涛
按荥河县志涛兴之子袭父爵位梁州刺史谥忠惠时晋室倾覆父子皆以义烈著名　　薛强
按魏书薛辩传辩祖陶与薛祖薛落分统部众父强复代领部落而祖落子孙微劣强遂总摄三营善绥抚为民所归历石虎苻坚常凭河自固仕姚兴为镇东将军入为尚书卒　　宋
　　薛沈
按宋书薛安都传安都从叔沈同归国官至绥远将军新野太守　　薛安都
按宋书薛安都传安都河东汾阴人也世为强族同姓有三千家父广为宗豪高祖定关河以为上党太守安都少以勇闻北魏使助秦州刺史北贺泊由是为伪雍秦二州都统元嘉二十一年归国世祖镇襄阳板为北弘农太守二十九年除始兴王浚征北行参军世祖践阼除右军将军封南乡县男孝建元年除左军将军迁竟陵内史进爵为侯转太子左卫率改封武昌县侯前废帝即位迁右卫将军出为兖州刺史景和元年代义阳王昶督徐州豫州之梁郡诸军事平北将军徐州刺史太宗即位进号安北将军安都不受命举兵同晋安王子勋初安都从子索儿景和中为前军将军直合从诛诸公封武安县男太宗即位以为左将军安都将为逆遣密信报之时右卫将军柳光世亦与安都通谋泰始二年二人俱自省逃出携安都诸子及家累席卷北奔青州刺史沈文秀冀州刺史崔道固并反索兄引军渡淮军粮不给梁齐王率镇北参军赵昙之吕湛之击之索儿走向乐平县界为申令孙子孝叔所斩安都乃归款太宗以四方已平欲示威于淮外遣张永沈攸之以重兵迎之安都惧不免罪乃遣信要引北魏北魏即授安都徐州刺史河东公四年召还桑干五年死　　南齐　　薛渊
按南齐书薛渊传渊河东汾阴人安都从子安都入北太祖镇淮阴渊遁来南委身自结果干有气力以勋封竟陵侯太祖即位除淮陵太守隆昌元年出为司州刺史延兴元年卒　　北魏
　　薛提
按魏书薛提传提太原人皇始中补太学生拜侍御史累迁太子太保赐爵历阳侯出为镇东大将军冀州刺史进爵太原公所在有声绩征为侍中治都曹事世祖崩尚书左仆射兰延等议立秦王翰提不可中常侍宗爱矫皇后令杀之提弟浮子高宗即位诏袭兄爵太原公有司奏降为侯提孙令保太和中袭爵历阳侯　　薛辩
按魏书薛辩传辩字允白其先自蜀徙于河东之汾阴因家焉父强仕姚兴辩袭统其营为兴尚书郎河北太守辩稍憍&#颇失民心刘裕平姚泓辩举营降裕拜平阳太守及裕失长安辩来归国仍立功于河际太宗授雍州刺史赐爵汾阳侯泰常七年卒于位年四十四　　薛谨
按魏书薛辩传辩子谨字法顺容貌魁伟颇览史传随刘裕渡江辩将归国密使报谨遂自彭城来奔授河东太守后袭爵汾阴侯始光中世宗诏奚斤讨赫连昌敕谨领前锋乡导既&#迁秦州刺史涪陵公威惠兼备立庠教以诗书亲加考试于是河汾之地儒道兴焉真君元年除内都坐大官五年为都将从驾北讨以后期斩于都南谥曰元公　　薛初古拔
按魏书薛辩传谨长子初古拔本名洪祚沈毅有器识除中散赐爵永康侯尚西河长公主拜驸马都尉延兴二年除镇西大将军开府进爵平阳公三年以治民著称征诣京师显祖亲自劳勉复令还州太和六年改爵为河东公八年三月入朝暴病卒年五十八谥曰康　　薛洪隆
按魏书薛辩传拔弟洪隆字菩提河东太守
　　薛破胡
</div>
    <div class="pagination">
<a href="氏族典卷诸姓部_page726.html">上一页</a><span>...</span><a href="氏族典卷诸姓部_page722.html">722</a><a href="氏族典卷诸姓部_page723.html">723</a><a href="氏族典卷诸姓部_page724.html">724</a><a href="氏族典卷诸姓部_page725.html">725</a><a href="氏族典卷诸姓部_page726.html">726</a><span class="current-page">727</span><a href="氏族典卷诸姓部_page728.html">728</a><a href="氏族典卷诸姓部_page729.html">729</a><a href="氏族典卷诸姓部_page730.html">730</a><a href="氏族典卷诸姓部_page731.html">731</a><a href="氏族典卷诸姓部_page732.html">732</a><span>...</span><a href="氏族典卷诸姓部_page728.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
