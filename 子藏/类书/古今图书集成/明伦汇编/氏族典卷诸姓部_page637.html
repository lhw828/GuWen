<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 637 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 637 页/共 899 页
  </h1>
  <div class="content">
   按周书李贤传贤弟远远子基基子威字安民起家右侍上士累迁至开府仪同三司又改袭远爵阳平郡公从高祖平齐以功授上开府拜军司马宣帝即位进授大将军出为熊州刺史大象末位至柱国　　隋　　李谔
按隋书李谔传谔字士恢赵郡人好学解属文仕齐为中书舍人周武帝平齐拜天官都上士谔见高祖有奇表深自结纳及高祖为丞相甚见亲待及受禅历比部考功二曹侍郎赐爵南和伯以年老出拜通州刺史甚有惠政民夷悦服后三岁卒官有子四人大体大钧并官至尚书郎世子大方袭爵大业初判内史舍人　　李士谦
按隋书李士谦传士谦字子约赵郡平棘人髫&amp;#丧父事母以孝闻母曾呕吐疑为中毒因跪而尝之伯父玚深所嗟尚每称曰此儿吾家之颜子也年十二魏广平王赞辟开府参军事后丁母忧服阕舍宅为伽蓝脱身而出诣学请业遂博览群籍兼善天文术数齐吏部尚书辛术召署员外郎赵郡王睿举德行皆不就隋有天下毕志不仕家富于财躬处节俭每以振施为务有兄弟分财不均至相阋讼士谦闻而出财补其少者令与多者相埒兄弟愧惧更相推让卒为善士有牛犯其田者士谦牵置凉处饲之过于本主望见盗刈其禾黍者默而避之出粟数千石以贷乡人值年&amp;#不登债家无以偿皆来致谢士谦曰吾本图振赡岂求利哉悉召债家设酒食对之燔契曰债了矣幸勿为念也他年又大饥士谦罄竭家赀为之糜粥赖以全活者万计士谦善谈元理尝有客不信佛家应报之义士谦喻之曰积善余庆积恶余殃高门待封扫墓望丧岂非休咎之应邪佛经云轮转五道无复穷已此则贾谊所言千变万化未始有极忽然为人之谓也佛道未东而贤者已知其然矣开皇八年终于家赵郡士女闻之莫不流涕曰我曹不死而令李参军死乎会葬者万余人乡人李景伯等相与树碑于墓　　李德林
按隋书李德林传德林字公辅博陵安平人祖寿湖州户曹从事父敬族历太学博士镇远将军魏孝静帝时为内校书德林幼聪敏年数岁诵左思蜀都赋十余日便度高隆之见而嗟叹遍告朝士云必为天下伟器邺京人士多就宅观之月余日中车马不绝年十五诵五经及古今文集日数千言俄而该博文典阴阳纬候无不通涉善属文辞核而理畅年十六遭父艰自驾灵舆反葬故里时正严冬单衰跣足州里人物由是敬重之任城王湝为定州刺史重其才召入州馆待以师友不为君民礼举秀才入邺时秀才擢第罕有甲科德林射策五条考皆为上授殿中将军天统初授给事中直中书参掌诏诰迁中书舍人武平初加通直散骑侍郎典机密时中书侍郎杜台卿上世祖武成皇帝颂齐主以为未尽善令示德林云此文未当朕意卿宜速作即进本也德林乃上颂十六章武成览而善之赐名马一匹及周武帝克齐入邺之日敕小司马唐道和就宅宣旨云平齐之利惟在于尔宜即入见道和引之入即留内省从驾至长安授内史上士武帝谓群臣云我常日闻李德林名谓是天上人岂言今日得其驱使大象初赐爵成安县男宣帝大渐高祖受顾命私问德林曰欲何以见处德林云即宜作大丞相假黄钺都督内外诸军事不尔无以压众心及发丧即便依此以德林为丞相府属加仪同大将军郧公韦孝宽为东道元帅师次永桥长史李询上密启云大将梁士彦宇文忻崔弘度并受尉迟迥餉金军中搔搔人情大异高祖得启欲代此三人德林独进计云临敌代将自古所难如愚所见但遣一腹心明于智略为诸将旧所信服者至军使观其情伪纵有异志必不敢动丞相大悟即令高颎驰驿往军所节度竟成大功进授丞相府内史郎高祖登阼授内史令开皇五年赠其父安平县公以德林袭焉陈平授柱国郡公出为湖州刺史转怀州岁余卒官赠大将军谥文德林少孤未有字魏收谓之曰识度天才必至公辅吾辄以此字卿文集八十卷遭乱亡失五十卷行世子百药　　李询
按隋书李穆传穆兄子询字孝询父贤周大将军询仕周纳言上士建德三年武帝幸云阳宫拜司卫上士委以留府事拜仪同三司迁长安令累迁英果中大夫屡以军功加位大将军赠爵平高郡公高祖为丞相平尉迥进位上柱国改封陇西郡公开皇元年检校襄州总管事岁余拜隰州总管以疾征还京师卒于家子元方嗣　　李崇
按隋书李穆传穆兄子崇字永隆以父贤勋封回乐县侯时年尚小拜爵之日亲族相贺崇独泣下贤怪而问之对曰无勋于国而幼少封侯当报主恩不得终于孝养是以悲耳贤由此大奇之随宇文护伐齐以功最擢授仪同三司周武帝平齐引参谋议以勋加授开府封襄阳县公寻改广宗县公历工部中大夫迁右司驭高祖为丞相迁左司武上大夫寻为怀州刺史进爵郡公尉迥反遣使招之崇初欲相应后知叔父穆以并州附高祖慨然太息曰合家富贵者数十人值国有难竟不能扶倾继绝复何面目处天地闲乎韦孝宽疑之与俱卧起其兄询时为元帅长史每讽谕之崇由是亦归心焉既平尉迥授徐州总管寻进位上柱国开皇三年除幽州总管突厥犯塞崇辄破之其后突厥大为寇掠崇转战十余日师人多死遂保于砂城城荒废不可守晓夕力战无所食乃挺刃突贼卒于阵子敏嗣　　李雅
按隋书李穆传穆子雅少有识量周保定中屡以军功封西安县男拜大都督天和中从元定征江西时诸军失利遂没于陈后得归国拜开府仪同三司领左右军其年从太子西征吐谷浑雅率步骑二千督军粮于洮河为贼所蹑相持数日雅纵奇兵击破之赐奴婢百口封一子为侯后拜齐州刺史高祖作相授大将军迁荆州总管开皇初进爵为公　　李浑
按隋书李穆传浑字金才穆第十子也起家周左侍上士尉迥反于邺时穆在并州高祖遣浑乘驿往布腹心穆遽令浑入京奉熨斗于高祖曰愿执威柄以慰安天下高祖大悦以功授上仪同三司封安武郡公开皇初进授象城府骠骑将军仁寿元年从杨素破突厥于纳远川进位大将军领太子宗卫率初穆孙筠卒高祖议立嗣浑谓其妻兄宇文述曰若得袭封当以国赋之半每岁奉公述因入白皇太子竟奏高祖封浑为申国公以奉穆嗣大业九年迁右骁卫大将军二岁之后不以俸物与述述大恚曰我竟为金才所卖死且不忘乃遣武贲郎裴仁基告浑反述入狱中召出敏妻宇文氏口自传授令写表封云上密持入奏之曰已得金才反状帝于是诛浑敏等宗族三十二人自余无少长皆徙岭外　　李孝贞
按隋书李孝贞传孝贞字元操赵郡柏人人父希礼齐信州刺史世为着姓孝贞少好学能属文在齐释褐司徒府参军事后以射策甲科拜给事中历中书舍人除给事黄门侍郎周武平齐授仪同三司宣帝即位转吏部下大夫高祖为丞相尉迥作乱孝贞从韦孝宽击之以功授上仪同三司开皇初拜冯翊太守为犯庙讳于是称字后数岁迁蒙州刺史吏民安之自此不复留意于文笔每暇日辄引宾客弦歌对酒终日为欢征拜内史侍郎出为金州刺史卒官文集二十卷行世　　李文博
按隋书李文博传博陵李文博性贞介鲠直好学不倦开皇中为羽骑尉特为吏部侍郎薛道衡所知后直秘书内省典校坟籍守道居贫虽衣食乏绝而清操逾厉侪辈莫不敬惮焉稍迁校书郎出为县丞遂得下考数岁不调道衡为司隶大夫遇之于东都尚书省甚嗟愍之遂奏为从事因谓齐王司马李纲曰今日遂遇文博得奏用之以为欢笑其见赏知音如此遭乱播迁不知所终文博性长议论善属文着治道集十卷大行于世　　李子雄
按隋书李子雄传子雄渤海蓨人祖伯贲魏谏议大夫父桃枝东平太守与乡人高仲密同归于周官至冀州刺史子雄从周武帝平齐以功授帅都督高祖受禅为骠骑将军伐陈之役以功进位大将军历郴江二州刺史仁寿中坐事免汉王谅之作乱也炀帝将发幽州兵以讨之时窦抗为幽州总管帝恐其有二心任子雄大将军拜广州刺史驰至幽州因禽抗遂发幽州兵自井陉以讨谅时谅将刘建正攻井陉相遇于抱犊山下力战破之迁幽州总管寻征拜民部尚书从幸江都帝以仗卫不整顾子雄部伍之子雄立指麾六军肃然寻转右武候大将军后坐事除名辽东之役子雄杀使者亡归元感及元感败伏诛　　李雄按隋书李雄传雄字毗卢赵郡高邑人祖榼魏太中大夫父徽伯齐陕州刺史陷于周雄随入长安周太祖时释褐辅国将军从达奚武平汉中定兴州又讨汾州叛寇录前后功拜骠骑大将军仪同三司闵帝受禅进爵为公武帝时从陈王纯迎后于突厥拜硖州刺史数岁征为本府中大夫寻出为凉州总管长史宣帝嗣位从韦孝宽略定淮南雄以轻骑数百至硖口说下十余城拜豪州刺史高祖总百揆征为司会中大夫以淮南之功加位上开府及受禅拜鸿胪卿进爵高都郡公后数年晋王广出镇并州以雄为河北行台兵部尚书岁余卒官子公挺嗣　　李礼成
按隋书李礼成传礼成字孝谐陇西狄道人凉王皓之六世孙祖延实魏司徒父彧侍中礼成与姑之子荥阳郑颢随魏武帝入关大统中释褐著作郎迁太子洗马周受禅拜平东将军散骑常侍后以军功拜车骑大将军仪同三司伐齐之役从帝围晋阳加开府拜北徐州刺史未几征为民部中大夫礼成妻窦氏早没知高祖有非常之表遂聘高祖妺为继室情契甚欢高祖为丞相进位上大将军委以心膂及受禅进封绛郡公出拜襄州总管时突厥屡为寇患缘边要害多委重臣由是拜宁州刺史岁余以疾征还终于家其子世师官至度支郎中　　李安
按隋书李安传安字元德陇西狄道人父蔚仕周为朔燕恒三州刺史襄武县公安释褐右侍上士高祖作相引之左右迁职方中大夫复拜安弟悊为仪同安叔父璋时在京师与周赵王谋害高祖诱悊为内应安阴白之及赵王等伏诛将加官赏安俯伏流涕悲不自胜高祖为之改容曰我为汝特存璋子寻授安开府进封赵郡公悊上仪同高祖即位授安内史侍郎转尚书左丞黄门侍郎平陈之役以为杨素司马仍领行军总管率蜀兵顺流东下大破陈师高祖嘉之进位上大将军复拜悊开府仪同三司备身将军仁寿元年出安为宁州刺史悊为卫州刺史安子琼悊子玮始自襁褓乳养宫中至是年八九岁始命归家拜安悊俱为柱国安谓亲族曰虽家门获全而叔父遭祸今奉此诏悲愧交怀因歔欷悲感不能自胜疾甚而卒子琼嗣少子孝恭最有名悊后坐事除名配防岭南道病卒　　李衍
按隋书李衍传衍字拔豆辽东襄平人父弼周太师衍周太祖时释褐千牛备身封怀仁县公加开府迁义州刺史寻从韦孝宽镇玉壁城数与贼战敌人惮之及平齐以军功进授大将军改封真乡郡公后历安鄜二州刺史及王谦作乱高祖以衍为行军总管从梁睿击平之进位上大将军开皇元年进位柱国寻检校利州总管事转介州刺史后数年大举伐陈授行军总管以疾还京师卒于家子仲威嗣衍弟子长稚尚高祖女襄国公主袭父纶爵为河阳郡公开皇初拜将军散骑常侍历内史侍郎河州刺史检校秦州总管衍从孙密　　李充
按隋书刘方传李充陇西成纪人少慷慨有英略开皇中频以行军总管击突厥有功官至上柱国武阳郡公拜朔州总管甚有威名为敌所惮后有人谮其谋反征还京师上谴怒之充性素刚遂忧愤而卒　　李彻按隋书李彻传彻字广达朔方岩绿人父和开皇初为柱国彻多武艺宇文护引为亲信累迁奉车都尉未几拜车骑大将军仪同三司武帝时从皇太子西征吐谷浑以功赐爵同昌县男从帝拔晋州及帝班师彻与齐王宪屯鸡栖原齐主高纬以大军至彻与杨素等力战宪军赖以获全录前后功加开府别封蔡阳县公宣帝即位从韦孝宽略定淮南授淮州刺史高祖受禅加上开府转云州刺史岁余征为左武卫将军晋王广之镇并州也朝廷妙选正人为之寮佐诏彻总王府军事进爵齐安郡公明年突厥沙钵略可汗犯塞上令卫王爽为元帅率众击之以彻为长史遇敌于白道与李充出其不意掩击大破之以功加上大将军沙钵略因此屈膝称藩开皇十年进位柱国及晋王广转牧淮海以彻为扬州总管司马改封城阳郡公左仆射高颎之得罪也以彻素与颎相善因被疏忌不复任使后出怨言上闻而召之入卧内赐宴遇鸩而卒　　李圆通
按隋书李圆通传圆通京兆泾阳人父景以军士隶武元皇帝因与家僮黑女私生圆通景不之认由是孤贱给使高祖家及为隋国公擢授参军事初高祖少时每燕宾客恒令圆通监厨圆通性严整左右婢仆咸所敬惮惟世子乳母恃宠轻之宾客未供每有干请圆通不许或辄持去圆通大怒叱厨人挝之数十叫呼之声彻于阁内高祖从此善之以为堪当大任高祖作相授帅都督委以心膂圆通多力劲捷长于武用周氏诸王素惮高祖每伺高祖之隙图为不利赖圆通保护获免者数矣高祖深感之由是参预政事受禅拜内史侍郎领左卫长史历左右庶子给事黄门侍郎尚书左丞伐陈之役圆通以行军总管从杨素出信州道以功进位大将军封万安县侯拜扬州总管长史寻转并州仁寿中以勋旧进爵郡公炀帝嗣位拜兵部尚书帝幸扬州以圆通留守京师判宇文述田以还民述诉其受赂坐免官圆通忧惧发疾而卒子孝常大业末为华阴令　　李景
按隋书李景传景字道兴天水休官人父超周应戎二州刺史景容貌奇伟平齐之役颇有力焉授仪同三司以平尉迥进位开府赐爵平寇县公开皇九年以行军总管从王世积伐陈有功进位上开府十七年为马军总管后与杨纪送义成公主至恒安遇突厥来寇时韩洪为敌所败景率所领数百人援之力战三日杀敌甚众仁寿中检校代州总管被征入京进位柱国拜右武卫大将军景智略非所长而忠直为时所许帝甚信之五年车骑西巡至天水景献食于帝帝曰公主人也赐坐齐王暕之上九年进爵滑国公十二年帝令景营辽东战具于北平于时盗贼蜂起道路隔绝为高开道所围独守孤城外无声援岁余士卒患脚肿而死者十将六七景抚循之一无离叛及帝崩于江都辽西太守邓皓救之遂归柳城后将还幽州道遇贼见害子世谟　　李敏
按隋书李穆传穆兄子崇崇子敏字树生高祖以其父死王事养宫中者久之及长袭爵广宗公美姿仪善骑射开皇初周宣帝后封乐平公主有女娥英妙择婚对敕贵公子弟集弘圣宫公主亲在帷中试技艺至敏而合竟为姻媾授柱国以本官宿卫大业初转卫尉卿从征高丽领新城道军将加光禄大夫十年帝复征辽东遣敏于黎阳督运时或言敏一名洪儿帝疑洪字当谶尝面告之冀其引决敏由是大惧数与金才善衡等屏人私语宇文述知而奏之竟与浑同诛其妻宇文氏亦赐鸩而终　　李德饶
按隋书李德饶传德饶赵郡柏人人祖彻魏尚书右丞父纯开皇中为介州长史德饶聪敏好学有至性弱冠为校书郎仍直内史省参掌文翰转监察御史纠正不避贵戚大业三年迁司隶从事性至孝父母寝疾辄终日不食十旬不解衣及丁忧水浆不入口五日哀恸欧血数升及送葬之日会仲冬积雪行四十余里单缞徒跣号踊几绝会葬者千余人莫不为之流涕后甘露降于庭树有鸠巢其庐纳言杨达巡省河北诣其庐吊慰之因改所居村名孝敬村里为和顺里　　李密
按隋书李密传密字法主真乡公衍之从孙也祖耀周邢国公父宽骁勇善战干略过人自周及隋数经将领至柱国蒲山郡公密才兼文武志气雄远开皇中袭父爵蒲山公与杨元感为刎颈之交大业初授亲卫大都督称疾而归及元感有逆谋召密密至元感以为谋主及元感败密闲行入关为人所告遂捕获囚于京兆狱时炀帝在高阳与其党俱送帝所行次邯郸夜宿村中密穿墙而遁亡抵平原备遭饥馑至削树皮而食诣淮阳舍于村中变姓名称刘智远聚徒教授经数月郁郁不得志为五言诗诗成而泣时人怪之以告太守捕之密乃亡去会东郡贼帅翟让聚徒万余人密归之因王伯当以策干让让遣说诸小贼所至辄降下让始敬焉荥阳太守张须陀以兵讨让让数为须陀所败闻其来大惧密曰须陀勇而无谋保为公破之密分兵千人于林木闲设伏让军稍却密发伏与让合击大破之遂斩须陀让于是令密建牙别统所部越王侗武贲郎将刘长恭率步骑二万五千讨密密一战破之让于是推密为主上号为魏公设坛场即位称元年置官属帝遣王世充率江淮劲卒五万来讨密密逆战不利翟让所部王儒信劝让为冢宰以夺密权密闻其言图让让至密所密有好弓示让遂令让射遣壮士自后斩之未几世充夜袭仓城密逆拒破之于是修金墉故城居之众三十余万俄而宇文化及弒逆越王侗称尊号遣使者授密太尉尚书令东南道大行台行军元帅魏国公令先平化及然后入朝辅政化及与密相遇战于童山之下自辰达酉密为流矢所中乃归金墉密兵少衣世充乏食乃请交易密许焉初东都绝粮人归密者日有数百至此得食而降人益少密兵数战不获赏又厚抚初附之兵于是众心渐怨会世充悉众来决战密留王伯当守金墉自引精兵阻&amp;#山以待之世充夜潜济师诘朝而阵密方觉之狼狈出战于是败绩时王伯当弃金墉保河阳密自武牢渡河以归之谓伯当曰兵败矣诸君幸不相弃当共归关中众咸曰然密遂归大唐封邢国公拜光禄卿　李姓部列传八
　　唐四
　　李邈
按唐书昭靖太子邈传邈好学以贤闻上元二年始王益昌帝即位宝应元年进王郑与韩王同封淄青牙将李怀玉逐其帅侯希逸诏邈为平卢淄青节度大使以怀玉知留后大历初代皇太子为天下兵马元帅八年薨遂罢元帅府　　李遐
按唐书均王遐传遐早薨贞元八年追封
　　李述
按唐书睦王述传述大历十年田承嗣不臣而昭靖夭无强王帝乃悉王诸子领诸镇军威天下于是以述为睦王领岭南节度逾郴王渭北鄜坊节度迥韩王汴宋节度造忻王昭义节度皆为大使连为恩王遘鄜王暹韶王遇端王遹循王通恭王逵原王逸雅王并开府仪同三司然不出合德宗建中初周天下访太后所在述于诸王最长故拜奉迎太后使以工部尚书乔琳副之贞元七年薨　　李逾
按唐书丹王逾传逾始王郴建中四年与简王同徙封元和十五年薨　　李连
按唐书恩王连传连元和十二年薨
　　李迥
按唐书韩王迥传迥始王延庆郡以母宠故与郑王先徙封贞元十二年薨　　李遘
按唐书简王遘传遘始王鄜徙封简元和四年薨　　李乃按唐书益王乃传乃大历十四年始王亡薨年　　李迅按唐书隋王迅传迅兴元元年薨
　　李选
按唐书荆王选传选早薨建中二年追王
　　李&amp;#
按唐书蜀王&amp;#传&amp;#本名遂大历十四年始王建中二年改今名　　李造
按唐书忻王造传造元和六年薨
　　李暹
按唐书韶王暹传暹贞元十二年薨
　　李运
按唐书嘉王运传运贞元十七年薨
　　李遇
按唐书端王遇传遇贞元七年薨
　　李遹
按唐书循王遹传遹亡薨年
　　李通
按唐书恭王通传通亡薨年
　　李逵
按唐书原王逵传逵太和六年薨
　　李逸
按唐书雅王逸传逸贞元十五年薨
　　李源
按唐书李&amp;#传&amp;#子源八岁家覆俘为奴转民闲及史朝义败故吏识源于洛阳者赎出之归其宗属代宗闻授河南府参军迁司农主簿以父&amp;#死贼手常悲愤不仕不娶绝酒荤长庆初年八十矣御史中丞李德裕表荐源穆宗下诏以源守谏议大夫赐绯鱼袋河南尹遣官敦谕上道源顿首受诏即附表谢辞吐哀&amp;#一无所受寻卒　　李观
按唐书李观传观其先自赵郡徙洛阳故为洛阳人少沈厚寡言以策干朔方节度使郭子仪子仪遣佐坊州刺史吴为防遏使以亲丧解吐蕃内寇代宗幸陜观隐盩厔率乡里子姓守黑水寇不敢侵岭南节度使杨慎微奏为偏将徐浩李勉代节度常倚以军政数捕平剧贼迁大将试殿中监召为右龙武将军泾师叛观适番上即领兵千余扈德宗奉天从至梁州帝还擢泾原节度使以少府监检校工部尚书卒　　李少良
按唐书李少良传少良以吏治由诸帅府迁累殿中侍御史罢游京师不见调愤元载不法疏论其恶帝留少良客省欲究其事其友韦颂者候之漏言于陆珽载召珽问知之乃奏下少良御史台劾其漏禁中语并颂珽论杀之　　李芃
按唐书李芃传芃字茂初赵州人解褐上邽主簿严武为京兆尹荐补长安尉李勉观察江西表署判官后魏少游代勉表署都团练副使摄江州刺史以母丧解勉节度永平复辟幕府会李灵耀反署芃兼亳州防御使护陈颍餉道未几拜节度使与马燧等破田悦洹水上以功检校兵部尚书兴元初检校尚书右仆射以疾请老归东都卒　　李国臣
按唐书李国臣传国臣河西人本姓安以折冲从收鱼海五城迁中郎将后为朔方将积劳擢云麾大将军赐姓李从光&amp;#守河阳累封临川郡王大历八年为盐州刺史吐蕃败浑瑊于黄菩原将略汧陇国臣谓人曰敌乘胜必扰京师我趋秦原彼当反顾乃引兵登安乐山鸣鼓而西日行三十里吐蕃闻之自百里城回军逾险瑊因击败之卒赠扬州大都督　　李惠登按唐书李惠登传惠登营州柳城人为平卢军裨将史思明反惠登贼以计走山南依来瑱表试金吾卫将军李希烈反属以兵二千使屯隋州惠登挈州以归即拜刺史惠登虽朴素无学术而视人所谓利者行之所谓害者去之率心所安暗与古合政清静居二十年田亩辟户口日增人歌舞之节度使于&amp;#状其绩诏加御史大夫升隋为上州卒赠洪州都督　　李晟按唐书李晟传晟字良器洮州临潭人事河西王忠嗣凤翔节度使高升召署列将累迁左羽林大将军广德初授特进试太常卿大历初李抱玉署晟右军将迁开府仪同三司以右金吾卫大将军为泾原四镇北庭兵马使马璘与吐蕃战败绩晟率游兵拔璘以归封合川郡王璘内忌晟归之朝为右神策都将建中二年魏博田悦反晟为神策先锋破悦加检校左散骑常侍帝出奉天有诏召晟晟逾飞狐进临渭北壁东渭桥于是朔方李怀光方军咸阳不欲晟当一面请与晟合有诏徙屯乃引趋陈涛斜与怀光联垒怀光反迹寖露晟惧为所并即结阵趋东渭桥诏进晟尚书左仆射同中书门下平章事晟受命拜且泣乃缮甲兵治陴隍以图收复时贼重兵精甲聚苑中晟自东渭桥移壁光泰门以薄都城纵兵鏖击大破之朱泚率残卒万人西走余党悉降晟引军屯含元外廷舍右金吾次遣京兆尹李齐运分慰居人秋毫无所扰露布至梁帝感泣拜晟司徒兼中书令帝至自梁晟以戎服见再拜顿首贺已即跪陈乘舆再狩臣不任职敢请死帝为掩涕命给事中齐映起之泾州倚边数戕其帅晟请治不龚命者乃拜晟凤翔陇右泾原节度使徙王西平郡晟至凤翔乱将以次伏诛至泾田希鉴逆谒执之表李观为泾原节度使因悉家赀怀辑降附吐蕃君臣大惧谋闲晟而张延赏当国故与晟有隙密言晟不可久持兵帝惑其言贞元三年拜太尉中书令罢其兵九年薨谥曰忠武有十五子其闻者愿宪訴听云　　李纾
按唐书李纾传纾字仲舒始仕校书郎大历初为左补阙迁累中书舍人德宗擢兵部侍郎纾性乐易喜接后进奉诏为兴元纪功述及他郊庙乐章论撰甚多进吏部侍郎卒　　李揆
按唐书李揆传揆字端卿系出陇西为衣冠族去客荥阳祖元道为文学馆学士父成裕秘书监揆擢进士第补陈留尉迁右拾遗再转起居郎知制诰扈狩剑南拜中书舍人兼礼部侍郎揆病取士不考实徒露搜索乃大陈书廷中进诸儒约曰上选士第务得才可尽所欲言由是人人称美未卒事拜中书侍郎同中书门下平章事封姑臧县伯揆决事明当然锐于进且近名兄楷有时称滞&amp;#官不得迁吕諲政事出揆远甚以故宰相镇荆南揆惧复用遣吏至諲所构抉过失諲密诉诸朝帝怒贬揆袁州长史不三日以楷为司门员外郎揆累年乃徙歙州刺史初苗晋卿数荐元载揆轻载地寒载衔之及秉政奏揆试秘书监江淮养疾家百口贫无禄丐食取给牧守流落凡十六年载诛始拜睦州刺史入为国子祭酒礼部尚书德宗幸山南揆素为卢杞所恶用为入蕃会盟使拜尚书左仆射至蕃酋长曰闻有第一人李揆公是否揆畏留因给之曰彼李揆安肯来邪还卒凤州　　李谊按唐书舒王谊传谊初名谟帝爱其幼取为子大历十四年始王舒与通虔肃资四王同封拜开府仪同三司泾原节度大使李希烈反朝廷大震乃拜谟扬州大都督荆襄江西沔鄂节度使诸军行营兵马都元帅改名谊军中以哥舒翰由元帅败而王所封同之帝乃使徙王普未及行泾原兵士反谊从帝出奉天朱泚攻城谊昼夜传劳诸军不解带帝还京师复故封永贞元年薨　　李谌
按唐书通王谌传谌始王拜开府仪同三司贞元九年领宣武节度大使二年徙河东皆不出阁　　李谅
按唐书虔王谅传谅以王拜开府仪同三司贞元二年领蔡州节度大使十年徙节朔方灵盐明年领横海又徙徐州不出阁　　李详
按唐书肃王详传详资秀异帝爱之建中二年薨甫四岁诏赠扬州大都督　　李謜
按唐书文敬太子謜传謜见爱于帝贞元初先诸王王邕历义武昭义二军节度大使十五年薨年十八追赠及谥　　李谦
按唐书资王谦传谦亡薨年
　　李諲
按唐书代王諲传諲始王缙云郡蚤薨建中二年追王　　李诫
按唐书昭王诫传诫贞元二十一年始王亡薨年　　李谔按唐书钦王谔传谔顺宗即位与珍王同封亡薨年　　李諴按唐书珍王諴传諴太和六年薨
　　李复
按唐书淮安王神通传神通子孝锐孝锐子齐物齐物子复字初阳以荫仕累为江陵司录参军卫伯玉才之表江陵令迁少尹历饶苏二州刺史召拜宗正卿历华州刺史贞元十年郑滑节度使李融卒代融节度加检校尚书右仆射卒谥曰昭复更方镇所在称治然颇嗜财为世所讥从父若水为左金吾大将军　　李说
按唐书淮安王神通传神通子孝节孝节四世孙说字岩甫父遇及天宝时为御史中丞东畿采访使说以荫补率府兵曹参军马燧节度太原辟署少尹迁汾州刺史李自良代燧复奏为少尹自良卒诏以通王为节度大使授说行军司马节度留后擢检校礼部尚书节度使累封陇西县男说精于职筑天成军边备积完晚被疾不能事军几乱卒赠尚书右仆射　　李实按唐书李实传实道王元庆四世孙以荫仕嗣曹王&amp;#辟署江西府判官迁蕲州刺史&amp;#节度山南东道复从之&amp;#卒实知后务刻薄军费士怨欲杀之夜缒亡归京师累进司农卿擢拜京兆尹封嗣道王怙宠而愎不循法度专以残忍为政顺宗在谅暗不逾月实杀数十人于府贬通州长史市人争怀瓦石邀之实惧夜遁去长安中相贺以赦令内移死虢州　　李怀光按唐书李怀光传怀光渤海靺鞨人本姓茹父常徙幽州为朔方部将以战多赐姓更名嘉庆怀光积劳至开府仪同三司为都虞候节度使郭子仪仁厚不亲事以纪纲委怀光军中畏之会德宗罢子仪副元帅以所部兵分诸将怀光为宁庆晋绛慈隰等州节度使建中初使怀光兼帅泾原明年徙朔方帝狩奉天怀光率所部奔命方雨淖奋厉军士倍道进败泚军于醴泉泚解围去进加副元帅中书令怀光为人疏而愎诵言宰相谋议乖刺卢杞说帝&amp;#怀光屯便桥怀光自以千里赴难为奸臣根隔不得朝颇恚怅去数暴杞等罪帝为贬杞与赵赞白志贞然益自疑坚壁八旬不出战兴元元年诏加太尉赐铁券怀光怒抵于地时部将韩游将兵卫奉天怀光约令为变游以闻帝幸梁州怀光乃夺李建徽阳惠元等军屯好畤其下稍稍贰遂如河中帝乃遣浑瑊会兵进讨贞元元年朔方部将牛名俊斩怀光以献初怀光死其子瓘尽杀其弟乃死故怀光无后五年诏以外甥燕赐姓李名曰承绪继怀光后　　李惟岳
按唐书李宝臣传宝臣子惟岳少为行军司马恒州刺史宝臣死军中推为留后求袭父位帝不许以张孝忠代之田悦为请不听遂与悦李正己谋拒命天子诏朱滔与孝忠合兵讨惟岳惟岳惧遣使诣河东马燧令其弟惟简见帝斩大将谢罪身朝京师惟岳懦不能决战又大败而康日知举赵州听命惟岳益困乃付牙将卫常宁兵五千而俾王武俊骑八百攻日知武俊才雄素为惟岳忌及师行惟岳使谢遵至武俊壁议事武俊与谋使启城门武俊入牵惟岳出缢之使子士真传首京师惟岳异母兄惟诚尚儒术宝臣爱之使决军事以惟岳正嫡固让不肯当其妹妻李纳故宝臣请惟诚复故姓而仕诸郓为纳营田副使四为州刺史　　李惟简
按唐书李宝臣传宝臣子惟岳惟简初惟岳叛惟简以家僮票士百余奉母郑奔京师帝拘于客省及出奉天惟简将赴难谋于郑郑曰尔父立功河朔位宰相尔不能效忠吾不子汝矣督其行乃斩关出道更七战得及行在帝见厚抚之拜太子谕德讨贼有功帝徙山南惟简以三十骑从夜失道驰至盩厔西帝见之流涕执其手曰尔有母乃能从朕耶对曰臣誓以死及帝还封武安郡王宪宗时为左金吾卫大将军出为凤翔节度使卒子元本轻薄无行流岭南弟铢好学多识有儒者风　　李希烈
按唐书李希烈传希烈燕州辽西人从李忠臣在淮西署偏裨试光禄卿军中高其才会忠臣荒纵不事众怒逐忠臣代宗使希烈专留后事德宗立拜节度使进南平郡王李纳叛以检校司空兼淄青节度使讨之希烈次许州不进约纳为唇齿遣使者约河北朱滔田悦等连和建中四年诏诸节度以兵掎角攻讨希烈遣董待名等分掠州县官军数奔希烈怙其壮进攻汴州入之僭即皇帝位国号楚于是汴滑副都统刘洽率曲环李克信军十余万战白塔不利引还洽将高彦昭击家牛犒军士死战请援于洽洽选兵八百夜艾而入诘旦傅城希烈大败而寿州刺史张建封亦屯固始其旁希烈惧还汴州势日蹙啖牛肉而病亲将陈仙奇阴令医毒之以死斩之函希烈并妻子首献天子帝以仙奇忠即拜淮西节度使俄为吴少诚所杀　　李景略
按唐书李景略传景略幽州良乡人父承悦檀州刺史景略以荫补幽州府功曹参军大历末客河中李怀光为朔方节度使署巡官怀光屯咸阳将袭东渭桥景略遁归灵武节度使杜希全表置于府累转侍御史丰州刺史丰州当回纥通道前刺史&amp;#柔每敌使至与抗礼时梅录将军入朝景略欲折之因郊劳前遣人谓曰可汗新没欲吊使者乃坐高垄待之梅录俯偻前哭于是敌容气沮索不敢抗以父行呼景略自此回纥使至者皆拜于庭希全忌之奏贬袁州司马希全死迁左羽林将军会河东节度使李说病以景略为太原尹行军司马梅录复入朝说大会敌人争坐说不敢遏景略叱之梅录识其声惊拜曰非李丰州耶遂就坐说不平赂中尉实文场谋毁去之乃拜丰州刺史天德军西受降城都防御使卒于屯　　李承按唐书李承传承赵州高邑人也擢明经迁累大理评事为河南采访使判官尹子奇陷汴州拘承送洛阳觇得贼谋皆密启诸朝两京平例贬临川尉寻擢监察御史累选吏部郎中淮南西道黜陟使擢拜河中尹晋绛观察使承廉正有雅望以才显于时未几改山南东道节度使时李希烈犹据襄州承以单骑入既至希烈舍承外馆迫胁日万端不能屈遂大掠去襄汉荡然承辑绥抚安之居二年阖境完复初希烈虽去留部校守觇往来踵舍承任所厚臧叔雅结希烈腹心周曾及曾等谋杀希烈承首谋也寻检校工部尚书湖南观察使建中四年卒　　李洧
按唐书李洧传洧淄青节度使正己从父兄也始署徐州刺史建中初正己卒子纳叛攻宋州洧挈州自归加兼御史大夫封潮阳郡王充招谕使纳攻徐刘元佐与诸将击退之加洧徐海沂密观察使迁检校户部尚书会疽发背卒　　李抱真
按唐书李抱玉传抱玉从父弟抱真字太元抱玉属以军事授汾州别驾迁殿中少监更授泽州刺史兼泽潞节度副使徙怀州为怀泽潞观察留后凡八年籍户三丁择一蠲其徭租给弓矢令闲月得曹偶习射岁终大校天下称昭义步兵为诸军冠德宗嗣位检校工部尚书领昭义节度使建中中田悦反围邢及临洺诏抱真与马燧救之败悦进检校尚书右仆射会朱滔王武俊反抱真退保魏帝仓卒狩奉天于时李希烈陷汴李纳反郓李怀光相次反河中抱真独以数州截然横绝沮其奸为群盗所惮兴元初同中书门下平章事繇倪国公进义阳郡王天子下罪己诏并赦群盗抱真乃遣客贾林以大义说武俊使合从击滔武俊许诺而内犹豫抱真诿军事于司马卢元卿以数骑驰入见武俊持武俊涕下交颐武俊亦感泣约为昆弟而别旦日合战大破滔进检校司空贞元初朝京师诏还所镇抱真好方士谓不死可致有孙季长者为治丹饵二万丸卒　　李元谅
按唐书李元谅传元谅安息人本安氏少为宦官骆奉先养息冒姓骆名元光以宿卫积劳试太子詹事李怀让奏以自副居军十年士心惮服德宗出奉天迁镇国军节度使封武康郡王与李晟收京师元谅先奋鏖贼败之进屯苑东泚连战皆北遂大溃京师平让功于晟退壁近郊加检校尚书左仆射贞元三年吐蕃请盟诏以军从浑瑊会平凉元谅军潘原去平凉七十里瑊壁盟所二十里元谅密徙营次之既会元谅望云物曰不祥传令约部伍出阵俄而敌劫盟瑊奔还元谅兵成列出而泾原节度使李观亦以精兵五千伏险与元谅相表里敌骑乃解时以为有古良将风帝嘉叹因赐姓及名更节度陇右西戎惮之卒谥庄威　　李吉甫
按唐书李栖筠传栖筠子吉甫字弘宪以荫补仓曹参军贞元初为太常博士陆贽疑其有党出为明州长史贽贬忠州宰相欲害之起吉甫为忠州刺史使甘心焉既至置怨与结欢人益重其量坐是不徙者六岁改郴饶二州宪宗立以考功郎中召知制诰俄入翰林为学士迁中书舍人元和二年杜黄裳罢擢吉甫中书侍郎同中书门下平章事吉甫连蹇外迁十余年究知闾里疾苦常病方镇强恣至是为帝从容言使属郡刺史得自为政则风化可成帝然之出郎吏十余人为刺史自王叔文时选任猥冒吉甫始簿其员人得叙进官无留才封赞皇县侯徙赵国公吉甫本善窦群羊士谔吕温荐群为御史中丞群即奏士谔侍御史温知杂事吉甫恨不先白持之久不决群等衔之劾吉甫交通术士讯之无状群等皆眨而吉甫亦乞免为淮南节度使六年复以前官召吉甫还秉政以暴疾卒谥忠懿始吉甫当国经综政事众职咸治及再辅政天下想望风采而稍修怨帝知其专乃进李绛遂与有隙数辩争殿上帝多直绛然畏慎奉法不忮害顾大体居安邑里时号安邑李丞相子德修宝历中为膳部员外郎出为舒湖楚三州刺史卒次子德裕　　李藩
按唐书李藩传藩字叔翰其先赵州人父承仕为湖南观察使有名于时藩姿制闲美敏于学居父丧家本饶财姻属来吊有持去者未尝问益务施与居数年略尽年四十余困广陵间不自振妻子追咎藩晏如也徐州张建封辟节度府建封卒濠州刺史杜兼疾驱至阴有觊望藩谓曰君宜速还否则以法劾君兼恨之因诬奏藩有非望德宗怒密诏杜佑杀之佑雅器藩得诏十日不发帝亟追藩既入帝望其状貌曰是岂作乱人邪释之拜秘书郎累擢吏部郎中坐小累左授著作郎再迁给事中制有不便就敕尾批却之裴&amp;#白宪宗谓藩有宰相器因拜门下侍郎同中书门下平章事河东节度使王锷赂权近求兼宰相密诏中书门下曰锷可兼宰相藩遽取笔灭宰相字署其左曰不可既而事寝李吉甫复相藩罢为太子詹事卒谥曰贞简　　李逊
按唐书李逊传逊字友道魏申公发之后客居荆州始署山南东道掌书记累迁濠州刺史入为虞部郎中擢浙东观察使贞元初为给事中迁户部侍郎代严绶为山东道节度使下迁太子宾客中人诬之更贬恩王傅久乃历京兆尹国子祭酒以检校礼部尚书为忠武节度使时吴元济始平治条疏颣逊召会大众申严约束明谕赏罚上下皆感畏众遂安长庆初幽镇继乱逊首建诛讨计进检校吏部尚书未几徙节奉翔过京师以疾求解为刑部尚书卒子方元字景业第进士裴谊奏署江西府判官累为池州刺史钩检户籍所以差量徭赋者皆有科品程章吏不得私常曰沈约年八十手写簿书盖为此云终处州刺史　　李锜
按唐书李锜传锜淄川王孝同五世孙以父国贞荫调凤翔府参军贞元初迁至宗正少卿出为杭湘二州刺史方李齐运用事锜以赂结其欢居三岁转浙西观察诸道盐铁转运使多积奇宝岁时奉献德宗昵之锜因恃恩骜横帝于是复镇海军以锜为节度使罢转运锜喜得节而忘其权去暴踞日甚宪宗即位锜不自安亦三请觐迁延不即行中使趣之锜以兵注中使颈囚别馆宪宗以王锷为招讨处置使发兵进讨兵马使张子良李奉仙锜甥裴行立部众趣城锜跣足逃于女楼下左右以幕缒而出之护至阙下与其子师回腰斩于城西南　　李澄
按唐书李澄传澄辽东襄平人隋蒲山公宽之远胄李勉帅汴表澄滑州刺史李希烈陷汴勉走澄以城降希烈以为尚书令兴元元年澄遣卢融间道奉表诣行在德宗嘉之署帛诏内蜜丸授澄刑部尚书汴滑节度使澄未即宣已又中官薛盈珍持节至封澄武威郡王乃燔贼旗节自归澄引兵将取汴屯其北门会郑州贼将孙液送款于澄澄遣子清驰赴雍希颢攻郑清助守杀河阳兵数千澄遂如郑诏授清检校太子宾客易名克宁贞元初迁澄检校尚书左仆射义成军节度使二年卒　　李元素
按唐书李元素传元素字太朴邢国公密裔孙仕为御史东都留守杜亚恶大将令狐运会盗输绢于洛运适与其下畋近郊亚疑而讯之以爱将武金掠服之死者甚众傅致周内若不可翻者德宗信不疑宰相难之诏元素驰按元素察其冤悉纵囚还亚劾元素失有罪比元素还帝已怒奏狱未毕帝曰出元素曰臣以御史按狱知冤不得尽辞是无容复见陛下帝意解即道运冤状帝感悟曰非卿孰能辨之后岁余齐抗得真盗由是天下重之迁给事中会郑滑节度使卢群卒拜元素检校工部尚书节度其军治有异绩元和初召为御史大夫失望拜浙西节度使还为国子祭酒进户部尚书判度支卒　　李齐运
按唐书李齐运传齐运蒋王恽孙始补宁王府东阁祭酒累擢监察御史由工部郎中为长安令稍擢京兆少尹出为河中尹晋绛慈隰观察使李怀光反齐运弃城走诏拜京兆尹时李晟壁渭桥齐连发民筑城保督刍粟以饷晟改宗正卿闲厩宫苑使进至礼部尚书宰相内殿对已齐运当次进帝与参决大事既无学暗于大体第以甘言阿匼而已尝荐李锜为浙西受赂数十万逮晚以妾为妻具冕服行礼士人嗤之　　李纳
按唐书李正己传正己子纳少时为奉礼郎代宗召见擢殿中丞正己署为淄青二州刺史正己死秘丧不发以兵会田悦于濮阳德宗诏诸军合讨其从父洧以徐州归纳集兵攻洧帝命宣武刘元佐督诸军进援大破其兵纳还郓与悦李希烈朱滔王武俊连和自称齐王兴元初帝下诏罪己纳归命授检校工部尚书封陇西郡王希烈围练州纳会诸军破之城下加检校司空司徒死子师古师道　　李巽
按唐书李巽传巽字令叔赵州赞皇人以明经补华州参军事举拔萃授鄠尉进累左司郎中拜给事中出为湖南观察使贞元五年徙江西巽锐于为治持下以法察无遗私吏不敢少绐顺宗立擢兵部侍郎再迁吏部尚书元和四年疾卒　　李元平
按唐书关播传播为中书侍郎时李元平陶公达张愻刘承诫率轻薄子游播门下能侈言诞计以功名自喜播谓皆将相材数请帝用之元平本宗室疏裔好论兵李希烈叛帝以汝州据贼冲刺史疲软不胜任播盛称元平帝召见拜左补阙不数日检校吏部郎中兼汝州别驾知州事元平始至募工筑郛浚隍希烈阴使亡命应募元平不寤贼遣将李克诚以精骑薄城募者内应缚元平驰见希烈希烈伪署为宰相希烈死或言元平虽屈贼然有谋不克发乃贷死流珍州会赦还住郯中观察使皇甫政杀其侄以发帝怒遂流死贺州　　李寰
按唐书牛元翼传初瀛之博野乐寿介范阳成德间每兵交先薄二城故德宗以傅良&amp;#守乐寿李寰守博野王廷凑之叛坚壁固守有诏以乐寿为左神策行营拜良&amp;#为都知兵马使寰所领士隶右神策号忻州营亦以寰为都知兵马使宝历初擢累保义军节度使王智兴讨李同捷未克而乌重引卒谓寰可共立功请诸朝乃授横海节度使师所过暴钞至屯按军不进遂身入朝盛陈贼势请济师而棣州平寰内愧不自安愿留京师遂罢保义军忻州营更授夏绥宥节度使卒　　李繁
按唐书李泌传泌子繁少才警无行泌始起阳城官诸朝故城重德泌而亲厚于繁及疏裴延龄既具&amp;#夜使繁书已封尽能诵忆乃录以示延龄明日延龄白帝擿其条以自疏解城入奏帝怒遂不省后为太常博士河南府士曹参军迁隋州刺史改大理少卿弘文馆学士谏官御史交章弹治乃出为亳州刺史州有剧贼繁捕斩之议者责繁擅兴诏御史舒元舆按之元舆与繁素隙尽翻其狱以为滥杀不辜有诏赐死京兆人皆冤之　　李观
按唐书李华传华从子观字元宾贞元中举进士宏辞连中授太子校书郎卒年二十九观属文不袭沿前人时谓与韩愈相上下　　李贺
按唐书李贺传贺字长吉系出郑王后七岁能辞章韩愈皇甫湜始闻未信过其家使贺赋诗援笔立就自目曰高轩过二人大惊自是有名每旦日出骑弱马从小奚奴背古锦囊遇所得书投囊中及暮归足成之以父名晋肃不肯举进士为协律郎卒年二十七　　李益
按唐书李益传益故宰相揆族子于诗尤长贞元末名与宗人贺相埒每一篇成乐工争以赂求取之被声歌供奉天子至征人早行等篇天下施之图绘少痴而忌克防闲妻妾苛严世谓妒为李益疾刘济辟置幕府进为营田副使宪宗召为秘书少监集贤殿学士累迁左散骑常侍太和初以礼部尚书致仕卒时又有太子庶子李益同在朝故世言文章李益以辨云　　李兴
按唐书孝友传寿州安丰李兴有至行柳宗元为作孝门铭曰寿州刺史臣承思言九月丁亥安丰令上所部编户甿兴父被恶疾岁月就亟兴自刃股肉假托馈献父老病已不能啖而死兴号呼抚臆口鼻垂血捧土就坟沾渍涕洟坟左作小庐蒙以苫茨伏匿其中扶服顿踊昼夜哭诉孝诚幽达神为见异庐上产紫芝白芝庐中醴泉涌宜加旌褒请表其里闾刻石宣示制曰可　　李墉
按唐书李墉传墉字建侯北海太守邕之从孙第进士补秘书省正字李怀光辟至幕府累擢监察御史怀光反河中墉与母妻陷焉因刺贼虚实及所以攻取者白诸朝怀光觉问之墉词气不挠三军为感动怀光不杀囚之河中平召为吏部员外郎顺宗时进御史中丞宪宗立为京兆尹进尚书右丞元和初以检校礼部尚书为凤翔陇右节度使俄徙河东入为刑部尚书诸道盐铁转运使拜淮南节度使王师讨蔡方急墉素富强即籍府库留一岁储余尽纳于朝诸道由是悉索以献召拜门下侍郎改户部尚书俄检校尚书左仆射兼太子宾客分司东都以太子少傅致仕卒　　李经
按唐书郯王经传经本名涣贞元四年始王建康郡与广陵洋川临淮弘农汉东晋陵高平云安宣城德阳河东洛交十二王同封二十一年又与均溆莒密郇邵宋集冀和衡钦会珍福抚岳袁桂翼二十王皆进王王二十九年太和八年薨　　李纬
按唐书均王纬传纬初名沔王洋川后进王王三十三年开成二年薨　　李纵
按唐书溆王纵传纵初名洵王临淮后进王王三十二年开成元年薨　　李纾
按唐书莒王纾传纾初名浼为秘书监王弘农后进王王二十九年太和八年薨　　李绸
按唐书密王绸传绸初名泳王汉东后进王王三年元和二年薨　　李&amp;#
按唐书郇王&amp;#传&amp;#初名湜授少府监王晋陵后进王王四年元和三年薨　　李约
按唐书邵王约传约初名溆为国子祭酒王高平进王王二年元和元年薨　　李结
&lt;/div&gt;
    &lt;div class="pagination"&gt;
&lt;a href="氏族典卷诸姓部_page636.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page632.html"&gt;632&lt;/a&gt;&lt;a href="氏族典卷诸姓部_page633.html"&gt;633&lt;/a&gt;&lt;a href="氏族典卷诸姓部_page634.html"&gt;634&lt;/a&gt;&lt;a href="氏族典卷诸姓部_page635.html"&gt;635&lt;/a&gt;&lt;a href="氏族典卷诸姓部_page636.html"&gt;636&lt;/a&gt;&lt;span class="current-page"&gt;637&lt;/span&gt;&lt;a href="氏族典卷诸姓部_page638.html"&gt;638&lt;/a&gt;&lt;a href="氏族典卷诸姓部_page639.html"&gt;639&lt;/a&gt;&lt;a href="氏族典卷诸姓部_page640.html"&gt;640&lt;/a&gt;&lt;a href="氏族典卷诸姓部_page641.html"&gt;641&lt;/a&gt;&lt;a href="氏族典卷诸姓部_page642.html"&gt;642&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page638.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
