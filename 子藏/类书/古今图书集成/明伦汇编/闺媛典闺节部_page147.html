<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 147 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 147 页/共 268 页</h1>
    <div class="content">按成安县志何氏张宪妻年二十夫亡一子在襁褓矢志抚孤苦守六十三年卒　　宋兴嗣妻郭氏
按邯郸县志郭氏宋兴嗣妻年二十夫亡数自尽家人解救日惟勤纺绩数十年未尝一出见亲旧年七十有七终　　马天祥妻于氏
按邯郸县志于氏马天祥妻年十九夫亡家贫以纺绩事姑尽孝训子以义方言不及外秉节终身　　史茂才妻张氏妹
附

按邯郸县志张氏史茂才妻其妹为史所称妻以姊妹为妯娌姊年二十一妹年十九俱丧夫无子二寡相誓曰生同为史家人死同为史家鬼互相砥砺有死无二辛苦纺绩教训诸侄俱成名　　李庭蕙妻王氏
按威县志王氏儒士李庭蕙妻归李半月而夫病氏躬进汤药十年无怠容夫亡无产氏代人纺绩以给至常并日而食而志不少变苦节四十余年卒　　张凤仪妻夏氏按威县志夏氏张凤仪妻夫亡誓死不嫁山东土寇为乱掠氏去氏日夜不食自击破头面群盗怜其节送之归　　王钦恩妻高氏
按威县志高氏王钦恩妻恩早亡氏苦节四十余年有孀姑司氏年少于高高不以姑少而废妇道司氏亦能与妇同心共守凡历三十年亲戚罕见其面有司并旌之　　赵伯让妻王氏
李
氏附

按鸡泽县志王氏赵伯让妻让亡王年二十三孝事舅姑抚二子成立让侄亨亦早夭亨妻李年二十守志如王俱年九十余建坊旌表　　孟宗妻刘氏
按鸡泽县志刘氏孟宗妻年十八夫亡抚遗腹子家贫日勤纺绩躬操井臼以养舅姑建坊旌表　　郭濂妻韩氏
按鸡泽县志韩氏郭濂妻年十九适濂甫六月濂亡守节事舅姑最孝抚遗腹子生二孙而子亦没孙长曰都次曰郊氏口授章句各执一经都应岁荐郊列邑庠氏通文知礼义闺范严肃虽儿童见之亦不敢啼笑年八十九有司表其门　　王法妻张氏
按鸡泽县志张氏生员王法妻年十八法亡氏事舅姑饮食必手奉抚四月遗孤教养备至年七十余终有司旌表　　何泽妻梁氏
按鸡泽县志梁氏生员何泽妻泽亡氏年十九毁面敝衣深居不出亲识罕见其面勤于女工舅姑安其孝养年八十余卒有司表其门　　王登妻赵氏
按鸡泽县志赵氏王登妻年二十登亡苦节以事舅姑抚幼子舅姑既没子亦夭氏伶仃无倚执节弥坚有司旌表　　陈三妻金氏
按鸡泽县志金氏陈三妻陈亡氏年二十二遗腹一子舅姑欲嫁之氏闻缢于寝室家人急救复活自是无复敢言同孀姒沙氏共养舅姑始终一致事闻诏建坊旌表　　王谅妻史氏
按鸡泽县志史氏王谅妻年十九归谅甫数月而寡抚遗孤绩纺自给舅姑相继殁皆力为殡敛年八十有四有司表其门　　王相继妻郭氏
按鸡泽县志郭氏王相继妻年二十四相亡抚前室柴氏子守深如己出及长娶韩氏未几深亦没韩年十七与姑共守苦节抚遗孤成立有司旌之　　何柄妻王氏
按鸡泽县志王氏何柄妻柄亡子三让甫三岁氏守三让成立娶贾氏未几三让复死贾年十八誓与姑同志王慰曰汝子仅一岁视吾子倍难育辛苦与尔共之卒保幼子迄于成立奏闻建坊旌表　　赵&#妻殷氏
按鸡泽县志殷氏赵&#妻年十六适&#&#病三年不起氏奉汤药如一日&#亡遗孤在抱抚之及长生一孙而殁氏复抚孤孙家贫薪水不足以自给卒能教其孙读书为诸生有司旌表　　柴基妻魏氏
按鸡泽县志魏氏柴基妻基亡氏年十九子未周岁辛苦以事孀姑抚幼子守节五十余年有司旌表　　田九龄妻贾氏按鸡泽县志贾氏田九龄妻年二十二龄亡氏触柩几死绝寝食者久之毁容纺绩足不出庭户虽至亲罕见其面后子孙皆成名有司旌表　　王镐妻赵氏
按鸡泽县志赵氏王镐妻镐亡家无一椽氏率幼子三槐力勤苦作渐致巨富勤俭不异贫时有司旌表　　张民服妻高氏按鸡泽县志高氏张民服妻服亡守节五十四年饥荒频仍饿死复活者三终不易志有司旌其门　　陈喜妻王氏按鸡泽县志王氏陈喜妻喜亡氏事舅姑抚幼子辛苦万状至死不渝年八十二卒有司表其门　　于锐妻刘氏
按鸡泽县志刘氏于锐妻锐早亡氏欲从死姑嫂力劝抚孤以存宗祀遂苦节教子士美成名　　赵一信妻郭氏
按鸡泽县志郭氏赵一信妻信亡氏年二十二家贫无子蓬首垢面朝夕哭泣凡历五十年无喜色　　刘尚朋妻赵氏按鸡泽县志赵氏刘尚朋妻朋亡遗孤二岁氏闭户自守家贫甚值连雨三日不举火邻人怜而馈馔不受县令闻其贤为建坊旌之月给钱谷养之终身　　金世禄妻郭氏按鸡泽县志郭氏金世禄妻年二十五夫亡遗孤在襁褓氏矢志守节勤苦致富教子成名藩府旌表　　刘孟池妻王氏按鸡泽县志王氏生员刘孟池妻孟池暴疾死氏年十九尽焚其衣服以示必死其母兄曲谕以必不可状始强饮食事孀姑教嗣子凡历五十余年有司奏闻建坊旌表　　卢尚宾妻郝氏
按鸡泽县志郝氏卢尚宾妻年十九宾亡从翁姑命不死抚二岁遗孤克保先业终身不衣帛食肉守节六十余载藩府表其门　　张世纪妻柴氏
按鸡泽县志柴氏张世纪妻年十八纪亡遗孤甫周岁家极贫炊烟常断亲戚劝他适氏嚙指出血誓与孀姑同生死勤纺绩以奉蔬水年九十一终　　赵贶妻毛氏
按鸡泽县志毛氏赵贶妻年十四归贶贶举孝廉氏犹亲操井臼粗粝自苦贶亡氏年二十五子方二岁秉节抚孤辛勤益甚姑病三年不起氏奉汤药昼夜不离左右年六十七终乡党传为闺训　　田学书妻焦氏
按鸡泽县志焦氏田学书妻年二十一夫亡家甚贫翁姑年老遗孤甫三岁氏辛苦纺绩值岁荒累日不能举火父母欲嫁之氏痛哭以死誓卒能终养翁姑课子成立　　宋钺妻李氏
按鸡泽县志李氏宋钺妻年十九钺亡子幼舅姑欲夺其志极困苦之衣食恒不足氏断发拊心志不少挫年九十余卒　　武元祥妻周氏
按鸡泽县志周氏生员武元祥妻祥早亡矢志教子侄读书训诲不倦子夭秉节如初姑病祷于神愿以身代姑寻愈有司旌表　　张璠妻陈氏
按鸡泽县志陈氏张璠妻璠殁子映奎生甫十四日氏不食八日不死姑泣劝乃勉食伯姒王氏逼改嫁不从纺绩以奉姑教子苦节四十余年始终如一有司旌其门　　郝近凤妻梁氏
按鸡泽县志梁氏生员郝近凤妻年二十一凤亡子三岁继姑年六十家贫氏习女工昼夜勤作以供不给子稍长令读书修脯俱出十指年九十七饮食步履无异壮年有司旌表　　武秋妻李氏
按鸡泽县志李氏武秋妻少寡苦节言笑不苟冰霜自矢久而弥贞有司旌表　　田承志妻贾氏
按鸡泽县志贾氏生员田承志妻年十九志亡无子一女甫岁余氏欲从死不食三日翁姑泣曰汝死此女必不育何以报汝夫乎氏乃强食终身不茹荤昼夜操作无间寒暑冰霜之节久而弥坚年六十余卒　　李氏女按元城县志李氏女父元魁许字杨尔钦之子钦子早夭女以处女终身有司怜其苦节申奏敕赐建坊旌表　　金广妻杨氏
按元城县志杨氏金广妻年二十四夫亡家贫遗孤在襁褓父母欲夺其志氏号泣剪发以示靡他日夜纺为业苦节五十余年　　李之瑜妻端氏
席
氏附

按南乐县志端氏李之瑜妻瑜与胞弟之玮并早亡端同玮妻席氏俱青年矢志端有二子席无出共纺绩教二子俱入庠端即以次子与席为嗣　　李能妻范氏
按内黄县志范氏行人司正李能继室年二十三夫亡子玭方一岁抚之成立为弟子员早夭玭一子在襁褓范复抚之守节五十余年　　李贵复妻游氏
按内黄县志游氏生员李贵复妻复病亡氏年二十八子方二岁家贫舅姑欲嫁之不从力蚕织教子读书守节四十余年卒　　张凤翼妻桑氏
按内黄县志桑氏生员张凤翼妻翼亡桑年二十二秉志苦节终始不渝教子中侯领壬午乡荐有司奏闻诏旌表　　李子经妻杨氏
按内黄县志杨氏李子经妻夫亡氏年二十五家极贫躬织以养舅姑抚幼子苦节六十余年有司表其门　　郭振妻李氏
按内黄县志李氏郭振妻夫亡年二十六无舅姑子方二岁家贫如洗叔翁欲嫁之李闻数日不食誓死躬纺织四十余年　　王臻妻李氏
按内黄县志李氏王臻妻臻亡氏年二十九生遗腹子抚之成立孝养舅姑历六十年卒　　黄源妻张氏
按内黄县志张氏太学生黄源妻源亡氏年二十四三子俱幼张苦节抚之训诲成立逾四十年人罕见其面　　王安妻刘氏
按内黄县志刘氏王安妻夫亡年二十五子珍方二岁拱未一岁姑亡妾姑有子而嫉忌日夜唆翁逼氏嫁氏泣曰宁死不嫁家贫刺绣给食或日不举火几二十年翁患恶毒臭不可近氏亲为洗涤不避腥秽疮寻愈卒年六十有六　　李鸣时妻张氏
按内黄县志张氏李鸣时妻夫亡年二十四子方一岁翁姑欲令别嫁氏誓以死守事翁姑以孝闻砥节四十余年　　路守库妻卢氏
按内黄县志卢氏路守库妻夫亡守节姑范氏病思食肉时方禁屠肉不可得氏自割肉以进姑病寻愈　　张泮妻耿氏按浚县志耿氏张泮妻年二十三生子甫三月泮死值寇掠境氏抱子避入太行山徒跣流离卒获全其节　　郭维聪妻秦氏
康氏
秦氏附

按浚县志秦氏郭维聪妻年二十三夫亡子引妻康氏孙文孝妻秦氏俱早孀苦节三世一心　　孙潺妻王氏
按浚县志王氏孙潺妻夫亡年二十二守志终身　　王京妻张氏按浚县志张氏太学生王京妻年十九夫亡子生未期矢志苦节教子成名仕狄道令年九十余卒　　蔡键妻张氏按浚县志张氏太学生蔡键妻年二十五夫亡守节六十余年卒　　李廷选妻傅氏
按浚县志傅氏李廷选妻年十八夫亡苦节六十余年　　李绍祖妻邹氏
按浚县志邹氏郡庠生李绍祖妻年十六夫亡守志六十年终　　王光大妻单氏
按浚县志单氏王光大妻大亡子纲振仅五岁矢志抚养教训成名台使者表其门　　路逵妻王氏
妹
附

按浚县志王氏路逵妻年二十六夫亡抚三岁子力作养姑终身妹适邢琦琦亦早没无子亦守节四十年终　　艾元嗣妻贾氏
按浚县志贾氏艾元嗣妻年二十夫亡子方襁褓氏事姑尽孝抚孤成立而卒　　赵得珍妻张氏
按浚县志张氏赵得珍妻年二十七夫亡子甫八月号泣呕血不食七日不忍其孤复强食或谋夺其志遂破面断发以绝之年六十病不服药而卒　　孟希增妻王氏
按浚县志王氏孟希增妻夫亡年二十一子未周岁家贫甚仅存一银镮鬻为织之资以养舅姑抚孤成立　　李应时妻田氏
按浚县志田氏李应时妻年二十二夫亡家贫无子守志不嫁为夫葬二亲田父母亦无子又竭力葬之苦节五十八年　　张思恭妻申氏
按浚县志申氏张思恭妻年二十八夫亡二孤在襁褓家贫衣食不继氏苦节抚育不绝张氏之后　　崔尚宾妻李氏按浚县志李氏崔尚宾妻年十八夫亡截发纳棺中示必同穴年七十九卒　　邹青妻李氏
按浚县志李氏邹青妻年二十夫亡遗孤甫三岁家甚贫誓死守节至亲罕见其面　　程至善妻王氏
按浚县志王氏程至善妻年二十九夫亡守节五十余年卒　　李应时妻杨氏
按浚县志杨氏李应时妻年十六夫亡苦志守节年九十余卒　　李惟机妻孟氏
按浚县志孟氏李惟机妻年二十八夫亡苦节五十年卒　　刘赞妻栗氏
按浚县志栗氏刘赞妻年十九归赞生子坤甫三月赞亡家贫守节终身不二　　王朋妻丁氏
刘氏
李氏附

按浚县志丁氏王朋妻朋早亡氏抚育遗孤事姑以孝闻家贫佣女红以自给冬月身无完衣年九十卒子妇刘孙妇李俱早孀亦甘贫守节如丁　　郝翼妻王氏
按东明县志王氏郝翼妻翼亡氏年三十二守节六十八年卒直指旌其门　　辛体仁妻赵氏
按东明县志赵氏生员辛体仁妻年二十八夫亡翁姑老子幼氏朝夕纺绩孝养备至砥节六十余年年八十二卒　　辛刚克妻刘氏
按东明县志刘氏辛刚克妻夫亡氏年十九翁姑在堂遗孤未周岁值饥馑民多流离氏抚孤奉老艰苦万状始终不渝历三十余年卒　　王尔锡妻张氏
按东明县志张氏王尔锡妻年二十二夫亡事舅姑抚孤幼秉节五十载年七十余终　　景之美妻张氏
按东明县志张氏景之美妻年二十五夫亡子女俱无誓以身殉三日勺水不入口众口苦劝遂砺志苦节五十余年初终如一直指旌其门　　石维盘妻魏氏
按东明县志魏氏石维盘妻年二十夫亡杜门纺绩事翁姑送其终抚育幼子成立年七十余直指旌表　　刘谦妻成氏按东明县志成氏太学生刘谦妻长垣大中丞成逊女夫亡年二十四孝养继姑克尽妇道抚育二子俱克成立直指旌之　　郭汝英妻刘氏
按东明县志刘氏郭汝英妻夫亡家贫力机织以事翁姑抚幼子俱有成直指旌其闾　　张光祖妻李氏
按东明县志李氏张光祖妻年十九祖亡翁姑垂白子未期矢志守节昏旦纺绩以资薪水历四十三年坚贞不渝有司旌其门　　武守仁妻张氏
按东明县志张氏武守仁妻年二十五夫亡一子在襁褓氏苦守抚育年八十二有司表其门　　李先妻卢氏
按东明县志卢氏李先妻年十七夫亡无出苦志守节事姑及妾姑晨昏无少怠年五十七终　　李濯妻王氏
按东明孙志王氏李濯妻濯亡孝养孀姑抚弱子终老　　温大诰妻刘氏
按东明县志刘氏廪生温大诰妻夫亡年二十子女俱无事翁姑苦节四十余年巡按御史旌其门　　魏光启妻卫氏按东明县志卫氏魏光启妻适启越二载夫亡几欲从夫地下翁姑屡劝乃止守节五十年冰操如一直指旌表　　王组妻常氏
按开州志常氏生员王组妻年十八夫亡遗腹生子辛苦万状训诲成立州守给米赡之　　王世禄妻赵氏
按开州志赵氏王世禄妻禄亡氏年二十二子长二岁次两月氏屏居一室人罕见其面翁姑没家日艰纺绩抚二子成立年八十一终　　王万年妻傅氏
按开州志傅氏王万年妻年亡氏年二十五欲以身殉姑勉其抚孤以衍夫嗣氏勉从命操作率先诸娣奉事翁姑以孝闻有诏旌表　　史鸣世妻袁氏
按开州志袁氏生员史鸣世继室年十八世亡欲死祖姑爱之如女数防之与同寝处得免守节五十余年直指使给谷赡之二十年　　郭安畿妻陈氏
按开州志陈氏诸生郭安畿妻畿应秋试不售愤懑而死氏年二十七矢志不二父母欲夺其志氏觉将自缢家人防护不得遂刺其目以誓纺绩课子成诸生御史具题建坊旌表　　杨震裔妻王氏
按长垣县志王氏少保永光长女幼许字东明杨震裔将嫁裔忽婴癫疾欲罢婚氏不从终归之不三月而裔死氏立侄汝兴为嗣坐卧一小楼人罕见其面历五十年如一日虽称妇实处女也崇祯辛巳卒时炎暑蝇蚋不侵其尸有司以闻旌表　　成其业妻夏氏
按长垣县志夏氏孝廉成其业妻业甫登第殁氏誓欲死其姑百方劝谕得免抚二孤事孀姑历兵火饥荒艰难劳瘁秉志益固七十载如一日年九十二终　　成梦震妻赵氏按长垣县志赵氏成其业子梦震妻震死氏年三十两子皆幼氏口授四书小学及长延师教之俱列黉序姑殁赵年已七十步履艰难犹克尽丧礼不怠　　李炆妻陈氏妇孙
氏附

按长垣县志陈氏李炆妻耆宾陈冈女妇孙氏其子廪生悬成妻姑妇先后寡皆砥节不移崇祯间旌表　　张国化妻徐氏按长垣县志徐氏张国化妻化亡氏年二十生遗腹子兄虑其无倚劝改嫁氏正色拒绝择师教子成诸生有司旌表　　卢五合妻周氏
按长垣县志周氏卢五合妻年十五适合二十一夫亡子方周岁氏欲自缢姑屡劝止于是朝夕纺织抚孤幼历水旱荒艰苦万状益坚其志教子读书举孝廉年八十四卒崇祯六年礼部尚书李节奏闻诏建坊旌表　　赵钦历妻侯氏
</div>
    <div class="pagination">
<a href="闺媛典闺节部_page146.html">上一页</a><span>...</span><a href="闺媛典闺节部_page142.html">142</a><a href="闺媛典闺节部_page143.html">143</a><a href="闺媛典闺节部_page144.html">144</a><a href="闺媛典闺节部_page145.html">145</a><a href="闺媛典闺节部_page146.html">146</a><span class="current-page">147</span><a href="闺媛典闺节部_page148.html">148</a><a href="闺媛典闺节部_page149.html">149</a><a href="闺媛典闺节部_page150.html">150</a><a href="闺媛典闺节部_page151.html">151</a><a href="闺媛典闺节部_page152.html">152</a><span>...</span><a href="闺媛典闺节部_page148.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
