<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 53 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 53 页/共 268 页</h1>
    <div class="content">按四川总志李氏渠县刘廷可妻年二十廷可亡无子李艰苦奉姑拮据丧葬乡人称之　　侯妇苏氏
按四川总志苏氏营山人庠生苏之引女适侯姓举一子夫亡氏年十七矢志抚孤奉翁姑至孝子夭号哭自经者再以救得不死家酷贫无仆婢苏亲操井臼纺绩以给衣食历兵荒因苦其守益坚垂四十余年里人重之　　顾应聘妻王氏
按四川总志王氏王化女年十五适顾应聘二年夫亡自扃一室闺范肃然年五十余卒有司表其门　　王言妻罗氏按四川总志罗氏罗凤翔女年十六适庠生王言越五年而言没遗老母幼弟俱赖氏任俯仰年八十余有司旌其门　　陈尚文妻杜氏
按四川总志杜氏江安杜坚女庠生陈尚文妻归逾年文没无子以死自誓苦守七十余年事闻旌表　　韩继先妻赵氏按四川总志赵氏泸州卫千户韩继先妻年二十二夫亡遗孤应绶甫五岁赵抚绶成立袭父荫赵年八十卒旌表　　陈氏
彭
氏附

按四川总志陈氏邻水人不知其夫名早寡抚子娶妇彭氏子丧姑媳共守乡里称之　　王猷母某氏
按四川总志某氏营山人王猷母夫蚤亡奉养翁姑教子为诸生有司旌表　　徐可畏妻张氏
按四川总志张氏仁寿庠生徐可畏妻夫亡守节四十余年嘉靖中奏闻有诏旌表　　干道妻杨妙明
汪
氏附

按四川总志杨妙明护卫人干道妻年二十五夫亡遗腹生子昭杨买地葬夫誓不他适昭长娶参政汪藻姊年十六昭亡生子相或欲夺其节汪哭曰吾姑不负吾舅吾岂负吾夫姑妇相依至死不变事闻旌表　　汪源妻关氏
按四川总志关氏护卫人汪源妻源以从戎没于边关年二十生子怀甫周岁母子相依独处一室未尝轻出入或欲谋娶之剪发持示曰可以已矣年八十八终　　王宗妻董氏
按四川总志董氏资县王宗妻宗亡董年二十四子湛甫四月宗既葬董念舅老子幼亲舂汲以事舅择师训子克底于成　　沈思妻桂氏
按四川总志桂氏资县人年十九适沈思未逾岁而思亡家贫无子奉姑以居朝夕亲织以事姑历四十余年终　　林景元妻谢氏
按四川总志谢氏林景元妻夫亡氏年二十四遗子森甫半载氏誓不他适抚森长娶韩氏十一年而森殁姑妇孀居教孙軏成立登嘉靖甲辰进士太史杨升庵为作传　　向升阳妻邵氏
按四川总志邵氏成都人向升阳妻嫁期年夫客游溺水遗腹七月生子邵哭踊以死自誓孝事舅姑孀居四十年年七十六终　　周绘妻杨氏
按四川总志杨氏成都后卫籍其先莆田人也年十六适同里周绘绘亡其媵生一子爱如己出夫之昆弟子侄亦不相见躬自纺绩与子婚娶年七十终　　蒋芹妻曹氏按四川总志曹氏成都府戊子举人蒋芹妻嘉靖十年芹亡曹年二十七抚三子长三近次三益季三畏近益成进士畏授儒官曹年七十三卒封太安人中丞表其闾　　胡氏
按四川总志胡氏江安人不知其夫嘉靖壬子奉旨建坊事实无考　　刘福寿妻魏氏
按四川总志魏氏富顺人适刘福寿甫生子夫亡苦节拾遗穗作炊以教子孙俱掇巍科有诏建坊旌表　　张鸣铎妻邓氏按四川总志邓氏雅州庠生张鸣铎妻年二十二丧夫生子健甫一岁氏勤织教子读书守节五十余年健登甲第以事闻建坊旌表　　萧腾妾陈氏
萧露
妾附

按四川总志陈氏内江人巡检萧腾妾与赠监察御史萧露妾李氏并寡陈子世建李子世延俱冲幼二妇贫苦共守后建补诸生延举进士陈李各年逾七十嘉靖中有诏旌表　　叶相妻唐氏
按四川总志唐氏崇庆人诸生叶相妻家贫躬纺绩以资夫学夫死无子或强再适乃投于井邻人救之苦守以死　　刘炅母李氏
按温江县志李氏湖广桃源县令刘炅母嘉靖中夫亡氏坚守志节教子成名坊表　　胡文玉妻朱氏
按重庆府志朱氏胡文玉妻文玉早死朱年二十八子幼家贫以纺绩为业会蜀乱携子避贵筑翁姑相继没朱告贷殡殓如礼教子勋臣荩臣俱有声庠序　　冉养鹏妻刘氏按重庆府志刘氏长寿冉养鹏妻夫亡子栋才尚在襁褓时寇炽年饥刘百折不改荼苦自甘训子成名　　华成实妻杨氏按重庆府志杨氏长寿县庠生华成实妻夫亡值世乱孀守二十三年抚孤成立　　吴舜之妻段氏
按重庆府志段氏巴县人吴舜之妻有诏建坊事实不传　　王汉武妻彭氏
按重庆府志彭氏巴县人处士王汉武妻夫亡守节曾孙应熊为学士奏闻建坊旌表　　王邦祯妻罗氏
按重庆府志罗氏綦江罗文华女廪生王邦祯妻生有异质父母极爱之嘉靖庚子归王时年十六壬子岁饥群盗蜂起邦祯村居遇害氏闻讣匍匐哭临伏尸吮血哀毁几死既葬庐墓矢不他适舅姑怜其无子又家贫无依欲夺其志氏泣告曰夫死非命忍萌他志以遗羞地下况舅姑年暮无叔伯可恃菽水蒸尝惟妇是视纵不为死者惜独不为身后计乎因诵幼所读诸父兄诗曰二十夫君弃妾身诸郎痴小舅姑贫自伤薄命同衰叶不扫蛾眉嫁别人化鹤未成犹有泪舞鸾虽在不惊尘锁独对东风树岁岁花开他自春舅姑闻言为之改容议乃寝克全其节　　何嘉绘妻吴氏按重庆府志吴氏邑诸生何嘉绘妻太平里人行二早失怙恃闲于内则称淑女及笄归何勉夫勤学夫病亡氏年二十五遗孤让方在抱氏哀毁不食誓以死殉或劝曰生死数也倘过痛伤生儿将安恃幸强自解使是儿成立氏始稍食勤纺绩操井臼处约甘贫以事姑乳子既免丧继母令再嫁氏方织遂投杼入卧内截发断指矢志无二嘉靖丙寅大足妖寇蔡伯贯以白莲鼓众惊动远迩里人王和孔教起应之一时啸聚势甚猖獗保抱携持仳离载道氏负病姑匿穷谷中旋被大荒绝食氏拾藜藿进菽水以养其姑姑曰遭际如此我死汝可自为计氏伏地泣曰姑妇相依为命死则俱死何忍背姑自活卒守志终身　　王大用妻易氏
按夔州府志易氏云阳王大用妻年十八用亡易坚志守节抚嗣子贡既娶而夭又抚孙成立嘉靖三十四年旌表　　周伦妻陈氏
按夔州府志陈氏开县人年十八适里民周伦伦早亡陈年二十有四子礼智方三岁氏养姑克孝督礼智功课后入邑庠为昌府儒学训导因思母老无依遂乞归养陈年八十有七终　　某妻李氏
按峨眉县志李氏峨眉人年十五嫁某未几某亡遗腹三月生子冰霜自矢训子成名嘉靖间官安庆知府氏诰封宜人诏建坊旌表　　万沛云妻张氏
按峨眉县志张氏县人适邑庠生万沛云生子善昌方襁褓沛云亡氏年十八矢志守节事翁姑抚弱子历患难无懈善昌以母训得列弟子员士民咸称节孝　　彭九畴妻王氏
按建昌监理厅志王氏会川卫人庠生彭九畴妻年二十七九畴亡王矢志守节闺范严肃虽至戚罕见其面鞠育三子勤纺绩教之诵读俱补邑弟子员　　步中和妻陆氏按建昌监理厅志陆氏宁番卫人贡士步中和妻和早丧姑老子幼氏守节二十余年卒　　吴佺妻张氏
按汉阳府志张氏汉阳人舍人吴佺妻夫死抚孤饥寒不变嘉靖癸巳年八十有八副使朱公佩给以米帛寻卒　　邓升妻王氏
按汉阳府志王氏汉阳邓升妻年二十二夫亡抚二岁遗孤孀居十余年卒　　朱襄妻罗氏
牟
氏附

按汉阳府志罗氏汉阳诸生朱襄妻襄泛舟江上遇盗溺水死罗年二十五子之藩甫七岁守节抚孤比长袭职千户娶江夏郎中牟公盛女生子昌而之藩死牟年二十二守节如姑教昌为诸生有司旌表　　谢存宪妻赵氏龚
氏附

按武昌府志赵氏蒲圻谢存宪妻年二十五夫亡抚孤谢三诰又早丧赵偕嫠妇龚氏纺绩自给甘贫守节嘉靖中旌表　　王世廉妻徐氏
按武昌府志徐氏蒲圻王世廉妻事姑能尽孝姑病侍汤药累日不栉沐溲溺皆亲承之年二十五夫疾笃欲以身先时子良谟尚在腹夫勉止之夫没良谟生勤苦万状抚之成立后谟贵膺诰赠　　邓仁妻王氏
按郧阳府志王氏太学生邓仁妻仁亡王年二十七家贫纺绩抚孤孀居五十余年嘉靖丙寅建坊旌表　　甄佑妻徐氏按郧阳府志徐氏郧县廪生甄佑妻佑亡徐年二十六苦节守孤四十余年中丞章焕旌之　　傅旭妻梁氏
按郧阳府志梁氏傅旭妻旭客死江西梁携二孤千里扶榇归葬誓不更适家贫织教子成名守节五十年卒有司旌之　　寇韦妻李氏
按郧阳府志李氏举人寇韦妻韦任南京国子监助教擢叙州府丞未任而没李年二十六扶榇归郧守节抚子有司月给米恤之　　赵和妻路氏
按郧阳府志路氏生员赵和妻和亡路年二十八抚遗腹子琥事姑傅氏敬养终身守节五十余年　　树聪妻萧氏按郧阳府志萧氏郡学生树聪妻聪亡萧年二十二子在襁褓姑老耄氏奉姑终丧葬如礼苦节五十余年有司旌其门　　李仁妻邓氏
按郧阳府志邓氏百户李仁妻仁亡氏年十九矢志苦守抚遗腹子震成人卒年八十有二　　陈然妻吴氏
按郧阳府志吴氏郧县诸生陈然妻生子&#月夫亡氏誓不再嫁养翁姑抚幼子际明成立年八十四学使旌之　　谢廷策妻靳氏
按郧阳府志靳氏生员谢廷策妻策亡氏年三十余三子俱幼几欲自尽既而曰此三息为谢氏宗祧主我死谁依于是殚力教子冰霜凛凛数十年三子俱成立少子于宸食饩郡学诸孙皆弟子员年九十一无病而终旌表　　卢友杰妻曹氏
按当阳县志曹氏卢友杰妻杰死矢志守节嘉靖间奏闻建坊旌表　　聂镇妻余氏
按德安府志余氏应城聂镇妻镇举乡试没氏年三十无子女恶食毁面历三十余年嘉靖末年卒　　杨溥妻王氏按德安府志王氏应城杨溥妻年二十五而寡抚遗腹子纺绩奉翁姑白首一节　　陈艺妻彭氏
按德安府志彭氏应城诸生陈艺妻夫亡氏年十九杜门守节至老如初有司旌表　　黄应泰妻余氏
按德安府志余氏应城诸生黄应泰妻夫早亡氏苦志守节三十余年训子师宪中壬午乡试捷闻涕泣曰吾今可以无生矣遂绝粒而死年六十五　　杨琬妻周氏
按德安府志周氏云梦杨琬妻夫亡无子苦节终身嘉靖中旌表　　李世和妻朱氏
按德安府志朱氏云梦诸生李世和妻夫亡氏年二十八奉姑训子守志三十余年嘉靖末年卒　　谢铭妻刘氏
按德安府志刘氏孝感人省祭谢铭妻适铭四年夫亡子惠仅八月家人欲夺其志氏誓死不回嘉靖十年有司以舆论请不报　　程稽妾李氏
按德安府志李氏孝感太学生程稽妾生子学思二岁而稽亡李年二十四嫡唐欲嫁之不可事唐甚谨邑令上其事嘉靖中旌其门　　朱玙妻章氏
按德安府志章氏随州诸生朱玙妻夫亡氏年少守节至死不二嘉靖中旌表　　左忠言妻徐氏
按德安府志徐氏云梦诸生左忠言妻言亡徐年十九守节不二嘉靖中表其门　　胡添文妻徐氏
按德安府志徐氏江西南昌人嘉靖间添文官德安有清操没于任贫不能归里徐鬻簪珥治槥诛茅墓左躬澼洸抚其子承露成立子孙滋炽　　呙校妻成氏
按荆州府志成氏公安呙校妻校举于乡早亡成年二十一守节二十余年训子文光亦举于乡嘉靖中旌表　　尚懋妻刘氏
按荆州府志刘氏公安尚懋妻年二十四夫亡誓不再适抚遗孤文昌入太学守节三十年有司旌表　　何清妻杨氏按荆州府志杨氏枝江太学生何清妻清亡氏年二十四子存中方在襁褓杨抚存中砺节六十六年嘉靖中旌表　　王铭妻龚氏
按荆州府志龚氏枝江王铭妻夫亡家贫矢志守节至死不渝　　龚朝相妻王氏
按荆州府志王氏枝江龚朝相妻年二十四夫亡甘守穷节事翁姑抚子桂克绍父志　　胡尽忠妻文氏
按荆州府志文氏枝江胡尽忠妻年二十三夫亡抚遗腹子仲礼始终一节　　冉世臣妻伍氏
按荆州府志伍氏枝江冉世臣妻年二十一夫亡甘贫守节至死不渝　　向绣妻李氏
按荆州府志李氏枝江向绣妻年二十八夫亡无嗣抚侄坤亨为子孀居终老　　唐大有妻田氏
按荆州府志田氏枝江唐大有妻年二十一夫亡抚孤孀居四十年卒　　邓世隆妻周氏
按荆州府志周氏枝江邓世隆妻年二十五夫亡抚孤光楚之死不变　　周通妻翁氏
按荆州府志翁氏江陵周通妻夫亡誓死守节嘉靖中旌表　　颜镇妻刘氏
按荆州府志刘氏江陵颜镇妻镇戍广西死氏年二十抚遗腹子苦节终身年九十卒　　杨一敬妻嵇氏
按荆州府志嵇氏枝江杨一敬妻年二十夫亡无子剪发自誓建像祀夫有司三旌其门年七十终　　全凛和妻聂氏按荆州府志聂氏枝江全凛和妻性至孝善事翁姑夫殁守节抚子祈年著名黉序年六十终　　薛文焕妻刘氏
按荆州府志刘氏枝江薛文焕妻年二十八夫亡抚孤寻亦殇苦节始终不二年七十旌其门　　童爵妻刘氏
按荆州府志刘氏枝江童爵妻年二十五夫亡守节终身有司旌表　　郑实妻高氏
按荆州府志高氏江陵郑实妻夫亡子女皆夭守节五十余年卒　　叶广妻王氏
按荆州府志王氏江陵诸生叶广妻夫早亡无子王年二十六誓死靡他孀居四十余年卒　　蒋伯澳妻高氏
按荆州府志高氏江陵蒋伯澳妻夫亡子甫三岁未几亦殇孀居六十二年卒年九十　　雷声妻吴氏
按荆州府志吴氏江陵诸生雷声妻夫亡氏年二十抚遗孤成立苦节着闻　　井通妻曾氏
按荆州府志曾氏江陵井通妻夫亡年二十不嫁苦守五十四年终　　陈鼎年妻王氏
按荆州府志王氏江陵陈鼎年妻年二十而寡无子家贫抚从子为后勤苦自给历五十八年终　　郑友妻熊氏
按荆州府志熊氏江陵郑友妻年二十余夫亡守节事翁姑辟纑课子四十余年有司旌表　　陈芳妻杨氏
按荆州府志杨氏江陵陈芳妻年二十夫亡守节六十余年卒　　杨道生妻曹氏
按荆州府志曹氏枝江杨道生妻年二十二夫亡抚孤琨守节不二有司表其闾　　王三捷妻杨氏
按荆州府志杨氏枝江王三捷妻夫亡无子守节年八十四有司旌其门　　汪润民妻潘氏
按荆州府志潘氏枝江汪润民妻嫁未半载夫亡抚遗腹补弟子员年七十卒　　杨家相妻吴氏
按长沙府志吴氏善化人年二十六夫死子六岁一贫如洗忍死守节纺绩度日或劝其易志即断发誓曰守不能终者如此发遂苦节终身　　周应妻黄氏
按长沙府志黄氏湘潭人周应妻应随父方伯之任以疾亡黄年二十八有遗腹以哀毁几堕阅一月产男苦节抚成之屏绝铅华四十余年有司旌表　　吴道东妻陈氏按长沙府志陈氏吴景朝母长沙卫人年十六归朝父道东二十一东亡陈苦节事翁姑鞠诸幼艰难百折矢志不回抚其子承袭世职历四十余年如一日旌表　　彭汝器妻陈氏
按长沙府志陈氏彭汝器妻浏阳人夫亡陈年二十八抚嗣子亦殇事舅姑守节四十五年或以旌表为言辄惨然不乐年七十三殁嘉靖丙辰县令表其门　　谢君杨妻张氏按长沙府志张氏湘潭人年二十三夫亡张蓬垢毁容庐墓三年两子俱殇孑然一身事姑尽孝事闻诏坊表后死于乱　　陈奎妻某氏
按宝庆府志某氏新化陈奎妻年二十余生子思泰思煜皆襁褓夫亡誓死守节居家有度事姑以孝闻训煜及孙奇皆入庠序　　刘大庭妻余氏
按宝庆府志余氏新化刘大庭妻举人轩母也夫亡氏年二十七轩甫六龄庭病剧时抚轩泣下不能言余知其意恐己有他志以死誓之及亡教课其子以嘉靖丁酉中乡试为荥县令有政声　　李爵妻黄氏
按岳州府志黄氏平江李爵妻年二十生子甫三月夫亡教子养姑以节终老嘉靖中县令任寅欲请疏其事辞焉　　伍玉瓒妻戴氏
按岳州府志戴氏平江伍玉瓒妻年二十二守节抚遗腹子大鹏躬纺绩事舅姑终老嘉靖中都御史顾遴表其闾免大鹏役　　王万爵妻陈氏
按岳州府志陈氏平江王万爵妻年二十二守节无子孀居四十余年嘉靖初旌表　　秦允镗妻傅氏
按岳州府志傅氏平江秦允镗妻归未期年夫亡抚遗腹子苦节事舅姑以孝闻　　张天经妻吴氏
按岳州府志吴氏平江张天经妻年二十三夫亡守节葬夫为二圹虚一以自待姑强其适人誓死乃止　　吴宗唐妻萧氏
</div>
    <div class="pagination">
<a href="闺媛典闺节部_page52.html">上一页</a><span>...</span><a href="闺媛典闺节部_page48.html">48</a><a href="闺媛典闺节部_page49.html">49</a><a href="闺媛典闺节部_page50.html">50</a><a href="闺媛典闺节部_page51.html">51</a><a href="闺媛典闺节部_page52.html">52</a><span class="current-page">53</span><a href="闺媛典闺节部_page54.html">54</a><a href="闺媛典闺节部_page55.html">55</a><a href="闺媛典闺节部_page56.html">56</a><a href="闺媛典闺节部_page57.html">57</a><a href="闺媛典闺节部_page58.html">58</a><span>...</span><a href="闺媛典闺节部_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
