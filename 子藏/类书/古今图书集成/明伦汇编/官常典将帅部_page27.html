<!DOCTYPE html>
<html>
<head>
    <meta charset="UTF-8">
    <title>官常典将帅部 - 第 27 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>官常典将帅部 - 第 27 页/共 48 页</h1>
    <div class="content">言二也以刚处中刚而得中道也六五之君为　正应信任之专也虽行险道而以顺动所谓义兵　王者之师也上顺下险行险而顺也以此毒天下而民从之吉又何咎矣

程
传
师旅之兴不&#伤财害人毒害天下然而民心　从之者以其义动也古者东征西怨民心从也如　是故吉而&#咎吉谓必克&#咎谓合义又何咎矣　其义故&#咎也本
义
又以卦体卦德释丈人吉&#咎
　之义刚中谓九二应谓六五应之行险谓行危道　顺谓顺人心此非有老成之德者不能也毒害也　师旅之兴不&#害于天下然以其有是才德是以　民悦而从之也象曰地中有水师君子以容民畜众

程
传
地中有水水聚于地中为众聚之象故为师也　君子观地中有水之象以容保其民畜聚其众也本
义
水不外于地兵不外于民故能养民则可以畜　众矣初六师出以律否臧凶

程
传
初师之始也故言出师之义及行师之道在邦　国兴师而言合义理则是以律法也谓以禁乱诛　暴而动苟动不以义则虽善亦凶道也善谓克胜　凶谓殃民害义也在行师而言律谓号令节制行　师之道以号令节制为本所以统制于众不以律　则虽善亦凶虽使胜捷犹凶道也制师&#法幸而　不败且胜者时有之矣圣人之所戒也象曰师出以律失律凶也

程
传
师出当以律失律则凶矣虽幸而胜亦凶道也九二在师中吉&#咎王三锡命
程
传
师卦唯九二一阳为众阴所归五居君位是其　正应二乃师之主专制其事者也居下而专制其　事唯在师则可自古命将阃外之事得专制之在　师专制而得中道故吉而&#咎盖将专则失为下　之道不专则&#成功之理故得中为吉凡师之道　威和&#至则吉也既处之尽其善则能成功而安　天下故王锡宠命至于三也凡事至于三者极也　六五在上既专倚任复厚其宠数盖礼不称则威　不重而下不信也人臣之道于事&#所敢专唯阃　外之事则专制之虽制之在己然因师之力而能　致者皆君所与而职当为也本
义
九二在下为众阴
　所归而有刚中之德上应于五而为所宠任故其　象占如此象曰在师中吉承天宠也王三锡命怀万邦也程
传
在师中吉者以其承天之宠任也天谓王也人　臣非君宠任之则安得专征之权而有成功之吉　象以二专主其事故发此义王三锡以恩命褒其　成功所以怀万邦也六三师或舆尸凶

程
传
三居下卦之上居位当任者也不唯其才阴柔　不中正师旅之事任当专一二既以刚中之才为　上信倚必专其事乃有成功若或更使众人主之　凶之道也舆尸众主也盖指三也以三居下之上　故发此义军旅之事任不专一覆败必矣本
义
舆尸
　谓师徒挠败舆尸而归也以阴居阳才弱志刚不　中不正而犯非其分故其象占如此象曰师或舆尸大&#功也

程
传
倚付二三安能成功岂唯&#功所以致凶也六四师左次&#咎
程
传
师之进以强勇也四以柔居阴非能进而克捷　者也知不能进而退故左次左次退舍也量宜进　退乃所当也故&#咎见可而进知难而退师之常　也唯取其退之得宜不论其才之能否也度不能　胜而完师以退愈于覆败远矣可进而退乃为咎　也易之发此义以示后世其仁深矣本
义
左次谓退
　舍也阴柔不中而居阴得正故其象如此全师以　退贤于六三远矣故其占如此象曰左次&#咎未失常也

程
传
行师之道因时施宜乃其常也故左次未必为　失也如四退次乃得其宜是以&#咎本
义
知难而退
　师之常也
六五田有禽利执言&#咎长子帅师弟子舆尸贞凶程
传
任将授师之道当以长子帅师二在下而为师　之主长子也若以弟子众主之则所为虽正亦凶　也弟子凡非长者也自古任将不专而致覆败者　如晋荀林父邲之战唐郭子仪相州之败是也本义

　六五用师之主柔顺而中不为兵端者也敌加于　己不得已而应之故为田有禽之象而其占利以　搏执而&#咎也言语辞也长子九二也弟子三四　也又戒占者专于委任若使君子任事而又使小　人参之则是使之舆尸而归故虽贞而亦不免于　凶也象曰长子帅师以中行也弟子舆尸使不当也程
传
长子谓二以中正之德合于上而受任以行若　复使其余者众尸其事是任使之不当也其凶宜　矣上六大君有命开国承家小人勿用

程
传
上师之终也功之成也大君以爵命赏有功也　开国封之为诸侯也承家以为卿大夫也承受也　小人者虽有功不可用也故戒使勿用师旅之兴　成功非一道不必皆君子也故戒以小人有功不　可用也赏之以金帛禄位可也不可使有国家而　为政也小人平时易致骄盈况挟其功乎汉之英　彭所以亡也圣人之深虑远戒也此专言师终之　义不取爻义盖以其大者若以爻言则六以柔居　顺之极师既终而在&#位之地善处而&#咎者也本
义
师之终顺之极论功行赏之时也坤为土故有　开国承家之象然小人则虽有功亦不可使之得　有爵土但优以金帛可也戒行赏之人于小人则　不可用此占而小人遇之亦不得用此爻也象曰大君有命以正功也小人勿用必乱邦也程
传
大君持恩赏之柄以正军旅之功师之终也虽　赏其功小人则不可以有功而任用之用之必乱　邦小人恃功而乱邦者古有之矣吴子
　　论将
吴子曰夫总文武者军之将也兼刚柔者兵之事也凡人论将常观于勇勇之于将乃数分之一耳夫勇者必经合轻合而不知利未可也故将之所慎者五一曰理二曰备二曰果四曰戒五曰约理者治众如治寡备者出门如见敌果者临敌不怀生戒者虽克如始战约者法令省而不烦受命而不辞家敌破而后言返将之礼也故师出之日有死之荣无生之辱吴子曰凡兵有四机一曰气机二曰地机三曰事机四曰力机三军之众百万之师张设轻重在于一人是谓气机路狭道险名山大塞十夫所守千夫不过是谓地机善行间谍轻兵往来分散其众使其君臣相怨上下相咎是谓事机车坚管辖舟利橹楫士习战阵马闲驰逐是谓力机知此四者乃可为将然其威德仁勇必足以率下安众怖敌决疑施令而下不敢犯所在而寇不敢敌得之国强去之国亡是谓良将吴子曰夫鼙鼓金铎所以威耳旌旗麾帜所以威目禁令刑罚所以威心耳威于声不可不清目威于色不可不明心威于刑不可不严三者不立虽有其国必败于敌故曰将之所麾莫不从移将之所指莫不前死吴子曰凡战之要必先占其将而察其才因其形而用其权则不劳而功举其将愚而信人可诈而诱贪而忽名可货而赂轻变无谋可劳而困上富而骄下贫而怨可离而间进退多疑其众无依可震而走士轻其将而有归志塞易开险可邀而取进道易退道难可来而前进道险退道易可薄而击居军下湿水无所通霖雨数至可灌而沉居军荒泽草楚幽秽风&#数至可焚而灭停久不移将士懈怠其军不备可潜而袭武侯问曰两军相望不知其将我欲相之其术如何起对曰令贱而勇者将轻锐以尝之务于北无务于得观敌之来一坐一起其政以理其追北佯为不及其见利佯为不知如此将者名为智将勿与战也若其众欢哗旌旗烦乱其卒自行自止其兵或纵或横其追北恐不及见利恐不得此为愚将虽众可获太公六韬　　论将
武王问太公曰论将之道奈何太公曰将有五材十过武王曰敢问其目太公曰所谓五材者智勇仁信忠也勇则不可犯智则不可乱仁则爱人信则不欺忠则无二心所谓十过者有勇而轻死者有急而心速者有贪而好利者有仁而不忍人者有智而心怯者有信而喜信人者有廉洁而不爱人者有智而心缓者有刚毅而自用者有懦而喜任人者勇而轻死者可暴也急而心速者可久也贪而好利者可赂也仁而不忍人者可劳也智而心怯者可窘也信而喜信人者可诳也廉洁而不爱人者可侮也智而心缓者可袭也刚毅而自用者可事也懦而喜任人者可欺也故兵者国之大事存亡之道命在于将将者国之辅先王之所重也故置将不可不察也故曰兵不两胜亦不两败兵出逾境期不十日不有亡国必有破军杀将武王曰善　　选将
武王问太公曰王者举兵简练英雄知士之高下为之奈何太公曰夫士外貌不与众情相应者十五有贤而不肖者有温良而为盗者有貌恭敬而心慢者有外廉谨而内无恭敬者有精精而无情者有湛湛而无诚者有好谋而无决者有如果敢而不能者有悾悾而不信者有恍恍惚惚而反忠实者有诡激而有功&#者有外勇而内怯者有肃肃而反易人者有嗃嗃而反静悫者有势虚形劣而出外无所不至无使不遂者天下所贱圣人所贵凡人不知非有大明不见其际此士之外貌不与众情相应者也武王曰何以知之太公曰知之有八征一曰问之以言以观其详二曰穷之以辞以观其变三曰与之间谍以观其诚四曰明白显问以观其德五曰使之以财以观其廉六曰试之以色以观其贞七曰告之以难以观其勇八曰醉之以酒以观其态八征皆备则贤不肖别矣　　立将
武王问太公曰立将之道奈何太公曰凡国有难君避正殿召将而诏之曰社稷安危一在将军今某国不臣愿将军帅师应之将既受命乃命太史卜斋三日之太庙钻灵龟卜吉日以受斧钺君入庙门西面而立将入庙门北面而立君亲操钺持首授将其柄曰从此上至天者将军制之复操斧持柄授将其刃曰从此下至渊者将军制之见其虚则进见其实则止勿以三军为众而轻敌勿以受命为重而必死勿以身贵而贱人勿以独见而违众勿以辩说为必然士未坐勿坐士未食勿食寒暑必同如此士众必尽死力将已受命拜而报君曰臣闻国不可从外治军不可从中御二心不可以事君疑志不可以应敌臣既受命专斧钺之威臣不敢生还愿君亦垂一言之命于臣君不许臣臣不敢将君许之乃辞而行军中之事不闻君命皆由将出临敌决战无有二心若此则无天于上无地于下无敌于前无君于后是故智者为之谋勇者为之斗气厉青云疾若驰骛兵不接刃而敌降服战胜于外功立于内吏迁上赏百姓欢悦将无咎殃是故风雨时节五&#丰登社稷安宁武王曰善哉淮南子
　　兵略训
凡国有难君自宫召将诏之曰社稷之命在将军即今国有难愿请子将而应之将军受命乃令祝史太卜斋宿三日之太庙钻灵龟卜吉日以受鼓旗君入庙门西面而立将入庙门趋至堂下北面而立主亲操钺持头授将军其柄曰从此上至天者将军制之复操斧持头授将军其柄曰从此下至渊者将军制之将已受斧钺答曰国不可从外治也军不可从中御也二心不可以事君疑志不可以应敌臣既以受制于前矣鼓旗斧钺之威臣无还请愿君亦以垂一言之命于臣也君若不许臣不敢将君若许之臣辞而行乃爪鬋设明衣也凿凶门而出乘将军车载旌旗斧钺累若不胜其临敌决战不顾必死无有二心是故无天于上无地于下无敌于前无主于后进不求名退不避罪唯民是保利合于主国之实也上将之道也如此则智者为之虑勇者为之斗气厉青云疾如驰骛是故兵未交接而敌人恐惧若战胜敌奔毕受功赏吏迁官益爵禄割地而为调决于封外卒论断于军中顾反于国放旗以入斧钺报毕于君曰军无后治乃缟素辟舍请罪于君君曰赦之退斋服大胜三年反舍中胜二年下胜期年兵之所加者必无道之国也故能战胜而不报取地而不反民不疾疫将不夭死五谷丰昌风雨时节战胜于外福生于内是故名必成而后无余害矣潜夫论
　　劝将
太古之民淳厚敦朴上圣抚之恬淡无为体道履德简刑薄威不杀不诛而民自化此德之上也德稍弊薄邪心孳生次圣继之观民设教坐为诛赏以威劝之既作五兵又为之宪以正厉之诗云修尔舆马弓矢戈兵用戒作则用逖蛮方故曰兵之设也久矣涉历五代以迄于今国未尝不以德昌而以兵强也今兵巧之械盈乎府库孙吴之言聒乎将耳然诸将用之进战则兵败退守则城亡是何也哉曰彼此之情不闻乎主上胜负之数不明乎将心士卒进无利而自退无畏此所以然也夫服重上阪出驰千里马之祸也然节马乐之者以王良足为尽力也先登陷阵赴死严敌民之祸也然节士乐之者以明君可为&#死也凡人所以肯赴死亡而不辞非为趋利则因以避害也无贤鄙愚智皆然顾其所利害有异尔不利显名则利厚赏也不避耻辱则避祸乱也非四者虽圣王不能以要其臣慈父不能以必其子明主深知之故崇利显害以与下市使亲&#贵贱贤鄙愚智皆必顺我令乃得其欲是以一旦军鼓雷震旌旗并发士皆奋激竞于死敌者岂其情厌久生而乐害死哉乃义士且以激其名贪夫且以求其赏尔今吏从军败没死公事者以十万数上不闻吊唁嗟叹之荣名下又无禄赏之厚实节士无所劝慕庸夫无所贪利此其所以人怀沮懈不肯复死也军起以来暴师五年典兵之吏将下千数大小之战岁十百合而希有功历察其败无他故焉皆将不明变势而士不劝于死敌也其士之不能死也乃其将不能效也言赏则不与言罚则不行士进有独死之祸退蒙众生之福此所以临阵亡战而竞思奔北者也孙子曰将者智也仁也敬也信也勇也严也是故智以折敌仁以附众敬以招贤信以必赏勇以益气严以一令故折敌则能合变众附爱则思力战贤智集则阴谋得赏罚必则士尽力气勇益则兵势自倍威令一则唯将所使必有此六者乃可折冲擒敌辅主安民前羌始反时将帅以定令之群籍富厚之蓄据列城而气利势权十万之众将勇杰之士以诛草创新叛散乱之弱卤击自至之小寇不能擒灭辄为所败令遂云蒸雾起合从连横扫涤并源内犯司隶东寇赵魏西钞蜀汉五州残破六郡削迹此非天之灾长吏过尔孙子曰将者民之司命而国安危之主也是故诸有寇之郡太守令长不可以不晓兵今观诸将既无断敌合变之奇复无明赏必罚之信然其士民又甚贫困器械不简习将恩不素结卒然有急则吏以暴发虐其士士以所拙遇敌巧此为吏驱怨以御雠士卒缚手以待寇也夫将不能劝其士士不能用其兵此二者与无士无兵等无士无兵而欲合战其败负也治数也故曰其败者非天之所灾将之过也饶士处世但患无典尔故苟有土地百姓可富也苟有市利商贾可来也苟有士民国家可强也苟有法令奸邪可禁也夫国不可从外治兵不可从中御郡县长吏幸得兼此数者之断已而不能以称明诏安民氓哉此亦掊克阘茸无里之尔夫世有非常之人然后定非常之事必道非常之失然后见是故选将有兵之长吏宜踔跞豪厚越取幽奇材明权变任将帅者不可苟惟基序或阿亲戚便典兵官此所谓以其国与敌者也册府元龟
　　佐命
夫帝王之兴也必有命世之人杰折冲之虎臣周旋翼从夷凶戡难然后大勋以集归运斯格御天下之图制亿兆之命者也自成周着伐罪之誓汉高有扶义之举白水兴复当涂缔构繇是而下或艰难以创业或累积而启祚莫不有义勇之士为之爪牙奋扬威武式遏乱略周旋夷险勤宣忠力搴旗以克敌略地以辟国用能震天声而消群慝厉舆师而一众志成乐推欣戴之美享利建世及之报功成名立为方来之所称述其不伟哉　　立功
夫受命于朝受脤于社推毂以遣凿门而出&#金革而不厌听鼙鼓而忘身者将帅之事也盖五材并设未尝去兵四征弗庭于是用武自三五之世乃有威让之训原野之罚焉春秋战国革车交骛故其握戎着攻城略地之绩成斩将搴旗之&#者比比有之楚汉竞逐勋策可举繇是之后或内平乱略外攘夷寇奉辞以讨有罪励兵而剪勍敌乃能戡夷凶丑谧清边圉卤获之数无等追北之威靡亢辟疆以益地平国而吊民纪功于竹帛称伐于钟鼎斯可谓折冲之虎臣殿邦之良帅者也　　机略
传曰兵凶器战危事又曰以正合以奇胜不得已而用之属在主将而已故得其术于是为庙胜之师失其宜不异驱市人而战用舍之要焕然明白若乃登坛受脤临军对敌既知此而知彼或示弱而示缓亦有势同破竹所谓夺人之心声如疾雷使之不暇掩耳因敌变化不可谈悉虽复无名之举前王所慎黩武之事有国共戒然则伐谋决策不战而屈人谅匪英才孰能必取军志有之曰有必胜之将无必胜之兵其是之谓矣　　攻取
夫用师伐叛有攻取之道所以摧坚垒而克敌成奇功而定霸者也盖夫梯冲之备钩援之设竭机械之智冒矢石之难先登以励勇气长围以纵兵力皆所以振威武而宁祸乱焉三代而下本兵柄者或奉乱致讨誓众以进盖以乘墉傅堞以恣其攻击树梯鸣角以奋其势固乃麾城有振槁之易略地成益国之美茂功举集威名震赫图钟石而兼着誓河山而不朽者曷尝不繇是哉　　忠
夫忠者国之宝民之望而臣下之高行也是以先王着移忠之义前史垂尽忠之训出身事主其大者乎若乃任以牙爪委以心膂总戎昭之寄当帅臣之重安危所注社稷是卫固宜休戚之同体赴蹈而毕命焉三代之后居其任者或临患不忘其国或杀身有益于君或累及而行明或难至而节见舍生以全义竭力以舒患遗风余烈焕乎前闻古人所谓死而不朽久而弥新者诚哉是言矣　　勇敢
夫勇敢强有力者圣王之所贵也天下有事用之于战胜则无敌矣是故为三军之帅专四征之任也非抗威奋厉孔武有力何以率乎下非致师当寇先登敢死何以成其功哉历代而下当其任者固有英果迈众临敌贾勇冒矢石而靡惮&#金革而无厌摧锋蹈刃雄呼直荡用能摧坚阵破勍寇扶危纾难树勋扬烈图钟鼎而不朽载策府而垂裕诗曰舍命不渝传曰率义之谓勇盖与夫暴虎冯河死而无悔者异矣　　行军法
夏书曰威克厥爱允济传曰戎昭果毅易之戮也盖夫戢兵禁暴者武之德明罚饬法者战之器未有舍兹道而能贞夫师律者焉自春秋以来典司军政而能申严卒乘一其志力耸动群听克壮其猷者曷尝不出令必信奉法无挠干纪者罔赦逾矩者必诛靡私于贵幸无惮于强御繇是塞其横议去其乱群破骄卒之胆激懦夫之气齐斧一用威声载路扬我武以清不讳震茂烈以垂无穷勋伐并建光宠咸集真得夫经武御众之略哉　　识略
易之赞知几能通于神化传之述远虑可消于忧患盖夫融襟内彻精识独运事表于先见智包于周防然后举无遗策而动罔不吉者也春秋以来思戎旅者率多魁梧博达之士乃有深练治体详识军志明世道之损益辨人伦之情伪英略宏远嘉言灼叙故能整师经武克宣乎巨伐全身远害以成乎令名流风余论蔼于民听是非大雅之明哲生民之先觉畴能及是哉　　壁垒
夫石城汤池着于神农之教固圉重闭载乎春秋之训诚以守御之设所以保民营屯之利繇是制胜故司戎律遏外侮者莫不务焉三代以来乃有扞戎貊备邻敌讨强寇怀新附审其势胜防其侵轶收合离散缮完守备因地而占其利先人而夺其心筑垒以为固环营而入保繇是军声雄震士气兼倍整武经而惟叙图战功而允集克宁封守以安生聚斯盖治戎之要道备豫之善教者欤　　间谍
周礼士师掌士之八成其三曰邦谍盖反间之作旧矣乃若用兵贵于伐谋临敌重于制变揣其情状离其亲信多方以误见机而作计成于诡谲事出于权道此所以未战而屈人以奇而取胜者也春秋战国干戈日寻故其纵谍遣觇多尚诈力汉魏而下本兵柄者亦有深衷密画巧法潜运用能摧勍敌剪大奸夷凶残树勋烈非心术之精妙军志之详练又曷能因时而合变哉　　得士心
传曰师克在和又云德以施惠战所由克古之良将率由兹道以至身犯寒暑不敢先裘盖众未食饮不敢言饥渴周旋抚驭甘苦同之孜孜焉唯恐乎徇己之私而失人之心也用能亲若父兄随如臂指始乃欣然景附愿属麾下终亦争先为用奋不顾死繇是摧坚却敌每多成绩其或投于亡地固守心诚结义寖深卒无离叛迨夫兵尽势窘不忍舍去肝脑涂地靡有悔恨又复过更增恋遗爱难忘遵奉感涕发于诚款至有新兵甫集同人乌合激励忠愤开示恩信折服英毅乐为我使斯又智略之速达也　　召募
昔周作井田兵赋是出甲卒之数备存等威盖天子有六军诸侯大国三军次国二军小国一军乃其制也其后齐之技击魏之武卒秦之锐士亦皆出于简练焉经界既坏兵农异制尺籍伍符非用古道故汉氏而下或召募壮勇以备戎行至乃乘四方之叛涣因群寇之充斥或整旅以拒敌或交兵而决胜繇是选求骁果申之劝赏以至取夷落之义从收山泽之亡命备诸牙爪充乎伍列推诚信以深结励精悍而无前咸可以供时使而尽其死力者矣　　训练
礼曰孟秋天子命将帅选士励兵简练俊杰以申严武备之谓也必在搜乘补卒鞠旅陈师既节制之有闻故号令而无失握兵之要励众之权何莫由斯道者也　　严整
古之论将者既兼有智信仁勇而后加之以严其故何哉盖夫推毂受命成师以出非威克则失政非众整则丧列故善用兵者未尝不以严整而制胜焉乃有正身以表率齐众以进退出令必信行罚必当纪律素足恩威靡渎战或不利而军无乱行居尝戒严而出必致捷以至长驱敌境路不拾遗克平城垒市靡改肆盖武之有七德其戢兵禁暴之为急矣　　以少击众军志曰以一击十莫善于厄以十击百莫善于险以千击万莫善于阻用众者务易用少者务厄也若乃励敢死之士乘战胜之威拣练卒伍服习器用冒利刃以不顾临大敌而贾勇斯固制胜而必克遇战而皆获者焉至于势有强弱技有长短盖亦由夫将有勇怯而制有巧拙也及夫客主之势悬绝格斗之志奋励士乐用命人百其勇又何尝不收奇功哉然而尝胜之家难与虑敌为将之道出于万全故兵法有必胜之将无必胜之兵若狃挟以轻敌深入以邀幸虽曰拳勇亦所慎焉　　掩袭
古之用人也谋于庙宜于社推毂以命将秉旄而誓众鸣鼓以启行&#日以告战是谓节制之师仁义之举也及乎狙诈云盛智巧相图故老氏言乎用奇孙子谓之诡道乃有人衔枚马缠勒夜行昼伏掩其不备之事兴焉春秋以来司戎重者或断之以深谋济之以锐气锋镝靡接俘馘坐获诚决胜之奇策走敌之良术也与夫戎容暨暨所以宣武威天阵堂堂所以袭奸逆不鼓不成列临大事而不忘大礼古人以为文王之战者殊哉　　任能
夫良将之为政也岂特专握旄节独运智力故必虚怀容众推己及物不凭势以自大不固禄而忌进思得能者引以共济则有取于乡闾拔自卒乘随其指顾备用非一或采幕府之俊委以经略或选偏裨之杰置诸颜行或听佥议之攸归或敦素志之所慕大者列奏以请小者便文自命至有释去前憾待如亲友舍诸过咎听效谋勇轮辕之用各适宜称务取奇胜曷尝废人故虽盗之穿窬亦无弃其蛛螯之巧耳子发为楚将好求技道之士楚有善为偷者往见曰闻君求技道之士臣偷也愿以技一卒子发闻之衣不解带冠不暇正出见而礼之左右谏曰偷者天下之大盗也何以礼之君曰此非左右之所得与无几何齐兴兵伐楚子发将帅以当之兵三却楚贤良大夫皆尽其计而悉其诚齐师愈强于是市偷进请曰臣有薄技愿为君行之子发曰诺不问其辞而遣之偷则夜解将军之帷帐而献之子发因使人归之曰卒有出薪者得将军之帷使使归之于执事明日又复往取其枕子发又使人归之明日又复往取其簪子发又使人归之齐师闻之大骇将军与军吏谋曰今日不去楚军恐取吾头则还师而去　　讨逆
夫式遏乱略诘诛暴慢者将帅之任也昔人有言不以贼遗君父盖谓是矣乃有受任阃外典司戎重当专征之寄以经武为职其或凶德啸聚奸党窃发杀掠吏士跨据城堡睢盱倔强滋蔓充斥繇是率励有众奋扬威怒罔繇申覆亟往殄灭允所谓疾雷之作非掩耳所及破竹之势乃迎刃自解耳夫如是乃可以副推毂之选增守方之气矣　　死事
古之谓死有重于泰山有轻于鸿毛者盖虑乎不得其所也若乃委质以事君陈力而就列有死无贰乃其分焉矧夫处分阃之任总贞师之寄所以式遏寇虐作固垣翰夹辅宗社保障黎元诚安危之注意而委赖之尢重者也乃有遘难虞之会当讨击之际纯心内激拳勇外发执金鼓而作气冒矢石而无惮奋不顾身沦于锋刃其或失先声后实之效当彼众我寡之势战则奔溃守则沦覆而能执心不挠握节自誓捐躯死难殁而益荣此所谓执戈卫社陨首无悔者矣　　招降
夫舞干之义载于虞书前禽之训昭回羲易自大道之丧佳兵是用胜者类封豕之荐食败者同困兽之犹斗是以肝脑涂地城郭为墟斯岂明王来苏之意先贤节奏之举乎其有授钺于庙建牙作藩董兹戎昭共行天罚乃能宣布德泽招来携贰结之以恩信格之以诚明先声以夺其心大义以回其志使其奔走而献款俯伏而求全斯亦善师不阵之谓矣至或孤垒危急士众离析悯其穷困释其怨疾俾夫洗涤以更始感激而效忠虽云仁者之志抑亦兵家之奇焉　　料敌
夫用兵之道先胜而后战此料敌之情也自战国之后金革日试至于正合奇胜伐谋伐交以诡谲相高以方略自许者亦曷尝无人哉汉氏之后司戎政者或善揣强弱先为备豫达外邦之情状审敌人之形势沈谋独断见之于未萌深识远虑表之于无象用能取威而制胜攘寇而保民挫逆徒之锐气遏戎酋之内侮克清多垒以集洪伐自非练经武之善志得御兵之要道洞见至顺举无不臧者亦安能及是乎　　乞师夫以危事方构而兵力不足动有胜败之虑居无赴援之救于是控亲邻以求助冀祸难之斯解盖乞师之来旧矣三代之后戎事不息其或当帅臣之任龚行讨伐膺守御之寄是为屏翰金革将试而众寡靡敌梯冲交下而歼亡可待以至宗国覆丧剪焉愁苦乃能藉兵于同盟请救于强国曷尝不克集殊绩制胜掠敌乃至兴灭于将绝图安于既危者焉其或势迫事去外应无及者斯可哀已　　致师
环人致师周官之列职勇者尝寇郑国之善谋盖夫受脤以行彼敌斯遇或勒兵而未阵或坚壁而固守持久将变作速是图故有执馘以环城御旌而摩垒增三军之气成一战之功其或侮以丑言遗之妇饰用激其怒以成厥谋斯亦为将者权宜之小道也　　勤戎事夫为将者勤劳王家所以励臣节整饬器械所以修戎政故不戒而备受命则行斯盖磨砺以须夙夜匪懈者之所为也况专阃外之寄将略攸施必将身先以率下事至而应变夺人之势无失于预防后时之讥不贻于深咎故勉勉以率职翼翼以从事俾夫寇雠畏惮卒乘申警虽行之惟艰故鲜有败事传曰以劳定国诗曰不懈于位盖恭命之将尝从事于斯矣　　矫命而胜夫兵用诡道智尚先见应变贵于神速转祸在于俄顷又岂俟白丈人以救火同守株而待兔哉故曰将在外君命有所不受又曰苟利国家专之可也若乃谋虽素讲势不中顺敌非遥度事有从权敏则可以成功缓乃自夺其便繇是或先出而奋节或诈制以调众固不暇图上方略以俟报闻罔逃擅命之咎冀臻必&#之理斯乃发于忠愤获此战胜议不与犹豫首鼠者同焉若夫料敌非审胜或愆出于无名成乎轻举斯亦足以虞首事之失慎不戢之祸哉　　献捷大雅云江汉汤汤武夫洸洸经营四方告成于王周礼曰大司乐王师大献令奏凯乐若夫奉专征之寄董仗顺之师授钺登坛为万夫之长班师振旅成七德之功汉魏以还简策具载则有内承庙算外震戎容拓土开疆斩俘献馘至于&#邻国之勍敌破异俗之余妖或歼厥叛臣或收其故地所以见帝王之神武宣邦国之威灵传曰饮至策勋此之谓矣
</div>
    <div class="pagination">
<a href="官常典将帅部_page26.html">上一页</a><span>...</span><a href="官常典将帅部_page22.html">22</a><a href="官常典将帅部_page23.html">23</a><a href="官常典将帅部_page24.html">24</a><a href="官常典将帅部_page25.html">25</a><a href="官常典将帅部_page26.html">26</a><span class="current-page">27</span><a href="官常典将帅部_page28.html">28</a><a href="官常典将帅部_page29.html">29</a><a href="官常典将帅部_page30.html">30</a><a href="官常典将帅部_page31.html">31</a><a href="官常典将帅部_page32.html">32</a><span>...</span><a href="官常典将帅部_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
