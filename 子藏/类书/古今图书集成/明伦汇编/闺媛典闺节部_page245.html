<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 245 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 245 页/共 268 页</h1>
    <div class="content">　　按延安府志罗氏富平张陔妻夫早亡氏年二　　十六无子孝事孀姑及姑亡归母家食贫苦守　　年逾六十志操益坚　　艾怀光妻王氏
　　按延安府志王氏米脂人指挥同知艾怀光妻　　好读书夫早丧矢志苦节事孀姑尽孝姑亡痛　　哭失明年六十余卒　　何继秀妻宋氏
　　按延安府志宋氏安塞人诸生何继秀妻夫亡　　遗腹生子龙腾茹荼饮冰教子入泮年七十终　　董其事妻苏氏王
氏附

　　按延安府志苏氏宜君人董其事妻夫早亡氏　　年二十三遗孤遴儒甫四岁矢志抚孤家贫忍　　饥教遴读书入庠娶王氏无子又纳蒲城室女　　安氏为妾亦无子遴儒殁安年少谓王曰善事　　老姑我当从夫子地下遂自缢死苏年八十九　　殁县令并旌其门　　王日升妻温氏
　　按延安府志温氏按察使王日升妻升客死氏　　方少恸哭几绝矢志贞守备尝艰辛教子令历　　官广东按察使屡封太恭人年八十一卒　　白光翰妻郝氏　　按延安府志郝氏白光翰妻安塞人夫早亡遗　　子白昆未周岁氏历百艰抚之成立以寿终　　柴芝兰妻张氏　　按延安府志张氏柴芝兰妻靖远人岁大饥芝　　兰偕长子璠负贩遇盗死氏年三十奔告有司　　求尸数日不得乃指季子国梁谓仲子国栋曰　　汝弟足以祀柴氏矣吾与若往求尸不得则死　　遂哀号匍匐百里外果求得夫及子尸负之归　　矢志苦守佣针自给年七十八终　　姚衍中妻李氏
　　按延安府志李氏姚衍中妻肤施人夫早丧遗　　孤廷琏甫六岁氏大恸曰吾不难从夫地下顾　　此雏谁托度夫子必不瞑目遂矢志抚孤备极　　艰苦教廷琏曰汝父立名砥节志以殁其勉　　之廷琏归自外塾必亲课所习琏举明经筮仕　　山东东平州氏守节三十余年年七十一卒　　时清妻柏氏　　按延安府志柏氏指挥时清妻延安人夫阵亡　　无子氏誓不再嫁年八十三卒事闻诏旌表
　　高敏妻范氏
　　按延安府志范氏高敏妻中部人早年丧夫抚　　孤成立守节五十年终　　王信妻董氏
　　按隆德县志董氏武生王信妻夫早亡氏年二　　十五奉翁姑育幼子咸尽力翁姑没质衣以营　　殡葬备物尽礼教子一正成立寿七十余终　　董福妻高氏　　按灵台县志高氏董福妻夫亡氏年二十矢志　　守节孝养翁姑崇祯七八年间流贼蜂起饥馑　　洊臻时值翁姑之丧氏变衣饰以礼葬遗子树　　绩年方周抚育教训早岁为诸生苦节五十年　　始终不渝有司旌表　　王正宇妻姚氏
　　按灵台县志姚氏王正宇妻夫早丧氏矢志守　　节事姑以孝抚孤璋成立为诸生　　雍学易妻孙氏
　　按隆德县志孙氏诸生雍学易妻易亡氏年少　　姑老子甫三岁备极艰难事姑抚孤寿七十八　　而卒　　杨硕芳妻雍氏
　　按狄道县志雍氏杨硕芳妻芳早亡氏年二十　　七号泣几绝以死自誓众慰之曰孤儿无依奈　　何雍悟乃止以纺绩自给抚孤长补邑弟子员　　年七十九邑令旌之　　张用中妻蒋氏
　　按狄道县志蒋氏张用中妻夫亡氏年二十五　　孝事孀姑训教长子汉偀仲子汉俊俱成名事　　闻奉旨建坊旌表
　　陈懋妻杨氏
　　按狄道县志杨氏陈懋妻懋病亡氏年二十七　　姑年六十余遗三孤无戚党可依杨号泣仆地　　良久起曰夫死余无生理但姑老子幼奈何遂　　矢志靡他日事纺绩以奉姑抚幼及姑亡氏罄　　衣物葬之教子补弟子员孙成明经氏年八十　　七卒县令旌其门　　杨锺淑妻陈氏
　　按兰州志陈氏杨锺淑妻锺淑亡氏年十七方　　妊六月既生子伦及长有孙光达甫三岁而伦　　亡氏复抚其孙先后六十余年以寿终　　范淐妻吴氏
　　按兰州志吴氏百户范淐妻淐守边阵亡吴年　　二十七怀孕七月及生子家益贫亲族劝再嫁　　氏毁容矢死卵翼藐孤四十余年百折不易　　方策妻陈氏　　按兰州志陈氏庠生方策妻策病亡氏年二十　　六家贫如洗苦守三子冻馁自甘教学不倦后　　三子俱没仍抚育幼孙成立孀居五十余年寿　　七十八卒　　杨鸿妻锺氏
　　按金县志锺氏诸生杨鸿妻鸿早亡氏年二十　　生二子长三岁次弥月氏欲自尽以恋子不果　　翁姑怜氏少欲夺其志氏觉自缢婢见救之卒　　苦节抚二子成立寿九十而没县令旌其门　　吴之奇妻李氏　　按金县志李氏诸生吴之奇妻奇病笃谓妻曰　　予生平未成家计又乏嗣吾死尔可再适氏曰　　我为人妇肯失身乎及夫殁家贫如洗甘贫守　　节至死不改县令旌其门　　雷得时妻杨氏
　　按河州志杨氏州民雷得时妻时病亡氏年二　　十四甘贫守节织度日年七十五直指旌之　　卫宾妻徐氏　　按河州志徐氏诸生卫宾妻宾亡氏年二十八　　甘贫守节年六十三直指旌表　　王簦妻杨氏
　　按河州志杨氏庄毅公孙王簦妻年二十六簦　　亡氏苦志守节终身不出庭户抚孤成人年七　　十三卒　　陈安妻杨氏
　　按安定县志杨氏陈安妻安亡氏年二十六方　　娠矢死靡它终身不衣罗绮不赴宴会乡人称　　之　　景木妻李氏
　　按安定县志李氏景木妻木贾于淮扬病亡氏　　年二十矢志守节心坚金石家贫甚孀居四十　　年年六十二卒　　李邦泽妻梁氏
　　按安定县志梁氏李邦泽妻邦泽早亡氏青年　　苦守纺绩自给贞操不变乡人称之　　王应槐妻励氏
　　按安定县志励氏励之一孙女适通渭王太守　　之子太学生应槐知礼多才治家严而有法相　　夫以礼夫亡遗妾出二子甚幼所遗止白金六　　百氏埋之甚密及二子长有室乃集亲党出金　　均分之自生三女其一适牛生贫甚亦无私与　　一日女病忽鼻血出不止将殆或劝以衣饰赒　　之氏曰出自二子则为姊妹情出于我则私矣　　其公正类如此年八十而殁　　景桐妻杨氏
　　按安定县志杨氏诸生景桐妻桐早亡氏矢志　　苦节抚孤成立历贞操四十年终　　李芳妻杨氏
　　按安定县志杨氏诸生李芳妻芳病早亡氏誓　　死守节抚孤承宗成立乡人称之曰贞慈贤节　　王某妻谢氏　　按安定县志谢氏乡民王某妻王病亡氏年少　　誓死守节敬事翁姑抚育幼子纺绩勤苦以终　　天年年七十五卒　　杨从信妻景氏
　　按安定县志景氏杨从信妻从信病亡氏矢志　　苦节冰操五十年寿八十五卒　　杨璇妻郭氏
　　按安定县志郭氏杨璇妻夫亡氏年二十舅姑　　又丧氏拮据含殓家益窭日食野菜抚孤成立　　历贞操六十年寿八十县令旌之　　胡汝荐妻王氏
路氏
周氏附

　　按秦州志王氏国子生胡汝荐妻夫亡氏年二　　十遗二孤长璇暨次恒升氏矢死靡他抚二子　　成立璇娶妇路氏亦早丧路年十八遗一子志　　寅甘贫守节一如其姑汝荐弟妻周氏亦早寡　　年十七无出苦志孀居终身不易　　陈尧道妻胡氏
　　按秦州志胡氏陈尧道妻尧道蚤亡氏哀恸勺　　水不入口姑高氏再三劝乃强起抚四岁遗孤　　三省纺绩勤女工以供菽水备历艰辛养育成　　长教之读书食廪饩孀居四十六载年七十有　　三终　　张岐凤妻侯氏
　　按秦州志侯氏张岐凤妻凤亡遗子璘方五岁　　次玠尚襁褓氏痛哭流血欲以身殉姑劝之曰　　汝上有老母下有幼孤即死何以对汝夫于地　　下乃止归葬毕茹荼饮蘗纺绩不辍仰事俯育　　四十余载训璘玠俱食饩郡庠乡人称之　　郭邦域妻王氏　　按秦州志王氏郭邦域妻邦域早亡氏抚二孤　　成名长子肇周亦早丧氏又抚孙勤劬不倦寿　　七十六卒州人贤之　　杜万欲妻何氏
李
氏附

　　按礼县志何氏杜万欲妻夫亡氏年少有二子　　哀恸不食者数日欲自尽戚族劝曰不惜尔子　　何氏悟矢志守节誓不再适其长子绍唐于康　　熙十一年列名黉序寻没其妻李氏曰姑守吾　　夫吾何忍舍吾子亦苦节如何邑令表其闾　　杨凤岐妻赵氏　　按礼县志赵氏诸生杨凤岐妻于归未几其姑　　遽丧氏哭之哀殡柩庭内日奠祭如生顺治乙　　未夫亡氏年未三十子长方六岁次仅三月或　　劝更嫁氏啮臂自誓曰舅患痿痹子在襁褓何　　忍言嫁且吾夫不及事吾舅吾之责也遂截发　　苦守躬调药饵七年事舅以孝闻及殁以礼葬　　乡人称节孝训二子俱为诸生县令旌表　　薛遴英妻刘氏赵
氏附

　　按礼县志刘氏薛遴英妻夫亡氏年二十誓不　　改嫁与姒赵氏并守孤帏仰事俯育心如冰雪　　白首无怨言子克继克缉俱食饩廪于邑　　任仕举妻王氏　　按四川总志王氏平武诸生任仕举妻夫亡苦　　志守节坚贞不渝公举旌表　　赵加庆妻王氏
　　按四川总志王氏平武县民赵加庆妻夫亡王　　以死自誓守志不变公举旌其门　　鲜于德妻文氏
　　按四川总志文氏龙安诸生鲜于德妻年十八　　德亡氏抚遗腹子祚远读书祚远早夭茕茕无　　依历兵荒患难克全其节康熙三年县令旌之　　税&#妻何氏　　按温江县志何氏县人成都府学生税&#妻&#　　于康熙十年得痼疾氏力勤医药衣不解带历　　久不懈&#亡欲自杀姑救之誓不改节耕作自　　苦孝事翁姑育子成立乡人称贤县令旌其门　　刘庆衍妻金氏　　按仁寿县志金氏儒士刘庆衍妻生一子东乙　　夫亡姑初欲嫁之氏剪发泣曰夫死有子若从　　姑命则无子矣卒不再嫁中夜纺绩课子读书　　姑媳相爱倍常　　张可达妻王氏
　　按茂州志王氏张可达妻生二女一子夫亡氏　　年三十矢志守节百苦备尝抚子女成立后患　　病二女并刲股肉和药以进其子未知也病渐　　笃其子亦割股以进母病遂瘳年八十有五康　　健如故　　斯为朴妻李氏
　　按顺庆府志李氏丰乐里人父文举家世力田　　淡薄无他营有斯为朴者年长无子乞媒聘焉　　氏既为斯家妇年甫及笄性闲静柔顺三日后　　即撤环瑱操井臼躬亲耘耔服劳不倦既娠生　　子举斯氏年二十有二未几而为朴病谓氏曰　　茕茕弱息何恃可立氏曰恃有妾在既而为朴　　亡氏挈子去城居于乡昼则胼胝操作夜则悬　　灯课诵艰苦备尝甘之如饴如是三十余载举　　斯始为诸生且得子丙戌之秋献寇屠邑氏携　　子孙避难于郪江贼势锐甚恐不得脱旋奔盐　　亭之高峰山涧中凡三阅月迨王师入蜀长鲸　　授首始返故庐荆榛满目无以给朝夕日采山　　蕨野苓以哺诸孤甲午举斯举乡荐孙翼亦为　　诸生氏年逾七十有司高其节以闻于朝有诏旌闾而举斯又殁妇李氏亦相继死茕茕一孙年　　始十二卒赖氏成立并嫁其二女孙以寿终　　黄应朝妻雷氏　　按顺庆府志雷氏黄应朝妻夫与贼战死氏少　　年守志教二子皆补弟子员邑令旌其门　　黄政峨妻雷氏　　按顺庆府志雷氏黄政峨妻夫亡事孀姑张氏　　以孝闻苦节四十年教二子成立年六十卒　　刘时宏妻徐氏　　按顺庆府志徐氏刘时宏妻宏奉宪檄招安土　　寇杨问奇被害氏年二十余无子抚侄为后坚　　志自守教嗣子成名事平偕子赴诉夫冤问奇　　伏诛有司旌其节年六十终　　冉世维妻冯氏
女
附

　　按顺庆府志冯氏明孝廉冉世维妻世维官贵　　阳死氏扶榇还葬教子存异登贤书方伯旌其　　门一女年十九适江津举人程于淳甫半月淳　　死守志不改如其母焉　　许大用母王氏
　　按顺庆府志王氏孝廉许大用母夫亡氏年二　　十七治夫及兄姊三丧教子成名年六十卒　　严天衢妻杨氏　　按顺庆府志杨氏严天衢妻夫亡氏年二十遗　　孤方襁褓坚贞抚孤莫敢夺志几历寇乱卒教　　子成名年七十五卒　　青明妻任氏
　　按顺庆府志任氏青明妻年十九夫亡家无三　　尺之童且未有子豪右欲谋娶之氏断发自誓　　奉姑张氏以孝闻值献逆乱又大饥颠沛中克　　全其节及姑殁负土以葬哭尽哀孀居五十八　　载力作自给乡里重之　　庞之望妻陈氏
　　按顺庆府志陈氏庞之望妻夫亡氏年十八遗　　孤一岁抚育成立事姑任氏甚孝姑病割股者　　三以孝节闻于乡年七十余卒　　蒲纶妻陈氏
　　按顺庆府志陈氏蒲纶妻夫亡氏年二十无子　　矢志守节四十余年邑令旌表　　冯昌运妻何氏
　　按顺庆府志何氏冯昌运妻年二十夫亡遗子　　甫一岁值兵燹频仍守节不变抚子成立　　杨胜任妻庞氏　　按顺庆府志庞氏杨胜任妻夫早亡氏年二十　　六遗孤三月矢志抚育成立年七十八终　　李锺林妻张氏　　按顺庆府志张氏李锺林妻夫早亡氏年二十　　遗孤佺方三月甘贫苦守抚佺成立　　刘以灏妻周氏
　　按阆中县志周氏孝廉刘以灏妻夫亡无子守　　节事姑至孝吴逆之变历颠沛不改阖郡怜之　　邓徽继妻徐氏　　按南部县志徐氏明霍丘令邓徽继妻端庄贞　　静动必以礼于归后奉姑嫜克谨生一子方岁　　余徽没于官氏年二十扶棺殡霍丘郭外即侨　　寓其地杜门守节时吴蜀未通三尖山寇起氏　　携子奔逃正阳凤阳诸处屡遇回禄邻宅皆焚　　而氏寓独安迨前妻子林茂遣使迎归氏益励　　冰操教子林蔚中丙午乡试年七十五犹健　　张翔凤继妻苟氏　　按南部县志苟氏邑庠生张翔凤继妻秉性端　　庄年十六归张无出抚前妻子女毕嫁娶夫殁　　氏年二十余杜门守节历明末兵荒冰操益励　　教前子问明领丁酉乡荐年七十四卒　　曲和赓妻吕氏
　　按南部县志吕氏孝廉曲和赓妻赓于庚子登　　乡荐未两月而殁二子经纬尚未成童氏苦志　　孀居教子俱得入庠邑人称其贤　　蒲景崇妻李氏
　　按南部县志李氏邑廪生蒲景崇妻夫早亡遗　　子四人或甫成童或在襁褓氏矢志亲操井臼　　纺绩营生抚四子成立无他志邑人称贤　　王凯妻杨氏　　按南部县志杨氏诸生王凯妻凯没无子杨年　　少守节三十载县令表其门　　李明远妻党氏
　　按潼川州志党氏李明远妻年十八夫死子甫　　一岁矢志冰霜与继姑张氏共励清操抚子成　　立后姑及子俱死党孤贫日甚其志愈坚　　许鸿儒妻邓氏　　按潼川州志邓氏许鸿儒妻夫病笃翁年七十　　姑七十余二子方襁褓夫泣曰我死诸孤固不　　望成人但家贫亲老无人供养奈何言罢泪下　　而殁氏治殓毕纺绩以供甘旨事舅姑犹夫在　　日抚二子俱克成人　　张玫妻袁氏
　　按潼川州志袁氏张玫妻夫病危呼氏诀曰身　　后事我不能为汝预计也氏乃截指示信抚子　　成立苦节终身　　邓嘉宾妻李氏
　　按潼川州志李氏邓嘉宾妻夫病笃谓李曰若　　年尚幼家贫恐难自立我死其图之李泣曰妾　　之不死特以幼子故耳乃断发预纳夫柩中以　　示信嘉宾泪下而没李饮冰茹蘗始终无异教　　子成立乡人服其节操　　牟尼妻马氏
　　按中江县志马氏陕西宝鸡人邑武举牟尼妻　　也夫亡与寡姑李氏同受艰辛守节教子裕祖　　绳祖相继举孝廉甘贫苦节不愧姑志　　戴琛妻李氏
　　按中江县志李氏孝廉李贵中女戴琛妻夫亡　　三子一女俱未成立氏矢志守节教子成名长　　惟&#明经次惟楫惟枢俱孝廉　　何宗礼妻杨氏
　　按蓬溪县志杨氏何宗礼妻幼聪慧闲礼义恒　　以贞静自持于归仅七月夫以疾终氏哀毁骨　　立绝而复苏誓不他适父母亦谅之给田百亩　　以终养焉　　王新甲妻周氏
　　按彭水县志周氏诸生王新甲妻年二十而寡　　常语人曰守节无他惟劳心力作终夜纺绩劳　　则苦苦则心专无逸欲念也年七十卒　　葛德纯妻方氏
　　按彭水县志方氏葛德纯妻年二十德纯没断　　发自矢抚妾出子朝彦朝美苦节四十余年　　许拔妻谢氏　　按彭水县志谢氏许拔妻年十八夫亡守节六　　十余年历经兵火艰苦备尝矢志不变　　宁昌佑妻冯氏
　　按彭水县志冯氏宁昌佑妻年十八夫亡守节　　四十余年卒　　吴从心妻何氏
　　按彭水县志何氏吴从心妻夫亡氏年二十或　　欲求娶姑郑氏婉谕之氏力拒不可守节终身　　葛维樛妻陈氏　　按彭水县志陈氏葛维樛妻夫亡氏年二十三　　抚子思孝苦节终身　　彭长春妻杨氏
　　按涪州志杨氏彭长春妻幼而贞静年十七适　　长春越二年夫殁遗腹生子宗舜艰辛抚养事　　翁姑孝养倍至姑病笃割股以救姑没事继姑　　亦然教子读书苦节三十年宗舜得列胶庠　　向日赤继妻黄氏　　按涪州志黄氏明经向日赤继妻性贞静寡言　　笑甘穷约日赤为贼所害氏青年矢志抚子端　　暨两女备历艰苦俱克婚嫁后端夫妇俱殁氏　　又抚孙远鹏暨二女孙茹荼三十余年而卒　　杨芳林妻吴氏　　按涪州志吴氏郡人杨芳林妻夫被贼杀氏年　　二十余茹荼守节备历艰险教二子长奇次名　　时纺绩督课不减丸熊画荻年五十卒　　杨象裕妻何氏
　　按长寿县志何氏杨乔然子象裕妻年二十八　　象裕死家方鼎盛忽遘中衰堂上白头膝前黄　　口责俱在氏拮据辛勤历四十年如一日乡党　　贤之　　杨惟中妻冉氏
　　按长寿县志冉氏廪生杨惟中妻象裕媳也年　　二十六惟中死冉呼天抢地誓不欲生姑何氏　　曰若不见吾抚若夫尔今犹昔也抚孤为重何　　以轻生为冉曰谨奉姑教遂苦节历三十年事　　姑如孝子教长子谟膺戊子岁荐以寿终　　何方大妻林氏　　按长寿县志林氏何方大妻年十七方大死止　　一女林曰夫死无嗣若遽从地下堂上白头何　　恃吾夫且不瞑目于九泉矣遂茹荼食蘗三十　　余年养生送死无不克尽其礼年五十卒乡党　　称其节孝　　刘长姑
　　按长寿县志刘长姑刘仕甫女许配县民周文　　恒文恒死姑年未及笄守贞不字长斋绣佛历　　五十年如一日　　马羲现妻车氏
　　按长寿县志车氏马羲现妻羲现死车年二十　　八子星昌纔五龄次子尚在襁褓车冰霜矢志　　勤俭持家每涕泣告星昌曰汝父早丧弟幼门　　户惟汝是赖其勉之丙夜书声恒与纺绩相杂　　寒暑无间后星昌有声黉序克成母志氏苦节　　三十余年乡党称重　　樊斗卯妻文氏
　　按宜宾县志文氏文学樊斗卯妻孝廉文之焕　　女也斗卯死于贼文年二十七一子幼一女遗　　腹当世变之际患难流离辛苦备至亲戚强之　　嫁文执不从以死自誓康熙壬戌年六十有四　　以节终　　任觉民妻李氏
　　按南溪县志李氏诸生任觉民妻夫以痘亡氏　　年十八求者盈门氏厉色拒之人不敢逼五丧　　未举俱赖氏葬焉　　侯鼎明妻胡氏
　　按南溪县志胡氏侯鼎明妻生一子鼎于康熙　　七年病亡氏年二十矢志自守葬二姑亲戚来　　往不通人称苦节　　张振鳌妻先氏
　　按泸州志先氏诸生张振鳌妻鳌死先年二十　　五子瑜方二周历经乱离贞操自矢教子孙俱　　成立县令为请旌表年七十卒　　袁良相妻何氏
　　按洪雅县志何氏廪生何登明女袁良相妻相　　早亡遗孤幼迭经荒乱矢志不变教子文亮举　　己酉孝廉　　徐珙妻萧氏
　　按洪雅县志萧氏徐珙妻珙以献寇调考坑于　　成都萧年二十誓不改节屡值大乱威逼不屈　　竟以节终　　鲍怡妻段氏
　　按犍为县志段氏安仁乡鲍怡妻性至孝生子　　紫云遭明末寇变举家逃散莫顾段负姑携子　　潜匿山中被获与众驱去将加刃适天骤雨阴　　暗得免贼退姑以惊怖而死段泣寻翁及夫骸　　自锄土并厝卒抚紫云生孙鲍隆食饩邑庠氏　　年七十守节四十余年　　朱文灿妻周氏
　　按犍为县志周氏清流乡朱文灿妻生子万锺　　甫一岁灿殁周年二十守志课子为诸生　　陈大柱妻万氏　　按武昌府志万氏江夏生员陈大柱妻夫亡氏　　年二十子嘉檄尚襁褓氏苦节抚之事翁姑至　　孝后嘉檄任云南楚雄府鄂嘉县令病没遗幼　　孙言祖孙二人伶仃孤苦相依为命守言克成　　立年八十二终　　刘国柱妻杨氏
　　按武昌府志杨氏江夏刘国柱妻夫亡两子士　　龙士元俱幼氏谨事舅姑三十余年士龙生子　　吉士元生子咨而龙元皆丧杨复与两媳共抚　　二孙备历辛苦冰霜之志金石之操六十年如　　一日有司表其门年八十二卒　　胡国伋妻陈氏
　　按武昌府志陈氏江夏胡国伋妻年十九国伋　　亡子钊仅数月矢志守节纺绩勤苦以奉舅姑　　抚幼子五十五年冰霜不改教钊补邑诸生　　胡秉炅妻柯氏　　按大冶县志柯氏兴国庠生柯凤&#女年十六　　适本县廪生胡秉炅十九炅亡遗孤齐泌甫二　　岁鞠养长大躬教读机杼间经营家室备极辛　　苦二十余年终始如一　　孟峣妻胡氏
　　按大冶县志胡氏云程里人孝廉胡念祖女年　　二十适武昌庠生孟峣数年夫丧子女茕茕家　　无寸地瓶粟屡空依母习女红糊口备历饥寒　　矢死无二　　熊兆吕女
　　按黄州府志黄梅熊兆吕女许聘洪楠年十五　　楠病亡父母将改配女引刀自割其鼻父母知　　不可夺乃送归洪以处女终焉　　王承启妻杜氏
　　按黄州府志杜氏黄冈举人王承启妻承启亡　　氏年二十四遗孤懋德甫八月氏绝粒求死孀　　姑救苏曰汝死孤儿无生理矣遂苦节抚懋德　　成康熙壬戌进士　　戴天眷妻缪氏
　　按黄州府志缪氏蕲水戴天眷妻年十七夫亡　　无子女矢志守节惟一老仆佣菜以给饔飧寄　　居侄孙庑下一室之外不履言动不妄历数十　　年无二县令刘佑李长敏表其门年九十一卒　　李春流妻梅氏　　按黄州府志梅氏麻城李春流妻夫亡抚孤守　　节康熙十年旌表　　吴之璜妻杜氏
　　按黄州府志杜氏黄安吴之璜妻璜殁氏年二　　十四茹荼守志抚子应庚成庚戌进士康熙二　　十三年旌表　　陈巨任妻刘氏
　　按黄州府志刘氏黄陂陈巨任妻巨任死闽中　　氏冰蘗独尝养姑尽孝抚子世昌累军功受官　　封其母康熙间旌表　　黎昌期妻朱氏
　　按黄州府志朱氏黄陂黎昌期妻夫殁氏年二　　十五苦节五十余年事尊长至孝教子时举登　　贤书康熙十年建坊旌表　　王轸善妻乐氏
　　按黄州府志乐氏黄陂王轸善妻年二十四夫　　没守节训子轩登己酉乡举康熙十八年旌表　　卢尧臣妻匡氏　　按黄州府志匡氏黄安卢尧臣妻夫殁守节教　　子成人康熙十一年请旌表
　闺节部列传一百八十八
皇清三十九
　　王宪伯妻王氏
　　按黄冈县志王氏诸生王宪伯妻明千户王继　　泉女宪伯早亡氏年二十二子女俱幼与其姑　　俱孀居纺绩奉养姑病剧割股救之越二年姑　　死子亦殇守其女长适赵不三年而女又死身　　无可归依其妹以赖衣食历四十余年年八十　　四守节六十二年于康熙癸卯年卒　　徐尚礼妻胡氏
　　按黄冈县志胡氏徐尚礼妻年二十五夫亡守　　节五十三年子为忠显校尉受封年七十九卒　　何世远妻罗氏　　按黄冈县志罗氏何世远妻远任桂林同知殁　　于官乏嗣罗扶榇还楚涉五千余里途遇盗劈　　其棺杀其仆罗身护之亦被重创不死得归葬　　苦节终身　　张怀橘妻屠氏
　　按黄冈县志屠氏张经训子怀橘妻年二十五　　丧夫逾年丧翁家极贫抚两孤就塾百计供师　　遭献贼乱长子被害次子多病四十未娶伶仃　　孤苦氏躬自汲水负薪相依为命年六十四次　　子又死独居一室老逾七旬犹纺绩不倦　　陈某妻郑氏　　按黄陂县志郑氏年十六适陈某谨执妇道相　　夫读书生一子而夫下世氏年十九勤俭课子　　流离万状卒保其家年七十余卒　　陈善妻郑氏
　　按黄陂县志郑氏陈善妻事舅姑贫而能孝年　　十九夫亡遗孤仅一周或劝改适不从以夫遗　　书课子为诸生里中将请旌于郡县氏固辞求　　免当事益重其节年七十一卒　　李世龙妻吴氏
　　按黄陂县志吴氏年十七适李世龙世龙偶出　　遇盗溺水死讣至氏不食欲殉姑强慰曰汝方　　孕倘得一男以续李氏后是即报夫之大者氏　　乃少解未几果生子遂毁形垢面茕茕抚孤值　　献贼大乱携子与姑流离播迁备尝辛苦犹事　　纴绩教子读书苦节三十余年有司表其庐　　郑当时妻贺氏　　按黄陂县志贺氏庠生郑当时妻夫亡适罹寇　　变携一女避于乡婢仆尽散强邻狡族又相与　　吞噬氏不以抗激开衅舅姑柩未入土亟为安　　厝女选配名家伶仃六十年如一日　　吴逊斋妻李氏
</div>
    <div class="pagination">
<a href="闺媛典闺节部_page244.html">上一页</a><span>...</span><a href="闺媛典闺节部_page240.html">240</a><a href="闺媛典闺节部_page241.html">241</a><a href="闺媛典闺节部_page242.html">242</a><a href="闺媛典闺节部_page243.html">243</a><a href="闺媛典闺节部_page244.html">244</a><span class="current-page">245</span><a href="闺媛典闺节部_page246.html">246</a><a href="闺媛典闺节部_page247.html">247</a><a href="闺媛典闺节部_page248.html">248</a><a href="闺媛典闺节部_page249.html">249</a><a href="闺媛典闺节部_page250.html">250</a><span>...</span><a href="闺媛典闺节部_page246.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
