<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 239 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 239 页/共 268 页</h1>
    <div class="content">　　按山西通志胡氏临晋李荣春继妻年二十四　　孀居值冢嗣少司马夫妇同日没诸孙幼氏　　延师训迪皆克成立孀居四十年年八十余卒　　荆尔梴妻孟氏　　按山西通志孟氏临晋生员荆尔梴妻夫亡子　　甫周岁姑老家贫矢志苦守事姑至孝训子成　　人　　刘复元妻杜氏
　　按山西通志杜氏临晋刘复元妻年二十三夫　　亡无翁姑子女家贫伯翁姑并其父母咸劝之　　嫁氏誓死不从苦守四十载卒　　马栋继妻王氏
　　按山西通志王氏夏县马栋继妻夫亡氏年二　　十余矢志抚前妻子登霄并己出幼子登台俱　　成立年六十尚健　　张九昌妻王氏
蔡
氏附

　　按山西通志王氏夏县张九昌妻昌与弟九全　　俱早丧王与全妻蔡氏俱年二十妯娌同心苦　　守各教子成立有司表其门　　张照干妻乔氏
　　按山西通志乔氏猗氏张照干妻年二十九夫　　亡无子止一女苦守三十余年有司旌表　　王凤&#妻郭氏　　按山西通志郭氏夏县王凤&#妻年十七夫亡　　子未三月家贫典鬻葬父教子景星为诸生守　　节七十五年有司表其门　　李如梧妻郑氏
　　按山西通志郑氏夏县人原武县令李如梧妻　　年二十五而寡事亲克修妇道教子敦素为诸　　生年七十卒　　王维翰妻郑氏
　　按山西通志郑氏石楼王维翰妻早寡中年丧　　子伶仃无倚穷苦终身　　薛衍庆妻刘氏
　　按山西通志刘氏稷山生员薛衍庆妻夫亡氏　　年十九家贫抚三岁遗孤事姑终老艰苦异常　　张邦畿妻赵氏　　按山西通志赵氏稷山张邦畿妻夫亡子尚　　幼门祚单微外侮时至氏苦守纺绩孝事翁姑　　延师课为诸生孀居六十五年　　张素养妻黄氏
　　按山西通志黄氏生员张素养妻夫亡孝事翁　　姑守节终老　　景永徽妻曹氏
　　按山西通志曹氏稷山生员景永徽妻年十九　　夫亡守节四十余年卒初母侯氏病氏刲股和　　药死而复生旌表　　贾从诏妻王氏
　　按山西通志王氏芮城贾从诏妻诏夙婴痼疾　　氏事之三年甚谨诏死氏年十九遗孤昌运甫　　二岁劝之嫁不听力勤织纺抚昌运成家年逾　　八十见曾孙犹力勤不怠　　兰日昌妻薛氏
　　按山西通志薛氏芮城生员兰日昌妻夫亡欲　　从死翁指二孤慰止之教子英桂仲桂未弱冠　　皆补弟子员乡里叹服　　薛印安妻苗氏
妾冯
氏附

　　按山西通志苗氏永和诸生薛印安妻贡士锡　　荣嫡母明崇祯三年城破避乱蹶踣为众踏死　　二日复苏夫惊悸而亡家徒四壁藜藿不充氏　　与妾冯氏饥寒困苦独守荒庄黄蒿满眼豺狼　　纵横穴居无门兽皆不入苗年七十九冯年七　　十俱无疾而终　　范鸣英妻王氏
　　按山西通志王氏大同威远卫范鸣英妻夫亡　　氏年十九家贫子幼矢志守节明崇祯庚辰大　　饥子死奇穷不堪秉节益固历六十一年卒康　　熙十年学使旌其门　　赵登仕妻王氏
　　按山西通志王氏威远卫生员赵登仕妻夫亡　　氏年二十四无子甘贫守志五十年如一日　　聂云翊妻李氏　　按山西通志李氏荣河生员聂云翊妻年十九　　夫亡抚孤相朱成立为诸生朱早殁又抚孤孙　　亦入黉序苦节终老　　刘泰斗妻冯氏
　　按山西通志冯氏大宁生员刘泰斗妻年二十　　夫亡子而介甫八月家贫甚忍饥寒抚介成立　　介以选拔任上高县令氏苦节四十余年　　安有三妻韩氏　　按山西通志韩氏大宁安有三妻夫亡氏年少　　岁饥咸劝更嫁执不可苦守四十载送二亲死　　婚嫁子女家以不坠　　刘汉民妻李氏　　　杨三省妻王氏
　　乔尚宾妻路氏　　　曹待聘妻常氏
　　周懿妻胡氏　　　　张任重妻李氏
　　吴济妻文氏
　　按山西通志以上九妇俱安邑人少寡皆以苦　　节着闻
　闺节部列传一百八十三
皇清三十四
　　高骞妻李氏
　　按太原县志李氏高骞妻性甚聪敏适骞三年　　骞病将死氏父往视不能言惟睁目四顾人不　　解其意氏曰夫意为我我必与同穴毋虑骞遂　　瞑目氏年十九同姑抚六岁幼叔成立为诸生　　叔生子立其一承夫嗣康熙八年卒　　寇知纲继室郭氏
　　按榆次县志郭氏扶风县令寇知纲继室夫亡　　苦节以事孀姑义方教子事必师古后三子五　　孙俱有名于时　　王珍妻侯氏
　　按榆次县志侯氏王珍妻早寡奉养舅姑抚育　　幼子备历艰苦三十年如一日有司旌其门　　白世奇妻王氏　　按榆次县志王氏白世奇妻夫早亡勤俭克家　　教子成立有司旌其门　　王兆龙母魏氏
　　按榆次县志魏氏武生王兆龙母夫亡守志自　　甘纺织阅三十五年教子成立　　药菖继母胡氏
　　按榆次县志胡氏药菖继母夫亡苦志守节抚　　菖爱如己出县令旌其门　　李曦妻桑氏
　　按榆次县志桑氏庠生李曦妻夫亡痛哭不食　　欲死以从亲族劝止苦节终身　　郭卿宇母杨氏
　　按榆次县志杨氏郭卿宇母年二十九夫亡家　　贫如洗执节四十七年之死靡他　　段辉妻杨氏
　　按榆次县志杨氏武生段辉妻夫殁勤苦自守　　奉姑曲尽孝养秉节终身　　王沼妻齐氏
　　按榆次县志齐氏王沼妻夫亡子殒家徒壁立　　赖纺绩以抚孤孙燮成立　　郭养贤妻杨氏
　　按榆次县志杨氏郭养贤妻早寡饥荒濒死苦　　节终身　　李国柱妻王氏
　　按榆次县志王氏生员李国柱妻夫亡抚一子　　五女皆克成立苦节终身　　王国秀妻寇氏
　　按榆次县志寇氏王国秀妻夫亡无子女孀居　　四十余年　　施守辉母张氏
　　按榆次县志张氏庠生施守辉母早寡姑老子　　幼家贫无倚苦守终身学使旌表　　张应奇妻任氏
　　按榆次县志任氏张应奇妻夫亡抚孤成立守　　节历数十年　　韩玉妻赵氏
　　按榆次县志赵氏庠生韩玉妻生四子夫殁皆　　抚育成立孙炜举甲子孝廉　　韩国松妻王氏
　　按榆次县志王氏韩国松妻夫早亡子炜甫八　　岁教之读书举甲子乡荐守节终身　　郝圻妻王氏
　　按祁县志王氏丁酉科武举郝圻妻也夫亡年　　二十七三子景钥景鍹景镐俱幼氏矢志抚训　　二子入庠景镐丁卯武科乡举康熙二十五年　　旌表　　马而豸妻程氏
　　按祁县志程氏廪生马而豸妻夫亡无子年二　　十三父母欲嫁之不从苦节自守凡历五十二　　年康熙二十五年旌表　　任世秀妻许氏
　　按祁县志许氏任世秀妻夫亡氏年二十一子　　三人永祥永禔永祺俱幼氏甘贫守节抚之成　　立事孀姑尤尽妇道康熙四十四年有司旌表　　杜池妻李氏　　按徐沟县志李氏杜池妻年二十一夫亡守节　　教子成立　　乔标妻王氏
　　按徐沟县志王氏乔标妻年二十九夫亡守节　　教三子成立　　陈献堂妻任氏
　　按徐沟县志任氏陈献堂妻年二十一夫亡守　　节教子成立　　苏子良妻胡氏
　　按交城县志胡氏苏子良妻良亡守节终身旌　　表　　任弼妻吕氏
　　按交城县志吕氏任弼妻夫亡氏年十九一子　　殊幼守节六十年卒有司旌表　　杨希儒妻王氏
　　按交城县志王氏杨希儒妻夫亡氏无出妾生　　二子幼富室争求之不从事亲教子苦节终身　　有司旌表　　白象钿妻胡氏
　　按交城县志胡氏白象钿妻年二十夫与姑及　　长子振业同日而亡次子振新甫二岁家贫不　　能自给亲族劝改适不从苦守三十余年振新　　成立为邑廪生氏年六十七学使旌表　　游汉儒妻任氏
　　按交城县志任氏庠生游汉儒妻年十九夫亡　　遗孤未周氏抚育成立守节五十五年　　吕暹妻曹氏
　　按交城县志曹氏太学生吕暹妻年二十五夫　　亡守节四十余年　　张尔抱妻胡氏
　　按交城县志胡氏庠生张尔抱妻年二十一夫　　亡抚孤守节四十余年　　苏若辙妻孙氏
　　按交城县志孙氏苏若辙妻夫亡一子应麟方　　幼稚氏年二十三甘贫守志教子成立事姑以　　孝闻苦节三十七年　　丁作舟妻田氏
　　按交城县志田氏庠生丁作舟妻年十九夫亡　　子光汤在襁褓氏抚育成立教之为诸生守节　　四十余年　　陈大典妻孟氏
　　按交城县志孟氏庠生陈大典妻年二十夫亡　　守节四十余年教子君求为诸生　　邢立极妻武氏
　　按交城县志武氏邢立极妻年二十九夫亡守　　节抚幼子历三十年　　李成秀妻韩氏
　　按交城县志韩氏庠生李成秀妻归成克尽妇　　道年二十二夫亡守节教子法为诸生年七十　　一卒　　丁&#妻杨氏
　　按交城县志杨氏丁&#妻年二十一夫亡苦志　　守节穷约不二年七十有六　　卫之屏妻许氏
　　按交城县志许氏生员卫之屏妻贡生卫懿典　　母夫亡氏年三十誓不改节时西山寇乱播迁　　无宁日终克保全年八十三卒　　解应干妻常氏
　　按交城县志常氏解应干妻幼读女孝经列女　　传诸书归干五载夫亡一子在襁褓戚属劝再　　嫁氏面斥之终身缟素不饰抚孤成立年七十　　一卒　　郭杰妻阎氏
　　按交城县志阎氏郭杰妻夫亡子在襁褓氏抚　　孤成立守节四十余年　　覃可仕妻张氏
　　按交城县志张氏覃可仕妻覃节之母年十七　　而寡巨室百计谋娶终不能夺年八十二终　　郭伦新妻王氏　　按交城县志王氏郭伦新妻夫亡家极贫饥寒　　交迫终无二志年八十余卒　　解文焕妻张氏
　　按交城县志张氏解文焕妻夫亡年二十五守　　节抚一子十五年复夭或劝再嫁氏厉色斥之　　饥苦终身　　解铤妻连氏
妇杨
氏附

　　按交城县志连氏解铤妻铤亡氏年二十四守　　子之精既婚早夭遗孙文灿妇杨氏守之终身　　覃成象妻杨氏　　按交城县志杨氏覃成象妻夫亡年十八矢志　　守节孝养舅姑抚遗孤成立　　席黉列妻贺氏
　　按文水县志贺氏席黉列妻夫亡氏年十九矢　　志守节事亲抚孤终身　　侯晏妻孟氏
　　按文水县志孟氏侯晏妻夫亡氏年二十孀居　　六十余年始终如一　　任权妻王氏
　　按文水县志王氏生员任权妻夫亡氏年十九　　事姑孝敬抚子成立　　王用中妻张氏
　　按文水县志张氏光禄署丞王用中妻夫亡遗　　孤岱方四岁父母劝再适氏剪发毁容矢志苦　　守教子读书成名四十余年如一日　　武缵妻侯氏
　　按文水县志侯氏武缵妻夫亡氏年十八遗孤　　八月家贫矢志苦节七十一年　　武懋德妻杨氏
　　按文水县志杨氏武弁武懋德妻德阵亡氏年　　二十二抚孤纺织守节终身　　李楼妻杨氏
　　按文水县志杨氏李楼妻夫亡年二十一抚孤　　成立早死又抚孤孙始终苦守六十余年　　蔚三命妻权氏　　按文水县志权氏蔚三命妻夫亡年二十五苦　　节五十二年　　王经世母孟氏
　　按文水县志孟氏生员王经世母早寡守节建　　坊旌表　　曹玿妻成氏
　　按文水县志成氏太学生曹玿妻夫早亡氏矢　　志守节事亲抚孤始终无异　　郭梦周妻侯氏
　　按文水县志侯氏郭梦周妻周早亡氏年十七　　遗孤未周岁誓死守志抚之成立　　潘育正妻王氏
　　按寿阳县志王氏国学生潘育正妻早寡教五　　子俱入泮有司旌表　　孙弘业妻岳氏
　　按寿阳县志岳氏廪生孙弘业妻夫亡年二十　　八二子俱幼家极贫苦节抚养教次子世振为　　诸生年八十余卒　　王赞之妻邢氏
　　按寿阳县志邢氏生员王赞之妻夫亡年二十　　一子方襁褓氏守节教养成立为诸生孀居五　　十余年　　安学颜妻李氏
　　按寿阳县志李氏生员安学颜妻早寡抚训二　　子成立性严肃未尝见其喜笑　　霍继光妻李氏
　　按寿阳县志李氏处士霍继光妻年十七夫亡　　守遗腹子唐祖父让屡劝改适不听孀居三十　　余年抚孤成立　　赵讷妻王氏
　　按寿阳县志王氏赵讷妻夫亡遗孤幼弱矢志　　苦节教子为诸生年六十八卒　　孙发妻胡氏
　　按盂县志胡氏知州孙发妻年十五归发持家　　勤俭凡服食器用一从朴素发亡氏年二十八　　事舅姑孝教子俱成立列荐绅孀居三十余载　　即侄辈成人者亦不轻见寝疾二子延医欲诊　　视不许令口传病状曰生死自有定数岂医所　　得主耶　　郑奎妻李氏
　　按盂县志李氏庠生郑奎妻奎没氏年二十八　　抚孤承先成立守节终身　　张炟妻赵氏
　　按盂县志赵氏理藩院知事张炟妻夫亡氏年　　二十一无出立侄为嗣抚育有成守节三十年　　史必传妻高氏　　按盂县志高氏廪生史必传妻夫亡年二十四　　止一女未晬氏欲从死家人以亲老无依劝止　　偶归宁劝之嫁氏拂衣而还自是屏迹事翁姑　　极诚孝缟素二十余年卒　　李应荐妻赵氏
　　按盂县志赵氏李应荐妻年二十四夫亡守节　　抚二孤成立　　刘自淐妻朱氏
　　按盂县志朱氏生员刘自淐妻淐夭没氏年十　　六墓生子光久既长亦死遗孙全斌方三岁氏　　抚之成立为诸生年七十三尚健　　杨应鹏妻樊氏
　　按盂县志樊氏杨应鹏妻年二十四夫亡抚二　　子皆成立苦节五十年卒　　张继妻樊氏
　　按盂县志樊氏隆平令张继妻佐夫治隆有　　声夫没于官氏扶柩归葬子孺标方襁褓外侮　　内讧一时交至氏屹立不动治家有法教子克　　成　　李斐妾赵氏
　　按盂县志赵氏生员李斐妾斐妻李氏无子止　　一女斐年五十乏嗣娶赵生二子硕栋隆栋斐　　没赵年二十九家计中落赵亲操井臼奉李惟　　谨抚孤力学硕栋髫年入泮有司表其门　　史珍妻赵氏　　按盂县志赵氏史珍妻珍襁褓而孤赖母张氏　　抚育弱冠为诸生二十五而亡赵年二十三二　　子俱幼遗腹又生子氏矢志苦守与孀姑共抚　　三孤皆克成立　　张温养妻赵氏
　　按盂县志赵氏贡士张温养妻年三十夫亡二　　子皆幼家贫苦守抚孤成立年七十有五　　张炽妻杨氏　　按盂县志杨氏太学生张炽妻夫亡氏年二十　　三孀居历三十年抚孤成立　　刘萱妻李氏
　　按静乐县志李氏刘萱妻襁褓缔姻历八年萱　　目双瞽萱父恐&#女告李欲罢婚女闻不乐遂　　已及归萱相瞽夫持危扶颠极劳不怨生一男　　萱又得痪疾氏服勤益苦夫亡哀毁过礼守节　　终身　　赵曰炼妻刘氏
　　按乐平县志刘氏生员赵曰炼妻夫亡事翁孝　　谨抚子成立孀居三十余载有司旌其门　　李缵妻宋氏　　按乐平县志宋氏李缵妻夫亡家贫苦节百折　　不回抚训三子成诸生孀居四十余年县令旌　　表　　薄炳妻张氏
　　按定襄县志张氏薄炳妻事翁姑称孝妇夫亡　　氏年二十七家贫苦守抚孤力学早岁成名年　　六十余卒　　石巘妻李氏
</div>
    <div class="pagination">
<a href="闺媛典闺节部_page238.html">上一页</a><span>...</span><a href="闺媛典闺节部_page234.html">234</a><a href="闺媛典闺节部_page235.html">235</a><a href="闺媛典闺节部_page236.html">236</a><a href="闺媛典闺节部_page237.html">237</a><a href="闺媛典闺节部_page238.html">238</a><span class="current-page">239</span><a href="闺媛典闺节部_page240.html">240</a><a href="闺媛典闺节部_page241.html">241</a><a href="闺媛典闺节部_page242.html">242</a><a href="闺媛典闺节部_page243.html">243</a><a href="闺媛典闺节部_page244.html">244</a><span>...</span><a href="闺媛典闺节部_page240.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
