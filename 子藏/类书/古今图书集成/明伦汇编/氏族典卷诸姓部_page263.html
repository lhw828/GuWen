<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 263 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 263 页/共 899 页</h1>
    <div class="content">按尚友录金符撰古今通要四卷
　　苗愿
按郑樵通志东晋有苗愿
　　唐
　　苗神客
按唐书元万顷传武后讽帝召诸儒论撰禁中周王府户曹参军苗神客与选神客东光人终著作郎　　苗晋卿按唐书苗晋卿传晋卿字元辅潞州壶关人擢进士第调为修武尉累进吏部郎中中书舍人知吏部选事天宝二载判入等者凡六十四人以张奭为第一奭本无学议者嚣然不平安禄山因间言之帝为御华萼楼覆实贬晋卿安康太守明年徙魏群既充河北采访使居三年政化大行改河东郡徙扶风封高平县男迁工部尚书东都留守召为宪部兼左丞安禄山反授陕郡太守陕虢防御使晋卿以老辞忤旨听致仕于家车驾入蜀搢绅多陷贼晋卿间道走金州肃宗召赴行在拜左相平京师封韩国公改侍中罢为太子太傅未几复拜侍中肃宗疾甚诏晋卿摄冢宰代宗立复诏摄冢宰固辞乃免吐蕃犯京师晋卿以病卧家贼舆致胁之噤不肯语贼不敢害帝还拜太保罢政事永泰初薨年八十一赠太师谥曰懿献子发丕坚粲垂向吕稷望咸　　苗发
按尚友录发大历中十才子中人
　　苗粲
按唐书苗晋卿传晋卿子粲德宗时官至郎中　　苗蕃按尚友录蕃少丧父受业于母夫人第进士韩愈为作墓志铭有云有行以为本有文以为华终太原参军　　苗愔
弟恽
　恪

按万姓统谱愔长庆二年登第次弟恽登太和五年第小弟恪登太和八年第愔为虞部郎　　苗拯
按万姓统谱拯上党人峭直有学术以谏议大夫贬万州　　苗璘
按十国春秋吴苗璘不知其世系太祖时以裨将从刘存攻杜洪于鄂州时汴将曹延祚等将兵援洪兵势颇盛有卒言汴军虚实谓郓军易与尔开道军未易当也璘乃帅敢死士自击开道军破之掳其将士三百人徇鄂州城外洪气沮遂以此败干贞初累官右雄武军使同静江军使王彦章攻楚岳州与楚将许德勋战于道人矶师败为楚所执未几求和于楚复归国病卒　　宋
　　苗训
按宋史苗训传训河中人善天文占候之术仕周为殿前散员右第一直散指挥使显德末从太祖北征训视日上复有一日久相摩荡指谓楚昭辅曰此天命也夕次陈桥太祖为六师推戴训皆预白其事既受禅擢为翰林天文寻加银青光禄大夫检校工部尚书年七十余卒　　苗守信
按宋史苗训传训子守信少习父业补司天历算寻授江安县主簿改司天台主簿知算造雍熙中迁冬官正端拱初改太子洗马判司天监淳化二年转殿中丞权少监事俄赐金紫至道三年真授少监咸平三年卒年四十六子舜卿为国子博士　　苗昌裔
按万姓统谱昌裔为司天监相地西洛
　　苗舜臣
按万姓统谱舜臣天圣中为司天监主簿
　　苗授
按宋史苗授传授字授之潞州人父京庆历中以死守麟州抗元昊者也少从胡翼之学以荫至供备库副使王韶取镇洮授为先锋破香子城拔河府羌又破之于牛精谷取珂诺城尽得河湟地知德顺军三迁西上合门使鬼章寇河州诏授往一战克撒宗论功第一遂知州事加四方馆使荥州刺史从燕达取银川降木征献之京师加引进使果州团练使泾原都钤辖召使契丹以为秦凤副总管徙熙河复知河州副李宪讨生羌威震洮西拜昌州团练使龙神卫四厢都指挥使徙知雄州元佑三年迁武泰军节度使殿前副都指挥使逾岁以保康节度知潞州提举上清太平宫薨年六十七赠开府仪同三司谥庄敏　　苗振按万姓统谱振仁宗朝及第召试馆职不中
　　苗履
按宋史苗授传授子履束发从戎授之降木征也履护送至京得合门祗候历熙延渭秦四路钤辖知镇戎军以事窜房州起为西上合门副使熙河都监又责右清道率府率监峡州酒税元符初悉还其官知兰州诏同王赡取青唐与姚雄合兵讨峗羌笺罗结羌列阵以待势甚盛履叱军士纳弓于鞬拔刀而入乘胜围兰宗堡纵兵四略焚其族帐而还录功擢神龙卫四厢都指挥使成州团练使知庆州渭州进捧日天武都指挥使　　苗时中
按宋史苗时中传时中字子居其先自壶关徙宿州以荫主宁陵簿邑有古河久&#请开导以溉田为利甚博人谓之苗公河调潞州司法参军熙宁中以司农丞使梓州路交人犯边擢广西转运副使交人纳款徙梓州转运副使迁为发运副使河东转运使加直龙图阁知桂州进宝文阁待制至户部侍郎卒　　苗傅按宋史苗傅传傅上党人大父授父履康王建元帅府傅隶麾下隆佑太后南渡傅为统制官扈卫驻杭州建炎三年高宗从王渊议由镇江幸杭州时诸大将如刘光世张俊杨沂中韩世忠分守要害扈卫者独傅内侍省押班康履颇用事傅等恨之三月辛巳拜王渊同佥书枢密院事众谓荐由内侍傅自负宿将积不能平谋作乱杀渊以兵围履第分捕内官尽杀之引兵犯阙傅请隆佑太后同听政帝许诺帝幸显忠寺太后垂帘以傅为武当军节度使张浚即檄诸路勤王兵发平江贼闻勤王之兵大集议复辟帝还宫徙傅淮西制置使勤王兵进北关夜开涌金门遁所过燔桥以阻官军韩世忠为江浙制置使自衢追击贼傅弃军变姓名夜遁建阳土豪詹标觉之执送世忠槛车赴行在磔于建康市　　苗再成
按尚友录再成不知何许人守真州慷慨有大志德佑二年文天祥亡入真州再成延入城定计抗元兵后城陷不屈而死　　金
　　苗道润
按金史苗道润传道润贞佑初为河北义军队长宣宗迁汴河北土人往往团结为兵或为群盗道润有勇略改战斗能得众心比战有功略定城邑除宣武将军同知顺天军节度使事四年复以功迁怀远大将军同知中山府事复战有功迁骠骑上将军中都路经略使顷之加中都留守兼经略使道润前后抚定五十余城兴定元年诏道润恢复中都以山东兵益之初道润与顺天军节度使李琛不相能两军土兵因之相攻道润奏李琛叛琛亦奏道润叛廷议以为两人失和令山东行省枢密院谕琛严为约束无致生事诏道润与移剌铁哥合兵抚定河北既而道润与贾同贾瑀互相攻击贾瑀诈为约和伏兵刺杀道润靖安民代领其众　　元
　　苗好谦
按城武县志苗为贲皇之裔好谦先居单父之留馈里后徙城武之焦村好谦由都察院掾历工部枢密院吏曹大德改元擢为大宗正府都事四年升承务郎大都路都总管府推官未几擢拜御史台监察御史六年迁江南诸道御史台都事十一年加奉训大夫签淮西江北道肃政廉访使入为司农丞进御史中丞卒赠中书省参知政事谥诚肃　　苗益
按万姓统谱益知龙阳州洞寇侵掠人民饥馑益赈济保抚之如子民视之如父母后升常德路总管　　明　　苗澄
按临邑县志澄洪武丁丑进士仕至云南按察使　　苗衷按万姓统谱衷定远人永乐中登进士第二擢翰林院编修屡典文衡预修实录正统初用杨士奇荐为经筵讲官学术醇正士林推重历升兵部侍郎入内阁典机务进兵部尚书致仕卒年八十赠少保谥文康　　苗敏学
按万姓统谱敏学字以勤山西平定人嘉靖丁未进士　　苗浡然
按畿辅通志浡然字实斋曲周人隆庆辛未进士初为礼部主事值神宗建储未定举朝争之而朝鲜适有废长立次之请浡然虑惑朝听焚其表不以闻宗伯惶惧及上问具以实对上颔之迁陕西参政劾贪墨吏并及吏部巡抚声震一时终行太仆寺少卿　　苗朝阳按山西通志朝阳号慎斋河曲人万历丁丑进士授新蔡知县调杞县廉能爽迈多所兴革升兵科给事中侍经筵疏请立太子忤旨罚俸请正文体请加各省乡试进士推官知县同考房官举王守仁陈献章从祀又包筑河曲土城革鱼户表节烈为乡曲永赖累迁太仆少卿调应天少尹乞归终养时方五十累荐不起居家三十余载卒年八十有六　　苗士奇
按城武县志士奇忠正刚直戊子李贼破城执之曰从吾不失富贵士奇曰吾做秀才三十余年凡几微之过皆不为今乃从贼作叛耶贼使同辈开谕之是夜投缳死　　苗根千
按山西通志根千河曲人鬻炭为业流贼据河曲流言官兵杀良冒功以摇民心民惧不敢出城根千阴藏制府谕帖遍散城中民始归正为贼所觉将杀之根千大喜谕众曰军门谕人民出城者活在城者死汝速去贼怒折其首毫无惧色

　姚姓部纪事
汉书王莽传始建国元年莽曰予前在摄时建郊宫定祧庙立社稷神祇报况或光自上复于下流为乌或黄气熏烝昭耀章明以着黄虞之烈焉自黄帝至于济南伯王而祖世氏姓有五矣黄帝二十五子分赐厥姓十有二氏虞帝之先受姓曰姚其在陶唐曰妫在周曰陈在齐曰田在济南曰王予伏念皇初祖考黄帝皇始祖考虞帝以宗祀于明堂宜序于祖宗之亲庙其立祖庙五亲庙四后去人皆配食郊祀黄帝以配天黄后以配地以新都侯东第为大禖岁时以祀家之所尚种祀天下姚妫陈田王氏凡五姓者皆黄虞苗裔予之同族也书不云乎惇序九族其令天下上此五姓名籍于秩宗皆以为宗室世世复无有所与其元城王氏勿令相嫁娶以别族理亲焉安庆府志姚之兰桐城人万历间进士授海澄令开九都水利化斥卤为沃壤居人德之遂名其地曰姚巷

　晁姓部列传
　　汉
　　错
按汉景帝纪作晁错本传作错注并云
古朝字考字书通作晁故并载晁姓云

按史记错传错颍川人学申商刑名于轵张恢先所以文学为太常掌故孝文时遣错受尚书伏生所还上书称说诏以为太子舍人门大夫家令以辩得幸太子家号曰智囊迁中大夫景帝即位以错为内史数言事法令多所更定迁御史大夫请诸侯之罪过削其枝郡诸侯欢哗吴楚七国反以诛错为名及窦婴袁盎进说上令错衣朝衣斩东市　　北魏
　　晁崇
按魏书晁崇传崇字子业辽东襄平人也家世史官崇善天文术数知名于时为慕容垂太史郎从慕容宝败于参合获崇后乃赦之太祖爱其伎术甚见亲待拜太史令迁中书侍郎后其家奴告崇叛赐死　　晁懿按魏书晁崇传崇弟懿明辩而才不及崇以善北人语内侍左右为黄门侍郎懿好矜容仪被服僭度言音类太祖左右每闻其声莫不惊竦太祖知而恶之后其家奴告懿叛赐死　　晁晖
按魏书晁崇传崇兄子晖太祖时给事诸曹稍迁给事中赐爵长平侯济州刺史假宁东将军卒　　晁继
按魏书晁崇传崇兄子晖晖从弟继太祖时稍迁中书侍郎给事中中坚将军赐爵襄平子除魏郡太守卒　　晁林
按魏书晁崇传崇兄子晖卒子林袭爵
　　晁世宗
按魏书晁崇传继爵襄平子卒子世宗袭爵
　　晁清
按魏书晁清传清辽东人也祖晖济州刺史颍川公清袭祖爵例降为伯为梁城戍将萧衍攻围粮尽城陷清抗节不屈为贼所杀世宗褒美赠乐陵太守谥曰忠子荣宾袭　　晁元和
按魏书晁崇传襄平子世宗卒子元和袭
　　宋
　　晁迥
按宋史晁迥传迥字明远世为澶州清丰人共父佺始徙家彭门迥举进士为大理评事历知岳州录事参军改将作监丞稍迁殿中丞坐失入囚死罪夺二官复将作丞监徐婺二州税迁太常丞真宗即位用宰相吕端参知政事李沆荐擢右正言直史馆献咸平新书五十篇又献理枢一篇召试除右司谏知制诰判尚书刑部帝北征雍王元份留守京师加右谏议大夫为判官进翰林学士未几知审官院为明德章穆二园陵礼仪使同修国史知大中祥符元年贡举封泰山祀汾阴司太常详定仪注累迁尚书工部侍郎使契丹还加史馆修撰知通进银台司史成擢刑部侍郎进承旨迁兵部侍郎请分司西京特拜工部尚书集贤院学士判西京留司御史台赐一子官河南以就养仁宗即位迁礼部尚书居台六年累章请老以太子少保致仕天圣中迥年八十一召宴太清楼免舞蹈进太子少傅及感疾绝人事屏医药具冠服而卒年八十四赠太子太保谥文元　　晁宗&#
按宋史晁迥传迥子宗&#字世良以父荫为秘书省校书郎屡献歌颂召试赐进士及第又除馆阁校勘三迁大理寺丞集贤校理兼注释御集检阅官迥领西台宗&#求便养通判许州仁宗即位迁殿中丞同修起居注天圣中累迁尚书祠部员外郎知制诰宋绶尝谓自唐以来唯杨于陵身见其子嗣复继掌书命今始有晁氏焉父忧夺丧管勾会灵观入翰林为学士母亡又起复兼龙图阁学士权发遣开封府事辨雪疑狱有能名元昊反关中久宿师以宗&#安抚陕西与夏竦议攻守策未还道拜右谏议大夫参知政事后从帝郊祠感疾数求罢除资政殿学士给事中数日卒赠工部尚书谥文庄　　晁宗恪
按万姓统谱宗恪字世恭尚书遘之子为人乐易慈恕寡言笑以世父文元公荫补将作监丞历知信州光禄卿　　晁宗裕
按万姓统谱宗裕字孝先原州人登进士第试秘书省校书郎历青州从事改著作佐郎知常熟县迁秘书丞　　晁宗谅
按万姓统谱宗谅端拱进士
　　晁宗儒
按万姓统谱宗儒淳化进士
　　晁宗简
按万姓统谱宗简淳化进士吏部尚书
　　晁仲熙
按万姓统谱仲熙字子政文元公孙以荫授将作监主簿以才称历太子右赞善虞部比部员外郎知均州判南京国子监请祠凡十余年杜门萧散樵苏不入而几微未尝见于色生平忠信坦夷宽裕不矜伐君子以为有文元之风　　晁仲约
按万姓统谱仲约庆历进士正奉大夫
　　晁仲衍
按万姓统谱仲衍庆历进士陕西转运使
　　晁仲绰
按万姓统谱仲绰庆历进士光禄大夫
　　晁仲询
按尚友录仲询字刍民宗愿之子性&#悟黄鲁直一见奇之五试礼部不奏名退居任城事亲而乐公燕四方宾客不间于三日又勤施远近不顾室中有无人皆叹德宇难窥仲询风仪凝重不妄言笑子三人端规端矩端准　　晁端禀
按万姓统谱端禀字大受文庄宗&#之孙仲衍之子号寂默居士为文捷敏早有名誉第进士历知尧山县　　晁端彦
按万姓统谱端彦字美叔仲衍之子与章子厚同生乙亥同榜及第又同为馆职尝以三同相呼绍圣初子厚入相美叔见其设施大与所言背因进谏之子厚怒黜为陕守美叔谓所亲曰三同今百不同矣历秘书少监开府仪同三司文章字法朝野宗尚　　晁端友按万姓统谱端友文元公曾孙沉静清介工文词尢长于诗登进士为著作佐郎　　晁端仁
按万姓统谱端仁治平进士
　　晁端&#
按万姓统谱端&#治平进士中奉大夫
　　晁端本
按万姓统谱端本治平进士大理丞
　　晁端诚
按万姓统谱端诚熙宁进士
　　晁端礼
按万姓统谱端礼熙宁进士朝议大夫
　　晁端声
按万姓统谱端声元符进士
　　晁端义
按万姓统谱端义计偕科判高邮军
　　晁端知
按万姓统谱端知计偕科通判徐州
　　晁补之
按宋史晁补之传补之字无咎济州巨野人太子少傅迥五世孙宗&#之曾孙也父端有工于诗补之聪敏强记纔解事即善属文王安国一见奇之十七岁从父官杭州倅钱塘山川风物之丽着七述以谒州通判苏轼轼先欲有所赋读之叹曰吾可以阁笔矣由是知名举进士试开封及礼部别院皆第一调澧州司户参军北京国子监教授元佑初为太学正李清臣荐堪馆阁召试除秘书省正字迁校书郎以秘阁校理通判扬州召还为著作佐郎章惇当国出知齐州坐修神宗实录失实降通判应天府亳州又贬监处信二州酒税徽宗立复以著作召既至拜吏部员外郎礼部郎中兼国子编修实录检讨官党论起为谏官管师仁所论出知河中府徙湖州密州果州遂主管鸿庆宫还家葺归来园自号归来子大观末出党籍起知达州改泗州卒年五十八补之才气飘逸嗜学不知倦文章温润典缛其凌丽奇卓出于天成尢精楚词论集屈宋以来赋咏为变离骚等三书　　晁载之按万姓统谱载之字伯羽登进士官封丘丞朝散大夫　　晁谦之
按万姓统谱谦之字恭道澶州人渡江居信州仕至敷文阁直学士卒　　晁说之
按尚友录说之字以道文元公元孙少日激昂刻意经术慕司马文正自号景迁登进士年未三十苏子瞻以文章典丽可备著述科荐之于朝以为自得之学不践陈迹元符中以党籍放斥不许入国门后终于徽猷阁待制说之博极群书通六经尢精于易传所著有客语等书行于世　　晁咏之
按宋史晁补之传补之从弟咏之字之道少有异才以荫入官调扬州司法参军未上时苏轼守扬州补之倅州事以其诗文献轼轼曰有才如此独不令我一识面邪乃具参军礼入谒轼下堂挽而上顾坐客曰奇才也复举进士又举宏词一时传诵其文为河中教授元符末应诏上书论事罢官久之为京兆府司录事秩满提点崇福宫卒年五十二有文集五十卷　　晁之
</div>
    <div class="pagination">
<a href="氏族典卷诸姓部_page262.html">上一页</a><span>...</span><a href="氏族典卷诸姓部_page258.html">258</a><a href="氏族典卷诸姓部_page259.html">259</a><a href="氏族典卷诸姓部_page260.html">260</a><a href="氏族典卷诸姓部_page261.html">261</a><a href="氏族典卷诸姓部_page262.html">262</a><span class="current-page">263</span><a href="氏族典卷诸姓部_page264.html">264</a><a href="氏族典卷诸姓部_page265.html">265</a><a href="氏族典卷诸姓部_page266.html">266</a><a href="氏族典卷诸姓部_page267.html">267</a><a href="氏族典卷诸姓部_page268.html">268</a><span>...</span><a href="氏族典卷诸姓部_page264.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
