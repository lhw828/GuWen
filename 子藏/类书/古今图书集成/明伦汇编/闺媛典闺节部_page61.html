<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 61 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 61 页/共 268 页</h1>
    <div class="content">按兴化县志鲍氏许承鸾妻年二十鸾亡毁形自矢纺绩而食抚遗孤成立建坊旌表　　宗氏女
按兴化县志宗氏女兵马指挥宗部女也许字陈必尧必尧读书高邮倭寇至纵火尧死焉女年十八闻之誓以死殉母寡居哭劝曰吾母子相依为命汝死吾亦死乃稍进粥久之尧父母俱死里中闻其贤争求婚女曰吾示以有归则众望绝矣遂奔丧成礼而返居数年有道士来曰我陈必尧也乡人聚而观之果是言昔事甚详必尧小指尖缺一验之果然女曰吾心如石即今在已于我无与道士嗟叹而去至年五十余闻于朝下礼部命有司给粟帛旌之御史康某又檄发赎锾为治第第成县令择日请移居盛服鼓乐迎之女拜帘内令拜帘外士女往观罢市莫不感悦　　唐治妻袁氏
按兴化县志袁氏生员唐治妻夫没抚遗孤应元应元时有隽才之目氏年七十四以完节终其身县令旌之　　虞磨妻沈氏
按兴化县志沈氏医官虞磨妻夫亡抚遗腹子五臣守节五十六年年八十四县令旌之　　唐洪钟妻陈氏
按兴化县志陈氏生员唐洪钟妻年二十一洪钟没敛以单夾陈遂终身衣单虽隆冬不易与姑处不离前后家业为豪族所夺昼夜执女红以给姑死无嗣茕茕孑立又三十余年而卒　　孙伟妻刘氏
按兴化县志刘氏孙伟妻年二十而嫁阅十月伟亡抚遗腹子试贫苦万状试长亦以孝闻县令旌表　　龚廷茂妻钱氏按兴化县志钱氏龚廷茂妻年二十二夫亡守遗腹子汝成及长事母至孝县令欧阳东凤表其门　　陆凤苞妻徐氏按兴化县志徐氏陆凤苞妻年二十二苞亡断发毁容以抚遗腹子士元翁老且痢氏亲调汤药手涤其秽衾枕必洁县令欧阳东凤申请于上赐粟帛旌其门　　王性妻姚氏
按宝应县志姚氏生员王性妻性亡氏年二十三守节四十年卒嘉靖中县令岳东升上其事旌表　　丛梓妻许氏按如皋县志许氏沿海乡丛梓妻年二十而寡遗孤伍方在襁褓父母欲夺其节抱伍号恸誓死不从伍长为娶妇生二孙而伍没许又抚两孙成立闾里诵其苦节　　刘待时妻陈氏
按如皋县志陈氏诸生刘待时妻时夭无子稍有家陈年二十抚从子应鸾长荡其产流落以死陈不以颠沛易其守又依从子应鹏而应鹏亦贫氏以十指糊口年七十余卒　　胡柱妻石氏
按如皋县志石氏胡柱妻柱患疠石事之不嫌秽柱没无子守节事舅姑舅姑咸跻八&#尝语人喜得孝妇年六十一终　　张玺妻石氏
按如皋县志石氏东厢张玺妻玺母陈中岁居孀玺长娶石年十八未有子而玺亡石励节事姑椎布操作祁寒絖龟手不辞抚群从子及从孙如己出孀居五十八载卒年七十有八　　陈廷贵妻殷氏
按如皋县志殷氏双店殷琇女陈廷贵妻甫生二子廷贵溺倡家不入殷寝家亦渐落亡何贵亡殷年二十七家人欲更嫁之殷抱夫木主携二子往依其妹居焉嘉靖中倭寇掠二子及殷殷牵倭衣头抢地请代二子死倭拈土置刀头向天以矢不杀意竟掠二子去殷数日不食几死会倭败二子得生还氏年七十余卒　　卢果妻王氏
按如皋县志王氏安定乡卢果妻年二十而寡家徒壁立抚遗孤足不逾阈五十年年七十县令仇炅躬造庐旌之给以衣帛　　夏辅妻陈氏
按如皋县志陈氏夏辅妻年十七归辅居六年而寡子彧方四岁家贫矢志执女红以课彧学既补诸生高等将及贡而废学陈力勉之复攻苦彧先母亡陈年八十三卒　　王循妻丁氏
朱氏
胡氏附

按通州志丁氏王循妻与王宰妻朱氏俱年十八王纶妻胡氏年二十九皆出一门能世其节嘉靖间御史题旌　　薛环妻徐氏
按凤阳府志徐氏薛环妻环死氏年二十五抚孤相守节四十五年有司以闻诏旌表后相为瑞州府学教授　　王钿妻杨氏
按凤阳府志杨氏王钿妻年二十四夫死氏潜于卧室自缢母觉解救家贫年少兄劝他适氏嚼磁盏血淋漓晕仆劝者不敢言抚孤守节终其身　　王宗显妻莫氏
按凤阳府志莫氏王宗显妻年二十五夫亡抚子钰长娶陆氏生孙诰三岁钰又亡氏偕妇育孙成立嘉靖元年邑令上闻建坊于东关春和坊　　沈谦妻周氏
按凤阳府志周氏沈谦妻年二十七夫亡姑张氏怜其无嗣劝改嫁氏以死自誓姑患痈氏侍疾左右七年不怠嘉靖元年邑令奏闻旌表年八十有五　　毛继妻宋氏按凤阳府志宋氏廪生毛继妻夫亡氏年十八苫卧神主前每夜以继衣覆体哀毁丧明年八十四嘉靖四十二年十月直指御史具题入夏侯令女祠祀焉　　陈介龄妻朱氏按凤阳府志朱氏陈介龄妻年二十二夫亡抚遗腹子垢容敛迹以事孀姑守节四十年　　刘煜妻洪氏
按凤阳府志洪氏刘煜妻夫亡守节奉诏建坊　　吕全妻汪氏按凤阳府志汪氏吕全妻年二十夫亡守节抚孤历七十载终　　冯应卜妻齐氏
按凤阳府志齐氏冯应卜妻年十九夫亡守节历四十余年　　李绍武妻沈氏
按凤阳府志沈氏李绍武妻举人公大母嘉靖初有司以节上闻诏旌之事实无考　　袁霁妻刘氏
按凤阳府志刘氏袁霁妻年二十夫亡乏嗣奉姑甚敬家贫苦节三十余年　　袁应心妻耿氏
徐
氏附

按凤阳府志耿氏袁应心妻夫亡无子与妾徐氏共守节奉姑耿年七十余徐亦逾六十有司岁给布二匹稻五石优恤之　　陈仕廉妻谢氏
按凤阳府志谢氏陈仕廉妻夫亡自经姑惊救之责以不孝氏唯唯奉命后因葬夫无资忧痛成疾死　　陈楹妻杨氏按凤阳府志杨氏陈楹妻年二十九夫亡存孤守节有司旌之入旌善亭　　戚杰妻赵氏
按凤阳府志赵氏戚杰妻年二十八夫官考功没于京邸氏率黄口三孤间关二千里扶榇归葬夫在官廉洁无所遗氏典衣脱簪珥奉姑教子历节四十六年季子绅登进士赠宜人　　赵完璧妻张氏
按凤阳府志张氏赵完璧妻年二十二夫亡抚遗腹子成立守节五十年　　李绍善妾张氏
按凤阳府志张氏李绍善妾夫亡无子抚螟蛉女嫁之苦节终身　　许应第妻祖氏
按凤阳府志祖氏许应第妻年二十五夫亡守节终老　　施孔教妻朱氏
按凤阳府志朱氏施孔教妻夫病笃氏刲股代医及夫殒事翁抚子女守节六十年　　李氏女
按凤阳府志李氏女父官副使适富家郎多不检氏劝不悛因成衅夫亡年甚少不以宿怨改操　　赵之鼎妻戚氏
按凤阳府志戚氏赵之鼎妻夫亡氏年二十六孝事孀姑王氏抚幼子然成立　　李映阳妻刘氏
按凤阳府志刘氏适李映阳七载翁姑与夫相继殒氏哀怆经营育三孤子历数十年不变　　钱隆妻林氏　　　　钱芳妻乐氏
　　钱芝妻朱氏
按凤阳府志已上三妇俱夫亡守节建坊事实无考　　明洞妻芮氏按凤阳府志芮氏明洞妻年二十九洞死氏娠方两月与夫诀曰生男则守不则从死及弥月生男氏为夫肖遗像日抱子以见因名子朝望长授以书望亦克自励为诸生守节四十余年旌其门　　王鸣凤妻俞氏
按凤阳府志俞氏王鸣凤妻年二十四夫死逾七月生遗腹子因名遗守节教遗终始无二　　朱应高妻王氏
吕
氏附

按凤阳府志王氏朱应高妻适高二载夫死翁欲嫁之氏以襁褓弱息势不能死剪发拒之高弟应尚妻吕氏亦适尚三载而寡苦节如王　　解语妻张氏
按凤阳府志张氏解语妻适语三载夫亡无子守节终其身　　李邦文妻王氏
按凤阳府志王氏李邦文妻年十九夫亡抚孤守节历六十年终　　解麟妻赛氏
按凤阳府志赛氏解麟妻甫归即寡家贫守节终其身　　戴贡妻汪氏
按凤阳府志汪氏戴贡妻年二十夫亡孝姑抚子守节不二嘉靖中邑令表其门　　蒋劲妻田氏
按凤阳府志田氏蒋劲妻年二十夫亡养姑守子苦节四十余年　　莫景和妻邵氏
邹
氏附

按凤阳府志邵氏莫景和妻年二十夫亡守节抚一岁孤止及长娶邹氏止又夭复抚孤孙争能与邹共终老　　冯思仁母毛氏
按凤阳府志毛氏冯思仁母夫亡守志四十年学宫倾圮氏助田以葺之　　王巡妻朱氏
按凤阳府志朱氏王巡妻夫亡苦节四十余年抚子风仁成进士仁具疏陈情奉诏旌表　　冯霦妻周氏
按凤阳府志周氏冯霦妻年十九夫亡守节历五十余年奉旨旌表　　张应第妻王氏
按凤阳府志王氏张应第妻贡士问母进士斗祖母早寡守节三十年旌表　　王风行母马氏
按凤阳府志马氏王风行母夫亡风行止一岁氏守节抚孤备历艰苦四十余年　　孙日隆母周氏
按凤阳府志周氏诸生孙日隆母夫亡守节四十余年　　刘恩妻蔡氏
郭氏
王氏附

按凤阳府志蔡氏刘恩妻与恩弟意妻郭氏郭媳应干妻王氏娣姒姑妇同室孀居矢志若一　　卢应鸿妻周氏
按凤阳府志周氏卢应鸿妻年二十二夫亡守节历五十余年终　　高屐中妻杨氏
按凤阳府志杨氏高屐中妻翁高仰之知山西寿阳县氏年十八屐中客死既而翁姑皆没于任氏扶榇归治三丧守节五十余年　　颜如愚妻支氏
按凤阳府志支氏诸生颜如愚妻夫早亡氏锢一室薪水之外无所需历四十年不变　　汪渊妻李氏
按凤阳府志李氏汪渊妻夫早亡氏奉八旬姑抚两月儿守节终老　　杨官妻黄氏
按凤阳府志黄氏太学生杨官妻年二十五夫亡守节知州申请题奏建坊于南门黄氏旧日汲井时出气如桂花迨命下而香灭人咸异之　　傅汝贤妻彭氏
按凤阳府志彭氏傅汝贤妻夫亡氏年二十五矢志守节终其身　　蒋贤妻周氏
刘
氏附

按凤阳府志周氏诸生蒋贤妻年二十四夫亡遗子尧年甫三岁长授武平卫百户娶刘氏刘年二十六岁年没二孀共老　　周禹妻徐氏
按凤阳府志徐氏周禹妻禹早亡伯氏周宠逼嫁氏矢志苦守事翁姑历三十年翁姑没庐墓终身无笑容非樵汲不出户　　赵明殿妻高氏
按凤阳府志高氏赵明殿妻明殿被贼杀氏年十九抚嗣子终身　　侯氏女
按凤阳府志侯氏女许配徐文起未婚文死女年十五闻讣即欲自尽母止之女往吊恸哭柩旁斋卧三年有司旌之后遇荒乱两家俱破亡无人托居族侄侯位家苦守四十八年　　周之魁妻丘氏
按凤阳府志丘氏周之魁妻年二十八夫亡抚子守节四十余年　　郑栋妻田氏
李氏
王氏附

按凤阳府志田氏郑栋妻夫亡与妾李氏王氏三寡同心守节终老　　朱应高妻黄六姐
按凤阳府志黄六姐宠之女幼孤养于父之姊长适儒生朱应高生子大经甫三岁而高没矢志守节翁姑改许富室亲迎及门六姐入室梳妆随剪发髻以盘送出抱子哭于榻其事遂寝苦守大经成立娶妇生孙年四十七病卒　　冯时泰妻刘氏
按凤阳府志刘氏冯时泰妻年及笄适诸生冯时泰泰病亡子谦甫一岁能言氏年二十余矢志守节誓不他适舅姑每劝嫁则抱子走不为改易及谦稍长使就外傅训之读书补弟子员以贡授司训升南漳教谕历官汤溪王府教授氏随子之官年九十五卒　　黄永泰妻潘氏按凤阳府志潘氏黄永泰妻年二十三泰客亡氏纺绩苦守抚育二孤嘉靖中旌表建坊于府治前　　金钺妻钱氏按凤阳府志钱氏金钺妻年二十二生子良甫十月而夫亡守节五十余年事闻旌表　　陆卿妻杨氏
按凤阳府志杨氏卫千户陆卿妻年二十一卿亡守节三十余年御史题请旌表　　黄&#继室宋氏
按凤阳府志宋氏诸生黄&#继室归二年育一子又二年夫亡氏年二十有三遗孤令玠方晬氏日抱其孤哭于柩誓不苟活废饮食几浃旬毁形骨立&#族诸姑致其翁命曰汝之欲死以殉义也然夫亡矣止此一雏保孤以成夫志庸非义乎氏稍悟其姑既没唯翁在堂齿发日暮孤罔攸托乃从翁命家无长物遗书数函守以俟孤织自给苦节日励翁性严能曲致其孝养奉庶姑心愈下久益以怿训令玠治身居业奉母惟谨苦节四十年如一日嘉靖乙巳有诏旌表门闾　　田济妻李氏
按凤阳县志李氏田济妻少寡守一子景历四十余年贫无以自显老死而已　　钱琮妻李氏
按凤阳县志李氏钱琮妻夫蚤亡子方三岁家贫抚育成立苦节终身　　朱葵妻陈氏
按凤阳县志陈氏朱葵妻年二十余夫亡遗孤仅周岁苦节自励事翁姑六十余年寿终　　邵举妻周氏
按凤阳县志周氏邵举妻夫亡誓死不二苦节终身　　孙必妻某氏按凤阳县志某氏孙必妻夫早亡贫苦守节纺绩自给终其身　　周方妻任氏
按凤阳县志任氏周方妻夫早亡甘贫守节抚孤成立年七十七终　　张引止妻魏氏
按凤阳县志魏氏生员张引止妻少寡守节以疾终　　何冠妻袁氏按怀远县志袁氏何冠妻年三十三夫亡有子誓不再嫁以针工所积葬夫如礼守节三十一年矢志靡他卒年六十四　　许昂妻顾氏
按怀远县志顾氏许昂妻年十八归昂昂死子琇生甫半月苦节守之终身嘉靖四年有司以闻诏建坊壬辰二月邻失火将及节妇坊人争告县请救令曰且休果节无亏皇天必眷既而火燔旁舍而坊屹然不动次日令备仪同寮属诣氏家存问　　薛桐妻吴氏
按怀远县志吴氏薛桐妻桐死吴年二十八无子誓不再嫁事舅姑养生送死务尽其力育夫侄守诰就学家益贫守愈励有司给米帛旌其门　　沈泮妻许氏
按怀远县志许氏沈泮妻泮亡许年二十六号恸几绝欲与偕死所亲以抚孤劝方强食鬻衣饰葬夫临穴触棺流血仆地众妇扶归纺绩度日抚育遗孤梦鲤年五十二卒有司旌表其门　　裴居易妻朱氏
按五河县志朱氏安定里举人裴居易妻既笄适裴相夫力学善事舅姑正德间居易领乡荐两赴礼闱不第寻病亡舅姑亦没无嗣宗亲落落氏抚棺悲痛毁容闭户纺绩以资衣食屡经荒歉艰难备至贞操益坚年逾七十终　　李文茂妻沈氏
按五河县志沈氏都事沈经女少贞静适同邑李文茂诞二女而茂亡哀痛几绝或讽去曰有死而已敢怀二心杜门抚女绩自给内外斩斩女长为择配氏年七十有三卒　　包信妻王氏
按定远县志王氏诸生包信妻王振女信亡氏尚少艾或劝嫁曰父与夫皆儒者吾可失节乎以死自誓持节四十余年卒不可夺　　陈贵妻马氏
按定远县志马氏陈贵妻马升女也年十七适贵甫一月夫亡氏誓弗再嫁躬纺绩亲井臼以养其姑姑没哀恸几绝县令以闻旌其门　　张永爵妻王氏
按定远县志王氏诸生张永爵妻年十九夫亡矢志自励遗孤国儒甫七月氏茕茕孑立逾五十年备历辛苦抚儒成人终始一致嘉靖中县令以闻旌表　　蔡蕣妻汤氏按定远县志汤氏蔡蕣妻夫亡守节终身不移有司以闻旌表　　袁珵妻贾氏
</div>
    <div class="pagination">
<a href="闺媛典闺节部_page60.html">上一页</a><span>...</span><a href="闺媛典闺节部_page56.html">56</a><a href="闺媛典闺节部_page57.html">57</a><a href="闺媛典闺节部_page58.html">58</a><a href="闺媛典闺节部_page59.html">59</a><a href="闺媛典闺节部_page60.html">60</a><span class="current-page">61</span><a href="闺媛典闺节部_page62.html">62</a><a href="闺媛典闺节部_page63.html">63</a><a href="闺媛典闺节部_page64.html">64</a><a href="闺媛典闺节部_page65.html">65</a><a href="闺媛典闺节部_page66.html">66</a><span>...</span><a href="闺媛典闺节部_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
