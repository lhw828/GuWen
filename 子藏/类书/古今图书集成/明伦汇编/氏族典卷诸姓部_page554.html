<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 554 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 554 页/共 899 页</h1>
    <div class="content">　　魏应
按后汉书魏应传应字君伯任城人也少好学建武初诣博士受业后归为郡吏举明经除济阴王文学以疾免官永平初为博士再迁侍中十三年迁大鸿胪十八年拜光禄大夫建初四年拜五官中郎将出为上党太守征拜骑都尉卒于官　　魏谭
按尚友录谭琅邪人少时逃乱为饥寇所获等辈数十人皆束缚以次当烹贼见谭似谨厚独令主爨暮辄就缚贼有夷长公特哀念谭密解其缚语曰汝曹皆应就食急从此去对曰谭为诸君爨恒得遗余余人皆如草莱不如食我长公义之相晓赦遣并得俱免谭永平中为主家令　　魏霸
按后汉书魏霸传霸字乔卿济阴句阳人少丧亲兄弟同居州里慕其雍和建初中举孝廉八迁和帝时为巨鹿太守以简朴宽恕为政永元十六年征拜将作大匠延平元年为太常明年以病致仕为光禄大夫永初五年拜长乐卫尉以病乞身复为光禄大夫卒于官　　魏朗
按后汉书魏朗传朗字少英会稽上虞人少为县吏兄为乡人所杀朗报雠亡命从博士郄仲信学春秋图纬又诣太学受五经初辟司徒府再迁彭城令会九真贼起朗为九真都尉讨破群贼桓帝美其功征拜议郎顷之迁尚书出为河内太守政称三河表复征为尚书会被党议免归家后窦武等诛朗以党被急征自杀　　魏邵
按万姓统谱邵河东人太守史弼受诬当弃市邵与同郡人卖邸赂侯览得减死　　魏照
按尚友录照童子时求入事郭泰供给洒扫泰曰当精义讲书何来相近照曰经师易获人师难遭欲以素丝之质附近朱蓝于时泰名显士争归之载刺常盈车　　魏桓
按万姓统谱桓安阳人以清节数被征乡人劝之应聘桓曰夫干禄求进所以行志也今后宫百数其可损乎&#马千匹其可减乎左右权豪其可去乎皆对曰不可桓乃叹曰使桓生行死归于君何有哉遂隐身不出　　魏延
按蜀志魏延传延字文长义阳人以部曲随先主入蜀数有战功迁牙门将军先主为汉中王延领汉中太守先主践尊号进拜镇北将军建兴元年封都亭侯五年诸葛亮驻汉中更以延为督前部领丞相司马八年进封南郑侯延每随亮出辄欲请兵与亮异道亮不许延常叹恨十二年亮出北谷口延为前锋亮病因密与长史杨仪等作身殁之后退军节度亮卒仪等案亮成规诸营相次引军还延大怒纔仪未发率所领径先南归所过烧绝阁道延仪各相表叛逆延据南谷口遣兵逆击仪等仪等令何平在前御延延士众知曲在延莫为用命军皆散延独与其子数人逃亡奔汉中仪遣马岱追斩之　　晋
　　魏舒
按晋书魏舒传舒字阳元任城樊人察孝廉对策升第除渑池长迁浚仪令入为尚书郎累迁后将军锺毓长史转相国&#军封剧阳子迁宜阳荥阳二郡太守甚有声称征拜散骑常侍出为冀州刺史在州三年以简惠称入为侍中迁尚书太康初拜左仆射后拜司徒以灾异逊位帝不听而舒执意弥固乃诏以剧阳子就第太熙元年薨谥曰康子混字延广清惠有才行为太子舍人先舒卒以庶孙融嗣又早卒从孙晃嗣　　魏浚
按晋书魏浚传浚东郡东阿人也寓居关中有干用永嘉末与流人数百家东保河阴之硖石时京邑荒俭浚掠得谷麦献之怀帝帝以为扬威将军平阳太守以乱不之官及洛阳陷屯于洛北石梁坞抚养遗众渐修军器其附贼者皆先解喻不加侵暴于是远近感悦襁负至者甚众刘琨承制假浚河南尹刘曜忌浚得众率众军围之浚夜遁走为曜所得遂死之族子该领其众　　魏该
按晋书魏浚传浚族子该一名亥本侨居京兆阴盘河间王颙之伐赵王伦以该为将兵都尉及刘曜攻洛阳随浚赴难先领兵守金墉城故得无他曜引去余众依之荀藩以为武威将军使讨刘曜元帝承制加冠军将军河东太守讨平杜曾诏以为顺阳太守苏峻反率众救台峻未平该病笃还屯卒于道从子雄统其众　　魏咏之
按晋书魏咏之传咏之字长道任城人也家世贫素而躬耕为事好学不倦初为州主簿尝见桓元既出元鄙其精神不隽而遣之咏之早与刘裕游款及元篡位协赞义谋元败授建威将军豫州刺史义熙初进吴国内史寻转荆州刺史咏之初在布衣不以贫贱为耻及居显位亦不以富贵骄人论者称之寻卒于官谥曰桓弟顺之琅邪内史　　魏长齐
按尚友录长齐雅有体量而才学非所经初宦当出虞存嘲之曰与卿约法三章谈者死文笔者刑商略扺罪魏怡然而笑　　北魏
　　魏攀
按尚友录攀巨鹿人知人好古名盛一时闻高邑眭夸少有大度耽好书传高尚不仕寄情丘壑乃以女妻之情同朋好未尝备翁婿之礼夸亦作朋友论以答之辞义为人所称　　魏承祖
按魏书裴叔业传魏承祖广陵寒人也依随叔业为趋走左右壮健善事人叔业待之甚厚及出为州以为防合善抚士卒兼有将用自景明以后常为统军南北征伐累有战功历太原太守至光禄大夫萧衍遣将围义阳以承祖行抚军将军率师讨之大破贼众解义阳之围还复三关遂为名将终于并州刺史　　魏季景按尚友录季景下曲阳人父鸾以有容仪为奉车都尉季景博学有文才魏庄帝时为中书侍郎历官大司农卿及卒家无余财遗命薄葬所著有文笔二百余篇　　魏子建
按万姓统谱子建字敬忠下曲阳人释褐奉朝请累迁太尉从事中郎迁东益州刺史布以恩信远近清静斩获甚众威名赫然帝嘉之诏兼尚书为行台刺史　　魏惇
按万姓统谱惇字仲让容貌魁伟性通率魏孝庄帝永安末除安东将军光禄大夫尔朱仲远镇东郡以事捕惇遇出外执惇兄子引而去惇闻哭曰若害引宁无吾也乃见仲远叩头曰家事在惇引何知也乞以身罪仲远义而舍之　　北齐
　　魏兰根
按北齐书魏兰根传兰根巨鹿下曲阳人也父伯成魏中山太守兰根起家北海王国侍郎后为司空司徒二府记室参军转夏州平北府长史入为司徒掾出除本郡太守并有当官之能正光末尚书令李崇为本郡都督率众讨茹茹以兰根为长史军还除冠军将军孝昌初转岐州刺史从行台萧宝夤讨破宛州入拜光禄大夫孝昌末为河北行台高祖至深礼遇之中兴初加车骑大将军尚书右仆射及高祖将入洛阳遣兰根先至京师时废立未决令兰根观察魏后废帝兰根请于高祖立武帝废帝素有德业而为兰根等构毁深为时论所非天平初以开府仪同归于本乡二年卒谥文宣长子相如安东将军殷州别驾入为侍御史武定三年卒次子敬仲卒于章武太守　　魏恺
按北齐书魏兰根传兰根族弟恺魏末辟开府行参军天保中迁青州长史不就后除霍州刺史在职有治方为边民悦服大宁中卒于胶州刺史　　魏收
按北齐书魏收传收字伯起小字佛助巨鹿下曲阳人曾祖缉祖韶父子建字敬忠收以文华显除太学博士及尔朱荣于河阴滥害朝士收亦在围中以日晏获免李神&#重收才学奏授司徒记室&#军永安三年除北主客郎中武定二年除正常侍转秘书监又除定州大中正时齐将受禅杨愔奏收撰禅代诏册诸文天保元年除中书令封富平县子二年诏撰魏史四年除魏尹八年除太子少傅监国史复&#议律令十年除仪同三司转中书监皇建元年除右光禄大夫天统元年除左光禄大夫二年行齐州刺史寻为真除开府武平三年薨谥文贞收硕学大才然性褊不能达命体道见当途贵游每以言色相悦然提&#后辈以名行为先初河间邢子才及季景与收并以文章显世称大邢小魏收先养弟子仁表为嗣位至尚书膳部郎中隋开皇中卒于温县令　　魏宁
按北齐书魏宁传宁巨鹿人以善推禄命征为馆客武成亲试之皆中　　魏钊
按万姓统谱钊字显义下曲阳人博涉群书有当世才兼资文武北齐世祖南征召与语大悦曰我今此行是卿建功之日勉之加建忠将军子长贤博涉经史为著作郎　　魏彦卿
按北齐书魏兰根传兰根族子彦卿季景之子武平中兼通直散骑常侍　　北周
　　魏元
按周书魏元传元字僧智任城人也六世祖休仕晋为鲁郡守永嘉南迁遂居江左父承祖魏景明中自梁归魏家于新安元少慷慨有胆略普泰中除奉朝请永安初以功授征卤将军及魏孝武西迁东魏北徙元遂立义于关南太祖手书劳之除洛阳令封广宗县子十三年攻拔伏流城移镇伏流十四年授帅都督东平郡守转河南郡守魏恭帝二年拜车骑大将军仪同三司孝闵帝践祚进爵为伯保定四年进位骠骑大将军开府仪同三司天和二年进爵为侯除白超防主三年迁熊州刺史政存简惠百姓悦之四年转和州刺史伏流防主进爵为公卒　　魏益德
按周书萧&#传魏益德襄阳人也有才干胆勇过人数从军征讨以功累迁至郡守&#&#襄阳以益德为其府司马&#承制拜将军寻加大将军及&#称帝进位柱国封上黄县侯&#之二年卒谥忠壮　　隋
　　魏澹
按隋书魏淡传淡字彦深巨鹿下曲阳人祖鸾魏光州刺史父季景齐大司农卿淡好学善属文齐博陵王济闻其名引为记室及琅邪王俨为京畿大都督以淡为铠曹&#军转殿中侍御史除殿中郎中中书舍人修国史周武帝平齐授纳言中士及高祖受禅出为行台礼部侍郎寻为散骑常侍聘陈主使还除太子舍人迁著作郎仍为太子学士高祖以魏收所撰书褒贬失实诏淡别成魏史卒子信言颇知名淡弟彦元有文学历扬州总管府记室洧州司马有子满行　　魏德深
按隋书魏德深传德深本巨鹿人也祖冲仕周为建州刺史因家弘农父毗郁林令德深初为文帝挽郎后历冯翊书佐武阳司户书佐以能迁贵乡长为政清净不严而治转馆陶长贵乡父老诣阙请留德深有诏许之后与贼战殁于阵　　唐
　　魏征
按唐书魏征传征字元成魏州曲城人隋乱诡为道士后从李密来京师久之未知名自请安辑山东乃擢秘书丞驰驿至黎阳会窦建德陷黎阳获征建德败入关隐太子引为洗马秦王即位拜谏议大夫日益亲征亦展尽底蕴无所隐凡二百余奏无不剀切当帝心者由是拜尚书右丞俄检校侍中进左光禄大夫十七年薨谥曰文征四子叔玉叔琬叔璘叔瑜　　魏奉古按尚友录奉古初仕为雍州尉九日公宴有客草序五百言奉古曰此旧文也援笔倒疏之徐笑曰适览记之耳由是知名　　魏寻
按尚友录征幼子寻拜尚书右丞兼谏议大夫字叔瑜善草隶以笔意传其子华及甥薜稷世称善书者前有虞褚后有薛魏　　魏元同
按唐书魏元同传元同字和初定州鼓城人祖士廓仕齐为轻车将军元同进士擢第调长安令累官司列大夫坐与上官仪善流岭外上元初会赦还刘审礼表其材拜岐州长史再迁吏部侍郎永淳元年封巨鹿男进拜文昌左丞鸾台侍郎同凤阁鸾台三品迁地官尚书检校纳言先是狄仁杰督太原运米万斛将坐诛元同救免而河阳令周兴未知也数于朝堂听命元同曰明府可去矣毋久留兴以为沮己衔之至是诬元同言太后老矣当复皇嗣后不察赐死于家　　魏元忠
按唐书魏元忠传元忠宋州宋城人为太学生跌荡少检仪凤中吐蕃数盗边元忠上封事洛阳宫言命将用兵之要高宗善之授秘书省正字迁监察御史又迁殿中侍御史徐敬业举兵诏元忠监李孝逸军击平之还授司刑正为来俊臣所构将就刑敕免圣历二年为凤阁侍郎迁左肃政台御史大夫俄为陇右诸军大使张易之等谮元忠下制狱贬高要尉中宗复位召为卫尉卿同中书门下三品不阅旬迁兵部尚书进侍中拜中书令封齐国公神龙二年为尚书右仆射无所建明誉望大减会节愍太子诛武三思走阙下元忠子升遇于永安门太子胁使从战已而被杀宗楚客傅致元忠罪贬务川尉至涪陵卒开元六年谥曰贞　　魏谷倚
按万姓统谱谷倚太原主簿与晋阳尉富嘉谟吴少微友善皆以文辞著名时称北京三杰　　魏知古
按唐书魏知古传知古深州陆泽人方直有雅才擢进士第以著作郎修国史累迁卫尉少卿神龙初为吏部侍郎以母丧解服除为晋州刺史睿宗立拜黄门侍郎以左散骑常侍同中书门下三品先天元年为侍中明年封梁国公窦怀贞等诡谋乱国知古密发其奸是冬诏知东都吏部选事以称职闻由黄门监改紫微令与姚元崇不协除工部尚书罢政事开元三年卒谥曰忠　　魏恬
按唐书魏元同传元同子恬字安礼事亲以孝闻第进士为御史主簿开元中至颍王傅　　魏少游
按唐书魏少游传少游邢州巨鹿人以吏干称天宝末累迁朔方水陆转运副使封巨鹿县侯大历二年为江西观察使进刑部尚书改封赵国公六年卒　　魏万按尚友录万号王屋山人尝自嵩历兖游梁入吴计程数千里来访李白不遇因下江东寻诸名山观谢公石门后于广陵与白相见白称其美而爱文好石独往物表作诗以赠之万亦有答李篇见李诗集中并白诗自序　　魏
按唐书魏征传征五世孙字申之擢进士第文宗读贞观政要思征贤诏访其后杨汝士荐为右拾遗迁右补阙俄为起居舍人擢谏议大夫始之进李珏杨嗣复实推引之武宗立坐二人党出为汾州刺史俄贬信州长史宣宗嗣位拜吏部尚书卒　　魏扶
按唐书宰相世系表扶字相之相宣宗
　　辽
　　魏璘
按辽史魏璘传璘不知何郡人以卜名世太宗得于汴璘尝为太平王罨撒葛卜僭立事上闻之免死流乌古部一日节度使召璘适有献双鲤者戏曰君卜此鱼何时得食璘良久答曰公与仆不出今日有不测祸奚暇食鱼急命烹之未及食寇至俱遇害　　宋　　魏丕
按宋史魏丕传丕字齐物相州人颇涉学问周世宗镇澶渊辟司法&#军历顿丘冠氏元城三县令世宗即位改右班殿直迁供备库副使太祖即位改作坊副使雍熙四年为户部使端拱初迁度支使出为黄州刺史淳化初改汝州刺史历知凤州襄州召还授左武卫大将军迁左骁卫大将军咸平二年卒　　魏仁浦按宋史魏仁浦传仁浦字道济卫州汲人事周祖为羽林将军世宗即位授枢密副使拜检校太傅迁中书侍郎平章事集贤殿大学士恭帝嗣位加刑部尚书宋初进位右仆射开宝二年从征太原中途遇疾还至梁侯驿卒仁浦性宽厚淮南之役获贼兵数千人仁浦从容上言俾隶诸军军中无滥杀者景德四年其子咸信请谥曰宣懿子咸美咸熙咸信咸美以左司御率府率致仕咸熙以父任累迁至太仆少卿卒子昭庆驾部员外郎昭文西染院使昭素供奉官合门祗候　　魏羽
按宋史陈恕传魏羽者字垂天歙州婺源人少能属文上书李煜署弘文馆校书郎时建当涂县为雄远军以羽为判官宋师渡江羽以城降太祖擢为太子中舍金陵平入朝出知兴州太平兴国初知棣州改京兆府六年命知宋州又徙阆州丁外艰起复判大理寺历度支户部二判官两浙转运使迁兵部郎中淳化初选为秘书少监逾月迁左谏议大夫俄拜度支使出知滑州丁内艰起复加给事中徙潭州真宗即位迁工部侍郎连徙杭扬二州召权知开封府再为户部度支使咸平四年以疾解职拜礼部侍郎月余卒羽涉猎史传有吏干然颇伤烦急不达大体子瓘为殿中丞琰为太子中舍孙平仲天禧三年同进士出身　　魏震
按宋史魏震传震不知何许人祖浩赡国军榷盐制置使父钺蒲台令震初用祖荫当补廷职自以习词业不屑就姚恕尝与钺蒲台交代及为皇子教授太宗在藩邸恕尝称之因招置邸中即位补殿直改供奉官雍熙初拜崇仪副使出知保州会诸将北伐为幽州西北路钤辖移秦州钤辖端拱中召拜西上合门使俄知庐州徙澶州淳化二年进东上合门使知凤州坐事免至道初起为洛苑使知洪州二年知定代二州咸平元年卒子致恭殿中丞　　魏咸信
按宋史魏仁浦传仁浦子咸信字国宝建隆初授朝散大夫太子右坊通事舍人改供奉官选尚永庆公主授右卫将军驸马都尉逾年出领吉州刺史太平兴国初真拜本州防御使雍熙三年知澶州四年就拜彰德军节度真宗即位改定国军节度景德二年改武成军节度知曹州改知河阳大中祥符初从东封加检校太尉将祀汾阴命知澶州未几召还加同平章事俄判天雄军天禧初改陕州大都督府长史保章军节度有感风疾告归卒咸信颇知书善待士然性吝喜利时人耻之子昭易昭亮昭侃昭易西京作坊使知隰州昭侃改名昭&#为崇仪使　　魏廷式
按宋史魏廷式传廷式字君宪大名宋城人太平兴国五年中第释褐朗州法曹掾李惟清奏知桃源县迁将作监丞端拱初改著作佐郎屡迁至工部郎中真宗即位改刑部俄知审官院通进银台封驳司拜右谏议大夫知审刑院出知泾州咸平二年卒子舜卿为太祝禹卿同学究出身廷式所至以严明称刚果敢言为人主厚遇然性倾险喜中伤人士君子惮其口而鄙其行　　魏能
按宋史魏能传能郓人也少应募隶云骑军后选补日骑左射又隶殿前班七迁散员左班都知端拱二年加御前忠佐马军副都军头历殿前左班都虞候咸平三年拜黄州刺史召拜防御使出为宁边军路部署累迁加领康州团练使大中祥符八年卒录其子正为合门祗候靖为三班奉职　　魏昭亮
按宋史魏仁浦传仁浦子咸信咸信子昭亮字克明太宗召拜如京副使迁如京洛苑使授六宅使迁内藏库副使未几拜西上合门使进秩东上迁四方馆使天禧二年卒以弟昭侃为供备库使子余庆为内殿崇班昭亮居官务皦察多遣人侦伺僚辈时人恶之余庆改名成德为供备库副使　　魏野
按宋史魏野传野字仲先陕州陜人嗜吟&#不求闻达居州之东郊大中祥符初被荐遣陕令王希招之野上言麋鹿之性岂可瞻对殿墀诏州县长吏常加存抚五年复遣内侍存问天禧三年无疾而卒　　魏京按万姓统谱京高安人天禧进士博学能文乡里以魏夫子称之名其所居曰儒荣坊　　魏闲
按万姓统谱闲字云夫陜州人野之子少喜为诗学鼓琴不乐仕进遵父志皇佑二年仁宗祀明堂诏求遗逸草莱年耆德茂者知府直史馆李诏遘荐闲再世有高节上嘉之赐号清逸处士　　魏瓘
按宋史魏瓘传瓘字用之父羽奏补秘书省校书郎知开封府仓曹&#军持法精审明吏事以大理寺丞知衡山县通判寿州历知循随安州提点广南西路刑狱拜谏议大夫为陕西转运使徙河北以给事中知开封府政事严明吏民惮之内东门索命妇车得赂遗掖庭物付府验治狱未上内降释罪谏官吴奎言法当执奏而瓘不即奏行请以废法论降知越州侬智高寇广东西独广州城坚守不能下于是论筑城功迁工部侍郎集贤院学士复知广州徙澶州滑州请老以吏部侍郎致仕卒　　魏琰
按宋史魏瓘传瓘弟琰字子浩以父恩授秘书省正字为吏强敏累官司农卿知福州徙广州以疾告得知江宁府召判刑部致仕进卫尉卿卒　　魏汉津
按宋史魏汉津传汉津本蜀黥卒也自言师事唐仙人李良号李八百者授以鼎乐之法尝过三山龙门闻水声谓人曰其下必有玉即脱衣没水抱石而出果玉也皇佑中以善乐荐时朝廷方考钟律得召见请先铸九鼎次铸帝坐大钟及二十四气钟鼎成赐号冲显处士大晟之成徽宗御大庆殿受群臣朝贺加汉津虚和冲显宝应先生汉津晓阴阳数术多奇中死谥为嘉晟侯　　魏绍
按万姓统谱绍瓘子字承之以父任为将作监主簿尝知虞城县禁蒱博而盗止留守下其法岁大饥度请报不及事乃先发廪后以闻旁近赖之通判绛州行州事新庙学其师徒&#故沉浮俗间檄县谕正之讲试以时绍与其属过焉后以右朝散郎知嘉州自唐开元献荔子而近世乐用朱桑所产久益微不给求而刑者众嘉佑中有贤守哀之作二诗刻石以讽之绍将行贵要多求者摹其石诗以报为人孝友和审不受私谒着有吏能常有劳再登格而赏不及亦不自言绍圣初卒　　魏宏
按万姓统谱宏字损之景佑中第进士为岳州司理有囚闭口不食宏曰吾能立使之食乃引问曰塞若鼻能久不食乎囚惧承讯服罪人问其故曰彼必善服气塞鼻则气闭故惧后迁朝奉郎　　魏泰
按尚友录泰襄阳人善文章着临汉隐居集二十卷又着东轩笔录十五卷尝赋襄阳形胜识者伟之章惇欲官之竟不就　　魏矼
按宋史魏矼传矼字邦达和州历阳人唐丞相知古后也宣和二年上舍及第建炎四年召赴阙诏改宣教郎绍兴元年迁考功郎刘豫挟金人入寇宰相赵鼎决亲征之议矼请扈从因命督江上诸军军声大振请罢讲和饬厉诸将力图攻取迁秘书少监矼在职七阅月论事凡百二十余章寻乞补外除知建州寻召还除权吏部侍郎八年金使入境命矼充馆伴使丁父忧免丧除集英殿修撰知宣州不就改提举太平兴国宫自是奉祠凡四任丁内艰以卒　　魏孝友
按万姓统谱孝友字移可瓯宁人卓荦不羁弱冠入太学应诏论时政得失凡上十余疏莫不鲠切金人犯阙钦宗被留孝友作歌一篇情辞凄惋传播金营躬诣军前欲与粘罕辨伏地两日不得达令定远时群寇犯邑境孝友出兵与之战会邑僚先遁孝友以孤军弗能支遂死之赠朝奉郎官其一子　　魏伯阳
按尚友录伯阳吴人作&#同契五相类其说似解周易其实论作丹之意复作补塞遗脱一篇演经之奥多以寓言借事隐歞异文　　魏彦明
按宋史魏彦明传彦明开封人通判延安府建炎二年延安受围彦明与权府事刘选分地而守金人昼夜攻城阅十有三日城陷彦明坐子城楼上金人并其家执杀之　　魏行可
按宋史魏行可传行可建州建安人建炎三年以太学生应募假朝奉大夫使金金人知其布衣借官待之甚薄因留不遣行可尝贻书金人警以不戢自焚之祸绍兴六年卒十三年张邵来归言行可执节没于王事行可父通直郎伯能亦訴于朝赠秘阁修撰　　魏胜按宋史魏胜传胜字彦威淮阳军宿迁县人多智勇应募为弓箭手徙居山阳绍兴三十一年金人将南侵胜集义士三百北渡淮取海州遣人谕诸县皆定乃蠲租税释罪囚益募忠义以图恢复远近闻之响应旬日得兵数千金主亮举兵渡淮虑胜睨其后分军来攻胜击败之奏功授合门祗候差知海州转合门宣赞舍人差充山东路忠义军都统制仍知海州隆兴二年以议和撤海州戍命胜知楚州诏同刘宝刘敏措置盱眙军楚州一带胜专一措置清河口时和议尚未决金人乘懈侵边诈称欲运粮往泗州由清河口入淮胜知其谋欲御之都统制刘宝以方议和不许金骑轶境胜率诸军拒于淮阳矢尽救不至中矢堕马死事闻谥忠壮官其二子郊武功大夫昌承信郎　　魏懋
按万姓统谱懋字觉民瓯宁人第进士绍兴初调虔州雩都令时江西盗起虔诸邑多失守懋出己帑犒励军士誓与死守有巨寇谢樵者来攻是邑累日不能克乃遁去大将岳飞持兵过见井邑无残毁甚称赏之后范汝为寇乡邑有发掘懋之先墓者懋号恸曰此不共戴天仇也即弃官归比至寇已平懋缉得二凶枭之墓右上状自劾郡将义之释不问后知南昌县卒　　魏宪
按万姓统谱宪字令则吴江人与弟志俱进士有声太学累国子司业以学行见推遍历中外师儒之选兼太子舍人官至显谟阁学士　　魏时行
按万姓统谱时行乐平人以进士为善化丞乞治剧自效迁宰弋阳以张浚荐知滁州并有能声改京西漕言事忤时相谪官复起知吉州治行为最除户部郎中寻复进屯田十二策擢直敷文阁淮南运副　　魏杞按宋史魏杞传杞字南夫寿春人绍兴十二年登进士第知宣州泾县召对擢太府寺主簿进丞以考功员外郎迁宗正少卿汤思退建和议命杞为金通问使还迁给事中同知枢密院事进&#知政事右仆射上锐意恢复杞左右其论会郊祀冬雷用汉制灾异策免守左谏议大夫提举江州太平兴国宫六年授观文殿学士知平江府谏官王希吕论杞贪墨夺职后以端明殿学士奉祠告老复资政殿大学士淳熙十一年薨谥文节　　魏良臣
按尚友录良臣字道弼溧阳人高宗尝称其可属大事后累官&#知政事良臣每议及天下事奋髯抵掌以为己任　　魏掞之
按宋史魏掞之传掞之字子实建州建阳人初字元履自幼有大志师胡宪与朱熹游两以乡举试礼部不第干道中诏举遗逸部刺史与帅守共表其行谊特诏召之掞之力辞宰相陈俊卿招之甚力乃以布衣入见极陈当时之务赐同进士出身守太学录请废王安石父子从祀追爵程颢程颐列于祀典不报遂丐去会福州副总管曾觌秩满还在道掞之累疏以谏移疾杜门遗书陈俊卿责其不能救止语甚切遂以迎亲请归行数日罢为台州教授卒年五十八　　魏几按万姓统谱几字天随福清人师事林光朝潜德不耀其昆仲有雪堂天游亦名士也　　魏了翁
按宋史魏了翁传了翁字华父&#州蒲江人少英悟乡里称为神童庆元五年登进士第授佥书剑南西川节度判官厅公事尽心职业嘉定二年召为国子正明年改武学博士开禧元年召试学士院改秘书省正字迁校书郎以亲老乞补外乃知嘉定府丁生父忧解官心丧筑室白鹤山下开门授徒士争负笈从之由是蜀人尽知义理之学差知汉州会境内桥坏民有压死者部使者以闻诏降一秩主管武夷山冲佑观未数月复原官知眉州嘉定四年擢潼川路提点刑狱公事迁转运判官戢吏奸询民瘼举刺不避权右风采肃然十年迁直秘阁知泸州丁母忧免丧差知潼川府约己裕民厥绩大着十五年被召入对进兵部郎中改司封郎中十六年迁太常少卿十七年迁秘书监寻以起居舍人极言事变宁宗崩理宗即位时事忽异了翁积忧成疾三疏求闲不得请迁起居郎以集英殿修撰知常德府朱端常劾了翁欺世盗名朋邪谤国诏降三官靖州居住绍定四年复职五年知泸州召还权礼部尚书还朝六阅月前后二十余奏皆当时急务而忌者相与合谋排摈遂谓了翁知兵体国乃以端明殿学士同佥书枢密院事督视京湖军马会江淮督府曾从龙以忧畏卒并以江淮付了翁改知绍兴府浙东安抚使嘉熙元年改知福州福建安抚使累章乞骸骨诏不允疾革复上疏门人问疾者犹衣冠相与酬答口授遗奏少焉拱手而逝谥文靖　　魏文翁
按万姓统谱文翁了翁弟举进士为眉山尉后知叙州尝读礼将为善思贻父母令名必果日讽咏不能释自号果斋　　魏公寿
按万姓统谱公寿字元龄瓯宁人行可嫡孙初尉龙游时大将刘宝屯三衢所需无不给刘甚喜之太守张嵲驭下如束湿每见公寿为降辞色自以刑法荐再调莆阳法掾直阁林孝泽家居省宾客独见公寿必延语竟日执政黄祖胜闻其贤招以书欲论荐之公寿曰招某来而荐之非知我者竟不往后为韶州推官帅臣复以才智练达荐　　魏必昌
按万姓统谱必昌字世复晋江人授福州怀安尉三山户通法律知诗书必昌年少尢如老苍豪家讼田数年不能决折以礼法两争遂息移兴化录事持廉壁立无敢干以私狱讼一清有新贵人挟中官气势罗职仇吏于狱嘱必昌毙之且胁以危语必昌竟不为动吏得免刘克庄以诗赠之曰守法仁人勇防身处女严人以为实录　　魏克愚
按万姓统谱克愚宝佑中知徽州克愚以了翁之子为政知先务辟贡闱作桥梁政恬事熙民安其化　　魏新之按尚友录新之字德夫桐庐人咸淳辛未进士授庆元府教授考试永嘉竣事同列即治装行新之问故皆曰士被黜者将生哗不如避之新之笑而独留果有一士问状辞色甚厉新之曰尔文固嘉如犯不可何某行某字正系庙讳吾以笔圈之命左右取示之十惭沮引退在官以濂洛关闽正学为己任推明中庸性道教奥旨反复殆尽德佑丙子元兵入临安府游军至鄞时学设两教授号东西厅教授王榉愤甚曰吾侪死生决于今日矣新之从容答曰非止今日有生之初±定不若听之颜色不少变
　尉姓部汇考
北齐书
　　尉景传
尉景字士真善无人也秦汉置尉候官其先有居此职者因以氏焉郑樵通志
　　去声
尉氏郑大夫尉翩之后又音&#

================================================　喻姓部汇考
郑樵通志
　　去声
喻氏又音树望出南昌姓苑云南昌有喻氏东晋有喻归撰西河记三卷又有谕氏今喻氏多作谕氏　谕姓部汇考
凌迪知万姓统谱
　　谕姓
谕见姓苑望出南昌

　胃姓部列传
　　明
　　胃宗
按广东通志宗海阳县人成化七年乡举
　　胃鼎
按广东通志鼎海阳县人成化七年乡举任学正　&#姓毅姓畏姓卉姓部汇考
凌迪知万姓统谱
　　&#姓
</div>
    <div class="pagination">
<a href="氏族典卷诸姓部_page553.html">上一页</a><span>...</span><a href="氏族典卷诸姓部_page549.html">549</a><a href="氏族典卷诸姓部_page550.html">550</a><a href="氏族典卷诸姓部_page551.html">551</a><a href="氏族典卷诸姓部_page552.html">552</a><a href="氏族典卷诸姓部_page553.html">553</a><span class="current-page">554</span><a href="氏族典卷诸姓部_page555.html">555</a><a href="氏族典卷诸姓部_page556.html">556</a><a href="氏族典卷诸姓部_page557.html">557</a><a href="氏族典卷诸姓部_page558.html">558</a><a href="氏族典卷诸姓部_page559.html">559</a><span>...</span><a href="氏族典卷诸姓部_page555.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
