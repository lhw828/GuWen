<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 29 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 29 页/共 268 页</h1>
    <div class="content">按山西通志史氏周麟妻太守史素女少有淑德夫亡躬纺绩事翁姑抚幼子久而益坚诏旌表　　宋福善妻史氏
按山西通志史氏宋福善妻夫亡氏年十九抚遗腹子郁苦守五十年始终如一　　宋镛妻卫氏
按山西通志卫氏生员宋镛妻夫亡氏年少其家逼令改适讼于官得全其节有司奏闻建坊旌表　　任明妻樊氏按山西通志樊氏任明妻夫亡无子事翁姑孝敬翁亡与姑同起居姑病侍汤药必亲夫侄迪幼失母继母逐出氏抚如己子及长为婚娶迪亦事氏如母弘治末大疫叔峻及娣俱病氏馈送汤药竟赖以存活合族俱染疫独氏无恙年九十三卒　　李安妻廖氏
按山西通志廖氏李安妻年二十七夫亡抚遗腹子邦益孀居六十年　　李绍妻张氏
按山西通志张氏李绍妻夫亡氏年二十岁矢志守节亲戚以家贫劝改图不听淡薄自甘纺绩为业弘治间旌表　　普曜妻张氏
按山西通志张氏普曜妻年二十三夫亡孀居四十余年躬勤纺绩抚遗孤曰孝成立官通判弘治间奏闻旌表　　王臣妻何氏
按山西通志何氏生员王臣妻年二十四而寡子宗甫周岁氏辛苦纺绩事姑极敬顺姑没殡葬如礼教宗读书不以姑息为爱侄宏早孤抚如己子事闻旌表宗举进士官工部郎中　　张伯达继妻刘氏
按山西通志刘氏知县张伯达继妻弘治甲子伯达没于官氏年二十七子鹤鹏俱幼扶柩归葬甘贫苦守抚孤成立鹤中乡榜养亲终身　　宿昭妻黄氏
按山西通志黄氏监生宿昭妻年二十余夫亡即欲自缢姻戚力解止之遂苦节抚三岁子政成立事翁姑以孝翁姑没殡葬尽礼弘治间旌表其门　　郝能女
按榆次县志郝能女许嫁同里郑铨未合&#而铨没女闻讣告父母往奔丧遂留事铨父母以处子终身弘治九年旌表　　贾浚妻刘氏
按榆次县志刘氏贾浚妻夫亡氏年二十五家贫无子止二女值岁荒典鬻簪珥以自存苦节五十五年　　岳昙继妻武氏按寿阳县志武氏榆次人父立母巩氏氏生而柔懿庄静言动一遵矩度父母特钟爱之时有处士岳昙者丧偶闻其贤往聘焉遂归之入门克谨妇道处宗族待妯娌下至臧获恩义罔不周洽佐夫起家赀产甲一邑每恨舅姑背弃之早凡岁时祭祀必躬必亲尽哀而后已正统庚申岁大祲民无生意处士入谋于室氏曰吾闻多财贵好施否则守钱奴耳矧今明诏涣颁容可后耶处士遂欣然出粟二千石输官民赖全活者甚多事闻朝廷赐&#奖谕劳以羊酒蠲徭役立石旌为义民乡人荣之甲子处士没氏毁形哀恸绝而复苏殆无意于人世于时子崇甫七龄人皆指而劝曰岳氏一脉在此孤耳可轻生耶氏韪其言敛棺葬祭悉如礼遣崇入邑庠攻举子业常夜治丝枲坐其傍诲之曰尔若砥砺志行能亢厥宗则尔父即不死我死亦无憾崇泣受命领成化乙酉乡荐氏缟衣素食始终不渝有司上其事弘治初诏旌其门　　安惟龄妻贾氏按临汾县志贾氏安惟龄妻年二十七夫亡哀毁几绝家贫以纺绩养翁姑抚幼子足迹不及外户弘治三年旌表　　张伦妻刘氏
按临汾县志刘氏张伦妻成化二年年二十九夫亡誓志苦守纺绩以养翁姑姑病求神愿以身代弘治三年奏闻旌表　　樊志绅妻苗氏
按临汾县志苗氏樊志绅妻年十九而寡子甫一岁甘贫苦守事姑抚子亲戚劝之嫁即大怒斥之不敢复言年七十御史表其门　　郭用先妻商氏
按洪洞县志商氏郭用先妻年十九夫亡抚遗腹子旸成立凡历艰苦六十余年弘治间旌表　　韩通妻宋氏
按洪洞县志宋氏韩通妻年十七归通逾二年通病握氏手诀曰我死汝必嫁宋泣曰是何言也及没勤女红自守终身缟素至老不出闺门年八十三卒弘治间旌表　　董仪妻钱氏
按朔州志钱氏千户董仪妻年二十夫亡子方数岁氏哀痛不欲生向夜自缢姑觉救免翁姑相继没竭力营葬抚孤成立苦节三十五年卒弘治间旌表　　刘胜妻王氏按朔州志王氏总旗刘胜妻夫从征没于阳和后口氏年二十五二子鉴钺皆幼姑亦衰老氏闻讣触檐柱死而复苏守节四十八年抚鉴钺并夫侄威俱成立弘治五年诏旌表　　王道大妻李氏
按陕西通志李氏王道大妻延安府谷人早孀苦节年八十二岁卒有司旌表　　靳希颜妻韩氏
按陕西通志韩氏举人靳希颜妻延安保安人年二十夫亡抚二遗孤苦节终老卒年七十有五　　张千妻赵氏
按陜西通志赵氏张千妻延安宜川人夫亡氏年二十无子兄逼之嫁至死不从苦节六十二年旌表　　刘矫妻郝氏按陕西通志郝氏刘矫妻延安清涧人郡丞郝序女通子史善楷书夫亡氏年二十七无子亲戚劝改节氏不从以死自誓守节四十六年　　李淮妻王氏
按陕西通志王氏生员李淮妻延安清涧人夫以赴试没于旅舍氏年二十二遗孤方五岁奇穷奸人欲谋娶之氏啮臂流血誓死不二值岁大饥所守益励年五十七终　　白彦庆妻刘氏
刘氏梁
氏刘氏附

按陕西通志刘氏延安清涧人白彦庆妻夫客亡京氏年二十三闻讣亲往负骸骨归及葬投隧道以殉诸姑力出之遂矢志抚孤似科成立娶亦刘氏科复早丧妇年二十七与妾梁氏相守终身似科子美章仍娶于刘章亡其妻年二十五投崖几死以救苏事两姑抚幼子历五十余年县令以世节旌表　　张彦昂妻孙氏按陕西通志孙氏张彦昂妻延安清涧人年十八夫亡越三月生子矢志守节至亲罕见其面家甚贫忍饥以训其子年五十九终　　梁恭妻曹氏
按陕西通志曹氏梁恭妻延安宜川人年二十四夫亡抚二子成人历五十年如一日　　郭锐继妻刘氏
按陕西通志刘氏郭锐继妻延安宜川人夫亡氏年二十四所生子亦死有一孙前妻子出氏抚育成立年八十一终　　宋棨妻张氏
按陕西通志张氏宋棨妻巩昌伏羌人夫亡氏年二十九守节终身弘治中旌表　　谢子显妻张氏
按陕西通志张氏谢子显妻巩昌伏羌人年二十七夫亡守节终身弘治中旌表　　黄柏妻冯氏
按陕西通志冯氏巩昌伏羌人黄柏妻少寡守节育侄如子历艰苦六十年以寿终　　王玙妻石氏
按陕西通志石氏王玙妻巩昌秦州人夫早亡誓不二适事翁姑终教育幼子成人有司旌表　　尹政妻禄氏
按陕西通志禄氏尹政妻巩昌秦州人夫亡氏年二十五子方二岁孀居苦节至老不渝弘治中旌表　　王政妻张氏按陕西通志张氏百户王政妻巩昌文县人适政一年政以事没于秦州氏欲求自尽家人严守不得遂归依母家誓不再适年八十六终　　赵永妻孙氏
按陕西通志孙氏赵永妻巩昌礼县人永亡氏年二十断发誓志抚一岁遗孤成立以寿终　　曹锺妻刘氏
按陜西通志刘氏庆阳安化人刘岑女年十六归曹锺甫六岁夫亡氏事翁姑抚幼子确守终身弘治间旌表　　王信妻沈氏
按陕西通志沈氏王信妻庆阳安化人善庆女适信甫四岁夫亡二子尚襁褓沈年二十守二子成立苦节六十五年旌表　　黄启妻陈氏
按陕西通志陈氏指挥黄启妻庆阳宁州人陈通女年二十四启亡子泽尚幼家贫无以自存或劝改适不从苦守泽成立官环庆守备泽死复抚幼孙正亦历官都指挥孀居五十余年弘治间旌表　　梁茂妻史氏
按陕西通志史氏举人梁茂妻凤翔府凤翔人年二十五夫亡孀居终老弘治中旌其门　　梁伦妻谢氏
按陕西通志谢氏凤翔府凤翔人梁伦妻夫亡氏啮指自誓与史氏同志守节弘治中旌表　　魏崇儒妻许氏
按陕西通志许氏魏崇儒妻咸阳人夫亡氏年十九守节终身　　王澄妻岳氏
按陕西通志岳氏西安商州人户部主事王澄妻少敏慧通孝经列女传及唐宋诸诗年十七归澄二十澄亡守节五十余年虽至亲罕见其面弘治间旌表　　蔚妇薛氏按陕西通志薛氏西安朝邑蔚家妇封太淑人夫亡守节弘治中旌表　　石恺妻蔡氏
按陕西通志蔡氏西安澄城人石恺妻夫亡氏年十九事祖父母及孀姑极尽诚孝苦节终身弘治中旌表　　李琳妻尚氏
按陕西通志尚氏李琳妻西安蒲城人年二十四夫亡抚遗孤成立为诸生弘治中旌表　　任弘妻李氏
按陕西通志李氏生员任弘妻西安邠州人夫亡守节终身弘治中旌表　　吴重贤妻马氏
按陕西通志马氏生员吴重贤妻西安三水人夫亡氏年二十守节终身弘治中旌表　　李原妻赵氏
按陕西通志赵氏李原妻汉中南郑人年二十二夫亡子幼族人逼再嫁氏以死誓躬耕织抚孤成人历六十余年卒　　汤铭妻刘氏
按陕西通志刘氏汤铭妻汉中城固人年十九夫亡姑逼再适不从抚遗孤成立孀居六十余年　　吴四妻陈氏
按陕西通志陈氏吴四妻汉中洋县人夫死于战氏哀恸自伤足不出户三十年弘治中旌表　　焦母符氏
按陕西通志符氏汉中西乡人焦馨远继母年二十二夫亡守节抚孤为诸生至死不变　　郑国纲妻曹氏
按陕西通志曹氏郑国纲妻汉中兴安人夫亡氏年二十三矢志坚贞抚孤成立　　孟学颜妻骆氏
按陕西通志骆氏孟学颜妻汉中汉阴人年二十七夫亡艰苦守节矢志无二有司旌之　　任宗伊妻高氏
按陕西通志高氏生员任宗伊妻汉中汉阴人夫亡守节和熊教子有司表其门　　茹上珍妻尹氏
按陕西通志尹氏贡生茹上珍妻汉中汉阴人夫亡苦节抚孤有司旌表　　陈光耀妻蔡氏
按陕西通志蔡氏陈光耀妻汉中汉阴人少寡守节终身有司旌表　　吴着妻董氏
按陕西通志董氏吴着妻延安肤施人夫早亡无子守志不渝弘治中旌表　　苗实妻郝氏
按陕西通志郝氏苗实妻延安清涧人太守郝安女夫亡氏年二十子尚襁褓伯氏欲强之嫁氏断发毁面以死自誓年八十一终　　张凤妻郝氏
按陕西通志郝氏生员张凤妻延安清涧人夫亡氏年十八矢志守节抚子读书举于乡弘治中旌表　　马义妻刘氏按陕西通志刘氏延安绥德人马义妻夫亡守节奉旨建坊　　艾某妻高氏
按陕西通志高氏艾某妻延安米脂人夫亡氏年十六有遗腹以死自誓其父以存嗣劝之氏泣诺寻果生子抚之成人苦节终老　　党汉妻王氏
按陕西通志王氏延安中部人党汉妻年未三十夫死守节四十余年　　赵妻董氏
按陕西通志董氏赵润妻西安咸阳人夫亡守节弘治中旌表　　张英妻杜氏
按陕西通志杜氏西安咸阳人生员张英妻年二十六夫亡守节六十年弘治中旌表　　谷赈妻王氏
按陕西通志王氏西安咸阳人巴县令谷赈妻夫亡守节年八十二终弘治中旌表　　王纲妻张氏
按陜西通志张氏王纲妻延安清涧人夫亡氏年二十二矢志守节教子继志读书成化癸卯举于乡弘治中有司以闻诏旌表　　张杰妻宋氏
按耀州志宋氏张杰妻年二十五杰死守节终身弘治初县令以闻旌表　　李达妻高氏
按兰州志高氏庠生李达妻达入成均肄业寻归省而没遗孤芝甫四岁家贫无衣食氏执节愈劲或通媒诱之高斥曰遗孤失育将覆李氏宗祀卒以礼自防教芝成立补郡庠生　　李章妻徐氏
按兰州志徐氏李章妻章亡氏少寡四子俱幼徐备尝艰苦竭力以育诸孤屡为权贵求聘闭门拒之坚守终身教子俱克成立　　黄珍妻杨氏
按兰州志杨氏幼许字本卫黄珍未合&#珍客游江南不归女父母相继没贫甚躬勤纺绩以自给平居不出中门不闻言笑乡人服其志不敢求娶历三十余年珍始归以礼迎娶甫二载以病亡　　高英妻树氏
按兰州志树氏高英妻归高七年英病亡氏年二十七遗孤源方四岁氏纺绩自守舅姑以贫故欲夺其志氏度不能争自白于州司誓死苦守越五十年寿七十有七而终　　金志妻刘氏
按兰州志刘氏州学生金志妻夫亡氏年二十六姻戚悯其无子劝再嫁不从舅姑老生事死葬竭其力贫无所依归母家四十年卒　　滕伦妻宋氏
按兰州志宋氏滕伦妻伦病亡氏年二十四遗孤连甫七岁家贫如洗纺绩遣连就学克底于成弘治间有司请旌表年八十一卒　　蔡瑄踰妻滕氏
冒
氏附

按兰州志滕氏蔡瑄逾妻归五月夫行贾客亡滕悲痛求死不得孀居抚遗腹子谅成立娶冒氏生孙兰谅亦夭冒守节如姑　　苏源妻石氏
按兰州志石氏贡士苏源妻源入成均没于京无子四女俱幼石纺绩养女及嫁三女相继俱亡季女适沈训者迎养终身虽年老独居一小楼如处子然寿七十四卒　　龚思贤妻李氏
按四川总志李氏南部李延昌孙女龚思贤妻贤亡无兄弟李独力事姑三十余年抚庶出子拮据劳苦以给徭役未尝逋欠县令欲上其事力辞而止年八十余卒　　王贤妻李氏
按四川总志李氏巴州人王贤妻夫亡氏年二十一守节事姑富民欲求娶之姑亦强焉氏誓死不从寿七十余弘治初奏闻旌表　　吴旻妻姚妙清
按四川总志姚妙清年十八适千户吴旻生子甫三月旻亡孀居四十余年教子成立弘治间旌表　　李干道妻李氏按四川总志李氏营山人李干道妻干道事亲以孝闻早亡李守节六十余年教子以义方年九十余有司表其节　　陈文才妻金淑贞
按四川总志金淑贞年十八适广元陈文才未逾年夫亡淑贞哀毁誓无他志弘治中旌表年八十六终　　朱之彦妻刘氏按武昌府志刘氏通山生员朱之彦妻年十八夫亡誓死守节端谨寡言笑步履不出中庭都御史以状闻诏旌表　　徐广妻舒氏
按武昌府志舒氏江夏坊市里人徐广妻弘治间广客东吴溺于江父母怜其贫欲嫁之氏年二十四誓不他适抚二子一女纺绩治生历三十八年终　　黄笙妻詹氏　　　　皮克昌妻黄氏　　卢时化妻陆氏　　　王祉妻杨氏
　　周雪盘妻杨氏
按武昌府志以上五妇俱夫亡守节终身
　　阮兴妻金氏
按武昌府志金氏通山阮兴妻夫亡年十九抚遗腹子守节继姑夺志不从遂老　　胡镇妻陈氏
按汉阳府志陈氏汉阳胡镇妻年十九丧夫遗腹生子端甘贫守节抚端承袭世职弘治间病亡年八十有一　　戴惠妻唐氏
苏
氏附

按汉阳府志唐氏汉阳戴惠妻唐思苟女归戴一载生子伯宣甫数日而夫亡氏年二十五持志勿二伯宣既成立为娶沱河苏氏生女季纤甫晬而伯宣又丧姑妇相依矢志靡慝唐没于弘治壬戌年八十有一苏后唐一纪而卒　　杨九姑
按黄州府志杨九姑广济人永乐时许聘童子某未嫁而童子死九姑誓死不嫁父母拂其志键户刺一目以示弘治间年九十六终　　赵伦妻魏氏
按襄阳府志魏氏谷城赵伦妻夫亡子幼杜门守节历六十年年八十四卒弘治间事闻诏给赐粟帛　　季軏妻覃氏按襄阳府志覃氏谷城季軏妻夫亡子幼孀居五十七年贫苦无怨年九十四卒弘治间事闻诏给赐粟帛　　宋显荣妻陈氏
按襄阳府志陈氏谷城宋显荣妻夫亡子幼孀居六十年出入不妄年九十一终弘治间事闻诏给赐粟帛　　吕佐周妻苏氏
按襄阳府志苏氏光化生员吕佐周妻生二子论训夫亡氏年二十九家甚贫苦节教子读书补诸生论病死其妻苏氏与姑同守辛苦备尝终无异志有司表其门　　王伯真妻陈氏
按襄阳府志陈氏谷城王伯真妻夫没无子孀居六十三年年九十三终弘治间事闻诏给赐粟帛　　王雷妻张氏按襄阳府志张氏谷城王雷妻夫早亡子幼孀居五十年苦节彰着年八十一终弘治间事闻诏给赐粟帛　　郑琼妻宁氏
按襄阳府志宁氏谷城郑琼妻夫早亡无子宁年十七舅氏欲夺其志不从永谢膏沐勤纺绩以养姑姑没哀毁逾礼尽力以葬之孀居六十五年足不逾阈有司表其门　　李致祥妻孔氏
按襄阳府志孔氏光化李致祥妻生子方三岁夫亡氏年二十二以节自励训子成立年七十三卒乡里重之　　孔世熙妻陈氏
按襄阳府志陈氏光化生员孔世熙妻适熙二年生子永清方在抱而熙病革谓陈曰吾不起矣汝善择所配吾不汝恨陈大戚剪发系世熙臂曰以此发为地下相见之证世熙没家贫既免丧父兄欲嫁之陈誓不至父兄家勤纺绩以具翁姑之养永清稍长择师教之及翁没事继姑王氏以孝闻邑令上其事奏闻旌表　　姚经妻卢氏
按襄阳府志卢氏姚经妻夫亡勤女事自给育子成人年七十卒有司旌表　　高论妻周氏
按安陆府志周氏沔阳高论妻论亡抚遗腹子盺守节终身　　戴某妻彭氏
按安陆府志彭氏荆门州生员戴某妻夫亡子幼苦节四十年课子若孙备极艰苦有司请建坊旌之　　贺学诗妻刘氏按安陆府志刘氏荆门州生员贺学诗妻夫博学嗜酒以三十五岁没刘年少夫六岁恸绝几死曰吾翁八十而鳏两子尚幼吾死翁与子俱死矣乃强起守节力贫教子良璧良玉皆为诸生后避贼卒于天供山之岩年七十有一　　贺伯寅妻李氏
按安陆府志李氏荆门州贺伯寅妻年二十七夫亡抚一岁遗孤守节终老　　饶宾门妻贺氏
按安陆府志贺氏饶宾门妻年二十六夫亡遗孤二岁守节终身　　聂臣妻曹氏
</div>
    <div class="pagination">
<a href="闺媛典闺节部_page28.html">上一页</a><span>...</span><a href="闺媛典闺节部_page24.html">24</a><a href="闺媛典闺节部_page25.html">25</a><a href="闺媛典闺节部_page26.html">26</a><a href="闺媛典闺节部_page27.html">27</a><a href="闺媛典闺节部_page28.html">28</a><span class="current-page">29</span><a href="闺媛典闺节部_page30.html">30</a><a href="闺媛典闺节部_page31.html">31</a><a href="闺媛典闺节部_page32.html">32</a><a href="闺媛典闺节部_page33.html">33</a><a href="闺媛典闺节部_page34.html">34</a><span>...</span><a href="闺媛典闺节部_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
