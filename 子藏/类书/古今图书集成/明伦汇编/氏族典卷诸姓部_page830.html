<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 830 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 830 页/共 899 页</h1>
    <div class="content">按南康县志识建炎元年任左朝奉郎
　　欧阳凯士
按建阳县志觊士字彦成博综经史善属文建炎中一举不第属兵兴上书论当世得失时相以为狂躁编管洪州久之得还徜徉玩世预知属纩之日有无旁集行世　　欧阳直卿
按万姓统谱直卿字温叟仙游人以张浚特荐为惠州军事推官历知海阳县直卿素有才能所至号为易治转判饶州归　　欧阳言
按万姓统谱言营道人建炎中登甲科性廉退初任迂江令尝获冒爵人陈椿以赏合改秩固辞不受后宰剧邑愈有声称寻倅宾阳迁员外郎致仕故庐萧然仅庇风雨　　欧阳三英
按万姓统谱三英南雄人绍兴进士琼州知府　　欧阳泽按万姓统谱泽少贫为郡吏因弟程入仕籍乃罢役发愤读书登进士至节度推官　　欧阳佑
按连州志佑字力忠父震元丰五年进士官至朝请郎知兴庆府佑不受父世泽后登绍兴二年第即引疾归以吟咏自适尤工书翰旧广州清海军额系佑所书　　欧阳希文
按宋史列女传廖氏临江军贡士欧阳希文之妻也绍兴三年春盗过临江希文与妻共挟其母走山中为贼所追廖以身蔽姑使希文负之逃贼执廖断其耳与臂即死　　欧阳懋
按苏州府志懋绍兴九年正月以右中奉大夫充徽猷阁待制提举江州太平观　　欧阳椿
按万姓统谱椿字永年分宜人绍兴中进士瑞金县簿稍迁至道州判官改临江军转儒林郎永州教授进通直郎未老以奉议郎致仕潇洒林泉号宜林老人有自备集行于世　　欧阳斗南
按万姓统谱斗南安福人性质直尚风节时秦桧专政斗南上书言国事伏阙下三日不纳斗南退宿旅舍束草为人以书置手中设祭其前钥门而去后为舍人所首桧大怒移文索不可得　　欧阳彝
按万姓统谱彝字元鼎庐陵人与兄弇奕弁俱有文采时称四杰而彝尤俊敏胡忠简公措置海道彝画御戎要策忠简公奇之其所著愤世疾邪书尤为人所传诵　　欧阳景
按万姓统谱景与僧交金銮僧求书与玉峰长老荐老书曰金銮求与玉峰书金玉相乘价倍殊到底不关藤蔓事胡芦自去缠胡芦　　欧阳献可
按万姓统谱献可字晋叔连州人幼领乡荐俄厌科举程度之文即弃去乃学为古文尝作所居见山台记张魏公称颂不已为名其读书处曰致一堂作记而亲书之　　欧阳旻
按万姓统谱旻字彦昭隆兴初任县簿儒雅朴素莅政公勤尝着尽心录以承务郎致仕时相有与为深契者欲留之不可遗以书云精神尚壮年亦未至遽还官政古今所难执事独易为之高风凛然足律贪激懦其卒也胡忠简公诠志其墓　　欧阳彬
按万姓统谱彬庐陵人官至检校右散骑常侍兼御史大夫以儒知名时名其所居之乡曰儒林子堰以文学称　　欧阳光祖
按万姓统谱光祖字庆祠崇安人九岁能文时人目为童瑞干道八年登第为江西运管致仕　　欧阳焕然
按南康府志焕然星子县人嘉定十年进士
　　欧阳林
按南康府志林都昌人嘉定十六年进士历官瑞州参军　　欧阳应马
按饶州府志应马鄱阳人宝佑丙辰进士
　　欧阳文虎
按南康府志文虎都昌人景定三年进士
　　欧阳程
按尚友录程道州人少贫为郡吏郡后有池常淬铁为戎器名铁作池柱亭其旁一日太守于吏牍间得幅纸纪池亭之胜有寒影倒吞凌汉树冷光高浴半天星之句问知为程语大惊异之赠之金遣归为学后登进士第累官屯田员外郎　　欧阳守道
按宋史欧阳守道传守道字公权一字迂父吉州人初名巽自以更名应举非是当祭必称巽少孤贫无师自力于学里人聘为子弟师主人&#其每食舍肉密归遗母为设二器驰送乃肯肉食邻媪儿无不叹息感动年未三十翕然以德行为乡郡儒宗淳佑元年举进士授雩都主簿丁母忧服除调&#州司户湖南转运副使吴子良聘守道为岳麓书院副山长江万里为国子祭酒荐为史馆检阅召试馆职授秘书省正字迁秘书郎以言罢守道徒步出钱塘门唯书两箧而已理宗遗诏闻守道与其徒相向哭踊僮奴孺子各为悲哀咸淳三年特旨与祠诏迁著作佐郎兼崇政殿说书兼权都官郎官经筵所进皆切于当世务上为动色迁著作郎卒家无一钱　　欧阳逢泰
按宋史忠义传尹谷潭州长沙人宋以词赋取士季年惟闽浙赋擅四方谷与同郡邢天荣董景舒欧阳逢泰为赋体裁务为典雅每一篇出士争学之由是湘赋与闽浙颉颃
　欧阳姓部艺文
　　欧阳文忠系籍考　　　　　明李鹤鸣按欧阳公族谱图序云欧阳氏之先本出于夏禹之苗裔自帝少康封其庶子于会稽使守禹祀历夏商周以世相传至于允常子曰句践是为越王句践五传至王无疆为楚威王所灭其诸族子分散争立皆受封于楚无疆之子蹄封于乌程欧余山之阳为欧阳亭侯其后子孙遂以为氏当汉之初有仕为涿郡太守者子孙遂居于北或居青州之千乘或居冀州之渤海千乘之显者曰生字和伯为汉博士以经名家所谓欧阳尚书者是也渤海之显者曰建字坚石所谓渤海赫赫欧阳坚石者是也建遇赵王伦之乱见杀其兄子质以其族南奔居于长沙其七世孙景达仕于齐不显至其孙頠頠子纥仕于陈纥子询询子通仕于唐四世有闻遂显自通三世生琮为吉州刺史子孙因家于吉州自琮八世生万又为吉州安福令其后或居安福或居庐陵或居吉水而修之皇祖始居沙溪至和二年分吉水置永丰县而沙溪分属永丰今谱虽着庐陵而实为吉州永丰人此序文也载集中甚明谱文云崇公讳观字仲实事具陇冈阡表享年五十有九葬吉水沙溪之陇冈此谱文也亦载集中甚明考公之生在真宗景德四年丁未六月二十一日寅时是时尚未置永丰县也至仁宗天圣四年丙寅公年二十自随州荐名礼部时犹未置永丰县也迨至和元年岁甲午始割吉水县报恩镇及兴平等五乡置永丰县当是时公年四十八丁母忧服阕朝京师九月迁翰林学士摄侍中太尉矣至神宗熙宁五年壬子公年六十六岁薨于颍其为吉水人也四十八年为永丰人也十九年其系籍于随而领乡荐称之曰随人犹可也流寓于颍者二年薨于颍称之曰颍人犹可也而庐陵县志称公为庐陵人何居且凡例中称公世居儒林乡儒林之名以公之叔祖仪故是乃公之族人序中所谓或居庐陵者是矣而遂以公为儒林人可乎仪为御史大夫郴第三子文忠公之祖信郴第五子也始居吉水沙溪族谱具在何不考也又云公举科第居谏院此时尚未析庐陵河东地为永丰不知永丰析于吉水非析于庐陵也吉水析于庐陵在南唐元宗保太八年岁庚戌而永丰之析于吉水在宋仁宗至和元年岁甲午相去一百一十六年而称析庐陵河东地置永丰又大误矣原所误之由是熟读醉翁亭记之过不知庐陵郡名也始于汉其郡治在新淦领十县今庐陵吉水二县地盖古吉阳石阳二县地也隋文帝改庐陵郡为吉州废石阳县为庐陵县炀帝又复改为庐陵郡唐武德五年又改郡为州而以庐陵县附于州元宗天宝初仍为庐陵郡干元初复曰州永淳始徙今治南唐因之俱名吉州以后名贤或称吉州或称庐陵皆以郡名而非以县名也欧公之称庐陵者以此若以为庐陵县人则非矣夫庐陵先贤如胡忠简欧阳守道刘须溪&#理学忠节道德文章自足照耀千古何必借欧阳文忠一人以为重吉水如杨忠襄胡刚简杨文节解文敏周文襄罗迂齐邹忠介李忠肃辈亦自足以不朽亦不必邀重于欧公但系籍不可不确故特为考正又如周文襄忱世居吉水仁寿乡五都之鹳薮其夫人固庐陵山前周氏人也文襄仕后创别墅于山前又敕葬于此一子家焉今亦称庐陵人吾恐天下后世不知两志之谁是故并详之　陵尹姓部汇考
郑樵通志
　　以官为氏
陵尹氏楚大夫陵尹喜陵尹招之后

　侯史姓部列传
　　晋
　　侯史光
按晋书侯史光传光字孝明东莱掖人也幼有才悟受学于同县刘夏举孝廉州辟别驾咸熙初为洛阳典农中郎将封关中侯泰始初拜散骑常侍寻兼侍中与皇甫陶荀廙持节循省风俗及还奏事称旨转城门校尉进爵临海侯其为御史中丞在职宽而不纵后迁少府卒官光儒学博士历官着绩文笔奏议皆有条理长子元嗣　　侯史元
按晋书侯史光传临海侯光卒子元嗣官至元菟太守　　侯史施
按晋书侯史光传光子元元子施东莞太守

　欧阳姓部列传二
　　元
　　欧阳道
按宁乡县志道字性之德佑初举进士不第遂隐居泉溪之右岩闻元阿里海牙拔潭州将屠城杖策入军门劝勿杀或沮之道曰吾以一身膏斧钻何足恤倘能全活百万生灵吾惠溥矣海牙果深纳军还遂辟为荆湖行枢密院掌书记转中书令史卒于官　　欧阳机按新建县志机安义籍以子仲章赠知县
　　欧阳南
按南康府志南安义人延佑五年进士官兴国州录事　　欧阳朝初
按万载县志朝初游夏果斋先生门学春秋登至正庚午进士第授瑞州路录事历通山龙南二县尹才猷著称以文章名世学者多礼事之　　欧阳元
按元史欧阳元传元字原功其先家庐陵与文忠公修同所自出至曾大父新始迁居浏阳故元为浏阳人幼岐嶷母李氏亲授孝经论语小学诸书八岁能成诵始从乡先生张贯之学日记数千言即知属文年十四益从宋故老习为词章下笔辄成章弱冠下帷数年经史百家靡不研究伊洛诸儒源委尤为淹贯延佑元年赐进士出身授岳州路平江州同知调太平路芜湖县尹县多疑狱久不决元察其情皆为平翻豪右不法虐其驱奴元断之从良贡赋征发及时民乐趋事教化大行飞蝗独不入境改武冈县尹召为国子博士升国子监丞致和元年迁翰林待制兼国史院编修官时当兵兴元领印摄院事日直内廷参决机务复条时政数十事实封以闻多推行之明年初置奎章阁学士院又置艺文监隶焉皆选清望官居之文宗亲署元为艺文少监奉诏纂修经世大典升太监元统元年改佥太常礼仪院事拜翰林直学士编修四朝实录俄兼国子祭酒拜翰林学士至正改元更张朝政事有不便者集议廷中元极言无隐未几南归复起为翰林学士以疾未行诏修辽金宋三史召为总裁官发凡举例俾论撰者有所据依论赞表奏皆元属笔五年拜翰林学士承旨奉敕定国律寻乞致仕陈情恳切不允仍前翰林学士承旨进阶光禄大夫十七年十二月戊戌卒于崇教里之寓舍年八十五追封楚国公谥曰文元性度雍容含弘缜密处己俭约为政廉平修实录大典三史皆大制作屡主文衡两知贡举及读卷官凡宗庙朝廷雄文大册播告万方制诰多出元手海内名山大川释老之宫王公贵人墓隧之碑得元文辞以为荣文章道德卓然名世羽翼斯文赞卫治具与有功焉元无子以从子达老后复先元卒有圭斋文集若干卷传于世　　明一
　　欧阳韶
按明外史韩宜可传欧阳韶字子韶永新人以荐授监察御史尝侍直帝乘怒将戮人他御史不敢言韶趋跪廷下仓卒不能措词急捧手加额呼曰陛下不可帝察韶朴诚为霁威从之未几乞致仕卒于家　　欧阳铭按明外史欧阳铭传铭字日新泰和人以贤才荐除江都县丞兵燹之余民死徙者十七八铭招徕抚循渐次复业迁知临淄县廉静平恕政暇进诸生讲文艺或单骑行田间视民耕获勤惰劝励之邑大治秩满入觐卒　　欧阳伦
按明外史公主传安庆公主下嫁欧阳伦伦颇不法洪武末茶禁方严数遣私人贩茶出境以牟利大吏不敢问家奴周保呼有司科民车至数千辆过河桥巡检司擅捶辱司吏吏不堪以闻于朝帝大怒赐伦死保等皆坐诛　　欧阳尚诚
按九江府志尚诚彭泽人以孝友著称元末率众训练为邑保障民赖以安高皇帝征陈友谅尚诚率其众赍牛酒劳师友谅平召至京师授世袭本县令力辞诏嘉纳之授本县丞终其身仍赐铁券银器遣归　　欧阳尚公按九江府志尚公尚诚之弟从征遇害既已丧元犹乘骑奔走如生至家乃堕乡党神而祠之洪武乙巳尚诚平洪悬洪党复雠尚公妻谓其妾曰吾惧为洪党所辱遂闭门自焚死　　欧阳胜
按彭泽县志胜洪武初山东道监察御史
　　欧阳仁远
按彭泽县志仁远洪武初广西义宁县知县
　　欧阳旭
按彭泽县志旭洪武初广东琼山县知县
　　欧阳文伟
按尤溪县志文伟洪武初与廖仲同隐径田山中以诗文自娱仲应聘以诗寄之有我为虚名撄世网林泉高致总输君之句　　欧阳性
按吴县志性洪武四年领荐儒士历官户部右侍郎　　欧阳股按萧县志股洪武初以怀才抱德荐授户部主事　　欧阳耳按萧县志耳股之弟由贤良方正荐授贵池县丞有贤声　　欧阳莘
按万姓统谱莘洪武初为开州判官爱士恤民政从宽简奸弊悉除吏胥畏服迁行省郎中民攀留泣下不忍释　　欧阳贞
按万姓统谱贞字元春分宜人好学工古文元季隐退不仕洪武初以易经魁江西乡试授考城县主簿改扶沟以老归所著有周易问辨三十卷史提钩七十卷余学初集龙江丛稿东斋寓录贫乐集自号石户农　　欧阳观生
按万安县志观生香山人洪武闲任本县教谕博综典籍一以礼让敦勉诸生远迩皆乐文教　　欧阳恭
按万姓统谱恭城武人以耆老有才德洪武中擢陕西布政司参政子规由太学生历官河南按察使司佥事　　欧阳谦
按万姓统谱谦字伯益沔阳人举明经授耀州学正升监察御史改编修转考功郎中优于文学所著有沧浪集　　欧阳彦贵
按宁乡县志彦贵字士英洪武闲太学生授山东道御史以廉介闻　　欧阳纲
按彭泽县志纲永乐时云南安宁盐课司提举　　欧阳敬中按彭泽县志敬中永乐闲以人材任坝官
　　欧阳琴
按彭泽县志琴永乐闲以人材任典膳
　　欧阳庸
按彭泽县志庸永乐闲以人材任典膳
　　欧阳暹
按彭泽县志暹永乐戊子科举人任荆州府教授　　欧阳珏按上饶县志珏中永乐庚子科举人授南宁县训导　　欧阳安按萧县志安成祖朝任翰林院庶吉士四知贡举六典文衡修永乐大典书成赐宴文渊阁以谏言忤旨谪萧县训导因家于萧其子孙世居都仁里奉学院给奉祀生员四名欧阳从欧阳复欧阳引欧阳阐文祀文忠公视庐陵为北派矣　　欧阳哲
按万姓统谱哲字广哲泰和人永乐进士佥事浙江洗冤诬之狱民生祀之历官四十年以清操着人称为介翁　　欧阳禄
按萧县志禄字俸之任南阳府学训导
　　欧阳隆
按萧县志隆任献县教谕
　　欧阳备
按萧县志备为本县教谕
　　欧阳光
按萧县志光为江阴训导
　　欧阳岳
按萧县志岳任芜湖县训导
　　欧阳山
按萧县志山邑人为人浑厚忠诚
　　欧阳伦
按萧县志伦任广州化州同知
　　欧阳英
按南康府志英星子县人以父崇戍开平宣德五年补伍随昌平侯征伐有功升副千户寻升本卫指挥佥事　　欧阳应麟
按宜黄县志应麟字士祥号讷斋因父用宾宦寓万州中广东乡试初任广西兴安教谕升思恩府教授着有讷斋集　　欧阳立善
按宜黄县志立善硖石人东宫伴读
　　欧阳利
按宜黄县志利字用宾硖石人累升广东万州学正手勒造士数十条着数飞集传于世　　欧阳焕章
按宜黄县志焕章仙五都人历官同知着有宦游日记　　欧阳周
按淮安府志周河南密县人由举人任安东县持身清慎敬神恤民值岁饥荒转歉为丰在任甫二年丁外艰去民思之　　欧阳一枝
按黟县志一枝字震宇楠木岭人幼习儒业笃志芸&#时年二十二歙邑吴探花敦请西宾无谄无骄有为有守赋性端方乐善好施　　欧阳良惠
按黟县志良惠号隐泉梅源人幼失父尽心养母待兄以悌捐金建中天书院都人推为乡约祭酒　　欧阳云鹏按黟县志云鹏字翼如楠木岭人孝友性成剖冰求鱼以痊父病课子义方普与斌俱列黉宫　　欧阳觐凤
按黟县志觐凤梅源人幼失母父候选京师凤侍养祖父母克尽孝道家赀颇丰悉与弟均周急济困邑侯旌之　　欧阳琦
按黟县志琦字楚白梅源人赋性淳&#制行端方事父母聚顺无违处宗族谦和善下遇亲友困乏者缓急相资人多以是德之　　欧阳仕振
按丹徒县志仕振字懋德世居巨溪里性孝友族有侮辱之者终善遇之其人愧而改行幼弟痘疹频危默祷神愿自减寿以益弟神乃示梦于其父幼弟复生　　欧阳志
</div>
    <div class="pagination">
<a href="氏族典卷诸姓部_page829.html">上一页</a><span>...</span><a href="氏族典卷诸姓部_page825.html">825</a><a href="氏族典卷诸姓部_page826.html">826</a><a href="氏族典卷诸姓部_page827.html">827</a><a href="氏族典卷诸姓部_page828.html">828</a><a href="氏族典卷诸姓部_page829.html">829</a><span class="current-page">830</span><a href="氏族典卷诸姓部_page831.html">831</a><a href="氏族典卷诸姓部_page832.html">832</a><a href="氏族典卷诸姓部_page833.html">833</a><a href="氏族典卷诸姓部_page834.html">834</a><a href="氏族典卷诸姓部_page835.html">835</a><span>...</span><a href="氏族典卷诸姓部_page831.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
