<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 175 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 175 页/共 899 页</h1>
    <div class="content">按福宁县志孟龙字霖卿博学能文领元乡举为建宁路学录转嘉定知县升山西石州知州元末退隐洪武初举明经擢广东按察司佥事　　陈南宾
按名山藏分藩记南宾茶陵人洪武二年应聘至京师除无棣丞转胶州同知所至先教化十一年迁国子助教入见高帝命讲洪范九畴上称善二十二年擢蜀府长史随事规谏王甚敬礼之　　陈谦
按茶陵州志谦洪武庚戌任泸州知州九载秩满民请于朝留复任三年其在官惟以苍头一人自随小&#纸帐及卒惟青布袍一袭大明律一部米数升而已　　陈尧章
按蕲州志尧章洪武二年任本府学训升浙江杭州临安县知县兴利除害惠爱及人以勤劳致疾卒于官民思之比之羊叔子焉　　陈有礼
按惠安县志有礼西坑人元末兵乱陈同起兵劫乡人从己至有礼家有礼责之曰今为洪武三年天下已定而谋起兵非叛耶不从同杀之　　陈公成
按浙江通志公成名季镛宁海县人洪武四年登进士初授西安耀州同知时兵燹之后草莱蔽野太府责属州垦辟荒田商干华邠诸州虚具顷数公成独不报曰民生尚窘虚增粮额以朘削之是驱之流散也府不能强而耀州之民赖以无额三转广东盐课司提举未任客死京师年五十四　　陈刚
按浙江通志刚字子浩洪武五年授神木令有小吏白敬臣素险黠刚欲遣之而敬臣先觉亡去引贼入寇挟刃逼令降贼刚不屈贼杀之　　陈理
按明外史陈友谅传友谅死长子善儿被执太尉张定边夜挟友谅次子理遁还武昌率群臣奉理嗣位改元德寿太祖亲征武昌遣汉故臣罗复仁入城招理理出降太祖师还应天授爵归德侯居京师出怨望语洪武五年徙于高丽　　陈则
按明外史高启传启家北郭与王行徐贲高逊志唐肃宋克余尧臣张羽吕敏陈则卜居相近号北郭十友又以能诗号十才子则字文度昆山人洪武六年举秀才授应天府治中俄擢户部侍郎以阅实户口出为大同府同知进知府　　陈洵仁
按万姓统谱洵仁字思允长乐人诗学精深洪武乙丑进士拜中书舍人擢给事中立朝敢言文章政事郑重一时　　陈迪
按广东通志迪字保中四会人博学能文笃于孝友登洪武乙丑进士任江陵县丞有政声坐事谪戍辽左以明经荐为国子助教仁宗在东宫时召入文渊阁同修永乐大典居馆职十余年有诗文类集藏于家　　陈仲完
按福州府志仲完名完以字行长乐人洪武乙丑进士授延平府训导改宁国县学永乐初用荐者擢翰林院编修侍皇孙讲读仲完持身恭慎平居言如不出口至讨论古今据理是非确不可夺仁庙雅重之　　陈申按福州府志申字孟肤闽县人博学善文词工书与林子羽郑孟宣相友善洪武间荐为衢州教授擢知安陆州劝学均赋以廉能称久之转知潮州府有惠政　　陈让
按襄阳府志让谷城人洪武丁卯举人授刑部主事谳狱明允不避权势奉旨升监察御史食六品俸寻升刑部郎中公廉如昔时称得人　　陈琏
按广东通志琏字廷器东莞人性孝友敏而好学领洪武庚午乡荐为桂林教授严条约以身先之秩满迁国子助教永乐初近臣荐琏有治才擢知许州以宽厚宁民改滁州值文皇幸北都所过先遣廷臣察吏治琏以绩最闻擢扬州知府摄滁州事擢四川按察使宣德丙午吏部言琏德望凝重宜师表国学召还改南京通政使摄国子监事师道尊严善于训迪士类悦之丁内艰正统初起南京礼部侍郎五年致仕有琴轩集归田&#行于世黄萧养乱琏设制御策竟平之卒赐葬祭　　陈绍平
按衡州府志绍平由洪武庚午乡举为赣县谕擢睢州知州廉谨自励均赋役赈民饥全活甚众官至参政引年丐归笥箧萧然惟图书数卷而已　　陈潜中
按仙游县志潜中以字行初名元亮洪武十三年举聪明正直赴京试中授肇庆府德庆州开建县知县满三年赴京百姓哀留不得行至京计历俸少十五日例该工役寻遇赦回洪武末年上饶县丞莫士忠开建人以忠孝清廉荐潜中于朝奉旨准就政以疾不起建文元年闻潜邸将举义上书陈谏疏言忠信四事又疏便民十二事于朝人服其忠烈蒙召问谏燕事请纸笔以对寻放归辛巳赴潜邸上书归永乐八年冬例取闲官不愿仕者起送选用寻有例延久不到者七十以上宁家未及七十者充军九年夏到京朝见以年七十一放归潜中早丧父母善处兄弟以孝友称尝重修家谱葺远祖可大祠本庠教官到任未久卒以己棺殡之　　陈汶辉
按明外史李仕鲁传陈汶辉字耿光韶安人荐授礼科给事中累官大理少卿数言得失最后忤旨投金水桥下死　　陈敬
按广东通志敬增城人洪武十四年以贤良举授礼部主客司郎中遇事敢为以事左迁云南曲靖府幕官寻署剑川州事剑川邻寇窃发敬亲率壮士御之众寡不敌力战而死　　陈观
按莆田县志观字廷宾少负隽才善属文及长遭元季之乱韬迹不仕明兴诏郡国举遗逸擢本府训导洪武十四年宁国簿林一初应诏荐观文学即被召命至京朝谒伟然玉立太祖顾问观出对称旨擢陕西右参政十六年五月上忽召之就仪礼司供事肄礼已复召观日侍左右未几以祖母丧归服除赴阙卒于京　　陈桓
按名山藏勋封记普定侯陈桓定远人从起兵累功都督佥事世指挥属颍川侯征云南洪武十七年授开国辅运推诚宣力武臣荣禄大夫柱国侯禄二千五百石赐券与誓身免二死子一死坐蓝党诛除　　陈德文按广东通志德文一名莹中字文石保昌人洪武十九年举文学授台州通判居二年左迁枝江令又迁缙云监税所至有声以兵部尚书唐铎荐拜北平道监察御史明年擢按察使三十年使西番撒马儿罕等国居西域十二年克举使职历国采访风俗北归成祖擢佥都御史赠左都御史赐葬祭　　陈晟
按扬州府志晟字克昭宝应人幼志经史洪武中以能书荐入中书预诰&#寻擢五军断事升湖广按察佥事后使日本回有憾晟者发其用私钱易马谪居山东既而上悟召赴京擢通政司经历丁内艰服阕授吏部考功司主事九载考绩以年老乞归　　陈诚
按江西通志诚字子鲁吉安人洪武进士仕吏部员外郎扈从太祖北巡升广东右参议时西域撒马儿罕诸番国皆遣使入贡命报之诚涉历数国宣布主恩远人怀服使还擢本司参政寻乞致仕　　陈颜
按浙江通志颜洪武中倭寇登岸居民骇散潜匿母葛氏老病颜负之逃力不能胜寇追及之母曰我死在旦夕汝宜亟去颜不忍舍遂遇害　　陈援
按万姓统谱援字以通乌程人性廉介博学能文洪武中由长兴学训导迁刑科给事中累官大理寺丞谳狱多所平反尝陈治平十疏子实闽县主簿赠翰林编修　　陈登
按万姓统谱登字恩孝长乐人为人谅直洪武中以荐召入翰林预修国史善文词尤工篆籀擅名海内　　陈复原按江西通志复原本姓李雩都人由监生于洪武中任广西平南县主簿升本县县丞值猺寇掠乡厢复原率兵迎敌战于蛇黄冈跃马直前中毒矢毙　　陈敬按河南通志敬洛阳人敦实有行义初授河南府学训导洪武中以刑部尚书开济荐试吏部尚书坐事免归起为龙州知县会盗起敬密遣人诱其首擒之民赖以安未几诣阙言事称旨擢吏部侍郎　　陈仲进
按福州府志仲进字伯康长乐人洪武中由秀才授宜阳丞摄孟津最调韩城居久之擢知江山县仲进敦尚儒雅有惠爱吏民安服以述职卒于京　　陈祯
按万姓统谱祯华亭人读书好礼洪武中为礼部主事累升南参政子询永乐进士刚直有气节历官国子祭酒　　陈坚
按临湘县志坚字惟固洪武中以孝廉举知长乐县时兵燹民饥坚请发粟赈之又奏立守御千户所创建城池民至今赖之　　陈灏
按广东通志灏归善人本名鲁生以乡荐至京因奏对高庙奇之赐今名授工科给事中迁兵科都给事中历官福建按察佥事坐累谪戍兴州永乐初以赦复官用廷臣荐召为浙江道御史谪凤翔尉洪熙初复召为左春坊中允乞致仕卒于家　　陈文通
按汉阳府志文通汉阳人洪武中以国学生选授广东道御史奉命考察江西湖广河南官僚有声擢广东按察使以服色违制谪戍后二年太祖忆而召之还授彰德知府建文时靖难师南下文通闭城抗守文皇嘉其节　　陈良
按福州府志良字从时长乐人洪武中以明经荐授吏部主事永乐初陈言忤旨谪交趾寻复官遣阅辽东又陈军中弊政四事当事者忌之出判严郡舟行有大蛇随之良曰是必有妇人冤者比到官讯鞫得情遂释之人以为神　　陈尧道
按吴县志尧道字伯玑紫薇村人抱道行义洪武中征为北平布政司参议寻升青州知府俱以才治称　　陈孟贞按龙溪县志孟贞宋正献公俊卿之后洪武二十二年以荐廷试第二人授知州转河东盐运司使永乐六年召掌浙江金华府事九年疏请还家洪熙元年诏赐月米一石终其身居官廉洁始终无玷　　陈闻
按明外史陈瑄传瑄父闻以义兵千户归附洪武中累官都指挥同知　　陈元吉
按太仓州志元吉双凤人洪武间父罪当辟孝子同父至京伏阙请代得请赋诗就刑父归叩门家人疑为鬼父号呼曰儿死矣　　陈山
按延平府志山字汝静一字伯高沙县人洪武二十六年领乡荐明年试礼部中乙榜永乐初授奉化教谕六年召修永乐大典升吏科给事中丁忧起复拟升广东右布政使特旨留掌六科事十一年偕张瑛侍宣宗皇太孙讲读仁宗嗣位迁左春坊左庶子洪熙元年升行在户部左侍郎宣德元年升户部尚书兼谨身殿大学士入阁诏领大学士日侍文华殿充两朝实录总裁上征汉庶人师旋山请移师袭赵王以杜萧墙之变杨士奇杨溥执为不可上悟已而命辍机务专授内竖习书九年疏乞休致涂卒年七十　　陈迪按明外史陈迪传迪字景道宣城人祖宥贤国初从征有功世袭抚州守御百户因家焉迪倜傥有志操洪武中辟府学训导久之以通经荐除编修迁侍讲出为山东左参政多惠政丁内艰起复除云南右布政使建文初征为礼部尚书寻加太于少保李景隆等数战败迪陈大计命督运军储已闻变趋赴京师燕王即帝位召迪责问抗声不屈命与子凤山丹山等六人磔于市妻管缢死幼子珠生五月乳母潜置沟中得免八岁为怨家所讦戍抚宁寻徙登州为蓬莱人福王时赠迪太保谥忠烈　　陈忠
按贵州通志忠普定指挥骁勇过人从征麓州攻击奋大硬战殁赐祭　　陈性善
陈
子方

按明外史陈性善传性善名复初以字行山阴人洪武三十年进士授行人司副迁翰林检讨建文帝即位擢礼部侍郎燕师起改副都御史监军灵璧战败与大理丞彭与明钦天监刘伯完等皆被执北去悉纵还性善曰辱命罪也奚以见吾君朝服跃马入于河以死燕王入京师诏加追戮徙其家于边余姚黄墀陈子方与性善友亦同死节福王时赠性善太子太保左都御史谥忠节　　陈植
按明外史陈植传植庐江人元举乡试不仕洪武间官吏部主事建文二年官兵部右侍郎燕兵临江植监战江上慷慨誓师部将有议迎降者植责以大义甚厉部将遂杀植以降且邀赏燕王怒立诛部将具棺殓植遣官护葬白石山上福王时追赠太子太保本部尚书　　陈瑛
按明外史陈瑛传瑛滁人洪武中以人才贡入太学擢御史出为山东按察使建文元年调北平佥事汤宗告瑛受燕王金钱通密谋逮谪广西燕王称帝召为都察院右副都御史署院事瑛为人天性残忍受帝宠任益务深刻专以搏击为能后瑛阅方孝孺等狱疏族外亲莫不连染胡闰之狱所籍数百家号冤声彻天于是诸忠臣无遗种矣永乐元年擢左都御史瑛为都御史数年所论劾勋戚大臣十余人皆阴希帝指帝以此任瑛然亦知其残刻颇心薄之九年春瑛得罪下狱死天下快之　　陈思贤
按明外史周是修传陈思贤茂名人洪武永为漳州府教授燕王即帝位诏至恸哭曰明伦之义正在今日坚卧不迎诏率生员即明伦堂为建文帝哭临如礼有司执送京师思贤死福王时赠礼部郎中谥贞愍　　陈彦回
按明外史陈彦回传彦回字士渊莆田人父立诚为归安县丞被诬论死彦回谪戍云南弟彦戍辽东彦回入滇家人多道死比至蜀唯彦回与祖母郭在会赦又弗原监送者怜而纵之贫不能归依乡人定远知县黄积良冒黄姓久之以阆中教谕严德政荐授保宁训导三考至京太祖召见以为平江知县逾年又以给事中杨维康荐擢徽州知府建文元年以循良受上赏遭祖母丧当去百姓走京师乞留彦回衰绖赴阙乞复姓夺哀留徽彦回乞终丧不许再乞又不许葬郭徽城北十里北山之阳彦回时走墓下哭甚哀人目之曰太守山燕兵逼京师彦回纠义勇赴援燕王即帝位械至京死籍其家　　陈继之
按兴化府志继之建文庚辰进士授户科给事中时靖难师起继之间有白辄肆指斥尝言于朝曰徐增寿燕之至亲必有阴谋请诛之建文不听已而增寿事迹渐着被诛成祖即位责问不屈诏磔于市　　陈质按明外史瞿能传陈质者建文初以参将守大同进中军都督同知代王欲举兵应燕质持之不得发及燕师攻大同不下蔚州广昌附于燕旋复取之成祖即位以质劫制代王剽掠已附诛死　　陈应宗
按明外史周是修传燕王即帝位诏至漳州府生员伍性原陈应宗林珏邹君默曾廷瑞吕贤即明伦堂为建文帝哭临如礼有司执送京师六生皆死　　陈显按同安县志显经魁知德州太宗为燕王廉其才辟掌书记旋以病告靖难初遣使召显夜沐浴具衣冠再拜而死

　杯姓部列传
　　宋
　　杯承宠
按奇姓通承宠宋元丰间知洪州


　陈姓部列传七
　　宋三
　　陈自仁
按宋史赵士&#传秦悼王五世孙训之建炎三年知吉州永丰县孟太后避地虔州护卫统制杜彦与其麾下叛将犯永丰训之与尉陈自仁简兵分为二一取间道绕贼后一据地利匿其精兵以诱贼贼至伏发歼其众会贼别校继至官兵未成列训之率数十辈拒战厉声骂贼与自仁俱被害事闻诏赠自仁通直郎官其子　　陈东
按宋史陈东传东字少阳镇江丹阳人蚤有隽声俶傥负气以贡入太学金人迫京师李邦彦议与金和李纲及种师道主战邦彦因小失利罢纲而割三镇东率诸生伏宣德门上书从者数万喧呼震地于是亟诏纲入复领行营金人既解去议补东官赐第除太学录东力辞官以归既归复预乡荐高宗即位五日相李纲又五日召东至未得对会纲去乃上书乞留纲而罢黄潜善汪伯彦不报会布衣欧阳澈亦上书言事潜善遽以语激怒高宗言不亟诛将复鼓众伏阙乃与澈同斩于市东初未识纲特以国故至为之死识与不识皆为流涕时年四十有二越三年追赠东承事郎东无子官有服亲一人驾过镇江遣守臣祭东墓绍兴四年加朝奉郎秘阁修撰　　陈吉老
按仙游县志吉老字子州先世许州人吉老以父任补官少通春秋三传学孙吴兵法绍兴初金人寇淮汀赣群盗窃发辟吉老清流丞赣寇侵掠郡境吉老整众大破之后以胡保锺花之寇长子希造先登死焉吉老忍痛悉众长驱竟歼其党升本州别驾召除京东提刑收复宿亳徐海四州寻除扬州安抚使吉老至严关渡之禁创策应之法大修州城捐俸以助又遣仲子希锡取延陵私租千缗市汀布以为军装时韩世忠守楚州吉老奏乞命世忠来相其役诏从之不数月而事集时秦桧当国力主和议吉老累疏争辩乞罢斥奸桧未几卒于官高宗闻之叹息不已累赠中散大夫　　陈仲刚
按莆田县志仲刚淬之长子也建炎时金王善拥兵十万长驱两河袭恩州淬与仲刚拒战贼飞刃及淬仲刚以身蔽刃死之　　陈仲敏
按莆田县志仲敏淬之从子也金人侵采石淬援建康军溃仲敏死之　　陈希造
按仙游县志希造字贤御以父吉老荫补官贼陷京口希造年十六被系至北庭令其牧马一日北师南向希造择平时所调御最良马乘以归父益奇之每目为定乱器调扬州录参绍兴初侍父官临汀每战必居先锋屡奏凯捷明年贼又入寇希造乘胜而前策应不至战没于义口朝廷称其忠节特赠承事郎累赠奉直大夫　　陈一新
按泉州府志一新字又之永春人登绍兴元年进士条对剀切为时所称教授汀州庆元四年较艺漕闱发策激韩胄怒将以为罪侍臣力救得免迁国子博士轮对深论权幸以劾免通判婺州知邵武军以廉平称卒于官　　陈之茂
按无锡县志之茂字卓卿绍兴二年张九成榜进士廷对忤权臣黜之九成叩头殿廷曰臣之学不如之茂之茂能言人之所不敢言宜奖不宜黜上览对悚然赐之茂同进士出身除休宁尉迁秘书郎历知平江府直显谟阁再知建康隆兴中以丞相洪适荐擢吏部侍郎兼中书舍人直学士院终　　陈之渊
按无锡县志之渊字宗卿与兄之茂同入太学时号二陈复同举绍兴二年进士终秘书阁修撰知宣州　　陈敏按宋史陈敏传敏字元功赣之石城人父皓有才武建炎末以破赣贼李仁功补官至承信郎敏精骑射积官至忠靖郎以杨存忠荐擢合门祗候累功授右武大夫封武功县男领兴州刺史召赴阙高宗见其状貌魁岸除破敌军统制升马司统制孝宗即位张浚宣抚江淮奏敏为神劲军统制改都督府武锋军都统制金人议和戍高邮兼知军事干道元年迁宣州观察使召除主管侍卫步军司公事居岁余除光州观察使分武锋为四军升敏为都统制兼知高邮军事四年召敏为左骁卫上将军再出守高邮移守楚州以归正人二百家逃归降授忠州团练使罢为福建路总管改江西路总管俄提举佑神观仍奉朝请继复蕲州防御使再除武锋军都统制兼知楚州复光州观察使以疾卒特赠庆远军承宣使　　陈渊
按宋史陈渊传渊字知默南剑州沙县人也绍兴五年给事中廖刚中书舍人胡寅朱震权户部侍郎张致远言渊乃瓘之诸孙有文有学负材未试充枢密院编修官会李纲以前宰相为江南西路安抚制置大使辟为制置司机宜文字七年诏侍从举直言极谏之士胡安国以渊应召对改官赐进士出身九年除监察御史寻迁右正言郑亿年复资政殿学士奉朝请渊言亿年有从贼之丑乞寖其职名不报亿年右仆射秦桧之亲党也由是桧怒之除秘书少监兼崇政殿说书以祖名辞改宗正少卿以何铸论罢主管台州崇道观十五年卒　　陈良翰
按宋史陈良翰传良翰字邦彦台州临海人蚤孤事母孝资庄重为文恢博有气中绍兴五年进士第知温州瑞安县俗号强梗吏治尚严良翰独抚以宽催租民竞乐输听讼咸得其情殿中侍御史吴芾荐为捡法官迁监察御史孝宗初元金主褒新立求和良翰言定计自治而和不和任之乃可除右正言金再移书求故疆良翰言中原皆吾故土况唐邓淮泗是要害之地决不可许正言尹穑附思退以撼督府良翰为左司谏疏论思退奸邪误国宜早罢黜张浚精忠老谋不宜以小人言摇之既退以上语谕同列穑勃然变色明日亦请对遂罢良翰言职两淮既撤备金大入孝宗始深悔太学生数百人伏阙乞召用良翰良翰在谏省成恭皇后受册官内外亲属二十五人良翰论其冗诏减七人知建宁府福建转运副使提点江东刑狱移浙西召为宗正少卿兵部侍郎除右谏议大夫改礼部侍郎不拜以敷文阁待制提举江州太平兴国宫召为太子詹事诏兼侍讲未几以疾告老除敷文阁直学士提举太平宫卒年六十五光宗立特谥献肃　　陈昭度
按万姓统谱昭度字元矩莆田人少&#异不群擢绍兴五年进士第为尤溪主簿部使者移檄令据摭属吏细过昭度怃然不悦曰吾其忍为是耶乃拂衣而去闲居以读书着文为乐十余年不调自号西轩子乡大夫林迪与为忘年交艾轩林光朝正字刘夙方翥著作刘夙皆尝至其家登堂拜母谊均兄弟既而教授藤州藤去中州绝远俗尚卑陋昭度至励以致知谨独之学由是士竞于学知所指归　　陈俊卿
按宋史陈俊卿传俊卿字应求兴化人幼庄重不妄言笑父死执丧如成人绍兴八年登进士第授泉州观察推官服勤执业秩满秦桧当国察其不附己以为南外睦宗院教授寻添通判南剑州未上而桧死乃以校书郎召孝宗时为普安郡王高宗命择端厚静重者辅导之除著作佐郎兼王府教授讲经辄寓规戒王敬纳之累迁监察御史殿中侍御史除权兵部侍郎金主亮渡淮俊卿受诏整浙西水军李实因之遂有胶西之捷亮死诏俊卿治淮东堡寨屯田所过安辑流亡孝宗受禅迁中书舍人时孝宗志在兴复以俊卿忠义沈靖有谋以本职充江淮宣抚判官兼权建康府事隆兴初元建都督府俊卿除礼部侍郎参赞军事张浚初谋大举北伐俊卿以为未可会谍报敌聚粮边地乃出师已而邵宏渊兵溃俊卿退保扬州主和议者幸其败横议摇之浚上疏待罪俊卿亦乞从坐诏贬两秩谏臣尹穑附思退议罢浚都督俊卿奏使浚自劾疏再上上悟即命浚都督且召为相卒为思退穑所挤遣视师江淮俊卿累章请罪以宝文阁待制知泉州请祠提举太平兴国宫思退既窜太学诸生伏阙下乞召俊卿干道元年除吏部侍郎钱端礼起戚里为参政窥相位甚急馆阁之士上疏斥之端礼遣客密告俊卿己即相当引共政深拒不听端礼憾之知建康府逾年授吏部尚书受诏馆金使遂拜同知枢密院参知政事四年十月制授尚书右仆射同中书门下平章事兼枢密使俊卿以用人为己任奖廉退抑奔竞虞允文宣抚四川俊卿荐其才堪相五年正月上召允文为右相俊卿为左相允文建议遣使金以陵寝为请俊卿面陈复手疏以为未可吏部尚书汪应辰与允文议事不合求去俊卿数奏应辰刚毅正直可为执政上初然之后竟出应辰守平江俊卿亦数求去明年允文复申陵寝之议上手札谕俊卿俊卿即杜门请去以观文殿大学士帅福州政尚宽厚严于治盗海道晏清以功进秩明年请祠提举洞霄宫归第弊屋数楹怡然不介意淳熙二年再命知福州累章告归除特进起判建康府兼江东安抚建康父老喜其再来除少保判建康府如故八上章告老以少师魏国公致仕十三年十一月薨年七十四赠太保　　陈康延
按广东通志康延字元举南海人力学自奋绍兴进士初调潭津再调龙川录事三任学官两历邑令淳熙间适康延改秩入京朝廷议催二广盐丞相梁克家与康延厚召赴都堂令分司苍梧康延力辞擢知海州至郡访民利病知境内有赣商之扰严保伍法贼不敢犯民赖以安官至朝散大夫　　陈太素
按万姓统谱太素字仲华河南缑氏人举进士累官大理少卿能推原人情以传法意每临牍至忘寝食历知兖明二州有治绩官至兵部郎中　　陈璟
按福州府志璟字景玉连江人补太学生绍兴间故相张浚都督江淮有重名汤思退忌之诋罢其兵柄璟独慨然不平诣阙上书思退等罢璟负气磊落后覃恩授贵州文学　　陈鹏飞
按万姓统谱鹏飞字少南永嘉人绍兴进士其学不为章句新说必本人伦正论而趋于深厚两举于乡俱第一登进士为崇政殿说书以讲春秋忤秦桧谪惠州　　陈丰
按万姓统谱丰字宜中仙游人骥之子绍兴中第进士初为泉州教授以陈康伯荐召为太学博士孝宗初立召监司各举循吏二人丰居首除知南恩州清俭无扰岁旱祈雨有愿俾微臣特损数年之寿乞令合境普沾三日之霖等语雨果大至　　陈天麟
按宣城县志天麟字季陵幼警悟日诵数千言绍兴戊辰擢进士第调广德簿除太平教授未几以国子正召迁太学博士累官集贤殿修撰由饶州改知襄阳修治楼堞募忠义军朝旨嘉奖改知赣州时茶商寇赣吉间乃预为守备民恃以安未几罢复集英殿修撰卒天麟晚益苦学着有易三传西汉南北史左氏缀节梅许昌公年谱诗三十余篇号撄宁居士集子五人木禾穑格植　　陈焘
按尚友录焘电白人瞽目十年绍兴间母死将葬焘欲扶柩至圹人或止之焘曰母生我今日视入土焘忍以疾辞执绋一二里双目顿开人皆异之　　陈敏修
按尚友录敏修号市隐居士绍兴中进士第三人玉音云卿便是陈敏修年几何对曰七十三问有几子对曰未娶乃出内人施氏嫁之年三十赀奁甚厚时人语曰新人若问郎年纪五十年前二十三　　陈峤
按尚友录峤字景山年近六十方及第有儒家以女妻之合&#夕作诗云彭祖尚闻年八百陈郎犹是小孩儿　　陈居仁
按宋史陈居仁传居仁字安行兴化军人父太府少卿膏娶明州汪氏女因家焉居仁年十四而孤以荫授铅山尉绍兴二十一年举进士秦桧与膏有故有劝以一见可得美官居仁终不自通移永丰令入监行在点检赡军激赏酒库所籴场诏修高宗圣政充检讨官淮甸交兵魏杞以宗正少卿使金辟居仁幕下因出疆赏转承议郎徙主军器监簿宗正修玉牒迁将作监丞转国子丞九年进秘书丞入对帝嘉纳权礼部郎官请外乃知徽州入对留为户部右曹郎官命未下特转朝议大夫兼权度支又兼权礼部会枢属阙员即授枢密院检详文字寻为右司迁左司又迁检正中书门下省诸房公事历兼左藏诸库假吏部尚书使金还迁起居郎寻兼详定一司敕令兼权中书舍人权直学士院以集英殿修撰知鄂州进焕章阁待制移建宁府镇江大旱又移居仁守镇江加宝文阁待制知福州再进华文阁直学士提举太平兴国宫卒赠金紫光禄大夫有奏议制&#诗文行世　　陈亨祖
按宋史陈亨祖传亨祖者淮宁大豪也绍兴末官军已复蔡州亨祖遂领民兵据淮宁执金知州完颜耶鲁以其城来归命为武翼大夫忠州刺史知海宁府金兵攻城亨祖力战死之举家五十余人皆死赠容州观察使立庙光州赐额闵忠　　陈骙
按宋史陈骙传骙字叔进台州临海人绍兴二十四年试春官第一秦桧当国以秦埙居其上累官迁将作少监守秘书少监兼太子谕德出知赣州易秀州召还再归故官迁秘书监兼崇政殿说书淳熙五年试中书舍人兼侍讲同修国史上欲采晋宋以下兴亡理乱之大端约为一书谓骙曰惟卿与周必大可任此事言者忌而攻之上留章不下授提举太平兴国宫起知宁国府改知太平州加集英殿修撰以言者罢起知袁州光宗受禅召试吏部侍郎绍熙元年同知贡举兼侍讲二年春雪雷诏陈时政得失骙疏三十条皆切于时病三年三月权礼部尚书六月同知枢密院事四年二月参知政事宁宗即位知枢密院事兼参知政事赵汝愚为右丞相骙素所不快未尝同堂语时韩胄窃国柄吏部侍郎彭龟年论胄将为国患不报于是龟年胄俱请祠骙曰以合门去经筵何以示天下龟年竟外补胄语人曰彭侍郎不贪好官固也元枢亦欲为好人耶遂以资政殿大学士与郡辞诏提举洞霄宫庆元二年知婺州告老授观文殿学士提举洞霄宫嘉泰二年卒年七十六赠少傅谥文简　　陈良佑
按宋史陈良佑传良佑字天与婺州金华人年十九预乡荐间岁入太学绍兴二十四年擢进士第有荐于朝者召除太学录枢密院编修官中丞汪澈荐除监察御史累迁军器监兼邓王府直讲隆兴元年出为福建路转运副使干道三年除起居舍人兼权中书舍人迁起居郎寻除右司谏首言会子之弊上慨然发内府金数万两收换会子军民翕然迁右谏议大夫兼侍讲同知贡举除给事中兼直学士院迁吏部侍郎寻除尚书时议遣泛使请地良佑奏内视不足何暇事外迩者未怀岂能绥远奏入忤旨贬瑞州居住寻移信州九年许令自便淳熙四年起知徽州寻除敷文阁待制知建宁府卒　　陈公绪
按宋史列女传刘氏适同里陈公绪绍兴永金人犯山东公绪倡义来归偶刘归宁不得偕惟挈其子庚以行后子庚长迎母归　　陈刚中
按尚友录刚中字彦深候官人性慷慨敢论事胡铨以劾秦桧贬韶州刚中启曰知无不言愿借上方之剑不遇故去聊乘下泽之车桧怒遂与张九成同谪客死贫不能葬士论惜之　　陈至道
按尚友录至道字元和号野云崇高节至孝养亲不仕亲殁终身初度闭门杜客必躬酹松楸恋恋尽日不能返以诗鸣后隐香岭得道上升为冲和大仙人号诗仙　　陈景肃
按诏安县志景肃字和仲将军元光裔孙也尝同秦梓奉使燕及梓归表为祈请使不拜登绍兴进士令仙游旌孝义剿宿盗多美政后提举湖南知南恩州有诏入知制诰以秦桧故不拜桧死议均役复知制诰致仕已八十余矣南恩叛服不常择使宣慰朝议非景肃不可乃持节往岭南以平卒赠光禄大夫资政殿大学士谥廉献　　陈谠
按万姓统谱谠字正仲丰之子隆兴初第进士庆元中为殿中侍御史久之坐论事忤陈自强意从太常少卿补外召为兵部侍郎开禧中贻书权臣极陈用兵利害不见听除敷文阁待制奉祠谠问学该贯文章不为险语而雅有典则工书法大字尤精自少至老士林推重　　陈谦
按宋史陈谦传谦字益之温州永嘉人干道八年进士授福州户曹主管刑工部架阁文字迁国子录敕令所删修官枢密院编修官陈中兴五事孝宗内禅通判江州知常州提举湖北常平平辰州峒猺加直焕章阁除户部郎中总领湖广财赋谦乃丞相赵汝愚客会党论起坐斥后数年起为提点成都府路刑狱移京西运判复直焕章阁韩胄谋扰金人令献马者补官七州民相扇为盗谦移书胄既而屡论襄帅皇甫斌李奕罪且求罢迁司农少卿湖广总领除宣抚司参谋官金兵深入武昌震惧谦以宝谟阁待制副宣抚即日置司北岸命土豪赵观覆之中流士马溺死甚众未几夺职后复知江州胄死和议已决谦复罢奉祠卒年七十三谦有隽声早为善类所予晚坐伪禁中废首称胄为我王士繇是薄之　　陈研按泉州府志研字叔几干道二年进士官临河以忤去提点湖南刑狱徙计度转运使属州故有铁缆钱隶焉民病之研悉去迁起居郎卒　　陈朴
按泉州府志朴字端行干道三年进士为江西运司主管文字以荐入提辖左藏大理寺正知漳州撙浮费五万为民代输身丁提举湖北常平召除仓部擢太常卿除知广州兼广东安抚子亚卿直卿弟机模　　陈梓按瓯宁县志梓字处恭注荔浦尉易广州司理转丞赣李元砺叛洞獠因之怀反侧州择属慰抚梓深入洞中与其长诣州州官欲杀之力争不得弃官去诸台勉回洞长后有事于洞洞獠拒曰必得陈丞乃可辟令信丰改知宁化通判南雄以荐知南恩江寇窃发移镇南安皆相戒不敢犯升本路漕使就领安抚司事年谷不登力讲荒政诱致米商漕计充斥积官朝请大夫　　陈表臣
按福州府志表臣字正甫永福人干道中擢武举知宜州以循良称时经略张玠欲诬杀无辜邀功希赏表臣独执不可得释者韦文仲等凡六十四名　　陈士楚按万姓统谱士楚字英仲莆田人早从林光朝游干道中登第淳熙末召为国子监簿光宗立除司封郎兼嘉王府直讲宁宗朝历起居舍人明年除侍讲尝讲周书无逸篇喻小人在朝君子在野之意上嘉纳之　　陈亨运
按万姓统谱亨运字俊民仙游人父母继没庐墓三年常倚墓木而哭木为之枯干道间诏举孝廉县令以亨运应诏亨运坚辞不起令乃馈粟帛以旌其孝　　陈咸按宋史陈咸传咸字逢儒监察御史升卿次子为叔父巨卿后登淳熙二年进士第调内江县尉改知果州南充县转运司辟主管文字擢知资州政以最闻改知普州开禧元年边事兴四川宣抚使程松奇其才辟主管机宜文字迁利路转运判官吴曦叛臣于金以咸蜀名士欲首胁之咸至后鏊入帐中以刀自断其结披缁而出乃得释归曦既诛上表自劾安丙寻奏以咸总蜀赋从之召为司农少卿卒丙列奏其功赐谥勤节　　陈孔硕
按福州府志孔硕字肤仲候官人祖禧父衡皆为文公所推重孔硕少刻志学古以圣贤自期尝从张南轩吕东莱游后复偕其兄孔夙师事文公于武夷淳熙初登进士第历处州教授邵武瑞金知县淮东广西提举常平终秘阁修撰以数忤史弥远不容归杜门着书有中庸大学解北山集行于世学者称北山先生　　陈世卿
按延平府志世卿字光远沙县人登淳熙二年进士第授衡州推官调东川节度推官会李顺寇两川州守张雍分州兵马为数部使官领之世卿素善射当城一面亲射中数百人贼既去雍表其材诏改掌书记凡七年归朝为秘书郎张鉴出知广州表为通判召见赐绯加太常博士徙知建州帝知其才干授福建转运使改度支员外郎出为荆湖北路转运使蛮人侵境世卿领兵讨之授秘书少监知广州加赐金紫九年卒诏赠吏部尚书录其子　　陈宗召
按福清县志宗召字景阳登淳熙乙未进士复中博学宏词科仕至中奉大夫工部尚书翰林学士以诗文名　　陈亮
按宋史陈亮传亮字同父婺州永康人生而目光有芒为人才气超迈喜谈兵论议风生下笔数千言立就尝考古人用兵成败之迹着酌古论郡守周葵得之相与论难奇之曰他日国士也请为上客及葵为执政朝士白事必指令揖亮因得交一时豪俊尽其议论因授以中庸大学曰读此可精性命之说遂受而尽心焉隆兴初与金人约和天下忻然幸得苏息独亮持不可婺州方以解头荐因上中兴五论奏入不报已而退修于家学者多归之益力学着书者十年淳熙五年亮更名同诣阙上书孝宗赫然震动用种放故事召令上殿将擢用之曾觌以其不诣己不悦大臣尤恶其直言无讳交沮之乃有都堂审察之命宰相临以上旨问所欲言皆落落不少贬又不合待命十日再诣阙上书书既上帝欲官之亮笑曰吾欲为社稷开数百年之基宁用以博一官乎亟渡江而归日落魄醉酒与邑之狂士饮醉中戏为大言言涉犯上一士欲中亮以其事首刑部侍郎何淡诬为不轨事闻孝宗知为亮尝阴遣左右廉知其事及奏入取旨帝曰秀才醉后妄言何罪之有划其牍于地亮遂得免归家益厉志读书所学益博其学自孟子后惟推王通尝曰研穷义理之精微辨析古今之同异原心于杪忽较理于分寸以积累为功以涵养为主晬面盎背则于诸儒诚有愧焉至于堂堂之陈正正之旗风雨云雷交发而并至龙蛇虎豹变现而出没推倒一世之智勇开拓万古之心胸自谓差有一日之长亮意盖指朱熹吕祖谦等云高宗崩金遣使来吊简慢而光宗由潜邸判临安府亮感孝宗之知至金陵视形势复上疏欲激孝宗恢复在廷交怒以为狂怪未几光宗策进士问以礼乐刑政之要亮以君道师道对时光宗不朝重华宫群臣更进迭谏皆不听得亮策乃大喜以为善处父子之间奏名第三御笔擢第一既知为亮则大喜曰朕擢果不谬孝宗在南内宁宗在东宫闻知皆喜授佥书建康府判官厅公事未至官一夕卒吏部侍郎叶适请于朝命补一子官非故典也端平初谥文毅更与一子官　　陈自强按宋史陈自强传自强福州闽县人字勉之登淳熙五年进士第庆元二年入都待铨自以尝为韩胄童子师欲见之无以自通适僦居主人出入胄家为言于胄一日召自强比至则从官毕集胄设褥于堂乡自强再拜次召从官同坐胄徐曰陈先生老儒汨没可念明日从官交荐其才除太学录迁博士数月转国子博士又迁秘书郎入馆半载擢右正言谏议大夫御史中丞入台未逾月遂登枢府嘉泰三年拜右丞相历封祈卫秦国公韩胄颛朝权苞苴盛行自强尤贪鄙四方致书馈必题其缄云某物并献凡书题无并字则不开纵子弟亲戚关通货贿仕进干请必谐价而后予都城火自强所贮一夕为煨烬胄首遗之万缗执政及列郡莫不有助不数月得六十万缗遂倍所失之数吴曦有逆谋求归蜀厚赂自强自强语胄纵之归曦卒受金人命为蜀王胄奸凶久盗国柄自强实为之表里既开边隙朝野汹汹史弥远建议诛胄诏以自强阿附充位不恤国事罢右丞相未几诏追三官永州居住又责武泰军节度使韶州安置中书舍人倪思缴奏乞远窜籍其家诏从之再责复州团练副使雷州安置后死于广州　　陈源
按宋史陈源传源淳熙中提举德寿宫颇有宠俄带浙西副总管给事中赵汝愚言内侍不当干军政遂罢源恃恩颛恣孝宗闻而恶之十年春诏源应奉日久特落阶官与京祠给事中宇文价封还录黄改外祠台官黄洽等又劾之乃谪源建州居住籍其赀言者犹未已移源郴州光宗即位复召还绍熙四年自拱卫大夫永州防御使除入内内侍省押班帝以疾不朝重华宫源与内侍杨舜卿林亿年数有间言宁宗即位命三人俱事光宗于泰安宫御史章&#论其离间君亲乞行诛窜诏罢源等官源抚州居住庆元二年以生皇子恩许自便给事中汪义端驳之乃移源婺州源在贬所与妓滥以淫媟闻人疑其非宦者云　　陈舜申
按尚友录舜申字休谟连江人七岁能属文淳熙中举进士历衡阳秭归教授累迁知漳浦县有惠政迁著作郎入对以正心任人为先直而不讦上皆嘉纳由是有忌之者遂主管武夷冲佑观起参议淮阃未赴卒舜申以学问淑后进以行义率乡里以节操立朝廷以义方教子孙所著有易鉴语孟中庸大学集解浑灏发旨审是集兵书订解及高斋文集　　陈德豫
按尚友录德豫字子顺连江人少好学博通六艺诸子百家之旨淳熙中登进士甲科调建州户曹试教官首选分教宣城郡学旧有二程遗文时禁程氏学令焚毁之德豫护藏唯谨改京教累迁诸军粮料院岁旱求言德豫上封事以讳天变讳人言为致旱之由乞去二讳以回天变上嘉纳之又累迁著作郎官至大理卿有文&#三十卷　　陈宋辅
按万姓统谱宋辅字公&#宁德人觉民子淳熙中举进士累官柳州教授平生尚节概重然诺士民敬惮之论事贬余姚县主簿　　陈光祖
按万姓统谱光祖字世德希造之子尝督修内府及造御创万盈仓例赏三官皆不陈乞官终梅阳守光祖以父殁王事补官好儒重礼德行政事皆不凡知英德府日上供泛输几倍光祖奏蠲第四户以宽民力浈阳渡湍恶舟多覆溺更创巨舰以济廖德明行部叹曰陈公可谓依本分君子也寻改知邕州特除广东提刑光祖作钦恤编以戒僚属新濂溪祠以崇教道又损故钱三千缗以代给邕兵之廪而凡一切无名之征悉蠲除之积官朝奉郎　　陈缜
</div>
    <div class="pagination">
<a href="氏族典卷诸姓部_page174.html">上一页</a><span>...</span><a href="氏族典卷诸姓部_page170.html">170</a><a href="氏族典卷诸姓部_page171.html">171</a><a href="氏族典卷诸姓部_page172.html">172</a><a href="氏族典卷诸姓部_page173.html">173</a><a href="氏族典卷诸姓部_page174.html">174</a><span class="current-page">175</span><a href="氏族典卷诸姓部_page176.html">176</a><a href="氏族典卷诸姓部_page177.html">177</a><a href="氏族典卷诸姓部_page178.html">178</a><a href="氏族典卷诸姓部_page179.html">179</a><a href="氏族典卷诸姓部_page180.html">180</a><span>...</span><a href="氏族典卷诸姓部_page176.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
