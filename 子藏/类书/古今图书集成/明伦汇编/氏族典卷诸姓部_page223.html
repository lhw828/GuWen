<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 223 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 223 页/共 899 页</h1>
    <div class="content">　纷姓部列传
　　周
　　纷强
按战国策楼牾约秦魏魏太子为质纷强欲败之谓太后曰国与还者也败秦而利魏魏必负之负秦之日太子为粪矣太后坐王而泣王因疑于太子令之留于酸枣

　根姓部列传
　　周
　　根牟子
按姓苑周人根牟子善着书


　栾姓部汇考
郑樵通志
　　以邑为氏
晋
邑

栾氏姬姓晋靖侯孙栾宾食邑赵州平棘西北十六里古栾城是其地以邑为氏栾氏世为晋卿又齐有栾氏姜姓齐惠公之后惠公子坚字子栾是以字为氏者汉有栾布又有尚书栾巴望出西河魏郡宋朝登科有栾副　　同名异实
栾氏有二晋栾宾之后姬姓也以邑为氏齐子栾之后姜姓也以字为氏廖用贤尚友录
　　栾姓
栾西河征音


　韩姓部列传一
　　周
　　韩万
按左传桓公三年春曲沃武公伐翼次于陉庭韩万御戎梁弘为右逐翼侯于汾隰骖絓而止夜获之及栾共叔　　韩服
按左传桓公九年巴子使韩服告于楚请与邓为好楚子使道朔将巴客以聘于邓邓南鄙鄾人攻而夺之币杀道朔及巴行人楚使斗廉帅师及巴师围鄾　　韩简按左传僖公十五年秦伯伐晋及韩九月晋侯逆秦师使韩简视师注
韩简韩万之孙
　　韩穿
按左传成公八年春晋侯使韩穿来言汶阳之田归之于齐　　韩厥
按左传襄公元年夏五月晋韩厥荀偃帅诸侯之师伐郑入其郛败其徒兵于洧上　　韩无忌
按左传襄公七年冬十月晋韩献子告老公族穆子有废疾将立之辞曰无忌不才请立起也庚戌使宣子朝遂老晋侯谓韩无忌仁使掌公大夫　　韩起
按左传襄公十三年晋侯搜于绵上以治兵使士&#将中军辞曰伯游长请从伯游荀偃将中军士&#佐之使韩起将上军辞以赵武又使栾黡辞曰臣不如韩起韩起愿上赵武君其听之使赵武将上军韩起佐之栾黡将下军魏绛佐之　　韩襄
按左传襄公十六年平公即位羊舌肸为傅张君臣为中军司马祁奚韩襄栾盈士鞅为公族大夫虞丘书为乘马御注
襄无忌子
　　韩须
按左传昭公五年薳启疆曰韩襄为公族大夫韩须受命而使矣注
须起之门子
　　韩固
按左传昭公二十八年魏献子为政分祁氏之田以为七县分羊舌氏之田以为三县司马弥牟为邬大夫贾辛为祁大夫司马乌为平陵大夫魏戊为梗阳大夫知徐吾为涂水大夫韩固为马首大夫孟丙为盂大夫乐霄为铜鞮大夫赵朝为平阳大夫僚安为杨氏大夫注
固起孙
　　韩不信
按左传昭公三十二年冬十一月晋魏舒韩不信如京师合诸侯之大夫于狄泉寻盟且令城成周　　韩傀按战国策韩傀相韩严遂重于君二人相害也严遂政议直指举韩傀之过韩傀以之叱之于朝严遂拔剑趋之以救解于是严遂惧诛亡去游求人可以报韩傀者至齐阴交于聂政聂政仗剑至韩刺杀韩傀　　韩冯按史记田敬仲世家愍王十二年攻魏魏王谓韩冯张仪曰煮枣将拔齐兵又进子来救寡人则可矣　　韩举按史记韩世家宣惠王八年魏败我将韩举
　　韩扰
按战国策齐令周最使郑立韩扰而废公叔
　　韩咎
按战国策令向谓韩咎曰几瑟亡在楚楚王欲复之甚今楚兵十余万在方城之外臣请令楚筑万家之都于雍氏之旁韩必起兵以禁之公必将矣公因以楚韩之兵奉几瑟而内之几瑟得入而德公必以韩楚奉公矣　　韩侈　韩辰
按战国策韩相公仲使韩侈之秦请攻魏秦王说之韩侈在唐公仲死韩侈谓秦王曰魏之使者谓后相韩辰曰公必为魏罪韩侈韩辰曰不可秦王仕之又与约事使者曰秦之仕韩侈也以重公仲也今公仲死韩侈之秦秦必弗入又奚为挟之以恨魏王乎韩辰患之将听之矣今王不召韩侈韩侈且伏于山中矣秦王曰何意寡人如是之权也令安伏召韩侈而仕之　　韩
按战国策韩相齐
　　韩非
按史记韩世家王安五年秦攻韩韩急使韩非使秦秦留非因杀之　　韩凭
按搜神记宋大夫韩凭娶妻而美康王夺之妻密遗凭书云其雨淫淫河大水深日出当心王以问苏贺对曰其雨淫淫言愁且思也河大水深不得往来也日出当心死有志也　　韩哀
吕氏春
秋作寒哀

按圣主得贤臣颂王良执靶韩哀附舆
注
王良韩哀
古善御者
　　韩终
按拾遗记终仙人服菖蒲冬袒不寒
　　韩房
按拾遗记有韩房者自渠胥国来献玉驮高五丈虎魄凤凰高六尺火齐镜广三尺暗中视物如昼向镜中语则镜中影应声而答韩房身长一丈垂发至膝以丹砂画左右手如日月盈缺之势可照百余步周人见之如神明矣　　汉
　　韩成
按汉书高祖本纪初项梁立韩后公子成为韩王张良为韩司徒羽以良从汉王韩王成又无功故不遣就国与俱至彭城杀之　　韩广
按汉书陈胜传胜遣上谷卒史韩广将兵北徇燕燕地贵人豪桀谓韩广曰楚赵皆已立王燕虽小亦万乘之国也愿将军立为王韩广以为然乃自立为燕王　　韩生
按汉书项籍传韩生说羽曰关中阻山带河可都以伯羽东归韩生曰人谓楚人沐猴而冠果然羽闻之斩韩生　　韩信
按汉书韩王信传信故韩襄王孽孙也沛公使张良徇韩地得信以为韩将拜为韩太尉项羽闻汉略韩地令郑昌为韩王距汉信急击昌降汉乃立信为韩王五年剖符王颍川六年以太原郡为韩国徙信以备匈奴请治马邑许之匈奴冒顿大入围信上赐书责让之信恐诛与匈奴约以马邑降十一年入居参合汉使柴将军击斩信　　韩信
按史记淮阴侯传淮阴侯韩信淮阴人也布衣时贫无行不得推择为吏数从其下乡南昌亭长寄食亭长妻患之乃晨炊蓐食食时信往不为具食信怒竟绝去信钓于城下诸母漂有一母见信饥饭信信喜谓必有以重报母母怒曰大丈夫不能自食吾哀王孙而进食岂望报乎淮阴屠中少年有侮信者众辱之曰信能死刺我不能死出我&#下于是信俯出&#下人皆笑以为怯及项梁渡淮信仗剑从之居戏下无所知名项梁败又属项羽羽以为郎中数以策干项羽羽不用汉王入蜀信亡楚归汉未得知名为连敖坐法当斩适见滕公滕公奇其言壮其貌释而不斩言于上以为治粟都尉上未之奇也信数与萧何语何奇之至南郑道亡何自追之言上曰如信者国士无双于是召信拜大将择良日斋戒设坛场具礼遂听信计部署诸将所击汉二年八月以信为左丞相击魏定魏为河东郡东北击赵代破代兵掳赵军发使使燕燕从风而靡六月汉王拜信为相国汉四年平齐立信为齐王汉王困固陵用张良计召齐王信遂将兵会垓下项羽已破高祖袭夺齐王军汉五年正月徙信为楚王都下邳汉六年人有上书告楚王信反高帝以陈平计发使告诸侯会陈将游云梦实欲袭信高祖至楚信谒上上令武士缚信载后车遂械系至雒阳赦信罪以为淮阴侯信称病不朝居常鞅鞅羞与绛灌等列汉十一年陈豨反上自将往信病不从乃谋与家臣夜诈诏赦诸官徒奴欲发以袭吕后太子其舍人得罪于信信囚欲杀之舍人弟告信反状于吕后吕后乃与萧相国谋诈舍人从上所来言豨已得死群臣皆贺信入贺吕后使武士缚信斩之夷三族　　韩颓当
按汉书韩王信传信入匈奴至颓当城生子因名曰颓当孝文时率其众降汉封弓高侯吴楚反时功冠诸将传子至孙无子国绝　　韩婴
按汉书韩王信传信亡匈奴与太子俱太子生子婴孝文时率其众降汉封为襄城侯传至孙以不敬失侯　　韩婴
按汉书韩婴传婴燕人也孝文时为博士景帝时至常山太傅婴推诗人之意而作内外传数万语其语颇与齐鲁间殊然归一也淮南贲生受之燕赵间言诗者由韩生韩生亦以易授人推易意而为之传燕赵间好诗故其易微唯韩氏自传之武帝时婴尝与董仲舒论于上前其人精悍处事分明仲舒不能难也　　韩辽
按史记匈奴传孝文帝后二年使使遗匈奴书曰皇帝敬问匈奴大单于无恙使当户且居雕渠难郎中韩辽遗朕马二匹已至敬受　　韩释之
按汉书功臣表孝文后七年襄城侯释之嗣三十一年元朔四年坐诈疾不从耐为隶臣　　韩千秋
按汉书李广传韩千秋故济南相奋击南越战死　　韩安国按汉书韩安国传安国字长孺梁成安人后徙睢阳受韩子杂说邹田生所事梁孝王为中大夫吴楚反安国及张羽为将安国持重以故吴不能过梁名由此显梁王以亲故僭天子心不善太后怒梁使弗见安国为使见大长公主而泣长公主以告太后太后为帝言之帝心解后梁王益亲安国坐法抵罪梁内史缺拜梁内史公孙诡羊胜说王求为太子使人刺杀爰盎景帝使捕诡胜诡胜匿王所安国泣谏诡胜自杀梁事得释安国力也景帝太后益重安国孝王薨安国失官武帝即位田蚡言上召为北地都尉迁大司农为御史大夫匈奴请和亲上下其议大行王恢以为击之便安国以为勿击便上从恢议于是匈奴入塞恢不出击下廷尉恢自杀安国多大略所推举皆廉士天子以为国器蚡薨安国行丞相事堕车蹇病免愈复为中尉徙卫尉明年为材官将军屯渔阳徙东屯右北平失亡多意忽忽不乐欧血死　　韩则按汉书功臣表元朔五年弓高侯则嗣薨亡后　　韩嫣按汉书韩嫣传嫣字王孙弓高侯颓当之孙也武帝为胶东王时嫣与上学书相爱及上为太子愈益亲嫣嫣善骑射聪慧上即位欲事伐胡而嫣先习兵以故益尊贵官至上大夫赏赐拟邓通始时嫣常与上共卧起江都王入朝从上猎上林中天子车驾通未行先使嫣乘副车从数十百骑驰视兽江都王望见以为天子辟从者伏谒道旁嫣驱不见既过江都王怒为皇太后泣请得归国入宿卫比韩嫣太后繇此衔嫣嫣侍出入永巷不禁以奸闻皇太后太后怒使使赐嫣死上为谢终不能得嫣遂死　　韩说
按史记卫将军骠骑传将军韩说弓高侯庶孙也以校尉从大将军有功为龙&#侯坐酎金失侯元鼎六年以待诏为横海将军击东越有功为按道侯以太初三年为游击将军屯于五原外列城为光禄勋掘蛊太子宫卫太子杀之按史记年表及汉书韩王信
传载韩说初封龙&#侯后为
按道侯皆与此传同而汉书功臣侯表乃云龙&#侯名譊按道侯名说列为二人与此不同疑表&#　　韩延年
按汉书李广传成安侯者颍川人父韩千秋故济南相奋击南越战死武帝封子延年为侯以校尉随陵战死　　韩陶
按汉书功臣表陶以朝鲜相将汉兵围之降封荻苴侯十九年延和二年薨封终身不得嗣　　韩兴
按汉书功臣表延和三年按道侯兴嗣四年坐祝诅上要斩　　韩增
按汉书韩王信传信入匈奴生子颓当孝文时降汉封弓高侯孽孙说封龙&#侯子兴坐巫蛊诛乃复封兴弟增为龙&#侯增少为郎诸曹侍中光禄大夫昭帝时至前将军与大将军霍光定策立宣帝益封千户神爵元年代张安世为大司马车骑将军领尚书事增世贵幼为忠臣事三主重于朝廷为人宽和自守保身固宠不能有所建明五凤二年薨谥曰安侯子宝嗣亡子国除成帝时继功臣后封增兄子岑为龙&#侯薨子持弓嗣王莽败乃绝　　韩福
按汉书龚胜传昭帝时涿郡韩福以德行征至京师赐策书束帛遣归诏县次具酒肉长吏以时存问常以岁八月赐羊酒死赐复衾祠以中牢　　韩义
按汉书韩延寿传延寿父义为燕郎中刺王之谋逆也义谏而死燕人闵之　　韩延寿
按汉书韩延寿传延寿字长公燕人徙杜陵少为郡文学父义为燕郎中剌王谋逆谏死魏相以文学对策以为宜显赏其子以示天下因擢延寿为谏大夫迁淮阳太守治甚有名徙颍川颍川多豪强难治赵广汉构吏民令相告讦以为聪明延寿欲更改之教以礼让定嫁娶丧祭仪品略依古礼令文学诸生为吏民行礼百姓遵用其教数年徙东郡太守上礼义好古教化所至聘贤士广谋议纳谏争表孝弟修治学宫春秋乡社都试讲武接下吏恩甚厚或欺负之者延寿痛自刻责岂其负之何至于此吏闻自伤悔至自刺死入守左冯翊满岁称职为真恩信周遍二十四县吏民不忍欺萧望之为御史大夫闻延寿在东郡放散官钱千余万因问之延寿即案望之在冯翊时廪牺官钱放散百余万望之自奏职在总领为延寿所拘持天子恶之竟坐弃市吏民数千人送至渭城老小扶车争奉酒炙百姓莫不流涕　　韩商
按汉书韩婴传婴孙商为博士
　　韩生
按汉书韩婴传孝宣时涿郡韩生其后也以易征待诏殿中曰所受易即先太傅所传也盖宽饶本受易孟喜见涿韩生说易而好之更从受焉　　韩宝
按汉书功臣表五凤元年龙&#思侯宝嗣薨无后　　韩共按汉书功臣表龙&#节侯共以宝从父昆弟绍封（按韩　王信传成帝封岑为龙&#侯无共名）

　　韩昌
按水经注甘露三年呼韩邪单于还诏遣长乐卫尉高昌侯董忠车骑都尉韩昌等将万六千骑送单于　　韩敞弓韩王信
传作持弓

按汉书功臣表龙&#侯敞弓嗣王莽败绝
　　韩威
按汉书韩延寿传延寿孙威为吏至将军多恩信能拊众得士死力坐奢僭诛　　韩毋辟
按汉书游侠传梁人韩毋辟
　　韩幼孺
</div>
    <div class="pagination">
<a href="氏族典卷诸姓部_page222.html">上一页</a><span>...</span><a href="氏族典卷诸姓部_page218.html">218</a><a href="氏族典卷诸姓部_page219.html">219</a><a href="氏族典卷诸姓部_page220.html">220</a><a href="氏族典卷诸姓部_page221.html">221</a><a href="氏族典卷诸姓部_page222.html">222</a><span class="current-page">223</span><a href="氏族典卷诸姓部_page224.html">224</a><a href="氏族典卷诸姓部_page225.html">225</a><a href="氏族典卷诸姓部_page226.html">226</a><a href="氏族典卷诸姓部_page227.html">227</a><a href="氏族典卷诸姓部_page228.html">228</a><span>...</span><a href="氏族典卷诸姓部_page224.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
