<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 49 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 49 页/共 268 页</h1>
    <div class="content">按莱州府志李氏崔锦妻平度州人年二十归崔未期锦客死江南无子李自缢几绝救苏涕泣数日不食舅为立伯子九霄为嗣时诸伯分爨家益陵替氏独携幼子躬织以供亲养课子读书长为郡学生已而九霄没遗孙仑幼弱李又抚育之仑长事李至孝年八十七卒嘉靖己未奏表其门　　王霖妻张氏
按莱州府志张氏王霖妻平度州人自幼持身端肃年二十一夫亡遗孤方三岁泣血成疾几死不事医药母强之不听疾亦渐愈时继姑亦孀居氏奉姑至孝教子成立工针绣纺织以资朝夕年七十有九有司以闻御史题请旌表　　张九皋妻王氏
按莱州府志王氏张九皋妻乎度州人年二十夫客游不返后闻已殁王无子即弃其所居室归父母家赖其兄弟资养抚一螟蛉子为后坚苦终其身卒年七十有司以闻旌表　　杨腾飞继妻姚氏
孙
氏附

按山西通志姚氏杨腾飞继妻嘉靖三十四年飞前子仁先父死三十六年飞亦殁仁妻孙年二十三姚年十九姚生女未周孙生子佳孕方一岁姑妇相依孀居断发矢志抚子女成立有司旌表　　荆一德妻扆氏
按山西通志扆氏荆一德妻年二十二夫亡抚遗腹子纺绩资养守节三十余年有司旌表　　杨联芳妻令狐氏
按山西通志令狐氏举人杨联芳妻年二十七而寡抚一女父母劝之嫁不从守节数十年有司表其门　　宋朝妻朱氏按山西通志朱氏生员宋朝妻朝没无嗣遗幼女二氏年二十及葬牵二女哭曰微二女吾不复生待二女长吾决以死报地下自是足不出户惟事织以供薪水诸大家闻氏美争欲娶之密遣媒妪亲识朝夕劝诱竟莫之夺其后伯姒王又乘间以言进刺耳之语纷纷不已氏令婢辈掘坑院心纳以大瓮令注水其内家人皆怪其所为氏晨兴沐浴更衣悉召素所劝嫁者环左右氏焚香誓告于天曰吾誓不嫁若等私人之馈而谋夺吾志吾今与若约待此水干时吾即嫁也其待之誓毕令婢盖石版于瓮口仍覆之以土厚三尺许携二女大哭于室众皆啧啧而散诸大家闻之亦皆意沮氏与二女萧然一室惟勤织纺以毕婚配苦节六十余年　　刘姓妻李氏
按山西通志李氏刘姓妻年二十五夫亡二子俱幼家极贫取刀断发矢志守节终身不渝　　康文进妻刘氏
按山西通志刘氏康文进妻年二十七夫亡家贫无子有司表其门　　赵沈妻陈氏
按山西通志陈氏赵沈妻早寡抚幼子守节始终不渝旌表　　李荣妻张氏
按山西通志张氏李荣妻孝子锦曾祖母也荣戍边阵亡氏年十九子文质方周岁氏躬纺织以教文质后富甲一邑输粟千斛赈荒蒙旨旌表嫠居七十余年年九十余卒　　姚智妻尚氏
按山西通志尚氏姚智妻年二十五夫亡苦守三子贫不能存县令月给米二石年八十五卒　　薛佑妻畅氏
按山西通志畅氏薛佑妻年十七夫亡二子俱幼甘贫守孤苦节终身　　李鋹继妻张氏
按山西通志张氏监生李鋹继妻年二十四夫亡事孀姑极孝抚遗腹子滂及前妻子浚俱入太学得官氏年七十三卒　　董某妻赵氏
按山西通志赵氏董某妻年二十七夫亡无子养其兄子以嗣夫后事亲孝敬御下宽仁乡党贤之　　王彪妻李氏按山西通志李氏王彪妻夫客死氏年二十子宠未周岁伶仃无倚以纺织度日备极艰苦凡历六十一年县令旌表　　韩廷伦妻常氏
按山西通志常氏韩廷伦妻年二十六夫亡事继姑孝抚妾子如己出孀居四十四年卒　　贾进妻安氏
按山西通志安氏贾进妻有妇德善事翁姑年二十一夫亡抚三岁子廷锡成立生三孙年九十六卒　　李际春妻贾氏按山西通志贾氏李际春妻年二十九夫亡断发以拒不谅抚四子皆成立年八十四有司表其门　　杜学诗妻杨氏按山西通志杨氏杜学诗妻夫亡子幼苦节四十余年教幼子国璋入泮有司表其门　　范九仪母关氏
按山西通志关氏范九仪母夫亡氏年二十孀居六十余年教子九仪为诸生　　李祯妻董氏
按山西通志董氏李祯妻夫亡氏年二十六孝事翁姑家贫勤织纺教子源食饩于庠嘉靖二十五年表其门　　王景旦妻蔡氏
按山西通志蔡氏王景旦妻年二十九夫亡苦节抚孤三十余年旌表　　郝铭妻张氏
按山西通志张氏郝铭妻夫亡氏年二十断发毁容守节五十余年奉旨建坊旌表　　杜赡妻毛氏
按山西通志毛氏贡士杜赡妻夫早亡氏孀居守节年八十余有司旌表　　刘有丁妻冯氏
按山西通志冯氏生员刘有丁妻夫亡氏年二十二遗子二长三岁次一月氏矢志不改抚育二子长成孀居五十六年有司旌表　　杜天培妻史氏
按山西通志史氏生员杜天培妻夫亡氏年二十五子萼方二岁苦志抚萼成人娶刘氏萼早丧刘氏与姑同守节年六十三卒有司请表其门　　王侃妻鲁氏
按山西通志鲁氏王侃妻年二十夫亡誓不再嫁抚孤成立嘉靖间旌表　　任瑹妻赵氏
按山西通志赵氏任瑹妻年十九夫亡家贫纺绩抚幼子养民成立苦节终身　　卫得泽妻刘氏
按山西通志刘氏卫得泽妻年二十三夫亡抚怀抱子成立家贫纺绩以事翁姑终身如一　　张九思妻卫氏
按山西通志卫氏张九思妻年十九夫亡抚遗腹子法管纺织终身　　王大经妻李氏
按山西通志李氏王大经妻年二十一夫亡伶仃无倚艰难苦守纺绩终身　　李晚妻王氏
按山西通志王氏李晚妻年十九夫亡抚孤成立苦守终身　　王廷举妻赵氏
李氏
班氏附

按山西通志赵氏生员王廷举妻年二十五夫亡抚二子肖虞肖书为诸生有文举俱夭殁同二妇李氏班氏苦守诸孙成立　　侯耿妻任氏
按山西通志任氏侯耿妻夫亡子玺方四岁氏养亲抚孤苦守七十余年年百岁嘉靖间旌表　　周姓妻张氏
按山西通志张氏周姓妻张纲女归周四载夫亡抚　闺节部列传三十九
　　明三十四
　　张朝宰妻高氏
按太原县志高氏张朝宰妻年二十四夫亡矢志守节抚养二子成立　　段廷举妻程氏
按太原县志程氏段廷举妻年二十夫亡子甫弥月氏断发自誓训子事亲历艰苦五十余载　　贾昭妻赵氏
按榆次县志赵氏贾昭妻昭无行被酒辄加棰辱氏未尝一言忤之年三十昭亡足不出中庭抚孤文斌成立孙玹领乡荐　　张英妻侯氏
按榆次县志侯氏张英妻年二十一英亡子瑶殊幼族人欲夺氏志氏抱瑶曰我为死者誓守此孤成立不忍背也遂不敢强年六十四县令以状闻旌表　　王庭训妻张氏按榆次县志张氏庠生王庭训妻年二十而寡二子俱幼张执志苦守无事不出寝门节口以奉翁姑俾老人不乏甘旨年六十有六有司以闻旌表　　阎永宁妻侯氏
按榆次县志侯氏阎永宁妻生子甫二月宁亡侯年二十六抚孤守节四十余年　　高翔妻郝氏
按榆次县志郝氏高翔妻年十九翔没孀居六十二年直指表其门　　寇隅妻郭氏
按榆次县志郭氏国子生寇隅妻夫亡年少无子守节终身学使表其门　　桂廷辅妻单氏
按榆次县志单氏桂廷辅妻年二十四辅亡氏事姑尽孝抚子成立孀居四十余年有司旌表　　范成宗妻胡氏
按榆次县志胡氏范成宗妻年十七宗亡氏抚遗腹子成立守节四十余年学使旌表　　李应期妻原氏
按榆次县志原氏生员李应期妻年二十六期亡子香方四岁翁姑祖翁姑俱存家贫纺绩奉养抚香为诸生守节四十余年学使旌表　　白玉妻李氏
按榆次县志李氏白玉妻夫亡守节三十五年抚遗孤之翰成立有司旌表　　田仲杰妻郝氏
按榆次县志郝氏田仲杰妻年二十夫亡子奎方六岁氏誓不二志抚奎成立奎没遗孙应科方七岁又赖氏养方长复夭氏伶仃苦守四十余年年七十余卒县令给粟布旌表　　王朝义妻郝氏
按榆次县志郝氏王朝义妻年二十八义亡守节三十余年有司给银币旌表其门　　巩图妻段氏
按榆次县志段氏生员巩图妻年二十六夫亡子国基未周岁段躬勤纺绩课基读书为诸生守节三十余年县令旌之　　寇穆妻张氏
按榆次县志张氏寇穆妻穆亡子亮仅周岁家贫守节五十余年　　张元庆妻冀氏
按寿阳县志冀氏廪膳生张元庆妻年二十五夫亡甘贫守节抚二孤成立长子翀为名士嘉靖间学使表其门　　弓琼妻朱氏
按寿阳县志朱氏弓琼妻少寡家贫抚孤镇东成立为廪膳生又早没孤苦终身　　魏汝成妻赵氏
按寿阳县志赵氏魏汝成妻年二十一夫亡子朴方月余苦节五十余年学使表其闾　　吴冠妻赵氏
按寿阳县志赵氏举人吴冠妻冠亡无子家贫不能自给秉节至死不移　　岳思仁妻任氏
按寿阳县志任氏岳思仁妻思仁应募阵亡氏年二十九父母欲嫁之不从守节终身　　张良臣妻石氏
按寿阳县志石氏张良臣妻夫少婴痼疾氏知不起预为成棺及夫殁潜自缢家人斧门救免谕以姑老子幼无依不可死遂竭力奉姑教子守节终身　　任善妻王氏按寿阳县志王氏任善妻年十八夫亡无嗣翁姑早丧无亲族可依咸劝再嫁不从苦节四十余年　　吴思恩妻李氏按寿阳县志李氏吴思恩妻早寡教子陈谋为廪膳生能孝母有司表其门　　王麟妻郝氏
按寿阳县志郝氏王麟妻夫亡守节抚幼子来聘遭寇变扶舅匿山中濒死者再终免于难人以为孝感后来聘历仕行人主事受封旌表　　李宾旸妻赵氏
按寿阳县志赵氏生员李宾旸妻归旸八年旸疾笃悲泣绝粒及亡欲从死不得家贫勤女红以供薪水躬自樵采极劳不倦或劝改图厉声曰妇人再嫁则母子相绝忍为之乎后三子皆成立年八十有五事闻旌表　　吴镇妻李氏
按寿阳县志李氏吴镇妻早寡甘贫守节以针黹自给教子朴为邑庠生年八十终　　岳凌晋妻张氏
按寿阳县志张氏生员岳凌晋妻夫亡守节备尝艰苦百折不回教子镇东以乡荐为沙河尹诏旌其门　　贾调元妻邢氏按寿阳县志邢氏太学生贾调元妻元亡无嗣守节终身　　李崇仓妻冀氏
按寿阳县志冀氏李崇仓妻年十九夫亡守节终身　　任天惠妻安氏按寿阳县志安氏任天惠妻夫亡甘贫守节抚孤成立　　王冕妻赵氏
阎氏
赵氏附

按寿阳县志赵氏王冕妻与子存道妻阎氏存德妻赵氏妇姑三寡共守节终身嘉靖三十年御史旌表　　和仲芳妻赵氏按平定州志赵氏和仲芳妻年二十夫亡伯氏逼令更嫁氏引刀欲自杀乃止直指闻之令有司给以束帛守节五十年而卒　　郗士孝妻景氏
按平定州志景氏举人郗士孝妻年二十四夫亡家贫守志二子俱幼抚前子如己出事姑尽孝伤于哭泣双目俱瞽有司嘉之给粟旌表　　白云鶠妻李氏
按平定州志李氏生员白云鶠妻夫早亡事亲孝谨教子有成直指表其门仍给粟存恤　　王佐妻李氏
按平定州志李氏王佐妻佐乡试中式归即死母老子幼氏守志养姑抚子成立　　赵一德妻白氏
按平定州志白氏赵一德妻夫亡誓不改节守志终身　　赵起儒妻光氏
按平定州志光氏赵起儒妻夫亡甘贫守节教子成名　　乔绳愆妻李氏
按平定州志李氏乔绳愆妻年十七夫亡守遗腹子成立苦节终身　　常师孔妻赵氏
按平定州志赵氏常师孔妻夫亡子幼家贫勤纺织以事翁姑课子成名　　潘一凤妻刘氏
按平定州志刘氏潘一凤妻夫亡事翁姑以孝闻抚孤成立守节终身　　晋弘诏妻孟氏
按平定州志孟氏晋弘诏妻夫亡孀居四十年卒　　任国才妻张氏按平定州志张氏任国才妻少寡苦节终身乡党咸重之　　葛御妻张氏
按平定州志张氏葛御妻夫亡家极贫事女红以养翁姑抚孤成立苦节四十年　　安宅妻张氏
按平定州志张氏安宅妻少寡苦节抚孤成立终身不变　　郗桐妻费氏
按平定州志费氏生员郗桐妻年二十五夫亡子幼甘贫守节四十余年　　张文卿妻李氏
郭
氏附

按乐平县志李氏张文卿妻年十六夫亡孀居四十余年教其子侃为诸生娶郭氏未几侃死郭同姑守节有司奏闻诏旌表　　乔侍郎侧室宁氏
按乐平县志宁氏顺天人乔侍郎侧室乔卒氏年二十余守节四十年有司上其事诏旌表　　李天衢妻乔氏
按乐平县志乔氏参议李天衢妻李卒守节三十余年有司上其事旌表　　齐家仁妻张氏
按定襄县志张氏齐家仁妻少寡守节终身
　　张引妻夏氏
按定襄县志夏氏张引妻年十七夫亡守节终身　　史仲佑妻岳氏按定襄县志岳氏史仲佑妻早寡守节年八十终　　周昌妻杨氏按定襄县志杨氏周昌妻年十九夫亡抚一女守节终身　　雷钺妻兰氏
按定襄县志兰氏雷钺妻年十七而寡抚遗腹子守节终身　　樊思仁妻李氏
边氏
刘氏附

按定襄县志李氏樊思仁妻与仁弟思义妻边氏义弟思礼妻刘氏俱少寡一门三节历凶荒无变　　张九达妻刘氏按定襄县志刘氏生员张九达妻年二十二夫亡抚二孤守节终身　　李存妻孙氏
按定襄县志孙氏李存妻夫亡抚孤守节终身　　霍应璧妻智氏按定襄县志智氏霍应璧妻嫁七月夫亡守遗腹子苦节终身　　李承祚妻智氏
按定襄县志智氏生员李承祚妻年十九夫亡抚孤如玉守节终身　　胡宗儒妻冯氏
按定襄县志冯氏生员胡宗儒妻夫亡无子抚幼女守节终身　　胡经妻齐氏
按定襄县志齐氏胡经妻年二十二夫亡抚孤守节年七十余终　　乔天衢妻杜氏
</div>
    <div class="pagination">
<a href="闺媛典闺节部_page48.html">上一页</a><span>...</span><a href="闺媛典闺节部_page44.html">44</a><a href="闺媛典闺节部_page45.html">45</a><a href="闺媛典闺节部_page46.html">46</a><a href="闺媛典闺节部_page47.html">47</a><a href="闺媛典闺节部_page48.html">48</a><span class="current-page">49</span><a href="闺媛典闺节部_page50.html">50</a><a href="闺媛典闺节部_page51.html">51</a><a href="闺媛典闺节部_page52.html">52</a><a href="闺媛典闺节部_page53.html">53</a><a href="闺媛典闺节部_page54.html">54</a><span>...</span><a href="闺媛典闺节部_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
