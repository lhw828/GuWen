<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 639 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 639 页/共 899 页</h1>
    <div class="content">按宋史李常传常字公择南康建昌人擢第调江州判官宣州观察推官熙宁初为秘阁校理王安石与之善以为三司条例检详官改右正言知谏院安石立新法常预议不欲青苗收息至是疏言条例司始建已致中外之议至于均输青苗傅会经义何异王莽猥析周官安石见之遣所亲密谕意常不为止又言州县散常平钱实不出本勒民出息神宗诘安石安石请令常具官吏主名常以非谏官体落校理通判滑州岁余复职知鄂州徙湖齐二州淮南西路提点刑狱元丰六年召为太常少卿迁礼部侍郎哲宗立改吏部进户部尚书转对上七事时役法差免二科未定常谓使民俱出赀则贫者难办俱出力则富者难堪各从其愿则可久尔乃折衷条上之拜御史中丞出知邓州徙成都行次陕暴卒　　李南公
按宋史李南公传南公字楚老郑州人进士及第调浦江令熙宁中提举京西常平提点陕西河北刑狱京西转运副使入为屯田员外郎南公有女皆适人而同产女弟年三十不嫁寄他妹家为御史所论罢主管崇福宫为河北转运副使加直秘阁知延安府夏人犯泾原南公出师捣其虚夏人解去擢宝文阁待制知瀛州拜户部吏部侍郎户部尚书历知永兴军成都真定河南府郑州擢龙图阁直学士致仕卒子譓　　李之纯
按宋史李之纯传之纯字端伯沧州无棣人登进士第熙宁中为度支判官江西转运副使徙成都路转运使秩满复留凡数岁始还朝神宗劳之曰遐方不欲数易大吏使剑外安靖年谷屡丰以彰朝廷绥远之意汝知之乎以为右司郎中转太仆卿元佑初加直龙图阁知沧州召为集贤殿修撰河北都转运使进宝文阁待制知瀛州俄以直学士知成都府还为户部三迁御史中丞董敦逸黄庆基论苏轼托词命以毁先帝苏辙以名器私所亲皆以监司罢之纯疏其诬罔以疾改工部尚书绍圣中刘拯劾其阿附出知单州卒　　李惇颐
按万姓统谱惇颐字子修阳信人熙宁中青苗法行计息推赏否则黜秩吏畏罪希进欲散惟恐不多惇颐知祥符县独贷三之一宰相怒甚遂通判广信军　　李深按万姓统谱深字叔平光泽人父诰庆历进士登第官至太常博士陈瓘称其真率乐易有古人风深第熙宁九年进士为制敕所详检役法文字因与蔡京章惇廷争夺一官已而叙复原官迁朝散郎以言事罢崇宁中安置复州入元佑党籍有杭州集二十卷弟勉字安道元佑九年第进士知尢溪顺昌县素负风节多忤于时遂谢事休致亦入党籍　　李浩
按宋史李浩传浩字直夫家本绥州徙西河以父定荫从军积官供备库副使广西都监裒西北疆事着安边策谒王安石安石言之神宗召对改管干麟府兵马未行又从章惇于南江蛮酋田元猛元&#合狤狑拒官军浩分兵击之杀狤狑降元猛元&#遂城懿州惇上其功擢引进副使迁东上合门使为副总管五路大举浩将前军复兰州迁陇州防御使知兰州兼熙河泾原安抚副使坐关失守及报上不实再贬秩哲宗即位拜忠州防御使捧日天武都指挥使进黔州观察使历鄜延太原永兴环庆路副都总管卒　　李夔按万姓统谱夔字师和邵武人经书一览成诵文不停缀舅黄履器之与杨时友善登元丰二年进士第尝为华亭县尉有政声迁县令累官右文殿修撰终龙图阁待制以子纲恩赠太师魏国公　　李琮
按宋史李琮传琮字献甫江宁人登进士第调宁国军推官吕公着荐知阳武县役法初行琮处画尽理旁近民相率挝登闻鼓愿视以为则神宗召对擢利州路江东转运判官按民田诡称逃绝者言于朝命使江浙选强明吏立赏剔抉吏幸赏以多为功琮亦因是希进民患苦之进度支判官为转运副使徙梓州路元佑初言者论其括隐税之害黜知吉州历相洪潞三州入为太府卿迁户部侍郎以宝文阁待制知杭州永兴军河南瀛州卒子回绍兴初参知政事　　李传按万姓统谱传通州人元丰间举进士钦宗居东宫时传与耿南仲俱侍讲及即位赐水晶斧以旌其明断后知汉州　　李怀道
按万姓统谱怀道元丰中知上高始至建学宫不逾年执经而至者数十百人其政不苛而肃赋役狱讼不诿于府苏栾城以为有古之道其所以得民非复世俗之吏盖纪其实云　　李之仪
按尚友录之仪赵州人工于尺牍苏轼以为得发遣三昧仕为枢密编修官后罢归寓颍昌代范纯仁作遗表帝读之悲怆不已之仪自号姑溪老农有文集六十卷　　李昌国
按万姓统谱昌国江夏人善于教子三子长康侯仕至河阳守次康年仕至监丞善古篆与苏轼黄庭坚游次康直仕至左司员外郎休官归里自称裕老　　李元中按尚友录元中舒州人举进士工书翰追踪锺王与李公麟李亮工同时登第号龙眠三李　　李稷
按宋史徐禧传李稷字长卿邛州人父绚龙图阁直学士稷用荫历管库权河北西路转运判官徙东路俄提举蜀部茶&#甫两岁羡课七十六万缗擢盐铁判官诏推扬其功以劝在位遂为陕西转运使与李察皆以苛暴著称时人语曰宁逢黑煞莫逢稷察种谔起兴灵议稷闻之亦上言可令边面诸将各出兵挠之及出境稷督饷民多散逸削两秩贬为判官永乐既城稷辇金银钞帛充牣其中欲夸示徐禧以为城甫就而中已实积金既多故受围愈急而稷守之不敢去以及于难　　李祥
按宋史李祥传祥开封人为入内黄门资骁锐善骑射用材武中选授泾原仪渭同巡检从景思立于河湟以功迁内殿崇班为河州驻泊兵马都监迁皇城使镇戎军沿边都巡检使从刘昌祚征灵武或言所部兵失亡多降简州刺史从种谊袭鬼章有功升兵马都钤辖在熙河二十余年以宣庆使内侍押班卒　　李周按宋史李周传周字纯之冯翊人登进士第调长安尉改知云安县神宗诏近臣举士孙固以周闻神宗召对访御边之术曰四边手足尔若疲中国以勤远略惧成腹心之忧神宗颔之除提点京西刑狱罢判西京国子监哲宗立召为职方郎中朝廷议和西夏以侵地至于弃兰州周曰陇右为吾藩篱若弃之必归夏人以区区河南百年为勍敌苟益以河湟非秦蜀之利也遂不果弃迁太常少卿秘书少监以直龙图阁为陕西转运使复入为太常少卿旋以集贤院学士知邠州徙凤翔府河中府陕州提举崇福宫改集贤殿修撰卒　　李吁
按宋史李吁传吁字端伯洛阳人登进士第元佑中为秘书省校书郎卒程颐谓其才器可以大受及亡也祭之以文　　李积中
按万姓统谱积中四会人父士廉有阴德积中登甲科官至御史翰林直学士以直言入元佑党籍始寓居豫章李氏自积中三世官于朝而父子兄弟相师友子大性少力学尢习当世典故累官兵部尚书后以端明殿学士知平江府卒谥文惠大性与弟大异大东并跻从列为名臣云　　李廌
按宋史李廌传字方叔其先自郓徙华廌六岁而孤能自奋立少长以学问称乡里谒苏轼于黄州贽文求知轼谓其笔墨澜翻有飞沙走石之势拊其背曰子之才万人敌也抗之以高节莫之能御矣廌再拜受教而家素贫三世未葬一夕抚枕流涕曰吾忠孝焉是学而亲未葬何以学为且而别轼将客游四方以蒇其事轼解衣为助又作诗以劝风义者于是不数年尽累世之丧三十余柩归定华山下范镇为表墓以美之益闭门读书又数年再见轼轼阅其所着叹曰张耒秦观之流也乡举试礼部轼典贡举遗之赋诗以自责吕大防叹曰有司试艺乃失此奇才耶轼与祖禹谋曰廌虽在山林其文有锦衣玉食气弃奇宝于路隅昔人所叹我曹得无意哉将同荐诸朝未几相继去国不果轼亡哭之恸曰吾愧不能死知己至于事师之勤渠敢以生死为间即走许汝间相地卜兆授其子作文祭之曰皇天后土鉴一生忠义之心名山大川还万古英灵之气词语奇壮读者为悚中年绝进取意谓颍为人物渊薮始定居长社县令李佐及里人买宅处之卒年五十一廌喜论古今治乱条畅曲折辩而中理当喧混仓卒间如不经意&#睨而起落笔如飞驰元佑求直言上忠谏书忠厚论并献兵鉴二万言论西事朝廷擒羌酋鬼章将致法廌深论利害以为杀之无益愿加宽大当时韪其言　　李充
按万姓统谱充字仲实弱冠入上庠元佑中擢进士除真州司户秩满改宣德郎知临海县盗起青溪二浙州郡相继失守太守弃城遁去独与通判李景渊戮力守御寇至获全部使者以闻诏书奖谕陟奉议郎宣和末山东盗贼猖獗远近绎骚州县疲于奔命乃投匕叹曰张季鹰发归兴于莼鲈陶渊明耻折腰于五斗吾慕前人固已晚矣遂以微文引去及金骑长驱衣冠沦陷而独从容获免识者韪之　　李格非
按宋史李格非传格非字文叔济南人登进士第调冀州司户参军入补太学录再转博士以文章受知于苏轼尝着洛阳名园记谓洛阳之盛衰天下治乱之候也其后洛阳陷于金人以为知言通判广信军召为校书郎迁著作佐郎礼部员外郎提点京东刑狱以党籍罢卒格非工于词章妻王氏拱辰孙女亦善文女清照诗文尢有称于时嫁赵挺之之子明诚自号易安居士　　李公麟
按宋史李公麟传公麟字伯时舒州人第进士历南康长垣尉用荐为中书门下后省删定官好古博学长于诗多识奇字绍圣末朝廷得玉玺下礼官诸儒议言人人殊公麟曰秦玺用蓝田玉今玉色正青质坚甚非昆吾刀蟾肪不可治雕法中绝真秦李斯所为不疑议由是定元符三年致仕既归老肆意于龙眠山岩壑间雅善画自作山庄图为世宝传写人物尢精因画为累世但以艺传云　　李朴
按宋史李朴传朴字先之虔之兴国人登绍圣元年进士第调临江军司法参军移西京国子监教授程颐独器许之移虔州教授以尝言隆佑太后不当废处瑶华宫事有诏推鞫追官勒停会赦注汀州司户徽宗即位右司谏陈瓘荐朴有旨召对朴首言熙宁元丰以来政体屡变始出一二大臣所学不同后乃更执圆方互相排击又言今士大夫之学不求诸己而惟王氏之听败坏心术莫大于此蔡京恶朴鲠直他执政三拟官皆持之不下复以为虔州教授又嗾言者论朴为元佑学术不当领师儒罢为肇庆府四会令改承事郎知临江军清江县钦宗在东宫闻其名及即位除著作郎半岁凡五迁至国子祭酒以疾不能至高宗即位除秘书监未至而卒　　李复
按万姓统谱复字履中闽中人绍圣间为西边使者及识横渠先生博记能文有潏水集其间论孟子养气者动必由理故仰不愧于天俯不怍于地无忧无惧其气岂不充乎故曰是集义所生者舍是则明有人非幽有鬼责自歉于中气为之丧矣故曰无是馁也朱文公谓此语虽&#然却得其旨近世诸儒之论多以过而失之甚者流于老庄而不知不若此说之为得也　　李大有
按万姓统谱大有字仲谦新喻人绍圣间举进士累官知虔州宣和末金人犯京师大有募兵勤王鼓行而前淮甸歌曰天下奸臣皆守室虔州太守独勤王后知衢州有宿寇猖獗大有下车寇即平　　李孝寿
按宋史李迪传迪弟子及之及之子孝寿字景山为开封府户曹参军元符中吕嘉问知府事受章惇蔡卞指锻炼上书人命孝寿摄司录事成其狱徽宗即位嘉问先已得罪孝寿亦削秩蔡京为政以为府推官迁大理太仆卿擢显谟阁待制为开封尹政和初拜刑部侍郎有举子为仆所陵忿甚具牒欲送府同舍生劝解乃释戏取牒效孝寿花书判云不勘案决杖二十仆明日持诣府告其主仿尹书判私用刑孝寿即追至备言本末孝寿幡然曰所判正合我意如数与仆杖而谢举子时都下数千人无一仆敢肆者时以此称之明年以疾罢为龙图阁学士提举醴泉观卒　　李平西
按万姓统谱平西平江人伯父纲累官轻车都尉父纯皇佑中进士有贤名平西元符中进士知澧州专务德化集民训以孝弟劝事农桑化洽州邑累迁枢密院承旨金人寇汴平西与宰相李纲奏守御策金再入寇又乞诏诸道勤王兵决策一战时宰相何不能用　　李汉臣
按万姓统谱汉臣字仲良荆州人兄元叔太史黄庭坚之姻庭坚谪黔州汉臣恳款辛勤问疾不懈汉臣求科举不遂乃依驸马曹诗门以恩补郊庙斋郎调汉阳尉获盗数十人或曰此可市美官汉臣曰吾宁杀人为利邪再调上饶尉改理定令　　李评
按宋史李遵勖传遵勖子端愿端愿子评字持正由东头供奉官八迁皇城使以父告老授西上合门使以荥州刺史出知颍州还干当三班院进成州团练使知蔡州卒　　李譓
按宋史李南公传南公子譓字智甫第进士绍圣间知章丘县陕西麦熟朝廷议遣官诸州令民平偿逋负譓在选中使还为河东转运判官知熙州蔡京使王厚复河湟譓与之异召为光禄卿厚奏功罢譓守虢坐尝言招纳未便停官后数年为陕西转运使徙永兴为蟾芝以献徽宗疑曰蟾动物也安得生芝命渍盆水一夕而解坐罔上贬散官三年复之历数郡卒　　李昭&#
按宋史李昭&#传昭&#字成季济南人少与晁补之齐名为苏轼所知擢进士第徐州教授李清臣荐为秘书省正字加秘阁校理通判潞州潞民死多不葬昭&#作文讽晓之俗为一变徽宗立召为右司员外郎迁太常少卿出知沧州崇宁初入党籍中居闲十五年自号乐静先生寓意法书图画贮于十囊命曰燕游十友为之序以为与今之人友或趋附而陷于祸吾宁与十者友久益有味也　　李熙靖
按宋史李熙靖传熙靖字子安常州晋陵人唐卫公德裕九世孙也祖均父公弼皆进士第公弼崇宁初通判潞州以议三舍法不便使者劾其沮格诏令坐削黜以死熙靖擢第又中词学兼茂选为辟雍录太学正升博士遭父忧去还为右司员外郎迁太常少卿拜中书舍人蔡攸恶之出知拱州越两月复以故官召靖康初改显谟阁待制提举醴泉观吴敏忌之以进对不时受罚既拒张邦昌之命忧愤废食卒　　李阶按万姓统谱阶字进祖深之子崇宁二年礼部第一特奏名安忱对策言使党人之子魁南宫多士无以示天下遂夺阶出身遇赦复官建炎初摄临安府比较务州卒陈通胁阶叱之遂遇害事闻赠右承事郎与一子官　　李德昭
按万姓统谱德昭字子晋莆田人崇宁中第进士自广东提举召对留为度支郎官建炎初出知建州卒三百人先屯广州至是闻叶侬贼平径还郡官疑其从叛或请杀之德昭力言不可得全活苗傅刘正彦之乱列郡戒严韩世忠既执正彦于浦城德昭分兵守要冲获傅槛送京师寻谢病归建人祠之白鹤山　　李弥大按宋史李弥大传弥大字似矩登崇宁三年进士第除校书郎迁监察御史试中书舍人出知光州移鄂州召为给事中拜礼部侍郎金人大举入侵李纲定城守之策命弥大为参议与纲不合罢未几除刑部尚书河东宣抚副使张师正领胜捷军溃归弥大诛之建炎元年除知淮宁府杜用等夜叛弥大缒城出贼散乃还坐贬秩寻为吏部侍郎帝如杭州命权绍兴府试户部尚书兼侍读出知平江府夺职归知静江府奏广西边防利害入为工部尚书未几罢绍兴十年卒　　李孝称
按宋史李迪传迪弟子及之及之子孝称字彦闻以荫登朝值郊恩得封通议大夫崇宁中提举湖北京西常平提点京西南路刑狱蔡京之姻宋乔年为京畿转运使有囚逸捕得之孝称上其功乔年受赏而孝称用是得工部员外郎不阅月迁大理少卿擢工部户部二侍郎为开封尹陈瓘之子正汇在杭州上书告京不利社稷郡守蔡薿执送京师并逮瓘诣狱孝称胁使证其子瓘不可暨狱上竟窜正汇海岛京愈德之进刑部尚书而以其兄孝寿代为尹徙工部卒　　李元亮
按尚友录元亮抱才尚气崇宁中处太学时蔡薿为学录元亮轻之后薿守和州元亮犹布衣过州不谒薿命驾先至其馆元亮以启谢云定馆而见长者古所不然轻身以先匹夫今无此事蔡嗟叹饷以钱五十万且致书延誉于诸公遂登科　　李光
按宋史李光传光字泰发越州上虞人登崇宁五年进士第调开化令知常熟县移吴江刘安世居南京光以师礼见之除太常博士迁司封首论士大夫谀佞成风王黼恶之令部注桂州阳朔县除司勋员外郎金人围太原援兵无功光言三镇之地祖宗百战得之一旦举以与敌何以为国迁侍御史蔡攸欲以扈卫上皇行宫因缘入都光奏攸若果入则百姓必致生变又言乞追摄朱&#父子及奉承监司守令强夺编户产业者还之监汀州酒税建炎三年除知宣州进右文殿修撰溃将邵青自真州拥舟数百艘剽当涂芜湖两邑间光招谕之青喜秋毫无犯他日舟过繁昌或绐之曰宣境也乃掠北岸而去剧盗戚方破宁国县抵城下分兵四击光募勇敢劫之贼惊扰遁去除徽猷阁待制知临安府擢吏部侍郎大将韩世清本苗傅余党久屯宣城擅据仓库光请先事除之乃授光淮西招抚使光假道至郡缚送阙下初光于上前面&#成筭宰相以不预闻怒之未至道除端明殿学士知建康府擢吏部尚书逾月除参知政事时秦桧初定和议将揭榜欲藉光名镇压遂用之同郡杨炜上光书责以附时相取尊官堕黠寇奸计隳平时大节光本意谓但可因和而为自治之计既而桧议撤淮南守备夺诸将兵权光极言和不可恃备不可撤桧恶之桧以亲党郑亿年为资政殿学士光于榻前面折之丐去乃除资政殿学士知绍兴府改提举临安府洞霄宫责授建宁军节度副使琼州安置移昌化军卒　　李邴
按宋史李邴传邴字汉老济州任城县人中崇宁五年进士累官为起居舍人试中书舍人北方用兵酬功第赏日数十百邴辞命无留难除给事中迁翰林学士未几坐言者罢钦宗即位除徽阁待制知越州久之再落职高宗即位召为兵部侍郎兼直学士院苗傅刘正彦反邴见苗傅面谕以逆顺祸福之理且密劝殿帅王元俾以禁旅击贼元唯唯不能用即诣政事堂白朱胜非适正彦及其党王世修在焉又以大义责之人为之危邴不顾也上巡江宁太后六宫往豫章命邴为资政殿学士权知行台三省枢密院事以与吕颐浩论不合乞罢未阅月起知平江府会兄邺失守越州坐累落职明年即引赦复之绍兴五年诏问宰执方略邴条上战阵守备措画绥怀各五事不报闲居十有七年薨于泉州　　李端行
按万姓统谱端行字正达无锡人与弟尚行入太学俱有声大观中同登进士吕颐浩尝师之逮贵犹执弟子礼为太学博士作诗诋蔡京出宰鄞县发愤终身不复仕　　李邦彦
按宋史李邦彦传邦彦字士美怀州人父浦银工也邦彦喜从进士游入补太学生大观二年上舍及第授秘书省校书郎邦彦生长闾阎习猥鄙事善讴谑能蹴鞠每缀街市俚语为辞曲人争传之自号李浪子善事中人累迁中书舍人翰林学士承旨宣和三年拜尚书右丞五年转左丞明年拜少宰无所建明惟阿顺趋谄充位而已都人目为浪子宰相徽宗内禅升太宰金人薄都城邦彦坚主割地之议太学生陈东数百人伏宣德门上书言邦彦之徒为社之贼请斥之邦彦退朝群指而大诟且欲殴之疾驰得免乃以特进观文殿学士充太一宫使出知邓州建炎初以主和误国责建武军节度副使浔州安置　　李亘按宋史李亘传亘字可大兖州干封人大观二年进士擢尚书郎官建炎末金人犯淮南刘豫使守大名与凌唐佐谋密陈豫可取状告于朝事泄亘坐死后赠官立祠曰愍忠　　李伸
按宋史李伸传伸知天兴县坚守不下城陷自杀　　李弥逊按宋史李弥逊传弥逊字似之苏州吴县人登大观三年第调单州司户再调阳谷簿政和四年迁校书郎累官起居郎以封事剀切贬知卢山县改奉嵩山祠宣和末知冀州靖康元年召为卫尉少卿出知瑞州改淮南运副后奉兴国宫祠知饶州召对首奏当坚定规模排斥奸言辅臣有不悦者以直宝文阁知吉州七年迁起居郎弥逊自政和末以上封事得贬垂二十年及复居是职直前论事鲠切如初秦桧再相惟弥逊与吏部侍郎晏端复有忧色八年弥逊上疏乞外甚力诏不允赵鼎罢相桧专国赞帝决策通和胡铨范如圭曾开相继贬逐弥逊力陈不可者二桧尝邀弥逊至私第曰政府方卢员苟和好无异议当以两地相浼答曰弥逊受国恩深厚何敢见利忘义顾今日之事国人皆不以为然独有一去可报相公桧默然次日弥逊再上疏言愈切直桧大怒弥逊引疾以徽阁直学士知端州改知漳州十年归隐连江西山是岁兀朮分四道入侵十二年桧乘金兵既败收诸路兵复通和好追仇向者尽言之臣嗾言者论弥逊落职二十三年卒　　李元白
按尚友录元白名齐以字行宁化人博览强记不能俯就举子业乃大肆力于诗出入少陵集中几逼真纂杜诗为押韵又集其句为一编皆行于世尝集大观升平词若干首以进得初品官即归故庐笑傲泉石而终老焉集句始于王安石而孔毅甫葛亚卿相继而作俱声闻于时　　李华
按万姓统谱华字实夫溧阳人父没居丧毁瘠尽哀母疾华衣不解带者十余年有田十余顷谷贵平价食其一方大观政和间蝗数害稼不食其田子朝正累官至知平江府　　李椿年
按万姓统谱椿年浮梁人政和间进士历司农丞度支郎中后知婺州致仕初母丧于中都徒步护丧归葬有甘露之祥所著有易传十卷文集十卷　　李纲
按宋史李纲传纲字伯纪邵武人自其祖始居无锡父夔终龙图阁待制纲登政和二年进士第积官至监察御史宣和七年为太常少卿时金人渝盟边报狎至诏皇太子为开封牧令侍从各具所见以闻纲刺臂上血疏云若假皇太子以位号使为陛下收将士心以死捍敌天下可保疏上内禅之议乃决钦宗即位除兵部侍郎靖康元年金将斡离不兵渡河徽宗东幸宰执请上暂避敌锋纲曰今日之计当整军马固结民心相与坚守以待勤王之师乃以纲为东京留守纲治守战之具不数日而毕敌兵攻城纲身督战募壮士缒城而下斩酋长十余人杀其众数千金人知有备又闻上已内禅乃退求遣大臣至军中议和上遣李梲往梲还报以皇弟康王少保张邦昌为质时朝廷日输金币而金人需求不已日肆屠掠四方勤王之师渐有至者纲奏言金人贪婪无厌其势非用师不可若扼河津绝餉道坚壁勿战俟其食尽北归半渡而击之此必胜之计也上深以为然约日举事姚平仲勇而寡谋先期率步骑万人夜斫敌营欲生擒斡离不取康王以归夜半中使传旨谕纲援之纲率诸将旦出与金人战以神臂弓射金人却之平仲竟以袭敌营不克亡去金使来宰相李邦彦语之曰用兵乃李纲姚平仲非朝廷意遂罢纲以蔡懋代之太学生陈东等诣阙上书明纲无罪军民不期而集者数十万帝亟召纲复为尚书右丞充京城四壁守御使纲下令能杀敌者厚赏众奋跃金人惧乃退师未几以纲专主战议丧师费财责授保静军节度副使建昌军安置金兵再至上悟和议之非除纲资政殿学土领开封府事纲被命率湖南勤王之师入援未至而都城失守先是康王至北军为金人所惮求遣肃王代之至是康王开大元帅府承制复纲故官高宗即位拜尚书右仆射兼中书侍郎纲荐张所傅亮上以所为河北招抚使亮为河东经制副使开封守阙纲以留守非宗泽不可力荐之立军法凡军政申明改更者数十条又请以车制颁京东西制造而教阅之又奏造战舰募水军及询访诸路武臣材略可任者以备用又进三疏曰募兵曰买马曰募民出财以助兵费又乞省冗员节浮费是时四方溃兵为盗者十余万人攻山东淮南襄汉之间纲命将悉讨平之未几有诏幸东南避敌纲曰国之存亡于是分吾当以去就争之初纲所言无不容纳至是常留中不报已而迁纲门下侍郎纲遂求去有旨纲落职居鄂州自纲罢招抚经制二司皆废车驾遂东幸两河郡县相继沦陷凡纲所规画军民之政一切废罢金人攻京东西残毁关辅而中原盗贼&#起绍兴二年除观文殿学士湖广宣抚使兼知潭州是时荆湖江湘之间流民溃卒聚为盗贼不可胜计纲悉荡平之九年除知潭州荆湖南路安抚大使纲具奏力辞诏允其请次年薨赠少师官其亲族十人纲负天下之望以一身用舍为社稷生民安危每宋使至燕山必问李纲赵鼎安否其为远人畏服如此　　李彦按宋史杨戬传戬死李彦继其职彦天资狠愎密与王黼表里置局汝州临事愈剧凡民间美田使他人投牒告陈皆指为天荒鲁山阖县尽括为公田焚民故券使田主输租佃本业诉者辄加威刑致死者千万发物供奉大抵类朱&#凡竹数竿用一大车牛驴数十头其数无极皆责办于民颍昌兵马钤辖范寥不为取竹诬刊苏轼诗文于石为十恶朝廷察其捃摭亦勒停当时谓朱&#结怨于东南李彦结怨于西北靖康初诏削官赐死籍其家　　李伯宗
按宋史李伯宗传伯宗字会之河阳人第进士知内丘戊阳太康县通判相州入为将作少监历大理卿迁刑部侍郎与王黼不相能用胥吏微过罢提举崇福宫知同州徙陕西都转运使以通奉大夫显谟阁待制卒谥曰荣　　李筹
按宋史李筹传筹吉州吉水人字彦良与弟衡字平国生同乳二岁丧母十岁丧父兄弟每以不逮事亲为恨政和中改葬其母于杨山负土成坟庐于墓左未几庐所产木一本两干高丈许复合于一至其末乃分两干五枝人以为瑞　　李正民
按扬州府志正民扬州人登政和二年进士第中词学兼茂科迁礼部郎官建炎二年除校书郎累迁中书舍人俄出为两浙江西湖南抚谕使正民请依法具奏官吏能否其民间事于州县实系冤抑者并听陈诉即为申理从之以奉使称职除给事中吏部侍郎辞不拜上赐诏曰朕惟孔门文学政事别为二科然西汉名臣列于九卿者未尝不以儒术饰吏事也卿文章典雅直谅多闻献纳之余敏于从政乃擢天官之贰聿专铨综之权正民始就职绍兴十三年正民奏宣和以前应知通令佐阶&#并带主管学事自军兴以来学校中辍今和议既成儒风复振宣化承流责在郡县宜依旧&#以示圣朝偃武修文之意为江西路提点刑狱仕至左朝散大夫充徽阁待制平原县开国伯卒　　李璆
按宋史李璆传璆字西美汴人登政和进士第调陈州教授入为国子博士出知房州宣和三年廷议将取燕璆上疏切陈不省及燕既平责监英州清溪镇明年赦还寻试中书舍人建言元佑名臣子孙久被废锢宜少宽之宦官谭稹出师河北以无功废将复进用璆不肯书行绍兴四年以集英殿修撰知吉州累迁徽阁直学士四川安抚制置使　　李持正
按万姓统谱持正字季秉少与诸父宗师驰名太学号大小李宗师政和二年进士第二持正五年进士历知德庆南剑潮阳三郡在南剑日适魔寇入州境诸将督捕急持正力争以愚民无知戮其渠魁数人余悉令归业官终朝请大夫子三人皆以父任补官　　李按富阳县志字彦渊富阳人登进士中宏词科为会要所检阅官刊正谥法宣和初提举广东市舶居官廉直珍货一无所取未几舶商辐凑召回盗邀之于途及胠箧随行书帙而已盗亦敛衽退绍兴间舶商以清节闻于朝除比部郎寻迁吏部秦桧欲以子与女为婿却之迁将作监桧屡遣子就学告曰为天子卿监岂为宰相教子遂丐外持宪闽部易江东既忤权臣累奉祠不复荣望卒年七十七淡泊寡欲廉直之节重于一时晚年谓贪与痴已绝独嗔未尽去因榜其小室曰去嗔所著有去嗔居士集　　李柽按太平府志柽字与几世居当涂以易学著名宣和三年进士初调洪州教授汪伯彦辟御营幕府绍兴元年通判徽州累迁监察御史奏议不当秦桧意出知信州柽善星历占候逆知郡境将有变乃预为备俄妖贼起贵溪柽即日阅器甲授成筭遣将分击亲率雄兵督战贼望风奔溃俘其魁以归桧犹以不能防患镌职罢任恩复原官除知安丰军移知饶州任满归引年致仕一日召门人朱章入卧内取所著易说讲论既终篇正席挽须而卒年七十四　　李宏
按万姓统谱宏字彦恢宣城人宣和五年以左承直郎知旌德县事时州郡多故调发旁午宏剸拨烦剧常有余力召集乡兵部署精明人乐为用建炎初张遇寇江上进逼宣境郡守吕好问檄令防御遇知有备不敢犯吕后荐其有文武才可大用绍兴初郡守李光复檄署旌德莅县四载治官事如其家诛锄豪猾兴滞补弊营葺公宇规制皆可为后人法　　李
按宋史刘化源传李开封人宣和六年进士建炎中知彭阳县亦不降与民移治境上令执之以献金人欲官之凡三辞其后金人以为归附命为儒林郎言于所司曰昔为俘获不敢受归附之赏还其牒刘麟闻其贤命张中孚以礼招致力拒之绍兴九年死原州事闻赠奉议郎官其家一人　　李翼
按宋史李翼传翼麟州新秦人宣和末为代州西路都巡检使屯崞县金人取代执守将嗣本遣来谕降翼射却之帅士卒坚守义胜军统领崔忠夜引金兵入城翼挺身搏战达曰被执粘罕欲臣之怒骂不屈死之　　李丹
按万姓统谱丹字炳文新昌人美仪容善谈论聂昌荐用于朝自为士人以至累典藩郡官至朝请大夫田园未尝增益故挽诗有二顷田园只旧时之句徽庙召之欲擢以近职及至陛忽有物螫其项痛不能对遂止既出视之蝎也　　李邈
按宋史李邈传邈字彦思临江军清江人唐宗室宰相适之之后以父任为太庙斋郎初调安州司理用荐改京官由承议郎迁知霸州为辽国贺正副使还上书言契丹不可灭免官童贯收复燕山奏邈知涿州改易州皆辞不赴叹曰国家祸乱自兹始矣金人犯京师诏趣入见慨然复起就道既至拜青州观察使仍知府事邈始视事兵不满二千钱不满二百万度无以御敌乃谕民出财共为死守不数日得钱十三万贯粟十一万石募民为勇敢亦数千人金人至且战且守相持四旬城破邈巷战不克将赴井左右持之不得入斡离不胁邈拜不拜以火燎其须眉及两髀亦不顾乃拘于燕山府金人命邈披发左&#邈愤诋毁甚力金人挝其口犹吮血噀之翼日自去发为浮屠金人大怒遂遇害将死颜色不变南向再拜端坐就戮燕人为之流涕高宗赠招化军节度使谥忠壮　　李彦仙
按宋史李彦仙传彦仙字少严初名孝忠宁州彭原人徙巩州尝为种师中部曲入云中获首级补校尉靖康元年金人犯境郡县募兵勤王遂率士应募补承节郎李纲宣抚两河上书言纲不知兵恐误国书闻下有司追捕乃亡去易名彦仙以效用从河东军复补校尉河东陷彦仙拔归道出陕以兵事见守臣李弥大弥大与语壮之留为裨将守三觜金人攻三觜彦仙战佯北金人追之伏发掩杀千计分兵四出下五十余壁复陕州乘胜渡河列栅中条诸山旁郡邑皆响附事闻上命知陕州兼安抚使彦仙尽取家属以来曰吾以家徇国与城俱存亡闻者感服三年娄宿悉兵自蒲解大入彦仙伏兵击之金兵大溃娄宿仅以身免彦仙日与金人战未尝解甲娄宿雅奇彦仙才尝啖以河南兵马元帅彦仙斩其使金益兵急攻之城陷彦仙率众巷战矢集身如猬左臂中刃不断战愈力金人惜其才以重赏募人生致之彦仙易敝衣走渡河既而闻金人纵兵屠掠曰金人所以甘心此城以我坚守不下故也我何面目复生乎遂投河死金人害其家惟弟夔子毅得免干道八年谥忠威金人欲下陕然后并力西向彦仙以孤城扼其冲再逾年大小二百战金人不得西至城陷民无贰心虽妇女亦升屋以瓦掷金人哭李观察不绝金人怒屠其城全陕遂没　　李植
按宋史李植传植字元直泗州临淮人靖康初向子諲转运京畿时群盗四起饷道厄绝环视左右无足遣者有以植荐遂借补迪功郎使督四百艘银粮招募忠义二万余众自淮入徐趋济凡十余战卒以计达时高宗驻师巨野闻东南一布衣统众而至士气十倍授承直郎留之募府三上表劝进降手札奖谕植感激知遇言无不尽为汪伯彦黄潜善所忌高宗既即位为东南发运司干办公事寻以奉议郎知潭州湘阴县张浚督师江上荐为朝奉郎鄂州通判大盗马友孔彦舟未平植请修战舰习水战大破彦舟诛马友转朝奉大夫通判荆南府秩满除尚书户部员外郎时秦桧当国浚去植即丐祠奉亲寓居长沙之醴陵十有九年杜门不仕桧死子諲以户部尚书居迩列语及龙飞旧事识植姓名除户部郎中召入见除知桂阳军参政钱端礼荐知琼州改徽州转朝请大夫直秘阁改知镇江府迁江淮荆湘都大提点坑冶铸钱公事逾年金人败盟朝廷将大举以植漕运有才略授直敷文阁京西河北路计度转运使干道元年迁提刑江西二年直宝文阁主管行宫留守司事上书极言防江十策帝嘉其言以太府卿召赴阙有疾遂以中奉大夫宝文阁学士致仕卒子五人汝虞知桃源县汝士朝奉大夫知黄州汝工知昌化军　　李若水
按宋史李若水传若水字清卿洺州曲周人元名若冰上舍登第调元城尉靖康元年为太学博士钦宗将遣使至金国议以赋入赎三镇诏举可使者若水在选中召对赐今名擢礼部尚书固辞改吏部侍郎三年金人再邀帝出郊若水扈从以行金人逼帝易服若水抱持而哭诋金人为狗辈粘罕令拥之去反顾骂益甚至郊坛下骂不绝口监军者挝破其唇噀血骂愈切至以刃裂颈断舌而死高宗即位赠观文殿学士谥忠愍后有自北方逃归者云金人言辽国之亡死义者十数南朝惟李侍郎一人　　李涓
按宋史李涓传涓字浩然驸马都尉遵勖曾孙以荫为殿直召试中书易文阶至通直郎知鄂州崇阳县靖康元年京城被围羽檄召天下兵鄂当发二千九百人皆未集涓独以所募六百锐然请行出家钱买牛酒激犒之令曰吾固知无益然世受国恩惟直死耳若曹知法乎失将者死钧之一死死国留名男儿不朽事也众皆泣即日引而东至蔡天大雪与敌遇飞矢猬集涓创甚犹血战大呼叱左右负己遂死焉明年金兵去蔡人以其尸归朝廷录其忠赠朝奉郎官其三子　　李震
按宋史李震传震汴人靖康初金人迫京师震时为小校率所部三百人出战杀人马七百余已而被执金人曰南朝皇帝安在震曰我官家非尔所当问金人怒絣诸庭柱脔割之肤肉垂尽腹有余气犹骂不绝口　　李政
按宋史李政传政为云骑第六指挥授河北将官冀州驻札靖康二年金兵来攻政却之俄攻城急有登城者政呼曰事急矣有能跃火而过者重赏于是有十数人皆以湿毡裹身持杖跃火而过大呼力战金人骇走未几政死城遂陷　　李斌
按宋史李诚之传金人陷蕲州军士李斌&#死　　李珙按尚友录珙字温之永福人少以功名自奋金人犯阙珙募勇士三千余人兼程而进遇贼力战死之诏旌其门曰忠义　　李宗仪
按万姓统谱宗仪江夏人与从弟宗儒四世同居相友爱好学独行筑书院建祠以祀先圣给田以赠来学汴京失守程吏部千秋勤王其子彦章开仓资给之
　弭姓部列传
　　汉
　　弭强
按万姓统谱强新丰人中郎将
　　弭幸
按万姓统谱幸见三辅决录
　　弭仲叔
按三辅决录弭生字仲叔其父贱故张伯英与李幼才书弭仲叔高德美名命世之才也非弭氏小所当有新丰瘠土所当出也　　宋
　　弭德超
按宋史弭德超传德超沧州清池人给事太宗晋邸太宗即位补供奉官迁镇州驻泊都监初太宗念边戍劳苦赐士卒月头银德超乘间言曹彬得士众心士卒言月头银曹公所致又巧诬彬他事上出彬为天平军节度以王显为宣徽南院使德超为宣徽北院使并兼枢密副使德超期得枢密使乃为副使又柴禹锡与德超同官班在其上德超居常怏怏一日诟显及禹锡曰我有安社稷功止得&#许大官汝等何人乃在我上又大骂曰我度上无守执为汝辈所眩惑显告之太宗怒诏夺官职与其家配隶琼州禁锢未几死　　弭忠信
按万姓统谱忠信咸平间知安远县事
　　元
　　弭礼
按顺天府志礼房山人延佑间佥徽政院事捐资建学人文蔚起卒谥端靖　　明
　　弭广
按万姓统谱广历城人成化中休宁县丞
　　弭宦
按万姓统谱宦唐县人嘉靖中任溧水县丞
　　弭子立
按章丘县志子立隆庆间岁贡任清县教谕博学笃行有古人之风　　弭子奇
按恩县志子奇山东章丘人万历二十五年任教谕　纪姓部纪事
明外史宪宗纪太后传孝宗即位悲念太后特遣太监蔡用之贺求太后家得纪父贵纪祖旺兄弟以闻帝大喜诏改父贵为贵授锦衣卫指挥同知祖旺为旺授锦衣卫指挥佥事赐予第宅金帛庄田奴婢不可胜计先是太后在宫中尝自言家贺县姓纪幼不能知亲族也太监郭镛陆恺皆闻之恺亦广西人故姓李蛮中纪李同音因妄称太后兄令人访其叔福与兄诣京师而福等已死恺女兄夫韦父成者出冒之有司皆待以戚畹名所居里曰迎恩里贵旺曰韦犹冒李况我实李氏因诈为宗系上有司有司莫辨也二人既骤贵父成亦诣阙争辨帝命郭镛听之镛但逐父成而已及帝使使者修治贺先茔蛮李姓者数辈皆称太后家自言使者使者还奏贵旺不实复遣给事中孙珪御史滕佑间行连贺间微服入猺獞中访之尽得其状归奏帝谪罚镛等有差戍贵旺边海自此帝数求太后家竟不得
　李姓部列传六
　　唐二
　　李承干
按唐书常山愍王承干传承干字高明生承干殿即以命之武德三年始王常山郡俄徙中山太宗即位立为皇太子甫八岁特敏惠帝爱之及长好声色慢游过恶寖闻时魏王泰有美名帝爱重而承干病足不良行且惧废与泰交恶泰亦谋夺长各树党东宫有俳儿善姿首承干嬖爱帝闻震怒收儿杀之坐死者数人承干意为泰告望甚称疾不朝累数月贞观十七年齐王佑反齐州承干谓承基等我宫西墙去大内正可二十步棘耳岂与齐州等会承基连齐王事系狱当死即上变帝诏长孙无忌等杂治废为庶人徙黔州十九年死子象为怀州别驾厥鄂州别驾开元中象子适之为宰相赠还承干始王　　李宽
按唐书楚王宽传宽武德三年出后楚哀王早薨贞观初追封　　李恪
按唐书郁林王恪传恪始王长沙俄进封汉贞观二年徙蜀为齐州都督十年改王吴授安州都督坐与乳媪子博罢都督高宗即位拜司空梁州都督恪善骑射有文武才其母隋炀帝女地亲望高中外所向帝初以晋王为太子又欲立恪长孙无忌固争帝乃止永徽中房遗爱谋反因遂诛恪以绝天下望四子仁玮琨璟并流岭表显庆五年追王郁林以河间王孝恭孙荣为郁林县侯以嗣　　李泰
按唐书濮恭王泰传泰字惠褒始王宜都徙封卫继怀王后又徙封越为扬州大都督再迁雍州牧左武候大将军改王魏皇太子承干病蹇泰以计倾之承干惧阴遣人称泰府典签诣元武门上封帝省之书言泰罪帝怒即遣捕诘不获既而太子败帝阴许立泰为太子会召承干谴勒承干曰臣贵为太子尚何求但为泰所图与朝臣谋自安尔无状之人遂教臣为不轨事若泰为太子正使其得计耳帝即幽泰将作监降王东莱二十一年进王濮高宗即位诏泰开府置僚属车服羞膳异等薨郧乡二子欣徽欣嗣王武后时为酷吏所贬昭州别驾薨子峤神龙初得嗣王开元中为国子祭酒以罪贬邓州别驾薨徽封新安郡王　　李佑
按唐书庶人佑传佑字赞武德八年王宜阳进王楚又王燕已乃封齐领齐州都督贞观十一年始归国佑溺群小好弋猎长史薛大鼎屡谏不听帝以辅王无状免之更用权万纪帝数以书让佑万纪恐并获罪即说佑上书谢罪帝悦厚赐万纪而仍谯戒佑佑不胜忿左右劝佑发兵乃募城中男子年十五以上悉发私署左右上柱国光禄大夫开府仪同三司托东托西等王斥库赀行赏驱人筑堞浚隍缮甲兵人恶之皆夜缒亡去诏兵部尚书李绩与刘德威讨之绩未至而青淄等州兵已集兵曹杜行敏执送京师赐死内侍省贬为庶人　　李愔
按唐书蜀悼王愔传愔贞观五年始王梁徙王蜀出为岐州刺史数畋游为非法帝频责教不悛徙虢州久之复出驰弋败民稼典军杨道整叩马谏愔捽击之高宗怒贬黄州刺史擢道整匡道府折冲都尉吴王恪得罪愔以母弟废为庶人徙巴州俄封涪陵王薨咸亨初复爵土以子璠嗣王璠武后时谪死归诚州神龙初以朗陵王袆子褕嗣　　李恽
按唐书蒋王恽传恽始王郯徙王蒋拜安州都督永徽三年徙梁州上元中迁箕州刺史录事参军张君彻诬告恽反诏使者按验恽惶惧自杀三子炜煌休道炜初王汝南郡恽薨遂嗣王为武后所害神龙初以嫡孙绍宗为嗣蒋王薨子钦福嗣为率更令煌封蔡国公孙之芳有令誉安禄山奏为范阳司马禄山反自拔归京师历工部侍郎太子右庶子广德初使吐蕃被留二岁乃得归拜礼部尚书改太子宾客休道子琚神龙初封嗣赵王开元中改王中山　　李贞
按唐书越王贞传贞始王汉后徙原已乃封越贞善骑射涉文史有吏干为宗室材王武后初迁累太子太傅豫州刺史中宗废居房陵贞乃与黄公撰及子琅琊王等计议反正垂拱四年明堂成悉追宗室行享礼共疑后遂大诛戮撰乃矫帝玺书赐命长史萧德琮募兵告诸王师期八月先发诸王莫有应者独贞将兵攻上蔡破之而已败后遣曲崇裕岑长倩率兵讨之下诏削贞父子属籍改氏虺崇裕等次豫州贞少子规拒战兵溃贞仰药死规自杀　　李慎按唐书纪王慎传慎始王申后徙纪贞观中迁襄州刺史以治当最天子玺书劳勉人为立石颂德文明初累迁太子太师贝州刺史初贞连诸王起兵慎知时未可独拒不与合将就诛而免改氏虺载以槛车谪巴州薨于道七子续琮睿秀献钦证续与秀最知名续王东平历和州刺史薨琮义阳王睿楚国公秀襄阳郡公献广化郡公钦建平郡公五人并为武后所杀神龙初以证嗣王擢左骁卫将军薨子行同嗣琮三子行远行芳行休永昌时行远行芳斥巂州六道使至行远遂就戮行芳幼留赦抱持请代遂与俱死　　李嚣
按唐书江殇王嚣传嚣封之明年薨无后
　　李简
按唐书代王简传简已封薨无后
　　李福
按唐书赵王福传福贞观十三年始王出后隐太子累迁梁州都督薨无子神龙初以蒋王恽孙思顺嗣王　　李明
按唐书曹王明传明贞观二十一年王曹累为都督刺史永隆中坐太子贤事降王零陵徙黔州都督谢佑逼杀之三子俊杰备俊嗣王南州别驾杰为黎国公垂拱时并及诛神龙初以杰子引为嗣曹王备历卫尉少卿同正员薨开元十二年引薨子戢嗣位左卫率府中郎将子&#嗣　　李延寿
按唐书令狐德棻传李延寿者世居相州贞观中累补太子典膳丞崇贤馆学士转御史台主簿兼直国史初延寿父太师多识前世旧事常以宋齐梁陈齐周隋天下参隔其史于本国详他国略往往訾美失传思所以改正拟春秋编年刊究南北事未成而殁延寿乃追终先志本魏登国元年尽隋义宁二年谓之北史本宋永初元年尽陈祯明三年谓之南史上之迁符玺郎兼修国史卒　　李安期
按唐书李百药传百药子安期七岁属文父贬桂州遇盗将加以刃安期跪泣请代盗哀释之贞观初为符玺郎累除主客员外郎高宗即位迁中书舍人寻检校东台侍郎同东西台三品出为荆州大都督府长史卒谥烈自德林至安期三世掌制诰孙羲仲又为中书舍人　　李淳风
按唐书李淳风传淳风岐州雍人父播仕隋高唐尉弃官为道士号黄冠子以论撰自见淳风幼爽秀通群书明步天历算贞观初与傅仁均争历法议者多附淳风故以将仕郎直太史局制浑天仪诋摭前世得失着法象书七篇上之擢承务郎迁太常博士改太史丞与诸儒修书迁为令太宗得秘谶言唐中弱有女武代王以问淳风对曰其兆既成已在宫中又四十年而王王而夷唐子孙且尽帝曰我求而杀之奈何对曰天之所命不可去也而王者果不死徒使疑似之戮淫及无辜且陛下所亲爱四十年而老老则仁受终易姓而不能绝唐若杀之复生壮者多杀而逞则陛下子孙无遗种矣帝采其言止淳风于占候吉凶若节契然当世术家意有鬼神相之非学习可致终不能测也以劳封昌乐县男奉诏与算博士梁述助教王真儒等是正五曹孙子等书刊定注解立于学官撰麟德历代戊寅历候者推最密自秘阁郎中复为太史令卒所撰典章文物志乙巳占等书传于世子该孙仙宗并擢太史令　　李道裕
按唐书李大亮传大亮兄子道裕贞观末为将作匠有告张亮反者诏百官议皆言亮当诛独道裕谓反形未具帝怒不暇省斩之岁余刑部侍郎缺宰相屡进名不可帝曰朕得之矣是尝议张亮者朕时虽不从今尚悔之遂命道裕终大理卿　　李忠
</div>
    <div class="pagination">
<a href="氏族典卷诸姓部_page638.html">上一页</a><span>...</span><a href="氏族典卷诸姓部_page634.html">634</a><a href="氏族典卷诸姓部_page635.html">635</a><a href="氏族典卷诸姓部_page636.html">636</a><a href="氏族典卷诸姓部_page637.html">637</a><a href="氏族典卷诸姓部_page638.html">638</a><span class="current-page">639</span><a href="氏族典卷诸姓部_page640.html">640</a><a href="氏族典卷诸姓部_page641.html">641</a><a href="氏族典卷诸姓部_page642.html">642</a><a href="氏族典卷诸姓部_page643.html">643</a><a href="氏族典卷诸姓部_page644.html">644</a><span>...</span><a href="氏族典卷诸姓部_page640.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
