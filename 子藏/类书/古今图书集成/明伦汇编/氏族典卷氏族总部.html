<!DOCTYPE html>
<html>
<head>
    <meta charset="UTF-8">
    <title>氏族典卷氏族总部 - 第 1 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷氏族总部 - 第 1 页/共 46 页</h1>
    <div class="content">
　氏族总部汇考一
　　上古
伏羲氏始正姓氏
按史记补三皇本纪不载　按刘恕外纪上古男女无别太昊始制嫁娶以俪皮为礼正姓氏通媒妁以重人伦之本而民始不渎
注
陈殷曰姓者统其祖考之所自出氏者别其子　孙之所自分按路史太昊伏羲氏正姓氏通媒妁以重万民之丽丽皮荐之以严其礼示合姓之难拼人情之不渎女皇氏正姓氏以判万民按史记补三皇本纪不载　按路史女皇氏正姓氏职□因通行媒以重万民之判是曰神媒黄帝定氏族别其子为十二姓
按国语秦伯召公子重耳于楚纳女五人怀嬴与焉公子欲辞司空季子曰同姓为兄弟黄帝之子二十五人其同姓者二人而已唯青阳与夷鼓皆为己姓青阳方雷氏之甥也夷鼓彤鱼氏之甥也其同生而异姓者四母之子别为十二姓凡黄帝之子二十五宗其得姓者十四人为十二姓姬酉祁己滕葴任荀僖姞嬛依是也唯青阳与苍林氏同于黄帝故皆为姬姓按史记黄帝本纪黄帝二十五子其得姓者十四人注
索隐曰旧解破四为三言得姓十三人耳今按　国语胥臣云黄帝之子二十五宗其得姓者十四　人为十二姓姬酉祁己滕葴任荀僖姞嬛依是也　唯青阳与夷鼓同己姓又云青阳与苍林为姬姓　是则十四人为十二姓其文甚明唯姬姓再称青　阳与苍林盖国语文误所以致令前儒共疑其姬　姓青阳当为元嚣是帝喾祖本与黄帝同姬姓其　国语上文青阳即是少昊金天氏为己姓者耳既　理在不疑无烦破四为三按路史黄帝有熊氏作玉律以应候气荐之宗庙废治忽以知三军之消息以正名百物明民共财而定氏族
注
易是类谋曰圣人兴起不知姓名当吹律听以　别其姓黄帝吹律定姓是也律六律也故有五音　姓之说堪舆经有黄帝问天老五姓而援神契亦　谓圣王吹律有姓白虎通云圣王吹律定姓演孔　图云孔子曰丘援律而吹命阴得羽之宫而李房　推律亦谓五音生于本姓遂自定为京氏定而系之姓庶姓别于上而戚殚于下婚姻不可以通所以崇伦类远禽兽也　礼大传云系之以姓而弗别缀之以食而弗殊虽　百世而婚姻不通周道然也或云六世亲属竭财　通婚姻故杜佑云商以上亲不隔同姓妄也子二十五别姓者十二　为姓十一
祈酉滕箴任苟厘结儇依
　苟国语史记皆作旬非
及二纪也
　青阳夷彭
余循姬姓
　古书大概可质然不容无缪国语言青阳与夷彭　同为纪姓是矣而又云青阳与苍林为姬姓则非　也夫姬姓乃元嚣而非青阳黄帝之子二十五人　其十二人为十一姓余十三人皆姬姓也今乃云　惟二人同于黄帝者为姬姓其得信邪且昌意元　嚣苍林挥皆姬姓者岂惟二人哉　　有虞氏
舜以禹治水功成乃锡土姓
按书经禹贡锡土姓
　　天子建德因生以赐姓谓有德之人生此地以　此地名赐之姓以显之疏
周语称帝嘉禹德赐姓
　曰姒胙四岳赐姓曰姜左传称周赐陈胡公之姓　为妫皆是因生赐姓之事也臣蒙赐姓其人少矣　此事是用贤大者故举以为言也大
全
林氏曰水土
　平可以封建诸侯也如契封于商赐姓子稷封于　邰赐姓姬有土有社昔固有之至是遍锡之也按路史帝舜命伯禹继平水土既厘下土方别居方别生分类锡土姓而下亡违者　　周
周设小史以奠系世设瞽以诵世系
按周礼春官小史掌邦国之志奠系世辨昭穆注
志谓记也春秋传所谓周志国语所谓郑书之　属是也系世谓帝系世本之属是也小史主定之　瞽讽诵之疏
奠系世者谓定帝系世本辨昭穆
　者帝系世本之上皆自有昭穆亲疏故须辨之天　子谓之帝系诸侯谓之世本瞽讽诵诗世奠系

注
世奠系谓帝系诸侯卿大夫世本之属是也小　史主次序先王之世昭穆之系述其德行瞽主　诵诗并诵世系以戒劝人君也故国语曰教之世　为之昭明德而废幽昏焉以怵惧其动疏
帝系据
　王即经系也诸侯卿大夫谓之世本即经世也　　汉高帝五年赐项伯娄敬等姓刘氏
按汉书高帝本纪五年十二月围羽垓下羽与数百骑走灌婴追斩羽东城汉王以鲁公葬羽于谷城汉王为发丧哭临而去封项伯等四人为列侯赐姓刘氏
注
师古曰皆羽之族先有功于汉者
夏五月娄敬求见说上曰陛下取天下与周异而都雒阳不便不如入关据秦之固上以问张良良因劝上是日车驾西都长安拜娄敬为奉春君赐姓刘氏　按项籍传汉王以鲁公号葬羽于谷城诸项支属皆不诛封项伯等四人为列侯赐姓刘氏　按刘敬传车驾西都关中上曰本言都秦地者娄敬娄者乃刘也赐姓刘氏拜为郎中号奉春君成帝鸿嘉　年赐侍者李平姓卫氏
按汉书成帝本纪不载　按班倢传自鸿嘉后上稍隆于内宠倢进侍者李平平得幸立为倢上曰始卫皇后亦从微起乃赐平姓曰卫所谓卫倢也孺子婴初始十二年王莽赐严尤廉丹姓征氏巨毋霸姓巨母氏即新莽
天凤六年

按汉书王莽传天凤六年匈奴右骨都侯须卜当其妻王昭君女也尝内附莽遣昭君兄子和亲侯王歙诱呼当至塞下胁将诣长安强立以为须卜善于后安公始欲诱迎当大司马严尤谏曰当在匈奴右部兵不侵边单于动静辄语中国此方面之大助也于今迎当置长安□街一平人耳不如在匈奴有益莽不听既得当欲遣尤与廉丹击匈奴皆赐姓征氏号二征将军当诛单于舆而立当代之韩博上言有奇士长丈大十围来至臣府曰欲奋击匈奴自谓巨毋霸出于蓬莱东南五城西北昭如海濒轺车不能载三马不能胜即日以大车四马建虎旗载霸诣阙霸卧则枕鼓以铁箸食此皇天所以辅新室也愿陛下作大甲高车贲育之衣遣大将一人与虎贲百人迎之于道京师门户不容者开高大之以视百蛮镇安天下博意欲以风莽莽闻恶之留霸在所新丰更其姓曰巨母氏谓因文母太后而霸王符也征博下狱以非所宜言弃市（按王莽字巨君臣母霸似戒莽之词谓巨不宜霸此博风莽意也改　巨母则谓因母太后而霸此莽改姓意也）　　后汉
献帝建安二十　年曹操改秦真姓曹氏（
按古天子赐姓操尚
　为人臣故只云改纂人姓不言赐姓）

按三国志魏武帝本纪不载　按曹真传真字子丹太祖族子也太祖起兵真父卲募徒众为州郡所杀太祖哀真少孤收养与诸子同
注
魏略曰真本姓秦养曹氏或云其父伯南夙与　太祖善兴平末袁术部党与太祖攻劫太祖出为　寇所追走入秦氏伯南开门受之寇问太祖所在　答云我是也遂害之由此太祖思其功故变其姓　　吴乌程侯建衡二年改孙秀姓为厉氏
按三国志吴孙皓传不载　按孙匡传匡子泰泰子秀为前将军夏口督秀公室至亲握兵在外皓意不能平建衡二年皓遣何定将五千人至夏口猎先是民间佥言秀当见图而定远猎秀遂惊夜将妻子亲兵数百人奔晋
注
江表传曰皓大怒追改秀姓曰厉
　　晋
惠帝　　　年摰虞进族姓昭穆十卷
按晋书惠帝本纪不载　按摰虞传虞以汉末丧乱谱传多亡失虽其子孙不能言其先祖撰族姓昭穆十卷上疏进之以为足以备物致用广多闻之益　　宋孝武帝大明三年改刘诞姓为留氏
按宋书孝武帝本纪不载　按竟陵王诞传诞有殊勋上性多猜颇相疑惮大明元年秋出为都督南兖南徐兖青冀幽六州诸军事南兖州刺史诞既见猜亦潜为之备三年上将诛诞诞勒兵自卫队主沈引之杀之传首京邑时年二十七因葬广陵贬姓留氏　　南齐武帝永明八年改萧子响姓为蛸氏
按南齐书武帝本纪永明八年八月子响伏诛（改姓事不载）
　按鱼复侯子响传子响赐死有司请绝子响属籍削爵土收付廷尉法狱治罪赐姓为蛸氏　　梁
武帝普通六年改萧综姓为悖氏寻复之
按梁书武帝本纪普通六年六月庚辰豫章王综奔于魏改姓
事不载
　按豫章王传豫章王综字世谦高祖
第二子也其母吴淑媛自齐东昏宫得幸于高祖七月而生综宫中多疑之者及淑媛宠衰怨望遂陈疑似之说故综怀之恒于别室祠齐氏七庙又微服至曲阿拜齐明帝陵然犹无以自信闻俗说以生者血沥死者骨渗即为父子综乃私发齐东昏墓出骨沥臂血试之并杀一男取其骨试之皆有验自此常怀异志会大举北伐魏将元法僧以彭城降高祖乃令综都督众军镇于彭城与魏将安丰王元延明相持综乃与数骑夜奔于延明改名缵字德文追为齐东昏服斩衰于是有司奏削爵土绝属籍改其姓为悖氏俄有诏复之元帝承圣二年改萧纪姓为饕餮氏
按梁书元帝本纪承圣二年五月己丑萧纪军至西陵秋七月辛未纪众大溃遇兵死改姓
事不载
　按武陵
王传武陵王纪字世询高祖第八子也太清中侯景乱纪乃僭号于蜀太清五年夏四月纪帅师东下丁丑纪次于西陵世祖命护军将军陆法和于峡口夹岸筑二垒镇江以断之既而将军樊猛获纪杀之于峡口有司奏请绝其属籍世祖许之赐姓饕餮氏　　北魏太祖天赐元年立大师小师以辨姓族
按魏书太祖本纪天赐元年十有一月上幸西宫大选朝臣令各辨宗党保举才行　按官氏志天赐元年十一月以八国姓族难分故国立大师小师令辨其宗党品举人才自八国以外郡各自立师职分如八国比今之宗正也宗室立宗师亦如州郡八国之仪太宗　　　年赐赫连若豆根姓宿氏
按魏书太宗本纪不载　按宿石传石朔方人也赫连屈孑弟文陈之曾孙也天兴二年文陈父子归阙太祖嘉之以宗女妻焉赐奴婢数十口拜为上将军祖若豆根太宗时赐姓宿氏世祖　　　年赐秃发贺姓源氏
按魏书世祖本纪不载　按源贺传贺自署河西王秃发□檀之子也□檀为乞伏炽盘所灭贺自乐都来奔贺伟容貌善风仪世祖素闻其名及见器其机辩赐爵西平侯加龙骧将军谓贺曰卿与朕源同因事分姓今可为源氏高祖太和十九年诏定族姓
按魏书高祖本纪不载　按官氏志太和十九年诏曰代人诸胄先无姓族虽功贤之嗣混然未分故官达者位极公卿其功衰之亲仍居猥任比欲制定姓族事多未就且宜甄擢随时渐铨其穆陆贺刘楼于嵇尉八姓皆太祖已降勋着当世位尽王公灼然可知者且下司州吏部勿充猥官一同四姓自此以外应班士流者寻续别敕原出朔土旧为部落大人而自皇始已来有三世官在给事已上及州刺史镇大将及品登王公者为姓若本非大人而皇始已来职官三世尚书已上及品登王公而中间不降官绪亦为姓诸部落大人之后而皇始己来官不及前列而有三世为中散监已上外为太守子都品登子男者为族若本非大人而皇始已来三世有令已上外为副将子都太守品登侯已上者亦为族凡此姓族之支亲与其身有缌麻服已内微有一二世官者虽不全充美例亦入姓族五世已外则各自计之不蒙宗人之荫也虽缌麻而三世官不至姓班有族官则入族官无族官则不入姓族之例也凡此定姓族者皆具列由来直拟姓族以呈闻朕当决姓族之首末其此诸状皆须问宗族列疑明同然后勾其旧籍审其官宦有实则奏不得轻信其言虚长侥伪不实者诉人皆加传旨问而诈不以实之坐选官依职事答问不以实之条令司空公穆亮领军将军元俨中护军广阳王嘉尚书陆琇等详定北人姓务令平均随所了者三月一列簿帐送门下以闻于是升降区别矣自古天子立德因生以赐姓胙之土而命之氏诸侯则以家与谥官有世功则有宦族邑亦如之姓则表其所由生氏则记族所由出其大略然也至于或自所居或以国号或用官爵或用事物虽缘时不同俱其义矣魏氏本居朔壤地远俗殊赐姓命氏其事不一亦如长勺尾氏终葵之属也初安帝统国诸部有九十九姓至献帝时七分国人使诸兄弟各摄领之乃分其氏自后兼并他国各有本部部中别族为内姓焉年世稍久互以改易兴衰存灭闲有之矣今举其可知者献帝以兄为纥骨氏后改为胡氏
次兄为普氏后改为周氏
次兄为拓拔氏后改为长孙氏
弟为达奚氏后改为奚氏
次弟为伊娄氏后改为伊氏
次弟为丘敦氏后改为丘氏
次弟为侯氏后改为亥氏
七族之兴自此始也
又命叔父之嗣曰乙旃氏后改为叔孙氏
又命疏属曰车焜氏后改为车氏
凡与帝室为十姓百世不通婚太和以前国之丧葬祠礼非十族不得与也高祖革之各以职司从事神元皇帝时余部诸姓内入者丘穆陵氏后改为穆氏
步六孤氏后改为陆氏
贺赖氏后改为贺氏
独孤氏后改为刘氏
贺楼氏后改为楼氏
勿忸于氏后改为于氏
是连氏后改为连氏
仆阑氏后改为仆氏
若干氏后改为苟氏
拔列氏后改为梁氏
拨略氏后改为略氏
若口引氏后改为寇氏
叱罗氏后改为罗氏
普陋茹氏后改为茹氏
贺葛氏后改为葛氏
是贲氏后改为封氏
阿伏于氏后改为阿氏
可地延氏后改为延氏
阿鹿桓氏后改为鹿氏
</div>
    <div class="pagination">
<span class="current-page">1</span><a href="氏族典卷氏族总部_page2.html">2</a><a href="氏族典卷氏族总部_page3.html">3</a><a href="氏族典卷氏族总部_page4.html">4</a><a href="氏族典卷氏族总部_page5.html">5</a><a href="氏族典卷氏族总部_page6.html">6</a><span>...</span><a href="氏族典卷氏族总部_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
