<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 661 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 661 页/共 899 页</h1>
    <div class="content">　　堵寇
按左传僖公二十年滑人叛郑而服于卫夏郑公子士泄堵寇帅师入滑（按晋杜预注云公子士郑文公子泄堵寇郑大夫是既以泄为　氏堵寇为名矣而二十四年传注又云堵俞弥郑大夫而以士泄为公子名是同时有公子士公子　士泄两人而泄与堵为两氏也历考郑樵通志万姓统谱诸书寇与俞弥俱列堵姓则同帅师之公　子自名士泄而前后自是一人姑仍之以备参考）　　堵俞弥
按左传僖公二十四年郑之入滑也滑人听命师还又即卫郑公子士泄堵俞弥帅师伐滑　　堵女父
按左传襄公十年冬十月戊辰尉止司臣侯晋堵女父子师仆帅贼以入杀子驷子国子耳　　堵狗
按左传襄公十五年十二月郑人夺堵狗之妻而归诸范氏　　堵师叔
按郑樵通志郑有堵师叔
　　汉
　　堵辅
按万姓统谱辅见印薮
　　元
　　堵简
按浙江通志简金坛人元末为江浙行省检校官平章童领兵复松江简为参谋兵败为贼所禽欲留用之不屈而死　　明
　　堵琇
按万姓统谱琇凤阳人洪武中任宜都县知县　　堵升按恩县志升锦衣卫籍进士成化十一年任知县　　堵升按万姓统谱升字文龙山阴人成化己未进士历任参政　　堵泉
按万姓统谱泉卢龙人弘治中任知县
　　堵骞
按范县志骞淮安人任训导
　　堵鸿
按无锡县志鸿赠浙江参政
　　堵维常
按无锡县志维常赠副使
　　堵应畿
按观城县志应畿宜兴县岁贡天启七年任知县慈惠及民　　堵引锡
按明外史堵引锡传引锡字仲缄无锡人崇祯十年进士除南京户部主事进郎中迁长沙知府以知兵名福王命为湖广参政摄湖北巡抚事唐王拜为右副都御史实授巡抚加兵部右侍郎永明王进为兵部尚书加东阁大学士封光化伯常德破移驻梧州卒谥文忠
　仵姓部汇考
凌迪知万姓统谱
　　仵姓
仵望出襄阳今莆田多此姓

　筥姓部列传
　　汉
　　筥光
按万姓统谱光见印薮

　苦姓部汇考
凌迪知万姓统谱
　　苦姓
郄犨号苦成子苦为别封之邑以邑为氏

　古姓部汇考
郑樵通志
　　以次为氏
古氏风俗通云古公亶父之后因氏焉言古公者犹言先公也晋平公时有舟人古乘汉有孝子古初蜀志广汉功曹古牧后魏尚书令古弼今望出新平河内又吐奚氏改为古氏宋端拱登科古成之后有古荜梅州人古亶怀安军人廖用贤尚友录
　　古姓
古新安羽音又望出新平河内

　五姓部列传
　　秦
　　五逢
按汉书陈胜传铚人五逢将兵居许章邯击破之五逢走陈　　汉
　　五京
按万姓统谱京见印薮
　　后汉
　　五梁
按蜀志杜微传建兴二年丞相亮领益州牧以五梁为功曹五梁者字德山犍为南安人以儒学节操称从议郎迁谏议大夫五官中郎将　　晋
　　五裔
按郑樵通志晋有始兴太守五裔
　　唐
　　五武
按万姓统谱武州长史
　　明
　　五淮
按奇姓通淮通海人弘治中宜城县知县

　杜姓部列传二
　　唐
　　杜淹
按唐书杜如晦传如晦叔淹字执礼才辩多闻有美名隋开皇中授承奉郎擢累御史中丞王世充僭号颇亲近用事洛阳平秦王引为天策府兵曹参军及践阼召为御史大夫封安吉郡公俄检校吏部尚书参预朝政贞观二年卒子敏同袭爵官至鸿胪卿　　杜伏威按唐书杜伏威传伏威齐州章丘人与里人辅公祏为盗伏威狡谲多筭每剽劫众用其策皆效其党爱服共推为主海陵贼赵破阵闻伏威兵少轻之召使并力伏威突斩破阵并其众至数万破高邮引兵渡淮攻历阳据之称总管分兵徇属县皆下江淮群盗争附伏威上表越王侗侗以为东南道大总管是时秦王方讨王世充遣使招怀伏威乃献款高祖授以上柱国吴王赐姓豫属籍秦王已平刘黑闼师次曹兖伏威惧乃入朝诏拜太子太保留京师伏威好神仙长年术饵云母被毒武德七年二月暴卒　　杜如晦
按唐书杜如晦传如晦字克明京兆杜陵人祖杲有名周隋间如晦少英爽喜书内负大节临机&#断隋大业中补滏阳尉弃官去高祖平京师秦王引为府兵曹参军徙陕州总管府长史进司勋郎中封建平县男天策府建为中郎王为皇太子授左庶子迁兵部尚书进封蔡国公位尚书右仆射与元龄共管朝政以疾辞职薨谥曰成子构位慈州刺史次子荷尚城阳公主封襄阳郡公承干谋反坐诛构以累贬死岭表　　杜楚客
按唐书杜如晦传如晦弟楚客少尚奇节贞观四年召为给事中擢中郎将进蒲州刺史政有能名后为魏王府长史迁工部尚书摄府事揣帝意薄承干乃为王谐媚用事臣及王贬爵废于家终虔化令　　杜正伦按唐书杜正伦传正伦湘州洹水人太宗表直秦王府文学馆贞观元年擢兵部员外郎俄迁给事中知起居注进累中书侍郎太子监国诏正伦行左庶子太子稍失道帝语正伦可审喻之教而不徙其语我来故正伦显谏无所避太子不从&#道帝语督切太子即表闻帝怒出为谷州刺史太子废坐受金带流歡州显庆元年擢黄门侍郎进同中书门下三品迁中书令初正伦已贵李义府官尚微及同执政不能下义府使人告正伦有异计高宗恶之出正伦为横州刺史卒　　杜求仁
按唐书杜正伦传正伦从子求仁有雅才永淳中授监察御史坐事为黝令与徐敬业举兵死于难　　杜景佺按唐书杜景佺传景佺冀州武邑人性严正举明经中第累迁殿中侍御史出为益州录事参军入为司刑丞与徐有功来俊臣侯思止专治诏狱时称遇徐杜者生来侯者死改秋官员外郎擢凤阁舍人延载元年同凤阁鸾台平章事后尝季秋出&#华示宰相众贺景佺曰阴阳不相夺伦渎即为灾今草木黄落而复华渎阴阳也顿首请罪后曰真宰相会李昭德下狱景佺苦申救后以为面欺左迁溱州刺史入拜司刑卿圣历元年复以凤阁侍郎同凤阁鸾台平章事罢为秋官尚书坐漏省内语降司刑少卿出为并州长史道病卒初名元方垂拱中改今名　　杜易简
按唐书杜审言传审言从祖兄易简九岁能属文长博学擢进士补渭南尉咸亨初历殿中侍御史尝道遇吏部尚书李敬元不避敬元恨召为考功员外郎屈之易简上书言敬元罪敬元因奏易简险躁高宗怒贬开州司马　　杜审言
子
并

按唐书杜审言传审言字必简襄州襄阳人晋征南将军预远裔擢进士为隰城尉恃才高以傲世见疾累迁洛阳丞坐事贬吉州司户参军周季重构其罪将杀之审言子并年十三&#刀刺季重于坐左右杀并审言免官后武后召授著作佐郎迁膳部员外郎神龙初坐交通张易之流峰州入为修文馆直学士卒　　杜暹
按唐书杜暹传暹濮州濮阳人父承志武后时为监察御史见罗织狱兴移疾去卒于家自高祖至暹五世同居暹尢恭谨事继母孝擢明经第补婺州参军为郑尉以清节显擢为大理评事开元四年以监察御史迁给事中以母丧解夺服拜安西副大都护守边四年为夷夏所乐十四年召同中书门下平章事罢为荆州都督长史历魏州刺史帝幸北都复东幸以暹为留守进礼部尚书卒谥贞孝　　杜生
按唐书杜生传生许州人善易占有亡奴者问所从追戒曰自此行逢使者恳丐其鞭其人果值使者于道如生语使者异之曰去鞭吾无以进马可折道旁代之乃往折见亡奴伏其下获之它日又有亡奴者生戒持钱五百伺于道见进鹞使者可市其一必得奴俄而使至其人以情告使者以一与之忽飞集灌莽上往取之而得亡奴众以为神　　杜希望
按唐书杜佑传佑父希望为安陵令坐小累去官开元中署灵州别驾关内道支度判官自代州都督召还京师对边事元宗才之属吐蕃攻勃律拜希望鄯州都督破乌莽众还擢鸿胪卿于是置镇西军吐蕃悉众争坛泉希望大小战数十俘其大酋卒城而还　　杜咸按唐书杜正伦传正伦从孙咸擢进士第累迁右台监察御史牂牁反咸监军出讨贼平之迁侍御史出为汾州长史开元中为河北按察使坐用法深贬睦州司马　　杜甫
按唐书杜审言传审言兄子闲闲子甫字子美少贫不自振客吴越齐赵闲举进士不中第困长安天宝十三载奏赋三篇帝奇之使待制集贤院命宰相试文章擢河西尉不拜改胄曹参军会禄山乱天子入蜀甫避走三川肃宗立自鄜州羸服欲奔行在为贼所得至德二年亡走凤翔上谒拜右拾遗出为华州司功参军关辅饥&#弃官去客秦州负薪采橡栗自给流落剑南严武表为参谋检校工部员外郎武卒崔旴等乱甫往来梓夔闲大历中出瞿唐下江陵溯沅湘以登衡山因客耒阳游岳祠大水遽至涉旬不得食县令具舟迎之乃得还令尝馈牛炙白酒大醉一昔卒　　杜鸿渐
按唐书杜暹传暹族子鸿渐字之巽父鹏举终安州刺史鸿渐第进士解褐为朔方判官禄山乱皇太子按军平凉未知所适鸿渐与魏少游等谋奉迎太子太子既至灵武鸿渐即与裴冕等劝即皇帝位授鸿渐兵部郎中俄为武部侍郎迁河西节度使两京平节度荆南代宗广德二年以兵部侍郎同中书门下平章事寻进中书侍郎崔旴据成都命鸿渐以宰相往镇抚之鸿渐性畏怯无它远略而晚节溺浮图道畏杀戮惮旴雄武反委以政进门下侍郎大历四年疾卒谥文宪　　杜亚
按唐书杜亚传亚字次公自云本京兆人肃宗在灵武上书论当世事擢校书郎杜鸿渐奏署幕府入朝历吏部员外郎再迁谏议大夫悒悒不悦常衮恶之出为江西观察使德宗立召还建奏疏阔不称旨罢为陕虢观察兴元初入迁刑部侍郎又拜淮南节度使亚厌外官往往不亲事贞元中罢归卒谥曰肃　　杜位按广东通志位襄阳人甫之从子至德中与甫同在尚书严武幕后贬新州十年得还甫寄以诗后为夔府司马　　杜勤
按万姓统谱勤甫从侄也下第归甫作诗别之云只今年才十六七射策君门期第一　　杜友开
按万姓统谱友开字阳父卜居君山麓家甚贫授徒以为业大历间岁大饥生徒散亡食尽不知所出或劝以鬻墓木可延须臾友开谢不可竟饥死其妻吴氏悲伤不忍苟活遂相枕藉而卒后十年邑人王蓬过其里获一古砚乃友开所铭故物也爰作双环歌哀其夫妇云　　杜臻
按万姓统谱臻大历间摄新喻令因洪水漂城郡守李嘉佑奏迁县俾臻择形势地得虎瞰山为县治　　杜希全按唐书杜希全传希全京兆醴泉人以裨将隶郭子仪积功劳至朔方节度使奉天之狩希全引兵赴难为贼邀击贼平迁灵盐丰夏节度使封余姚郡王寻兼夏绥银都统卒赠司空　　杜佑
按唐书杜佑传佑字君卿京兆万年人父希望鸿胪卿佑以荫补济南参军事剡县丞尝过润州刺史韦元甫署司法参军入为工部郎中再迁容管经略使杨炎辅政历金部郎中以户部侍郎判度支卢杞恶之出为苏州刺史改饶州俄迁岭南节度使佑为开大衢疏析廛闬以息火灾召拜尚书右丞俄出为淮南节度使贞元十九年拜检校司空同中书门下平章事德宗崩诏摄冢宰进检校司徒封岐国公后数年固乞骸骨许之元和七年卒谥曰安简佑资嗜学精于吏职为治不皦察数斡计赋相民利病而上下之议者称佑治行无缺　　杜黄裳
按唐书杜黄裳传黄裳字遵素京兆万年人擢进士第又中宏辞郭子仪辟佐朔方府入为侍御史为裴延龄所恶十&#不迁贞元末拜太子宾客迁太常卿时王叔文用事黄裳未尝过其门皇太子总军国事擢黄裳门下侍郎始德宗务姑息藩镇黄裳言宜鉴贞元之弊帝嘉纳之由是平夏剪齐灭蔡复两河以机秉还宰相纪律设张赫然号中兴元和二年以检校司空同中书门下平章事为河中晋绛节度使俄封邠国公明年卒谥宣献黄裳达权变有王佐大略性雅未始忤物子载终太仆少卿　　杜兼
按唐书杜兼传兼字处弘中书令正伦五世孙初正伦无子故以兄子志静为后父廙为郑州录事参军事安禄山乱逃去为追骑所害兼尚幼逃入终南山伯父存介为贼执临刑兼号呼愿为奴以赎遂皆免建中初进士高第徐泗节度使张建封表置其府积劳为濠州刺史性浮险尚豪侈元和初入为刑部郎中改苏州刺史比行上书言李锜必反留为吏部郎中寻擢河南尹卒　　杜羔
按唐书杜兼传兼从弟羔贞元初及进士第有至性元和中为万年令未几授户部郎中后历振武节度使以工部尚书致仕卒谥曰敬　　杜泳
按万姓统谱泳贞元中为于潜令尝开紫溪河溉田又凿渠以通舟楫民蒙其利　　杜令昭
按万姓统谱令昭海州刺史值海涨居民漂溺令昭筑永安堤以防之民免其患闾里歌之　　杜元颖
按唐书杜如晦传如晦五世孙元颖贞元末及进士第又擢宏词以右补阙为翰林学士敏文辞宪宗特所赏叹穆宗以元颖多识朝章尤被宠拜中书舍人为学士承旨以本官同中书门下平章事甫再&#出为剑南西川节度使南诏袭成都元颖将走会救至乃止斥为循州司马死于贬所弟元绛终太子宾客　　杜式方弟
从郁

按唐书杜佑传佑子式方字考元以荫授扬州参军事再迁太常寺主簿出为昭应令迁太仆卿子悰尚公主式方以右戚&#病不视事穆宗立授桂管观察使弟从郁痼疾躬为营方药羞膳及死&#而泣世称其笃行从郁元和初为左补阙终驾部员外郎子牧　　杜胜按唐书杜黄裳传黄裳子胜字斌卿宝历初擢进士第元和时拜给事中迁户部侍郎判度支为中人毁以检校礼部尚书出为太平节度使不得意卒　　杜悰按唐书杜佑传佑子式方式方子悰字永裕以门荫三迁太子司议郎太和初由澧州刺史召为京兆尹迁凤翔忠武节度使入为工部尚书会昌初为淮南节度使逾年召拜检校尚书右仆射同中书门下平章事进左仆射未几出为剑南东川节度使徙西川复镇淮南召为右仆射判度支懿宗践阼拜司空封邠国公以检校司徒为凤翔荆南节度使卒悰出入将相而厚自奉养未尝荐达幽隐时号秃角犀　　杜慆按唐书杜佑传佑子式方式方子慆咸通中为泗州刺史会庞勋反贼将李圆傅城战慆杀数百人圆气夺奔徐州未几贼焚淮口昼夜战不息慆使人间道走京师诏戴可师以兵二万招讨淮南节度使令狐绹遣牙将李湘屯淮口与郭厚本合为圆所败湘等并没于是援绝粮尽勋遣圆入城见慆约降慆怒杀之勋累攻不得志解去围凡十月慆拊循士皆殊死奋卒完一州贼平慆迁义成军节度使检校兵部尚书卒　　杜牧
按唐书杜佑傅佑子从郁从郁子牧字牧之善属文第进士复举贤良方正为牛僧孺淮南节度府掌书记擢监察御史拜殿中侍御史历黄池睦三州刺史入为司勋员外郎常兼史职改吏部复乞为湖州刺史逾年以考功郎中知制诰迁中书舍人牧刚直有奇节不为龊龊小谨困踬不自振颇怏怏不平卒牧于诗情致豪迈人号为小杜以别杜甫云　　杜顗
按唐书杜佑传佑子从郁从郁子顗字胜之举进士授秘书省正字李德裕奏为浙西府宾佐德裕贵盛宾客无敢忤惟顗数谏正之太和末召为咸阳尉直史馆常语人曰李训郑注必败行未及都闻难作疏辞疾归顗善属文以丧明卒　　杜中立
按唐书杜兼传兼从弟羔羔子中立字无为以门荫历太子通事舍人开成初尚真源长公主中立数求自试转太仆卫尉二少卿历迁司农卿绳吏急反为中伤左徙庆王傅久之复拜司农卿出为义武节度使卒中立居官精明吏下寒栗畏伏虽坐累免及复用亦不为宽假其天资所长云　　杜审权
按唐书杜如晦传如晦五世孙元绛元绛子审权字殷衡第进士宣宗时入翰林为学士累迁兵部侍郎学士承旨懿宗立进同中书门下平章事出为镇海军节度使庞勋乱徐州审权与令狐绹崔铉连师掎角勋破进检校司空入为尚书左仆射继领河中忠武节度使卒谥曰德审权与杜悰俱位将相悰先进故世谓审权为小杜公　　杜让能
按唐书杜如晦传如晦五世孙元绛元绛子审权审权子让能字群懿擢进士第以长安尉为集贤校理进兵部员外郎僖宗狩蜀奔谒行在迁中书舍人方关东兵兴书诏丛浩让能思精敏处事值机无所遗算帝倚重之从还京师再迁兵部尚书朱玫兵逼乘舆帝走宝鸡独让能从帝次中擢兵部侍郎同中书门下平章事京师平进中书侍郎昭宗立进尚书左仆射累进太尉李茂贞守凤翔恃功不奉法上章语悖慢帝怒诏让能计议让能谏帝不可景德二年以嗣覃王为招讨使赴镇茂贞悉兵迎战覃王败让能贬雷州司户茂贞驻兵请必杀之乃赐死弟彦林官御史中丞弘徽户部侍郎皆及诛子光乂次子晓不复仕晓入梁贵显于世　　杜裔休
</div>
    <div class="pagination">
<a href="氏族典卷诸姓部_page660.html">上一页</a><span>...</span><a href="氏族典卷诸姓部_page656.html">656</a><a href="氏族典卷诸姓部_page657.html">657</a><a href="氏族典卷诸姓部_page658.html">658</a><a href="氏族典卷诸姓部_page659.html">659</a><a href="氏族典卷诸姓部_page660.html">660</a><span class="current-page">661</span><a href="氏族典卷诸姓部_page662.html">662</a><a href="氏族典卷诸姓部_page663.html">663</a><a href="氏族典卷诸姓部_page664.html">664</a><a href="氏族典卷诸姓部_page665.html">665</a><a href="氏族典卷诸姓部_page666.html">666</a><span>...</span><a href="氏族典卷诸姓部_page662.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
