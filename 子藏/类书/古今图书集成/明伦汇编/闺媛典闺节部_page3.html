<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 3 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 3 页/共 268 页</h1>
    <div class="content">按闽书刘氏行省都事贾讷母寓居本路录事司大德二年旌表事实无考　　韩筠妻刘氏
按绛县志刘氏韩筠妻韩刘同里闬居刘年十八归筠供妇职甚谨至元二年翁病筠求药疗父药杂草石为屑筠自运机碾缒轴治药石堕伤足漏风死明年翁亦亡筠有弟刘即退居傍舍抚一子二女治丝枲理生业辑有条绪及子婚女嫁仍合娣姒同居始家甚微后浸昌裕过其门者皆嗟异大德三年旌表筠死时刘年二十七嫠居六十年　　胡鸾妻吴氏
按西路志吴氏胡鸾妻宣府人大德四年鸾殁吴年少母虑其家贫不能守欲更嫁之吴泣曰一身二夫儿甚耻之且姑老子幼儿去谁托也因刺面自誓苦守三十年姑死而殡子亦成立年五十八卒有司奏请旌之　　俞新之妻闻氏
刘
氏附

按元史列女传闻氏绍兴俞新之妻也大德四年新之没闻氏年尚少父母虑其不能守欲更嫁之闻氏哭曰一身二夫烈妇所耻妾可无生可无耻乎且姑老子幼妾去当令谁视也即断发自誓父知其志笃乃不忍强姑久病风且失明闻氏手涤混秽不怠时漱口上堂舐其目目为复明及姑卒家贫无资佣工与子亲负土葬之朝夕悲号闻者惨恻乡里嘉其孝为之语曰欲学孝妇当问俞母又有刘氏渤海李五妻也少寡父母使再醮不从舅患疽刘祷于天数日溃吮其血乃愈既而亲挽小车载舅诣岳祠以答神贶　　李如忠继室冯氏
按元史列女传冯氏名淑安字静君大名宦家女山阴县尹山东李如忠继室也如忠初娶蒙古氏生子任数岁而卒大德五年如忠病笃谓冯曰吾已矣其奈汝何冯氏引刀断发自誓不他适如忠殁两月遗腹生一子名伏李氏及蒙古氏之族在北闻如忠殁于官家多遗财相率来山阴冯氏方病乘间尽取其赀及子任以去冯不与较一室萧然唯余如忠及蒙古氏之柩而已朝夕哭泣邻里不忍闻久之鬻衣权厝二柩蕺山下携其子庐墓侧时年始二十二羸形苦节为女师以自给父母来视之怜其孤苦欲使更事人冯爪面流血不肯从居二十年护丧归葬汶上齐鲁之人闻之莫不叹息　　李四妻茹氏
按河南府志茹氏渑池人李四妻夫早丧誓不再适清苦自持始终无二大德五年旌表　　王元寿妻杨氏
按上元县志杨氏王元寿妻元寿为沿江制置司计议官死于难杨氏年二十二守节不嫁教其子招孙建孙皆登仕版招孙终溧水州知州建孙任龙兴路富州判官杨氏以子封上元县君大德五年旌表　　格忠妻王氏按榆次县志王氏举人格忠妻忠亡氏年二十三誓不再嫁豪家争谋娶氏叱曰吾夫弱冠成名不幸早丧子尚在也谁敢夺吾志耶谋者遂寝大德八年旌表　　秦江妻冯氏
按青州府志冯氏益都人秦江妻大德九年旌表事实不传　　赵信妻李氏
按榆次县志李氏赵信妻年二十信亡子未一岁李苦节四十年大德十年旌表　　帖木儿普化妻于阗氏
按句容县志于阗氏江淮等处行中书省平章政事阿里别之女赠荣禄大夫大司徒上柱国荣国公帖木儿普化之妻侍御史阿鲁忽都之母大德丙午岁帖木儿普化任建康庐州饶州牧马户达鲁花赤没于溧水于阗氏居丧执礼以俭率下克完其家诏旌表门闾　　朱甲妻郎氏
郑氏杜
氏杨氏附

按元史列女传郎氏湖州安吉人宋进士朱甲妻也朱尝仕浙东以郎氏从至元间朱殁郎氏护丧还至玉山留居避盗势家柳氏欲强聘之郎誓不从夜弃装奉柩遁柳邀之中道复死拒得免家居养姑甚谨姑尝病郎祷天刲股肉进啖而愈后姑丧以孝闻大德十一年旌表之又有东平郑氏大宁杜氏安西杨氏并少寡守志割体肉疗姑病　　陈汝禖妻徐氏
按宁波府志徐氏名妙梓象山人归同里陈汝禖事舅姑尽妇道大德丁未岁大侵人相食徐氏尽出奁具易粟以养或采蕨根荠叶以取给厥后舅姑没停柩于家邻舍火发众争携筐篚以避徐氏与夫以身捍柩呼天恸哭誓与俱焚火且及左右曳使避不动俄而返风转火卒全其家人以孝妇称之　　黄善妻张氏
按云南通志张氏保山人名药师莲黄善妻父名开极年十六适善善卒家贫守节抚育遗孤定大德己酉氏年七十一尚无恙定赴京诉其母之贞操诏旌其门授定以镇抚　　郑伯文妻丁氏
白
氏附

按元史列女传丁氏新建郑伯文妻也大德间伯文病将没丁氏与诀曰妾自得侍巾栉誓与偕老君今不幸疾若是脱有不讳妾当从但君父母已老无他子妇侍养妾苟复自亡使君父母食不甘味则君亦不瞑目矣妾且忍死以奉其余年必不改事他人以负君于冥冥也伯文卒丁氏年二十七居丧哀毁服既除父母屡议夺嫁之丁氏每闻必恸哭曰妾所以不死者非苟生有他志也与良人约将以事舅姑耳今舅姑在堂固无恙妾可弃去而不信于良人乎父遂止舅姑尝病丁氏夙夜护视衣不解带及死丧葬尽礼事上表其门白氏太原人夫慕释氏道弃家为僧白氏年二十留养姑不去服勤绩以供租税夫一日还迫使他适白断发誓不从夫不能夺乃去姑年九十卒竭力营葬画姑像祀之终身　　王德政妻郭氏
按元史列女传郭氏大名人少孤事母张氏孝谨以女仪闻于乡及笄富贵家慕之争求聘张氏不许时王德政教授里中年四十余貌甚古陋张氏以贫不能教授二子欲纳德政为婿使教之宗族皆不然郭氏慨然愿顺母志既婚与德政相敬如宾嘱教二弟有成未几德政卒郭氏年方二十余励节自守甚有贞名大德间表其家　　朱虎妻茅氏
按元史列女传朱虎妻茅氏崇明人大德间虎官都水监坐罪籍其家吏录送茅氏及二子赴京师太医提点师甲乞归家欲妻之茅氏誓死不从母子三人以裾相结连昼夜倚抱号哭形貌销毁师知不可夺释之茅氏托居永明尼寺忧愤不食卒　　于氏
按岳州府志于氏逸其夫名早寡无子养姑苦守始卒不移大德间事闻旌表　　吴泰发妻黄氏
吴
妇附

按金溪县志黄氏名嗣真黄以权女吴泰发妻性聪敏能赋诗年二十七泰发客死三衢黄迎柩归葬为文哭奠词旨凄然躬课二子赋诗勉之子有文名大德间事闻旌表其诗如自咏镜中灯有云宝炬菱花共照临风吹不断影沉沉五更沧海含晴旭半夜金星犯太阴翠袖拂尘红焰冷朱唇呵雾碧光深任教撩乱飞蛾扑难灭虚明一点心又渔村晚唱一首网影垂帘江树空晴川隐映落霞红谁知千古兴亡事尽在渔歌款乃中同时吴邵庵仲子妇亦年二十七夫亡抚幼孤誓不改适邵庵谓此妇与黄氏妇德颇同但不能文耳　　张宜妻周氏
按上元县志周氏张宜妻年二十二丧夫守节十载一子复亡二孙皆幼妇樊氏奉姑亦守节不嫁周年七十余大德中旌表复其家　　沈忠显妻孙氏
按衢州府志孙氏百户沈忠显妻大德间夫从征云南阵亡孙追远尽礼家贫子女俱幼纺绩贸粟训子孙读书既长袭职受封恭人始终一节　　魏亦颜妻廖氏
按龙溪县志廖氏魏亦颜妻也亦颜早卒子兴嗣孤幼姑年老廖年甫二十有四遭宋末乱离扶姑携子以避难饥寒不给里闬或导其改适廖感泣截发自誓力织以奉姑鞠子艰苦万状大德间郡邑以事闻诏旌表之　　拜住母怯烈氏
按元史拜住传拜住母怯烈氏年二十二寡居守节初拜住为太常礼仪院使年方二十吏就第请署字适在后圃阅群戏出稍后母厉声呵之曰官事不治若尔所为岂大人事耶拜住深自克责一日入内侍宴英宗素知其不饮是日强以数卮既归母戒之曰天子试汝量故强汝饮汝当自益戒惧无酣于酒又常代祀睿宗原庙归侍左右母问之曰真定官府待汝若何对曰所待甚重母曰彼以天子威灵汝先世勋德故耳汝何有焉拜住之贤母之教也　　崔立妻纪氏
按青州府志纪氏崔立妻诸城人至大元年旌表事实无考　　王瑀妻郑氏
按青州府志郑氏诸城人王瑀妻至大三年旌表事实不传　　邹惟新母徐氏
按青州府志徐氏莒州人邹惟新母惟新生五岁父亡徐守节教子登延佑间进士第一人官至亚中大夫同佥太常礼仪院事至大中旌表　　卢敬妻时氏
按卫辉府志时氏卢敬妻辉县人年二十四敬亡守节抚孤事八十余祖姑至死不怠至大三年旌表　　侯注妻马氏按兖州府志马氏侯注妻金乡人夫亡守节抚孤四十余年年八十九卒至大四年诏旌其门　　麻怀祖妻颜氏
按山西通志颜氏麻怀祖妻年十五适麻二年生子绍先夫亡矢志抚孤守节七十一年至大四年诏旌其门　　杨善曾妻奚氏
按宁海县志奚氏知府京之女适松坛杨善曾夫亡执节不二勤十指以奉姑至大四年邑令旌其居为节孝里明成化间石刻尚存　　廖妙禄
按闽书廖妙禄年十七归为吴氏妇其姑继姑也而事之顺二十夫亡敬事舅姑抚教二子三十余年有司上闻未报翰林学士姚公因侍宴仁宗为奏其实仁宗曰闽处偏方有此守节知义之母乎特封贞节宜人树绰楔于门永复其家　　别哥伦氏
按元史阿沙不花传不花封康国公薨于位年四十七至正元年赠纯诚一德正宪保大功臣开府仪同三司中书右丞相上柱国追封顺宁王谥忠烈继室别哥伦氏有至行寡居三十年不妄言笑身不服华彩诏旌其门与元配达海的斤氏并封顺宁王夫人　　曹裕兴母王氏按句容县志王氏句容乡曹裕兴母夫亡子幼家贫守节事姑尽孝皇庆元年旌表　　李章妻王氏
按莱州府志王氏李章妻高密人夫亡氏年二十六贫苦自守终身无间皇庆二年旌表　　乐氏张氏余氏
按溧阳县志乐氏元大德十一年以贞节旌表其门张氏至大四年以贞节旌余氏皇庆二年以贞节旌事实并无考夫亦不传　　赵逊妻厍氏
按南乐县志厍氏赵逊妻逊亡守节不变延佑元年旌表　　黄宅妻武氏
按兖州府志武氏嘉祥人黄宅妻夫死于边氏养舅姑抚幼子誓不再适年七十延佑元年奉诏旌表　　马宅妻王氏按陕西通志王氏马宅妻西安朝邑人宅亡氏年十九守节延佑元年旌表　　赵时&#妻陈氏
按江西通志赵时&#妻陈氏进贤人蚤寡义不再适延佑初诏旌表　　孙福妻李氏
按陕西通志李氏孙福妻凤翔扶风人夫亡守节延佑二年旌表　　王大山妻傅氏
按莱州府志傅氏潍州人王大山妻夫亡哀毁备至子方数岁抚育成立孝事舅姑誓不改节延佑三年旌表　　康赟妻薄氏
按榆次县志薄氏康赟妻赟亡氏以礼自持家贫躬纺绩操井臼事翁姑无惰行延佑三年有司奏闻旌表　　郭春妻李氏
按寿光县志李氏郭春妻夫亡遭乱完节不辱延佑五年旌表　　谭拱辰妻黄氏
按长沙府志黄氏茶陵人谭拱辰妻年二十六而寡子景星甫四岁氏誓不他适尝曰所不死者徒以此孤也存则俱存亡则俱亡耳子长教以诗书以明经任永明教谕有孝行延佑六年诏表黄氏贞节泰定二年旌其子文学孝行　　张仪妻姜氏
按扬州府志姜氏泰州人张仪妻年二十二仪亡孀居守义寿六十五终延佑六年旌其家曰贞节　　乃安文妻李氏按宝坻县志李氏乃安文妻年二十四文早亡无子守节终身延佑间旌表其闾　　董士楷妻陈氏
按&#城县志董士楷妻陈氏&#城人翰林待制陈刚中女归士楷士楷早殁陈抚育遗孤守志不二乡人贤之延佑间旌表其门　　党通妻张氏
按陕西通志张氏党通妻西安蒲城人通亡氏年二十五岁孝亲抚孤终身不贰延佑间旌表　　任辉妻井氏
按陕西通志井氏任辉妻西安蒲城人辉亡氏年二十一守节事姑育子孝慈兼尽年九十余卒延佑中旌表　　孙世昌妻关氏
按陕西通志关氏延安鄜州人孙世昌妻年二十三夫亡守志不渝六十余年延佑中旌表　　田孟妻郝氏
胥氏


　闺节部列传四
　　元二
　　哈剌不花妻脱脱尼雍吉剌氏
王
氏附

按元史列女传脱脱尼雍吉剌氏有色善女工年二十六夫哈剌不花卒前妻有二子皆壮无妇欲以本俗制收继之脱脱尼以死自誓二子复百计求遂脱脱尼恚且骂曰汝禽兽行欲妻母耶若死何面目见汝父地下二子惭惧谢罪乃析业而居三十年以贞操闻王氏成都李世安妻也年十九世安卒夫弟世显欲收继之王氏不从引刀断发复自割其耳创甚亲戚惊叹为医疗百日乃愈状上并旌之　　张买奴妻王氏
卢氏解
氏张氏附

按元史列女传王氏燕人张买奴妻也年十六买奴官钱塘病殁葬城西十里外王氏每旦被发步往奠之伏墓大恸欲绝久而致疾舅姑力止其行乃已服阕舅姑谓之曰吾子已殁新妇年尚少宜自图终身计毋徒淹吾家也王氏泣曰父母命妾奉箕于张氏今夫不幸早逝天也此足岂可复履他人门乎固不从茕居三十年贞白无少玷又冯翊王义妻卢氏睢阳刘泽妻解氏东平杨三妻张氏并守志有节命旌其门　　李伍妻张义妇
按元史列女传张义妇济南邹平人年十八归里人李伍伍与从子零戍福宁未几死戍所张独家居养舅姑父母舅姑病凡四刲股肉不懈及死丧葬无遗礼既而叹曰妾夫死数千里外妾不能归骨以葬者以舅姑父母在无所仰故也今不幸父母舅姑已死而夫骨终暴弃远土使无妾则已妾在敢爱死乎乃卧积冰上誓曰天若许妾取夫骨虽寒甚当得不死逾月竟不死乡人异之乃相率赠以钱大书其事于衣以行行四十日至福宁见零问夫葬地则榛莽四塞不可识张哀恸欲绝夫忽降于童言动无异生时告张死时事甚悲且指示骨所在处张如其言发得之持骨祝曰尔信妾夫耶入口当如冰雪粘如胶已而果然官义之上于大府使零护丧还给钱使葬仍旌门复其役　　武用妻苏氏
按元史列女传武用妻苏氏真定人徙家京师用疾苏刲股为粥以进疾即愈生子德政四岁而寡夫之兄利其资欲逼嫁之不听未几夫兄举家死惟余三弱孙苏氏取而育之德政长事苏氏至孝苏氏死时天大旱德政方掘地求水以供葬事忽二蛇跃出德政因默祷焉二蛇一东一北随其地掘之果得泉有司上其事旌之复其家　　柳氏女
按元史列女传有柳氏者蓟郡人许聘户部主事赵野未成婚而野卒柳哭之尽哀誓不再嫁其兄将夺其志柳曰业已归赵氏虽未成婚而夫妇之礼已定虽冻饿死岂有他志哉后寝疾不肯服药曰我年二十六而寡今已逾半百得死此疾幸矣遂卒　　朱淑信
按元史列女传朱淑信山阴人少寡誓不再嫁一女妙净幼哭父双目并失明及长择偶者不至家贫岁凶母子相依以苦节自厉士人王士贵重其孝乃求娶焉　　任仲文妻林氏
按元史列女传林氏宁海人家甚贫二十八而寡姑患风疾不良于行林氏旦暮扶侍惟谨抚育三子皆有成年一百三岁而卒　　江文铸妻范氏
按元史列女传江文铸妻范氏名妙元奉化人年二十一归于江及门夫忽以痫疾卒范曰我既入江氏之门即江氏妇也岂以夫亡有异志哉遂居江氏之家抚诸侄江森江道如己子卒年九十五　　燕山项氏
按辍耕录燕山项氏其夫江南人行贾燕蓟间聘项与居未几夫死项时年二十奉柩回江南誓以夫余赀养姑以自终比至姑已改适项励志孑居以守夫祀旴江李宗列悯其事而赋之诗曰少无依倚老何堪白发婆娑乱不簪梦里尚思江北好悔将夫骨葬江南　　汪佛奴
按辍耕录汪佛奴歌儿也姿色秀丽嘉兴富户濮乐闲以中统钞一千锭娶为妾一日桂花盛开濮置酒佛奴奉觞濮有感于中然堕泪佛奴请问其故濮曰吾老矣非久于人世者汝宜善事后人佛奴亦泣下誓无二志人莫之信既而濮果死佛奴独居尼寺深藏简出操行洁白以终其身　　魏成妾周氏
按畿辅通志周氏魏成妾良乡人成五十乏嗣娶周生一子成寻殁周年二十亲族多劝之嫁周曰烈女不更二夫妾肯事二姓乎乃勤纺织以养姑教子成立苦节三十余年卒事闻诏旌其门　　李贤卿妻王氏
按畿辅通志王氏李贤卿妻昌黎人夫亡守节事闻旌表　　刘治妻赵氏
按畿辅通志赵氏刘治妻满城人夫亡守节事姑抚幼孝慈兼至一门之内无不感化而爱敬焉　　董坚妻王氏
按畿辅通志王氏董坚妻易州人夫遣戍交址没于琼州氏年二十七闻夫没昼夜悲痛哀毁逾礼服阕守节朝夕纺绩织上供舅姑甘旨下鞠二子成立　　李让妻张氏按三河县志张氏李让妻年二十八让死有三子孝先继先敬先俱幼张纺绩苦教俱各成名年九十二卒　　周荣妻陈氏
按霸州志陈氏周荣妻年二十七夫亡子甫岁余誓不改节甘贫纺绩养姑育子诏旌其门　　刘甫妻李氏
按新安县志李氏三台人渥城簿增昌女家贫父早丧事母李氏居&#气贞正不事容冶及笄嫁为雄州刘甫妻二十而夫亡子英方五岁誓不再适采薪缋苎抚育其子终身　　蔡妻王氏
元
妻附

按任丘县志王氏蔡妻嫁八月而夫亡生遗腹子元元长亦娶于王未几元亦死生子愿方襁褓或劝之嫁曰吾节妇妇也而失节不有愧吾姑耶于是二寡相依为命凡历五十余年有司旌表　　甄妇
按新乐县志甄妇甄璧家妇也年十八生一子夫亡誓不再适守节终身事闻旌表　　贾谅妻滑氏
按柏乡县志滑氏贾谅妻柏乡人谅卒子廷瑞尚幼滑事舅姑尽孝谨家甚贫抽丝辟纑不避劳苦时采掇于野以自给遣其子从师告之曰汝父常为我言意奇汝也不幸不克逮汝父之训今我为汝母顾不能使汝成人何面目见汝父于地下耶廷瑞奋励于学仕至度支滑治家严谨不妄笑语廷瑞侍左右伺颜色然后敢言戒之曰吾不能知国事无过于家事惟谨而已诏旌其门　　孙仲祥妻荆氏
按高邑县志荆氏孙仲祥妻高邑人仲祥世隶右卫娶荆生子守信甫岁仲祥远戍卒于军荆督励守信动以义方嫠居三十余年始终如一事闻诏表其门　　张宪妻刘氏按宁晋县志刘氏张宪妻宁晋人宪拜汝宁管民长官早亡刘氏遂卸容饰素笄缟衣以终其身事闻旌其闾　　张珊妻曹氏
按深州志曹氏张珊妻年十九夫亡遗子甫晬姑有赘婿李某利其所有阴与妻谋害曹氏子曹觉寄儿母家惸惸孑立事姑恪尽妇道李某死子克成立氏苦守七十余年　　魏珪妻高氏
按南和县志魏珪妻高氏南和人年二十九夫亡守节抚育三子成立里人谋请旌之氏婉谢不许人益钦重　　孙允妻李氏
按巨鹿县志孙允妻李氏巨鹿人年二十余夫亡抚一男一女纺绩自给比男长娶许氏生一孙而男亦殁家贫甚氏又守其孙苦节终身旌表　　郭甫妻常氏
按滑县志常氏郭甫妻年二十三夫亡二子俱在抱矢志守节事舅姑得妇道遇伯姒恭谨始终不怠　　谢女按滑县志谢女幼许字马惟良未娶而良亡女卒归马事其父母守妇节终身　　刘某妻商氏
按滑县志商氏刘某妻年二十五夫亡子在抱事舅姑尽孝待伯叔甚恭父母欲夺其志不许苦守终身　　张妇郑氏李
氏附

按济南府志郑氏淄川人张某妻暨孙妇李氏俱少寡守节诏旌其门　　宁诩妻苏氏
</div>
    <div class="pagination">
<a href="闺媛典闺节部_page2.html">上一页</a><a href="闺媛典闺节部.html">1</a><a href="闺媛典闺节部_page2.html">2</a><span class="current-page">3</span><a href="闺媛典闺节部_page4.html">4</a><a href="闺媛典闺节部_page5.html">5</a><a href="闺媛典闺节部_page6.html">6</a><a href="闺媛典闺节部_page7.html">7</a><a href="闺媛典闺节部_page8.html">8</a><span>...</span><a href="闺媛典闺节部_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
