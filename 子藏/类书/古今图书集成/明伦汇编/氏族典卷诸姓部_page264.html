<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 264 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 264 页/共 899 页
  </h1>
  <div class="content">
   按尚友录之字叔用少有才华受知于后山吕居仁江西诗派图二十五人之与焉有诗云男儿更老气如虹短发何嫌乱似蓬欲问桃花借颜色未甘着笑向东风绍圣初落党籍中之超然家于具茨之下屡荐不应有具茨集　　晁伯宇
按尚友录伯宇字锁庭中进士第黄鲁直尝荐之于苏子瞻子瞻曰伯宁诗骚细看甚奇丽信乎其家多异才也虽然凡文至足之余溢为奇伟今晁文涉奇似太早可作切磋之语以告之非谓其伟也恐伤其迈往之气耳官封丘丞所著有封丘集行于世　　晁元忠按尚友录元忠能诗山谷答书云未识足下之面而得足下之诗兴趣深远郁然类骚又寄以诗云着书蓬蒿底端有古人风　　晁无斁
按万姓统谱无斁有李廷珪墨半丸山谷诗云便令帨帽管城公小试玉堂挥翰手　　晁次膺
按万姓统谱次膺工于词宣和间充协律郎
　　晁公武
按万姓统谱公武字子止之子干道初知兴元府束吏爱民百废具举庭无滞讼称为良吏世号昭德先生　　晁公迈
按万姓统谱公迈字伯&amp;#号传密居士咏之季子从荫补官将仕郎靖康初为开封府刑曹豪强无所避性狷介虽临事称职少拂然去傲视忧患卒不动心　　晁公&amp;#按尚友录公&amp;#字子四绍兴八年进士公&amp;#有绝人之资承五世文献之传凭厚积深故其文雄深雅健巨丽俊伟以是擅名于时历官朝奉大夫　　晁公谔
按尚友录公谔端义之孙资性&amp;#异少能克绍家训笃于孝友尝刲股以起母病以叔谦之恩补将仕郎历黄昌令公谔宦情素薄临事不苟守正不挠为时所称　　晁子&amp;#
按万姓统谱子&amp;#字点仲咏之之孙居抚州雅静重道练世故以耆年赐爵迪功郎自号青谷居士　　晁维岳按万姓统谱维岳字仲贤穰人登进士第历官尚书屯田员外郎进朝奉郎性夷淡寡言事亲孝初知三水受诬不辨再知罗山县乞分司两京卒　　晁伯诞
按万姓统谱伯诞字元默临川人通经学尢深于春秋淳熙进士教授吉州出知南康军入仕四十年家无余财　　元
　　晁显
按郓城县志显字显卿其先卫辉人至元间父望避乱徙郓显少有异才由掾史进身擢两浙盐运使以兵部尚书致仕卒谥清献　　明
　　晁肃
按万姓统谱肃淮安人洪武中知武强抚字有方征科平允寻升兵部主事　　晁邦宪
按万姓统谱邦宪巢县人洪武二年授承直郎侍仪司引进使　　晁让
按万姓统谱让东阳人成化中巨鹿县教谕
　　晁尽孝
按万姓统谱尽孝高阳人成化进士知渭南守己爱民历副使　　晁瀛
按山西通志瀛平陆人正德中知合水县居心慈惠恩及黎庶性尢刚毅县有豪强者瀛为惩诫威行境内民胥肃然其遗爱所存民历久而不忘焉　　晁彧
按万姓统谱彧清丰人正德中四川都司断事　　晁瑮按万姓统谱瑮开州人字君石号春陵嘉靖进士翰林修撰国子司业性行端雅文学俊逸子东吴有文名　　晁东吴
按万姓统谱东吴字叔泰幼负奇弱冠登进士选翰林庶吉士读中秘书操觚雅道秦汉语耻与俗轨轩轾尢善榻古书法年二十三当甲寅上书移疾归遂以其年冬月困笃父瑮手录其遗文总四卷墨迹一卷名之曰识痛录　　晁世兴
按淮安府志世兴宿迁陈戌集人有智计性恭俭而好施予所济闾里困急甚众万历四年县修城助银台使者以闻赐七品服举乡饮并辞

　萧姓部列传四
　　陈
　　萧干
按陈书萧干传干字思惕兰陵人也祖嶷齐丞相豫章文献王父子范梁秘书监干容止雅正性恬简善隶书得叔父子云之法年九岁召补国子周易生十五举明经释褐东中郎湘东王法曹参军迁太子舍人建安侯萧正立出镇南豫州又板录事参军累迁中军宣城王中录事谘议参军侯景平高祖镇南徐州引干为贞威将军司空从事中郎迁中书侍郎太子家令永定元年除给事黄门侍郎是时熊昙朗在豫章周迪在临川留异在东阳陈宝应在建晋共相连结高祖甚患之乃令干往使谕以逆顺所在渠帅并率部众款附其年就除贞威将军建安太守天嘉二年留异反陈宝应将兵助之寇逼建安干单使临郡素无士卒力不能守乃郡以避宝应徙居郊野屏绝人事及宝应平都督章昭达以状表闻世祖甚嘉之超授五兵尚书光大元年卒谥曰静子　　萧允
按陈书萧允传允字叔佐兰陵人少知名风神凝远通达有识鉴容止酝藉动合规矩起家邵陵王法曹参军转湘东王主簿迁太子洗马侯景攻陷台城百僚奔散允独整衣冠坐于宫坊景军人敬而弗之逼也寻出居京口闭门静处并日而食卒免于患侯景平后高祖镇南徐州以书召之允又辞疾天嘉三年征为太子庶子除棱威将军丹阳尹丞五年兼侍中聘于周还拜中书侍郎大匠卿高宗即位迁黄门侍郎五年出为安前晋安王长史六年晋安王为南豫州允复为王长史入为光禄卿允性敦重未尝以荣利于怀至德三年除中卫豫章王长史累迁通直散骑常侍光胜将军司徒左长史安德宫少府镇卫鄱阳王出镇会稽允又为长史带会稽郡丞拜光禄大夫及隋师济江允迁于关右是时朝士至长安者例并授官唯允与尚书仆射谢辞以老疾隋文帝义之并厚赐钱帛寻以疾卒于长安时年八十四　　萧引按陈书萧允传允弟引字叔休方正有器局望之俨然性聪敏博学善属文释褐著作佐郎转西昌侯仪同府主簿侯景乱引奔岭表及北还高宗拜金部侍郎引善隶书高宗尝披奏事指引署名曰此字笔势翩翩似鸟之欲飞引谢曰此乃陛下假其羽毛耳太建七年加戎昭将军九年除中卫始兴王谘议参军兼金部侍郎转库部侍郎引在职一年器械充牣频加中书侍郎贞威将军黄门郎十二年吏部侍郎缺帝中诏用引后主即位转中庶子以疾去官明年京师多盗乃复起为贞威将军建康令免官卒于家时年五十八子德言最知名引宗族子弟多以行义知名　　萧彤
按陈书萧允传允弟彤以恬静好学官至太子中庶子南康王长史　　萧密
按陈书萧允传允弟密字士机幼而聪敏博学有文词太建八年兼散骑常侍聘于齐历位黄门侍郎太子中庶子散骑常侍　　萧济
按陈书萧济传济字孝康东海兰陵人也少好学博通经史谘梁武帝左氏疑义三十余条尚书仆射范阳张缵太常卿南阳刘之遴并与济讨论缵等莫能抗对解褐梁秘书郎迁太子舍人预平侯景之功封松阳县侯及高祖作镇徐方以济为明威将军征北长史承圣二年征为中书侍郎转通直散骑常侍世祖为会稽太守又以济为宣毅府长史迁司徒左长史世祖即位授侍中寻迁太府卿丁生母忧不拜历守兰陵阳羡临津临安等郡所在皆着声绩太建初入为五兵尚书复为司徒长史寻授度支尚书领羽林监迁国子祭酒加金紫光禄大夫兼安德宫卫尉寻迁仁威将军扬州长史高宗尝敕取扬州曹事躬自省览见济条理详悉文无滞害迁祠部尚书加给事中复为金紫光禄大夫卒时年六十六诏赠本官　　萧摩诃按陈书萧摩诃传摩诃字元引兰陵人也祖靓梁右将军父谅梁始兴郡丞摩诃随父之郡年数岁而父卒其姑夫蔡路养时在南康乃收养之稍长果毅有勇力侯景之乱高祖赴援京师路养起兵拒高祖摩诃时年十三单骑出战军中莫有当者及路养败摩诃归于侯安都自此常隶安都征讨天嘉初除本县令以平留异欧阳纥之功累迁巴山太守太建五年众军北伐以功授明毅将军员外散骑常侍封廉平县伯寻进爵为侯转太仆卿七年除晋熙太守九年授持节武毅将军谯州刺史又授右卫将军十四年高宗崩始兴王叔陵于殿内手刃后主伤而不死叔陵奔东府城后主驰召摩诃勒兵追斩之以功授散骑常侍车骑大将军封绥远郡公寻改授侍中骠骑大将军加左光禄大夫会隋总管贺若弼镇广陵窥觎江左后主委摩诃备御授南徐州刺史祯明三年隋军大至诸将支离阵犹未合骑卒溃散摩诃无所用力为隋军所执入隋授开府仪同三司寻从汉王谅诣并州同谅作逆伏诛　　萧世廉
按陈书萧摩诃传摩诃子世廉少警俊敢勇有父风性至孝摩诃凶终世廉终身不执刀斧时人嘉焉　　北魏　　萧宝夤
按魏书萧宝夤传宝夤字智亮鸾第六子宝卷母弟也鸾之窃位封宝夤建安王宝卷立以为车骑将军开府领石头戍军事宝卷弟宝融僭立以宝夤为卫将军南徐州刺史改封鄱阳王萧衍既克建业将害宝夤以兵守之未至严急其家阉人颜文智与左右麻拱黄神密计穿墙夜出宝夤具小船潜赴江畔蹑屩徒步脚无全皮度西岸遂委命投华文荣文荣与其从子天龙惠连等三人弃家将宝夤遁匿山涧昼伏宵行景明二年至寿春之东城戍戍主杜元伦推检知实萧氏子以礼延待驰告扬州刺史任城王澄澄以车马侍卫迎之待以客礼三年至京师请兵南伐四年除使持节都督东扬南徐兖三州诸军事镇东将军扬州刺史丹阳郡开国公正始元年三月宝夤行达汝阴东城已陷遂停寿春之栖贤寺值贼将姜庆真围逼寿春宝夤躬贯甲胄率众力战破走之还京师改封梁郡开国公及中山王英南伐宝夤又表求征乃为使持节镇东将军别将继英频破衍军乘胜遂攻锺离淮水泛溢宝夤与英狼狈引退士卒死没者十四五有司奏宝夤守东桥不固军败由之诏免官削爵还第寻尚南阳长公主公主有妇德事宝夤尽肃雍之礼宝夤器性温顺自处以礼奉敬公主内外谐穆清河王怿亲而重之永平四年卢昶克萧衍胊山戍以琅邪戍主傅文骥守之衍遣师攻文骥卢昶督众军救之诏宝夤为使持节假安南将军别将长驱往赴后卢昶军败唯宝夤全师而归延昌初除安东将军瀛州刺史复其齐王四年迁无军将军冀州刺史灵太后临朝还京师萧衍遣其将康绚于浮山堰淮以灌扬徐除宝夤使持节都督东讨诸军事镇东将军以讨之寻复封梁郡开国公寄食济州之濮阳熙平初衍将垣孟孙张僧副等渡淮北攻统军吕叵宝夤遣府司马元达统军魏续年等赴击破之孟孙等奔退乃授左光禄大夫殿中尚书还京师又除使持节散骑常侍都督荆湘东洛三州诸军事卫将军荆州刺史不行复为殿中尚书宝夤志存雪复屡请居边神龟中出为都督徐南兖二州诸军事车骑将军徐州刺史勤于政治吏民爱之凡在三州皆着名称正光二年征为车骑大将军尚书左仆射善于吏职甚有声名时萧衍弟子西丰侯正德来降正德既至京师朝廷待之尤薄岁余还叛五年萧衍遣其将裴邃虞鸿等率众寇扬州诏宝夤为使持节散骑常侍车骑大将军都督徐州东道诸军事率诸将讨之既而扬州刺史长孙稚大破邃军斩鸿贼遂奔退秦州城人薛珍刘庆杜迁等反朝廷甚忧之乃除宝夤开府西道行台为大都督西征孝昌二年除宝夤侍中骠骑大将军仪同三司假大将军尚书令宝夤初自黑水终至平凉与贼相对数年攻击贼亦惮之关中保全三年正月除司空公出师既久兵将疲敝是月大败还雍州仍停长安收聚离散有司处宝夤死罪诏恕为民四月除使持节都督雍泾岐南豳四州诸军事征西将军雍州刺史假车骑大将军开府西讨大都督九月杜粲请降于宝夤十月除散骑常侍车骑将军尚书令复其旧封是时山东关西寇贼充斥王师屡北人情沮丧宝夤自以出军累年糜费尢广一旦覆败虑见猜责内不自安朝廷颇亦疑阻乃遣御史中尉郦道元为关中大使宝夤谓密欲取己弥以忧惧遣其将郭子恢等攻杀道元遂反僭举大号赦其部内称隆绪元年立百官乃遣郭子恢东寇潼关行台张始荣围华州时北地人毛鸿宾与其兄遐纠率乡义将讨宝夤宝夤遣其大将军卢祖迁等击遐为遐所杀又遣其将侯终德往攻遐会子恢为官军所败长孙稚又遣子子彦破始荣于华州终德因此势挫还图宝夤军至白门宝夤始觉与终德交战战败携公主及其少子从后门出走奔丑奴丑奴以宝夤为太傅永安三年都督朱天光遣贺拔岳等破丑奴于安定追擒丑奴宝夤并送京师于太仆&amp;#牛署赐死　　萧正表
按魏书萧正表传正表字公仪萧衍弟临川王宣达子也正表长七尺九寸眉目&amp;#朗虽质貌丰美而性理短暗衍以为封山县开国侯拜给事中历东宫洗马淮南晋安二郡太守转轻车将军北徐州刺史镇锺离初衍未有子以正表兄正德为子既而封为西丰侯正德私怀忿憾正光三年背衍奔洛朝廷以其人才庸劣不加礼待寻逃归衍不之罪后封正德临贺王衍未复为散骑常侍光禄大夫知丹阳尹事侯景之将济江也知正德有恨于衍密与交通许推为主正德以船数十舫迎之景渡江衍诏正表入援正表率众次广陵闻正德为侯景所推仍托舫粮未集盘桓不进景寻以正表为南兖州刺史封南郡王正表既受景署遂于欧阳立栅断衍援军又欲遣其妾兄龚子明进攻广陵衍南兖州刺史南康王萧会理遣前广陵令刘瑗袭击破之正表狼狈失据乃率轻骑走还锺离武定七年正月仍送子为质据州内属事定正表入朝以勋封兰陵郡开国公吴郡王寻除侍中车骑将军特进太子太保开府仪同三司其年冬薨年四十二赠侍中都督徐扬兖豫济五州诸军事骠骑大将军司空公徐州刺史开国公王并如故谥曰昭烈子广寿　　萧彦
按魏书张宗之传宗之纳南来殷孝祖妻萧氏刘义隆仪同三司思话弟思度女也萧兄子超业后名彦幼随姑入国历位太尉长史武卫将军齐州刺史散骑常侍中军将军金紫光禄大夫彦时来往萧宝夤致敬称名呼之为尊彦于河阴遇害赠车骑将军仪同三司徐州刺史子百年西河太守　　萧烈复
按魏书萧宝夤传宝夤长子烈复尚肃宗妹建德公主拜驸马都尉宝夤反伏法　　萧凯
按魏书萧宝夤传宝夤少子凯仕至司徒左长史凯妻长孙稚女也轻薄无礼公主数加罪责凯窃衔恨妻复惑说之天平中凯遂遣奴害公主乃轘凯于东市妻枭首家遂殄灭　　北齐
　　萧明
按北齐书萧明传明兰陵人梁武帝长兄长沙王懿之子在其本朝封须阳侯太清中以为豫州刺史梁主既纳侯景诏明率水陆诸军趋彭城大图进取明渡淮未几官军破之尽俘其众魏帝升门楼亲引见明及诸将帅释其禁送于晋阳世宗礼明甚重天保六年梁元为西魏所灭显祖诏立明为梁主前所获梁将湛海珍等皆听从明归令上党王渶率众以送是时梁太尉王僧辩司空陈霸先在建业推晋安王方智为太宰丞相显祖赐僧辩霸先玺书僧辩未奉诏上党王进军破东关江表危惧僧辩乃启上党求纳明于是梁舆东度齐师北反侍中裴英起卫送明入建邺遂称尊号改承圣四年为天成元年以方智为太傅授王僧辩大司马明上表遣第二息章驰到京都拜谢宫阙冬霸先袭杀僧辩复立方智以明为太傅建安王明年诏征明明疽发背死梁将王琳在江上与霸先相抗显祖遣兵纳梁永嘉王萧庄主梁祀九年三月即帝位于郢州年号天启王琳摠其军国追谥明曰闵皇帝明年庄为陈人所败遂入朝封为侯后主亡之日庄在邺饮气而死　　萧祗
按北齐书萧祗传祗字敬式梁武弟南平王伟之子也少聪敏美容仪在梁封定襄县侯位东扬州刺史于时江左承平政宽人慢祗独&amp;#以严切梁武悦之迁北兖州刺史太清二年侯景围建邺祗闻台城失守遂来奔以武定七年至邺历位太子少傅领平阳王师封清河郡公齐天保初授右光禄大夫领国子祭酒卒赠中书监车骑大将军扬州刺史　　萧退
按北齐书萧退传退梁武帝弟司空鄱阳王恢之子也退在梁封湘潭侯位青州刺史建邺陷与从兄祇俱入东魏齐天保中位金紫光禄大夫卒　　萧放
按北齐书萧放传放字希逸随父祗至邺祗卒放居丧以孝闻服阕袭爵武平中待诏文林馆放性好文咏颇善丹青因此在宫中披览书史及近世诗赋监画工作屏风等杂物见知遂被眷待累迁太子中庶子散骑常侍　　萧&amp;#
按北齐书颜之推传萧&amp;#字仁祖梁上黄侯之子天保中入国武平中太子洗马　　萧慨
按北齐书萧退传退子慨深沉有体表好学工草隶书历著作佐郎待诏文林馆卒于司徒从事中郎　　萧饮按青宫旧事饮兰陵人梁宗室子也封安城王博学善属文天保之朝为一代文宗专掌词令历侍中仆射尚书令有集三十卷着梁史百卷　　萧毂
按乐府英华毂梁宗室子善诗赋后归齐待诏文林馆　　北周
　　萧撝
按周书萧撝传撝字智遐兰陵人也梁武帝弟安成王秀之子也性温裕有仪表年十二入国学博观经史雅好属文在梁封永丰县侯初为给事中历太子洗马中舍人东魏遣李谐卢元明使于梁梁武帝以撝辞令可观令兼中书侍郎受币于宾馆寻迁黄门侍郎出为宁远将军宋宁宋兴二郡守转轻车将军巴西梓潼二郡守及侯景作乱武陵王纪承制授撝使持节忠武将军又迁平北将军散骑常侍领益州刺史军防事纪称尊号于成都除侍中中书令封秦郡王纪率众东下以撝为中书令征西大将军都督益梁秦潼安泸青戎宁华信渠万江新邑楚义十八州诸军事益州刺史守成都太祖知蜀兵寡弱遣大将军尉迟迥摠众讨之迥长驱至成都撝见兵不满万人而仓库空竭军无所资遂请降以城归国魏恭帝元年授侍中骠骑大将军开府仪同三司封归善县公孝闵帝践阼进爵黄台郡公保定元年授礼部中大夫三年出为上州刺史为政仁恕以礼让为本吏民称其惠化秩满入朝高祖以为文学博士撝以母老表请归养私门高祖未许寻以母忧去职天和六年授少保建德元年转少傅后改封蔡阳郡公二年卒时年五十九赠使持节大将军大都督少傅益新始信四州诸军事益州刺史谥曰襄　　萧世怡
按周书萧世怡传世怡梁武帝弟鄱阳王恢之子也以名犯太祖讳故称字焉幼而聪慧颇涉经史梁大同元年封丰城县侯除给事中转太子洗马寻入直殿省转太子中舍人出为持节仁威将军谯州刺史及侯景为乱路由城下袭而陷之世怡遂被执寻遁逃得免至于江陵梁元帝承制授侍中及平侯景以世怡为兼太宰太常卿拜谒山陵承圣二年授使持节平西将军临川内史既以陆纳据湘川道路拥塞改授平南将军桂阳内史未至郡属于谨平江陵遂随兄修在郢州及修卒即以世怡为刺史湘州刺史王琳率舟师袭世怡世怡以州输琳时陈武帝执政征为侍中世怡疑而不就乃奔于齐除车骑大将军散骑常侍寻出为永州刺史保定四年归款五年拜使持节骠骑大将军开府仪同三司封义兴郡公天和二年授蔡州刺史政存简惠不尚苛察深为吏民所安三年卒于州赠本官加并洛永三州刺史　　萧圆肃按周书萧圆肃传圆肃字明恭梁武帝之孙武陵王纪之子也风度淹雅敏而好学纪称尊号封宜都郡王除侍中宁远将军纪率兵下峡令萧撝守成都以圆肃为之副及尉迟迥至圆肃与撝俱降授骠骑大将军开府仪同三司侍中封安化县公世宗初进封棘城郡公保定三年除畿伯中大夫五年拜咸阳郡守圆肃宽猛相济甚有政绩天和四年迁陵州刺史建德三年授太子少傅六年授丰州刺史寻进位上开府仪同大将军宣政元年入为司宗中大夫俄授洛州刺史大象末进位大将军隋开皇初授贝州刺史以母老请归就养文帝许之四年卒时年四十六　　萧大封按周书萧大圜传大圜兄汝南王大封位至开府仪同三司大象末为陈州刺史　　萧大圜
按周书萧大圜传大圜字仁显梁简文帝之子也幼而总敏神情俊悟年四岁能诵三都赋及孝经论语七岁居母丧便有成人之性梁大宝元年封乐梁郡王除宣惠将军丹阳尹属侯景肆虐简文见弒大圜潜遁获免明年景平大圜归建康无所依托寓居善觉佛寺人有以告王僧辩者僧辩乃给&amp;#饩得往江陵梁元帝见之甚悦封晋熙郡王除宁远将军琅邪彭城二郡太守元帝降魏恭帝二年客长安太祖以客礼待之保定二年封始宁县公寻加车骑大将军仪同三司建德四年除滕王逌友隋开皇初拜内史侍郎出为西河郡守寻卒大圜性好学务于著述撰梁旧事三十卷寓记三卷士丧仪注五卷要决两卷并文集二十卷　　萧济
按周书萧撝传撝子济字德成少仁厚颇好属文萧纪承制授贞威将军蜀郡太守迁东中郎将从纪东下至巴东闻迥围成都纪命济率所部赴援比至撝已降仍从撝入朝孝闵帝践阼除中外府记室参军后至蒲阳郡守车骑大将军仪同三司　　萧子宝
按周书萧世怡传世怡子子宝美风仪善谈笑年未弱冠名重一时隋文帝辅政引为丞相府典签深被识遇开皇中官至吏部侍郎后坐事被诛　　萧&amp;#
按周书萧&amp;#传&amp;#字理孙兰陵人也梁武帝之孙昭明太子统之第三子幼而好学善属文尢长佛义特为梁武帝所嘉赏梁普通六年封曲江县公中大通三年进封岳阳郡王历官宣惠将军知石头戍事琅邪彭城二郡太守东扬州刺史初昭明卒梁武帝舍&amp;#兄弟而立简文&amp;#常怀不平遂蓄聚货财交通宾客招募轻侠折节下之其勇敢者多归附左右遂至数千人中大同元年除持节都督雍梁东益南北秦五州郢州之竟陵司州之随郡诸军事西中郎将领宁蛮校尉雍州刺史太清二年梁武帝以&amp;#兄河东王誉为湘州刺史徙湘州刺史张缵为雍州以代&amp;#缵恃其才望志气矜骄轻誉少年州府迎候有阙誉深&amp;#之及至镇遂托疾不与缵相见后闻侯景作乱颇陵蹙缵缵惧为所擒乃轻舟夜遁梁元帝时镇江陵与缵有旧缵将因之以毙&amp;#兄弟会梁元帝与誉及信州刺史桂阳王慥各率所领入援金陵属侯景已请和梁武帝诏罢援军誉自江口将旋湘镇慥欲待梁元帝至谒督府方还州缵时在江陵乃贻梁元帝书曰河东戴樯上水欲袭江陵岳阳在雍共谋不逞江陵游军主朱荣又遣使报云桂阳住此欲应誉&amp;#梁元帝信之乃凿船沉米斩缆而归至江陵收慥杀之令其子方等王僧辩等相继攻誉于湘州誉又告急于&amp;#&amp;#闻之大怒&amp;#府司马刘方贵潜与元帝相知&amp;#期袭&amp;#未及发会&amp;#以他事召方贵方贵疑谋泄遂据樊城拒命&amp;#遣使魏益德杜岸等众军攻之方贵窘急乞师于江陵元帝乃遣缵援方贵缵次大堤樊城已陷&amp;#擒方贵兄弟及党与并斩之乃率众伐江陵&amp;#既与江陵构隙恐不能自固大统十五年乃遣使称藩请为附庸是岁梁元帝令柳仲礼进图襄阳&amp;#惧请救太祖遣开府杨忠率兵援之十六年杨忠擒仲礼平汉东&amp;#乃获安太祖命为梁王魏恭帝元年太祖令柱国于谨伐江陵&amp;#以兵会之及江陵平太祖立&amp;#为梁主居江陵东城&amp;#乃称皇帝于其国年号大定追尊其父统为昭明皇帝庙号高宗统妃蔡氏为昭德皇后又尊其所生母龚氏为皇太后立妻王氏为皇后子岿为皇太子其庆赏刑威官方制度并同王者唯上疏则称臣奉朝廷正朔又追赠叔父卲陵王纶太宰谥曰壮武赠兄河东王誉丞相谥曰武桓太祖乃置江陵防主统兵居于西城名曰助防外示助&amp;#备御内实兼防&amp;#也&amp;#在位八载年四十四保定二年二月薨其群臣等葬之于平陵谥曰宣皇帝庙号中宗&amp;#少有大志不拘小节虽多猜忌而知人善任使抚将士有恩能得其死力性不饮酒安于俭素事其母以孝闻高祖命其太子岿嗣位年号天保　　萧嶚
按周书萧&amp;#传嶚字道远&amp;#之长子也母曰宣静皇后幼聪敏有成人之量&amp;#之为梁主立为世子寻病卒　　隋
　　萧该
按隋书萧该传兰陵萧该者梁鄱阳王恢之孙也少封攸侯梁荆州陷与何妥同至长安性笃学诗书春秋礼记并通大义尢精汉书甚为贵游所礼开皇初赐爵山阴县公拜国子博士奉诏书与妥正定经史然各执所见递相是非久而不能就上谴而罢之该后撰汉书及文选音义咸为当时所贵　　萧吉
按隋书萧吉传吉字文休梁武帝兄长沙宣武王懿之孙也博学多通尢精阴阳算术江陵陷遂归于周为仪同及隋受禅进上仪同以本官太常考定古今阴阳书吉性孤峭不与公卿相沉浮又与杨素不协由是摈落于世郁郁不得志炀帝嗣位拜太府少卿加位开府后卒官着金海三十卷相经要录一卷宅经八卷葬经六卷乐谱十二卷及帝王养生方二卷相手版要诀一卷太一立成一卷并行于世　　萧&amp;#
按尚友录何妥少机警住白杨巷萧有隽才住青杨巷语曰世有两隽白杨何妥青杨萧　　萧琅
按万姓统谱琅千乘县尹明习宪章硕德着绩有惠爱笃信在民民立祠祀之谥曰信公　　萧岿
按隋书萧岿传岿字仁远梁昭明太子统之孙也父&amp;#周太祖以为梁主&amp;#薨岿嗣立年号天保岿俊辩有才学兼好内典高祖受禅岿来朝上甚敬焉诏岿位在王公之上月余归藩帝亲饯于浐水之上后备礼纳其女为晋王妃又欲以其子玚尚兰陵公主由是渐见亲待罢江陵总管岿专制其国岁余岿又来朝及还寝疾岿在位二十三年年四十四薨梁之臣子谥曰孝明皇帝庙号世宗子琮嗣岿着孝经周易义记及大小乘幽微十四卷行于世　　萧岩
按周书萧&amp;#传岩字义远&amp;#第五子也性仁厚善于抚接历侍中荆州刺史尚书令太尉太傅入陈授平东将军东扬州刺史及陈亡百姓推岩为主以御隋师为摠管宇文述所破伏法于长安　　萧岌
按周书萧&amp;#传岌&amp;#第六子也性淳和幼而好学位至侍中中卫将军岿之五年卒赠侍中司空谥曰孝　　萧岑按周书萧&amp;#传岑字智远&amp;#第八子也位至太尉性简贵御下严整及琮嗣位自以望重属尊颇有不法故隋文征入朝拜大将军封怀义郡公　　萧欣
按周书萧&amp;#传萧欣梁武帝弟安成康王秀之孙炀王机之子也幼聪警博综坟籍善属文&amp;#践位以欣袭机封历侍中中书令尚书仆射尚书令岿之二十三年卒赠司空欣与柳信言当岿之世俱为一时文宗　　萧琮
按隋书萧岿传岿子琮字温文性宽仁有大度倜傥不羁博学有文义兼善弓马初封东阳王寻立为梁太子及嗣位年号广运有识者曰运之为字军走也吾军将奔走乎其年琮遣大将军戚昕以舟师袭陈公安不克而还征琮叔父岑入朝拜为大将军封怀义公因留不遣复置江陵摠管以监之后征入朝率其臣下朝于京师上以琮来朝遣武乡公崔弘度将兵戍之军至鄀州琮叔父岩及弟瓛等惧弘度掩袭之遂引陈人至城下掳居民而叛于是废梁国上遣左仆射高颎安集之曲赦江陵死罪给民复十年梁二主各给守墓十户拜琮为柱国赐爵莒国公炀帝嗣位以皇后之故甚见亲重拜内史令改封梁公琮性淡雅不以职务自婴退朝纵酒而已尝与贺若弼深相友善弼既被诛复有童谣曰萧萧亦复起帝由是忌之遂废于家未几而卒赠左光禄大夫子铉襄城通守复以琮弟子巨为梁公巨小名藏炀帝甚昵之以为千牛出入宫掖多行淫秽江都之变为宇文化及所杀　　萧瓛
按梁书萧&amp;#传瓛字钦文岿第三子也幼有令誉能属文特为岿所爱位至荆州刺史初隋师至鄀州梁之百寮咸恐惧计无所出唯瓛建议南奔入陈授侍中安东将军吴州刺史及陈亡吴人推为主以御隋师战而败与岩同时伏法

　姚姓部列传二
　　宋
　　姚内斌
按宋史姚内斌传内斌平州卢龙人仕契丹为西巡检瓦桥关使周显德六年太宗从世宗北征兵次瓦桥关内斌率众五百人以城降世宗以为汝州刺史内斌本名犯宣祖讳下一字遂改今名从平李筠改虢州刺史西夏数犯西鄙以内斌为庆州刺史兼青白两池榷盐制置使初内斌降其妻子皆在契丹干德四年子承赞密自幽州来归令中使护送还内斌开宝四年召赴阙上待之甚厚遣归治所七年卒年六十四　　姚坦
按宋史姚坦传坦字明白曹州济阴人开宝中以尚书擢第调补将陵尉历隰州推官将作监丞知浔州太平兴国三年召还为著作佐郎通判唐州八年诸王出合诏以坦为皇子翊善历殿中丞仓部员外郎赐金紫迁本曹郎中转考功仍为益王府翊善坦性木强固滞王少佚豫坦即丑诋王薨改卫尉少卿判吏部南曹景德初求补郡俾知邓州转运使表其治状诏嘉奖之大中祥符初复知光州二年卒年七十五　　姚铉
按宋史姚铉传铉字宝之庐州合肥人太平兴国八年进士甲科解褐大理评事知潭州湘乡县三迁殿中丞通判简宣升三州淳化五年直史馆至道初迁太常丞充京西转运使历右正言右司谏河东转运使咸平五年河决郓州以铉知州事徙州于汶阳乡之高原委以营度许便宜从事工毕加起居舍人京东转运使徙两浙路铉隽爽颇尚气薛映知杭州与之不协映摭铉罪状数条密以闻诏除名贬连州文学大中祥符五年会赦移岳州又移舒州俄授本州团练副使天禧四年卒年五十三铉文词敏丽善笔札采唐人文章纂为百卷目曰文粹卒后子嗣复以其书上献诏藏内府授嗣复永城主簿幼子称俊颖美秀颇善属辞裁十岁卒铉纪其事为聪悟录人多传之　　姚益恭
按万姓统谱益恭太宗时知项城县鞭扑不用境内大治将代民数千人道遮转运使乞留州以闻赐玺书赏以粟帛秩满以著作佐郎知洪州南昌县赐衣服银带绢五百匹　　姚仲孙
按宋史姚仲孙传仲孙字茂宗本曹南着姓曾祖仁嗣陈州商水令因家焉父举进士第一官至著作佐郎仲孙早孤事母孝擢进士第补许州司理参军调邢州推官徙资州改大理寺丞知建昌县累迁尚书屯田员外郎王鬃守益州辟通判州事召为右司谏入内都知以起居舍人知谏院管勾国子监以尚书户部员外郎兼侍御史知杂事历三司户部度支盐铁副使进天章阁待制河北都转运使大修城垒兵备仁宗赐诏褒之权知澶州河坏明公埽绝浮桥仲孙亲总役堤上埽一夕复完权知大名府进礼部郎中龙图阁学士徙陕西都转运使未行权三司使事属西北备边募兵益屯及赏赐聘问之费不可胜计仲孙悉心经度虽病未尝辄废事坐小吏诈为文符出知蔡州因母忧丧一目卒　　姚宗明
按宋史姚宗明传宗明河中永乐人也其十世祖栖云当唐贞元中调卒戍边栖云之父语其兄曰兄嗣未立可无往某幸有子请代兄行遂战没塞上时栖云方三岁其母再嫁栖云养于伯母既长事伯母如其母伯母亡栖云葬之又招魂葬其父痛父死于边庐于墓次终身哀慕不衰河中尹浑瑊上其事诏加优赐表其门栖云生岳岳生君儒君儒生师正自岳至师正四世庐墓五世孙曰厚六世曰雅七世曰文八世曰敬真九世曰直十世曰宗明当庆历初有司以姚氏十世同居闻于朝仁宗诏复其家十一世孙用和十二世孙士明十三世孙德其孝睦不替姚氏世为农无为学者家不甚富有田数十顷聚族百余人子孙躬事农桑仅给衣食历三百余年无异辞者　　姚嗣宗按尚友录嗣宗庆历中题诗于驿壁云踏碎贺兰石扫清西海尘布衣能办此可惜作穷人韩魏公见而奇之后知寻州能除虎暴　　姚辟
按尚友录辟字子张赡辞博学授项城令通州判所至有声黜去词华究心经术一时名士欧文忠王荆公辈皆与交游所著有太常因革礼一百卷　　姚孳
按万姓统谱孳字舜徒慈溪人幼开爽&amp;#悟学如宿植登熙宁九年进士第历尉掾以考第荐章应格改秩为桃源宰乡有虎孳以文祷诸社越三日虎仆祠旁奏课为天下第一部使者举孳学行优异才能显着以应元符之诏赐对称旨除提举成都府路常平等事　　姚易
按尚友录易字梦锡浦城人元丰中进士历开封推官里人何述时为府尹每遇休沐辄相与觞咏酬唱甚多有睪集十卷　　姚兕
按宋史姚兕传兕字武之五原人父宝战死定川兕补右班殿直为环庆巡检与夏人战一矢毙其酋众溃因乘之遂破兰浪敌大举寇边诸寨皆受围兕时驻荔原堡先羌未至据险张疑兵所向必克迁为路都监徙鄜延泾原从攻河州飞矢贯耳战益力累迁皇城使进钤辖从攻交址有功领雅州刺史破乞弟领忠州团练使进副总管迁东上合门使徙熙河与种谊合兵讨擒鬼章真拜通州团练使卒于鄜延总管赠忠州防御使兕幼失父事母孝力学兵法老不废书尤喜颜真卿翰墨弟麟亦有威名关中号二姚　　姚麟按宋史姚兕传兕弟麟字君瑞攻河州时中矢透骨镞留不去以强弩出之笑语自若积功至皇城使为秦凤副总管从李宪讨生羌再转东上合门使英州刺史元丰西讨以泾原副总管从刘昌祚出战败还降为皇城使永兴军路钤辖复为泾原副总管元佑初擢威州团练使龙神卫四厢都指挥使历步军殿前都虞候步军马军副都指挥使绍圣三年以建武军节度观察留后出知渭州寻拜武康军节度使徽宗立进都指挥使节度建雄定武军检校司徒卒赠开府仪同三司麟为将沉毅持重不少纵所至肃然　　姚佑按宋史姚佑传佑字伯受湖州长兴人元丰末第进士徽宗初除夔州路转运判官且行会帝幸禁苑御弓矢佑奏圣武临射赋帝大悦留为右正言历陈绍述之说迁左司谏议进殿中监六尚局以亲老请郡授显谟阁待制知江宁府时召捕张怀素佑追获之复为殿中监逾岁以直学士知郑州改秦州复为殿中监改吏部侍郎命镇蜀用母老辞迁工部尚书加龙图阁学士复为工部尚书徙礼部母丧除知太原府以提举上清宝箓宫卒谥曰文僖　　姚涣
按宋史姚涣传涣字虚州世家长安隋开皇中有景彻者以讨平泸夷策功为普州刺史卒于孙遂家普州涣第进士监益州交子务发奸隐知峡州徙知涪州涣施恩信拊纳酋豪争罗拜廷下讫涣去无警终光禄卿年六十七　　姚雄
按宋史姚兕传兕子雄字毅夫少勇騺有谋年十八即佐父征伐韩绛荐其材历泾原秦凤将驻甘谷城知通远镇戍军岷州官累佐骐骥使绍圣中擢东上合门使秦州刺史徙知会州兼熙河钤辖徙河州加复州防御使建中靖国初议弃湟州诏访雄利害雄以为可弃遂以赐赵怀德徙雄知熙州进华州观察使蔡京用王厚复河湟治弃地罪停雄官光州居住三年得自便后论为责轻复窜金州明年乃听归高永年死西宁诸戍阻绝起雄权经略熙河安辑复新边使知沧州加捧日天武四厢都指挥使复为熙州迁安德军节度观察留后步军副都指挥使拜武康军节度使召诣阙为中太一宫使引疾纳节钺改左金吾卫上将军又以武康节知熙州未几以检校司空奉宁军节度使致仕卒赠开府仪同三司谥武宪　　姚古按宋史姚兕传兕子古以边功官累熙河经略靖康元年金兵逼金城古勒兵勤王子平仲先已率兵入卫钦宗以古为河东制置种师中副之古总兵援太原师溃中丞陈过庭奏古罪不可恕诏安置广州　　姚孝锡按尚友录孝锡字仲纯丰县人政和四年登枓调代州兵曹金兵入雁门州将议以城降官属畏惧投死无所孝锡投&amp;#大鼾略不为意后注五台簿因家五台善治生州境岁饥出家所藏粟一万石赈贫乏多全活自号醉轩年八十三乃终所著有鸡肋集　　姚邦基按万姓统谱邦基大昌人政和间举进士为开封洧川令以刘豫僭窃遂匿山林聚徒以养及豫废朝廷寻访隐逸既至高宗嘉之与以京秩　　姚平仲
按尚友录平仲字希晏靖康中为太尉后得道于山中年过九十紫&amp;#委地与谯定为青城隐士　　姚兴按宋史姚兴传兴相州人靖康中以州校用劫杀金人有功借补承信郎建炎初张琪聚兵归东京留守宗泽兴往从之绍兴元年琪叛掠饶州吕颐浩招降之琪既听命而中变执总管巨师古将杀之兴密谕所部挟师古同其妻游骑而驰夜归颐浩颐浩义之请于朝授武义郎迁武略大夫战淮壖有功授右武大夫累迁建康府驻札御前破敌军统制充荆湖南路兵马副都监绍兴三十一年金人渝盟兴隶都统王权麾下遇金兵于庐州之定林与战却之及金兵渡淮权遣兴拒之而退保和州兴与金人力战手杀数百人权奔仙宗山严兵自卫兴告急数不应统领戴皋率马军引避初李二者尝有私恩于权因得出入军中往来两界贸易间窃权旗帜遗金人至是金人立权旗帜以误兴兴往奔之父子俱死焉事闻诏赠容州观察使又特官其后三人即其寨立庙赐额旌忠开禧元年赐谥忠毅　　姚宋佐
按万姓统谱宋佐字辅之靖康间其父寓郴生宋佐少嗜学举进士初调湟州尹掾再仕八桂教官以诗名性廉介虽两仕而家贫自号北湖有文集藏于家　　姚义按万姓统谱义从学河汾北面受王佐之道
　　姚孝资
按万姓统谱孝资绍兴间以右从政郎知东莞事治才精敏下令阖境筑堤护田水利大兴民蒙其利时香山镇惟设寨官一员以属东莞士人陈天觉请建寨为县孝资疏闻改建县治至今赖之　　姚宗之
按莆田县志宗之字元仲绍兴二十七年进士授吉州司户参军诸司知其才交章荐擢国子学录迁太常博士权吏部郎官进将作少监轮对上言三事议论剀切有古争臣风以亲老求外遂提举福建路常平茶事复改东浙移江南西路提点刑狱卒　　姚镛
按万姓统谱镛南渡后人号雪蓬以功除赣守命工绘其像骑牛于涧谷之间赵东野题其图云骑牛无笠又无蓑断陇横冈到处过暖日暄风不常有满村雨暗却如何规之也未几果为一帅臣所劾人服东野之先见　　姚景熙
按万姓统谱景熙为杭州助教掇两魁推为太学教授不就职归别筑室为投老计教子嘉言登显仕　　姚宪按万姓统谱宪字令则嵊人知秀州浙西大水宪请输粟万斛以赈之上赐书奖谕历直秘阁参知政事　　姚瀛按尚友录瀛字子山福安人七岁能诵班史十七岁应举居太学以文章著名隆兴初第进士凡四任教官尝辨太元通潜虚之数所著有凤台集行于世　　姚希得按宋史姚希得传希得字逢原一字叔刚潼川人嘉定十六年进士授小溪主簿待次三年朝夕讨论六经诸子百家之言调盘石令更调嘉定府司理参军改知蒲江县希得绥强扶弱声问着闻同知枢密院事游似以希得名闻召审察迁行在都进奏院通判太平州改福州召为国子监丞迁大府寺丞兼沂靖王府教授迁知大宗正丞进秘书丞寻迁著作郎授江西提举常平又提点刑狱加直秘阁未几加度支员外郎寻直宝章阁移治赣州以直宝谟阁广西转运判官兼权静江府寻授直徽阁知静江府主管广西经略安抚司公事兼转运判官母丧免召为秘书少监兼中书门下省检正诸房公事入对言君子小人邪正之辨迁宗正少卿兼国史编修实录检讨兼权给事中兼权刑部侍郎同修国史实录院同修撰论罢久之以集英殿修撰提点千秋鸿禧观未几依旧职两淮宣抚使司判官俄加宝谟阁待制移京西湖南北四川诏叙复元官护江陵有功召为户部侍郎进焕章阁待制知庆元府沿海制置使继升敷文阁待制召为工部尚书兼侍读入侍经筵帝问庆元之政甚悉以华文阁直学士沿江制置使知建康府江东安抚使行宫留守加宝章阁学士寻加刑部尚书依旧任兼淮西总领景定五年召为兵部尚书兼侍读乃言用人才修政事治兵甲惜财用四事拜端明殿学士签书枢密院事兼太子宾客会星变上疏引咎乞解机务兼权参知政事度宗即位授同知枢密院事寻授参知政事以言罢授资政殿学士提举洞霄宫起知潭州湖南安抚使以疾甚辞乃仍旧职奉祠请致仕诏以资政殿大学士金紫光禄大夫潼川郡公致仕咸淳五年卒赠少保　　姚颖
按万姓统谱颖字洪卿鄞人淳熙五年策进士第一授签书宁国军节度判官召为秘书省校书郎出添差通判平江府年三十四卒颖冲淡谨厚雅有器量力学勤苦闻见兼洽而文章俊赡然退藏抑损常愿出人后论天下事无不尽而最惓惓于当世得年不永人多悼之　　姚宏中
按万姓统谱宏中字安道海阳人登嘉定进士调靖江教授自师友讲学外绝无他交归端居一室惟日温旧学性狷介不苟随从乡前辈游得濂洛诸大儒书读之曰道在是矣玩索精微意度超然若不屑于世者　　姚
按顺昌县志&amp;#字贵叔其先大名府人祖懋游宦顺昌遂居焉&amp;#登嘉定四年赵建大榜进士第二人建大暴卒&amp;#代进谢表故称为状元初授国子录通直郎升秘书兼枢密院检讨端平二年以直秘阁出守建安兼闽漕时建宁府灾&amp;#至抚疮痍辑流散玺书褒擢　　姚望之
按宁德县志望之字肖吕从高颐学中武举从军京口会恢复三京赵葵辟为&amp;#书都钱粮官王师抵汴乘胜复西京望之以汴河粮运不继请休养士卒浚治池垒以备不虞未几元戎班师竟殁于王事　　姚勉按尚友录勉字成一号雪坡新昌人宋宝佑中状元及第廷对万言为文章数千言顷刻可就有雪坡集行世除太子舍人与胡仲云刘元高黄梦炎号锦江四俊后皆显宦　　姚獬孙
按尚友录獬孙字应獬慈溪人宋末举乡荐补国子助教正身率下勤于启迪改学录父前为国子司业诸生称为东南遗老獬孙继之人以为世典成均善其职尤所罕者獬孙博学清介为文本家传皆以苏氏拟之及元混一不屑于仕即退隐双峰别墅所着有双峰文集诗&amp;#行于世　　姚舜元
按万姓统谱舜元字景瑞少拳勇以武功为保义郎平江府东南副将守吴淞德佑改元冬元师下平江时姚氏为邑巨族民乐归附舜元语弟舜宾及舜宾子乡贡士应龙曰国家德泽在人大本未去收合散亡以应内援外事可图也未几元师偏将东徇十二月十六日会黄雾四塞袭兵猝至舜元无备与舜宾应龙及次子兴龙俱死之　　姚
按万姓统谱知常州先是元伯颜兵至知州王宗洙遁通判王虎臣以城降既而都统刘师勇等复拒守城数月不下伯颜攻陷屠之及通判陈照等皆死之　　元
　　姚枢
按元史姚枢传枢字公茂柳城人后迁洛阳少力学内翰宋九嘉识其有王佐略杨惟中与之偕觐太宗岁乙未南伐诏枢从惟中即军中求儒道释医卜者辛丑赐金符为燕京行台郎中时牙鲁瓦赤行台惟事货赂以枢幕长分及之枢一切拒绝因弃官去携家来辉州世祖在潜邸遣赵璧召枢至待以客礼壬子夏从世祖征大理至曲先脑儿之地夜宴枢陈宋太祖遣曹彬取南唐不杀一人巿不易肆事明日世祖据鞍呼曰汝昨夕言曹彬不杀者吾能为之吾能为之枢马上贺曰圣人之心仁明如此生民之幸有国之福也明年师及大理城饬枢裂帛为旗书止杀之令分号街陌由是民得相完保世祖即位立十道宣抚使以枢使东平既至郡置劝农检察二人以监之推物力以均赋役罢铁官二年拜太子太师枢曰皇太子未立安可先有太师以所受制还中书改大司农诏赴中书议事及讲定条格四年拜中书左丞奏罢世侯置牧守十年拜昭文馆大学士详定礼仪事其年襄阳下遂议取宋枢奏如求大将非右丞相安童知枢密院伯颜不可十三年拜翰林学士承旨十七年卒年七十八谥曰文献枢天质含弘而仁恕恭敏而俭勤未尝疑人欺己有负其德亦不留怨忧患之来不见言色有来即谋必反复告之子炜仕为平章政事　　姚天福
按元史姚天福传天福字君祥绛州人父居实避兵徙雁门天福以材辟怀仁丞至元五年拜监察御史每廷折权臣帝嘉其直锡名巴儿思谓其不畏强悍犹虎也有出使者陵民取贿天福易服间行得其状奏戮之以徇豪右慑服十二年左迁衡州路同知不就起为河东道提刑按察副使征拜中顺大夫治书侍御史十六年江南既平授嘉议大夫淮西道按察使迁山北道按察使二十二年入为刑部尚书寻出为扬州路总管俄拜甘肃行省参知政事三十一年授陕西汉中道肃政廉访使寻除真定路总管大德四年拜参知政事兼大兴府尹六年以疾卒　　姚燧
按元史姚燧传燧字端甫生三岁而孤年十三见许衡于苏门衡器之至元七年衡以国子祭酒教贵冑奏召燧致馆下年三十八始为秦王府文学未几授奉议大夫兼提举陕西四川中兴等路学校十二年以秦王命安辑庸蜀明年汉嘉新附入谕其民又奉命招王立于合州又明年抚循夔府凡三使蜀皆称职十七年除陕西汉中道提刑按察司副使录囚延安人服其明决调山南湖北道按部澧州兴学赈民二十三年奉旨趋朝明年为翰林直学士二十七年授大司农丞元贞元年以翰林学士召修世祖实录大德五年授中宪大夫江东廉访使移病太平九年拜中奉大夫江西行省参知政事至大元年仁宗居藩邸开宫师府燧年已七十遣正字吕洙如汉征四皓故事起燧为太子宾客未几除承旨学士寻拜太子少傅明年授荣禄大夫翰林学士承旨知制诰兼修国史四年得告南归中书以承旨召明年复召燧以病俱不赴卒于家年七十六谥曰文　　姚雪
按江西通志云字圣瑞一字若川高安人初名云文宋咸淳进士初调高邮尉太守辟入佥知政事淮东招讨使复召典司书檄后除龙兴察推再除工刑部架阁入元以宋故官授承直郎抚建两路儒学提举秩满家居求文者无虚日尤工词调有江村遗&amp;#行于世　　姚应凤
按万姓统谱应凤字时和慈溪人自幼习家学即以文字为业颇自雄其才为文喜驰骤每属笔于广众中词锋横逸一座皆惊后持文以谒同郡袁桷桷告之曰子文不受束缚然法度自不可废也应凤颔之自是务为庄重简严日益深邃至元间尝就试省部诗以龙虎台命题有司得应凤赋叹曰此楚汉故物也遂擢置高第所著有纳轩稿若干卷藏于家　　姚祖舜弟
&lt;/div&gt;
    &lt;div class="pagination"&gt;
&lt;a href="氏族典卷诸姓部_page263.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page259.html"&gt;259&lt;/a&gt;&lt;a href="氏族典卷诸姓部_page260.html"&gt;260&lt;/a&gt;&lt;a href="氏族典卷诸姓部_page261.html"&gt;261&lt;/a&gt;&lt;a href="氏族典卷诸姓部_page262.html"&gt;262&lt;/a&gt;&lt;a href="氏族典卷诸姓部_page263.html"&gt;263&lt;/a&gt;&lt;span class="current-page"&gt;264&lt;/span&gt;&lt;a href="氏族典卷诸姓部_page265.html"&gt;265&lt;/a&gt;&lt;a href="氏族典卷诸姓部_page266.html"&gt;266&lt;/a&gt;&lt;a href="氏族典卷诸姓部_page267.html"&gt;267&lt;/a&gt;&lt;a href="氏族典卷诸姓部_page268.html"&gt;268&lt;/a&gt;&lt;a href="氏族典卷诸姓部_page269.html"&gt;269&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page265.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
