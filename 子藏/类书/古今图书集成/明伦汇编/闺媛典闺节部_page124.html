<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 124 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 124 页/共 268 页</h1>
    <div class="content">按贺县志陆氏年十八适江中耀七年夫死无子氏誓不他适苦节终身　　吴僎妻蒋氏
按贺县志蒋氏年十六归吴僎生一子夫亡氏年二十一矢志抚孤成立旌表　　邓日孚妻陶氏
按&#林州志陶氏诸生邓日孚妻孚试还舟覆死氏誓不再嫁抚孤事舅姑纺绩以养舅姑没殡葬如礼教子克成立寿八十余终　　李遵妻杨氏
按贵州通志杨氏安南人年十六归百户李遵遵恶逐之母家二年忽悔悟复迎归又二载生子栋遵亡杨抚栋承袭年逾七十万历初御史杨允中题旌　　万一麟妻韩氏按贵州通志韩氏万一麟妻兴隆人年二十四夫亡无子矢志守节止一婢相随小屋数椽焚香诵佛历四十年所居忽生异草又一夕雷雨赤光照耀其室有顷方散年七十二卒万历间御史宋兴祖具题旌表　　权继武妻周氏
按贵州通志周氏兴隆人都指挥权继武妻武征香炉山阵亡周守节终身旌表　　吴瀜妻王氏　　　　狄应龙妻李氏
　　兰诲妻郭氏
按贵州通志已上三妇俱兴隆人夫亡守节万历间旌表　　戎翃妻江氏
按贵州通志江氏戎翃妻瓮安人夫亡氏年二十无子矢志守节年八十卒万历间旌其门　　欧阳坤妻邹氏
聂
氏附

按贵州通志邹氏欧阳坤妻余庆人夫亡氏年二十八守节抚孤铭读书为诸生万历间学使张汝霖以闻奉诏旌表年八十终铭妻聂氏年二十七而寡无子守节如姑　　桂高攀妻彭氏
按贵州通志彭氏余庆人诸生桂高攀妻夫亡氏年少无子抚两幼女守节家贫无婢仆以女红自给终其身　　谢傅尧妻曹氏
女
附

按贵州通志曹氏湄潭人邑庠生谢傅尧妻夫亡氏年二十九无子依女为养未几婿杨应第亦没女年二十余子永年尚襁褓母女相依历丧乱二十年抚永年成立曹年六十余有司议旌之曹不受而卒　　唐显璞妻简氏按贵州通志简氏湄潭人邑庠生唐显璞妻夫亡氏年二十五二子俱幼家贫纺绩教二子长之官为诸生次之牧领乡荐氏年七十五卒　　何珍妻李氏
按贵州通志李氏都匀人何珍妻年二十二夫亡守节躬亲纺绩苦操四十余年旌表　　张今盛妻江氏
按贵州通志江氏都匀人解元张今盛妻盛早殁江年二十二抚一岁子衍绪为诸生苦守三十七年卒　　何熊妻田氏按贵州通志田氏都匀人何熊妻夫亡守节四十年奉姑教子终其身题请旌表　　王应朝妻高氏　　　高良栻妻周氏
　　陈洋妻曾氏
按贵州通志已上三妇俱都匀人少寡家贫抚孤成立流离不改其操　　杨淳妻萧氏
按贵州通志萧氏杨淳妻铜仁乌罗司人年二十二夫亡抚遗腹子矢志不二事亲以孝闻有司旌之　　黄伟妻明氏按贵州通志明氏黄伟妻铜仁乌罗司人年二十七夫亡誓不再适孀居四十余年事姑及母至孝巡按御史郜光先旌其门　　王维垣妻宋氏
按贵州通志宋氏王维垣妻安南人年二十夫亡矢志守节独养翁姑抚遗腹子成立巡抚旌之　　陶汝龙妻萧氏
按贵州通志萧氏陶汝龙妻安南人年二十九夫亡誓死靡他苦节不变教子九苞成立历官州守直指表其门给米帛优之　　梁应岳妻宋氏
按贵州通志宋氏安南诸生梁应岳妻夫亡宋年十九哭泣丧明甘贫守节以养翁姑历六十余年如一日直指旌之　　钱国宾母樊氏
按贵州通志樊氏平越人钱国宾母夫亡氏年二十五抚国宾守节终身旌表　　刘应试妻戴氏
按贵州通志戴氏平越诸生刘应试妻试亡戴年二十守志不二抚孤成立奉诏旌表　　奚杰妻马氏
按贵州通志马氏平越人卫指挥奚杰妻夫亡氏年二十七欲死不得抚孤守节五十余年直指具题旌表　　高逵妻何氏
按贵州通志何氏平越人高逵妻逵亡遗三子长楷何出次梁及楹妾吴氏出吴从死何守节抚三幼子无异备极恩勤后楷举戊午乡荐官知府楹以丙午乡荐官副使请于朝旌表　　徐科妻周氏
按贵州通志周氏太学生徐科妻平越人科亡周年二十四子甫一岁矢志守节备尝辛苦万历间题旌　　敖孙远妻冉氏按贵州通志冉氏敖孙远妻思南孝廉学洙女年二十夫亡无子孀居守节艰苦万状四十余年卒　　管玉音妻赵氏按贵州通志赵氏思南人管玉音妻年十七刲股救父音病笃复割股以救音殁遗宿逋百余金子幼赵躬磨面缉绵蚤夜操作悉偿所负课子成立为郡诸生　　李复善妻张氏
按贵州通志张氏思南人李复善妻夫亡守节矢志不移旌表　　张希旦妻冉氏
按贵州通志冉氏张希旦妻安化人年十六夫亡遗孤二长文焕次文灿俱幼弱氏誓死不二慎出入寡言笑躬纺绩教子俱为诸生太守李光祚表其门　　田庆嘉妻杨氏按贵州通志杨氏田庆嘉妻安化人庆嘉系朗溪正长官早亡杨守节抚子兴让成立旌表　　李蔚妻安氏
按贵州通志安氏李蔚妻安化人夫早亡家甚贫矢志抚孤终身不二　　张国仕妻罗氏
按贵州通志罗氏张国仕妻安化人少寡不再嫁矢志苦守五十余年　　张国华妻李氏
按贵州通志李氏张国华妻安化人年二十夫亡矢志不二纺绩治生事姑孝抚子成立　　邹先鲁妻敖氏
杨氏
李氏附

按贵州通志敖氏思南人孝廉敖应征女年十六适孝廉邹先鲁先鲁艰于嗣任祁阳令复娶广陵杨氏及同邑李氏为妾鲁以计典调任送妻孥归里赴京补选舟次铜仁为苗所劫溺死敖氏与两妾皆少无子女共长斋礼佛终年坐卧一室虽至亲罕得见时滇黔迭经寇变丁亥秋剽掠猝至敖氏闻之与两妾誓同死即裂素帛各怀其一兵素知不易夺止掠财帛去而家益贫落僮仆逃亡略尽并纑自给佣邻妇代薪汲戊子己丑间斗粟数千钱人相食三妇至食&#糠苦益甚而节愈砺忽有平茶土官慕杨氏色以先鲁曾逋其债未偿欲聘之杨氏号哭三昼夜勺水不入口事遂寝有伪参军以威胁去杨氏饮药死逾日复苏遂归之自是人不敢犯远近高其义然杨氏日哀痛求死展转毁绝且未几没敖氏李氏殡殓尽哀乙未九月敖氏以病终李氏号哭过毁得疾卧&#不起相继而亡乡人言之多泣下　　郭继贤妻林氏
按贵州通志林氏郭继贤妻黄平人夫亡年二十四誓死守节抚子成立万历间旌表　　张国用妻孙氏
按贵州通志孙氏张国用妻黄平人夫亡年二十一抚三子不嫁旌表　　胡仲贤妻杨氏
按贵州通志杨氏石阡人胡仲贤妻年十六适贤未几夫亡杨守节不再嫁抚幼子允恭中万历乙未进士具题旌表　　薛廷珠妻蔡氏
按贵州通志蔡氏石阡人薛廷珠妻幼有志操珠试不售愤投乌当河死蔡哀悼投舍旁井邻妇急救免呕血骨立待尽儿彦卿甫三岁姑许氏抱卿示之曰尔欲从吾儿无论吾老耄如此孩提者弃之亦不忍蔡感悟强饘粥以适姑意抚卿长就外傅身纺绩以佐读卿以明经举于乡为温江令封母孺人万历间题旌　　张祖华妻王氏
按贵州通志王氏思南安化人沿河司土官张祖华妻华亡王守节旌表　　田兴赵妻李氏
按贵州通志李氏田兴赵妻朗溪人夫亡李年二十守节四十余年有司给以粟帛旌表　　闻贤妻陈氏
按贵州通志陈氏闻贤妻永宁人贤登进士早亡陈守节抚孤万历间旌表　　闻克明妻樊氏
按贵州通志樊氏闻克明妻永宁人夫亡苦节万历间旌表　　戎衣妻杨氏
按贵州通志杨氏戎衣妻平越县人衣亡子翠在襁褓家贫杨绩自给抚翠成立万历间题旌　　李栋妻杨氏
按贵州通志杨氏李栋妻普安人夫殁守节旌表　　马龙妻程氏按贵州通志程氏安顺人马龙妻年二十三夫死守节孝事其姑抚遗腹子四十余年不履外庭　　叶立妻蒋氏
按贵州通志蒋氏安顺人叶立妻年二十七立死家贫蒋辛苦自甘守节不二　　詹淇妻康氏
按贵州通志康氏安顺人詹淇妻淇亡孀居绩纺劳苦养姑勤俭教子姑殁竭力营葬旌表　　冯祥妻罗氏
按贵州通志罗氏湄潭人冯祥妻夫亡氏年二十六无子守节终身　　桂世卿妻刘氏
按贵州通志刘氏都匀人桂世卿妻年二十七夫亡守节抚子子死抚三孙本枝官至总兵玉枝森枝俱以明经出仕奉诏坊表　　朱国臣妻吴氏
按贵州通志吴氏都匀人朱国臣妻国臣阵亡吴一恸几绝既而曰徒死无益不如抚孤以延朱氏一脉氏甘贫守节教子振祚举明经旌表　　李茂春妻鲜氏
按贵州通志鲜氏都匀人李茂春妻年十八夫亡守志抚孤奉诏旌表　　杨应干妻司氏
按贵州通志司氏都匀人杨应干妻干溺死司氏守节事姑抚子成立旌表　　杨廷烈妻吴氏
按贵州通志吴氏都匀人杨廷烈妻年十八生子一岁夫报父雠死家散无以为生氏苦节抚孤历艰难四十余年卒　　吴正春妻陆氏
按贵州通志陆氏都匀人吴正春妻年十九夫亡守节孝事翁姑抚孤历三十八年旌表　　阎厚妻金氏
按云南通志金氏阎厚妻厚云南府学诸生早亡无子金年二十五号痛几绝口鼻血流家人将属纩厥明复苏遂竭力养继姑四十余年　　陈梁妻刘氏
按云南通志刘氏陈梁妻昆阳人年二十二梁殁人劝之嫁刘以翁姑垂老有儿襁褓不忍弃矢志事翁姑终老抚子成立年逾八十万历间台司旌表　　杨德先妻马氏按云南通志马氏杨德先妻元江人夫亡尚少艾守节不嫁年八十终　　何源深妻曾氏
按云南通志曾氏何源深妻元江人年十六深亡誓不再嫁苦节终身　　马宗范妻白氏
按云南通志白氏马宗范妻元江人年十六丧夫孀居守节五十余年　　李儒妻杨氏
按云南通志杨氏李儒妻元江人儒死氏年二十三剪发毁容愿以死殉其姑慰止之乃拮据襄事修其妇职割股以疗姑病抚遗腹子希圣膺岁荐苦节六十年终　　张大志妻谢氏
按云南通志谢氏张大志妻楚雄县人年二十五夫亡冰霜自矢守节终身万历间建坊旌表　　施宏猷母苏氏
按云南通志苏氏施宏母楚雄县人年十九夫亡翁姑怜其幼劝之嫁辄痛哭誓死抚襁褓遗孤成名万历间奉诏旌表　　丁雄妻赵氏
按云南通志赵氏丁雄妻楚雄县人年二十五夫亡孀居教子五十年万历间旌表　　丁大受妻罗氏
按云南通志罗氏丁大受妻楚雄县人年二十八夫亡守节五十九年万历间直指给粟旌表　　吴东岫妻谢氏
按云南通志谢氏吴东岫妻楚雄县人年二十九孀居苦节历四十五年抚育诸孤成立万历间巡抚旌表　　谢应举妻陈氏
按云南通志陈氏谢应举妻楚雄县人年二十七夫亡苦守四十五年万历间直指旌表　　王定邦妻孙氏
按云南通志孙氏王定邦妻楚雄县人年二十九夫亡氏治家严肃日以孝义训迪二子宠承宠宪俱死国难氏年八十三卒万历四十年旌表　　陈世武妻童氏
按云南通志童氏陈世武妻楚雄县人年三十夫亡守节四十年万历间有司表其门　　乔惟嵩妻安氏
按云南通志安氏乔惟嵩妻楚雄县人年二十六夫亡守节四十八年万历间巡抚旌表　　杨淮妻陈氏
按云南通志陈氏杨淮妻南安人年二十二夫亡守节甘贫教子不出闺闼四十余年万历间巡抚旌表　　戎妻伍氏按云南通志伍氏戎妻楚雄人年二十七夫亡寡居六十余年年八十八卒　　张时诏妻仇氏
按云南通志仇氏张时诏妻楚雄人年十六归张越二年夫亡抚弥月子耿光成立万历间巡抚旌表　　卫宜妻揣氏按云南通志揣氏卫宜妻镇南人卫死于戍揣年二十三守节五十七年　　周禹妻徐氏
按云南通志徐氏周禹妻镇南人年二十五夫亡守节五十年万历间旌表　　裴泰妻陈氏
按云南通志陈氏裴泰妻楚雄人泰为百户早亡氏年十九苦节训子应章袭职族人逼嫁以死自誓事翁姑诲二孙一登仕籍一为诸生年八十终　　王海妻钱氏
按云南通志钱氏王海妻定远人年二十八夫亡守节抚子友义为廪生历四十余年卒万历间巡抚旌表　　俞汝谐妻仇氏
按云南通志仇氏俞汝谐妻楚雄人谐为诸生早亡仇年二十四欲自缢戚属防救不死攻苦茹素穷年闭户惟一老婢相依虽至戚罕见其面孀居五十三年万历间巡抚都御史闻于朝旌表　　郜敏妻戴氏
按云南通志戴氏郜敏妻镇南人年十八夫亡守节五十二年万历间有司旌表　　赵华妻孙氏
按云南通志孙氏赵华妻通海人华亡抚孤廷相长娶张氏年二十相亦夭张抚遗腹子守志如姑万历间旌表　　葛阜妻夏氏
按云南通志夏氏诸生葛阜妻阜亡夏年二十五守节历五十余年　　王家相妻杨氏
按云南通志杨氏王家相妻石屏人相死氏年二十七矢志事姑教子夔龙登进士万历间巡按御史奏闻旌表　　邢思明妻蓝氏
按云南通志蓝氏邢思明妻建水人年二十七夫亡无子劝再适辄自缢救之不死年六十余终　　缪忠妻刘氏
按云南通志刘氏缪忠妻建水人忠亡年三十苦志食贫誓不异志子升娶王氏升死与姑共守有司复其孤养之　　马敏妻杨氏
按云南通志杨氏马敏妻建水人年二十孀居抚孤终老　　马良妻周氏
按云南通志周氏马良妻建水人年二十孀居抚孤守志终身　　张显妻蔡氏
赵氏
谭氏附

按云南通志蔡氏张显妻建水人年二十夫亡子坦甫四岁妾赵氏年十九蔡率之共守苦节坦长娶谭氏谭年二十亦寡矢志如姑守节孝养两姑抚子寅佐长刲股进羹以疗母病学使并旌之　　李升妻杨氏
按云南通志杨氏李升妻浪穹人夫亡年三十矢志抚子友兰以逸才应选直指旌其门　　杨鉴妻李氏
按云南通志李氏杨鉴妻浪穹人夫亡年十八子甫一岁矢志守节课子孙皆成名士旌表　　杨一鹤妻段氏
按云南通志段氏杨一鹤妻邓川人夫亡年二十六守节教子孙克承夫志万历间奉诏旌表　　蔡铨妻张氏
按云南通志张氏蔡铨妻姚安所人张有成女夫亡守七岁子终其身万历间有司旌表　　陈俊妻顾氏
按云南通志顾氏陈俊妻江川人顾廷珍女年十九夫亡抚子完节万历间年九十终　　贺玺妻程氏
按云南通志程氏贺玺妻江川人程希灏女万历间夫亡程年二十九守节三十余年　　朱震春妻张氏
按云南通志张氏朱震春妻江川人张经女万历间夫亡养姑训子守节五十余年　　苏秉钧妻陈氏
按云南通志陈氏苏秉钧妻石屏人年十九丧夫子方岁余苦志教之成立　　胡锐妻叶氏
按云南通志叶氏胡锐妻建水人年二十三夫亡养姑育子终身无二　　徐化妻陈氏
按云南通志陈氏徐化妻姚安人陈太元女化廷试归没子体震尚幼氏甘贫训子誓不他适后子举丙午乡荐万历间奏闻旌表年八十终　　高守臣妻陈氏
</div>
    <div class="pagination">
<a href="闺媛典闺节部_page123.html">上一页</a><span>...</span><a href="闺媛典闺节部_page119.html">119</a><a href="闺媛典闺节部_page120.html">120</a><a href="闺媛典闺节部_page121.html">121</a><a href="闺媛典闺节部_page122.html">122</a><a href="闺媛典闺节部_page123.html">123</a><span class="current-page">124</span><a href="闺媛典闺节部_page125.html">125</a><a href="闺媛典闺节部_page126.html">126</a><a href="闺媛典闺节部_page127.html">127</a><a href="闺媛典闺节部_page128.html">128</a><a href="闺媛典闺节部_page129.html">129</a><span>...</span><a href="闺媛典闺节部_page125.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
