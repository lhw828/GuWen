<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 252 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 252 页/共 268 页</h1>
    <div class="content">　　按太平县志崔氏名社贞望仙诸生李辰魁妻　　年十九魁亡子甫周岁守志抚孤年逾六十有　　司旌表　　焦礼生继室李氏
　　按太平县志李氏西乡焦礼生继室父侨居姑　　苏会礼生亦客焉遂娶氏生子未几生亡氏欲　　扶柩归父母兄弟悯其年少未许远离氏泣曰　　二子幼今弗归终弗得归矣操作食贫没齿无　　怨抚前妻子如己出年七十卒　　崔鼎维妻程氏
　　按太平县志程氏名象崔鼎维妻维少抱羸疾　　氏承事惟谨进奉汤药不少懈维亡痛哭悲号　　几不欲生母慰谕之曰翁姑年老汝第敬养翁　　姑则亡者瞑目九泉矣因隐忍自存不膏沐梳　　栉寝处惟草席块枕足不逾阈晨夕纺织苦积　　余赀悉以付姑置产供祀淡泊终身　　李彩鲤妻胡氏
　　按太平县志胡氏弦二李彩鲤妻性慧静归二　　载鲤以痘殒欲殉之舅姑曰志果乎孰为尔夫　　继嗣氏拭涕曰敬闻命遂择侄大萃抚之祖遗　　荒田岁为累氏尽鬻奁田以完税絺绤御冬弗　　怨也年七十一终　　汤大引妾焦氏
　　按太平县志焦氏儒生汤大引妾生二子一五　　岁一两周而引亡或劝之嫁截发自誓嫡性严　　氏承顺如姑尤勤纺绩尝自饫菜根榆屑而膳　　嫡必甘脆训子以友爱惇睦为先年六十余犹　　躬亲操作不倦　　李一绍妻方氏
　　按太平县志方氏名端容弦二李一绍妻生子　　逢时甫四岁绍死家贫以女红自给奉姑甚谨　　逢时任浙江县尉归装萧索氏曰贫固吾分也　　年七十余犹纺绩不辍　　程国忠妻周氏
　　按太平县志周氏贤一程国忠妻忠亡氏年二　　十四矢志守节子甫五岁时教之曰尔早失怙　　当敬遵两叔父训有过必切责无姑息意子果　　克成立昼夜勤绩至老不衰卒年七十六　　陈时瑞妻崔氏妇郑
氏附

　　按太平县志崔氏道二陈时瑞妻年二十瑞患　　痘疹亡崔矢志苦节抚孤守恒成立为恒娶郑　　氏未几守恒亦以痘殒郑奉孀姑育幼子冰蘗　　自持与崔如一崔卒年八十余郑亦将七十矣　　赵希攀妻汪氏　　按太平县志汪氏名娟南隅赵希攀妻年二十　　二攀挟赀远游客死山海关外氏闻即欲身殉　　因子瑞生仅三岁恐其失所乃竭力抚育日夜　　纺绩以度岁月卒年六十七旌表入祠　　孙尚森妻黄氏
　　按太平县志黄氏北二孙尚森妻森以应试舟　　覆溺死氏年二十自经者数四皆救苏翁姑婉　　谕以立孤为难氏乃荼苦饮泣以终二老养抚　　一子长年七十余卒旌表入祠　　程径妻孙氏
　　按太平县志孙氏名银道一程径妻年十六径　　亡遗孤数月亲族利其有屡凌逼之氏盥沐不　　施足不逾户卒不能夺年七十有二郡守旌之　　方玱妻崔氏　　按太平县志崔氏名毓男方玱妻夫亡年二十　　五抚二藐孤以存祀尝谓人曰吾虽生犹死也　　衣不澣发不栉食荼茹蔬形毁骨立教二子以　　义方事翁姑不少违礼及卒邻里莫不惜之　　崔学文继室林氏　　按太平县志林氏廪生崔学文继室性谨肃年　　二十四文病笃谓林曰吾不可为矣亲与子责　　在尔矣无过痛自伤遗吾泉下憾氏泣颔之及　　亡见舅姑必拭泪以进膳课子严以勤年六十　　余尚如初焉　　孙宗朴妻陈氏
　　按太平县志陈氏水东孙宗朴妻年二十五而　　寡事尊长以敬抚二孤以慈朝夕饔飧悉从十　　指出年八十余终　　周之麟妻孙氏
　　按太平县志孙氏西阡周之麟妻嫁未周麟出　　外家贫甚姑欲嫁之氏泣曰所得几何不足以　　养不若留妇之为愈也姑病痪眠起饮食需抱　　负氏朝夕不离左右二十年祭葬皆出力作年　　七十八终　　崔华生妻项氏
　　按太平县志项氏崔华生妻年二十夫亡勤织　　以资生守志苦节五十八年终　　邵澐妻周氏
翟
氏附

　　按太平县志周氏邵澐妻夫早亡无子以夫弟　　治之子为后治死于贼遗两子次养于周周性　　持重多疾闭户抚孤哀泣终年未尝露齿寻殁　　治妻翟氏兼抚二子孑影凄然及子稍长翟氏　　亦殁人咸哀其节云　　孙应亮妻陈氏
　　按太平县志陈氏西隅孙应亮妻年二十五亮　　亡氏悲痛欲死妯娌以遗孤劝解遂矢志抚育　　贫苦终身年七十有五　　陈养妻崔氏
　　按太平县志崔氏名瑞儒生陈养妻养亡氏年　　十九誓死欲殉家人以遗腹劝及生子苦志抚　　育年六十余终　　陈尚逊妻焦氏
　　按太平县志焦氏名素东乡陈尚逊妻生而端　　静事翁姑得欢心妯娌无间言尝刲股疗夫疾　　夫亡氏年二十六矢志抚三岁子皋相依为命　　足不逾阈历五十年县令旌表　　焦沛妻周氏
　　按太平县志周氏西一焦沛妻治家和顺中馈　　整严年二十八沛亡立侄弘起为嗣爱如己出　　为娶刘氏未几起夫妇俱丧一举两丧拮据万　　状复立侄承祀而卒　　焦其芬继室汤氏
　　按太平县志汤氏诸生焦其芬继室抚前室子　　如己生年十八芬亡子长三岁次在腹氏性刚　　烈矢志不移人无敢以言餂夫所遗字迹墨痕　　一见之辄泪下训诸孤言动出入必以礼年七　　十余终　　周谥生妻孙氏
　　按太平县志孙氏西隅周谥生妻年十七夫亡　　家贫操作以充晨夕并日而食宵纺昼织族属　　罕见其面历二十余年终以劳瘵死　　孙贯妻浦氏
　　按太平县志浦氏无锡名族女为本邑长寿孙　　贯妻贯父以遭冤抑受系梁溪贯年十九自家　　往趋父急奔走京师数次而父得伸雪人贤其　　勇壮皆劝浦族以女赘贯逾年贯亡贯母王氏　　不远数百里来往哭其子兼拉其夫回其夫不　　听王氏毅然归浦氏牵姑衣长跪痛哭曰姑归　　必偕妇不即死王氏难之氏固以请遂归遇岁　　荒艰苦备尝及卒无怨乡人莫不哀之　　程国旺妻汪氏
　　按太平县志汪氏弦一程国旺妻旺亡氏年二　　十四家贫岁荒啮菜根度日富室谋娶之不从　　常蓬垢自废一日妯娌忽促妆氏觉怒甚以头　　触炉中面发焦燃誓不再适朝夕勤纺绩备历　　艰苦五十年卒　　崔长生妻汪氏
　　按太平县志汪氏南东乡崔长生妻年二十四　　长生亡子方在襁褓家贫苦志没齿如初　　崔世茂妻周氏　　按太平县志周氏东乡崔世茂妻茂亡年十九　　子甫三月氏抚遗孤形影相吊备历辛苦三十　　余年内外仆从罕见其面卒年五十有二　　项子楫妻周氏　　按太平县志周氏项子楫妻年二十四而楫亡　　典鬻为殓勤苦终守卒年六十有二　　周自绅妻汪氏
　　按太平县志汪氏西隅周自绅妻年未三十绅　　亡氏躬补缀抚三岁孤恩勤备至终身缟素不　　加容饰年八十卒　　孙正气继室张氏
　　按太平县志张氏大同同知孙正气继室年二　　十八气亡誓死不二抚所生幼子大让择师课　　读出入必轨于正卒年六十有九　　程景棠妻桂氏
　　按太平县志桂氏弦一程景棠妻棠亡氏年二　　十八三子皆幼母家欲夺其志氏毁容誓志与　　母家绝往来家益窘课子耕读纺绩不辍寒暑　　事舅姑必尽力岁饥氏计其家食有余悉出以　　周族党之饥者卒之前一日召其子以箧授之　　曰此借券也皆贫不能偿悉为我焚之翌日整　　衣危坐无疾而终年九十有八　　黄良可妻项氏
　　按太平县志项氏名兆容东隅黄良可妻诸生　　项士明妹性贞静年十九夫亡氏欲以死殉谓　　家人曰夫无嗣且无以度日生何为叔资猷许　　以子后之兄士明许给衣食氏遂矢志靡他孝　　事舅姑抚叔子终身年七十有五　　江瑞麟妻陈氏
　　按太平县志陈氏名嘉男江瑞麟妻归甫三月　　夫亡氏誓以死殉自缢者七自刎者二俱救免　　翁姑泣曰长子遗有一孙倘长能养二老抚之　　功莫大焉氏许诺以针黹度日为侄娶媳葬送　　两老年七十有五十指屈不能伸　　汪从龙妻胡氏
　　按太平县志胡氏诸生汪从龙妻年二十二龙　　亡苦守四十余年终始如一训子皆秉义方　　李擢魁妻崔氏　　按太平县志崔氏诸生李擢魁妻年二十余魁　　亡氏号恸绝粒欲以身殉母姑劝曰二孤在何　　以死因强起抚之成立备历艰苦足迹不出闺　　阃四十年如一日　　汤道庆妻沈氏
　　按太平县志沈氏汤道庆妻年二十四庆死守　　节事继姑以孝闻处富室若贫家妇终身不饰　　容抚侄景贤为嗣以寿终　　孙元宁妻伊氏
　　按太平县志伊氏东隅孙元宁妻年二十七夫　　亡苦志守节卒年六十　　谢春妻翟氏
　　按太平县志翟氏名长寿谢春妻年二十二春　　亡氏力蚕桑操井臼课子训女慈以兼严女适　　举人杜瑜卒年六十有七　　谭鸣妻查氏
　　按太平县志查氏名篆望仙谭鸣妻年十八夫　　亡矢志守节蓬垢恶衣淡泊自甘纺绩不倦终　　身如一年八十有二　　谭经济妻崔氏
　　按太平县志崔氏名莲诸生谭经济妻年二十　　二夫病吁天求代及亡自缢者再姑劝之忍死　　苦节终身不出户庭以忧思成疾卒　　焦威妻孙氏
　　按太平县志孙氏名美西一焦威妻年二十二　　夫亡贫苦守志艰辛万状历六十年终　　崔士衮妻李氏
　　按太平县志李氏东乡崔士衮妻衮亡氏年二　　十五洁志甘贫苦节训子卒年六十八　　孙兼妻焦氏
　　按太平县志焦氏名满西隅国学生孙兼妻年　　二十二夫亡氏饮冰茹蘗苦节六十年卒　　李时震妻陈氏　　按太平县志陈氏名华贞望仙李时震妻年二　　十而寡一子未周氏日勤纺绩事二亲生死无　　憾抚幼嗣成人年七十余卒　　孙彭妻胡氏
　　按太平县志胡氏名凤西隅孙彭妻诸生胡起　　鹏女年二十三彭亡氏荆钗椎髻终身不出庭　　户卒年七十有九　　崔学昭妻程氏
　　按太平县志程氏崔学昭妻昭死氏年十八矢　　志抚孤家徒四壁纺绩度日不出闺阈者四十　　年县令旌表　　崔大鹗妻项氏
妾吉
氏附

　　按太平县志项氏崔大鹗妻归鹗久之不育为　　夫纳妾吉氏逾年项生子维国四岁鹗亡妻妾　　同苦守抚孤年皆八十余卒　　李时多妻谭氏
　　按太平县志谭氏名善男望仙李时多妻年十　　九多客亡氏闻讣欲死因怀孕未决后生子氏　　勤苦鞠之事姑尽孝年六十有六县令旌其门　　查天玉妻胡氏　　按太平县志胡氏名果英南隅查天玉妻年二　　十三玉亡即欲自经姑谕之曰尔孤甫一月谁　　为抚之以延查氏一&#氏乃饮泣茹血养姑训　　子五十余年至老犹朝夕纺织不懈县令旌之　　林大友妻胡氏　　按太平县志胡氏弦一林大友妻友亡氏年二　　十四遗孤未两周苦节自誓孝姑课子凡戚里　　之无告者悉资赡不吝县令表其门　　胡本怡妻陈氏
　　按太平县志陈氏名多龙一胡本怡妻年二十　　四怡以苦读成疾亡子方四岁遗嘱命氏守之　　氏泣受命教以义方慈不废严居家勤俭终身　　不茹荤年逾六十卒　　焦邦简妻刘氏
　　按太平县志刘氏西一焦邦简妻性贞淑克尽　　妇道简亡氏年二十指天誓志卒年六十乡里　　共称苦节　　孙尚爱妻胡氏
　　按太平县志胡氏北二孙尚爱妻年二十余爱　　亡氏矢志守节艰苦万状抚二孤俱克成立年　　八十六终　　毕自显妻柯氏
　　按池州府志柯氏毕自显妻夫亡氏年二十遗　　孤未晬又殇家贫事翁姑至孝三十余年所历　　事咸代自显以有终康熙十一年有司旌之　　桂焕妻鄗氏　　按池州府志鄗氏桂焕妻年二十一夫亡子两　　岁家甚贫勤女红以自给母子相依年六十七　　终　　刘嫩姑
　　按池州府志刘嫩姑征君城女方晬而丧父受　　丁户部孙祖望聘事母孝兄教之读书作字能　　为七言诗如奇字不识者以意解之辄无误谬　　及祖望以祖罪远徙或欲为姑别议姻者姑闻　　色变乃泣向母曰儿期终事老母已耳他何言　　后遂以忧伤卒　　刘士范妻章氏
　　按池州府志章氏刘士范妻范早亡遗孤甫二　　岁氏悲痛欲绝会送榇出至河干欲自溺姑急　　挽之谕以大义因断发自誓历苦节三十余年　　舒熊妻李氏　　按池州府志李氏舒熊妻年十八而寡抚幼子　闺节部列传一百九十四
皇清四十五
　　刘之璁妻徐氏
　　按宿松县志徐氏庠生刘之璁妻璁亡徐年二　　十六抚遗腹子佑成立年六十五终　　刘应璋妻虞氏
　　按宿松县志虞氏庠生刘应璋妻夫亡虞年二　　十遗孤二长三岁次一岁值兵荒九死不移抚　　孤教以义方邑令赵宗普题其门　　何天锡妻张氏
　　按宿松县志张氏何天锡妻年十八夫亡抚一　　岁孤以浚成立家贫织奉姑目击四代　　徐炯妻陈氏
　　按宿松县志陈氏庠生徐炯妻夫早世陈年二　　十五励节抚妾出子如己生事姑以孝教子以　　义年逾五十而终　　杨棻妾陈氏
　　按宿松县志陈氏庠生杨棻侧室夫殁与嫡唐　　同励苦节孝事孀姑抚二岁子维宜为国子生　　操行严洁凛然不可犯　　张永昌妻叶氏
　　按宿松县志叶氏张永昌妻昌早亡叶年二十　　遗孤世禄方三岁氏苦节抚孤奉翁姑尽孝翁　　姑皆年九十县令旌之　　沈耀妻吴氏
　　按宿松县志吴氏邑绅吴远峰女孙儒士沈耀　　妻也事孀姑克尽孝养耀早亡吴年二十五绝　　粒七日求以身殉孤跃方九龄诸姑劝曰沈氏　　三世单传恃此孤以延宗祀承先启后赖汝之　　身节哀抚子孝莫大焉岂必从死为烈乎吴乃　　强起视事冰霜自励事长以敬睦族以和待下　　以慈敝缊粗粝以自给劝耕课织以为生延名　　师以训跃跃奉母教惟谨颁白之年母稍不怿　　必免冠跪自责乃已康熙丁未氏苦节已六十　　年邑令王民&#旌表跃有子四人俱克绍先绪　　云　　高如轸妻吴氏
　　按宿松县志吴氏仕泮女庠生高如轸妻性恬　　淡动循轨度归轸称俪德焉事孀姑石氏夔夔　　孝养日久益诚里妇咸化之夫亡家故丰值乱　　乃乏吴励操抚子既老食于子孙菽水而已虽　　不备不加谴怒年八十一终　　高如翼妻刘氏
　　按宿松县志刘氏庠生高如翼妻青阳教谕刘　　应缙姊也家世仕族幼时诸父课以二南即晓　　大义凡内集分韵辄目之为道韫焉姑石氏孀　　居刘婉顺以适姑志翼丧苦节三十余年年八　　十六终　　虞应瑞妻程氏
　　按宿松县志程氏庠生虞应瑞妻性恬静寡言　　笑通书史大义瑞家无盖藏远馆于外程祇事　　孀姑纺以赡甘旨瑞丧抚二子教以义方长　　子吉文行并着荐明经程年八十有四耳目未　　衰尚能课诸孙焉　　张允经妾余氏
　　按宿松县志余氏赠仁寿令张允经妾经亡遗　　孤凤方一岁余年二十六砺节抚孤事孀姑　　甚孝姑年九十有四藉其养倚为子训为诸　　生康熙十年郡守姚琅旌其门　　胡有容妻胡氏
　　按宿松县志胡氏胡有容妻性淳笃不苟嚬笑　　勤俭操作容实赖为内助容母汪守节鞠容氏　　事之尽孝汪殁容哀毁成疾逾月而死氏年三　　十子浩尚幼家贫甚日灌园夜纺绩延师教子　　每乏供给则减己餐浩日所习夜必令其熟复　　偶有遗忘必述容素训泣而挞之虽至成人亦　　不少宽浩卒以明经荐年八十有二不乐城市　　筑室居山课孙以终余齿　　吴懋杰妻龙氏
　　按望江县志龙氏吴懋杰妻廪生宗宁母也幼　　出名门素礼则年十八适吴甫一年而杰殁　　氏哀毁屡绝引刀欲自裁姑嫜娣姒环泣止之　　曰守志立嗣以慰泉下功莫大焉何以死爰即　　柩前置嗣长斋事姑训嗣子宗宁食饩于庠为　　时名士茹苦四十余年如一日郡守旌之　　刘允宾妻方氏　　按望江县志方氏刘允宾妻夫亡无子遗一女　　甘贫守志孝养翁姑依赘婿终老　　舒璠妻余氏
　　按望江县志余氏邑庠生舒璠妻归甫四载而　　夫殁无子哀毁不食其姑强之因泣请于舅姑　　以从子为嗣躬亲织训子成名冰霜之操历　　四十年如一日年六十终　　刘国宪妻查氏
　　按望江县志查氏庠生刘国宪妻宪早亡查年　　二十一女纔五月氏奉舅姑生事死葬一尽其　　力抚侄为子不啻己出婚嫁以时焉　　梁大宠妻高氏
　　按望江县志高氏梁大宠妻年二十六夫亡事　　姑抚子苦节终身　　金世重妻程氏
　　按望江县志程氏金世重妻归四岁夫亡遗子　　大光方襁褓氏触棺绝粒誓不欲生其父止之　　曰死者固不能忘生者尢可念白发舅姑黄口　　孤儿将谁倚赖氏乃遵父命苦节事舅姑如孝　　子教子若严师舅姑相继殁凡附身附棺悉尽　　其力子既食饩或谓曰佳儿成立孺人之愿慰　　矣宗族姻戚岁时婚嫁何妨肩舆一过乎氏曰　　非寡妇所宜也其生平严谨自持类如此年四　　十九无疾而终　　吴自舜妻伍氏
　　按望江县志伍氏吴自舜妻婚未逾期舜远贾　　江湖越十载无音问氏坚苦茹荼姑病尝割股　　以救及舜回两载生子之乔弥月而舜亡氏哀　　毁骨立食贫守志训子补弟子员年五十一卒　　周孔述妻李氏　　按望江县志李氏周孔述妻归三年而述亡无　　子止一女氏坚贞不二织自养苦节三十八　　年年六十卒　　张必泰妻史氏
　　按望江县志史氏名酉贞张必泰妻年二十五　　夫亡二子俱幼家无立锥纺织糊口抚二子　　成立苦志三十年年五十六卒　　徐应源妻郑氏
　　按望江县志郑氏徐应源妻应源死遗孤甫五　　月矢志坚守抚孤守节五十年年七十卒　　江万象妻万氏　　按望江县志万氏江万象妻夫妇相敬如宾事　　舅姑以孝未几象亡万年三十诸子幼半在　　襁褓哀毁骨立几不欲生既抚诸孤曰见汝等　　成立吾死未晚遂教育诸子苦守三十余年未　　尝露齿年六十无疾而终　　许质妻陈氏
伍
氏附

　　按苏州府志陈氏长洲人赠詹事允坚孙女年　　二十归诸生许质三年质死止一女置嗣守节　　孝养翁姑经兵燹家破陈躬亲操作不辞劳瘁　　尝锄地得金窃念二十年前朱氏姑曾居此或　　是其所藏仍为掩之后朱氏姑从滇中流离归　　果忆昔年埋物竟忘其处陈为指示一无所遗　　翁殁自以身为冢妇尽出所授田佐丧葬勤苦　　四十年年六十三卒质从弟虹昆山庠生也娶　　伍氏为吴相国裔虹以攻苦成疾死伍年二十　　二激切誓殉自数宜死者三翁告以不宜死者　　亦三伍泣跪受教因抱从子心康为嗣抚教之　　入黉序悒郁伤神却药而死　　陈宗锡妻周氏
　　按苏州府志周氏长洲人增生陈宗锡妻端重　　寡言笑年二十一归宗锡孝事公姑和处妯娌　　崇祯癸酉宗锡赴应天试房考赏其文因与主　　司争元不得反落副榜宗锡愤郁成瘵疾濒死　　谓周曰吾病不起无子幸而有弟异日得从子　　为后可弗忧惟是汝能尽妇道代吾尽子职于　　翁姑吾目始瞑言讫而殁周时年二十六誓欲　　从死号恸绝粒翁姑以大义劝谕之命先抚侄　　女既而得从子某遂抱而鞠育之备极恩勤成　　立为诸生家故贫凡所以奉甘旨给修脯者惟　　藉女红及宗锡存时积馆谷三十余金所得微　　息翁姑相继殁哀毁尽礼竭力佐丧尽所积金　　嗣后凡百所需仅赖十指年六十宗党欲以节　　孝上之有司周峻谢曰吾尽妇道耳岂为名哉　　辛苦四十二年卒年六十八　　陆履泰妻金氏
　　按苏州府志金氏嘉定人嫁诸生陆履泰七载　　而寡号泣几死抚六岁遗孤事翁姑尽孝姑病　　侍汤药衣不解带经年守节四十一载康熙十　　八年旌表　　鲍邦妻蒋氏
　　按苏州府志蒋氏鲍邦妻其先旌德人后徙吴　　为木工蒋年未三十而寡遗孤二长五龄次甫　　七月值大凶无复生理蒋立志保孤勤针黹易　　糠&#以延喘息后避兵乡僻率子躬耕困苦万　　状康熙十八年旌表　　徐子建妻陈氏
　　按苏州府志陈氏吴江人徐子建妻归徐六载　　而建病易箦时以老亲稚子为念陈嚙指出血　　以誓志及亡毁容闭阁一意抚孤历三十余年　　康熙十八年旌表　　潘自强妻黄氏
　　按苏州府志黄氏吴江人潘自强妻年十九归　　潘八载而强殁黄欲自尽宗党劝之谓有遗孕　　生男则宗祧有寄已而果生男世铉抚育教诲　　补县学诸生康熙十八年旌表　　黄尚廉妻徐氏
　　按苏州府志徐氏常熟人年十七适黄尚廉二　　十九而寡遗孤甫八月翁姑老徐对夫灵剪发　　以守节自矢婢仆少壮者遣之宗族有资助拒　　不受惟资女工以事亲教子翁姑殁经营殡葬　　悉合礼度康熙十八年旌表　　朱伯雅妻杨氏
　　按苏州府志杨氏嘉定人朱伯雅妻年二十九　　而寡翁姑年迈子幼仰事俯育惟藉纺绩翁　　姑相继殁杨经营窀穸并夫并葬督课其子守　　节四十六年历尽艰苦康熙十八年旌表　　吴慎庵妻金氏　　按苏州府志金氏长洲人吴慎庵妻年二十四　　夫亡遗孤润方五岁教养成立守节四十余年　　润与妇郭氏养母尽孝康熙十一年旌表　　施世韶妻倪氏　　按苏州府志倪氏崇明人诸生施世韶妻年二　　十六而寡奉八旬翁姑抚四岁子子长娶妇生　　孙三岁而子又死时与伯母同炊抚孙与伯母　　子艰苦备尝康熙十八年旌表　　沈际飞继妻钮氏
　　按苏州府志钮氏长洲人廪生沈际飞后妻年　　二十而寡无子家业雕散姑伊垂暮钮守志养　　姑迭遭兵荒乡居勤纺绩以给八年而姑殁殚　　力丧葬顺治壬辰归依其兄兄之孙陆龙甫周　　岁丧母钮抚之如子年八十二卒巡抚慕天颜　　汤斌督学李振裕俱表其门　　丁观国妻严氏
　　按苏州府志严氏吴江人适长洲太学生丁观　　国年十九夫亡守节五十余年卒年七十郡守　　旌之　　胡汝浚继妻王氏
　　按苏州府志王氏吴县人为太学生胡汝浚继　　妻年二十九夫亡幼满前家无遗产鬻故宅　　以供葬费赁屋而居辟苎为食夜则母子共灯　　火读且织以为常晚年连丧二子姑妇并守苦　　节康熙二十年旌表　　丁尚符妻朱氏
　　按苏州府志朱氏丁尚符妻嘉定人年二十四　　夫亡子允蒙甫匝月氏矢志抚孤生平不苟言　　笑勤女工以糊口历艰辛三十年康熙十八年　　旌表　　张呈璧继妻陆氏
　　按苏州府志陆氏崇明人张呈璧继妻年二十　　归璧七载璧死陆无子妾生子元秀甫三岁抚　　如己出训之成立康熙十八年旌表　　李清芳妻苏氏
　　按苏州府志苏氏常熟唐墅人李清芳妻年十　　四归芳二十七夫亡诸孤并幼暑月仅存一敝　　帷补缀百结置诸孤其中苏卧帐外晨起遍体　　尽粟岁以为常年六十六卒　　冯万锺继妻苏氏
　　按苏州府志苏氏长洲人年二十二为冯万锺　　继妻时姑已殁翁年老苏相夫尽孝六载夫亡　　苏号恸誓死翁曰新妇死固当其如一老三孤　　无所仰赖何因忍死视含殓勤纺绩课耕作以　　供朝夕翁殁哀毁尽礼严肃治家义方教子季　　子熙臣有干理才受迪功郎冀邀一命以愉母　　未仕而殁苏痛伤其子益修善行持斋学佛乐　　助好施守节五十余年年八十有三　　周廷修妻施氏
　　按苏州府志施氏吴江人周廷修妻年二十八　　夫亡氏方妊誓死投缳者再父谕曰幸生男则　　汝夫不致为馁鬼毋轻死后果生男抚之成立　　奉继姑孝家贫藉女工资饘粥康熙二十一年　　年八十里党举节孝　　金文烛妻吴氏
　　按苏州府志吴氏太仓人金文烛妻康熙二十　　一年旌表事实未详　　孙广妻陈氏
　　按苏州府志陈氏吴县人孙广妻年十八而嫁　　越五年夫亡事继姑抚幼女训嗣子孝慈并至　　于祖姑沈尢尽力以广幼所从育也翁招宾客　　饮酒设戏尽室倾观陈独闭户织自若若无所　　闻有问之答曰未亡人以俟死耳乃乐观歌舞　　耶康熙二十三年旌表　　陆尚忠妻潘氏
　　按苏州府志潘氏吴江陆尚忠妻年十七适尚　　忠尚忠患目疾久遂瞽潘刺指血点睛得复明　　忠殁忍死抚孤族人逼改嫁潘投缳赴水俱以　　解救得不死遂截发毁容键户缝衣虽至亲不　　通一语鼎革时遭剧寇欲剸之潘慨然曰今日　　得见夫地下矣合掌呼天但求速死寇异而去　　之守节三十四年抚孤士达成立卒年六十一　　康熙二十三年奉旨旌表建坊
　　王孚继妻朱氏
</div>
    <div class="pagination">
<a href="闺媛典闺节部_page251.html">上一页</a><span>...</span><a href="闺媛典闺节部_page247.html">247</a><a href="闺媛典闺节部_page248.html">248</a><a href="闺媛典闺节部_page249.html">249</a><a href="闺媛典闺节部_page250.html">250</a><a href="闺媛典闺节部_page251.html">251</a><span class="current-page">252</span><a href="闺媛典闺节部_page253.html">253</a><a href="闺媛典闺节部_page254.html">254</a><a href="闺媛典闺节部_page255.html">255</a><a href="闺媛典闺节部_page256.html">256</a><a href="闺媛典闺节部_page257.html">257</a><span>...</span><a href="闺媛典闺节部_page253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
