<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 351 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 351 页/共 899 页
  </h1>
  <div class="content">
   按明外史王纪传纪字惟理芮城人万历十七年进士授池州推官入为祠祭主事历仪制郎中秉礼持正时望蔚然擢光禄少卿引疾去四十一年自太常少卿擢右佥都御史巡抚保定诸府居四年官吏畏法豪强惮威部内大治迁户部右侍郎总督漕运光宗立召拜户部尚书督仓场天启二年为刑部尚书主事徐大化者素无赖日走魏忠贤门构陷善类纪愤甚劾大化溺职因弹大学士沈大化由此罢去而及忠贤深憾之遂劾纪护熊廷&amp;#缓佟卜年等狱为二大罪帝责纪陈状遂斥为民后阉党罗织善类纪先卒乃免崇祯元年复官谥庄毅　　王教
按明外史万国钦传万历十八年火落赤诸部频犯临洮巩昌帝召见申时行等咨以方略时行等主款议国钦抗疏劾时行谪剑州判官二十年吏部尚书陆光祖拟量移国钦为建宁推官帝以特贬不宜迁切责光祖而罢文选郎中王教教淄川人佐光祖澄清吏治竟坐推国钦斥为民　　王士琦
按明外史王宗沭传宗沭子士琦进士历重庆知府播州宣慰使杨应龙叛承总督邢玠檄躬往抚定之遂进兵备副使治其地寻以山东参政监军朝鲜有功超擢河南右布政使坐应龙复叛降湖广右参政历山东右布政使擢右副都御史巡抚大同被劾拟调未几卒　　王士昌
按明外史王宗沭传宗沭子士昌进士由龙溪知县擢兵科给事中改礼科万历十九年帝将册立东宫而故缓其期士昌偕同官杨天民极谏谪贵州镇远典史屡迁大理右丞定张差狱旋进右少卿擢右佥都御史巡抚福建归卒　　王士性
按明外史王宗沭传宗沭从子士性字恒叔进士由确山知县征授礼科给事中迁吏科出为四川参议历太仆少卿调南京就迁鸿胪卿卒　　王永光
按明外史王永光传永光长垣人万历二十年进士授中书舍人历吏部文选司郎中泰昌时官工部左侍郎天启初擢南京右都御史就迁刑部尚书召改户部寻以本官掌南京都察院居官廉而为人强悍阴鸷雅不喜东林为御史李应升所论乃自引归既而魏忠贤窃柄尽逐东林永光与忠贤同乡又为东林所摈忠贤党崔呈秀徐大化辈盛称永光五年起南京兵部尚书召改北部寻加太子太保移疾归崇祯元年召拜户部尚书未几改吏部廷臣共斥为忠贤遗党永光内&amp;#遂发愤为难谋引史高捷袁弘勋自助三人者凶悍无赖方家居永光再疏荐之帝特召用三人三人遂为永光谋主而锦衣指挥张道浚亦附之日以排东林为事又与温体仁合欲借袁崇焕狱株连天下清流无何体仁柄政东林斥过半永光益得志恶言路异己多以年例出之兵部尚书梁廷栋发弘勋道浚纳贿事两人下狱谪戍于是给事中吴执御劾永光诲贪崇墨永光被诘责罢去久之卒　　王安
按明外史王安传安雄县人为内侍出冯保名下万历二十二年陈矩荐于帝命为皇长子伴读时郑贵妃谋易树子数使人摭皇长子过安善调护贵妃无所得比有梃击事贵妃心惧安属草劝太子下令旨释群臣疑以安贵妃帝乃悦光宗即位擢司礼秉笔太监中外翕然称贤大学士刘一给事中杨涟等皆重之初西宫李选侍怙宠陵熹宗生母王才人安内忿不平及光宗崩选侍谋挟皇长子自重安发其谋于涟涟即偕一等入临安绐选侍抱皇长子出择吉即位选侍不得已移别宫宫帏大定熹宗心德之安为人刚直而&amp;#又善病不能数见帝魏忠贤始进自结于安名下魏朝朝誉忠贤安信之及安怒朝与忠贤争客氏也勒朝退安势遂孤忠贤客氏日得志心忌安天启元年命安掌司礼监安辞客氏劝帝从其请与忠贤谋杀之忠贤乃嗾给事中霍维华论安降充南海子净军而以刘朝为南海子提督使杀安朝至绝安食三日犹不死乃扑杀之　　王惟俭
按明外史王惟俭传惟俭字损仲祥符人万历二十三年进士授潍县知县迁兵部职方主事三十年辽东总兵官马林以忤税使高淮被逮兵部尚书田乐等救之帝怒责职方不推代惟俭削籍归光宗立起光禄丞三迁大理少卿天启三年擢右佥都御史巡抚山东入为工部右侍郎魏忠贤党御史田景新劾之落职闲住惟俭资敏嗜学初被废肆力经史百家好书画古玩典衣举息务求必得万历天启间推博物君子　　王应爵
按云南通志应爵武定守御所千户万历二十五年因阿克之变死之　　王绍徽
按明外史王绍徽传绍徽咸宁人尚书用宾从孙也举万历二十六年进士授邹平知县擢户科给事中居官强执颇以清操闻座主汤宾尹号召党与图柄用绍徽拥戴之为吏部尚书孙丕扬所恶用年例出为山东参议辞疾不就泰昌时起通政参议迁太常少卿以拾遗罢天启四年左佥都御史左光斗既逐魏忠贤即召绍徽代之明年进左副都御史寻进户部侍郎甫视事改左都御史拜吏部尚书初绍徽在万历朝素以排击东林为其党所推故忠贤首用居要地俾芟除异己绍徽乃仿民间水浒传编东林一百八人为点将录献之忠贤令按名黜汰以是益为忠贤所喜既而奸党转盛后进者求速化妒诸人妨己拟次第逐之孙杰乃谋使崔呈秀入阁先击去绍徽令御史袁鲸列其鬻官秽状遂落绍徽职逆案既定削籍论徒　　王舜鼎
按绍兴府志舜鼎字墨池会稽人万历戊戌进士授刑部郎中迁兵部郎核军伍册斥绝馈遗未尝私一弁擢四川参政会旱灾仿常平法以行赈济又治兵绵左署臬篆为台使者所倚重凡大议大役必咨决焉累升工部尚书卒于京邸谥恭简　　王元翰
按明外史王元翰传元翰字伯举云南宁州人万历二十九年进士选庶吉士三十四年改吏科给事中意气陵厉以谏诤自任进工科右给事中元翰居谏垣四年力持清议世服其敢言吏科都给事中陈治则与元翰不相能御史郑继芳其门人也遂劾元翰盗库金&amp;#商人赀奸赃数十万元翰愤甚辨疏诋继芳语过激于是继芳党刘文柄刘国缙等十余疏并攻之元翰乃尽出其筐箧舁至国门纵吏士简括恸哭辞朝而去吏部坐擅离职守谪刑部检校后孙丕扬主京察斥治则国缙等亦以浮躁坐元翰再贬湖广按察知事天启初累迁刑部主事魏忠贤乱政其党石三畏劾之削籍卒　　王之寀
按明外史王之采传之采字心一朝邑人万历二十九年进士除清苑知县迁刑部主事四十五年京察给事中徐绍吉御史韩浚用拾遗劾之采贪遂削其籍天启初廷臣多为之讼冤召复故官二年二月上复雠疏帝不问而先主风癫者恨刺骨未几之采迁尚宝少卿逾年迁太仆少卿寻转本寺卿四年拜刑部右侍郎明年魏忠贤势大张其党杨维垣首翻梃击之案力诋之采坐除名俄入之汪文言狱中下抚按提问府尹刘志选复重劾之遂逮下诏狱坐赃八千之寀竟瘐死　　王三善
按明外史王三善传三善字彭伯永城人万历二十九年进士由荆州推官入为吏部主事历考功文选郎中进太常少卿天启元年擢右佥都御史巡抚贵州时奢崇明已反重庆明年二月安邦彦亦反围贵阳三善赴援连败贼贼解围去会崇明为川师所窘逃入贵州龙场依邦彦三善进讨贼大败邦彦狼狈走三善渡渭河降者相继师抵大方屯久食尽议退师四年正月尽焚大方庐舍而东贼蹑之至内庄后军为贼所断三善还救士卒多奔陈其愚者贼腹心先诈降三善信之与筹兵事及随三善行遇贼其愚冲三善坠马群贼拥之去骂不屈被害　　王者宾
按陕西通志者宾凤翔人万历癸卯举人任兴济知县以不耐吏事归贺寇至凤翔者宾被执不屈贼怒杀而投之井白气数丈自井中出群贼惊悔妻孟氏贼挟之上马大骂求死遂遇害　　王洽
按明外史王洽传洽临邑人万历三十二年进士历知东光任丘改长垣廉能为一方最擢吏部稽勋主事历考功文选郎中天启初迁太常少卿以右佥都御史巡抚浙江洽本赵南星所引及魏忠贤逐南星御史李应公希忠贤指劾洽遂夺职闲住崇祯元年召拜工部右侍郎兵部尚书王在晋罢帝召见群臣伟洽貌即擢任之二年都城戒严帝忧甚召对廷臣侍郎周延儒言本兵备御&amp;#忽调度乖张遂下洽狱明年洽竟瘐死洽清修伉直雅负时望而应变非所长骤逢大故以时艰见绌人多惜之　　王元雅
按山西通志元雅太原卫人万历甲辰进士历官都御史巡抚遵化崇祯间城陷冠带缢死于公署全家以殉　　王家祯
按明外史王家祯传家祯长垣人万历三十五年进士天启五年历官右佥都御史巡抚甘肃擢户部右侍郎转左崇祯元年二月摄部事边饷不以时发至七月辽东兵鼓噪巡抚毕自肃自缢死帝大怒削家祯籍九年京师被兵起兵部左侍郎未几以本官总理河南湖广山西陕西四川江北军务讨贼其冬家丁鼓噪烧开封西门家祯暮夜自外归慰谕加犒赏乃定给事中罗志儒言家祯奉命讨安庆贼未尝一出中州帝以家丁之变已心轻之而给事中锺斗亦上疏请更总理遂以总理授熊文灿令家祯专抚河南刘国能等犯开封裨将李春贵等战殁败书闻落职闲住十七年李自成陷京师遣兵据长垣设伪官家祯谋举兵诛之未发为贼所觉子元&amp;#&amp;#自经死　　王汴按嘉定县志汴号震峰慷慨好施予亲故贫不能葬婚不能娶穷不能举火者咸赖之万历三十六年岁饥蠲粟为一邑倡存活数万人子绳爵有高行坐卧一室以读书自娱孙泰际曾孙霖汝翃先后贵显人谓其有隐德云　　王志坚
按明外史王志坚传志坚字弱生昆山人父临亨进士杭州知府志坚举万历三十八年进士授南京兵部主事历员外郎中迁贵州提学佥事乞侍养归天启二年起督浙江驿传奔母丧归崇祯四年复以佥事督湖广学政礼部推为学政第一六年卒于官志坚为诗文法唐宋名家通籍后卜居吴门杜门却扫肆志经史弟志长字平仲举于乡亦深于经学　　王与夔按徐日升王与夔传与夔字风虞保定同知象复子万历壬子举人崇祯辛未溃兵自西北来躏新城境与夔方侍父勒兵战守毙其一将已而城不支被执叱曰碎而帅者我也贼怒遂与父俱遇害事闻赠宛平县知县子士纯荫生有文名壬午殉难　　王化贞
按明外史熊廷&amp;#传王化贞诸城人万历四十一年进士由户部主事历右参议分守广宁蒙古炒花诸部长乘机窥塞下化贞善抚驭皆不敢动朱童蒙勘事还极言化贞得西人心会辽渖相继亡廷议起廷&amp;#御史方震孺请加秩令守河西乃进化贞右佥都御史巡抚广宁廷&amp;#入朝进兵部尚书驻山海关经略辽东军务先是四方援辽之师化贞悉改为平辽辽人多不悦廷&amp;#言辽人未叛乞改之以慰其心自是化贞与廷&amp;#有隙而经抚不和之议起矣廷&amp;#既与化贞隙朝中右化贞者多诋廷&amp;#是时廷&amp;#主守化贞一切反之绝口不言守识者知其必偾事以疆场事重无敢言其短者会大兵进逼化贞信中军孙得功计尽发广宁兵俾得功赴援得功潜降欲生缚化贞以为功讹言大兵已薄城城中大乱化贞遂弃广宁走得功迎大兵入广宁化贞逃已两日矣报至京师大震逮化贞罢廷&amp;#并论死崇祯五年化贞伏诛　　王应熊
按明外史王应熊传应熊字非熊巴县人万历四十一年进士天启六年历官詹事以忧归崇祯三年召拜礼部右侍郎五年进左侍郎应熊博学多才熟国朝典故而性溪刻强狠人多畏之周延儒温体仁欲引以自助咸与亲善及延儒罢体仁援益力六年廷推阁臣应熊望轻不与特旨擢礼部尚书兼东阁大学士入参机务八年流贼陷凤阳毁皇陵巡抚杨一鹏应熊座主巡按吴振缨体仁姻也二人恐上震怒留一鹏振缨疏不上俟恢复报同奏之遂拟旨令抚按戴罪给事中何楷屡疏纠之应熊乃乞休去京师陷福王立于南京张献忠陷四川乃改应熊兵部尚书总督川湖云贵军务专办川寇川中诸郡惟遵义未下应熊入守之明年献忠死诸将杨展等各据州县自雄应熊不能制退走永宁山中未几卒于毕节卫　　王大年
按寿张县志大年字生号羲叟万历癸丑进士授河南汝阳县己未入觐直指奏荐庚申擢云南道御史侃直不阿立朝多伟节天启壬戌巡视京通二仓乙丑按陕西川湖茶马寻加太仆寺少卿出按甘肃崇祯戊辰巡方事竣予告归里壬午城破及于难　　王端冕按荆州府志端冕字服先江陵人万历乙卯乡荐授赵州知州丙子城破死之　　王引长
按畿辅通志引长吴桥人万历乙卯登贤书历官至河南府分守道未几闯寇数万突至城下引长修练有素坚守待援贼不能攻时叛将王绍禹与贼通谋约为内应而城遂陷引长率胞弟引才挺身格斗引才战死引长见势不能支乃向阙遥拜撞死城下　　王允成按明外史王允成传允成字述文泽州人万历中举于乡除获鹿知县以治行异等征授南京御史熹宗即位中贵刘朝魏进忠与乳媪客氏相倚为奸允成愤抗疏历数其罪进忠辈切齿赵南星为吏部知允成贤调之于北未几南星被逐御史张讷劾南星调允成非法遂除名庄烈帝嗣位召复故官未几卒　　王应元按明外史李文咏传王应元武陵人力农以养父父醉卧家失火应元自外趋烈焰中竟不能出抱父死　　王子玉按嘉祥县志子玉四世同居共爨而食至七十余人万历间有司表其闾　　王升
按松江府志升字超之华亭人万历丙辰进士授常山知县调繁山阴征为工部主事当董作三殿时魏忠贤擅政欲见之升不往铨司阙廷议举升忠贤抑勿用改兵部职方司擢太仆寺少卿升为郎尝荐总理卢象升威振陜雒流贼所畏宜使专督楚豫以靖内寇时不能用武陵杨嗣昌夺情起复言者皆获罪升面诘之曰公欲效李贤耶嗣昌默然自是相左在囧寺值薛国观当国怨升不附己再推山西湖广巡抚皆不用遂谢病归卒于家　　王焘
按明外史王焘传焘字浚仲昆山人万历末举于乡授海门教谕补仪真擢解州知州崇祯九年补随州土寇李良乔为乱歼灭之明年正月大贼奄至焘且守且战贼攻益力相持二十余日天大风雷守者多散焘知事败入署整冠带自经死福王时赐谥烈愍有魏时光者南昌人善舞双刀崇祯九年为广济典史邑遭残破长吏设排兵三百人委之教练其冬贼大至部卒皆散时光被执不屈死　　王&amp;#征
按河南通志&amp;#征安阳人万历戊午举于乡厚重寡言笑有古君子风任蒲州力挽刁风数年积赋一清因得罪以疾归杜门谢客李逆之变解赴西安愤恨不食中道而卒　　王楫
按济南府志楫泰安人万历己未进士初任柘城县调繁安邑县迁户部主事司饷山海关会逢兵变阁部及道蒙难楫独全崇祯嘉云噪怨不及操守可知迁固原道升宁夏巡抚以廉介执法忤悍将遇害时论伤之　　王乔栋
按明外史王孙兰传王乔栋雄县人举进士授朝邑知县县人王之采为魏忠贤党所恶坐以赃贿下乔栋严追乔栋不忍封印于库而去崇祯初起顺天教授历户部郎中平阳知府迁湖广参政楚中大乱诸道监司多不至乔栋兼绾数篆李自成入武昌乔栋时驻兴国州城为贼破自经城楼上　　王命璇
按龙岩县志命璇字君衡万历进士孝友谦恭初任新会知县以清介擢陕西道御史时内官高采肆害于闽极疏劾其害旨允撤回全省诵德按广东培笃士子所至咸思天启间转大理寺卿持法释积狱四十余会内宦魏忠贤专横命璇交章劾之以母忧回籍崇祯初起刑部侍郎署部事忤权珰意闲住甲申之变抗节入山赍志以殁　　王珩
按明外史吴文度传南京户部侍郎王珩赵人起家进士以清操闻　　王体干
按明外史王体干传体干昌平州人谀佞柔辟中险阻不测熹宗初为尚膳太监迁司礼秉笔天启元年司礼掌印太监卢受被谪王安以次当代体干急谋于客魏攘其位而置安于死由此一意附忠贤为之尽力故事司礼掌印者位在东厂上体干独避忠贤处其下故忠贤一无所忌得遂其凶谋庄烈帝立逆案成坐谄附革职籍其家　　王硕辅
按明外史张振德传天启元年奢崇明部将樊龙叛南溪知县王硕辅城陷为贼支解桐梓知县洪维翰亦义不污贼死　　王玉汝
按陕西通志玉汝中天启辛酉乡试任峄阳令崇祯末城破死之　　王国轴
按滕县志国轴字枢中号西城性纯孝寡笑言天启辛酉举于乡未及举用壬午守城不屈死第五子茂才字好修有俊才亦不屈死　　王瑛
按郯城县志瑛许庄社人天启二年妖贼作乱守城有功蒙三院申请钦赐把总崇祯十三年史贼作乱屡建奇功后至十五年殁于变　　王家彦
按明外史王家彦传家彦字门美莆田人天启二年进士授开化知县调兰溪擢刑科给事中崇祯时屡迁户科都给事中以亲丧归十二年起吏科都给事中擢大理丞进本寺少卿十五年迁太仆卿擢户部右侍郎李自成逼京师廷臣分门守家彦守安定门城陷家彦望阙叩头投城下不死缢于民舍而绝福王时谥忠端　　王道焜
按明外史朱大典传道焜字昭平钱塘人父国柱举人兖州同知道焜以天启元年举于乡崇祯时历福宁州学正南平知县以荐迁南雄同知会光泽寇发其父老言非道焜不能平抚按为请诏改邵武同知知光泽县事抚剿兼施部内底定庄烈帝破格求贤尽征天下贤能吏抚按以道焜名闻方待命都城陷遂微服南还杭州不守道焜投缳死　　王国训
按明外史王国训传国训字振之解州人天启二年进士历知金乡寿张滋阳武清崇祯四年坐大计久之补调扶风八年贼来犯偕主簿夏建忠典史陈绍南教谕张弘纲训导陈繻婴城固守阅两月外援不至城陷骂贼死建忠等亦不屈死当是时大帅曹文诏艾万年并战殁贼势益张永寿杀知县薄匡宇咸阳杀知县赵跻昌其时长吏以死闻者陇州知州胡尔纯延长知县万代芳尔纯山东人自经死代芳与教谕谭恩驿丞罗文魁协力城守城陷皆死妻刘妾梁从死有孙仲嗣者肤施人由贡生为阶州学正城破与妻子十余人&amp;#死之又有杨呈秀华阴人由进士官顺庆知府大计罢归贼攻城佐有司力御以死　　王孟超
按武进县志孟超天启壬戌武进士为洞庭都司佥书崇祯十五年三月岳州平江县山寇甘明阳等数千人侵岳时会剿诸将畏贼不敢进沅抚陈睿谟檄孟超往孟超奋身搏战斩首数十贼众合围被执骂不绝口贼杀之赠游击将军　　王锡衮
按云南通志锡衮禄丰人号仲山天启壬戌进士屡官至詹事府正詹予告归里沙逆之乱起义讨贼不克被执不屈死之　　王建中
按贵州通志建中游击天启三年征水西死事闻赠二级袭升二级　　王得胜
按贵州通志得胜守备天启三年征水西死事闻赠二级袭升二级　　王达
按贵州通志达参将天启三年从征水西死事闻赐祭赠都督佥事袭升三级　　王希韩
按武进县志希韩天启甲子武举人河南中式崇祯丁丑年为史可法标下先锋入英山殉节赠威远将军　　王九鼎
按安庆府志九鼎字在德潜山人领岁荐天启甲子授武强令与台使左即挂冠归寻补江西臬司知事移令仪封戊寅补北直故城令时方多故连陷者七十余邑故城原垒土而城卑隘孤悬九鼎以忠义奖率士民&amp;#死以守浃旬力不支城陷遂以身殉九鼎历任累着政绩一死凛烈赠太仆少卿一子入监　　王道隆按扬州府志道隆字萱生江都人天启甲子领乡荐除寿州教谕以端亮范士升滨州知州治讼明允壬午冬寇至滨陷道隆慷慨不屈被数创死家属十余口被难　　王瑞柟
按明外史王瑞楠传瑞楠字圣木永嘉人天启五年进士授苏州推官贵人弟奸法执问如律其人中之当涂将议调遂归崇祯七年起河间推官迁工部主事调兵部转职方员外擢湖广兵备佥事丁忧归服阕而都城陷福王时召为太仆少卿旋告归唐王召赴福建仍故官未几复归及闽地尽失温州亦不守避之山中有欲荐令出者乃自经死　　王道纯
按明外史王道纯传道纯字怀鞠蒲城人天启五年进士授中书舍人崇祯三年擢御史巡按山东李九成孔有德叛道纯遗书巡抚余大成令讨捕大成与登莱巡抚孙元化遣使招抚及贼陷登州元化被絷大成犹主招抚道纯愤抗疏力争帝即命道纯监军及徐从治代大成谢琏代元化并入莱州为贼困在外调度止道纯一人及总督刘宇烈进兵沙河道纯与之俱宇烈中情怯顿兵不进日议抚寻弃军奔道纯请速讨不纳迨巡抚谢琏被执天子震怒逮宇烈召道纯还京宇烈下吏引道纯分过道纯愤疏驳其所奏十余事而道纯竟坐监军溺职斥为民李自成陷蒲城道纯抗节死　　王征俊
按明外史王征俊传征俊字梦卜阳城人天启五年进士授韩城知县崇祯初坐大计谪归德照磨巡按御史李日宣荐于朝量移滕县知县累官右参政丁忧归十七年贼陷阳城被执不屈系之狱士民争颂其德贼乃释之抵家投缳卒其时士大夫居家尽节者灵石宋之&amp;#翼城史可观阳曲朱慎镂　　王与引
按新城县志与引字百斯浙江布政使象晋次子也中天启七年举人崇祯元年进士改翰林院庶吉士授湖广道监察御史抗疏劾总兵官邓&amp;#忤阁臣意谪归遂不复出十七年三月流贼陷京师与引闻之涕泣不食自草圹志讫再拜诀其父布政公入室沐浴与其妻于孺人子士和拒户自经死　　王心一
按明外史侯震旸传方震旸之论客氏也御史吴县王心一言之尤切帝怒贬官皇子生诏复故官崇祯时终刑部侍郎　　王士业
按浙江通志士业字建叔号干斋以荫授詹事府主簿天启辛卯升郡司马闻父讣&amp;#踊号绝寝食不离灵右及葬庐墓三年哀毁骨立竟终于墓侧　　王象复
按仇维桢王象复传象复字完初之猷子仕为保定府同知天启中以不拜珰祠罢崇祯初起废籍再丞保定谢归未几溃卒之变发难吴桥连陷临邑商河青城诸县进薄新城象复与子与夔亟以苍头数十辈与知县秦三辅登陴部署未毕乱兵已傅城堞急发&amp;#殪其渠董指挥者顷之焚北门入父子皆被执不屈死之尸相抱不可解巡抚朱大典列其事上闻赠光禄寺少卿　　王震仲
按山西通志震仲猗氏人貌魁梧有胆略幼业儒不乐铅椠以武会副榜除许庄堡操守防御有功累迁真定府中营游击时土寇猖獗官兵屡为所挫震仲单骑临贼谕以大义降者数千易州告急保督檄催救援衔枚夜趋获谍者知敌意向入城戒逻卒闻警弗哗哗者斩黎明哨骑突至攻无备也俄而陴上旌旗森竖绝无人声敌疑有伏稍却发&amp;#击之踉跄遁去时畿南地方相继告陷惟易安堵以功进本营副总兵保督杨文岳待以国士帷幄机密悉以咨之建牙河间府督团练事值叛将任国奇率兵四千盘踞泊头镇横行剽掠震仲欲剿之时闯贼寇汴标兵尽赴调援乃悬赏募步兵三百为后劲率亲丁四十骑夜捣贼营贼错愕奔窜自相践踏杀伤甚众天明步卒失期贼始知为孤军啸其党围之数重震仲跃马奋呼突围转战自辰至酉带矢如猬北向呼曰臣力竭矣复力战死阖郡官民为之丧气

　王姓部列传二十一
　　元二
　　王约
按元史王约传约字彦博其先汴人祖通北徙真定约性颖悟博览经史工文辞务达国体时好不以动其心至元十三年翰林学士王盘荐为从事承旨火鲁火孙奏授从仕郎翰林国史院编修官除礼部主事二十四年拜监察御史出赈河间饥民均核有方全活甚众三十一年迁中书右司员外郎成宗即位调兵部郎中改礼部郎中拜翰林直学士知制诰同修国史奉诏赈京畿东道饥民还报称旨除太常少卿特拜刑部尚书改礼部尚书仁宗在东宫雅知约名思用以自辅擢太子詹事丞进太子副詹事仁宗即位特拜河南行省右丞皇庆改元召拜集贤大学士延佑二年帖木迭儿专政奏遣大臣分道奉使宣抚命约巡行燕南山东道使还拜枢密副使至治元年英宗即位帖木迭儿复相约辞职不出二年以年七十致仕三年丞相拜住一新政务尊礼老臣传诏起约复拜集贤大学士商议中书省事至顺四年卒子思诚秘书监著作郎　　王着
按元史王思廉传至元十九年帝幸白海千户王着矫杀奸臣阿合马于大都　　王庆端
按元史王善传善子庆端字正甫初为郡管库进水军提领训练士卒常如临敌从世祖北征还迁右亲军副都指挥使至元十九年改詹事丞帝尝遣近侍夜出伺察为逻卒所执近侍以实告卒曰军中惟知将军令不知其他近侍以闻帝赏以黑貂裘及亲征乃颜命庆端以所部从时年六十余与士卒同甘苦成宗即位论翼戴功拜金吾卫上将军大德二年加荣禄大夫平章政事佥书枢密院事以疾卒　　王庆渊
按元史王善传善子庆渊为行军千户征淮南死　　王寿按元史王寿传寿字仁卿涿郡新城人幼颖敏嗜学长以通国字为中书掾既而用朝臣荐入侍裕宗至元十九年授兵部员外郎二十二年升吏部郎中以婿康里不忽木柄用当道即自免去明年授大司农丞不赴元贞二年出为燕南河北道廉访副使大德二年不忽木为中执法复弃官归三年授集贤直学士就升侍读学士俄擢御史台侍御史论事剀切六年二月召寿奉香江南遍祠岳镇海渎九年参议中书省事十年改吏部尚书十一年武宗即位首拜御史中丞未几更拜左丞俄复拜御史中丞至大三年夏迁太子宾客集贤大学士秋九月卒谥文正　　王倚按元史王倚传倚字辅臣其先东莱人也父永福金末避地徙燕为宛平着姓富雄闾里倚为人孝友乐易重然诺与人交不苟合读书务躬行不专事章句世祖选良家子入侍东宫时倚年弱冠在众中仪观独伟太保刘秉忠即以充选倚服勤守恪遂见信任至元二十一年诏立东宫官属以倚为家丞后以疾辞职二十六年皇孙出镇怀孟帝为选老成练达旧臣护之乃以属倚所在军政肃然未几召还二十八年授礼部尚书以疾辞明年卒谥忠肃子二人鹏异样总管府总管　　王兀爱
按元史王綧传綧子兀爱袭兄阿剌帖木儿职授安远大将军安抚使至元二十四年乃颜叛力战屡捷复从月鲁儿那演讨塔不歹朵欢战黑龙江箭中右臂忍伤复战敌大败二十五年征哈丹秃鲁论功居多明年加授昭武大将军辽阳等处行中书省事二十八年入觐世祖于内殿嘉其战功升镇国上将军总管高丽女直汉军万户府　　王伯胜
按元史王伯胜传伯胜霸州文安人兄伯顺给事内廷为世祖所亲幸因以伯胜入见命使宿卫时伯胜年十一广颡巨鼻状貌屹然帝顾谓伯顺曰此儿当胜卿可名伯胜至元二十五年从征乃颜以功授朝列大夫拱卫直都指挥使成宗即位进通议大夫九年以侍成宗疾忤安西王出为大宁路总管伯顺亦出为梁王傅武宗即位召拜通奉大夫也可札鲁花赤刑部尚书至大二年加右丞明年进银青荣禄大夫大都留守仁宗立正百官品秩降授资德大夫寻复升荣禄大夫拜辽阳等处行中书省平章政事延佑二年召为大都留守三年特授银青荣禄大夫至治二年授武卫亲军都指挥使泰定三年冬以疾卒谥忠敏长子恪初名安童累官至兵部尚书南台治书侍御史佥宣徽院事次马儿以宣武将军袭武卫亲军都指挥使孙善果袭伯顺官至大司徒　　王佐
按元史乔彝传王佐字元辅晋宁人从父居上都教授里巷不与时俯仰会贼至仓卒不能避为所获欲降之佐傲岸自如诟贼不辍因见害又有吴德新者工医往宁夏会盗至德新见执&amp;#使降德新投井中仰骂贼贼下射矢贯其顶骂益力贼怒以长枪刺之死　　王宣
按长山县志宣字仲宣由世袭百户从元世祖渡江围鄂渚及黄州宋丞相贾似道具表称臣乃还后似道背盟再攻京口所至有功中统三年青州盗起宣率师讨平之至元六年从统军于五河口渡淮巡哨比还宋兵横截半渡以击元师宣喋血力战宋兵乃退十二年攻扬州下通泰擒姜都统屡以捷闻世祖嘉其功拜管军都把总封忠显校尉　　王绍
按广东通志绍琼山北坤人元初寇乱绍父为义兵殁于阵绍方弱冠手持刀斧奋勇赴难竟以身殉之　　王都中按元史王都中传都中字元俞福之福宁州人父积翁使日本遇害都中生三岁即以恩授从仕郎已而世祖追念其父功特授都中少中大夫平江路总管府治中时年甫十七僚吏见其年少颇易视之都中遇事剖析动中肯綮皆愕眙不敢欺改郴州路总管郴俗喜斗争都中乃大治学舍延儒教学其中以义礼开晓之俗为之变除两浙都转运盐使未上擢海南海北道肃政廉访使请于行省遍历三十四场验其物力高下以损益之役既平而课亦足公私便之天历初被省檄整点七路军马境内晏然徙广东道宣慰使元统初拜河南行省参知政事中道以疾作南归至正元年卒赠昭文馆大学士谥清献自号本斋　　王宏
按元史王昔剌传昔剌子宏为千户袭父职授中卫都指挥使　　王宁
按元史王昔剌传昔剌子宁拟袭父职宁让其兄宏于是以宁代宏为千户从阿剌台憨合孙北征又击贼外剌复从忽鲁忽孙北征有功升右卫亲军总管后改前卫都指挥使司佥事子处恭袭宏职仕至侍御史　　王忱
按元史王玉传玉子忱字允中幼读书明敏有才识平章赵璧引见裕宗潜邸语称旨命宿卫掌钱谷计簿授山北辽东道提刑按察司副使改河北河南道提刑按察副使劾罢镇南帅唐兀台唐兀台结援大臣诬奏于帝系忱至京师得面陈其事世祖大悟抵唐兀台罪按察司改廉访司起忱为燕南河北道肃政廉访副使累迁岭南广西河东山西两道肃政廉访使江陵汴梁两路总管至大三年拜中奉大夫云南行省参知政事未行卒　　王初应
按元史王初应传初应漳州长泰人至大四年二月从父义士樵刘岭山有虎出丛棘中搏义士伤右肩初应赴救刺杀之义士得生　　王荐
按元史王荐传荐福宁人性孝而好义父尝疾甚荐夜祷于天愿减己年益父寿父绝而复苏疾遂愈母沈氏病渴语荐曰得瓜以啖我渴可止时冬月求于乡不得行至深奥岭仰天而哭忽见岩石间青蔓离披有二瓜焉因摘归奉母母食之渴顿止至大四年福建宣慰司上状旌之　　王得贞
按山西通志得贞霍州人进士至大间怀庆路总管能诗善草书至正间为扫地王贼兵所执不屈而死赠河东宣慰司使　　王结
按元史王结传结字仪伯易州定兴人祖逖勤以质子军从太祖西征娶阿鲁浑氏自西域徙戍秦陇又徙中山家焉结生而聪颖尝从太史董朴受经深于性命道德之蕴武宗即位以仁宗为皇太子置东宫官属以结为典牧太监阶太中大夫仁宗即位迁集贤直学士出为顺德路总管迁扬州改东昌路至治二年参议中书省事未几除吏部尚书泰定元年春廷试进士以结充读卷官迁集贤侍读学士中奉大夫明年除浙西廉访使中途以疾还岁余拜辽阳行省参知政事召拜刑部尚书天历元年文宗即位拜陕西行省参知政事改同知储庆司事二年拜中书参知政事初上都之变失皇太子宝更铸新宝近侍请视旧制宜加大结曰此宝当传储嗣不敢逾旧制也或致人于死而籍其妻孥赀产者结复论之近侍益怒谮诋日甚遂罢政又命为集贤侍读学士丁内艰不起元统元年召拜翰林学士资善大夫知制诰同修国史拜中书左丞至元元年诏复入翰林养疾不能应诏二年卒谥文忠　　王克敬
按元史王克敬传克敬字叔能大宁人幼奇颖大宁朔土习尚少文而克敬独孜孜为儒者事既仕累迁江浙行省照磨寻升检校延佑四年往四明监倭人互市先是往监者惧外国情叵测必严兵自卫如待大敌克敬至悉去之抚以恩义皆帖然无敢哗寻迁左司都事时英宗励精图治丞相拜住请更前政不便者会议中书堂克敬首言江南包银民贫有不能输者两浙煎盐户牢盆之役其重者尤害民当免其他役悉从之泰定初出为绍兴路总管转两浙盐运司使首减绍兴民食盐五千引召为参议中书省事俄除江南行台治书侍御史又迁淮东廉访使以正纲纪为己任不纵贪墨不阿宗戚声誉益着元统初起为江浙行省参知政事视事五月请老谓人曰世俗喜言勿认真此非名言临事不认真岂尽忠之道乎故其历官所至俱有政绩可纪时称名卿元统二年卒赠中奉大夫陕西等处行省参知政事追封梁郡公谥文肃　　王燕出不花
按元史王国昌传国昌子通通卒子燕出不花袭武德将军左卫亲军副都指挥使　　王毅
按汶上县志毅字栗夫汶上人举进士累官翰林学士承旨英宗欲幸寿安山佛寺毅谏止之尝论铁木儿逞私蠹政难居师保伏阙极谏不报铁木儿中伤之免官后御史台荐复召用仕至荣禄大夫中书平章政事　　王思诚
按元史王思诚传思诚字致道兖州滋阳人中至治元年进士第授管州判官召为国子助教至正元年迁司业二年拜监察御史行部至檀州首言州县俱无囚粮轻重囚不决者多死狱中请定瘐死多寡罪着为令出佥河南山西道肃政廉访司事行部武乡县监县来迓思诚私语吏属曰此必赃吏未几果有訴于道侧者吏属问思诚先知之故曰衣敝衣乘骏马非诈而何陕西行台言欲疏凿黄河三门立水陆站以达于关陕移牍思诚思诚躬诣其地河中嶕石错出路穷舍骑徒行攀藤葛以进乃作诗历叙其险执政采之遂寝召拜礼部尚书十二年帝以四方民颇失业命名臣巡行劝课思诚至河间及山东诸路召集父老宣帝德意莫不感泣缄进二麦豌豆帝嘉之召还迁国子祭酒寻出为陕西行台治书侍御史十七年春红巾陷商州夺七盘进据蓝田县思诚移书察罕帖木儿曰河南为京师之庭户陕西实内郡之篱藩两省相望互为唇齿陕西危河南能独安乎察罕帖木儿新复陕州得书大喜曰先生真有为国为民之心遂提轻兵来援破贼河南十七年召拜通议大夫闻命起卒于旅舍谥献肃　　王继远
按江西通志继远安福人早负气节至治间以荐授郎官没于阵事闻赠总管谥忠愍　　王英
按元史王英传英字邦杰益都人性刚果有大节膂力绝人善骑射袭父职为莒州翼千户父子皆善用双刀人号之曰刀王至治元年以大臣荐授忠武校尉益都淄莱万户府副千户天历元年授宣武将军元统元年授怀远大将军同知海北海南道宣慰使司事致仕至正中毛贵陷益都英谓其子弘曰我世受国恩今老矣纵不能事戎马以报天子尚忍食异姓之粟以求生乎水浆不入口者数日遂卒　　王时
按元史王克敬传克敬子时以文学显历仕中书参知政事至左丞以翰林学士承旨致仕　　王守诚
按元史王守诚传守诚字君实太原阳曲人泰定元年试礼部第一廷对赐同进士出身授秘书郎迁太常博士续编太常集礼若干卷以进转艺林库使与着经世大典拜陕西行台监察御史佥山东廉访司事改户部员外郎拜礼部尚书与修辽金宋三史至正五年帝遣使宣抚四方除守诚河南行省参知政事风采耸动天下论功居诸道最进资政大夫河南行省左丞至正九年卒谥文昭　　王士元
按元史王士元传士元字尧佐恩州人泰定四年进士由棣州判官累迁知磁州改知浚州至正十七年贼迫浚州州兵悉溃散士元坐堂上顾其子致微使避贼曰吾守臣居此职也若可逃生子侍立不忍去贼前问曰尔为谁士元叱曰我王知州也贼欲缚士元士元奋拳殴贼贼怒并其子杀之　　王文华
按齐东县志文华字章甫励志勤学博通经史至顺元年赐状元及第任翰林院编修升内台御史枢密院判　　王艮
按元史王艮传艮字止善绍兴诸暨人淮东廉访司辟为书吏授庐州录事判官又辟江浙行省掾史历建德县尹除两浙都转运盐使司经历总管王克敬以计口食盐不便尝言于行省未报艮毅然曰浙右之郡商贾辐辏未尝以口计也于是议岁减绍兴食盐五千六百引寻有复排前议者艮欲辞职去丞相闻之亟遣留艮而议遂定迁江浙行省检校官有诣中书诉松江民包隐田土为粮一百七十余万石为钞五百余万缗宜立官府纠察收追之艮至松江条陈曲折以破其诳妄事遂寝除江西行省左右司员外郎在任岁余以中宪大夫淮东道宣慰副使卒　　王余庆按元史吴师道传师道婺州人同郡有王余庆字叔善仕为江南行台监察御史亦以儒学名重当世云　　王贵翁按浙江通志贵翁字君传瑞安人家贫授徒养母至元丙申山寇至贵翁舍妻子负母避北湖山为贼所执索赀不获褫其母衣贵翁哀恳弗听抱母泣贼杀之　　王幼学
按安庆府志幼学字行卿居慈湖生于宋季资识高敏笃志力学幼罹北兵俘掠至河南陈氏得之养以为子元至元间年六十始归葺望江旧业躬耕慈湖之&amp;#与同志讲道不辍纂述通鉴纲目集览凡七昜&amp;#而成至正间终于乡人称之曰慈湖先生　　王澄按明外史郑濂传王澄字德辉浦江人慕义门郑氏风欲学之将终集子孙诲之子孙咸拜受教澄以元至正元年卒　　王伯颜
按元史王伯颜传伯颜字伯敬滨州沾化人由湖广省宣使历永州祁阳湖州乌程县尹信州推官至正九年迁知福宁州贼逼福宁与监州阿撒都剌募兵分扼险阻贼至杨梅岭立栅伯颜与子相驰破之城帅王善俄拥众直压州西门胥隶皆解散伯颜射贼不复反顾贼以长枪舂马马仆遂见执善说伯颜伯颜诃善不从善怒叱左右搤以跪弗屈遂殴之伯颜嚼舌出血噀善面骂贼亦执阿撒都剌至善责其拒斗噤不能对伯颜复唾善曰我杀贼何言拒邪言讫挺颈受刃贼既杀阿撒都剌欲释相官之相詈贼杀之相妻潘氏挈二女为贼所获亦骂贼母子同死　　王相按浙江通志相福宁州尹伯颜子至正十二年剧贼王善等寇建邵迫州境相被擒骂贼遇害妻潘氏贼欲乱之死不受辱　　王仲文
按山西通志仲文介休人由才能至正十八年授河南汝宁府光州判官二十年改儒林郎总管府判官二十六年拜中书省门下省丞相　　王孚远
按江西通志孚远字允德乐安人至正间揭徯斯荐授大同路学正壬辰兵乱盗贼四起乃举义纠集丁壮保障乡邑官兵剿贼孚远条陈机宜十事火你赤忌而杀之　　王逊志
按元史陈祖仁传王逊志字文敏恽之曾孙也以荫授侍仪司通事舍人历隰州判官大宁县尹擢陕西行台监察御史累迁佥汉中河西山北三道肃政廉访司事入为工部员外郎迁礼部郎中拜监察御史劾詹事不兰奚平章宜童皆逆臣子孙当屏诸遐裔除太府少监出为江西廉访副使召佥太常礼仪院事京城不守公卿争出降逊志独家居衣冠而坐其友中政院判官王翼来告曰新朝宽大不惟不死且仍与官盍出诣官自言状逊志艴然斥之曰君既自不忠又诱人为不义耶因戒其子曰汝谨继吾宗即自投井中死　　王翰
按永福县志翰字用文先世以军功授千户镇庐州改福州路治中适三魁盗起翰造其垒谕降之迁同知又迁理问官擢行省郎中平章陈有定表授潮州路总管兼督梅惠州元亡屏居山中黄冠野服号友石山人越十年戊戌高庙以廷荐起之翰闻叹曰女岂可更适人哉有司逼就道遂自刎死　　王昱
按山西通志昱字阳夏县人事亲极孝人咸称为王孝子居恒贫而有守不苟言笑不事举业不见有司与安邑孝廉李贞佐善贞佐任郏县昱访焉适流贼至城破李骂贼不屈死家人俱逃昱独从不去贼命削去耳鼻昱仍不去贼诘曰令尔何人昱曰窗友为收骸骨贼义之释不杀人望其耳鼻咸称为王义士乙酉秋长往不知所终

　王姓部列传五
　　晋二
　　王导
按晋书王导传导字茂弘光禄大夫览之孙也父裁镇军司马导少有风鉴识量清远年十四陈留高士张公见而奇之曰此儿容貌志气将相之器也初袭祖爵即丘子司空刘實寻引为东合祭酒迁秘书郎太子舍人尚书郎并不行后参东海王越军事时元帝为琅邪王与导素相亲善导知天下已乱遂倾心推奉契同友执及徙镇建康吴人不附居月余士庶莫有至者导患之会三月上巳帝亲观褉乘肩舆具威仪敦导及诸名胜皆骑从纪瞻顾荣皆江南之望窃觇之见其如此乃相率拜于道左由是吴会风靡百姓归心焉俄而洛京倾覆中州士女避乱江左者十六七导劝帝收其贤人君子与之图事时荆扬晏安户口殷实导为政务在清静每劝帝&amp;#己励节匡主宁邦于是尢见委仗情好日隆朝野倾心号为仲父晋国既建以导为丞相军谘祭酒桓彝初过江见朝廷微弱忧惧不乐往见导还曰向见管夷吾无复忧矣于时军旅不息学校未修导上书以为宜经纶稽古建明学业以训后生帝甚纳之及帝登尊号百官陪列命导升御&amp;#共坐导固辞及刘隗用事导渐见&amp;#远王敦之反也刘隗劝帝悉诛王氏导诣台待罪帝以导忠节有素特还朝服召见之及帝伐敦假导节都督诸军敦平进封始兴郡公帝崩与庾亮等同受遗诏共辅幼主导善于因事虽无日用之益而岁计有余初帝幼冲见导每拜又常与导书手诏则云惶恐言中书作诏则曰敬问于是以为定制自后元正导入帝犹为之兴焉自汉魏以来群臣不拜山陵导以元帝眷同布衣匪惟君臣而已每一崇进皆就拜不胜哀戚由是诏百官拜陵自导始也咸和五年薨谥文献导六子悦恬洽协劭荟　　王颍
按晋书王导传导弟颍少与导俱知名时人以方温太真早卒　　王敞
按晋书王导传导弟敞少与导俱知名时人以方邓伯道早卒　　王鉴
按晋书王鉴传鉴字茂高堂邑人也父浚御史中丞鉴少以文笔著称初为元帝琅邪国侍郎时杜弢作逆鉴上疏劝帝征之会弢平止中兴建拜驸马都尉奉朝请出补永兴令大将军王敦请为记室参军未就而卒时年四十一文集传于世　　王涛
王
&lt;/div&gt;
    &lt;div class="pagination"&gt;
&lt;a href="氏族典卷诸姓部_page350.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page346.html"&gt;346&lt;/a&gt;&lt;a href="氏族典卷诸姓部_page347.html"&gt;347&lt;/a&gt;&lt;a href="氏族典卷诸姓部_page348.html"&gt;348&lt;/a&gt;&lt;a href="氏族典卷诸姓部_page349.html"&gt;349&lt;/a&gt;&lt;a href="氏族典卷诸姓部_page350.html"&gt;350&lt;/a&gt;&lt;span class="current-page"&gt;351&lt;/span&gt;&lt;a href="氏族典卷诸姓部_page352.html"&gt;352&lt;/a&gt;&lt;a href="氏族典卷诸姓部_page353.html"&gt;353&lt;/a&gt;&lt;a href="氏族典卷诸姓部_page354.html"&gt;354&lt;/a&gt;&lt;a href="氏族典卷诸姓部_page355.html"&gt;355&lt;/a&gt;&lt;a href="氏族典卷诸姓部_page356.html"&gt;356&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page352.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
