<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 553 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 553 页/共 899 页</h1>
    <div class="content">按蜀志费诗传诗字公举犍为南安人也刘璋时为绵竹令先主攻绵竹诗举城降先主领益州牧以诗为督军从事出为牂牁太守还为州前部司马先主为汉中王群臣议推称尊号诗上疏忤指左迁部永昌从事蒋琬秉政以为谏议大夫卒于家　　费祎
按蜀志费祎传祎字文伟江夏人少孤依族父伯仁伯仁姑益州牧刘璋之母也璋遣使迎仁仁将祎游学入蜀会先主定蜀祎遂留益土先主立太子祎为舍人迁庶子后主践位为黄门侍郎丞相亮以祎为昭信校尉使吴还迁为侍中亮北住汉中请祎为&#军建兴八年转为中护军后又为司马亮卒祎为后军师顷之代蒋琬为尚书令迁大将军录尚书事延熙七年封成乡侯十一年出住汉中祎虽自身在外庆赏威刑皆遥先谘断然后乃行十四年夏还成都成都望气者云都邑无宰相位故冬复北屯汉寿延熙十五年命祎开府十六年岁首大会魏降人郭循在坐祎欢饮沈醉为循手刃所害谥曰敬侯子承嗣为黄门侍郎承弟恭尚公主　　晋
　　费彪
按尚友录彪国子助教着尚书疏文十卷
　　费培
按万姓统谱培朝散大夫
　　费立
按万姓统谱立犍为人晋书云犍为费立西州名士与陈寿齐名　　梁
　　费昶
按尚友录昶江夏人尝为乐府又作鼓吹曲梁文帝重之叹曰才意新拔有足嘉异赐绢十匹　　北魏
　　费峻
按魏书费于传于祖峻仕赫连昌为宁东将军泰常末率众来降拜龙骧将军赐爵犍为公后迁征南将军广阿镇大将徙爵下邳公　　费郁
按魏书费于传于父郁以随父归诚勋赐五等男除燕郡太守卒　　费于
按魏书费于传于代人祖峻下邳公父郁燕郡太守子少有节操起家内三郎世祖南伐从驾至江以宿卫之勤除宁远将军赐爵松阳男迁商贾部二曹令除平南将军怀州刺史卒　　费万
按魏书费于传于爵松阳男子万袭太和初除平南将军梁国镇将后高祖南伐万从驾渡淮战没　　费穆按魏书费于传于子万万子穆字朗兴性刚烈有壮气颇涉书史好尚功名世宗初袭男爵后除夏州别驾转泾州平西府长史拜左军将军转河阴令有严明之称蠕蠕入寇凉州除穆辅国将军讨之穆至凉州蠕蠕遁走都督李崇请为朔州刺史寻改云州孝昌中拜前将军散骑常侍迁平南将军光禄大夫妖贼李洪于阳城起逆诏穆率众讨破之迁金紫光禄大夫正武卫将军爾朱荣向洛穆降迁中军将军吏部尚书鲁县开国侯萧衍遣曹义宗逼荆州诏穆都督南征诸军事以援之生禽义宗送阙以功迁卫将军进封赵平郡开国公元颢内逼入京师杀之庄帝谥曰武宣　　费庆远
按魏书费于传于子万万子穆穆长子庆远永安中龙骧将军青州开府司马　　费孝远
按魏书费于传穆第二子孝远天平中叛入关西　　唐　　费冠卿
按万姓统谱冠卿青阳人既登第闻母疾革驰归而母已葬遂庐墓以终丧叹曰干禄养亲耳得禄而亲丧何以禄为再诏不起杜荀鹤诗凡吊先生者多伤荆棘间不知三尺墓高却九华山　　费襄
按万姓统谱襄双流人至孝母病割股进之遂愈母殁身自负土庐墓终身产业多推其兄云　　费在寅
按万姓统谱在寅国用使
　　宋
　　费师古
按万姓统谱师古蒲圻人天圣中进士英敏有才尢长于诗官至谏议大夫抗疏留范镇不报　　费孝先
按尚友录孝先安仁人至和初尝游青城董正图学舍坏其竹床欲偿其值正图曰成败有数何偿焉孝先视其侧书云某年月日为费孝先所坏大惊即师事之正图授以易孝先遂以其术名闻天下　　元
　　费榕
按万姓统谱榕上海人仕为管领海船万户浙东道宣慰使卒赠镇国上将军封江夏郡公谥荣敏子拱辰平江等处运粮万户孙雄以荫为宣城尹　　费复初
按万姓统谱复初知昆山州事政尚廉明推赤心以待人民敬爱之新建学宫作兴士类　　费着
按四川总志着华阳人进士授国子助教有诗名居母丧尽礼哀毁骨立历汉中廉访使调重庆府总管兄克诚擢第时人称成都二费　　明
　　费子贤
按万姓统谱子贤未详何许人从太祖渡江拔采石取太平岁丁酉上命诸将规取湖州子贤率兵取武康克之寻攻破安吉上即命子贤守其地子贤因筑城守之张士诚连岁出兵来攻皆为子贤所败乙巳冬十二月士诚复遣兵八万攻安吉子贤所部仅三千人竟溃其兵湖州遂平以功升指挥同知　　费聚
按万姓统谱聚字士英临濠人太祖入濠聚乃归附上壮其才貌留幕下为副元帅　　费文质
按万姓统谱文质洪武间营山知县招流民辟田野存心公廉吏民不敢欺　　费震
按万姓统谱震鄱阳人以贤良荐洪武间历知汉中府时大军平蜀陕西旱饥汉中尢甚民聚为盗莫能禁戢震乃发仓粟赈民盗多来归即令占宅自保遂得数千家后以事被逮朝廷以震良吏也释之以为牧民者劝寻升户部侍郎进位尚书致仕　　费瓛
按万姓统谱瓛定远人谋勇过人永乐中从征有功累升左都督宣德初进封崇信伯　　费希冉
按万姓统谱希冉字师敬南海人父朋乡进士三任学职希冉世其儒业正统中提学佥事彭琉罗为郡庠生援一子侍养例不就举为濂溪书院师教有法游其门者率多造就所为诗文典粹可观着有古文孝经解尚书本旨禺山稿诸书弘治戊午举于乡仕为崇安教谕俸虽薄必与弟澣汇共之澣得恶疾药必亲调死敛必亲视无或畏忌编修湛若水最称重之　　费杰
按万姓统谱杰字世产以医承其家性古&#淳笃邑人患剧疾虽百里外必迎候杰至投一二剂辄效以故医益显尝设药饵以周邑之茕独葬疏远无归者数十人嫁外姓之孤者五人郡守戴琥重其雅谊加宾礼焉所著有畏斋诗稿名医抄经验良方为世所宗子愚　　费愚
按万姓统谱杰子愚登进士官大理评事历守名郡秉节不阿孝宗朝以贞谅闻司空刘麟常为愚着传称愚刚方清介云　　费敬
按万姓统谱敬字行简任大理寺左寺副凡百疑狱必详谳以求其生两考余平反总五万计济活三千余人时河东薛瑄以儒硕为少卿甚推重之敬平居以贪利为戒当官以恺悌存心谢人事绝足公府勤于课子作家规四十余条卒年七十二　　费广
按四川总志广合州人以进士选御史天顺初上疏劾石亨擅权谪知永宁改贵池卒于官广为人秀伟严重工诗文着约斋集　　费宏
按万姓统谱宏字子充铅山人成化丁未进士第一历官少师尚书大学士谥文宪　　费誾
按万姓统谱誾字廷言丹徒人成化己丑进士历官礼部右侍郎议论宏伟善谈论耻言人过人以公辅期之　　费瑄
按万姓统谱瑄字仲玉铅山人成化乙未进士历官&#政　　费恩
按万姓统谱恩字希明山阴人弘治丙辰进士历官知府　　费采
按万姓统谱采字子和正德辛未进士大学士宏弟历官礼部尚书谥文通　　费懋中
按万姓统谱懋中字民受正德辛未进士第三历官太常卿　　费愚
按万姓统谱愚字希颜乌程人少警敏质直与王华屠勋孙清辈友授南陵训导有文誉举入宛陵书院督诲士子条分节解无间寒暑诸生贫乏者捐俸助之尝署宁国太平绩溪南陵四县事清约自守抚民若子时有伪为千户校尉以拿豪宦为名意在掠公帑者愚觉其伪密令擒之发其箧俱短兵药矢事闻升湖广麻城知县卒愚自号古直居士嘉靖间门人汪经王珂仕嘉湖时造请像瞻拜涕泗久益不忘其以德感人类如此　　费懋贤
按万姓统谱懋贤字民猷嘉靖丙戌进士历官郎中　　费渊按万姓统谱渊字汝进大兴人嘉靖己丑进士历官太仆卿　　费镗
按万姓统谱镗字振伯归安人嘉靖丙子科举人授知县历升知州致仕　　费尧年
按万姓统谱尧年铅山人嘉靖乙丑进士历官兵部郎中　　费嘉诰
按四川总志嘉诰新繁人性诚恕为庠生时随诸友出郭迎督学使者&#南岳庙庙庑下乞儿十数家或烹茶进诸友唾避去嘉诰独取一杯啜之毕致谢时友马毓峨归语子曰费公真盛德后必兴矣以明经授大竹县教谕训士有法卒于官嘉诰善诗词生四子长经国副榜明经遥授训导次经世次经济皆庠生时献贼陷川贼将与经世有旧欲荐而官之经世坚辞卒遇害次经虞事母以孝闻举崇祯间乡试任云南昆明县令廉洁端严民戴之升云南府同知再迁广西府知府不之官闭户著书里中服其清介人以为嘉诰盛德之报云
　魏姓部列传一
　　周
　　魏犨
按史记魏世家魏武子事公子重耳从重耳出亡十九年反重耳立为晋文公魏武子为大夫治于魏注
武子名犨
　　魏悼子
按史记魏世家武子生悼子徙治霍（
按注系本云武子生庄子无悼
　子又云武子居魏悼子居霍则是有悼子也其名亦不可考）　　魏寿余
按左传文公十三年晋人使魏寿余伪以魏叛者以诱士会　　魏颗
按左传宣公十五年秋七月秦桓公伐晋次于辅氏壬午晋侯治兵于稷以略狄土立黎侯而还及雒魏颗败秦师于辅氏获杜回秦之力人也　　魏相　魏颉
按左传成公十八年二月晋悼公即位于朝使魏相士鲂魏颉赵武为卿　　魏绛
按史记魏世家魏悼子生魏绛事晋悼公悼公任魏绛政使和戎翟戎翟亲附悼公曰自吾用魏绛八年之中九合诸侯戎狄和子之力也赐之乐三让然后受之徙治安邑卒谥昭子　　魏嬴
按史记魏世家魏昭子生魏嬴
　　魏茶
左传
作舒

按史记魏世家魏嬴生魏献子献子事晋昭公顷公为晋卿注
献子名茶
　　魏侈
按史记魏世家魏献子生魏侈侈与赵鞅共攻范中行氏　　魏驹
按史记魏世家魏侈之孙曰魏桓子与韩康子赵襄子共伐灭知伯分其地注
桓子名驹
　　魏冉
按史记穰侯传穰侯魏冉者秦昭王母宣太后弟也自惠王武王时任职用事昭王即位以为将军七年魏冉相秦封于穰复益封陶号曰穰侯三十六年昭王用范睢穰侯就封邑卒于陶　　魏齐
按史记范睢传睢事须贾贾使齐睢从贾以睢持魏国阴事告齐归告魏相魏齐魏齐大怒使舍人笞击睢折胁折齿睢入咸阳秦王拜为相魏使须贾于秦范睢见之数曰为我告魏王急持魏齐头来不然者我且屠大梁须贾归告魏齐魏齐恐亡走赵匿平原君所秦昭王遗赵王书赵孝成王发卒围平原君家急魏齐夜亡出见虞卿虞卿与间行复走大梁欲因信陵君以走楚信陵君难见之怒而自刭　　魏无忌
按史记信陵君传魏公子无忌者魏昭王少子而魏安厘王异母弟也封信陵君为人仁而下士致食客三千人安厘王二十年秦围邯郸朱亥椎杀晋鄙公子将晋鄙军救邯郸存赵留赵十年秦伐魏公子归救魏破秦军威振天下后四岁病酒而卒　　魏嘉
按万姓统谱楚考烈王时天下合从赵使魏嘉见春申君　　秦
　　魏咎
按汉书魏豹传豹兄魏咎魏时封&#陵君秦灭魏为庶人陈胜立咎为魏王章邯破陈王击魏王于临济咎为其民约降降定咎自杀　　魏豹
按汉书魏豹传豹魏诸公子也兄魏咎陈王立为魏王章邯击临济咎自杀豹走楚楚怀王予豹数千人徇魏地下魏二十余城立为魏王从项羽入关羽欲有梁地徙豹河东为西魏王汉王定三秦豹以国属焉汉王败至荥阳豹请视亲病至国畔汉汉王遣韩信击豹掳之令豹守荥阳楚围急周苛曰反国之王难与共守遂杀豹　　汉
　　魏无知
按汉书陈平传平亡归汉因魏无知以见汉王说拜都尉典护军绛灌谗平盗嫂受诸将金汉王让无知对曰今有尾生孝己之行无益于胜败之数陛下何暇用之乎楚汉相距臣进奇谋之士顾其计诚足以利国家耳盗嫂受金何足疑乎后封平为户牖侯平曰非魏无知臣安得进乃复赏魏无知　　魏遫
按汉书功臣侯表遫以舍人从砀入汉以都尉击臧荼功封&#侯三十五年薨谥严　　魏驷
按汉书功臣侯表驷以阳陵君封沶陵侯十二年薨谥康亡后　　魏勃
按汉书高五王传魏勃父以善鼓琴见秦皇帝勃少欲求见齐相曹参无以自通乃早扫齐相舍人门于是舍人见勃曹参参以为贤言之悼惠王拜为内史哀王嗣勃用事重于相　　魏尚
按汉书冯唐传魏尚为云中守匈奴远避不近云中之塞魏尚槐里人也　　魏连
按汉书功臣侯表孝文十六年&#共侯连嗣八年薨　　魏指按汉书功臣侯表孝文后元年&#侯指嗣三年坐出国界免　　魏不害
按汉书功臣侯表不害以圉守尉捕反者封当涂侯薨谥康　　魏相
按汉书魏相传相字弱翁济阴定陶人徙平陵少学易为郡卒史举贤良以对策高第为茂陵令御史大夫桑弘羊客诈称御史止传缚丞相疑其有奸收捕弃客市迁河南太守豪强畏服会丞相车千秋死其子武库令见相治郡严恐获罪乃自免去相追之不还相曰大将军闻此令去官必以我用丞相死不能遇其子殆矣令至长安光果以责相人有告相贼杀不辜遂下相廷尉狱会赦出有诏守茂陵令迁扬州刺史考案郡国守相多所贬退征为谏大夫复为河南太守宣帝即位征入为大司农迁御史大夫霍光薨相上封事言宜损夺霍氏权以全功臣之世又请去副封以防壅蔽帝善之霍氏杀许后之谋始得上闻乃罢其三侯就第代韦贤为丞相封高平侯霍氏怨之谋先斩相废天子事发伏诛宣帝亲万机相领众职甚称上意数上便宜上纳用焉神爵三年薨谥宪　　魏都
按汉书功臣侯表元康四年&#侯遫元孙长安公上都诏复家　　魏圣
按汉书功臣侯表当涂爱侯圣嗣
　　魏弘
按汉书恩泽侯表神爵三年高平侯弘嗣六年甘露元年坐酎宗庙骑至司马门不敬削爵一级为关内侯　　魏杨
按汉书功臣侯表当涂剌侯杨嗣
　　魏向
按汉书功臣侯表当涂戴侯向嗣
　　魏坚居
按汉书功臣侯表当涂侯坚居嗣居摄二年更为翼汉侯王莽篡位为翼新侯王莽败绝　　后汉
</div>
    <div class="pagination">
<a href="氏族典卷诸姓部_page552.html">上一页</a><span>...</span><a href="氏族典卷诸姓部_page548.html">548</a><a href="氏族典卷诸姓部_page549.html">549</a><a href="氏族典卷诸姓部_page550.html">550</a><a href="氏族典卷诸姓部_page551.html">551</a><a href="氏族典卷诸姓部_page552.html">552</a><span class="current-page">553</span><a href="氏族典卷诸姓部_page554.html">554</a><a href="氏族典卷诸姓部_page555.html">555</a><a href="氏族典卷诸姓部_page556.html">556</a><a href="氏族典卷诸姓部_page557.html">557</a><a href="氏族典卷诸姓部_page558.html">558</a><span>...</span><a href="氏族典卷诸姓部_page554.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
