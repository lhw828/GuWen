<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 783 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 783 页/共 899 页</h1>
    <div class="content">　　司马晞
按万姓统谱晞万历癸酉山西解元
　　司马祉
按福建通志祉会稽人进士万历间知邵武郡事政先文教以不欺训士以家范训俗有虎噬民祉为告天虎立毙　　司马隆
按江宁县志隆字季平先世陕之咸宁人父元亨家金陵儒而能医隆少勤学尝从林龙溪受尚书后继父业遂擅医名　　司马可速
按沂州志可速贡士性孝友幼讲黄香扇枕事即津津知慕事亲能以色养尤深于考亭家礼葬祭必遵之居庠时屡蒙文衡优奖　　司马懋
按建宁府志懋山阴人监生建阳县丞
　　司马祚
按建宁府志祚山阴人吏员建阳县丞
　　司马星
按贵州通志星山阴人同弟昌流寓黄平设帐授经从者甚众死葬东都每岁春秋门下士为展墓　司马姓部列传三
　　晋三
　　司马遹
按晋书愍怀太子传太子遹字熙祖惠帝长子幼而聪惠武帝爱之恒在左右宫中尝夜失火武帝登楼望之太子时年五岁牵帝裾入暗中曰暮夜仓卒宜备非常不宜令照见人君也由是奇之尝对群臣称太子似宣帝于是令誉流天下封广陵王惠帝即位立为皇太子及长不好学惟与左右嬉戏贾后素忌太子因密敕黄门阉宦媚谀慢弛益彰性刚知贾谧恃后之贵不能假借之谧因谮太子于后后纳之将废太子太子入朝后不见置于别室遣婢陈舞阳以酒枣逼饮之使潘岳作书草若祷神之文使太子书之文曰陛下宜自了不自了吾当入了之中宫又宜速自了不了吾当手了之太子醉迷不觉遂依而写之字半不成既而补成之以呈帝帝召公卿遍示张华裴頠证明太子至日西不决后惧事变乃表免太子为庶人诏许之以兵仗送于金墉城明年正月更幽于许昌宫之别坊太子既废非其罪众情愤怨贾后闻之忧怖乃使太医令程据合巴豆杏仁丸矫诏使黄门孙虑赍至许昌以害太子太子不肯服虑以药杵椎杀之年二十三及贾庶人死册复太子谥曰愍怀葬显平陵三子虨臧尚　　司马裒
按晋书琅邪孝王裒传裒字道成初继叔父长乐亭侯浑后徙封宣城郡公拜后将军及帝为晋王更封裒琅邪嗣恭王后都督青徐兖三州诸军事征还京师建武元年薨年十八子哀王安国立未逾年薨　　司马冲按晋书东海哀王冲传冲字道让元帝以东海王越世子毗没于石勒不知存亡乃以冲继毗后称东海世子以越妃裴氏为太妃拜长水校尉高选寮佐转车骑将军徙骠骑将军咸康七年薨年三十一无子成帝临崩诏奕继哀王为东海王及哀帝以琅邪王即尊位徙奕琅邪王东海国阙无嗣奕后入纂大业桓温废之复为东海王既而贬为海西公东海国又阙嗣隆安三年安帝诏以会稽忠王次子彦璋为东海王继哀王为曾孙为桓元所害国除　　司马晞
按晋书武陵威王晞传晞字道叔出继武陵王&#后太兴元年受封咸和初拜散骑常侍穆帝即位转镇军大将军迁太宰晞无学术而有武干为桓温所忌及简文帝即位温请免晞官以王归藩免其世子综官解子散骑常侍以梁王随晞温又逼新蔡王晃使自诬与晞综等谋逆徙新安郡晃徙衡阳郡太元六年晞卒于新安时年六十六追封新宁郡王晞三子综遵以遵嗣追赠综给事中散骑郎复晞武陵国综各复先官还继梁国　　司马焕
按晋书琅邪悼王焕传焕字耀祖母有宠元帝特所钟爱初继帝弟长乐亭侯浑后封显义亭侯及焕疾笃帝为之彻膳乃下诏封为琅邪王嗣恭王后俄而薨年二岁帝悼念无已葬以成人之礼　　司马统
按晋书汝南文成王亮传亮子矩矩子佑佑子恭王统以南顿王宗谋反被废其后成帝哀亮一门殄绝诏统复封累迁秘书监侍中薨追赠光禄勋子义立官至散骑常侍薨子遵之立义熙初梁州刺史刘稚谋反推遵之为主事泄伏诛弟楷之子莲扶立宋受禅国除　　司马纮
按晋书彭城穆王权传权孙纮字伟德初封唐邑县公建兴末元帝承制以纮继高密王据及帝即位拜散骑侍郎迁翊军校尉前将军有风疾性理不恒杜门让还章印貂蝉着杜门赋以显其志后疾甚驰骋无度乘车突入端门至太极殿前成帝诏解常侍光禄宗师赐米布&#帐以养疾咸康八年薨二子元俊元嗣立位至中书侍郎薨子弘之立位至散骑常侍薨子邵立薨子崇之立薨子缉之立宋受禅国除　　司马恬按晋书谯刚王逊传逊子承承子无忌无忌子敬王恬字元愉少拜散骑侍郎累迁御史中丞值海西废简文帝登祚未解严桓温屯中堂吹警角恬奏劾温大不敬请科罪恬忠正有干局孝武帝时深仗之以为镇北将军兖青二州刺史太元十五年薨四子尚之恢之允之休之尚之立　　司马愔
按晋书谯刚王逊传逊子承承子无忌无忌子愔字敬王初封广晋伯早卒无子兄恬以子允之嗣　　司马勋按晋书济南王遂传遂曾孙勋字伟长年十余岁长安陷刘曜将令狐泥养为子及壮便弓马能左右射咸和六年自关右还自列云是大长秋恂之元孙冠军将军济南惠王遂之曾孙略阳太守瓘之子遂拜谒者仆射以勇闻初守西城退守武当率众出骆谷遣部将刘焕攻长安又拔贺城以兵少未能自固复还梁州后桓温伐关中命勋出子午道而为苻雄所败俄迁征卤将军赐爵通吉亭侯为政暴酷常怀据蜀桓温以其子康为汉中太守勋逆谋已成惮益州刺史周抚未发及抚卒拥众入剑阁自号梁益二州牧成都王桓温遣朱序讨勋勋兵溃为序所获及息龙子等送于温斩之　　司马扬
按晋书戴洋传司马扬为乌程令将赴职洋曰君宜深慎下吏扬后果坐吏免官洋又曰卿虽免官十月当作郡加将军至期为太山太守镇武将军扬卖宅将行洋止之曰君不得至当还不可无宅扬果不得之郡元帝增扬众二千使助祖逖洋劝扬不行扬乃称疾收付廷尉俄而因赦得出　　司马赞孙
按晋书甘卓传王敦称兵卓率所统致讨遣将军司马赞孙奉表诣台　　司马玫
按晋书明帝本纪太宁元年正月李雄使其将李骧任回寇台登将军司马玫死之　　司马流
按晋书成帝本纪咸和二年十一月历阳太守苏峻等反十二月左将军司马流帅师拒峻战于慈湖流败死之　　司马悦明
按晋书慕容&#载记晋荀羡攻山庄&#青州刺史慕容尘遣司马悦明救之羡师败绩　　司马当
按馆陶县志当庄王之子封馆陶王
　　司马虨
按晋书愍怀太子传太子子虨字道文永康元年四月追封南阳王　　司马臧
按晋书愍怀太子传太子子臧字敬文永康元年四月封临淮王己巳立为皇太孙永宁元年正月赵王伦篡位废为濮阳王寻被害太安初谥曰哀　　司马尚
按晋书愍怀太子传太子子尚字敬仁永康元年四月封为襄阳王永宁元年八月立为皇太孙太安元年三月薨谥曰冲　　司马仪
按江南通志仪武帝孙始平王子太康十年封毗陵王　　司马俊
按晋书彭城穆王权传权孙纮纮子恭王俊字道度出嗣高密王略官至散骑常侍薨子敬王纯之立历太宰右长史薨子恢之立宋受禅国除　　司马尚之
按晋书谯刚王逊传逊子承承子无忌无忌子恬恬子忠王尚之字伯道初拜秘书郎迁散骑侍郎父忧去职服阕为骠骑谘议参军宗室之内世有人物尚之昆季并居列职王恭忌其盛也与庾楷并称兵以讨尚之为名南连殷仲堪桓元等尚之距楷允之与楷子鸿战于当利鸿败走元显称诏西伐命尚之为前锋尚之子文仲为宁远将军宣城内史桓元遣冯该等攻历阳断洞浦焚尚之舟舰尚之众溃逃于涂中十余日谯国人韩连丁元等以告元元害之于建康市元上疏以闵王不宜绝嗣乃更封尚之从弟康之为谯县王安帝反正追赠尚之卫将军以休之长子文思为尚之嗣袭封谯郡王　　司马恢之
按晋书谯刚王逊传逊子承承子无忌无忌子恬恬子恢之字季明历官骠骑司马丹阳尹尚之为桓元所害徙恢之等于广州而于道中害之安帝反正追赠抚军将军　　司马休之
按晋书谯刚王逊传逊子承承子无忌无忌子恬恬子休之字季预以平王恭庾楷功拜龙骧将军襄城太守镇历阳桓元攻历阳休之力战不捷子侄奔于慕容超闻义军起复还京师监荆益梁宁秦雍六州军事荆州刺史后以文思事怨望遂结雍州刺史鲁宗之将共诛执政时休之次子文宝及兄子文祖并在都赐死刘裕亲自征之休之大败遂奔于姚兴裕平姚泓休之将奔于魏未至道死　　司马允之
按晋书谯刚王逊传逊子承承子无忌无忌子恬恬子允之字季度出后叔父愔袭爵广晋伯元兴初与兄恢之同徙广州于道被害义军起追赠太常卿从弟康之以子文惠袭爵宋受禅国除　　司马
按晋书武陵威王晞传晞子梁王字贤明出继梁王翘官至永安太仆与父晞俱废薨子龢嗣太元中复国薨子珍之嗣桓元篡位奔于寿阳元败归朝廷累迁游击将军左卫太常刘裕伐姚泓请为谘议参军裕将弱王室诬其罪害之　　司马道生
按晋书会稽思世子道生传道生字延长帝为会稽王立道生为世子拜散骑侍郎给事中性&#躁不修行业多失礼度竟以幽废而卒时年二十四无后及孝武帝即位以西阳王元孙珣之为后珣之历吴兴太守刘裕伐关中以为谘议参军与梁王珍之俱被害　　司马郁
按晋书临川献王郁传郁字深仁幼而敏惠道生初以无礼失旨郁数劝以敬慎之道道生不纳郁为之流涕简文帝深器异之年十七而薨追谥献世子宁康初追封郡王以武陵威王曾孙宝为嗣　　司马道子
按晋书会稽文孝王道子传道子字道子出后琅邪孝王少以清淡为谢安所称年十岁封琅邪王太元初拜散骑常侍进位丞相扬州牧假黄钺不受于时孝武帝不亲万机但与道子酣歌为务姏姆尼僧尤为亲并窃弄其权既为扬州总录势倾天下中书令王国宝性卑特为道子所宠昵政刑谬乱又崇信浮屠学用度奢侈下不堪命太元以后为长夜之宴政事多阙道子开东第筑山穿池功用巨万恃宠乘酒时失礼敬帝益不能平而逼于太妃无所废黜乃出王恭为兖州殷仲堪为荆州王珣为仆射王雅为太子少傅以张王室而潜制道子也道子复委任王绪由是朋党竞扇友爱道尽太妃每和解之而道子不能改及恭帝为琅邪王道子受封会稽国安帝践祚有司奏道子宜进位太傅扬州牧中书监假黄钺备殊礼固辞不拜又诏内外众事动静谘之帝既冠道子稽首归政王国宝始总国权势倾朝廷王恭乃举兵讨之道子惧收国宝绪悉斩之恭即罢兵道子世子元显时年十六为侍中心恶恭请道子讨之乃拜元显为征卤将军其先卫府及徐州文武悉配之王恭复兴兵荆州刺史殷仲堪豫州刺史庾楷广州刺史桓元并应之道子日饮醇酒而委事于元显元显虽年少而聪明多涉志气果锐以安危为己任于是以为征讨都督伐恭灭之既而杨佺期桓元殷仲堪等复至石头元显驰还京师内外骚然会道子有疾加以昏醉元显谋夺其权讽天子解道子扬州司徒以琅邪王领司徒元显自为扬州刺史元显性苛刻生杀自己又发东土诸郡免奴为客者以充兵役东土&#然既而孙恩作乱加道子黄钺元显为中军以讨之道子更为长夜之饮政无大小一委元显时谓道子为东录元显为西录西府车骑填凑东第门下可设雀罗矣元显聚敛不已富过帝室及谢琰为孙恩所害元显求领徐州刺史封其子彦璋为东海王会孙恩至京口元显距战频不利而孙恩遁桓元复据上流加元显骠骑大将军开府征讨大都督以伐桓元竟以刘牢之为前锋于时扬土饥虚运漕不继元断江路商旅遂绝于是公私匮乏大军将发元进次寻阳传檄京师罪状元显元至大桁刘牢之遂降于元元显奔入相府元遣太傅从事中郎毛泰收元显送于新亭并其六子皆害之道子徙安成郡鴆杀之时年三十九及元败大将军武陵王遵承旨追崇为丞相加殊礼义熙元年合葬于王妃陵追谥元显曰忠以临川王宝子修之为道子嗣薨谥曰悼王无子国除　　司马遵
按晋书武陵威王晞传晞子忠敬王遵字茂远袭封新宁时年十二受拜流涕哀感左右右将军桓伊尝诣遵遵曰门何为通桓氏左右曰伊与桓温&#宗相见无嫌遵曰我闻人姓木边便欲杀之况诸桓乎由是少称聪慧及晞追复封武陵王以遵嗣历位中领军桓元篡贬为彭泽侯遣之国会义旗兴复称受密诏使遵总摄万机安帝反正更拜太保义熙四年薨时年三十五策赠太傅子定王季度立拜散骑侍郎薨子球之立宋兴国除　　司马文思
按晋书谯刚王逊传逊子承承子无忌无忌子恬恬子尚之尚之子文思性凶暴每违轨度多杀弗辜遂与群小谋逆刘裕送文思付父休之令自训厉后与休之同怨望称兵为裕所败而死国除　　司马宝
按晋书临川献王郁传郁薨以武陵威王曾孙宝为嗣宝字弘文历护军将军宋兴以为金紫光禄大夫降为西丰侯　　司马纯之
按梁书司马褧传褧曾祖纯之晋高密敬王
　　司马昙之
按河间县志昙之河间王孝武帝宁康元年冬十月丁巳薨　　司马国镇
按河间县志国镇河间王隆安三年薨
　　司马徽
按晋书孝武帝本纪太元十八年闰月妖贼司马徽聚党于马头山刘牢之遣部讨平之　　司马逸
按晋书安帝本纪隆安三年十一月妖贼孙恩陷会稽永嘉太守司马逸遇害　　司马轨之
按晋书安帝本纪义熙元年五月益州刺史司马轨之谋反伏诛　　司马荣期
按晋书安帝本纪义熙二年春正月益州刺史司马荣期击谯纵将谯子明于白帝破之　　司马道赐
按晋书安帝本纪义熙十一年四月青冀二州刺史刘敬宣为其参军司马道赐所害　　宋
　　司马道敬
按南齐书礼志宋初博士司马道敬议东安府君讳宜上榜　　司马秀
按宋书武帝本纪光禄勋丁承之卫将军褚粲游击将军司马秀役使官人为御史中丞王祯之所纠并免官　　司马文寅
按宋书褚叔度传景平二年富阳孙氏聚合门宗谋为逆乱遥以令司马文寅为征西大将军　　司马文宣
按宋书谢弘微传弘微病有一长鬼寄司马文宣家云受遣杀弘微弘微疾增剧　　司马冲
按宋书文帝本纪元嘉七年三月甲午以司马冲为司州刺史　　司马朗之
按宋书萧思话传亡命司马朗之元之可之兄弟聚党于东莞思话遣北海太守萧汪之讨斩之　　司马百年
按宋书萧思话传思话从父弟摹之子斌为青冀二州刺史有沙门自称司马百年号安定王斌讨斩之　　司马黑石按宋书王元谟传淮上亡命司马黑石推立夏侯方进为主以惑众元谟讨斩之　　司马飞龙
按宋书刘粹传粹子道济迁益州刺史初有司马飞龙者自称晋之宗室晋末走仇池元嘉九年闻道济绥抚失和遂自仇池入绵竹崩动群小得千余人破巴兴县杀令王贞之进攻阴平阴平太守沈法兴焚城遁去道济遣军击飞龙斩之　　司马龙伸
按宋书刘粹传粹子道济迁益州刺史元嘉九年帛氐聚奴党为盗逼成都道济遣将裴方明击破之生擒伪骠骑将军雍秦二州刺史司马龙伸　　司马飞燕
按宋书刘粹传元嘉十三年帛氐奴斩伪卫将军司马飞燕出降　　司马敬琳
按宋书刘粹传元嘉十七年国山令司马敬琳谋反伏诛　　司马亮
按宋书彭城王永康传元嘉十七年十月诛司空从事中郎司马亮　　司马元瑜
按宋书文帝本纪元嘉二十五年六月庚戌零陵王司马元瑜薨　　司马顺则
按宋书文帝本纪元嘉二十八年五月乙酉亡命司马顺则自号齐王据梁邹城八月癸亥斩司马顺则　　司马文&#按宋书王僧绰传元凶劭害僧绰并诛僧绰门客奉朝请司马文&#建平常侍司马仲秀等　　司马文恭
按宋书谢庄传元凶弒立庄奉启世祖曰伏承所命柳元景司马文恭等精甲十万已次近道　　司马兴之
按宋书礼志大明五年七月有司奏故永阳县开国侯刘叔子夭丧博士司马兴之议应同东平殇王服　　南齐　　司马药师
按南齐书武帝本纪永明八年正月壬辰零陵王司马药师薨　　司马迪之
按南齐书萧谌传谌兄诞永明中为建康令与秣陵令司马迪之同乘行车前导四卒左丞沈昭略奏请免诞等官诏赎论　　司马侃
按南齐书谢超宗传治书侍御史司马侃启弹超宗称根性昏动率心险放悖议爽真嚣辞犯实亲朋忍闻衣冠掩目趣收付廷尉法狱治罪　　司马龙驹
按南齐书陈显达传广汉贼司马龙驹据郡反显达讨平之　　司马从之
按南齐书垣崇祖传亡命司马从之谋袭郡崇祖讨捕斩之　　司马宪
按南齐书礼志建元元年殿中郎司马宪议南郊无配飨祠如旧明堂无配宜应废祠其殷祠同用今年十月　　司马元和
按南齐书明帝本纪永泰元年五月以北中郎将司马元和为兖州刺史　　司马端
按南齐书始安贞王道生传道生子凤凤子遥光谋自树立及见杀遥光府佐司马端为掌书记曹虎谓之曰君是贼非端曰仆荷始安厚恩今死甘心虎不杀执送还台徐世杀之端河内人　　司马燮
按梁书司马褧传褧父燮善三礼仕齐官至国子博士　　梁
　　司马褧
按梁书司马褧传褧字元素河内温人也少传家业强力专精手不释卷其礼文所涉书略皆遍&#初为国子生起家奉朝请稍迁王府行参军天监初诏通儒治五礼有司举褧治嘉礼除尚书祠部郎中是时创定礼乐褧所议多见施行除步兵校尉兼中书通事舍人褧学尢精于事数国家吉凶礼皆取决焉累迁正员郎镇南谘议参军迁尚书右丞御史中丞十六年出为宣毅南康王长史褧虽居外官有敕预文德武德二殿长名问讯不限日十七年迁明威将军晋安王长史未几卒　　司马筠
按梁书司马筠传筠字贞素河内温人晋骠骑将军谯烈王承七世孙祖亮宋司空从事中郎父端齐奉朝请筠孤贫好学师事沛国刘瓛强力专精深为瓛所器异既长博通经术尤明三礼齐建武中起家奉朝请天监初为本州治中除暨阳令有清绩入拜尚书祠部郎累迁王府谘议权知左丞事寻除尚书左丞出为始兴内史卒官子寿传父业明三礼大同中历官尚书祠部郎出为曲阿令　　司马恭
按梁书敬帝本纪太平元年夏四月壬午侯安都轻兵袭齐行台司马恭于历阳大破之　　司马询之
按万姓统谱询之吴兴太守
　　司马慧远
按陈书司马申传申祖父慧远梁都水使者
　　司马元通
按陈书司马申传申父元通梁尚书左民郎
　　司马子产
按陈书司马皓传皓父子产梁尚书水部侍郎岳阳太守即梁武帝之外兄也　　司马明素
按魏书任城王云传萧衍徐州刺史司马明素率众三千援九山　　陈
　　司马申
按陈书司马申传申字季和河内温人也早有风概十四便善奕棋太清之难父母俱没因此自誓菜食终身梁元帝承制起为开远将军迁镇西外兵记室参军及侯景寇郢州申随都督王僧辩据巴陵每进筹策皆见行用绍泰初迁仪同高祖受禅除安东临川王谘议参军天嘉五年为戎昭将军江乘令甚有治绩入为尚书金部郎除秣陵令在职以清能见纪寻兼东宫通事舍人叔陵肆逆不捷出据东府申驰召右卫萧摩诃帅兵先至追斩之后主深嘉之以功除太子左卫率封文始县伯至德四年卒　　司马皓
按陈书司马皓传皓字文升河内温人幼聪警有至性年十二丁内艰孺慕过礼水浆不入口殆经一旬每至号恸必致闷绝父子产每晓喻之逼进饘粥然毁瘠骨立释褐太学博士累迁正员郎丁父艰哀毁逾甚庐于墓侧一日之内唯进薄麦粥一升墓在新林旧多猛兽皓结庐数载豺狼绝迹常有两鸠栖宿庐所驯狎异常承圣中除太子庶子江陵陷随例入关而梁室屠戮太子瘗殡失所皓以宫臣乃抗表周朝求还江陵改葬辞甚酸切周朝优答即敕荆州以礼安厝太建八年自周还朝高宗特降殊礼赏锡有加除通直散骑常侍太中大夫司州大中正卒于官有集十卷　　司马延义
按陈书司马皓传皓子延义字希忠少沈敏好学江陵之陷随父入关丁母忧丧过于礼及皓还都延义乃躬负灵榇昼伏宵行冒履冰霜手足皆皲瘃及至都以中风冷遂致挛废数年方愈迁鄱阳王录事参军沅陵王友司徒从事中郎　　北魏
　　司马叔璠
按魏书司马叔璠传叔璠晋安平献王孚之后也父昙之司马德宗河间王桓元刘裕之际叔璠与兄国璠北奔慕容超后西投姚兴刘裕灭姚泓北奔屈丐世祖平统万兄弟俱入国国璠赐爵淮南公卒无子爵除叔璠安远将军丹阳侯卒　　司马天助
按魏书司马天助传天助自云司马德宗骠骑将军元显之子刘裕自立乃来归阙除平东将军青徐二州刺史东海公天助招率义士欲袭裕东平济北二郡又破裕将闾万龄军前后多所掳获拜侍中都督青徐兖三州诸军事青兖二州刺史真君三年与司马文思等南讨还又从驾北征在阵殁　　司马弥&#
按魏书司马休之传休之子文思文思子弥&#选尚临泾公主而辞以先取毗陵公窦瑾女与瑾并坐祝诅伏诛　　司马楚之
按魏书司马楚之传楚之字德秀晋宣帝弟太常馗之八世孙父荣期司马德宗梁益二州刺史为其参军杨承祖所杀楚之时年十七送父丧还丹阳值刘裕诛夷司马戚属叔父宣期兄贞之并为所杀楚之亡于汝颍之间少有英气能折节待士与司马顺明道恭等所在聚党及刘裕自立楚之规欲报复收众据长社归之者常万余人刘裕深惮之遣刺客沐谦害楚之楚之待谦甚厚谦遂委身以事之太宗末楚之遣使请降于是假楚之使持节征南将军荆州刺史世祖初以楚之为使持节安南大将军封琅邪王屯颍川刘义隆将到彦之退走楚之破其别军于长社又攻滑台拔之车驾伐蠕蠕诏楚之督运以继大军有告失驴耳者楚之曰必是觇贼截之以为验耳贼将至矣即使军人伐柳为城水灌之令冻城立而贼至冰峻城固不可攻逼贼乃走散世祖嘉之寻拜假节侍中镇西大将军开府仪同三司云中镇大将朔州刺史在边二十余年以清俭着闻和平五年薨谥贞王　　司马景之
</div>
    <div class="pagination">
<a href="氏族典卷诸姓部_page782.html">上一页</a><span>...</span><a href="氏族典卷诸姓部_page778.html">778</a><a href="氏族典卷诸姓部_page779.html">779</a><a href="氏族典卷诸姓部_page780.html">780</a><a href="氏族典卷诸姓部_page781.html">781</a><a href="氏族典卷诸姓部_page782.html">782</a><span class="current-page">783</span><a href="氏族典卷诸姓部_page784.html">784</a><a href="氏族典卷诸姓部_page785.html">785</a><a href="氏族典卷诸姓部_page786.html">786</a><a href="氏族典卷诸姓部_page787.html">787</a><a href="氏族典卷诸姓部_page788.html">788</a><span>...</span><a href="氏族典卷诸姓部_page784.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
