<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 92 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 92 页/共 268 页</h1>
    <div class="content">按陕西通志白氏生员翟元妻平凉固原人年二十五夫亡贫苦抚孤栋稽成立年六十三终　　许登海妻张氏
按陕西通志张氏平凉隆德人许登海妻夫亡家极贫氏年二十九采薪拾马矢炊糠核而食饥寒迫切茕茕三十余年如一日　　高云程母贾氏
按陕西通志贾氏平凉静宁人诸生高云程母夫亡程在襁褓氏年未二十辛苦备尝矢志靡忒事翁姑孝抚幼子成人有司旌表　　仇继儒妻何氏
按陕西通志何氏生员仇继儒妻平凉静宁人儒病剧语氏曰子方二岁尔年少设我死奈何氏泣曰有二心者天实鉴之不数日夫亡氏年未二十抚遗孤循雅为万历时乡贡未几亦死遗孙秉干数岁氏不惮劳苦教之终身　　梁思聪妻张氏
按陕西通志张氏生员梁思聪妻平凉平凉人夫少有文名早亡氏年二十一誓不他适家极贫二子俱在襁褓上无翁姑中鲜兄弟茕茕一身勤女红以自给常日不再食而执志弥坚次子寻为郡诸生苦节五十余年万历中直指徐乔迁题表　　白似玉妻刘氏
媳李
氏附

按陕西通志刘氏延安清涧人生员白似玉妻夫亡氏年十七子贲甫七月矢志守节躬绩纺以自给贲年十九死其妻李氏年十八遗孤尚文一岁李与姑相依为命克尽妇道无何姑丧伯氏欲夺其志李抱孤号泣累月遂丧明终老邑令旌其门　　刘侃妻忽氏
按陕西通志忽氏举人刘侃妻延安中部人夫亡子甫二岁家人觇其有决志防之严既而辍泣敛容以绐家人防既懈遂自经柩侧其姑张氏亟救之持弱子泣谕曰汝死是绝夫后也遂强视息历五十余年教子芝成进士芝自疏母苦节诏旌其门　　鲍玺妻惠氏
按陕西通志惠氏生员鲍玺妻延安清涧人年二十夫亡翁姑欲嫁之氏誓不改适苦节六十年终　　刘密妻赵氏按陕西通志赵氏刘密妻巩昌礼县人夫亡氏年二十六长子二岁次三月氏誓不再嫁抚二子成人　　张梦月后妻阎氏按陕西通志阎氏生员张梦月后妻巩昌成县人年十七嫁仅二载梦月亡氏誓不他适抚前妻遗子成立万历中旌表　　李含章妻张氏
陈
氏附

按陕西通志张氏巩昌文县人李含章妻章没于京邸讣闻张欲自缢劝者曰汝死如三幼子何张顾子投绳遂备历艰辛抚孤成立年八十次子晋奏表其母章弟诸生含英妻陈氏年二十而寡无嗣与张妯娌相依共守节终老　　李恒妻高氏
按陕西通志高氏生员李恒妻含章第三子也赴试没于秦州氏年少无子苦节守志终身不移事姑以孝闻奉旨旌表　　刘元妻张氏
按陕西通志张氏刘元妻巩昌文县人夫亡氏年十八无子矢志守节甘贫茹苦六十余年有司旌表　　王加鼎妻王氏按陕西通志王氏生员王加鼎妻巩昌伏羌人夫亡　闺节部列传七十一
　　明六十六
　　诸生姬显妻康氏　　张缙妻冯氏
　　孔文林妻王氏　　　张龙妻刘氏
　　杜铉妻窦氏　　　　张景贤妻高氏
按兴平县志已上六妇俱守节终身事实无考　　李勤妻仝氏按鄠县志同氏李勤妻夫亡氏年十八家甚贫遗孤未三月姑老无依誓不适人昼夜绩纺奉养不缺姑赖之得老　　武辐妻高氏
按鄠县志高氏武辐妻年三十六夫亡奉姑抚子矢志终身旌表　　魏邦开妻南氏
按鄠县志南氏魏邦开妻年十八归魏三年夫亡子方六月守志三十余年　　何津妻杨氏
按鄠县志杨氏何津妻年二十五夫亡守节四十余年诏旌其门　　韩继宗妻杨氏　　　韩迪妻王氏
　　张腾霄妻岳氏
按朝邑县志已上三妇俱奉诏旌表事实失传　　白豸女按澄城县志白豸女许聘蒲城申起龙年未及笄起龙病剧女欲往视父母不可弗能禁遂强至其家起龙死女哀痛几绝为立嗣抚之苦守五十年未尝一出闺闼　　白云霞妻姚氏
按临潼县志姚氏白云霞妻霞家贫早死氏年二十子所忠未三岁姑欲令再适氏辄悲啼不食姑不复强纺绩每至夜半事姑教子五十六年病终　　杨斯条妻宋氏
按临潼县志宋氏生员杨斯条妻年十四归条甫半载夫亡苦节四十余年抚前妻子不异所出　　冉一清妻方氏
按临潼县志方氏冉一清妻素女教舅姑贤之归清十四月而孀年十六无子哀痛欲自缢里党以舅姑老劝止择族子士秋为之后苦节五十四年终　　宋瑗妻刘氏按临潼县志刘氏宋瑗妻年十六适瑗逾六载瑗亡氏苦节四十余年卒　　赵仕东妻任氏
按临潼县志任氏赵仕东妻东为臬司掾病亡氏年二十三无出欲以死殉诸亲识以舅姑老劝止之誓不再嫁家贫纺绩苦守四十年送舅姑终有司旌表　　王养俊妻赵氏按临潼县志赵氏王养俊妻年二十五夫亡子时隆尚襁褓家贫饔飧不给矢志抚孤以绩纺延师课读未三十年而没有司题表其门　　程思芳妻赵氏
按临潼县志赵氏程思芳妻年二十四夫亡子仅六月家贫抚育至长子早死仍抚孙至八十七岁终　　王务贤妻张氏按临潼县志张氏王务贤妻归三年夫亡有富室求娶氏举刀自誓永不更适　　王松妻姜氏
按临潼县志姜氏生员王松妻松亡遗二子三女时王氏三世同居其伯舅贾维扬而伯姑瞽氏悉心事之得其欢心教二子俱入庠序家庭之间内外雍肃无敢戏渝　　张淮妻茹氏
按临潼县志茹氏张淮妻年十五适淮甫六月淮亡氏誓以死殉舅姑谕以暮年无倚且遗腹有望乃强起昼夜纺绩孝事舅姑已而举子抚育成立仍教育诸孙入黉序孀居几七十年年八十四卒　　姚养志妻范氏
按临潼县志范氏姚养志妻年十九夫亡家贫如洗苦节抚孤三十年以病没有司旌其门　　陈在职妻周氏
按临潼县志周氏生员陈在职妻年十七适陈十九夫亡数日不食誓同死其母泣劝云孤子未及岁若死谁为抚育以不绝陈氏嗣乎氏意始回翁性过严氏孝养尽礼躬亲绩织教子琇弱冠成茂才孙二俱列黉序苦节六十余载年八十五终　　申会继室高氏
按临潼县志高氏贡士申会继室年二十六会亡遗二子二女家本素丰至是日就萧索氏毁衣饰拮据以事严姑抚叔伯所遗子女及前妻子皆如所出延师训之不少懈茹素斋心五十年如一日子若孙俱列胶庠乡党贤之　　陈经谅妻武氏
按咸宁县志武氏陈经谅妻年二十四夫亡二子幼有遗腹氏誓死守节寻复诞男纺绩事孀姑抚二子皆成立年八十一终　　杨守庄妻王氏
按雒南县志王氏杨守庄妻庄亡王年二十八子在襁褓族人逼再嫁不听辛苦持家义方训子苦守五十五年年八十三卒　　韩迪妻杨氏
按同州志杨氏韩迪妻迪早亡氏誓死守节四十年而卒　　张腾霄妻王氏
按同州志王氏张腾霄妻腾疾笃氏早夜不寐以侍汤药不愈而没氏痛苦欲绝妯娌劝慰之誓死守节终身不改　　王相妻杨氏　　　　董邦靖妻路氏
　　呼景原妻刘氏　　　生员尚矩妻马氏　　张璠妻雷氏　　　　张嘉猷继妻王氏　　睦爵妻武氏　　　　董三成妻张氏　　王养心妻王氏　　　李嘉客妻张氏
　　生员王选士妻张氏　马涵妻李氏
按同州志已上十二妇俱年未二十夫死守志靡他有司旌表　　诸生尚澄妻畅氏　　诸生王无邪妻马氏　　李纬妻王氏　　　　诸生王养正妻雷氏　　邢守节妻赵氏　　　雷世恩妻杨氏　　韩圣清妻陈氏　　　王友妻董氏
　　董三才妻王氏　　　诸生闫守让继妻张氏　　成孟礼妻马氏　　　李汝枨妻王氏　　李来攀继妻黄氏　　诸生李傅教继妻王氏按同州志已上十四妇俱夫亡守节事实不传　　徐福妻岳氏按同州志岳氏徐福妻夫早亡氏矢志守节抚孤成立历三十余年卒　　东允妻孔氏
按华州志孔氏生员东允妻阙里孔少参女幼读书秉礼义允亡抚子成立子死又抚孙教之读书备尝艰苦守节四十年嫠妇宋氏亦矢志如姑事姑尽孝学使表其门　　罗九渊妻李氏
按邠州志李氏诸生罗九渊妻生子朝方八月渊亡李年二十八家贫躬纺绩以抚诸孤年七十而卒族人文选郎廷绣志其墓县令乔佑表其庐　　张某妻李氏
按长武县志李氏廪生张某妻某亡氏苦志守节五十年而没　　杨国祯继妻王氏
按汉中府志王氏宁卫人指挥杨国祯继妻前妻遗一女四岁王抚育如己出越三年生子甫百日而祯亡王年二十苦节抚孤长袭世爵孀居六十余年终　　郭彪妻祁氏按西乡县志祁氏乡民郭彪妻彪亡氏年二十三遗子郭奇方二岁苦志守节抚养成立为诸生邑令作诗美之年七十卒　　翟亮寅妻薛氏
按凤翔府志薛氏陇州人百户翟亮寅妻寅亡氏年二十五遗孤琏方五岁氏养姑育子孝慈克尽琏亦早夭无嗣薛与妇张氏同志守节三十余年茕茕孑立内外无倚人情所不能堪万历八年有司旌表　　高选妻张氏按宝鸡县志张氏高选妻选亡时张年二十矢志靡他甘贫苦节六十七年而卒　　强时吉妻高氏
按宝鸡县志高氏生员强时吉妻年二十二丧夫守节四十八年终　　强时修妻彭氏
按宝鸡县志彭氏强时修妻年二十三丧夫守节五十六年　　强时进妻李氏
按宝鸡县志李氏贡士强时进妻年二十九丧夫守节五十余年有司旌之　　高竤妻王氏
按宝鸡县志王氏诸生高竤妻年十六夫亡孀居三十四年有诏旌表　　刘复印妻杨氏
按宝鸡县志杨氏刘复印妻夫亡杨年二十六遗孤八岁杨勤纺绩教子成立有司旌之　　丁一元妻杜氏
按延安府志杜氏榆林人杜汉长女丁一元妻夫妇相敬如宾无子为夫置二妾服御一与己同妾生二子而一元亡氏年二十八誓以死守未几二子俱殇氏遂以哀毁卒翰林焦竤为立传　　刘华妻杨氏
按延安府志杨氏中部人廪生刘华妻夫病亟嘱曰吾无子其善事他人氏泣曰君不谅妾心数十年后与君会于九泉始见信也遂誓死守节内外无依备尝艰苦其志益坚孀居二十六年卒　　王宗尧妻李氏
按延安府志李氏鄜州人王宗尧妻宗尧亡氏年二十八以死殉救苏家极贫誓不再嫁苦节四十年抚孤成立孙建屏疏陈旌表　　张彦杲妻丁氏
按鄜州志丁氏张彦杲妻年二十六夫亡子方周岁氏绝食欲死人以子幼劝之乃强食苦守五十四年终　　高俯妻任氏
按鄜州志任氏高俯妻年二十夫亡欲殉不遂复遭逼嫁刎颈几死守遗腹允升为诸生孝事翁姑不以屡空易其操年七十四有司以闻旌表　　李让妻段氏
按鄜州志段氏李让妻年二十六夫亡善事翁姑甘贫守节抚遗孤成立有司给布粟终其身　　李从义妻张氏
按鄜州志张氏李从义妻年十七夫亡不再嫁事闻表其闾　　刘朴妻任氏
按鄜州志任氏生员刘朴妻年二十三夫亡孀居三十余年坚贞自守教子成立乡人重之　　曹辄妻傅氏
按兰州志傅氏曹辄妻夫亡氏年二十一子二长学尧甫二岁次学舜遗腹氏苦节抚尧读书为诸生舜业贾尧死傅又抚孙年八十而卒有司旌其门　　高怀义妻陶氏按兰州志陶氏高怀义妻义亡氏年十七无子女茕茕孑立坐卧一小楼以女红自养五十余载乡里陈其苦节有司岁给米薪布帛以优恤之仍表其闾年八十卒　　刘应举妻高氏
按兰州志高氏刘应举妻举早亡氏年二十无子乡人诱他适誓死绝之苦节凡七十年无变志有司旌之年八十九卒　　杨名显妻朱氏
按兰州志朱氏诸生杨名显妻显早亡氏年二十抚幼子侄恩爱笃挚不分异体直指奏旌其门　　赵刚妻戴氏
按兰州志戴氏赵刚妻刚没氏年二十守志抚孤事姑尽孝年六十三卒同郡彭少保表其闾　　杨桐女
按兰州志省祭杨桐女铅山王继将选为妃未合&#王薨杨年十六矢志不二往吊遂留于宫坚守不出抚媵子如己出巡方上其事万历二十八年诏建坊旌表　　王之耳妻雍氏
按清水县志雍氏诸生王之耳妻夫早亡氏年二十恸哭流血抚遗腹子成人终身不改县令旌之　　孙攀妻张氏按清水县志张氏坊厢里民孙攀妻攀亡氏年十九抚孤成立有司表其门　　赵贞妻赵氏
按礼县志赵氏白阳里民赵贞妻贞死氏年二十子方三月家贫无倚绩纺度日白首如初乡人重之　　独弘士妻魏氏按礼县志魏氏独弘士妻士亡氏年二十子甫二岁氏恸哭几绝本族或激之嫁氏曰吾不忍即死以有舅与子耳否则宁自尽矣卒守志终身无变　　周玺妻杨氏
按肃镇志杨氏肃州人指挥周玺妻玺早亡氏年二十遗孤钦方七月氏矢志守节抚钦成立年六十五没有司以闻旌表　　师经妻芮氏
按肃镇志芮氏指挥师经妻经亡氏年二十二遗二孤长仅四岁次诰遗腹氏哀恸不食欲死亲党劝止遂苦守抚育瑾长承袭父职年六十余封太淑人　　崔麒妻徐氏按肃镇志徐氏肃州卫人参将崔麒妻夫亡氏苦志守节孀居五十余年有司旌表　　刘体干妻高氏
按肃镇志高氏肃州卫人诸生刘体干妻干亡氏年二十一痛哭双瞽以苦节旌闾　　张德奇妻陈氏
按肃镇志陈氏周卫人诸生张德奇妻夫亡氏年二十九遗孤政熙方襁褓誓死守节教政熙长仕别驾万历十六年公举表扬年七十而卒　　闻克明妻樊氏
按四川总志樊氏永宁人闻克明妻年十八克明亡家贫甚苦节教子道立累官浙江司员外郎万历中事闻建坊旌表　　周登顺妻张氏
按四川总志张氏永宁庠生周登顺妻年二十二夫亡守节教幼子于用膺己酉乡荐授湖广承天司理宽慎有所平反一日谓其子曰吾苦志教汝至此也远离汝父之墓非吾愿也于用泣下遂致仕归万历中奉诏建坊旌表　　李早继妻何氏
按四川总志何氏内江李早继妻早客死乌撒氏方&#五月弥月生子才未几饥盗劫掠村人逃窜何亦抱子奔投前妻李氏家得免有田与族人敷接畛敷父子诬讼于官欲夺之竟得直抚才成立年七十有八而终　　吴良贵妻陈氏
按四川总志陈氏内江省祭吴良贵妻年十五随良贵为吏于建始以无子为夫娶妾生一男甫三岁夫没于成都氏负子扶榇归葬或欲夺其志将不利其孤氏寄食母家力耕茹苦垂三十年病且革亟为儿娶妇明日遂卒闻者伤之　　马泰阶妻萧氏
按四川总志萧氏内江马泰阶妻性贞慧慈孝年十六夫亡抚孤彦卿长为太守封太宜人孙鸣毂戊子发解曾孙士騄亦举孝廉　　张恺妻陈氏
黄
氏附

按四川总志陈氏内江张恺妻恺没矢志不二训三子不少姑息长德次楠楠早丧妻喻氏年二十一德继死妻黄氏年二十八姑媳相依苦守俱获寿终楠子克臣生问达成进士历官御史万历庚寅奉旨建坊旌表　　李朝因妻罗氏
按四川总志罗氏简州李朝因妻年二十三夫亡誓不改节教子成名年五十三卒　　陈圣道妻张氏
按四川总志张氏内江太学生陈圣道妻大参季思女圣道亡氏年二十二无子依托孀母守志终身有司表其闾　　杨采妻李氏
女
附

按四川总志李氏杨采妻采死无子止一女适诸生徐敏达达死亦无子家贫甚归与母居共守节终老有诏旌其闾　　田垕妻张氏
张氏萧
氏韩氏附

按四川总志张氏指挥田垕妻年二十一夫亡与妾张氏共守终身妻妾皆以九十七岁卒长子世勋妻萧氏年十八而寡无子守节寿六十九终次子世武妻韩氏年二十一寡寿八十四终前后相望若出一辙太师黄慎詹为诗吊之　　张显妻邢氏
按四川总志邢氏保宁邢懋官女诸生张显妻年二十一夫亡遗子方一月氏孀居断发矢不再嫁姑年九十病卧不能起氏日侍汤药不怠姑死鬻产营葬乡里观者填门教子成立年八十余以寿终有司旌表　　陶舜征妻罗氏
按四川总志罗氏昭化诸生陶舜征妻早寡守节训子有孟母风家极贫苦而内教甚严女侍男仆不相出入亲戚亦少接见事闻有司旌其闾　　李明扬妻吴氏
按四川总志吴氏昭化诸生李明扬妻夫亡姑年七十子瞽家徒四壁日用惟女红是赖三旬九食朝不计暮而志不少变有司旌之　　倪性真
按四川总志倪性真广元人适曹某十七而寡虑父母欲夺其志乃断发自誓甘守孤贫年八十六卒　　桂瑄妻方氏按四川总志方氏成都人县令方璈女年十九适桂瑄越五年瑄亡无子方事舅以孝闻苦节五十余年闾里重之　　李恩妻白氏
按四川总志白氏指挥李恩妻恩战死白年二十余坚志自守万历间中丞表其门年九十五卒　　何瑛妻许氏
按四川总志许氏盐亭何瑛妻年二十二瑛亡事翁姑抚幼子溥长能立家氏年八十二卒　　余隆秩妻冉氏
按四川总志冉氏遂宁庠生余隆秩妻蓬溪贡士冉学宗女隆亡冉年十八孀居至老事闻表其门　　王峨妻董氏何氏
</div>
    <div class="pagination">
<a href="闺媛典闺节部_page91.html">上一页</a><span>...</span><a href="闺媛典闺节部_page87.html">87</a><a href="闺媛典闺节部_page88.html">88</a><a href="闺媛典闺节部_page89.html">89</a><a href="闺媛典闺节部_page90.html">90</a><a href="闺媛典闺节部_page91.html">91</a><span class="current-page">92</span><a href="闺媛典闺节部_page93.html">93</a><a href="闺媛典闺节部_page94.html">94</a><a href="闺媛典闺节部_page95.html">95</a><a href="闺媛典闺节部_page96.html">96</a><a href="闺媛典闺节部_page97.html">97</a><span>...</span><a href="闺媛典闺节部_page93.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
