<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 438 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 438 页/共 899 页</h1>
    <div class="content">按后汉书顺阳怀侯嘉传嘉字孝孙光武族兄也父宪舂陵侯敞同产弟嘉少孤性仁厚南顿君养视如子后与伯升俱学长安更始既都长安以嘉为汉中王都于南郑众数十万建武二年延岑复反嘉兵败收散卒与延岑连战至陈仓追击破之三年到洛阳十三年封为顺阳侯嘉卒子参嗣参卒子循嗣循卒子章嗣　　刘元
按后汉书刘元传元字圣公光武族兄也避吏于平林平林人陈牧廖湛聚众圣公因往从牧为其军安集掾是时光武及兄伯升亦起舂陵破王莽号圣公为更始将军遂共立为天子建元曰更始元年伯升拔宛更始入都宛城九月东海人公宾就斩王莽十月北都洛阳李松自长安传送乘舆服御奉迎迁都二年更始自洛阳而西既至居长乐宫纳赵萌女为夫人有宠遂委政于萌日夜与妇人饮燕群臣欲言事辄醉不能见豫章李淑上书谏系诏狱自是关中离心四方怨叛三年张卬廖湛等谋更始更始败将妻子东奔赵萌九月赤眉入城更始请降赤眉使其将谢禄往受之封长沙王常依谢禄三辅苦赤眉暴虐皆怜更始于是禄使从兵缢杀之有三子求歆鲤明年夏求兄弟与母东诣洛阳帝封求为襄邑侯奉更始祀歆为谷孰侯鲤为寿光侯求后徙封咸阳侯求卒子巡嗣复徙封灌泽侯巡卒子姚嗣　　刘盆子
按后汉书刘盆子传盆子太山式人城阳景王章之后祖父宪元帝时封为式侯父萌嗣琅邪人樊崇起兵于莒号曰赤眉会更始都洛阳遣使降崇崇等留其兵自将渠帅二十余人随使者至洛阳降更始皆封为列侯崇等既未有国邑而留众稍有离叛乃遂亡归其营与更始诸将连战&#胜众遂大集乃立盆子为帝号建世元年初赤眉过式掠盆子及二兄恭茂恭随崇等降更始在长安盆子与茂留军中及崇等欲立帝求军中景王后者得七十余人唯盆子与茂及刘孝最为近属崇等乃书札为符列盆子等三人以年次探札盆子最幼后探得符诸将乃皆称臣拜盆子时年十五被发徒跣敝衣赭汗见众拜恐畏欲啼军及高陵与更始叛将张卬等连和入长安更始来降盆子居长乐宫诸将日会论功争言歡呼拔剑击柱郡县遣使贡献兵士辄剽夺之又数掳暴吏民刘恭知其必败自恐兄弟俱祸密教盆子归玺绶崇等哀怜之乃各闭营自守二十余日复出大掠城中粮食尽遂烧宫室引兵而西光武遣侯进等分为一道以要其还赤眉忽遇大军惊震不知所为乃遣刘恭乞降帝怜盆子赏赐甚厚以为赵王郎中后病失明赐荥阳均输官地使食其税终身　　刘永
按后汉书刘永传永梁都睢阳人梁孝王八世孙也父立为王莽所诛更始即位永先诣洛阳绍封为梁王闻更始政乱遂据国起兵及更始败永自称天子建武二年夏光武遣盖延等伐永永将家属走虞虞人反复走酇诸将追急永将庆吾斩永首降　　刘植
按后汉书刘植传植字伯先巨鹿昌城人也王郎起植与弟喜从兄歆聚兵数千人据昌城闻世祖从蓟还乃开门迎世祖以植为骁骑将军时真定王刘扬起兵附王郎众十余万世祖遣植说扬扬乃降世祖因留真定纳郭后后即扬之甥也因得进兵拔邯郸从平河北建武二年更封植为昌城侯战殁子向嗣　　刘隆按后汉书刘隆传隆字元伯南阳安众侯宗室也王莽居摄中隆父礼与安众侯崇起兵诛莽事泄隆以年禾七岁故得免及壮学于长安闻世祖在河内即追及于射犬以为骑都尉建武二年封亢父侯四年拜诛卤将军十一年守南郡太守是时天下垦田多不以实诏下州郡检核其事而刺史太守多不平均隆坐征下狱其畴辈十余人皆死帝以隆功臣特免为庶人明年以中郎将副马援击交趾还更封为长平侯及吴汉薨隆为行大司马事三十年定封慎侯卒子安嗣　　刘平
按后汉书刘平传平字公子楚郡彭城人也本名旷显宗后改为平王莽时为郡吏守灾丘长政教大行一郡称其能更始时天下乱平弟仲为贼所杀其后贼复至平扶侍其母奔走逃难仲遗腹女始一岁平抱仲女而弃子建武初庞萌反于彭城攻败郡守孙萌平时复为郡吏冒白刃伏萌身上被七创号泣请代贼乃解去后举孝廉拜济阴郡丞遭父丧去官服阕拜全椒长政有恩惠百姓怀感后以病免显宗初尚书仆射锺离意荐平征拜议郎再迁侍中永平三年拜宗正在位八年以老病上疏乞骸骨卒于家　　刘般按后汉书刘般传般字伯兴宣帝之元孙也宣帝封子嚣于楚是为孝王孝王生思王衍衍生王纡纡生般自嚣至般积累仁义世有名节而纡尢慈笃初纡袭王封因值王莽篡位废为庶人因家于彭城般数岁而孤笃志修行建武八年至洛阳封为灾丘侯奉孝王祀后徙封杼秋侯永平元年徙封居巢侯十年征行执金吾事肃宗即位以为长乐少府建初二年迁宗正般在位数言政事其收恤九族行义尢着时人称之建初三年卒子宪嗣位卒子重嗣　　刘宣
按后汉书卓茂传刘宣字子高安众侯崇之从弟知王莽当篡乃变名姓抱经书隐避林薮建武初乃出光武以宣袭封安众侯　　刘茂
按后汉书刘茂传茂字子卫太原晋阳人也少孤独与母居家贫以筋力致养孝行着于乡里哀帝时察孝廉再迁五原属国侯遭母忧去官服竟后为沮阳令会王莽篡位茂官避世弘农山中教授建武二年归为郡门下掾时赤眉攻郡茂负太守孙福逾墙藏空穴中得免贼去乃得归府明年诏书求天下义士征茂拜议郎迁宗正丞后拜侍中卒官　　刘昆
按后汉书刘昆传昆字桓公陈留东昏人梁孝王之裔也建武五年举孝廉不行遂逃教授于江陵光武闻之即除为江陵令征拜议郎稍迁侍中弘农太守为政三年仁化大行二十二年征代杜林为光禄勋二十七年拜骑都尉三十年以老乞骸骨诏赐洛阳第舍以千石禄终其身中元二年卒子轶字君文传昆业门徒亦盛永平中为太子中庶子建初中稍迁宗正卒官　　刘兴
按后汉书齐武王演传演子靖王兴建武二年封为鲁王嗣光武兄仲徙为北海王薨子睦嗣睦少好学博通书传中兴初禁网尚阔而睦性谦恭好士声价益广薨子基嗣无子永初元年邓太后复封睦孙寿光侯普为北海王薨子翼嗣建安十一年国除　　刘强按后汉书东海恭王强传强建武二年立母郭氏为后强为皇太子郭后废强不自安数因左右及诸王陈其恳诚愿备蕃国乃封为东海王永平元年薨子政嗣政薨子肃嗣肃薨子臻嗣永建二年封臻二弟敏俭为乡侯臻及弟蒸乡侯俭并有笃行臻薨子祗嗣初平四年遣子琬至长安奉章献帝封琬汶阳侯拜为平原相祗薨子羡嗣魏受禅以为崇德侯　　刘辅按后汉书沛献王辅传辅建武十五年封右冯翊公十七年郭后废为中山太后故徙辅为中山王二十年复徙封沛王中元二年封辅子宝为沛侯永平元年封宝弟嘉为僮侯辅矜严有法度好经书善说京氏易孝经论语传及图谶作五经论时称为贤王立四十六年薨子定嗣定薨子正嗣正薨子广嗣广薨子荣嗣薨子琮嗣薨子曜嗣薨子契嗣魏受禅以为崇德侯　　刘英
按后汉书楚王英传英以建武十五年封为楚公十七年进爵为王英少时好游侠交通宾客晚而更喜黄老学为浮屠齐戒祭祀后交通方士作金龟玉鹤刻文字以为符瑞男子燕广告英有逆谋帝乃废英徙丹阳泾县英至丹阳自杀国除建初二年肃宗封英子楚侯种五弟皆为列侯元和三年遣谒者迎英丧改葬彭城追爵谥曰楚厉侯种后徙封陆侯卒子度嗣度卒子拘嗣　　刘康
按后汉书济南安王康传康建武十五年封济南公十七年进爵为王中元二年封康子德为东武城侯康在国不循法度立五十九年薨子错嗣错薨子香嗣香薨无子国绝永建元年顺帝立错子阜阳侯显为嗣是为厘王薨子广嗣永建五年封广弟文为乐城亭侯广薨无子国除　　刘苍
按后汉书东平宪王苍传苍建武十五年封东平公十七年进爵为王苍少好经书雅有智思为人美须要带十围显宗甚爱重之及即位拜为骠骑将军苍在朝数载多所隆益而自以至亲辅政声望日重意不自安上疏归职肃宗即位尊重恩礼逾于前世诸王莫与为比建初八年薨子忠嗣明年薨子敞嗣永元十年封苍孙梁为矜阳亭侯敞薨子端嗣薨子凯嗣魏受禅以为崇德侯　　刘延
按后汉书阜陵质王延传延建武十五年封淮阳公十七年进爵为王延性骄奢而遇下严烈永平中有上书告延与姬兄谢弇及姊馆陶主婿韩光招奸猾作图谶祠祭祝诅事下案验有司奏请诛延显宗以延罪薄于楚王英故特加恩徙为阜陵王延既徙封数怀怨望建初中复有告延与子男鲂造逆谋者贬爵为阜陵侯章和元年诏复为阜陵王立五十一年薨子冲嗣冲薨无嗣和帝复封冲兄鲂是为顷王鲂薨子恢嗣恢薨子代嗣阳嘉二年封代兄便亲为勃遒亭侯代薨无子国绝建和元年桓帝立勃遒亭侯便亲为恢嗣是为恭王薨子统嗣薨子赦立建安中薨无子国除　　刘荆
按后汉书广陵思王荆传荆建武十五年封山阳公十七年进爵为王荆性刻急隐害有才能而喜文法光武崩荆哭不哀而作飞书令苍头诈称东海王强舅大鸿胪郭况书与强强得书惶怖即执其使封书上之显宗以荆母弟秘其事时西羌反荆不得志冀天下有变私迎能为星者与谋议帝闻之乃徙封荆广陵王遣之国其后使巫祭祀祝诅有司举奏荆自杀帝怜伤之赐谥曰思王十四年封荆子元寿为广陵侯元寿卒子商嗣商卒子条嗣　　刘衡
按后汉书临淮怀公衡传衡建武十五年立未及进爵为王而薨无子国除　　刘焉
按后汉书中山简王焉传焉建武十五年封左冯翊公十七年进爵为王三十年徙封中山王立五十二年永元二年薨子宪嗣宪薨子弘嗣永宁元年封弘二弟为亭侯弘薨子畅嗣永和六年封畅弟荆为南乡侯畅薨子稚嗣无子国除　　刘京
按后汉书琅邪孝王京传京建武十五年封琅邪公十七年进爵为王京性恭孝好经学显宗尤爱幸立三十一年薨子宇嗣宇薨子寿嗣寿薨子尊嗣尊薨子据嗣据薨子容嗣初平元年遣弟邈至长安奉章贡献帝以邈为九江太守封阳都侯容薨国绝建安十一年复立容子熙为王在位十一年坐谋欲过江被诛国除　　刘根
按后汉书刘根传根颍川人也隐居嵩山中诸好事者就根学道太守史祈以根为妖妄乃收执诣郡数之曰汝若果有神可显一验事不尔立死矣根曰颇能令人见鬼祈曰促召之使太守目睹尔乃为明根于是左顾而啸有顷祈之亡父祖近亲数十人皆反缚在前向根叩头曰小儿无状分当万坐顾而叱祈祈惊惧悲哀顿首流血请自甘罪坐根嘿而不应忽然俱去不知在所　　刘建
按后汉书千乘哀王建传建永平三年封明年薨年少无子国除　　刘羡
按后汉书陈敬王羡传羡永平三年封广平王羡博涉经书有威严与诸儒讲论于白虎殿帝以广平在北多有边费乃徙羡为西平王及帝崩遗诏徙封为陈王食淮南郡其年就国立三十七年薨子钧嗣永初七年封敬王孙安国为耕亭侯钧薨子竦嗣薨无子国绝永宁元年立敬王子安寿亭侯崇为陈王薨子承嗣承薨子宠嗣及献帝初义兵起宠率众屯阳夏自称辅汉大将军国相会稽骆俊素有威恩邻郡人多归就之后袁术求粮于陈而俊拒绝之术忿恚遣客诈杀俊及宠陈由是破败　　刘恭
按后汉书彭城靖王恭传恭永平九年赐号灵寿王十五年封为巨鹿王建初三年徙封江陵王改南郡为国元和二年三公上言江陵在京师正南不可以封乃徙为六安王以庐江郡为国肃宗崩遗诏徙封彭城王食楚郡其年就国恭敦厚威重举动有节度吏人敬爱之永初六年封恭子阿奴为竹邑侯恭立四十六年薨子道嗣元初五年封恭孙顺为东安亭侯道薨子定嗣定薨子和嗣和薨孙祗嗣魏受禅以为崇德侯　　刘党
按后汉书乐成靖王党传党永平九年赐号重熹王十五年封乐成王党聪慧善史书喜正文字与肃宗同年尢相亲爱及帝崩其年就国党急刻不遵法度立二十五年薨子崇嗣薨无子国绝和帝立崇兄修侯巡为乐成王薨子宾嗣薨无子国绝复立济北惠王子苌为乐成王后苌到国数月骄淫不法贬爵为临湖侯延光元年以河间孝王子得嗣靖王后以乐成比废绝故改国曰安平是为安平孝王薨子绩立中平元年黄巾贼起为所质囚于广宗贼平复国其年秋坐不道被诛国除　　刘衍
按后汉书下邳惠王衍传衍永平十五年封衍有容貌肃宗即位常在左右帝崩其年就国衍立五十四年薨子成嗣成薨子意嗣意薨子宜嗣无子建安十一年国除　　刘畅
按后汉书梁节王畅传畅永平十五年封为汝南王母阴贵人建初四年徙为梁王畅性聪慧然少贵骄颇不遵法度永元五年豫州刺史梁相举奏畅不道削成武单父二县畅惭惧上疏辞谢畅立二十七年薨子坚嗣坚薨子匡嗣匡薨无子顺帝封匡弟孝阳亭侯成为梁王薨子元嗣薨子弥嗣魏受禅以为崇德侯　　刘昺
按后汉书淮阳顷王昺传昺永平五年封常山王建初四年徙为淮阳王立十六年薨永元二年和帝立昺小子侧复为常山王奉昺后侧无子立兄防子侯章为常山王薨子仪嗣仪薨子豹嗣豹薨子皓嗣遭黄巾贼弃国走建安十一年国除　　刘长
按后汉书济阴悼王长传长永平十五年封立十三年薨于京师无子国除　　刘晨
按幽明录汉永平中剡县刘晨阮肇共入天台山留半年既出亲旧零落无复相识讯问得七世孙　　刘伉按后汉书千乘贞王伉传伉建初四年封立十五年薨子宠嗣一名伏胡永元七年改国名乐安薨子鸿嗣改封勃海王薨无子太后立桓帝弟蠡吾侯悝为勃海王奉鸿祀悝谋为不道贬为廮陶王后复为勃海王初迎立灵帝道路流言悝恨不得立欲钞征书而中常侍郑飒中黄门董腾并任侠通剽轻数与悝交通王甫伺察以为有奸密告司隶校尉段颎熹平元年遂收飒送北寺狱使尚书令廉忠诬奏飒等谋迎立悝大逆不道遂遣大鸿胪持节与宗正廷尉之勃海迫责悝悝自杀国除　　刘全
按后汉书平春悼王全传全以建初四年封其年薨葬于京师无子国除　　刘庆
按后汉书清河孝王庆传庆母宋贵人贵人生庆立为皇太子后窦皇后宠盛以贵人姊妹并幸庆为太子心内恶之谋陷宋氏后于掖庭门邀遮得贵人书云病思生菟令家求之因诬言欲作蛊道祝诅以菟为厌胜之术日夜毁谮贵人母子遂渐见疏窦后讽掖庭令诬奏前事遂废太子庆为清河王以肇为皇太子遂出贵人姊妹载送暴室同时饮药自杀庆时虽幼而知避嫌畏祸太子特亲爱庆及太子即位是为和帝待庆尢渥诸王莫得为比庆小心恭孝自以废黜尢畏事慎法常以贵人葬礼有阙每窃感恨窦氏诛后始使乳母于城北遥祠及窦太后崩庆求上冢致哀帝许之及帝崩庆号泣前殿呕血数升因以发病明年就国邓太后以殇帝襁抱远虑不虞留庆长子佑与嫡母耿姬居清河邸至秋帝崩立佑为嗣是为安帝庆立二十五年薨子虎威嗣永初元年封庆少子常保为广川王常保薨无子国除虎威薨亦无子邓太后复立乐安王宠子延平为清河王太后崩上清河孝王尊号曰孝德皇延平薨子蒜嗣质帝崩立桓帝甘陵人刘文与南郡妖贼刘鲔交通讹言清河王当统天下欲共立蒜事发觉蒜坐贬爵为尉氏侯徙桂杨自杀国绝梁冀恶清河名明年乃改为甘陵梁太后立安平孝王子经侯理为甘陵王奉孝德皇祀理薨子定嗣定薨子忠嗣忠薨嗣子为黄巾所害建安十一年以无后国除　　刘尚
按后汉书东平宪王苍传苍子任城孝王尚元和元年封食任城亢父樊三县立十八年薨子安嗣永元十四年封母弟福为桃乡侯永初四年封福弟亢为当涂乡侯安薨子崇嗣崇薨无子国绝延熹四年桓帝立河间孝王子恭为&#户亭侯博为任城王以奉其祀博薨无子国绝熹平四年灵帝复立河间贞王逊子新昌侯佗为任城王奉孝王后魏受禅以为崇德侯　　刘方
按后汉书章帝本纪元和二年诏曰安静之吏悃愊无华日计不足月计有余如襄城令刘方吏人同声谓之不烦虽未有他异斯亦殆近之矣注
方字伯况
平原人
　　刘寿
按后汉书济北惠王寿传寿以永元二年封立三十一年薨子登嗣登薨子多嗣多薨无子永和四年立战乡侯安国为济北王安国薨子次嗣本初元年封次弟猛为亭侯次薨子鸾嗣鸾薨子政嗣政薨无子建安十一年国除　　刘开
按后汉书河间孝王开传开以永元二年封延平元年就国奉遵法度吏人敬之永宁元年邓太后封开子翼为平原王奉怀王胜祀子德为安平王奉乐成王党祀开立四十二年薨子政嗣政薨子建嗣建薨子利嗣利薨子陔嗣魏受禅以为崇德侯蠡吾侯翼元初六年邓太后征济北河间王诸子诣京师奇翼美仪容故以为平原怀王后焉留在京师岁余太后崩安帝乳母王圣与中常侍江京等谮翼谋图不轨贬为都乡侯遣归河间翼于是谢宾客闭门自处翼卒子志嗣为大将军梁冀所立是为桓帝梁太后诏追尊河间孝王为孝穆星建和二年更封帝兄都乡侯硕为平原王奉翼后　　刘淑
按后汉书城阳怀王淑传淑以永元二年分济阴为国立五年薨无子国除　　刘万岁
按后汉书广宗殇王万岁传万岁以永元五年封分巨鹿为国其年薨无子国除　　刘恺
按后汉书刘般传般子恺字伯豫以当袭般爵让与弟宪遁逃避封永元十年征恺拜为郎稍迁侍中恺之入朝在位者莫不仰其风行迁步兵校尉十三年迁宗正免复拜侍中迁长水校尉永初元年代周章为太常六年代张敏为司空元初二年代夏勤为司徒永宁元年称疾致仕安帝亲政事朝廷多称恺之德诏引恺拜太尉视事三年以疾乞骸骨许之卒于家　　刘毅
按后汉书刘毅传毅北海敬王子也初封平望侯永元中坐事夺爵毅少有文辩称元初元年拜议郎　　刘胜按后汉书平原怀王胜传胜和帝长子也延平元年封立八年薨无子邓太后立乐安夷王宠子得为平原王奉胜后无子永宁元年太后又立河间王开子翼为平原王嗣安帝废之国除　　刘称
按后汉书刘淑传淑祖父称司隶校尉
　　刘珍
按后汉书刘珍传珍字秋孙一名宝南阳蔡阳人也少好学永初中为谒者仆射永宁元年迁侍中越骑校尉延光四年拜宗正明年转卫尉卒官着诔颂连珠凡七篇又撰释名三十篇以辩万物之称号云　　刘文　刘鲔按后汉书清河孝王庆传庆薨子虎威嗣虎威无子邓太后立乐安王宠子延平为清河王薨子蒜嗣蒜为人严重动止有度中常侍曹腾谒蒜蒜不为礼宦者由此恶之质帝崩公卿皆正义立蒜而曹腾说梁冀不听遂立桓帝建和元年甘陵人刘文与南郡刘鲔交通讹言清河王当统天下欲共立蒜事发觉于是捕文鲔诛之　　刘梁
按后汉书刘梁传梁字曼山一名岑东平宁阳人桓帝时举孝廉除北新城长大作讲舍延聚生徒数百人朝夕自往劝诫儒化大行特召入拜尚书郎后为野王令未行光和中病卒孙桢亦以文才知名　　刘淑按后汉书刘淑传淑字仲承河间乐成人祖父称司隶校尉淑少学明五经遂隐居讲授诸生常数百人永兴二年举贤良方正辞以疾桓帝闻淑高名切责州郡使舆病诣京师淑不得已而赴洛阳拜议郎再迁尚书纳忠建议多所补益又迁侍中虎贲中郎将上疏以为宜罢宦官灵帝即位宦官谮淑与窦武等通谋下狱自杀　　刘儒
按后汉书刘儒传儒字叔林东郡阳平人察孝廉举高第三迁侍中桓帝时出为任城相征拜议郎会窦武事下狱自杀　　刘佑
按后汉书刘佑传佑字伯祖中山安国人初察孝廉补尚书侍郎除任城令迁扬州刺史复迁河东太守延熹四年拜尚书令又出为河南尹转司隶校尉拜宗正三转大司农时中常侍苏康管霸用事于内遂固天下良田美业山林湖泽佑移书所在依科品没入之桓帝大怒论佑输左校后得赦出复历三卿辄以病辞乞归田里灵帝初陈蕃辅政以佑为河南尹及蕃败佑黜归卒于家　　刘瑜
按后汉书刘瑜传瑜字季节广陵人也高祖父广陵靖王父辩清河太守瑜少好经学善图谶延熹八年太尉杨秉举贤良方正拜为议郎及帝崩大将军窦武欲诛宦官乃引瑜为侍中武败被诛　　刘茂
按后汉书刘般传般子恺恺子茂字叔盛亦好礼让历位出纳桓帝时为司空会司隶校尉李膺等抵罪而南阳太守成&#太原太守刘下狱当死茂上书讼之帝不悦遂坐免建宁中复为太中大夫卒于官　　刘宠按后汉书刘宠传宠字祖荣东莱牟平人齐悼惠王之后也悼惠王子孝王将闾将闾少子封牟平侯子孙家焉父丕博学号为通儒宠少受父业以明经举孝廉除东平陵令以仁惠为吏民所爱母疾弃官去后四迁为豫章太守又三迁拜会稽太守征为将作大匠转为宗正大鸿胪延熹四年代黄琼为司空以阴雾愆阳免顷之拜将作大匠复为宗正建宁元年代王畅为司空频迁司徒太尉二年以日食策免归乡里卒于家弟方官至山阳太守方有二子岱字公山繇字正礼董卓入洛阳岱从侍中出为兖州刺史初平三年黄巾贼入兖州岱击之战死兴平中繇为扬州牧振威将军时袁术据淮南繇乃移居曲阿袁术遣孙策攻破繇因奔豫章病卒　　刘矩
按后汉书刘矩传矩字叔方沛国萧人也叔父光为司徒辽拜议郎矩举孝廉稍迁雍丘令以礼让化之母忧去官后举贤良方正四迁为尚书令矩性亮直不能谐附贵埶以是失大将军梁冀意出为常山相以疾去官补从事中郎复为尚书令迁宗正太常延熹四年代黄琼为太尉号为贤相时连有灾异司隶校尉以劾三公尚书朱穆上疏称矩良辅帝不省竟以蛮夷反叛免后复拜太中大夫灵帝初代周景为太尉乞骸骨卒于家　　刘宽
按后汉书刘宽传宽字文饶弘农华阴人也桓帝时大将军辟五迁司徒长史出为东海相延熹八年征拜尚书令迁南阳太守典历三郡温仁多恕虽在仓卒未尝疾言遽色灵帝初征拜太中大夫光和三年代段颎为太尉迁光禄勋以先策黄巾逆谋封逯乡侯卒谥曰昭子松嗣官至宗正　　刘猛
按后汉书桓荣传刘猛琅邪人桓帝时为宗正直道不容自免归家灵帝即位太傅陈蕃大将军窦武辅政复征用之　　刘醇
按后汉书黄琬传琬蕃同心显用志士平原刘醇河东朱山蜀郡殷&#等并以才行蒙举　　刘德升
按尚友录德升字君嗣桓灵之世以造行书擅名既以草创亦甚妍美风流婉约独步当时胡昭锺繇并师其法而胡书体肥锺书体瘦亦各有君嗣之美　　刘褒按尚友录褒汉桓帝时人画云汉图见者觉热又画北风图见者觉寒　　刘陶
按后汉书刘陶传陶字子奇一名伟颍川颍阴人济北贞王勃之后陶为人居简不修小节举孝廉除顺阳长拜侍御史灵帝时巨鹿张角伪托大道妖惑小民陶上疏言之帝不悟明年张角反乱帝思陶言封中陵乡侯三迁尚书令拜侍中以数切谏为权臣所惮徙为京兆尹到职当出修宫钱直千万陶既清贫而耻以钱买职称疾不听政帝宿重陶才原其罪征拜谏议大夫是时天下日危寇贼方炽陶上陈要急八事大较言乱由宦官宦官事急共谗陶与贼通于是收陶下黄门北寺狱掠按日急陶遂闭气而死　　刘虞按后汉书刘虞传虞字伯安东海郯人祖父嘉光禄勋虞初举孝廉稍迁幽州刺史公事去官中平初黄巾作乱拜虞甘陵相绥抚荒余以蔬俭率下迁宗正前中山相张纯前太山太守张举为乱率步骑五万入青冀二州杀害吏民朝廷以虞威信素着恩积北方明年复拜幽州牧举纯走出塞余皆降散纯为其客所杀送首诣虞灵帝遣使者就拜太尉封容丘侯及董卓秉政进封襄贲侯初平元年征为太傅道路隔塞王命竟不得达初诏令公孙瓒讨乌桓受虞节度瓒但务会徒众以自强大而纵任部曲侵扰百姓而虞为政仁爱念利民物由是与瓒渐不相平瓒屡违节度积不能禁乃遣使奉章陈其暴掠之罪瓒亦上虞禀粮不周二奏交驰互相非毁朝廷依违而已瓒乃筑京于蓟城以备虞虞密谋讨之四年遂自率屯兵攻瓒虞兵不习战遂大败北走居庸县瓒追攻之城陷遂执虞会天子遣使者段训增虞封邑瓒乃诬虞前与袁绍等欲称尊号胁训斩虞于蓟市子和后从袁绍报瓒云　　刘翊
按后汉书刘翊传翊字子相颍川颍阴人也家世丰产常能周施而不有其惠河南种拂临郡引为功曹献帝迁都西京翊举上计掾是时寇贼兴起道路隔绝使驿稀有达者翊夜行昼伏乃到长安诏书嘉其忠勤特拜议郎迁陈留太守翊散所握珍玩唯余车马自载东归出关数百里见士大夫病亡道次翊以马易棺脱衣敛之又逢知故困乏于路不忍委去因杀所驾牛以救其乏遂俱饿死　　刘
按万姓统谱高唐人为太原太守以直言坐罪陈蕃上疏谓志于去恶欲释其罪不许竟死狱中天下冤之　　刘焉
按后汉书刘焉传焉字君郎江夏竟陵人鲁恭王后也少任州郡去官居阳城山精学教授举贤良方正稍迁南阳太守时四方兵寇焉以为刺史威轻建议改置牧伯阴求为交址以避时难出为监军使者领益州牧初平二年任岐及贾龙并反焉击杀之自此意气渐盛遂造作乘舆车重千余乘焉四子范诞璋瑁兴平元年马腾与范谋诛李傕战败范及诞并见杀焉既痛二子又遇天火烧其城府车重延及民家馆邑无余于是徙居成都遂发背疽卒　　刘表
按后汉书刘表传表字景升山阳高平人鲁恭王之后也辟大将军何进掾初平元年长沙太守孙坚杀荆州刺史王睿诏书以表为荆州刺史及李傕入长安表遣使奉贡傕以表为镇南将军荆州牧封成武侯建安二十三年疽发背卒二子琦琮表初以琦貌类于己甚爱之后为琮娶其后妻蔡氏之侄蔡氏遂爱琮而恶琦毁誉之言日闻于表表宠耽后妻每信受焉又妻弟蔡瑁及外甥张允并淂宠于表又睦于琮而琦不自宁会表将江夏太守黄祖为孙权所杀琦遂求代其任及表病甚琦归省疾允等遏于户外使不得见琦流涕而去遂以琮为嗣琮以侯印授琦琦怒投之地将因奔丧作难会曹操军至琦走江南琮举州请降操以琮为青州刺史封列侯操后败于赤壁刘备表琦为荆州刺史明年卒　　刘惠
按尚友录韩馥为冀州牧惠为侍中时袁绍起兵以讨董卓为名馥谋于众曰助袁氏乎助董氏乎惠勃然曰兴兵为国安问袁董众服其言　　刘岱
按万姓统谱岱字公山宠弟方之子方官至山阳太守董卓入洛阳岱从侍中出为兖州刺史虚己爱物为士人所附黄巾贼入兖州岱击之战死　　刘陵
按万姓统谱陵安成长先是邑多虎患民徙他郡陵修政月余虎皆出境流民复还　　刘伯麟
按万姓统谱伯麟汉人举孝廉除郎中辟司徒掾迁慎县令卒于官有惠于民其墓铭略曰忠孝正直高明柔克可以见其为人也　　刘优
按万姓统谱优零陵人其父绰本彭城人为零陵太守因徙家焉优少有隽声举孝廉献帝时为侍御史迁御史大夫再迁尚书右仆射朝纲无所不总台阁为之肃然　　刘璋
按蜀志刘焉传焉子璋字季玉袭焉位闻曹公征荆州已定汉中遣河内阴溥致敬于曹公加璋振威将军兄瑁平寇将军别驾张松疵毁曹公劝璋自绝连好先主璋从之是岁建安十六年也先主兵南向所在皆克十九年进围成都璋遂开城出降孙权取荆州以璋为益州牧驻秭归璋卒子阐还吴为御史中丞璋长子循先主以为奉车中郎将　　刘巴
按蜀志刘巴传巴字子初零陵烝阳人也少知名先主辟为左将军西曹掾建安二十四年先主为汉中王巴为尚书后代法正为尚书令躬履清俭不治产业又惧见猜嫌恭默守静退无私交非公事不言　　刘封按蜀志刘封传封本罗侯寇氏之子长沙刘氏之甥也先主养为子及先主自葭萌还攻刘璋封将兵与诸葛亮等溯流西上所在战克以封为副军中郎将初刘璋遣孟达副法正迎先主先主因令达留屯江陵蜀平后以达为宜都太守建安二十四年命达从秭归北攻房陵恐难独任乃遣封自汉中乘沔水下统达军与达会上庸上庸太守申耽举众降迁封为副军将军自关羽围樊城襄阳连呼封达令发兵自助封达辞以山郡初附未可动摇会羽覆败先主恨之又封与达忿争不和封寻夺达鼓吹达忿恚遂发表辞先主率所领降魏魏遣夏侯尚徐晃与达共袭封达与封书使弃身来东封不从走还成都诸葛亮虑封刚猛易世之后终难制御劝先主因此除之于是赐封死　　刘永
按蜀志刘永传永字公寿先主子后主庶弟也章武元年立为鲁王建兴八年改封为甘陵王初永憎宦人黄皓皓既用事谮构永于后主后主稍&#外永咸熙元年永东迁洛阳拜奉车都尉封为乡侯　　刘理
按蜀志刘理传理字奉孝亦后主庶弟也章武元年立为梁王建兴八年改封为安平王延熙七年卒谥曰悼王子引嗣卒子承嗣卒景耀四年诏以武邑侯辑袭王位辑理子也咸熙元年东迁洛阳拜奉车都尉封乡侯　　刘琰
按蜀志刘琰传琰字威硕鲁国人也先主在豫州辟为从事以其宗姓厚亲待之先主定益州以琰为固陵太守后主立封都乡侯迁车骑将军建兴十年与前军师魏延不和遣还成都十二年琰妻胡氏入贺太后太后令特留经月乃出胡氏有美色琰疑其与后主有私呼卒挝胡至于以履搏面而后弃遣琰坐下狱弃市　　刘敏
按蜀志蒋琬传琬外弟泉陵刘敏左护军扬威将军与王平镇汉中魏遣大将军曹爽袭蜀敏帅所领与平据兴势多张旗帜弥亘百余里会大将军费祎从成都至魏军即退敏以功封云亭侯　　刘璇
按蜀志后主太子璇传璇字文衡母王贵人延熙元年以璇为皇太子景曜六年蜀亡咸熙元年锺会作乱于成都璇为乱兵所杀　　刘谌
按蜀志后主传景曜六年魏征西将军邓艾攻破诸葛瞻于&#竹用谯周策降于艾是日北地王谌伤国之亡先杀妻子次以自杀
　刘姓部列传六
　　魏
　　刘馥
按魏志刘馥传馥字元颍沛国相人也避乱扬州建安初说袁术将戚寄秦翊使诣太祖太祖悦之辟为掾后有袁绍之难谓馥可任遂表为扬州刺史馥既受命单马造合肥空城建立州治数年中恩化大行于是聚诸生立学校广屯田兴治芍陂又高为城垒多积木石编作草苫数千万枚益贮鱼膏数千斛为战守备建安十三年卒　　刘劭
按魏志刘劭传劭字孔才广平邯郸人也建安中为计吏诣许拜太子舍人迁秘书郎黄初中为尚书郎受诏集五经群书以类相从作皇览明帝即位出为陈留太守敦崇教化百姓称之征拜骑都尉正始中赐爵关内侯卒子琳嗣　　刘
按魏志刘传字子扬淮南成&#人汉光武子阜陵王延后也汝南许劭避地扬州称有佐世之才扬轻侠郑宝骁果才力过人欲驱略百姓赴江表强逼心忧之会太祖遣使诣州要与归数日宝从数百人赍牛酒来斫杀宝即乘宝马将家僮数人诣宝营门呼其渠帅喻以祸福咸悉悦服推为主睹汉室渐微己为支属不欲拥兵遂委其部曲与庐江太守刘勋太祖辟为司空仓曹掾太祖征张鲁食乏引归令督后军策鲁可克驰白太祖遂进兵汉中平军还为行军长史黄初元年以为侍中赐爵关内侯明帝即位进爵东亭侯在朝略不交接时人或问其故答曰魏室即阼尚新智者知命仆在汉为支叶于魏备腹心寡偶少徒于宜未失也薨谥曰景子嗣　　刘放
按魏志刘放传放字子弃涿郡人汉广阳顺王子西乡侯宏后也举孝廉遭世大乱时渔阳王松据其土放往依之太祖克冀州放说松投身委命会太祖讨袁谭于南皮以书招松放为松答书其文甚丽太祖善之乃以放参司空军事历主簿记室魏国既建为秘书郎黄初初改中书监赐爵关内侯遂掌机密明帝即位尢见宠任进爵西乡侯放善为书檄三祖诏命有所招喻多放所为景初二年辽东平定以参谋之功封方城侯正始元年更加光禄大夫六年转骠骑将军嘉平二年薨谥曰敬侯子正嗣　　刘廙
按魏志刘廙传廙字恭嗣南阳安众人也兄望之有名于世刘表辟为从事寻见害廙奔扬州遂归太祖太祖辟为丞相掾属转五官将文学魏国初建为黄门侍郎徙署丞相仓曹属文帝即王位为侍中赐爵关内侯黄初二年卒无子弟子阜嗣　　刘桢
按魏志王粲传东平刘桢字公干被太祖辟为丞相掾属后以不敬被刑　　刘靖
按魏志刘馥传馥子靖黄初中迁庐江太守转任河内迁尚书出为河南尹靖为政初如碎密终于百姓便之有馥遗风母丧去官后为大司农卫尉封广陆亭侯上疏陈儒训之本后迁镇北将军假节都督河北诸军事嘉平六年薨谥曰景侯子熙嗣　　刘阜
按刘氏谱阜字伯陵陈留太守
　　刘整
按万姓统谱整合肥守城士诸葛恪围合肥整为贼所得考问所传语整曰诸葛公欲活汝汝可具服整骂曰死狗此何言也我当必死为魏国鬼不苟活逐汝去也终无他辞　　刘纲
按神仙传纲仕为上虞令有道术能檄召鬼神禁制变化之事亦潜修密证人莫能知为理尚清静简易而政令宣行民受其惠岁岁大丰与夫人同升天去　　吴　　刘繇
按吴志刘繇传繇字正礼东莱牟平人也齐孝王少子封牟平侯子孙家焉繇伯父宠为汉太尉繇兄岱字公山历位侍中兖州刺史繇年十九从父韪为贼所质繇篡取以归由是显名举孝廉为郎中除下邑长时郡守以贵戚托之遂弃官去会辟司空掾除侍御史不就避乱淮浦诏书以为扬州刺史时袁术在淮南繇畏惮不敢之州吴景孙贲迎置曲阿孙策东渡繇奔丹徒遂溯江南保豫章驻彭泽寻病卒　　刘惇按吴志刘惇传惇字子仁平原人也遭乱避地客游庐陵事孙辅以明天官达占数显于南土每有水旱寇贼皆先时处期无不中者辅以为军师惇于诸术皆善尢明太乙皆能推演其事穷尽要妙著书百余篇名儒刁元称以为奇惇亦宝爱其术不以告人故世莫得而明也　　刘基
按吴志刘繇传繇子基字敬舆年十四居丧尽礼故吏馈饷皆无所受孙权爱敬之辟东曹掾权为吴王迁大农徙郎中令权称尊号改为光禄勋卒基二弟铄尚皆骑都尉　　晋
　　刘颂
按晋书刘颂传颂字子雅广陵人汉广陵厉王胥之后也文帝辟为相府掾武帝践祚拜尚书三公郎典科律咸宁中转黄门郎迁议郎守廷尉在职六年号为详平会灭吴诸将争功颂以持法失理左迁京兆太守不行转任河内临发上便宜多所纳用以母忧去职服阕除淮南相元康初从淮南王允入朝会诛杨骏颂屯卫殿中久之转吏部尚书赵王伦之害张华也颂哭之甚恸伦党张林闻之大怒惮颂持正而不能害也寻病卒谥曰贞颂无子养弟和子雍早卒更以雍弟诩子为适孙袭封梁邹县侯　　刘彪
按晋书刘颂传颂弟彪字仲雅&#安东军事累官积弩将军荆州刺史　　刘仲
按晋书刘颂传颂弟仲字世混历黄门郎荥阳太守未之官卒　　刘實
按晋书刘實传實字子真平原高唐人汉济北惠王寿之后也父广斥丘令實少贫苦卖牛衣以自给然好学手约绳口诵书博通古今清身洁己以计吏入洛调为河南尹丞迁尚书郎廷尉正后历吏部郎&#文帝相国军事封循阳子泰始初进爵为伯累迁少府咸宁中为太常转尚书以子夏罪免后起为国子祭酒元康初进爵为侯九年策拜司空迁太保转太傅太安初實以老病逊位赐安车驷马钱百万以侯就第怀帝即位复授太尉岁余薨谥曰元二子跻夏跻字景云官至散骑常侍夏以贪污弃放于世　　刘智按晋书刘實传實弟智字子房贞素有兄风少贫寠每负薪自给读诵不辍竟以儒行称为颍川太守平原管辂尝谓人曰吾与刘颍川兄弟语使人神思清发自此之外殆白日欲寝矣入为秘书监迁侍中尚书太康末卒谥曰成　　刘弘
按晋书刘弘传弘字和季沛国相人也祖馥魏扬州刺史父靖镇北将军弘有干略少家洛阳与武帝同居永安里又同年共研席以旧恩起家累迁率更令张华甚重之由是为宁朔将军假节监幽州诸军事甚有威惠封宣城公太安中张昌作乱转使持节南蛮校尉荆州刺史讨昌荆州平进拜侍中镇南大将军时天下大乱弘专督江汉威行南服前广汉太守羊冉说弘以从横之事弘大怒斩之永兴三年诏进号车骑将军弘每有兴废手书守相丁宁款密人皆感悦争赴之咸曰得刘公一纸书贤于十部从事卒谥曰元　　刘毅
按晋书刘毅传毅字仲雄东莱掖人汉阳城景王章之后父喈丞相属毅少厉清节好臧否人物侨居平阳太守杜恕请为功曹人为之语曰但闻刘功曹不闻杜府君魏末本郡察孝廉辟司隶都官从事同郡王基荐毅于公府文帝辟为相国掾辞疾不就时人谓毅忠于魏氏而帝怒其顾望将加重辟毅惧应命转主簿武帝受禅为尚书郎迁散骑常侍国子祭酒帝以毅忠蹇正直使掌谏官咸宁初转司隶校尉司部守令望风投印绶者甚众皇太子朝鼓吹将入东掖门毅奏劾之在职六年迁尚书左仆射以魏立九品权时之制未见得人而有八损乃上疏罢中正除九品优诏答之毅夙夜在公言议切直无所曲挠尝散斋而疾其妻省之毅便奏加妻罪妻子有过立加杖捶然以峭直故不至公辅太康六年卒二子暾总　　刘伶按晋书刘伶传伶字伯伦沛国人也放情肆志以细宇宙齐万物为心常乘鹿车携一壶酒使人荷锸而随之谓曰死便埋我泰始初对策盛言无为之化时辈皆以高第得调伶独以无用罢竟以寿终　　刘兆
按晋书刘兆传兆字延世济南东平人汉广川惠王之后也武帝时五辟公府三征博士皆不就安贫乐道潜心著述不出门庭数十年年六十六卒有五子卓照耀育脐　　刘公荣
按尚友录公荣与人饮酒杂秽非类或讥之答曰胜公荣者不可不与饮不如公荣者亦不可不与饮是公荣辈者又不可不与饮故终日共饮而醉王戎弱冠诣阮籍时公荣在坐阮谓王曰偶有二斗美酒当与君共饮彼公荣无预焉二人交觞酬酢公荣遂不得一杯而言语谈戏三人无异或问之阮答曰胜公荣者不得不与饮酒不如公荣者不得不与饮酒惟公荣可不与饮酒　　刘卞
按晋书刘卞传卞字叔龙东平须昌人也本兵家子质直少言功曹夜醉如&#使卞执烛不从功曹衔之以他事补亭子有祖秀才者于亭中与刺史笺久不成卞教之数言卓荦有大致秀才谓县令曰卞公府掾之精者云何以为亭子令即召为门下史使就学从令至洛试经为台四品后为吏部令史迁齐王攸司空主簿转太常丞司徒左西曹掾尚书郎所历皆称职累迁散骑侍郎除并州刺史入为左卫率知贾后废太子之谋甚忧之以计干张华不见用外间颇闻卞言迁雍州刺史恐为贾后所诛乃饮药卒　　刘乔按晋书刘乔传乔字仲彦南阳人也其先汉宗室祖廙魏侍中父阜陈留相乔少为秘书郎授荥阳令以诛杨骏功拜尚书右丞豫诛贾谧封安众男累迁御史中丞免官复为屯骑校尉张昌之乱出为豫州刺史惠帝西幸乔与诸州郡举兵迎大驾东海王越承制转乔冀州以范阳王虓领豫州刺史乔以虓非天子命发兵距之河间王颙进乔镇东将军假节以其长子佑为东郡太守又遣刘弘等率兵援乔弘与乔笺使修初好东海王越将讨乔弘又与越书宜释私嫌共存公义时河间王颙方距关东倚乔为助不纳其言越移檄天下帅甲士将入关乔惧遣子佑距越于萧县之灵壁佑众溃见杀乔遂奔平氏帝还洛阳大赦复以乔为都督豫州诸军事镇东将军豫州刺史卒于官子挺颍川太守乔弟乂始安太守乂子成丹阳尹　　刘殷
按晋书刘殷传殷字长盛新兴人也七岁丧父哀毁过礼弱冠博通经史综核群言司空齐王攸辟为掾征南将军羊祜召&#军事皆以疾辞齐王冏辅政辟为大司马军谘祭酒转拜新兴太守永嘉之乱没于刘聪聪奇其才而擢任之累至侍中太守录尚书事以寿终　　刘谟
按晋书山简传简性温雅有父风与谯国稽绍沛郡刘谟弘农杨济济名　　刘暾
</div>
    <div class="pagination">
<a href="氏族典卷诸姓部_page437.html">上一页</a><span>...</span><a href="氏族典卷诸姓部_page433.html">433</a><a href="氏族典卷诸姓部_page434.html">434</a><a href="氏族典卷诸姓部_page435.html">435</a><a href="氏族典卷诸姓部_page436.html">436</a><a href="氏族典卷诸姓部_page437.html">437</a><span class="current-page">438</span><a href="氏族典卷诸姓部_page439.html">439</a><a href="氏族典卷诸姓部_page440.html">440</a><a href="氏族典卷诸姓部_page441.html">441</a><a href="氏族典卷诸姓部_page442.html">442</a><a href="氏族典卷诸姓部_page443.html">443</a><span>...</span><a href="氏族典卷诸姓部_page439.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
