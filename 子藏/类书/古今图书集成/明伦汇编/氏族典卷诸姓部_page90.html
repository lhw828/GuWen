<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 90 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 90 页/共 899 页</h1>
    <div class="content">　　鉏用登
按明诗选小传用登字百&#秀水人天启甲子举人　誉姓部列传　　晋
　　誉粹
按万姓统谱粹平原太守
　　明
　　誉哲
按续文献通考哲和顺人濮州判官
　　誉绍芳
按万姓统谱绍芳南海人嘉靖举人
　　誉大壮
按万姓统谱大壮南海人万历中浙江乌程县主簿　藇姓姓姓摅姓瑹姓除姓与姓藘姓姓　姓部汇考
郑樵通志
　　平声
藇氏音胥又音湑见姓苑望出吴郡
梅膺祚字汇
　　女部
子吕切音咀姓也
凌迪知万姓统谱
　　姓
音胥明浙江归安县有氏族颇众居埭&#
　　摅姓
摅丑居切见直音
　　瑹姓
瑹音书人姓
　　除姓
除见直音
　　与姓
与见直音
　　藘姓
藘力居切姓也
　　姓
思主切姓也
　　姓
古胥字亦姓


　渠姓部汇考
郑樵通志
　　平声
渠氏周大夫渠伯之后


　非姓部列传
　　周
　　非子
按风俗通非子伯益之后
　　汉
　　非调
按奇姓通汉光禄大夫非调


　苴姓部汇考
郑樵通志
　　以名为氏
苴氏子余切司马穰苴之后望出平陵汉书货殖传有平陵苴氏四川总志
　　氏族谱
苴蜀王封其弟葭萌于汉中为苴侯后命其邑曰葭萌今利州县一曰吐费城

　虞姓部纪事
陈书虞荔传荔弟寄少聪敏年数岁客有造其父者遇寄于门因嘲之曰郎君姓虞必当无智寄应声答曰文字不辩岂得非愚客大惭入谓父曰此子非常人文举之对不是过也

　虞姓部汇考
郑樵通志
　　以国为氏
古帝
王氏

虞氏姚姓舜之建国也舜以天下授禹禹封舜之子商均于虞城为诸侯后世国绝以国为氏又周太王之子太伯之弟仲雍是为虞仲嗣太伯之后于句吴武王克商封舜之后胡公满于陈封虞仲之庶孙于虞城以为虞仲后虞仲国于吴其支庶封于此故亦谓之西吴此姬姓之虞也今陜州平陆县东北六十里有故虞城在僖五年晋灭之子孙亦以国氏　　同名异实虞氏有二姚姓之虞舜后也姬姓之虞仲雍之后也廖用贤尚友录　　虞姓
虞陈留商音又望出会稽


　朱姓部列传二
　　晋
　　朱冲
按晋书朱冲传冲字巨容南安人也少有至行闲静寡欲好学而贫常以耕艺为事邻人失犊认冲犊以归后得犊于林下大惭以犊还冲冲竟不受有牛犯其禾稼冲屡持刍送牛而无恨色主愧之乃不复为暴咸宁四年诏补博士冲称疾不应寻又诏曰东宫官属亦宜得履蹈至行敦悦典籍者其以冲为太子右庶子冲每闻征书至辄逃入深山时人以为梁管之流冲居近夷俗羌戎奉之若君冲亦以礼让为训邑里化之路不拾遗村无凶人毒虫猛兽皆不为害卒以寿终　　朱伺
按晋书朱伺传伺字仲文安陆人吴平内徙江夏伺有武勇而讷口不知书为郡将督见乡里士大夫揖称名而已及为将遂以谦恭称陈敏作乱侃时镇江夏以伺能水战署为左甄摧破敏前锋以功封亭侯领骑督随侃讨杜弢有殊功加威远将军建兴中陈声断江抄掠侃遣伺为督护讨声阎晋斩声首出降加广威将军领竟陵内史时王敦用从弟廙代侃为荆州廙西出遣伺归为杜曾等所围还甑山惊创而卒　　朱凤
按武进县志凤晋陵人学行清修初为郎至老不调大兴初以秘书监华谭荐擢著作佐郎　　朱焘
按晋书朱序传序父焘历西蛮校尉益州刺史　　朱泛按万姓统谱泛云之后大兴中为临海太守有政声秩满居蒲墟村遂为义乌人　　朱序
按晋书朱序传序字次伦义阳人也世为名将累迁鹰扬将军兴宁末司马勋反序为征讨都护以功拜征卤将军太和中迁兖州刺史宁康初拜梁州刺史镇襄阳苻坚遣其将来攻序母韩自登城履行序累战破贼督护李伯护密与贼相应襄阳遂没序陷于苻坚太元中苻坚南侵谢石率众距之坚众小却序时在其军后唱云坚败众遂大奔序乃得归拜龙骧将军转豫州刺史屯洛阳又监兖青二州诸军事求镇淮阴帝许焉太元十八年卒　　朱肜
按前秦录肜京兆人隐居不仕坚以王猛为辅国将军司&#校尉侍中中书令猛上疏辞谢因荐肜以自代坚不许而以肜为尚书侍郎领太子庶子建元七年以肜为羽林左监同杨安徐成等伐仇池公杨纂战于陜中纂兵大败面缚出降肜等振旅而还以功拜秘书监杨安镇仇池进攻汉川坚遣肜率卒二万为前锋晋梁州刺史杨亮帅巴獠之众来拒战于青谷亮师不利安乘胜攻拔汉中转攻梓潼太守周固守涪城遣人送母妻自汉水趋江陵肜邀而获之遂降肜益州刺史周仲孙勒兵拒安于绵竹闻坚将毛当将至成都乃率骑奔南中肜等遂陷益州坚以杨安镇成都肜引兵还仍为秘书监次年有人于坚明光殿大呼曰甲申乙酉鱼羊食人悲哉无复遗坚命执之俄而不见肜固请诛鲜卑坚不从建元十二年以前将军从征伐有功十六年坚作教武堂于渭城命太学生明阴阳兵法者教授诸将肜切谏坚乃止坚宴群臣于逍遥园令将军讲武文官赋诗有洛阳少年者长不满四尺而聪博善属文因肜上逍遥戏马赋坚览而奇之曰此文绮藻清丽长卿俦也因善肜之能得士十八年坚欲大举伐晋肜进曰陛下应天顺时恭行天罚必有征无战万里风披晋王自当束首军门坚大悦遂锐意攻晋卒致败灭　　朱恺之按宋书朱百年传百年祖恺之晋右卫将军
　　朱腾
按宋书朱龄石传龄石祖腾建威将军吴国内史　　朱宪按宋书朱龄石传龄石伯父宪及斌为西中郎袁真将佐宪为梁国内史桓温伐真真以宪与温潜通杀之　　朱斌
按宋书朱龄石传龄石伯父宪及斌为西中郎袁真将佐斌为汝南内史桓温伐真真以与温潜通杀之　　朱绰按宋书朱龄石传桓温伐袁真于寿阳龄石父绰归温攻战常居先不避矢石寿阳平真已死绰发棺戮尸温怒将斩之温弟冲苦请得免绰为人忠烈受冲更生之恩事冲如父参冲车骑军事西阳广平太守及冲薨绰呕血死　　朱谌
按宋书朱修之传修之父谌益州刺史
　　朱涛
按宋书朱百年传百年父涛扬州主簿
　　宋
　　朱百年
按宋书朱百年传百年会稽山阴人也少有高情亲亡服阕携妻孔氏入会稽南山以伐樵采箬为业以樵箬置道头辄为行人所取明旦亦复如此人稍怪之积久方知是朱隐士所卖须者随其所堪多少留钱取樵箬而去或遇寒雪樵箬不售无以自资辄自榜船送妻还孔氏天晴复迎之颇能言理时为诗咏往往有高胜之言郡命功曹州辟从事举秀才并不就隐迹避人唯与同县孔凯友善百年家素贫母以冬月&#衣并无絮自此不衣绵帛尝寒时就凯宿衣悉夹布饮酒醉眠凯以卧具覆之百年不觉也既觉引卧具去体谓凯曰绵定奇温因流涕悲恸凯亦为之伤感除太子舍人不就颜峻为东扬州发教饷百年谷五百斛不受孝建元年卒山中时年八十七蔡兴宗为会稽太守饷百年妻米百斛百年妻遣婢诣郡门奉辞固让时人美之以比梁鸿妻　　朱龄石
按宋书朱龄石传龄石字伯儿沛郡沛人也家世将帅龄石少好武事颇轻佻不治崖检舅淮南蒋氏人才儜劣龄石使舅卧于厅事一头剪纸方一寸帖着舅枕自以刀子悬掷之相去八九尺百掷百中初为殿中将军常追随桓修兄弟为修抚军参军在京口高祖克京城以为建武参军从至江乘战事定以镇军参军迁武康令加宁远将军高祖又召为参军补徐州主簿迁尚书都官郎寻复为参军从征鲜卑坐事免官广固平复为参军卢循平以为宁远将军宁蛮护军西阳太守义熙九年遣诸军伐蜀令龄石为元帅以为建威将军益州刺史寻加节益州诸军事蜀平进号辅国将军寻进监益州巴西梓潼宕渠南汉中秦州之安固怀宁六郡诸军事封丰城县侯十一年征为太尉谘议参军加冠军将军十二年北伐迁左将军守卫殿省高祖还彭城以龄石为相国右司马十四年以龄石持节督关中诸军事右将军雍州刺史城陷见杀子景符嗣景符卒子祖宣嗣坐夺爵弟隆绍封齐受禅国除　　朱超石
按宋书朱龄石传龄石弟超石亦果锐善骑乘桓谦为卫将军以补行参军又参何无忌辅国右将军事徐道覆破无忌得超石以为参军至石头超石乘单舸走归高祖高祖以为徐州主簿迁车骑参军事尚书都官郎寻复补中兵参军宁朔将军沛郡太守江陵平从至襄阳领新野太守义熙十二年北伐进克蒲&#以超石为河东太守除中书侍郎封兴平县五等侯关中扰乱高祖遣超石慰劳河洛始至蒲&#值龄石自长安东走至曹公垒超石济河就之与龄石俱没为佛佛所杀　　朱修之
按宋书朱修之传修之字恭祖义兴平氏人也自州主簿迁司徒从事中郎随到彦之北伐彦之回留修之戍滑台遂陷于魏拓拔焘嘉其守节以为侍中妻以宗室女修之潜谋南归奔冯弘时魏屡伐弘或说弘遣修之归求救遂遣之泛海至东莱元嘉九年至京邑以为黄门侍郎累迁雍州刺史孝武初为宁蛮校尉加都督南郡王义宣反檄修之举兵义宣败以功封南昌县侯修之治身清约凡所赠贶一无所受惟以抚纳群蛮为务征为左民尚书转领军将军去镇秋毫不犯然性俭&#少恩情后坠车折脚辞尚书领太仆卒　　南齐
　　朱选之
按南齐书朱谦之传谦之兄选之字处林有志节着辩相论幼时顾欢见而异之以女妻焉官至江夏王参军　　朱谦之
按南齐书朱谦之传谦之字处光吴郡钱唐人也父昭之以学解称于乡里谦之年数岁所生母亡昭之假葬田侧为族人朱幼方燎火所焚同产姊密语之谦之虽小便哀戚如持丧年长不婚娶永明中手刃杀幼方诣狱自系县令申灵勖表上别驾孔稚珪兼记室刘琏司徒左西掾张融笺与刺史豫章王曰礼开报仇之典以申孝义之情法断相杀之条以表权时之制谦之挥刃酬冤既申私礼系颈就死又明公法今仍杀之则成当世罪人宥而活之即为盛朝孝子杀一罪人未足弘宪活一孝子实广风德张绪陆澄是其乡旧应具来由融等与谦之并不相识区区短见深有恨然豫章王言之世祖时吴郡太守王慈太常张绪尚书陆澄并表论其事世祖嘉其义虑相复报乃遣谦之随曹虎西行将发幼方子恽于津阳门伺杀谦之谦之之兄选之又刺杀恽有司以闻世祖曰此皆是义事不可问悉赦之吴兴沈顗闻而叹曰弟死于孝兄殉于义孝友之节萃此一门　　朱恽
按南齐书朱谦之传谦之母亡假葬田侧为族人朱幼方燎火所焚永明中手刃杀幼方诣狱自系世祖嘉其义虑相复报乃遣谦之随曹虎西行将发幼方子恽于津阳门伺杀谦之谦之之兄选之又刺杀恽有司以闻世祖曰此皆是义事不可问悉赦之　　朱幼按万姓统谱幼仕齐迁扬州刺史有功人歌曰朱幼护江东人安盗贼空　　朱巽
按梁书朱异传异父巽以义烈知名官至齐江夏王参军吴平令　　梁
　　朱异
按梁书朱异传异字彦和吴郡钱唐人也年数岁好群集蒲博颇为乡党所患既长乃折节从师遍治五经尤明礼易涉猎文史兼通杂艺年二十诣都尚书令沈约面试之旧制年二十五方得释褐时异适二十一特敕擢为扬州议曹从事史寻有诏求异能之士召异直西省俄兼太学博士其年高祖自讲孝经使异执读迁尚书仪曹郎入兼中书通事舍人累迁鸿胪卿太子右卫率寻加员外常侍中大通元年迁散骑常侍自周舍卒后异代掌机谋方镇改换朝仪国典诏诰敕书并兼掌之大同八年改加侍中太清元年迁左卫将军领步兵三年迁中领军及侯景归降魏相高澄欲更申和睦敕有司定议异以和为允高祖果从之八月景遂举兵反以讨异为名异因惭愤发病卒诏赠侍中尚书右仆射　　朱肃
按梁书朱异传异子肃官至国子博士遇乱卒　　朱闰按梁书朱异传异子闰司徒掾遇乱卒
</div>
    <div class="pagination">
<a href="氏族典卷诸姓部_page89.html">上一页</a><span>...</span><a href="氏族典卷诸姓部_page85.html">85</a><a href="氏族典卷诸姓部_page86.html">86</a><a href="氏族典卷诸姓部_page87.html">87</a><a href="氏族典卷诸姓部_page88.html">88</a><a href="氏族典卷诸姓部_page89.html">89</a><span class="current-page">90</span><a href="氏族典卷诸姓部_page91.html">91</a><a href="氏族典卷诸姓部_page92.html">92</a><a href="氏族典卷诸姓部_page93.html">93</a><a href="氏族典卷诸姓部_page94.html">94</a><a href="氏族典卷诸姓部_page95.html">95</a><span>...</span><a href="氏族典卷诸姓部_page91.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
