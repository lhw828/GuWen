<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 211 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 211 页/共 899 页
  </h1>
  <div class="content">
   按明外史孙丙传丙字文焕成化末进士为庶吉士改御史巡按云南后督两淮盐课历福建四川副使俱督学校三迁四川左布政使正德六年以右副都御史巡抚湖广丙操履清介喜于有为所至严明法令修举迁工部右侍郎采木入山越二载犯风痹得疾卒诏赠尚书谥恭襄　　孙铭
按邹平县志铭字自新琏子初名镇避先帝讳改铭袭会昌侯爵庄重沉毅嗜读小学武书有儒素风成化时累命册封亲藩馈遗一无所受岁时遣祀皇陵兵部会推管理三十营弘治时迁五军营转耀武营寻兼理殚忠效义二营正德纪元改坐奋武营寻掌府军前营事己巳廷荐提督神机营军务佥后军都督府事西夏平以功加太保赐金牌彩常以技能称上意赐蟒衣玉带宝钞命掌右军都督府事转中军都督府皇帝北巡南征铭总京营正德十五年卒年五十九　　孙博
按畿辅通志博字约之景州人成化时进士授礼科给事中论事不避权贵汪直用事立西厂令左右亲校觇察内外悚息博上疏论直盗弄国柄擅作威福疏入上令毁西厂直大恨之会云中告警受命北伐师还论功升山西按察司佥事遂乞致仕　　孙中
按畿辅通志中新城人成化间进士除户部主事司储云中以绩着升河南参政擢右都御史巡抚辽东未任卒荫子绍锦衣卫总旗世袭　　孙玺
按万姓统谱玺字朝信平湖人成化进士知兴化惠政及民去后见思转扬州府同知岁饥悉力赈救全活以万计终山东按察佥事力持执法可方古人居家孝友睦族与人乐易不为表襮子植嘉靖乙未进士南京刑部尚书　　孙纮
按明外史姜绾传弘治初给事中方向尝劾文武大臣不职会守备中官蒋琮又以芦场事为绾所劾刘吉方憾南御史与琮党合谋谪向官复逮绾及其同官孙纮赴京论鞫皆谪为州判官纮字文冕鄞人谪胶州判官迁广德知州卒官纮少贫佣书市肉以养母既通籍终身不肉食　　孙泰
按醴陵县志泰领弘治己酉乡荐知铜梁初莅任适山寇攻邑泰率士民固守城赖以完岁大饥教民采蕨根捣粉为食全活甚众部使者贤其廉疏闻征为监察御史卒　　孙燧
按明外史孙燧传燧字德成余姚人弘治六年进士授刑部主事再迁郎中正德时历河南右布政使是时宁王宸濠有逆谋劫持群吏赂遗之使为己用自是官其地者惴惴以得去为幸朝议欲得才节大臣燧在河南有声以故共推用燧十年以右副都御史巡抚江西燧防察甚密时时为宸濠陈说大义冀其警悟卒不悛阴谋为备十三年江西大水宸濠素所蓄贼凌十一吴十五闵念四等出没鄱阳湖燧密捕之三贼遁匿宸濠林墓间于是密疏白其状且言宸濠必反章七上辄为宸濠遮获不得达燧乞致仕不许明年宸濠决计反六月乙亥宸濠生日宴镇巡三司明日燧及诸大吏入谢宸濠伏兵左右大言曰孝宗为李广所误抱民间子我祖宗不血食者十四年矣今太后有诏令我起兵讨贼汝当扈驾燧大怒曰汝速死邪天无二日吾岂从汝为逆哉宸濠怒叱燧燧张目直视宸濠麾兵缚燧燧骂不绝口贼击燧折左臂遂遇害世宗即位赠礼部尚书谥忠烈荫一子世袭锦衣百户　　孙禄
按栖霞县志禄字天锡弘治丙辰进士授户部主事时大同缺郎中铨曹难其选上曰何不着小孙主事去遂特敕禄禄入大同剔蠹慑奸军储获济逆瑾有所索忤之为所诬系瑾诛出守扬州郡会武宗南巡有幸臣捕诸&amp;#商索贿禄不应幸臣怒乃请驾帖逮狱事寻白得复任会入觐吏部最禄治行第一钦旌苦节特宴卓异进秩山西右参政仍领郡无何忤张御史坐诬左迁右参议寻转原秩累升应天府尹婴疾归　　孙盘
按明外史孙盘传盘辽阳人弘治九年进士时有徐珪者应城人为刑部典史劾杨鹏得罪盘观政在部上疏谏不用寻擢吏部主事正德元年宦官渐用事盘复上疏及刘瑾得志斥盘为奸党勒之归瑾诛起河南佥事坐累罢　　孙绍光
按山西通志绍光代州人少笃孝友弘治乡试第一举进士选翰林庶吉士丁内艰居丧庐墓三年后授检讨归省卒　　孙绪
按畿辅通志绪字诚甫故城人弘治时进士授户曹主事火筛入犯遣将往御之绪为参谋画策奇售事竣调吏部主事父病乞省归历转文选郎中权宦张雄请托绪不答雄衔之中伤褫职世宗御极诏复太仆卿致仕　　孙修
按畿辅通志修字用吉邯郸人弘治乙丑进士正德改元拜户部浙江司主事上命督逋赋于苏常嘉湖诸郡未几逋赋悉完改山东道监察御史侃侃自持治狱有能声擢陕西佥事备兵延绥储粮训卒敌不敢犯擢理全陕屯政法简而严敌犯秦陇修率敢死士发劲矢射之敌遂引却论功进副使擢山西按察使寻升浙江左布政使以母忧归起拜右副都御史巡抚湖湘修夙望素严赃吏相率弃印绶去未几改南京操江平江洋巨盗后因灾异自陈归　　孙乐
按福山县志乐弘治乙丑科进士任浙江秀水县知县升京畿道监察御史陜西鄜州兵备副使四川布政司参政　　孙孟举
按商河县志孟举弘治乙丑进士任河南临颍县知县升刑部主事历官河南按察司佥事　　孙懋
按明外史孙懋传懋字德夫慈溪人正德六年进士授浦城知县擢南京吏科给事中世宗即位出为广东参议迁副使嘉靖四年有锦衣官校侦事广东懋疑其伪执之事闻逮下诏狱谪滕县典史屡迁至广西布政使入为应天府尹坐所进乡试录忤旨致仕卒　　孙继芳
按华容县志继芳字世其正德辛未进士授刑部山西司主事时宦官势甚张东厂获数人诬为盗继芳知其冤卒出数人会御史张璞刘天龢王延相咸以忤宦官逮系诏狱继芳疏力救之不报因谢病归起改兵部车驾司主事升职方员外郎毅皇帝将南巡继芳谏止上大怒跪笞之廷后升云南提学副使归　　孙绍祖按山西通志绍祖号我山代州人检讨绍先弟正德辛未举进士改庶吉士以仲叔初筮扶风知县委城略阳遇贼力战死略阳知县畏罪匿不闻绍祖与兄绍先力为疏理诏赠光禄少卿赐祭荫子绍卿入监读书癸酉升编修兄绍先卒于家疏请归葬得旨一子方疹殇妻刘氏哭子垂毙绍祖不顾昼夜星驰冒险抵家抚柩悲痛若不欲生既葬奉母张氏入京携兄遗孤亲为训诲戊寅母诞日堂下生瑞草一本秀异天成人谓孝感绘图赋诗咏之嘉靖乙酉武宗实录成赐银币衣服腆甚晋右春坊右中允经筵进讲开诚恳切上特嘉纳年四十二卒　　孙承恩
按万姓统谱承恩字贞甫华亭人正德辛未进士历官礼部尚书谥文简　　孙清
按明外史孙清传清睢阳诸生也幼孤事母以孝闻母殁未葬流贼入其境清守柩不去贼两经其门皆不入里人有赖以全者正德九年河南巡按御史江良贵奏闻并言清同邑徐仪女雪梅严清女锐儿皆不受贼污愤骂见杀沭阳诸生沈麟以知府刘祥县丞程俭为贼执挺身诣贼愿以身代贼义之二人获释皆被旌　　孙应奎
按明外史孙应奎传应奎字文宿洛阳人正德十六年进士授章丘知县嘉靖四年入为兵科给事中再迁户科左给事中行人薛侃建言忤旨下廷讯词连张璁应奎与同官曹忭揖璁避且上疏言状帝怒下之诏狱寻释还职十一年大计天下庶官王准谪富民典史应奎言汪鋐为璁萼修郄诬以不谨而黜之乞复准官责鋐为党比戒吏部尚书王琼亦言准当黜乃谪应奎高平县丞屡迁湖广副使督采大木坐累复逮赴诏狱释还历右副都御史巡抚顺天召理院事迁户部侍郎进尚书俺荅犯京师后羽书旁午征兵饷应奎乃建议加派御史郭仁劾奏其罪又给事中徐公遴劾应奎遂改南京工部尚书就移户部致仕归卒应奎为谏官屡犯权贵以风节自厉晚官计曹一切为苟且计功名大损于前　　孙应奎
按明外史孙应奎传有与应奎同姓名者余姚人字文卿由进士授行人擢礼科给事中疏劾汪鋐奸忤旨下诏狱已复杖于阙下谪华亭县丞累官右副都御史总理河道逾年罢归　　孙銮
按武进县志銮字朝望正德辛巳进士授刑部主事出谳楚囚狱多平反为汉中守会御史旧有衔于銮臬司又中之因左迁澄江未至改瑞州升云南按察司副使滇蜀数遇盗銮戮其渠魁升山西太仆寺卿归　　孙玺
按明外史吴景传正德中贼麻六儿越百丈关逼川东略阳知县孙玺死于贼玺字廷信代州人举于乡连知诸城扶风县都御史蓝章以略阳旧无城而其令严顺懦不足任檄玺往城之功未毕而贼至玺率寮属坚守数日城陷玺被执大骂不屈贼脔杀之赠光禄少卿赐祭予荫　　孙孟和
按商河县志孟和由进士知广平调滑县流贼掠境攻围七昼夜孟和以死拒之且战且守斩获甚众升监察御史风采凝峻人不敢干以私巡按山西有破敌功驾幸大同召至前曰尔御史好官有锦衣银牌带袱之赐宸濠之变从征纪功多所建白武庙升遐首上疏劾太监张永及安边伯朱泰等中外无不惮之终真定府知府致仕　　孙海
按宁海州志海年十七以军功累迁宁海州同知濒海盗起海保莒岛多所全活　　孙承祖
按山西通志承祖平定人正德间应例入太学授深州吏目以治河有功升华亭县丞尝摄令事见其赋繁而弊滋乃振以严肃事罔不集改丞宜兴县值海贼弗靖承祖讯知巢穴尽俘其党论功有银牌文绮之赐寻改汶上县擢知南宫县流贼倡乱相机设伏所获甚多捷闻膺锡典改知肃宁县复知英山县时宁藩不轨南京兵部檄承祖统帅乡兵策应获伪千户申淮等十二人考绩过家以疾卒赠庐州府通判　　孙冕按万姓统谱冕字文中德化人正德间由贡士授通州学训导少为李梦阳所重文书酝藉尤善讨论在任凡所感遇多形于诗所著有北通备遗稿有和李西涯春兴八首其一曰竹垣向里辟新池径曲门迂去每迟鸟弄落花人未到鱼吹新荇月先知天边客梦何时醒江上归舟此日移唤起巢由作宾主不知身在帝尧时为人所脍炙　　孙惟中
按名山藏本行记惟中昌邑人家世农也惟中朝出耕夜归读古人书年及壮用推择为宁海州史一年贡益都府濒行会父卒皇皇欲无生县有汉昌邑王废城举柩葬城中结庐其侧旷野无人深夜月令哭声依稀随风远闻人为泣下日啜淖糜二盂晨起掬雪&amp;#面诣拜墓前久之手足皲瘃形容瘁甚或劝其还哭不对里民相率言于县县尹戴友谅弗之信夜半携二苍头出风雪中抵庐下听之惟中闻足音遥问曰何为者戴叹息去亟上之府部使者请旌其门惟中妻刘氏亦从惟中之化居舅丧不酒肉者三载有子尚志为礼部主事　　孙文原
按万姓统谱文原字宗道慈溪人经明行修母王氏没时授经于崇德闻讣不限昼夜徒步而归哀毁骨立父嵩病泄痢文原尝粪甜知不可生吁哭求代刲股肉以进疾遂愈文原孝心纯至惟恐人知或见其股痕即掩覆曰尝病疮耳领乡荐官都昌辄号哭曰禄不逮养食宁下咽耶清德懿行人多称之　　孙瑜
按万姓统谱瑜字孟秀邢台人登进士授刑部主事历员外郎中升开封知府开封素号繁剧瑜处之有法不以为劳持已有冰蘗声及卒至无敛具巡抚檄所司办之且为营孤孀费公贮顺德府库俟其子成立给之　　孙一元
按明外史孙一元传一元字太初不知何许人人问其邑里曰我秦人也尝栖太白之巅故号太白山人或曰其母娼也幸秦王而生王不敢子之或曰安化王宗人王坐不轨诛故变姓名避难也一元姿性绝人善为诗风仪秀朗踪迹奇谲乌巾白帢携铁笛鹤瓢遍游中原所至赋诗谈神仙时刘麟以知府罢归龙霓以佥事谢政并客湖州与郡人故御史陆昆善而长兴吴珫隐居好客三人并主于其家珫因招一元入社称苕溪五隐一元卒年止三十七　　孙堪
按明外史孙燧传燧子堪字志健为诸生能文有膂力善骑射既官锦衣中武会试第一擢署指挥同知善用强弩历都督佥事事母杨氏至孝母殁堪以毁卒赠都督同知巡按御史赵炳上堪孝行得旌　　孙墀按明外史孙燧传燧子墀字仲泉文学通赡以选贡生历尚宝丞供事内阁理诰&amp;#官至尚宝卿居母丧以毁闻

　伦姓部汇考
郑樵通志
　　以名为氏
古
人名

伦氏风俗通云黄帝乐人伶伦氏之后今密州多此姓唐监察御史伦元庆京兆人凌迪知万姓统谱
　　伦姓
伦望出京兆今岭南多此姓


　袁姓部列传三
　　明
　　袁义
按明外史袁义传义庐江人本姓张德胜族弟也初为双刀赵总管守安庆败赵同佥丁普郎于沙子港左君弼招之弗从德胜战死始来附为帐前亲军元帅赐姓名数从征伐积功为兴武卫指挥佥事进同知调羽林卫移镇辽东从征云南克普定曲靖楚雄诸城留镇楚雄以功迁楚雄卫指挥使历二十年垦田筑堰治城郭桥梁规画甚备军民德之建文元年征还为右军都督府佥事进同知卒官　　袁兴
按浙江通志兴钱塘卫千户战诸暨有奇功尝解银甲易粟以食饥卒王师进攻云南请为先锋力战死　　袁华按万姓统谱华字子英昆山人少颖悟不群读书三过辄记诵不忘工诗尢长于乐府与顾阿瑛友善杨维桢尤重其人以才子目之洪武初为郡学训导坐累卒于京师　　袁凯
按万姓统谱凯华亭人言议英发尤长于诗学杜少陵如客中除夜江上早秋等作杂之杜集中殆不能辨洪武中为御史故老相传上一日录囚毕令凯送东宫覆审递减之凯还复命上问朕与东宫孰是凯曰陛下法之正东宫心之慈上大喜悉从之后以疾罢归　　袁泰
按山西通志泰万泉人洪武四年开科登进士授罗山县丞十八年擢都察院试佥都御史二十三年闰四月迁左副都御史二十四年十二月拜右副都御史泰为人才辨明于律法处心廉正执法不移理枉伸冤杜除民害二十五年八月庚戌卒上深悼之遣使祭焉　　袁泰
按荆州府志泰洪武辛酉举廉能正直因上前言事不屈命刘璟击其项风宪特着　　袁珪
按万姓统谱珪字廷珪珙兄五岁读书即成诵十八能文章洪武壬戌礼聘至京试治道安民论称旨授高州茂名主簿后谪戍大宁以诗文自娱名闻燕邸召为府纪善永乐改元赐银币官礼科给事中有敢言声九年出判和州后复两见旧都赐赉益厚秩满乞老终于家为人慈祥至孝自号清白生有清白集曾孙孟悌举成化丁未进士授南京祠祭主事免归　　袁珙按名山藏方技记珙字廷玉鄞人高祖镛宋末进士元压境镛不屈死烈火中其家十七人闻变俱赴水死有沈朱二仆保其遗孤珙少游海上遇异僧别古崖于落伽山奇之曰公眼光如电当以术显乃授之相术其法占者至候二鼓或五鼓燃炬对坐独视其形状气色更参以所生年月百无一失珙在元时已擅名天下矣珙于九流百氏莫不涉究好为歌诗酒酣击缶仰天豪吟所居鄞城西屋前后树柳自号柳庄洪武初见姚广孝嵩山寺曰公非直名缁刘秉忠之俦也后广孝应选入燕邸密言珙燕王王隶珙尺籍中托取之与其子忠彻俱至王选卫士九人操弓矢杂入酒肆拉之饮珙前引王裾长跪呼殿下九人者哂曰妄也珙言益切王起入宫召珙曰间者何以知吾王也对曰殿下操弓矢肆中臣望见殿下手皱而瘦龙掌也因凝谛良久稽首曰殿下年四十髯当过脐必为苍生真主坐致太平二十余年王悦留珙珙遇列较散卒往往许以公侯大臣王恐其语流闻遣还乡即位召入见官太常丞授忠彻鸿胪序班赐赉甚厚既营北京父子扈从出入禁庭立储之议帝意有所属者累年使珙相仁宗曰人主也使相宣宗曰天子万年于是竟定而仁宗为皇太子时忠彻言太子前不逊及即位欲诛之得夏原吉谏止宣庙中言上前七日之内宗室有谋上者果报汉王反其他游诸公间往往有记其事者珙有孝行性抗直能辅人以义忠彻外虽如父内险陂正统中坐矜傲下狱忠彻仕终尚宝卿年八十余卒　　袁宇
按万姓统谱宇寿州人父洪开国功为左都督宇事建文君有军功为指挥使宇从李景隆北进有功升后府都督同知建文三年六月靖难将李远出沛泗掠饷道宇率步骑三万邀远中伏大败宇脱身走以弟容为文皇驸马都尉故得不死　　袁容
按名山藏勋封记广平侯袁容寿人父洪以开国功官都督容尚燕永昌郡主以仪宾守北平永乐元年进郡主为公主容为驸马都尉禄千石其年再论功封奉天靖难推诚宣力武臣特进光禄大夫柱国侯禄五百与世券洪熙初仅与驸马禄宣德元年与侯禄卒赠沂国公予谥四年子祯嗣卒亡子庶子瑄嗣长陵卫指挥佥事天顺元年与瑄侯卒其后世指挥　　袁锭按万姓统谱锭真宁人永乐甲午举人授御史升河南知府廉以律己诚以待下作劝善榜以谕勿率者作劝农歌以示失业者任满民立去思碑历参政　　袁伯仪按万姓统谱伯仪沅陵人博学有才识永乐乡荐以道德尊重拜监察御史廉慎克振风纪时中贵人与当路不协欲中伤之先使人谓伯仪曰若能为我去此人当有美除伯仪曰害良善以取美官君子不为也吾为御史可听行中言乎遂上疏论之后以病乞归卒　　袁政
按万姓统谱政字文理吴县人尝学于俞贞木夏忠靖荐于朝授遂安知县未视篆宿驿亭梦小儿数辈挽其衣觉而问于父老知邑中生女多不举即严禁之后邑中生女多名袁留　　袁旭
按万姓统谱旭字廷辅乐安人永乐进士授江津知县以事免归琴书之外无长物寻诏举知宁国府百政具举比述职简贤凡十人旭居其一赐袭衣褚币宴礼部后为御史陈富构陷下狱卒旭甘淡泊见善如不及然疾恶太甚故卒以诬死云　　袁均哲
按万姓统谱均哲字庶明建昌人正统中知郴州为人有干局剖讼明决操履清慎境内廨宇祠庙桥铺之类多其遗迹尝续刻郡志至今传焉　　袁衷
按广东通志衷字秉忠东莞人正统辛酉乡贡初授户部河南司主事历梧州知府改平乐永州所至公正廉明民蒙其惠尤长于诗文所著有竹庭&amp;#　　袁彬按万姓统谱彬字文质新昌人正统己巳土木之变以校尉从英庙北狩逾年履危蹈险服劳效忠明年还论功授锦衣卫百户天顺丁丑率先迎驾复辟升指挥佥事辛巳以协剿曹钦功升都指挥掌锦衣卫事寻升至光禄大夫柱国前军都督府都督同知成化丁未致仕终子勋熹　　袁敏
按明外史杨善传袁敏金齿卫知事也英宗北征应募从至大同及驾还驻万全左卫敏见敌骑逼请精兵三四万扼其冲而车驾疾驰入关王振不纳六师逐覆敏逃还上书景帝曰臣闻之主辱臣死上皇辱至此臣子何以为心臣不惜碎首刳心乞遣官一人或就令臣赍书及服御物问安塞外以尽臣子之义臣虽万死心实甘之命礼部议竟报寝　　袁祯
按万姓统谱祯字贞吉中天顺壬午乡试成化丙戌进士知歙县在任廉明不以财贿自浼苟有利民之政必广施之性宽厚隶卒辈未尝发一詈语民悦之升监察御史　　袁庆祥
按明外史高瑶传袁庆祥雩都人国子生以久次历事内承运库见宪宗崇异教任宦官用财无度帑藏虚耗而进宝石掇高价者月无虚日乃上章极言其弊忤旨杖五十遣还国学后二年举进士仕至广东佥事　　袁道
按万姓统谱道字德纯吉水人赋性刚介清苦力学成化壬辰进士擢监察御史巡按广西斥罢赃吏搜剔奸弊虽藩臬诸司咸曰勿使少有玷缺使袁御史知也时称为真卿　　袁仕凤
按万姓统谱仕凤字彦祥东莞人成化乙未进士初任江西广昌县知县廉介风厉擿伏如神升都察院都事卒于官一县人思之真如父母　　袁佐
按京山县志佐字国佐本姓刘四世祖改姓袁佐中成化丁未进士除内乡县令机锋敏捷政事超卓六年召为御史按广西政尚精察獠人畏惮迁陜西佥事以忧归　　袁宗皋
按荆州府志宗皋字仲德石首人父恺广东藩与弟宗夔举于乡时称二凤登弘治庚戌进士兴邸分封安陆选充长史肃宗入继大统扈跸至良乡礼部具仪注帝谓宗皋曰遗诏嗣帝位非为皇子宗皋举首加额曰诚如睿谕次京城请由中门入人以周昌目之即位后辅翊益勤升吏部左侍郎兼学士旋迁礼部尚书兼文渊阁大学士卒赠太子太保谥荣襄　　袁宾按广东通志宾字尚宾归善人弘治乙卯贼掠其乡宾猝逸俄闻继母俞被执乃诣贼请代贼从之官军追至贼怒缚宾于树剑拟之终不忍害后仕终建阳训导　　袁经
按宁乡县志经字大纶弘治庚辰进士授西安府推官召授河南道监察御史初按两淮次按三吴升山东佥事时逆竖刘瑾恨经不阿附三罚米约千石经处之愈厉瑾败升陕西副使山东按察使右佥都御史巡抚辽东卒于官讣闻给传还葬遣官谕祭　　袁摈按德州志摈弘治己丑进士授大理寺寺正升南阳府知府考最为天下第一升陕西按察使诏褒之升应天府尹推都察院右副都御史巡抚陕西未之任卒　　袁思琼
按池州府志思琼铜陵人尚义好施内外雍肃五世同居弘治间表其门　　袁宗儒
按明外史齐之鸾传袁宗儒字醇夫雄县人正德三年进士授御史十二年冬帝在大同以郊祀将回銮既而复止宗儒率同官力谏擢大理寺丞嘉靖三年争大礼廷杖历官右佥都御史巡抚贵州吏部尚书桂萼议宗儒改调遂解职归未几起郧阳改山东坐属吏赈饥无术不能觉察罢免以荐起左副都御史扈跸承天还京卒　　袁万里
按山西通志万里寿阳人少&amp;#异超卓日记数千言人咸目奇童弱冠登嘉靖壬午举人入太学友天下士有志于洛之学杜门数载六经子史诸书无不探讨于朱子仪礼律吕新书皇极经世并祝氏疏皆能言其根柢每欲详晰成书未竟而卒年三十一　　袁衮按万姓统谱衮常州人嘉靖进士初任庐陵县知县有异政得民心升礼部主事历郎中与弟&amp;#先后卒兄弟皆有文名倾一时早卒不竟其业　　袁&amp;#
按明外史文征明传吴中自吴宽王鏊以文章领袖馆阁文风极天下盛征明及袁&amp;#之属亦皆以词翰名&amp;#字永之七岁能诗举嘉靖五年进士改庶吉士张璁恶之出为刑部主事累迁广西提学佥事两广自韩雍后监司谒督抚率庭跪&amp;#独长揖无何谢病归子尊尼字鲁望亦官山东提学副使有文名　　袁袭裳按万姓统谱袭裳字子宜眉州人嘉靖壬辰进士历云南左布政使　　袁炜
按明外史严讷传袁炜字懋中慈溪人嘉靖十七年会试第一殿试第三授编修炜性行不羁为御史包孝所劾帝宥不罪进侍读久之简直西苑三十五年阁臣推修撰全元立掌南京翰林院帝特用炜炜辞愿以故官供奉帝大喜立擢炜侍讲学士甫两月手诏拜礼部右侍郎明年加太子宾客三十九年进左侍郎明年二月调吏部逾月迁礼部尚书加太子少保其冬遂命以户部尚书兼武英殿大学士入阁典机务累加少傅兼太子太傅建极殿大学士疾笃请假归道卒赠少师谥文荣炜才思敏捷自负能文见他人所作稍不称意辄肆诋诮以故人皆畏而恶之　　袁凤鸣按辰州府志凤鸣字时瑞号岐山辰州卫人登嘉靖戊戌进士授贵溪知县考最擢江西道御史巡视居庸申饬防边要务劾大将之弗戢者再巡四川上议征白艹苗平之升俸一级命复入台正色敢言为时所忌外补潮州知府调知思明府归里　　袁祖庚
按万姓统谱祖庚子纯之长洲人嘉靖辛丑进士历按察佥事　　袁洪愈
按明外史袁洪愈传洪愈字抑之吴县人举嘉靖二十五年乡试第一明年成进士授中书舍人擢礼科给事中劾检讨梁绍儒阿附权要斥于外绍儒大学士严嵩私人也嵩属吏部尚书吴鹏出为福建佥事历河南参议山东提学副使湖广参政所在以清节着嵩败召为南京太仆少卿就迁太常隆庆五年以疾归万历中起故官迁南京工部右侍郎进右都御史掌南院事就改礼部尚书万历十五年就改吏部引年乞休加太子少保致仕卒年七十四赠太子太保谥安节子一鹗以荫官治中饘粥不继以死　　袁俸按云南通志俸四川人嘉靖间任武定同知值凤朝文之乱一门全节以死　　袁世荣
按万姓统谱世荣华亭人嘉靖庚戌进士历礼科给事中　　袁随
按万姓统谱随字民忱通州人嘉靖丙辰进士万历间四川左布政使　　袁昌祚
按广东通志昌祚字茂文原名炳东莞人生而&amp;#悟过目成诵少有奇童称弱冠举嘉靖乙卯乡荐第一登隆庆辛未进士授左州知州调繁湖广彝陵王世贞雅重之晋户部员外郎擢广西提学佥事转四川参议时修干清坤宁宫督材山中办而不扰川人德之以父忧解职后丁继母丧起补广西不赴优游林下者二十年卒　　袁一骥
按江阴县志一骥字季友其大父甫有还金之德甫生三子长尧臣次舜臣俱膺乡荐次禹臣为郡庠生生一骥万历壬午登贤书癸未成进士以年少告授顺天府学教授升国子监助教既转礼部历仪曹祠曹请复建文纪号升济南宪副转粤东大参寻晋东省宪长闻父病乞归不遑候命直指论调补楚臬父丧服除补闽藩右辖转左辖以佥都抚闽时税珰高采横恣一骥缚其羽翼笞系珰衔之乘国丧撤卫拥众入抚署劫一骥一骥挺身挥谕之乃具疏闻凡五上得报可责采激变撤回一骥即疏乞归　　袁宗道
按荆州府志宗道字伯修公安人万历丙戌会元选庶吉士授编修历官至右庶子时国本初定尽心启沃年四十有二卒以光宗东宫旧学赠礼部侍郎宗道在翰苑当词章盛行之日与同馆黄昭素力排俗学于唐好香山于宋好眉山名其斋曰白苏其年虽不逮而公安诗文一派实自宗道发之　　袁宏道
按明外史袁宏道传宏道字中郎公安人年十六为诸生有声里中举万历二十年进士选吴县知县听断敏决公庭鲜事与士大夫谈说诗文以风雅自命意有所不乐解官去起授顺天教授历国子助教礼部主事谢病归筑园城南植柳万株号曰柳浪与一二老衲居焉久之起故官寻以清望擢吏部验封主事改文选寻移考功员外郎迁稽勋郎中后射病归数月卒　　袁中道
按荆州府志中道字小修中郎弟也十岁作黄山雪二赋五千余言长而通侻遍游燕赵齐鲁吴越地万历丙辰始举进士授徽州府教授历迁仪制郎中旋复乞休着有珂雪斋集后侨寓金陵天界寺以疾卒年五十有四　　袁黄
按吴江县志黄字坤仪曾祖显祖祥父仁世业读书有著述黄少孤其祖赘嘉善殳氏因补其邑诸生万历丙戌进士释褐奉都御史札清核苏松钱粮上议请减额外加征米银十余条授宝坁知县时蓟镇主客兵二十万年例银及屯田民运诸项计一百五十万巡抚以黄晓畅边事檄令约议乃列十事以献召为兵部职方主事适倭侵朝鲜朝廷大举东征经略蓟辽宋应昌疏请黄赞画军前与监军刘黄裳浮海渡鸭绿江调护诸帅倭寇来袭黄率麾下及朝鲜兵三千击却之未几拾遗疏劾在宝坻时纵民逋税革职归卒熹宗立追叙东征功赠尚宝司少卿　　袁可立
按河南通志可立号节寰睢阳卫人万历己丑进士擢山西道御史升左佥都御史巡抚登莱有功晋兵部左侍郎加尚书少保　　袁和
按河南通志和字节吾安阳人万历壬辰进士初任长垣知县一意振刷奸宄远遁升户部主事管太仓银库升右参议兵备阳和饬兵练士市易之弊加意察访以忧去任　　袁应泰
按明外史袁应泰传应泰字大来凤翔人万历二十三年进士授临漳知县治行冠两河迁工部主事历兵部武选郎中迁淮徐兵备参议移疾归久之起河南右参政以按察使治兵永平辽事方棘应泰练兵缮甲修亭障饬楼橹经略熊廷弼深赖焉泰昌元年九月擢右佥都御史巡抚辽东逾月擢兵部右侍郎代廷弼为经略应泰历官精敏强毅用兵非所长规画颇&amp;#廷弼在边持法严部伍整肃应泰以宽矫之多所更易天启改元三月大兵攻沈阳总兵官贺世贤尤世功陈策童仲揆等战死应泰乃撤奉集威宁诸军并力守辽阳引水注濠沿濠列火器兵环四面守十有九日大兵临城应泰身督兵迎战军败宿营中不入城明日大兵掘城西闸以泄濠水分兵塞城东水口击败诸将遂渡濠而进诸将兵俱败应泰乃入城固守又明日攻城急应泰督诸军大战又败薄暮谯楼火城中大乱应泰居城楼知事不济遂佩剑印自缢死妇弟姚居秀从之仆唐世明凭尸大恸纵火焚楼死事闻赠兵部尚书官其一子　　袁业泗
按江西通志业泗字景源宜春人万历戊戌进士知乐清县改兰溪丁父忧再补龙溪所在着循良绩擢南京兵部职方主事进武库员外郎中特疏请撤湖口税珰千里称便知漳州府岁饥发食赈济拯救无遗力崇祯间分守岭东平九连山贼所部以宁迁浙江按察使未至以功征为南京鸿胪寺卿乞骸归　　袁子让按郴州志子让万历辛丑进士授嘉定知州擢兵部员外郎入都民攀辕泣留着有字学元元香海棠集　　袁化中按明外史袁化中传化中字民谐武定人万历三十五年进士历知内黄泾阳有善政泰昌元年擢御史天启元年疏陈时事可忧者八语皆剀切出按宣大以忧归服除起掌河南道杨涟劾魏忠贤化中亦率同官上疏疏入忠贤大恨崔呈秀按淮扬赃私狼籍回道考核化中据实上之呈秀大恨会谢应祥廷推被讦化中与其事呈秀遂嗾忠贤贬化中秩调之外已窜入汪文言狱词中逮下诏狱呈秀令许显纯坐以杨镐熊廷弼贿六千酷刑拷掠于狱中毙之崇祯初赠太仆卿官其子福王时追谥忠愍　　袁一鳌
按江西通志一鳌字占梅宜春人万历己酉举人授江山知县调邵阳入南大理评事升刑部主事员外郎审决河南擢宝庆守吏民惮服以忤岷藩解绶归　　袁一凤按江西通志一凤号鸣岐宜春人万历己未进士器宇修伟操履质实初任工部主事升虞衡员外郎中晓畅吏事善治繁剧守西安清介自持迁副浙宪历官右布政使　　袁崇焕
按明外史袁崇焕传崇焕字元素东莞人万历四十七年进士授邵武知县为人慷慨负胆略好谈兵以边才自许天启二年正月朝觐在都御史侯恂请破格用之遂擢兵部职方主事无何广宁师溃廷议扼山海关崇焕即单骑出阅关内外部中失袁主事讶之家人亦莫知所往已还朝具言关上形势廷臣益称其才遂超擢佥事监关外军未几诸部受款经略王在晋令崇焕移驻中前所监参将周守廉游击左辅军经理前屯卫事寻令赴前屯安置辽人之失业者在晋深倚重之题为宁前兵备佥事及大学士孙承宗镇关门益倚崇焕崇焕内抚军民外饬边备劳绩大着遭父忧夺情视事四年以五防叙劳进兵备副使再进右参政五年夏承宗与崇焕计遣将分据锦州松山杏山右屯及大小凌河缮城郭居之自是宁远且为内地开疆复二百里十月承宗罢高第来代令尽撤锦右诸城守具崇焕力争不可第意坚崇燃遂乞终养不许十二月进按察使视事如故六年正月大军渡辽河二十三日抵宁远崇焕誓死守刺血为书激以忠义将士咸请效死明日大军进攻戴楯穴城崇焕发西洋巨炮伤城外军明日再攻复被却围遂解初中朝闻警廷臣议战守无善策及崇焕以书闻举朝大喜立擢崇焕右佥都御史复设辽东巡抚以崇焕为之叙功加兵部右侍郎世袭锦衣千户其冬崇焕巡历锦州大小凌河议大兴屯田渐复第所弃旧土因是进所荫为指挥佥事崇焕欲议和而朝鲜及毛文龙被兵言官因谓和议所致七年宁锦大捷满桂赵率教功为多魏忠贤使其党论崇焕不救锦州为暮气崇焕遂乞休中外方争颂忠贤崇焕不得已亦请建祠终不为所喜七月遂允其归庄烈帝即位忠贤伏诛廷臣争请召崇焕其年十一月擢右都御史视兵部添注左侍郎事崇祯元年四月命以兵部尚书兼右副都御史督师蓟辽兼督登莱天津军务镇宁远二年叙春秋两防功加太子太保荫锦衣千户崇焕始受事即欲诛毛文龙工科给事中潘士闻劾文龙糜饷杀降尚宝卿董茂忠请撤文龙治兵关宁兵部议不可而崇焕心弗善也尝疏请遣部臣理饷文龙恶文臣监制抗疏驳之崇焕不悦至是遂以阅兵为名泛海低双岛文龙来会崇焕与相燕饮每至夜分文龙不觉也以六月五日邀文龙观将士射先设幄山上令参将谢尚政等伏甲士幄外文龙至崇焕诘文龙违令数事取尚方剑斩之还镇以其状上闻时崇祯二年五月也文龙既死甫逾三月大兵数十万入龙井关大安口崇焕闻即入卫俄闻率教战殁遵化三屯皆破大兵越蓟州而西崇焕惧急引兵入护京师帝召见深加慰劳然都人骤遭兵怨谤纷起谓崇焕纵敌朝士因前通和议诬其引敌胁和十二月朔再召对遂缚下诏狱方崇焕在朝尝与大学士钱龙锡语微及欲杀毛文龙状及崇焕欲成和议龙锡尝移书止之龙锡故主定逆案魏忠贤遗党王永光辈谋兴大狱报雠见崇焕下吏遂以擅主和议专戮大帅二事为两人罪力攻之三年八月遂磔崇焕于市兄弟妻子流三千里籍其家崇焕无子家亦无余赀天下冤之　　袁光闬
按陕西通志光闬字德征渭南人甘贫好学为诸生素以廉孝闻万历间大饥邑令怜其贫予之粟数石不受强之受乃即呼邻里极贫者尽赒之无何遭母丧悲号过恸卒于柩侧　　袁一修
按江西通志一修高安人初选承天府照磨累升四川遵义卫经历值奢酋作乱一修受委督兵殒身王事　　袁璋
按明外史吴景传袁璋江南人素以勇侠闻剿贼所在有功后为所执其子袭挺身救之连杀七贼亦被执俱死　　袁师皋
按安庆府志师皋字理衡宿松增生质行忠厚父先亡母老齿脱必口哺之乙亥贼至执其母杀之皋奋与贼斗遂撄刃　　袁祈年
按荆州府志祈年字田祖公安人中道之子天启甲子顺天中式孝行纯笃内外无间言富于著述　　袁继咸按明外史袁继咸传继咸字季通宜春人天启五年进士授行人崇祯三年擢御史监临会试坐纵怀挟举子谪南京行人司副迁主客员外郎七年擢山西提学佥事孑身赴任较阅公明声望大着巡抚吴甡荐其廉能请加优擢而巡按御史张孙振以请属不应衔之特疏诬继咸赃私事帝怒逮继咸贵甡回奏甡极称继咸贤斥孙振诬诋诸生闻继咸逮群随至都伏阙诉冤继咸亦列上孙振请属状及其赃贿数事继咸得复官孙振谪戍天下快之十年除湖广参议分守武昌贼首吕瘦子作乱讨平之十二年以故官移淮扬督盐督师杨嗣昌以其知兵引参军事明年用廷推擢右佥都御史抚治郧阳未一年襄阳失陷被逮宗室士民颂其善政乞留抚残疆帝不许遣戍贵州十五年廷臣交荐起故官总理河北屯政未赴会贼逼江西廷议设重臣总督江西湖广应天安庆军务驻九江乃擢继咸兵部右侍郎兼右佥都御史以行时继咸在南都闻命贼已陷武昌左良玉拥兵东下人情恟恟继咸遇于芜湖激以忠义良玉遂还复武昌而朝议忽以吕大器来代命继咸复督屯政大器与良玉不相能长沙袁州俱陷疆事益迫廷议复推继咸代之甫抵镇京师陷福王立颁诏至武昌良玉不肯拜继咸致书备言伦序之正乃始拜受时群小皆不喜继咸将召入害之推为刑部右侍郎王不允复推为户部右侍郎亦不允良玉反继咸出城面责良玉良玉时已疾笃矣望城中火光大哭曰予负袁公呕血数升死其子梦庚秘不发丧诸将推为帅急移舟东中朝皆疑继咸同反而继咸以死自誓会兵下南都诸将多纳款继咸劝梦庚旋师不听乃遣人语林奇等不可为不忠事林奇移舟避皖湖中阴遣人迎继咸而梦庚执之北上不肯降见杀　　袁葵按畿辅通志葵字向一东明人崇祯辛未成进士授山西夏县令廉不受一钱而剔梳不遗余力政行而民化之流贼薄郊关设制发伏斩其谍贼宵遁调洪洞役来迎夏人匿舆马于学舍与格斗拥署不得行会上官遣郡倅来慰奖民始送之行治洪洞如治夏未几以母忧将归洪人留之如夏人至有抱葵荒年所收养弃儿百数一一乞姓袁且乞名去服除补山东焘光令请终养归卒　　袁国光
按池州府志国光字宾求青阳人笃意孝友研精理学癸未卒于兵闻者咸为流涕　　袁象斗
按河南通志象斗鲁山人崇祯癸酉举人壬午城陷不屈死妻梁氏亦自缢　　袁从谔
按郴州志从谔崇祯己卯乡荐授中书舍人甲戌国变佐房师万元吉督抚虔州丙戌虔失守元吉死之从谔泣曰师死矣我生何为遂蹈烈火中死　　袁奎东
按昌邑县志奎东生员壬午兵变守北城死汛地　　袁来顺按昌邑县志来顺奎东子同父守北城及于难　　袁瑶按文登县志瑶领岁荐授高安知县屡剿贼有功蒙兵备调统兵兵寡贼众瑶亲对阵射杀十余人官兵少却遂被围瑶奋力大战砍斩数贼次子凤翔亦在阵中见父危逼协力进攻俱遇害　　袁遵
按黄陂县志遵字君行励志博学习闻良知之训闯逆南下阖门被掠各以死誓俱毙刀下　　袁清吉
按广东通志清吉东莞人一日甥黎某过其门不下马其兄祥吉遇之责黎黎衔之适王城构乱黎以前憾曰里人无不服将军者独惑于袁祥吉不诛无以定众城信之执祥吉加僇焉清吉诣营请代死城竟杀之闻者挥涕　　袁琼
按醴陵县志琼性朴行洁外宽内严令丹棱倅夔府烛隐发奸时号活菩萨

&lt;/div&gt;
    &lt;div class="pagination"&gt;
&lt;a href="氏族典卷诸姓部_page210.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page206.html"&gt;206&lt;/a&gt;&lt;a href="氏族典卷诸姓部_page207.html"&gt;207&lt;/a&gt;&lt;a href="氏族典卷诸姓部_page208.html"&gt;208&lt;/a&gt;&lt;a href="氏族典卷诸姓部_page209.html"&gt;209&lt;/a&gt;&lt;a href="氏族典卷诸姓部_page210.html"&gt;210&lt;/a&gt;&lt;span class="current-page"&gt;211&lt;/span&gt;&lt;a href="氏族典卷诸姓部_page212.html"&gt;212&lt;/a&gt;&lt;a href="氏族典卷诸姓部_page213.html"&gt;213&lt;/a&gt;&lt;a href="氏族典卷诸姓部_page214.html"&gt;214&lt;/a&gt;&lt;a href="氏族典卷诸姓部_page215.html"&gt;215&lt;/a&gt;&lt;a href="氏族典卷诸姓部_page216.html"&gt;216&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page212.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
