<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 192 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 192 页/共 899 页</h1>
    <div class="content">按宋史陈思让传思让弟思诲至六宅使
　　陈承昭
按宋史陈承昭传承昭江表人始事李景为保义军节度周世宗征淮南景以承昭为濠泗楚海水陆都应援使世宗既拔泗州引兵东下命太祖为先锋太祖亲禽承昭以献世宗释之授右监门卫上将军改右领军卫上将军分司西京宋初入朝历左右神武统军干德五年迁右龙武军统军开宝二年卒年七十四赠太子太师　　陈洪进
按宋史漳泉世家陈洪进泉州仙游人幼有壮节颇读书习兵法及长以材勇闻隶兵籍从攻汀州先登补副兵马使从留从效杀黄绍颇将以绍颇首送建州请出兵为援群下以道阻贼盛惮其行洪进虑事久生变独请往至尤溪贼遂溃渠帅数人皆听命洪进至建州延政大悦以为本州马步行军都校是岁晋开运元年也三年李景陷建州延政入江南明年泉州留从效劫王继勋降江南景以从效为清源军节度洪进为统军使与副使张汉思同领兵柄累立战功从效卒少子绍镃典留务月余洪进诬绍镃将召越人以叛执送江南推副使张汉思为留后自为副使汉思年老醇谨不能治军务事皆决于洪进汉思诸子并为衙将颇不平洪进图欲害之汉思亦患其专明年夏四月汉思大享将吏伏甲于内将害洪进酒数行地忽大震栋宇将倾坐立者不自持同谋者以告洪进洪进亟去众惊悸而散一日洪进袖置大锁从二子常服安步入府中直兵数百人皆叱去之汉思方处内斋洪进即锁其门使人叩门谓汉思曰郡中军吏请洪进知留务众情不可违当以印见授汉思惶惧即自门间出印与之洪进即日迁汉思别墅以兵卫送遣使请命于李煜煜以洪进为清源军节度泉南等州观察使时太祖威振四海洪进大惧遣衙将奉表自补清源军节度副使权知泉南等州军府事且言张汉思老耄不能御众请臣领州事恭听朝旨太祖遣通事舍人王班赍诏抚谕干德二年制改清源军为平海军授洪进节度泉漳等州观察使检校太傅赐号推诚顺化功臣铸印赐之是年夏丁家艰起复洪进每岁修贡朝廷及江南平吴越王来朝洪进不自安遣其子文颢入贡太祖因下诏召之遂入觐至南剑州闻太祖崩归镇发哀太宗即位加检校太师明年四月来朝朝廷礼遇优渥又增其食邑洪进遂上言愿授近地别镇诏以洪进为武宁军节度同平章事留京师奉朝请明年从平太原六年封杞国公雍熙元年进封岐国公洪进年老上言求致仕优诏免其朝请二年以疾卒年七十二谥忠顺　　陈铦
按宋史漳泉世家洪进弟铦初为泉州都指挥使开宝四年授漳州刺史入贡至宿州卒　　陈致雍
按万姓统谱致雍莆田人仕伪闽为太常卿入南唐以通经及第宪章典故所著精练后归宋开宝中除秘书监致仕　　陈抟
按宋史陈抟传抟字图南亳州真源人始四五岁戏涡水岸侧有青衣媪乳之自是聪悟日益及长读经史百家之言一见成诵悉无遗忘颇以诗名后唐长兴中举进士不第遂不求禄仕以山水为乐自言尝遇孙君仿獐皮处士语抟曰武当山九室岩可以隐居抟往栖二十余年移居华山云台观又止少华石室每寝处百余日不起周世宗好黄白术有以抟名闻者显德三年命华州送至阙下留止禁中月余从容问其术对曰陛下为四海之主当以致治为念奈何留意黄白之事乎世宗不之责命为谏议大夫固辞不受既放还所止诏本州长吏岁时存问太平兴国中来朝太宗待之甚厚九年复来朝上益加礼重诏赐号希夷先生仍赐紫衣一袭留抟阙下令有司增葺所止云台观上屡与之属和诗赋数月放还山端拱初忽谓弟子贾德升曰汝可于张超谷凿石为室吾将憩焉二年秋七月石室成抟手书数百言为表其略曰臣抟大数有终圣朝难恋已于今月二十二日化形于莲花峰下张超谷中如期而卒经七日支体犹温有五色云蔽塞洞口弥月不散抟好读易手不释卷常自号扶摇子着指元篇八十一章言导养及还丹之事又有三峰寓言及高阳集钓潭集诗六百余首　　陈兢
按宋史陈兢传兢江州德安人陈宜都王叔明之后叔明五世孙兼唐右补阙兼生京秘书少监集贤院学士无子以从子褒为嗣褒至盐官令褒生灌高安丞灌孙伯宣避难泉州后游庐山因居德安尝以着作佐郎召不起大顺初卒伯宣子崇为江州长史益置田园为家法戒子孙择群从掌其事建书堂教诲之僖宗时尝诏旌其门南唐又为立义门免其徭役崇子衮江州司户衮子昉试奉礼郎昉家十三世同居长幼七百口不畜仆妾上下姻睦人无间言每食必群坐广堂未成人者别为一席有犬百余亦置一槽共食一犬不至群犬亦皆不食开宝初江南知州张齐上请仍旧免其徭役从之昉弟之子鸿太平兴国七年江南转运使张齐贤又奏免杂科兢即鸿之弟淳化元年知州康戬又上言兢家常苦食不足诏本州岁贷粟二千石后兢死其从父弟旭每岁止受贷粟之半云省啬而食可以及秋成属岁俭谷贵或劝其全受而粜之可邀善价曰朝廷以旭家群从千口轸其乏食贷以公粟岂可见利忘义为罔上之事乎至道初遣内侍裴愈就赐御书还言旭家孝友俭让近于淳古太宗尝对近臣言之参知政事张洎对曰旭宗族千余口世守家法孝谨不衰闺门之内肃于公府且言及旭受贷事上以远民义聚复能固廉为之叹息大中祥符四年以旭为江州助教旭卒弟蕴主家事天圣元年又以蕴继为助教蕴卒弟泰主之泰弟度太子中舍致仕从子延赏可并举进士延赏职方员外郎　　陈侃
按尚友录侃字君和永嘉人居建牙乡事亲至孝亲有疾省侍尝药夜不解衣执丧尽礼五世同居家无异爨至道二年郡守何蒙上其事太宗嘉之诏旌表其门闾曰孝门陈君锡其母李氏束帛&#米祥符七年侃卒今建牙乡犹称其门曰陈孝门　　陈芳
按尚友录芳河阳人一门十四世同居三百年孝义为时所重芳仕为大理寺丞诏旌表其门　　陈从信
按宋史陈从信传从信字思齐亳州永城人恭谨强毅心计精敏太宗在晋邸令典财用王宫事无大小悉委焉累官右知客押衙太宗即位迁东上合门使充枢密都承旨会八作副使綦廷珪因疾假满不落籍愈日不朝参即入班中宣徽使潘美王仁赡并坐夺奉一季从信与合门使商凤责授闲&#使合门祗候余抵罪有差太平兴国三年改左卫将军复为枢密都承旨太宗征并汾以为大内副都署七年坐秦王廷美事以本官罢明年分使三部以从信为度支使加右卫大将军九年卒年七十三赠太尉　　陈钦祚
按宋史陈思让传思让子钦祚累迁至香药库使长州刺史　　陈兴
按宋史陈兴传兴澶州卫南人开宝中应募为卒得隶御龙右直太宗征河东幸幽陵兴常从特被赏赐累迁天武指挥使端拱中改御前忠佐步军副都军头明年李继隆行营河西命权知夏州至道初继隆荐其材干召补御龙弩直都虞候咸平初为马军都军头领蒙州刺史三年真授宪州刺史知霸州徙沧州副都部署移石隰驻泊又徙泾原仪渭镇戍军部署景德三年迁本州团练使知徐州大中祥符初召为龙神卫四厢都指挥使领登州防御使出为邠宁环庆路副都部署兼知邠州坐擅释劫盗罢军职改徐州防御使知怀州六年卒　　陈恕
按宋史陈恕传恕字仲言洪州南昌人少为县吏折节读书江南平礼部侍郎王明知洪州恕以儒服见明与语大奇之因资送令预计偕太平兴国二年进士解褐大理评事通判洪州恕以乡里辞改澧州以吏干闻召入为赞善大夫同判三司勾院迁左拾遗充度支判官擢为度支员外郎再迁工部郎中知大明府召入为户部郎中户部副使迁右谏议大夫知澶州驿召为河北东路营田制置使俄知代州入判吏部选事拜盐铁使迁给事中参知政事太宗怒恕泄禁中语罢守本官旋出知江陵府淳化四年召为工部侍郎充总计使判左右计事左右计使分判十道事迁礼部侍郎真宗即位加户部咸平二年帝北巡充行在转运使俄以母老求解拜吏部侍郎知通进银台封驳司审官院五年知贡举迁尚书左丞权知开封府卒年五十九赠吏部尚书　　陈若拙
按宋史陈思让传思让子钦祚钦祚子若拙字敏之幼嗜学思让尝令持书诣晋邸太宗嘉其应对详雅将縻以军职若拙恳辞太平兴国五年进士甲科解褐将作监丞通判鄂州改太子右赞善大夫知单州以能政称改太常丞迁监察御史充盐铁判官迁殿中侍御史通判益州淳化三年就命为西川转运副使未几改正使召归改度支员外郎通判西京留司久之柴禹锡镇泾州复奏为通判迁司封员外郎入为盐铁判官转工部郎中改主判开拆司车驾北巡命李沆留守东京以若拙为判官寻命权京东转运使真授转运使召还拜刑部郎中知潭州请对言父母年老不愿远适上怒黜知处州徙温州代还复授刑部郎中再为盐铁判官改兵部郎中河东转运使擢拜右谏议大夫徙知永兴军府又移知凤翔府入拜给事中知澶州天禧二年卒年六十四　　陈宗义
按宋史陈承昭传承昭孙宗义为三班借职
　　陈彭年
按宋史陈彭年传彭年字永年抚州南城人父省躬鹿邑令彭年幼好学年十三着皇纲论万余言为江左名辈所赏唐主李煜闻之召入宫令子仲宣与之游金陵平彭年师事徐铉为文太平兴国中举进士雍熙二年始中第调江陵府司理参军因监决死囚怖之换江陵主簿历澧怀二州推官在怀深为知州乔惟岳倚任会樊知古为河北转运以亲嫌徙泽州丁内艰免御史中丞王化基荐其才改卫尉寺丞迁秘书郎为大理寺详断官坐事出监湖州盐税寻又停官真宗即位复为秘书郎乔惟岳刺史海州及知苏寿二州并表彭年通判州事咸平三年屡上疏言事召试学士院迁秘书丞知阆州未行改金州会诏举贤良方正翰林学士朱昂以彭年闻召之辞以贫乏请终秩景德初代还直秘阁杜镐刁得荐其该博命直史馆兼崇文院检讨又代潘慎修起居注顷之预修册府元龟三年迁右正言充龙图阁待制赐金紫加刑部员外郎与晁迥同知贡举大中祥符中议建封禅彭年预详定仪注礼成进秩工部郎中加集贤殿修撰三年改兵部郎中龙图阁直学士迁右谏议大夫兼秘书监诏就赐食厅编次太宗御集赐勋上柱国六年召入翰林充学士兼龙图阁学士同修国史真宗奉祀亳州太清宫丁谓为经度制置使以彭年副之又与谓同知礼仪院礼成加给事中又为天书同刻玉副使国史成迁工部侍郎九年拜刑部侍郎参知政事判礼仪院充会灵观使天禧大礼为天书仪卫副使又为参详仪制奉宝册使正月九日侍真宗朝天书将诣太庙退就中书合中如厕眩仆肩舆还家遣中使挟医诊疗旦夕存问进兵部侍郎表求罢奉不许二月卒年五十七赠右仆射谥文僖录子佺期大理寺丞孙彦先太常寺奉礼郎真宗前后赐彭年御制歌诗凡六篇彭年妻入谒出彭年像示之赐甚厚彭年性敏给博闻强记贵至通显奉养无异贫约　　陈世卿
按宋史陈世卿传世卿字光远南剑人雍熙二年登进士第解褐衡州推官再调东州节度推官知州张雍表其材改掌书记凡七年归朝为秘书郎迁太常丞知新安县召归会张鉴出知广州表为通判将行加太常博士景德初徙知建州真宗知其材干逾月授福建转运使俄为两浙路转运使历祠部员外郎判三司三勾院大中祥符四年改度支员外郎出为荆湖北路转运使召对复自言愿效用于烦剧会邵晔知广州被疾乃授世卿秘书少监代之九年卒年六十四录其子南安主簿俨为太祝　　陈充
按宋史陈充传充字若虚益州成都人家素豪盛少以声酒自娱不乐从宦邑人敦迫赴举至京师有名场屋间雍熙中天府礼部奏名皆为进士之冠廷试擢甲科释褐孟州观察推官就改掌书记会寇准荐其文学得召试授殿中丞出知明州入为太常博士直昭文馆迁工部刑部员外郎久病告满除籍真宗怜其贫病令致仕给半奉未几病间守本官仍充职以久次迁兵部员外郎景德中与赵安仁同知贡举改工部刑部郎中大中祥符六年以足疾不任朝谒出权西京留守御史台旋以本官分司卒年七十充词学典赡唐牛僧孺着善恶无余论言尧舜之善伯鲧之恶俱不能庆殃及其子充因作论以反之文多不载性旷达善谈谑淡于荣利自号中庸子上颇熟其名以疾故不登词职临终自为墓志有集二十卷　　陈省华按宋史陈尧佐传尧佐父省华字善则事孟昶为西水尉蜀平授陇城主簿累迁栎阳令县之郑白渠为邻邑强族所据省华尽去壅遏水利均及民皆赖之徙楼烦令端拱三年太宗亲试进士伯子尧叟登甲科占谢辞气明辨太宗顾左右曰此谁子王沔以省华对即召省华为太子中允俄判三司都凭由司改盐铁判官迁殿中丞河决郓州命省华领州事俄为京东转运使超拜祠部员外郎知苏州赐金紫历户部吏部二员外郎改知潭州省华智辨有吏干入掌左藏库判吏部南曹擢鸿胪少卿景德初判吏部铨权知开封府转光禄卿旧制卿监坐朵殿太宗以省华权&#京府别设其位升于两省五品之南省华以府事烦剧请禁宾友相过从之未几因疾求解任拜左谏议大夫再表乞骸骨不许三年卒年六十八特赠太子少师　　陈靖
按宋史陈靖传靖字道卿兴化军莆田人好学颇通古今父仁璧仕陈洪进为泉州别驾洪进称臣豪猾有负险为乱者靖徒步谒转运使杨克陈讨贼策召还授阳翟县主簿契丹犯边靖遣从子上书求入奏机略太宗异之改将作监丞未几为御史台推勘官丧父起复秘书丞直史馆判三司开拆司淳化四年使高丽还提点在京百司迁太常博士出知婺州再迁尚书刑部员外郎真宗即位历度支判官为京畿均田使出为淮南转运副使兼发运司公事徙河南转运使徙知潭州历度支盐铁判官祀汾阴为行在三司判官又历京西京东转运使知泉苏越三州累迁太常少卿进太仆卿集贤院学士知建州徙泉州拜左谏议大夫以秘书监致仕卒　　陈纲
按尚友录纲字举正泉州同安人淳化中第进士为建州观察推官故事岁春夏间率丁夫数万为采茶之役纲以为夺民时劳民力奏请以北苑园供御之外余皆赋民收其租入在民者官复定其直偿之诏如所请建民德之　　陈文显
按宋史漳泉世家洪进子文显字仲达洪进领漳泉节制署左神机指挥使迁泉州马步军使都督押衙干德初朝命平海军节度副使累加检校太保洪进归朝授文显通州团练使知泉州未几代还时太宗征太原朝于行在久之出为青齐庐寿西京水南北陜州四州都巡检使文显与诸弟不睦咸平初御史中丞李惟清抗疏言之诏以其父有忠勋许其改过令御史台告谕之以疾改通许镇都监六年卒年六十五　　陈文顗
按宋史漳泉世家洪进子文顗始为泉州衙内都指挥使知漳州洪进归朝授滁州刺史仍旧知州俄召归奉朝请景德中换光州以久次领和州团练使历知海濮潍沂黄五州信阳军所至无能称卒年七十一　　陈文颢
按宋史漳泉世家洪进子文颢初为泉州右军散兵马使衙内都指挥使俄权知漳州朝命漳州刺史凡七年求迁泉州署行军司马开宝末江南平洪进遣第三子文顗入贡文顗不欲行乃遣文颢至京师自陈愿留以俟父入觐太祖嘉之及洪进归朝授文颢房州刺史会升房州为节镇换康州刺史端拱初出知同州咸平初知耀州又徙徐州坐用刑失入责授左武卫大将军知涟水军上念其父纳土效顺复以为康州刺史留京师大中祥符初议冬封以濮州驰道所出命知州事须置供拟颇勤至诏褒之驾至召见劳问礼毕改衡州刺史特给内地刺史奉料未几代还以老疾累表求致仕诏免朝六年卒年七十二　　陈文顼按宋史漳泉世家洪进子文顼本文显子初洪进在泉州有相者言一门受禄当至万石时洪进与三子皆领州郡而文顼始生乃以文顼为子欲应其言初补泉州衙内都校又为衙内都监使朝命领顺州刺史归朝为登州刺史沧棣有寇盗命为巡检使会以禁军大校赵延溥为登州团练使文顼改舒州刺史淳化三年卒年三十五　　陈文琏
按宋史漳泉世家铦子文琏供奉官阁门祗候　　陈宗宪按宋史漳泉世家文显子宗宪历虞部员外郎为西京作坊使　　陈宗元
按宋史漳泉世家文显子宗元殿中丞
　　陈宗绶
按宋史漳泉世家文顗子宗绶为大理评事
　　陈宗缵
按宋史漳泉世家文顗次子宗钻太子中舍
　　陈宗绛
按宋史漳泉世家文顼子宗绛为殿中丞
　　陈思道
按宋史陈思道传思道江阴人丧父事母兄以孝悌闻鬻酰市侧以给晨夕买物不酬价如所索与之母病思道衣不解带者数月目疮烂饮食随母多少洎母丧水浆不入口七日既葬裒鬻酰之利得钱十万奉其兄结庐墓侧日夜悲恸其妻时携儿女诣之拒之不与见夏日种瓜以待过客昼则白兔驯狎夜则虎豹环其庐而卧咸平元年知军上其事诏赐束帛旌其门　　陈尧叟
按宋史陈尧佐传尧佐兄尧叟字唐夫解褐光禄寺丞直史馆迁秘书丞久之充三司河南东道判官时宋亳陈颍民饥命尧叟振之再迁工部员外郎广南西路转运使会加恩黎桓为交州国信使咸平初加刑部员外郎充度支判官未几会抚水蛮酋蒙令国杀使臣扰动命尧叟为广南东西两路安抚使事平迁兵部拜主客郎中枢密直学士知三班兼银台通进封驳司制置群牧使河决澶州王陵口诏往护塞之遂为河北河东安抚副使时中外上封奏者甚众命定利害及与三司议减冗事俄拜右谏议大夫同知枢密院事五年郊祀进给事中会王继英为枢密使以尧叟签署院事迁工部侍郎真宗幸澶渊命乘传先赴北寨按视戎事许以便宜景德中迁刑部兵部二侍郎知枢密院事真宗朝陵权东京留守每裁剸刑禁虽大辟亦止面取状亟决遣之以故狱无系囚俄兼群牧制置使大中祥符初东封加尚书左丞诏撰朝觐坛碑进工部尚书献封禅圣制颂帝作歌答之祀汾阴为经度制置使判河中府礼成进户部尚书加特进赐功臣又以尧叟善草隶诏写途中御制歌诗刻石五年以本官检校太傅同平章事充枢密使加检校太尉从幸太清宫加开府仪同三司未几罢守本官仍领群牧明年复以本官检校太尉同平章事充枢密使尧叟素有足疾屡请告九年夏帝临问劳赐加等疾甚表求避位尧叟词志颇确优拜右仆射知河阳天禧初病亟求还辇下诏许之肩舆至京师卒年五十七赠侍中谥文忠录其孙知言知章为将作监主簿尧叟伟姿貌强力奏对明辨多任知数久典机密军马之籍悉能周记所著请盟录三集二十卷　　陈尧佐
按宋史陈尧佐传尧佐字希元其先河朔人高祖翔为蜀新井令因家焉遂为阆州阆中人尧佐进士及第历魏县中牟尉试秘书省校书郎知朝邑县会其兄尧叟使陕西发中人方保吉罪保吉怨之诬尧佐以事降本县主簿徙下邽迁秘书郎知真源县开封府司录参军事迁府推官坐言事忤旨降通州潮州召还直史馆知寿州徙庐州以父疾请归提点开封府界事后为两浙转运副使徙京西转运使又徙河北母老祈就养召纠察在京刑狱为御试编排官坐置等误降官监鄂州茶&#天禧中河决起知滑州造木龙以杀水怒又筑长堤人呼为陈公堤初营永定陵复徙京西转运使入为三司户部副使徙度支同修真宗实录不试中书特擢知制诰兼史馆修撰知通进银台司进枢密直学士知河南府徙并州召同修三朝史代弟尧咨同知开封府累迁右谏议大夫为翰林学士遂拜枢密副使以给事中参知政事迁尚书吏部侍郎太后崩执政多罢以户部侍郎知永兴军过郑为郡人王文吉以变事告下御史中丞范讽劾治而事乃辨改知庐州徙同州复徙永兴军初太后遣宦者起浮图京兆城中前守姜遵尽毁古碑碣充砖甓用尧佐奏敕州县完护之徙郑州会作章惠太后园陵州供张甚严赐书褒谕既而拜同中书门下平章事集贤殿大学士以灾异数见罢为淮康军节度使同中书门下平章事判郑州以太子太师致仕卒赠司空兼侍中谥文惠尧佐少好学及贵读书不辍善古隶八分为方丈字笔力端劲老犹不衰尤工诗性俭约号知余子　　陈尧咨
按宋史陈尧佐传尧佐弟尧咨字嘉谟举进士第一授将作监丞通判济州召为秘书省著作郎直史馆判三司度支句院始合三部句院兼总之擢右正言知制诰崇政殿试进士尧咨为考官三司使刘师道属弟几道以试卷为识验坐贬单州团练副使复着作郎知光州寻复右正言知制诰知荆南改起居舍人同判吏部流内铨改右谏议大夫集贤院学士以龙图阁直学士尚书工部郎中知永兴军长安地斥卤无甘泉尧咨疏龙首渠注城中民利之然豪侈不循法度尝以气凌转运使乐黄目黄目不能堪求解去遂徙尧咨知河南府既而有发尧咨守长安不法者削职徙邓州才数月复知制诰尧咨性刚戾数被挫忽忽不自乐还判登闻检院复龙图阁直学士坐失举降兵部员外郎丧母起复工部郎中龙图阁直学士会灵观副使边臣飞奏唃&#啰立文法召蕃部欲侵边以为陕西缘边安抚使再迁右谏议大夫知秦州徙同州以尚书工部侍郎权知开封府入为翰林学士以先朝初榜甲科特诏班旧学士蔡齐之上换宿州观察使知天雄军位丞郎上尧咨内不平上章固辞皇太后特以只日召见敦谕之不得已拜命自契丹修好城壁器械久不治尧咨葺完之然须索烦扰多暴怒列军士持大梃侍前吏民语不中意立至困仆以安国军节度观察留后知郓州建请浚新河自鱼山至下杷以导积水拜武信军节度使知河阳徙澶州又徙天雄军卒赠太尉谥康肃尧咨以气节自任工隶书善射尝以钱为的一发贯其中　　陈渐按宋史陈尧佐传尧佐从子渐字鸿渐少以文学知名于蜀淳化中与其父尧封皆以进士试廷中太宗擢渐第辄辞不就愿擢其父许之至咸平初渐始仕为天水县尉时学者罕通扬雄太元经渐独好之着书十五篇号演元奏之召试学士院授仪州军事推官举贤良方正科不中复调陇西防御推官坐法免归不复有仕进意蜀中学者多从之游尧咨不学渐心薄之尧咨后贵显与渐益不同因言渐罪戾之人聚徒太甚不宜久留远方即召渐至京师授颍州长史丁谓等知其无他得改凤州团练推官迁耀州节度推官卒有文集十五卷自号金龟子　　陈咸
按宋史陈越传越兄咸尝举进士未第杨亿杜镐陈彭年列奏为言真宗悯之及册府元龟奏御特赐咸同三传出身　　陈越
按宋史陈越传越字损之开封尉氏人祖守危兴道令父夏虞部员外郎越少好学尤精历代史善属文辞气俊拔咸平中诏举贤良刑部侍郎郭贽荐之策入第四等解褐将作监丞通判舒州徙知端州又徙袁州未几召还著作佐郎直史馆掌鼓司登闻院预修册府元龟与陈从易刘筠尤为勤职真宗以其奉薄并命月增钱五千车驾朝陵掌留司名表时称为工自是两府笺奏多命草之勋贵家以铭志为请者甚众迁太常丞群牧判官祀汾阴擢为左正言越耿概任气喜箴切朋友放旷杯酒间家徒壁立不以屑意然嗜酒过差每食必先引数升罕有醒日亦用是遘疾大中祥符五年卒年四十无子　　陈知微
按宋史陈知微传知微字希颜高邮人咸平五年进士甲科解褐将作监丞通判歙州擢为著作佐郎直史馆俄充三司户部判官奉使契丹迁太常博士判三司都磨勘司再为户部判官出为京东转运副使迁右司谏徙荆湖南路转运使召还拜比部员外郎知制诰判吏部铨兼刑部又判司农寺纠察在京刑狱天禧二年加玉清昭应宫判官卒年五十有集三十卷　　陈太素
按宋史陈太素传太素字仲华河南缑氏人中进士第尝为大理评断官入审刑为详议官权大理少卿又判大理虽号明习法令然所论建亦或有不中每临案牍至忘寝食历知江阴军兖州明州有治迹在大理耳疾数求罢执政以为任职弗许累官至尚书兵部郎中卒　　陈从易
按宋史陈从易传从易字简夫泉州晋江人进士及第为岚州团练推官再调彭州军事推官王均盗据成都连陷绵汉诸郡彭人谋杀兵马都监以应之时从易摄州事斩其首谋者召余党晓以祸福众皆呼悦贼平安抚使王钦若以状闻召为秘书省著作佐郎大理寺详断官迁太常博士出知邵武军预修册府元龟改监察御史真宗宴近臣崇和殿召从易预赋诗称旨迁侍御史改刑部员外郎直史馆知虔州天禧中坐荐送别头进士失实降工部员外郎以父老求乡郡宰相寇准恶其疏己除吉州从易因对自言改福州未行遭父丧除服纠察在京刑狱出为湖南转运使徙知荆南擢太常少卿直昭文馆知广州又坐尝课校太清楼书字非伪误而从易妄判窜之降直史馆明年复职在广三年以清德闻入为左司郎中知制诰兼史馆修撰迁左谏议大夫命使契丹以年老辞不行进龙图阁直学士知杭州卒　　陈尧卿
按宋史陈知微传知微子尧卿大中祥符五年进士及第　　陈舜卿
按宋史陈知微传知微卒录其子舜卿为太常寺奉礼郎　　陈映
按宋史陈思让传思让子钦祚钦祚子若拙若拙子映为奉礼郎　　陈贯
按宋史陈贯传贯字仲通其先相州安阳人后葬其父河阳因家焉少倜傥数上疏言边事举进士真宗识贯名擢置高第为临安县主簿以秘书省著作佐郎为刑部详覆官改秘书丞为审刑院详议官历知卫州泾州督察盗贼禁戢不肖州人惮其严擢利州路转运使徙陕西累迁尚书度支员外郎入为三司盐铁判官领河北转运使徙河东历三司户部盐铁副使以刑部郎中直昭文馆知相州还朝卒贯喜言兵着兵略世颇称之　　陈希亮
按宋史陈希亮传希亮字公&#其先京兆人唐广明中违难迁眉州希亮幼孤好学年十六将从师其兄难之使治钱息三十余万希亮悉召取钱者焚其券而去业成乃召兄子庸谕使学遂俱中天圣八年进士第里人表其闾曰三&#初为大理评事知长沙县再迁殿中丞徙知鄠县迁太常博士赐五品服初蜀人官蜀不得通判州事希亮以母老愿折资为县侍亲于是知临津县母终服除为开封府司录会外戚沈元吉杀人希亮一问得实自惊仆死沈氏诉之坐废&#年盗起京西富&#荐希亮可用起知房州代还执政欲以为大理少卿希亮愿得一郡自效乃以为宿州皇佑元年移滑州未行诏提举河北便籴盗起宛句乃以希亮为曹州淮南饥寿春守王正民不任职诏希亮乘传代之久之徙知庐州改提点刑狱江东迁度支郎中徙河北嘉佑二年入为开封府判官改判三司户部勾院又兼开拆司自请补外乃以为京西转运使迁京东请老不允移知凤翔英宗即位迁太常少卿分司西京致仕卒年六十四赠工部侍郎　　陈悦
按宋史陈希亮传希亮子悦度支郎中
　　陈恪
按宋史陈希亮传希亮子恪滑州推官
　　陈恂
按宋史陈希亮传希亮子恂大理寺丞
　　陈师古
按宋史陈尧佐传尧佐兄尧叟尧叟子师古赐进士出身后为都官员外郎　　陈希古
按宋史陈尧佐传尧佐兄尧叟尧叟子希古太子中舍坐事除籍　　陈述古
按宋史陈尧佐传尧佐弟尧咨尧咨子述古太子宾客致仕博古笃学能文为馆阁校勘早卒　　陈永&#
按宋史漳泉世家文顗孙永&#为三班借职　　陈永升按宋史漳泉世家文顗孙永升为三班借职
　　陈之奇
按尚友录之奇字虞卿吴人其母丁谓妹谓欲授以官之奇不赴后官中允即乞归每出行小儿必敛容曰此陈君子也四方贤士至吴则相造请与胡瑗苏舜钦为友时号吴下三贤　　陈淳
按宋史陈恕传恕子淳滁州司马
　　陈执中
按宋史陈执中传执中字昭誉以父恕任为秘书省正字累迁卫尉寺丞知梧州真宗春秋高大臣莫敢言建储者执中进演要三篇以早定天下根本为说因召对便殿劳问久之擢右正言逾月遂立皇太子明年坐考御试进士卷差谬贬卫尉寺丞监岳州酒务稍复殿中丞通判抚州复右正言曹利用挟私忿出执中知汉阳军及利用得罪召为群牧判官权三司盐铁判官知谏院提举诸司库务以尚书工部员外郎兼御史知杂同判流内铨迁三司户部副使明道中安抚京东进天章阁待制使还知应天府徙江宁府扬州再迁工部郎中改龙图阁直学士知永兴军拜右谏议大夫同知枢密院事既而议刺土兵久不决罢知青州又以资政殿学士知河南府改尚书工部侍郎陕西同经略安抚招讨使与夏同知永兴军议边事多异同诏令互出巡边就知陕州复徙青州于是请城傅海诸州朝廷重兴役有诏不许执中不奉诏卒城之明年沂卒王伦叛趣淮南执中遣巡检傅永吉追至采石矶捕杀之召拜参知政事逾年拜同中书门下平章事集贤殿大学士兼枢密使七年春旱降给事中已而加昭文馆大学士监修国史逾月复官皇佑初以足疾辞位自陈不愿为使相大学士学士孙抃当制遂以尚书左丞知陈州宰相文彦博宋庠以为礼薄帖麻改兵部尚书迁吏部观文殿大学士久之拜集庆军节度使同平章事判大名府以吏部尚书复拜同平章事昭文馆大学士每朝退闭中书东便门以防漏泄三司勾当公事及监场务官权势所引者皆奏罢之内外为之肃然久之嬖妾笞小婢出外舍死御史赵抃列八事奏劾执中欧阳修亦言之至和三年春旱谏官范镇言执中为相不病而家居陛下欲弭灾变宜速退执中以快中外之望卒罢执中为镇海军节度使同平章事判亳州逾年辞节改尚书左仆射观文殿大学士封英国公徙河南府又徙曹州皆不赴过都以疾赐告就第拜司徒岐国公致仕卒赠太师兼侍中谥曰荣灵后改谥恭襄诏谥曰恭帝篆其墓碑曰褒忠之碑子世儒官至国子博士妻李与群婢杀世儒所生母世儒与谋皆弃市　　陈执古
按宋史陈恕传恕子执古为奉礼郎至虞部员外郎　　陈执方按宋史陈恕传恕子执方太子中舍
　　陈执礼
按宋史陈恕传恕子执礼太子中舍
　　陈琰
按宋史陈琰传琰字伯玉澶州临河人进士及第历溧阳栾城县主簿迁大理寺丞监真定府税知金堂夏津二县再迁太常博士御史知杂韩亿奏为监察御史丁父丧哀毁忧除迁殿中侍御史天圣五年为三司度支判官迁侍御史历京西河东河北转运副使三司户部度支盐铁副使积迁至尚书工部郎中卒　　陈铸
按万姓统谱铸字师回兴化县人天圣中登甲科康定初知南雄州以亲老求通判福州力赞守臣增学田延宿儒教以经术改倅陈州时有水患悉力拯援全活者众当路上其劳擢知潮州汝州登州仕至光禄卿　　陈维德
按万姓统谱维德字微之静之孙初注长乐县尉庆历间举能吏治广南除知雷州以公田岁入还官罢采珠户终更无所取改知连州官至虞部员外郎　　陈阐按万姓统谱阐字伯通仙游人皇佑中第进士知建州岁饥境内有竞杂者令疑为盗白于州阐曰一日之聚至数百人殆以饥争食耳非盗也推验之果然遂杖而释之且发粟赈贷众皆复业移知莱州郡人德而祠之　　陈郛
按建阳县志郛字彦圣登嘉佑丁酉进士授庐州司法参军再授歙州推官徙知昆山县后为司农丞未尝私谒政府迁太府请外除元符中以元佑党废后复官朝奉大夫卒郛亮直清鲠历官五十年帑无赢赀退无居卢士大夫高之　　陈安石
按宋史陈贯传贯子安石字子坚以荫锁厅及第嘉佑中为夔陕转运判官提点陕西刑狱历使京西河东淮南京东知苏州邠州河中府户部副使韩绛镇太原议行盐法与监司多不合加安石集贤殿修撰为河东都转运使议始定进天章阁待制李舜举劾其专诏置狱于潞安石自麟州会逮神宗察其无罪赦之尚书省初建召为户部侍郎进吏部侍郎出知永兴军邓襄陈郑州河阳至龙图阁直学士绍圣元年卒年八十一　　陈烈
按宋史陈烈传烈字季慈福州候官人性介僻笃于孝友居亲丧勺饮不入于口五日自壮及老奉事如生学行端饬动遵古礼里中人敬之冠昏丧祭请而后行尝以乡荐试京师不利即罢举仁宗屡诏之不起人问其故应曰吾学未成也公卿大夫郡守乡老交章称其贤嘉佑中以为本州教授欧阳修又言之召为国子直讲皆不拜已而福建提刑王陶言其为妻林氏所讼因诋烈贪诈乞夺所受恩司马光为谏官率同列争曰臣等每患士无名检故举烈以厉风俗烈平生操守出于诚实虽有迂阔不合中道犹为守节之士当保而全之若夫妇不相谐则听其离绝毋使节行之士为横辱所挫说遂不行元佑初部使者申荐之诏从其尚以宣德郎致仕明年复教授本州在职不受廪俸乡里问遗丝毫无所受家租有余则推以济贫乏卒年七十六　　陈洙
按尚友录洙字思道建阳人登进士第历殿中侍御史嘉佑中上疏助司马光乞早建储嗣且曰陛下以臣怀异日之图莫若杀臣之身用臣之言疏方上即饮药以卒奏下大计遂定仁宗闻洙死赐钱百万元佑初用光之言官其一子　　陈炳
按尚友录炳赣县人结庐崆峒山躬耕求志与学者琢磨俱成雅器有文权十卷白云编二十卷包拯尝师事之志其墓曰文高表世学优入圣　　陈绎
按宋史陈绎传绎字和叔开封人中进士第为馆合校勘集贤校理刊定前汉书居母丧诏即家雠校英宗临政渊嘿绎献五箴判刑部狱多所平反帝称其文学以为实录检讨官神宗立为陕西转运副使入直舍人院修起居注知制诰拜翰林学士以侍讲学士知邓州召知通进银台司命权开封府久之还翰林仍领府治司农吏盗库钱狱未竟中书检正张谔判寺事惧失察以帖诘稽留绎遣吏示以成牍言者论其徇宰属纵有罪出知滁州郊祀恩复知制诰言者再论之得秘书监集贤院学士元丰初知广州库有檀香佛像绎以木易之事觉时绎已加龙图阁待制知江宁府乃贬建昌军夺其职后复大中大夫卒年六十八绎为政务摧豪党而行与貌违暮年谬为敦朴之状好事者目为热熟颜回　　陈荐
按宋史陈荐传荐字彦升邢州沙河人举进士为华阳尉从韩琦定州河东幕府性木强简淡独琦知之最深琦辅政荐为秘阁校理判登闻检院知太常礼院英宗诸王出合选为记室参军直集贤院颍王为皇太子加右谕德王即位拜天章阁待制进知制诰知谏院除龙图阁直学士河北都转运使还判流内铨权主管御史台出知蔡州召为宝文阁学士兼侍读进资政殿学士屡求退以为本州擢其子厚御史台主簿未几提举崇福宫卒赠光禄大夫　　陈升之
按宋史陈升之传升之字旸叔建州建阳人举进士历知封州汉阳军入为监察御史右司谏改起居舍人迁侍御史知杂事凡任言责五年所上数十百事然持论不坚以故不尽施用擢天章阁待制河北都转运使知瀛州真定府加龙图阁直学士复知谏院同领磨勘转运使及提点刑狱功务迁枢密直学士知开封府岁余拜枢密副使谏官御史交章论升之阴结宦者故得大用罢为资政殿学士知定州徙太原府治平二年复拜枢密副使神宗立以母老请郡为观文殿学士知越州熙宁元年徙许中道改大名府过阙留知枢密院明年同制置三司条例司与王安石共事数月拜中书门下平章事集贤殿大学士升之既相忤安石称疾归卧帝数敦谕乃出会母丧去位终制召为枢密使足疾不能立朝七年拜镇江军节度使同平章事判扬州封秀国公卒年六十九赠太保中书令谥曰成肃升之初名旭避神宗嫌名改焉　　陈大卞
按万姓统谱大卞字仲循仙游人治平中进士为威武军佥判与章惇旧惇当国屡招不往以有事明堂封二亲拜且泣曰吾不能与时俯仰黾勉仕宦者为吾亲耳遂致仕　　陈世修
按尚友录世修恭公执中之侄恭公生日亲属多献老人星图世修独献范蠡游五湖图且赞曰贤哉陶朱霸越平吴名随身后扁舟五湖公即日纳节
　鳞姓部汇考
凌迪知万姓统谱
　　鳞姓
鳞宋桓公生子鳞故曰鳞氏


　因姓部列传
　　明
　　因礼
按山西通志礼字恭逊曲沃人景泰庚午举人中会试乙榜授武功训导模范画然历清涧禹城教谕与御史白行中相善行中怜其才欲代嘱当道礼曰如之何爱我而玷我哉卒不许迁松江教授携&#李浩子刚及门人赵铎至松授业朝夕之资一无所受于松更多所造就钱福辈皆其门人也钱溥赞曰持三十年之教铎布四学校之阳春至今人犹传诵云　　因纲按山西通志纲字叔大礼子精楷书工古文词成化丁酉举人授沧州知州正大廉慈丝缕不取于民素衣如贫士民称布圆领因爷民罹法矜而谕之不悛始加以刑既卒贫不能归上下赠赙得归榇附载纺车一具观者莫不流涕　　因于夏
按万姓统谱于夏绛州人万历丙子举人
　　因柱
按山西通志柱字汝石曲沃人隆庆间贡任临清州判清丈地亩煮粥赈荒修河造船多政绩三署州篆及博平泰安又监泰山进香税皆毫无所染升安塞知县劳心抚绥虽灾患频仍三月称治后致仕与弟梓楠和怡敬爱终身同爨卒年八十有四　　因其志
按山西通志其志万历戊子举人南皮知县再补醴泉

　钧姓部列传
　　汉
　　钧喜
按郑樵通志汉有御史钧喜
　　宋
</div>
    <div class="pagination">
<a href="氏族典卷诸姓部_page191.html">上一页</a><span>...</span><a href="氏族典卷诸姓部_page187.html">187</a><a href="氏族典卷诸姓部_page188.html">188</a><a href="氏族典卷诸姓部_page189.html">189</a><a href="氏族典卷诸姓部_page190.html">190</a><a href="氏族典卷诸姓部_page191.html">191</a><span class="current-page">192</span><a href="氏族典卷诸姓部_page193.html">193</a><a href="氏族典卷诸姓部_page194.html">194</a><a href="氏族典卷诸姓部_page195.html">195</a><a href="氏族典卷诸姓部_page196.html">196</a><a href="氏族典卷诸姓部_page197.html">197</a><span>...</span><a href="氏族典卷诸姓部_page193.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
