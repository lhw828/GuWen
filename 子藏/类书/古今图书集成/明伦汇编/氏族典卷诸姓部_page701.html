<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 701 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 701 页/共 899 页</h1>
    <div class="content">　　谷吉
按汉书谷永传永父吉为卫司马使送郅支单于侍子为郅支所杀　　谷永
按汉书谷永传永字子云长安人也父吉为卫司马永少为长安小史后博学经书建昭中御史大夫繁延寿举为太常丞数上疏言得失建始三年冬日食地震同日俱发上特问永永对曰日食地震皇后贵妾专宠所致上委政元舅大将军王凤议者多归咎焉永知凤方见柄用阴欲自托阴为凤说由是擢为光禄大夫元延元年为北地太守永于经书泛为疏达其于天官京氏易最密故善言灾异前后所上四十余事专攻上身与后宫而党于王氏征入为大司农岁余病免数月卒　　谷朗
按万姓统谱朗耒阳人事继母以孝闻历官九真太守恩威着闻　　谷春
按万姓统谱春栎阳人成帝时为郎病死而尸不冷三年复着冠帻坐县门上人大惊家人迎之不肯发棺视有衣无尸留门上三宿去之长安止横门上人知追迎之复去之太白山立祠于山上时来至其山祠中止宿焉　　后汉
　　谷崇
按万姓统谱崇寇恂姊子也常将突骑为前锋位偏将军　　吴
　　谷利
按万姓统谱孙权于武昌新制大船名为长安试泛之金匀台沂时风大利令柁工竟取樊口权曰当张头取罗州利拔刀向柁工曰不取樊口斩工即转入樊风遂猛不可行乃还权曰阿利畏水何怯也利曰主万乘之主轻于不测之渊邂逅颠危其如社稷何权于是贵重之自此后不复名之常呼曰谷　　谷洪
按万姓统谱洪着荆州浩笔法十卷
　　晋
　　谷俭
按万姓统谱俭桂阳人少有志行博涉经史元帝时举秀才试高第除中郎寻弃官去　　谷衮
按魏书谷浑传浑父衮膂力兼人弯弓三百斤勇冠一时仕慕容垂至广武将军　　北魏
　　谷浑
按魏书谷浑传浑字元冲昌黎人也父衮仕慕容垂至广武将军浑少有父风任侠好气以父母在常自退抑晚乃折节受经业遂览群籍太祖时以善隶书为内侍左右太宗世迁前锋将军给事东宫世祖即位为中书侍郎迁侍中领仪曹尚书赐爵濮阳公浑正直有操行性不苟合重旧故不以富贵骄人在官廉直延和二年春卒谥曰文宣　　谷阐
按魏书谷浑传浑子阐字崇基小字长命少侍东宫稍迁平南将军迁相州刺史入为外都大官延兴四年卒谥曰简　　谷季孙
按魏书谷浑传阐弟季孙中书学生入为秘书中散迁中部大夫出为吐京镇将　　谷洪
按魏书谷浑传阐子洪字元孙机敏有祖风高宗即位以旧恩为散骑常侍南部长迁尚书赐爵荥阳公洪性贪奢有司穷其赃罪坐以伏法　　谷颍
按魏书谷浑传洪子颍员外散骑侍郎转中散大夫改授太府少卿神龟二年卒谥曰贞　　谷纂
按魏书谷浑传颍长子纂字灵绍颇有学涉解褐太学博士领侍御史稍迁著作郎左光禄大夫营州大中正　　谷士恢
按魏书谷浑传纂弟士恢字绍达少好琴书正光中入侍甚为肃宗宠待元叉之出灵太后反政绍达预有力焉迁谏议大夫转鸿胪少卿封元城县开国侯太后嬖幸郑俨诬其罪杀之　　谷楷
按魏书谷楷传楷昌黎人濮阳公浑曾孙稍迁奉车都尉时沙门法庆反诏楷追捕获之楷眇一目而性甚严忍时人号曰瞎虎寻为城门校尉卒　　唐
　　谷那律
按唐书谷那律传那律魏州昌乐人贞观中累迁国子博士淹识群书迁谏议大夫兼弘文馆学士从太宗出猎遇雨沾渍因问曰油衣若为而无漏邪那律曰以瓦为之当不漏帝悦其直赐帛二百段卒孙倚相仕为秘书省正字雠覆图书多所刊定子崇义天宝末为幽州大将以雄敢闻历左金吾卫大将军遂客蓟门生子从政略涉儒学有风操事李宝臣历定州刺史封清江郡王及惟岳知节度与田悦谋拒天子命从政谏不纳从政塞门移疾不出惟岳疑其怨望日伺之从政惧乃吐血即仰药死　　宋
　　谷大向
按郑樵通志宋登科谷大向曹州人
　　谷大方
按万姓统谱大方曹州人登科
　　谷椿
按郑樵通志宋登科谷椿衢州人
　　谷大忠
按郑樵通志宋登科谷大忠兴仁人
　　元
　　谷廷珪
按万姓统谱廷珪襄阳县尹铁木哥兵入境官吏皆遁廷珪与主簿张德独不去被执使降不屈死之　　明　　谷庸
按万姓统谱庸固城人永乐间知登封县居民席守中侄被虎伤死庸斋沐投疏中岳祠不旬日虎自投于守中井中人以为德政所致　　谷昶
按万姓统谱昶字德雅成化间都指挥同知掌山东都司事　　谷景通
按万姓统谱景通房山人弘治间知阳城县廉介自持为政有纪律人不敢干以私性骯脏竟以杖小吏受笞于上司忧愤而卒民皆惜之　　谷春
按畿辅通志春京兆人都知监与右少监孙刚同守永宁及敌陷马营围云州春驰赴刚所议援与刚偕往及闻刚战死即奋曰人孰无死死沙&#乃为忠义鬼吾从刚地下矣遂自缢死事闻赠祭如刚例　　谷泰按广东通志泰海南卫指挥佥事平居以忠义自许弘治甲子春督备东三所南山等黎岐越万州界牛牳等处流劫即率官军冲前生擒贼首夺回被掳后贼大至以军少力单奋勇不已遂死于战州人至今哀之　　谷大用
按顺天府志大用正统中为太学生恂恂谨饬为馆生推重会祭酒李时勉忤权珰王振困首木于国子监门三日炎暑几死大用义愤于衷诣银台具疏恳请自代疏入得并释廷臣称赏愿识其面　　谷高
按万姓统谱高字仰之正德甲戌进士祥符人历副使　　谷宇龄
按万姓统谱宇龄字道延祥符人嘉靖乙未进士任知县　　谷峤
按万姓统谱峤字惟升兴州人嘉靖戊戌进士历都御史　　谷锺秀
按万姓统谱锺秀字毓卿余姚人嘉靖辛丑进士历参议　　谷中虚
按万姓统谱中虚字声甫山东益都人嘉靖甲辰进士历官兵部左侍郎　　谷敏辨
按陕西通志敏辨渭南人素以孝闻行履必端言笑不苟孤介绝俗乡里高其品概　　谷中秀
按浙江通志中秀北平人天启间知永康操持如水政简刑清民甚德之
　独姓部列传
　　明
　　独立
按万姓统谱立华州人永乐举人任平阳训导　　独善按万姓统谱善华州人宣德中任行人
　　独达
按常德府志达弘治间桃源县学贡生
　　独贤
按万姓统谱贤赤水卫人正德丁卯举人任四川安岳州知州
　郁姓部列传
　　周
　　郁贡
按郑樵通志鲁相郁贡
　　宋
　　郁藻
按郑樵通志宋登科郁藻浙人
　　郁中
按万姓统谱中宋时人
　　郁澄
按郑樵通志宋登科郁澄浙人
　　郁绍廷
按万姓统谱绍廷字仁卿遂宁人咸淳间进士　　郁万英按万姓统谱万英安福人淳佑进士
　　郁继善
按万姓统谱继善深于医术为时所重子孙皆以医仕　　明
　　郁新
按万姓统谱新临淮人洪武中以才能举授户部主事累升侍郎秩满升尚书卒　　郁瑞卿
按万姓统谱瑞卿吴县人至正间初为常熟州户曹吏富人徐忠以白金百两来贺瑞卿坚拒不受洪武间以疾卒于家　　郁杰
按平阳府志杰洪武间来知县事重修文庙创建预备仓养济院民至今称之　　郁纶
按万姓统谱纶字理之德州人景泰进士知崇德县时署废久纶自学校坛壝街巷河渠市肆之类悉规画缮理大盗章正等为患设方略擒之以素刚直不能俯仰忤当路罢去县人以为遗恨　　郁文溥
按万姓统谱文溥上海人景泰甲戌进士历副使　　郁容按万姓统谱容常熟人成化进士
　　郁侃
按万姓统谱侃字希正上海人弘治壬戌进士任御史以言事补外正德八年知均州性颇急听讼与民相辨或不及施刑辄自起拔民之发然亦旋复知悔官至潮州府知府　　郁勋
按万姓统谱勋常熟人弘治进士
　　郁浩
按万姓统谱浩湖广永宁卫人第进士正德末除汾州知州政尚简严力兴学校每朔望为诸生讲说经义亹亹不倦时庙学颓圮大加修葺升户部员外至按察佥事卒　　郁震
按万姓统谱震字鼎文为太医院官三使西番有功　　郁采按万姓统谱采字亮之山阴人正德戊辰进士授刑部主事性刚直不屑附阿谪同知裕州会刘六刘七率众攻掠采誓拒守城陷力战而死诏赠光禄寺少卿录一子入监仍命有司立祠祀之　　郁山
按万姓统谱山字子静华亭人正德丁丑进士历知府　　郁天民
按嘉兴府志天民字元仲嘉善人性&#异读书过目不忘督学刘五清擢冠入学后厌薄举子业肆力于古文词为诗援笔立就博极群书于国家典故尤习著述颇富　　郁文博
按宝庆府志文博湖广按察佥事筑新宁石城以固防守宁民赖之
　穆姓部汇考
廖用贤尚友录
　　穆姓
穆河内羽音宋穆公之后支孙氏焉
凌迪知万姓统谱
　　穆姓
穆或作缪音同或有纰缪之音子姓宋穆公之后其后以谥为氏
　宿姓部列传
　　北魏
　　宿沓干
按魏书宿石传石父沓干世祖时虎贲幢将从征平凉有功拜虎威将军侍御郎赐爵汉安男转中散迁给事兼领工曹从驾讨和龙以功赐奴婢十七户真君四年从驾讨蠕蠕战没世祖悼惜之　　宿石
按魏书宿石传石朔方人也赫连屈孑弟文陈之曾孙也天兴二年文陈父子归阙拜为上将军祖若豆根太宗时赐姓宿氏袭上将军父沓干汉安男石袭爵擢为中散兴光中迁侍御史进爵蔡阳子尚上谷公主拜驸马都尉天安初迁散骑常侍吏部尚书进爵太山公为北中道都大将延兴元年卒追赠太原王谥曰康太和初子倪袭爵比部侍郎　　唐
　　宿翰
按万姓统谱翰成都马军使
</div>
    <div class="pagination">
<a href="氏族典卷诸姓部_page700.html">上一页</a><span>...</span><a href="氏族典卷诸姓部_page696.html">696</a><a href="氏族典卷诸姓部_page697.html">697</a><a href="氏族典卷诸姓部_page698.html">698</a><a href="氏族典卷诸姓部_page699.html">699</a><a href="氏族典卷诸姓部_page700.html">700</a><span class="current-page">701</span><a href="氏族典卷诸姓部_page702.html">702</a><a href="氏族典卷诸姓部_page703.html">703</a><a href="氏族典卷诸姓部_page704.html">704</a><a href="氏族典卷诸姓部_page705.html">705</a><a href="氏族典卷诸姓部_page706.html">706</a><span>...</span><a href="氏族典卷诸姓部_page702.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
