<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 671 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 671 页/共 899 页</h1>
    <div class="content">　礼姓部列传
　　周
　　礼孔
按左传闵公二年卫及狄人战于荥泽卫师败绩狄人囚史华龙滑与礼孔以逐卫人　　礼至
按左传僖公二十四年卫人将伐邢礼至曰不得其守国不可得也我请昆弟仕焉乃往得仕　　后汉
　　礼震
按后汉书欧阳歙传世祖即位歙为汝南太守在郡教授数百人九年征为大司徒坐在汝南臧罪千余万发觉下狱诸生守阙为歙求哀者千余人至有自髡剔者平原礼震年十七闻狱当断驰之京师行到河内获嘉县系上书求代歙死注
震字仲威拜郎
中以公事左迁淮南王厩长
　　礼贤
按万姓统谱贤新市长
　　明
　　礼人
按续文献通考永州推官礼人开州人

　鼓姓姥姓父姓姓舞姓鄅姓部姓圃姓溥姓抚　姓琥姓鄠姓虏姓部汇考凌迪知万姓统谱
　　鼓姓
鼓春秋鼓子鸢鞮之后子孙为氏
　　姥姓
姥亡古切见姓苑
　　父姓
父管仲称仲父其后因氏
　　&#姓
即釜字见姓苑望出襄阳
　　舞姓
舞见姓苑
　　鄅姓
鄅子爵后改为禹望出琅琊往往去邑作禹
　　部姓
部见姓苑
　　圃姓
圃见姓苑
　　溥姓
溥见姓苑
　　抚姓
抚见姓苑
　　琥姓
琥见姓苑
　　鄠姓
鄠见姓苑
　　虏姓
虏见姓苑

　邸姓部汇考
郑樵通志
　　上声
邸氏风俗通汉有上郡太守邸社北齐有行台仆射邸珍中山曲阳人孙怀道唐左司郎中又居洛阳望出中山
　解姓部列传
　　周
　　解扬
按左传文公八年春晋侯使解扬归匡戚之田于卫且复致公&#池之封自申至于虎牢之竟　　解狐
按左传襄公三年祁奚请老晋侯问嗣焉称解狐其雠也将立之而卒　　汉
　　解延年
按汉书儒林传毛公治诗为河间献王博士授同国贯长卿长卿授解延年延年为阿武令授徐敖　　解光按万姓统谱光司隶校尉
　　后汉
　　解奴辜
按后汉书解奴辜传奴辜不知是何郡国人能隐沦出入不由门户变易物形以诳幻人　　晋
　　解修
按晋书解系传系父修魏琅琊太守梁州刺史考绩为天下第一武帝受禅封梁邹侯　　解系
按晋书解系传系字少连济南着人也父修魏梁州刺史清身洁己甚得声誉辟公府掾历中书黄门侍郎散骑常侍豫州刺史迁尚书出为雍州刺史扬烈将军西戎校尉假节会氐羌叛与赵王伦讨之伦信用佞人孙秀与系争军事更相表奏朝廷知系守正不挠而召伦还伦秀谮之系坐免官以白衣还第阖门自守及张华裴頠之被诛也伦秀以宿憾收系害之　　解结
按晋书解系传系弟结字叔连少与系齐名辟公府掾累迁黄门侍郎历散骑常侍豫州刺史魏郡太守御史中丞时孙秀乱关中结在都坐议秀罪应诛秀由是致憾及系被害结亦同戮　　解育
按晋书解系传系弟育字稚连名亚二兄历公府掾太子洗马尚书郎卫军长史弘农太守与兄俱被害妻子徙边　　解福
按万姓统谱福秦太仆
　　南齐
　　解叔谦
按南史解叔谦传叔谦字楚梁雁门人母有疾叔谦夜于庭中稽颡祈福闻空中语云此病得丁公藤为酒便差乃求访至宜都郡遥见山中一老公伐木问其所用答曰此丁公藤疗风尢验叔谦便拜伏流涕具言来意此公怆然以四段与之并示以渍酒法叔谦受之顾视此人不复知处依法为酒母病即差齐建武初以奉朝请征不至　　北齐
　　解法选
按北齐书解法选传法选河内人少明相术鉴照人物皆如其言频为和士开相中士开牒为府参军　　唐　　解琬
按唐书解琬传琬魏州元城人举幽素科中之调新政尉后奏事称旨躐除监察御史以丧免服除迁侍御史擢御史中丞琬与郭元振善宗楚客恶之左授沧州刺史为政引大体部人顺附景龙中迁御史大夫景云二年为朔方军大总管改右武卫大将军以老致仕会吐蕃骚边复召授左散骑常侍俄迁太子宾客开元五年终同州刺史　　解忠鲠
按万姓统谱忠鲠着龙武元兵图二卷
　　宋
　　解晖
按宋史解晖传晖洺州临洺人父珪应募为州兵后唐天成中西征至剑门没于阵晖少有勇力以父死戎事得隶兵籍戍雁门与契丹战以功迁奉国军队长晋天福中迁本军列校周广顺初迁本军第五指挥使从世宗征淮南率所部下黄州迁虎捷第一军都虞候宋初步军都军头从征泽州师还策勋为内外马步军副都军头建隆四年充湖广道行营前军战擢都指挥使潭州平改控鹤右第二军指挥使开宝九年改均州刺史太平兴国二年诏于潞州北乱柳石围中筑城名威胜军以晖为军使从征并州太原以功迁本州团练使知霸州雍熙初充云应寰州忻代等州都巡检使三年代归本郡淳化二年卒晖鸷猛木强频立战功金创遍体时称骁将子守颙至内殿崇班阁门祗候　　解元
按宋史解元传元字善长保安军德清寨人起行伍为清涧都虞候建炎三年隶大将韩世忠麾下授合门宣赞舍人四年授忠州团练使改相州观察使绍兴四年金人伪齐合兵入侵世忠命元屯承州掩之金人走元追北数十里金人赴水死者甚众改同州观察使六年授保顺军承宣使世忠罢兵柄为枢密使以元为镇江府驻札御前诸军都统制以统其众进侍卫亲军马步军都虞候寻授保信军节度使卒　　解潜按万姓统谱潜绍兴初为荆南镇抚使募人耕荒田收大利绍兴中屯田自此始疾剧张九成往候之泣曰平生誓与贼战死此心忠义惟有天知言终而逝九成壮之　　解宾王
按万姓统谱宾王直秘阁
　　解禧
按江西通志禧字公和吉水人知丰县增筑新堤水不为患以荐擢知贺州陛辞陈二事曰君德曰役法朝论嘉之　　元
　　解诚
按元史解诚传诚易州定兴人善水战从伐宋以功授水军万户兼都水监使至元三十年卒追封易国公谥武定子汝楫袭　　解汝楫
按元史解诚传诚子汝楫从讨李平宋累获功赏卒追封易国公谥忠毅子帖哥袭　　解帖哥
按元史解诚传汝楫子帖哥从征广西下静江府授水军招讨使寻复为万户从征交趾有功升广东道宣慰使卒谥武宣　　解世英
按元史解诚传帖哥子世英由监察御史迁山南江北道佥事　　解子元
按江西通志子元字真我吉水人延佑进士官太史院校书郎至正间兵乱募众为保障计为寇所困与义士罗启南姜天佑力战而死　　解蒙
按江西通志蒙字来我吉水人天历乡举有易经精蕴行世　　解观我
按江西通志观我吉水人至顺乡举吴澄素重之日与论辨古今流诵不遗一字危素奉诏修辽金宋三史观我上书万言书入不省归建东山书院名其斋曰丽泽斋四方从学者日众　　明
　　解纶
按明外史解缙传缙兄纶洪武二十一年举进士授监察御史改祠部主事太祖称其笃实改应天教授居三年以刚直忤权贵归养父竟不起　　解缙
按明外史解缙传缙字大绅一字缙绅吉水人父开与弟阖有名称二解缙洪武二十一年与兄纶同举进士授中书庶吉士甚见爱重尝侍书帝前帝亲为持砚帝一日在大庖西室谕缙朕与尔义则君臣恩犹父子当知无不言缙遂立草万言书奏帝数称其才大臣皆恶之帝命改御史时诏近臣父皆得入觐缙父开至帝召谓曰大器晚成若以而子归益令进学后十年来用未晚也归八年帝崩缙入临京师有司劾非诏旨且言缙母丧未葬父老不当舍以行谪河州卫吏时建文帝任董伦缙乃遗伦书伦荐为翰林待诏成祖入京师擢侍读命直文渊阁预机务寻进侍读学士永乐二年立皇太子进缙翰林学士兼右春坊大学士缙少登朝才高任事直前然好臧否鲠直无顾忌廷臣多害其宠而定建储议忤汉王汉王由是深恨缙谮缙泄禁中语遂坐缙廷试读卷不公出为广西布政司参议既行礼部郎中李至刚奏缙怨望改交趾奏事入京会帝北征见太子而还汉王言缙伺上出私觐太子径归无人臣礼帝怒逮缙下诏狱十三年锦衣帅纪纲上囚籍帝见缙姓名曰缙犹不死耶纲退醉缙酒埋积雪中立死诏籍其家徙妻子辽东仁宗即位诏归缙妻子官其兄子祯期子祯亮为中书舍人　　解敏
按河南通志敏阳武人性刚劲务学明敏以古人自期洪武中进士累官浙江按察使政声着闻超拜右都御史　　解祯期
按万姓统谱祯期缙兄子缙坐事下狱籍其家产徙边至是召还以祯期尝工书故擢用之　　解朝夫
按万姓统谱朝夫名绘以字行吉水人永乐丙戌进士任御史　　解延年
按万姓统谱延年栖霞人正统中进士授户部郎出知顺庆府政先德化郡民祠之着有物类稿　　解礼
按万姓统谱礼鄢陵人幼纯笃父母殁庐墓侧负土垒坟手栽柏树数千株欲开井以资灌溉一日偶出庐行数步如有人附耳者曰此有井及掘地果得一并复有双兔驯扰墓上人称其孝焉　　解一贯
按万姓统谱一贯交城人正德丁丑进士嘉靖六年谪开州判少有才名发解三晋升齐阳县知县历都给事中　　解明瑞
按万姓统谱明瑞字希文太平建阳卫人嘉靖丙辰进士历按察副使告病屡荐不起　　解学龙
按明外史解学龙传学龙字石帆扬州兴化人万历四十一年进士历金华东昌二府推官天启二年擢刑科给事中稍进右给事中五年御史智铤劾学龙为东林鹰犬遂削籍崇祯元年起历户科都给事中迁太常少卿太仆卿五年改右佥都御史巡抚江西十二年擢南京兵部右侍郎明年遵例荐举属吏并及迁谪官黄道周帝怒责其党庇廷杖八十削籍坐遣戍福王在南京召拜兵部左侍郎擢刑部尚书时方治从贼之狱仿唐制以六等定罪是时马士英阮大铖必欲杀周锺而学龙欲为之缓死乃谋之次辅王铎乘士英注籍上之且请停刑遂获俞允士英闻之怒然事已无及大铖暨其党声言欲劾学龙学龙乃引疾命未下保国公朱国弼御史张孙振等力诋其曲庇行私遂削籍归久之卒
　米姓部列传
　　唐
　　米放
按襄阳府志放字长通隐居剡溪曹王皋镇江西辟为节度参谋后召为拾遗不赴诗文多行于世　　米嘉荣按尚友录嘉荣长庆间人善歌刘禹锡诗云唱得凉州意外声旧人惟有米嘉荣又三朝供奉米嘉荣能变新声作旧声子和尤善琵琶　　米君立
</div>
    <div class="pagination">
<a href="氏族典卷诸姓部_page670.html">上一页</a><span>...</span><a href="氏族典卷诸姓部_page666.html">666</a><a href="氏族典卷诸姓部_page667.html">667</a><a href="氏族典卷诸姓部_page668.html">668</a><a href="氏族典卷诸姓部_page669.html">669</a><a href="氏族典卷诸姓部_page670.html">670</a><span class="current-page">671</span><a href="氏族典卷诸姓部_page672.html">672</a><a href="氏族典卷诸姓部_page673.html">673</a><a href="氏族典卷诸姓部_page674.html">674</a><a href="氏族典卷诸姓部_page675.html">675</a><a href="氏族典卷诸姓部_page676.html">676</a><span>...</span><a href="氏族典卷诸姓部_page672.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
