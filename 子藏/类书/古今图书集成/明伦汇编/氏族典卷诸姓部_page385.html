<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 385 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 385 页/共 899 页</h1>
    <div class="content">按唐书桑道茂传道茂者寒人失其系望善太乙遁甲术干元初官军围安庆绪于相州势危甚道茂在围中密语人曰三月壬申西师溃至期九节度兵皆败后召待诏翰林及朱泚反李晟为右金吾大将军道茂赍一缣见晟再拜晟大惊道茂出怀中一书自具姓名署其左曰为贼逼胁固请晟判晟笑曰欲我何语道茂曰第言准状赦之晟勉从已又以缣愿易晟衫请题襟膺曰它日为信再拜去道茂果污朱泚伪官晟收长安与逆徒缚旗下将就刑出晟衫及书以示晟为奏原其死　　后晋
　　桑维翰
按五代史桑维翰传维翰字国侨河南人也为人丑怪身短而面长进士及第晋高祖辟为河阳节度掌书记高祖即位以维翰为翰林学士礼部侍郎知枢密院事迁中书侍郎同中书门下平章事天福四年出为相州节度使岁余徙镇泰宁又徙镇晋昌出帝即位召拜侍中中书令复为枢密使封魏国公事无巨细一以委之维翰权势既盛四方赂遗岁积巨万内客省使李彦韬端明殿学士冯玉用事共谗之维翰日益见疏帝饮酒过度得疾维翰遣人阴白太后请为皇弟重睿置师傅帝疾愈知之怒乃罢维翰以为开封尹维翰遂称足疾稀复朝见契丹屯中渡破栾城杜重威等大军隔绝维翰求见帝帝方调鹰于苑中不暇见维翰退而叹曰晋不血食矣自契丹与晋盟始成于维翰而终败于景延广故自兵兴契丹凡所书檄未尝不以此两人为言耶律德光犯京师遣张彦泽遗太后书问此两人在否可使先来而帝以维翰尝议毋绝盟而己违之也不欲使维翰见德光因讽彦泽图之左右劝维翰避祸维翰安坐府中不动彦泽使人缢杀之　　宋
　　桑慥
按宋史桑怿传怿兄慥举进士有名
　　桑怿
按宋史桑怿传怿开封雍丘人勇力过人善用剑及铁简有谋略其为人不甚长大与人接常祗畏若不自足语言如不出其口以再举进士不中徙居汝颍间耕龙城废田数顷以自给诸县多盗怿自请补耆长得往来察奸汝旁县为之无盗京西转运使奏其事补郏城尉天圣中河南诸县多盗转运使奏移渑池尉擢右班殿直永安县巡检明道末除兵马监押未行会宜州蛮叛杀海上巡检官军不能制因命怿往尽手杀之还乃授合门祗候宝元初迁西头供奉官广西驻泊都监元昊反参知政事宋庠荐其有勇略迁内殿崇班鄜延路兵马都监逾月徙泾原路屯镇戎军与任福遇敌于好水川力战而死子湜皇城使　　桑安衍
按万姓统谱安衍袁州司马
　　桑瑁
按万姓统谱瑁左补阙
　　桑景舒
按万姓统谱景舒高邮人登科
　　桑赞
按万姓统谱赞太尉守定州
　　桑澈
按万姓统谱澈康定元年知吉州事
　　桑澥
按万姓统谱澥宣德郎守尚书都官员外郎知县事兼兵马都监管勾塘岸公事骑都尉　　桑安世
按万姓统谱安世哲宗时知榆次县课农桑教民务本尝引涧河水曲折数十里溉民田弥久不竭　　明　　桑世杰
按明外史桑世杰传世杰无为人元末与俞通海等结水寨于巢湖太祖抚其众俱纳款从渡江授秦淮翼元帅拔镇江徇金坛丹阳平常州判行枢密院事攻江阴石牌寨殁于阵太祖念其功赠永义侯福王时追赠忠烈　　桑慎
按武进县志慎字仲修洪武初任监察御史抗直敢言行部广东奏诛卫使张荣坐不避八议安置琼州　　桑敬按名山藏勋封记徽先伯桑敬无为人父世杰与张士诚将战死赠永义侯敬用父故授都督佥事洪武二十三年以功授推忠协谋武臣龙虎将军上护军伯禄五百石竟除　　桑昭
按万姓统谱昭无为人洪武中掌海南卫印历十年爱军恤民创建海口三所城池广人至今称之　　桑宏按万姓统谱宏江都人永乐进士
　　桑盛
按贵州通志盛永宁指挥天顺间山都掌蛮叛总兵李瑛讨之盛率偏师以从画进止方略瑾纳之因大捷功迁都指挥佥事　　桑悦
按明外史桑悦传悦字民怿常熟人举成化元年乡试除泰和训导御史荐之迁长沙通判调柳州不欲行会外艰归遂不出居家益狂诞乡人莫不重其文而骇其行　　桑春
按濮州志春字景新本临淮人元御史大中丞梓之四世孙也初梓受雷泽令遂家于兹春以书经中成化戊子乡试授襄阳府推官复改袁州好春秋着有春秋微意　　桑溥
按濮州志溥字汝公其先凤阳临淮人六世祖元御史中丞梓谪雷泽令因家于濮父春襄阳府推官溥中正德甲戌进士初任华州守理讼如神嘉靖癸未擢陜西按察佥事寻升固原兵备副使北敌入寇邀击破之捷闻授浙江按察使明年入觐以忤浙中权贵落职还濮　　桑仟
按陕西通志仟平凉人正德丁丑进士任同知笃实不浮　　桑琳
按太仓州志琳字廷贵穿山人性恬淡不迩声色蚤岁丧偶遂不娶少喜黄老术老益修习平生未尝及公府所著载艺文志　　桑乔
按明外史周怡传桑乔字子大江都人嘉靖十一年进士十四年由主事改御史出按山西十六年夏雷震谨身殿下诏求言时严嵩方养交游扬声誉为进取地举朝犹未知其奸乔首发之后咸服乔先见乔寻巡按畿辅引疾都御史王廷相以规避劾之嵩因构其罪逮下诏狱廷杖戍九江居戍所二十六年而卒　　桑学夔
按濮州志学夔字一卿号世泽明万历壬辰进士筮仕武进令考选兵部主事以触貂珰里居三十载起补兵部主事升南光禄少卿又升应天府丞洊历太常卿致告旋里　　桑荆初
按万姓统谱荆初万历间刑部郎中贵州人
　　桑大协
按万姓统谱大协杭州府通判常熟人
　　桑愈高
按永州府志愈高字道升邑庠生庚午乡试归城步士饶某与同舟饶患疫剧甚愈高素医乃手剂良药以进饶得愈平生无二色暮年言及父母犹泣下食遇甘旨举筋辄思其亲卒年七十九学者私谥为端孝先生　　桑日升
按永州府志日升字木生号愚庵崇祯壬午举于乡出蔡江门先生之门江门长沙司理献贼陷长沙江门死节日升每谈及辄泣下遂隐居不仕年七十卒于家学者称为愚庵先生　　桑拱阳
按山西通志拱阳字晖升临汾人幼谨严如成人七岁入小学十五见近思录遂以圣贤为分内事甲申季自成渡河闻其名力招致不应亦不食或劝之食少食复不食闻煤山之变遂绝粒六月十二日设明太祖神牌崇祯皇帝神牌正衣而拜乃死年四十六岁

　梁姓部选句
唐杨&#从甥梁锜墓志铭图其景宿天有大梁之星辨其物土地有大梁之名考其衣冠人有大梁之姓综乾坤而定位兼水土而成文业耕织而乐琴书有梁鸿之雅尚生封侯而死庙食有梁竦之雄图
　郎姓部汇考
郑樵通志
　　以邑为氏
鲁
邑

郎氏姬姓鲁懿公孙费伯城郎因以居之子孙因以为氏今单州鱼台县旧有郁郎亭是其地汉有郎含后汉中郎郎顗北海人石赵司空郎闿宋朝郎简为侍郎钱塘人皇佑登科郎淑苏州人又有郎谊湖州人廖用贤尚友录
　　郎姓
郎商音中山又望出魏郡北海


　杭姓部列传
　　汉
　　杭徐
按尚友录徐字伯徐丹阳人初试宣城长有相聚林薮为盗者徐悉移至县境内肃然为中郎将击泰山贼斩首三千余级封东乡侯后迁长沙太守　　元
　　杭仁
按太仓州志仁字仁甫上虞人从海漕徙居太仓好行义济人无吝子礼以孝称女妙寿守节一门着行至元六年有司表门复其家　　杭和卿
按太仓州志和卿钱塘人元开海运徙居太仓充漕户家高赀方国珍入寇散财谷募死士奋力格贼旬日枭首数百贼少沮民得间窜既复战一家遇害　　明　　杭琪
按万姓统谱琪山东人洪武初任户部尚书
　　杭浚
按溧水县志浚洪武癸酉举人任御史
　　杭昱
按明外史后妃传景泰三年立杭氏为皇后后父昱累升锦衣卫指挥使　　杭全
按万姓统谱全赤水卫人景泰癸酉举人湖广咸宁知县　　杭焕
按长洲县志焕字有文成化间岁贡任浙江慈溪主簿　　杭济
按万姓统谱济字世卿宜兴人弘治癸丑进士官至方伯弟淮俱善诗学有二杭集　　杭淮
按万姓统谱淮字东卿宜兴人弘治进士历户部侍郎　　杭东
按昆山县志东字启明弘治十二年进士任济阳知县　　杭雄
按明外史杭雄传雄字世威世为绥德卫总旗雄承荫数先登积首功六迁至指挥使正德七年进署都指挥佥事剿贼四川寻守备西宁用尚书杨一清荐擢延绥游击将军进都督佥事移延绥召佥书后军都督府三年土鲁番侵甘肃诏以雄充总兵官提督陕西延绥宁夏甘肃四镇军务雄甫至寇已破走而雄亦得荫锦衣千户既班师复出镇宁夏进都督同知寇犯宁夏雄及副总兵赵镇御之前锋陷伏中雄等皆败总督王琼劾之夺官闲住明年卒雄敢战正德嘉靖间西北名将马永而下亦称雄云　　杭勋
按高淳县志勋湖广镇海卫正千户


　梁姓部列传三
　　明
　　梁贞
按浙江通志贞字叔亨新昌人举元乡试授太平路教授深沈有识明太祖克太平贞率诸儒迎拜请戢军士安生灵上深然之与李善长同侍帏幄参密议未几拜太子宾客日侍大本堂多所启沃戊申以本官兼国子祭酒后以老乞归　　梁寅
按万姓统谱寅字孟敬新喻人通五经元末累举不第洪武初召至京义礼以年老告归从学者甚众所着有策要宋元史略等书　　梁伯真
按万姓统谱伯真永丰人洪武初以明经举除真定府同知善政着闻升应天府丞改知梧州府复召至京查理刑科事尝命撰日本国诏称旨升河南右布政使　　梁璧
按万姓统谱璧洪武初知进贤县在任廉明果断囹圄空虚吏畏其威民怀其德立政清坊于县前邑人称颂不忘　　梁惠生
按广东通志惠生东莞人洪武初其兄惠养得重罪当解京即刑惠生曰兄承宗祀弟请代死遂从械系之京就死义士莫不惜之　　梁临
按广东通志临字仲敬新会人罗蒙正弟子英华秀发工诗文而长于举业洪武庚戌荐于乡辛亥登进士第赐燕中书堂赋诗有鼓腹愧蒙天泽溥愿推余滴遍蒸民之句一时翕然称之历永城县丞礼部主事卒　　梁仲仁
按万姓统谱仲仁字大举钱塘人号梅谷刻厉尚气节洪武间以人材征授陕州判官卓有异政清白闻远迩以母老辞归养永乐初召至京师以老恳致仕卒寿七十三家素饶裕而自奉俭约好士喜施长身高论在众人中昂然野鹤&#群也翰林检讨王洪为着梅谷先生传　　梁德远
按邵阳县志德远洪武乙丑进士时父任郎中在系德远辞不赴宴及父谪戍请以身代上悯其孝贳其父留给事工科有直声后谪令太平廉能公恕深察民隐民感其惠塑像祠之　　梁致育
按万姓统谱致育字遂初高安人通五经志行高洁洪武癸酉乡举历绍兴建昌训导屡典文衡致仕家居天顺初流贼劫掠致育年已九十九且瞽被执贼不忍加害以竹肩舆舁之行语舁者曰至径口深渊即白我遂投渊死　　梁观
按万姓统谱观当涂人为人方正勤学善大书洪武末除吏科给事中升广东佥事分巡潮州廉介刚果决狱&#神天旱祈祷雨下如血没于官潮人塑像韩山书院以祀之　　梁潜
按明外史解缙传梁潜字用之泰和人洪武二十九年举乡试明年授四川苍溪训导以荐除广东四会知县改阳江阳春皆有治声永乐元年召修太祖实录书成擢翰林修撰总裁永乐大典帝幸北京屡驿召赴行在十五年复幸北京亲择侍从监国臣翰林独杨士奇以潜副之时两京隔绝汉王高煦谋夺嫡谗构万方有陈千户者擅取民财令旨谪交址数日后念其有军功贷之还有言于帝者曰上所谪罪人皇太子曲宥之矣遂诛陈千户事连潜逮系狱并诛潜妻杨氏痛潜非命不食死　　梁良玉
按浙江通志良玉定海人建文时靖难兵起良玉避兵死于海　　梁良用
按浙江通志良用定海人靖难兵入金陵良用髡发为僧遁去死于水中　　梁田玉
按浙江通志田玉定海人建文时任郎中靖难兵入金陵田玉与叶御史希贤髡发为僧从地道遁去后不知所终　　梁中节
按万姓统谱中节定海人未详仕何官少好读扬子太元经靖难后与郭良弃官同走为道士入山云　　梁铭按名山藏勋封记保定伯梁铭汝阳人嗣父燕山护卫百户从靖难守战积功为都督府佥事洪熙元年进同知充参将出镇宁夏论靖难守城功封伯禄千石与世券宣德初卒交址军中子瑶嗣正统十四年充副总兵征邓茂七有功师旋余党复乱被劾降为事官景泰二年充平蛮将军征湖贵寇韦同烈平之三年进流侯加禄五百石世伯天顺元年充总兵镇守陕西寇入凉州击走之居七年召还与世侯卒赠蠡国公予谥瑶数掌兵不妄杀子弟从征以功授官悉辞不受子傅嗣　　梁孟岳
按万姓统谱孟岳永乐初为宿迁知县为政有方赋均讼平使人民婚姻死葬贫富相恤四民怀之　　梁萼按万姓统谱萼字绍辉临川人幼孤警敏嗜学稍长师张孟同孟同曰萼之文端重典雅如松柏之在岁寒永乐四年郡举萼应遗贤诏授都昌训导后修成祖仁宗两朝实录少师杨士奇荐萼与修实录成赐白银鞍马升衢州教授前后五典京闱文衡文声甚着有真趣轩集二十卷　　梁轸
按广东通志轸高要人少卓立有经济志永乐辛卯乡荐授福建道监察御史肃清风纪务持大体改行在山西道巡按直隶所至激烈出按湖广清臬司匿贼赃劾武臣不法事后为忌者所中谪云南典史谢事家居布衣蔬食始终刚介盖古之遗直者　　梁以诚
按万姓统谱以诚宛平人永乐甲辰进士第二历编修　　梁祖荣
按万姓统谱祖荣永乐中柘城知县岁值霖雨教民疏浚川邑无水灾民有负租贫无以偿祖荣首捐己俸以倡富民出粟助之由是官无负租而民不失所　　梁贞
按聊城县志贞不知其姓所自出佣于梁能家冒梁氏永乐间能举孝廉官直河驿丞贞随之官驿卒有所称贷于能贞为典记后能卒于官能子玺尚幼主母亦不知贞持券取债以归及玺长为诸生贞尽出其所藏以献主母怪问其何来贞具以对主母感其忠义令玺拜为兄即以子之至今其子孙蕃衍称梁氏小宗云　　梁时
按万姓统谱时长洲人警敏博学善为文尤工于诗由明经举为岷府记善后改翰林典籍与修永乐大典所著诗文有亿余集藏于家　　梁楘
按明外史贾铨传梁楘泰和人举进士为刑部主事善辨冤狱用荐擢广西副使进右布政使迁浙江左布政使吏能其官　　梁安
按东平州志安字以宁状元灏之裔明宣德己酉举人丰姿魁伟筮仕户部主事累官广平知府听断明允兴学劝农境内大治有循良之称焉　　梁觐
按东平州志觐字廷宾安之子明正统丁卯举人初任监察御史巡按陕西河南以言事左迁嘉善丞未几召复本官转陕西按察副使控制要害怀徕抚定陕人有怙恃之戴焉　　梁昉
</div>
    <div class="pagination">
<a href="氏族典卷诸姓部_page384.html">上一页</a><span>...</span><a href="氏族典卷诸姓部_page380.html">380</a><a href="氏族典卷诸姓部_page381.html">381</a><a href="氏族典卷诸姓部_page382.html">382</a><a href="氏族典卷诸姓部_page383.html">383</a><a href="氏族典卷诸姓部_page384.html">384</a><span class="current-page">385</span><a href="氏族典卷诸姓部_page386.html">386</a><a href="氏族典卷诸姓部_page387.html">387</a><a href="氏族典卷诸姓部_page388.html">388</a><a href="氏族典卷诸姓部_page389.html">389</a><a href="氏族典卷诸姓部_page390.html">390</a><span>...</span><a href="氏族典卷诸姓部_page386.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
