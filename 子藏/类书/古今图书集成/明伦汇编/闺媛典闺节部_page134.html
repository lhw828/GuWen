<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 134 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 134 页/共 268 页</h1>
    <div class="content">许
氏附

按无锡县志尤氏诸生嵇兆和妻早寡妾许氏生子五岁与尤共守长斋閟阁抚孤光世隶娄庠许先没尤年七十五终　　单氏女
按无锡县志单氏女士人思明女生十二年许嫁沈氏子升未归而升死女曰吾父母既成言于沈生死惟沈矣遂誓不再适剪其发以见志继闻有他议乃自经以谢几绝嫂氏解之复引刀刺臂流血盈襟将断腕嫂复抱持之家人夺其刀而止自是无敢言者其兄毓告父母曰妹之志不可夺矣吾虽贫富养之终身耳及父母没女以哀致毁与其嫂力作以资衣食兄没兄之子允中养老焉　　嵇应聘妻黄氏
按无锡县志黄氏嵇应聘妻夫亡子幼苦节四十年教孙永福成进士　　贾明佺妻堵氏
按无锡县志堵氏进士贾明佺妻佺年二十七未仕而没堵事姑华甚孝缟衣蔬食梵诵终身举止椎朴不知其为名家妇也　　胡涍妾许氏
按无锡县志许氏御史胡涍妾涍没许时年十九矢死靡他顾端文高宗宪周文简诸友敛金置田以给之卒祔葬涍墓　　华氏女
按无锡县志华氏女幼许字叶之藩年十六藩亡讣闻遂往叶哭临成服父母既没藩父母亦丧伶仃独立卒年三十有七　　张汀妻吴氏
按江阴县志吴氏张汀妻年二十四寡苦节六十年终天启初旌表　　曹寿姜
按江阴县志曹寿姜一纲女许字恩贡李元声子善祥未婚死寿姜哀恸欲绝即过李成服终丧乃归依母键居小楼披缟食蔬天启四年学使孙之益奏旌江南贞节十八人寿姜居第一　　华耀妻黄氏
按江阴县志黄氏名玉纯年二十归无锡华耀五月夫亡无翁姑子女抚耀两幼弟成立宗祀赖以不坠苦节四十余年卒　　葛缵卿妻薛氏
按江阴县志薛氏葛缵卿妻年二十二夫亡苦节二十五年卒　　袁一夔妻庞氏
按江阴县志庞氏常熟人江阴袁一夔妻年二十六夫亡仅一女舅姑皆没甘贫守节悲哭丧明天启辛酉年七十一卒　　赵鸿悌妻许氏
按江阴县志许氏赵鸿悌妻年二十九夫亡守节天启癸亥卒年五十一　　王廷相妻陈氏
按江阴县志陈氏诸生王廷相妻年二十五夫亡抚二岁女偕一婢居小楼织自给晚年女婿张继周迎养于家闭影一室不脱衰麻终身自食其力天启四年年七十七卒巡方表其门　　陈迁继室张氏
按江阴县志张氏年十七归郡庠生陈迁为继室十八夫病侍汤药逾年十九而寡抚前妻子女如己出天启六年年七十一卒　　耿氏女
按江阴县志耿氏女年十五许字周寅奭越三载天启二年奭亡女麻缟终丧三年守父母家矢志不嫁事亲以孝闻　　于正容妻缪氏
按江阴县志缪氏于正容妻年二十四寡抚两岁孤守节舅姑以嫠妇能承家稍宽丧明之戚子长娶妇前后昏葬皆尽力妇没复卵翼诸孙年八十二卒　　钱宦妻陈氏按江阴县志陈氏钱宦妻年三十夫亡与夫兄弟析产所得最少无怨安贫苦守以节终　　吴休妻芮氏
按宜兴县志芮氏吴休妻夫亡抚孤苦节七十三年年百岁天启初奉旨旌表孙及曾元十余人皆有声庠序　　周备妻汪氏
按宜兴县志汪氏周备妻天启五年旌表事实无考　　于氏女按镇江府志于氏女金坛人幼端默事父母婉顺许贺鼎为继室鼎备兵宣府以谗系恐不测寄书与其兄华玉辞婚女愤曰以患难而弃之诚非人鼎父孟岩以子系忧悸成疾无他子孙侍养女请于父曰太公老无壮子在侧请归贺氏父怜而许之鼎在狱不知也已而得释病不起讣至举家号恸女曰贺公调男子以谗忧死死固为国哭之何益公调者鼎字也乃请以小宗子庭为鼎后发丧持家内外斩斩鼎父年八十余卧枕席不起每呻吟辄呼新妇女跪&#下抚其痛为傅药家人窃相谓曰太公得新妇乃如女年四十一殁在贺家二十余年未尝一施膏沐　　徐时通妻严氏按镇江府志严氏丹徒人徐时通妻年二十七时通死无子姑欲其改适不从屏弃膏沐断腥膻蔬食布衣守节五十四年年八十一卒　　卞应龙妻李氏
按镇江府志李氏丹徒人卞应龙妻名族女少能读书归卞事舅姑以孝闻应龙没李年二十五子逵五岁氏哀呼绝食四日姻族携逵慰劳之勉以食家贫勤纺绩训子逵及长有名诸生间巡按御史旌其门年九十二卒　　谈有序妻王氏
按镇江府志王氏丹徒人谈有序妻诸生华南女也年十八归有序逾年生一女有序父自新治家颇严有序以事惧责溺水死王襁孤女搏颡呼天达数昼夜求有序尸不得忽夜闻人语尸在黑寡妇船下旦往求果有黑寡妇者系船河干竟得尸负归以敛口不饮匀水舅姑痛泣曰儿没固无恨独恨厄儿妇妇闻因少进食其姊妹怜之劝他适王变色曰我顾难一死乎所不死者恐以此女累堂上也遂截发以示杜门理女红数年舅姑相继没抚两幼叔兆骐允谦长各授之室已而兆骐生二男子次名献征王立为己子自有序没未尝一破颜至是日笑曰今始得报夫子于地下教献征为郡诸生　　孙志妻张氏
按镇江府志张氏丹徒人孙志妻孝子尚魁母居平昌乡孕尚魁甫三月志亡家苦贫矢志坚不可夺抚尚魁以十指兼孝养终身屏绝膏沐颜色憔悴未尝开口一笑守节四十年年七十卒　　贺奕昭妻金氏
按镇江府志金氏武进人丹阳贺奕昭妻年二十五而寡以十指给薪水日得米可一升以膳其姑自碎麦菽以食生二子年十余始就外傅或试诘以经史二子辄能解师惊问何以致是则皆母平居所授也疾革时谓二子曰而母将死矣愿汝曹成一名儒即为大孝　　王金砺妻高氏
按镇江府志高氏金坛人诸生王金砺妻年十六归王甫八月而寡无子苦节六十余年天启甲子年八十旌表　　孔贞明妻徐氏
按镇江府志徐氏金坛人诸生孔贞明妻年十六归贞明三载夫没断发毁容誓不再适割股救姑抚其子成立天启五年旌表　　李氏女
按镇江府志李氏女金坛人许诸生段应亨为继室未归应亨死女年十六欲奔殓父母止之女藏利刃欲自刭乃听之衰绖往哭留抚亨子女家无宿舂织自给数十年天启末巡按御史旌其门　　冯嘉兆妻吴氏
按镇江府志吴氏丹徒人冯嘉兆妻嘉兆以赢疾殁吴年二十七长子泰交八岁次泰年七岁泰日方襁褓吴脱簪珥俾诸子出就外傅泰交长以明经官溧水训导泰年天启辛酉举于乡泰日为诸生氏苦节四十八年　　夏尚德妻丁氏
按镇江府志丁氏丹阳人夏尚德妻尚德亡丁年二十四誓死守节训孤子成人年五十余卒　　王同寅妻汤氏
按镇江府志汤氏丹阳人王同寅妻年二十八而寡誓不更适巡按御史旌其门　　吴吉祥妻邹氏
按镇江府志邹氏金坛人吴吉祥妻年二十三吉祥死邑大姓闻其美欲强委禽邹力拒之纺绩以自给抚二子成人年七十余卒　　贾溧妻朱氏
按淮安府志朱氏贾溧妻年十九归溧一年夫死家贫奉姑抚遗腹子维翰慈孝兼尽天启间旌表岁给米一石帛一匹绵五斤　　汤日章妻谢氏
按清河县志谢氏汤日章妻章早亡谢幼艾抚孤守节家贫备历辛苦闭户自忍不令人知宗党至戚未尝一觏其面年八十卒县令旌表　　王汲妻张氏
按清河县志张氏王汲妻桃源张推官女年二十夫有疾割股救之汲亡矢志守节年八十余县令申其事旌表　　张仲纪妻徐氏
按赣榆县志徐氏王彪镇张仲纪妻纪病亡氏年二十二子未及周矢志不嫁姑目瞽氏晨昏扶掖饮食必手奉历五十一年如一日天启乙丑县令王希曾申请旌之卒年七十有三　　许宽妻刘氏
陈氏
岳氏附

按萧县志刘氏布衣许宽妻宽早亡刘年三十与妾陈氏共茹苦守节织自给抚养五岁子询成立膺天启元年选贡娶岳氏询死流寇之难岳辛苦备尝沐姑泽训子元长为崇祯元年选贡　　欧阳宪文继室吴氏
按萧县志吴氏萧尉吴道中女孙适增广生员欧阳宪文为继室文前室王氏遗子璸甫一周氏抚养不啻己子后文罹乱病亡氏携子寄栖彭城困苦流离纺织不辍教璸食饩于庠年七十三卒　　刘学圣妻黄氏
按仪真县志黄氏岁荐黄思睿女性至孝幼喜谈古贞烈事长涉书史适刘学圣三载生子钦立将一岁学圣亡黄誓不独生既而思之乃剪发纳夫棺以示不二姑垂白失明且病黄侍汤药&#席九年钦立又夭折氏遂不茹荤长斋绣佛诸侄妇无大小咸师焉年七十一卒绅士各挽以诗　　张标妾席氏
按泰兴县志席氏张标妾标司马长子为邑诸生有行谊年四十三没席年十八孑然无子女毁容矢志事主母正直有体家人咸敬惮之屏息一堂三十五年终　　张以成侧室唐氏
按泰兴县志唐氏国学张以成侧室夫亡氏年二十五子缵高甫九岁教之读书食饩于庠苦志六十余年有司旌表年八十余卒　　戴绳生妻张氏
按泰兴县志张氏戴绳生妻生令山东临胊没于官宦橐萧然寄棺民舍张氏方少艾操行冰洁胊人悯之赠赀扶榇归里甘贫苦守抚子女成立　　殷自隆妻徐氏
按泰兴县志徐氏殷自隆妻肇相母幼习讽金经及嫁不辍姑病笃氏割股舐目无所不至卒赖其力以痊年二十九失所天之死靡他事姑愈谨教子益严患难弗避饥寒不改苦守四十余年旌表　　蒋某妻叶氏
按泰兴县志叶氏蒋某妻夫遭怨家谋死氏痛不能雪冤抚两嗣又不育悲愤莫及捐产建庵于夫墓侧立碑以护其灵至死不怿　　吴纯妻陈氏
按高邮州志陈氏吴纯妻纯以岁荐之京师病亡氏闻擗踊号泣剪发毁容矢志自守时年二十六事姑抚幼垂四十年如一日子昌力学亦以岁荐任赣州通判　　戴恩妻徐氏
萧
氏附

按高邮州志徐氏戴恩妻恩亡徐年二十四妾萧年二十方孕徐曰汝后当适人但遗孤于我以全戴嗣萧云我或无子犹当奉事终身况将有子乎后果生子名卿妻妾同心抚恤历饥寒困苦而节操愈励名卿成立略能备衣食以养二母徐年八十一萧年八十四终　　陈夔妻徐氏
按高邮州志徐氏陈夔妻夔亡徐年十九抚遗腹子姑老家贫纺绩无间昼夜年八十二终郡守刘峻优葬之　　钱缯妻张氏
按高邮州志张氏钱缯妻缯死张年二十子在襁褓家贫甚甘饥馁以守遗孤乡邻未尝一见颜色年九十二郡守旌之　　夏显妻李氏
按高邮州志李氏夏显妻显亡李年十九遗腹八月生子恩家贫甚事舅姑养弱息持守六十四年年八十三卒郡守姜博为文祭之　　张经继妻尢氏
石
氏附

按高邮州志尢氏贡士张经继室适经六载而经亡侧室石氏生子胆方九龄尢年二十三石年二十九共矢苦节勉胆力学登进士为名御史石先没尢后从宦卒于京年六十有三　　詹常妻吴氏
按高邮州志吴氏詹常妻适常未五载而常亡吴年二十四遗腹数月生子乐励志自守誓不改节家故贫常没后益窘吴竭力纺绩以事姑或怜之劝再适吴斥不纳抚孤卒全其节州守优恤之卒年七十有一　　张炜妻徐氏
按高邮州志徐氏张炜妻年二十五夫亡抚遗孤苦节五十三年　　秦延禧妻季氏
按高邮州志季氏秦延禧妻年二十二夫亡苦节六十余年　　万长祚妻陈氏

　闺节部列传一百三
　　明九十八
　　蒋道华母王氏
按凤阳府志王氏蒋道华母少寡遗华方五月力苦抚之长课以诗书道华卒成明经博士天启壬戌旌表　　高鸣凤妻王氏
顾
氏附

按凤阳府志王氏高鸣凤妻年二十五夫亡守节次子攀蟾娶顾氏蟾死于寇顾亦守节四十余年抚三孤成立　　黄元吉妻宋氏
按凤阳府志宋氏诸生黄元吉妻宋潮女于归一载元吉死氏未有出号哭投井中家人救起越数年贫不能自存携夫木主归母家每食辄先供灵几而后就食终老不变　　欧选妻张氏
按凤阳府志张氏欧选妻年十七归选随夫往山东翁任所未几夫死氏方妊扶柩归里毁容截发以守弥月生子伯抱泣柩前曰吾非爱死恐孤无托斩欧氏如&#之脉耳乃停柩室中旁设苫块寒暑寝食不离止二婢侍左右诸婢仆一切发遣既而伯患痘甚危氏又泣祷柩前梦黄冠人曰汝子之病汝知之乎泪者血也子在腹中母泪竭出子即不足于血俟数日血足而痘可起氏遂立天医王座事之天启元年事闻建坊复其家赐糈绢　　刘继周妻王氏
按寿州志王氏增生刘继周妻吉生母也年三十夫亡茹苦教子守节三十余年　　吴标继母滕氏
吕
氏附

按寿州志滕氏吴标继母早寡抚标如己出后标以武功着妻吕氏事姑尽孝标病笃割股救之及亡孀居教子元会英武能文国人重之　　张母吴氏
按寿州志吴氏张振翼母诸生际遇祖母也少寡守节蓬鬓灰心视生如死　　柳子振妻赵氏
按寿州志赵氏生员柳子振妻振亡姑年八十子方周岁纺绩奉姑甘旨教子读书三十五年冰霜如一有司旌表　　刘瓒妻郭氏
按寿州志郭氏兵马询之女年及笄归刘瓒生二子文忠文明瓒客死郭年十九哀痛欲自尽沮于姑命乃誓死守尝夜侍姑不寐抚恤二子险夷一致历六十年郡人至今颂之　　张瀚妻戈氏
按寿州志戈氏百户张瀚妻年二十夫亡无嗣守节四十余年贫苦无二　　毛镗妻柳氏
按寿州志柳氏在一里民毛镗妻年二十六夫亡守节二十九年终　　李珍妻张氏
按寿州志张氏在四里民李珍妻年二十五夫亡守节终身旌表　　张锦妻谢氏
按寿州志谢氏舍余张锦妻年二十三夫亡苦节四十九年　　吴琇妻周氏
按寿州志周氏吴琇妻年二十六夫亡苦节自励训子读书守节三十六年　　胡锺妻江氏
按寿州志江氏胡锺妻年十九夫亡守节六十年旌表　　吴侨妻钱氏
按寿州志钱氏卫官籍吴侨妻夫死氏年二十九抚遗腹子体干为郡诸生守节四十年旌表　　吴寅妻周氏
按寿州志周氏吴寅妻年二十三夫亡子方周岁贫苦守节三十余年旌表　　周辅妻许氏
按寿州志许氏应袭周辅妻年二十九丧夫子恩未周岁家贫矢志抚孤艰苦万状守节四十余年旌表　　刘氏按寿州志刘氏失其夫名夫早没舅姑衰老子琦方二岁瓒仅两月氏既死复苏苦节自矢养老抚孤终其身如一日　　李应栋后妻宋氏
陈氏
李氏附

按寿州志宋氏李茂翠茂华母也赋性贞静八岁内则长适李应栋为后妻正色端言姻族咸重翠兄茂祖为栋前妻王氏出王氏早丧宋尝抚祖泣下曰汝能偕翠华成立李氏有后矣及长娶许氏颇贤淑生子欲楫许旋丧继娶陈氏李氏陈无出李生子汝楫皆在抱值流寇蜂起栋为所执祖奋不顾身延颈赴难栋得脱祖死焉未几栋以伤祖致疾将就木嘱宋曰我已矣弱子童孙尚在襁褓虽死不瞑目李氏一&#当在汝言毕而绝宋哀毁骨立几欲自尽诸孤牵衣号泣于前宋收泪强起断发毁容偕二媳矢志抚孤勤纺绩笃义方御外侮独持门户饮冰茹蘗三十年教子孙俱先后列庠序陈抚欲楫不啻己生李事姑孝敬姑病李每雪夜十起尝药祷天求以身代姑病赖以复痊　　种云霄母梁氏
按泗州志梁氏种云霄母夫早亡守志五十年年七十终　　刘大良妻赵氏
按泗州志赵氏生员刘大良妻归刘无子为夫纳妾又不孕复纳举三子夫死守志里党贤之　　王中宪侧室谢氏
按泗州志谢氏上元人王中宪侧室通书史善诗文年十九生子赞育甫三龄中宪死于义欲殉之因幼孤在抱强视一息苦节三十年年五十余卒　　卜母张氏
按泗州志张氏武举卜中母夫亡励节年八十终　　汤文愈妻王氏按泗州志王氏汤文愈妻年二十夫亡冰霜自矢从一而终　　钱瀚妻孙氏
按盱眙县志孙氏生员钱瀚妻年三十而寡抚孤苦节四十年旌表　　杨茂先妻许氏
按盱眙县志许氏生员杨茂先妻年二十二而寡无子苦守三十余年旌表　　牛宦妻曹氏
</div>
    <div class="pagination">
<a href="闺媛典闺节部_page133.html">上一页</a><span>...</span><a href="闺媛典闺节部_page129.html">129</a><a href="闺媛典闺节部_page130.html">130</a><a href="闺媛典闺节部_page131.html">131</a><a href="闺媛典闺节部_page132.html">132</a><a href="闺媛典闺节部_page133.html">133</a><span class="current-page">134</span><a href="闺媛典闺节部_page135.html">135</a><a href="闺媛典闺节部_page136.html">136</a><a href="闺媛典闺节部_page137.html">137</a><a href="闺媛典闺节部_page138.html">138</a><a href="闺媛典闺节部_page139.html">139</a><span>...</span><a href="闺媛典闺节部_page135.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
