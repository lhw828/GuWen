<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 492 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 492 页/共 899 页</h1>
    <div class="content">按莘县志嵚湖广永兴人举人嘉靖三十八年任知县　　保
按万姓统谱宝应人嘉靖贡士遂安县训导

　皎姓部汇考
夏树芳奇姓通
　　皎姓
湖广竹溪县有皎氏

　皎姓部列传
　　后晋
　　皎公羡
按奇姓通公羡晋交州将

　枣姓部汇考
晋书
　　枣据传
枣据字道彦颍川长社人也本姓棘其先避雠改焉凌迪知万姓统谱　　枣姓
枣望出颍川

　岛姓部列传
　　明
　　岛璞
按万姓统谱璞垣曲人弘治举人

　兆姓部汇考
凌迪知万姓统谱
　　兆姓
兆见姓苑

　草姓部汇考
凌迪知万姓统谱
　　草姓
陕西镇安有草氏

　绕姓部列传
　　周
　　绕朝
按左传文公十三年晋人患秦之用士会也乃使魏寿余伪以魏叛者以诱士会执其帑于晋使夜逸请自归于秦秦伯许之履士会之足于朝秦伯师于河西魏人在东寿余曰请东人之能与夫二三有司言者吾与之先使士会士会辞曰晋人虎狼也若背其言臣死妻子为戮无益于君不可悔也秦伯曰若背其言所不归尔帑者有如河乃行绕朝赠之以策曰子无谓秦无人吾谋适不用也既济魏人噪而还　绞姓巧姓稍姓部汇考
凌迪知万姓统谱
　　绞姓
绞国在随唐之南
　　巧姓
巧见姓苑
　　稍姓
稍见姓苑

　鲍姓部汇考
郑樵通志
　　以邑为氏
齐
邑

鲍氏姒姓不知所出或云夏禹之后有鲍叔仕齐食采于鲍因以为氏鲍叔字叔牙进管仲于齐桓公遂霸诸侯其后有鲍牵曰鲍庄子为夫人声孟子所谮灵公刖其足传曰鲍庄子之智不如葵葵犹能卫其足齐人召鲍国而立之定九年阳虎奔齐请伐鲁鲍文子谏曰鲁未可取也世为齐卿又俟力氏改为鲍魏姓也望出上党东海廖用贤尚友录
　　鲍姓
鲍部巧切上党宫音又望出东海泰山河南

　鲍姓部列传
　　周
　　鲍叔牙
按左传庄公八年初襄公立无常鲍叔牙曰君使民慢乱将作矣奉公子小白出奔莒乱作管夷吾召忽奉公子纠来奔九年夏公伐齐纳子纠桓公自莒先入秋师及齐师战于干时我师败绩鲍叔帅师来言曰子纠亲也请君讨之管召雠也请受而甘心焉乃杀子纠于生窦召忽死之管仲请囚鲍叔受之及堂阜而税之归而以告曰管夷吾治于高傒使相可也公从之　　鲍牵
按左传成公十七年齐庆克通于声孟子与妇人蒙衣乘辇而入于闳鲍牵见之以告国武子武子召庆克而谓之庆克久不出而告夫人曰国子谪我夫人怒国子相灵公以会高鲍处守及还将至闭门而索客孟子诉之曰高鲍将不纳君而立公子角国子知之秋七月壬寅刖鲍牵而逐高无咎无咎奔莒仲尼曰鲍庄子之知不如葵葵犹能卫其足注
牵鲍叔牙
曾孙
　　鲍国
按左传成公十七年齐灵公刖鲍牵齐人来召鲍国而立之注
国鲍牵弟文子
　　鲍牧
按左传哀公六年夏六月戊辰陈乞鲍牧及诸大夫以甲入于公宫注
牧鲍国之孙
　　鲍点
按左传哀公六年八月陈僖子使召公子阳生冬十月立之将盟鲍子醉而往其臣差车鲍点曰此谁之命也陈子曰受命于鲍子遂诬鲍子曰子之命也鲍子乃受盟注
点鲍牧臣
　　汉
　　鲍生
按汉书萧何传汉与项羽相距京索间上数使使劳苦丞相鲍生谓何曰今王暴衣露盖数劳苦君者有疑君心为君计莫若遣君子孙昆弟能胜兵者悉诣军所上益信君于是何从其计汉王大悦　　鲍宣
按汉书鲍宣传宣字子都渤海高城人好学明经为县乡啬夫守束州丞后为都尉太守功曹举孝廉为郎病去官复为州从事大司马王商辟宣荐为议郎以病去大司空何武除为西曹掾荐为谏大夫迁豫州牧坐行部乘传去法驾驾一马免归复征为谏大夫宣居位常上书谏诤其言少文多实时地震日食以宣言免孙宠息夫躬等征何武彭宣为司空三公拜宣司隶坐摧辱宰相事下御史中丞侍御史至司隶官欲捕从事闭门不肯内以大不敬下狱博士弟子王咸会太学生千余人守阙上书遂抵宣罪减死髡钳宣既被刑乃徙上党家于长子王莽秉政捕陇西辛兴兴与宣女婿俱过宣一饭去宣不知情坐下狱自杀　　后汉
　　鲍永
按后汉书鲍永传永字君长上党屯留人父宣哀帝时任司隶校尉为王莽所杀永少有志操事后母至孝初为郡功曹莽以宣不附己欲灭其子孙都尉路平承望风旨规欲害永太守苟谏拥护召以为吏常置府中及谏卒路平遂收永弟升太守赵兴到&#县出升复署永功曹永举秀才不应更始二年征再迁尚书仆射行大将军事持节将兵安集河东并州朔部更始封为中阳侯光武即位征永诣行在所即拜谏议大夫时董宪裨将屯兵于鲁侵害百姓乃拜永为鲁郡太守永到击讨大破之封关内侯迁扬州牧遭母忧去官建武十一年征为司隶校尉后大司徒韩歆坐事永固请之不得以此忤帝意出为东海相拜兖州牧视事三年卒　　鲍恢
按后汉书鲍永传永为司隶校尉朝廷肃然莫不戒慎乃辟扶风鲍恢为都官从事恢亦抗直不避强御帝常曰贵戚且宜敛手以避二鲍其见惮如此　　鲍骏按万姓统谱骏九江人与桓荣齐名
　　鲍昱
按后汉书鲍永传永子昱字文泉建武初太行山中有剧贼太守戴涉闻昱有智略乃就谒请署守高都长昱应之遂讨击群贼诛其渠帅道路开通由是知名后为泚阳长政化仁爱境内清净中元元年拜司隶校尉昱在职奉法守正有父风永平五年坐救火迟免后拜汝南太守十七年代王敏为司徒建初四年代牟融为太尉六年薨　　鲍德
按后汉书鲍永传永子昱昱子德修志节有名称累官为南阳太守在职九年征拜大司农卒于官　　鲍昂按后汉书鲍永传永子昱昱子德德子昂字叔雅有孝义节行举孝廉辟公府连征不至卒于家　　鲍丹
按魏略信父丹官至少府侍中
　　鲍鸿
按万姓统谱鸿以下军校尉讨黄巾
　　魏
　　鲍信
弟
韬

按魏略信少有大节宽厚爱人沈毅有谋大将军何进辟拜骑都尉遣归募兵得千余人还到成&#而进已遇害太祖起兵于己吾信与弟韬以兵应太祖太祖表信行破卤将军韬裨将军汴水之败韬阵亡太祖为东郡太守表信为济北相会黄巾大众入州界太祖欲设奇兵击之于寿张先与信出行战地后步军未至而卒与贼遇遂接战信殊死战以救太祖太祖得溃围出信遂没　　鲍卲
按魏志鲍勋传勋父信协规太祖身以遇害建安十七年太祖追录信功表封勋兄卲新都亭侯注
卲有
父风拜骑都尉使持节卲薨子融嗣
　　鲍勋
按魏志鲍勋传勋字叔业泰山平阳人也汉司隶校尉鲍宣九世孙宣后嗣有从上党徙泰山者遂家焉建安十七年太祖辟勋丞相掾二十二年立太子以勋为中庶子徙黄门侍郎出为魏郡西部都尉太子郭夫人弟为曲周县吏断盗官布法应弃市太子数为之请罪勋不敢擅纵具列上太子不悦会郡界休兵有失期者密&#中尉奏免勋官久之拜侍御史延康元年太祖崩太子即王位勋以驸马都尉兼侍中文帝出游猎勋上疏抗言之帝怒出勋为右中郎将黄初四年尚书令陈群仆射司马宣王并举勋为宫正帝不得已而用之百官严惮罔不肃然六年帝欲征吴勋谏帝益忿之左迁治书执法帝从寿春还屯陈留郡界太守孙邕见出过勋时营垒未成邕邪行不从正道军营令史刘曜欲推之勋解止不举大军还洛阳曜有罪勋奏绌遣而曜密表勋私解邕事帝大怒遂诛勋　　晋
　　鲍靓
按晋书鲍靓传靓字太元东海人也学兼内外明天文河洛书稍迁南阳中部都尉为南海太守尝行部入海遇风饥甚取白石煮食之以自济百余岁卒　　鲍正按万姓统谱正以才艺知名为湘东王书佐好交游　　鲍陋按尚友录陋镇白帝为谯道福围急城中乏水凿石百道得泉道福谓陋渴欲降之陋觅生鱼遗道福乃解围去　　宋
　　鲍照
按宋书临川烈武王道规传鲍照字明远文辞赡逸元嘉中河济俱清当时以为美瑞照为河清颂其序甚工世祖以照为中书舍人临海王子顼为荆州照为前军参军子顼败为乱兵所杀　　梁
</div>
    <div class="pagination">
<a href="氏族典卷诸姓部_page491.html">上一页</a><span>...</span><a href="氏族典卷诸姓部_page487.html">487</a><a href="氏族典卷诸姓部_page488.html">488</a><a href="氏族典卷诸姓部_page489.html">489</a><a href="氏族典卷诸姓部_page490.html">490</a><a href="氏族典卷诸姓部_page491.html">491</a><span class="current-page">492</span><a href="氏族典卷诸姓部_page493.html">493</a><a href="氏族典卷诸姓部_page494.html">494</a><a href="氏族典卷诸姓部_page495.html">495</a><a href="氏族典卷诸姓部_page496.html">496</a><a href="氏族典卷诸姓部_page497.html">497</a><span>...</span><a href="氏族典卷诸姓部_page493.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
