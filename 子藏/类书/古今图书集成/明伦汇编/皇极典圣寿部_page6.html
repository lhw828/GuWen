<!DOCTYPE html>
<html>
<head>
    <meta charset="UTF-8">
    <title>皇极典圣寿部 - 第 6 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇极典圣寿部 - 第 6 页/共 81 页</h1>
    <div class="content">等仰体
皇上恤兵爱民至意不费兵民一丝一粟随谕文武　　大小各官捐俸建造犹如尔等捐建无异只须　　同来叩祝万寿即是尔等诚心等语反复慰谕并允其上达天听众始欣跃叩首齐呼万岁无疆欢声震地所有官绅兵民人等踊跃庆祝　　情由相应奏明并请皇上恩给
御书匾额俾
臣
恭制悬挂时时瞻仰如觐
天颜且使边海黎元以及外洋彝人获□
纶翰共相拜舞由此亿万斯年永祝
圣寿于勿替矣
臣
等谨会同具折
　奏
闻三月初九日奉
旨宫亭不必建造该部知道
　　正月十五日科尔沁土谢图亲王鄂尔吉图四　　十九扎萨克喀尔喀七旗厄鲁特扎萨克等共　　一百二十扎萨克王贝勒贝子公台吉等　奏称臣
等累世荷蒙
圣恩无从报答恭逢
六旬大庆祝
皇上万寿永久公同集银二十万两盖造大庙每旗　　安设喇嘛一名念经永祝此安设喇嘛之所食　　口粮应用物件令各旗年年交送称颂徽号等因启
　奏本日奉
旨朕为众蒙古等在多伦诺尔处建造庙宇每扎萨　　克安设喇嘛一名今蒙古等既公同欲为朕建　　造庙宇准其建造但银二十万两为数甚多十　　万两足矣令在热河建造将喇嘛等食用俱在　　此十万银两之内通融置地立产伊等所安设　　之喇嘛不用伊等之物若伊等每扎萨克每年　　交送喇嘛口粮路远劳苦非一二年之事日月　　久远借此支给安设喇嘛口粮为名必至用一　　凑十朕是大主惟愿共享升平之乐非但喜讽　　诵嘛呢众蒙古等当仰体朕心毋得扰累在下　　愚民向因朕食羊肉每年令乌朱穆秦色登敦　　多卜王将牧放肥羊每送六只供御经年食之　　心甚不忍将朕苏鲁克羊只赏赐一万又每年　　在喀喇沁处行围因设筵宴用羊一百朕又下　　旨每年食尔等之羊欲赏尔等羊只能养多少　　伊等回奏地方窄狭不能多养三旗能养羊一　　万随赏伊等羊一万朕素性不爱索取即今喀　　尔喀所进好马羊只不可胜用今已限定数目　　且行幸端多布多尔济额驸册王诺尔布喀尔　　喀地方之时朕下训旨尔等勿因进朕马匹向　　人求马朕马匹甚多尔等虽不进马毫无介意　　况尔等即寻马匹好马断然不得又何必求人　　若因进上向人寻取关系朕之声名似此因进　　上扰累下人之事甚多朕办事五十余年何所　　不知朕非同喇嘛喜向人需索也　　十八日礼部尚书
臣
赫硕色等谨
　题为边方感
恩心切等事礼科抄出广西巡抚陈元龙题前事奉旨该部议奏钦此该臣
等议得广西巡抚陈元龙疏
　　称我
皇上治功道德冠于古今仁寿健行同于覆载明年　　三月恭遇万寿齐年粤西地虽僻远而白叟黄童无不望　阙嵩呼兹查桂林府全州之湘山寺供奉　无量寿佛真身崇岩秀丽绀宇弘敞今历数千年　　远近万民齐称我圣主即
　无量寿佛现身相约明年三月毕集寺中叩祝万寿并商量重新殿宇臣
仰体我
皇上爱民至意诚恐下费民力
臣
同司道各官捐俸
　　修理兹据知州沈元佐通判慕国琠报称奉委　　修理　寿佛殿寺前西首建造
万寿行宫复据绅士唐暄等呈称今
　寿佛佛殿重辉
　行宫新建
　寿佛之金身普荫历千百劫而无量
圣主之玉历长调更亿万年而弥永但遐方就日情殷必得恳请御书匾额昭示正殿黎民仰□实为边远非常之庆　　幸等情前来臣
不敢壅于
上闻理合具题前来钦惟我
皇上
　仁周万国
　德被群生虽在山陬海澨白叟黄童莫不群兴一人有庆圣寿无疆之颂今粤西士庶咸以我
圣主即当今
　无量寿佛乐修殿宇该抚仰体
皇上爱民之心不费民力同司道等官捐俸修理今　　宝殿重辉复上达绅士舆情恭请御书匾额应如所请乞
皇上于万几之暇
特赐御匾颁发悬挂则
天章璀璨慧日光辉远土黎民得以时时瞻仰感戴圣恩亿万斯年于无既矣臣
等未敢擅便谨
　题请
旨本月二十一日奉
旨依议着候颁发
　　二十二日两江总督赫寿等以五十二年三月　　十八日恭遇皇上六旬万寿请上
尊号
诏弗许
　　二十五日
上幸畅春园西厂
御楼颁赐科尔沁土谢图亲王鄂尔吉图等二百二　　十六人服物有差　　二十六日礼部为公务事准理藩院文称准　干清门侍卫拉什文称康熙五十二年正月十二　　日阿霸垓多罗郡王吴尔占噶喇卜旗分办事　　台吉德穆褚克为皇上万寿在西里河地方盖庙塑佛已完乞
皇上恩赐庙名又阿禄科尔沁多罗贝勒汪占旗分　　办事台吉衮塔尔等为皇上万寿盖造佛庙已成乞
赐庙名等因具奏奉
旨着给与庙名又正月二十二日科尔沁扎萨克图　　郡王鄂齐尔为皇上万寿于陶尔河地方盖造庙宇已完乞
恩赐庙名等因口请转奏奉
旨着给与庙名钦此等因前来相应移咨礼部照例　　给与庙名等因到部应将各给庙名之处送内　　阁撰拟可也　　二十八日礼部为公务事准上驷院文称管辖　　尚都达布孙瑙儿地方马群总管阿拉纳奏称　　蒙古臣
等荷蒙
圣主宏恩无际未能图报万一故
臣
等公议自备纸
　　张笔墨选属下善书之人敬书绀珠尔经一部　　不时讽诵诚意祈佛祝圣主万寿无疆俾
臣
等安生乐业绀珠尔经已于去
　　年十二月内书毕今恭逢
圣寿大庆之期讽祝九日又近见蒙古地方所修庙　　宇俱奏请圣主钦赐庙名而马群地方所盖庙宇内供喀阳齐　　礼娃佛有看守喇嘛十名尚无庙名念经人亦　　少伏乞圣主赏赐庙名添给十名喇嘛赏赐度牒等因具奏　　奉旨着给与庙名交与该部议奏钦此钦遵移送到部　　应将给庙名之处送内阁典籍厅撰拟可也钦赐西里河地方庙名诚寿寺阿禄科尔沁庙名戴　　恩寺陶尔河地方庙名仁寿寺尚都达布孙脑　　儿地方庙名弘济寺　　驻札西宁主事格勒尔兔呈报为转
　奏事亲王扎什巴图鲁咨文内开得
圣天皇帝睿鉴呼呼脑儿老亲王扎什巴图鲁奏为　　今岁圣主六旬大庆
小
老臣
惟愿
圣主皇图永固在顾木卜郭隆沙冲过茫等大庙内　　祝颂福寿将绀珠尔经阿玉玺经即鲁克经及　　各种经尽力多多讽诵再皇上正诞之日
小
老臣
在本处望
　阙遥拜虔诚讽经外何以出力报答
圣恩为此谨
　奏前来理藩院将亲王扎什巴图鲁所奏蒙古字　　本一扣黄绢一匹主事咨呈文案交与　干清门侍卫拉什于五十二年二月二十三日转　　奏奉旨知道了
　　呼呼脑儿贝勒罗布藏为
万寿大庆同伊母念
万寿经外又亲到郭茫庙念绀珠尔经阿玉玺经荅　　拉厄克西达达嘛呢卓里克乌格等经叩祝　　先是直省督抚提镇诸臣咸以康熙五十二年　　恭逢皇上六旬大庆预期疏请诣
　阙行庆祝礼
皇上以封疆任重镇抚需人间许一二入朝其不获　　所请者无所发其尊亲爱敬之忱而黄童白叟　　末由亲诣　辇毂以伸其讴歌颂祷之私者亦不可以万万计　　乃各就境内名山集缁黄建坛宇为万寿祈福其先期
陛见未及
圣节即以事还所治者亦各诣名山为庆祝之举臣
　　等钞撮前后章奏撰为二卷窃有以仰窥我皇上圣德之厚恩泽之深而诸臣之所以祝厘者亦　　各有依据不违古义而非如有唐以来诞圣诸　　节尊崇二氏讲论三教藉为笑哗而已也昔在　　有虞顺时之方柴燎五岳望于山川遍于群神　　故曰因名山升中于天所以昭神祇飨报功德　　是以灾厉不作而风雨寒暑以时此天子为天　　下祈福而于己无所私焉者也然而天子祭五　　岳诸侯亦得祭其境内山川其奉牲以告祝史　　正辞将使大备盛德诸福可致之祥咸萃于一　　人之身康强逢吉至于万年永保民而后已此　　则天下为天子祈福庶几藉一人之福以福天　　下者也唐张嘉贞北岳碑铭云事举必祈神行　　宜赛则有公卿而奉告命或四时荐熟三献酌　　洗则有侯牧而奉新章其事虽殊其义岂远乎　　哉盖五岳视三公四渎视诸侯名山大川百灵　　所会各有拥扈一人之谊人之所奉即神之所　　凭故曰寤寐灵岳蠁神文玉帛未陈幽赞必　　先意而启椒醑虽薄景福乃应期而集人神所　　协良不诬也尝历稽名山之灵风俗通称泰山　　有金箧玉策探策知寿征诸汉武华岳古之惇　　物云笈七签称山顶有千叶莲花服之长生故　　曰华山韩愈称衡山最远而独为宗其神必灵　　北岳所居阴终阳始其道常久故曰常山嵩山　　尤为神异汉武帝诏云朕用事华山至于中岳　　御史乘属在庙旁吏卒咸闻呼万岁者三乃以　　三百户为奉邑命曰崇高焉其他若匡庐为三　　天子鄣黄山以轩辕得名峨嵋五台则文殊普　　贤之所示现也武彝君幔亭之宴昉自秦汉沂　　山吴岳则东西镇山也登蓬莱阁以望安期访　　湘山寺而知寿佛百神震迭万方鼓舞光岳效　　其灵臣庶鸣其豫众之所往神必据焉盖二氏　　之说不足凭万众之心有可恃虽谓名山祝厘　　之举皇王令典以之协祚历数昌期以之交泰　　何不可者以视昔人封泰山禅梁父躬告成功　　于上帝者其情之公私义之广狭岂直相径庭　　已哉至于外藩蒙古诸部各建佛寺请赐寺名讽绀珠尔等经膜拜欢呼以祝
万寿所谓不易其政不违其俗且
宸翰所加即为典记备载不遗以见普天同庆无间　　中外焉　　二十九日巡抚福建等处地方提督军务都察　　院右副都御史臣
觉罗满保谨
　题为
皇恩浩荡薄海欢呼台郡吁建
万岁龙亭以祝
圣寿事钦惟
</div>
    <div class="pagination">
<a href="皇极典圣寿部_page5.html">上一页</a><a href="皇极典圣寿部.html">1</a><a href="皇极典圣寿部_page2.html">2</a><a href="皇极典圣寿部_page3.html">3</a><a href="皇极典圣寿部_page4.html">4</a><a href="皇极典圣寿部_page5.html">5</a><span class="current-page">6</span><a href="皇极典圣寿部_page7.html">7</a><a href="皇极典圣寿部_page8.html">8</a><a href="皇极典圣寿部_page9.html">9</a><a href="皇极典圣寿部_page10.html">10</a><a href="皇极典圣寿部_page11.html">11</a><span>...</span><a href="皇极典圣寿部_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
