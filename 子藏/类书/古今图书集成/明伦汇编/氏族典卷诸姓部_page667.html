<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 667 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 667 页/共 899 页</h1>
    <div class="content">　　府悝
按郑樵通志汉有府悝为司徒掾

　祖姓部列传
　　商
　　祖己
按书经高宗肜日高宗肜日越有雊雉祖己曰惟先格王正厥事乃训于王　　祖伊
按书经西伯戡黎西伯既戡黎祖伊恐奔告于王　　周　　祖朝
按尚友录晋献公之时东郭民有祖朝者上书献公曰草茅臣东郭民祖朝愿请闻国家之计献公使使告之曰肉食者己虑之矣藿食者尚何与焉朝对曰肉食者一旦失计于庙堂之上若臣等之藿食者宁无肝胆涂地于中原之野与其祸亦及臣之身臣与有深忧臣安得无与国家之计乎献公乃召见立以为师　　汉
　　祖沂
按郑樵通志汉有祖沂家涿郡
　　吴
　　祖茂
按吴志孙坚传董卓擅朝政诸州郡并兴义兵讨卓坚亦举兵屯梁东为卓军所攻坚与数十骑溃围而出坚常着赤罽帻乃脱帻令亲近将祖茂着之卓骑争逐茂坚从间道得免　　晋
　　祖纳
按晋书祖逖传逖兄纳字士言性至孝少孤贫常自炊爨以养母王敦辟为从事中郎累迁太子中庶子历官多所驳正以洛下乱避地东南元帝作相引为军谘祭酒初弟约与逖同母偏相亲爱纳与约异母颇有不平乃密以启帝朝廷因此弃纳纳既闲居但清谈披阅文史而已及约为逆朝野叹纳有鉴裁焉卒于家　　祖逖
按晋书祖逖传逖字士雅范阳遵人也世吏二千石为北州旧姓父武上谷太守逖轻财好侠慷慨有节尚侨居阳平与刘琨俱为司州主簿辟齐王冏大司马掾累迁太子中舍人以京师乱避地淮泗元帝用为徐州刺史逖以社稷倾覆常怀振复之志说帝北伐帝以逖为奋威将军豫州刺史渡江中流击楫而誓曰祖逖不能清中原而复济者有如大江辞色壮烈众皆慨叹屯于江阴起冶铸兵器得二千余人而后进陈川遣将掠豫州诸郡逖邀击于谷水尽获所掠川大惧遂以众附石勒逖率众伐川石季龙领兵救川逖设奇以击之季龙大败逖镇雍丘数遣军要截石勒勒屯戍渐蹙遣精骑万人距逖复为逖所破勒镇戍归附者甚多石勒不敢窥兵河南使成皋县修逖母墓因与逖书求通使交市逖不报书而听互市收利十倍于是公私丰赡士马日滋会朝廷将遣戴若思为都督逖以若思虽有才望无弘致远识意甚怏怏且闻王敦与刘隗等构隙虑有内难大功不遂感激发病卒　　祖约
按晋书祖约传约字士少逖之弟也永嘉末随逖过江元帝引为掾属后转从事中郎典选举逖卒自侍中代逖为平西将军豫州刺史领逖之众约异母兄纳密言于帝曰约将为乱阶帝不纳约自以名辈不后郗卞而不豫明帝顾命又诸所表请多不见许遂怀怨望及苏峻举兵矫诏以约为侍中太尉尚书令石勒遣石聪攻约众溃奔历阳约以左右数百人奔于勒勒薄其为人杀之　　宋
　　祖昌
按南齐书祖冲之传冲之祖昌宋大匠卿
　　祖朔之
按南齐书祖冲之传冲之父朔之奉朝请
　　南齐
　　祖冲之
按南齐书祖冲之传冲之字文远范阳蓟人少稽古有机思解褐南徐州迎从事公府参军宋元嘉中用何承天所制历比古十一家为密冲之以为尚&#乃更造新法上之转长水校尉领本职冲之解钟律博塞当时独绝以诸葛亮有木牛流马乃造一器不因风水施机自运不劳人力又造千里船于新亭江试之日行百余里又特善筭永元二年卒　　梁
　　祖之
按南史祖冲之传冲之子之字景烁少传家业究极精微亦有巧思入神之妙般倕无以过也父所改何承天历时尚未行梁天监初之更修之于是始行焉位至太府卿　　祖皓
按南史祖冲之传之子皓志节慷慨有文武才略少传家业善算历大同中为江都令后拜广陵太守侯景台城皓驰檄讨景景大惧即日率侯子鉴等攻之城陷见执车裂以徇　　北魏
　　祖敏
按魏书祖莹传莹曾祖敏仕慕容垂为平原太守太祖定中山拜尚书左丞　　祖嶷
按魏书祖莹传莹祖嶷字元达位冯翊太守
　　祖季真
按魏书祖莹传莹父季真中书侍郎卒于巨鹿太守　　祖莹按魏书祖莹传莹字元珍范阳遒人也好学&#书以昼继夜亲属呼为圣小儿以才名拜太学博士征署司徒彭城王勰法曹行参军掌书记迁尚书三公郎为冀州镇东府长史以货贿事发除名未几为散骑侍郎累迁国子祭酒庄帝末爾朱兆入洛军人焚烧乐署钟石管弦略无存者&#莹与长孙稚元孚典造金石雅乐三载乃就迁车骑大将军封文安县子天平初将迁邺齐献武王因召莹议之以功迁仪同三司进爵为伯薨子珽字孝征袭　　祖孝隐
按北史祖莹传莹子孝隐机警有口辨兼解音律魏末为兼散骑常侍　　北齐
　　祖鸿勋
按北齐书祖鸿勋传鸿勋涿郡范阳人也父慎仕魏历雁门咸阳太守治有能名鸿勋弱冠为州主簿临淮王彧表荐鸿勋有文学敕除奉朝请后城阳王徽奏鸿勋为司徒法曹参军事转廷尉正去官归乡里梁使将至敕鸿勋对客高祖曾征至并州作晋祠记好事者玩其文位至高阳太守在官清素妻子不免寒馁时议高之天保初卒官　　祖珽
按北史祖莹传莹子珽字孝征起家秘书郎对策高第为尚书仪曹郎中齐文宣为并州刺史署珽开府仓曹参军性&#率不能廉慎后为秘书丞领舍人事文宣作相珽拟补令史十余人皆有受纳而谘取教判并盗官遍略一部还邺后其事皆发遂除名天保元年复被召授著作郎珽善为胡桃油以涂画为进之长广王因言殿下有非常骨法王即位是为武成皇帝擢拜中书侍郎和士开忌之出为安德太守转齐郡太守寻为太常少卿拜秘书监大被亲宠遂志于宰相先与黄门侍郎刘逖友善乃疏尚书令赵彦深左仆射元文遥侍中和士开罪状令逖奏之逖惧不敢通其事颇泄彦深等先诣帝自陈帝大怒乃鞭二百配甲坊寻徙于光州武成崩后主忆之就除海州刺史是时陆令萱外干朝政其子穆提婆爱幸珽乃遗陆媪弟悉达书和士开亦以珽能决大事欲以为谋主与陆媪言于帝帝从之入为秘书监士开死珽为侍中又拜尚书左仆射封燕郡公珽附陆媪专主机衡委任之重群臣莫比珽欲黜诸阉竖及群小辈推诚延士为致安之方陆媪穆提婆议颇同异乃讽御史中丞丽伯律令劾主书王子冲纳赂知其事连提婆欲使赃罪相及望因此坐并及陆媪陆媪闻而怀怒百方排毁及诸宦者更共谮毁之遂出为北徐州刺史卒于州　　祖茂
按北史祖莹传莹子珽珽从父弟茂颇有辞情然好酒不为时所重大宁中以经学为本乡所荐除给事以疾辞不仕　　祖崇儒
按北史祖莹传莹子珽珽族弟崇儒涉学有辞少以干局知名武平末位司州别驾通直常侍入周为容昌郡太守隋开皇初终宕州长史　　祖君信
按北史祖莹传莹子珽珽子君信涉猎书史多谙杂艺位兼通直散骑常侍聘陈使副中书郎珽出亦见废免　　隋
　　祖君彦
按唐书李密传祖君彦齐仆射孝征子博学强记属辞赡速&#帝立忌知名士调东都书佐检校宿城令世谓祖宿城负其才常郁郁思乱及为李密草檄乃深斥主阙密败王世充令扑之死戮尸于偃师　　唐　　祖孝孙
按尚友录孝孙武德初为太常少卿与张文收定乐制十二和以法天之数号大唐雅乐　　祖咏
按尚友录咏洛阳人开元中举进士张说引为驾部员外郎工于诗有集一卷　　宋
　　祖域
按万姓统谱域字贞夫建隆中由闽徙奉化仕至殿前司统制平居尚气节乐施与既没民怀其惠立庙奉之　　祖士衡
按宋史祖士衡传士衡字平叔蔡州上蔡人举进士甲科授大理评事通判蕲州再迁殿中丞直集贤院改右正言知制诰为史馆修撰纠察在京刑狱同知通进银台司天圣初以附丁谓落职知吉州言者又以在郡不修饬复降监江州税卒官　　祖无择
按宋史祖无择传无择字择之上蔡人进士高第历知南康军提点淮南广东刑狱入直集贤院时封孔子后为文宣公无择言以祖谥而加后嗣非礼也于是下近臣议改为衍圣公出知袁州同修起居注知制诰进学士知郑杭二州神宗立知通进银台司王安石恶之熙宁初安石得政乃讽监司求无择罪谪忠正军节度副使寻复光禄卿秘书监集贤院学士主管西京御史台移知信阳军卒　　祖世英
按万姓统谱世英字颖仲浦城人第进士任衡州教授遵胡瑗教条作成多士改知南昌锄奸剔蠹令信于下历通判融州世英官至二千石宅无一区产无十金为清白吏　　祖日新
按万姓统谱日新宣和登科
　　祖秀实
按万姓统谱秀实字去华浦城人弱冠释褐第一除国子博士靖康之乱酋帅索米于太学秀实叱之酋以剑击之绝而复苏高宗闻其名首拜礼部郎中　　祖逢清按万姓统谱逢清字守中入上庠升内舍绍兴初司业高阅以为学录调邵武县主簿秦桧以逢清为旧学人改除静江府教授有谢启云罔俾阿衡专美何慊乎哉谓与周公孰贤无闲然矣权衡多士轻重无心利刃一挥斫朽株而作器灵丹九转点顽铁以成金既而之官知录詹环仲以诗饯之逢清因继韵以谢其首云在学得益友结庐依宝邻自&#蒹葭质长倚玉嶙峋莅任三年以疾卒　　祖逢周
按万姓统谱逄周浦城人绍兴进士
　　元
　　祖浩然
按万姓统谱浩然字养吾浦城人儒家子至元中黄华盗起掠其母以去浩然纔六岁声问不相闻者二十有八年至大闲福建帅府檄为书院长将之任忽有告以母在河南而不能名其地遂恻然弃职辞父往询之间关数千里访得于唐州之境奉以来归　　明　　祖中立
按万姓统谱中立太平人洪武中任开封府通判　　祖&#按万姓统谱&#当涂人自少有诗名永乐中起修大典例当得官&#辞归日载酒赋诗知县张&#延西塾教其子与之倡和　　祖述
按万姓统谱述字尚贤昌人宣德间由参政调嘉定知县勤恤民隐每朔望进父老于庭询以利病为之兴革时濒海之田有倾没者赋无所出述上疏蠲之县岁造舡若干以供漕运又河道日就淤塞民无所灌溉述咸疏以闻自是舡得免造而水利亦有赖云　　祖天时
按万姓统谱天时泗州人弘治中任山西教谕　　祖盛按万姓统谱盛海盐人嘉靖中任宿州训导
　　祖宽
按明外史祖宽传宽辽东人少给事祖大寿家从军有功累官宁远参将崇祯五年叛将李九成等围莱州急诏发关外兵讨之宽与靳国臣祖大弼张韬大败贼兵明年贼平宽以解围功进都督佥事再叙功世荫外卫副千户进副总兵八年命为援剿总兵官督关外兵讨流贼李自成围滁州宽军至大破之京师被兵召入卫录滁州功进右都督事定诏赴宁远协守十一年大兵入畿辅诏宽率师援及山东告急宽逗遛明年济南失守褫职被逮坐失陷藩封弃市敢战有功称良将性刚使气不为文吏所喜卒致大辟莫能论救
　羽姓部列传
　　周
　　羽颉
按左传襄公三十年郑羽颉出奔晋为任大夫　　汉　　羽公
按奇姓通公汉侠士
　　羽明之
按万姓统谱明之见印薮
　　宋
　　羽仪
按万姓统谱仪嘉佑进士官至朝议郎
　　明
　　羽关福
按万姓统谱关福电白人成化举人
　　羽富
按广东通志富电白县人由岁贡任富川知县　迕姓部列传
　　明
　　迕春
按万姓统谱春高邮人贡士嘉靖间文登县丞　辅姓部列传
　　周
　　辅跞
按左传昭公五年薳启疆曰梁丙张胳辅跞苗贲皇皆诸侯之选也　　辅果
按国语知宣子将以瑶为后知果曰不如宵也宣子曰宵也狠对曰宵之狠在面瑶之狠在心心狠败国面狠不害若果立瑶也知宗必灭弗听知果别族于太史为辅氏及知氏之亡惟辅果在　　汉
　　辅粮
按万姓统谱粮尚书令
　　辅勋
按万姓统谱勋见印薮
　　唐
　　辅公祏
按唐书辅公祏传公祏齐州临济人隋季与乡人杜伏威为盗转掠淮南伏威兵盛自号总管以公祏为长史伏威既遣使归国武德二年诏授公祏淮南道行台尚书左仆射封舒国公初伏威与公祏少相爱又兄事之故军中呼辅伯尊礼略等伏威稍忌之乃推公祏为仆射阴解其柄公祏内怏怏不平与故人左游仙伪学辟谷以自晦六年伏威入朝留公祏居守左游仙说公祏反遂僭位国称宋即陈故宫都之诏赵郡王孝恭岭南大使李靖齐州总管李世绩讨之公祏弃城奔会稽武康野人执送丹阳孝恭斩之传首京师　　宋
　　辅超
按宋史辅超传超忻州秀容人家世业农超少勇悍有力晋开运中应募隶澶州军籍以功补小校显德中从太祖征淮南常执锐前驱宋初从平上党迁内直都知太宗即位以超为马军都军头淳化三年出为德州刺史坐诬奏使者殴杀驿吏责授右监门卫将军领诚州刺史真宗即位拜莱州团练使以年老顺留京师从之景德元年卒　　辅能
按宋史张旦传景德中契丹入寇都头辅能死之赠诸卫率府副率　　辅逵
按尚友录逵本赵州人寓居崇德干道间为后军统制孝宗欲处以边郡问其能胜任否曰当以家法治之又问何法曰子视兵民爱惜财赋遂除知泰州语寮采曰吾目不识字手不能书但心能烛理耳郡中果称治　　辅广
按尚友录逵子广字汉卿师事吕祖谦朱文公庆元初伪学禁兴学者多解散广独不为动文公深器重之嘉定间仕止祠官罢归隐浯溪以著书为务有五经注释四书问答诗童子问通鉴集义日新录师训编诸书学者称为传贻先生　　辅章
按万姓统谱章无为人登科
　　辅觱
按万姓统谱觱吏部郎
　　明
　　辅成
</div>
    <div class="pagination">
<a href="氏族典卷诸姓部_page666.html">上一页</a><span>...</span><a href="氏族典卷诸姓部_page662.html">662</a><a href="氏族典卷诸姓部_page663.html">663</a><a href="氏族典卷诸姓部_page664.html">664</a><a href="氏族典卷诸姓部_page665.html">665</a><a href="氏族典卷诸姓部_page666.html">666</a><span class="current-page">667</span><a href="氏族典卷诸姓部_page668.html">668</a><a href="氏族典卷诸姓部_page669.html">669</a><a href="氏族典卷诸姓部_page670.html">670</a><a href="氏族典卷诸姓部_page671.html">671</a><a href="氏族典卷诸姓部_page672.html">672</a><span>...</span><a href="氏族典卷诸姓部_page668.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
