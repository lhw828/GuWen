<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 642 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 642 页/共 899 页</h1>
    <div class="content">注
开元
末自秘书省正字上授集贤院修撰后赐姓齐　　宋　　是瑗
按襄阳府志瑗为中庐令尽心狱讼有贼久讯不得情瑗捡贼&#得故简乃房陵商人为贼掠者非贼也因揭以示众而释之　　明
　　是天佑
按江阴县志天佑邑人嘉靖中任光泽县税课局大使
　己姓部汇考
国语
　　晋语
秦伯召公子于楚楚子厚币以送公子于秦秦伯归女五人怀嬴与焉公子使奉匜沃盥既而挥之嬴怒曰秦晋匹也何以卑我公子惧降服囚命秦伯见公子曰寡人之适此为才子圉之辱备嫔嫱焉欲以成婚而惧离其恶名非此则无故不敢以礼致之欢之故也公子有辱寡人之罪惟命是听公子欲辞司空季子曰同姓为兄弟黄帝之子二十五人其同姓者二人而已唯青阳与夷鼓皆为己姓青阳方雷氏之甥也夷鼓彤鱼氏之甥也其同生而异姓者四母之子别为十二姓凡黄帝之子二十五宗其得姓者十四人为十二姓姬酉祁己滕葴任荀僖姞儇依是也郑樵通志　　以姓为氏
己氏音自己之己昆吾之姓也汉有太常卿己茂　李姓部外编
荆州府志梁南郡太守刘之亨尝梦二人姓李诣之乞命明日有遗鲤鱼二头者之亨曰梦中所感也即放之又梦来谢恩云当令君延算
　史姓部列传二
　　金
　　史嗣贞
按登州府志嗣贞渔阳人大定四年授文登县令性刚毅明敏人不敢干以私裁断如流庭无滞讼民爱之如慈母去后立祠祀之　　史伦
按元史史天倪传天倪曾祖伦少好侠因筑室发土得金始饶于财金末中原涂炭乃建家塾招徕学者所藏活豪士甚众以侠称于河朔士族为奴掳者辄出金赎之甲子岁大祲发粟八万石赈饥者士皆争附之　　史成珪
按元史史天倪传天倪祖成珪倜傥有父风遭乱盗贼四起乃悉散其家财惟存廪粟而已　　元
　　史秉直
按元史史天倪传天倪父秉直读书尚气义太师国王木华黎统兵南伐秉直率里中老稚数千人诣军门降木华黎命秉直管领降人家属屯霸州秉直拊循有方远近闻而附者十余万家寻迁之漠北降人道饥秉直得所赐牛羊悉分食之多所全活乙亥木华黎承制以秉直行尚书六部事主馈饷军中未尝乏绝庚寅以老谢事归乡里卒　　史怀德
按元史史天祥传天祥父怀德尚书秉直之弟也岁癸酉太师国王木华黎从太祖伐金天祥随秉直迎降于涿木华黎命怀德领其黑军隶帐下甲戌略地高州拔十五城惟大宁固守不下合众攻之怀德先登擒其二将为流矢所中殁于军　　史彬
按元史史弼传弼曾祖彬有&#勇太师国王木华黎兵南下居民被掳蠡守闭城自守彬谓诸子曰吾所恃者郡守也今弃民自保吾与其束手以死曷若死中求生乃率乡人数百家诣木华黎请降木华黎书帛为符遣还既而州破独彬与同降者得免　　史天祥
按元史史天祥传天祥父秉直弟也天祥随秉直降木华黎署都镇抚丙子春觐太祖于鱼儿泺赐金符授提控元帅庚辰至真定木华黎使天祥攻城天祥因请先往谕之木华黎许之天祥往见守将武仙谕以祸福仙悟乃降木华黎以秉直之子天倪镇真定以天祥为左副都元帅引兵南屯邢西遥水山下仙兄贵以万人壁于山上负固不下天祥完颜胡速及黑军百人由鸟道扳援而上尽掩捕之仙惊曰公若有羽翼者不然何其能也遂下邢磁相三州癸未破贺兰山还遇贼射伤额出血目为之昏庚寅朝太宗于泸胊河命天祥行元帅府事宪宗即位俾仍旧职戊午秋九月以疾卒年六十八子彬江东提刑按察副使槐袭霸州为衣局人匠都达鲁花赤　　史天倪
按元史史天倪传天倪字和甫燕之永清人父秉直天倪始生之夕白气贯庭成童姿貌魁杰有道士见而异之曰封侯相也及长好学日诵千言大安末举进士不第乃叹曰大丈夫立身独以文乎哉使吾遇荒鸡夜鸣拥百万之众功名可唾手取也木华黎见而奇之既以万户统诸降卒从木华黎略地三关已南至于东海所过城邑皆下选壮勇万人为义兵号清乐军以从兄天祥为先锋所向无敌甲戌朝太祖于燕之幄殿所陈皆奇谋至计大称旨赐金符授马步军都统管领二十四万户从木华黎攻高州又从攻北京皆不战而克武仙降木华黎承制以天倪为金紫光禄大夫河北西路兵马都元帅行府事仙副之乙酉师还闻武仙之党据西山天倪直捣其巢穴尽掩杀之仙怒谋作乱乃设宴邀天倪遂为所杀时年三十九妻程氏闻乱恐污于贼乃自杀　　史天安
按元史史天倪传天安字全甫秉直仲子也岁癸酉从秉直降太师木华黎以其兄天倪为万户而质天安军中丁丑从讨锦州叛人张致平之己卯从略地关右生擒鄜州骁将张资禄号张铁鎗者乙酉武仙杀天倪于真定天安会天泽并力攻仙败走之以功授行北京元帅府事抚治真定甲午宣权真定等路万户丙午入觐乙卯卒　　史天泽
按元史史天泽传天泽字润甫秉直季子也身长八尺声如洪钟善骑射勇力绝人从其兄天倪帅真定乙酉天倪遣护送其母归北京既而天倪为武仙所害天泽南还行次满城得士马甚众遣监军李伯佑诣国王孛鲁言状天泽时为帐前军总领孛鲁承制命绍兄职为都元帅俾笑乃将蒙古军三千人援之合势进攻卢奴仙骁将葛铁枪者拥众万人来拒战天泽迎击之身先士卒勇气百倍生擒葛铁枪获其兵甲辎重军威大振遂复真定己丑太宗即位议立三万户分统汉兵天泽适入觐命为真定河间大名东平济南五路万户癸巳春完颜白撒来袭新卫天泽率轻骑驰赴之比至围已合天泽奋戈突至城下呼守者曰汝等勉力复跃出其众皆披靡壬子入觐宪宗赐卫州五城为分邑世祖时在藩邸极知汉地不治河南尤甚请以天泽为经略使至则兴利除害政无不举诛郡邑长贰之尤贪横者二人境内大治世祖即位首召天泽问以治国安民之道即具疏以对帝嘉纳之拜中书右丞相天泽既秉政凡前所言治国安民之术无不次第举行又定省规十条以正庶务至元元年加光禄大夫为辅国上将军枢密副使四年改中书左丞相八年进开府仪同三司平章军国重事十一年诏天泽与伯颜总大军自襄阳水陆并进天泽至郢州遇疾还至真定帝遣尚医驰视天泽因附奏愿天兵渡江慎勿杀掠十二年二月薨谥忠武累赠太师进封镇阳王立庙天泽平居未尝自矜其能年四十始折节读书拜相之日门庭悄然当金末名士流寓失所悉为治其生理而宾礼之出入将相五十年上不疑而下无怨人以比于郭子仪曹彬云　　史弼
按元史史弼传弼字君佐一名塔剌浑蠡州博野人通国语膂力绝人能挽强弓潼关守将王彦弼奇其材妻以女荐于左丞相耶律铸弼从铸往北京近侍火里台见弼所挽弓以名闻世祖召之试以远垛连发中的令给事左右中统末授金符管军总管至元十年升怀远大将军进定远大将军兵驻瓜洲以数十骑抵扬州城宋将姜才以兵夜至弼三战三胜天明才见弼兵少进迫围弼弼复奋击之骑士二人挟火槍刺弼弼挥刀御之左右皆仆手刃数十百人及出围追者尚数百骑弼殿后敌不敢近会援兵至大破之授昭勇大将军扬州路总管冬迁黄州等路宣慰使十五年入朝升中奉大夫江淮行中书省参知政事行黄州等路宣慰使十九年改浙西宣慰使二十一年改淮东宣慰使弼凡三官扬州人喜刻石颂之号三至碑迁佥书沿江行枢密院事镇建康二十九年拜荣禄大夫福建等处行中书省平章政事往征瓜哇以亦黑迷失高兴副之明年正月入混沌大洋橄榄屿假里马答勾阑等山驻兵伐木造小舟以入时瓜哇与邻国葛郎构怨瓜哇主哈只葛达那加剌已为葛郎主哈只葛当所杀其婿土罕必阇耶攻哈只葛当不胜闻弼等至遣使以其国山川户口及葛郎国地图迎降求救弼与诸将进击葛郎兵大破之哈只葛当走归国弼分兵三道与兴及亦黑迷失各将一道攻葛郎至答哈城葛郎兵十余万迎敌自旦至午葛郎兵败哈只葛当出降土罕必阇耶乞归易降表弼许之遣万户&#只不丁甘州不花护之还国土罕必阇耶于道杀二人以叛乘军还夹路攘夺弼自断后且战且行行三百里得登舟士卒死者三千余人朝廷以其亡失多杖七十没家赀三之一元贞元年起同知枢密院事月儿鲁奏弼等以五千人渡海二十五万里入近代未尝至之国俘其王及谕降傍近小国宜加矜怜遂诏以所籍还之拜荣禄大夫江西等处行中书省右丞三年升平章政事加银青荣禄大夫封鄂国公卒于家年八十六　　史楫
按元史史天倪传天倪子楫字大济岁己亥知中山府事寻迁征南行军万户翼经略徇地蕲黄善抚士卒所向有功壬寅天泽引楫入见太宗奏曰臣兄天倪死事时二子尚幼臣受诏摄行府事今楫已成人乞解职授之帝嘉叹曰今之争官者多让官者少卿此举殊可嘉尚朕自有官与之即以楫为真定兵马都总管佩金虎符辛亥朝廷始征包银楫请以银与物折仍减其元数诏从之着为令元氏民有訴府僚于达官者质之无实将抵之死楫力为营解达官曰是人汝辈死地而反救之何耶楫曰诛之固足以惩后未若宥之以愧其心况人命至重岂宜以妄言之故而加以极刑乃杖而遣之中统元年授真定路总管同判本道宣抚司事解绶归卒年五十九子炫常德管军总管辉知孟州燧同知东昌府事&#潼关提举炀佥广西按察司事　　史权
按元史史天倪传天倪次子权字伯衡勇而有谋初以权万户从天泽南征壬子天泽以万户改河南经略使乃以权代其任己未世祖自将伐宋权迎于淮西宪宗崩世祖命权总兵镇江北岸之武矶山至元六年召至阙下问以征南之策对曰襄阳乃江陵之藩蔽樊城乃襄阳之外郛我军若先攻樊城则襄阳不能支吾不战自降矣帝善其计制授江汉大都督总制军马总管屯田万户会天泽言一门不可兼掌兵民之柄乃授权镇国上将军真定等路总管兼府尹徙东平又徙河间卒　　史枢
按元史史天倪传枢字子明父天安枢年二十余以勋臣子知中山府有治绩甲寅初籍新军天泽奏枢为征行万户配以真定彰德卫州怀孟新军戍唐邓宪宗伐宋从天泽诣行在帝劳之命为前锋宋立剑州侨治于苦竹崖前阻绝涧深数百尺恃险不备帝使枢侦之枢率健卒数十缒而下得所以致师处以闻帝趣枢急取之宋人惧乃降翼日大宴帝顾皇后命饮枢酒世祖即位从天泽扈驾北征高丽人金通精据珍岛以叛讨之岁余不下进枢昭勇大将军凤州经略使枢至大破之其地悉平复以万户从丞相伯颜伐宋宋平署安吉州安抚使至元二十三年拜中奉大夫山东东西道宣慰使治济南后又治益都二十四年卒子焕昭勇大将军后卫亲军都指挥使佩金虎符辉奉训大夫秘书少监　　史格
按元史史天泽传天泽子格字晋明岁壬子宪宗赐天泽以卫城授格节度使宪宗崩格为亳州万户从攻襄阳襄阳下众军渡江格军先渡为宋将程鹏飞所却格被三创丧其师二百寻复大战中流矢鹏飞身亦被七创乃败走从平章阿里海牙攻潭州炮激栅木伤肩矢贯其手裹创先登拔之从攻静江众以轒辒自蔽凿城格所当炮礌蔽地车不可至乃伺隙率众攀堞蚁附而上拔之升广西宣抚使改镇国上将军广南西道宣慰使宋亡拜参知政事资德大夫湖广行中书省右丞进平章政事卒年五十八子耀福建行省平章政事荣邓州旧军万户　　史春谷
按池州府志春谷溧阳人善推人休咎大德间客死当涂旅馆遗书曰溧阳史春谷数当尽于此三日后遇孔君仁人也愿求棺殓归果有孔文升至感其言为之棺殓以归　　史公珽
按万姓统谱公珽字搢叟鄞人丰姿秀爽词气温恭早志于学通诸经子史尤邃于易延佑间诏郡守举行堂试法公珽方弱冠屡占前列家居教授生徒务底于成论宋季台阁故事亹亹终日及忠臣义士死节者必慷慨流涕广平李尧民七丧不举公珽解囊中半赒之且为着哀词告其尝所往还者自号蓬庐处士所著有蓬庐稿易演义及象数发挥若干卷　　史彦斌按万姓统谱彦斌邳州人嗜学有孝行至正中河溢邻邑墓多坏彦斌母卒葬时尝为厚棺刻铭其上及墓为水漂彦斌缚草人浮水中仰天呼曰母棺不知其处愿天矜怜假此刍灵指示所在乃乘舟随草人所之行三百里果得母棺归葬　　史敬武
按溧阳县志敬武字彦刚元末抱道僻处以小学书教其子所著有葬议楮钱辨忧世记及上皇太子书子制负大力仪观丰伟壬辰之乱兵连溧阳乃团义勇捍乡族孙仲和兄弟三人相友爱作宜乐堂以居皆前人小学之教也　　明
　　史迁
按万姓统谱迁字良臣金坛人笃学慎行元末隐居教授国初屡征起知蒲城迁严州所至以治称工于诗所著有清吟集行于世　　史叔安
按万姓统谱叔安乌程人洪武初征为太仆卿　　史万里按万姓统谱万里名鹏以字行长兴人行廉介状伟能书尤善弓马洪武初为帅府幕宾后以人才荐为邳州知州吏部郎中　　史谨
按江宁府志谨字公谨本昆山人洪武中谪居云南与王学士景善用景荐为应天府推官未几左迁湘阴县丞寻罢侨居金陵性高洁多才&#吟咏工绘事构独醉亭卖药自给以诗画终其身　　史志可
按万姓统谱志可宁波人洪武间知浦城县以公恕存心以宽和为政刑罚不施奸弊屏息尤以兴学礼士为意　　史以辰
按溧阳县志以辰永成乡人母黄氏危病莫疗夜祷愿以身代刲股进随愈洪武辛酉知县符焕以闻诏旌其门时又有史亚庆史佛保皆以割股旌皆永成乡人　　史仲成
按万姓统谱仲成安化人洪武中以国子生为监察御史擢山东按察佥事改广西桂林府同知永乐初为右佥都御史　　史诚祖
按明外史史诚祖传诚祖解州人洪武末诣阙陈盐法利弊太祖纳之授汶上知县为治廉平宽简永乐七年遣御史考核郡县长吏贤否还言诚祖治第一赐玺书劳之特擢济宁知州仍视汶上县事并赐内酝一&#织金纱衣一袭钞千贯诚祖既得旌益勤于治土田增辟户口繁滋益编户十四里屡当迁职辄为民奏留阅二十九年竟卒于任士民哀号留葬城南岁时奉祀　　史昭
按明外史史昭传昭合肥人永乐初积功至都指挥佥事八年充总兵官镇凉州土军老的罕叛击平之移镇西宁仁宗立进都督佥事上言西宁民俗鄙悍请设学校如中土报可宣德初昭以卫军守御不暇屯种其家属愿力田者请俾之耕艺收其赋以足军食从之曲先卫都指挥使散即思邀劫西域往来使臣昭讨之散即思望风遁威震塞外七年以征西将军镇守宁夏正统初进右都督八年以老召还卒昭在宁夏十二年老成持重兵政修举　　史五常
按明外史史五常传五常内黄人父萱官广东佥事卒葬南海县和光寺侧五常方七岁母以归比长常以不得返葬为恨母语之曰尔父用杉木为榇内置大钱十尔谨识之五常奉母至孝一日不离侧殁则庐墓致毁既终丧乃往迎父榇时相去已五十年寺久为水淹没榇无可觅五常泣祷于神忽有老人以杖指示寺址因遍发其地果得父榇内置钱如母言扶归与母合葬复庐墓侧正统六年旌表　　史源
按溧阳县志源字元杰以才勇授骁骑千户永乐间从征交址于月常江遇贼马逸入阵斩馘冲突贼惊溃忽为毒镖所中尸载所乘马归营中僵立如生云　　史谏　史谊按万姓统谱谏平乡人弟谊俱孝友母尝病重谏谊夜吁于天欲以身代俄而母愈后谏授官之任过家遇父疾亲尝汤药父卒兄弟庐冢上三年近冢水多咸谏谊扶木卜祝之随木所向掘果得甘泉人皆奇之　　史安
按万姓统谱安丰城人永乐进士任礼部郎中时交人叛兵部尚书参赞军事举安以自助师行入交趾总戎有骄色安言不听兵败安亦被执而死　　史克新
按万姓统谱克新永乐中按察副使刚方有守正直无阿发奸擿伏如神巡历所部淹滞无遗卒于官闻者流涕　　史怡
按万姓统谱怡乐亭人永乐中以守城有功授户部郎中累官江西布政司左参政　　史中
按万姓统谱中德化人由监生永乐中任衡州府通判守法治民不畏强势寻升本府知府时有中官贪横舟经其地中搜诘密奏于朝上命戮之朝野惊服后转陕西左布政致仕卒于家　　史常
按万姓统谱常字元亨溧阳人永乐乙未进士历知府　　史孟常
按明外史张瑛传正统时邓茂七党林拾得等掠泉州晋江主簿史孟常拒于古陵坡兵败遇害　　史瓘
按万姓统谱瓘字德辉山阴人景泰甲戌进士历副使　　史珍
按万姓统谱珍字廷玉德化人中之子也景泰甲戌进士任直隶宿迁知县有父风烈节费爱民不畏权势以此获咎当道转升镇江府通判晚节益坚解绶而归士论重之　　史晔
按万姓统谱晔丘县人性敏捷好读书不问寒暑持身不苟临事以义为质乡人以勤学慎行与之历官河南按察司副使民无冤狱时称廉明云　　史立模
按万姓统谱立模余姚人进士由给事中谪通判升本府同知立模治府事政尚威严厘正夙弊以法绳豪武不得逞岁蝗命捕之以米斛易蝗一斗蝗遂尽递马差困设四季马甲法以节逸劳着为令所至登眺见之诗赋亦感慨蹈厉升惠州知府　　史学
按万姓统谱学字文鉴成化丁丑进士历参政　　史琳按万姓统谱琳字天瑞余姚人成化丙戊进士历都御史　　史书
按陕西通志书灵台人成化中进士知阳城再知平山报最擢吏部历员外郎出治保宁视事九年人服其清介　　史后
按万姓统谱后字巽仲溧阳人弘治丙辰进士　　史良佐按江南通志良佐字禹臣江阴人弘治己未进士授行人擢南台御史正德初与同官贡安甫等劾逆瑾留刘健谢迁瑾矫旨下诏狱命内臣监杖前后杖九十幸不死削籍南还瑾诛起云南按察司副使平十八寨苗蛮之叛赐白金文绮又浚治海口得农田千顷滇人大利寻告归　　史鉴
按列朝诗选小传鉴字明古吴江人于书无所不读而尢熟于史家居水竹幽茂亭馆相通客至陈三代秦汉器物及唐宋以来书画名品相与鉴赏好着古衣冠曳履挥麈望之者以为仙居西村人称西村先生　　史忠
按江宁府志忠字廷直性豪侠不羁薄权贵有不合辄引去或径以言折之不顾遇所善则流连忘怀无贵贱皆与款洽自号痴翁作卧痴楼于冶城之麓列图史敦彝位置雅洁有酒引客谈笑醉则按拍歌新词清亮遏云有时出游不告家人所往尝访沈石田于吴门沈他出堂中有素绢泼墨成山水巨幅不通姓名而出石田曰必金陵史痴也要之归留三月而别石田来金陵亦馆于卧痴楼尝赞其像曰旁若无人高歌阔步玩世滑稽风颠月痴洒笔淋漓水走山飞忠有女及笄婿贫不能具礼痴翁诡观灯同妻送至婿家取笑而别年逾八十预命发引己随而行谓之生殡其达生玩世如此　　史敏
按江南通志敏字德敏山阳人正德辛未进士授刑部主事升员外郎出为河南右参议时南阳岁饥流贼蜂起敏赈恤抚字遂以宁谧晋右参政卒于家平生坦直无他营工四体书好吟咏有松泉集行于时祀乡贤　　史道
按明外史史道传道字克弘涿人父俊颍州兵备佥事道由庶吉士授兵科给事中世宗立劾罢顺天巡抚刘逵已救吏部尚书王琼请宥其死琼得遣戍嘉靖元年帝修迎立功司礼及潜邸内官俱荫锦衣世职道言恩太滥不纳迁山西佥事疑杨廷和排之遂上言丑诋系诏狱贬金县丞起江西佥事改河南七年召为光禄少卿迁左佥都御史坐事落职数年起右佥都御史巡抚大同以御寇功进兵部右侍郎迁左侍郎还理部事进兵部尚书以功加太子少保致仕归卒　　史立诚
按万姓统谱立诚字克明鄞县人正德辛未进士历郎中　　史于光
按万姓统谱于光字仲裕晋江人正德丁丑进士历给事中　　史梧
按万姓统谱梧字文材莆田人正德辛巳进士历御史　　史阙疑
按万姓统谱阙疑字子慎涿州人嘉靖丁未进士历副使　　史赞舜
按湖广通志赞舜字元亮龙阳人进士官户曹郎升川东副使治兵松潘恢疆二百四十余里累晋太常寺正卿追赠少司马　　史元八
按高淳县志元八家花溪早丧父事母徐益谨觐谒温凊无少懈母病仿徨医祷不效乃焚香吁天刲股和药及卒营葬庐于墓侧复刻像祀之馈奉如生时嘉靖十三年有司上其事诏立坊旌之以寿终　　史隆按溧阳县志隆字吉甫际之兄也际富甲天下以豪迈名吉甫独以俭素自持有长者称子继辰字应之由庶吉士历官皆有治绩终太仆寺卿　　史际
按江宁府志际字恭甫溧阳人少从王守仁湛若水游壬辰举进士以文选主事改春坊清纪郎旋乞归置义庄义塾修明伦堂浚跃龙关捐田二百亩资贫士诵读嘉靖甲午乙未洊饥际发廪以济更捐粟垦治沙涨存活数千人田成名曰救荒渰太仓沿海大水运劝赈谷二万石抵崇明嘉定等仓甲寅乙卯间倭犯东南际募死士邀击于邑之旧县又追御之于太湖抚按上其功晋尚宝卿子继书荫为锦衣指挥佥事万历中倭寇朝鲜继书请屯田天津为剿倭掎角之势会抚事成不果行　　史褒善
按畿辅通志褒善大名人历官侍御史按楚有平麻阳盗功以论守陵珰骄横忤旨谪滁州通判起南吏部与杨继盛同官日以国事相砥勉值倭寇猖獗擢操江都御史奏设沿江守备又条陈江防六事切中机宜建瓜州城倭至民赖以全后以大理寺卿致仕　　史朝宾按万姓统谱朝宾字应之晋江人嘉靖丁未进士任刑部郎中杨继盛遭诬死于西市朝宾为收敛设位以哭降通判隆庆初历鸿胪寺卿弟朝宜布政使朝富知府朝采户部主事朝铉知府朝录成进士一时称贵族　　史孟麟
按江南通志孟麟字际明宜兴人万历癸未进士选庶吉士改给事中迁太常少卿以艰归起升太仆卿张差一案廷臣请究主使御史刘光复因召对下狱时孟麟奉差封益藩途中得邸报即具疏救光复因请立皇太孙以绝觊觎遂被谪潜心理学建明道书院一时俊彦多出其门　　史思贤
按溧阳县志思贤母芮氏得危疾医罔效思贤焚香吁天欲刲心以疗母横匕首于炉祈神允许必须母子俱全有一不免则不敢自残悬立匕首于空中以示感格如是者累夜虔祷不已一夕夜半匕首忽自立于空旋挈自刺揣得肉物如拇许割取之熟以进母母疾愈乡邻声于县知县方桷旌表之　　史国祯
按黟县志国祯字君祥父早丧事母孝寓毗陵客舍夜忽心痛遂倍道归而母果病刲股和药母病即愈邑侯迭有旌奖　　史弼
按江南通志弼字伯直金坛人万历壬辰进士授崇安县知县擢监察御史郑贵妃爱福王久不令之国弼疏谓迁延日期恐非所安言甚恺切即定行期按湖广会水旱洊至蝗为灾请助采木而留榷税与蠲赈并行多所厘剔弼自居言路每折阉宦时魏珰方罗织正人虽以资望内升光禄寺卿旋削籍追夺诰命崇祯初诏复官起用不就生平性孝友澣衣粗食绝声色之好建宗祠置义田里中称为典型　　史启元
按江南通志启元字荩卿江都人万历甲辰进士天启初备兵衡永会岷藩有变中使往勘群宗哗甚启元至数语折服遂定岷封粤寇阑入楚境启元于广赣孔道设二关募兵守之贼不得奔逸歼其渠魁以病乞休　　史应元
按贵州通志应元顺天人万历四十二年任黄平州守秉直不阿卒于官无以为殓黄民争赙之乃得归榇　　史永安
按山东通志永安字盘石武定人万历癸丑进士庶吉士监察御史巡按贵州已差满值土官安邦彦拥兵围贵阳永安集兵固守自夏徂秋城中食尽至食草根皮鞯饮血誓众而兵民愈无懈志围解论功升巡抚总督各着军功卒赠兵部尚书　　史缵烈
按江南通志缵烈字武玙金坛人天启壬戌进士授山阴知县濒海民遭飓风荡析死者十余万具棺衾收瘗之筑塘坝以捍漂没历升黄州知府时流寇欲下黄取道渡江缵烈出私帑置火器及守具筑墩台分兵据要害日为牛酒飨士贼不得渡升云南曲靖副使其父弼尝命以仁恕为本缵烈谨遵之故所至有惠政云　　史世揆
按江南通志世揆字度子江宁人父殁时甫七龄同里人贷其父千金贫不能偿析产时世揆焚其券尝纳妾入门悲痛不已诘其故曰父负冤系狱鬻妾赎罪思母无所倚耳世揆恻然遣还更赠五十金　　史元镇按江南通志元镇宜兴人其家失火元镇入火救母母子俱焚死火熄尸犹负母巡按题旌建坊墓道　　史得按江南通志得仪真人兄能为指挥坐法当死得念兄未有嗣请于官愿以身代兄竟出狱生子得喜曰不负吾心矣会赦并释人高其义　　史赞化
按江南通志赞化字调元父病笃默祷于神刳肝和药以进父疾得瘳　　史玉明
按湖广通志玉明广济人父早丧事母至孝母卒佣工自给有山数弓田一亩父祖坟在焉饥寒不以出鬻构篷墓侧以居虎过玉明拜之弭耳去　　史继志
按溧阳县志继志字思善以户部主政督运江西时以木砻为患力治其弊作改止亭以记事既转刑部郎中有富人子陷大辟当事知其冤引嫌不为白朝审日继志请于司寇曰杀人以自洁非法之平郎中不为也因得释升浙江副使卒有文集藏于家　　史可法按明外史史可法传可法字宪之顺天大兴人世锦衣百户祖应元举于乡官黄平知州有惠政语其子从质曰我家必昌从质妻尹氏有娠梦文天祥入其舍生可法事亲以孝闻举崇祯元年进士授西安府推官赈荒恤民戢奸弭盗能声大着迁户部主事历员外郎郎中八年迁右参议分守池州太平其秋改副使分巡安庆池州监江北诸军可法搜军实治战具军特精十年贼犯潜山可法败之枫香驿擢右佥都御史巡抚安庆庐州太平池州及河南之光州光山固始罗田湖广之蕲州广济黄梅江西之德化湖口诸县提督军务设额兵万人可法日夜为战守具东西驰御贼惮之稍避其锋可法短小精悍面黑目烁烁有光持身廉接士信杂处行伍间与下同劳苦军行士不饱不先食未授衣不先御以故得士死力连败贼英山六合顺天王遂乞降十二年夏丁外艰去十四年起总督漕运十六年七月拜南京兵部尚书十七年四月知贼犯阙大会群寮誓师勤王渡江扺浦口闻北都陷大恸缟衣发丧欲长驱死贼或说可法可立君以图恢复可法然之还南京福王监国拜礼部尚书兼东阁大学士仍掌兵部事可法请督师淮扬王即位明日即陛辞加太子太保改兵部尚书武英殿大学士遂开府扬州大兵大至诸文武分陴拒守旧城西门最险要可法自守之作书寄母妻以无子命副将史德威为之后曰死葬我高皇帝陵侧越二日城破可法自刎不死命德威刃之德威痛哭不敢仰视遂被执可法大呼曰我史督师也可速杀我劝之降不从遂被杀　　史记言
按明外史史记言传记言字司直当涂人崇祯中举人由长沙知县迁知陕州陕当贼冲记言出私财募士聘少室僧训练之斩贼数十级生擒二十余人老回回愤率数万人乘雪夜来袭而所练士方调他郡城遂陷记言纵火自焚两僧掖之出曰死此何以自明乃越女墙下贼追获之令降曰有死知州无降知州也遂被杀　　史能仁
按山东通志能仁河南鹿邑人由举人崇祯时令新城大旱蝗生能仁单骑劝捕曝烈日中三日忽有马蜂数万自北来螫蝗杀之蝗尽蜂亦不见调繁淄川去之日攀辕号泣者万人车不得行后迁兵部主事　　史子见按湖广通志子见黄冈诸生崇祯癸未里有毛主伯者受献贼伪总兵至新家冲招兵子见愤甚杀主伯断其头余窜走献忠怒下令三日不获子见者屠其乡子见挺身往贼碎磔之筋肉都尽骨犹屹立不僵仍锁其项于彰孝坊夜分锁脱骨走临湖寺次日贼大索获之复刃其首　　史夏隆
按明外史王养正传建昌城破南昌推官史夏隆死之夏隆宜兴人崇祯十六年进士
　杞姓部汇考
史记
　　夏本纪
太史公曰禹为姒姓其后分封用国为姓有杞氏魏书　　阉官传
抱嶷安定石唐人居于直谷自言其先姓杞汉灵帝时杞匡为安定太守董卓时惧诛易氏即家焉无得而知也郑樵通志
　　以国为氏
杞氏姒姓夏禹之后成汤放桀其后稍绝武王克纣求禹后得东楼公而封之于杞今东京雍丘县即杞故城九世及成公迁于缘陵今潍州营丘是也文公居淳于今密州高密有故淳于城是也成公始见春秋黜为伯桓公用夷礼黜为子僖公子缗公六年获麟之岁也缗公弟哀公三年春秋之传终矣自哀公以下二世十三年而楚灭之凡二十世子孙以国为氏又杞康汉末时避董卓难改姓抱北史有抱嶷抱老寿王圻续文献通考
　　氏族源流
杞成公迁于缘陵十一世而简公灭于楚弟佗奔鲁封于阳樊后去鲁从沛分沛立谯有夏侯氏侯氏杞氏凌迪知万姓统谱
　　杞姓
杞望出齐郡

　李姓部艺文
　　跋李氏谱　　　　　　　　宋文天祥族谱昉于欧阳继之者不一而足而求其凿凿精实百无二三原其所以盖由中世士大夫以官为家捐亲戚弃坟墓往往而是虽坡公不免焉此昌黎公所以有不去其乡之说也友人李希元示予家传自唐西平忠武王子宪至其先人十数世坟墓皆在目睫亦可尚哉使昌黎公见之亦将以美杨少尹者美之矣予家本石室盖无可疑而自出蜀以来未免与苏公同是一慨方拟乞身后即六七世坟墓可考者取公族谱引而损益之使世之子孙执为典要且以杨侯不去其乡而未能也观李氏之族谱重有感于昌黎之说云　　李氏族谱亭记　　　　　　　　前人苏老泉有族谱引又有族谱亭记引专言父祖子孙出于一木不可忽忘记则以乡人不义不睦者为戒愚尝谓引之词极论骨肉之所从而动其内心之爱此宜与贤者道至于记之所载其言他人戕贼之故而惟恐族陷于不淑羞恶之心人皆有之则此训又亲切焉西山李氏家于龙泉数百年先世有讳谷者与颍滨游老泉之谱引自以为得于面授而切意其亭记尚未及见也今其族放苏氏作族谱亭以不忘先世颍滨之交以庶几老泉之意有名继祖者又修复之以绍前志亭成求字予为之书而乐道其美夫其谱引先世既自得之以遗其子孙今其子孙固已识先世之用心矣予犹以为未也则告诸继祖岁时聚族拜奠亭下更愿与苏公亭记各各观诵一过使为长上者复申告之曰谨毋为乡之某人者　　李氏宗谱序　　　　　　　明李善长余族太古莫究颛顼是开始于君而继于相两汉皆相唐则复君宋后先为相其间擅德业而名当世者不可计数矣前者既以代兴后者何难踵美余世居定远本氏之族满天下大约祖轩辕軿辂者十当七八详其支派里道则分考其世系源本则合今值我皇上定鼎以来求人资治吾族必多英贤之士出其文经武纬以佐国翊运岂不伟哉余以布衣从帝东渡得承殊渥位列公辅尝以不克任荷为惧帝之命余曰以仁义忠孝训及嗣人余敬奉以示子孙爰为之序　　荣泉李公族谱序　　　　　　王世贞语云人贵族岂不章章着确哉保姓受氏孰非神明然而贤者以其微显也不贤者以其显微夫重黎也而以官氏豢龙也而以术氏沩汭也而以生氏本微以之显者也田之第五以徙也棘之枣以辟雠也本显以之微者也李氏之先为黄帝理官一曰李官其后非李而入者有指树有赐国籍繇李而他姓者有吹律之京房柯布条别代于成纪遂为鼎甲遂南媲王谢北冠卢范云宋氏参知卜宅阳武明兴居阳武者讳宣为凤翔倅坐事论戍迁于顺天之大城至公仲良始盛仲良丈夫子六人其叔公文振最贤有隐德不仕文振丈夫子四人其叔公芳最贤少贵侍中尚王府山虞泽衡之材金貂左珰恩宠鲜二其慎密详审恂恂若讷日磾子孟之度沈照内炳廉直谨取勃鞮吕强之操通明左史洽闻博物司马子长之似为诗和平而敦厚小雅巷伯之伦与吴人王某善问出其宗谱示曰吾先君凤翔之迁湛于农代鲜有显者自余出大城稍稍知有李氏矣夫谱家史也余幸沐先人之遗得奉帷幄割大官食乃不能名先所繇起余甚愧焉自余而前者谱则已略矣自余而后者可继也某曰夫谱原始要后睦族别生备矣余读李氏谱而知贤者之真能贵族也公别号荣泉宗远其字伯兄标者尝丧父庐于墓三岁哭泣哀思有异鸟白兔之瑞古所称孝弟力田者也于法得附书　　湖茫李氏三宗谱序　　　　　汪道昆古者男子生而命之名藏之闾府州府岁至则籍而献之君所婚则以日月告君大司徒职之夫家具在即五宗九族胪列可稽及夫世逖而籍亡籍亡而谱作系之姓则有合类之族则有辨统之宗则有章其斯为一家言凡以补国书之不逮近制尽编户而书民数率十岁以为期以核名实不幸脱则伪增以考异同不决裂则傅会以故糁者什五糅者什三论其世者昧焉而倚办于谱为尢急谱者或非世业徒取相沿俭则小而无征奢则大而无当要之俭为近礼虽孔子不绳宋以张殷近谱宜莫如北地李氏良俭故也豫章阻江湖而远兵革应牛斗而薮人文列邑以什数其最者为丰城着姓以百数其最者为湖茫李氏往者亡论已自不佞束发通籍幸得侍诸君子同朝其间对公车起家文学侍从入则台省出则藩臬大夫尊者且跻九列都六卿累累乎接&#于朝接轸于市矣此其视北地殆相什百谱者恶在其不奢善乎直指使者之谱三宗壹&#于典礼去奢去泰务考信以折其衷曹王皋出镇洪都唐宗藩也得之宋志而信则以鼻祖祖之豫章刺史自河南来徙唐宗裔也考之丘墓而信则以迁祖祖之胜为处士伯顺曾大父由此而世可知则自处士墓志征之并祖之为始祖珪琮珝若屈昭景盖鼎足三分之珪守湖茫琮卜小塘珝卜大陂三宗所由析也昭穆至今存焉各祖之为别祖由大陂而卜新塘由湖茫而卜太原又其支也考之世次而信则附入之由曹王而&#其初唐书较着由曹王下达其世次不可得而详则阙之刺史始迁临川居乔上其世次不可得而详则阙之历湖茫八世而得处士由高祖以上五世不可得而详则阙之法曰行吾所明毋行吾所疑谱者率用此也故自受氏以迄曹王准唐书以为系附以刺史准旧传以为征作世原第一由始祖以及三宗之别子为合图三宗为分图为续图合之若网在纲分之若源徂委作世图第二图仅书名耳图左则书字书行书婚书宦书生殁书葬作世谱第三贤者以功行亢宗宗之庇也即内德有足述者内史犹将不遗作世传第四内传第五对扬天子之显命则世作忠志王言第六无征不信虽善何为信而有征惟先世之文献在其七则志艺文蓬生麻中不扶而植敦睦合族厥有宗盟其八则申族约凡我同盟言归于好故惟要束为谆谆谱成不佞从令君受而卒业窃惟穆叔以世禄为不朽有辩者业已征其不然夫世禄本之乎世官大抵皆食旧耳乃今禄者不世直将以奉有德诏有功扬有言三而一立焉则不朽之云也藉令世世勿绝视古官族何让焉粤自陇西无闻三宗代起其出太原苗裔毋复问其山陵即近世以来对公车起家文学侍从若台省藩臬九列六卿聚族数十余曹何奕奕也昔有虞十六族二氏出焉乃今一本而三宗显者林立概以砥名砺行尊主庇民外之宣力四方内之论思献纳即未必能赓明良簉元恺不亦良显乎哉燕工函粤工镈假令族工为政焉往而不容惟适燕粤而无良则却步夫人而中材焉往而不为子惟产二氏而不类则败群故良弓良冶世受箕裘两服两骖必先反驾非此族也其不为陇西也者几希其在诗曰无念尔祖又曰世德作求信能念之求之则国之太史太常咸在谱者犹嚆矢耳直指使者名栻居湖茫令君名管出小塘其世次在谱中令君其父党也
　喜姓部汇考
</div>
    <div class="pagination">
<a href="氏族典卷诸姓部_page641.html">上一页</a><span>...</span><a href="氏族典卷诸姓部_page637.html">637</a><a href="氏族典卷诸姓部_page638.html">638</a><a href="氏族典卷诸姓部_page639.html">639</a><a href="氏族典卷诸姓部_page640.html">640</a><a href="氏族典卷诸姓部_page641.html">641</a><span class="current-page">642</span><a href="氏族典卷诸姓部_page643.html">643</a><a href="氏族典卷诸姓部_page644.html">644</a><a href="氏族典卷诸姓部_page645.html">645</a><a href="氏族典卷诸姓部_page646.html">646</a><a href="氏族典卷诸姓部_page647.html">647</a><span>...</span><a href="氏族典卷诸姓部_page643.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
