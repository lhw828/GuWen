<!DOCTYPE html>
<html>
<head>
    <meta charset="UTF-8">
    <title>官常典勋爵部 - 第 10 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>官常典勋爵部 - 第 10 页/共 46 页</h1>
    <div class="content">高宗建炎元年封张邦昌为同安郡王
按宋史高宗本纪建炎元年夏五月壬辰以张邦昌为太保奉国军节度使同安郡王五日一赴都堂参决大事辛丑诏张邦昌知几达变勋在社稷如文彦博例月两赴都堂绍兴元年秋九月辛酉诏四方有建策能还两宫者实封以闻有效者赏以王爵按宋史高宗本纪云云
绍兴二年秋七月丁卯诏访求累朝勋臣曹彬等三百人子孙以备录用按宋史高宗本纪云云
绍兴六年冬十二月庚申以安化郡王王禀死节太原赐其家田十顷按宋史高宗本纪云云
绍兴十一年冬十月癸巳韩世忠罢为醴泉观使封福国公按宋史高宗本纪云云
绍兴十二年封韦渊为平乐王秦桧累封秦魏两国公按宋史高宗本纪十二年夏四月戊寅封韦渊平乐郡王秋九月乙巳加秦桧太师封魏国公冬十月丁丑以皇太后回銮推恩进封秦桧为秦魏两国公辞不拜绍兴十三年春二月丙寅封韩世忠咸安郡王按宋史高宗本纪云云绍兴十七年春三月乙酉改封秦桧为益国公按宋史高宗本纪云云绍兴二十一年秋八月壬申韩世忠薨诏进太师致仕癸酉追封通义郡王按宋史高宗本纪云云
绍兴二十四年秋八月丙午追封张俊为循王冬十一月戊辰进秦&#少傅封嘉国公按宋史高宗本纪云云
绍兴二十五年进封秦桧建康郡王
按宋史高宗本纪二十五年冬十月乙未幸秦桧第问疾夜桧讽右司员外郎林一飞台谏徐张扶等请拜&#为相丙申进封桧建康郡王&#为少师并致仕是夕桧薨冬十一月乙巳朔追封桧申王谥忠献赐神道碑额为决策元功精忠全德绍兴三十一年封杨存中同安郡王
按宋史高宗本纪三十一年春二月甲寅罢杨存中殿前都指挥使进太傅为醴泉观使封同安郡王绍兴三十二年皇太子即皇帝位秋七月癸卯以张浚为少傅江淮宣抚使封魏国公按宋史孝宗本纪云云
孝宗隆兴元年招中原之据有州郡者许以世袭王爵按宋史孝宗本纪隆兴元年春二月壬戌朔用史浩策以布衣李信为兵部员外郎赍蜡书间道往中原招豪杰之据有州郡者许以王爵世袭干道元年夏五月庚戌以吴璘为太傅封新安郡王按宋史孝宗本纪云云干道二年冬十二月壬午追封杨存中为和王按宋史孝宗本纪云云干道三年夏六月甲申追封吴璘为信王
按宋史孝宗本纪云云
干道四年夏四月己酉追封韩世忠为蕲王
按宋史孝宗本纪云云
干道八年冬十二月丙辰追封刘光世为安成郡王按宋史孝宗本纪云云淳熙二年秋九月丁未赠赵鼎为太傅还其爵邑追封丰国公按宋史孝宗本纪云云
淳熙三年冬十二月甲午追封吴玠为涪王
按宋史孝宗本纪云云
淳熙四年进封史浩为永国公
按宋史孝宗本纪淳熙四年春三月乙巳以史浩为少保观文殿大学士兼侍读进封永国公淳熙十年秋八月庚戌以史浩为太保魏国公致仕按宋史孝宗本纪云云淳熙十六年光宗即位进封赵雄卫国公
按宋史光宗本纪十六年二月壬戌孝宗内禅帝即位夏闰五月壬戌以赵雄为宁武军节度使开府仪同三司进封卫国公光宗绍熙元年夏五月乙卯赵雄坐所举以贿败降封益川郡公削食邑一千户按宋史光宗本纪云云
绍熙三年周必大降封荥阳郡公
按宋史光宗本纪绍熙三年秋七月壬申监文思院常良孙坐赃配海外益国公周必大坐缪举良孙降荥阳郡公绍熙五年追封史浩会稽郡王进封郭师禹永宁郡王按宋史光宗本纪五午夏五月戊辰追封史浩为会稽郡王　按宁宗本纪五年七月皇子嘉王扩即皇帝位十二月戊寅加郭师禹少师进封永宁郡王宁宗庆元五年秋九月庚寅朔加韩胄少师封平原郡王冬十月庚申朔封郭师禹为广陵郡王按宋史宁宗本纪云云嘉泰四年夏五月癸未追封岳飞为鄂王
按宋史宁宗本纪云云
开禧元年秋八月追封刘光世为鄜王
按宋史宁宗本纪云云
开禧二年夏四月庚午追夺秦桧王爵命礼官改谥按宋史宁宗本纪云云嘉定元年春三月戊子复秦桧王爵赠谥
按宋史宁宗本纪云云
嘉定三年夏六月己卯加杨次山少保封永阳郡王按宋史宁宗本纪云云嘉定十四年秋八月乙丑追封史浩为越王改谥忠定配享孝宗庙按宋史宁宗本纪云云
理宗宝庆元年进封史弥远魏国公追封张九成崇国公按宋史理宗本纪宝庆元年夏六月丁未诏史弥远为太师依前右丞相兼枢密使进封魏国公弥远辞免太师秋八月壬子张九成赠太师追封崇国公谥文忠宝庆三年赠朱熹信国公
按宋史理宗本纪三年春正月己巳诏朕观朱熹集注大学论语孟子中庸发挥圣贤蕴奥有补治道朕励志讲学缅怀典刑可特赠熹太师追封信国公绍定六年封史弥远鲁国公寻进会稽郡王加郑清之食邑千户按宋史理宗本纪绍定六年春正月戊辰史弥远加食邑千户冬十月丙戌史弥远进太师左丞相兼枢密使鲁国公加食邑一千户郑清之光禄大夫右丞相兼枢密使加食邑一千户丁亥史弥远保宁昭信军节度使充醴泉观使进封会稽郡王仍奉朝请加食邑诏史弥远有定策大功勤劳王室今以疾解政宜加优礼长子宅之权户部侍郎兼崇政殿说书次子宇之直华文阁枢密院副都承旨长孙同卿直宝章阁次孙绍卿良卿会卿晋卿并承事郎女夫赵汝禖军器少监孙女夫赵崇梓官一转乙未史弥远薨赠中书令追封卫王谥忠献端平三年冬十一月丙寅以乔行简为特进左丞相封肃国公按宋史理宗本纪云云
嘉熙三年春正月癸酉以乔行简为少傅平章军国重事封益国公按宋史理宗本纪云云
淳佑二年冬十月甲寅史嵩之进封永国公
按宋史理宗本纪云云
淳佑四年追封史弥忠郑国公进郑清之卫国公按宋史理宗本纪淳佑四年秋九月甲辰史弥忠卒赠少师封郑国公赐谥文靖冬十二月乙亥郑清之授少保依旧观文殿大学士醴泉观使兼侍读仍奉朝请进封卫国公淳佑七年郑清之封越国公
按宋史理宗本纪七年春三月辛丑以郑清之为太傅右丞相兼枢密使封越国公淳佑九年春闰二月甲辰以郑清之为太师左丞相兼枢密使进封魏国公按宋史理宗本纪云云
淳佑十一年封郑清之齐国公寻薨追封魏郡王按宋史理宗本纪十一年冬十一月甲辰郑清之乞解机政诏依前太傅保宁军节度使充醴泉观使封齐国公仍奉朝请庚戌太师郑清之薨赠尚书令追封魏郡王谥忠定宝佑五年封赵葵卫国公
按宋书理宗本纪宝佑五年春正月丁亥朔以赵葵为少保宁远军节度使京湖宣抚使判江陵府兼夔路策应大使进封卫国公开庆元年段元鉴杨礼封二字侯吴潜赵葵贾似道各封为公王坚封伯按宋史理宗本纪开庆元年夏四月甲戌朔以段元鉴杨礼坚守城堡殁于王事诏各赠奉国军节度使封二字侯立庙赐额致仕恩外更官一子成忠郎秋八月戊子诏吴潜开阃海道勤劳三年屡疏求退依旧观文殿大学士判宁国府特进崇国公九月癸亥赵葵特进观文殿大学士封卫国公判庆元府沿海制置使庚午诏王坚宁远军节度使依前左领军卫上将军兴元府驻札御前诸军都统制兼知合州节制军马进封清水县开国伯冬十月壬申以吴潜为左丞相兼枢密使进封相国公贾似道为右丞相兼枢密使进封茂国公宣抚大使等如旧丙子改吴潜为庆国公十一月乙卯诏赵葵授少保观文殿大学士江东西宣抚使进封益国公十二月壬子改封吴潜为许国公贾似道为肃国公景定元年进贾似道赵葵公爵
按宋史理宗本纪景定元年夏四月癸丑进贾似道少师依前右丞相兼枢密使进封卫国公五月戊辰朔诏赵葵依旧少保两淮宣抚使判扬州进封鲁国公景定二年春正月乙酉诏封张栻为华阳伯吕祖让开封伯从祀孔子庙庭按宋史理宗本纪云云
景定五年秋七月癸巳谢奕昌卒赠少保追封临海郡王按宋史理宗本纪云云
度宗咸淳三年追封邵雍新安伯
按宋史度宗本纪咸淳三年春正月戊申诣太学谒孔子行舍菜礼邵雍升列从祀封新安伯咸淳五年进封吕文德崇国公加邑户寻进封卫国公按宋史度宗本纪五年冬十月己丑吕文德进封崇国公加食邑七百户十一月戊辰少傅文德乞致仕诏特授少师进封卫国公依所请致仕咸淳七年冬十二月己亥谢方叔特叙复元官职惠国公致仕按宋史度宗本纪云云
恭宗德佑元年冬十二月丙午追封吕文德和义郡王按宋史瀛国公本纪云云

　勋爵部汇考八
　　金
熙宗天会十五年秋七月丁亥汰兵兴滥爵
按金史熙宗本纪云云
天眷元年冬十月辛未定封国制
按金史熙宗本纪云云
废帝天德三年冬十一月癸亥诏罢世袭万户官前后赐姓人各复本姓按金史海陵本纪云云
世宗大定十一年图功臣像于衍庆宫
按金史世宗本纪大定十一年秋九月戊辰上谓宰臣曰衍庆宫图画功臣已命增二十人如丞相韩企先自本朝开国以来宪章法度多出其手至于关决大政但与大臣谋议不使外人知觉汉人宰相前后无比若褒显之足以示劝慎无遗之大定　　年始诏猛安谋克有不职者子侄中择贤者代之按金史世宗本纪不载　按宗宪传有司言诸路猛安谋克怙其世袭多扰民请同流官以三十月为考诏下尚书省议宗宪乃上议曰昔太祖皇帝抚定天下誓封功臣袭猛安谋克今若改为迁调非太祖约臣谓凡猛安谋克当明核善恶进贤退不肖有不职者其弟侄中更择贤者代之上从其议大定十七年命世袭猛安谋克不得以小罪夺免按金史世宗本纪十七年夏四月甲戌制世袭猛安谋克若出仕者虽年未及六十欲令子孙袭者听戊寅谕宰臣曰猛安谋克皆太祖创业之际于国勤劳有功之人其世袭之官不宜以小罪夺免冬十月丁丑制诸猛安父任别职子须年二十五以上方许承袭大定二十九年封徒单克宁为金源郡王
按金史章宗本纪二十九年春正月癸巳即皇帝位秋七月丁卯以太尉徒单克宁为太傅改封金源郡王冬十一月甲子谕尚书省曰太傅年高每趋朝而又赴省恐不易自今旬休外四日一居休庶得调摄常事他相理问惟大事白之可也章宗明昌元年封徒单克宁为淄王
按金史章宗本纪明昌元年冬十二月甲辰幸太傅徒单克宁第视疾以克宁为太师尚书令封淄王赐银千五百两绢二千匹明昌二年秋九月己未以尚书左丞夹谷清臣为平章政事封芮国公按金史章宗本纪云云
明昌四年进封夹谷清臣戴国公封完颜守贞萧国公按金史章宗本纪四年夏六月壬戌尚书右丞相夹谷清臣进封戴国公西京留守完颜守贞为平章政事封萧国公明昌六年夏四月庚辰以尚书右丞相夹谷清臣为左丞相监修国史封密国公按金史章宗本纪云云
承安四年封夹谷衡张万公皆为国公
按金史章宗本纪承安四年春正月辛酉枢密副使夹谷衡为平章政事封英国公前知济南府事张万公起复为平章政事封寿国公承安五年春三月庚辰以上京留守徒单镒为平章政事封济国公按金史章宗本纪云云
泰和七年秋九月甲申以尚书左丞仆散端为平章政事封申国公按金史章宗本纪云云
宣宗贞佑元年封胡沙虎泽王徒单镒广平郡王按金史宣宗本纪至宁元年八月卫绍王被弒甲辰即皇帝位于大安殿以纥石烈胡沙虎为太师尚书令兼都元帅封泽王九月丙午以驸马雄名第赐胡沙虎戊申御仁政殿视朝赐胡沙虎坐胡沙虎不辞壬子改元贞佑丙辰尚书右丞相徒单镒进左丞相封广平郡王壬戌授胡沙虎中都路和鲁忽土世袭猛安冬十月丁酉朔京师戒严辛亥元帅右监军朮虎高琪战于城北凡两败绩而归就以兵杀胡沙虎于其第持其首诣阙待罪赦之仍授左副元帅贞佑二年夏五月癸酉尚书左丞抹捻尽忠加崇进封申国公按金史宣宗本纪云云
贞佑三年封完颜弼密国公
按金史宣宗本纪三年秋八月丙午山东西路宣抚司完颜弼表遥授同知东平府事张汝楫将谋复叛密遣人招同知益都府事孙邦佐邦佐斩其人驰报弼弼杀汝楫及其党万余承制升邦佐德州防御使余立功者赏有差上嘉弼功加崇进封密国公诏奖谕之按续文献通考完颜弼本名达吉不盖州猛安人少充护卫累官至山东西路宣抚司贞佑四年诛叛将张汝楫封密国公兴定元年定以后非亲王子及职一品之人不许封公按金史宣宗本纪不载　按选举志宣宗兴定元年徒单顽僧言兵兴以来恩命数出以劳进阶者比年尤多贱职下僚散官或至极品名器之轻莫此为甚自今非亲王子及职一品余人虽散官至一品乞皆不许封公若已封者虽不追夺其仪卫亦当降从二品之制从之兴定四年封高汝砺胥鼎皆为国公王福等九公皆兼宣抚使按金史宣宗本纪四年春三月辛亥进平章政事高汝砺为尚书右丞相监修国史封寿国公参知政事李复亨兼修国史平章政事陕西行尚书省胥鼎进封温国公　按苗道润传初贞佑四年右司谏朮甲直敦乞封建河朔诏尚书省议事寝不行兴定三年太原不守河北州县不能自立诏百官议所以为长久之利者翰林学士承旨徒单镐等十有六人以谓制兵有三一曰战二曰和三曰守今欲战则兵力不足欲和则彼不肯从唯有守耳河朔州郡既残毁不可一概守之宜取愿就迁徙者屯于河南陕西其不愿者许自推其长保聚险阻刑部侍郎奥屯胡撒合三人曰河北于河南有辅车之势蒲解于陕西有襟喉之要尽徙其民是撤其藩篱也宜令诸郡选才干众所推服能纠众迁徙者愿之河南或晋安河中及诸险隘量给之食授以旷土尽力耕稼置侨治之官以抚循之择其壮者教之战阵敕晋安河中守臣檄石岚汾霍之兵以谋恢复莫大之便兵部尚书乌林荅与等二十一人曰河朔诸州亲民掌兵之职择土人尝居官有材略者授之急则走险无事则耕种宣徽使移剌光祖等三人曰度太原之势虽暂失之顷亦可复当募土人威望服众者假以方面重权能克复一道即以本道总管授之能捍州郡即以长佐授之必能各保一方使百姓复业提点尚食局石穆请以高爵募民大概同光祖议宰臣欲置公府宣宗意未决御史中丞完颜伯嘉曰宋人以虚名致李全遂有山东实地苟能统众守土虽三公亦何惜焉宣宗曰他日事定公府无乃多乎伯嘉曰若事定以三公就节镇何不可者宣宗意乃决四年二月封沧州经略使王福为沧海公河间路招抚使移刺众家奴为河间公真定经略使武仙为恒山公中都东路经略使张甫为高阳公中都西路经略使靖安民为易水公辽州从宜郭文振为晋阳公平阳招抚使胡天作为平阳公昭义军节度使完颜开为上党公山东安抚副使燕宁为东莒公九公皆兼宣抚使阶银青荣禄大夫赐号宣力忠臣总帅本路兵马署置官吏征敛赋税赏罚号令得以便宜行之仍赐诏曰乃者边防不守河朔失宁卿等自总戎昭备殚忠力若能自&#朕复何忧宜膺茅土之封复赐忠臣之号除已画定所管州县外如能收复邻近州县亦听管属哀宗正大二年进封胥鼎英国公按金史哀宗本纪正大二年夏四月辛卯起复平章政事致仕莘国公胥鼎为平章政事行省事于卫州进封英国公正大三年封宋楚州降将四人为王
按金史哀宗本纪三年冬十一月己巳宋忠义军夏全自楚州来归楚州王义深张惠范成进以城降封四人为郡王天兴元年封国安用为兖王封侯挚为萧国公按金史哀宗本纪天兴元年七月乙未宿州帅众僧奴称国安用降遣近侍直长因世英等持诏封安用为兖王行京东等路尚书省事赐姓完颜改名用安八月戊辰起复前大司农侯挚为平章政事进封萧国公行京都路尚书省事闰月戊申朔遣使以玉鱼带一弓矢二赐兖王用安其父母妻皆封之又以世袭宣命十郡王宣命十玉兔鹘带十付用安其同盟可赐者即赐之　　元
元制勋一十阶爵列八等
按元史百官志勋一十阶上柱国正一品柱国从一品上护军正二品护军从二品上轻车都尉正三品轻车都尉从三品上骑都尉正四品骑都尉从四品骁骑尉正五品飞骑尉从五品爵八等王正一品郡王从一品国公正二品郡公从二品郡侯正三品郡侯从三品郡伯正四品郡伯从四品县子正五品县男从五品　右勋爵若上柱国郡王国公时有除拜者余则止　于封赠用之按食货志自昔帝王于其宗族姻戚必致其厚者所以明亲亲之义也元之为制其又厚之至者欤凡诸王及后妃公主皆有食采分地其路府州县得荐其私人以为监秩禄受命如王官而不得以岁月通选调其赋则五户出丝一斤不得私征之皆输诸有司之府视所当得之数而给与之其岁赐则银币各有差始定于太宗之时而增于宪宗之日及世祖平江南又各益以民户时科差未定每户折支中统钞五钱至成宗复加至二贯其亲亲之义若此诚可谓厚之至矣至于勋臣亦然又所以大报功也世祖中统二年秋八月封顺天等路万户张柔为安肃公济南路万户张荣为济南公按元史世祖本纪云云
中统四年以忙兀带为万户佩金虎符
按元史世祖本纪中统四年夏六月乙卯以管民官兼统怀孟等军俺撒战殁汴梁命其子忙兀带为万户佩金虎符至元四年春正月辛亥封安肃公张柔为蔡国公按元史世祖本纪云云至元九年冬十一月癸酉以前拔樊城外郛功赏千户刘深等金银符按元史世祖本纪云云
至元十一年春二月庚申新德副元帅杨尧元战没以其子袭职按元史世祖本纪云云
至元十四年春三月壬子宝应军人施福杀其守将降于淮东都元帅府诏以福为千户佩金符按元史世祖本纪云云
至元十五年春正月辛卯以千户郑鄩有战功升万户佩虎符夏五月乙酉敕主兵官若已擢授其旧职宜别授有功者勿复以子孙承袭按元史世祖本纪云云
至元二十一年夏闰五月己卯封法里剌王为郡王佩虎符冬十一月甲申封南木里忙哥赤郡公按元史世祖本纪云云成宗大德十一年武宗封月赤察儿为王脱脱铁古迭儿二人为公按元史武宗本纪大德十一年五月甲申即位于上都六月丁丑封太师月赤察儿为淇阳王秋八月戊戌御史大夫脱脱封秦国公十月丙午封御史大夫铁古迭儿郓国公武宗至大元年封阿沙不花等及教化为公乃蛮带为王淇阳王请置傅不许按元史武宗本纪至大元年春三月戊寅封中书右丞相行平章政事阿沙不花康国公夏四月戊戌封三宝奴为渤国公香山为宾国公癸卯加授平章政事教化太子太保太尉平章军国重事魏国公秋七月壬午封乃蛮带为寿王甲申太师淇阳王月赤察儿请置王傅中书省臣谓异姓王无置傅例不许至大二年封&#兀儿为句容郡王夺教化国公爵按元史武宗本纪二年春正月己亥封知枢密院事容国公&#兀儿为句容郡王二月戊午铸金印赐句容郡王&#兀儿秋九月壬午江南行台劾平章政事教化诈言家贫冒受赐货物折钞二万锭且其人素行无一善可称魏国公尊爵也岂宜授之请追夺为宜制可至大三年封三宝奴楚国公
按元史武宗本纪三年夏六月壬申以西北诸王察八儿等来朝告祀太庙赐脱虎脱三宝奴珠衣封三宝奴为楚国公以常州路为分地至大四年封铁木儿不花及亦思丹为王孛罗买僧暗普等为公以鲁王适子袭封爵按元史仁宗本纪四年春二月庚寅即皇帝位夏四月乙丑封知枢密院事铁木儿不花为宣宁王赐银印六月甲寅封亦思丹为怀仁郡王赐银印己未封枢密使孛罗为泽国公秋七月甲辰以故鲁王刁斡八刺适子阿礼嘉世礼袭其封爵分地冬十一月戊戌封司徒买僧为赵国公十二月癸酉封宣政会福院使暗普为秦国公仁宗皇庆元年以脱儿赤颜嗣淇阳王封常不阑奚为公塔思不花及木刺忽为王按元史仁宗本纪皇庆元年春正月甲辰授太师录军国重事知枢密院事脱儿赤颜开府仪同三司嗣淇阳王三月丙辰封同知徽政院事常不阑奚为赵国公乙丑封诸王塔思不花为恩平王夏四月壬午封知枢密院事木剌忽为广平王皇庆二年春正月辛丑封前尚书右丞相乞台普济为安吉王按元史仁宗本纪云云
延佑元年封阿鲁秃及卜怜吉带为王
按元史仁宗本纪延佑元年春三月丙午封阿鲁秃为赵王夏六月戊子封河南省丞相卜怜吉带为河南王延佑二年冬十月丁丑封脱火赤为威宁郡王赐金印忽儿赤铁木儿不花为赵国公按元史仁宗本纪云云
延佑三年夏六月丁亥封&#兀儿为句容郡王按元史仁宗本纪云云延佑四年冬十二月壬子特授晋王内史按摊出金紫光禄大夫鲁国公按元史仁宗本纪云云
延佑五年春三月癸未晋王内史拾得闾加荣禄大夫封桓国公按元史仁宗本纪云云
延佑六年封王煦及塔失铁木儿为公
按元史英宗本纪六年春三月庚寅帝即位夏四月乙丑封王煦为&#林郡公六月戊午封知枢密院事塔失铁木儿为蓟国公英宗至治元年秋七月癸未封太尉孛阑奚为和国公按元史英宗本纪云云
泰定帝泰定元年冬十月癸巳以出班为开府仪同三司翊国公给银印金符按元史泰定帝本纪云云
泰定二年奏定大臣毋领军卫以全勋旧封火沙为郡王塔失铁木儿蓟国公按元史泰定帝本纪泰定二年夏六月丙申中书参知政事左塔不台言大臣兼领军务前古所无铁失以御史大夫也先帖木儿以知枢密院事皆领卫兵如虎而翼故成逆谋今军卫之职乞勿以大臣领之庶勋旧之家得以保全从之仍赐币帛以旌其直秋七月庚午封驸马孛罗帖木儿知枢密院事火沙并为郡王冬十二月戊寅以塔失帖木儿为中书右丞相癸未加塔失帖木儿开府仪同三司上柱国录军国重事监修国史封蓟国公泰定三年春正月癸亥封朵列&#为国公
按元史泰定帝本纪云云
泰定四年春三月辛丑以那海赤为惠国公
按元史泰定帝本纪云云
文宗天历元年封燕铁木儿为太平王又命为荅刺罕世袭封满秃及阿马剌台皆为王按元史文宗本纪天历元年秋九月癸酉翰林院增给驿玺书命燕铁木儿将兵击辽东军封燕铁木儿为太平王以太平路为食邑赐金五百两银二千五百两钞万锭平江官地五百顷冬十月丁巳加命燕铁木儿为荅剌罕仍命子孙世袭其号十二月庚子赐诸王满秃为果王阿马剌台为毅王宗正札鲁忽赤阔阔出等十七人并赐功臣号及阶官爵谥仍命有司刻其功于碑赐钞恤其家天历二年春正月庚申封知枢密院事火沙为昭武王&#兀儿之子荅邻荅里袭父封为句容郡王按元史文宗本纪云云至顺元年封野里牙也真也不干赵世延皆为公不花帖木儿卯泽乃马台皆为王赐燕铁木儿功勋之碑按元史文宗本纪至顺元年春正月己卯封太医院使野里牙为秦国公二月辛卯赐燕铁木儿给驿玺书以征其食邑租赋三月甲子封知枢密院事不花帖木儿为武平郡王录讨云南秃坚伯忽之功丁丑赐燕铁木儿功勋之碑夏四月丙戌封也真也不干为桓国公五月丁卯加赵世延翰林学士承旨封鲁国公秋闰七月庚辰朔封诸王卯泽为永宁王授金印及给银字圆符给驿玺书并以所隶封邑岁赋赐之戊戌甘肃平章政事乃马台封宣宁郡王授以金印至顺二年封伯颜等四人为王怯列该及蘸班皆为公按元史文宗本纪二年秋七月戊戌封伯颜为浚宁王赐金印仍前太保知枢密院事八月甲辰朔封脱怜忽秃鲁为靖恭王沙蓝朵儿只为懿德王并给以涂金银印丙辰封内史怯列该为丰国公已未以汴梁尉氏县赐伯颜为食邑冬十一月丙子封诸王斡集为保宁王赐以印以其先所受印赐诸王浑秃帖木儿之子庚兀台己卯封蘸班为国公丁酉以南阳府之嵩州更赐伯颜为食邑至顺三年以陈州赐伯颜为食邑
按元史文宗本纪三年夏四月命有司为伯颜建生祠立纪功碑于涿州仍别建祠立碑于汴梁六月己未燕铁木儿言顷伯颜封浚宁王赐食邑嵩州今请于濒汴择一州赐之诏改赐陈州顺帝元统元年封撒敦荣王伯颜陈王唐其势袭封太平王按元史顺帝本纪至顺四年六月初八日即皇帝位于上都冬十月戊辰诏以至顺四年为元统元年乙酉诏以高邮府为伯颜食邑戊子封撒敦为荣王食邑庐州唐其势袭父封为太平王进阶金紫光禄大夫十一月辛亥封伯颜为秦王锡金印元统二年封也真不干及定住为王封阔里吉思为公按元史顺帝本纪二年春二月戊辰封也真不干为昌宁王锡金印秋九月丁亥封知枢密院事阔里吉思为宜国公太保中书平章政事定住为宣德王至元六年马札儿台辞所封忠王及荅剌罕之号按元史顺帝本纪至元六年夏四月丙午诏封马札儿台为忠王及加荅剌罕之号马札儿台辞五月乙卯监察御史普鲁台言右丞相马札儿台辞荅剌罕及王爵名号宜示天下以劝廉让从之至正元年夏四月庚子复封太师马札儿台为忠王冬十月己酉封阿沙不花顺宁王昔宝赤寒食顺国公按元史顺帝本纪云云
至正十一年冬十一月诏赐脱脱荅剌罕之号俾世袭之按元史顺帝本纪云云
至正十三年夏五月癸酉伯家奴封武国公与诸王孛罗帖木儿同出军按元史顺帝本纪云云
至正十七年夏四月封江西行省平章政事火赤为营国公按元史顺帝本纪云云
至正二十一年封老章和宁王脱欢等并诏加封按元史顺帝本纪二十一年秋九月戊午阳翟王阿鲁辉帖木儿伏诛阿鲁辉帖木儿以宗亲见天下盗贼并起遂乘间隙肆为异图诏少保知枢密院事老章率诸军讨之老章遂败其众寻为部将同知太常礼仪院事脱欢所擒送阙下诏诛之于是诏加老章太傅和宁王以阿鲁辉帖木儿之弟忽都帖木儿袭封阳翟王宗王囊加玉枢虎儿吐华与脱欢悉议加封至正二十五年春正月癸亥封李思齐为许国公按元史顺帝本纪云云
　勋爵部汇考九
　　明
明制列爵五等以赏军功
按明会典功臣封爵国初因前代之制列爵五等非有社稷军功者不封子男后革所封公侯伯皆给诰券或世或不世各以功次为差凡公侯伯初授封爵合给铁券从工部造完送写诰文并券阴则例毕转送银作局镌刻填金仍领回以右一面颁给左一面年终奏送古今通集库收贮凡铁券形如覆瓦刻封诰于其上以黄金填之左右各一面右给功臣左藏内府太祖洪武三年大封开国功臣
按明大政纪洪武三年冬十一月丙申大封功臣封公者六人李善长封韩国公徐达封魏国公常遇春子茂封郑国公李文忠封曹国公冯胜封宋国公邓愈封卫国公封侯者二十八人汤和封中山侯唐胜宗封延安侯陆仲亨封吉安侯周德兴封江夏侯华云龙封淮安侯顾时封济宁侯耿炳文封长兴侯陈德封临江侯郭子兴封巩昌侯王志封陆安侯郑遇春封荥阳侯费聚封平凉侯吴良封江阴侯吴祯封靖江侯赵荣封南雄侯廖永忠封德庆侯俞通源封南安侯华高封广德侯杨璟封营阳侯康铎封蕲春侯朱亮祖封永嘉侯傅友德封颍川侯胡廷美封豫章侯韩政封东平侯黄彬封宜春侯曹良臣封宣宁侯梅思祖封汝南侯陆聚封河南侯乙卯封中书左丞汪广洋为忠勤伯御史中丞兼弘文馆学士刘基为诚意伯洪武四年秋七月乙丑制授明升为归义侯赐冠带衣服居第于京师按明大政纪云云
洪武十年冬十月戊午封大都督沐英为西平侯赐诰券按明大政纪云云
洪武十一年春正月甲戌朔进封中山侯汤和为信国公秋九月丙申追封刘继祖为义惠侯按明大政纪云云
洪武十二年追封吴祯海西公大封征西诸将按明大政纪十二年夏五月靖海侯吴祯卒追封海西公冬十一月大封征西有功诸将封蓝玉为永昌侯王弼定远侯张龙凤翔侯吴福安陆侯叶升靖宁侯曹震景川侯谢成永平侯张温会宁侯曹兴怀远侯周武雄武侯金朝兴宣德侯仇成安庆侯并子孙世袭洪武十三年诏定公侯称号进封邓镇并改封廖永安胡廷美按明大政纪十三年春三月丙申故宁河武顺王邓愈子镇进封申国公乙卯诏定公侯称号礼部奏定开国世袭追封其式为三夏四月己丑改封楚国公廖永安为郧国公改封豫章侯胡廷美为临川侯按明会典是年定功臣封号曰开国辅运推诚宣力武臣某公某侯食禄若干石世袭者曰世袭某公某侯食禄若干石追封者曰开国辅运推诚宣力武臣某将军某公某侯追封某王某公谥某洪武十五年冬十二月封都督李新为崇山侯按明大政纪云云洪武十七年论平云南功
按明大政纪十七年夏四月壬午论平云南功进封傅友德为颍国公永昌侯蓝玉安庆侯仇成定远侯王弼当爵及子孙陈桓普定侯胡海东川侯郭英武安侯张翼鹤庆侯洪武十八年春二月特追封魏国公徐达中山王按明大政纪云云洪武二十年封纳哈出朱寿张赫为侯
按明大政纪二十年秋八月丁丑征虏大将军冯胜以故元降将纳哈出所部官属将校三千三百余人送至京师九月封纳哈出为海西侯冬十月封都督佥事朱寿为舳舻侯张赫为航海侯洪武二十一年赠濮英公爵封察罕孙恪为侯进蓝玉为公按明大政纪洪武二十一年秋七月追赠故金山侯濮英为乐浪公秋八月癸丑命故海西侯纳哈出子察罕袭职封沈阳侯丁卯封后军都督府佥事孙恪为全宁侯九月改封故乐浪公濮英为西凉公冬十二月壬戌封永昌侯蓝玉为凉国公洪武二十三年加徐达李文忠三代王爵封张铨为侯按明大政纪二十三年秋九月辛卯加封中山王徐达岐阳王李文忠三代皆王爵冬十月以征云南都督功封右军府佥事张铨为永定侯洪武二十五年封俞通渊为侯追封沐英黔宁王按明大政纪二十五年夏五月戊子封右军都督俞通渊为越巂侯赐铁券世袭冬十月己酉朔追封西平侯沐英为黔宁昭靖王惠宗建文二年冬十月封盛庸为历城侯
按明大政纪云云
建文四年更定勋劳成祖即位赠徐增寿侯爵大封靖难功臣按明大政纪建文四年春二月更定勋劳夏六月成祖即位赠徐增寿为武阳侯谥忠愍秋九月甲申大封靖难功臣丘福淇国公朱能成国公张武成阳侯陈圭泰宁侯郑亨武安侯孟善保定侯火真同安侯顾成镇远侯王忠靖安侯王聪武城侯徐忠永康侯张信隆平侯李远安平侯房宽思恩侯徐祥兴安伯徐理武康伯李浚襄成伯张辅信安伯唐云新昌伯谭忠新宁伯徐严应城伯房胜&#昌伯赵彝忻城伯陈旭云阳伯刘才广恩伯加曹国公李景隆禄一千石茹&#忠诚伯王佐顺昌伯陈瑄平江伯其余将士论功高下一体升赏追封故都督张玉荣国公谥忠显故都督佥事陈亨泾国公谥襄敏故指挥使谭渊崇安侯谥壮节成祖永乐元年续封靖难功臣
</div>
    <div class="pagination">
<a href="官常典勋爵部_page9.html">上一页</a><span>...</span><a href="官常典勋爵部_page5.html">5</a><a href="官常典勋爵部_page6.html">6</a><a href="官常典勋爵部_page7.html">7</a><a href="官常典勋爵部_page8.html">8</a><a href="官常典勋爵部_page9.html">9</a><span class="current-page">10</span><a href="官常典勋爵部_page11.html">11</a><a href="官常典勋爵部_page12.html">12</a><a href="官常典勋爵部_page13.html">13</a><a href="官常典勋爵部_page14.html">14</a><a href="官常典勋爵部_page15.html">15</a><span>...</span><a href="官常典勋爵部_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
