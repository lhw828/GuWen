<!DOCTYPE html>
<html>
 <head>
  <meta charset="utf-8"/>
  <title>
   官常典忠烈部 - 第 19 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   官常典忠烈部 - 第 19 页/共 50 页
  </h1>
  <div class="content">
   按明外史赵德胜传普郎初为陈友谅将守小孤太祖徇江州同傅友德来附授行枢密院同知数有军功友谅攻南昌太祖来援遇于鄱阳湖七月己丑两军搏战自辰至午普郎身被十余创首脱犹执兵若战状直立舟中不仆敌惊为神赠济阳郡公　　张志雄
按明外史赵德胜传志雄亦友谅将从赵普胜守安庆友谅杀普胜志雄怨之降于太祖为枢密院判志雄素骁勇号长张至是舟樯折敌攒刺之知不能脱遂自刎　　汪靖
按江南通志靖字徯安休宁人太祖与陈友谅战鄱阳湖靖诈降友谅为内应夜举火中外夹攻火中犹作战斗状因焚死录忠赠盱眙子祀于康郎山　　马玉按鄱阳县志玉洪武初石门巡检时剧寇犯境玉率兵役御之奋勇直前力尽殁于阵后屡显灵异土人至今祀为神云　　朱模
按江南通志模字子范休宁人洪武初判六安州在任清正左氏军丁纠众为逆模单骑捕之深入贼垒遇害　　王恺
子
行

按明外史本传恺字用和当涂人通经史元时为府吏太祖拔太平召恺为掾从下京口抚定新附民及建中书省用为都事杭州苗军数万降待命严州境恺驰谕之偕其帅至太祖克婺州置中书分省调恺都事克衢州命总制军民事置游击军籍丁壮万余常遇春守金华部将扰民恺执挞之遇春让恺恺曰民者国之本挞一部将万民安将军所乐闻也遇春乃谢恺开化马宣江山杨明并为乱先后讨禽之陈友谅寇龙江太祖命胡大海捣广信以牵制之大海遣元帅葛俊往恺曰广信汉门户必重兵守偏师挠之设挫&amp;#吾衢绎骚矣大海乃自行至而广信溃一如恺言寻迁左右司郎中佐大海治省事苗军作乱害大海执恺欲降之恺正色曰吾守土义当死宁从贼耶贼帅刘震欲全恺其党吴得真曰无自贻患遂并其子行杀之恺善谋断尝白事未听却立户外抵暮不去太祖出怪问之恺谏如初卒从其议后赠奉直大夫飞骑尉追封当涂县男　　孙炎　耿再成　王道同　朱文刚
按明外史本传炎字伯融句容人面铁色跛一足谭辩风生雅负经济与丁复夏煜游有诗名太祖下集庆召见陈元运将尽请延揽贤豪太祖方建行中书省用为首掾从征浙东擢池州同知寻进知府召为行省都事克处州授总制以礼招聘刘基章溢叶琛等基不肯出炎使再往基遗以宝剑炎作诗赠基言剑当献天子斩不顺命者非人臣所宜用封还之且贻书数千言基始就见会太祖来聘遂送诣建康是时城外皆贼垒城空无一兵苗军作乱杀院判耿再成执炎及知府王道同元帅朱文刚幽空室胁降皆不屈贼帅贺仁德馈雁酒炎大骂贼怒拔刀叱解衣炎曰此紫绮裘主上所赐吾当服以死遂与道同文刚皆见害年仅三十余追赠丹阳县男塑像再成祠道同由中书省宣使迁帐前总管出为义乌知县擢知处州赠太原郡侯文刚太祖养子小字柴舍变起欲与再成聚兵杀贼不及遂被难赠镇国将军附祭功臣庙　　孙本立
按吉安府志本立庐陵人自少武勇称乡里壬辰兵起本立纠合豪杰等辈数百人保捍郡邑戊戌伪汉陈友谅至本立与侪偶曾万中陈海力战却之辛丑三人款附高皇帝帝乃授三人官为参政友谅将熊天瑞据赣州怒本立不附己潜袭其军本立遇害　　李继先按吉安府志继先庐陵人父诚则以能诗名才子尝教督继先心念世平贵文事世乱先武功因去事高皇帝以韬略受知授枢密院判官会南昌降将祝宗等复叛友谅悉兵来围左右翼元帅后先战没敌攻弥急继先出战力屈被掠死敌中友谅平赠继先陇西侯立庙祀之　　李梦庚
按明外史郭景祥传梦庚凤阳人从渡江掌军机文字与景祥同时为左司郎中同调浙东分省入为参议兼督府参军谢再兴守诸全所部左糜二将私贩易吴境太祖怒杀二将召谕再兴命梦庚往诸全总制军事再兴忿梦庚一旦出己上遂叛执梦庚降于吴梦庚死之祔祭功臣庙　　钱清
按青阳县志清字公清倜傥好义精数术元末兵兴集义旅卫乡邑与赵普胜立寨相望寇来则拒退则率乡人耕稼以为食民多赖之大将常遇春遣院判赵忠攻青阳县即率众归命授陕西宁夏卫正千户后擢莱州卫指挥使吴元年调征张士诚战不利独挺身格斗遂死于阵清居家时尝筑九华山房王忠文公为之记忠文公后伏节滇南盖志相合也　　徐明按合肥县志明合肥人为管军百户壬寅从守洪都癸卯五月丙子陈友谅攻洪都之新城门明从指挥薛显开门突战被执死之明有胆略善修饬遇事敢为当围城之日尝出劫友谅营获其良马以归友谅阴设陷&amp;#数临城诱战是日明乘醉跃马出城射贼贼走明追之堕陷&amp;#中贼钩取去诱之降不从寻杀之后追封合肥县男配享洪都忠臣庙以其子为指挥　　郈明
按合肥县志明合肥人甲午归附从克和州渡江取太平入建康收下江南等处累立战功授管军上千户癸卯七月伪汉陈友谅举兵围南昌守将朱文正告急上率诸将士往援之遇于康郎山大战数日明奋力死于阵友谅败上追念明捐躯徇国命立庙于康郎山肖形祀之仍追赠武节将军飞骑尉封梁县子　　王德
按合肥县志德合肥人元季兵乱初为群雄所得度其无成乃脱身归明翼从渡江拔采石取太平定江南等处皆有功上爱其勇力授管军上千户癸卯七月陈友谅率兵六十万攻围南昌守臣告急上解庐州围赴之遇友谅兵于康郎山自戊子至辛卯酣战累日德奋勇誓歼强寇死于战友谅败追赠武节将军骁骑尉封合肥县子仍令有司建庙于康郎山肖像岁时祭之　　朱鼎
按合肥县志鼎合肥人勇悍多力善马&amp;#岁乙未与巢湖水将俞通海等归附从渡江多立战功授管军上千户癸卯七月从上讨陈友谅遇于鄱阳湖鼎奋勇迎击面臂中数矢而死追赠武节将军骁骑尉封合肥县子复命有司即其死所建忠臣庙设像岁时祭之　　汪文丙
按太平县志文丙字丙叔常从汪泽民游革除初随抚谕官孙炎入觐授秘书典签讲解称上意升都昌县令时陈友谅居江西严卫守御骂贼死之　　韩成
按凤阳府志成有勇略从明太祖起兵率先陷阵屡立大功陈友谅攻南昌急太祖率兵往救大战于鄱阳湖被围计无所出成进曰臣闻古人有杀身成仁者臣不敢辞遂赐成龙袍冠冕与太祖服同对贼众投水中贼遂退友谅败死封成高阳侯建忠臣祠于康郎山成位第一子观袭广西卫指挥佥事　　叶琛
按明外史本传琛字景渊丽水人博学有才藻元末从石抹宜孙守处州为画策捕诛山寇叶贤三等授行省元帅王师下处州琛避走建宁太祖以荐征至金陵授营田司佥事寻迁洪都知府佐邓愈镇守祝宗康泰叛愈脱走琛被执不屈大骂死之追封南阳郡侯塑像耿再成祠后祀功臣庙南渡后追谥贞肃　　赖天赋按惠州府志天赋至正中举人材任兴宁主簿至洪武初因乱屯兵于龙母寨出与贼战败绩追至马公坑执之不屈而死　　锺镒
按惠州府志镒山东掖县人洪武初河源县丞集流逋定版籍建学校立坛祠凡邑之政罔不修举后署海丰县事海寇猝至城陷死之　　唐豫
按南海县志豫字用之南海平步人洪武初乡贡授增城县学教谕博洽群书乡人号为唐书柜湛莱民作乱豫往谕以义不从被执骂贼而死　　胡深
按明外史陈友定传太祖既定婺州与友定接境友定侵处州参政胡深击走之遂下浦城克松溪获友定将张子玉与朱亮祖进攻建宁破其二栅友定遣阮德柔以兵四万屯锦江绕出深后断其归路而自率牙将赖政等以锐师搏战德柔自后夹击深兵败被执死之　　牟鲁
按明外史本传鲁乌程人为莒州同知洪武三年秋青州民孙古朴等为乱袭州城执鲁欲降之鲁晓之曰国家混一海宇民皆乐业若辈悔过自新可转祸为福不然官军旦夕至无遗种矣我守土臣义唯一死所惜者良民耳贼未敢害拥至城南邹家庄鲁大骂遂杀之已而贼破诏恤其家　　白谦　裴源
按明外史牟鲁传谦婺源知州信州盗萧明来寇谦力不能御怀印出北门赴水死源肇庆府经历以公事赴新兴遇山贼陈勇卿被执勒令跪源大骂曰我命官乃跪贼耶遂被杀洪武三年赠官二等　　朱显忠　王均谅
按明外史牟鲁传显忠如皋人为张士诚将来降数从征有功以濠梁卫指挥佥事从邓愈下河州抵土番从傅友德克文州遂留守之洪武四年夏蜀将丁世真召番数万来攻却而复至食尽无援或劝走避叱不听攻益急裹创力战城破为乱兵所杀千户王均谅被执不屈磔死友德至世真乃走事闻赠恤有差　　于光
按明外史濮英传光都昌人从徐寿辉起兵为宣慰元帅镇浮梁陈友谅弒寿辉光来降从大将军收浙西定中原守潼关有功为鹰扬卫指挥镇巩昌扩廓袭兰州光以兵赴援至马兰滩战败执徇城下光大呼曰我不幸被执公等坚守徐将军将大军旦夕至矣遂被杀赠怀远将军祀鸡笼山功臣庙　　黎
按临川县志字希少有经济至元末廷臣屡荐固辞洪武辛亥由明经博学除南宾主簿莅事廉明吏民畏服邻郡长宁近夷獠岁易五守皆为夷獠所逐部使奏可任诏为知州拨煨烬瘗遗胳流民四归夷贼解散岁余戎州贼入州境梅洞宁远贼应之攻州城率民兵出战自朝至晡势弱不支堕马大骂为洞贼所害吏目简居敬葬之宝屏山下州民祠祀之四川茶盐运判乐夔来援不及哭诗甚哀　　　　　　　管贞
按赣州府志贞字源清宁都人登洪武辛亥进士授阳谷县丞寇至竭力御之不克被执骂贼而死民哀悼之　　王纲
按明外史忠义传纲字性常余姚人与弟秉常敬常并以文学名纲善刘基语之曰老夫乐山林异时得志勿以世缘累我后基竟荐纲于太祖洪武四年征至京师年七十矣齿发如少壮太祖异之策以治道擢兵部郎潮民弗靖除广东参议督兵饷语所亲曰吾命尽此矣以书诀家人携子彦达行单舸谕降诸乱民还抵增城遇海寇曹真截舟罗拜愿得为帅纲谕以祸福不从则奋骂贼舁之去为坛坐纲日拜请纲骂不绝口遇害彦达年十六亦骂贼求死贼欲并杀之其酋曰父忠子孝杀之不祥令缀羊革裹父尸而出二十四年御史郭纯以闻诏立庙死所岁时祀之彦达以父荫当得官痛父终身不仕　　王名善　黄里
按明外史牟鲁传名善义乌人为高州通判海寇何均善被戮洪武五年其党罗子仁率众潜入城执名善不屈死里云内州同知洪武五年秋蒙古兵突入城里率兵巷战力屈死之　　陈刚
按宁波府志刚字子浩尝与友人傅恕穷日夜绩学期以科目自见造诣日深终不一践墙屋洪武五年征授延安神木令其地控西北边人民甚稀习尚桀&amp;#刚徒步上任抚牧疲羸尤急于摧奸宄有小吏白敬臣素险黠刚欲谴之遂亡去引贼入寇逼令降刚大骂不屈曰汝奴致贼为逆吾与此邑同存亡恨不寸斩汝等贼夺刚所佩印杀之县随陷　　万斌
按明外史忠义传斌字文质定远人沉毅尚气质元季海内乱集壮士保障乡曲岁癸巳归太祖于濠从克滁和真三州授管军副千户镇滁后太祖用师江南江北州县多陷斌屡摧破邻寇孤城晏如守滁十三年始从征建宁洪武纪元从下中原调永平五年六月从宣宁侯曹良臣逐寇塞外大战于阿鲁浑河先登陷阵死之　　王袆
按明外史本传袆字子充义乌人幼敏慧长师黄溍学古文遂以文章名世尝游元都陈时务七八千言宰相格不以闻危素张起岩辈先后论荐之不报乃南归益着书名日盛太祖取婺州召见用为中书分省掾史征江西袆献颂太祖喜曰江南有二儒卿与宋濂耳学问之博卿不如才思之雄濂不如卿赐而遣之太祖创礼贤馆李文忠荐袆及许元王天锡召置馆中旋授江南儒学提举司校理父忧归服阕除侍礼郎兼引进使寻掌起居注已命同知南康府事赐金带宠之居官有惠政太祖将即大位召还议礼坐事忤旨出为漳州府通判洪武元年八月上疏言祈天永命之要在忠厚以存心宽大以为政法天道顺人心雷霆霜雪可暂不可常浙西既平科敛当减太祖嘉纳之然不能尽从也明年修元史命袆与濂为总裁书成擢翰林待制同知制诰兼国史院编修官奉诏预教大本堂每召对必赐坐久则赐食坐失朝降编修出使吐蕃未至召还五年正月太祖既平蜀议招谕云南会北平送云南使者苏成至乃元梁王把匝剌瓦尔密遣往漠北者即命袆赍诏偕往至则谕王以祸福王未决而元嗣君遣使脱脱征饷胁王以危言必欲杀袆王匿袆民间脱脱诮让王王不得已出袆见之脱脱欲屈袆袆叱曰天既讫汝元命我朝实代之汝爝火余烬敢与日月争明耶且我与汝皆使也岂为汝屈脱脱益詈王或曰两国交兵使在其间不从则遣之且王公素负重名不可害脱脱攘臂曰今虽孔圣义不得存袆顾王曰汝杀我大兵夕至汝祸不旋踵矣遂遇害时十二月二十四日也年五十有二梁王遣使致祭具棺衾敛之建文中袆子绅讼袆事诏赠翰林学士谥文节正统中改谥忠文成化中命建祠云南春秋奉祀绅字仲缙袆死时年十三长博学受业宋濂濂器之曰吾友不亡矣蜀献王聘绅待以客礼绅启王往云南求父遗骸不获即死所致祭述滇南痛哭记以归　　厉子温
按丽水县志子温以明经擢南京监察御史纠劾不避权要洪武癸丑命覆踏湖州水荒以实复命上曰先悉曰无尔独曰有莫不知所以者乎对曰天知地知臣知君独不知上忿其言过直斩之令检子温行箧止陈米三升出京省荒诗二律监刑官复述其临刑诗一首上痛惜如失卒查灾荒果如其言因御书于午门曰豪杰御史厉子温以励天下为人臣者　　吴云按明外史王袆传云宜兴人元待制仕太祖历官刑部尚书与礼部尚书陶凯并出为湖广参政洪武八年九月太祖议再遣使招谕梁王召云语之曰今天下一家独云南未奉正朔杀我使臣卿能为我作陆贾乎云顿首请行时梁王遣铁知院辈二十余人使漠北为大军所获送京师太祖释之令与云偕行既入境铁知院等谋曰吾辈奉使被执罪且死乃诱云令诈为元使改制书共绐梁王云誓死不从铁知院等遂杀云梁王闻其事收云骨送蜀给孤寺殡之云南平云子黻上云事于朝诏驰传返葬以黻为国子生弘治中赠刑部尚书谥忠节与袆并祠改祠额曰二忠　　熊鼎　赵成　杜寅
按明外史本传鼎字伯颖临川人元末举于乡长龙溪书院兵乱结乡人自守陈友谅屡胁之不应邓愈镇江西数延见奇其才太祖至愈以鼎荐欲官之以亲老辞乃留愈幕府赞军事母丧除召至京师命偕诸儒撰公子书训贵戚子弟寻授德清县丞松江民钱鹤皋反邻郡大惊鼎镇之以静吴元年召议礼仪除中书考功博士迁起居注宫殿成命类编古人行事可为鉴戒者书壁间舍人耿忠使广信还奏郡县官违法状帝遣御史廉之而时已颁赦书丞相李善长再谏不纳鼎偕给事中尹正进曰朝廷布大信于四方复以细故烦御史失信且亵威帝默然久之乃不遣御史洪武改元新设浙江按察司以鼎为佥事分部台温台温自方氏窃据伪官悍将二百人暴横甚鼎尽迁之江淮间民始安寻奏治温之倡邪教者散其众为农平阳知州梅谧坐赃辨不已民数百咸诉知州无罪鼎将听之吏白鼎释知州如故出何鼎叹曰法以诛罪吾敢畏谴诛无罪人乎释谧以情闻报如其奏宁海民陈德仲支解黎异异妻屡诉不得直鼎一日览牒有青蛙立案上鼎曰蛙非异乎果异止勿动蛙果勿动乃逮德仲鞫实立正其罪是秋山东初定设按察司复以鼎为佥事奏罢不职有司数十辈列郡肃清进副使徙晋王府右傅坐累左迁大同卫知事复授晋王府参军召为刑部主事八年西部朵儿只班率部落内附改鼎岐宁卫经历赐白金宝钞以行既至知寇乃伪降密疏论之帝遣使慰劳赐以裘帽复遣中使赵成召鼎鼎等既行寇果叛遣其下胁鼎还鼎责以大义骂之遂与成及知事杜寅俱被杀帝闻悼惜命葬之黄羊川立祠致祭以所食俸米给其家　　顾师胜
按明外史牟鲁传师胜兴化人为峨眉知县洪武十二年率民兵讨贼彭普贵战死赐敕褒美恤其家　　陈敬按明外史牟鲁传敬增城人洪武十四年举贤良擢礼部郎中左迁云南曲靖府经历署剑川州事邻寇来攻城敬御之官兵寡其下欲退敬瞋目大呼力战死命恤其家　　赖麒兴
按广州府志麒兴增城人自幼负奇气而勇于义行事不苟洪武十四年尝忿邻贼苏友兴聚众作乱因与长沙乡人廖孟璇连誓募兵往隶南雄侯赵庸麾下调发讨捕屡立战功兵回本邑为关子洋残寇设伏所陷赍志以殁民甚惜之　　邓国琦
按东莞县志国琦东莞人性刚毅尚节概洪武初以贤良举不就十四年辛酉草寇苏友兴啸聚剽掠乡邑骚动地方众多附之惟国琦与缺口镇巡检李添凤径趋靖康诸乡起集民丁二千余屯守缺口镇与贼战不利退保深溪山贼复益兵死战力不支与李添凤俱被执国琦骂贼不屈而死侍郎陈琏称其英声伟节不愧古人云　　张仲贤　关敏
按南海县志仲贤南海人少刚果涉猎书史见义勇为洪武初同关敏破龙潭贼敏死仲贤力战获免十四年东莞湛莱贼曹真聚众构逆朝廷遣南雄侯赵庸总兵往讨命仲贤率民兵先为向导仲贤驾舟设机先进夺其港口摧贼前锋由是官军战舰乘潮继至贼众大溃庸爱其勇复遣率众援东莞舟经海口贼惮之悉众来攻力战不支死之贼为仲贤杀者亦数百人贼平后庸嘉叹其忠祭之　　张斌
按密云县志斌江南合肥人洪武间累官都指挥佥事创建卫所修筑城池寻以征进失利被敌获不屈死子麟袭升陕西都指挥使镇守宁夏　　高德
按抚宁县志德洪武间归附从征累立战功除授千户十四年奉调进征云南金齿卫等处所至奏绩十五年八月攻大白寨不下与蛮寇对敌奋勇争击力战死之及云南平定事闻赠明威将军佥指挥使司事荫世袭指挥佥事　　云奇
按南海县志奇南海人洪武间内使守西华门时丞相胡惟庸谋逆其居第去门甚迩奇密知其事冀因隙以发未几惟庸所居井涌醴泉邀上往幸銮舆出奇走冲跸道勒马衔言气力勃崒舌不能达意上怒左右乱挝捶折右臂犹奋指贼臣第弗为痛上乃悟登城眺顾则见彼第内壮士衷甲伏屏帏间数匝亟返&amp;#殿罪人一一就缚召奇息已绝矣上追悼加赠司礼监太监赐葬于钟山之西命有司春秋致祭给六人备岁时洒扫　　张爱
按福建通志爱上杭人洪武间溪南寇攻县众推爱为队长与梁文彪等力战斩首数百复随官军捣穴深入被执骂贼不屈死　　张文焕
按山西通志文焕洪武中为白洋镇巡检与敌战死其妻闻之亦死一子贫不能自存召养于京给以父俸　　徐彝
按宝庆府志彝洪武中授武冈州判官峒苗犯顺彝力战死之士民无不哀慕　　俞德惠
按无锡县志德惠字用济洪武中举经明行修授行人司行人奉命使蜀再使广西值寇乱德惠驱车径前卒与贼遇不屈死之道阻不得归骨葬衣冠于绣岭之下　　袁兴
按全椒县志兴字德兴以骁勇名里中闻明太祖渡江克太平往归之初从攻宣州奋勇先登敌皆披靡俄被创伤左颊流血略不为动接战益力元帅伯颜不花见而奇之且以为言得赐银碗继攻蛮子海牙水寨破陈也先之众遂入建康取宁国寻从下徽州会苗军犯境战却之苗复至大破之乌龙岭下饮其马以还又从胡左丞攻下兰溪诸县破伪吴于五端门平章李文忠率师攻东阳叛将谢再成败走复与伪吴合战生擒其将曹元帅并获其马授管军千户又攻桐庐富阳进克杭州从永嘉侯下温台福建沿海诸郡捕海寇至兰秀山大捷授武略将军杭州卫千户世袭从宣德侯曹良臣征曲靖临安建水乌撒乌蒙诸郡平之败龙海羌降其众未几复叛兴奋曰蛮夷乃敢尔反侧吾不生缚此寇不返也遂身先士卒与寇逆战死之蒙恩赐米帛褒恤赠明威将军指挥佥事以子英代世袭　　濮英
按明外史本传英庐州人初以勇力为百夫长积功至西安卫指挥以军政不修召还责诘遣叶升代之升更言其贤令还卫洪武十九年太祖命耿炳文选陕西都司卫所卒备边惟英所练称劲旅加都督佥事明年命率所部随大将军冯胜北征抵金山降纳哈出遂班师而以英将奇兵三千人为殿余众窜匿者尚数十万闻师旋设伏于途谋俟大军过窜取之不敢发英后至猝为所乘急前击斩数人来者益众英冲突不能出马踣遂见执敌既得英思挟为质英绝食不言乘间引佩刀剖腹死录英死事赠金山侯谥忠襄明年进赠乐浪公封其子玙为西凉侯禄二千五百石予世券　　李复原
按赣州府志复原雩都人由监生洪武二十八年任广西平乐县主簿升本县丞值猺寇掠乡厢复原帅兵迎敌战于蛇黄冈跃马直前斩首十余级中毒矢毙有二勇士奔救之亦被刺死城中人愤悉众出战贼乃败走邑人立庙祀之以二勇士配享　　吴得　井孚
按明外史牟鲁传得全椒人洪武中为龙里守御所千户三十年古州上婆洞蛮林宽作乱攻城得与镇守盱眙井孚乞兵贵州都司坚守以待贼烧门急攻得孚开门奋击得中毒弩死孚战死赠得指挥佥事孚正千户子孙世袭恤其家　　赵忠
按新河县志忠洪武七年佥充前仪卫司校尉二十三年征以都山战胜二十四年复征宁夏驴驹河黑松林三十二年为奸臣等变法为乱调兵征讨忠随驾攻克遵化又克雄县鄚州攻围真定接应永平十月克大宁十一月郑村坝大战全胜十二月取广昌三十三年取蔚州攻围大同四月白沟河大战全胜五月攻围济南九月升小旗十月攻克沧州十一月哨南馆陶升典仗三十四年夹河大战全胜闰三月&amp;#城大战全胜四月德州摆长围兵败死之至永乐十年追封武略将军锦衣卫中所副千户镇抚司带俸正统七年与世袭赵英赵本宗承之　　张辅
按天全县志辅本司属官百夫长洪武三十四年管领土兵三百六十名调征沧州寇贼奋勇对敌贼势猖獗兵溃辅独操刃与战被执骂贼不屈投江而死奉院司优其后　　蔡运
按南康县志运字来仪太平里人以贡任四川布政司参政署布政使事寻罢归复知宾州洪武三十五年以忠死阅蔡氏家谱初任宾州升参政盖烈烈然逆鳞仗节为人之所难为者　　项民彝
按松阳县志民彝字善恒状貌修伟以明经授广西监察御史上以皇太孙英明欲特授历服乃上疏曰父子相传古今常道陛下独不闻卫辄之事乎且太子仁柔初无显过千岁后将何以入宗庙乎上怒罢朝时天大雪民彝俯伏不敢起上入宫复取其奏读之感悟命宦官搜于雪消陷处得之四肢已僵敕光禄寺调护寻以疾终上一日问侍臣曰胡久不见长御史对曰已死矣叹息久之
　忠烈部名臣列传三十一
　　明二
　　张昺　谢贵　彭二　程亨
按明外史本传昺泽州人洪武中举人材累官工部右侍郎谢贵者不知所自起洪武中为河南都指挥佥事坐法降河南卫指挥佥事建文帝即位廷臣议削夺诸藩更置守臣乃以昺为北平布政使而以贵为都指挥使并受密命伺察燕事至则王称疾久不出谋甚秘昺知必有变乃部署在城七卫及屯田军士列九门防守燕将张玉朱能屡请王起兵建文元年七月六日会朝廷遣人逮燕府官校王伪缚官校置庭中将付使者绐昺贵入至端礼门为伏兵所执昺贵不屈死张玉等遂率勇士攻九门克其八独西直门不下都指挥彭二跃马呼市中曰燕王反从我杀贼者赏集兵千余人将攻端礼门王遣健士格杀二兵散尽夺九门初昺被杀尸得还葬靖难后族昺家焚杀其近戚程亨等并出昺尸焚之福王时赠昺太子太保工部尚书谥节愍贵英山伯谥勇愍二舒城伯谥武壮　　葛诚　卢振　余逢辰　杜奇
按明外史本传诚未详何许人为燕王府长史建文初王使诚奏事京师帝召见问府中事诚具以实对遣还王佯病盛暑拥炉坐呼寒昺贵等入问疾诚言王实无病宜为备诚又密疏闻帝得燕密谋踪迹即发符逮府官校昺贵既死诚以与谋被杀护卫指挥卢振受昺贵指与诚为内应至是亦死与诚俱族余逢辰者字彦章宣城人有学行为燕府伴读王信任之以故得闻异谋乘间力谏知变将作贻书其子誓必死及兵起复泣谏言君父两不可负死之北平人杜奇燕王起兵征才隽士入府奇极谏当守臣节王怒立斩之福王时赠诚大理少卿谥果愍振都督同知逢辰苑马少卿谥忠愍奇翰林检讨谥贞直　　宋忠　余瑱　彭聚　孙泰按明外史本传忠不知何许人洪武末为锦衣卫指挥使百户有非罪论死者忠疏救御史劾之太祖曰忠率直无隐为人请命何罪为并宥百户寻为佥都御史刘观所劾调凤阳中卫指挥使三十年平羌将军齐让征西南无功以忠为参将从将军杨文讨之师旋复官锦衣建文元年忠以都督奉敕总边兵三万屯开平悉简燕府护卫壮士从忠听忠节制又以都督徐凯屯临清耿瓛屯山海相为掎角北平故有永清左右卫忠调其左屯彰德右屯顺德约张昺谢贵葛诚为内应以图燕燕王杀昺等起兵忠率兵至居庸关关已夫守不得进退保怀来燕王度忠必争居庸率精兵八千卷甲倍道趋怀来获谍者言忠谓将士尔等家在北平者并为燕屠灭盍努力复雠报国恩燕王急令其家人张故旗帜为前锋呼其父兄子弟相问劳诸将咸喜曰我家固亡恙宋总兵欺我倒戈走忠仓卒布阵未成列燕王一麾渡河鼓噪进忠败死之忠之守怀来也都指挥余瑱彭聚孙泰与俱及战瑱被执不屈死泰中流矢血被甲裹创力斗与聚俱陷阵亡当是时诸将校为燕所俘者百余人皆不肯降以死惜姓名多不可考福王时赠忠寿昌伯谥壮愍瑱东阳伯谥翼愍泰象山伯谥勇愍聚左都督　　卜万　马宣　曾浚　朱鉴
按明外史本传万不知何许人建文初以都指挥守大宁燕师起万与都督刘真陈亨出兵扼松亭关亨欲降燕畏万不敢发燕行反间贻万书盛称万极诋亨厚赏所获大宁卒缄书衣中俾密与万故使同获卒见之卒问守者守者曰遣归通密书于卜都司以故得厚赏卒跪告守者请俱遣冀得赏而竟不与赏不得赏者发其事真亨搜卒衣得书遂执万下狱死籍其家已而燕王袭破大宁真亨还救亨遂袭走真以降当大宁未破时守蓟州者有都指挥马宣张玉谓燕王曰蓟州外接大宁兵多骑士三河潞河跃马可渡不亟攻之为后患会宣发兵将攻北平与燕兵战于公乐驿而败退保蓟州与镇抚曾浚城守玉等急攻城宣出战被擒骂不绝口与浚同不屈死时守大宁者有指挥使朱鉴亦力战不屈死福王时赠宣全椒伯谥忠壮万左都督鉴含山伯谥壮烈浚指挥　　瞿能　滕聚　庄得　楚智　皂旗张　王指　　挥按明外史本传能合肥人父通以开国功累官都督佥事能嗣官以四川都督指挥使从蓝玉出大渡河击西番有功又以副总兵从都督聂纬讨建昌叛酋月鲁帖木儿又从玉破贼双狼塞燕师起从李景隆为裨将攻北平与其子率精骑千余攻张掖门垂克景隆忌之令候大军同进于是燕人夜汲水沃城方大寒冰凝滑不可登景隆卒致大败已又从景隆进驻白沟河与燕师战能父子奋击所向披靡日暝各收军明日复战燕王几为所及王急佯招后军以疑之得脱去薄暮能复引众搏战大呼灭燕斩馘数百指挥俞通渊滕聚复率众来会会旋风起王突入驰击遂斩能父子通渊聚俱死精兵万余人并没南军由是不振福王时赠能平阳伯谥襄烈聚都督同知通渊别有传时与北兵战死者有宋忠麾下都指挥庄得怀来之败得一军独全后从盛庸战夹河斩燕将谭渊已而北兵以骁骑乘暮掩击得力战与楚智皂旗张皆死焉智亦都指挥尝从冯胜蓝玉出塞有功建文初守北平寻召还从李景隆率骑兵战辄奋北人望旗帜股栗至是马陷被执死皂旗张逸其名或曰张能力挽千斤以都指挥充偏将每战辄麾皂旗先驱军中呼皂旗张战死时执皂旗不仆而王指挥者临淮人国初功臣子常骑小马军中呼小马王战白沟河被重创脱胄付其仆曰吾为国死以此报家人立马植戈而死二人死尤异云福王时赠得分水伯谥勇愍皂旗张淳安伯谥英烈智左都督小马王都督同知　　俞通渊
按明外史俞通海传通海弟通渊以父兄故充参侍舍人从大将军徐达征秦陇燕赵以功授都督府佥事征哈剌哈至捕鱼儿海获酋长人畜甚众练军荆州转粟二十万石饷江西又征都匀龙场诸蛮峒克辰沅宝庆俘获多洪武二十五年封通渊越嶲侯食禄二千五百石予世券率师讨建昌叛贼城越巂明年坐累罢侯遣还里建文元年召为豹略卫指挥使战没白沟河子翊先卒次靖嗣官福王时追赠通渊嶲国公谥襄烈　　叶方茂
按汝宁府志方茂光州人靖难兵起方茂官北平布政抗节力谏阻其前锋不听乃自持铁杵奋击误中副车上怒斩之　　万锺
按明外史万斌传斌子锺袭龙骧卫副千户数从征有功迁宁波卫指挥佥事赐诰世袭自是为宁波人建文元年燕师起从长兴侯耿炳文北征力战于大兴之花园死之　　储福
按明外史本传福无锡人洪武中戍卒隶籍燕山卫以好义称燕兵起挈母妻以行仰天哭曰福虽一介贱卒义不为从逆之臣日夜号泣竟不食死妻范与其母营地葬之范时年二十居贫奉姑甚谨每哭其夫则走山谷中大号不欲姑闻之也有官闻其美而欲娶之已知其节孝状乃止一日范澣衣涧边见草生如席草因取织席鬻以养姑年七十余卒营葬庐于墓旁年八十余卒卒后席草不复生土人义之即其庐为祠祀之福王时赠福指挥使谥贞义妻赠淑人谥孝节　　倪谅
按逊国正气纪左护卫千户倪谅与卢振友善觇燕必变预告府中事逮官校于谅周铎等伏诛燕王恨之及靖难兵起谅逃捕至将杀责其不忠谅曰此政臣忠处族之壮者戍边瘴幼者刺离间亲王四字充锦衣卫鞍辔局军　　张昌
按逊国正气纪内官张昌一名长寿与段实素以忠义相勖耻与诸中官伍昌奉差为真定监军悉心防御既被执道死　　朱荣
按逊国正气纪荣都指挥守真定与燕兵屡战有功蹶被获愤呕而死　　花英　郑琦　王恭　詹忠
按逊国正气纪花英郑琦王恭皆都指挥使定州之役与指挥詹忠连阵敌燕既败绩俱被执送北平英自杀琦恭忠愤死于狱　　詹璟
按逊国正气纪璟指挥燕兵拔东平璟被执送北平道自杀　　唐礼
按逊国正气纪礼官都指挥徐凯沧州之败盛庸引兵出德州营于东昌令礼将骑兵殿后而以孙霖为先锋营滑口北兵夜袭破之礼被执不屈死　　薛鹏
弟
凤

按逊国正气纪指挥薛鹏与靖难兵战于汶上先胜后忽败被执送北平道卒弟凤自缢　　林真
按福建通志真字子纯闽县人洪武癸酉举人任濮州知州靖难兵入境大骂不绝绑桅杆上用乱箭射死　　黄铜
按福建通志铜字孔铸长乐人洪武庚午举人为光州守会靖难师至诏密戒诸将毋杀皇叔父铜愤且泣曰吾当奋死为之甘心族灰及舟战遂亲手矛前刺竟自蹶舟中不得中复陆战被获长笑杀死　　刘朴按宁波府志朴字维素洪武间由太学生授建章参军时海寇为难朴指示方略卒赖以安擢知获鹿县课农桑兴学校称治平第一靖难师起南下井陉平山诸邑皆望风归附朴曰小臣知有君知有君之父何知有君之叔山河自古归真主谁敢回天臣别人各行素心愿言涂地遂不屈而死　　向朴　郑恕　郑华
按明外史颜伯玮传其为知县与伯玮先后死者向朴慈溪人力学养亲洪武末以人材召见授献县知县县无城郭集民兵与燕将谭渊战被执怀印死郑恕仙居人萧县知县燕将王聪破萧不屈死籍其家二女当配亦死之又临海人郑华由行人贬东平州吏目燕兵至州长贰尽弃城走华谓妻萧曰吾义必死奈若年少萧泣曰君不负国妾敢负君华曰足矣率吏民凭城固守城破力战不屈死福王时谥朴惠庄恕惠节华贞庄赠太仆少卿　　王省
按明外史本传省字子职吉水人洪武五年领乡举至京诏免会试命吏部授官省言亲老乞归养寻以文学征太祖亲试称旨当殊擢自陈才薄亲老乞便养授浮梁教谕凡三为教官最后得济阳燕兵至为游兵所执从容引譬词义慷慨众舍省省归坐明伦堂伐鼓聚诸生谓曰若等知此堂何名今日君臣之义何如因大哭诸生亦哭省以头触柱死女静适即墨簿周岐凤闻燕兵至济谓父必死三遣人往访竟得遗骸归葬福王时赠省礼部员外郎谥贞烈　　陈显按同安县志显以经魁知德州太宗时为燕王廉其才辟掌书记尝承奕讽谏旋以病告靖难初遣使召显夜沐浴具衣冠再拜而死　　朱思平
按天台县志思平字廷准南丰令行中子由太学生中京府试第六会试为刘三吾所拔将冠多士以五策多中时忌置后除中书舍人建文朝命为翰林院侍书与宋怿刘彦铭黄淮等日侍左右以备顾问多所启沃上御经筵问朱陆同异答曰同是反求吾心上深是之时亲老乞归省诏驰传还乡方正学率词林君子赋诗饯之靖难时思平在籍闻变长号涕泣作哀君王词四首饮药而卒　　哈三帖木儿　林帖木儿　娄鬼里
按逊国正气纪骑将哈三帖木儿者胡人也性猛而忠号敢战隶火耳灰麾下从平安于淝河安斩燕将王真引骑兵三千驻北岸高城燕王恃帝禁以数十骑当之诸将相顾错愕耳灰持矛直刺王前相距不数步燕将童信引弓中其马马踣遂生禽耳灰三帖木儿持&amp;#突来救耳灰信复射之人马俱仆并生禽之三帖木儿不屈死耳灰亡林帖木儿娄鬼里皆胡骑指挥&amp;#直而勇涡河之战被甲先登横击颇胜既马蹶被禽死之　　胡观
按定远县志观东川侯海次子洪武朝两尚公主靖难兵起观力战而死万历末诏建祠冶城以旌其忠　　李恂按亳州志恂字恪如性忠烈而智过人学博才宏晓畅军事登国初贤书明太祖不次擢用拔为兵科谏议大夫再迁吏科给事先后执政赫赫有声以交址背叛群僚咸举恂为大总戎帅师入蜀以征不庭值文皇帝靖难践祚恂勒兵于蜀不朝及敕谕招来乃自缢使臣反命文皇帝曰此真忠孝双全者也叹惜久之后入本州学乡贤祠享祀不绝　　陈植　边升　金有声　樊士信
按明外史本传植庐江人元举乡试不仕洪武间官吏部主事建文二年官兵部右侍郎燕兵临江植监战江上慷慨誓师部将有议迎降者植责以大义甚厉部将遂杀植以降且邀赏燕王怒立诛部将具棺殓植遣官护葬白石山上家属皆变姓名走匿无一人敢会葬者福王时追谥建文诸臣有言边升者荥泽人为兵部侍郎燕兵至不屈死金有声者河南人为刑部侍郎征兵江西为南昌卫官缚至京死遂俱赠太子太保本部尚书谥升果愍有声翼愍或云金侍郎者即纯纯实不死仕永乐中至尚书而兵部主事樊士信者应城人守淮力拒燕兵死之福王时追赠光禄少卿谥庄愍云　　齐泰
按明外史本传泰溧水人初名德洪武十七年举应天乡试第一明年成进士历礼兵二部主事雷震谨身殿太祖祷郊庙择历官九年无过者陪祀德与焉赐名泰二十八年以兵部郎中擢左侍郎太祖常问泰边将姓名泰历数无遗又问诸图籍出袖中手册以进简要详密太祖大奇之疾大渐召泰受顾命辅皇太孙建文帝素重泰命与黄子澄同参国政寻进尚书时诸王皆尊属拥重兵地嫌势逼遗诏诸王临邸中毋奔丧王国吏民悉听朝廷节制诸王谓泰矫皇考诏间骨肉皆不悦泰尝使燕燕王厚馈泰受而致诸朝请为兵费帝用是益倚重之建文元年朝议削诸藩泰欲先图燕黄子澄不可燕兵起首以诛泰子澄为名帝方委任泰兵事悉以付之泰请檄天下削燕属籍声罪致讨或难之泰曰明其为贼敌乃可克名正言顺又何疑焉遂定议伐燕拜长兴侯耿炳文为大将与李坚宁忠等分道进兵已而炳文败子澄荐李景隆代将泰极言其不可子澄不听其冬景隆败帝有惧色会燕王上书极诋泰子澄帝乃解二人任以谢燕而阴留之京师俾参密议景隆遗燕王书言二人已窜可息兵归藩燕王不听明年盛庸捷东昌帝喜命二人任职如故夹河之败复解二人官求罢兵燕王曰此缓我也进益急寻召泰还未至而京城不守泰走外郡谋兴复时购泰急泰墨白马走行稍远汗出墨脱或曰此齐尚书马也遂被执赴京不屈死之从兄弟敬宗等皆坐死叔时永阳彦等谪戍子甫六岁免死给配仁宗时赦还世宗时溧水知县谢廷建中山书院祀泰神宗时知县徐良彦以其裔孙承恩为诸生奉泰祀福王时赠太保谥节愍　　杨本　周拱元按明外史程济传本中牟人通禽遁之术初为太学生建文中以才略应募授锦衣镇抚从李景隆北伐有功景隆忌不以闻寻以孤军独出被擒系北平狱后被杀周拱元者亦为锦衣镇抚明占候引步卒防饷艘燕师至死之福王时本拱元并赠都指挥　　颜伯玮子
有为
　唐子清　黄谦
按明外史本传伯玮名以字行庐陵人唐鲁国公真卿后建文元年以贤良征授沛县知县李景隆屯德州沛人终岁挽运伯玮善规画得不困会设丰沛军民指挥司乃集民兵五千人筑七堡为备御寻调其兵益山东所存疲弱不任战燕兵攻沛伯玮遣县丞胡先间行至徐州告急援不至遂命其弟&amp;#子有为还家侍父题诗公署壁上誓必死燕兵夜入东门指挥王显迎降伯玮冠带升堂南向拜毕自经死有为不忍去复还见父尸自刎父旁沛主簿唐子清典史黄谦俱被执燕将欲释子清子清曰愿随颜公地下遂死之又遣谦往徐州招降谦不从亦死福王时赠伯玮太仆少卿谥忠惠有为翰林待诏谥孝节谥子清羲节谦果义并赠工部员外郎　　易绍宗
按明外史忠义传绍宗攸县人洪武时从军北伐累功授象山县钱仓所千户建文三年倭寇登岸剽掠绍宗大书于壁曰设将御敌设军卫民纵敌不忠弃民不仁不忠不仁何以为臣为臣不职何以为人书毕命妻李氏具牲酒生奠之与诀而出乃密令游兵从间道焚其舟贼惊救绍宗直前格战杀贼无算追击至海岸深马陷贼还攻之犹手刃数十贼遂死焉其妻携孤赴奏诏赐葬祭勒碑旌之　　贾荣
按逊国正气纪指挥贾荣湖广兴国人勇敢自负建文三年与燕将朱能战于衡水被禽不屈送北平道死　　王彬　崇刚
按明外史本传彬字文质东平人洪武中进士拜监察御史巡按江淮驻扬州北平兵至彬与镇抚崇刚婴城坚守时盛庸兵既败人无固志守将王礼谋举城降彬执之及其党系狱刚出练兵彬修守具昼夜不解甲有力士能举千斤彬尝以自随燕兵飞书城中缚王御史降者官三品左右惮力士莫敢动礼弟崇厚赂力士母诱其子出乘彬解甲浴猝缚之出礼于狱开门纳燕师彬与刚皆不屈死福王时赠彬太仆卿谥忠庄刚德清伯谥壮愍　　铁铉
按明外史本传铉邓人洪武中由国子生授礼科给事中调都督府断事尝谳疑狱立白太祖喜字之曰鼎石建文初为山东参政李景隆之北伐也铉督饷无乏景降兵败白沟河单骑走德州城戍皆望风溃铉与参军高巍感奋涕泣自临邑趋济南与巍及盛庸宋参军等誓以死守燕兵攻德州景隆走依铉德州陷燕王收其储蓄百余万势益张遂攻济南景隆复大败南奔铉与庸等乘城御燕尽毁其攻具城坏辄画布为帷夜羃之远望若城而潜版筑其内燕兵初不敢逼既而觉之发大&amp;#铉书太祖高皇帝牌悬城上相顾不敢发燕王愤甚堰济水灌城城中人大惧铉曰无恐贼且就缚令守陴军士皆哭已而群呼愿降乃出千人城外伏地请命请退兵十里无扰百姓当是时燕王称兵已逾年仅下永平保定诸州县旋破旋复坚守不下闻降乃大喜曰得济南断南北道矣即画疆守金陵不难图也亟下令退军受降军中皆欢呼明日燕王乘骏马张盖鼓吹徐行过桥及瓮城铉预戒壮士伏城上候燕王入城下人呼千岁则城上人急下铁板而别设伏撤桥尽歼燕众王甫及城城下人遽呼千岁板骤下中王马首王大惊急弃所乘马取他马走桥下伏发断桥桥仓卒不可断王鞭马得疾驰去铉率众掩击大败之夜复与庸等斫其营燕兵溃走乘势奋击斩获无算遂复德州帝闻捷大悦遣官慰劳赐银币封其三世铉入谢赐宴凡所建白皆如其言擢山东布政使封庸历城侯寻进铉兵部尚书参庸军务寻庸大败燕王于东昌斩大将张玉燕王奔还北平自是燕兵南下不敢复道济南比燕兵渐逼帝命辽东总兵官杨文将所部十万与铉合绝燕后文师至直沽燕将宋贵等邀击兵溃无一至济南者铉与诸将复败燕兵小河已而燕师渡江铉屯淮上众溃被擒至反背坐廷中愤詈不屈令一回顾终不得遂磔死年三十七子福安戍河池康安先卒父仲名年八十三母薛并安置海南其免族诛者谓铉非朝臣也福王时赠太保谥忠襄　　张安国按逊国正气纪工部郎中张安国浙定海人建文中累有建白壬午北兵逼近安国与妻贾言曰大事去矣无能为也予职非司马既不能帅兵应敌又不能羔膝事人奈何贾氏曰盍隐居安国曰然乃挈妻孥舟入太湖未几闻京师陷皇帝自焚安国与妻相向而泣北拜稽首曰食人之禄存身新主之朝耻莫大焉乃凿其舟偕妻沈死　　段实
按逊国正气纪实守徐州有功壬午二月燕兵至实败绩不屈死　　侯泰
弟敬祖
　子&amp;#

按明外史暴昭传继昭为刑部尚书者侯泰字顺怀南和人以荐举起家洪武末自礼部员外郎擢刑部左侍郎建文初进尚书燕王举兵力主抗御之策尝督饷至济宁又出淮安总军饷京师不守行至高邮被执下狱不屈死弟敬祖子&amp;#并坐死福王时赠泰太保谥勤贞　　刘固
子
超

按逊国正气纪固字永贞陜之真宁人以儒士授山东青州教谕建文元年因母老乞归许之时耿清为都御史以书招固盖以真宁地接代境时五藩扇乱故也无何靖难兵起固去秦家江右意近京师耳清姊适固弟国因与国来京师依耿壬午六月燕兵迫金川门国劝固出城固曰母老甥幼一也况固曾受朝廷厚恩惟有待死而已乃潜寄甥于王氏及城陷固闭门兀坐又恐惊老母已而清以挟剑被族罪连姻娅固与国母素妻张同日受僇于聚宝门外固一子名超年十五慷慨有力见父母将刑恻然愤怒发上指绳缚俱断遂跃起夺刑人刀连砍十余人事闻诏凌迟固年三十六　　和州二生
按逊国正气纪和州二生者庠士也素善励以忠孝不伍于俗壬午间闻京师将溃帝诏趣勤王无有应者二生感愤泣数行下义不顾身谋起义师未几有司掩诸东门之外即其所瘗之其姓字不传　　魏冕　谢升　甘霖　连楹　林英　丁志方按明外史本传冕永丰人建文时御史燕兵至金川门都督徐增寿徘徊殿廷有迎纳意冕率诸御史殴之几死帝仓皇辍朝冕及邹瑾大呼请速加诛明日宫中火起或劝冕归附冕厉声叱之遂自杀陈瑛请追罪诏族其家诸城谢升怀宁甘霖襄垣连楹古田林英聊城丁志方皆御史升被逮不屈被诛霖从容就戮子孙相戒不复仕楹当金川门开时叩马欲犯成祖被杀植立不仆英募兵广德知事不可为再拜自经妻宋下狱亦自经死志方兵入被执死福王时谥冕毅直升贞勤霖志方贞定楹刚烈英毅节以楹死尢烈独赠詹事余皆太仆卿　　程本立
按明外史本传本立字原道崇德人宋人儒颐之后父德刚负才气不仕元将路成兵过皂林暴掠德刚为陈利害遂戢其部众欲奏官之辞去本立少有大志读书不事章句与海盐沈寿康友善寿康孝台荐与官辞不就乡人称孝隐先生洪武朝旌孝子尝谓本立曰学者争务科举以穷经为名而无实学子质近厚当志圣贤学本立乃自力闻金华朱克修得朱熹之传于许谦往从之游洪武中举明经秀才除秦府引礼舍人召赐楮币鞍马母忧去官服除补周府礼官从王之开封二十年春进长史从王入觐坐累谪云南马龙他郎甸长官司吏目留家大梁携一仆之任土酋施可伐煽百蛮为乱本立单骑入其巢谕以利害诸酋咸附未几复变西平侯沐英布政使张紞知本立贤属行县典兵事且抚且御山行野宿自楚雄姚安抵大理永昌鹤庆丽江往来绥辑凡九年民夷安业三十一年奏计京师学士董伦府尹向实交荐之征入翰林预修太祖实录迁右佥都御史俸入外不通馈谒建文三年坐失陪祀贬官仍留纂修实录成出为江西副使未行值燕兵入自缢死福王时赠太常卿谥忠介　　谭翼
&lt;/div&gt;
    &lt;div class="pagination"&gt;
&lt;a href="官常典忠烈部_page18.html"&gt;上一页&lt;/a&gt;&lt;span&gt;...&lt;/span&gt;&lt;a href="官常典忠烈部_page14.html"&gt;14&lt;/a&gt;&lt;a href="官常典忠烈部_page15.html"&gt;15&lt;/a&gt;&lt;a href="官常典忠烈部_page16.html"&gt;16&lt;/a&gt;&lt;a href="官常典忠烈部_page17.html"&gt;17&lt;/a&gt;&lt;a href="官常典忠烈部_page18.html"&gt;18&lt;/a&gt;&lt;span class="current-page"&gt;19&lt;/span&gt;&lt;a href="官常典忠烈部_page20.html"&gt;20&lt;/a&gt;&lt;a href="官常典忠烈部_page21.html"&gt;21&lt;/a&gt;&lt;a href="官常典忠烈部_page22.html"&gt;22&lt;/a&gt;&lt;a href="官常典忠烈部_page23.html"&gt;23&lt;/a&gt;&lt;a href="官常典忠烈部_page24.html"&gt;24&lt;/a&gt;&lt;span&gt;...&lt;/span&gt;&lt;a href="官常典忠烈部_page20.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
