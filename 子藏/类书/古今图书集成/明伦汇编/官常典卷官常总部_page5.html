<!DOCTYPE html>
<html>
<head>
    <meta charset="UTF-8">
    <title>官常典卷官常总部 - 第 5 页/共 13 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>官常典卷官常总部 - 第 5 页/共 13 页</h1>
    <div class="content">熙宗天眷二年三月丙辰命百官详定仪制
按金史熙宗本纪云云
废帝天德二年十一月戊子以十二事戒约官吏十二月丙午命外官去所属百里外者不许参谒百里内者往还不过三日按金史海陵本纪云云
天德三年以察勤惰为赏罚诏朝官称疾诊视无实者坐之又戒敕宰相以下诏中外按金史海陵本纪天德三年正月乙未上出猎宰相以下辞于近郊上驻马戒之曰朕不惜高爵厚禄以任汝等比闻事多留滞岂汝等苟图自安不以民事自念耶自今朕将察其勤惰以为赏罚其各勉之闰四月戊戌诏朝官称疾不治事者尚书省令监察御史与太医同诊视无实者坐之五月壬子以戒敕宰相以下官诏中外正隆三年十一月癸亥诏有司勤政安民
按金史海陵本纪云云
正隆五年十二月戊辰禁朝官饮酒犯者死
按金史海陵本纪云云
世宗大定二年三月辛亥以廉平戒谕中外官吏按金史世宗本纪云云大定三年禁求仕官馈献权要
按金史世宗本纪大定三年十一月戊申诏求仕官辄入权要之门追一官仍降除以请求有所馈献及受之者具状奏裁大定四年禁官吏屈法徇情
按金史世宗本纪四年九月乙酉上谓宰臣曰形势之家亲识诉讼请属道达官吏往往屈法徇情宜一切禁止大定八年十月己丑朔以戒谕官吏贪墨诏中外按金史世宗本纪云云大定九年命宰臣宣谕百官毋徇默苟容
按金史世宗本纪九年四月己丑谓宰臣曰朕观在位之臣初入仕时竞求声誉以取爵位亦既显达即徇默苟容为自安计朕甚不取宜宣谕百官使知朕意大定十四年谕大臣宜尚经济之术
按金史世宗本纪十四年三月甲午上谓大臣曰海陵纯尚吏事当时宰执止以案牍为功卿等当思经济之术不可狃于故常也大定十五年谕在位宜务忠臣之道
按金史世宗本纪十五年闰九月己酉朔上谓左丞相良弼曰今之在官者须职位称惬所望然后始加勉力其或稍不如意则止以度日为务是岂忠臣之道耶大定二十三年闰十一月甲午制外任官尝为宰执者凡吏牍上省部依亲王例免书名按金史世宗本纪云云
大定二十六年十月戊寅定职官犯赃同职相纠察法按金史世宗本纪云云
大定二十七年以戒百官微疾不治事谕宰臣按金史世宗本纪二十七年二月己丑上谓宰臣曰朕时或体中不佳未尝不视朝诸王百官但有微疾便不治事自今宜戒之章宗明昌二年二月壬辰□亲王及三品官之家毋许僧尼道士出入冬十月甲午□司狱毋得与府州司县官筵宴还往违者罪之按金史章宗本纪云云
明昌四年令随路京府州县揭诸职官被罪获升姓名以示劝惩按金史章宗本纪明昌四年十一月丙戌诏诸职官以赃污不职被罪以廉能获升者令随路京府州县列其姓名揭之公署以示劝惩明昌五年春正月丁酉初定长吏劝课能否赏罚格按金史章宗本纪云云承安二年集官吏于尚书省戒谕之
按金史章宗本纪承安二年五月丙子集官吏于尚书省诏谕之曰今纪纲不立官吏弛慢迁延苟简习以成弊职官多以吉善求名计得自安国家何赖焉至于徇情卖法省部令史尤甚尚书省其戒谕之承安四年冬十月壬午初定百官休假按金史章宗本纪云云
泰和三年二月甲子定诸职官省亲拜墓给假例按金史章宗本纪云云泰和八年诏戒谕尚书省肃纪纲以正百官
按金史章宗本纪泰和八年十一月癸卯诏戒谕尚书省曰国家之治在于纪纲纪纲所先赏罚必信今乃上自省部之重下逮司县之间律度弗循私怀自便迁延旷岁苟且成风习此为恒从何致理朝廷者百官之本京师者诸夏之仪其勖自今各惩已往遵绳奉法竭力赴功无枉挠以徇情无依违而避势一归于正用范乃民哀宗正大元年秋七月己亥诏谕百官各勤乃职按金史哀宗本纪云云
　官常总部汇考二
　　元
元详设职官禁令
按元史刑法志诸官府印章长官掌收次官封之差故即以牒发次官次其下者第封之不得付其私人诸有司凡荐举刑名出纳等文字非有故并须圆署行之诸职官到任距上司百里之内公参百里之外者免上司辄非理征会稽失公务者禁之诸内外百司呈署文字并须由下而上论定而后行之诸省府以下百司凡行公务置朱销簿按治官以时考之诸职官公坐同职者以先到任居上辄越次而坐者正之诸有司公事各官连衔申禀其上司者并自书其名有故从对读首领官代书之具述其故于名下曹吏辄代书其名者罪之诸职官受代听除之处从所便具载解由私赴都者禁之诸职官承上司他委所治阙官者许回申不得擅令首领官吏摄事诸官吏在任与亲戚故旧及礼应追往之人追往者听余并禁之诸职官频入茶酒巿肆及倡优之家者断罪罢职诸内外官吏疾病满百日者作阙期年后仕诸行省以下大小司存长官非理折辱其首领官者禁之首领官有过失听申上司不得擅问长官处决不公首领官执覆不从许直申上司诸随朝官无故不公聚者坐罪选待诸受命职官阙期已及或有辨证勾稽丧葬疾病公私诸务妨阻不能之任者许具始末诣本处有司自陈保勘给据再叙并任元注地方有司保勘不实者并坐之诸受除官员阙次未及辄先往任所居住守代者从本管上司究之诸外任官员谒告应有假故具曹状报所属仍置籍以记之有托故者风宪官纠而罪之诸内外百司公移尊卑有序各守定制惟执政出典外郡申部公文书姓不书名诸人臣口传圣旨行事者禁之诸郡县版籍所司谨庋置之正官相沿掌之诸职官得代及休致凡有追会并同见任其婚姻田债诸事止令子孙弟侄陈诉有司辄相侵陵者究之诸职官告吏民毁骂非亲闻者勿问违者罪之诸职官私用民力者笞二十七记过追顾直给其民诸在任官敛属吏俸赠去官者笞四十七还职诸职官于所部非亲故及理应往复之家辄行庆吊之礼者禁之违者罪之诸出使官员所至辄受官吏筵宴及官吏辄相邀请并从风宪纠察诸使臣所过州县无故不得入城有故入城者止于公馆安宿辄宿于官民之家者从风宪纠之诸使臣所至之处有亲戚故旧礼应追往者听诸官吏公差辄受人赆行礼物者随事论罪官还职吏发邻道贴补诸职官同僚相言者并解职别叙记过诸内外应佩符职官辄以符付其傔从佩服者禁之诸官员朝会服其朝服私致敬于人臣者罚诸职官居见任虽有善政不许立碑已立而犯赃污者毁之无治状以虚誉立碑者毁之世祖中统二年夏四月乙卯命宣抚司官职官污滥者量轻重议罚按元史世祖本纪云云
中统三年春讲定中外官条格冬诏总管兼万户者止理民事又诏军民官各从所管不相统摄按元史世祖本纪中统三年春二月辛卯始定中外官俸命大司农姚枢讲定条格冬十二月癸亥诏各路总管兼万户者止理民事军政勿预其州县官兼千户百户者仍其旧戊寅诏诸路管民官理民事管军官掌兵戎各有所司不相统摄中统四年春二月甲子车驾幸开平三月壬寅关东蒙古汉军官未经训敕者令各乘传赴开平按元史世祖本纪云云
至元元年始立诸路行中书省新立条格
按元史世祖本纪至元元年秋八月乙巳立诸路行中书省以中书左丞相耶律铸参知政事张惠等行省事诏新立条格省并州县定官吏员数分品从官职给俸禄颁公田计月日以考殿最均赋役招流移禁勿擅用官物勿以官物进献勿借易官钱勿擅科差役凡军马不得停泊村坊词讼不得隔越陈诉恤鳏寡劝农桑验雨泽平物价具盗贼囚徒起数月申省部又颁陕西四川西夏中兴北京三处行中书条格定立诸王使臣驿传税赋差发不许擅招民户不得以银与非投下人为斡脱禁口传敕旨及追呼省臣官属至元二年定府州县赴任公参之制
按元史世祖本纪不载　按选举志凡赴任公参二年定散府州县赴任官去上司百里之内者公参百里之外者申到任月日上司官不得非理勾扰失误公事至元七年春正月丁卯定省院台文移体式
按元史世祖本纪云云
至元八年春二月戊申诏以治事日程谕中外官吏冬十一月辛酉朔敕品官子孙儤直按元史世祖本纪云云
至元十五年分别外官犯罪处治审问之例定行省以下公务限期以抚恤百姓申谕军民官按元史世祖本纪十五年夏五月甲午诸职官犯罪受宣者闻奏受敕者从行台处之受省札者按察司治之其宣慰司官吏奸邪非违及文移案牍从本道提刑按察司磨刷应有死罪有司勘问明白提刑按察司审覆无冤依例结案类奏待命自行中书以下应行公务小事限七日中事十五日大事三十日秋八月辛巳诏谕军前及行省以下官吏抚治百姓务农乐业军民官毋得占据民产抑良为奴至元十七年冬十月丙申命在官者任事一月后月乃给俸或废事者斥之按元史世祖本纪云云
至元十八年秋八月乙亥申严大都总管府兵马司左右巡院敛民之禁按元史世祖本纪云云
至元十九年夏申敕百官立限决事秋以定官吏赃罪诏谕天下按元史世祖本纪十九年夏六月壬子申敕中外百官立限决事秋九月壬戌敕官吏受贿及仓库官侵盗台察官知而不纠者验其轻重罪之中外官吏赃罪轻者杖决重者处死言官缄默与受赃者一体论罪仍诏谕天下至元二十年春二月辛丑立官吏赃罪法
按元史世祖本纪云云
至元二十八年颁行至元新格使百司遵守
按元史世祖本纪二十八年夏五月丁巳何荣祖以公规治民御盗理财等十事缉为一书名曰至元新格命刻板颁行使百司遵守成宗元贞二年冬十月壬子车驾至自上都职官坐赃经断再犯者加本罪三等按元史成宗本纪云云
大德二年春三月丁亥朔申禁官吏受赂诣诸司首者不得辄受按元史成宗本纪云云
大德三年谕六部官各钦乃职
按元史成宗本纪大德三年春二月丁巳完泽等奏铨定省部官以次引见帝皆允之仍谕六部官曰汝等事多稽误朕昔未知其人为谁今既阅视且知姓名其洗心涤虑各钦乃职复蹈前失罪不汝贷大德七年严选守令定赃罪十二章按元史成宗本纪七年春三月甲辰诏定赃罪为十二章　按哈剌哈孙传七年进中书右丞相尝言治道必先守令近用多不得其人于是精加遴选定官吏赃罪十二章及丁忧婚聘盗贼等制禁献户及山泽之利大德八年诏禁军民官不赴任及军官擅离所部按元史成宗本纪八年春三月丁巳诏军民官已除以地远官卑不赴者夺其官不叙军官擅离所部者悉遣还翼违者论如律武宗至大二年诏戒饬百官有司
按元史武宗本纪不载　按仁宗本纪武宗即位诏立帝为皇太子至大二年八月立尚书省诏太子兼尚书令戒饬百官有司振纪纲重名器夙夜以赴事功至大三年敕省部官晨集暮退
按元史武宗本纪三年冬十月辛酉三宝奴言省部官不肯勤恪署事敕自今晨集暮退苟或怠弛不必以闻便宜罪之仁宗延佑三年夏六月己卯诏谕百司各勤其职毋隳废大政按元史仁宗本纪云云
延佑七年英宗敕百司日勤政务
按元史英宗本纪延佑七年三月庚寅帝即位夏五月甲辰敕百司日勤政务怠者罪之英宗至治三年泰定帝谕百司借名器各遵世祖定制按元史泰定帝本纪至治三年八月癸巳即皇帝位冬十二月乙酉谕百司借名器各遵世祖定制泰定帝致和元年春正月乙亥诏谕百司凡不赴任及擅离职者夺其官避差遣者笞之按元史泰定帝本纪云云
文宗天历二年以臣僚职掌宣谕诸司趣内外官速赴任按元史明宗本纪天历二年四月乙未特命孛罗等传旨宣谕燕铁木儿伯荅沙火沙哈八儿秃八即剌等曰世祖皇帝立中书省枢密院御史台及百司庶府共治天下大小职掌已有定制世祖命廷臣集律令章程以为万世法成宗以来列圣相承罔不恪遵成宪朕今居太祖世祖所居之位凡省台百司庶政询谋佥同摽译所奏以告于朕军务机密枢密院当即以闻毋以夙夜为间而稽留之其他事务果有所言必先中书院台其下百司及□御之臣毋得隔越陈请宜宣谕诸司咸俾闻知　按文宗本纪二年冬十二月辛亥趣内外已授官者速赴任至顺元年从台臣请以十二章计官吏赃罪
按元史文宗本纪至顺元年冬十月壬申御史台臣言内外官吏令家人受财以其干名犯义罪止四十七解任今贪污者缘此犯法愈多请依十二章计赃多寡论罪从之至顺二年夏敕百司勤事诏谕诸官吏在职役为人行赇之罪冬命议朝官省觐之制按元史文宗本纪二年夏五月丙申敕在京百司日集公署自晨及暮毋废事六月癸亥诏诸官吏在职役或守代未任为人行赇关说即有所取者官如十二章论赃吏罢不叙终其身虽无所取讼起灭由己者罪加常人一等冬十二月癸丑河南河北道廉访副使僧家奴言自古求忠臣必于孝子之门今官于朝者十年不省觐者有之非无思亲之心实由朝廷无给假省亲之制而有擅离官次之禁古律诸职官父母在三百里于三年听一给定省假二十日无父母者五年听一给拜墓假十日以此推之父母在三百里以至万里宜计道里远近定立假期其应省觐匿而不省觐者坐以罪若诈冒假期规避以掩其罪与诈奔丧者同科御史台臣以闻命中书省礼部刑部及翰林集贤奎章阁议之顺帝至正九年定守令督摄之法
按元史顺帝本纪至正九年夏五月丙辰定守令督摄之法路督摄府府督摄州州督摄县至正二十年诏权摄官非朝廷允许不得之任按元史顺帝本纪二十年秋八月甲辰诏诸处所在权摄官员专务渔猎百姓今后非朝廷允许不得之任　　明
明太祖御制到任须知令官员关领赴任
按明会典关给须知　太祖高皇帝御制到任须知冠以□谕令凡除授官员皆于吏部关领赴任务一一遵行毋得视为文具盖示人以入官之法也　□谕授职到任须知士人未官不可不知受任应行之事但肯于闲中先知到任须知明白为官之道更有何加若提此纲领举是大意以推之诸事无有不知办与不办若人懒于观是纲领虽是聪敏过人为官之事亦不能成若能善读勤观则永保禄位事不劳而疾办此书所载学生及野人辈皆可预先讲读以待任用且五经四书修身为治之道有志之士固已讲习此书虽粗俗实为官之要机熟读最良故兹□谕　授职到任须知目录一祀神二恤孤三狱囚四田粮五制书榜文六吏典七吏典不许那移八承行事务九印信衙门十仓库十一所属仓□库务十二系官头匹十三会计粮储十四各色课程十五鱼湖十六金银□十七窑冶十八盐□十九公廨二十系官房屋二十一书生员数二十二耆宿二十三孝子顺孙义夫节妇二十四官户二十五境内儒者二十六起灭词讼二十七好闲不务生理二十八祗禁弓兵二十九犯法官吏三十犯法民户三十一警迹人凡到任那一日便问先任官首领官六房吏典要诸物诸事明白件数须知　祀神有几各开　祭祀国之大事所以为民祈福各府州县每岁春祈秋报二次祭祀有社稷山川风云雷雨城隍诸祠及境内旧有功德于民应在祀典之神郡厉邑厉等坛到任之初必首先报知祭祀日期坛□几所坐落地方周围坛垣祭器什物见在有无完缺如遇损坏随即修理务在常川洁净依时致祭以尽祀神之诚　养济院孤老若干各开　养济院见在孤老月支粮米岁支布匹逐一开报须亲自点视给赐毋致失所以副朝廷存恤之意　见在狱囚若干已未完各开　刑狱者死生所系实维重事报祀神之次即须报知本衙门见禁罪囚议拟已完若干见问若干其拟议已完者虽系前官之事亦宜详审决放见问者到任尤宜究心中间要知入禁年月久近事体重轻何者事证明白何者取法涉疑明白者即须归结涉疑者更宜详审期在事理狱平不致冤抑　入版籍官民田地若干官粮民粮若干各开　版籍田粮政事之大故祀神理狱之次即须报知此件中间须要分豁军民匠僧道医儒等户各若干官田地若干民田地若干每岁民间夏秋二税粮若干官田租粮若干各分款项开报以备度量支用　节次圣旨制书及奉旨榜文谕官民者若干曾无存者若干各开　为官之道政治禁令所当先知须考求节次所奉圣旨制书及奉旨意出给榜文晓谕官民事件逐一考究讲解立法旨意已未施行中间或有损缺不存者须要采访抄写如法收贮永为遵守　本衙门吏典若干各开　分科办事在吏典之能否必须先报吏典总数若干然后分豁六房某房司吏几名典吏几名备细开报所该房分须令常川掌管考其所办事务验其能否勤怠以示惩劝　各房吏典不许那移管事违者处斩　凡有司吏典各有所掌房分如刑房专掌刑名户房专管钱粮该吏承管日久则知事首尾容易发落近有司多听从吏员计嘱将所管房分时常迁调以致所管事务不知首尾多生情弊今后各房若有仍前那移管事者吏处斩官别议若一房事更过十名二十名或二三名接管人人首尾不到了时都着拿来要处斩其有事故接管者不拘此例　承行事务已完若干已施行未完若干未施行若干各开　六房吏典各将节次承受上司来文及照行事件分豁已完若干已作施行未曾完结若干未作施行若干各另开报除已完外未完事件要分事体急缓重轻先后催并完结其未施行者即作施行毋致沉匿稽迟以致耽误公事　在城印信衙门若干各开　除本衙门外所属衙门如一府所辖州县学巡检司水马驿河泊递运所仓□库务凡有印记衙门若干逐一开报庶知所辖处所及所理庶务州县所属印记衙门一体开报　仓库若干各开　凡本衙门所有仓库须分豁报知某仓见储某年收到官粮若干民粮若干几年官粮若干民粮若干已支若干见存若干其库分依上分豁金银钱货什物某件若干逐一开报以凭稽考支用无致侵没　所属境内仓□库务若干各开　除本衙门仓库已报外所属境内应有仓□库务某仓储某年所收官民粮米见在若干某□所收竹木等项若干某库盛贮金银钱货什物各若干某税课司局岁收钱钞若干逐一开报庶知境内所产所税钱粮物货数目　系官头匹若干各开　本衙门或有系官头匹及所属驿分所有马驴孳畜等项头匹数目务要逐一取勘见数或有孳生随即报知作数以凭稽考　会计粮储每岁所收官民税粮若干支用若干各开　量入为出国家经费重事须要开报每岁所收到入官租粮若干民间税粮若干或漕运邻境或折收布匹钱钞货物各若干及每岁官吏俸给军士月粮等项支用若干各另开报庶知每岁所收及支用数目以候经度各色课程若干各开　所属境内出产货物及各色课程酒醋茶矾等项各别开报每岁所收数目以凭稽考支用　鱼湖几处岁课若干备开各湖多少所属境内若有鱼湖须报总计几处岁办鱼课若干内某湖坐落某处岁办若干逐一开报以凭稽考金银□分若干坐落何山川所在若干各开　所属境内有出产金银□分须知总计若干分豁坐落某处金□额办数目若干某处银□额办数目若干须要稽考实办数目以革侵欺隐匿之弊　窑冶各开是何伎器及瓦名色　所属境内若有窑冶去处须要各另开报某窑出产或铜铁锡岁办若干烧窑去处所烧是何器物或或瓦碗碟什物等项名色逐一开报　近海郡邑煮海□分若干各开　国用所需多资铸山煮海之利以省民租所辖境内或系边海郡邑须将所有煮海□分某□户若干该工本钱若干岁办盐课若干所有□分逐一开报以凭稽考　公廨间数公用器皿裀褥之类若干各开署事公厅及住歇房屋公用器皿皆民间所办须分豁公厅左右两厢门屋后堂等项间数内公用什物椅桌裀褥等项逐一开报遇有缺坏随即修理务在整治洒扫洁净相沿交割其有毁坏者必须究治庶令爱护使用免致重劳民力　邑内及乡村系官房舍有正有厢若干各开　系官房舍若不以时整点恐致颓敝埋没必须逐一开报某处官房几间正房几间厢房几间其有便于民间租赁者约量租赁从便住歇须令时加葺理免致颓敝　书生员数若干各开　培养生员所以作成人才以资任用如一府所属本府学肄业生员几名中间通经成才者几名年幼及未成才者几名时加考试勉励劝勤惩怠遇有缺员随即选补其有入学已久不遵教养者随即黜退罚充令典若建言实封告讦把持公事者照依已行榜文内事理治罪所属州县依前开报考试勉励务求实效以称善俗良才之意　耆宿几何贤否若干各开　设耆宿以其年高有德谙知土俗习闻典故凡民之疾苦事之易难皆可访问但中间多有年纪虽高德行实缺买求耆宿名色交结官府或蔽自己差徭或说他人方便□政害民故到任之初必先知其贤否明注姓名则善者知所劝恶者知所戒自不敢作前弊矣　孝子顺孙义夫节妇境内若干各开　如前官未明到任后须当日访以开之　移风易俗在于激劝善良所属境内或有孝子顺孙义夫节妇孝行可称节操显着已行旌表者必须报知数目其有未经旌表者必须亲自体访的实申请旌表以励风俗　境内士君子在朝为官者几户　所属境内有士人君子在朝为官及任府州县事者须逐一开报几户及见任是何职事其有仕于朝廷年老致仕还乡者一体开报　境内有学无学儒者若干各开　所属境内之民贤愚不等其间儒者或有精通经典或有长于文章或有牧民驭众之能或有干办小才之用皆当察其能否记其姓名一可访问以补政治二可充贡以资任用　境内把持公私起灭词讼者有几明注姓氏　为政之要必先除奸去恶则良善得安所辖境内或有把持公私事务说事过钱教唆起灭词讼骗诈良善者着令备细开报但恐到任之初一时吏典人等访寻不实以善为恶反害忠良必须到任之后详细究问的实注其姓名以候再犯则恶者知惧不敢为非矣毋得纵令吏典人等指此为名□行取勘以致扰民　好闲不务生理异先贤之教者有几　民有常产则有常心士农工商各居一业则自不为非或有游手好闲不务生理及行邪术左道以惑人视听扶鸾祷圣烧香结会夜聚晓散并不孝不弟好饮赌博不遵先贤之教者须采访姓名注于簿籍以示惩戒其人畏惧更改则止若仍前不悛则治之以法毋得纵令吏典人等指此为名□行取勘以致扰民　本衙门及所属该设祗禁弓兵人等若干各报数目　本衙门见设祗从禁子弓兵人等令报数目若干分豁额设定数到役日月毋令容留滥设作弊　境内士人在朝为官作非犯法黜罢在闲几人至死罪者几人　所属境内有为官作非犯法断发他所工役迁徙安置家不存者及罢闲在家住坐者须逐一开报其已犯死罪家小见存者一体开报　境内民人犯法被诛者几户境内民人有作犯非为已经诛戮者逐一取勘数目及所犯是何罪名　境内警迹人若干各开　所属境内充警迹人若干逐一开报　供报式样　凡新官到任其先任首领官六房吏典限十日以里将各房承管应有事务逐一分豁依式攒造文册从实开报如有隐漏不实及故不依式系文紊乱并十日以里迁延不报者该吏各以违制律论罪有所规避从重论　吏房司吏张甲今将本房当该事务逐一开报于后　各房合设吏典计几十几名司吏几十几名典吏几十几名　吏房司吏几名一名张甲年几十几岁开封府祥符县民籍某年某月某日参充历俸几十几月一名李乙年几十几岁开封府陈留县民籍某年某月某日参充历俸几十几月典吏几名一名陈丙年几十几岁开封府杞县民籍某年某月某日参充历俸几十几月一名王丁年几十几岁开封府杞县民籍某年某月某日参充历俸几十几月户礼兵刑工五房照吏房开写　所属印信衙门计几十几处各州县计几处县官止开本县所属　州几处　陈州官四员知州陈戊由秀才某年月日到任同知赵己由人材某年月日到任判官钱庚由聪明正直某年月日到任吏目孙辛由吏员某年月日到任余州照开　县几处　祥符县官四员知县李壬由孝弟力田某年月日到任县丞吴甲由人材某年月日到任主簿郑乙由干济某年月日到任典史王丙由吏员某年月日到任余县照开　学几处府学一处教授一员冯丁明易经某年月日到任训导四员陈戊明书经某年月日到任各名照开州县学几处学正几员教谕几员训导几员　税课司局几处官几十几员　税课司几处本府税课司一处城南税课司一处税课局几处陈州税课局几处本州税课局一处某税课局一处余州照开杞县税课局本县税课局一处某税课局一处余县照开　仓几处官几员　本府仓几处永丰仓军储仓各州县照开　巡检司几处官几员　郑州巡检司几处河阴巡检司一处各州照开封丘县巡检司几处中栾巡检司一处各县照开　水马驿几处官几员　本府驿几处大梁水驿一处大梁马驿一处陈州驿几处本州驿一处杞县驿几处余州县照开　河泊所几处官几员　陈州几处本州河泊所一处项城河泊所一处祥符县几处本县河泊所一处余州县照开　金银□铁冶所几处官几员　某处金□某处银□某处铁冶所　递运所几处官几员　本府几处祥符递运所一处陈桥递运所一处余照开陈州递运所几处本州递运所一处余州照开中牟县递运所几处本县递运所一处余县照开　闸坝几处官几员　本府几处青陵闸一处广惠闸一处州县几处某处闸一处某处坝一处　僧官衙门几处官几员　僧纲司几处僧正司几处僧会司几处　道官衙门几处官几员　道纪司一处道正司几处道会司几处　杂造局一处　织染局一处　永益库一处　司狱司一处　批验所几处　惠民药局一处　境内士君子为官者　任朝官者几员一员胡惠见任某官一员林辅见任某官任外郡者照开致仕官几户计官共几员一员李义原任某官一员吴善原任某官　未完事件一件为起取人材等事某年月日某衙门坐下该关填内府天字几百几十号勘合起取人材蒋忠等几十几名经今几月未完祥符县几十名如县官则写都隅已起送蒋忠等几名未起送沈信等几名余州县照开一件为起取吏员事某年月日某衙门坐下该关填内府地字几百几十号勘合起取吏员史仁等几十几名经今几月未完杞县几十几名已起送史仁等几名未起送杨乐等几名余州县照开　余件照开　右中间各项该载或有不尽者照依本处原有定额从实开报如无原额不必开写毋得一□指此为由生事扰民　右甲所报合属印信衙门各房吏典等项数目及当该未完事务逐一分豁依式开报中间并不敢繁文及隐漏不实如蒙查勘争差甘当重罪无词年月日司吏张甲画字典吏周丁画字　户房司吏王庚今将本房当该事务逐一开报于后　户口数户几十几万几千几百几十几户口几十几万几千几百几十几口男子几十几万几千几百几十几口成丁几万几千几百几十几口不成丁几万几千几百几十几口妇女几十几万几千几百几十几口大口几万几千几百几十几口小口几万几千几百几十几口一民户几十几万几千几百几十几户一军户几千几百几十几户一医户几百几十几户一儒户几百几十几户一户几千几百几十几户一僧户几百几十几户一道户几百几十几户一匠户几千几百几十几户　田粮数官民田地计几十几万几千几百几十几顷田几十几万几千几百几十几顷地几万几千几百几十几顷夏税几万几千几百几十几石几斗几升秋粮几十几万几千几百几十几石几斗几升官田地几万几千几百几十几顷几亩几分夏税几万几千几百几十几石几斗几升秋粮几万几千几百几十几石几斗几升官田几万几千几百几十几顷几十几亩几分该税粮几万几千几百几十几石几斗几升官地几千几百几十几顷几十几亩几分该税粮几千几百几十几石几斗几升民田地几十几万几千几百几十几顷几十几亩几分夏税几千几百几十几石几斗几升秋粮几十几万几千几百几十几石几斗几升民田几十几万几千几百几十几顷几十几亩几分该税粮几万几千几百几十几石几斗几升民地几万几千几百几十几顷几十几亩几分该税粮几万几千几百几十几石几斗几升　仓库数一军储仓见储各色粮米几十几万几千几百几十几石几斗几升粮米几十几万几千几百几十几石几斗几升某年几十几万几千几百几十几石几斗几升某年几十几万几千几百几十几石几斗几升杂粮几万几千几百几十几石几斗几升某年几千几百几十几石几斗几升某年几千几百几十几石几斗几升各仓照开　永益库见储金银钱钞等项金几百几十几两银几千几百几十几两钱几万几千几百几十几文钞几万几千几百几十几锭黄铜几万几千几百几十几斤铁几万几千几百几十几斤锡几万几千几百几十几斤黄麻几千几百几十几斤绵几千几百几十几斤几两丝几千几百几十几斤几两　税课司局计几处岁办课程几万几千几百几十几锭一本府税课司一处岁办课程几万几千几百几十几锭一陈州税课局一处岁办课程几千几百几十几锭一祥符县税课局一处岁办课程几千几百几十几锭一各州县照开　鱼湖计几处岁办课程宝钞几千几百几十锭铜钱几万几千几百文粮米几千几百几十石一乍浦河泊所一处坐落海盐县某处岁办课程宝钞几千几百几十几锭铜钱几万几千几百文粮米几千几百几十石各湖照开　盐□计几处岁该工本粮米几万几千几百石岁办盐几万几千几百引一鸣鸐□坐落慈溪县鸣鸐乡岁该工本粮米几千几百石岁办盐几千几百引各□照开　金银□一金□一所坐落某处岁办金课几百几十几两一银□一所坐落某处岁办银课几千几百几十几两　各色课程依本处原办课额开报一酒醋课程一商税一契本钱一门摊钱一房地租赁钱一水磨课程一椒课一油柞课一纸课一水碾课一姜课一水银课一缸课一矾课一漆课一朱砂课一皮硝课一□毛课一铸泻课岁办各几百几十几锭一窑课岁办几百几十几石一□蜜课一黑锡黄丹课岁办各几百几十几锭一竹山租岁办米几百几十几石一蒲苇网门课一苶子油课一莲子课一石膏课岁办各几百几十几锭　农桑蓝靛一桑株共计几万几千几百株一蓝靛岁办几千几百几十几斤一丝一绵岁办各几百几十几斤　会计粮储一各仓总计见储各色粮米几十几万几千几百几十几石粮米几十几万几千几百几石杂粮几万几千几百几十几石岁用几万几千几百几十几石官吏俸给等项几千几百几石军士月粮几万几千几百几石折收布匹几千几百几十几石漕运邻境几万几千几百几石见在几万几千几百几十几石足支几年几月　系官房屋几所正屋几十间厢屋几十间　乡都几处府不必开里长几百名坊长几十名　未完事件一件改造黄册事系某年某月某日某衙门坐下该关填内府天字几百几十几号勘合经今几月未完某州县几本计几件各州照开一件税粮事系某年夏税秋粮过违限期几月未完计欠纳税粮几百几十几石祥符县如县官则写都隅已纳几万几千几百几十几石未纳几百几十石各县照开　各件照开右中间各项该载或有不尽者照依本处原有定额从实开报如无原额者不必开写毋得一□指此为由生事扰民　右庚等所报本房承管户口田粮课程等项及当该未完事件逐一分豁依式开报中间并不敢繁文及隐漏不实如蒙查勘争差甘当重罪无词年月日户房司吏王庚画字典吏陈辛画字礼房司吏余乙等今将本房当该事务逐一开报于后　祭祀坛□社稷坛共几所本府社稷坛一所坐落某处祭器什物牲匣四案桌十四竹笾四木豆四簠二簋二酒尊二爵六铏一香炉三盥洗尊一杓一盆一帨巾一锅五口桶四只各州县社稷坛几所一风云雷雨山川城隍坛几所本府风云雷雨山川城隍坛一所坐落某处祭器什物亦照社稷坛开各州县风云雷雨山川城隍坛几所一郡厉邑厉坛几所本府郡厉坛一所坐落某处祭器什物照前开各州县邑厉坛几所应祀神祠一某州某神坐落何处一某县某神坐落何处　存恤孤老一本府养济院孤老几名每名月支粮米几斗每名岁给布几匹各州县照开　奉到制书榜文几十几道一见在几十道一道为禁治事某年某月某日降到各道照开一损坏共几道一道为某事某年某月某日降到各道照开　孝子顺孙义夫节妇已旌表者几十几名一名林真一名胡大　书生员数本府儒学生员四十名通经成材者几十名年幼未成材者几名各州县照开　境内儒者一名王戎一名陈中　耆宿几名年高有德可以访问民情者几名一名陈期年六十几岁某都隅民籍有无公私过犯余件照开　未完事件一件历日纸札事系某年某月某日某衙门坐下该关填内府黄字几十几号勘合经今几月未完计几万几千几百张已起解几千几百张未起解几千几百张一某州县该几千张如县则开都隅已起解几千张未起解几千张一件岁贡生员事某年某月某日某衙门坐下该关填内府宇字几十几号勘合经今几月未完计几十名已起送几名未起送几名　余件照开　右中间各项该载或有不尽者照依本处原有定额从实开报如无原额者不必开写毋得一□指此为由生事扰民　右乙等所报本房承管祭祀恤孤榜文学校等项及当该未完事件逐一分豁依式开报中间并不敢繁文及隐漏不实如蒙查勘争差甘当重罪无词年月日礼房司吏余乙画字典吏吴丙画字　兵房司吏陈午今将本房当该事务逐一开报于后　一本衙门弓兵祗禁几十名弓兵几十名祗候几十名禁子几十名　一水马驿几处水驿几处大梁驿一处坐落某处船几十只水夫一百几十名各驿照开马驿几处雍丘驿一处坐落某处马几十匹几十匹驴几十匹马夫几十名各驿照开　一递运所几十几处中牟递运所一处坐落某处车几十辆牛几十头船几十只递运夫一百几十名各所照开　一巡检司几十处河阴巡检司一处坐落某处弓兵几十名各巡检司照开　一系官头匹马几匹几匹驴几匹牛几头羊几只一急递铺几十处铺兵几百名　一烽堠几处　未完事件一件为军务事某年某月某日某衙门坐下该关填内府元字几号勘合勾取军人李大等几百几名经今几个月未完已勾解李大等几十名未勾解张三等几十名一件为佥补马夫事某年某月某日某衙门坐下经今几个月未完计几十名已佥补几十名未佥补几十名一件为取选力士事某年某月某日某衙门坐下该关填内府黄字几号勘合起取力士几名经今几个月未完已起送李四等几名未起送于五等几名　余件照开　右中间各项该载或有不尽者照本处原有定额从实开报如无原额者不必开写毋得一□指此为由生事扰民　右午等所报本房承管水马驿递运所系官头匹等项事务及当该未完事件逐一分豁依式开报中间不敢繁文及隐漏不实如蒙查勘争差甘当重罪无词年月日兵房司吏陈午画字典吏张巳画字　刑房司吏叶七今将本房当该事务逐一开报于后　见禁罪囚计几十起犯人几百几十几名议拟已完一十起计囚人几百几十名见问三十一起计囚人几百几十几名议拟已完一起张大等告人命事某年某月某日入某禁经今几月一干几十人原告张大等几名被告李乙等几名干连王二等几名有招几十名死罪几名流罪几名徒罪几名杖罪几名笞罪几名无招合疏放王二等几名一起李小一告诈伪事照前开一起沈五告争婚事照前开见问一起王小二告欺隐田粮事某年某月某日入禁经今几月一干几十几人原告王小二等几名被告陈四等几名干连陆二等几名一起戴辛告房屋事照前开一起沈旺告被盗事某年某月某日入禁经今几月一干几十几人原告沈旺一名被告牛二等一十几名已获牛二等十名未获张小等几名干连杨大等几名　境内警迹人计十几名一名某人一名某人未完事件一件赃罚事某年某月某日某衙门坐下该关填内府宙字二十几号勘合追征犯人高小二等赃钞经今几月未完计几十锭已纳几锭未纳几锭一件钱三告诈伪事某年某月某日某衙门坐下该关填内府洪字十几号勘合缉捕犯人蔡由等几名经今几月未完计几名已勾解蔡由等几名未勾解吕午等几名　余件照开　右中间各项该载不尽者照本处原有定额从实开报如无原额不必开写毋得一□指此为由生事扰民　右七等所报本房承管见禁罪囚并警迹人数目及当该未完事件逐一分豁依式开报中间并不敢繁文及隐漏不实如蒙查勘争差甘当重罪无词年月日刑房司吏叶七画字典吏周三画字刑房司吏叶七今将境内起灭词讼之人并犯法被刑官吏民人开报于后　境内起灭词讼之人一名张乙系某县人某年某月诬告某人某事某衙门断决一百一名孔丙系某县人某年某月某日教唆人告某事某衙门断决几十境内为官犯法被刑罢闲在家计几名一名某人一名某人断发他所工役迁徙安置计几名一名某人一名某人犯死罪家小见存计几名一名某人一名某人境内民人犯法被诛者几名计几十名一名某人一名某人　右件开报本房事务外将境内起灭词讼之人并犯法被刑等项官吏民人照依后限开报止许于原承文卷内牵查见数并不许妄行所属及各都隅取勘以致惊扰人民违者治以重罪初限十日不完杖六十次限十日不完杖八十终限十日不完罪止杖一百年月日刑房司吏叶七画字典吏周三画字　工房司吏赵壬今将本房当该事务逐一开报于后　公厅间数计几百几十几间公厅几间左右两厢几间官员房屋几十几间吏舍几十间公用什物计几十几件交椅几十几把桌几十张裀褥几件器皿几十件　岁造匹纻丝几千几百匹绫几千几百几匹罗几千几百几匹纱几千几百几匹绢几千几百几匹绸几千几百几匹　轮班人匠几千几百几名金银匠几十名铁匠几十名铜匠几十名锡匠几十名戗金匠几十名木匠几十名竹匠几十名石匠几十名瓦匠几十名锯匠几十名刊字匠几十名漆匠几十名络丝匠几十名绣匠几十名织匠几十名绦结匠几十名弓箭匠几十名□船匠几十名搭材匠几十名五墨匠几十名钉铰匠几十名　打捕户几百几十名岁办翎毛几万几千几百几十几根皮货几千几百张　铁冶几处岁办生铁几万几千几百斤　未完事件一件为起取人匠事某年某月某日某衙门坐下该关填内府元字几号勘合起取人匠李四等几十名经今几月未完已起解李四等几十名未起解姚乙等几十名一件为岁造匹事某年某月某日某衙门坐下该关填内府黄字几号勘合岁造绢几百匹经今几月未完已起解几百匹未起解几百匹　余件照开　右中间各项该载不尽者照本处原有定额从实开报如无原额者不必开写毋得一□指此为由生事扰民右壬等所报本房承管岁造匹人匠等项及当该未完事件逐一分豁依式开报中间并不敢繁文及隐漏不实如蒙查勘争差甘当重罪无词年月日工房司吏赵壬画字典吏张三画字洪武四年定上官答僚属礼
按明会典洪武四年令凡揖礼下见上躬身举手齐眼为敬上官随坐随立无答其次下官举手齐口上官举手齐心答之洪武五年定僚幕属吏见长官礼
按明会典五年令凡内外掾史令史书吏宣使奏差人等晨谒长官必序立阶下一揖乃退长官不答礼幕官拱手洪武十六年令教官生员见上司遵宪纲行礼按明会典十六年令教官生员见上司一遵宪纲行礼如有出郭迎送及妄行跪礼过为称呼者听巡按御史按察司官依律究问若上司故违宪纲者亦行纠奏洪武十八年定有司受职赴任礼仪
按明会典凡官员到任十八年定一有司新官受职赴任者于未到城一舍二三十里而止即先令人报知礼房吏告示官属及父老人等相率出城来会令洒扫合祀神祗祠宇备牲醴祭仪以候谒告比至城外斋宿三日第四日清晨父老人等导引入城遍诣诸神祠如仪致祭其祝文曰维某年月日某官奉命来官务专人事主典神祭今者谒神特与神誓神率幽冥阴阳表里予有政事未备希神默助使我政兴务举以安黎民予倘怠政奸贪陷害僚属凌虐下民神其降殃谨以牲醴致祭神其鉴之尚飨　一祭神之礼新官到任之日诣神庙祭祀礼房先备牲酒等物陈设礼生父老人等导引新官同僚属官吏诣庙赞礼唱排班班齐鞠躬拜兴拜兴平身赞唱行初献礼引赞引新官诣神位前赞唱跪新官跪赞唱众官皆跪赞唱献爵执事者捧爵于左跪新官献毕仍授执爵者以爵奠于神位前赞唱读祝执事者取祝跪读毕赞唱俯伏兴平身赞唱行亚献礼执事以爵酹酒奠于神位前终献如亚献仪毕赞唱鞠躬拜兴拜兴平身礼毕　一新官到任之日本衙门合备仪仗皂隶前期一日出城伺候至日清晨首领官率领各房吏典并合属生员人等迎接入城先诣神庙祭祀毕引至本衙门仪门前下马具公服从中道入先于月台上望阙设香案礼生引新官至香案前行五拜三叩头礼毕上厅公座皂隶排衙报时辰□书案至前吏房将公座呈押　一参见礼先从皂隶次吏典各行两拜礼新官坐受次合属官参见亦行两拜礼新官拱手答礼次首领官见行两拜礼新官起身拱手答礼次佐贰官行两拜礼新官出公座答礼如是佐贰官到任先受所属并首领官行礼后至长官前行两拜礼长官出公座答礼毕谕僚属曰朝廷设官置吏欲其敬神恤民亲贤远奸兴利除害某不敏忝兹重任尚赖一二僚属及邑中长者匡其不逮庶免后艰其四境之内利有当兴弊有当革者某等当共竭力为之以安黎庶谕毕署押公文各房吏典将该管应有已未完结事件施行等项逐一开写须知呈报新官署押文书如系长官则交割印信库仓匙钥等件毕照各房呈报须知事目逐一发落署判公事毕将所祭牲酒与官属父老享饮而退其九年考满仍具牲酒率官属父老人等辞庙致祭就以祭物出郊饯别而去其祝文及所谕之言礼生代说亦可洪武二十年定各官相见礼仪按明会典凡官员拜揖二十年定凡公侯驸马相见各行两拜礼一品官见公侯驸马一品官居右行两拜礼公侯驸马居左答礼二品见一品二品居右行两拜礼一品居左答礼三品见二品三品居右行两拜礼二品居左答礼四品见三品四品居右行两拜礼三品居左答礼五品见四品五品居右行两拜礼四品居左答礼六品以下仿此如三品见一品四品见二品行两拜礼一品二品官答受从宜余品仿此如有亲戚尊卑之分从行私礼　凡官员聚坐二十年定凡文武官公聚各依品级序坐若资品相同者各照衙门次第序坐若王府官属与朝官坐立各照品级为序俱在朝官之次　凡官员相遇回避二十年定凡驸马遇公侯分路而行一品二品遇公侯驸马引马侧立须其过二品见一品二品趋右让道而行三品遇公侯驸马引马回避遇一品引马侧立遇二品趋右让道而行四品遇一品以上官引马回避遇二品引马侧立遇三品趋右让道而行五品遇二品以上官引马回避遇三品引马侧立遇四品趋右让道而行六品遇三品以上官引马回避遇四品引马侧立遇五品趋右让道而行七品遇四品以上官引马回避遇五品引马侧立遇六品趋右让道而行八品遇五品以上官引马回避遇六品引马侧立遇七品趋右让道而行九品遇六品以上官引马回避遇七品引马侧立遇八品趋右让道而行品级相等者分路而行如有亲戚尊卑之分听从回避　凡遇王府将军于道驸马仪宾公侯让左文武一品至三品官引马侧立四品以下官下马　凡内官出入遇驸马于道必须下马遇公侯一品二品官引马侧立遇三品四品官分路而行　凡公侯驸马一品二品官随从火者人等非跟随本官而私自出入者凡遇文武百官必须下马违者治罪　凡所属官遇上司官引马回避所属官品级高者遇上司官卑者分路而行　凡官员应合回避而路窄不可回避者则下马拱立应分路者不得占中道　凡文武官员出入应合开道而自不开道致令应避官员不曾回避者不问若因而生事者止问上官　凡街巿军民人等买卖及乘坐驴马出入者遥见公侯驸马一品以下至四品官过往即便下马让道　凡官员当避路者若承宣召及祠祭官诣祠所并有捕逐者在道虽遇应避之官不须回避　凡属官见上司二十年令凡属官见上司官必序立于堂阶之上总行一揖上司拱手首领官答揖其公干节序见上司官皆行两拜礼长官拱手首领官答礼　凡官员公座二十年定凡一应大小衙门官员每日公座行肃揖礼佐贰官揖长官长官答礼首领官揖长官佐贰官长官佐贰官拱手洪武二十三年御制责任条例颁行天下
按明会典高皇帝惩吏职之弗称亲制责任条例一篇颁行各司府州县令刻而悬之永为遵守务使上下相司以稽成效今谨录之于左二十三年□方今各省所用布政司府州县按察司官多系民间起取秀才人材孝廉各人授职到任之后略不以到任须知为重公事不谋体统不行终日听信小人浸润谋取赃私酷害下民以此仁义之心沦没杀身之计日生一旦系狱临刑神魂仓皇至于哀告恳切奈何虐民在先当此之际虽欲自新不可得矣如此者往往相继而犯上累朝廷下辱乡闾悲哀父母妻子孰曾有鉴其非而改过也哉所有责任条例列于后　一布政司治理亲属临府岁月稽求所行事务察其勤惰辩其廉能纲举到任须知内事目一一务必施行少有顽慢及贪污坐视恬忍害民者验其实迹奏闻提问设若用心提调催督宣布条章去恶安善倘耳目有所不及精神有所不至遗下贪官污吏及无藉顽民按察司方乃是清一府临州治亦体布政司施行耳目有所不及精神有所不至遗下贪官污吏及无藉顽民布政司方乃是清一州临县治亦体府治施行耳目有所不及精神有所不至遗下贪官污吏及无藉顽民本府方乃是清一县亲临里甲务要明播条章去恶安善不致长奸损良如此则上下分定民知所依巨细事务诉有所归上不紊政于朝廷下不衔冤于满地此其治也欤若耳目有所不及精神有所不至遗下无藉顽恶之民本州方乃是清一若布政司不能清府府不能清州州不能清县县不能去恶安善遗下不公不法按察司方乃是清一按察司治理布政司府州县务要尽除奸弊肃清一方耳目有所不及精神有所不至巡按御史方乃是清倘有通同贪官污吏以致民冤事枉者一体究治一此令一出诸司置立文簿将行过事迹逐一开写每季轮差吏典一名赍送本管上司查考布政司考府府考州州考县务从实效毋得诳惑繁文因而生事科扰每岁进课之时布政司将本司事迹并府州县各赍考过事迹文簿赴京通考敢有坐视不理有违责任者罪以重刑呜呼今之布政司不拿所属贪赃官吏又不申闻阘茸不才诸等不公不法亦不究问府文到司并不审其为何但知递送而已府亦以州文如此州亦以县文如此自布政司至府州县皆不异邮亭耳所以不治为此也洪武二十四年定学官与杂职坐次
按明会典凡官员聚坐二十四年令凡学官位于杂职之上洪武二十九年定王府将军与驸马仪宾公侯相见之礼及外官朝觐旌别之法按明会典二十九年令凡王府将军与驸马仪宾公侯相见将军居左驸马等居右皆再拜与文武一品至三品官相见将军居中各官拜将军答礼与四品以下官相见各官拜将军坐受　洪武初外官每年一朝二十九年始定以辰戌丑未年为朝觐之期朝毕吏部会同都察院考察奏请定夺其存留者引至御前刑部及科道官各露章弹劾责以怠职来朝官皆免冠伏候上命既宥还任各赐□一道以申戒饬若廉能卓异贪酷异常则又有旌别之典以示劝惩具载于后其有不时考察及每年开报考语皆为黜陟之地故附列焉洪武三十年定百官相见礼仪禁近侍官与外官交接各官见内府跪拜按明会典三十年令凡百官以品秩高下分尊卑其品级近者相见行礼则东西对立稍卑者居西高者居东其品秩相越二三等者卑者居下尊者居上其相越四等者则卑者拜下尊者坐而受礼有事则跪白如一品与二品相见二品居西行礼一品居东答礼与三品四品相见三品四品居下行礼一品居中答礼与五品以下相见一品坐受禀事则跪余仿此　凡司属官品级亚于上司官者禀事则跪凡近侍官员难拘品级行跪拜礼亦不许与外官交接凡同僚官品级有高下者不拘凡大小官员于内府相见不许跪拜宣宗宣德三年定科道坐次
按明会典凡官员聚坐宣德三年令御史给事中照品级坐宣德十年更定布政司以下新任祀神之制
按明会典十年奏准各布政司按察司府州县新官到任于本处城隍庙会请应祀诸神用□羊二牲总祀代宗景泰三年定科道序坐书衔之次
按明会典景泰三年令六科都左右给事中内外序坐书衔俱居御史之左宪宗成化二年定总兵巡抚等官名位之次
按明会典成化二年奏准凡镇守总兵巡抚等官列坐总兵系伯爵以上者居左巡抚系佥都御史以上者居右若总督提督军务等官自佥都御史以上俱坐于总兵官侯伯之左列名于前孝宗弘治十一年定王府长史三司相见之仪按明会典弘治十一年议准王府长史不许行走三司中门若相见之际须以礼待弘治十五年定行太仆寺卿与御史相见礼仪按明会典十五年奏准陕西行太仆寺卿与御史相见比辽东山西等处例出入行中门正道世宗嘉靖八年申巡按与守令官相接之令
按明会典嘉靖八年令巡按御史于守令官不许作威挫辱知府相见不许行跪礼
　官常总部汇考三
皇清一
太宗文皇帝崇德元年
大清会典回避仪
　　王公官员相遇或让道或迥避礼各不同凡以　　明等威崇敬让也崇德元年定亲王出行郡王　　遇让道行贝勒遇执事回避让道旁行贝子镇　　国公固伦额驸和硕公主额驸遇勒马鞠躬侧　　立道旁候过辅国公镇国将军民公都统尚书　　以下遇俱下马立道旁候过固伦公主和硕公　　主遇相让尊长在先分路行郡主以下县君以　　上遇停车候过　　郡王出行贝勒公主以下遇与遇亲王回避仪　　同　　贝勒出行贝子镇国公固伦额驸和硕公主额　　驸遇让道旁行辅国公镇国将军民公都统尚　　书遇勒马侧立道旁候过辅国将军副都统侍　　郎等官以下遇下马立道旁候过固伦公主和　　硕公主遇贝勒让道行郡主县主郡君遇相让　　分路行县君遇停车候过　　贝子出行镇国公和硕公主额驸遇各分路行　　辅国公镇国将军民公都统尚书遇让道旁行　　辅国将军副都统侍郎及参领等官遇勒马侧　　立道旁候过佐领等官以下遇俱下马候过固　　伦公主和硕公主遇贝子勒马候过郡主县主　　遇贝子让道行郡君县君遇相让分路行　　镇国公出行辅国公镇国将军民公都统尚书　　遇分路行辅国将军副都统侍郎及参领等官　　遇勒马侧立道旁候过佐领以下等官遇俱下　　马候过　　辅国公出行镇国将军都统尚书等官遇分路　　行辅国将军副都统侍郎等官遇让道旁行奉　　国将军参领佐领等官遇勒马立于道旁候过　　护军校骁骑校等官及军民人等遇俱下马候　　过　　镇国将军出行辅国将军副都统侍郎等官遇　　分路行奉国将军参领佐领等官遇勒马立于　　道旁候过护军校骁骑校等官及军民人等遇　　俱下马候过　　辅国将军出行奉国将军参领等官遇让道旁　　行佐领等官遇勒马候过护军校骁骑校等官　　及军民人等遇俱下马候过　　奉国将军出行佐领等官遇让道行护军校骁　　骑校等官及军民人等遇勒马候过　　凡闲散宗室遇亲王以下辅国将军以上俱下　　马遇民公以下大臣俱不下马分路行　　凡觉罗有职者各照品级回避无职者遇亲王　　以下辅国将军以上俱下马遇民公都统尚书　　等官俱引马□避其余各官俱不回避让道行　　凡奉钦差及赍捧
□旨或
钦赐恩赏者遇王等于道及过王府门不下马　　凡过诸王府门是年定亲王府门郡王过并随　　从人员俱不下马贝勒过鞠躬趋马过随从人　　员俱下马亲王妃郡王妃过序长幼应下舆者　　步行过不应下舆者径过随从妇女各照其主　　固伦公主和硕公主郡主县主过并随从妇女　　俱不下车马随从人员俱下马郡君县君过不　　下舆随从男妇俱下车马贝子和硕公主额驸　　民公以下官员及军民人等过俱下马贝勒夫　　人以下官员命妇及军民人等妇女过俱下车　　马　　郡王府门与亲王同
　　贝勒府门贝子镇国公过不下马随从人员俱　　下马辅国公和硕公主额驸民公以下官员及　　军民人等过俱下马贝勒夫人过序长幼应下　　舆者步行过不应下舆者径过随从妇女各照　　其主郡君县君过并随从妇女俱不下车马随　　从人员俱下马贝子夫人以下官员命妇及军　　民人等妇女过俱下车马　　　　官员礼
　　凡大小官员行礼类依品级等次故相遇有让　　道回避之分相见有序坐庭参之别　　　　京官回避仪
　　崇德元年定固伦额驸出行镇国公和硕公主　　额驸遇分路行辅国公镇国将军民公都统尚　　书等官遇让道旁行辅国将军副都统侍郎参　　领等官遇勒马立于道旁候过佐领等官以下　　遇俱下马候过若额驸系亲王郡王贝勒各照　　本爵　　超品公和硕公主额驸出行都统精奇尼哈番　　尚书等官遇让道旁行副都统侍郎参领等官　　遇勒马立于道旁候过佐领等官以下遇俱下　　马候过若额驸系亲王郡王贝勒贝子则各照　　本爵　　民公郡主额驸出行都统精奇尼哈番尚书等　　官遇分路行副都统侍郎等官遇让道旁行参　　领佐领等官遇勒马立道旁候过护军校骁骑　　校等官及军民人等俱下马候过　　都统精奇尼哈番尚书县主额驸出行副都统　　侍郎等官遇让道旁行参领佐领等官遇勒马　　立于道旁候过护军校骁骑校等官及军民人　　等俱下马候过　　内大臣副都统护军统领前锋统领郡君额驸　　大学士侍郎等官出行参领等官遇让道旁行　　佐领等官遇勒马候过护军校骁骑校等官及　　军民人等俱下马候过　　一等侍卫护卫参领前锋参领县君额驸学士　　满启心郎郎中等官出行佐领等官遇让道旁　　行护军校骁骑校等官及军民人等俱勒马候　　过　　二等侍卫护卫乡君额驸佐领汉启心郎员外　　郎等官出行护军校骁骑校等官及军民人等　　遇让道行　　凡超品公以下文武各官命妇俱照本夫回避　　例　　凡奉
钦差及捧赍
敕旨或
钦赐恩赏者遇应回避官不下马分路行
太宗文皇帝崇德　年
大清会典内外王公相见仪
　　崇德间定外藩亲王见内亲王内亲王出殿降　　阶迎内亲王居左外亲王居右俱由中门入内　　亲王在东向西立外亲王在西向东立外亲王　　行二跪六叩头礼内亲王答礼毕内亲王坐于　　东外亲王坐于西其随从官员于殿外行二跪　　六叩头礼随伊主后坐宴毕随从官员先行一　　跪一叩头礼外亲王离位行一跪一叩头礼内　　亲王答礼外亲王起行内亲王送至阶下回府　　本府官送出府门外　　外藩郡王见内亲王内亲王出殿迎不降阶内　　亲王由中门先入外郡王随后入内亲王在东　　向西立外郡王在西向东立外郡王行二跪六　　叩头礼内亲王跪受半礼答半礼毕内亲王坐　　于东外郡王坐于西其随从官员于殿外行二　　跪六叩头礼随伊主后坐宴毕随从官员先行　　一跪一叩头礼外郡王离位行一跪一叩头礼　　内亲王答跪拱手不叩外郡王起行内亲王送　　出殿不降阶惟本府官送出府门外　　外藩贝勒见内亲王内亲王离坐迎不出殿外　　贝勒由西旁门入行二跪六叩头礼内亲王躬　　身拱手礼毕内亲王坐于中外贝勒坐于西旁　　其随从官员于殿外行二跪六叩头礼随伊主　　后坐宴毕随从官员先行一跪一叩头礼外贝　　勒离位行一跪一叩头礼内亲王躬身拱手外　　贝勒起行内亲王不送本府官送出府门外　　外藩贝子见内亲王部堂官引进殿外贝子行　　二跪六叩头礼内亲王躬身拱手坐受礼毕外　　贝子在西侧坐其随从官员于殿外行二跪六　　叩头礼随伊主后坐宴毕贝子离位行一跪一　　叩头礼内亲王躬身拱手坐受随从官员在殿　　外行一跪一叩头礼外贝子起行内亲王不送　　本府官送出府门外　　外藩公见内亲王礼与外藩贝子见内亲王礼　　同　　外藩亲王见内郡王内郡王迎至大门内郡王　　居东外亲王居西俱由中门入内郡王在东向　　西立外亲王在西向东立对行二跪六叩头礼　　毕内郡王坐于东外亲王坐于西其随从官员　　行二跪六叩头礼随伊主后坐宴毕随从官员　　先行一跪一叩头礼外亲王内郡王各就坐行　　一叩头礼外亲王起行内郡王送至大门内回　　本府官送出府门外　　外藩郡王见内郡王礼与外藩亲王见内亲王　　礼同　　外藩贝勒见内郡王礼与外藩郡王见内亲王　　礼同　　外藩贝子见内郡王礼与外藩贝勒见内亲王　　礼同　　外藩公见内郡王礼与外藩贝子见内亲王礼　　同　　外藩亲王见内贝勒内贝勒出府门外迎内贝　　勒居东外亲王居西俱由中门入外亲王先行　　内贝勒稍后外亲王在西向东立内贝勒在东　　向西立对行一跪三叩头礼毕外亲王坐于西　　内贝勒坐于东其随从官员行一跪三叩头礼　　随伊主后坐宴毕随从官员先行一跪一叩头　　礼外亲王内贝勒各就坐行一叩头礼起行时　　让外亲王先行内贝勒稍后送出府门外　　外藩郡王见内贝勒内贝勒迎至大门内贝勒　　居东外郡王居西俱由中门入外郡王在西向　　东立内贝勒在东向西立对行一跪三叩头礼　　毕外郡王坐于西内贝勒坐于东其随从官员　　行一跪三叩头礼随伊主后坐宴毕随从官员　　先行一跪一叩头礼外郡王内贝勒各就坐行　　一叩头礼外郡王起行内贝勒送至大门回本　　府官送出府门外　　外藩贝勒见内贝勒礼与外藩郡王见内郡王　　礼同惟初见时内外贝勒各行一跪三叩头礼　　随从官员亦行一跪三叩头礼　　外藩贝子见内贝勒礼与外藩贝勒见内郡王　　礼同惟初见时外贝子行一跪三叩头礼内贝　　勒跪而拱手随从官员亦行一跪三叩头礼　　外藩公见内贝勒礼与外藩贝子见内郡王礼　　同惟初见时外藩公及随从官员俱行一跪三　　叩头礼　　外藩亲王郡王贝勒见内贝子公内贝子公出　　大门外迎外亲王等居西先入内贝子公居东　　后入外亲王等在西向东立内贝子公在东向　　西立对行一跪一叩头礼毕外亲王等坐于西　　内贝子公坐于东其随从官员行一跪一叩头　　礼内贝子公于座拱手随从官员各随伊主后　　坐宴毕随从官员先行一跪一叩头礼内贝子　　公仍于座拱手外亲王等内贝子公各就坐行　　一叩头礼外亲王等起行内贝子公送出大门　　外候乘马方回　　外藩贝子见内贝子内贝子出堂迎内贝子居　　东外贝子居西俱由中门入内贝子在东向西　　立外贝子在西向东立外贝子行一跪一叩头　　礼内贝子答礼毕内贝子坐于东外贝子坐于　　西其随从官员行一跪一叩头礼随伊主后坐　　宴毕随从官员先行一跪一叩头礼外贝子离　　位行一跪一叩头礼内贝子答礼外贝子起行　　内贝子送出堂本府官送出府门外　　外藩公见内贝子礼与外藩贝子见内贝勒礼　　同惟初见时外藩公及随从官员俱行一跪一　　叩头礼　　外藩贝子见内公内公出大门迎外贝子居西　　内公居东俱由中门入内公在东向西立外贝　　子在西向东立对行一跪一叩头礼毕外贝子　　坐于西内公坐于东随从官员行一跪一叩头　　礼随伊主后坐宴毕随从官员先行一跪一叩　　头礼外贝子与内公各就坐对行一叩头礼外　　贝子起行内公送至大门本府官送出府门外　　外藩公见内公礼与外藩贝子见内贝子礼同世祖章皇帝顺治元年大清会典顺治元年定凡官吏犯赃审实者立行处　　斩违禁多收钱粮火耗者即以犯赃论　　顺治三年
大清会典凡官员赴任文凭顺治三年定在京官以　　除授日为始在外官以领到吏部照会日为始　　各依定限赴任其外官升转京职亦行给凭世祖章皇帝参定律例于顺治三年刊布大清律集解附例
　　　　职官有犯
　　凡京官及在外五品以上官有犯奏闻请旨不许擅问六品以下听分巡御史按察司并分司　　取问明白议拟闻奏区处　　若府州县官犯罪所辖上司不得擅自勾问止　　许开具所犯事由实封奏闻若许准推问依律　　议拟回奏候委官审实方许判决　　其犯应该笞决罚俸收赎纪录者不在奏请之　　限　　若所属官被本管上司非理凌虐亦听开具实　　迹实封径自奏陈　　　　以理去官
　　凡任满得代改除致仕等官与见任同

注
虽为事解任降等不追诰命者并与见任
　　　同
　　封赠官与正官同其妇人犯夫及义绝者得与　　其子之官品同犯罪者并依职官犯罪律拟断注
惟致仕封赠官犯赃并与无禄人同科
　　　　无官犯罪
　　凡无官犯罪有官事发公罪亦得收赎纪录　　卑官犯罪迁官事发在任犯罪去任事发犯公　　罪笞以下勿论杖以上纪录通考为事黜革笞　　杖以上皆勿论若事干埋没钱粮遗失官物罪　　虽纪录勿论事须追究明白但犯一应私罪并　　论如律
注
迁官者谓改除及差委权摄邻近官司得
　　　代去任者谓考满丁忧致仕之类
　　　　同僚犯公罪
　　凡同僚犯公罪者

注
谓同僚官吏连署文案判断公事差错而
　　　无私曲者
　　并以吏典为首首领官减吏典一等佐贰官减　　首领官一等长官减佐贰官一等
注
四等官内如有缺员亦依四等官递减科
　　　罪本衙门所设无四等官者止准见设员数　　　递减　　若同僚官一人有私自依故出入人罪论其余　　不知情者止依失出入人罪论
注
谓如同僚连署文案官吏五人若一人有
</div>
    <div class="pagination">
<a href="官常典卷官常总部_page4.html">上一页</a><a href="官常典卷官常总部.html">1</a><a href="官常典卷官常总部_page2.html">2</a><a href="官常典卷官常总部_page3.html">3</a><a href="官常典卷官常总部_page4.html">4</a><span class="current-page">5</span><a href="官常典卷官常总部_page6.html">6</a><a href="官常典卷官常总部_page7.html">7</a><a href="官常典卷官常总部_page8.html">8</a><a href="官常典卷官常总部_page9.html">9</a><a href="官常典卷官常总部_page10.html">10</a><span>...</span><a href="官常典卷官常总部_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
