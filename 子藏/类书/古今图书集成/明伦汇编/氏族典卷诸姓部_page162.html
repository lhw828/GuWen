<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 162 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 162 页/共 899 页</h1>
    <div class="content">按明外史宁国公主传宁国公主下嫁梅殷殷字伯殷夏邑人汝南侯思祖从子也洪武十一年尚主为驸马都尉天性恭谨有谋略便弓马视山东学政赐敕褒美帝春秋高诸王强盛殷尝受密命辅太孙及燕师逼建文帝命殷充总兵官镇守淮安悉心防御号令严明燕兵破何福军王遂遣使假道于殷以进香为名殷答曰进香皇考有禁不遵者为不孝王大怒复书言今兴师诛君侧恶天命有归非人所能阻殷割使者耳鼻纵之王为气阻而燕兵乃涉泗出天长取道扬州燕王即帝位殷尚拥兵淮上帝迫公主啮血为书投殷殷得书恸哭乃还京永乐二年都御史陈瑛奏殷畜养亡命帝命锦衣卫执殷家人送辽东明年冬十月殷入朝前军都督佥事谭深锦衣卫指挥赵曦挤殷死笪桥下帝大怒立命力士持二人斩之遣官为殷治丧谥荣定　　梅顺昌
按明外史宁国公主传驸马都尉梅殷子顺昌为中府都督同知　　梅景福
按明外史宁国公主传驸马都尉梅殷子景福为旗手卫指挥使　　梅纯
按江宁县志纯字一之别号损斋汝南侯之后驸马都尉曾孙也领成化丁酉乡荐辛丑登进士授怀远县清介自守与当道不合遂上章乞归补荫孝陵卫指挥使正德初升中都留守未三载以母老乞致政　　梅霖按黄陂县志霖为人易直知南安州剿边寇有功寻卒弘治间遣礼部司务赍青纻丝二举行少牢祭礼明年遣千户赍宝钞一千二百贯仍行少牢礼祭　　梅鹗按万姓统谱鹗字百一宣城人正德丁丑进士平生好观奇书博综群籍为文奇葩出尘一时人多慕之　　梅山按沔阳州志山字少岳嘉靖乙酉乡贡授四川双流县教谕历升直隶太平府同知云南永昌府知府人品魁伟兴献梓宫过采石有系缆功朝廷钦赏之　　梅月按贵州通志月普定人嘉靖丙戌进士历官川南道宪副民间有梅月双清之谣生平持躬谦让人称长者　　梅守德
按万姓统谱守德宣城人嘉靖进士历官左参政　　梅国祯按明外史魏学曾传梅国祯字克生麻城人少雄杰自喜善骑射举万历十一年进士除固安知县擢御史会哱拜反学曾师久无功时宁远伯李成梁方被论廷议欲遣为大将未敢决国祯独疏保之乃遣成梁子如松为提督将辽东宣大山西诸镇兵以往而命国祯监其军国祯使间绐东旸朝承恩互相杀以降贳其罪三人内猜疑东旸遂先诱杀承恩党文秀承恩亦与其党周国柱诱东旸朝杀之尽悬东旸朝文秀首城上开门降如松率兵围拜家拜仓皇缢自焚死而俘承恩献京师帝御门受贺诏磔承恩于市论功擢国祯太仆少卿逾年迁右佥都御史巡抚大同久之迁兵部右侍郎总督宣大山西军务在镇三年父丧归未起而卒赠右都御史　　梅应奎
按安陆县志应奎号星岳万历乙卯举人负才岸异耻为苟同事继母倍极色养宦归止余风袖匡坐着书不与人接年八十有六卒　　梅之焕
按麻城县志之焕号长公别号信天万历会试第三选庶常改吏科给事中外转广东道山东提学陟卿寺擢&#巡抚丁内艰会魏珰罗织不附中伤珰败崇祯戊辰起甘肃巡抚在任悉心整饬随宜抚捕己巳入援中途兵哗既安戢梁司马坐以逗留落籍还里　　梅应时按云南通志应时武定守御所千户万历二十五年因阿克之变死于城陷之日　　梅芳
按黄陂县志芳性朴实多大节任福建理问平寇有军功其祭葬一遵家礼里人取则焉　　梅灏
按黄陂县志灏字伯清性敏捷文章浩瀚见推三楚举孝廉初为广文继擢兰州知州　　梅友月
按贵州通志友月黎平人进士性谦和与人接物如光风霁月历官吏部郎中乞终养囊无长物　　梅豸
按贵州通志豸普定人举人令完县多所建竖以力干闻　　梅调燮
按广济县志调燮字理卿慕雪樵之为人故号二樵焉天启辛酉乡举署江陵教谕分校四川乡闱朝臣交荐补南雍学录授六合知州调燮娴文艺而拙于政术告归　　梅振英
按河南通志振英归德卫指挥领兵御贼战败被磔死

　怀姓部汇考
左传
　　定公四年
定公四年春三月刘文公合诸侯于召陵将长蔡于卫卫侯使祝佗私于苌弘曰闻诸道路不知信否若闻蔡将先卫信乎苌弘曰信蔡叔康叔之兄也先卫不亦可乎子鱼曰以先王观之则尚德也昔武王克商成王定之选建明德以藩屏周故周公相王室以尹天下于周为睦分鲁公以大路大旗夏后氏之璜封父之繁弱殷民六族条氏徐氏萧氏索氏长勺氏尾勺氏使帅其宗氏辑其分族将其类丑以法则周公用即命于周是使之职事于鲁以昭周公之明德分之土田陪敦祝宗卜史备物典策官司彝器因商奄之民命以伯禽而封于少皞之墟分康叔以大路少帛綪茷旃旌大吕殷民七族陶氏施氏繁氏锜氏樊氏饥氏终葵氏封畛土略自武父以南及圃田之北竟取于有阎之土以共王职取于相土之东都以会王之东搜&#季授土陶叔授民命以康诰而封于殷虚皆启以商政疆以周索分唐叔以大路密须之鼓阙巩沽洗怀姓九宗职官五正命以唐诰而封于夏虚启以夏政疆以戎索
注
怀姓唐之余民九宗一姓为九族
郑樵通志
　　以名为氏
古天
子名

怀氏无怀氏之后吴志顾雍传有尚书怀叙望出河内宋政和二年怀登科陈州人凌迪知万姓统谱
　　怀姓
怀河内角音无怀之后


　崔姓部纪事
世说新语正熊诣郡将陈陈问正熊君去崔杼几世答曰民去崔杼如明府之于陈恒按正熊
崔豹字

魏书崔亮传亮居家贫佣书自业时陇西李冲当朝任事亮从兄光往依之谓亮曰安能久事笔砚而不往托李氏也彼家饶书因可得学亮曰弟妹饥寒岂可独饱自可观书于市安能看人眉睫乎光言之于冲冲召亮与语冲甚奇之迎为馆客冲谓其兄子彦曰大崔生宽和笃雅汝宜友之小崔生峭整清彻汝宜敬之二人终将大至北齐书崔传以籍地自矜谓卢元明曰天下盛门唯我与尔傅崔赵李何事者哉崔暹闻而衔之唐书高士廉传初太宗尝以山东士人尚阀阅后虽衰子孙犹负世望嫁娶必多取赀故人谓之卖昏由是诏士廉与韦挺岑文本令狐德棻责天下谱牒参考史传检正真伪进忠贤退悖恶先宗室后外戚退新门进旧望右膏粱左寒畯合二百九十三姓千六百五十一家为九等号曰氏族志而崔干仍居第一帝曰我于崔卢李郑无嫌顾其世衰不复冠冕犹恃旧地以取赀不肖子偃然自高贩鬻松槚不解人间何为贵之齐据河北梁陈在江南虽有人物偏方下国无可贵者故以崔卢王谢为重今谋士劳臣以忠孝学艺从我定天下者何容纳货旧门向声背实买昏为荣耶太上有立德其次有立功其次有立言其次有爵为公卿大夫世世不绝此谓之门户今皆反是岂不惑耶朕以今日冠冕为等级高下遂以崔干为第三姓班其书天下高宗时许敬宗以不叙武后世又李义府耻其家无名更以孔志约杨仁卿史元道吕才等十二人刊定之裁广类例合二百三十五姓二千二百八十七家帝自叙所以然以四后姓酅公介公及三公太子三师开府仪同三司尚书仆射为第一姓文武二品及知政事三品为第二姓各以品位高下叙之凡九等取身及昆弟子孙余属不入改为姓氏录当时军功入五品者皆升谱限搢绅耻焉目为勋格义府奏悉索氏族志烧之又诏后魏陇西李宝太原王琼荥阳郑温范阳卢子迁卢泽卢辅清河崔宗伯崔元孙前燕博陵崔懿晋赵郡李楷凡七姓十家不得自为昏三品以上纳币不得过三百匹四品五品二百六品七品百悉为归装夫氏禁受陪门财先是后魏太和中定四海望族以宝等为冠其后矜尚门地故氏族志一切降之王妃主婿皆取当世勋贵名臣家未尝尚山东旧族后房元龄魏征李绩复与昏故望不减然每姓第其房望虽一姓中高下县隔李义府为子求昏不得始奏禁焉其后天下衰宗落谱昭穆所不齿者皆称禁昏家益自贵凡男女皆潜相聘娶天子不能禁世以为敝云崔义元传义元群从数十人自兴宁里谒大明宫冠盖驺哄相望每岁时宴于家以一榻置笏犹重积其上琳与弟太子詹事珪光禄卿瑶俱列棨戟世号三戟崔家天中记博陵崔倕缌麻亲三世同爨正元以来言家法者以倕为首宣宗闻之叹曰家门孝友可为士族师矣小学绀珠唐崔颋生八子皆有才世以拟汉荀氏八龙唐书崔邠传崔氏四世缌麻同爨兄弟六人至三品邠郾郸凡为礼部五吏部再唐兴无有也居光德里构便斋宣宗闻而叹曰郸一门孝友可为士族法因题曰德星堂后京兆民即其里为德星社云崔珙传诸崔自咸通后有名历台阁藩镇者数十人天下推士族之冠始其曾王母长孙春秋高无齿祖母唐事姑孝每旦乳姑一日病召长幼言吾无以报妇愿后子孙皆若尔孝世谓崔氏昌大有所本云续文献通考唐有姓崔者自矜氏族鄙林氏为下林愠折之曰崔子弒齐君林放问礼之本优劣如何其人俯首不能对

　崔姓部杂录
北周庾信崔&#神道碑昔者华阳之野降龙首之神烈山之都启龟文之繇匡周则盟津有会佐夏则龙门始凿西游则起家秦相东入则载世秦卿备乎史籍可得言矣

　来姓部列传
　　周
　　来章
按郑樵通志齐有来章
　　来英
按万姓统谱英楚人
　　汉
　　来汉
按后汉书来歙传歙六世祖汉有才力武帝世以光禄大夫副楼船将军杨仆击破南越朝鲜　　来仲
按后汉书来歙传歙父仲安帝时为谏大夫
　　后汉
　　来歙
按后汉书来歙传歙字君叔南阳新野人更始即位以歙为吏从入关数言事不用以病去歙女弟为汉中王刘嘉妻嘉遣人迎歙因南之汉中更始败歙劝嘉归光武遂与嘉俱东诣洛阳帝见歙大欢拜为太中大夫建武三年歙使隗嚣五年复持节送马援因奉玺书于嚣嚣遂遣子恂入质时山东略定帝谋西收嚣兵与俱伐蜀复使歙喻旨嚣将王元说嚣久冘豫不决歙素刚毅质责嚣嚣勒兵将杀歙歙徐杖节就车而去嚣愈怒王元劝嚣杀歙使牛邯将兵围守之嚣将王遵谏而免八年与祭遵袭略阳遵道病还歙斩嚣守将因保其城嚣大惊乃悉兵数万人围略阳歙固死坚守自春至秋其士卒疲弊帝乃大发关东兵自将上陇围解于是置酒高会劳赐歙班坐绝席在诸将之右诏使留屯长安悉监护诸将歙因上书击公孙述十一年歙与盖延马成进攻述将王元环安于河池下辩陷之乘胜遂进蜀人大惧使刺客刺歙未殊驰召盖延自书表投笔抽刃而绝帝闻大惊赠歙中郎将征羌侯印绶谥曰节侯　　来由
按后汉书来歙传建武十三年帝嘉歙忠节复封歙弟由为宜西侯　　来褎
按后汉书来歙传歙赠征羌侯子褎嗣
　　来棱
按后汉书来歙传褎子棱尚显宗女武安公主早没　　来历按后汉书来歙传棱子历字伯珍少袭爵以公主子永元中为侍中监羽林右骑永初三年迁射声校尉永宁元年代冯石为执金吾延光元年尊历母为长公主二年迁历太仆明年中常侍樊丰与大将军耿宝侍中周广谢恽等共谗陷太尉杨震震自杀历遂绝周广谢恽不与交通皇太子废为济阴王历要结光禄勋祋讽等十余人俱诣鸿都门证太子无过不当坐帝与左右患之乃使中常侍奉诏胁群臣乃各稍自引起历独守阙连日不肯去帝大怒乃免历兄弟官削国租黜公主不得会见历遂杜门不与亲戚通时人为之震栗及帝崩阎太后起历为将作大匠顺帝即位朝廷咸称社稷臣于是迁为卫尉永建元年拜车骑将军三年母长公主薨历称病归第服阕复为大鸿胪阳嘉二年卒官　　来祉
按后汉书来歙传历弟祉为步兵校尉
　　来超
按后汉书来歙传历弟超为黄门侍郎
　　来定
按后汉书来歙传历卒子定嗣定尚安帝妹平氏长公主顺帝时为虎贲中郎将卒　　来虎
按后汉书来歙传定卒子虎嗣桓帝时为屯骑校尉　　来艳按后汉书来歙传虎弟艳字季德少好学下士开馆养徒少历显位灵帝时再迁司空　　来敏
按蜀志来敏传敏字敬达义阳新野人歙之后也汉末大乱敏随姊夫奔荆州姊夫黄琬是刘璋祖母之侄故璋遣迎琬妻敏遂俱与姊入蜀常为璋宾客涉猎书籍善左氏春秋尢精于仓雅训诂好是正文字先主定益州署敏典学校尉及立太子以为家令后主践阼为虎贲中郎将丞相亮住汉中请为军祭酒辅军将军坐事去职亮卒后还成都为大长秋又免后累迁为光禄大夫复坐过黜后以敏为执慎将军年九十七景耀中卒　　来忠
按蜀志来敏传敏子忠亦博览经学有敏风与尚书向充等并能协赞大将军姜维维善之以为参军　　梁　　来嶷
按万姓统谱嶷广陵人幼有奇节侯景陷台城时祖皓为广陵守嶷说皓起兵讨逆皓曰仆所愿也死且甘心为募勇士耿光等百余人袭杀景党董绍先及皓败嶷并兄弟子侄死者十六人　　北魏
　　来初真
按魏书来大千传大千父初真从太祖避难叱山参创业之功官至后将军武原侯与在八议　　来大千
按魏书来大千传大千代人骁果善骑射为骑都尉永兴初袭爵迁中散迁内幢将典宿卫禁旅又为殿中给事世祖践祚为常侍持仗侍卫昼夜不离左右从讨蠕蠕迁征北大将军赐爵庐陵公镇云中兼统白道军事延和初诏大千巡抚六镇以防寇后吐京胡反以大千为都将讨平之在吐京卒赠司空谥曰庄公　　来丘颓
子
蕇

按魏书来大千传大千子丘颓袭爵降为晋兴侯拜安远将军从驾到江进右将军和平中迁中散转相曹都典奉事皇兴四年卒赠宁南将军陈留公谥曰简子蕇袭爵　　来提
按魏书来大千传丘颓弟提官至监御曹给事冠军将军兖州刺史濮阳侯太和十年卒　　隋
　　来护儿
按隋书来护儿传护儿字崇善江都人也幼而卓诡好立奇节初读诗至击鼓其镗踊跃用兵羔裘豹饰孔武有力舍书而叹曰大丈夫在世当如是会为国灭贼以取功名群辈惊其言而壮其志护儿所住白土村密迩江岸贺若弼镇寿州常令护儿为间谍授大都督平陈之役有功进位上开府从杨素击高智慧于浙江进大将军除泉州刺史进位柱国仁寿三年除瀛州刺史赐爵黄县公寻加上柱国除右御卫将军炀帝即位迁右骁卫大将军数岁转右翊卫大将军辽东之役师次东莱会杨元感作逆护儿勒兵击破之封荣国公十年又帅师度海高丽举国来战护儿大破之高元上表请降诏旋师十三年转为左翊卫大将军进位开府仪同三司江都之难宇文化及忌而害之惟少子恒济护免　　来和
按隋书来和传和字弘顺京兆长安人也少好相术所言多验大冢宰宇文护引之左右由是出入公卿之门初为夏官府下士累迁少卜上士赐爵安定乡男迁畿伯下大夫进封洹水县男高祖微时来诣和相和待人去谓高祖曰公当王有四海及为丞相拜仪同既受禅进爵为子开皇末和上表自陈曰臣早奉龙颜数蒙顾问当时具言至尊膺图受命光宅区宇此乃天授非由人事所及臣无劳效坐致五品二十余年臣是何人敢不惭惧愚臣不任区区之至谨录陛下龙潜之时臣有所言一得书之秘府死无所恨上览之大悦进位开府赐物五百段米三百石地十顷和同郡韩则尝诣和相和谓之曰后四五当得大官人初不知所谓则至开皇十五年五月而终人问其故和曰十五年为三五加以五月为四五大官&#也和言多此类着相经四十卷　　来楷
按隋书来护儿传护儿子楷以父军功授散骑郎朝散大夫宇文化及反遇害　　来弘
按隋书来护儿传楷弟弘仕至果毅郎将金紫光禄大夫宇文化及反遇害　　来整
按隋书来护儿传弘弟整武贲郎将右光禄大夫宇文化及反遇害　　唐
　　来恒
按唐书来济传济异母兄恒上元中为黄门侍郎同中书门下三品父本骁将而恒济俱以学行称相次知政事　　来济
按唐书来济传济扬州江都人父护儿隋左翊卫大将军济擢进士贞观中累迁通事舍人永徽二年拜中书侍郎俄同中书门下三品迁中书令检校吏部尚书帝将以武氏为后济谏武氏已立不自安后更谩言济等忠鲠济益惧显庆初兼太子宾客进爵为侯二年兼詹事寻坐褚遂良事贬台州刺史久之徙庭州龙朔二年突厥入寇济总兵拒之谓其众曰吾尝挂刑罔蒙赦死今当以身塞责遂不介胄而驰贼没焉　　来俊臣
按唐书来俊臣传俊臣京兆万年人父操博徒也与里人蔡本善本负博数十万不能偿操因纳其妻先已娠而生俊臣冒其姓天资残忍喜反复不事产客和州为奸盗捕送狱狱中上变刺史东平王续按讯无状杖之百天授中续以罪诛俊臣上书得召见自陈前上琅琊王冲反状为续所抑武后以为谅擢参侍御史按诏狱数称旨后阴纵其惨胁制群臣前后夷千余族拜左台御史中丞俊臣鞫囚不问轻重皆注酰于鼻掘地为牢每赦令下必先杀重囚乃宣诏以夷诛大臣为功人人胁息久之俊臣纳贾人金为御史纪履忠所劾下狱当死后忠其上变得不诛免为民长寿中还授殿中丞坐赃贬同州参军事暴纵自如夺同僚妻又辱其母俄召为合宫尉擢洛阳令进司仆少卿闻吐蕃酋阿史那斛瑟罗有婢善歌舞令其党告以谋反而求其婢诸蕃长数十人割耳剺面讼冤仅得解綦连耀等有异谋吉顼以白俊臣杀数十族既欲擅发奸功即中顼以法顼大惧求见后自直乃免俊臣诬司刑史樊戬以谋反诛其子诉阙下有司无敢治因自刳腹卫遂忠素与俊臣善始王庆诜女适段简而美俊臣矫诏强娶之它日会妻族酒酣遂忠诣之阍者不肯通遂忠直入嫚骂俊臣耻妻见辱自此有隙简有妾美俊臣遣人示风旨简惧以妾归之俊臣知群臣不敢斥己乃有异图遂忠发其谋初俊臣屡掎摭诸武太平公主张昌宗等过咎后不发至是诸武怨共证其罪有诏斩于西市年四十七人皆相庆争抉目擿肝醢其肉须臾尽以马践其骨无孑余家属籍没　　来子珣
按唐书来俊臣传来子珣万年人永昌初上书擢左台监察御史无学术语言蚩恶后倚以按狱多徇后旨故赐姓武字家臣既诬雅州刺史刘行实弟兄谋反已诛掘夷先墓得迁游击将军常衣锦半臂自异俄流死爱州　　来曜
按唐书来瑱传瑱父曜著名西边终右领军大将军　　来瑱按唐书来瑱传瑱邠州永寿人累迁殿中侍御史擢颍川太守安禄山反拜汝南太守未行改颍川贼攻颍川方积粟多瑱完埤自如前后俘杀甚众贼目为来嚼铁徙山南东道节度使改淮南两京平封颍国公干元二年王师败于相州诏拜陕虢节度明年徙山南东道上元二年破史思明余党于鲁山又战汝州明年诏瑱还瑱安襄汉因讽众留己而外示行肃宗闻其谋恶之吕諲王仲升等皆言瑱得士心不可以留俄而仲升与贼战申州为贼禽瑱顾望不即救行军司马裴茙表其状且言瑱善谋而勇恐后难制帝颇谓然加茙防御使代瑱代宗立密诏茙图之茙自均州率众浮汉下瑱与帐下谋以兵迎之击其众几尽禽之送京师瑱因入朝谢罪帝待之无疑拜兵部尚书是时程元振用事疾瑱会王仲升归又言瑱与贼合帝积怒遂下诏贬播川尉赐死　　来鹏
按唐书艺文志来鹏诗一卷
　　来希皓
按万姓统谱希皓昭义军大将诏以节度授之固辞　　宋　　来之卲
按宋史来之卲传之卲字祖德开封咸平人登进士第由路州司理参军为刑部详断官元丰中改大理评事御史中丞黄履荐为监察御史未几买倡家女为妾履劾其污行左迁将作丞哲宗即位为大府丞提举秦凤常平利州成都路转运判官入为开封府推官复拜监察御史迁殿中侍御史之卲资性奸谲与杨畏合攻苏颂论颂稽留贾易知苏州之命又论梁焘缘刘挚亲党致位丞弼又论范纯仁不可复相乞进用章惇安焘吕惠卿绍圣初国事丕变之卲逆探时指先劾吕大防惇既相擢为侍御史王安石配食神宗之卲又请加美谥疏司马光等畔道逆理其阿恣无忌惮如此进刑部侍郎谏官张商英论之以直龙图阁出知蔡州卒年四十八蔡京为相特赠大中大夫　　元
　　来阿八赤
按元史来阿八赤传阿八赤宁夏人父朮速忽里归太祖选居宿卫宪宗即位大举伐宋攻钓鱼山选宿卫中材力可任用者以阿八赤奉命往监元帅纽邻军遏宋人援兵至元七年南征襄樊命阿八赤督运二日而毕世祖大悦十四年授中顺大夫十八年授通奉大夫益都等路宣慰使都元帅发兵万人开运河运河既开迁胶莱海道漕运使二十一年调同佥宣徽院事辽左不宁复授征东招讨使二十二年征交趾授湖广等处行中书省右丞中毒矢卒子寄僧为水达达屯田总管府达鲁花赤迁雷州路总管卒孙完者不花同知潮州路总管府事次秃满不花也先不花大不花　　明
　　来恭
按万姓统谱恭三原人由贡士洪武中拜监察御史升佥都御史正色立朝弹劾不避权势有谗恭者皇祖私幸其第见夫人纺棉恭锄菜遂诛谗而益重恭　　来天球按万姓统谱天球萧山人弘治进士
　　来汝贤
按万姓统谱汝贤字子与萧山人嘉靖壬辰会魁　　来聘按万姓统谱聘三原人嘉靖乙未进士
　　来知德
按明外史来知德传知德字矣鲜梁山人幼有至行有司举为孝童嘉靖三十一年举于乡二亲相继殁庐墓六年不饮酒茹荤服除伤不及禄养终身麻衣蔬食誓不见有司其学以致知为本尽伦为要所著有省觉录省事录理学辨疑心学晦明解诸书而周易集注一篇用功尢笃万历三十年总督王象干巡抚郭子章合词论荐特授翰林待诏知德力辞诏以所授官致仕有司月给米三石终其身　　来斯行
按浙江通志斯行字道之萧山人万历丁未进士授刑部主事出为天津备兵道莲妖构乱身率将卒次广川使子燕禧先驱破之随克邹滕擒贼首徐鸿儒俘阙下晋贵州按察司黔中水西蛮出掠省会告急斯行察营弁中有习于阿秧者入其巢五日函首而还由是诸苗不敢犯卒福建右布政使　　来仪
按临胊县志仪字爻先家胊之八柱山麓幼有奇气莒州刘侍御拓山一见异之侍御忤魏珰削职愤欲草疏上之侍御力劝乃止庚午举省试第一庚辰擢进士辛巳令兰阳时李自成新破归德再困大梁汴属邑如陈留诸县以次陷没仪揭榜远近募民兵三千人登陴设奇屡却自成大队自成怒连营十万至仪郊外接战以一当千贼张两翼合围仪被三矢不能军遂被执拥见自成抗立骂贼贼壮之弗忍杀囚于土室仪密结徐准刘应谋刺自成皆不克愤怼数日不食亦不死屡抗贼怒命杀命脔终不屈自成逢人赞叹称为义士久之至荥泽乘间脱归谒当事陈贼可图状抚按悉仪忠烈交章上闻月余太孺人病故回里抚棺号恸哀毁几绝会旨下命参督抚军未受事而贼已陷京师移明祚矣仪谋号召豪杰起兵赴难自成密檄青州伪将姚应奉袭仪于莒州执缚入郡方拟槛车北上忽义兵杀姚仪获免丙戌冬士寇方獗姻家有讼贼者贼大噪索于仪庐仪怒叱贼遂遇害遗书有幽愤集一斗集山房小录藏于家　　来宗道按明外史黄立极传来宗道萧山人立极同年进士由庶吉士累官太子太保礼部尚书以本官兼内阁大学士入预机务崇祯九年五月李国罢宗道遂为首辅宗道官礼部时为崔呈秀父请恤典中有在天之灵语熹宗恶之及当国事多诡随言者交劾之始自引去后定逆案坐赎徒为民　　来秉衡
按明外史来秉衡传秉衡洛阳人天启四年举于乡未仕崇祯十四年正月李自成陷洛阳秉衡为贼将刘宗敏所执令易服欲官之不可贼烧铁索加其胫终不从遂被杀并杀其母刘妻吴及其幼儿
</div>
    <div class="pagination">
<a href="氏族典卷诸姓部_page161.html">上一页</a><span>...</span><a href="氏族典卷诸姓部_page157.html">157</a><a href="氏族典卷诸姓部_page158.html">158</a><a href="氏族典卷诸姓部_page159.html">159</a><a href="氏族典卷诸姓部_page160.html">160</a><a href="氏族典卷诸姓部_page161.html">161</a><span class="current-page">162</span><a href="氏族典卷诸姓部_page163.html">163</a><a href="氏族典卷诸姓部_page164.html">164</a><a href="氏族典卷诸姓部_page165.html">165</a><a href="氏族典卷诸姓部_page166.html">166</a><a href="氏族典卷诸姓部_page167.html">167</a><span>...</span><a href="氏族典卷诸姓部_page163.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
