<!DOCTYPE html>
<html>
<head>
    <meta charset="UTF-8">
    <title>官常典勋爵部 - 第 12 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>官常典勋爵部 - 第 12 页/共 46 页</h1>
    <div class="content">炎帝之裔有阪泉氏
按书经吕刑王曰若古有训尤惟始作乱延及于平民罔不寇贼鸱义奸宄夺攘矫虔
孔
传
九黎之君号曰尤黄帝所灭
按史记五帝本纪诸侯相侵伐蚩尤最为暴虐莫能伐之黄帝乃征师诸侯与蚩尤战于涿鹿之野遂擒杀尤而诸侯咸尊轩辕为天子按汲冢周书武不止者亡昔阪泉氏用兵无已诛战不休并兼无亲文无所立智士寒心徙居至于浊鹿诸侯畔之阪泉以亡
注
浊鹿西戎地名徙都失处故亡也
按路史蚩尤传阪泉氏蚩尤姜姓炎帝之裔也兄弟八十人蚩尤疏首虎卷八肱八趾好兵而喜乱隳党崇雠&#欲亡厌惟作五虐之刑延于平民罔不寇贼鸱义奸宄敓攘矫虔发葛卢雍狐之金启九冶作兵刑剑拨剑拨作而岁之诸侯相兼者二十一帝榆罔立诸侯携胥伐虐弱乃分正二卿命蚩尤宇于小颢以临西方司百工德不能驭蚩尤产乱出羊水登九淖以伐空桑逐帝而居于浊鹿兴封禅号炎帝乃驱罔两兴云雾祈风雨以肆志于诸侯顿戟一怒并吞亡亲九隅亡遗文亡所立智士寒心参卢于是与诸侯委命于有熊氏有熊于是暨力牧神皇厉兵称旅顺杀气以振兵法文昌而命将熊罴貔貅以为前行雕鹖雁鹯以为旗帜士既成矣逮蚩尤逆筮之巫咸曰果哉而有咎乃率风后邓伯温之徒及尤嘬兵浊鹿之山三年九战而城不下问之五胥乃设五旗五军具四面攻之三日而后得志转战执尤于中冀而诛之爰谓之解以甲兵释怒用大政顺天思叙纪于太常用名之曰绝辔之野身首异处以故后代圣人着其像于尊彝以为贪戒由其威械故貊焉后有氏　　西陵氏
黄帝娶于西陵氏之女
按史记五帝本纪云云
　　方雷氏
黄帝次妃方雷氏女生青阳
按史记五帝本纪注云云
　　彤鱼氏
黄帝次妃彤鱼氏女生夷鼓
按史记五帝本纪注云云
　　潞
黄帝降封炎帝榆罔于潞
按外纪榆罔帝里之曾孙也居于空桑为政束急务乘人而斗其捷于是诸侯携贰其臣尤作乱帝逊居浊鹿有熊国君曰公孙轩辕实懋圣德诸侯归之帝之立五十五年诸侯尊轩辕为天子封帝于潞神农氏遂亡按路史炎帝参卢于黄帝有熊氏黄帝封参卢于路而崇炎帝之祀于陈路露也潞是潞子婴儿甲氏留吁姜路之余晋灭之
注
路亦作露今荼陵军露水乡有露水山初封盖　在此元和姓纂云黄帝封榆罔支子于路定王十三年夏六月晋师灭赤狄潞氏以潞子婴儿归按春秋宣公十五年　按左传潞子婴儿之夫人晋景公之姊也&#舒为政而杀之又伤潞子之目晋侯将伐之诸大夫皆曰不可酆舒有三隽才不如待后之人伯宗曰必伐之狄有五罪隽才虽多何补焉不祀一也嗜酒二也弃仲章而夺黎氏地三也虐我伯姬四也伤其君目五也怙其隽才而不以茂德兹益罪也后之人或者将敬奉德义以事神人而申固其命若之何待之不讨有罪曰将待后后有辞而讨焉毋乃不可乎夫恃才与众亡之道也商纣由之故灭天反时为灾地反物为妖民反德为乱乱则妖灾生故文反正为乏尽在狄矣晋侯从之十五年夏六月癸卯晋荀林父败赤狄于曲梁辛亥灭潞酆舒奔卫卫人归诸晋晋人杀之
注
潞狄之别种潞氏国故称氏子爵也
疏
正义曰
　狄有赤狄白狄就其赤白之间各自别有种类此　潞是国名赤狄之内别种一国夷狄祖其雄豪者　子孙则称豪名为种者中国之始封君也谓之赤　白其义未闻盖其俗尚赤衣白衣也　　任
风后之后封于任
按路史黄帝应代有风后为之相因八卦说九宫以安营垒次定万民之竁黄帝灭尤徽猷多本于后尤北复以其轻剿其余于辋谷人赖其利遂世祀之是为金山之神稷封其后于任锡之己姓黄帝之孙任己实归其在唐虞俱有封土书缺不见夏后氏之初封之庖为姒姓遾周之兴武王复其后于宿后有密宿须句颛臾邑于泲上实典太昊之祀以为东蒙主　黄帝有熊氏次妃嫫母儿恶德充帝内之曰属女德而弗忘与女正而弗襄虽恶何伤是生苍林禺阳偶阳最少受封于任为任姓谢章舒洛昌终泉卑禺皆任分也　　有洛氏
黄帝之后有有洛氏
按逸周书宫室破国昔者有洛氏宫室无常池囿广大工功日进以后更前民不得休农失其时饥馑无食成汤伐之有洛以亡按路史黄帝有熊氏次妃嫫母儿恶德充帝内之曰属女德而弗忘与女正而弗襄虽恶何伤是生苍林禺阳禺阳最少受封于任为任姓谢章舒洛昌终泉卑禺皆任分也洛之后又有落氏雒氏按竹书纪年夏桀二十一年商师征有洛克之　　大騩氏　鬼騩氏黄帝时有大騩氏鬼騩氏
按路史大騩氏见于南密或曰泰块昔者黄帝访泰块于具茨一曰大隗盖设于&#垓培之宇而台简以游泰清者后有隗氏大隗氏　鬼隗氏后有嵬氏饶氏攘氏剎氏鬼騩氏
注
河南密县有泰騩山记谓大騩氏之君即具茨　也嵬及鬼騩皆古侯国和菟史云古有大嵬氏鬼　嵬氏嵬騩古通用潜夫论云嵬姓饶攘剎是也三　国宜皆炎帝之代封之　　邹屠氏
颛顼娶于邹屠氏
按路史帝颛顼高阳氏取邹屠氏初帝僇蚩尤迁其民善者于邹屠恶者于有北　　胜濆氏
颛顼娶于胜濆氏
按路史帝颛顼高阳氏取胜濆氏曰&#

注
胜濆即胜奔也&#颛帝之妻名世本人表皆作　女禄大戴礼胜奔氏之子谓之女禄　　辛
帝喾初封于辛
按竹书纪年注帝喾高辛氏有圣德初封辛侯帝颛顼七十八年术器作乱辛侯灭之按竹书纪年云云
　　陈锋氏
帝喾娶陈锋氏女生放勋
按史记五帝本纪云云
　　娵訾氏
帝喾娶娵訾氏女生挚
按史记五帝本纪云云
　　有娀氏
帝喾娶于有娀氏
按史记殷本纪殷契母曰简狄有娀氏之女为帝喾次妃
注
淮南子曰有娀在不周之北正义曰按记云桀　败于有娀之墟有娀当在蒲州也　　水氏
卷章娶于水氏
按路史帝颛顼高阳氏取胜奔氏曰&#生伯称卷章季禺三人卷章取水氏曰娇
注
水见世本一作即水皆字画之转失
　　鬼方氏
陆终娶于鬼方氏
按路史帝颛顼高阳氏生卷章卷章生吴回吴回生陆终取鬼方氏曰嬇殷高宗伐鬼方氏
按易经高宗伐鬼方三年克之
　　吴
帝喾高辛氏封黎弟于吴
按路史帝颛顼高阳氏姬姓取胜奔氏曰&#生伯称卷章季禺三人卷章取水氏曰娇生犁及回犁为祝融淳曜敦芒天明地德照临四海是食火土生长琴及噎噎处西极以行日月太子长琴居于摇山实始乐风犁卒帝喾以回代之回食于吴是曰吴回帝喾高辛氏姬姓命犁为火正火纪昭融而世赖之建其继世失遗其业守乃命弟回嗣厥职昭显天地之光以生柔嘉材爰封之吴犁
即黎

　　昆吾
陆终长子封于昆吾
按国语郑史伯对桓公曰祝融能昭显天地之光明以生柔嘉材者也其后八姓于周未有侯伯佐制物于前代者昆吾为夏伯矣大彭豕韦为商伯矣当周未有己姓昆吾苏顾温董董姓鬷夷豢龙则夏灭之矣彭姓彭祖豕韦诸稽则商灭之矣秃姓舟人则周灭之矣妘姓邬郐路逼阳曹姓邹莒皆为采卫或在王室或在夷翟莫之数也而又无令闻必不兴矣斟姓无后融之兴者其在芈姓乎
注
昆吾祝融之孙陆终第二子名樊为己姓封于　昆吾其后夏衰昆吾为夏伯按史记楚世家帝颛顼高阳者黄帝之孙昌意之子也高阳生称称生卷章卷章生重黎重黎为帝喾高辛居火正甚有功能光融天下帝喾命曰祝融共工氏作乱帝喾使重黎诛之而不尽帝乃以庚寅日诛重黎而以其弟吴回为重黎后居火正为祝融吴回生陆终陆终生子六人坼剖而产焉其长一曰昆吾昆吾氏夏之时尝为侯伯桀之时汤灭之按路史帝颛顼高阳氏取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连樊为己姓封昆吾昆吾为夏伯主其后裔自灭而无譐与桀同灭按东昌府志帝颛顼之裔孙樊封于昆吾代为诸侯夏末迁许后党乱为汤所灭地在濮阳城中有昆吾台夏帝仲康六岁锡昆吾命作伯
按竹书纪年云云

注
虞翻曰昆吾名樊为己姓封昆吾世本曰昆吾　卫是也左传曰卫侯梦见被发登昆吾之观今濮　阳城中有昆吾台是正义曰括地志云濮阳县古　昆吾国也昆吾在县西三十里台在县西百步即　昆吾墟也帝槐三十三岁封昆吾氏子于有苏
按竹书纪年云云
帝&#四岁昆吾氏迁于许
按竹书纪年云云

注
己姓名樊封于卫夏衰为伯迁于旧许
帝癸二十八岁昆吾伐商
按竹书纪年云云
帝癸三十岁商师征昆吾
按竹书纪年云云
帝癸三十一岁商自陑征夏邑克昆吾
按竹书纪年云云
商成汤伐昆吾氏
按诗经商颂韦顾既伐昆吾夏桀
按史记殷本纪夏桀为虐淫荒而诸侯昆吾氏为乱汤乃兴师率诸侯伊尹从汤汤自把钺以伐昆吾遂伐桀按通志韦氏顾氏昆吾氏党桀之恶恣行乱政以虐其民　　参胡
陆终子封于参胡
按史记楚世家帝颛顼高阳者黄帝之孙昌意之子也高阳生称称生卷章卷章生重黎重黎为帝喾高辛居火正甚有功能光融天下帝喾命曰祝融共工氏作乱帝喾使重黎诛之而不尽帝乃以庚寅日诛重黎而以其弟吴回为重黎后复居火正为祝融吴回生陆终陆终生子六人坼剖而产焉其长一曰昆吾二曰参胡
注
世本曰参胡者韩是也索隐曰系本云二曰惠　连是为参胡按路史帝颛顼高阳氏取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连惠连妘姓其封参胡参胡者韩是周之鄅子其后也　　大彭陆终子封于大彭
按国语郑史伯对桓公曰祝融能昭显天地之光明以生柔嘉材者也其后八姓于周未有侯伯佐制物于前代者昆吾为夏伯矣大彭豕韦为商伯矣彭姓彭祖豕韦
注
陆终第三子曰籛为彭姓封于大彭谓之彭祖　豕韦彭姓之别封于豕韦者殷衰二国相继为商　伯其后世失道殷复兴而灭之按史记五帝本纪禹皋陶契后稷伯夷夔龙垂益彭祖自尧时而皆举用未有分职
注
索隐曰彭祖即陆终氏之第三子籛铿之后后　为大彭亦称彭祖正义曰彭祖自尧时举用历夏　殷封于大彭按楚世家楚之先祖出自帝颛顼高阳高阳者黄帝之孙昌意之子也高阳生称称生卷章卷章生重黎重黎为帝喾高辛居火正甚有功能光融天下帝喾命曰祝融共工氏作乱帝喾使重黎诛之而不尽帝乃以庚寅日诛重黎而以其弟吴回为重黎复居火正为祝融吴回生陆终陆终生子六人坼剖而产焉其长一曰昆吾二曰参胡三曰彭祖四曰会人五曰曹姓六曰季连彭祖氏殷之世尝为侯伯殷之末灭彭祖氏
</div>
    <div class="pagination">
<a href="官常典勋爵部_page11.html">上一页</a><span>...</span><a href="官常典勋爵部_page7.html">7</a><a href="官常典勋爵部_page8.html">8</a><a href="官常典勋爵部_page9.html">9</a><a href="官常典勋爵部_page10.html">10</a><a href="官常典勋爵部_page11.html">11</a><span class="current-page">12</span><a href="官常典勋爵部_page13.html">13</a><a href="官常典勋爵部_page14.html">14</a><a href="官常典勋爵部_page15.html">15</a><a href="官常典勋爵部_page16.html">16</a><a href="官常典勋爵部_page17.html">17</a><span>...</span><a href="官常典勋爵部_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
