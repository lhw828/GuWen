<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 149 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 149 页/共 899 页</h1>
    <div class="content">按广东通志常新兴人永乐丙戌进士授福建道监察御史按部有赫赫声贪秽敛迹军民悦服　　黎斌
按华容县志斌字楚仁父死遂去为僧已为县吏时修永乐大典县遣斌部送诸生赴阙中道逸一人斌遂自诣部书更善试高等授八品官无何授祁门主簿擢江西宁县丞以刚柔济病乞罢民立庙祀焉成化间请于朝赐祠额曰遗爱以子贵赠资政大夫南京礼部尚书　　黎崇
按万姓统谱崇字好礼南城人居父丧哀毁逾礼啜糜饮水三日不进盐菜庐墓侧三年不栉沐终丧犹缟衣讳日辄哭临不止以孝闻　　黎公弁
按万姓统谱公弁字之冕临川人宣德庚戌由经明行修荐历任蒲圻教谕累典文衡博学洽闻条约以身先之每夜课诸生业一鼓乃罢虽祁寒暑雨不少变士习丕振科第接踵　　黎近
按万姓统谱近字之大甫弱冠遂以著述为事宣德间应文学才行卓然出众授铜陵丞政教兼举知高安县时猺贼据城东南近出榜谕降之负固者辄火其巢然御隶太严为权奸所忌系狱十年狱中作太平铙歌鼓吹曲太平等颂英庙嘉叹释之　　黎恬
按万姓统谱恬字潜辉宣德进士湖广人历官右春坊右谕德　　黎灏
按孝感县志灏知县贵子宣德中举贤良方正试知县二载擢嘉定州知州九年秩满上计京师父老遮留监司上其状诏复任九年以年老乞休家居醇谨人称为长者　　黎义祥
按江西通志义祥上犹人正统三年乡试授四川简县知县公廉抚辑刑清政举升琼州府通判遂致仕　　黎永明按京山县志永明字光亨景泰甲戌进士历南户部郎中迁顺德知府吏事练达操履清贞后有中贵人经过恣横永明挞之数十中贵以闻械至京师谪夔州同知卒于官　　黎淳
按华容县志淳字太朴天顺丁丑进士第一初为翰林院修撰纯皇帝即位充经筵讲官成化丙戌升左春坊左谕德丁亥升左庶子丁酉升詹事府少詹事戊戌升吏部左侍郎丁未升南京工部尚书已改礼部上疏言正风俗革奸弊诸事辛亥以疾乞致仕归逾年诏进一品阶荣禄大夫寻卒赐祭葬谥文僖　　黎福按万姓统谱福字天与乐平人成化进士授御史侃侃正色疏天下利病有人所难言者历郧阳都御史南京兵部侍郎天性廉静不为崖岸事至必尽心力故所树立与众殊　　黎禧
按万姓统谱禧阳朔人成化九年由举人知增城县立心廉恕刑清政举士民慕之　　黎民表
按华容县志民表字本端文僖公淳次子成化甲辰进士户部四川司主事礼部祠祭司员外郎仪制司郎中云南左参议广西右参政山西右布政使广西左布政使以入觐卒于途民表性清介有执守仕宦三十年囊无余钱　　黎凤
按万姓统谱凤新喻人弘治进士任御史
　　黎龙
按万姓统谱龙字干德新喻人正德戊辰进士　　黎奭按京山县志奭字师召永明少子正德辛未进士拜礼科给事中弹击无所避迁南京通政司参议嘉靖初迁通政转顺天府尹工部右侍郎时张罗峰为相与奭布衣交奭仅刺谒未尝自媒奉诏督显陵及旧邸大工毕迁兵部左侍郎归十余年卒　　黎贯
按明外史黎贯传贯字一卿从化人正德十二年进士改庶吉士授御史刷卷福建嘉靖二年出按江西父丧归久之起故官会帝从张孚敬议去孔子王号改称先师并损笾豆佾舞之数贯率同官合疏争之帝震怒悉下法司按治刑部尚书许赞等上其狱当赎杖还职帝特命褫贯为民久之卒于家　　黎人瑞
按江西通志人瑞字五辑父舜卿嘉靖辛卯乡荐历官永昌府同知自蜀之楚峡险水驶舟覆父母俱溺人瑞自他舟浮水救母复救父又往救幼弟力乏俱没妻丘氏见夫没亦投水死　　黎澄
按万姓统谱澄字本静乐平人嘉靖丁未进士　　黎遵训按京山县志遵训号汉门嘉靖丁未进士授南户部主事历官知潮州府调松江所至有廉绩擢云南副使卒于官　　黎民衷
按万姓统谱民衷字惟和广东人嘉靖丙辰进士历广西参政死于难　　黎民表
按广东通志民表字惟敬从化人贯之子自少&#异九岁习举子业十三补邑庠生二十领乡荐屡上春官不第慨然有隐志以母促之仕始就铨授翰林孔目转吏部司务办内阁制&#房事乙丑擢南京户部主事浙江司监通州仓转饷云中行至天雄召还内阁掌制&#侍经筵预修世宗实录成晋郎中加四品俸修玉牒复修穆宗实录成进河南布政司参议仍掌制&#事万历己卯春乞致仕疏三上得允赋性坦平无城府雅好读古书自坟典迄百家稗史罔不涉猎　　黎崇宣
按广东通志崇宣字孺旬番禺人曾祖伯兴为两浙盐运副使祖永正举孝廉父承先廪于庠名声籍甚崇宣生而&#敏有隽才善古文辞膂力过人好骑射善谈兵领万历丙子乡荐八上春官不第以母老家贫始就海阳广文辛未始成进士授南京广德州知州政简刑清爱民如子以抗直挂冠归民扶老挈幼哭留载道起袁州府推官不就优游林下所著有怡情集　　黎民望
按广东通志民望罗定人万历间岁荐以孝义着闻训饶平补任任丘倡明道学摄景州篆多惠政寻升义宁令开社学凿陂圳给田粮抚流民迁镇宁州守致政告归　　黎弘业
按广东通志弘业字孟扩顺德人天启辛酉举于乡甲戌知和州崇祯八年流贼张献忠自庐阳三犯州鄙弘业乃督率士民修雉堞浚濠堑登陴防守阅数月贼不入境腊月贼众数十万绕城数匝弘业喋血誓众乘城效死会大雪以芦柴焚其南门而以精兵冲突其北攻其无备弘业巷战败绩母李妻杨及其子一女三妾一皆自经死弘业引佩刀自刺不殒复慷慨裹创上马摧锋而死　　黎象斗
按广东通志象斗字怄汉顺德人登天启甲子贤书任鼍江教谕侍御史两荐于朝升思州府推官革弊济人听讼平反己卯衡黔闱得士多隽才黔督李若星会疏荐之晋陕宁刺史以母老归养　　黎遂球
弟
遂珙

按广东通志遂球字美周番禺人祖瞻父密皆有诗名球生而岐嶷博学能文举天启丁卯乡荐丁外艰杜门著述益肆力古文词诗赋服阕再赴春官不第是时流寇内讧边疆多故有诏令部院大臣保举经济名儒礼部侍郎陈子壮首举遂球以母老不就崇祯末寇乱大起有叛将拥众数万自湖南挟吉藩突至连州省会汹汹将有变遂球言诸臬司方震孺令严警备励人心叛将去乱遂寝甲申北都陷遂球闻变痛哭决意致身陈子壮力荐之乙酉遂球始出受官兵部职方司主事监督广东兵赴&#州城破与弟遂珙死之　　黎民献
按华容县志民献字本德浚子以乡贡历博罗全椒襄城三县俱有善政在襄城时流贼迫城拟为云梯薄城而上辄多贮灰袋下之贼遂走攻他县襄城独得完以功升许州知州仍掌襄城县事数载归　　黎民安按金溪县志民安号九华玉冈人事亲尽孝有膂力胆略而涉猎书传明崇祯间授运粮把总以血战献贼有功实授游戎后闯袭破襄阳城民安斩贼首数级力竭被执骂不绝口磔之事闻追赠参戎　　黎有纲
按长汀县志有纲邑诸生有文名崇祯间流寇犯境有纲破产募兵郡恃无恐　　黎民庆
按京山县志民庆字闻吾性纯笃尝正襟危坐虽清夜亦如有所对一日宴集有妓在主人留妓侍民庆民庆固却之曰吾岂以平生守而易此坐终夕明旦书一箑遗之其以礼自持事多类此　　黎存性
按醴陵县志存性性刚正平生不事嬉游励志读书于异端尤所不惑凡境内淫祠悉毁之其在永嘉清苦自甘惠政着闻民为立生祠祀之　　黎自化
按黄陂县志自化生于响山字响峰素好急人难乐与人善偶有水浮皇木为人所匿居民受累自化力为昭雪长沙有刘氏盗情一案狱陷多人自化亦为力白得免　　黎&#
按江西通志&#字希临川人由明经博士除南宾主簿莅事廉明邻郡长宁岁易五守皆为蛮逐诏以希为知州蛮贼解散岁余戎州梅洞宁远贼攻州城希率民兵出战坠马为贼所害

　嵇姓部汇考
晋书
　　嵇康传
嵇康字叔夜谯国铚人也其先姓奚会稽上虞人以避怨徙焉铚有嵇山家于其侧因而命氏郦道元水经注
　　淮水注
涣水东径嵇山北嵇氏故居嵇本姓奚会稽人也先人自会稽迁于谯之铚县故为嵇氏取稽字之上以为姓盖志本也嵇氏谱曰谯有嵇山家于其侧遂以为氏廖用贤尚友录
　　嵇姓
嵇谯国商音夏少康封子季杼于会稽遂为会稽氏汉初徙谯稽氏改为嵇氏望出河南

　嵇姓部列传
　　魏
　　嵇喜
按晋书嵇康传康兄喜有当世才历太仆宗正　　嵇康按晋书嵇康传康字叔夜谯国铚人其先姓奚会稽上虞人以避怨徙焉铚有嵇山家于其侧因而命氏康早孤有奇才远迈不群身长七尺八寸美词气有风仪恬静寡欲含垢匿瑕宽简有大量学不师受博览无不该通长好老庄与魏宗室婚拜中散大夫常修养性服食之事弹琴咏诗自足于怀以为神仙禀之自然非积学所得至于导养得理则安期彭祖之伦可及乃着养生论与陈留阮籍河内山涛向秀沛国刘伶籍兄子咸琅琊王戎为竹林之游康尝采药游山泽会其得意忽焉忘反时有樵苏者遇之咸谓神至汲郡山中见孙登康遂从之游康又遇王烈共入山山涛将去选官举康自代乃与涛书以解性绝巧而好锻宅中有一柳树甚茂乃激水圜之每夏月居其下以锻东平吕安服康高致康友而善之后安为兄所枉诉以事系狱辞相证引遂复收康初康居贫尝与向秀共锻于大树之下以自赡给颍川锺会贵公子也精练有才辩故往造焉康不为之礼会以此憾之及是言于文帝曰嵇康卧龙也不可起公无忧天下顾以康为虑耳因谮康欲助毋丘俭帝昵听信会遂害之康将刑东市太学生三千人请以为师弗许康顾视日影索琴弹之时年四十海内之士莫不痛之帝寻悟而恨焉　　晋
　　嵇蕃
按晋书嵇绍传绍从子含含父蕃太子舍人
　　嵇绍
按晋书嵇绍传绍字延祖魏中散大夫康之子也十岁而孤事母孝谨以父得罪靖居私门山涛领选启武帝请为秘书郎帝谓涛曰堪为丞何但郎也乃发诏征之起家为秘书丞累迁汝阴太守转豫章内史以母忧不之官服阕拜徐州刺史后以长子丧去职元康初为给事黄门侍郎时侍中贾谧以外戚之宠年少居位潘岳杜彬等皆附托焉谧求交于绍绍距而不答及谧诛绍时在省以不阿比凶族封弋阳子迁散骑常侍领国子博士赵王伦篡位署为侍中惠帝复阼遂居其职齐王囧既辅政大兴第舍骄奢滋甚绍以书谏囧不能用顷之以公事免囧以为左司马旬日囧被诛初兵交绍奔散赴宫有持弩在东阁下者将射之遇有殿中将兵萧隆见绍趋前拔箭于此得免遂还荥阳旧宅寻征为御史中丞未拜复为侍中河间王颙成都王颖举兵向京都以讨长沙王乂大驾次于城东乂宣言于众曰今日西讨欲谁为都督乎六军之士皆愿嵇侍中遂拜绍使执节平西将军属乂被执绍复为侍中王公以下皆诣邺谢罪于颖绍等咸见废黜免为庶人寻而朝廷复有北征之役征绍复其爵位绍以天子蒙尘承诏驰诣行在所值王师败绩于荡阴百官及侍卫莫不散溃唯绍俨然端冕以身捍卫兵交御辇飞箭雨集绍遂被害于帝侧血溅御服天子深哀叹之及张方逼帝迁长安河间王颙表赠绍司空进爵为公会帝还洛阳事遂未行东海王越屯许路经荥阳过绍墓哭之悲恸又表赠官爵帝乃遣使册赠侍中光禄大夫加金章紫绶进爵为侯元帝为左丞相承制以绍死节事重而赠礼未副勋德更表赠太尉及帝即位赐谥忠穆　　嵇含按晋书嵇绍传绍从子含字君道好学能属文家在巩县亳丘自号亳丘子楚王玮辟为掾璋诛坐免举秀才除郎中齐王冏辟为征西参军袭爵武昌乡侯长沙王乂召为骠骑记室怀帝为抚军将军以含为从事中郎惠帝北征转中书侍郎及荡阴之败含走归荥阳永兴初除太弟中庶子西道阻阂未得应召范阳王虓为征南将军屯许昌复以含为从事中郎寻授振威将军襄城太守虓为刘乔所破含奔镇南将军刘弘于襄阳弘表含为平越中郎将广州刺史假节未发会弘卒时或欲留含领荆州含性刚躁素与弘司马郭劢有隙劢疑含将为己害夜掩杀之时年四十四怀帝即位谥曰宪　　嵇
按晋书嵇绍传绍子有父风早夭
　　嵇翰
按晋书嵇绍传绍死节从孙翰袭封成帝时追述绍忠以翰为奉朝请翰以无兄弟自表还本宗　　嵇旷
按晋书嵇绍传绍从孙翰表还本宗太元中孝武帝诏访其宗族袭爵主祀于是复以翰孙旷为弋阳侯　　宋　　嵇适
按宋史嵇&#传&#父适为石首主簿
　　嵇
按宋史嵇&#传&#字公实应天宋城人天圣中进士及第授蔡州团练判官王曾知青州徙天雄军皆辟为从事后用曾荐迁太子中允为集贤校理历开封府推官三司度支判官同修起居注擢知制诰累迁尚书兵部员外郎召入翰林为学士未及谢卒&#举进士时王曾张知白相继为南京留守见&#谨厚笃学谓其子弟曰若曹师表也　　嵇琬
按万姓统谱琬右朝请郎
　　明
　　嵇纲
按万姓统谱纲考城人正德中海盐知县
　　嵇世臣
按万姓统谱世臣字思南归安人嘉靖乙未进士任翰林院编修　　嵇
按万姓统谱德清人庚子举人嘉靖间四川庆符知县　　嵇应科
按万姓统谱应科武进人万历甲戌进士


　倪姓部列传
　　汉
　　倪谬
万姓统
谱作倪谁

按郑樵通志汉有扬州刺史倪谬
　　倪汤
按万姓统谱汤拾遗
　　倪萌
按东观汉记萌字子明齐国临淄人仁孝敦笃遭岁仓卒兵革并起人民饿馁相啖与兄俱出城采蔬为赤眉贼所得欲杀啖之萌叩头言兄老羸瘠不如萌肥健愿代兄贼义而不杀　　唐
　　倪若水
按唐书倪若水传若水字子泉恒州&#城人擢进士第累迁右台监察御史黜陟剑南道绳举严允课第一开元初为中书舍人尚书右丞出为汴州刺史政清净风化兴行入为户部侍郎复拜右丞卒　　倪启
按万姓统谱启至德初为江阴太守徙江阴治夏浦为舰浦城　　倪曙
按十国春秋南汉倪曙字孟曦福州候官人唐中和时及第有赋名官太学博士黄巢之乱避归故乡会闽王从子延彬刺泉州雅好宾客曙与徐寅陈郯等赋诗饮酒为乐未几西游岭表烈宗招礼之辟置幕中高祖即位擢为工部侍郎进尚书左丞干亨五年诏同平章事无何以疾卒所著赋一卷行世　　倪可福
按十国春秋荆南倪可福唐天佑三年武信王权荆南留后而可福时为驾前指挥使会朗州雷彦恭屡犯荆南梁王全忠遣可福率兵五千人戍之可福指画方略力拒彦恭朗兵稍稍引去已而又筑寸金堤激水捍蜀有功武信王爱其勇使隶戏下为亲校且以女妻可福子心相得也可福摧锋陷陈所向克敌李洪来寇江陵可福以兵击败之推为首庸俄迁都指挥使龙德时江陵城圮可福以卒万人修外郭不时筑武信王责功程之慢杖之百归谓女曰幸语汝舅吾欲威众办事耳非示辱也以白金百铤遗之可福竟以功名终赐田于江陵东三十里子孙聚居其处曰诸倪冈　　倪从进
按十国春秋荆南倪从进武信王之子婿也父可福为武信王大将从进以荫得官复取王女甚贵宠一时皆艳慕之　　宋
　　倪天隐
按尚友录天隐桐庐人号茅冈博学能文嘉佑中县尉江贤建讲堂于先圣殿后请天隐主之士风振发多所造就尝为县令叶安道作题名记论三代以诸侯治后世以郡县不治甚有理其戒后之为令者企善而惩恶无为石羞有助于教化云　　倪登
按福清县志登字彦及元符进士朝请大夫以取燕云奉使没于王事赠大中大夫有论语解行于世　　倪涛按宋史倪涛传涛字巨济广德军人丱角能属文博学强记年十五试太学第一遂擢进士调庐陵尉信阳教授入为太学正秘书省校书郎著作佐郎司勋左司员外郎朝廷议有事燕云大臣争先决策为固位计皆心知不可无敢一出口涛独言其非且曰景德以来辽守约不犯边盟誓固在不可渝也天下久平士不习战军储又屈毋轻议以诒后患王黼怒曰君敢沮军事耶于是言者论其鼓唱撰造贬监朝臣县酒再徙茶陵船场卒年三十九死之明年金人犯关朝廷忆涛言官其一子　　倪称
按尚友录称字文举南渡后居锦山之下少有学行受业张横浦之门苪国端调桐川簿人皆以诗饯之称曰吾与子不交以面而交以心苪曰珠玉之赠不如药石之赐三子恕思愿皆登科　　倪千里
按尚友录千里字起万东阳人绍兴中任苏州学教授因其羡积养士复作义廪以资礼文之费士心悦服　　倪闪
按尚友录闪字泰夫沙县人&#悟嗜学家饶于赀用俭而好施每出辄以钱自随遇贫窭则掷于其家不问其知与否及领乡荐赴礼闱在京师施与不减家居时累试弗遇人嗤之曰君日以济贫为事何屡屈于春官岂造物有知耶闪闻益自励绍兴三年寇起蔓延广东江西破汀州侵县境官兵获贼县狱充牣闪以愚民无知罹于法日饮食之明年大饥道殍相枕藉济以糜粥活者万计五年赴省邻人多梦竖旗里门书曰饘粥之功是岁果魁特奏名除宁国府教授出私帑刱斋舍置赡学田所得俸余分贻兄弟姑妹秩满迁广东提干卒　　倪思
按宋史倪思传思字正甫湖州归安人干道二年进士中博学宏词科累迁秘书郎除著作郎兼翰林权直光宗即位典册与尤袤对掌故事行三制并宣学士上欲试思能否一夕并草除公师四制训词精敏在廷诵叹权侍立修注官迁将作少监兼权直学士院升中书舍人同修国史寻兼侍讲除礼部侍郎兼权吏部侍郎出知绍兴府宁宗即位改婺州未上提举太平兴国宫召除吏部侍郎兼直学士院御史姚愈劾思出知太平州历知泉州建宁府皆以言者论去久之召还试礼部侍郎兼直学士院司谏毛宪劾思予祠胄殛复召除权兵部尚书兼侍读徙礼部尚书既而以宝谟阁直学士知镇江府移福州史弥远拜右丞相思僭论麻制镌职而罢久之除宝文阁学士提举嵩山崇福宫嘉定十三年卒谥文节　　倪翼按罗源县志翼号淡斋唐梁国公十二代孙庆元间为潮州秋曹与太守争一死囚弗直拂袖而归再召为丞不起　　倪祖常
按万姓统谱祖常字子武霅川人大理寺正嘉定壬午四月自毗陵易守徽州先州民困于和籴郡计二百斛强无为有人所弗堪祖常恻然屡牍申省事得寝凡除害兴利去灾致顺悉意奉行嘉熙三年相与建祠为寿　　倪文一
按尚友录文一字元芳福安人咸淳间由进士授安仁县尉邻境峒蛮窃发文一单骑至营抚之以恩谕之以理峒蛮咸信服再授潮州刘宪召置幕下有疑狱辄委谳之民以无冤秩满行李萧然升知清流县元兵南下遂隐居山林世祖征之不起尝作诗曰编篱已种渊明菊凿沼还栽茂叔莲后以寿终　　元
　　倪士毅
按万姓统谱士毅字仲弘休宁人潜心求道尝学于陈栎朱敬舆所著有四书辑释　　倪印心
按万姓统谱印心号古洲绩溪人生宋末家贫苦学志慷慨尚质朴初与太学生叶一愚为莫逆友一愚归元为右丞以才学保奏授将仕郎湖广儒学副提举迁承事郎信州路玉山县尹政称廉明　　倪天渊
按万姓统谱天渊字震亨鄞人修&#广颡气和行朴与人交终始一致家饶而性尚俭素一冠十年不易事亲竭力乐施与穷乏者假贷无吝色有负逋者即焚券不责其偿时江南岁漕白粲经海达畿天渊籍占漕役躬自蹈海有舟十艘每运数万石操舟之卒千人一束以纪律至元戊寅漕舟多没于风天渊舟漂高滩上众欲舍舟天渊不从拜且祈俄而神炬见桅端光辉烛人风回获济积四十余年中台御史袁赛因不花按行海道嘉其尽力王事且年高行笃状闻于朝旌之曰高年耆德之门后子可辅仕江浙行省参政　　倪渊
按万姓统谱渊字仲深乌程人明礼经易数之学荐为湖州教授着易说图说序例等书　　明
　　倪瓒
</div>
    <div class="pagination">
<a href="氏族典卷诸姓部_page148.html">上一页</a><span>...</span><a href="氏族典卷诸姓部_page144.html">144</a><a href="氏族典卷诸姓部_page145.html">145</a><a href="氏族典卷诸姓部_page146.html">146</a><a href="氏族典卷诸姓部_page147.html">147</a><a href="氏族典卷诸姓部_page148.html">148</a><span class="current-page">149</span><a href="氏族典卷诸姓部_page150.html">150</a><a href="氏族典卷诸姓部_page151.html">151</a><a href="氏族典卷诸姓部_page152.html">152</a><a href="氏族典卷诸姓部_page153.html">153</a><a href="氏族典卷诸姓部_page154.html">154</a><span>...</span><a href="氏族典卷诸姓部_page150.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
