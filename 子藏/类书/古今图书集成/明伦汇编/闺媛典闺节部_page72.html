<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 72 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 72 页/共 268 页</h1>
    <div class="content">萧
氏附

按延平府志张氏练天与妻沙县人夫亡同妾萧氏守节教子年八十一终不逾月而萧亦没有司旌表　　胡天诏妻朱氏按延平府志朱氏胡天诏妻沙县人夫亡苦节教子廷宾为邑廪生有司旌表　　吴大兴妻詹氏
按延平府志詹氏吴大兴妻尢溪人青年守节教子成立有司奏闻诏旌其门　　罗明妻洪氏
按延平府志洪氏庠生罗明妻沙县人年二十二夫亡苦节自励孝翁姑抚二子成立年七十卒　　施士和妾叶氏
林
氏附

按延平府志叶氏施士和妾尢溪人和亡叶年少孀居和妻余氏怜其无子令更嫁叶恸哭不从会嫡出孙媳林氏庠生大震妻年二十五亦寡抚遗腹子守节遂穷饿相依嫠居终老　　冯绰妻孟氏
按延平府志孟氏冯绰妻顺昌人年二十夫亡矢志不渝终始一节嘉靖元年上闻诏建坊旌表　　蔡玼妻萧氏
按延平府志萧氏蔡玼妻名荣将乐人方娠而玼客于外生子潮八年玼尚未归后没于临清氏闻讣恸绝守志弥谨教子有方终身不事容饰县令表其庐年七十六卒　　杨显妻黄氏
按延平府志黄氏庠生杨显妻名琳将乐人显亡黄年二十四矢志靡他家贫纺绩以供朝夕敬顺翁姑抚二子成立寻二子相继并夭各遗一孙氏又鞠育之及既长而卒　　吴节妻游氏
按延平府志游氏南平人吴节妻年十八适吴生二子二十三夫亡事翁姑以孝抚二子克成立年六十五卒　　张倪瑶妻魏氏
按延平府志魏氏南平人年十九适张生二子瑶亡氏年二十七二子相继没父母怜其无嗣欲嫁之不从年五十而卒　　余福宏妻潘氏
按延平府志潘氏余福宏妻将乐人夫溺死氏年二十二子积成二岁氏苦节事翁姑抚孤子闺门肃然嘉靖间县令周冕表其闾　　张盛芳妻郑氏
按大田县志郑氏在坊张盛芳妻年二十四盛芳没子甫六岁兄弟欲改嫁之郑誓不二志年八十一卒子甚贫不能葬族子张晓率兄弟营葬之　　陈凤德妻金二娘
按大田县志金二娘姓杨氏归上京陈凤德少丧其夫矢志抚孤成立平居好义急公有伟男子气贻谋昌后克享遐龄至今子孙繁衍皆推本母德云　　夏永庆妻萧氏按沙县志萧氏夏永庆妻嘉靖间庆亡氏年二十四子风动甫二岁矢志自守尽以产付伯氏夏泰惟抚其子一切不问泰亦能恤侄教养同于己子风动遂有声庠序萧年五十九卒　　严而泰妾徐氏
按尤溪县志徐氏太学生严而泰妾泰早亡徐年二十二家日落遗孤茕茕氏矢志守节坚不可移饮冰茹蘗垂三十余年抚其子成立孙若曾元俱列庠序　　余廷纪妻陈氏按尤溪县志陈氏余廷纪妻年二十五夫亡矢志抚孤不忘兢惕年逾耄耋县令旌其门　　吴廷保妻张氏
按尤溪县志张氏吴廷保妻青年早寡义不再适&#声灯影间织作不休享年九十子孙环列人谓苦节之报　　林维曜妻詹氏
按尤溪县志詹氏林维曜妻年二十三夫亡抚二幼孤始终如一孙助举己卯孝廉县令王之庆作诗表之　　王薄妻施氏
按尤溪县志施氏廪生王溥妻溥亡施年二十三家贫苦节守子冈成立闺阃肃然年六十九终　　林懋积妻蔡氏
按尤溪县志蔡氏名兰使林懋积妻年二十二夫亡哀毁绝粒姑让之曰汝欲以遗孤累我乎乃就食冰蘗自励六十载如一日抚孤成立卒业冑学诸孙并有声雍序　　杨自明妻游氏
按崇安县志游氏上梅里杨自明妻年十七归明明督里役为负税者殴死时游年二十三长子琛三岁次遗腹七月氏衔雠居丧囚首垢面后琛克立遗腹之子璋亦长游欲为报雠雠者先夕梦自明击之暴死游年六十一卒监司悉其状以闻得谕祭表其闾　　陈际中妻翁葵按崇安县志翁葵外五夫里陈际中妻年十八归陈生二子长甫三岁次四月际中亡氏恸哭治丧日抱二孤以娱翁姑未几翁没力营葬事家日益困深夜篝灯勤纺绩姑怜其劳止之弗听后以忧瘁目盲逾年复明人谓节孝所感子英能克家事母尽孝氏年七十有六卒嘉靖间表其门　　刘潭妻朱氏
按建阳县志朱氏刘潭妻文公裔孙女生子稳甫三岁而潭亡朱年二十四抚教其子闺门严肃亲属邻妇罕见其面　　马澄妻刘氏
按建阳县志刘氏马澄妻澄早亡氏年二十四勤纺绩以训其子梁俱成立　　宋垓妻范理
按建阳县志范理宋垓妻年二十三夫亡子坚甫三月范茕然孑立姑怜之屡劝改适泣曰姑老无子亦当终养况有子乎姑没棺殓葬祭悉自营办孀居凡四十余年　　黄宽妻李氏
按建阳县志李氏名淑亨均亭人黄宽妻宽病革谓亨曰母老子幼奈何淑亨泣曰君脱不讳事姑抚幼妾责也必不负君宽亡氏年二十四日抱子乳姑侧每食必进甘脆姑尝语人曰媳事我胜子训二子皆成立卒年七十有九　　张煦妻徐田娘
按建阳县志徐田娘县坊人母陈氏早寡以田娘赘婿张煦于家八越月煦以讼系狱死田娘年十七哀恸欲绝母解之曰幸有遗腹继张宗者庶其在此慎无伤生也后果举一子家甚贫日夜纷绩自给年五十六卒　　徐辉妻黄佛姐
按建阳县志黄佛姐徐辉妻辉亡黄年二十五生子甫一岁或劝他适即泫然指其子曰所不与先夫从地下者以此儿在耳矢志苦守足不逾阃三十余年终　　潘荣妻刘氏
按建阳县志刘氏潘荣妻年十九生二子而寡未几舅姑并没氏日夜号泣扃户独处勤女红辛苦训孤成立年七十卒　　黄廋妻倪氏
按建阳县志倪氏黄廋妻年二十五而寡矢志奉姑备极敬顺课三子步趋俱有礼度独处一室三尺童子莫敢或入尝曰非好伶俐至此习惯使然不自知也　　刘佑妻葛氏
按建阳县志葛氏崇政里人庠生刘佑妻佑家贫好学葛勤绩纺相之佑屡举不第而没葛年二十七子寅甫六岁葛恸哭不已越岁督学姚公谟怜佑才命寅寄名邑庠葛虽甚爱其子而不加姑息昕日课学甚力后举明经司训松阳嘉靖间有司表其门年七十三卒　　袁绰母王氏
按建阳县志王氏袁绰母崇文里人年二十六夫亡绰方三岁氏孀居教子以医术名于时王卒年九十一有司表其门　　詹郎妻张氏
按建阳县志张氏崇文里人詹郎妻归五岁而寡无子姑怜其年少家贫无以度日欲嫁之里有富室遂以重贿谋娶张誓必死日夜号哭会族姓产子遂抚之为嗣及长娶妇生三孙不十载而嗣子丧妇亦亡氏穷苦万状没齿无怨县令表其门　　朱烘妻何氏
按建阳县志何氏少有慧质通孝经列女传及曹大家女戒诸书父为择婿得文公十世孙朱烘妻焉年二十五烘亡矢志自守终身不事容饰居孀五十七年有司表其门　　熊爚妻蔡氏
按建阳县志蔡氏熊勿轩九世孙爚之妻也爚亡氏年二十一子垒甫四月姑泣告曰此恐不可恃毋悔氏啮指滴血誓死无二孀居四十三年县令表其门　　苏崇妻张爱娘按建阳县志张爱娘张成女年十七适长乐里苏崇阅七月崇暴亡母怜其少强之再嫁不从屡欲自尽母惧而止孑立数年崇弟昆始生子相遂立以为后相死又抚孙灼成立　　徐大杞妻宋氏
按松溪县志宋氏徐大杞妻事姑以孝闻生二子杞亡氏年二十家筑墙以限中外虽三尺童子罕见其面凿井于墙内以自汲今其家犹呼宋氏井云　　叶渶妻许氏按松溪县志许氏叶渶妻年二十二夫亡守节八十载年百余岁有司建坊旌表岁给粟帛与肉终其身　　范中行妻陈氏按松溪县志陈氏范中行妻年二十夫亡抚遗腹子苦节终身性喜利物捐赀独建城南小桥桥成县令额其梁曰德济年九十三卒　　叶廷宝妻李翠娘
按松溪县志李翠娘叶廷宝妻年二十五夫亡纺绩自给抚育二孤继安继镇成立嘉靖十二年有司奏请旌表　　杨惠林妻范氏
按松溪县志范氏杨惠林妻年十八夫亡无子舅姑欲嫁之不从立族人子臣为后有司奏请旌表　　倪澄妻范氏按政和县志范氏倪澄妻澄早丧范年二十无子事姑尽孝求族子洧为嗣苦守终身　　魏谷实母周氏
三
妇附

按政和县志周氏魏谷实母也生三子谷实彦祥谷资而夫亡三子既长复相继夭冢妇黄次妇李季妇张皆少周导以节义三妇皆感泣啮指共誓不二心闺门肃然诸孙总角者则遣就外傅在襁褓者皆自哺之每旦辄坐于庭诸孙环侍聚僮仆训谕使治生业晚则稽其勤惰而赏罚焉如是者二十年年七十五卒三妇遵奉成教皆能坚持苦节以弗坠其业　　王得闵妻魏氏按政和县志魏氏王得闵妻年二十三闵亡二子曰记应曰澄皆幼魏偕二妾奉其姑依夫从叔文表终身　　林昭得祖母李氏
按政和县志李氏林昭得祖母生子方两月而夫亡李年二十有四有强纳财聘之者李遂持刀自绝邻妪觉救获免仃伶苦守生计萧然纺绩以给衣食终无二志　　吴国宝妻黄氏
按政和县志黄氏吴国宝妻年十六归国宝越四年宝病亟谓黄曰吾病必不痊命也听恨无兄弟可托一女茕茕家贫无依汝将安适黄曰君善自保无以妾为念宝死黄治丧毕杜门纺绩以资衣食女既长皆劝馆甥不听育夫从子坦为夫后守之终身　　张子铭妻卢氏按政和县志卢氏张子铭妻年二十四铭亡二子皆在襁褓所亲谕之曰汝年少子幼恐不克有终卢氏曰家虽贫业尚可度日纵不能自存岂不闻饿死事极小乎闻者叹服　　王明妻陈氏
按政和县志陈氏王明妻年二十余子未周岁明遘危疾嘱陈曰我病必不起幼子成否不可知去留在尔陈泣告曰妾奉先人命告祖庙来事君一旦改之禽兽行也明颔之而绝遂依明从母居及沙尤寇作陈挈子逃难备尝艰苦固守不移县令王鉴欲为请旌陈坚辞乃止　　陆英继妻李氏
按政和县志李氏湖广荆州右卫千户李敬之女年十八为陆英继室二十英死哀毁屡绝复苏奄奄一息恍惚间若闻夫语曰汝能为我守节我复何憾遂矢志抚前妻子三人及己所出幼子礼礼甫三岁与前子相爱如一邻妪私以辞探之辄大怒苦守糟糠教礼勤学领正德丙子乡荐通判梧州嘉靖间旌表　　陈玮妻范氏按政和县志范氏石门陈玮妻幼性贞淑不群及笄归玮执妇道惟谨玮病亟氏默割体肉和剂进之玮亡无嗣氏年二十有七或劝之嫁氏厉声叱之矢志益坚立叔子潜为后卒年七十有二　　孙科妻王琼
按寿宁县志王琼邑人王鉴女年十八适孙科甫五月夫死姑悯其无子欲嫁之琼断发自誓力女事以奉姑姑没丧葬以礼孙宗人有不利琼者逐之琼避之母家完节终身年七十余卒　　李尚文妻周三娘
按寿宁县志周三娘生员李尚文妻尚文死氏年二十六哀毁逾礼舅姑怜之使再适不从舅姑衰迈遗孤殊幼氏孝养益力教训诸子卒全令名年八十四终　　江进妻谢清
按寿宁县志谢清江进妻年二十五生子名叔权甫一岁夫亡氏誓不二志怀抱其子杜门攻苦以资衣食江有姊名陵未字感其节遂与同居不复适人乡里颂之年俱七十卒县令张鹤年表其门　　陈忠继室黄森
按寿宁县志黄森平阳军卒女邑人陈忠任平阳时　闺节部列传五十六
　　明五十一
　　宗应武妻丁氏
按广东通志丁氏信宜所百户宗应武妻年二十生子万松甫数月而武死姑欲嫁之丁以死自誓万松长亦亡丁又抚遗孙终老　　李聪妻刘氏
按广东通志刘氏阳山李聪妻聪亡氏年二十二子甫三月坚守终身嘉靖癸未邑令上其事旌表　　谭仲孚妻何氏按广东通志何氏谭仲孚妻年二十二生子统夫亡氏性孝谨翁死未葬竭力护其丧年逾七十有司旌之　　鲁文鉴妻汤氏
按广东通志汤氏新会诸生鲁文鉴妻年二十四而孀母怜其无子受何姓聘氏闻以死誓屏迹不至母家数年母知其不可夺乃还何聘嘉靖间旌表　　陈雍妻顾氏按广东通志顾氏增城陈雍妻雍亡遗腹生子峤氏年二十二母欲改嫁之氏变色曰吾忍以身践二庭使孤儿父他人乎大恸仆地绝而复苏母乃止正德间盗剽其乡戒其党曰慎毋惊犯节妇嘉靖间有司旌之　　李薆妻卢氏
按广东通志卢氏李薆妻增城人夫亡守志教育遗孤成立有司以闻旌表　　汤尚志妻陈氏
按广东通志陈氏汤尚志妻增城人生一子而夫亡或怜其少劝改嫁氏抚其子曰吾与若父结发旧矣而背之他日何颜见若父地下哉竟苦节终老有司以闻旌之　　王穗妻赵氏
按广东通志赵氏广州右卫右所王穗妻夫早亡赵抚遗孤道广守节不渝嘉靖末有司以闻诏旌其门道广历官太守　　方闉妻陈氏
按广东通志陈氏南海丹桂人方闉妻奉姑张氏孝敬得其欢夫没氏年二十八哀毁尽礼矢志抚五岁子大经姑病笃告天请代姑寻没罄簪珥殡葬嘉靖十五年有司奏请旌表卒年七十有五　　刘质妻许氏
按广东通志许氏番禺明经里刘质妻年二十四夫亡子甫三岁守节不二嘉靖初御史涂相表其门　　蒙天佑妻周氏按广东通志周氏南海人从化学生蒙天佑妻夫亡氏年二十二遗腹生鉴父母欲嫁之不从事姑抚幼卖鬻以葬其夫嘉靖十年御史具奏旌表　　洗尚文妻张氏
按广东通志张氏庶吉士番禺洗尚文妻尚文南还没于途无子氏年二十七守节终嘉靖戊申旌表　　冯文俊妻陈氏按广东通志陈氏番禺冯文俊妻年二十一夫亡子继科甫四岁矢志不二继科举于乡知建阳县陈年六十有六嘉靖甲寅诏旌其门　　苏本妻麦氏
按广东通志麦氏新会苏本妻本任福建汀州府明溪驿丞没于官氏年二十七无子扶柩归葬富人遣媒议婚氏曰夫影在堂问之诺吾即从媒惭而退自是发不栉衣不饰专纺绩奉姑里老闻于县县令罗侨亲拜其门　　麦惠妻王氏
按广东通志王氏信宜人麦惠妻年十九适惠及期惠亡子仲坚甫数月公姑命他适氏恸哭曰生死为麦家妇敢有二心耶翁没奉姑益谨嘉靖间学使表其门　　李伯谨妻谢氏
按广东通志谢氏李伯谨妻年二十五夫亡氏事亲克修妇道苦守十六年有司以闻旌表　　李伟妻何氏
按广东通志何氏李伟妻事夫两载生男百日而夫亡抱儿告天求死时祖翁垂白在堂念之幡然曰吾若死八十祖翁三月孤儿将谁属纺绩供养终其身有诏建坊旌表　　张思进妻曾氏
按广东通志曾氏庠生张思进妻年二十三思进亡一子殊幼瞽姑在堂母家欲夺其志曾大哭曰一&#之嗣人或可存七十瞽姑谁能代养令我嫁我则死我死姑必不生议遂止由是孀居奉姑十年姑没执丧骨立事闻于县旌其门　　李仲芳妻苏氏
按广东通志苏氏新会李仲芳妻生一子年二十二而夫亡氏哀毁不食屡绝复苏旦夕供汤食侍繐帐事死如生孝祖母翁姑益笃父母欲令改适苏泣下不应凡有讽者即去不与言媒至正色曰请问吾夫后莫有敢言者邑令表其门　　何天佑妻陈氏
按广东通志陈氏处士何天佑妻年二十二夫亡子纯甫三岁鲜期功之亲族之贪暴者利其产百计谋夺氏志将不利其孤陈心如铁石哺孤不离怀抱及长娶妇锺氏甫一年纯暴死妇有身五月贪者蝇集虎视十倍于前欲嗣者披发斩衰破扉而踞其室陈以孑身抚孕妇呼天抢地力御强悍至死不回闻者为之酸鼻及妇生子睿数岁而妇死陈独保持孤孙又百倍其子无何有以毒置糗饵诱乳妪孤陈觉得免复结大盗中夜劫之陈抱孤渡河若有神物乘之以济又得不死岁租赀产悉为抄夺陈夜则明灯和泪教孤孙读书画则挺身至讼庭辨复产业历十五年始得复还其故睿以垂髫得补弟子员而不与讼陈匍匐法庭慷慨哀诉学使者为之堕泪堂上下莫不叹息始得稍定巢卵得完年九十余曾孙述忠述瓒皆举孝廉陈犹强健元孙吾驺起家翰林沥请旌表建坊祠祀　　梁允章妻陈氏
按广东通志陈氏新会给谏陈吾德姊归河塘梁允章无子章病革嘱曰若幸无他善视吾女屋数椽可为祖祠薄田数亩可供祠祀岁时伏腊得祔食其间吾目瞑矣氏哽咽收泪曰兄弟之子独不可为后乎奈何其祔食哉章没氏年二十六及祥或以改节劝氏抚膺叹曰得有为夫后者扫除墓地待尽耳人不敢复言择弟允谦次子为嗣寻夫妇皆沦没氏块然一室勤苦自食乃捐屋为祠置田为祭一如夫言年七十二卒　　梁寿妻陈氏
按广东通志陈氏东莞梁寿妻夫亡氏年二十二抚孤守节孀居五十年嘉靖中奉旨旌表　　张集行妻翟氏
按广东通志翟氏张集行妻年二十四夫亡矢志不二子弘略侄弘毅皆襁褓氏抚育勤劬备诸艰苦后弘毅贵具疏陈情奉旨旌表年九十卒　　陈孟吉妻吴氏
黎氏
赵氏附

按广东通志吴氏东莞陈孟吉妻生子贺数月而吉亡姑黎氏媳赵氏俱少寡与共守节备历艰苦黎年二十吴年二十一赵年二十三御史蔡梦说闻于朝诏旌表　　畲昌儒妻陈氏
按广东通志陈氏畲昌儒妻年二十四夫亡守节不移有司以闻旌表　　张宝妻王氏
按广东通志王氏廉州卫应袭指挥张宝妻名蕙着年二十二夫亡痛哭几绝既葬屏迹不出房闼训子读书比长嗣职以平清远寇功擢都指挥同知王年六十七嘉靖中诏旌其门　　彭睦妻林氏
按广东通志林氏彭睦妻保昌人年十六归睦甫九岁睦亡遗腹生子四顾无依室家萧然杜门纺绩或曰家贫子幼何以能守林曰贫止饿死安敢有他志乎自是无敢复言嘉靖壬辰年八十二卒诏旌其门　　汪溢妻李氏按广东通志李氏保昌汪溢妻年十九归溢生一子而夫亡家甚贫纺绩育子母家讽再嫁李曰与其他向求饱曷若死竟不可夺年六十九卒嘉靖甲午诏旌其门　　张纶妻罗氏
沈
氏附

按广东通志罗氏始兴张纶妻年十七归二年而寡无子翁姑欲夺其志以死誓终不能夺纶弟弦妻沈氏年二十夫亡亦无子守节同罗年七十五终沈年六十七卒嘉靖中诏旌其门　　斐文逊妻周氏
按广东通志周氏保昌斐文逊妻年十九归斐十年而夫亡子应祥甫九龄翁姑衰老周矢志守节养老抚孤攻苦人不能堪孀居五十余年年八十三卒嘉靖戊申诏旌表　　王应圣妻戴氏
按广东通志戴氏保昌寻州教授戴谦孙女适邑庠生王应圣夫亡戴年十八守节事翁姑惟谨翁姑没戴治丧尽礼生子国璋甫期而夫亡戴殷勤教诲甘贫砺行年七十余犹谆谆以孝义勉其后郡守旌之　　何泮妻周氏按广东通志周氏保昌人庠生何泮妻夫亡氏年二十二奉姑养侄教子元恺成人旌表　　邓成章妻梁氏
按广东通志梁氏始兴廪生邓成章妻年十七适邓越十年有三子长必昌甫四岁次必隆甫二岁必显始生章随父贻宦游广西病亡讣至氏摧裂不欲生久之妯娌以言餂曰年少子来日方长奈何梁正色谢曰不幸至此当以死守敢有二心贻羞两姓乎自后人莫敢言梁秉志愈坚益修内德事翁姑以孝称子必昌由乡贡任秀水县丞氏孀居五十余年年八十一终　　李宣女
按广东通志李宣女兴宁人受某氏聘未嫁而某亡富人子争求婚女号泣欲绝父母诘之对曰愿以养亲终吾志父母从之终身为处女年七十三卒　　林莹按广东通志林莹海丰人祖佑女也幼许婚里人黄璟未嫁而璟以罪徙廉州死莹持服三年或求婚莹闻痛哭数日不食以死自誓父母不能强听为处女终身年七十六　　刘琳妻张氏
按广东通志张氏兴宁人年十七归刘琳琳死氏年二十父母翁姑俱令改适断发不从曰吾夫不幸先父母死既饮恨地下矣吾不终养死何以见良人日惟纺绩抚二女薄田数亩分授昆弟而不食其入薪水取给诸老婢囚首丧面&#然一室年四十二女既字仍抱异姓女育之以自遣长为赘婿年九十六卒贫无殓具亲族合力助葬　　黄康积妻胡氏
按广东通志胡氏博罗人年十九归黄康积三载生一子仅六月而夫没氏誓不改节五十余年始终如一嘉靖中旌表　　张僖妻陈玉珍
按广东通志陈玉珍长乐人张僖妻少纯慧知书年十六归僖四年无子为夫纳妾生子未期而夫亡玉年二十三与妾共抚一孤翁姑老而贫属邻妇说之嫁不从孀居五十三年卒　　魏实妻蒋氏
按广东通志蒋氏魏实妻长乐人年十八适魏三载夫亡姑以其年少无嗣令再适蒋垂泣曰一身二夫行之丑也断发自誓织为食三十余年卒　　罗渊妻陈氏
按广东通志陈氏字聪罗渊妻兴宁人年十六而嫁明年夫亡无子守节淡薄自甘平居未尝轻出门户年五十一终　　罗亨泰妻毛氏
按广东通志毛氏罗亨泰妻兴宁人年二十七夫亡无子誓死不二孀居三十余年始终一节年五十八终　　古子祥后妻黄氏
按广东通志黄氏长乐人古子祥后妻子祥先娶生二子一女黄氏年十八归子祥三月而夫亡黄誓不再适抚前妻男女如己出二子相继夭止留一女黄氏矢志愈坚平居垢面敝衣动遵礼法非大故不归宁姻娅鲜通问遗年五十三卒　　蒋铎妻石氏
按广东通志石氏归善人蒋铎妻铎世为惠州卫指挥同知氏年二十四铎亡父母以其无子令改适石誓以死守时蒋宗皆绝家贫独与一老婢居力作自给削迹户外戚属罕觌其面年七十卒　　包廉妻岑氏
女
附

按广东通志岑氏包廉妻名惠聪合浦人年十八归包甫三载包举于乡就业南京没岑年二十三抚一女誓无二志至老益励嘉靖初旌表女适王世麟年十九麟亡苦志守节如其母云　　林廷秀妻高氏
</div>
    <div class="pagination">
<a href="闺媛典闺节部_page71.html">上一页</a><span>...</span><a href="闺媛典闺节部_page67.html">67</a><a href="闺媛典闺节部_page68.html">68</a><a href="闺媛典闺节部_page69.html">69</a><a href="闺媛典闺节部_page70.html">70</a><a href="闺媛典闺节部_page71.html">71</a><span class="current-page">72</span><a href="闺媛典闺节部_page73.html">73</a><a href="闺媛典闺节部_page74.html">74</a><a href="闺媛典闺节部_page75.html">75</a><a href="闺媛典闺节部_page76.html">76</a><a href="闺媛典闺节部_page77.html">77</a><span>...</span><a href="闺媛典闺节部_page73.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
