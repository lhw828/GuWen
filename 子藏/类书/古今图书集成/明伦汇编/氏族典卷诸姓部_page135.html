<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 135 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 135 页/共 899 页</h1>
    <div class="content">　　苏序
按尚友录序杲子读书通大义为诗务达志子淡涣洵　　苏舜元
按宋史苏舜钦传舜钦兄舜元字子翁为人精悍任气节为歌诗亦豪健尤善草书舜钦不能及官至尚书度支员外郎三司度支判官　　苏舜钦
按宋史苏舜钦传舜钦字子美参知政事易简孙少慷慨有大志状貌怪伟当天圣中学者为文多病偶对独舜钦与河南穆修好为古文歌诗一时豪俊多从之游初以父任补太庙斋郎调荥阳县尉玉清昭应宫灾舜钦年二十一诣登闻鼓院上疏寻举进士改光禄寺主簿知长垣县迁大理评事监在京店宅务康定中河东地震舜钦诣匦通疏范仲淹荐其才召试为集贤校理监进奏院舜钦娶宰相杜衍女衍时与仲淹富&#在政府多引用一时闻人欲更张庶事御史中丞王拱辰等不便其所为会进奏院祠神舜钦与右班殿直刘巽辄用鬻故纸公钱召妓乐间多会宾客拱辰廉得之讽其属鱼周询等劾奏因欲摇动衍事下开封府劾治于是舜钦与巽俱坐自盗除名同时会者皆知名士因缘得罪逐出四方者十余人世以为过薄而拱辰等方自喜曰吾一举网尽矣舜钦既放废寓于吴中二年得湖州长史卒舜钦数上书论朝廷事在苏州买水石作沧浪亭益读书时发愤懑于歌诗其体豪放往往惊人善草书每酣酒落笔争为人所传及谪死世尤惜之　　苏洵
按宋史苏洵传洵字明允眉州眉山人年二十七始发愤为学岁余举进士又举茂才异等皆不中悉焚常所为文闭户益读书遂通六经百家之说下笔顷刻数千言至和嘉佑间与二子轼辙皆至京师翰林学士欧阳修上其所著书二十二篇既出士大夫争传之一时学者竞效苏氏为文章所著权书衡论机策文多不可悉录宰相韩琦见其书善之奏于朝召试舍人院辞疾不至遂除秘书省校书郎会太常修纂建隆以来礼书乃以为霸州文安县主簿与陈州项城令姚辟同修礼书为太常因革礼一百卷书成方奏未报卒赐其家缣银二百子轼辞所赐求赠官特赠光禄寺丞敕有司具舟载其丧归蜀有文集二十卷谥法三卷　　苏缄
按宋史苏缄传缄字宣甫泉州晋江人举进士调广州南海主簿再调阳武尉累迁秘书丞知英州侬智高围广缄募士数千人杀贼有功仁宗喜换为供备库副使广东诸监管押两路兵甲遣中使赐朝衣金带袭贼至邕大将陈曙以失律诛缄贬房州司马复著作佐郎监越州税十余年始还副使知廉州戍卒杨禧醉焚营延烧民庐因乘以为窃缄坐谪潭州都监未几知鼎州熙宁初进如京使广东钤辖四年交址谋入寇以缄为皇城使知邕州邕既受围缄画夜行劳士卒发神臂弓射贼所殪甚众以外援不至城遂陷缄犹领伤卒驰骑战愈厉而力不敌乃亟还州治杀其家三十六人纵火自焚死神宗闻缄死嗟悼赠奉国军节度使谥忠勇子子明子正孙广渊直温同死缄没后交人谋寇桂州行数舍其众见大兵从北来呼曰苏城隍领兵来报怨惧而引归邕人为缄立祠元佑中赐额怀忠　　苏鳞
按万姓统谱鳞工诗有近水楼台先得月之句范文正公荐用之　　苏丕
按益都县志丕祖德祥建隆间状元丕少有高行一试不中拂衣去居洱水之滨五十年不践城市欧阳修言于朝赐号冲退处士　　苏颂
按宋史苏颂传颂字子容泉州南安人父绅葬润州丹阳因徙居之第进士历宿州观察推官知江宁县调南京留守推官时杜衍老居睢阳见颂深器之自谓平生人罕见其用心处遂自小官以至为侍从宰相所以施设出处悉以语颂故颂后历政略似衍云皇佑五年召试馆合校勘同知太常礼院迁集贤校理编定书籍富&#与韩琦为相同表其廉退知颍州英宗即位召提点开封府界诸县镇公事迁度支判官命为淮南转运使召起居注擢知制诰知通进银台司知审刑院大臣荐秀州判官李定召见擢太子中允颂当制执奏不已于是落知制诰归工部郎中班岁余知婺州徙亳州加集贤院学士知应天府凡更三赦颂纔授秘书监知通进银台司吴越饥选知杭州及修两朝正史转右谏议大夫使契丹元丰初权知开封府有僧犯法事连祥符令李纯御史舒亶纠其故纵贬秘书监知濠州以泄狱情罢郡未几知河阳改知沧州召判尚书吏部兼详定官制契丹通好八十余年盟誓聘使礼币仪式皆无所考据颂书成帝喜赐名鲁卫信录除吏部侍郎迁光禄大夫元佑初拜刑部尚书迁吏部兼侍读既又请别制浑仪因命颂提举迁翰林学士承旨五年擢尚书左丞七年拜右仆射兼中书门下侍郎颂为相务在奉行故事使百官守法遵职量能授任杜绝侥幸上章辞位罢为观文殿大学士集禧观使继出知扬州徙河南辞不行告老以中太一宫使居京口绍圣四年拜太子少师致仕徽宗立进太子太保爵累赵郡公建中靖国元年卒年八十二诏赠司空　　苏轼
按宋史苏轼传轼字子瞻眉州眉山人生十年父洵游学四方母程氏亲授以书闻程氏读东汉范滂传慨然太息比冠博通经史属文日数千言嘉佑二年试礼部擢第二复以春秋对义居第一殿试中乙科丁母忧五年调福昌主簿欧阳修以才识兼茂荐之复对制策入三等除大理评事签书凤翔府判官治平二年入判登闻鼓院英宗自藩邸闻其名召试二论复入三等得直史馆会洵卒赙以金帛辞之熙宁二年还朝王安石执政素恶其议论异己以判官告院四年安石欲变科举兴学校诏两制三馆议轼上议不可神宗悟即日召见问方今政令得失安石不悦命权开封府推官将困之以事轼决断精敏声闻益远轼见安石赞神宗以独断专任因试进士发策以晋武平吴以独断而克苻坚伐晋以独断而亡齐桓专任管仲而霸燕哙专任子之而败事同而功异为问安石滋怒使御史谢景温论奏其过穷治无所得轼遂请外通判杭州时新政日下轼于其间每因法以便民氏赖以安徙知密州未几徙知徐州复知湖州上表以谢又以事不便民者不敢言以诗托讽御史李定舒亶何正言摭其语并媒&#所为诗以为讪谤逮台狱欲置之死锻炼久之不决神宗独怜之以黄州团练副使安置轼与田父野老相从溪山间筑室于东坡自号东坡居士三年神宗数有意复用辄为当路者沮之神宗尝语宰相王珪蔡确曰国史至重可命苏轼成之珪有难色神宗用曾巩巩进太祖总论神宗意不允遂手札移轼汝州轼未至汝上书自言有田在常愿得居之报可至常神宗崩哲宗立复朝奉郎知登州召为礼部郎中迁起居舍人轼起于忧患不欲骤履要地辞于宰相蔡确确不许元佑元年迁中书舍人寻除翰林学士二年兼侍读每进读反复开导三年权知礼部贡举四年积以论事为当轴者所恨轼恐不见容请外拜龙图阁学士知杭州有德于民家有画像饮食必祝又生作祠以报六年召为吏部尚书未至以弟辙除右丞改翰林承旨轼在翰林数月复以谗请外乃以龙图阁学士出知颍州七年徙扬州未阅岁以兵部尚书召兼侍读哲宗亲祀南郊轼为卤簿使寻迁礼部兼端明殿翰林侍读两学士为礼部尚书八年宣仁后崩哲宗亲政轼乞补外以两学士出知定州绍圣初御史论轼掌内外制日所作词命以为讥斥先朝遂以本官知英州寻降一官未至贬宁远军节度副使惠州安置又贬琼州别驾徽宗立移廉州改舒州团练副使徙永州更三大赦还提举玉局观复朝奉郎建中靖国元年卒于常州轼自为举子至出入侍从必以爱君为本忠规谠论挺挺大节群臣无出其右高宗即位赠资政殿学士以其文置左右读之终日忘倦亲制集赞赐其曾孙峤遂崇赠太师谥文忠　　苏辙
按宋史苏辙传辙字子由与兄轼同登进士科又同策制举极言得失策入考官胡宿以为不逊请黜之仁宗曰以直言召人而以直言弃之天下其谓我何宰相不得已置之下等授商州军事推官时父洵被命修礼书兄轼签书凤翔判官辙乞养亲京师三年轼还辙为大名推官逾年丁父忧服除神宗立已二年辙上书言事召对延和殿时王安石以执政与陈升之领三司条例命辙为之属吕惠卿附安石辙与论多相牾安石行青苗法辙力陈其不可安石怒将加以罪升之止之以为河南推官会张方平知陈州辟为教授三年授齐州掌书记又三年改著作佐郎复徙方平签书南京判官居二年坐兄轼以诗得罪谪监筠州盐酒税移知绩溪县哲宗立以秘书省校书郎召元佑元年为右司谏迁起居郎中书舍人进户部侍郎代轼为翰林学士寻权吏部尚书使契丹使还为御史中丞六年拜尚书右丞进门下侍郎绍圣初哲宗起李清臣为中书舍人邓润甫为尚书左丞二人久在外不得志稍复言熙丰事以激怒哲宗意会廷试进士清臣撰策题即为邪说辙谏哲宗览奏以为引汉武方先朝不悦落职知汝州居数月元丰诸臣皆会于朝再责知袁州未至降朝议大夫试少府监分司南京筠州居住三年又责化州别驾雷州安置移循州徽宗即位徙永州岳州已而复大中大夫提举凤翔上清太平宫崇宁中蔡京当国又降朝请大夫罢祠居许州再复大中大夫致仕筑室于许号颍滨遗老政和二年卒追复端平殿学士淳熙中谥文定三子迟适逊　　苏随
按泉州府志随晋江人嘉佑二年进士任博罗令弃官归乡里号紫云先生葆神炼气不与俗接后端坐而逝　　苏利涉
按宋史苏利涉传利涉字公济祖保迁自广州以阉人从刘鋹入朝利涉初为入内内品庆历中卫士之变以护卫有劳赏激加等英宗为皇子利涉给事东宫及即位迁东头供奉官干当御药院迁供备库使神宗即位授达州刺史历内侍押班副都知转海州团练使仙韶院火营救甚力卒年六十四赠奉国军节度使谥勤僖　　苏采
按宋史苏采传采字公佐磁州滏阳人擢第调兖州观察推官迁审刑院详议御史台推直官知单州提点梓州益州路刑狱利路转运使入判大理寺为湖北淮南成都路转运使擢侍御史知杂事判刑部使契丹还进度支副使以集贤殿修撰知凤翔还纠察在京刑狱又出知潭州广州累转给事中知河南府无留讼入知审刑院卒　　苏子元
按宋史苏缄传缄子子元为桂州司户寇至邕城陷缄自焚死神宗嗟悼以子元为西头供奉官合门祗候召对改授殿中丞通判邕州　　苏&#
按万姓统谱&#武功人始学于张载而事二程卒业元佑末吕大忠荐之为太常博士后坐元符上书入党籍编管饶州　　苏庠
按尚友录庠澧州人以诗名苏轼见其清江曲云长占烟波弄明月谓置太白集中谁疑其非自是声名籍甚时当国者诱以美官庠笑曰官自美也庠亦自美也绍圣初徐俯在枢管力荐于朝不起后徙居丹阳秦桧欲召见庠曰我老矣不忍取卖云壑卒年八十余号后湖居士有文集行世　　苏伯材
按尚友录伯材字延构晋江人绍圣末进士知潮阳县有富民杀其侄女浼吏密怀白金数百两置于前且白其事伯材械治之事连县佐部使者以闻诏褒其能知韶州宪司吏执翁源县平民为贼以幸赏赂县令梁格使狱死伯材廉知事状以闻于朝格坐黥海岛伯材有文集周易解义三十卷兄珍玠子松俱登第　　苏煜
按仙游县志煜字天宠登元符三年进士第提举成都学事乞便亲移淮东入为国子司业知泉福建三州召为礼部侍郎丐祠钦宗即位再以礼部侍郎召适时多故乞致仕加大中大夫徽猷阁待制卒　　苏迈按宋史苏轼传轼子迈善为文驾部员外郎
　　苏迨
按宋史苏轼传轼子迨善为文承务郎
　　苏过
按宋史苏轼传轼子过字叔党轼知杭州过年十九以诗赋解两浙路礼部试下及轼为兵部尚书任右承务郎轼帅定武谪知英州贬惠州迁儋耳渐徙廉永独过侍之轼卒于常州过葬轼汝州郏城小峨眉山遂家颍昌营湖阴水竹数亩名曰小斜川自号斜川居士卒年五十二初监太原府税次知颍昌府晚权通判中山府时称为小坡七子钥籍节笈筚篴箭　　苏元老按宋史苏辙传辙族孙元老字子廷幼孤力学长于春秋善属文轼谪居海上数以书往来轼喜其为学有功辙亦爱奖之黄庭坚见而奇之曰此苏氏之秀也举进士调广都簿历汉州教授西京国子博士通判彭州政和间除国子博士历秘书正字将作少监比部考功员外郎寻除成都路转运副使为军器监司农卫尉太常少卿言者论元老苏轼从孙且为元佑邪说不宜在中朝罢为提点明道宫未几卒年四十七有诗文行于时　　苏钦
按泉州府志钦字伯承德化人宣和中第进士除江西帅属赣卒叛为帅漕画策平之知巴州旧例有脚乘三千缗悉以代民输赋移阆州以治最荐得旨再任未几除利州路转运判官又条时政五事上之卒于成都　　苏洸
按万姓统谱洸字澄老仙游人知临颍县修治述陂民号苏公陂历官雷州秩满赴阙进三札皆切时务改新州民有何暮之歌　　苏为
按万姓统谱为知邵武军政尚清简在郡有诗人所传诵后袁毂作守读其诗因为诗云手掬樵溪尘可洗恨无雄笔继苏为　　苏符
按宋史苏轼传轼卒高宗即位以其孙符为礼部尚书　　苏云卿
按宋史苏云卿传云卿广汉人绍兴间来豫章东湖结庐独居待邻曲有恩礼无良贱老稚皆爱敬之称曰苏翁美须&#寡言笑布褐草履终岁不易未尝疾病披荆畚砾为圃艺植耘芟灌溉培壅皆有法度虽隆暑极寒土焦车冻圃不绝蔬滋郁畅茂四时之品无阙者味视他圃尤胜又不二价市鬻者利倍而售速先期输直夜织屦坚韧过革舄人争贸之以馈远以故薪米不乏有羡则以周急应贷假者负偿一不经意溉园之隙闭门高卧或危坐终日莫测识也少与张浚为布衣交浚为相驰书函金币属豫章帅及漕曰余乡人苏云卿管乐流亚遁迹湖海有年矣近闻灌园东湖其高风伟节非折简能屈幸亲造其庐必为我致之帅漕密物色曰此独有灌园苏翁无云卿也帅漕乃屏骑从更服为游士入其圃翁运锄不顾进而揖之翁曰二客何从来耶延入室土锉竹几地无纤尘案上有西汉书一册二客恍若自失默计此为苏云卿也既而汲泉煮茗意稍款浃遂扣其乡里徐曰广汉客曰张德远广汉人翁当识之曰然客又问德远何如人曰贤人也第长于知君子短于知小人德有余而才不足因问德远今何官二客曰今朝廷起张公欲了此事翁曰此恐怕他未便了得在二客起而言曰张公令某等致公共济大业因出书函金币置几上云卿鼻间隐隐作声若自咎叹者二客力请共载辞不可期以诘朝上谒旦遣使迎伺则扃户&#然排闼入则书币不启家具如故而翁已遁矣竟不知所往帅漕复命浚拊几叹曰求之不早实怀窃位之羞作箴以识之曰云卿风节高于傅霖予期与之共济当今山潜水沓邈不可寻弗力弗早予罪曷针　　苏总龟
按泉州府志总龟字待问德化人居太学绍兴三十二年试中上舍优等第一孝宗登极恩赐释褐登第授衡州教授累迁参淮东议幕奉祠有文学所著有论语解大学儒行篇诗文杂着　　苏权
按万姓统谱权字元仲侍父洸官滨州因学于张栻淳熙中登第历梧州推官调福州教授改秩知余干县终辰州守有春秋解三卷子国台从潘炳讲学　　苏&#按万姓统谱字廷仪龙溪人登庆元第调肇庆府推幕有廉介声天资好学凡所未见书必借阅或手抄不辍博通经史玩心理学集先儒诗易二礼传折衷己见履行纯笃士流慕之　　苏大璋
按古田县志大璋字颙之庆元间进士除道州教官以阐明正学为己任召试馆职为秘书省正字累迁著作郎时方严伪学之禁大璋转对力言其不可执政恶之出知吉州卒于家　　苏溥
按海澄县志溥字渊夫一字节夫嘉定庚辰进士授柳州府教官用考选及格知邵武军光泽县事以提刑楮币无术为宪司劾罢再转宗正簿简较广西西厅外事正祠提举崇道观卒　　苏椿
按万姓统谱椿大名人以元帅守许州时元兵南下节度使石伦遣提控高珪往斥堠珪降元引大兵至城下使韩寿孙者持檄招降伦椿即斩之既而城陷椿被擒元将怒其不屈杀之伦亦投井死　　苏福
按万姓统谱福潮阳人幼&#悟绝人出口成章若有神助八岁时赋月诗其初一夜月诗云气朔盈虚又一初嫦娥应自半分无都于无处分明有恰似先天太极图年十四作

　苏姓部外编
五经异义颛顼有子曰黎为祝融火正也祀以为神姓苏名吉利妇姓王名搏颊

　符姓部汇考
王应麟姓氏急就篇
　　符氏
符氏鲁顷公之孙雅为秦符玺令因氏焉
凌迪知万姓统谱
　　符姓
符琅琊羽音


　苻姓部汇考
晋书
　　苻洪载记
苻洪字广世略阳临渭氐人也其先盖有扈之苗裔世为西戎酋长始其家池中蒲生长五丈五节如竹形时咸谓之蒲家因以为氏焉永和六年帝以洪为征北大将军都督河北诸军事冀州刺史广川郡公时有说洪称尊号者洪亦以谶文有草付应王又其孙坚背有草付字遂改姓苻氏廖用贤尚友录
　　苻姓
苻琅琊角音


　巫姓部列传
　　上古
　　巫彭
按刘恕外纪黄帝命巫彭桐君处方饵而人得以尽年　　商
　　巫咸
按史记殷本纪伊陟赞言于巫咸巫咸治王家有成作咸艾　　巫贤
按史记殷本纪帝祖乙立殷复兴巫贤任职
注
巫咸
及子贤冢在苏州常熟县西海虞山上二子本吴人也　　周
　　巫臣
按史记晋世家景公十一年楚申公巫臣盗夏姬以奔晋晋以巫臣为邢大夫十六年楚将子反怨巫臣灭其族巫臣怒遗子反书曰必令子罢于奔命乃请使吴令其子为吴行人教吴乘车用兵吴晋始通约伐楚　　汉
　　巫捷
按奇姓通捷汉冀州刺史
　　巫都
按姓氏急就篇汉巫都着养生经
　　唐
　　巫大章
按万姓统谱大章光化人天宝末昭德判官
　　后周
　　巫清
按宁化县志清周显德四年输粟入胄监任处州通判　　宋
　　巫钺
按江宁县志钺登熙宁九年进士
　　巫伋
按江宁县志伋登绍兴八年进士
　　巫孝恭
按江宁县志孝恭登绍兴二十一年进士
　　巫明允
按万姓统谱明允绍兴中华亭尹
　　巫晦
按宁化县志晦隆兴己卯特奏名官信丰丞
　　巫孝杰
按万姓统谱孝杰江宁人淳熙进士
　　巫梦文
按宁化县志梦文嘉定戊辰特奏名
　　巫潜
按宁化县志潜嘉定庚辰特奏名怀集县尉
　　巫双瑞
按万姓统谱双瑞宁化人淳佑进士
　　巫似修
按万姓统谱似修临泾人苏州守
　　明
　　巫懿
按万姓统谱懿百户
</div>
    <div class="pagination">
<a href="氏族典卷诸姓部_page134.html">上一页</a><span>...</span><a href="氏族典卷诸姓部_page130.html">130</a><a href="氏族典卷诸姓部_page131.html">131</a><a href="氏族典卷诸姓部_page132.html">132</a><a href="氏族典卷诸姓部_page133.html">133</a><a href="氏族典卷诸姓部_page134.html">134</a><span class="current-page">135</span><a href="氏族典卷诸姓部_page136.html">136</a><a href="氏族典卷诸姓部_page137.html">137</a><a href="氏族典卷诸姓部_page138.html">138</a><a href="氏族典卷诸姓部_page139.html">139</a><a href="氏族典卷诸姓部_page140.html">140</a><span>...</span><a href="氏族典卷诸姓部_page136.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
