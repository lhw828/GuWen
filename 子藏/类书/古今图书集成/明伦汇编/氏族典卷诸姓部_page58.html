<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 58 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 58 页/共 899 页</h1>
    <div class="content">按明外史云南土司传弘治九年孟密安抚司土舍思揲来贡　　思真
按明外史云南土司传孟密自思揲授安抚传子思真袭真年至百十岁　　思烈
按明外史云南土司传孟密安抚司嘉靖中思烈袭　　思忠按明外史云南土司传孟密安抚司思烈子思奔思混争立缅人为混杀奔混遂以地附缅改名忠万历十二年忠率思化思恨丙测来归遂升为宣抚已复投缅乃以其母罕烘代领司印居孟密缅攻孟密罕烘率其子思礼从子思仁奔孟广而孟密遂失　　思仁按明外史云南土司传缅攻孟密思仁奔孟广缅复攻孟广思仁乃归缅缅署思仁于孟密食其地
　锜姓部列传
　　周
　　锜宣
按战国策锜宣之教韩王取秦曰为公叔具车百乘言之楚易三川因令公仲谓秦王曰三川之言曰秦王必取我韩王之心不可解矣王何不试以襄子为质于韩令韩王知王之不取三川也因以出襄子而德太子　　汉
　　锜华
按汉书艺文志洛阳人锜华有赋九篇
　　锜嵩
按郑樵通志汉有荆州刺史锜嵩
　　锜强良
按万姓统谱强良汉人
　　锜义
按万姓统谱义汉人
　　锜衍
按万姓统谱衍汉人
　　锜常
按万姓统谱常汉人
　　明
　　锜胜
按龙溪县志胜弘治五年岁贡官训导
　　锜渊
按龙溪县志渊嘉靖二十年岁贡任东光训导
　眭姓部列传
　　汉
　　眭弘
按汉书眭弘传弘字孟鲁国蕃人也少时好游侠斗鸡走马长乃变节从嬴公受春秋以明经为议郎至符节令孝昭元凤三年正月泰山莱芜山南匈匈有数千人声民视之有大石自立高丈五尺大四十八围入地深八尺三石为足石立后有白鸟数千下集其旁是时昌邑有枯社木卧复生又上林苑中大柳树断枯卧地亦自立生有虫食树叶成文字曰公孙病已立孟推春秋之意以为石柳皆阴类下民之象而泰山者岱宗之岳王者易姓告代之处今大石自立僵柳复起非人力所为此当有从匹夫为天子者枯社木复生故废之家公孙氏当复兴者也孟意亦不知其所在即说曰先师董仲舒有言虽有继体守文之君不害圣人之受命汉家尧后有传国之运汉帝宜谁差天下求索贤人以帝位而退自封百里如殷周二王后以承顺天命孟使友人内官长赐上此书时昭帝幼大将军霍光秉政恶之下其书廷尉奏赐孟妄设妖言惑众大逆不道皆伏诛后五年孝宣帝兴于民间即位征孟子为郎　　魏
　　眭固
按万姓统谱固魏将蓟州人
　　晋
　　眭迈
按魏书眭夸传夸祖迈晋东海王越军谋掾后没石勒为徐州刺史　　眭邃
按魏书眭夸传夸父邃字怀道慕容宝中书令　　北魏　　眭夸
按魏书眭夸传夸一名昶赵郡高邑人也少有大度不拘小节耽志书传未曾以世务经心好饮酒浩然物表年三十遭父丧须鬓致白每一悲哭闻者为之流涕高尚不仕寄情丘壑同郡李顺愿与之交夸拒而不许邦国少长惮之少与崔浩为莫逆交浩为司徒奏征为其中郎辞疾不赴州郡逼遣不得已入京都与浩相见延留数日惟饮酒谈叙平生不及世利浩每欲论屈之竟不能浩虑夸即还时乘一骡更无兼骑浩乃以夸骡内之&#中冀相维絷夸遂托乡人输租者谬为御车乃得出关时朝法甚峻将有私归之咎浩相左右始得无坐经年送夸本骡兼遗以所乘马为书谢之夸更不受其骡马亦不复书及浩诛为之素服遂作朋友篇辞义为时人所称或谓夸曰吾闻有大才者必居贵仕子何独在桑榆乎遂作知命论以释之年七十五卒葬日赴会者如市无子　　北齐　　眭道闲
按姓氏急就篇北齐有眭道闲
　　明
　　眭友直
按万姓统谱友直溧阳人洪武中任府通判
　　眭竑
按续文献通考竑睢宁人给事中
按万姓统谱作
眭纮正德进士

　　眭
按丹阳县志字子蕴以嘉靖己丑成进士授行人屡使亲藩皆其赠擢户科给事中旋长刑科益励清节常巡视十库得中贵人奸弊夜舁金祈免不受劾之奉敕募兵关陕上筹边十策多见采行温厚谨饬恬于荣进以母丧归哀毁成疾遂不起家居时丹徒奸胥以粮万石银六十余两飞派丹阳籍中凡四阅岁偕吉御史裳发其弊于当事卒蠲复如故　　眭明才按万姓统谱明才四川资县人嘉靖进士
　　眭石
按丹阳县志石字金卿万历辛丑进士选庶吉士升检讨工古文词操笔数千言立就洋洋纚纚不可方物时宫中有郭贵人者宠亚于郑妃其母眭也以甥舅礼请通石不许曰六世而袒免吾家去赵州越六世矣何能序昭穆耶贵人寻卒诏究所赐宝履亲族有波累者人皆服其先见有东荪集行于世

　饥姓部汇考
左传
　　定公四年
定公四年春三月刘文公合诸侯于召陵谋伐楚也将长蔡于卫卫侯使祝佗私于苌弘曰闻诸道路不知信否若闻蔡将先卫信乎苌弘曰信蔡叔康叔之兄也先卫不亦可乎子鱼曰以先王观之则尚德也昔武王克商成王定之选建明德以藩屏周故周公相王室以尹天下于周为睦分鲁公以大路大旗夏后氏之璜封父之繁弱殷民六族条氏徐氏萧氏索氏长勺氏尾勺氏使率其宗氏辑其分族将其类丑以法则周公用即命于周是使之职事于鲁以昭周公之明德分之土田陪敦祝宗卜史备物典策官司彝器因商奄之民命以伯禽而封于少&#之虚分康叔以大路少帛綪茷旃旌大吕殷民七族陶氏施氏繁氏锜氏樊氏饥氏终葵氏封畛土略自武父以南及圃田之北竟取于有阎之土以共王职取于相土之东都以会王之东搜&#季授土陶叔授民命以康诰而封以殷虚皆启以商政疆以周索（按饥饥二字诸韵书皆分
　列支微两韵音义各别惟集韵云经传通用殷民七族有饥氏盖古有饥国西伯伐而灭之而其子　孙遂以国氏也左传作饥其通用之故欤）郑樵通志
　　以族为氏
饥氏商人之七族也


　皮姓部纪事
归田录景佑中有郎官皮仲容者偶出街衢为一轻浮子所戏遽前贺云闻君有台宪之命仲容立马愧谢久之徐问其何以知之对曰今新制台官必用稀姓者故以君姓知之耳盖是时三院御史乃仲简论程掌禹锡也闻者传以为笑

　颐姓部汇考
凌迪知万姓统谱
　　颐姓
颐见姓苑


　亓姓部汇考
郑樵通志
　　平声
亓氏亦作丌音其唐有亓志绍宋有诸司使亓赟
================================================
　为姓部汇考
郑樵通志
　　以字为氏
鲁
人氏

为氏姬姓鲁昭公子公为之后以字为氏后汉南郡太守为昆

　宜姓部汇考
郑樵通志
　　外国大姓
宜氏隋西南裔有宜缯宜林左传陈大夫宜咎凌迪知万姓统谱　　宜姓
宜见姓苑并直音


　妫姓部汇考
左传
　　昭公八年
昭公八年九月楚公子弃疾帅师围陈十一月壬午灭陈晋侯问于史赵曰陈其遂亡乎对曰未也陈颛顼之后也自幕至于瞽瞍无违命舜重之以明德置德于遂遂世守之及胡公不淫故周赐之姓使祀虞帝
注
胡公满事周武王赐姓曰妫封诸陈绍舜后
疏

　世本舜姓姚氏哀元年传称夏后少康奔虞虞思　妻之以二姚虞思犹姓姚也至胡公周乃赐姓为　妫耳因昔虞舜居妫水故周赐以妫为姓也陈世　家言舜居妫汭其后因姓妫氏谓胡公之前已姓　妫矣是马迁之妄也史记
　　陈杞世家
陈胡公满者虞帝舜之后也昔舜为庶人时尧妻之二女居于妫汭其后因为氏姓姓妫氏毛诗注疏
　　陈谱
正义曰世家云陈胡公满者虞舜之后也昔舜为庶人居于妫汭其后因姓妫氏舜既传禹天下舜子商均为封国夏后氏之时或失或续至周武王克殷乃复求舜后得满封之于陈以奉舜祀是为胡公是胡公姓妫名满也昭八年左传史赵云胡公不淫故周赐之姓使祀虞帝则胡公姓妫武王所赐陈世家以为胡公之前已姓妫者非也哀元年左传称夏后氏少康逃奔有虞虞思于是妻之以二姚虞思在胡公之前仍为姚姓明是胡公始姓妫耳罗泌路史
</div>
    <div class="pagination">
<a href="氏族典卷诸姓部_page57.html">上一页</a><span>...</span><a href="氏族典卷诸姓部_page53.html">53</a><a href="氏族典卷诸姓部_page54.html">54</a><a href="氏族典卷诸姓部_page55.html">55</a><a href="氏族典卷诸姓部_page56.html">56</a><a href="氏族典卷诸姓部_page57.html">57</a><span class="current-page">58</span><a href="氏族典卷诸姓部_page59.html">59</a><a href="氏族典卷诸姓部_page60.html">60</a><a href="氏族典卷诸姓部_page61.html">61</a><a href="氏族典卷诸姓部_page62.html">62</a><a href="氏族典卷诸姓部_page63.html">63</a><span>...</span><a href="氏族典卷诸姓部_page59.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
