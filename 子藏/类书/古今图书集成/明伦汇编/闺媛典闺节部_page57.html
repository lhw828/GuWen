<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 57 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 57 页/共 268 页</h1>
    <div class="content">
按溧阳县志陈氏杨昊妻年二十三丧夫抚四岁子煦及长娶妇王氏七年而煦亡煦子坤方六岁姑媳共抚一孤足不出闺三十年杨族尚奢坤独奉太母及母教以节俭陈年七十九王年八十四卒　　狄傅明妻吴氏
按溧阳县志吴氏狄傅明妻荆溪名族女年十九归傅明明为诸生攻苦笃学因得羸疾亡吴年二十二抚一女守节六十年年八十一卒　　彭充秀妻杨氏
按溧阳县志杨氏彭充秀妻年二十而寡敬事舅姑勤劳中馈言不出阃教二子俱有成年七十六卒　　狄含章妻宋氏按溧阳县志宋氏诸生狄含章妻章以嗜学劳瘁成疾死宋年二十余苦节自矢教子千之备之拱之皆有声黉序　　芮起周妻狄氏
媳
附

按溧阳县志狄氏生员芮起周妻年二十三夫死守节三十余年子正宗亦娶于狄年二十一宗亡守节卒年七十有三县令徐有贞铭之　　陈鹤庆妻岑氏
按溧阳县志岑氏生员陈鹤庆妻鹤庆生而&#异年十二补弟子员二十一亡遗孤培蓁甫周岁岑年二十舅姑亦相继没饥馑洊臻备尝艰苦教子成立年六十六卒　　陈正蒙妻李氏
按溧阳县志李氏陈正蒙妻年二十二夫亡家人欲夺其志氏绝食誓死时姑年老子可采甫二龄姑谕之曰汝死柰姑孀子何乃勉食奉姑孝教子以义方苦节数十年终　　乐锺妻杨氏
锺
氏附

按溧阳县志杨氏乐锺妻锺亡杨年十八锺弟镒妻锺氏年二十三亦寡各抚孤不嫁嘉靖中旌其门　　王彩妻芮氏按溧阳县志芮氏王彩妻年二十夫亡翁欲夺其志氏引刀刺面血濡衰绖抚两月遗孤历六十余年嘉靖末年卒　　林宝妻许氏
按六合县志许氏邑庠生林宝妻知事允义媳也年二十二丧夫子栗方二岁夫党逼改嫁氏以死誓栗亡孙夭死无后氏年七十卒于孙婿李祯家旌表　　黄润妻朴氏按六合县志朴氏黄润妻年二十丧夫孀居四十五年抚襁褓两子成立　　陈济妻胡氏
按六合县志胡氏孝子深孙女年十九归天长庠生陈济三载济不禄氏求死弗获终养舅姑偕妯娌同居守志抚其侄师俭巡按御史张惟恕表其门年六十六卒　　马鉴妻江氏
按六合县志江氏东里民马鉴妻夫亡氏年二十八家甚贫厉志杜门舂磨纺绩以养其姑姑&#竭力营葬宗人强改适不从抚子赞谅克家孙从伯登乡荐嘉靖间旌表年八十卒　　陆明妻郑氏
昕妻
&#妻附

按六合县志郑氏东里民镗女适西里陆明事舅姑相夫子以孝谨闻明丧氏年二十一子田甫三岁姻戚强之嫁不可矢志训子节操孤贞嘉靖元年诏书贞节于门副使王弘鸿胪卿张楠为作传序卒年八十明兄昕娶朝城主簿郑忠女性慈淑族孙&#娶倪氏墀娶蒋氏咸少寡守节如郑　　孙彦斌妻马氏
按六合县志马氏东里民孙彦斌妻年二十三丧夫抚遗腹子守节家贫甚躬蚕绩以养尊嫜又营治伯姑辈数丧抚子成立县令旌其门仍遗米肉木棉年七十余卒　　许完妻刘氏
按六合县志刘氏东里民许完妻年二十七完亡誓不再适躬绩织甘贫苦节事三姑以礼殡葬抚四子成立足不逾阃四十七年寿终　　郑鋹妻张氏
毛
氏附

按六合县志张氏太学生郑鋹妻有淑德为夫置毛氏妾生子抚之甚慈及鋹亡子甫四岁毛感张贤抚孤不嫁躬绩纺事张最谨甘贫苦节足不逾阃六十年年八十五卒　　黄光庭妻江氏
按歙县志江氏擅墅黄光庭妻年二十三庭亡遗腹生一子遂矢志守节父母念其贫语之嫁不应饮水乐饥拥灰傲寒历四十年如一日　　程仁卿妻汪氏
按歙县志汪氏临河程仁卿妻年二十三卿病亡即阖楼抚二孤作女红易粟及病笃子跪请医汪曰吾五十余年未尝一面外人不愿见医也竟弗药而死年七十九卒　　黄恩妻胡氏
按歙县志胡氏潭渡人适官渡文学黄恩恩攻苦成疾亡胡有遗腹三月姑复没唯翁垂老在堂胡黾勉奉养越数月生子元凤绩以资养育嘉靖间有司旌其门　　郑积护妻吴氏
按歙县志吴氏郑村郑积护妻年二十四夫死贫苦无子有司给米优恤年七十八卒　　郑普照妻罗氏
按歙县志罗氏长龄桥郑普照妻年二十照死抚子及孙成立久之子与孙及媳闵氏相继死嗣遂绝罗独居守节年九十三终　　陆永元妻张氏
按歙县志张氏小溪陆永元妻夫亡氏年二十二有娠五月母氏念其贫欲嫁之氏绝弗与通抚孤孀居历五十六年卒　　汪齐生妻江氏
按歙县志江氏丛睦汪齐生妻年十九适齐生未&#夫客亡无子苦节五十余年卒　　罗熊生妻汪氏
按歙县志汪氏呈坎罗熊生妻夫亡氏年二十三方有身三月投阁几死众救之苏生子德荣抚育成立年七十五卒　　江珊妻洪氏
按歙县志洪氏江村江珊妻年十八夫死有娠二月余母家欲堕其胎而嫁之洪恸哭不从及抚之成立年九十余卒　　江&#妾蒋氏
按歙县志蒋氏东关江&#妾年十八&#亡生子&#甫一岁家人怜其少欲嫁之蒋矢志无他与嫡唐氏同守节年七十卒　　江永韶妻文氏
按歙县志文氏东关江永韶妻年十六韶死励志守节抚子伯龙教以敦睦年六十九卒　　程社玙妻汪氏
按歙县志汪氏托山程社玙妻年二十玙死无子家贫守节五十八年　　汪田瓒妻洪氏
按歙县志洪氏潜口汪田瓒妻幼通书史知大体年二十二夫亡教子淳夫成立苦守四十八年　　洪源玑妻黄氏
按歙县志黄氏名宁洪源玑妻年二十二生子甫二月而寡苦守五十八年终　　许社禧妻王氏
按歙县志王氏许村许社禧妻年二十禧死子干甫二岁家贫纑抚干成立年七十卒　　徐荣相妻黄氏
按歙县志黄氏徐村徐荣相妻年二十一夫亡子甫二岁守节六十余年卒　　詹氏姊妹
按歙县志詹氏姊妹长名师次名岳皆詹子民女师许聘张氏子年十四张氏子亡岳许聘呈坎罗氏子年十二罗子亦没姊妹共不嫁持斋终身年各七十余卒　　方天积妻鲍氏
婢秋
香附

按歙县志鲍氏罗田方天积妻年十九夫亡舅姑强再适氏绝发毁容矢志不二甘粗粝勤纺绩孝养舅姑终身坐卧一小楼虽盛暑不履地卒之日有慈乌数十集于庭哀鸣数日而去其婢秋香感之终身不嫁夙夜勤劳佐衣食事主母及没　　方显政妻谢氏
瓒
妻附

按歙县志谢氏潜川方显政妻初显政生甫一月父泰死嫡母仇氏年二十六生母朱氏年十八抚政成立娶谢氏政死谢年二十四抚孤瓒亦娶谢氏瓒死其妻年二十三三世四节俱以寿终　　郑可式妻孙氏
按歙县志孙氏双桥郑可式妻年二十归可式二年夫亡安贫守节历四十七年终　　方仁和妻郑氏
按歙县志郑氏黄塘方仁和妻年二十三夫亡抚数月子顺守志空闺家人逼之嫁不从诉于官执文牒以拒之年八十一卒　　程寿祥妻汪氏
按歙县志汪氏竦口程寿祥妻祥死汪年二十九遗孤小弱苦节抚之成立壸范肃然年七十三卒　　鲍纬妻汪氏按歙县志汪氏鲍屯鲍纬妻年十七归纬姑患疯疾汪视药不懈未几纬死汪年十九无子守节三十六年终　　罗中孙妻谢氏
按歙县志谢氏呈坎罗中孙妻年二十六孙亡子全中甫一岁谢抚孤守节历三十三年终　　汪侃妻程氏
按歙县志程氏水界山汪侃妻侃亡氏年二十方娠四月甘贫守节抚遗腹成人年五十三卒　　汪佛寿妻孙氏
按歙县志孙氏汪村汪佛寿妻寿亡无子孙年二十四抚遗腹一女守志六十余年卒　　汪&#妻王氏
按歙县志王氏考千汪&#妻年二十二夫死子明伦甫一岁氏矢志抚育久之伦亦夭氏以寿终　　胡铎妻程氏
铄
妻附

按歙县志程氏方塘胡铎妻夫死氏年十七无子夫弟铄蚤亡妻亦程氏年十九亦无子相依共守贫苦异常每相向而哭闻者哀之铎妻年六十一卒　　朱氏女按歙县志朱氏女名隐贞许聘某年十七未嫁而某死女尽出奁具以造望仙桥誓不嫁终身　　孙显昂妻吴氏
按歙县志吴氏年十六嫁休宁孙显昂四年而夫死遗一子寻亦殇母家绐归令再适吴觉夜怀佩刀潜遁六十余年不复一至母家同孀媳朱氏甘贫纺绩供衣食事孀姑以孝闻　　吴枢妻胡氏
按歙县志胡氏北岸吴枢妻于归不见礼于枢方有身而枢死年十八矢志抚遗腹成立　　程纯祥妻江氏
按歙县志江氏在城程纯祥妻年二十而寡纺绩养姑历三十年卒　　方北妻许氏
汪氏
余氏附

按歙县志许氏灵山方北妻北死许年二十五抚子滨娶汪氏生子湛娶余氏滨湛俱早亡无子汪年二十二余年二十四皆守节数十年终　　方璁妻姚氏
按歙县志姚氏瀹潭方璁妻夫亡氏年二十一守节四十五年终　　方思严妻戴氏
按歙县志戴氏潜川方思严妻年二十六夫亡苦节三十七年终　　王彦光妻汪氏
按歙县志汪氏王村王彦光妻年二十二夫亡守节六十五年　　江昶妻孙氏
按歙县志孙氏南溪南江昶妻嫁二年昶亡孙苦节抚孤及长娶未几夫妇并夭孙力抚弱孙孀居六十余年举七丧年八十六卒　　毕可浩妻项氏
按歙县志项氏郡城毕可浩妻年十六归浩浩疾项逾月衣不解带至生疮虱落发而不自知其惫浩没项年二十四抚七岁遗孤孀居六十六年卒　　方时萃妻朱氏
按休宁县志朱氏方村方时萃妻萃早亡氏矢志守节抚孤成立　　程文鸣妻戴氏
按休宁县志戴氏隆阜人率口太学生程文鸣妻鸣早亡无出氏苦志守节事翁姑终老题请建坊　　余嵃妻张氏按婺源县志张氏沱川余嵃妻年二十二夫亡服阕父欲嫁之氏自楼坠下不死即脱簪珥买棺以明不二年七十有三卒　　程冠妻胡氏
按婺源县志胡氏程冠妻年二十而寡足不逾阈不事脂粉不与宴游者六十余年卒　　方时&#妻金氏
按婺源县志金氏名烈平盈方时&#妻年二十八夫亡苦节闺门整肃历三十五年终　　汪喜妻何氏
按婺源县志何氏大畈汪喜妻年二十一夫亡无子苦守四十二年家罹水灾不出户而死　　汪举妻李氏
按婺源县志李氏大畈训导汪举妻举官河南时娶李二年举没于任所父母留氏不令归汪李固请扶榇归葬家贫苦守三十五年卒　　汪琏妻游氏
按婺源县志游氏大畈汪琏妻年二十三夫亡遗孤才十日誓不易节及子长死于寇氏益颠连无倚年七十七终　　臧廷芳妻程氏
按婺源县志程氏名良玉臧坑臧廷芳妻年二十四廷芳没无子与妾张氏共守居不饰容迹不履户者四十三年　　詹天相妻余氏
按婺源县志余氏名灿玉沱川余耿女年十七适庆源詹天相二十五夫亡抚子从周孙传芳俱夭余号泣几丧明立叔应埙次子以绍夫嗣卒为豪强兼并志弗克遂抑郁穷年乡人称为苦节终身遵母吴氏教三尺之童皆避不见年六十三卒　　李思川妻程氏
按婺源县志程氏李坑李思川妻年二十五川亡励节养翁翁病笃痰秽皆手除之年七十卒　　王景妻程氏
按婺源县志程氏中云王景妻年二十而寡无子与孀姑同苦守年六十余卒　　潘珠妻张氏
按婺源县志张氏名兰璋桃溪生员潘珠妻甫结褵见珠体羸瘠每丙夜呫哔氏忧甚为纳妾洪氏生一子未几珠果亡张年二十五绩勤家抚孤成立年七十一卒　　詹应期妻余氏
按婺源县志余氏名春容沱川余焆女嫁庆源詹应期年二十六夫疾笃脱簪珥为之传形及亡供左右每食必号泣躬奠遗孤一申甫三岁抚以成立辛勤以植门户孝养舅姑亲汤药有乳姑之孝年五十三终　　汪文着妻王氏
按婺源县志王氏名催男父胜祖生于成化乙未归汪文着奉舅姑以孝闻年二十七夫&#子天锡尚幼苦节抚之成立嘉靖中刘进士世龙为作传　　余桂芳继室施氏
按婺源县志施氏沱川庠生余桂芳继室桂因落第愤郁成疾氏脱簪珥延医晨昏拜斗哀祝桂疾剧惓惓以子为虑氏剪发矢之以慰桂桂亡衣粗食恶和熊课子有利其田庐者辄让之宗族廉其贤言于邑令薄产获存年五十六卒子廷光为邑诸生　　洪&#妻余氏
按婺源县志余氏名锦萱沱川余文质女适官源儒生洪&#年二十六夫亡一子辉方襁褓恐族人夺其节断一指见志携子归依沱川买基筑室运土石躬亲其劳娶余族女为媳生四孙坤均垣圭辉复蚤世锦萱鬻产课诸孙与寡媳织度日及孙垣领乡荐锦萱方操织于族母家闻报了不为喜且为完帛以归后垣成进士为名臣宦游十余载清贫如旧嘉靖间奏闻旌表年近九十卒邹文庄公表其状　　陈钱妻程氏
按婺源县志程氏陈钱妻年二十九而寡苦节三十年终　　方瑽玉妻张氏
按婺源县志张氏方瑽玉妻归三月夫死苦节终身卒年六十有九　　潘铠妻张氏
按婺源县志张氏坑头潘铠妻年二十六而寡无子苦节历三十年终　　余桂妻俞氏
按婺源县志俞氏名寿兰沱川余桂妻年二十二夫亡欲身殉姆曰独不见杜有道事乎有道徂而植兴严宪力也氏乃卵翼其孤布襦蓬首终身不饰朝洁滫瀡暮亲络纬以弘大先绪年六十有四有司旌之　　戴铭妻江氏
按婺源县志江氏桂岩戴铭妻年二十铭亡废栉沐以苦节自励一日翁盛服至通媒江氏自破其面以拒之年六十六终　　施守仁妻李氏
按婺源县志李氏名月英施村施守仁妻年二十二寡遗孤大陵在襁褓里豪欲谋娶之李抱守仁主与孤訴于县得终其志卒年七十有三　　游鉴妻俞氏
按婺源县志俞氏济溪游鉴妻年二十七而寡抚子成立历苦节五十四年　　游金&#妻汪氏
按婺源县志汪氏济溪游金&#妻&#服贾不归汪年二十八孝事寡姑抚诸孤成立乡人称贤年八十四卒　　游炫妻江氏
按婺源县志江氏济溪游炫妻年二十二寡无子家贫苦节五十三年卒　　金贡才妻方氏
</div>
    <div class="pagination">
<a href="闺媛典闺节部_page56.html">上一页</a><span>...</span><a href="闺媛典闺节部_page52.html">52</a><a href="闺媛典闺节部_page53.html">53</a><a href="闺媛典闺节部_page54.html">54</a><a href="闺媛典闺节部_page55.html">55</a><a href="闺媛典闺节部_page56.html">56</a><span class="current-page">57</span><a href="闺媛典闺节部_page58.html">58</a><a href="闺媛典闺节部_page59.html">59</a><a href="闺媛典闺节部_page60.html">60</a><a href="闺媛典闺节部_page61.html">61</a><a href="闺媛典闺节部_page62.html">62</a><span>...</span><a href="闺媛典闺节部_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
