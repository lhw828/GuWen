<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 608 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 608 页/共 899 页</h1>
    <div class="content">按万姓统谱骥吉水人万历癸酉举人

　旺姓部列传
　　明
　　旺斌
按万姓统谱斌宣德间任福州卫千户

　邝姓部列传
　　宋
　　邝靖
按广东通志靖潮州人登嘉佑二年进士
　　邝暐
按广东通志暐新兴县人由荐辟任修职郎
　　邝怀忠
按广东通志怀忠曲江县人由特科任清远县知县　　明　　邝宝
按万姓统谱宝洪武间由贤良方正举授承事郎山西沁源县知县　　邝仲铿
按万姓统谱仲铿洪武甲子举人
　　邝子辅
按万姓统谱子辅宜章人以明经任本县训导升安福令改句容教谕所在咸立师范谢职归子野登进士历官陜西按察使尝以俸钱易一绒褐归奉子辅大怒封还以书责之野欲相见与僚友谋请为乡试考官子辅知之复怒责之曰岂有子廉访而父典文衡乎其忠义之训耿耿如是故世称野贤必知有子辅贤云　　邝礼
按广东通志礼河源县人永乐三年岁贡任荔浦县知县　　邝野
按明外史邝野传野字孟质宜章人永乐九年进士授监察御史擢陜西按察副使擢应天府尹正统元年进兵部右侍郎也先入寇王振主亲征诏下野上疏言之不听既扈驾出关力请回銮又不报师覆野死景泰初官其子仪为主事成化初谥忠肃　　邝受康
按广东通志受康乐昌县人永乐丁酉乡举
　　邝溟
按广东通志溟南海县人中正统甲子举人官教谕　　邝彦誉按万姓统谱彦誉临武人举贤良方正任四川布政司检校正统十年升钱塘知县心存恺悌政尚宽平以兴学为务升浙江按察司佥事　　邝赞
按万姓统谱赞任丘人景泰癸酉举人任浙江知县　　邝华按广东通志华南海县人中景泰癸酉举人
　　邝英
按广东通志英番禺县人中景泰癸酉举人官推官　　邝澜按广东通志澜琼山县人景泰丙子举人任教谕　　邝文按广东通志文新会县人中景泰己卯举人官知县　　邝乔按广东通志乔南海县人中天顺己卯举人
　　邝慈
按广东通志慈新会县人中天顺壬午举人官通判　　邝鼎按广东通志鼎南海县人中成化乙酉举人
　　邝才
按广东通志才南海县人中成化乙酉举人
　　邝德
按广东通志德南海县人中成化乙酉举人
　　邝郊
按广东通志郊南海县人中成化乙酉举人官郎中　　邝文按广东通志文字载道南海人登成化丙戌进士历监察御史核帑通州劾外戚掊&#谪黄岩令挫豪猾完逋负捕剧盗以最擢淮安同知丁内忧起知大名改漳州居官廉明刚果吏胥无所庸其奸　　邝安
按广东通志安南海县人中成化辛卯举人官经历　　邝璇按广东通志璇新会县人中成化辛卯举人官训导　　邝颐按广东通志颐南海县人登成化壬辰进士官同知　　邝文锦按广东通志文锦南海县人中成化庚子举人官教谕　　邝澄
按广东通志澄南海县人中成化丙午举人官司务　　邝约按广东通志约知府文之孙弘治壬戌进士历监察御史巡按应天贵州所至有声终河南按察副使　　邝岑按广东通志岑南海县人中弘治甲子举人官知县　　邝珩按广东通志珩高要县人登弘治癸未进士任平阳知府　　邝璠
按万姓统谱璠字廷瑞任丘人正德进士初任吴县知县以能称正德辛未擢守瑞州莅任日华林盗猝至璠率子弟仆从挟民兵登谯楼发毒矢射却之贼退多方剿捕筑城堡逾年贼灭民安又毁淫祠兴学校种种惠政执法不私因忤时贵罢归瑞人叹慕祀遗爱祠　　邝宇清
按广东通志宇清从化县人中正德丙子举人　　邝灏按广东通志灏高要县人登正德丁丑进士官翰林侍读提学副使　　邝用礼
按广东通志用礼南海县人文锦之子中正德己卯举人　　邝达礼
按万姓统谱达礼新会人恩平县学生事母伍氏以孝闻又能友爱诸弟嘉靖初友人何希渊为流贼所掳达礼悯焉出金诣贼赎之贼见达礼曰此奇士也欲胁之从达礼不屈而死提学副使魏校遣人往吊兵备佥事王大用扁其门曰义士　　邝琚
按馆陶县志琚任丘人监生嘉靖元年任知县　　邝汴按广东通志汴高要县人登嘉靖丙戌进士历官光禄寺少卿　　邝梦琰
按广东通志梦琰南海县人中嘉靖戊子科举人官通判　　邝元乐
按广东通志元乐南海县人中嘉靖辛卯科举人官通判　　邝彦举
按广东通志彦举南海县人中嘉靖丁酉举人　　邝元祥按广东通志元祥南海县人中嘉靖丙午举人　　邝彭龄按广东通志彭龄南海县人登隆庆辛未进士任知县　　邝立方
按广东通志立方南海县人中万历丙子举人官知县　　邝尧龄
按广东通志尧龄南海县人中万历己卯举人官知州　　邝行可
按广东通志行可番禺县人中万历壬午举人官教谕　　邝廷窍
按广东通志廷窍南海县人中万历壬午举人　　邝镇方按广东通志镇方南海县人中万历辛卯举人官知县　　邝惠元
按广东通志惠元永安县人万历二十七年选贡　　邝人龙按广东通志人龙新宁县人中万历丙午举人　　邝立志按广东通志立志阳山县人由岁贡任安州同知　　邝大礼按广东通志大礼东莞县人由岁贡任知州
　　邝元礼
按广东通志元礼三水县人由岁贡任通判
　　邝涛
按广东通志涛高要县人由乡举任桐城知县　　邝怀德按广东通志怀德乳源县人由岁贡任上犹县令　　邝洪熙按广东通志洪熙番禺县人中天启甲子举人官知县　　邝应昌
按广东通志应昌东莞县人中崇祯癸酉举人官教谕　　邝作成
按江西通志作成庐陵人安成寇作作成保障勇斗境赖以全献俘于监郡监郡喜曰得义士如邝君数辈岂忧红巾　　邝曰广
按明外史张克俭传崇祯十四年二月张献忠令人假督府军符诳入襄阳城夜分贼从中起焚襄王府襄阳推官邝曰广死焉曰广番禺人崇祯十年进士居官有守难作勒吏卒守城中刃死妻妾二子二女俱遇害
　盛姓部汇考
郦道元水经注
　　姓始
虞县故城东有汉司徒盛允墓公字伯世梁国虞人也其先奭氏至汉中叶避孝元皇帝讳改姓曰盛廖用贤尚友录　　盛姓
盛汝南羽音周穆王时盛国之后又望出梁国凌迪知万姓统谱　　盛姓
盛周之同姓国也后为齐所灭穆天子传云盛姬之国公羊云成降于齐师成者盛也以讳灭同姓故言成也又有奭氏召公奭之后也盖以名为氏后避汉元帝讳故改奭氏为盛氏焉
　浪姓部汇考
凌迪知万姓统谱
　　浪姓
浪见姓苑

　庆姓部列传
　　周
　　庆郑
按左传僖公十四年秦饥使乞籴于晋晋人勿与庆郑曰背施无亲幸灾不仁贪爱不祥怒邻不义四德皆失何以守国　　庆克
按左传成公十七年齐庆克通于声孟子国武子召庆克而谓之庆克久不出冬齐侯使庆克帅师围卢国佐如卢师杀庆克注
庆克庆封父
　　庆封　庆佐
按左传成公十八年齐为庆氏之难杀国佐庆封为大夫庆佐为司寇注
封佐皆庆克子
　　庆虎　庆寅
按左传襄公七年陈人患楚庆虎庆寅谓楚人曰吾使公子黄往而执之楚人从之二庆使告陈侯于会曰楚人执公子黄矣君若不来群臣不忍社稷宗庙惧有二图陈侯逃归　　庆乐
按左传襄公二十三年陈侯如楚公子黄訴二庆于楚楚人召之使庆乐往杀之庆氏以陈叛　　庆舍
按左传襄公二十八年齐庆封好田而耆酒与庆舍政注
舍庆封子
　　庆嗣　庆奊
按左传襄公二十八年庆封田于莱陈无字从文子使召之庆嗣闻之曰祸将作矣祸作必于尝十一月尝庆舍莅事庆奊为上献蒲卢癸王何执寝戈遂杀庆绳注
嗣庆封之族庆绳即庆奊
　　汉
　　庆普
按汉书儒林传普字孝公沛人从后仓受礼为东平太傅由是礼有庆氏之学　　庆&#之
按西京杂记长安有庆&#之善为赋尝为清思赋时人不之贵乃托以相如所作遂大见重于世　　后汉
　　庆鸿
按后汉书廉范传范与洛阳庆鸿为刎颈交鸿慷慨有义节位至琅邪会稽二郡太守所在有异迹　　庆喜按万姓统谱喜刘永将降光武
　　庆东
按万姓统谱东字子曦
　　庆福
按万姓统谱福后汉时人
　　庆丹
按万姓统谱丹见印薮
　　唐
　　庆澄
按万姓统谱澄广德初以左兵曹参军兼武康德清二县令邑经兵燹澄于瓦砾荆棘之场创置宇舍城郭未及期年悉复其旧越岁繁庶过半　　元
</div>
    <div class="pagination">
<a href="氏族典卷诸姓部_page607.html">上一页</a><span>...</span><a href="氏族典卷诸姓部_page603.html">603</a><a href="氏族典卷诸姓部_page604.html">604</a><a href="氏族典卷诸姓部_page605.html">605</a><a href="氏族典卷诸姓部_page606.html">606</a><a href="氏族典卷诸姓部_page607.html">607</a><span class="current-page">608</span><a href="氏族典卷诸姓部_page609.html">609</a><a href="氏族典卷诸姓部_page610.html">610</a><a href="氏族典卷诸姓部_page611.html">611</a><a href="氏族典卷诸姓部_page612.html">612</a><a href="氏族典卷诸姓部_page613.html">613</a><span>...</span><a href="氏族典卷诸姓部_page609.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
