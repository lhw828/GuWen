<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 224 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 224 页/共 899 页</h1>
    <div class="content">按汉书游侠传池阳韩幼孺有谦退之风
　　韩博
按汉书王莽传夙夜连率韩博上言有奇士巨毋霸意欲以风莽莽闻恶之更其姓曰巨母氏征博下狱以非所宜言弃市　　后汉
　　韩顺
按尚友录顺字子良天水人以素行清白辟州宰不诣王莽末隐于南山地皇四年汉起兵于南阳顺同县隗嚣等起兵自称上将军西州大震惟顺修道山居执操不回嚣以道术深远遣人璧帛卑辞聘顺欲以为师顺因使谢嚣曰礼有来学义无往教即欲相师但入深山来嚣闻矍然不能强屈其后嚣等皆灭惟顺山栖安然以贫洁自终　　韩歆
按后汉书侯霸传霸薨以沛郡太守韩歆代为大司徒歆字翁君南阳人以从攻伐有功封扶阳侯好直言无隐讳帝每不能容免归田里复遣使宣诏责之歆及子婴竟自杀歆素有重名死非其罪众多不厌帝乃追赐钱谷以成礼葬之　　韩棱
按后汉书韩棱传棱字伯师颍川舞阳人弓高侯颓当之后也世为乡里着姓父寻建武中为陇西太守棱四岁而孤养母弟以孝友称初为郡功曹太守葛兴中风病不能听政棱阴代兴视事吏以棱掩蔽兴病专典郡职遂致禁锢显宗知其忠诏特原之由是征辟五迁为尚书令与仆射郅寿尚书陈宠同时俱以才能称肃宗尝赐宝剑自手署其名曰韩棱楚龙渊时论者以棱渊深有谋故得龙渊和帝即位迁南阳太守数岁征入为太仆九年冬代张奋为司空明年薨子辅孙演　　韩辅
按后汉书韩棱传棱子辅安帝时至赵相
　　韩演
按后汉书韩棱传棱孙演顺帝时为丹阳太守政有能名桓帝时为司徒大将军梁冀被诛演坐阿党抵罪以减死论遣归本郡后复征拜司隶校尉　　韩康
按后汉书韩康传康字伯休一名恬休京兆霸陵人家世着姓常采药名山卖于长安市口不二价三十余年时有女子从康买药康守价不移女子怒曰公是韩伯休那乃不二价乎康叹曰我本欲避名今小女子皆知有我焉何用药为乃遁入霸陵山中博士公车连征不至桓帝乃备元纁之礼以安车聘之使者奉诏造康康不得已乃许诺辞安车自乘柴车冒晨先使者发至亭亭长以韩征君当过方发人牛修道桥及见康柴车幅巾以为田叟也使夺其牛康即释驾与之有顷使者至夺牛翁乃征君也使者欲奏杀亭长康曰此自老子与之亭长何罪乃止康因道逃遁以寿终　　韩说
按后汉书韩说传说字叔儒会稽山阴人也博通五经尢善图纬之学举孝廉数陈灾眚及奏赋颂连珠稍迁侍中光和元年十月说言于灵帝云其晦日必食乞百官严装帝从之果如所言中平二年二月又上封事克期宫中有灾至日南宫大火迁说江夏太守公事免年七十卒于家　　韩伯高
按万姓统谱伯高巨鹿人少好学闻淮扬薛汉世习韩诗以章句著名往从师事之薛教授数百人惟伯高与犍为杜抚会稽淡台敬伯知名当世　　韩伯俞
按尚友录伯俞梁人性至孝时有过母杖之大泣母曰往者杖汝常悦受之今者杖汝何得悲泣伯俞曰往者杖常痛知母康健今杖不痛知母力衰是以悲泣　　韩韶
按尚友录韶长社人就辟为泰山嬴长贼闻其贤相戒不入境流民入县界者甚众韶愍其饥开仓赈之主者争不可韶曰长活沟壑之人而以此伏罪含笑入地矣子融少有干局累官至太仆　　韩馥
按后汉书袁绍传初平元年绍以勃海起兵冀州牧韩馥同时俱起以讨卓为名注
馥字文节颍川人也
　　韩融
按后汉书献帝本纪初平元年六月大鸿胪韩融安集关东　　韩遂
按后汉书献帝本纪兴平元年三月韩遂马腾与郭泛樊稠战于长平观遂腾败绩　　魏
　　韩暹
按魏志武帝本纪建安元年太祖将迎天子乃遣曹洪将兵西迎秋七月杨奉韩暹以天子还洛阳奉别屯梁太祖遂至洛阳卫京都暹遁走　　韩浩
按魏志夏侯惇传韩浩者河内人以忠勇显至中护军掌禁兵封列侯注
浩字元嗣汉末兵起县近山薮
多寇浩聚徒众为县藩卫太守王匡以为从事将兵拒董卓于盟津时浩舅杜阳为河阴令卓执之使招浩浩不从袁术闻而壮之以为骑都尉夏侯惇闻其名请与相见大奇之使领兵从征伐迁护军从破柳城改其官为中护军及薨太祖愍惜之无子以养子荣嗣　　韩珩
按魏志袁绍传焦触自号幽州刺史驱率诸郡太守背袁向曹杀白马盟以次歃至别驾韩珩曰吾受袁公厚恩智不能救勇不能死于义阙矣若北面曹氏所不能为也太祖高珩节屡辟不至　　韩观
按魏志徐邈传邈同郡韩观有鉴识器干与邈齐名为豫州刺史甚有治功　　韩暨
按魏志韩暨传暨字公至南阳堵阳人也同县豪右陈茂谮暨父兄几致大辟暨阳不以为言庸赁积资阴结死士遂追呼寻禽茂以首祭父墓由是显名举孝廉司空辟皆不就乃变名姓隐居避乱鲁阳山中避袁术命召徙居山都之山荆州牧刘表礼辟遂遁逃南居孱陵界所在见敬爱而表深恨之暨惧应命除宜城长太祖平荆州辟为丞相士曹属后迁乐陵太守徙监冶谒者加司金都尉文帝践阼封宜城亭侯黄初七年迁太常进封南乡亭侯在官八年以疾逊位景初二年春诏曰太中大夫韩暨澡身浴德志节高絜年逾八十守道弥固可谓纯笃老而益劭者也其以暨为司徒夏四月薨谥曰恭侯子嗣薨子邦嗣　　韩繇
按楚国先贤传暨子繇高阳太守
　　吴
　　韩当
按吴志韩当传当字义公辽西令支人也以便弓马有膂力幸于孙坚从征伐周旋数犯危难陷敌擒卤为别部司马及孙策东渡从讨三郡迁先登校尉从征刘勋破黄祖还讨鄱阳领乐安长山越畏服后以中郎将与周瑜等拒破曹公又与吕蒙袭取南郡迁偏将军领永昌太守宜都之役与陆逊朱然等共攻蜀军于涿乡大破之徙威烈将军封都亭侯曹真攻南郡当保东南在外为帅厉将士同心固守又敬望督司奉遵法令权善之黄武二年封石城侯迁昭武将军领冠军太守后又加都督之号会病卒　　韩综
按吴志韩当传当子综袭侯领兵权征石阳以综有忧使守武昌综淫乱不轨权虽以父故不问综内怀惧载父丧将家属部曲数千人奔魏魏以为将军封广阳侯数犯边境权常切齿东兴之役综为前锋军败身死诸葛恪斩送其首以白权庙

　檀姓部列传
　　周
　　檀伯达
按汉书古今人表檀伯达
注
武王臣
　　檀弓
按礼记檀弓公仪仲子之丧檀弓免焉仲子舍其孙而立其子檀弓曰何居我未之前闻也趋而就子服伯子于门石曰仲子舍其孙而立其子何也伯子曰仲子亦犹行古之道也昔者文王舍伯邑考而立武王微子舍其孙腯而立衍也夫仲子亦犹行古之道也子游问诸孔子孔子曰否立孙　　檀子
按史记田敬仲世家威王二十四年与魏王会田于郊魏王问曰王亦有宝乎威王曰无有梁王曰若寡人国小也尚有径寸之珠照车前后各十二乘者十枚奈何以万乘之国而无宝乎威王曰寡人之所以为宝与王异吾臣有檀子者使守南城则楚人不敢为寇东取泗上十二诸侯皆来朝吾臣有肸子者使守高唐则赵人不敢东渔于河吾臣有黔夫者使守徐州则燕人祭北门赵人祭西门徙而从者七千余家吾臣有种首者使备盗贼则道不拾遗将以照千里岂特十二乘哉梁惠王惭不怿而去　　后汉
　　檀
按后汉书檀传字文有山阳瑕丘人也少为诸生家贫而志清不受乡里施惠举孝廉连辟公府皆不就立精舍教授远方至者常数百人桓帝时博士征不就灵帝即位太尉黄琼举方正对策合时宜再迁议郎补蒙令以郡守非其人弃官去家无产业子孙同衣而出年八十卒于家　　檀彬
按汉书党锢传序张俭檀彬褚凤张肃薛兰冯禧魏元徐干为八俊　　晋
　　檀赟
按万姓统谱赟明帝时为兖州刺史石勒寇兖州赟力战死之　　檀凭之
按晋书檀凭之传凭之字庆子高平人也少有志力闺门雍肃为世所称从兄子韶兄弟五人皆稚弱而孤凭之抚养若己所生初为会稽王骠骑行参军转桓修长流参军领东莞太守加宁远将军与刘裕有州闾之旧又数同东讨情好甚密义旗之建凭之与刘毅俱以私艰墨绖而赴虽才望居毅之后而官次及威声过之故裕以为建武将军裕将义举也尝与何无忌魏咏之同会凭之所会善相者晋陵韦叟见凭之大惊曰卿有急兵之厄其候不过三四日耳且深藏以避之不可轻出及桓元将皇甫敷之至罗落桥也凭之与裕各领一队而战军败为敷军所害赠冀州刺史义熙初追封曲阿县公邑三千户　　宋
　　檀韶
按宋书檀韶传韶字令孙高平金乡人也世居京口高祖建义韶及弟祗道济等从平京城行参高祖建武将军事都邑既平为镇军将军加宁远将军东海太守进号建武将军迁龙骧将军秦郡太守北陈留内史以平桓元功封巴丘县侯复参车骑将军事加龙骧将军迁骑将中军谘议参军加宁朔将军从征广固领北琅邪太守进号宁朔将军琅邪内史从讨卢循于左里又有战功更封宜阳县侯食邑七百户降先封一等为伯赐祗子臻义熙七年进号辅国将军丁母忧起为冠军将军复为琅邪内史淮南太守镇姑熟寻进号左将军领本州大中正十二年迁督江州豫州之西阳新蔡二郡诸军事江州刺史有罪免官高祖受命以佐命功增八百户韶嗜酒贪横所&#无绩永初二年卒赠安南将军加散骑常侍子绪嗣绪卒无子国除　　檀祗
按宋书檀祗传祗字恭叔高平金乡人左将军韶第二弟也少为孙无终辅国参军随无终东征孙恩屡有战功复为王诞龙骧参军从高祖克京城参建武军事京邑既平参镇军事加振武将军隶振武大将军道规追讨桓元遣祗征涢沔亡命平之除龙骧将军秦郡太守北陈留内史武陵内史庾悦疾病以祗代悦加宁朔将军封西昌县侯五年入为中书侍郎卢循逼京邑加辅国将军领兵屯西明门外八年迁右卫将军出为辅国将军宣城内史即本号督江北淮南军郡事青州刺史广陵相进号征卤将军加节十年亡命司马国璠兄弟自北徐州界聚众过淮祗降号建武将军十一年进号右卫将军十四年宋国初建为宋领军将军加散骑常侍卒赠抚军将军谥曰威侯子献嗣元熙中卒无子祗次子朗绍封朗卒子宣明嗣宣明卒子逸嗣齐受禅国除　　檀道济
按宋书檀道济传道济高平金乡人左将军韶少弟也少孤居丧备礼奉姊事兄以和谨致称高祖创义道济从入京城参高祖建武军事除辅国参军南阳太守以建义勋封吴兴县五等侯卢循寇逆以道济为扬武将军天门太守讨平又从刘道规讨桓谦荀林等迁安远护军武陵内史复为太尉参军拜中书侍郎转宁朔将军参太尉军事以前后功封作唐县男补太尉主簿谘议参军豫章公世子为征卤将军镇京口道济为司马临淮太守又为世子西中郎司马梁国内史复为世子征卤将军司马加冠军将军义熙十二年高祖北伐以道济为前锋长安既平以为琅邪内史世子当镇江陵复以道济为西中郎司马持节南蛮校尉又加征卤将军迁宋国侍中领世子中庶子兖州大中正高祖受命转护军加散骑常侍领石头戍事以佐命功改封永修县公徙为丹阳尹高祖不豫出监南徐兖之江北淮南诸郡军事镇北将军南兖州刺史景平元年魏围东阳城加道济使持节监征讨诸军事救东阳还镇广陵徐羡之废庐陵王义真道济入领军府太祖即位进号征北将军加散骑常侍进封武陵郡公固辞又增督青州徐州之淮阳下邳琅邪东莞五郡诸军事及讨谢晦事平迁都督江州之江夏豫州之西阳新蔡晋熙四郡诸军事征南大将军开府仪同三司江州刺史元嘉八年魏逼滑台加道济都督征讨诸军事率众北讨进位司空持节常侍还镇寻阳道济立功前朝威名甚重诸子又有才气朝廷疑畏之太祖寝疾累年彭城王义康虑道济不可复制十二年召道济入朝收付廷尉及其子给事黄门侍郎植司徒从事中郎粲太子舍人隰征北主簿承伯秘书郎遵等八人并于廷尉伏诛又至寻阳收道济子夷邕演诛之邕子孺乃被宥世祖世为奉朝请　　檀弘宗
按南齐书檀超传超祖弘宗宋南琅邪太守
　　檀和之
按万姓统谱和之金乡人孝建中为豫州刺史和之先历始兴太守交州刺史所在有威名盗贼屏迹　　檀道鸾按南史檀超传超叔父道鸾字万安位国子博士永嘉太守有文学撰续晋阳秋二十卷　　南齐
　　檀超
按南齐书檀超传超字悦祖高平金乡人少好文学放诞任气解褐州西曹举秀才孝建初坐事徙梁州板宣威府参军孝武闻超有文章敕还直东宫除骠骑参军宁蛮主簿镇北谘议超累佐蕃职不得志转尚书度支郎车骑功曹桂阳内史入为殿中郎兼中书郎零陵内史征北骠骑记室国子博士兼左丞超嗜酒好言咏举止和靡自比晋郗超为高平二超谓人曰犹觉我为优也太祖赏爱之迁骁骑将军常侍司徒右长史建元二年初置史官以超与骠骑记室江淹掌史职史功未就卒官　　檀珪
按万姓统谱珪字伯玉道济从孙王僧虔以为参军　　北魏　　檀翥
按尚友录翥字凤翔十岁丧父志清介幼孤寒不与邻人来往好读书能属文又精于琴年十九以名家子仕北魏为中书舍人　　宋
　　檀固
按万姓统谱固建德人登第后尝上书极言朝政缺失且言朝廷罢吕大防苏辙范纯仁而用章惇曾肇蔡卞去三贤而进三凶此天下治乱之由也书奏报罢及蔡京用事遂不复用　　檀敷礼
按万姓统谱黄山谷在荆州有帖与檀敷礼觅砚　　檀明德按万姓统谱明德奉义人知雷州
　　明
　　檀郁
按安庆府志郁字子复一字道清家贫少孤母汪守节郁事母甚谨母疾郁侍汤药不解带母卒居丧哀毁逾礼庐墓三年正统丁卯知县李宽以状闻诏表其门　　檀凯
按池州府志凯字伯和号举斋建德县人登进士授思州府通判创设郡治抚绥苗寨人皆感化历升应天府治中府丞益励廉节旋致仕先是以举人选入中秘预修永乐大典又尝疏论王振声名赫奕　　檀昭按广东通志昭灵山人监生有勇略景泰间盗起昭编乡勇御贼与贼二十余战前后馘贼六百有奇后广西龙山贼数万流劫入境攻陷城邑部下畏不敌先遁昭战死之　　檀周
按万姓统谱周横州人正德中任河源县丞
　　檀玮
按万姓统谱玮浔阳人嘉靖中任训导
　　檀车
按莆田县志车隆庆丁卯三捷武举任兴化卫右所百户　　檀武臣
按池州府志武臣号思吾建德人喜读书登武进士历官北京神枢营参将以艰于嗣续拂衣归里居数十年跨驴携酒纵游山水以自乐赒恤贫困殁无余资　　檀良翰
按池州府志良翰字少中建德人由举人两任邑令迁京判调左府经历居官清肃爱民如子同时有膴仕者终身不屑一面至今传其梗&#凛若秋霜　　檀日茂按池州府志日茂字仲培建德廪生深明理学动必古处以数奇不售晚设皋比多所造就兄弟早逝抚诸侄如己子乡人称之　　檀观
按池州府志观建德人起家重庆府永川令廉能爱民课最当迁民乞留之又三年当迁民复叩阍乞留又三年擢云南按察司佥事遂告归　　檀世仁
按池州府志世仁字良贵贵池人为县学生因母多病不事经史专检医书调护跪祷一意养亲母卒居丧哀苦奉父不离左右至其居乡处友尢能动守绳墨

　番姓部汇考
史记
　　河渠书注
索隐曰番音婆又音潘诗小雅云番维司徒番氏也　（按字典潘姓为周文王毕公之后食采于潘因氏读判平声番姓为吴芮封番君子孙因氏读婆字　汇番姓亦音潘合潘番二姓为一音误则番字虽有潘婆二音而在姓宜读为婆音也）　吞姓部列传
　　汉
　　吞景云
按集韵汉有吞景云


　官姓部汇考
郑樵通志
　　平声
官氏见姓苑
廖用贤尚友录
　　官姓
官东阳商音

　檀姓部艺文
　　檀氏谱系说　　　　　　　明刘廷銮贵池檀氏谱称珪之子十人其名以子为行曰子思迁新安歙孝弟乡曰子明迁姑苏德孝乡曰子文迁饶州鄱孝乡曰子和迁池阳兴孝乡为参知政事夫人三吴陈田葬石马山云峰之丘曰子忠迁宣城遂孝乡曰子胜迁宁波远孝乡曰子恭迁安庆人孝乡曰子全迁湖州乐孝乡曰子受迁杭州全孝乡曰子敬居兴孝乡稽古者谓参知政事非宋齐官名又池阳宁波安庆六朝时无此郡名岂前人传说未详而以意逆之耶所迁之乡必以孝名果若是其合耶抑以叙谱者为之耶今居深潭者子和之后也号深檀居碧潭者子敬之后也号碧檀相距五六里许深檀贫碧檀富深檀丁少碧檀族繁于是子和之后诟子敬之后为以养子传云古谱在深檀古冢在碧檀深檀亦有荒丘然累累不可稽从兴孝乡而分为崇义乡庄村之檀者族亦众从兴孝乡而分为建德之檀者自宋以来簪绂尝不绝又从建德而分为东流之檀矣深檀古谱之外有司空道济像卷轴漶灭不可信又溯檀所自出群指为太公望像宝而传之夫檀以国为氏周武王时檀伯达出于姜姓裔于神农地志瑕丘檀城古灌檀也瑕丘在兖州有檀乡或作坛虽与太公望同姓未可系为姜吕本支其谱在珪以后传至宋元家牒井井在司空以前则荒忽失真于司空父子昆弟茫然不为纪列且系珪为司空之子云至若宋人序赞粉饰厌观间古谱所本无而子姓从新安钞补者皆伪也珪以后有官学士者去珪五世世当陈隋之间事实无所据惟墟墓尚存制度宏丽今偃匿草土几犁为田或谓其为赐葬者亦谬吾悲夫司空一门之显赫而檀氏子孙不之知司空同堂之炽昌而檀氏子孙不之问特皇皇汲汲于子和子敬之传虑有盗而冒之者呜呼失其本原矣銮故为图其系着其官爵于左方疑者阙焉蒙史氏之旧文也

　栾姓部列传
　　周
　　栾宾
</div>
    <div class="pagination">
<a href="氏族典卷诸姓部_page223.html">上一页</a><span>...</span><a href="氏族典卷诸姓部_page219.html">219</a><a href="氏族典卷诸姓部_page220.html">220</a><a href="氏族典卷诸姓部_page221.html">221</a><a href="氏族典卷诸姓部_page222.html">222</a><a href="氏族典卷诸姓部_page223.html">223</a><span class="current-page">224</span><a href="氏族典卷诸姓部_page225.html">225</a><a href="氏族典卷诸姓部_page226.html">226</a><a href="氏族典卷诸姓部_page227.html">227</a><a href="氏族典卷诸姓部_page228.html">228</a><a href="氏族典卷诸姓部_page229.html">229</a><span>...</span><a href="氏族典卷诸姓部_page225.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
