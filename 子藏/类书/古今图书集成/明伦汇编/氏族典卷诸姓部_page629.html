<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 629 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 629 页/共 899 页
  </h1>
  <div class="content">
   廖用贤尚友录
　　纪姓
纪平阳征音又望出高阳天水

　李姓部列传三
　　北魏
　　李勰
按魏书李灵传灵父勰字小同恬静好学有声赵魏太祖平中原闻勰已亡哀惜之　　李诜
按魏书李顺传顺族叔诜字令孙京兆太守
　　李栗
按魏书李栗传栗雁门人昭成时人国随太祖幸贺兰部太祖爱其艺能拜左军将军太祖征慕容宝栗督五万骑为前驱军之所至莫不降下迁左将军栗性简慢矜宠不率礼度每在太祖前舒放倨傲不自祇肃太祖积其宿过天兴三年遂诛之于是威严始厉制勒群下尽卑谦之礼自栗始也　　李先
按魏书李先传先字容仁中山卢奴人仕苻坚慕容永闻其名迎为谋主垂灭永徙于中山皇始初归顺太祖太祖问先祖父先对大父重晋平阳太守父樊石虎乐安太守太祖以先为丞相卫王府左长史从破慕容驎还代以为尚书右中兵郎转七兵郎迁博士太祖问先可以益人神智者于是班制天下搜索经籍太宗即位召先读韩子连珠太公兵法诏宿于内拜安东将军寿春侯后出为武邑太守世祖即位征为内都大官神二年卒子冏袭爵为京兆济阴二郡太守卒子锺葵袭爵降为子　　李灵
按魏书李灵传灵字虎符赵郡人高平公顺从父兄也父勰赠宣威将军兰陵太守神中世祖征天下才灵至拜中书博士转侍郎除淮阳太守选授高宗经后赐爵高邑子高宗践阼除平南将军洛州刺史卒赠散骑常侍巨鹿公谥简　　李顺
按魏书李顺传顺字德正赵郡平棘人父系慕容垂东武城令治有能名太祖定中原以系为平棘令卒赠平棘男顺博涉经史有才策知名于世神瑞中中书博士转中书侍郎始光初从征蠕蠕以筹略功拜后军将军仍赐爵平棘子世祖讨赫连昌大破昌军顺谋功居右及克统万论功以顺为给事黄门侍郎又从击赫连定于平凉三秦平迁散骑常侍进爵为侯沮渠蒙逊以河西内附世祖欲精简行人崔浩曰李顺其人也世祖从之以顺为太常策拜蒙逊为凉王使还拜使持节都督秦雍梁益四州诸军事进爵高平公延和初复使凉州蒙逊遣中兵校郎杨定归白顺曰年衰旧患发动不堪拜伏比三五日当相见顺曰朝廷知王年老别有诏旨蒙逊乃延顺入至庭中而蒙逊箕坐隐几无动起状顺正色大言曰此叟敢陵侮天地魂神逝矣何用见之将握节而出蒙逊使定归追顺于庭曰朝廷有不拜之诏是以敢自安耳太常惧之以天威敢不敬听休命遂拜伏尽礼使还世祖问蒙逊政教得失顺曰礼者身之舆敬者行之本未有无礼不敬而能久享福禄以臣观之不复周矣世祖曰若如卿言其子必复袭世顺对曰臣略见其子并非才俊闻敦煌太守牧犍器性粗立若继蒙逊必此人也然比之于父佥云不逮殆天所用资圣明也既而蒙逊死问至世祖谓顺曰卿言蒙逊死今则验矣又言牧犍立何其妙哉朕克凉州亦当不远于是进号安西将军宠待弥厚政之巨细无所不参崔浩恶之五年议征凉州顺议以凉州乏水草不宜远征与崔浩庭诤世祖从浩议及至姑臧水草甚丰世祖颇衔顺克凉州后浩又毁之真君三年遂刑顺于城西皇兴初赠高平王谥宣　　李善见
按魏书李顺传顺族弟善见赵郡太守
　　李祥
按魏书李孝伯传孝伯兄祥字元善世祖诏州郡举贤良祥对策合旨除中书博士时南土未宾世祖遣韩元兴率众出青州以祥为军司略地至于陈汝民降者七千余户迁之于兖豫之南置淮阳郡以抚之拜祥为太守加绥远将军迁河闲太守太安中征拜中书侍郎卒官　　李孝伯
按魏书李孝伯传孝伯赵郡人高平公顺从父弟父曾以教授为业太祖时征拜博士出为赵郡太守令行禁止并州丁零惮不入境贼于常山界得一死鹿谓赵郡地也贼长责之还令送鹿故处邻郡为之谣曰诈作赵郡鹿犹胜常山粟其见惮如此孝伯少传父业博综群言从兄顺言之于世祖征为中散转侍郎光禄大夫赐爵南昌子委以军国机密甚见亲宠迁北部尚书以频从征伐功进爵寿光侯真君末车驾南伐刘义隆子武陵王骏遣将马文恭至萧城前军击破之文恭走免世祖至彭城登亚父冢以望城内遣孝伯至小市骏亦遣其长史张畅对孝伯与相问劳孝伯风容闲雅答应如流畅及左右甚相嗟叹世祖大喜进爵宣城公兴安二年出为使持节散骑常侍平西将军秦州刺史太安三年卒子安民安上安民袭爵寿光侯司徒司马卒安上巨鹿太守亦早卒　　李熙
按魏书李顺传顺族弟熙宇仲熙神中与高允等俱被征拜中书博士转侍郎以使沮渠有功赐爵元氏子加中垒将军卒赠镇东将军豫州刺史谥庄　　李崇按魏书李欣传欣父崇冯跋吏部尚书石城太守延和初车驾至和龙崇率十余郡归降世祖甚礼之以为平西将军北幽州刺史固安侯卒谥襄　　李盖
按魏书李惠传惠父盖少知名历位殿中都官二尚书左将军南郡公初世祖妹武威长公主故凉王沮渠牧犍之妻世祖平凉州诏盖尚焉加侍中驸马都尉左仆射卒官赠中山王谥庄　　李欣
按魏书李欣传欣字元盛小名真奴范阳人曾祖产产子绩二世知名于慕容氏父崇延和初归降世祖欣母贱为诸兄所轻崇曰相者言此子贵或未可知使入都为中书学生世祖幸中书学见而异之因识眄之世祖舅阳平王杜超有女将许贵戚世祖谓超曰李欣后必宦达可以女妻之勿许他贵也遂成婚欣聪敏机辨强记明察初李灵为高宗博士谘议诏崔浩选中书学生器业优者为助教浩举其弟子箱子与卢度世李敷三人应之世祖曰云何不取幽州刺史李崇老翁儿也箱子等罢之欣为世祖所识如此遂除中书助教博士入授高宗经高宗即位迁仪曹郎赐爵扶风公出为使持节安南将军相州刺史为政清简百姓称之显祖以欣治为诸州之最加赐衣服自是遂骄矜自得受纳民财及商胡珍宝兵民告言尚书李敷每左右之显祖闻欣罪状槛车征欣拷劾抵罪以纠李敷兄弟故得降免配为厕役未几复为太仓尚书摄南部事显祖崩迁司空进爵范阳公七月以欣为侍中镇南大将军开府仪同三司徐州刺史赵郡范知文明太后忿欣希旨告欣外叛遂见诛　　李亮
按魏书李修传修父亮少学医术世祖时奔刘义隆于彭城就沙门僧坦研习众方略尽其术针灸授药莫不有效徐兖之闲多所救恤四方疾苦不远千里从之亮大为厅事以舍病人停车舆于下时有死者则就而棺殡亲往吊视其仁厚若此累迁府&amp;#军督护本郡士门宿官咸相交昵车马金帛酬无赀修兄元孙亦遵父业而不及以功赐爵义平子拜奉朝请　　李恽
按魏书李顺传顺弟修基修基季弟恽字善祖小字药囊为中书侍郎从世祖征凉州战没初顺与从兄灵从弟孝伯并以学识器业见重于时故能砥砺宗族竞名修尚灵与族叔诜族弟熙等俱被征事在高允高士颂　　李宝
按魏书李宝传宝字怀素小字衍孙陇西狄道人私署凉王皓之孙也父&amp;#字士举小字武强私署祁连酒泉晋昌三郡太守宝伯父歆为沮渠蒙逊所灭徙于姑臧岁余随舅广契北奔伊吾属世祖遣将讨沮渠无讳于敦煌无讳捐城走宝自伊吾南归敦煌遂修缮城府规复先业遣弟怀达奉表归诚世祖嘉其诚款拜怀达敦煌太守别遣使授宝都督西垂诸军事镇西大将军开府仪同三司敦煌公真君五年因入朝遂留京师拜镇南将军并州刺史高宗初改授镇北将军大安五年薨有六子承茂辅佐公业冲公业早卒　　李恢
按魏书李灵传灵子恢袭子爵拜员外散骑常侍安西将军长安镇副将进爵为侯皇兴元年东平王道符谋反杀恢显祖愍之追赠散骑常侍巨鹿公谥贞　　李峻按魏书李峻传峻字珍之梁国蒙县人元皇后兄也父方叔刘义隆济阴太守高宗遣闲使谕之峻与五弟诞嶷雅曰永等前后归京师拜峻镇西将军泾州刺史顿丘公后进爵为王征为太宰薨　　李惠
按魏书李惠传惠中山人思皇后之父也弱冠袭父爵南郡公历位散骑常侍侍中征西大将军秦益二州刺史进爵为王转雍州刺史惠长于思察雍州厅事有燕争巢斗已累日惠令人掩获试命纲纪断之并辞非下愚所知惠乃使卒以弱竹弹两燕既而一去一留惠笑谓吏属曰此留者自计为巢功重彼去者既经痛楚理无留心群下服其聪察人有负盐负薪者同释重担息于树阴二人将行争一羊皮各言籍背之物惠遣争者出顾谓州纲纪曰此羊皮可拷知主乎群下以为戏言咸无答者惠令人置羊皮席上以杖击之见少盐屑曰得其实矣使争者视之负薪者乃伏而就罪凡所察究多此类后为开府仪同三司青州刺史历政有美绩惠素为文明太后所忌诬惠将南叛诛之天下冤惜焉　　李敷
按魏书李顺传顺长子敷字景文真君二年选入中书教学以忠谨给事东宫又为中散敷性谦谨加有文学高宗宠遇之迁散骑常侍南部尚书中书监袭爵高平公朝政大议事无不关及刘彧徐州刺史薛安都司州刺史常珍奇以彭城悬瓠降附朝议谓诚伪未可信敷固执必然众议乃同遣师接援淮海宁辑敷有力焉敷既见待二世弟奕又有宠于文明太后李欣列其罪状二十余条显祖大怒诛敷兄弟敷兄弟敦崇孝义家门有礼至于居丧法度吉凶书记皆合典则为北州所称美既至斯祸时人咸叹惜之　　李式按魏书李顺传敷弟式字景则学业知名历散骑常侍平东将军西兖州刺史濮阳侯式自以家据权要心虑危祸常敕津吏台有使者必先启告然后渡之既而使人平晓卒至绐云我不停此州不烦令刺史知津人信之既济使者突入执式赴都与兄俱死　　李奕按魏书李顺传式弟奕字景世美容貌有才艺早历显职散骑常侍宿卫监都官尚书安平侯与兄同死　　李冏按魏书李顺传奕别生弟冏字道度太和中拜下大夫南部给事出为龙骧将军南豫州刺史还拜冠军将军寻守度支尚书二十一年高祖幸长安冏以咸阳山河险固劝高祖去洛阳而都之后高祖引见笑而谓曰昔娄敬一说汉祖即日西驾尚书今以西京说朕仍使朕不废东辕当是献可理殊所以今古相反冏对曰汉祖起于布衣欲藉险以自固娄敬之言合于本旨今陛下百世重光事同隆周均其职贡是以愚臣献说不能上动高祖大悦其年冏卒　　李恃显
按魏书李顺传顺族子显进显进弟恃显位至左中郎将卒赠中垒将军　　李季显
按魏书李顺传恃显弟季显涉历书史司徒行&amp;#军稍迁济州辅国府长史坐事免后除尚书中兵郎迁冠军中散大夫正光二年南荆州刺史桓叔兴叛入萧衍衍令筑谷陂城以立洛州诏季显持节兼尚书左丞督诸军讨督兴大破之乘胜拔谷陂叔兴退走军还除洛州刺史未拜卒　　李孝怡
按魏书李顺传季显族弟孝怡字悦宗中书学生从中山王英破萧衍临川王萧宏于梁城除朔州安北府长史迁冠军将军魏郡太守相州刺史中山王熙据邺起兵也孝怡阴结募城民与熙长史柳元章别驾游荆之等率众擒熙赏爵昌乐伯灵太后反政除名为民永安初除左将军太中大夫仍为防城都督以拒葛荣之勋赐爵赵郡公三年迁骠骑大将军左光禄大夫武定六年卒　　李波
按魏书李孝伯传广平人李波宗强盛残掠生民公私成患百姓为之语曰李波小妹字雍容褰裙逐马如转蓬左射右射必迭双妇女尚如此男子那可逢孝伯兄子安世设方略诱波及诸子侄三十余人斩于邺　　李安世
按魏书李孝伯传孝伯兄祥祥子安世幼而聪悟天安初拜中散累迁主客令迁给事中时民困饥流散豪右多有占夺安世乃上疏曰今虽桑井难复宜更均量令力业相称细民获资生之利豪右靡余地之盈高祖深纳之后均田之制起于此出为安平将军相州刺史假节赵郡公以病免太和十七年卒于家　　李承按魏书李宝传宝子承字伯业宝谋归款承随表入质赐爵姑臧侯高宗末出为龙骧将军荥阳太守延兴五年卒长子韶韶长子玙字道璠袭武定中骠骑大将军东徐州刺史　　李茂
按魏书李宝传承弟茂字仲宗高宗末袭父爵镇西将军敦煌公高祖初除长安镇都将转西兖州刺史入为光禄大夫例降为侯性谦慎以弟冲宠盛遂托以老疾还私第居定州之中山景明三年卒　　李辅
按魏书李宝传茂弟辅字督真解褐中书博士迁司徒议曹掾太和初高祖为咸阳王禧纳其女为妃除镇南将军颍川太守六年卒于郡　　李冲
按魏书李冲传冲字思顺陇西人敦煌公宝少子也少孤为长兄荥阳太守承所训显祖末为中书学生高祖初典禁中文事渐见宠待迁内秘书令南部给事中寻转南部尚书为文明太后所幸赏赐月至数十万进爵陇西公冲家素清贫于是始为富室而虚己接物垂念羁寒衰旧沦屈由之跻叙者多时以此称之太后崩高祖居丧引见待接有加冲竭忠奉上知无不尽虽旧臣戚辅莫能逮之冲机敏有巧思北京明堂圆丘太庙及洛都初基安处郊兆新起堂寝皆资于冲勤志强力孜孜无怠然显贵门务益六姻兄弟子侄皆有爵官是其亲者虽复痴聋无不超越官次李彪之入京也冲言之于高祖及彪为中尉兼尚书便谓非复藉冲而更相轻背冲衔之后高祖南征冲以彪倨傲无礼数其罪状又数奏责彪至瞋目大呼投折几案冲素性温柔而一旦暴恚遂发病荒悸旬有余日而卒子延实　　李思穆
按魏书李宝传宝子承承从弟思穆字叔仁父抗自凉州渡江左仕刘骏历晋寿安东东莱三郡太守太和十七年携家累自汉中归国除步兵校尉遭母忧起为都水使者及车驾南伐从平南阳以功赐爵为伯彭城王勰为定州请为司马出为京兆内史在郡八年征拜光禄大夫肃宗初迁安北将军营州刺史卒于位有子十四人　　李韶
按魏书李宝传宝子承承长子韶字元伯延兴中补中书学生袭爵姑臧侯除仪曹令迁给事黄门侍郎高祖将创迁都之计诏引侍臣访以古事韶对洛阳九鼎旧所惟王建国莫尚于此高祖称善迁太子右詹事出为安东将军兖州刺史世宗初征拜侍中领七兵尚书寻除抚军将军并州刺史以从弟伯尚同元禧之逆征还京师免除官爵久之起兼将作大匠敕参定朝仪律令吕苟儿反于秦州除抚军将军西道都督征还行定州事寻转相州刺史肃宗初入为殿中尚书后除中军大将军吏部尚书出为冀州刺史清简爱民甚收名誉迁车骑大将军转定州刺史正光五年卒于官　　李彦
按魏书李宝传韶弟彦字次仲初举司州秀才除中书博士转谏议大夫后因考课降为元士寻行主客曹事徙郊庙下大夫时朝仪典章咸未周备彦留心考定号为称职高祖南伐次于淮南征为广陵王长史加恢武将军还除冀州赵郡王长史转青州征为龙骧将军司徒右长史拜河南尹转平东将军徐州刺史迁光禄勋卿转度支尚书出为抚军将军秦州刺史城民薛珍潜结逆谋遂害彦子燮字德谐解褐司徒&amp;#军著作佐郎司徒祭酒转主簿　　李虔
按魏书李宝传彦弟虔字叔恭太和初为中书学生迁秘书中散转冀州骠骑府长史世宗初迁太尉从事中郎出为清河太守属京兆王愉反虔弃郡奔阙事平转长乐太守延昌初冀州大乘贼起令虔以本官为别将迁后将军燕州刺史还为光禄大夫出为兖州刺史追论平冀州之功赐爵高平男孝庄初授特进车骑大将军仪同三司又进号骠骑大将军开府仪同三司永安三年冬薨　　李季凯
按魏书李宝传宝子辅辅子季凯坐兄事与母弟俱徙边会赦免寓居晋阳孝昌中解褐太尉&amp;#军事加威远将军寻除并州安北府长史肃宗崩爾朱荣阴图义举季凯豫谋庄帝践阼征拜给事黄门侍郎封博平县开国侯普泰元年爾朱世隆以荣之死谓季凯通知于是见害　　李预
按魏书李先传先子冏冏子凤子&amp;#子并中书博士凤子子预字元恺少为中书学生太和初历秘书令出为征西大将军长史冯翊太守积数年罢郡遂居长安每羡古人餐玉之法乃采访蓝田得若环璧杂器形者大小百余乃椎七十枚为屑日服食之余多惠人及疾笃谓妻子曰吾酒色不绝自致于死非药过也然尸体必当有异时七月中旬长安毒热预停尸四宿而体色不变　　李崇
按魏书李崇传崇字继长顿丘人文成元皇后第二兄诞之子召拜主文中散袭爵陈留公高祖时巴氐扰动诏崇为荆州刺史在治四年甚有称绩召还京师以本将军除兖州刺史兖土旧多盗崇乃村置一楼楼悬一鼓盗发之处双槌乱击俄顷之间声布百里盗贼始发便尔擒送诸州置楼悬鼓自崇始也后车驾南讨汉阳氐杨灵珍袭破武兴诏崇都督陇右诸军事大破之高祖在南阳览表大悦曰使朕无西顾之忧者李崇之功也以为都督梁秦二州诸军事本将军梁州刺史世宗初征为右卫将军封魏昌县开国伯延昌初加侍中车骑将军都督江西诸军事崇沈深有将略宽厚善御众在州凡经十年常养壮士数千人寇贼侵边所向摧破号曰卧虎萧衍恶其久在淮南屡设反闲世宗雅相委重衍无以措其奸谋肃宗践祚萧衍遣其将赵祖悦袭据西硖石规取寿春崇遣李神乘斗舰百余艘沿淮与李平崔亮合攻硖石祖悦降朝廷嘉之进号骠骑将军仪同三司寻除都督冀定瀛三州诸军事不行又授右光禄大夫出为持节都督定幽燕瀛四州诸军事征拜尚书左仆射迁尚书令加侍中崇在官和厚明于决断然性好财货贩肆聚敛为时论所鄙孝昌元年薨　　李叔宝按魏书李叔虎传叔虎兄叔宝州举秀才拜顿丘公国郎中令迁太常丞延昌末叔宝为弟台户及从弟归伯同沙门法庆反陷破郡县叔宝当坐病死洛阳狱子伯冑光禄大夫　　李叔虎
按魏书李叔虎传叔虎渤海蓨人从祖金位至征南从事中郎叔虎太和中拜中书博士转议郎久之迁太尉从事中郎转国子博士后兼散骑侍郎寻除显武将军太尉高阳王雍谘议&amp;#军事雍以其器操重之寻除假节行华州事永平四年卒　　李佑
按魏书李顺传顺子冏冏子佑字长禧历位给事中尚书祠部郎相州抚军府长史司空从事中郎博陵太守所在亦以清干著称佑弟太字季宁涉历书传太尉行军员外郎　　李洪之
按魏书李洪之传洪之本名文通恒农人少为沙门晚乃还俗真君中为狄道护军赐爵安阳男会永昌王仁随世祖南征得元后姊妹洪之以宗人潜相饷遗结为兄弟遂便如亲颇得元后在南兄弟名字乃改名洪之及元后入宫得幸于高宗生显祖元后临崩昭太后问其亲因言洪之为兄遂以外戚为河内太守进爵任城侯洪之至郡严设科防募斩贼者便加重赏劝农务本盗贼止息诛锄奸党过为酷虐后为怀州刺史封汲郡公迁使持节安南将军秦益二州刺史至治设禁奸之制有带刃行者罪与劫同于是大飨州中豪杰长老示之法制乃夜密遣骑分部覆诸要路有犯禁者辄促送州宣告斩决其中枉见害者百数刻害之声闻于朝野洪之素非廉清每多受纳高祖锁洪之赴京庭集群官有司奏洪之受赃狼藉叉以酷暴高祖亲临数之以其大臣听在家自裁洪之自尽　　李彪
按魏书李彪传彪字道固顿丘卫国人高祖赐名焉家世寒微少孤贫有大志笃学不倦举孝廉至京师深附高祖初为中书教学博士后假员外散骑常侍建威将军卫国子迁秘书丞&amp;#著作事自成帝以来至于太和崔浩高允著述国书编年序录为春秋之体遗落时事三无一存彪与秘书令高佑始奏从迁固之体创为纪传表志之目焉迁秘书令加员外散骑常侍使于萧赜将还赜亲至琅琊城登山临水命群臣赋诗以送别其见重如此彪前后六度衔命南人奇其謇谔迁御史中尉领著作郎车驾南伐彪兼度支尚书与仆射李冲任城王等&amp;#理留台事彪素性刚豪与冲等意议乖异自谓身为法官遂多专恣冲积其前后罪过表上劾之除名还乡高祖崩世宗践阼彪求复旧职修史官之事遂在秘书省同王隐故事白衣修史世宗亲政诏彪兼通直散骑常侍行汾州事会遘疾景明二年卒子志　　李瑾
按魏书李灵传灵子恢恢长子悦祖袭爵高邑侯例降为伯卒子瑾字伯琼太和中拜奉朝请后袭爵葛荣反于河北诏瑾持节兼吏部郎中东北道吊慰大使至冀州值葛荣围逼敕授瑾防城都督时瑾以三子自随次子战死瑾恐动人情忍哀辍哭城陷没贼既而走免天平初除车骑将军大司农瑾醇谨好学老而不倦元象元年卒　　李修
按魏书李修传修字思祖本阳平馆陶人晚入代京历位中散令以功赐爵下蔡子迁给事中太和中常在禁内高祖文明太后时有不豫修侍针药治多有效集诸学士及工书者百余人在东宫撰诸药方百余卷皆行于世先是咸阳公高允虽年且百岁而气力尚康文明太后时令修诊视之一旦奏言允&amp;#竭气微大命无远未几果亡迁洛为前将军领太医令后数年卒　　李坚
按魏书李坚传坚字次寿高阳易人高宗初因事为阉人文明太后临朝稍迁至给事中赐爵魏昌伯小心谨慎常在左右高祖迁洛授太仆卿检课牧产多有滋息世宗初出为安东将军瀛州刺史所在受纳家产巨万值京兆王愉反坚勒众征愉为愉所破代还遇风疾拜光禄大夫数年卒　　李道
按魏书李灵传灵子综行河间郡早卒综子道字良轨有业尚初拜奉朝请高祖南伐为行台郎世宗初转步兵校尉兼散骑侍郎京兆王愉以征东将军为冀州刺史道为愉府司马愉反召集州府以告之道不从为愉所害事平诏赠征卤将军幽州刺史谥简拜子浑给事中　　李平
按魏书李平传平字昙定顿丘人彭城王嶷之长子太和初拜通直散骑侍郎袭爵彭城公拜太子中舍人迁散骑侍郎拜长乐太守车驾南伐以平兼冀州仪同开府长史未几行河南尹世宗即位除黄门郎迁司徒左长史车驾将幸邺平上表谏不从诏以本官行相州事加征卤将军征拜度支尚书领冀州刺史京兆王愉反于信都以平为使持节都督北讨诸军事平进次经县诸军大集乘胜逐北冀州平征还京师以本官领相州大中正侍御史王显劾平隐截官口除名延昌初诏复官爵肃宗初转吏部尚书任城王澄奏理平定冀之勋乃封武邑郡开国公先是萧衍遣其将赵祖悦据西硖石以逼寿春诏平以本官使持节镇军大将军率步骑二千以赴寿春平巡视硖石内外知其盈虚之所乃部分攻之斩祖悦以功迁尚书右仆射平还京师熙平元年卒　　李元护
按魏书李元护传元护辽东襄平人八世祖引晋司徒广陆侯引子顺璠及孙沈志皆有名宦沈孙根慕容宝中书监根子后智等随慕容德南渡居青州数世无名位元护以国家平齐后随父怀庆南奔仕萧道成历官马头太守龙骧将军后为裴叔业司马叔业归顺元护赞同其谋及叔业疾病元护督率上下以俟援军寿春克定元护颇有力焉景明初为辅国将军齐州刺史广饶县开国伯其年入朝以州民柳世明图为不轨元护驰还历城至即擒殄诛戮所加微为滥酷三年夏卒病前月余京师无故传其凶问又城外送客亭柱有人书曰李齐州死纲佐饯别者见而拭之后复如此赠平东将军青州刺史　　李秀林
按魏书李顺传顺族人秀林小名榼太和中自中书博士为顿丘相豪右畏之景明初试守博陵郡批强扶弱政以威严为名以母忧去职后为太尉谘议&amp;#军假节行荆州事拜司徒司马加冠军将军定州大中正太中大夫正光中卒　　李焕
按魏书李顺传秀林从弟焕字仲文小字丑有干用少与郦道元俱为李彪所知自给事中转治书侍御史景明初迁司空从事中郎赐爵容城伯以荆蛮扰动敕焕兼散骑常侍慰劳之降者万余家除辅国将军梁州刺史会秦州民吕苟儿反焕令别将石长乐平之时氐王杨定进犹据方山与苟儿影响焕密募氐赵芒路斩定进还朝遇患卒赠征卤将军谥昭　　李肃按魏书李顺传秀林族子肃字彦邕历奉朝请迁员外常侍以左道事侍中穆绍常裸身被发画腹衔刀于隐屏之间为绍求福故绍爱之荐为黄门郎加光禄大夫肃为性酒狂熙平初为有司所劾出为章武内史岁余迁右将军夏州刺史卒　　李曒
按魏书李顺传肃从弟曒字景林有学识初除奉朝请太学博士司空主簿正光中迁廷尉少卿殷州大中正孝昌二年卒谥宣　　李仲璇
按魏书李顺传曒从弟仲璇奉朝请定雍二州长史太尉谘议中散大夫东郡汲郡二郡太守司徒左长史弘农太守还除卫将军金紫光禄大夫仍除北雍州刺史天平初除车骑大将军兖州刺史还除将作大匠所历并清勤有声卒赠骠骑大将军仪同三司青州刺史　　李宪
按魏书李顺传顺子式式子宪字仲轨清粹善风仪好学有器度太和初袭爵又降为伯拜秘书中散雅为高祖所赏迁散骑侍郎接对萧衍使萧琛范云孝昌初除征东将军扬州刺史淮南大都督二年萧衍遣其北平将军元树等来寇寿阳宪遣子长钧率众逆战军败长钧见执树等乘之宪力屈以城降求还国衍听归既至敕付廷尉宪女婿安乐王鉴据相州反灵太后谓鉴心怀劫胁遂诏赐宪死永熙中赠尚书令谥文静　　李仲遵
按魏书李宝传宝子承承长子韶韶从弟仲遵彭城王勰请为开府&amp;#军累转员外散骑常侍游击将军大中大夫出为京兆内史寻除左将军营州刺史时四方州镇谋逆叛乱相续营州城内咸有异心仲遵单车赴州以恩信怀诱率皆怡悦后肃宗诏卢同为行台同聚兵往城民刘安定等还相恐动遂执仲遵二子清石阿罕寻亦见杀惟兄子徽仁得免　　李世哲
按魏书李崇传崇长子世哲自司徒中兵&amp;#军超为征卤将军为三关别将讨群蛮大破之还拜鸿胪少卿性倾巧善事人亦以货贿自达世号为李锥肃宗末迁宗正卿又改授太仆卿寻出为相州刺史后除镇西将军泾州刺史正光五年卒　　李神轨
按魏书李崇传世哲弟神轨自给事中稍迁员外常侍累出征讨孝昌中为灵太后宠遇势倾朝野频迁武卫将军给事黄门侍郎朱荣向洛于河阴遇害　　李柬按魏书李宝传宝子佐佐子柬字休贤郡辟功曹以父忧去职屏居乡里肃宗初任城王澄以为&amp;#军事寻转司徒外兵&amp;#军历任城济北二郡太守孝庄初迁镇远将军济州刺史卒子经司徒谘议&amp;#军行豫州事兴和初坐妖言赐死　　李神隽
按魏书李宝传柬弟神隽小名提释褐奉朝请转司徒祭酒从事中郎顷之拜骁骑将军中书侍郎太常少卿出为前将军荆州刺史时四方多事所在连兵萧衍遣将曹景宗来寇攻围积时神隽循抚兵民戮力固守征拜大司农卿肃宗末除镇军将军庄帝篡统以神隽外戚之望拜散骑常侍殿中尚书追论固守荆州之功封千乘县开国侯转中书监吏部尚书爾朱兆入京神隽逃窜民间出帝初始来归阙拜仪同三司孝静初行并州事寻除骠骑大将军肆州刺史入为侍中兴和二年薨　　李玚
按魏书李孝伯传孝伯兄祥祥子安世安世子玚字琚罗延昌末迁司徒长兼主簿于时民多绝户而为沙门玚上言礼以教世法导将来安有弃堂堂之政而从鬼教沙门都统僧暹等忿玚言以为谤毁佛法泣诉灵太后太后责之转尚书郎加伏波将军随萧宝夤西征还朝除镇远将军建义初于河阴遇害玚三子长子义盛武定中司徒仓曹&amp;#军　　李郁
按魏书李孝伯传孝伯兄子安世安世子郁字永穆自著作佐郎为广平王怀友怀深相礼遇稍迁国子博士廷尉少卿加冠军将军转通直散骑常侍建义中以兄玚卒遂抚育孤侄归于乡里永熙初除散骑常侍大将军左光禄大夫兼都官尚书寻领给事黄门侍郎三年春于显阳殿讲礼诏郁执经解说不穷群难锋起无废谈笑出帝及诸王公凡预听讲者莫不嗟善寻病卒子士谦仪同开府参军事　　李同轨
按魏书李顺传顺从弟熙熙族孙同轨体貌魁岸腰带十围学综诸经兼读释氏举秀才射策除奉朝请领国子助教转著作郎典仪注修国史迁国子博士永熙二年出帝幸平等寺僧徒讲说敕同轨论难音韵闲朗往复可观出帝善之天平中转中书侍郎兴和中使萧衍衍集名僧于其爱敬同泰二寺讲涅盘大品经引同轨预席衍兼遣其臣并共观听同论难久之道俗咸以为善武定四年卒赠骠骑大将军瀛州刺史谥康　　李长仁
按魏书李叔虎传叔虎从子长仁字景安举秀才射策高第拜中书博士转中书侍郎累迁平南将军沛郡太守从尉元讨定南境赐爵延陵男征拜员外散骑常侍以疾除北海内史寻卒　　李述
按魏书李叔虎传长仁从弟述字道兴州举秀才拜太常博士除尚书仪曹郎赐爵蓨县男稍迁建兴太守卒　　李瑾
按魏书李宝传宝子承承子韶韶子瑾字道瑜清河王怿辟参军转著作佐郎加龙骧将军稍迁通直散骑侍郎与给事王遵业尚书郎卢观典领仪注临淮王彧谓瑾等曰卿等三共掌帝仪可谓甥舅之国士卢即瑾之外兄也庄帝初于河阴遇害　　李苗
按魏书李苗传苗字子宣梓潼涪人父膺萧衍尚书郎太仆卿苗出后叔父略略为萧衍宁州刺史衍使人害之苗遂归阙陈图蜀之讨于是大将军高肇西伐诏假苗龙骧将军世宗晏驾班师后以客例除员外散骑侍郎苗以大功不就家耻未雪慷慨上书于时肃宗幼冲无远略之意不能纳正光末二秦反叛侵及三辅诏苗为统军与别将淳于诞俱出梁益孝昌中还朝镇远将军步兵校尉俄兼尚书右丞为西北道行台与大都督宗正珍孙讨汾绛蜀贼平之还除司徒司马转太府少卿于时萧衍巴西民何难尉等豪姓相率请讨巴蜀之闲诏苗为西南道慰劳大使未发会杀爾朱荣荣从弟世隆逼都邑孝庄亲幸大夏门百寮恇惧讨无所出苗独奋衣而起曰今小贼唐突如此朝廷有不测之危正是忠臣烈士效节之日臣虽不武窃所庶几请以一旅之众为陛下径断河梁庄帝壮而许焉苗乃募人于马渚上流以舟师夜下既而官军不至贼乃涉水与苗死斗苗浮河而殁　　李神
按魏书李神传神恒农人父洪之秦益二州刺史神早从征役其从兄崇深所知赏累迁宁远将军陈留太守封长乐县开国男迁直阁将军进平北将军太中大夫孝昌中行相州事建义初除卫将军时葛荣充斥民多逃散而神志气自若抚劳兵民葛荣尽锐攻之久不能克事平除车骑将军以功进爵为公元颢入洛庄帝北巡以神为侍中又除殿中尚书仍行相州事车驾还宫改封安康郡开国公永熙中薨子士约袭齐受禅爵例降　　李琰之
按魏书李琰之传琰之字景珍陇西狄道人司空韶之族弟弱冠举秀才侍中李彪启兼著作郎修撰国史迁累太常卿出为卫将军荆州刺史至州后好射猎以示威武南阳太守赵修延诬琰之规奔萧衍袭州城遂被囚执修延仍自行州事城内人斩修延还推琰之厘州任出帝初征兼侍中车骑大将军左光禄大夫仪同三司永熙二年薨赠司徒公谥文简　　李志按魏书李彪传彪子志字鸿道博学有才干年十余岁便能属文彪甚奇之谓崔鸿曰子宜与鸿道为二鸿于洛阳志后为东平府司马转后军将军中散大夫永宁寺典作副将所在着绩擢为南荆州刺史加征卤将军建义初叛入萧衍　　李业兴
按魏书李业兴传业兴上党长子人祖虬父元纪并以儒学举孝廉元纪卒于金乡令业兴少耿介志学精力负帙从师不惮勤苦耽思章句好览异说晚师事徐遵明于赵魏之闲时渔阳鲜于灵馥亦聚徒教授而遵明声誉未高业兴乃诣灵馥黉舍类受业者灵馥谓曰李生久逐羌博士何所得也业兴默尔不言及灵馥说左传业兴问大义数条灵馥不能对于是振衣而起曰羌子弟如正此耳遂便径还自此灵馥生徒倾学而就遵明遵明学徒大盛业兴之为也后乃博涉百家尢长算历举孝廉为校书郎为戊子元历上之时张洪等九家各献新历世宗诏共为一历遂共推业兴为主成戊子历正光三年奏行之累迁奉朝请未几除著作佐郎永安三年以前造历勋赐爵长子伯出帝登极封屯留县开国子天平二年为侍读四年使萧衍衍亲问业兴经义还兼散骑常侍加中军大将军武定元年除国子祭酒三年出除太原太守后坐事禁止乃造九宫行棋历七年死于禁所业兴爱好文籍鸠集不已手自补治躬加题帖其家所有垂将万卷览读不息学术精微当时莫及　　李延实按魏书李延实传延实字禧陇西人尚书仆射冲之长子性温良少为太子舍人世宗初袭父爵清泉县侯累迁左将军光州刺史庄帝即位以元舅之尊封濮阳郡公授太傅寻转司徒出为青州刺史爾朱兆入洛以延实外戚见害于州馆出帝初归葬洛阳赠太师谥孝懿　　李几
按魏书李几传几博陵安平人七世共居同财家有二十二房一百九十八口长幼济济风礼着闻至于作役卑幼竞进乡里嗟美标其门闾　　李显达
按魏书李显达传显达颍川阳翟人父丧水浆不入口七日鬓发堕落形体枯悴六年庐于墓侧哭不绝声殆于灭性高阳王雍以状奏灵太后诏表其门闾　　李奖按魏书李平传平长子奖字遵穆自太尉参军事累迁至安东将军光禄大夫出为抚军将军相州刺史初元乂擅朝奖为其亲待频居显要灵太后反政削除官爵孝庄初为散骑常侍镇东将军河南尹元颢入洛以奖兼尚书右仆射慰劳徐州羽林及城人不承颢旨害奖出帝时奖故吏宋游道上书理奖诏赠卫将军冀州刺史子构袭武定末太子中舍人齐受禅爵例降　　李孝祖
按魏书李顺传顺子敷敷长子伯和次仲良与父俱死伯和走窜岁余为人执送杀之伯和有庶子孝祖年小藏免后敷妻崔氏得出宫养之至平凉太守　　李剑按魏书李顺传顺子式式子宪宪子剑兴和中梁州骠骑府长史　　李希宗
兄长钧
　希远

按魏书李顺传顺子式式子宪宪子希远字景冲早卒子祖悛袭祖爵齐受禅例降希远兄长钧兴和中梁州骠骑府长史希远第二弟希宗字景元出后宪兄性宽和仪貌雅丽涉猎书传有文才起家太尉参军事累迁散骑常侍中军大将军金紫光禄大夫希宗以人望兼美深见礼遇出行上党太守寻而遘疾兴和二年卒于郡赠司空谥文简　　李希仁
按魏书李顺传希宗弟希仁字景山武定末国子祭酒兼给事黄门侍郎　　李骞
按魏书李顺传希仁弟骞字希义博涉经史文藻富盛年十四以聪达见知历大将军府法曹参军迁中书舍人加通直散骑常侍曾为释情赋后除征南将军给事黄门侍郎死于晋阳齐受禅赠车骑大将军仪同三司谥文惠　　李希礼
按魏书李顺传骞弟希礼字景节武定末通直散骑常侍　　李升
按魏书李顺传顺子式式子宪宪子希宗希宗长子升武定末太子洗马　　李系
按魏书李灵传灵子综综子道道子系字干经少聪惠有才学初为征东法曹参军寻拜广陵王录事参军齐献武王从子永乐为济州刺史闻而请与相见待以宾交之礼及永乐薨系送葬还都萧衍遣使朝贡侍中李神&amp;#举系为尚书南主客郎系前后接对凡十八人颇为称职武定五年兼散骑常侍使萧衍与其二兄前后将命时人称之太尉高岳出讨以系为大都督司马师还拜太子家令七年卒时人伤惜之　　李裔
按魏书李顺传顺族人秀林秀林子裔字徽伯出后秀林兄凤林裔初除汝南王悦常侍稍迁定州别驾孝昌中为定州镇军长史带博陵太守于时贼杜洛周围城州遂陷没洛周寻为葛荣所灭裔仍事荣永安初爾朱荣既擒葛荣遂絷裔至洛荣死乃免普泰初以裔为持节散骑常侍安北将军兼给事黄门侍郎永熙中除镇东将军天平初以预定策功封固安县开国伯车驾迁邺为行台右丞寻除陕州刺史四年宇文黑獭攻陷州城被执见害子直袭武定末司徒属齐受禅例降　　李象
按魏书李叔虎传叔虎从子述述子象字孟则初袭爵为徐州平东府功曹&amp;#军迁冀州治中久之拜散骑侍郎加宁朔将军寻转中书侍郎出为青州太傅开府谘议&amp;#军行北徐州事齐文襄王引为开府谘议&amp;#军加征东将军兴和三年卒　　李贞
按魏书李叔虎传象子贞历司空长史武邑太守司徒右长史阳平太守入为吏部郎中出为骠骑将军兖州刺史坐贪污赐死
　李姓部列传十二
　　宋二
　　李继和
按宋史李处耘传处耘子继和字周叔少以荫补供奉官三迁洛苑使咸平中领平州刺史继和习武艺好谈方略颇知书所至干治然性刚忍御下少恩部兵终日擐甲常如寇至及校阅之际杖罚过当人多怨焉出为并代钤辖景德初北边入寇徙北平寨迁西上合门使擢殿前都虞候领端州防御使大中祥符元年卒弟继恂至洛苑使顺州刺史子昭逊为供备库使　　李浚
按宋史潘美传李超子浚字德渊中进士累擢秘书知康州咸平中入为刑部详覆御史台推直官屡上书言事迁开封府推官赐绯鱼景德初拜虞部员外郎兼侍御史知杂事赐金紫从幸澶渊颇上疏言便宜师还命与陈尧咨安抚河北逾年判吏部铨浚居宪府未再岁帝宠待之擢枢密直学士宰相王旦言浚虽有剸剧才然骤历清切时望未允真宗曰朕业已许之矣寻知开封能检察隐微京师称之累迁至右司郎中出知泰州暴疾卒浚与李宗谔同岁同月后一日生其卒也亦后一日众以为异　　李垂
按宋史李垂传垂字舜工聊城人咸平中登进士第上兵制将制书自湖州录事参军召为崇文校勘累迁著作郎馆阁校理上导河形胜书三卷欲复九河故道时论重之又累修起居注丁谓执政垂未尝往谒或问其故垂曰观其所为必游朱崖吾不欲在其党中谓闻而恶之罢知亳州迁颍晋绛三州明道中还朝李康伯谓曰诸公欲用为知制诰但宰相未尝相识盍一往见之垂曰我若昔谒丁崖州则干兴初已为翰林学士矣执政知之出知均州卒　　李晦辞
按宋史张旦传景德中契丹入寇邯郸令李晦辞赴任值道梗德清拒敌战没　　李知顺
按宋史张旦传景德中赠受事河朔而没者内品李知顺为内殿崇班　　李延渥
按宋史李晋卿传晋卿子延渥以荫补供奉官寻为合门祇候三迁至西京左藏库使咸平初历知平戎宁边顺安军保州威虏军钤辖又知冀州六年徙瀛州景德初契丹大举扰边径胡卢河逾关南十月抵城下昼夜鼓噪四面夹攻旬日其势益张唯击鼓伐木之声相间驱奚人负板秉烛乘墉而上延渥率州兵强壮又集巡检史普所部乘城发礧石巨木击之皆累累而坠杀伤甚众翌日契丹王与其母亲鼓众急击发矢如雨延渥分兵拒守益坚契丹遁去死者三万余伤者倍之获铠甲兵矢竿牌数百万驿书以闻赐延渥锦袍金带将士缗钱迁延渥本州团练使初戍棚垂板护城纔数寸许契丹射之矢集其上凡二百余及请葺城诏取板视之真宗颇称其劳二年延渥徙知邢州历天雄军贝州副都部署知冀贝博三州大中祥符八年入朝以疾连赐告换右领军卫大将军领演州团练使明年从其请以左武卫大将军致仕天禧初卒子宗禹为内殿崇班　　李衢
按万姓统谱衢字叔达宜春人唐西平郡王晟之云孙大中祥符元年登第官至屯田员外郎尝倅筠阳宽慈不扰后以子赠特进子士安士燮孙珏政和八年登第　　李士安
按万姓统谱士安字永和以特奏同学究出身为人不妄喜怒累为州牧后请老得养生之术视听不衰年九十七卒官至朝奉大夫任子孙凡四人　　李祚
按宋史王光济传徐州丰人李祚亲丧庐墓侧凡二十七年家人百计勉谕不听大中祥符九年特诏旌表　　李访
按宋史李访传访韶州人业进士庐父母墓有虎暴伤旁人而不近访又有白乌集墓上　　李遵勖
按宋史李遵勖传遵勖字公武崇矩孙继昌子也少学骑射及长好为文词举进士大中祥符间召对便殿尚万寿长公主初名勖帝益遵字升其行为崇矩子授左龙武军驸马都尉坐私主乳母谪均州团练使徙蔡州逾年起为太子左卫率府副率复左龙武军将军后迁宣州观察使求补郡自试出知澶州迁昭德军节度观察留后拜宁国军节度使徙镇国军知许州卒谥曰和文有问宴集二十卷外馆芳题七卷子端懿端愿端&amp;#　　李渎
&lt;/div&gt;
    &lt;div class="pagination"&gt;
&lt;a href="氏族典卷诸姓部_page628.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page624.html"&gt;624&lt;/a&gt;&lt;a href="氏族典卷诸姓部_page625.html"&gt;625&lt;/a&gt;&lt;a href="氏族典卷诸姓部_page626.html"&gt;626&lt;/a&gt;&lt;a href="氏族典卷诸姓部_page627.html"&gt;627&lt;/a&gt;&lt;a href="氏族典卷诸姓部_page628.html"&gt;628&lt;/a&gt;&lt;span class="current-page"&gt;629&lt;/span&gt;&lt;a href="氏族典卷诸姓部_page630.html"&gt;630&lt;/a&gt;&lt;a href="氏族典卷诸姓部_page631.html"&gt;631&lt;/a&gt;&lt;a href="氏族典卷诸姓部_page632.html"&gt;632&lt;/a&gt;&lt;a href="氏族典卷诸姓部_page633.html"&gt;633&lt;/a&gt;&lt;a href="氏族典卷诸姓部_page634.html"&gt;634&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page630.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
