<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 797 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 797 页/共 899 页</h1>
    <div class="content">　　姑布子望
按万姓统谱子望东平人

　毋车姓部列传
　　汉
　毋车伯奇
按万姓统谱伯奇下邳相望出乐安

　夫蒙姓部列传
　　唐
　　夫蒙灵&#
按唐书封常清传夫蒙灵&#为四镇节度使以高仙芝为都知兵马使常清于幕下潜作捷布仙芝用之　毋车姓部汇考
凌迪知万姓统谱
　　毋车姓
毋车姓见风俗通

　乌丸姓部列传
　　北齐
　　乌丸远
按陈书高祖本纪绍泰元年十二月壬戌齐和州长史乌丸远自南州奔还历阳　　隋
　　乌丸尼
按隋书豆卢绩传绩子通历北徐州刺史尉迟迥遣其所署莒州刺史乌丸尼率众来攻通逆击破之　巫马姓部列传
　　周
　　巫马施
按史记仲尼弟子列传巫马施字子旗少孔子三十岁陈司败问孔子曰鲁昭公知礼乎孔子曰知礼退而揖巫马旗曰吾闻君子不党君子亦党乎鲁君娶吴女为夫人命之为孟子孟子姓姬讳称同姓故谓之孟子鲁君而知礼孰不知礼施以告孔子孔子曰丘也幸苟有过人必知之臣不可言君亲之恶为讳者礼也注
郑元曰鲁人
　　明
　　巫马寿
按万姓统谱寿泽州人万历丙子举人

　于陵姓部汇考
凌迪知万姓统谱
　　于陵姓
于陵姜姓风俗通云陈仲子居于陵因氏焉

　朱泙姓部汇考
凌迪知万姓统谱
　　朱泙姓
朱泙姓见姓苑

　朱泙姓部列传
　　汉
　　朱泙漫
按万姓统谱漫汉人

　毋将姓部列传
　　汉
　　毋将隆
按汉书毋将隆传隆字君房东海兰陵人大司马王音选置从事中郎迁谏大夫成帝末上封事请征定王后上竟立定王为太子迁冀州牧颍川太守哀帝即位以高第入为京兆尹迁执金吾时侍中董贤方贵上发武库兵前后数十辈送贤隆奏请收还武库上不说傅太后贱买官婢隆奏请平直坐左迁沛郡都尉迁南郡太守莽秉政不甚附之莽使孔光奏隆前为冀州牧治冯太后狱冤陷免官徙合浦　　毋将永按汉书高相传相治易授子康及兰陵毋将永　虞丘姓部列传
　　周
　　虞丘伯
按荆州府志伯楚大夫楚庄王在位伯荐叔敖曰下里之士秀羸多能其性无欲君举而授之政则国可使附庄王曰子辅寡人得以长于中国而令行于绝域遂霸诸侯子奚辞为伯曰久固禄位者贪不进贤能者诬不让厥位不廉不能三者不忠臣固耻之庄王从之　　虞丘书
按左传襄公十六年春葬晋悼公平公即位虞丘书为乘马御　　宋
　　虞丘进
按宋书虞丘进字豫之东海剡人也少时随谢元讨苻坚有功封关内侯元兴三年从平京城定京邑除燕国内史义熙二年除龙骧将军封龙川县五等侯除鄱阳太守八年除宁蛮护军寻阳太守从征刘毅事平补太尉行参军寻加振威将军九年以前后功封望蔡县男加龙骧将军讨司马休之又有战功军还除辅国将军除秦郡太守督陈留郡事元熙二年为高祖第四子义康右将军司马永初二年迁太子右卫率明年卒官进爵为子子耕嗣耕卒子袭祖嗣袭祖卒世宝嗣齐受禅国除
　胡沙姓部列传
　　金
　　胡沙补
按金史胡沙补传胡沙补完颜部人年三十五从军颇见任用太祖使仆刮剌往辽国请阿&#实观其形势仆刮剌还言辽兵不知其数太祖疑之使胡沙补往还报太祖又曰今举大事不可后时太祖深然之及破宁江州战于达鲁古城皆有功高永昌诈降于斡鲁斡鲁使胡沙补撒八往报会尚祯降言永昌非真降者斡鲁乃进兵永昌怒遂杀胡沙补撒八皆支解之胡沙补就执神色自若骂不绝口死天会中脍遥镇节度使
　屠门姓部列传
　　汉
　　屠门少
按汉书王莽传邓晔以王宪为校尉降城略地北至频阳所过迎降杜陵屠门少之属众皆数千人假号称汉将注
师古曰姓屠门名少

　于陵姓部列传
　　周
　　于陵子
按荆州府志于陵子荆人初楚王闻于陵子贤欲以为相使人持金往聘入语其妻不可于是出谢使者而辞之相与逃去　　汉
　　于陵钦
按汉书艺文志于陵钦易吉凶二十三卷

　毋丘姓部列传
　　后汉
　　毋丘长
按后汉书吴佑传迁胶东相安丘男子毋丘长与母俱行市道遇醉客辱其母长杀之而亡安丘追踪于胶东得之佑呼谓曰子母见辱人情所耻然孝子忿必虑难动不累亲今若背亲逞怒白日杀人赦若非义刑若不忍将如之何长以械自系曰国家制法囚身犯之明府虽加哀矜恩无所施佑问长有妻子乎对曰有妻未有子也即移安丘逮长妻妻到解其桎梏使同宿狱中妻遂怀孕至冬尽行刑长泣谓母曰负母应死当何以报吴君乎乃啮指而吞之含血言曰妻若生子名之吴生言我临死吞指为誓属儿以报吴君因投缳而死　　毋丘毅
按蜀志先主传大将军何进遣都尉毋丘毅诣丹阳募兵先主与俱行　　魏
　　毋丘兴
按魏志苏则传武威三种胡并寇钞道路断绝武威太守毋丘兴告急于则则发兵救降其三种胡　　毋丘俭按魏志毋丘俭传俭字仲恭河东闻喜人也父兴黄初中为武威太守伐叛柔服开通河右讨贼张进及讨叛胡有功封高阳乡侯入为将作大匠俭袭父爵为平原侯文学明帝即位为尚书郎迁羽林监以东宫之旧甚见亲待出为洛阳典农迁荆州刺史青龙中徙幽州刺史加度辽将军使持节护乌丸校尉率幽州诸军至襄平屯辽隧右北平明年帝遣太尉司马宣王统中军及俭等众数万讨渊定辽东俭以功进封安邑侯正始中俭以高句骊数侵叛督诸军讨之句骊王宫连破走将妻子逃窜六年复征之宫遂奔买沟迁左将军领豫州刺史转为镇南将军诸葛诞战于东关不利乃令诞俭对换诞为镇南都督豫州俭为镇东都督扬州俭与夏侯元李丰等厚善扬州刺史文钦曹爽之邑人也俭以计厚待钦情好欢洽正元二年正月遂矫太后诏罪状大将军司马景王移诸郡国举兵反大破之钦遁走是日俭闻钦战败恐惧夜走众溃俭独与小弟秀及孙重藏水边草中安风津都尉部民张属就射杀俭传首京师秀重走入吴　　毋丘甸
按魏志毋丘俭传俭子甸为治书侍御史先时知俭谋将发私出将家属逃走新安灵山上别攻下之夷俭三族注
甸字子邦有名京邑
　　晋
　　毋丘宗
按魏志毋丘俭传注俭初起兵遣子宗四人入吴太康中吴平宗兄弟皆还中国宗字子仁有俭风至零陵太守　　毋丘奥
按晋书成帝本纪咸和五年冬十月李雄将李寿寇巴东建平监军毋丘奥太守阳谦退归宜都　　毋丘邈
按晋书王澄传袁遂自称平晋将军澄使司马毋丘邈讨之为遂所败　　毋丘暐
按晋书海西公本纪兴宁三年二月景申琅邪王奕即皇帝位十月梁州刺史司马勋反十一月攻涪西夷校尉毋丘暐弃城而遁　　宋
　　毋丘文子
按宋书建平王宏传宏子景素以参军沈颙毋丘文子等为爪牙
　朱邪姓部列传
　　唐
　　朱邪孤注
按唐书高宗本纪永徽二年十二月处月朱邪孤注杀招慰使单登惠叛　　朱邪执谊
按唐书沙陀传元和三年朱邪执谊款灵州塞节度使范希朝以闻诏置阴山府以执谊为府兵马使天子伐颍州执谊为前锋又隶李光颜破蔡人留宿卫拜金吾将军　　朱邪赤心
按唐书沙陀传朱邪执谊死子赤心嗣迁朔州刺史庞勋乱以突骑三千从康承训败之勖平进大同军节度使赐氏李名国昌　　朱邪赤衷
按唐书沙陀传庞勋乱朱邪赤心弟赤衷以千骑追之亳东
　蒲鲜姓部列传
　　金
　　蒲鲜长安
按金史章宗本纪泰和六年正月宋吴曦围熟龙堡部将蒲鲜长安击走之　　蒲鲜万奴
</div>
    <div class="pagination">
<a href="氏族典卷诸姓部_page796.html">上一页</a><span>...</span><a href="氏族典卷诸姓部_page792.html">792</a><a href="氏族典卷诸姓部_page793.html">793</a><a href="氏族典卷诸姓部_page794.html">794</a><a href="氏族典卷诸姓部_page795.html">795</a><a href="氏族典卷诸姓部_page796.html">796</a><span class="current-page">797</span><a href="氏族典卷诸姓部_page798.html">798</a><a href="氏族典卷诸姓部_page799.html">799</a><a href="氏族典卷诸姓部_page800.html">800</a><a href="氏族典卷诸姓部_page801.html">801</a><a href="氏族典卷诸姓部_page802.html">802</a><span>...</span><a href="氏族典卷诸姓部_page798.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
