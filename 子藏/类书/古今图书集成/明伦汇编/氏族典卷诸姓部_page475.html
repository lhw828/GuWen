<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 475 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 475 页/共 899 页</h1>
    <div class="content">　　姓
音森地名见直音
　　姓
音寻见直音

　詹姓部列传
　　周
　　詹父
按左传桓公十年虢仲谮其大夫詹父于王詹父有辞以王师伐虢夏虢公出奔虞　　詹嘉
按左传晋侯使詹嘉处瑕以守桃林之塞
注
詹嘉晋
大夫
　　詹桓侯
按左传昭公九年周甘人与晋阎嘉争阎田晋梁丙张趯率阴戎伐颍王使詹桓伯辞于晋　　詹尹
按楚辞卜居屈原既放三年不得复见往见太卜郑詹尹　　詹何
按万姓统谱詹何楚詹尹之后以独经为纶芒针为钩荆条为竿剖粒为饵引盈车之鱼于百仞之渊纶不绝竿不挠　　唐
　　詹必胜
按万姓统谱必胜婺源人勇而敢为光启初因官闽中与光州刺史王绪领军至漳州会绪死王潮代之必胜在军中与潮弟审知善审知荐为军校景福初潮遣审知收福州至城相持日久审知一夕召诸军校问攻城计必胜进曰此城东北壮西南虚若多设疑兵昼持其东北预选敢死士夜突其西南城必破矣审知称善擢必胜为先锋兵马使领军攻其西南越二日城陷必胜冒矢石先登没于城濠审知甚悼之殡于州城西南而奏其功赐庙额曰奉忠　　后唐
　　詹敦仁
按光州志敦仁字君泽仙游人尝诣闽王昶上书昶命参决军事强以袍笏不受以诗谢之有周粟纵荣宁忍食葛庐频倾谩劳思之句　　詹从效
按常山县志从效字尧臣后以字行其先南阳人尧臣为钱王镠宾佐方镠起于偏将攻王郢而破之败黄巢数千之众削刘汉宏兄弟之党逐刘浩执薛朗皆尧臣与成及杜陵之功居多景福二年拜镠镇海军节度使封吴越王兼淮南节度使尧臣亦进节度副使当时以治瓘佐俶相继立国殊无远虑奢侈无艺厚敛其民尧臣屡谏不听知国势不久遂弃兵乞骸骨定居八都彤旧庄寻卒追封镇东军节度使　　宋　　詹瑞
按崇安县志瑞黄村里人咸平三年进士官至金紫光禄大夫　　詹靖
按崇安县志靖黄村里人咸平五年官至银青光禄大夫　　詹庠
按万姓统谱庠字周文崇安人祥符中进士官至三门白波辇运判景佑中进君臣龟鉴六十卷有诏褒谕云汝策名隽科引籍华序夙究圣贤之学载驰儒苑之名爰摅敏词备存懿戒因燕居之一览实体要之可称今其书行于世三子长彦猷屯田郎次彦迪季彦方并应贤良　　詹先野
按万姓统谱先野字景舒崇安人经史诸子历览无遗天圣四年领乡荐继应贤良后竟不仕隐居廪江之滨每啸咏武夷山水间终日忘归人谓其有仙风道骨焉尝赋诗曰武夷溪九曲曲曲好垂钩自得江山乐何须公与侯　　詹适
按万姓统谱适字德远缙云人幼常庐墓有灵芝之瑞嘉佑中进士仕至龙图阁学士居官廉正所至多有惠爱文章政事俱优　　詹惠明
按万姓统谱惠明婺源人熙宁间父坐事当死惠明诣郡求代罪曰无以报罔极恩有二弟足以养母愿以身代父死遂坐府门以艾火灼顶趋庭哀恳断右耳血出淋漓郡守骇之以状闻诏减父罪赐惠明钱帛　　詹范
按万姓统谱范字器之崇安人知惠州从东坡先生游先生尝有次韵桂酒二诗称其治行类龚渤海云靖康间官京师张邦昌迫以伪命不受逃归行在高宗即日召对奏边事甚详上喜曰卿忠臣也擢为太常丞迁祠部员外郎　　詹洗
按万姓统谱洗为福州候官令子名豪移家建之建阳生五子一居严陵一居信城一居太末婺女之间留武夷者二子肇为御史中丞沆为侍御史　　詹时升
按崇安县志时升字正行黄村里人元丰中登进士第通判兴化军移知汀州政平民和当世称之寻改知兴化军宣和中除福建提学佥事致仕　　詹景仁
按万姓统谱景仁崇安人以文学辟掾三公府元佑间出贰浙东宪幕升拜江西抚州路总管与京兆杜征君本友善携归武夷平川景仁筑万卷楼本筑思学斋怀友轩当时名公巨卿莫不往过相与唱酬焉　　詹义按万姓统谱义字持国缙云人善辞章元佑间驰声太学后举进士累迁给事中徽猷阁学士以才识闻　　詹邈按万姓统谱邈施州人元佑中擢抡魁之选
　　詹慥
按万姓统谱慥字应之崇安人安贫守道一介不取诸人诱掖后进孳孳不倦从游者多所成立尊为乡先生为文操笔立就人以为腹稿晚任赣之信丰尉有文集三十卷　　詹时
按万姓统谱时字亨仲良臣之兄也累官至朝议大夫户部侍郎子延年举进士累官朝请大夫知池州　　詹良臣按宋史詹良臣传良臣字元公睦州分水人以恩得官调缙云县尉方腊起其党犯处州守贰俱弃城遁又有他盗霍成富者用腊年号剽掠缙云良臣率弓兵数十人御之为所执贼脔其肉使自啖之良臣吐且骂至死不绝声徽宗闻而伤之官其子孙二人　　詹度按万姓统谱度字安世缙云人政和初知真州莅任未几深知民俗利病以课最玺书褒之加直龙图阁度尝与郭药师同知燕山府药师欲居度右度告于朝朝廷恐其交恶也命蔡靖代度后度尝言药师瞻视不常趋向怀异怙宠恃功逆节已萌闻与金人交结背负朝廷兴祸不远愿早为之虑上遣官究问而金兵已南下矣其勇智如此　　詹大方
按万姓统谱大方遂安人良臣子登政和五年进士第父死难时大方已仕矣累官端明殿大学士工部尚书签枢密院事封遂安县伯食邑八百户赠太师　　詹公荐按万姓统谱公荐字文举崇安人政和中上舍出身张邦昌僭位欲官之公荐逃匿间道至行在擢太常丞　　詹渊
按万姓统谱渊字景宪崇安人调临江户曹掾江西俗尚嚚讼有数年不决者渊一阅之皆得其情于是环十一郡之民有求质于有司者皆请属渊因语之曰宁为户曹非不愿他官直　　詹友端
按万姓统谱友端字伯文宣城人政和乡贡第一建炎初上书言金仇当复中原可取言甚壮激后戚方围宣城友端分城守御匹马轻裘奋当锋矢以为众倡贼平补迪功郎绍兴壬子盗发西安郡委友端摄尉与贼力战中流矢卒诏官其子　　詹至
按万姓统谱至字及夫建德人仕为巩州通判金骑将及境合民兵七千人授甲登阵入与家人决出约死守敌遂遁去后隶张浚幕多所建明积官至左中奉大夫卒南轩张栻铭其墓朱文公书并题盖　　詹会龙按万姓统谱会龙范岙人建炎间与同乳弟桧龙同召见年甫五岁时外省献果上分赐会龙曰一盂果子赐五岁之神童会龙应声曰三尺草茅对万年之天子上大异之拟补从事郎以幼未任赐还未几卒今其里有神童门　　詹世勋
按万姓统谱世勋婺源人为人修伟沉毅其勇莫敌绍兴中为钤江民兵正将金人攻城陷招世勋叱曰我大宋义士岂肯降汝金人攒箭射死　　詹叔善
按万姓统谱叔善玉山人绍兴中进士拜奉议郎诸王教授仅满即求致仕寿皇嘉之官其子复赐诰有知止足励士风之语先时叔善筑书屋榜曰知止与诏语合人多题咏之又叔宁叔迥叔法叔羲皆其昆弟俱登进士第　　詹仪之
按万姓统谱仪之字体仁遂安人锐于问学举绍兴二十一年进士淳熙二年知信州时朱熹吕祖谦在鹤湖论学仪之往复问辩无虚日后帅广东论广盐官鬻之弊孝宗韪之除吏部侍郎知静江府在任六年官鬻弊革未几代者中以飞语遂谪袁州公论惜之　　詹成
按辍耕录成宋高宗朝匠人雕刻精妙无比尝见所造鸟笼四面花板皆于竹片上刻成宫室人物山水花木禽鸟纤悉俱备其细若缕　　詹体仁
按宋史詹体仁传体仁字元善建宁浦城人父慥调赣州信丰尉金人渝盟慥见张浚论灭金秘计浚辟为属体仁登隆兴元年进士第调饶州浮梁尉为泉州晋江丞梁克家荐于朝入为太学录升太学博士太常博士迁太常丞光宗即位提举浙西常平除户部员外郎湖广总领就升司农少卿除太常少卿宁宗登极除太府卿寻直龙图阁知福州言者以前论山陵事罢之退居霅川日以经史自娱复直龙图阁知静江府移守鄂州除司农卿复总湖广饷事开禧二年卒体仁&#迈特立博极群书少从朱熹学以存诚慎独为主为文明畅悉根诸理　　詹骙
按万姓统谱骙字晋卿遂安人淳熙二年状元官至龙图阁学士知定国府　　詹阜民
按万姓统谱阜民字子南遂安人累官宗正寺丞兼驾部郎中知徽州府民为立祠与朱文公同祀焉　　詹师文按万姓统谱师文字叔简崇安人刻意好学庆元中第进士调江西宪司检法官治狱无&#秩满归家与真德秀邹应龙交游不复仕进　　詹
按万姓统谱字德宽崇安人嘉泰二年进士调吉州安福尉时有妇人陈其姓者非命而死官屡检视不得其实上司檄检覆见其腹胀因推究之得竹刃于隐僻间贼亦随获开禧间校文临川寻调瑞州法曹　　詹本
按建安县志本字道生高抗不仕江万里荐为郎致书于本本方坐门外石矶垂钓使者至问本居本绐曰在即持竿渡溪去不知所终　　詹应陈
按万姓统谱应陈字俊卿幼警悟志趣不凡以礼记举进士调衢州户曹公廉自许德佑丙子元兵南下三宫赴北参政徐方溪扈益王走广超江村戍浦城应陈匍匐从之遇大军俘焉欲任以行军掌书记应陈辞以不善书逃归卜筑书院琴书自娱至元己丑刘忠斋荐应陈复固辞　　詹钧
按固始县志钧少负奇气选补军职隶武定军充总制官宝佑间蜀被兵钧往来峡渠开达等州用少击众乙未之夏重庆告急宋大将往援钧率所部独进至叙州遇游骑接战连中数十创被执贼壮其勇欲生之钧大骂求死贼馈之食弗受八日不食至播州逼令招城中钧不从遂遇害　　元
　　詹士龙
按河南通志士龙字云卿固始人宋都统钧之子元兵破鄂钧殁士龙甫三岁董忠献公获之以见世祖叹曰此忠臣子汝善养之士龙善骑射每发必中久之士龙知巳非董出即昼夜痛哭恳求复姓忠献戏曰尔试为投石水中浮则从尔士龙因以石投水沈而复浮者数四忠献遂许之后忠献从弟忠贞公荐士龙于中书累官至广西道佥事　　詹崇朴
按万姓统谱崇朴字叔厚安乐人经义贯融卓为名儒大德中夏友兰建鳌溪书院吴文正公为作启请主其教事学者多所成就所著有奎光集藏于家　　明　　詹同
按黄安县志同字同文旧名书其先婺源人也至正中举授柳州路学正遇乱道梗因家黄州伪汉征为学士承旨兼御史高皇帝平陈召为国子博士易今名升考功郎中丙午为起居注洪武六年为学士承旨兼吏部尚书命与宋濂等修日历为总裁官七年五月书成自上起兵临濠至六年癸丑冬十二月凡征伐次第礼乐沿革刑政设施群臣功过四方朝贡之类莫不具载为一百卷寻以老乞归上赐之&#褒嘉之以翰林学士致仕未几复起为学士承旨同操行耿介终始清白所著有天衢吟啸及海涓集　　詹鼎按浙江通志鼎宁海人豪迈奇伟方谷珍闻其名强致之时明师临庆元谷珍遁于海太祖怒将诛之鼎为草表谢辞恭而辨太祖见之曰孰谓方氏无人乎乃舍不问更以谷珍为左丞鼎亦召至京师为书万余言须车驾出上之太祖立马受读付丞相授以官后以刑部郎中谪陕西而卒　　詹彦中
按万姓统谱彦中临淮人元末辰沅蛮叛命镇辰州创卫所增浚城池军政严肃洪武初拜湖广行省参知政事辰有五溪为盘瓠蛮獠杂处彦中动中机宜勋猷德化流溢湖湘卒于任郡人立怀德碑　　詹凤翔
按万姓统谱凤翔字道存乐安人元末已有文声洪武庚戌被荐赴京以病免归任本府儒学训导凤翔自少至老未尝一刻手去书册多著述有家礼括要律吕新书括要理学类编及文集等书　　詹俊
按万姓统谱俊字国章当涂人洪武初磁州同知始至大书坐隅曰忠勤廉谨民有掘故址得藏金纳半于官俊不许而归之尝遇飞蝗呼天哀告蝗遂出境遇久旱作歌自责大雨即至民至今思之　　詹仲和
按万姓统谱仲和名僖号铁冠道人鄞人初为县诸生已而弃去学书师王右军乐毅论东方朔赞及赵子昂度人经金丹四百字七观焦君碣诸帖皆逼真年七十余灯下作小楷如蝇头状遒劲可法父复礼称善书僖实过之两京俱有碑刻人皆珍焉僖名动公卿而亢洁自好终不屑丏一官人以是益高之　　詹希原按万姓统谱希原字孟举庐源人承旨同之从子以书学名世洪武初吏部奏差铸印局副使升中书舍人宫殿及城门坊扁皆其所书陶九成云希原正书师虞永兴富有绳墨其字愈大愈好杨文贞公云国朝大字希原为第一盖兼欧虞颜柳之法而有冠冕佩玉之风者　　詹勖
按万姓统谱勖字勖之夔州人洪武五年知东莞县严以驭吏宽以爱人廉介有守修饰坛壝以严祀典推人户甲乙以均力役又重修庙学时海濒寇发躬率众擒之迫逃之卒絷之还其籍境土宁谧民乐其生　　詹徽
按黄安县志徽历官监察御史洪武十七年升左都御史十九年上以徽奉职公勤诏复其家二十年为吏部尚书兼左都御史二十五年加太子少保兼吏部尚书都御史　　詹英
按贵州通志英字秀实贵阳人举人授会川卫训导时滇有麓川之役英上疏言边务十三事悉行之又上疏论王靖远贪功黩武劳师费财上大异之诏即往参其军英恐事多掣肘诣阙辞公卿争识其面或欲荐为台职值己巳之变遂止满考迁河西教谕疏荐可抚蜀者侍郎张固上可之蜀赖以安　　詹源
按安溪县志源字士洁遗腹子事母至孝弘治乙丑进士授户部主事改监察御史方逆瑾用事凡拜官者必私谒源皆谢绝之乞养母还久之就家转贵州按察佥事香炉山苗叛督将卒剿平之擢云南按察副使兵备临安执贪官置之法御史私庇之衔源源坐罢归　　詹轼
按江西通志轼字敬之玉山人由进士授行人正德丁丑上将南狩轼抗疏尼驾因下狱挞死　　詹瀚
按江西通志瀚字汝约玉山人由进士累官刑部郎中武宗南巡瀚谏阻被杖嘉靖甲申抗疏大礼再被杖直声益振擢广藩臬转浙江左布政使拜都察院副都御史抚治郧阳告病归瀚侍从两朝历中外所著有振美堂稿　　詹荣
按尢溪县志荣字角山四十九都人登嘉靖丙戌进士历任尚宝卿巡抚山东多着奇勋庚午召拜兵部左侍郎陈御边便宜八事帝嘉纳之敌退边靖遂致政归卒于家万历中赠兵部尚书予谥荫一子　　詹珪按万姓统谱珪字朝章江西鄱阳人由水部郎中嘉靖八年升建宁知府愿恪公勤有断有守刱漏泽园行古冠礼先是两卫预备仓谷岁久坐累军斗珪请以易月粮而抵银在官人甚便之善政不可殚书不事表襮去后民追思树遗爱碑于名宦祠官终贵州副使　　詹莱
按万姓统谱莱字时殷常山人嘉靖丁未进士知金溪县年少行事老成时民间苦劫掠加意擒捕盗闻之逃奔他境后以忧去历佥事　　詹仰庇
按泉州府志仰庇字汝钦安溪人敦仁之后源之子嘉靖乙丑进士授南海令以卓异征入为御史隆庆初年穆宗命户部购宝石珍珠诸物责三日取办仰庇疏乞罢购是时陈皇后迁居别宫寝疾危困仰庇闻之复疏还坤宁宫会奉命巡视监局库藏复疏言内官上震怒责其悖逆狂妄杖之百黜为民神宗登极起广东参议抵任阅月乞疾归复起江西参议旋转山东按察副使南京太仆少卿晋左佥都御史刑部右侍郎甫数月引疾乞休连六疏乃得请仰庇立朝謇谔百折不回其居乡恂恂如也卒赠刑部尚书　　詹沂按宣城县志沂字浴之隆庆辛未进士授新建知县有惠政征拜给事中值星变上疏修实政以息天警纠政府私人十余人亡何宰臣张居正夺情议起南省臣希旨乞留疏具沂坚不署名曰事系纲常吾不能媚相君取讥后世及居正给假治丧毕南中疏趣还朝沂又止之谓彼未有终制意趣之何为居正颇憾之迁山东副使寻议裁革&#员置沂革籍中勒归里起知奉化县转祠部员外郎迁光禄丞历南尚宝太常太仆卿权应天府尹事应天岁额丝价数万例存十一佐公费却不受擢都察院左副都御史会勘妖书狱力止株连咸宁令满朝荐以事忤珰被收沂固请得释楚藩之变陈善后事宜凡亲王违制抚按皆得以白简从事乞增入&#内从之一日除夕上谓左右曰此时廷臣受外觐官书帕开晏打闹惟侍郎杨时乔李廷机副都詹沂三人清寂可念数召对赐羊酒镪币其为上所知如此累疏乞归不可遂解组封印出国门候命上优许之有洁身忘义之旨明大臣未有挂冠行者挂冠自沂始归即以洁身名其堂分禄赡族人年八十三卒赠左都御史赐全祭葬沂质略简易恂恂退让而自任风纪之重屹不可夺着有洁身堂稿伯子应鹏有宦业叔子应凤有文学以行谊称于乡　　詹事讲
按江西通志事讲字明甫乐安人万历丁丑进士为御史上封事数十按浙醝已督学南北畿得人称盛会星变力陈主德时政之失公论壮之　　詹尔达
按江西通志尔达号起鹏乐安人万历甲辰进士历兵曹备兵湖南剿陵武蓝山之寇平四川蔺囚值白莲妖贼改大名道擢光禄寺卿以纠劾魏珰闲住崇祯初以兵部侍郎起用辞终养不赴　　詹天颜
按永定县志天颜号僯伍崇祯元年恩贡初授四川龙安府石泉县知县庚辰举边才晋陕西庆阳府同知兼理府事时献贼破蜀郡天颜多布方略龙安以全事闻特恩加级署府道事遂升松潘道安绵道官终四川巡抚佥都御史　　詹尔选
按江西通志尔选字思吉乐安人崇祯辛未进士擢御史阁臣钱士升以票拟忤旨引咎回籍尔选申救且言悖祖训十二事上大怒召入武英殿面诘尔选侃侃不少逊挠上怒甚指疏中权宜苟且四字罪以指斥无奏对体命官校拿下阁臣极力申救得免死罢归甲申以原官起用不赴　　詹士龙
按江西通志士龙字见五永丰人由进士历任漳泉海道不畏强御命招抚海寇郑芝龙闻者皆有难色卒奏绩升山陕左右藩晋南光禄卿授应天府尹　　詹兆恒按江西通志兆恒字月如永丰人府尹士龙子崇祯进士擢瓯宁令最擢南道御史命甫下即首发权辅不法事风采凛然抵南台凡所建白为一时清议宗己卯巡视下江政肃风清门无私谒晋大理少卿归里　　詹镐
按福安县志镐字德武廪生鹿斗人城陷杰然不慑贼入门缚之奋拳捶骂剐死
　蓝姓部汇考
郑樵通志
　　平声
蓝氏望出中山战国策中山大夫蓝诸宋有尚书郎蓝丞端拱登科蓝成务天圣蓝昼今望出东莞汝南廖用贤尚友录　　蓝姓
蓝汝南征音今之蓝田又望出东莞

　严姓部艺文
诗

　　行次盐亭县题四韵奉简严遂州蓬州两使君　　咨议诸昆季　　　　　　　　唐杜甫马首见盐亭高山拥县青云溪花淡淡春郭水泠泠全蜀多名士严家聚德星长歌意无极好为老夫听　儋姓部列传
　　周
　　儋翩
按万姓统谱翩周大夫
　　吴
　　儋萌
按郑樵通志吴有九真太守儋萌

　儋姓部汇考
郑樵通志
　　以名为氏
儋氏周大夫儋翩之后吴志有九真太守儋萌或云儋耳国人
　甘姓部列传
　　商
　　甘盘
按书经说命王曰来汝说台小子旧学于甘盘传殷
贤臣有道德者
　　周
</div>
    <div class="pagination">
<a href="氏族典卷诸姓部_page474.html">上一页</a><span>...</span><a href="氏族典卷诸姓部_page470.html">470</a><a href="氏族典卷诸姓部_page471.html">471</a><a href="氏族典卷诸姓部_page472.html">472</a><a href="氏族典卷诸姓部_page473.html">473</a><a href="氏族典卷诸姓部_page474.html">474</a><span class="current-page">475</span><a href="氏族典卷诸姓部_page476.html">476</a><a href="氏族典卷诸姓部_page477.html">477</a><a href="氏族典卷诸姓部_page478.html">478</a><a href="氏族典卷诸姓部_page479.html">479</a><a href="氏族典卷诸姓部_page480.html">480</a><span>...</span><a href="氏族典卷诸姓部_page476.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
