<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 734 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 734 页/共 899 页</h1>
    <div class="content">　　药彦稠
按五代史药彦稠传彦稠沙陀三部落人也初为骑将明宗即位拜澄州刺史从王晏球破王都定州迁侍卫步军都虞候领寿州节度使长兴中为静难军节度使党项阿埋屈悉保等族抄掠方渠邀杀回鹘使者明宗遣彦稠与灵武康福会兵击之尽诛其族获其大首领连香等从珂反彦稠为招讨副使王思同兵溃彦稠与思同俱东走为潞王兵所得杀之晋高祖立赠侍中　　宋
　　药元福
按宋史药元福传元福并州晋阳人幼有胆气善骑射以勇敢闻事后唐为军都指挥使晋天福中为深州刺史开运初契丹陷甘陵围魏郡师次于河少帝驻军澶渊契丹阵于城北元福奋击左右驰突无不披靡契丹兵溃元福三马皆中流矢少帝择名马赐之刺原州俄改泰州明年契丹复入命元福御之于阳城元福率麾下出战诸将继至契丹大败杀获甚众以元福为威州刺史汉干佑中从赵晖讨王景崇于凤翔大败蜀兵凤翔平以功迁淄州刺史周广顺初王彦超讨徐州叛将杨温以元福为行营兵马都监数月克之还京改陈州防御使俄与曹英向训讨慕容彦超于兖州拔之以功授建雄军节度加检校太尉移镇陕州又历定庐曹三镇宋初加检校太师九月卒年七十七赠侍中元福虽老筋骨不衰人或言其气貌益壮当复领兵必大喜曲致礼待或加以赠遗时称骁将　　药令德
按朝城县志令德庆历四年任朝城丞
　　药继能
按万姓统谱继能兵马都监
　　药丕显
按万姓统谱丕显登科
　　药咸宁
按万姓统谱咸宁登科
　　药太元
按万姓统谱太元登科
　　元
　　药难老
按陇州志难老任判官
　　药僧
按稷山县志僧唐兀人至正十八年自中书任稷山达鲁花赤才猷过人爱民如子时贼寇逼境人人恐惧欲溃僧与县尹张名昭等同心协谋以为备御卒赖保安　　明
　　药理
按万姓统谱理山东人洪武初任右佥都御史　　药珩按万姓统谱珩乐安人永乐十八年举人任沧州知州子和成化二十年举人　　药汝成
按万姓统谱汝成陕西石楼人贡士宣德中户部照磨　　药亨
按万姓统谱亨赵州人正统中任府教授
　　药珍
按临淄县志珍临淄人正统间贡士任阳城县训导　　药和按万姓统谱和乐安人正德中举人任宁德县知县　　药济众按昌平州志济众任昌平兵道
　　药三德
按永和县志三德永和人崇祯时闯贼攻城督其子科率众坚守手持火具绕城打死贼兵甚众贼惧而遁城中赖之　　药卿
按乐安县志卿训导珍子贡生

　药姓部汇考
廖用贤尚友录
　　药姓
药望出河南

　索姓部汇考
左传
　　定公四年
刘文公合诸侯于召陵将长蔡于卫卫侯使祝佗私于苌弘曰闻诸道路不知信否若闻蔡将先卫信乎苌弘曰信蔡叔康叔之兄也先卫不亦可乎子鱼曰以先王观之则尚德也昔武王克商成王定之选建明德以藩屏周故周公相王室以尹天下于周为睦分鲁公以大路大旗夏后氏之璜封父之繁弱殷民六族条氏徐氏萧氏索氏长勺氏尾勺氏使帅其宗氏辑其分族将其类丑以法则周公用即命于周是使之职事于鲁以昭周公之明德廖用贤尚友录
　　索姓
索武威商音殷人七族索氏之后又望出汝南炖煌　蹀姓部列传
　　周
　　蹀错
按万姓统谱错卫臣

　鄂姓部列传
　　汉
　　鄂千秋
按汉书萧何传列侯已受封奏位次皆曰曹参功最多宜第一鄂千秋时为谒者进曰曹参虽有野战略地之功此特一时之事夫上与楚相距数岁失军亡众者数矣萧何常从关中遣军补其处转漕关中给食不乏此万世功也萧何当第一曹参次之上曰吾闻进贤受上赏萧何功虽高待鄂君乃得明封千秋所食关内侯邑二千户为安平侯　　鄂嘉
按汉书功臣表孝惠三年简侯嘉嗣九年薨
　　鄂应
按汉书功臣表高后八年顷侯应嗣十四年薨　　鄂寄按汉书功臣表孝文十四年炀侯寄嗣二十五年薨　　鄂但按汉书功臣表孝景后二年侯但嗣元狩元年坐与淮南王安通弃市　　鄂解
按汉书功臣表解秋元孙之子元康四年诏复家　　鄂君按说苑鄂君乘青翰之舟张翠羽之盖越人拥楫而歌曰山有木兮木有枝心悦君兮君不知于是鄂君揄袂而拥之举绣被而覆之注
鄂君字子修
　　明
　　鄂隆
按万姓统谱隆河南确山人弘治中江阴县丞　　鄂镐按黄州府志镐黄梅人贡士

　铎姓部汇考
廖用贤尚友录
　　铎姓
铎望出绛州今绛州有此姓

　郝姓部列传
　　汉
　　郝子廉
按风俗通子廉太原人饥不得食寒不得衣一介不取诸人曾过姊饭留十五钱默置席下去每行饮水常投一钱井中　　郝贤
按汉书功臣表贤以上谷太守从大将军击匈奴首虏千级以上封众利侯元狩二年坐为上谷太守入戈卒财物免　　郝党
按汉书功臣表党元始五年以中郎将与王恽等行万国同风俗封亭乡侯　　郝洁
按万姓统谱洁太原人危言高论为世所重
　　郝宗
按万姓统谱宗金城太守
　　后汉
　　郝伯都
按序志伯都后汉阆中人烈士
　　郝萌
按怀庆府志萌河内人为吕布将
　　郝昭
按阳曲县志昭太原人为人雄壮以部曲督战功为杂号将军镇河西十余年民彝畏服　　魏
　　郝照
按宝鸡县志照仕魏为陈仓守将兵千人诸葛孔明引兵攻之相拒二十余日不拔魏遣张合救之围解　　吴　　郝普
按汉阳府志普仕吴为汉阳太守
　　晋
　　郝隆
按尚友录降字仕治七夕日人皆晒衣物隆卧于庭中人问之曰晒吾腹中书耳仕为南蛮参军隆善应对为桓公南蛮参军三月三日会作诗不能者罚酒三升隆初以不能受罚既饮揽笔便作一句云娵隅跃清池桓问娵隅是何物答曰蛮名鱼为娵隅桓公曰作诗何作蛮语隆曰千里投公始得蛮府参军那得不作蛮语也　　郝光
按万姓统谱光济南太守
　　梁
　　郝回
按德安府志回太原人徙丹阳再徙安陆仕梁为德安太守　　唐
　　郝处俊
按唐书郝处俊传处俊安州安陆人父相贵滁州刺史封甑山县公处俊甫十岁而孤及长好学贞观中第进士解褐著作佐郎袭父爵兄弟友睦事诸舅谨甚再转滕王友耻为王府属弃官去久之召拜太子司议郎累迁至检校兵部尚书拜侍中罢为太子少保开耀元年卒赠开府仪同三司荆州大都督子北叟处俊资约素土木形骸然临事敢言自秉政在帝前议论谆谆必傅经义武后虽忌之以其操履无玷不能害　　郝象贤
按唐书郝处俊传处俊孙象贤垂拱中为太子通事舍人后素衔处俊故因事诛之临刑极骂乃死　　郝忠按榆次县志忠榆次人曾祖上汾州司马祖罗儒林郎代州雁门县丞父愻明经文林郎忠文可以经国武可以济时珪璋之器无玷无瑕敌忾之心有谋有勇官至明经宿卫昭武校尉上柱国开元十九年卒寿七十有一　　郝廷玉
按唐书李光&#传廷玉骁勇善格斗为光&#爱将及保河阳禽徐璜玉功为多累封安边郡王授神策将军吐蕃犯京畿与马璘屯中渭桥鱼朝恩闻其善布阵请观之廷玉申号令鸣鼓角部伍坐作进退若一朝恩叹曰吾处兵间久今始识训练法廷玉恻然曰此临淮王遗法也王善御军赏当功罚适过由是人皆自&#自临淮殁无复校旗事此安足赏哉累为秦州刺史卒赠工部尚书　　郝玭
按唐书郝玭传玭不记其乡里贞元中为临泾镇将尝从数百骑出野还说节度使马璘曰临泾扼洛口其川饶衍利畜牧其西走戎道旷数百里皆流沙无水草愿城之为休养便地璘不听及段佑代节度玭又说佑唯许请于朝卒诏城临泾为行原州以玭为刺史戍之自是虏不敢过临泾玭在边积三年每讨贼不持糗粮取之于敌迁检校左散骑常侍泾原行营节度使封保定郡王赞普常等玭身铸金象令于国曰得生玭者以金玭赏之朝廷畏失名将徙为庆州刺史卒　　郝灵荃
按万姓统谱灵荃将军讨突厥杀墨啜首有大功朝廷抑而不赏荃痛哭而死　　郝逢
按万姓统谱逢成郡人幼好学不以寒馁为忧咸通中蜀乱贼索书生官之不从者戮逢曰逢非儒不能从命词气不屈贼怒令引去斩之复召问之三词不易贼意解乃释之　　郝英杰
按保定府志英杰安州人为云麾将军守右金吾卫大将军试殿中监以武功显　　郝破敌
按安陆府志破敌唐咸通年为沔州太守
　　宋
　　郝守浚
按万姓统谱守浚开宝中上命自荆南以巨舰载竹&#并所造黄黑龙舡于采石矶跨江为浮梁王师过之如履平地　　郝大冲
按万姓统谱大冲景德中二十四贤中人
</div>
    <div class="pagination">
<a href="氏族典卷诸姓部_page733.html">上一页</a><span>...</span><a href="氏族典卷诸姓部_page729.html">729</a><a href="氏族典卷诸姓部_page730.html">730</a><a href="氏族典卷诸姓部_page731.html">731</a><a href="氏族典卷诸姓部_page732.html">732</a><a href="氏族典卷诸姓部_page733.html">733</a><span class="current-page">734</span><a href="氏族典卷诸姓部_page735.html">735</a><a href="氏族典卷诸姓部_page736.html">736</a><a href="氏族典卷诸姓部_page737.html">737</a><a href="氏族典卷诸姓部_page738.html">738</a><a href="氏族典卷诸姓部_page739.html">739</a><span>...</span><a href="氏族典卷诸姓部_page735.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
