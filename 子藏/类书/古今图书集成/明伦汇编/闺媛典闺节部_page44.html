<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 44 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 44 页/共 268 页</h1>
    <div class="content">按南宫县志赵氏高汉妻年十八夫亡生子卿甫七日赵孀居事亲极孝抚其遗孤训以勤俭闺门之内气象肃然年七十三卒　　孔贡妻董氏
按南宫县志董氏生员孔贡妻年二十二夫亡截发毁形誓死不二家极贫奉姑尽孝守节五十余年嘉靖二十九年事闻旌表　　曹维时妻孔氏
按南宫县志孔氏曹维时妻舅姑相继殁家日贫维时遘疾将危孔躬亲汤药朝夕焚香叩祷及死孔年二十一苦节四十余载艰难万状人不能堪　　董佑妻郭氏
刘
氏附

按南宫县志郭氏生员董佑妻嘉靖十三年佑亡郭年二十八孀居四十四年自勤操作孝事翁姑举两丧训子及孙皆为诸生嘉靖三十三年长子思恭殁妇刘氏年二十一与姑同守节终身　　曲忠妻谢氏
按南宫县志谢氏生员曲忠妻嘉靖元年夫死谢年二十六子幼家贫孀居五十余年直指旌其门　　韩璇妻宋氏梁
氏附

按南宫县志宋氏韩璇妻正德六年璇死宋年二十二矢志不二守一子成立于嘉靖十二年子亡妇梁氏年二十一孤孙自任甫周岁姑妇孀居纺绩餬口终始一节宋年八十梁年五十九卒　　尹礼妻胡氏
按南宫县志胡氏生员尹礼妻正德八年礼亡胡年二十五子女俱无苦节四十余年嘉靖丁巳以寿终　　李时亨妻秦氏关氏赵
氏刘氏附

按南宫县志秦氏李时亨妻年二十夫亡子方十七日翁姑欲嫁之不从屏居土室缝纫自给祁寒暑雨总不出席同时有本族太学生李锜妻关氏三十而寡八十五而终生员李桐妻赵氏三十而寡五十余终义官李铨妻刘氏三十而寡六十余终一门四节嘉靖中旌表　　贾铎妻乞氏
按南宫县志乞氏贾铎妻年二十二夫亡纺绩以养翁姑守节五十四年嘉靖三十一年旌表　　任纯甫妻白氏
按南宫县志白氏任纯甫妻平居克尽妇道纯甫卧病岁余白供药饵伺寝食极劳无倦纯甫亡白年十九无子女数日不食哭死复苏志不欲生家人严为防护善加劝谕稍意止未几舅姑相继逝茕茕一室常以二老妪自随非大事不出阃阈至亲鲜有睹其面者凡历苦节五十余年嘉靖四十三年巡按御史表其门　　尹珍妻安氏
按南宫县志安氏生员尹珍妻夫亡遗孤梓方在孩提安牛二十六舅姑俱先亡贫苦无依绝食数日不死乘间自缢以救免朝夕涕泣双目丧明吊者莫不酸楚既葬夫资食于母教子读书领乡荐嘉靖中巡按御史盛杨赡以米帛表其门　　石廷圭妻任氏
按南宫县志任氏生员石廷圭妻廷圭早逝任年二十九家贫苦节七十余年冰霜自矢教子成学为诸生　　刘奂妻石氏
按南宫县志石氏刘奂妻廷圭女也年二十四夫亡子高节方逾月苦节抚养奉其继姑凡历艰难四十年卒　　王新国妻陈氏
按新河县志陈氏生员王新国妻年十六适新国国死于兵陈氏抱四岁子冒刃逃避时年二十四流离困苦克保其身事平勤纺绩教子奋龙读书补弟子员县令表其门　　王我锡妻谷氏
按新河县志谷氏逸民王我锡妻年十七适我锡后锡遇兵难死氏冒矢石携子抱孙潜迹草野水旱频仍糠&#自咽教子训孙诵读不辍子孙皆成名县令旌表　　焦学全继妻李氏
按新河县志李氏生员焦学全继妻年十七适焦焦以暴疾亡氏方归宁闻讣气绝夜半乃苏前妻子甫六岁氏年二十二其姊劝以他适氏始若无闻继则怒曰吾去幼子焉往焦氏之后谁主于是日拮据勤朝夕而家日丰裕子弘谟亦知自勉有成氏年七十一卒　　程勿忮妻石氏
按新河县志石氏生员程勿忮妻忮遭兵燹殁于城氏寻尸不得冰蘗自守七十四岁卒　　赵彦妻王氏
按饶阳县志王氏赵彦妻少寡苦节事舅姑以孝终　　周尚义妻魏氏按饶阳县志魏氏生员周尚义妻年二十六夫亡欲从死既念孤儿无托恐乏夫嗣乃毁形苦节教子读书膺岁荐得禄养焉年八十六卒　　冯昭妻郑氏
按饶阳县志郑氏冯昭妻昭亡守节躬织以奉舅姑抚幼子年四十一终　　李堂妻崔氏
张氏
赵氏附

按饶阳县志崔氏李堂妻生子梅堂殁氏年十六抚梅成立娶张氏生仲臣未几梅亡姑媳共抚仲臣及长娶赵氏生承惠未周岁仲臣复不寿三寡共守一孤备极艰苦承惠甫知读书知县杨某怜其为节妇子孙荐之督学补弟子员仍建坊表其门　　孙淮妻刘氏
按饶阳县志刘氏孙淮妻夫亡苦节事实无考　　李惟一妻刘氏按饶阳县志刘氏李惟一妻适惟一仅岁余甫生子惟一亡氏年十七哭踊痛绝祖姑郑慰之曰我五旬丧尔祖翁非无如尔之志所以至今者亦为有子若孙赖抚养耳尔独不念尔子乎氏乃强食哺婴孩卒全宗祀嘉靖间县令旌表　　徐云妻乔氏
按饶阳县志乔氏徐云妻适云方一载甫生子云遘病亡氏年十七事舅姑抚孤儿苦节六十六年事闻旌表　　张三省妻路氏
刘
氏附

按饶阳县志路氏生员张三省妻省疾笃谓氏曰我死父母孤儿善为护持无失我志氏泣诺省亡氏年二十四强节哀以事舅姑抚幼子子长娶刘氏生孙未几子孙相继殁茕茕无依与妇刘同苦守立叔孙良能为嗣克成立　　李克俭妻王氏
按武强县志王氏生员李克俭妻年十八俭亡子甫二岁氏欲自缢救免正德辛未遇流贼劫掠咸迫避难氏曰妇人无故不出闺门予不幸遭此殃祸乃远涉草莽求苟活岂我初心耶竟不避卒无恙姑张氏有疾氏祝以身代疾果愈嘉靖十八年有司奏表其门　　兰玉妻王氏
按赵州志王氏赠给事中王惟政女常熟令兰玉妻也玉蚤丧王年二十六哀毁几绝勤纺织送舅姑终孀居三十余年旌表　　刘宁妻李氏
按赵州志李氏刘宁妻性柔顺于妇道宁亡李年十七内外无倚家徒壁立或劝之改嫁泣曰人言饿死事极小吾岂忍以贫窭之故负吾夫哉躬勤纺绩足不履户孀居四十余年如一日嘉靖五年旌表　　李怀信妻王氏按高邑县志王氏生员李怀信妻信蚤死王年十九子方八月女二龄人咸难其守王誓苦节历五十载终　　李时阳妻郭氏
按高邑县志郭氏李时阳妻嘉靖癸丑&#寇窃发阳以义勇从军死之郭年二十余上事舅姑下抚幼子四十年苦节不移　　李延龄妻郭氏
按高邑县志郭氏李延龄妻芮城知县显宗女延龄蚤亡郭年二十四生遗腹子遇春家甚贫食常缺劝之改适不顾日勤纺绩以自活夜不能具灯恒携子坐暗室历四十年无怨年六十余卒县令给肉帛仍表其门　　郭选妻赵氏
按高邑县志赵氏郭选妻赠太常少卿滨之女母李氏素有志节训女一如男不少姑息氏故于礼法选亡氏年少言动不苟治家严整二十余年如一日直指疏闻旌表　　郭朴妻岳氏
按高邑县志岳氏郭朴妻少寡二子幼持躬甚严教子曰汝不能治诗书以成名当为良农勿游惰辱先人也二子悉遵其训直指霍奏闻旌其门　　刘伯麟妻张氏
按深州志张氏刘伯麟妻麟早亡张盛年苦节之死靡他嘉靖七年有司奏请建坊旌表　　张逵妻王氏
按深州志王氏张逵妻逵蚤亡王年少苦节终身嘉靖间有司奏请建坊旌表　　田宗周妻张氏
按深州志张氏田宗周妻周早亡子绍祖未弥岁张年十九誓以死守养舅姑孝抚绍祖成立始终一节嘉靖二十五年有司以闻建坊旌表　　马可与妻王氏
按巨鹿县志王氏士人马可与妻与早亡亲故怜其年少无子讽令改适王毁颜以死自誓终身不二　　孙应辰妻张氏按巨鹿县志张氏生员孙应辰妻年二十夫亡无子惟一女氏守之终身其所居里水皆咸卤嘉靖八年其门忽涌甘泉乡人皆以为张氏所感　　谷悦吉妻武氏
按巨鹿县志武氏举人谷悦吉妻吉亡氏苦节抚孤终身不二　　房大儒妻马氏
按巨鹿县志马氏房大儒妻年二十四夫亡守节抚子美轮为诸生　　孙延寿妻张氏
按巨鹿县志张氏孙延寿妻年二十四夫亡一子未周家至贫氏自勤纺绩供薪水辛苦万状节操益奇至八十余卒　　孟迁教妻杨氏
按巨鹿县志杨氏太学生孟迁教妻教亡氏年二十七无子女苦节终身县令表其闾　　杜宁妻董氏
按巨鹿县志董氏杜宁妻少寡亲戚劝他适不从夙夜纺绩抚孤成立寻亦夭遗一女孙而妇去董复抚之始终一节　　张一阳妻周氏
按巨鹿县志周氏张一阳妻年二十一阳亡子长甫三岁次未周氏勤苦纺绩抚养二子年六十卒　　王希珍妻张氏按巨鹿县志张氏贡士王希珍妻珍亡氏年二十二孀姑马氏年逾六旬孤子良弼尚襁褓或劝改适氏毁面以示志勤女红教子读书补弟子员事姑温凊定省不懈病延医药惟谨不惜典鬻祈禳求以身代事闻建坊旌表　　苏操妻张氏
按巨鹿县志张氏生员苏操妻操亡无子女父母欲夺其志氏断发毁面誓不二庭县令申请旌其闾　　张金殿妻倪氏按巨鹿县志倪氏张金殿妻年二十二殿亡子二岁矢志不二守节五十年终　　秦厉妻崔氏
按巨鹿县志崔氏秦厉妻厉亡氏年二十四绝食欲死亲故力劝乃止教二子俱成立苦节三十余年　　卢士弘妻尼氏按巨鹿县志尼氏生员卢士弘妻弘亡氏年二十三以纺绩抚六岁孤誓无他志年七十三苦节始终如一　　赵慧妻王氏
按巨鹿县志王氏赵慧妻慧亡氏年二十八家贫无倚誓不再醮抚子成名慧素孝义人咸以为宜有是子年八十五卒　　赵国辅妻王氏
按巨鹿县志王氏赵国辅妻夫早亡氏年二十二姑王氏亦孀居氏守节奉养终身　　王卿妻刘氏
妹
附

按威县志刘氏王卿妻适卿数年不孕夫忧之乃告夫曰吾妹纯厚必有子遂娶妹贰之氏遇妹有礼日焚香祝曰愿天佑生一子以延王嗣既而妹果生子甫六月夫亡氏年二十九妹年二十二氏哭告夫曰本欲从汝死恐吾妹幼或不能抚汝子吾姑助之遂与妹合力抚孤守节三十余年而殁妹亦克肖其姊　　王钦妻马氏按威县志马氏王钦妻归钦甫一岁钦亡一子生未几氏年十七欲自尽其姑泣曰汝死老妇骸骨许沟壑矣遗种虽存亦他人子可伤哉氏悟遂以苦节自守姑终子立　　王子卿妻刘氏
按威县志刘氏王子卿妻卿死氏年二十子三岁寻殇或诱之嫁穷其计不能动而止年八十余卒　　李还妻萧氏按威县志萧氏年十七适李还逾年夫亡生遗腹子恐或夺其志停夫柩于家一十三年朝夕抱孤哭奠家贫惟事纺绩辛苦自食嘉靖五年奏闻旌表　　戚敬妻王氏按威县志王氏年十九适戚敬敬亡生遗腹子王苦节勤纺绩以养舅姑抚幼子年八十余卒　　王曦妻白氏
按威县志白氏南宫县尚书白圭女孙适太学生王曦曦入成均事竣回至直沽遇盗溺水死氏号泣匍匐往收尸还葬朝夕哭奠声甚哀悲风飒飒吹动孝帏时年二十六一子方六岁女甫百日艰难苦节三十余年　　贾瑄后妻李氏
按威县志李氏贡士贾瑄后妻十八岁归瑄瑄前室生三子俱幼氏抚爱若己出瑄亡氏方有身年二十二欲从死家人指其腹曰汝死固自安其如此中儿何况三子失恃向之恩育皆不终矣氏颔之及生子与前诸儿并教养成立苦节四十余年　　孙珣妻薛氏
按威县志薛氏孙珣妻珣亡氏年二十一绝饮食哀哭欲死家人指其抱曰若死与此儿俱珣不祀矣乃复饮食勤苦纺绩历艰难四十五年子克成立　　赵时妻武氏按清河县志武氏赵时妻年十九夫亡子方数月家贫纺绩给食或劝改嫁辄触地自骂曰尔为妇人不能殉夫死乃苟活以招人言语哉人乃不敢复言年九十余卒　　王昌妻韩氏
按清河县志韩氏王昌妻幼失怙恃年十七适昌越一年而昌殁遗腹生子家贫抚孤守节四十余年　　房宇妻阎氏按清河县志阎氏房宇妻宇亡氏年十九子一岁氏抚之成立守节四十余年翁姑并称其孝　　孙沉妻史氏
按清河县志史氏崇信令孙沉妻序班孙桂如母也沉亡氏年二十九矢志坚贞治家有法嘉靖庚申岁凶史出糈济饥活者甚众有司旌其节　　丘应召妻楚氏
按清河县志楚氏丘应召妻归三年召亡楚年二十岁遗孤在抱姑孀老氏勤纺绩苦守四十二年　　张吉妻田氏按清河县志田氏张吉妻归吉甫五月流贼至境吉被贼杀田在母家闻之归以首触地死而复苏人劝慰之氏曰夫死于贼我生何为时氏方妊姑指其腹谓曰幸有子夫不死矣尔遽死复何望乃不求死逾五月生子恒后复有言嫁者氏因啮左股肉自啖曰妇有二心有如此肉遂不敢复言恒方长而夭没家益贫苦所守益坚有司旌表　　戴鸾妻王氏
按清河县志王氏生员戴鸾妻事舅姑以孝闻鸾早亡矢志守节持家训子井然有法孀居三十九年卒子干以孝闻　　杜廷锡妻李氏
按清河县志李氏杜廷锡妻年二十一孀居誓不再适二子俱幼季子在腹家贫辛苦执节四十余年　　丘宦妻潘氏按清河县志潘氏丘宦妻年二十而寡苦志自励孝事舅姑抚孤成立孀居四十余年　　靖世芳妻王氏
按大名县志王氏廪生靖世芳妻世芳溺死氏年二十欲投水&#尸母薛率弟侄救免氏痛泣丧目父为求医治之复明守母家二十余年训子边成立官溧阳簿奏闻旌表　　王雄妻陈氏
按大名县志陈氏潍县丞王雄妻雄殁于官氏年二十五挟二子扶柩还乡屏居一室侄某娶再醮妇来谒陈曰尔何颜履我闼命亟去历节九十九岁而终　　任朝妻李氏按大名县志李氏任朝妻朝早亡氏年十八遗孤伦甫八月值岁歉翁姑相继殁李破产营葬苦守五十余年教伦为颍州训导　　徐继克妻赵氏
按大名县志赵氏徐继克妻夫亡遗二子氏年二十三值凶岁家贫事继姑张氏以孝闻教其孤三善为贡士历苦节五十余年年八十六终有司上其事旌表　　麻怀仁妻王氏
按大名县志王氏孝廉麻怀仁妻年十五归怀仁孝养翁姑仁没氏年二十五矢志苦节教子为诸生历五十七年年八十五终　　任相妻郑氏
按大名县志郑氏任相妻相亡氏年二十二遗孤清甫八月抚清至冠娶既生女与妻并夭死氏又抚孙女及嫁卒年六十五　　冯岩妻孙氏
按大名县志孙氏冯岩妻岩亡氏年二十三子九思甫二岁家素贫矢志无二抚子成立孀居五十余载　　周廷妻李氏按大名县志李氏周廷妻廷亡无子氏年二十五抚棺痛绝孀居四十载年六十五终　　连冬妻步氏
按大名县志步氏连冬妻冬亡子科甫二龄氏年二十四苦节自誓值岁凶日仅一饮凡历五十五载　　张文耀妻苏氏按大名县志苏氏张文耀妻夫亡苦守四十年年逾七十卒　　罗衮妻张氏
按大名县志张氏罗衮妻夫亡年二十厝夫柩于室朝暮哭奠姑病潜割股肉以进苦节四十余年　　刘朴妻冀氏按大名县志冀氏刘朴妻夫死苦节历久弥坚　　吴腾霄妻张氏按魏县志张氏吴腾霄妻年十九夫亡父母欲嫁之氏矢志靡他家日贫纺织以资衣食寄居母家一小室历辛苦四十年年六十卒　　张恳妻周氏
按魏县志周氏张恳妻年十六归恳二十三恳亡遗子女各一未几并夭氏茕茕独居躬纺绩以事翁姑苦节五十九年年八十二卒　　申举妻尹氏
刘
氏附

按魏县志尹氏申举妻举以贫累废业尹氏日夜劝勉遂成名士夫亡氏年二十三子甫周岁苦心抚育非岁时拜扫未尝出户守节六十余年年逾八十妇刘氏年二十亦寡遗孤二岁与姑共守婴儿苦节五十年有司并旌表　　王怀仁妻张氏
按魏县志张氏王怀仁妻年二十二夫亡家贫亲老惟倚纺绩为养抚二孤训八孙各底于成嘉靖中奏闻建坊旌表　　冯经妻王氏
按魏县志王氏适元城冯经逾年经亡无子氏依寡母&#氏纺绩度日苦节五十三年始终无二嘉靖中奏闻旌表　　张巨妻赵氏
按魏县志赵氏张巨妻年二十夫亡矢志守节抚育二子俱成立事姑栗氏曲尽妇道姑病三年不起氏奉姑同寝手造饮食朝夕扶持定省略无惰容亲邻馈食必悬之高处遽进之惧姑有食积一切委曲体验姑得尽其天年氏年八十五终　　霍玥妻张氏
按魏县志张氏霍玥妻夫亡年二十八抚幼子有成守节三十一年卒　　武禄妻周氏
按滑县志周氏武禄妻夫早亡周以清苦持节始终如一　　陈让妻王氏
按滑县志王氏陈让妻夫早亡氏年二十抚孤孝亲孀居五十余年　　黄阶妻张氏
按长垣县志张氏黄阶妻嘉靖六年张年二十四夫没子一方二岁氏甘贫抚育或以计夺之氏即自经获救免由是得秉节教子耕读孀居四十余年　　李宪继妻麻氏按长垣县志麻氏李宪继妻嘉靖十五年年二十九夫亡遗子长四岁次一岁家贫独立无依氏罄鬻所遗营葬强族百方陵逼其嫁氏执节愈厉尝曰此头可断身不可去也操井臼躬纺织自给艰苦万状前妻一子亦幼抚爱与己子并皆成立孀居三十五年　　胡铭妻许氏顾
氏附

按长垣县志许氏太学生胡铭妻成化十年铭亡无子氏矢志不二事舅姑尽孝嘉靖十三年卒始终未尝见其言笑其婢顾氏素与同甘苦氏既没顾独守二十一年同旌表　　李谧妻尚氏
按长垣县志尚氏李谧妻谧死誓不更嫁家贫纺绩以事姑尹氏送其终苦节卒　　王堂妻李氏
按长垣县志李氏王堂妻年二十七夫亡子女皆殇李誓死苦节终身不二
　闺节部列传三十六
　　明三十一
　　白升妻孙氏
按宣府镇志孙氏宣府前卫人开平白升妻升寝疾医药罔效氏忧惶无措夜祈北斗甚哀恳升没氏年二十矢死守节奉姑张氏孝谨教子成立终身未尝或有慢容年七十卒　　郭宝妻孙氏
按宣府镇志孙氏宣府前卫人郭宝妻年十四归宝生二子长四岁次方五月夫亡枯槁自守事孀姑得其欢苦节四十年二子俱成立　　阎澄妻李氏
</div>
    <div class="pagination">
<a href="闺媛典闺节部_page43.html">上一页</a><span>...</span><a href="闺媛典闺节部_page39.html">39</a><a href="闺媛典闺节部_page40.html">40</a><a href="闺媛典闺节部_page41.html">41</a><a href="闺媛典闺节部_page42.html">42</a><a href="闺媛典闺节部_page43.html">43</a><span class="current-page">44</span><a href="闺媛典闺节部_page45.html">45</a><a href="闺媛典闺节部_page46.html">46</a><a href="闺媛典闺节部_page47.html">47</a><a href="闺媛典闺节部_page48.html">48</a><a href="闺媛典闺节部_page49.html">49</a><span>...</span><a href="闺媛典闺节部_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
