<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 461 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 461 页/共 899 页</h1>
    <div class="content">　　周
　　彪傒
按左传昭公三十二年冬十一月晋魏舒韩不信如京师合诸侯之大夫于狄泉寻盟且令城成周魏子南面卫彪傒曰魏子必有大咎干位以令大事非其任也注
彪傒卫大夫
　　宋
　　彪虎臣
按湘乡县志虎臣字汉明从胡文定父子游讲经学不事进取　　彪居正
按湘乡县志居正虎臣子字德羡号敬斋岳麓书院堂长倡明理学人以彪夫子称之　　明
　　彪堂
按万姓统谱堂攸县人弘治中任新宁县知县　　彪源按澧州志源弘治庚申贡士
　　彪威
按襄阳府志威谷城人嘉靖贡士

　棸姓部汇考
凌迪知万姓统谱
　　棸姓
棸见姓苑今江南有此姓

　浮姓部汇考
凌迪知万姓统谱
　　浮姓
浮见姓苑

　幽姓部汇考
郑樵通志
　　以谥为氏
幽氏未详何代谥然死非其道者则谥之以幽隐不欲彰之也幽氏见姓苑
　侵姓部列传
　　汉
　　侵恭
按万姓统谱恭扶风太守

　罘姓部列传
　　汉
　　罘夜敞
按万姓统谱夜敞见印薮
　　罘夜张
按万姓统谱夜张见印薮

　侵姓部汇考
郑樵通志
　　平声
侵氏望出扶风三辅决录有扶风太守侵恭因居焉　任姓部列传
　　周
　　任不齐
按史记仲尼弟子列传任不齐字选
注
郑元曰楚人
　　任增
按说苑智伯请地于魏宣子宣子不予任增曰何为不予宣子曰彼无故而请地吾是以不予　　任座
按尚友录魏文侯问群臣曰寡人何如君也群臣皆曰仁君也任座曰君得中山不以封君之弟而以封君之子何谓仁君文侯怒座趋出次问翟璜对曰仁君也文侯曰何以知之对曰君仁则臣直向者任座之言直是以知之文侯悦使璜召任座而反之亲下堂迎之以为上客　　任鄙
按史记秦本纪武王有力好戏力士任鄙乌获孟说皆至大官　　任公子
按尚友录任公子为大钩巨缁五十犗为饵蹲乎会稽投竿东海旦旦而钓期年不得鱼已而大鱼食之牵巨缁錎没而下惊扬而奋鬐白波若山海水震荡声侔鬼神惮赫千里公子得若鱼离而腊之自浙河以东苍梧以北莫不厌若鱼者已而后世辁才讽说之徒皆惊而相告也夫揭竿累趋灌渎守鲵鲋其于得大鱼难矣饰小说以干县令其于大达亦远矣是以未尝闻任氏之风其不可与经于世亦远矣　　秦　　任嚣
按史记尉佗传佗为南海龙川令二世时南海尉任嚣病且死召佗语曰闻陈胜等作乱秦为无道天下苦之项羽刘季陈胜吴广等州郡各共兴军聚众虎争天下中国扰乱未知所安豪杰畔秦相立南海僻远吾恐盗兵侵地至此吾欲兴兵绝新道自备待诸侯变会病甚且番禺负山险阻南海东西数千里颇有中国人相辅此亦一州之主也可以立国郡中长吏无足与言者故召公告之即被佗书行南海尉事　　汉　　任敖
按汉书任敖传敖沛人少为狱吏高祖尝避吏吏系吕后遇之不谨敖素善高祖怒击伤主吕后吏高祖起敖以客从为御史守丰高祖立为王东击项羽敖迁上党守陈豨反敖坚守封广阿侯高后时为御史大夫孝文元年薨谥懿　　任公
按史记货殖传宣曲任氏之先为督道仓吏秦之败豪杰争取金玉任氏独窖仓粟楚汉相距荥阳民不得耕种米石至万豪杰金玉尽归任氏以此起富折节力田富者数世然任公家约非田畜所生不衣食公事不毕不得饮酒食肉故富而上重之　　任敬
按汉书功臣侯表孝文三年广阿夷侯敬嗣一年薨　　任但按汉书功臣侯表孝文四年广阿敬侯但嗣四十年薨　　任越人
按汉书功臣侯表建元五年广阿侯越人嗣二十一年元鼎二年坐为太常庙酒酸免　　任破胡
按汉书功臣侯表破胡以属国都尉间出击匈奴将军絫絺缦等封梁期侯　　任当千
按汉书功臣侯表梁期侯当千嗣太始四年坐卖马一匹贾钱十五万过半臧五百以上免　　任安
按史记任安传安荥阳人少孤贫困为人将车之长安因家于武功为亭长邑人出猎安常为分麋鹿雉兔部署老少当壮剧易处众人皆喜为卫将军舍人与田仁同心相爱诏择卫将军舍人以为郎此二人前见诏问能略田仁对曰提桴鼓立军门使士大夫乐死战斗臣不及任安武帝曰善使护北军其后用为益州刺史逢太子事下吏诛死　　任立政
按汉书李广传广子当户当户子陵降匈奴昭帝立霍光上官桀辅政素与陵善遣故人陇西任立政等至匈奴招陵陵自循其发曰吾已胡服矣　　任宫
按汉书功臣侯表宫以故丞相征事手捕反者左将军桀元凤元年封弋阳侯三十三年薨谥节　　任定
按汉书功臣侯表元康四年广阿侯敖元孙广阿簪褭定诏复家　　任千秋
按汉书功臣侯表初元二年弋阳刚侯千秋嗣三十二年薨　　任公
按汉书儒林传颜安乐事眭孟受公羊春秋授淄川任公公为少府　　任宏
按汉书艺文志序步兵校尉任宏校兵书
　　任恽
按汉书功臣侯表河平三年弋阳愿侯恽嗣二年薨　　任岑按汉书功臣侯表阳朔元年弋阳孝侯岑嗣二十四年薨　　任固
按汉书功臣侯表元始元年弋阳侯固嗣更始元年为兵所杀　　任丘
按畿辅通志丘平帝时中郎将也以缮城任丘遂以其名名城　　任萌
按汉书王莽传莽遣游击都尉任萌将兵击匈奴　　后汉　　任光
按后汉书任光传光字伯卿南阳宛人也初为郡县吏汉兵至宛见光冠服鲜明将杀而夺之会光禄勋刘赐适至乃救全之光因从赐为安集掾拜偏将军更始至洛阳以光为信都太守及王郎起郡国皆降之光独不肯更始二年春世祖自蓟还狼狈不知所向传闻信都独为汉拒邯郸即驰赴之光率官属迎谒世祖拜光为左大将军使将兵从光乃多作檄文遣骑驰至巨鹿界中世祖遂与光等投暮入堂阳界使骑各持炬火光炎烛天地举城莫不震惊惶怖其夜即降旬日之间兵众大盛遂屠邯郸乃遣光归郡建武元年封光阿陵侯五年卒子隗嗣　　任延
按后汉书任延传延字长孙南阳宛人也年十二为诸生学于长安明诗易春秋显名太学学中号为任圣童值仓卒避兵之陇西时隗嚣已据四郡遣使请延延不应更始元年以延为大司马属拜会稽都尉建武初延上书愿乞骸骨归拜王庭诏征为九真太守延视事四年征诣洛阳以病稽留左转睢阳令九真吏人生为立祠拜武威太守后坐擅诛羌不先上左转召陵令显宗即位拜颍川太守永平二年征会辟雍因以为河内太守视事九年病卒少子恺官至太常　　任文公
按后汉书任文公传文公巴郡阆中人父文孙明晓天宫风星秘要文公少修父术州辟从事后为治中从事辟司空掾平帝即位称疾归家王莽篡后文公推数知当大乱乃课家人负物百斤环舍趋走日数十时人莫知其故后兵寇并起文公大小负粮捷步悉得完免遂奔子公山十余年不被兵革公孙述时蜀武担石折文公曰噫西州智士死我乃当之自是常会聚子孙设酒食后三月果卒故益部为之语曰任文公智无　　任永
按尚友录永字君业僰道人好学博古公孙述累征托以目眚不赴及述败笑曰世幸平目即清光武闻而旌之　　任末
按后汉书任末传末字叔本蜀郡繁人也少习齐诗游京师教授十余年友人董奉德于洛阳病亡末乃躬推鹿车载奉德丧致其墓所由是知名为郡功曹辞以病免后奔师丧于道物故临命&#兄子造曰必致我尸于师门使死而有知魂灵不惭如其无知得土而已造从之　　任隗
按后汉书任光传光子隗字仲和少好黄老清静寡欲显宗闻之擢奉朝请迁羽林左监虎贲中郎将又迁长水校尉肃宗即位以为将作大匠建初五年迁太仆八年代窦固为光禄勋所历皆有称章和元年拜司空隗义行内修不求名誉而以沈正见重于世永元四年薨子屯嗣　　任屯
按后汉书任光传光子隗隗子屯擢步兵校尉徙封西阳侯屯卒子胜嗣胜卒子世嗣徙封北乡侯　　任棠按后汉书庞参传参为汉阳太守郡人任棠者有奇节隐居教授参到先候之棠不与言但以薤一大本水一盂置户屏前自抱孙儿伏于户下参思其微意良久曰棠是欲晓太守也水者欲吾清也拔大本薤者欲吾击强宗也抱儿当户者欲吾开门恤孤也于是叹息而还　　任昉
按万姓统谱昉成都人为尚书令清身检下大将军梁冀惮之出为平原守冀诛复为尚书令司隶校尉大司农　　任蕃
按万姓统谱蕃字宪相察孝廉由新都令任涪陵太守涪民怀其德　　任安
按后汉书任安传安字定祖广汉绵竹人也少游太学受孟氏易兼通数经还家教授诸生自远而至初仕州郡后太尉再辟除博士公车征皆称疾不就年七十九建安七年卒于家　　任旐
按万姓统谱旐字子旟博昌人黄巾贼到博昌闻旐姓名曰夙闻任子旟天下贤士那可入其乡　　任奕
按万姓统谱奕句章人御史中丞朱育称其为文章之士立言灿盛煜若春荣尝着任子十卷　　魏
　　任峻
按魏志任峻传峻字伯达河南中牟人也汉末扰乱关东皆震中牟令杨原愁恐欲弃官走峻说原权行河南尹事原从其计以峻为主簿会太祖起关东入中牟界峻举郡以归太祖太祖表峻为骑都尉是时岁饥旱军食不足羽林监颍川枣祗建置屯田太祖以峻为典农中郎将数年所在积粟仓廪皆满太祖表封为都亭侯迁长水校尉峻宽厚有度而见事理每有所陈太祖多善之建安九年薨子先嗣先薨无子国除文帝追谥曰成侯复以中子览为关内侯　　任燠按魏志仓慈传清河太守乐安任燠为良二千石　　晋　　任恺
按晋书任恺传恺字元乐安博昌人也父昊魏太常恺尚魏明帝女累迁散骑常侍晋国建为侍中政事多谘焉恺恶贾充充病之后承间言恺忠贞局正宜在东宫帝从之以为太子少傅而侍中如故充计画不行充既为帝所遇欲专名势而庾纯张华温颙向秀和峤之徒皆与恺善杨珧王恂华廙等充所亲敬于是朋党纷然或为充谋举恺为吏部尚书恺侍觐转希充与荀勖冯紞承间浸润帝渐薄之山涛举为河南尹坐贼发不获免官复迁光禄勋而贾充朋党又讽有司奏恺与刘友交关恺失职不得志竟以忧卒子罕嗣　　任旭
按晋书任旭传旭字次龙临海章安人也父访吴南海太守旭幼勤于学及长立操清修不染流俗郡将蒋秀请为功曹秀居官贪秽旭苦谏不纳谢去寻察孝廉除郎中州郡仍举为郡中正固辞归家永康初惠帝博求清节&#异之士太守仇馥荐旭旭辞疾不行元帝初镇江东闻其名召为参军旭固辞以疾后帝进位镇东大将军复召之及为左丞相辟为祭酒并不就明帝即位又征拜给事中旭称疾笃不到咸和二年卒子琚位至大宗正终于家　　任罕
按晋书任恺传恺子罕字子伦历黄门侍郎散骑常侍兖州刺史　　任颙
按临海县志颙字平子有才学为司徒王导所辟导每宴客必人加赞美至颙则曰自君出临海不复有人矣　　任兰
按万姓统谱兰安帝时为金城太守义熙中乞伏干归以众叛攻陷金城执兰兰厉色责干归以背恩违义干归怒而囚之兰遂不食而死　　任射
按后凉录射吕光时得罪自匿为王欣家奴发觉应死射有奇巧王尔鲁般之俦也故赦之及大殿岁久倾败光募能正者射运巧致思不烦大工土木俱正　　宋　　任农夫
按宋书黄回传回同时为将者临淮任农夫太宗初以东讨功封广晋县子历射声校尉左军将军时桂阳王休范在江州有异志朝廷以农夫为辅师将军戍姑孰以防之休范平以战功改封孱陵县侯出为豫州刺史入为骁骑将军五年改散骑常侍卒谥曰贞肃　　任候伯
按宋书黄回传沈攸之为逆回遣辅国将军任候伯行湘州事湘州刺史吕安国之镇齐王使安国杀候伯候伯农夫弟也　　南齐
　　任遐
按南齐书虞玩之传玩之与乐安任遐俱以应对有席上之美齐名见遇遐字景远好学有义行兼与太祖素游见亲爱官至光禄大夫永元初卒　　梁
　　任昉
按梁书任昉传昉字彦升乐安博昌人汉御史大夫敖之后也父遥齐中散大夫昉幼而好学早知名宋丹阳尹刘秉辟为主簿昉以气忤秉子久之为奉朝请兖州秀才拜太常博士迁征北行参军永明初王俭领丹阳尹复引为主簿迁司徒刑狱参军事入为尚书殿中郎转司徒录尚书事封宣城郡公永元末为司徒右长史高祖克京邑霸府初开以昉为骠骑记室参军梁台建禅让文诰多昉所具高祖践祚拜黄门侍郎迁吏部郎中天监二年出为义兴太守重除吏部郎中寻转御史中丞秘书监领前军将军六年出为新安太守在郡为政清省吏民便之视事&#岁卒于官谥曰敬子昉好交结奖进士友得其延誉者率多升擢时人慕之号曰任君言如汉之三君也　　任孝恭按梁书任孝恭传孝恭字孝恭临淮人也曾祖农夫宋南豫州刺史孝恭幼孤事母以孝闻精力勤学与高祖有旧高祖闻其有才学召入西省撰史初为奉朝请进直寿光省为司文侍郎太清二年侯景寇逼孝恭启募兵隶萧正德屯南岸及贼至正德举众入贼孝恭还赴台台门已闭因奔入东府寻为贼所攻城陷见害　　任东里
按梁书任昉传昉子东里颇有父风官至尚书外兵郎　　陈
　　任忠
</div>
    <div class="pagination">
<a href="氏族典卷诸姓部_page460.html">上一页</a><span>...</span><a href="氏族典卷诸姓部_page456.html">456</a><a href="氏族典卷诸姓部_page457.html">457</a><a href="氏族典卷诸姓部_page458.html">458</a><a href="氏族典卷诸姓部_page459.html">459</a><a href="氏族典卷诸姓部_page460.html">460</a><span class="current-page">461</span><a href="氏族典卷诸姓部_page462.html">462</a><a href="氏族典卷诸姓部_page463.html">463</a><a href="氏族典卷诸姓部_page464.html">464</a><a href="氏族典卷诸姓部_page465.html">465</a><a href="氏族典卷诸姓部_page466.html">466</a><span>...</span><a href="氏族典卷诸姓部_page462.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
