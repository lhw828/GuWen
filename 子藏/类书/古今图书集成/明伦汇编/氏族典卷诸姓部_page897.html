<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 897 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 897 页/共 899 页</h1>
    <div class="content">　　国语解
姓
氏

孛朮鲁曰鲁
元史
　　孛朮鲁翀传
孛朮鲁金泰和间女真姓氏望属广平

　大利稽姓大洛稽姓部汇考
郑樵通志
　　代北三字姓
大利稽氏官氏志改为邰氏周赐蔡佑姓大利稽大洛稽氏改为稽氏
　勿忸于姓部汇考
郑樵通志
　　代北三字姓
勿忸于氏官氏志云改为于氏疑与万纽于同　破六韩姓部汇考
北齐书
　　破六韩常传
破六韩匈奴单于之裔也右谷蠡王潘六奚没于魏其子孙以潘六奚为氏后人讹误以为破六韩世领部落郑樵通志
　　代北三字姓
破六韩氏其先代人随魏南迁

　乞利咥姓部汇考
唐书
　　天竺传
天竺王姓乞利咥氏亦曰剎利

　勃窣野姓部汇考
唐书
　　吐蕃传
吐蕃祖曰鹘提勃悉野蕃发声近故其子孙曰吐蕃而姓勃窣野
　乞利咥姓部列传
　　唐
　　乞利咥尸罗逸多
按唐书天竺传武德中国大乱王尸罗逸多勒兵战无前因讨四天竺皆北面臣之贞观十五年遣使上书复献火珠菩提树
　勃窣野姓部列传
　　唐
　　勃窣野论赞素
按唐书吐蕃传论赞素生弃宗弄赞
　　勃窣野弃宗弄赞
按唐书吐蕃传弃宗弄赞为人慷慨才雄贞观八年遣使来朝赍币求婚帝不许固请许之十五年妻以宗女文成公主高宗即位擢驸马都尉西海郡王永徽初死
　末那楼姓部汇考
郑樵通志
　　代北三字姓
末那楼氏后燕录有襄城公末那楼富

　斛瑟罗姓独孤浑姓宿六斤姓郁原甄姓部汇考郑樵通志　　代北三字姓
斛瑟罗氏改为罗氏
独孤浑氏改为杜氏
宿六斤氏改为宿氏
郁原甄氏改为甄氏

　纥豆陵姓部汇考
郑樵通志
　　代北三字姓
纥豆陵氏代人孝文改为窦氏

　破落汗姓部列传
　　北魏
　　破落汗拔陵
按魏书肃宗本纪正光五年三月沃野镇人破落汗拔陵聚众反
　孛朮鲁姓部列传
　　金
　　孛朮鲁定方
按金史孛朮鲁定方传定方本名阿海内吉河人也材勇绝伦海陵素闻其名天德初召授武义将军充护卫迁宿直将军赐予甚厚寻为殿前右卫将军又三月擢殿前右副点检世袭猛安改左副点检出为河南尹改彰德军节度使海陵南伐定方为神勇军都总管大定二年宋人陷汝州河南统军使宗尹遣定方将兵四千往取之汝州东南及北面皆山林险阻不可以骑军战是时宋兵由鸦路出没定方至襄城得敌虚实遂牒谕汝州属县曰我率许州戍兵十二万径取汝州尔等可备粮草二十万使人扬言欲据要路绝宋兵往来既而定方引兵趋鸦路宋人闻之果弃城遁去定方至鲁山境知宋兵已去遂遣轻骑二百追至布&#叉击败之遂复汝州授凤翔尹宋人阻边以本职行河南道军马副统率步骑六万将由寿州进军次亳州宋李世辅陷宿州定方从左副元帅志宁战于城下时天大署定方督战驰突敌阵中出入数四渴甚因出阵下马取水为人所害年四十四上闻而悯之诏有司致祭赙银五百两重彩二十端赠金紫光禄大夫　　孛朮鲁阿鲁罕
按金史孛朮鲁阿鲁罕传阿鲁罕隆州琶离葛山人年八岁选习契丹字再选习女直字既壮为黄龙府路万户令史贞元二年试外路胥吏三百人补随朝阿鲁罕在第一补宗正府令史累擢尚书省令史仆散忠义讨窝斡辟置幕府掌边关文字甚见信任窝斡既平阿鲁罕招集散亡复业者数万人复从忠义伐宋屡入奏事论列可否上谓宰相曰阿鲁罕所言可行者即行之宋人请和忠义使阿鲁罕往和议定阿鲁罕入奏赐银百两重彩十端忠义荐阿鲁罕有才干可任尚书省都事诏以为大理司直未几受尚书省都事除同知顺天军节度事纥石烈志宁北巡阿鲁罕摄左右司郎中还朝除刑部员外郎再迁侍御史上问纥石烈良弼曰阿鲁罕何如人也对曰有干材持心忠正出言不阿顺数日迁劝农副使兼同修国史侍御史如故改右司郎中奏请徙河南戍军屯营城中者于十里外从之迁吏部侍郎除山东统军都监徙置河南八猛安迁武胜节度使入为吏部尚书改西南路招讨使有司督本路猛安人户所贷官粟阿鲁罕乞俟丰年从之军人有以甲叶贸易诸物天德榷场及界外岁采铜矿或因私挟兵铁与之市易皆一切禁绝之上番军不许用亲戚奴婢及佣雇者营堑损圮以时葺治不与所部猛安谋克会宴故兵民皆畏爱之上谓太尉守道曰阿鲁罕及上京留守完颜乌里也皆起身胥吏阿鲁罕为人沈厚其贤过之改陕西路统军使兼京兆尹陕西军籍有阙旧例用子弟补充而材多不堪用阿鲁罕于阿里喜旗鼓手内选补军人以春牧马经夏不收饲瘠弱多死阿鲁罕命以时收秣之故死损者少仍春秋督阅军士骑射以严武备终南采漆者节其期限检其出入以防奸细上谓宰相曰阿鲁罕所至称治陕西政迹尤着用之虽迟亦可得数年力也召为参知政事命条上天德陕西行事上称善以疾乞致仕除北京留守卒　　孛朮鲁舍&#
按金史世宗本纪大定十六年十一月尚书省奏河北东路胡剌温猛安所割谋克孛朮鲁舍&#以谋克让其兄子蒲速列上贤而从之仍令议加舍&#恩赏　　孛朮鲁子元按金史章宗本纪明昌六年三月以翰林直学士孛朮鲁子元兼右司谏　　孛朮鲁达阿
按金史宣宗本纪兴定五年二月以孛朮鲁达阿权元帅右都监　　孛朮鲁毛良虎
按金史宣宗本纪兴定五年三月前邓州千户孛朮鲁毛良虎自拔归国　　孛朮鲁合住
按金史宣宗本纪兴定五年三月夏入据来羌城孛朮鲁合住以重赏诱胁从人为内应督兵急攻城拔之　　孛朮鲁德裕
按金史孛朮鲁德裕传德裕本名蒲剌都隆安路猛安人补枢密院尚书省令史右三部检法监察御史迁少府监丞明昌末修北边濠堑立堡寨以劳进官三阶授大理正丁母忧起复广宁治中历顺州滨州刺史坐前在顺州市物亏直遇赦改刺渖州累官北京路按察使太子詹事元帅左都监迁左监军兼临潢府路兵马都总管坐士马物故多及都统按带私率官兵救护家属德裕蔽之御史劾奏逮狱遇赦谪宁海州刺史稍迁泗州防御使武胜军节度使贞佑二年改知临洮府事兼陕西路副统军召为御史中丞拜参知政事兼签枢密院事行省大名诏发河北兵救中都凡真定中山保涿等兵元帅左监军永锡将之大名河间清沧观霸河南等兵德裕将之并护清沧粮运德裕不时发及李英至霸州兵败粮尽亡失坐慢兵期责授沂州防御使寻知益都府事兴定元年二月卒　　孛朮鲁买奴
按金史哀宗本纪天兴元年十二月诏议亲出以北面元帅孛朮鲁买奴等留守　　孛朮鲁娄室
按金史哀宗本纪天兴二年九月庚戌分军防守四面及子城以总帅孛朮鲁娄室守东面　　孛朮鲁福寿
按金史孛朮鲁福寿传福寿为唐邑主簿大元兵攻唐邑福寿与战死之赠官三阶赙钱五百贯　　孛朮鲁久住
按金史白华传范用吉者本姓孛朮鲁名久住初归入宋谒制置赵范将以计动其心故更姓名范用吉赵怒其触讳斥之用吉犹应对如故赵良久方悟且利其事与己符遂擢置左右凡所言动略不加疑遂易其姓曰花使为太尉改镇均州未几纳款于北后以家人诬以欲叛为同列所害　　元
　　孛朮鲁德
按元史孛朮鲁翀传翀祖德从宪宗南征因家邓之顺阳以功封南阳郡侯　　孛朮鲁居谦
按元史孛朮鲁翀传翀父居谦用翀贵封南阳郡公初居谦辟掾江西以家自随生翀赣江舟中釜鸣者三人以为异　　孛朮鲁翀
按元史孛朮鲁翀传翀字子巩其先隆安人金泰和间定女直姓氏属望广平翀稍长即勤学父殁家事渐落翀不恤而为学益力乃自顺阳复往江西从新喻萧克翁学克翁宋参政燧之四世孙也隐居不仕学行为州里所敬尝夜梦大鸟止其所居翼覆轩外举家惊异出视之冲天而去明日翀至翀始名思温字伯和克翁为易今名字以梦故后复从京兆萧游其学益宏以肆翰林学士承旨姚燧以书抵曰燧见人多矣学问文章无足与子翚比伦者于是以女妻之大德十一年用荐者授襄阳县儒学教谕升汴梁路儒学正会修世皇实录燧首以翀荐至大四年授翰林国史院编修官延佑二年擢河东道廉访司经历迁陕西行台监察御史赈济吐蕃多所建白五年拜监察御史时英皇未出阁翀言宜择正人以辅导帝嘉纳之寻劾奏中书参议元明善帝初怒不纳明日乃命改明善他官而传旨慰谕翀巡按辽阳有旨给以弓矢环刀后因为定制还往淮东核宪司官声迹淮东宪臣惟尚刑多置狱具翀曰国家所以立风纪盖将肃清天下初不尚刑也取其狱具焚之时有旨凡以吏进者降二等从七品以上不得用翀言科举未立人才多以吏进若一概屈抑恐未足尽天下持平之议请吏进者宜止于五品许之因着为令除右司都事擢翰林修撰又改左司都事升右司员外郎奉旨预修大元通制书成翀为之序泰定元年迁国子司业明年出为河南行省左右司郎中三年擢燕南河北道廉访使晋州达鲁花赤有罪就逮而奉使宣抚以印帖征之欲缓其事翀发其奸奉使因遁去入佥太常礼仪院事盗窃太庙神主翀言各室宜增设都监员内外严置&#锁画巡夜警永为定制从之又纂修太常集礼书成未上有旨命翀兼经筵官文宗之入也大臣问以典故翀所建白近汉文故事众皆是之文宗尝字呼子翚而不名命翀与平章政事温迪罕等十人商论大事日夕备顾问宿直东庑下文宗虚大位以俟明宗翀极言大兄远在朔漠北兵有阻神器不可久虚宜摄位以俟其至文宗纳其言及文宗亲祀天地社稷宗庙翀为礼仪使迁集贤直学士兼国子祭酒诸生素已望翀至是私相欢贺翀以古者教育有业退必有居旧制弟子员初入学以羊贽所贰之品与羊等翀曰与其餍口腹敦若为吾党燥湿寒暑之虞乎命撙集之得钱二万缗有奇作屋四区以居学者诸生积分有六年未及释褐者翀至皆使就试而官之帝师至京师有旨朝臣一品以下皆乘白马郊迎大臣俯伏进觞帝师不为动惟翀举觞立进曰帝师释迦之徒天下僧人师也余孔子之徒天下儒人师也请各不为礼帝师笑而起举觞卒饮众为之栗然文宗崩皇太后听政命别不花塔失海牙阿儿思兰马祖常史显夫及翀六人商论国政翀以大位不可久虚请嗣君即位早正宸极以幸天下帝既即位大臣以为赦不可频行翀曰今上以圣子神孙入继大统当新天下耳目今不赦岂可收怨于新造之君乎皇太后以为宜从翀言议乃定迁礼部尚书阶中宪大夫有大官妻无子而妾有子者其妻以田尽入于僧寺其子讼之翀召其妻诘之曰汝为人妻不以资产遗其子他日何面目见汝夫于地下卒反其田元统二年除江浙行省参知政事逾年以迁葬故归乡里明年升为翰林侍讲学士以疾辞不上至元四年卒年六十赠通奉大夫陕西行省参知政事护军追封南阳郡公谥文靖翀状貌魁梧不妄言笑其为学一本于性命道德而记问宏博异言僻语无不淹贯文章简奥典雅深合古法用是天下学者仰为表仪其居国学久论者谓许衡之后能以师道自任者惟耶律有尚及翀而已有文集六十卷　　孛朮鲁远
按元史孛朮鲁翀传翀子远字朋道以翀荫调秘书郎转襄阳县尹须次居南阳贼起远以忠义自奋倾财募丁壮得千余人与贼拒战俄而贼大至远被害死远妻雷为贼所执贼欲妻之乃诋贼曰我鲁参政冢妇县令嫡妻夫死不贰肯从汝狗彘以生乎贼丑其言将辱之雷号哭大骂不从乃见杀举家皆被害　一利咥姓部汇考
唐书
　　薛延&#传
薛延&#姓一利咥氏

　纥石烈姓部汇考
金史
　　国语解
纥石烈曰高

　郁久闾姓部列传
　　北魏
　　郁久闾车鹿会
按魏书蠕蠕传车鹿会始有部众自号柔然而役属于国　　郁久闾毗
按魏书皇后传景穆恭皇后郁久闾氏河东王毗妹也　　北齐
　　郁久闾状延
按北齐书文宣帝本纪天保六年六月帝亲讨茹茹获其郁久闾状延等　　郁久闾李家提
按北齐书文宣帝本纪天保六年帝讨茹茹郁久闾李家提率部人降　　郁久闾豆拔提
按北齐书王峻传茹茹东徙峻设伏大破之获其名王郁久闾豆拔提等数十人　　北周
　　郁久闾是发
</div>
    <div class="pagination">
<a href="氏族典卷诸姓部_page896.html">上一页</a><span>...</span><a href="氏族典卷诸姓部_page892.html">892</a><a href="氏族典卷诸姓部_page893.html">893</a><a href="氏族典卷诸姓部_page894.html">894</a><a href="氏族典卷诸姓部_page895.html">895</a><a href="氏族典卷诸姓部_page896.html">896</a><span class="current-page">897</span><a href="氏族典卷诸姓部_page898.html">898</a><a href="氏族典卷诸姓部_page899.html">899</a><a href="氏族典卷诸姓部_page898.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
