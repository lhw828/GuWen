<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 106 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 106 页/共 899 页</h1>
    <div class="content">按名山藏分藩记代惠王子乐昌王聪涓居朔王薨子俊楅不及封孙充立薨王廷壖立　　朱聪注
俊槿
　充煟

按名山藏分藩记代惠王子吉阳王聪注注薨子俊槿立二王皆以寿终王充煟立　　朱聪
俊椐
　充

按名山藏分藩记代惠王子溧阳王聪薨子俊椐立椐薨子充不及封　　朱真淤
按名山藏分藩记肃恭王子真淤博雅好文善为诗不及王谥安和世子弼桄立追封靖王　　朱真泓
弼果　缙
勋　绅坑

按名山藏分藩记肃恭王子淳化王真泓泓薨子弼果立果薨长子缙勋长孙绅坑　　朱真&#
弼
　缙

按名山藏分藩记肃恭王子铅山王真&#&#薨子弼立薨王缙立　　朱真洵
弼
楏

按名山藏分藩记肃恭王子金坛王真洵王比小人横于外事觉下狱当死越狱其子弼楏酗酒多犯法无礼于王王离之坐废为庶人幽高墙除有宗室　　朱真弼楹
　缙

按名山藏分藩记肃恭王子会宁王真润薨子弼楹不及封王缙立　　朱真&#
弼栋
　缙

按名山藏分藩记肃恭王子延长王真&#&#薨子弼栋不及封王缙立　　朱宠&#
按名山藏分藩记辽惠王薨子宠&#立是为恭王王恭默孝友王二十五年薨　　朱宠
致榞
　宪爟

按名山藏分藩记辽惠王子光泽王宠恭王友王饮食服御珍玩文绣与王共凡事必咨王王博文而谨德世宗制燕弁以居赐群臣冠名忠静王疏请并赐诸宗冠世宗制冠名保和王所积书万卷世宗赐堂名曰博文王自构楼其中名楼曰慎独薨子致榞立榞薨王宪爟立　　朱台浤
按名山藏分藩记庆恭王薨子台浤嗣正德五年坐安化王反时稽首行君臣礼削三护卫嘉靖三年王贿于镇守太监昕总兵官勋求解昕勋不纳王衔之会宁夏卫指挥钦指挥锦指挥杰各以事获罪巡抚都御史璇因藉王谋杀璇昕勋事觉捕治钦等诬王不轨上使覆按都御史璇奏王淫暴诱致降寇凶人王内危夺门欲讼阙璇遮止王竟削为庶人留邸已复坐残虐长子鼒櫍徙西安十五年以恩诏还王凡四十九年薨谥曰定　　朱台濠
鼒
　倪

按名山藏分藩记庆恭王子寿阳王台濠濠薨子鼒立薨王倪嗣哱拜之乱胁王求降王叱之被拘圈城贼平乃出
　　朱宸濠
按明外史诸王传宸濠其母冯针儿故娼也始生靖王梦蛇啖其室旦日鸱鸣恶之欲不举母强举之弘治八年封上高王十二年嗣宸濠轻佻无威仪鸷忍渔利而善以文行自饰术士李自然妄言骨相天子也堪舆人李日芳言郡城东南有天子气宸濠喜时时诇朝事闻谤言辄喜或言帝圣明朝廷治即怒武宗末年无子群臣请召宗室子子之宸濠深结左右帝前数称其贤初宸濠贿刘瑾复所革护卫瑾诛仍论夺及陆完为兵部尚书宸濠嬖人钱宁臧贤为内主欲奏复大学士费宏执不可诸嬖人乘宏读廷试卷取中旨勒宏致仕宸濠益大恣日与致仕都御史李士实刘养正等谋不轨正德十四年御史萧淮疏言宸濠反形已具帝遣驸马都尉崔元都御史颜颐寿太监赖义密往核察宸濠闻元等且至乃定计以六月乙亥己生日宴诸守土官诘旦皆入谢宸濠称奉太后密旨令起兵入朝集兵号十万略九江南康破之驰檄指斥朝廷七月壬辰宸濠出江西留其党宜春王拱&#内官万锐等守城自帅舟师蔽江南下攻安庆汀赣巡抚王守仁闻变与吉安知府伍文定等便宜檄诸郡兵使奉新知县刘守绪破其坟厂伏兵南昌城破拱&#锐等皆就擒宸濠方攻安庆不克闻南昌破大恐解围还援守仁逆击之贼大溃复九江南康宸濠乃退保樵舍文定火攻之宸濠大败将士执宸濠及其世子郡王仪宾并李士实刘养正等宸濠自举事至败盖四十有二日时天子自称大将军巡边闻宸濠反下诏暴其罪告宗庙革为庶人江彬张忠从臾帝亲征至良乡守仁报捷将献俘阙下檄止之车驾至南京帝与诸近臣戎服饬军容出城数十里列俘于前为凯旋状十五年十月回銮以槛车囚宸濠等至通州诛之封除　　朱彦汰
按名山藏分藩记岷简王薨子彦汰自江陵王嗣王王能诗画嘉靖四年坐幽囚嫡母革为庶人十二年与冠带十五年以恩诏复王是为靖王凡王四十一年薨　　朱彦泥
誉

按名山藏分藩记岷简王子南安王彦泥嘉靖四年坐内乱咒咀魇魅通苗蛮行劫夺降庶人幽高墙爵除彦泥既久幽其子誉请弃禄入养上寝其奏　　朱彦激誉棡
　定

按名山藏分藩记岷简王子南丰王彦激激薨王誉棡长子定　　朱偕
按名山藏分藩记韩惠王薨悼王偕以庶二子立六年其初封广安也　　朱偕灊
按名山藏分藩记韩悼王亡子康王偕灊有善行以庶弟立二十六年其初封彰化也　　朱偕&#
旭樽　旭
梆　融烇

按名山藏分藩记韩惠王子高平王偕&#&#薨子旭樽嗣樽薨子融烇嗣镇国中尉旭梆烇父行也私挟妓外游烇通其妻谋杀之事觉谪为庶人肃帝十五年也除　　朱偕&#
旭枞
融　谟埴

按名山藏分藩记韩惠王子西德王偕&#&#薨子旭枞先卒孙融嗣薨王谟埴嗣　　朱勋
按名山藏分藩记渖恭王子勋以福山王先卒谥恭和引栘嗣追谥靖王　　朱宇温
按名山藏分藩记唐成王薨亡子宇温立是为敬王肃帝十八年王以贤孝旌久之作太庙献黄金千白金万助大工赐玉带益禄岁百石王三十六年薨　　朱宇浃按明外史诸王传辅国将军宇浃唐定王次子新野悼怀王四世孙也五岁丧明从师画掌识文字以耳受书日记千言博通群籍尤精太乙壬遁历数方伎多习国家典故善识古器物以手摩之即得嘉靖中陈便宜数十事著名献录辨疑碑各一卷　　朱吁渊
按名山藏分藩记伊定王薨子吁渊立是为庄王王十六年薨　　朱吁淳
按名山藏分藩记伊庄王薨亡子弟吁淳以济源王进封王读书好学事其生母至孝母殁庐神主殿侧者三年王十六年薨　　朱相承
按名山藏分藩记靖江王佐敬长子相承先卒规裕嗣进封悼顺王　　朱谦
按明外史朱谦传谦夏邑人永乐初袭父职为中都留守左卫指挥佥事洪熙时隶阳武侯薛禄讨北寇有功进指挥使宣德元年复以北征功进万全都司都指挥佥事正统六年以为都指挥使八年充右参将守备万全左卫明年进都督佥事十四年复以北征功进都督同知及帝北狩也先拥帝至宣府城下令开门谦不应遂去进右都督与杨洪帅师入卫洪入总京营廷议欲得如洪者代之佥举谦乃进左都督充总兵官镇守宣府景泰元年寇入犯谦率兵御之论功封抚宁伯明年卒于镇赠侯成化中谥武襄子永嗣爵　　朱胜
按明外史况锺传朱胜金华人知苏州廉静精敏下不能欺由是公庭清肃民安而化之居七年超迁江南左布政使　　朱英
子
守孚

按明外史朱英传英字时杰桂阳人五岁而孤力学举正统十年进士授御史浙闽盗起简英守处州英间道驰至抚降甚众贼散去乃还景泰初出为广东右参议进右参政遭母忧成化初服阕补陕西大军讨满四英主馈饷有功历福建陕西左右布政使十年以右副都御史巡抚甘肃明年冬两广总督吴琛卒以英代至镇以宁静饬将士诸蛮闻风来归广西镇守中官黄沁夺靖江王府草场英偕总镇中官顾恒等复核坐沁罪总府坐次恒居中英居左总兵陈政居右既而政以伯爵欲抑英居右英不可恒奏乞裁定帝命解英总督止为巡抚居政下余子俊言英招徕功多当增秩褒赏乃擢英右都御史仍总督位次如故入掌都察院事寻加太子少保卒赠太子太保正德中追谥恭简子守孚进土刑部郎中　　朱绅按陕西通志绅河州人幼聪敏尝从庄毅公学登景泰甲戌进士授江西道监察御史风采凛然后勘问郡王事允协舆情上嘉之即以御笔书之屏曰御史朱绅老成忠厚升浙江副使巡督海道廉明公爱远人输诚兴学校筑海堤立义冢赈贫施药重名节有靖海蜚声之誉转贵州左布政使致仕自号逃辛老人卒年七十一　　朱让
按江西通志让字克逊星子人景泰间由举人授御史知无不言巡按广东寻升大理知府多惠政以疾辞归　　朱贞
按江宁县志贞字惟正天顺元年进士知磁州寻以李文达荐改邓州成化丙戌襄盗起军兴孔棘次邓贞夙戒诸生有干局者分主供饷士卒无敢以非礼加诸生境内安堵进四川参议督松潘储勤己率下飞挽有方宿弊尽洗黑虎寨恃顽不服讨平之以老乞休性笃实好施予所著有息轩稿行世　　朱宽
按明外史王徽传宪宗即位朱宽疏四事谪潼州判官宽莆田人天顺元年进士为南京礼科给事中既被谪　　朱永
按明外史朱谦传谦子永字景昌分领宣威营天顺四年宣大告警帅京军巡边七年兼神机营宪宗立改督团营成化二年荆襄盗刘通作乱永与尚书白圭讨之复进讨石龙冯喜大破之论功进爵为侯明年毛里孩犯边命永佩将军印率京军二万御之会遣使朝贡乃班师六年阿罗出寇延绥复拜永将军往讨论功永世袭侯爵明年召永还十四年加太子太保明年辽东迤东部长伏加当将为寇诏拜永靖卤将军讨之进爵保国公又明年延绥告警复命永为将军久之进太子太傅十七年复出师大同获首功遂赐世袭公十九年小王子大入边以永为镇朔大将军击败之还仍督团营二十二年或投匿名书言永图不轨永乞解兵柄不许其冬手敕加太傅太子太师弘治四年监修太庙成进太师九年卒追封宣平王谥武毅子晖嗣　　朱谦
按贵州通志谦赤水人天顺甲申进士由御史擢江西佥事贞宪肃度人不敢犯

　朱姓部列传九
　　明六
　　朱冠
按河南通志冠字仲瞻固始人正德初举进士授监察御史辛未奉命清察两淮鹾政疏陈四事上嘉纳之壬申寇陷固始冠父纪母李氏及其妻王氏皆被害冠闻变一恸而绝久之始苏遂绝意仕进屡荐不起嘉靖初迁江西按察司佥事冠不获已乃单骑之官居一月复上章乞归　　朱继韩
按曹州志继韩字崇文潘满人中正德丁卯乡试会试策刺刘瑾下第主爵以其直选大兴县知县适遇立后买金曰吾以经术致君安能媚事宫禁遂获罪归　　朱志荣
按荆州府志志荣彝陵人正德戊辰进士官御史直声震一时以忤旨坐贬　　朱实昌
按江西通志实昌字士光高安人正德戊辰进士授旌德令改海盐应召擢山东道御史上游猎建储除奸等疏议大礼忤时相廷杖改南道归养都御史屠滽奏起补北道历按苏松以直言触当事升淮安知府居官廉静士民悦服　　朱尹
按云南通志尹安宁人号朗亭正德庚午举人初任昆山学谕升国子监助教声倾六馆守巴州多善政归里淡然有逸民风　　朱鸣阳
按莆田县志鸣阳字应周正德辛未进士拜户科给事中历转礼科都给事中前后建白数十疏殿前请罢镇守大珰任正人黜奸回言甚剀切世宗即位大礼议兴鸣阳祖司马光濮议与张孚敬不合又疏攻其短孚敬衔之出为浙江参政已复捃摭他事降云南参议会孚敬罢复故官徙广西未几转浙江右布政使左都御史致仕归　　朱裳
按明外史朱裳传裳字公垂沙河人登正德九年进士擢御史巡盐河南巡按山东出为巩昌知府嘉靖二年举治行卓异迁浙江副使三迁至浙江左布政使以右副都御史总理河道外艰归久不起帝南巡谒行在命以故官总理河道迎章圣梓宫冒暑卒隆庆中追赠户部右侍郎谥端简　　朱衮
按永州府志衮字子文永卫人正德壬戌进士任翰林庶吉士以阐明正学为己任迁南京御史升云藩左参政居官刚介风采凛然奸宄屏迹所著诗文有白房集按正德无壬戌年
疑是甲戌故附此

　　朱僎
按泗水县志僎世坊廓人历世至曾孙椿五世同居知县侯世卿具状以闻正德十一年礼部勘合旌表为五世同居坊　　朱衣
按汉阳府志衣字子宜武昌卫人生有隽才与弟表里襄袤擅名江汉表里皆举于乡襄早卒独衣成正德庚辰进士授江西道监察御史巡视西城卓有政绩清戎江北值大饥人相食以便宜赈济全活甚多时方争大礼世宗召群臣议阙下衣直言与张孚敬忤罢职家居二十年　　朱鸿渐
按吴县志鸿渐字于盘号云溪正德辛巳进士知铅山县升刑部主事历郎中出知广信时贵溪强市民田益后圃鸿渐不从再补瑞州改调梧州擢按察副使治河间狱穷其根株无所避晋湖广参政以亲藩事累逮付法司得直复原官升福建右布政使卒　　朱佩按云南通志佩字鸣朝鹤庆人正德辛巳进士初任大理寺评事平反冤狱出为贵州佥事调停驿传民用以安计缚元恶不费兵饷历湖广副使剔豪右增堤防三年升广东参政值盗起设谋御之又以计略平定交南莫登庸等逆升陕西按察使乞休　　朱麒
按明外史朱谦传谦子永永子晖晖子麒正德间充总兵官镇两广与姚镆平田州诛岑猛加太子太保嘉靖初召还久之守备南京卒子岳嗣　　朱泰
按名山藏勋封记永定伯朱泰故姓许起指挥骁勇通文义为游击将军征流贼有功升都督赐国姓为义儿从巡边斩敌首封伯除　　朱德
按名山藏勋封记永寿伯朱德不知何许人初冒太监裴姓为义子曰裴德又曰武德又曰朱德正德五年以义儿赐姓封十六年下狱除　　朱纨
按明外史朱纨传纨字子纯长洲人正德永进士除景州知州嘉靖初迁南京刑部员外郎历四川副使五迁至广东左布政使二十五年擢右副都御史巡抚南&#明年七月倭寇起改抚浙江及福建滨海诸府纨至首严通番禁海滨始肃纨愤闽浙势家多庇贼上疏言之闽浙士大夫皆与为怨贿御史陈九德劾纨不俟奏请擅杀戮命罢纨职听勘纨闻慷慨流涕仰药死纨清强峭深不恤人怨故及于祸　　朱辅
按陕西通志辅兰州卫右所正千户委守河北安宁堡大敌至斩获有功俄而势益众辅力战为流矢所中而死性孝友勤职善抚士卒人共悼惜之事闻赠指挥佥事世袭　　朱国祯
按陕西通志国祯环县岁贡授照磨免官村居贼执之欲绐城祯临城呼曰城今幸固守贼怒杀之　　朱暹按贵州通志暹前卫千户尚书王骥征思仁发至金沙江暹以利涉之策进骥用其言深器之班师授武德将军署黄平所令肃政平兵民安堵　　朱廷声
按万姓统谱廷声字克谐进贤人正德中累官副都御史抚治湖广器量宽博风纪振肃　　朱载圳
按名山藏分藩记景恭王载圳肃皇帝次子也卢靖妃出妃素不为上所喜上常笞责之十八年册庄敬太子而封穆宗裕王王景王其后庄敬太子薨群臣请立裕王为太子上以尝两立太子皆不利裕王与景王并居邸又晚节好方士方士又以二龙不相见之说进于是裕景二王不得见上有年群臣嗤嗤日夜望立裕王为太子也裕王既与景王并居邸形迹相拟景王年虽少不与事其左右之人妄有窥觊尝直至裕王寝次然上春秋高终恶群臣言二王者上之三十八年尝下建帝立储旨其明年则忘之故春坊中允郭希颜失职家居发愤上疏坐妖言惑众诛其冬令景王之国旨夜半从中出都下市井踊跃相贺归美圣断则上亦未始不念希颜之言也其明年王之国安陆居四年薨　　朱载
</div>
    <div class="pagination">
<a href="氏族典卷诸姓部_page105.html">上一页</a><span>...</span><a href="氏族典卷诸姓部_page101.html">101</a><a href="氏族典卷诸姓部_page102.html">102</a><a href="氏族典卷诸姓部_page103.html">103</a><a href="氏族典卷诸姓部_page104.html">104</a><a href="氏族典卷诸姓部_page105.html">105</a><span class="current-page">106</span><a href="氏族典卷诸姓部_page107.html">107</a><a href="氏族典卷诸姓部_page108.html">108</a><a href="氏族典卷诸姓部_page109.html">109</a><a href="氏族典卷诸姓部_page110.html">110</a><a href="氏族典卷诸姓部_page111.html">111</a><span>...</span><a href="氏族典卷诸姓部_page107.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
