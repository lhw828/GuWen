<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 846 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 846 页/共 899 页</h1>
    <div class="content">================================================　驳马姓部列传
　　汉
　　驳马少伯
按后汉书卢芳传有驳马少伯者素刚壮二十一年遂率种人反叛长史陈欣击之少伯乃降
　左丘姓部列传
　　周
　　左丘明
按人物考明鲁太史

　考成姓部汇考
郑樵通志
　　以吉德为氏
古有考成子著书述黄老之道列子有考成子幼学于尹先生
　火拔姓部列传
　　唐
　　火拔归仁
按唐书元宗本纪天宝十五载六月蕃将火拔归仁执哥舒翰叛降于安禄山
　左尹姓部列传
　　周
　　左尹子息
按万姓统谱子息鲁人见&#梁传

================================================　偃师姓斫胥姓部汇考
凌迪知万姓统谱
　　偃师姓
偃师妫姓陈太子偃师之后
　　斫胥姓
斫胥见姓苑

　可沓姓部列传
　　梁
　　可沓振
按郑樵通志梁日南王可沓振

　可频姓部汇考
郑樵通志
　　代北复姓
可频氏周书王雄传云太原人贞观志云代人雄泾州总管庸国公西魏恭帝元年赐姓可频氏
　夏侯姓部列传二
　　北魏
　　夏侯道迁
按魏书夏侯道迁传道迁谯国人少有志操逃入益州仕萧鸾以军勋稍迁至辅国将军随裴叔业至寿春为南谯太守单骑归国拜骁骑将军随王肃至寿春遣道迁守合肥肃薨道迁弃戍南叛会萧衍以庄丘黑为梁秦二州刺史镇南郑黑请道迁为长史带汉中郡会黑死而道迁阴图归顺先是仇池镇将杨灵珍阻兵反叛战败南奔衍以灵珍为征虏将军假武都王助戍汉中道迁乃驰击灵珍斩其父子送首于京师赐道迁玺书授持节散骑常侍平南将军豫州刺史丰县开国侯道迁自南郑来朝京师引见于太极东堂免冠徒跣谢寻改封濮阳县开国侯道迁虽学不渊洽而历览书史闲习尺牍出为散骑常侍平西将军华州刺史转安东将军瀛州刺史为政清严善禁盗贼熙平中病卒年六十九谥曰明侯　　夏侯夬按魏书夏侯道迁传道迁长子夬字元廷历位前军将军南兖州大中正夬性好酒沽买饮啖多所费用父时田园货卖略尽债负数犹千余匹&#食至常不足初道迁知夬好饮酒不欲传授国封夬未亡前忽梦见征虏将军房世宝至其家与其父屏人密言夬心惧谓人曰世宝至官间必击我也寻有人召去遣左右杖之二百不胜楚痛大叫良久乃寤梦后二日不能言针之乃得语而犹虚劣俄而心闷旋转而死　　夏侯按魏书夏侯道迁传道迁兄子也位至咸阳太守　　夏侯籍按魏书夏侯道迁传夬子籍年十余岁袭祖封已数年而夬弟&#等言其眇目痫疾不任承继自以与夬同庶已应绍袭尚书奏籍承封元象中平东将军太中大夫齐受禅例降　　北周
　　夏侯裕
按周书薛善传善弟慎侍太祖读书与谯郡夏侯裕等十二人并应选　　夏侯珍洽
按周书权景宣传景宣攻应城拔之获夏侯珍洽　　隋　　夏侯苖
按隋书高祖纪开皇四年八月陈将夏侯苖请降上以通和不纳　　夏侯福
按隋书房陵王勇传上宣诏废勇又下诏曰左卫率司马夏侯福内事谄谀外作威势陵侮上下浊乱宫闱凡七人并处斩　　夏侯俨
按隋书虞世基传世基继室孙氏携前夫子夏侯俨入世基舍而顽鄙无赖为论者所讥　　唐
　　夏侯端
按唐书夏侯端传端寿州寿春人梁尚书左仆射详孙也高祖微时与相友大业中讨贼河东表端为副端邃数术帝入京师擢秘书监李密之降闻东地未有所属端请假节招谕乃拜大将军为河南道招慰使至谯州会亳汴二州刺史已降王世充道塞无所归麾下二千人粮尽不忍委端去世充遣人以淮南郡公尚书少吏部印绶召端解所服衣以赠端焚书及衣间道走宜阳历&#峭榛莽比到其下仅有在者皆体发&#焦人不堪视帝悯之复拜秘书监出为梓州刺史散禄禀周孤穷不为子孙计贞观元年卒　　夏侯审按尚友录审大历十才子
　　夏侯澄
按唐书李正己传正己子纳纳子师道裒兵守境诏诸道进讨魏博节度使田弘正禽其将夏侯澄等四十七人诏悉赦之　　夏侯衍
按唐书德宗本纪贞元十四年三月凤翔监军使西门去奢杀其将夏侯衍　　夏侯英
按唐书朱泚传泚北走驿马关宁州刺史夏侯英开门阵而待泚不敢入　　夏侯陟
按唐书邓处讷传刘建锋马殷攻澧陵处讷遣蒋勋断龙回关殷说勋下之入潭州处讷方宴执杀之乡人夏侯陟教殷以奇兵出迪田逾涧山据江为壁　　夏侯淑按唐书田頵传頵善遇士若杨夔夏侯淑等皆为上客　　夏侯孜
按唐书夏侯孜传孜字好学亳州谯人繇兵部侍郎诸道盐铁转运使为同中书门下平章事懿宗立进谯郡侯出为西川节度使召拜尚书左仆射还执政进司空以太子少保分司东都卒　　夏侯长云
按唐书烈女传刘寂妻夏侯滑州胙城人父长云为盐城丞　　后梁
　　夏侯浦
按宋史夏侯峤传峤父浦梁开平中以明经至棣州录事参军　　宋
　　夏侯冕
按万姓统谱冕建隆登科
　　夏侯延佑
按万姓统谱延佑朝散大夫行上柱国知县事淳化四年见仁王院帖　　夏侯峤
按宋史夏侯峤传峤字峻极幼好学弱冠以词赋称太平兴国初举进士甲科累迁右赞善大夫从征太原督刍粮于河朔拜监察御史通判兴元府雍熙二年改左补阙直史馆真宗在襄邸召入为翊善及嗣位拜枢密院副使咸平二年命峤为翰林侍读学士江浙饥命为巡抚使所过疏理刑讼存问耆老务从宽简使还采病民二十余事上之亟诏厘革峤善鼓琴好读庄老书淳厚谨慎居官无过失留意养生少疾景德元年五月卒年七十二诏赠兵部尚书　　夏侯嘉正按宋史夏侯嘉正传嘉正字会之江陵人少有俊才太平兴国中举进士历官至著作佐郎使于巴陵为洞庭赋人多传写端拱初太宗知其名召试辞赋擢为右正言直史馆兼直秘阁卒年三十七　　夏侯晟
按宋史夏侯峤传峤卒录其子大理寺丞晟为太子中舍　　夏侯恭
按宋史夏侯峤传峤孙恭为奉礼郎
　　夏侯蔚
按宋史夏侯峤传峤侄孙蔚赐同学究出身
　　夏侯履道
按万姓统谱履道韶州人崇宁进士
　　元
　　夏侯尚元
按万姓统谱尚元华亭人好著述为东宫伴读明宗之变去官入海都郯王闻其贤待以上宾已而王被诬诛尚元方陈王之忠孝数事既得白遂南归不复仕揭徯斯为传其事　　明
　　夏侯绪
按万姓统谱绪分宜人洪武中任工部宝源局副使　　夏侯锡按万姓统谱锡宜黄人宣德中任黄同知县

　马师姓部列传
　　上古
　　马师皇
按列仙传马师皇黄帝时治马医也知马形气死生之脉理之辄愈后有龙下向之垂耳张口皇曰此龙有病知我能理乃于唇下用八法神针须臾龙夭矫飞去
　左尹姓部汇考
凌迪知万姓统谱
　　左尹姓
左尹楚左尹郗宛之后

　夏侯姓部纪事
梁书夏侯亶传亶宗人夏侯溢为衡阳内史辞日亶侍御坐高祖谓亶曰夏侯溢于卿疏近亶答曰是臣从弟高祖知溢于亶已疏乃曰卿伧人好不辩族从亶对曰臣闻服属易&#所以不忍言族时以为能对夏侯夔传夔为豫州刺史夔兄亶先经此任至是夔又居焉兄弟并有恩惠于乡里百姓歌之曰我之有州频仍夏侯前兄后弟布政优优在州七年甚有声绩
　夏侯姓部列传一
　　汉
　　夏侯婴
按史记夏侯婴传汝阴侯夏侯婴沛人也为沛厩司御已而试补县吏与高祖相爱高祖为沛公赐爵七大夫以婴为太仆从攻胡陵以胡陵降赐婴爵五大夫破李由赐爵执帛从击章邯赐爵执珪从击秦军雒阳东赐爵封转为滕公项羽灭秦立沛公为汉王赐婴爵列侯号昭平侯复为太仆从入蜀汉还定三秦从击项籍至彭城项羽大破汉军见孝惠鲁元载之而致孝惠鲁元于丰赐婴食祈阳汉王立为帝更食汝阴剖符世世勿绝高祖崩以太仆事孝惠孝惠帝及高后德婴之脱孝惠鲁元于下邑之间也乃赐婴县北第第一曰近我以尊异之孝惠帝崩以太仆事高后高后崩代王之来婴以太仆与东牟侯入清宫废少帝与大臣共立为孝文皇帝复为太仆八岁卒谥为文侯　　夏侯宽
按魏书乐志永熙二年长孙稚表曰汉孝惠二年使乐府令夏侯宽备其箫管更名安世乐　　夏侯
按汉书功臣表孝文九年夷侯嗣七年薨
　　夏侯赐
按汉书功臣表孝文十六年共侯赐嗣四十一年薨　　夏侯颇按汉书功臣表元光三年颇嗣十八年尚公主坐与父御婢奸自杀国除　　夏侯信
按汉书功臣表元康四年婴元孙之子长安大夫信诏复家　　夏侯始昌
按汉书夏侯始昌传始昌鲁人也通五经以齐诗尚书教授武帝甚重之始昌明于阴阳先言柏梁台灾至期日果灾时昌邑王以少子爱上为选师始昌为太传年老以寿终族子胜亦以儒显　　夏侯胜
按汉书夏侯胜传胜字长公东平人胜少孤好学从始昌受尚书及洪范五行传说灾异后事卿又从欧阳氏问为学精孰所问非一师也善说礼服征为博士光禄大夫会昭帝崩昌邑王嗣立数出胜当乘舆前谏后废昌邑王尊立宣帝霍光以为群臣奏事东宫太后省政宜知经术白令胜用尚书授太后迁长信少府赐爵关内侯宣帝初即位欲褒先帝胜独曰不宜于是丞相义御史大夫广明劾奏胜非议诏书毁先帝不道下狱因大赦出为谏大夫给事中胜为人质朴守正简易亡威仪迁太子太傅受诏撰尚书论语说年九十卒官赐冢茔葬平陵太后赐钱二百万为胜素服五日以报师傅之恩儒者以为荣　　夏侯建按汉书夏侯胜传胜从父子建字长卿自师事胜及欧阳高左右采获为议郎博士至太子少傅　　夏侯千秋
按汉书夏侯胜传建子千秋亦为少府太子太傅　　夏侯兼按汉书夏侯胜传胜子兼为左曹太中大夫
　　夏侯赏
</div>
    <div class="pagination">
<a href="氏族典卷诸姓部_page845.html">上一页</a><span>...</span><a href="氏族典卷诸姓部_page841.html">841</a><a href="氏族典卷诸姓部_page842.html">842</a><a href="氏族典卷诸姓部_page843.html">843</a><a href="氏族典卷诸姓部_page844.html">844</a><a href="氏族典卷诸姓部_page845.html">845</a><span class="current-page">846</span><a href="氏族典卷诸姓部_page847.html">847</a><a href="氏族典卷诸姓部_page848.html">848</a><a href="氏族典卷诸姓部_page849.html">849</a><a href="氏族典卷诸姓部_page850.html">850</a><a href="氏族典卷诸姓部_page851.html">851</a><span>...</span><a href="氏族典卷诸姓部_page847.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
