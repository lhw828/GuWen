<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 635 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 635 页/共 899 页
  </h1>
  <div class="content">
   按宋史李谦溥传谦溥子允正字修己以荫补供奉官太平兴国中掌左藏库屡得升殿奏事雍熙中为合门祗候四年迁合门通事舍人淳化中命讨戎泸州叛蛮迁西上合门副使屡乘传北面经度边要五年为卫州修河部署会建清远军积石寨命诣瀚海部分其役还拜西上合门使并州驻泊钤辖俄知州事徙代州咸平初使西蜀询访民事还进秩东上合门使五年合泾原仪渭邠宁环庆路为一界命王汉中为都部署驿召允正为钤辖兼安抚都监进四方馆使代马知节为鄜延部署兼知延州改客省使知定州兼镇定都钤辖大中祥符三年累表求还至京师命为河阳部署以便养徙知永兴军卒　　李斌
按宋史李斌传斌青州人太宗在晋邸召置左右即位补御龙直副指挥使太平兴国中以天武指挥使领郑州刺史坐贬曹州都校雍熙三年迁营州刺史四年领溪州团练使连为贝冀二州驻泊都监淳化中继领莱州洺州团练使勤于政理人服其清慎转运使陈纬以状闻于朝至道初拜桂州观察使仍判洺州徙沧州咸平三年卒　　李含章
按万姓统谱含章自少隐居土山好学工文词器度凝重每遇良夕辄吹铁笛吟啸自若识者异之太平兴国中擢进士上第尝判户部度支岁计充羡奏免诸道供输一年寻谪外祥符末起判三司乞便郡出知本州政崇简易讼狱大省在郡二年罢含章数以戆直得罪益高放嗜酒遨游山水间哦&amp;#自遣仁宗即位起知江阴军数月卒所著有仙都集五卷孙孝先以含章荫累官虞部员外郎通判池杭二州力学好修所交如李太伯杨次公辈皆世名士有柯山集十卷　　李恽
按宋史北汉世家李恽字孟深开封阳武人汉干佑中举进士客游岚州会刘崇自立署州从事累至司空平章事太宗克太原为殿中监出知广州迁司农卿连知许孟二州以足疾求解授忠武军行军司马端拱元年卒子存诚驾部员外郎存信左侍禁合门祗候　　李琳
按宋史许祚传信州李琳十五世同居诏旌其门　　李宗讷按宋史李昉传昉子宗讷字大辨以荫补太庙斋郎擢国子监丞雍熙初改秘书丞历太常博士宗讷颇习典礼淳化中吕端掌礼院引宗讷同判累迁比部郎中咸平六年卒子昭回大中祥符五年献文召试赐进士第后为屯田员外郎昭逊太子中舍　　李宗谔
按宋史李昉传昉子宗谔字昌武第进士授校书郎明年献文自荐迁秘书郎集贤校理真宗即位拜起居舍人景德二年为翰林学士大中祥符初从封泰山改工部郎中三年知审官院属祀汾阴后土命为经度制置副使礼成优拜右谏议大夫以疾卒子昭遹昭述昭适　　李溥
按宋史李溥传溥河南人初为三司小吏阴狡多智数时天下新定太宗厉精政事尝论及财赋欲有所更革引三司吏二十七人对便殿溥条上七十一事即日擢为左侍禁累迁奖州团练使大中祥符九年特迁宫苑使溥久专利权内倚丁谓所言辄听由是寖为不法发运使黄震条其罪状以闻罢知潭州命御史鞫治得溥奸赃十数事未论决会赦贬忠武军节度副使仁宗即位起知淮阳军历光黄二州复以赃败贬蔡州团练副使久之监徐州利国监以千牛卫将军致仕卒
　李姓部列传十四
　　宋四
　　李侗
按宋史李侗传侗字愿中南剑州剑浦人闻郡人罗从彦得河洛之学以书谒之从之累年授春秋中庸语孟之说从彦好静坐侗退入室中亦静坐从彦令静中看喜怒哀乐未发前气象而求所谓中者久之而于天下之理该摄洞贯以次融释各有条序从彦亟称许焉既而退居山田谢绝世故余四十年饮食或不充而怡然自适事亲孝谨仲兄性刚多忤侗事之得其欢心闺门内外夷愉肃穆若无人声而众事自理与乡人处饮食言笑终日油油如也其接后学答问不倦虽随人浅深施教而必自反身自得始时吏部员外郎朱松与侗为同门友遣子熹从学熹卒得其传侗子友直信甫信甫仕至监察御史出知衢州擢广东江东宪以特立不容于朝云　　李寀
按万姓统谱采字亮卿幼能自立刻苦向学弱冠登进士第两任教官改秩高宗南渡近臣有以采姓名闻于上者得旨赐对进札首尾以自治为急上喜之即日除御史台主簿迁监察御史挺挺敢言权幸侧目累乞外补绍兴九年出为广南西路提点刑狱奉祠归乡　　李富
按万姓统谱富字子诚唐将军尚旻之裔避武氏乱由南安徙汴后复迁于莆之洋尾富好施与尝于境内造桥梁三十有四所出南郭五里许建亭以憩行者凡二所建炎初粘罕犯顺富率义兵隶韩世忠麾下授承信郎宣使张渊闻富材略辟充殿前统制司干官弗就辞归养年七十八卒至今莆称乐善之士必曰李制干云　　李之邵
按万姓统谱之邵建炎初为新喻尉隆佑太后幸虔州扈从后军叛之邵拒之兵败不屈大骂贼杀之贼酋壮其节诛害之邵者　　李公懋
按万姓统谱公懋建昌人建炎初进士累官江西提举召对陈五事擢监察御史高宗驻跸建康大臣请还临安公懋力排秦桧以为不可疏三上不报出为湖北提刑徙福建潼川刚正无私终湖南漕　　李南寿
按万姓统谱南寿字元衡龙泉人高宗初年守道州疏减大体钱之甚病民者擢起居舍人一日直前论郡守贤否因乞外补孝宗语之曰卿道州政事甚美如卿等姓名尝书屏间未忍令卿去朕侧寻改礼部侍郎　　李道
按宋史李道传道字行之相州人其中女为光宗后初道与兄旺聚众归宗泽泽因事斩旺命道掌其军泽薨道引军依襄阳镇抚使桑仲仲奏于朝授合门宣赞舍人累至镇南军承宣使金将渝盟命道以所部戍荆南府帅臣刘锜奏改为御前前军右军就命道统之锜召奏事道代为御前诸军都统制与鄂帅不协罢逾年起授捧日天武四厢都指挥使知荆南府隆兴初湖北诸司劾其过罢久之再为湖北副总管卒谥忠毅后既贵进封楚王孙孝友孝纯皆至节度使　　李易
按万姓统谱易江都人高宗幸扬州御行殿策试赐易以下及第出身易好学多闻以清素自立仕至中书舍人敷文阁待制扬州有三魁谓吕溱王昴与易也　　李迨
按宋史李迨传迨东平人也曾祖参仕至尚书右丞迨未冠入太学因居开封以荫补官初调渤海县尉累迁金部郎建炎三年丁父丧诏起复以中散大夫为御营使司参议官四年加显谟阁待制为淮南江浙荆湖等路制置发运使寻以军旅甫定乞持余服诏许之绍兴二年知筠州明年移信州寻提举江州太平观五年除两浙路转运使升龙图阁直学士为四川都转运使以与吴玠不合与祠九年命迨为京畿都转运使孟庾时为权东京留守潜通北使迨察其隐微庾不能平讼于朝迨因此求罢去乃落职与祠归而庾以京师降于金人迨寻复龙图阁待制知洪州十六年以疾丐祠十八年卒　　李焘
按宋史李焘传焘字仁甫眉州丹棱人唐宗室曹王之后也父中登第知仙井监焘甫冠愤金雠未报着反正议十四篇皆救时大务绍兴八年擢进士第调华阳簿再调雅州推官改秩知双流县制置王刚中辟干办公事知荥州除潼川府路转运判官干道三年召对除兵部员外郎五年迁秘书少监宰相以焘数言事不乐焘遂请去除直显谟阁湖北转运副使八年直宝文阁帅潼川淳熙改元被召及都门乞祠除江西运副进秘阁修撰权同修国史焘为左史时尝乞复行明堂礼嬖幸沮止其后周必大为礼部尚书申其说始克行权礼部侍郎四年真拜侍郎焘感上知遇论事无所避近臣复举其次子塾应制科以阁试不中程黜垕偶考上舍试卷发策问制科为御史所劾语连及焘垕罢焘亦知常德府累表乞闲提举兴国宫秩明堂大礼成以其首议复除敷文阁待制顷起知遂宁府七年进敷文阁学士提举佑神观十一年卒谥文简子垕塾壁垕著作郎夔州路提点刑狱壁皆执政
　　李弇
按万姓统谱弇字季纯崇安人三领乡举登绍兴八年进士第宰汀之连城俗以&amp;#狠相尚弇政务宽平教以孝友人不忍欺有伍氏兄弟争继连年不决弇以理开谕皆感动而出时人为之谣曰讼者息争居者安仁李公为政百里如春子岐　　李长庚
按尚友录长庚宁远人登绍兴进士第历仕五十年廉洁自守不事生业惟蓄书数千卷号其读书之室曰冰壶卒年八十有六有冰壶集　　李靓
按宋史李靓传靓字彦和吉州龙泉人以策干都督张浚浚奇之使隶淮西总管孙晖戏下累功授承信郎绍兴十年金遣其将翟将军犯境靓与部曲转战至西京天津桥南俘翟将军乘胜逐北会金兵大至遂死之　　李浩
按宋史李浩传浩字德远其先居建昌迁临川绍兴十二年擢进士第时秦&amp;#挟宰相子以魁多士同年皆见之浩毅然不往调饶州司户参军襄阳府观察推官改太常寺主簿寻兼光禄寺丞自秦桧用事塞言路朝士多务慎默至是命百官转对浩与王十朋等始相继言事闻者兴起浩不安于朝请祠主管台州崇道观以归孝宗即位以太常丞召时张浚督师江淮宰相多抑之浩雅为汤思退所厚御史尹穑欲引之以共挤浚因荐浩及对乃明示不同之意二人皆不乐逾年始除员外郎未几宰相召为郎者四人将进用之尤属意浩浩默然无一辞同舍皆迁浩独如故逾年浙河水灾诏条时政阙失浩即奏疏指论近臣并及宰执执事者深忌之乞外得台州除直秘阁明年除司农少卿会大理奏结他狱上顾辅臣曰棘寺官得刚正如李浩者为之已而卿缺又曰无以易浩遂除大理卿力求外以直宝文阁知静江府兼广西安抚召还入对论俗不美者八翌日谓宰相曰李浩直谅遂除权吏部侍郎时政府有怙宠窃权者党与非一自浩之入已相侧目且欲以甘言诱之浩中立不倚拒弗纳于是相与谋嗾谏议大夫姚宪论罢干道九年提举太平兴国宫淳熙三年卒　　李绮
按万姓统谱绮字元质婺源人博学强记登绍兴乙丑进士第终福州教官年三十二尝与盘洲伯仲共习词科南省校文考词科得周益公必大朱晦庵熹尝谓元质有美材好学不寿又可见李氏之多贤也　　李彦颖按宋史李彦颖传彦颖字秀叔湖州德清人少端重强记览金犯浙西父挟家人逃避彦颖方十岁追不及敌迫其后能趋支径乱流获济绍兴十八年擢进士第主余杭簿调建德丞御史周操荐为御史台主簿金败盟张浚督师进讨执政坚主和右正言尹穑阴附执政荐同己者言和于上前罢督府穑迁谏议大夫一日穑以和战守扣彦颖彦颖曰人所见固不同公既以和议为是曷不明陈于上前以身任之事成功归于公不成奉身而退若欲享其利而不及其害国事将谁倚穑大怒改国子博士权吏部郎中以父丧去免丧复为吏部兼皇子恭王府直讲立太子兼左谕德未几权礼部侍郎兼侍讲升詹事除吏部尚书接送金贺正使还除端明殿学士签书枢密院事二年闰九月参知政事彦颖在东府三岁实摄相事内降缴回甚多坠马在告力求去以资政殿学士知绍兴府勤约有惠政绍熙元年致仕家居凡十载自奉淡约室无姬媵萧然永日与州县了不相闻薨年八十一赠少保谥忠文子沐庆元中与台谏排赵汝愚善类一空公论丑之　　李知己
按徽州府志知己字智仲婺源人登绍兴二十四年第通判婺州有滞讼数百屡经簿责不能平者知己结竟其罪无复连染州给秋衣军士绢轻持杖喧哗守称疾知己摄事呼其首诃责之&amp;#以军法皆谢罪归营言于守计绢直以给军明年当给春衣有蜚语为恶言闻者密白守得二人斩之以徇除大理丞迁大宗正丞兼权都官郎摄侍右诰牍山积涉笔予夺较然得疾会浙东议幕缺员求以自便　　李国平
按池州府志国平绍兴间人与檀倬为友不乐仕进倬登第遂隐居观音院以老　　李安期
按尚友录安期字泰伯建宁县人淹贯经史援笔成文以诗名岳飞死作表忠诗百二十首吊之一日谒四川茶马使王涯奇其才将以贤良举偶因奕争道安期推枰曰公平章天下亦可如此反复乎遂拂衣而去竟不出王深自刻责以末艺失天下士所著有蒙谷诗集　　李彭年
按万姓统谱彭年广德人绍兴中进士以二亲没于兵感慕不已蔬食终身郡守洪兴祖闻于朝诏旌表其门人号其里曰旌孝　　李奉政
按万姓统谱奉政藤州人博学能文绍兴中举进士累官至国子祭酒　　李杰
按万姓统谱杰邵阳人事亲孝临财廉周给贫困邦人德之列举孝行节义十事以闻诏旌表其门张栻为题其额　　李信
按浙江通志信汴人小儿医也从宋高宗南渡遂家于杭之羲和坊高宗危疾诏信入侍因年耄赐安车至禁中时号李车儿　　李缯
按婺源县志缯字参仲号钟山城北人父镛当高宗时以恩科入仕终太平府推官与丞相李纲奉使朱弁友好甚密而未尝求进吕仁甫乃尹和靖门人也来主婺源簿缯父子及滕恺皆从之游遂绝意科举学筑室钟山以老朱文公自武夷归每与程洵过缯讲论终日称其文章高古奇崛如其人卒书其墓表曰有宋钟山李君之墓所著有论语西铭解义山业书及诗文等集子李札亦从文公学答问见语录有明斋蛙见录肤说及近思续录字训续编会遇集家塾记诸书　　李用谦
按梧州府志用谦滕县人幼警敏博通经典举绍兴进士为秘书郎兼崇正殿说书历侍御史左司谏皆有直名疏十六事切当时利病官祭酒学行为世所宗卒赠银青光禄大夫　　李显忠
按宋史李显忠传显忠绥德军青涧人也初名世辅南归赐名显忠由唐以来世袭苏尾九族巡检父永奇金人陷延安授官永奇泣会刘豫令显忠赴东京永奇密戒之曰汝乘机即归本朝无以我故贰志事成我亦不朽矣已而豫废兀朮授显忠承宣使知同州显忠老幼长驱而北至郦城县遣人告永奇即挈家出城至马翅谷口为金人所及家属二百口皆遇害显忠仅以二十六人奔夏国具言父母妻子之亡切齿疾首夏主借兵使招抚延安见讲和赦书乃以所部归朝至行在高宗抚劳再三为前军都统制与李贵同破灵壁县兀朮焚庐江而走太后至临安显忠入觐加保信军节度使显忠熟西边山川险易因上恢复策忤秦桧意遂降官奉祠二十九年金渝盟诏显忠以本部捍御败之金主亮犯淮西王权弃军渡江朝廷诏以显忠代权显忠选锐士尽复淮西州郡至横山涧与金射雕军战敌兵败走授显忠淮南制置擢太尉宁国军节度使孝宗即位兼权池州驻札御前诸军都统制隆兴元年兼淮西招抚使时金主褒新立山东河北豪杰&amp;#起显忠请出师时张浚开都督府命显忠渡江督战遂复灵壁邵宏渊围虹县未下显忠遣卒开谕降宏渊耻功不自己出又有降千户诉宏渊之卒夺佩刀显忠立斩之由是二将不相能金帅孛撒自南京率步骑十万来显忠亲帅军遇于城南孛撒大败遂退走翌日益兵至显忠谓宏渊并力夹击宏渊按兵不动统制周宏等各以所部兵遁显忠移军入城叹&amp;#曰天未欲平中原耶何沮挠若此军还责授果州团练副使潭州安置后朝廷知其故移抚州干道改元乃还会稽除威武军节度使复太尉淳熙四年召赴行在七月卒谥忠襄　　李宝按宋史李宝传宝河北人尝陷金拔归金主亮渝盟淮浙奸民倪询梁简等教金造舟且为乡导金使苏保衡为统军将繇海道袭浙江谍闻高宗谓宰臣曰李宝以一介脱身还朝陛对无一毫沮慑是必能事者乃授浙西路马步军副总管次江阴先遣其子公佐伺敌动静与将官边士宁偕往宝将启行军士争言西北风力尚劲迎之非利宝下令敢阻大计者斩遂发苏州大洋行三日士宁自密州回得敌耗甚悉且言公佐已挟魏胜得海州宝喜曰吾儿不负乃翁矣纵舟抵东海敌已围海州宝麾兵登岸遇敌奋击敌亟引去乃遣辩者四出招纳降附声振山东宝檄所部会密之胶西命公佐以郡事胜与俱发至胶西石臼岛敌舟已出海口泊唐岛宝引舟握刃待战鼓声震迭海波腾跃敌大惊掣&amp;#举帆皆油缬弥亘数里风浪卷聚宝命火箭环射烟焰旋起延烧数百艘斩其帅完颜郑家奴擒倪询等上于朝上喜书忠勇李宝四字表其旗帜除静海军节度使卒　　李郁
按万姓统谱郁字光祖光泽人少从杨时学时妻以女绍兴初尝被召入对便殿既还家筑室西山学者号曰西山先生其卒也朱熹志其墓所著有易传参同契论孟遗稿　　李兼
按宣城县志兼字孟达少能文尝赋学士诗杨万里见而许之历知台州有惠政尝辑州先献诗撰天台集自为序卒于官吏民为之巷哭罢市祠名宦所著有雪岩集盖孝先曾孙也见陆游李虞部集序　　李孟传按宋史李光传孟传字文授光幼子也光南迁之日才六岁以光遗表恩累官至太府丞韩胄愿见之孟传曰行年六十去计已决不敢闻也由是出知江州以朝请大夫直宝谟阁致仕卒　　李椿
按宋史李椿传椿字寿翁洛州永平人父升进士起家靖康之难升翼其父以背受刃与长子俱卒椿年尚幼&amp;#殡佛寺奉继母南走以父泽补迪功郎历官至宁国军节度推官张浚辟为制司准备差遣常以自随隆兴元年诸将有以北讨之议上闻者事下督府椿方奉檄至巢亟奏记浚曰藩篱不固储备不丰议论不定纵得其地未易守也既而师出无功浚复除右相椿知事不可为劝之去明年春浚出视师椿复申前说甚苦浚心是之而自以宗臣任天下之重不忍决去未几果罢椿请通判廉州以归未上召对知鄂州移广西提点刑狱召为吏部郎官论广西盐法除枢密院检详迁左司请外除直龙图阁湖南运副兼请十三事同日报可除司农卿兼临安府视事三月竟以权幸不便解去出知婺州除吏部侍郎极言阍寺之盛最后极言当预边备乃除集英殿修撰知宁国府改太平州以敷文阁待制致仕淳熙十年卒朱熹铭其墓谓其逆知得失不假蓍龟不阿主好不诡时誉云　　李安国
按万姓统谱安国豫章人少颖悟能诗历官知建昌军剖决精明有两邑赋不均请减其多者交讼顿息迁知常州条上利害进司农卿开无名逋十八万省楮币百万三年积缗钱斛米千百万淳熙初擢户部侍郎　　李祥
按宋史李祥传祥字元德常州无锡人隆兴元年进士为钱塘县主簿调濠州录事参军主管户部架阁文字太学博士司农寺丞枢密院编修官兼刑部郎官大宗正丞军器少监言忝朝迹八年在外贤才不胜众愿更出迭入由臣始出提举淮东常平茶盐淮西运判迁国子司业宗正少卿国子祭酒丞相赵汝愚以言去国祥上疏争之除直龙图阁湖南运副言者劾罢之致仕卒　　李岐
按万姓统谱岐字稚山登干道二年进士第调德安府应山尉摄邑事会岁饥捐俸创利民仓以赈之典教封川郡庠颓弊即迁基鼎建又增置学田课励诸生多所成就继宰襄阳以己俸代五等户输纳税役民甚感之通判金州经总两司财赋实隶焉先是军饷支不以时岐督趣勾办按月请给殿帅田世卿郭果等分司驻札于此交章上荐特差权州兼安抚除知南雄州陛辞之日郭帅在朝而奏其事玉音奖谕曰卿在金州清廉有声所宜推广以副朕爱养元元之意岐到郡首书忠廉公恕四字于州治之壁时贫民客户以纳丁米为苦岐悉奏免之官至朝散大夫　　李师愈按万姓统谱师愈字好古高安人博学多闻从刘子澄讲学庐山朱文公高弟李野尝访师愈有诗称之干道间领乡荐漕使举应制科未召而卒　　李揆
按万姓统谱揆浏阳人干道二年领乡荐授宁远尉获强盗十数或谓曰可用赏脱选揆曰杀人以阶荣显吾不为也后累官至中书舍人　　李舜臣
按宋史李舜臣传舜臣字子思隆州井研人四岁知读书八岁能属文少长通古今中干道二年进士第调邛州安仁县主簿改知饶州德兴县专尚风化间诣学讲说邑士皆称蜀先生迁宗正寺主簿尤邃于易着本传三十三篇朱熹晚岁每为学者称之子心传道传性传以性传官二府赠太师追封崇国公　　李衡按宋史李衡传衡字彦平江都人高祖昭素仕至侍御史衡幼善博诵为文操笔立就登进士第授吴江主簿有部使者怙势作威衡拂衣归后知溧阳县专以诚意化民民莫不敬夏秋二税以期日榜县门乡无吏迹而输送先他邑办召入为监察御史历司封郎中枢密院检详出知温婺台三州召除侍御史会外戚张说以节度使掌兵柄衡力疏其事廷争移时改除起居郎章五上请老以秘撰致仕时给事中莫济不书敕翰林周必大不草制右正言王希吕亦与衡相继论奏同时去国士为作四贤诗衡后居昆山结茅别墅杖屦徜徉左右惟二苍头聚书逾万卷号曰乐庵临殁沐浴冠栉翛然而逝　　李蘩
按宋史李蘩传蘩字清叔崇庆晋原人第进士为隆州判官知永康军移利州提点成都路刑狱知兴元府安抚利州东路徙仓部员外郎总领四川赋财军马钱粮升郎中淳熙三年廷臣上言四川岁籴军粮名为和籴实科籴也诏制置使范成大同蘩相度以闻蘩乃书利民十一事上之前后凡三年蘩上奏疏者十有三而天子降诏难问者凡八讫如其议军饷坐给而田里免科籴始知有生之乐会岁大稔米价顿贱范成大驿疏言关外麦熟倍于常年实由罢籴民力稍纾得以尽于农亩孝宗览之曰免和籴一年田间和气若此乃知民力不可重困也擢蘩守太府少卿疾卒　　李纯德
按万姓统谱纯德字德之诰之孙光泽人少治周礼兼左氏春秋为文简古不逐时好诸弟尝问善人之道答曰临事而无阴据便利之心斯可矣邑尝以民兵属纯德为制战阵击刺之法以时阅习甚有可观令奇其勋欲以闻纯德笑谢人益高之绍熙五年以特奏恩将入奉廷对先卒朱子铭其墓以好德有常之士称之　　李如圭
按尚友录如圭吉水人七岁孝宗召问童子何业对能诵书既诵无逸篇帝大喜授迪功郎明日与父谢恩赐宴殿上以父子不可同坐命设珠帘隔之宴罢就以帘赐之归建凌云楼以彰君赐后官至福建安抚使　　李直养
按万姓统谱直养字无害广陵人待制正己孙正己尝寓家海盐淳熙中直养为丞其县甚著名绩绍熙初摄华亭部使者以才荐特改为海盐令初莅县遭大旱直养祷之得雨百姓歌颂修起学校延教谕朱沆为师严督章程诵弦相闻置乡底堰八十余所及长丰闸又自蓝田庙开浦十八里至鲍郎&amp;#以便盐运民被其利　　李大性
按宋史李大性传大性字伯和端州四会人其先积中尝为御史以直言入元佑党籍始家豫章大性以父任入官因参选进艺祖庙谟百篇及公私利害百疏又言元丰制六察许言事章惇为相始禁之乞复旧制以广言路从臣力荐之为湖北提刑司干官未几入为主管吏部架阁文字进典故辨疑百篇擢大理司直添差通判楚州召除太府寺丞迁大宗正丞兼仓部郎寻改工部孝宗崩光宗疾未能执丧大性上疏言今日之事颠倒舛逆金使祭奠当引见于北宫素帷不知是时犹可以不出乎若必待使来然后执丧则恐贻讥中外迁军器少监提举浙东常平改提刑兼知庆元府召为吏部郎中迁为司农卿明年兼户部侍郎出知绍兴府甫一岁召为户部侍郎升尚书朝论将用兵大性条陈利害主不宜轻举之说忤韩胄意出知平江移知福州又移知江陵充荆湖制置使除刑部尚书寻迁兵部引疾丐祠卒于家李氏自积中三世官于朝父子兄弟相师友而大性与弟大异大东并跻同列为名臣云　　李侨
按万姓统谱侨临邛人绍熙进士时光宗不豫久阙朝重华宫侨初释褐即慨然上疏乞致仕有曰禄不逮养乞将所得官资回赠二亲冀以感动上意朝论伟之　　李东
按万姓统谱东字子贤纲族孙受学于朱熹登绍熙进士为庐陵簿秩满周必大饯以诗地跨江闽秀气兼玉成界尺直方廉西曹久处习凿齿高士惟知孙子严　　李余庆
按万姓统谱余庆字昌宗连江人判秀州境多盐盗余庆作华亭海盐二监俾业盐者岁入常缗以杜私贩又为石堤自平望至吴江捍除水患至今赖之　　李燔按宋史李燔传燔字敬子南康建昌人少孤依舅氏中绍熙元年进士第授岳州教授未上往建阳从朱熹学熹告以曾子弘毅之语燔退以弘名斋改襄阳府教授复往见熹熹嘉之凡诸生未达者先令访燔俟有所发乃从熹折衷熹谓人曰燔进学可畏他日任斯道者必燔也熹没学禁严燔率同门往会葬视封窆不少怵除大理司直辞寻添差江西运司干办公事会洞寇作乱帅漕议平之燔曰寇非吾民邪然其如是以有司贪刻者激之及将校之邀功者逼成之耳反是而行之则皆民矣帅漕曰谁可行者燔请自往乃分兵守险驰辩士谕贼逆顺祸福寇皆帖服改通判潭州真德秀为长沙帅一府之事咸谘燔不数月辞归是时史弥远废皇子竑燔以三纲所关自是不复出卒赠直文华阁谥文定孙镳登进士第　　李嵩按尚友录嵩钱塘人李从训之养子工画山水人物得从训遗意光宁理三朝画院待诏侄永年能世其学　　李诚之
按宋史李诚之传诚之字茂钦婺州东阳人乡举第一后入太学选亦第一庆元初释褐为饶州教授丁父母忧庐墓终丧起为江西转运司干办使改通判常州知郢州知金人必败盟大修边防战攻守御之具移知蕲州相视城壁而增益之备楼橹筑军马墙教阅厢禁民兵激之以赏积粟四万嘉定十四年二月金人犯淮南时诚之已逾满代者不至欲先遣其孥归闻难作而止乃选丁壮分布城守募死士迎击遇于横槎桥大破之居数日金人拥众临沙河欲渡又破之明日金兵大至又拒退之明日金移兵要冲为必渡计蕲兵奋击杀其酋帅金人攻益力未几傅城下围之数重以攻具进诚之设械御之夜出捣其营料敌应变若熟知兵者金人卒不得志会黄州失守并兵为一凡十余万诚之激厉将士勉以忠义城陷率兵巷战杀伤相当子士允力战死诚之引剑自刭妻许及妇若孙皆赴水死事闻赠朝散大夫秘阁修撰封正节侯立庙于蕲赐名褒忠　　李心传
按宋史李心传传心传字微之宗正寺簿舜臣之子也庆元元年荐于乡既下第绝意不复应举闭户着书晚因崔与之许奕魏了翁等合荐自制置司敦遣至阙下为史馆校勘赐进士出身因言者罢添差通判成都府寻迁著作郎兼四川制置司参议官修十三朝会要端平三年成书召赴阙为工部侍郎复以言去奉祠淳佑三年卒　　李道传
按宋史李道传传道传字贯之隆州井研人父舜臣宗正寺主簿道传擢庆元二年进士第调利州司户参军徙蓬州教授吴曦反曦党以曦意胁道传道传以义折之竟弃官归曦平诏以道传抗节不挠进官二等嘉定初召为太学博士迁太常博士进著作郎时薛拯胡&amp;#等皆以新进用事贿赂成风道传遂求补郡出知真州除提举江东路茶盐公事召入对除兵部郎官辞未就监察御史李楠觇当路指意乞授以节镇蜀遂出知果州至九江得疾卒谥文节　　李性传按宋史李性传传性传字成之宗正寺主簿舜臣之子也嘉定四年举进士历干办行在诸军审计事寻为太常博士升太常寺丞迁起居舍人兼侍讲迁起居郎进礼部侍郎以言罢寻以宝章阁待制知饶州改知宁国府再知饶州复以言罢召为兵部侍郎权兵部尚书落职提举太平兴国宫淳佑四年权礼部尚书兼给事中五年拜端明殿学士签书枢密院事十二年以资政殿大学士提举洞霄宫宝佑二年致仕卒　　李好义
按宋史李好义传好义下邽人祖师中积官中州团练使父定一兴州中军统制好义初以准备将讨文州蕃部有功开禧初吴曦主师好义为兴州正将数请出精兵袭金人曦畜谋不纳未几关外四州俱陷金人长驱入散关曦以蜀叛好义闻变亟归与其兄谋诛之欲立长史安丙以主事盖曦尝授丙为丞相而丙托疾不往故兄弟有是谋也既而杨巨源阴结忠义欲图曦好义约巨源以报丙丙大喜好义夜飨士麾众受甲拜决于家庙嘱妻马氏曰日出无耗当自为计马氏叱之曰我决不辱李家门户马氏之母亦曰行矣勉之好义喜众皆踊跃时伪宫门洞开好义大呼而入曦护卫皆弃梃而走曦仓皇欲遁好义呼王换斧其腰引众拥曦首出伪宫亟驰告丙宣诏军民拜舞好义请乘时取关外四州巨源赞之七日至西和好义率众攻城亲犯矢石节使完颜钦奔遁好义整众而入欲乘胜径取秦陇以牵制淮寇而宣抚司令谨守故疆不得侵越士气皆沮好义以中军统制知西和州卒赠少保谥忠壮　　李宗勉
按宋史李宗勉传宗勉字强父富阳人开禧元年进士嘉定十四年主管吏部架阁绍定元年迁著作郎明年兼权兵部郎官端平元年进直宝章阁改尚左郎官进端明殿学士同签书枢密院事未几进签书进参知政事拜左丞相兼枢密使守法度抑侥幸召用老成尤乐闻谠言赵汝腾尝以宗勉为公清之相以观文殿大学士致仕卒赠少师谥文清　　李信甫
按万姓统谱信甫南剑人侗之子举进士历监察御史出知衢州善政善教不忝家学擢广东江东宪以特立不容于朝罢去　　李珫
按万姓统谱珫字粹之建宁人学行为乡闾所推重同邑谢皓谢黻皆受业其门叶祖洽暨乡人列于朝者以八行荐未受而卒有诗集行于世　　李大训
按万姓统谱大训字君序闽县人父士龙仕至奉直大夫直秘阁以老居里中后生考德问业者士龙应之无倦色大训初为庐陵丞历安远龙泉二县在倥偬中力于事功再知归善县则以安静修礼教为务所至称廉勤整办论者谓其儒而不腐吏而不俗云　　李吴贞按合肥县志吴贞年九岁母孙氏病产后患重吴贞刲左股肉煮粥母食之稍愈兄曾贞亦刲右股母遂全愈　　李用
按万姓统谱用东莞人少孤事母孝弃举业究周程之学着论语解以荐授校书郎不就咸淳间祠于学　　李樗按万姓统谱樗字若林闽县人与林之奇俱受业于吕本中后领乡贡有注毛诗解黄干尝称之曰吾乡之士以文辞行义为学者宗师则若林其杰然者也其学以孝弟忠信穷经博古为主及门之士亦往往浑厚质实志尚修洁樗自号迂斋学者因称为迂斋先生　　李壁
按万姓统谱壁焘第三子日诵万余言举进士为正字宁宗时累官参知政事兼同知枢密院后谪抚州又起知遂宁府以资政殿学士致仕卒谥文懿壁文学德望轰震一时所著有雁湖集涓尘绍兴中奏议内外制临汝闲书共数百卷　　李
按万姓统谱焘第四子举进士入为馆职文声赫然班对备陈忠谠为沿江制置副使开阃于鄂甚得江汉之心入为礼部尚书资政殿学士卒谥文肃所着有悦斋集　　李阅祖
按尚友录阅祖字守约光泽人父吕号轩与朱熹为友阅祖笃志精思熹留之家塾命三子从事为编中庸或问辑要登嘉定进士为临桂主簿仲弟相祖用心精切编书说三十余卷季弟壮祖举进士为闽清尉真德秀荐之称其为人物典型　　李义山
按万姓统谱义山嘉鱼人读书一过能解大义师事朱仲晦张敬夫嘉定中进士淳佑中任枢密院编修累官金部郎中仲晦称其行美如瑜节介如石后赐爵中大夫　　李鸣复
按宋史李鸣复传鸣复字成叔泸州人嘉定二年进士历官权发遣金州兼干办安抚司公事制置使郑损荐于朝授司农丞拜侍御史兼侍讲权工部尚书兼权吏部签书枢密院事端平三年拜参知政事明年知枢密院事加资政殿大学士淳佑四年复为参知政事未几出知福州福建安抚使寻予祠罢宫观后卒于嘉兴　　李韶
按宋史李韶传韶字元善弥逊之曾孙也父文饶为台州司理参军韶嘉定四年与其兄宁同举进士调南雄州教授迁太学博士上封事谏济王竑狱且以书晓弥远言甚恳到&amp;#外添差通判泉州改知道州绍定四年应诏言事入为国子监丞迁尚左郎官未几拜右正言奏乞以国事边防专委丞相郑清之乔行简又论史嵩之王遂和战异议迄无成功不报乞解言职拜殿中侍御史时魏了翁罢督予祠韶讼之又劾奏陈洵益女冠吴知古帝怒韶还笏殿陛乞归会祀明堂雷电免二相韶迁起居舍人应诏上封事几数千言帝谕左右曰李韶真有爱朕忧国之心累疏乞补外以集英殿修撰知漳州嘉熙五年改礼部侍郎辞诏不允令所在州军护遣至阙嵩之遣人谓韶曰毋言济邸宫媪国本韶不答是时杜范亦在列二人廉直中外称为李杜淳佑二年三上疏乞归入见擢翰林学士兼知制诰兼侍读嵩之服除有乡用之意章琰李昴英黄师雍论列甚峻诏落职予祠韶同从官抗疏争之甚力未几琰昴英他有所论列并罢言职韶复上疏留之七年韶十上疏&amp;#去以端明殿学士提举玉隆宫十一年卒　　李知孝
按宋史李知孝传知孝字孝章参知政事光之孙嘉定四年进士尝为右丞相府主管文字拜监察御史上疏阴诋真德秀等又奏洪咨夔镌三秩拜右正言又奏张忠恕落职镌秩罢郡知孝拜殿中侍御史升侍御史绍定元年迁右司谏进右谏议大夫五年迁工部尚书兼侍读越月进兵部明年理宗亲政以宝谟阁学士出知宁国端平初监察御史洪咨夔权直舍人院吴泳交章论驳镌秩罢祠继送婺州居住徙瑞州知孝起自名家苟于仕进排斥诸贤殆尽世指知孝梁成大莫泽为三凶卒以贬死天下快之　　李方子按宋史李方子传方子字公晦昭武人博学能文端谨纯笃嘉定七年廷对擢第三调泉州观察推官适真德秀为守以师友礼之郡政大小咸资焉故事秩满必先通书庙堂乃除方子曰以书通是求也时丞相史弥远闻之怒逾年始除国子录无何将选入宫僚而方子不少贬以求合弥远使台臣劾罢之方子既归学者毕集尝语人曰吾于问学虽未能周尽然幸于大本有见处此心常觉泰然不为物欲所渍尔其亡也天子闵之与一子官　　李大同
按宋史李大同传大同字从仲婺州东阳人嘉定十六年进士历官右正言兼侍讲疏言赵冀分野乃有荧惑犯填星之变则我师之出岂无当长虑而却顾者臣愿陛下一语一事必求有以格天心而弭灾变迁太常少卿选吏部侍郎进工部尚书以宝谟阁直学士知平江府后卒于家　　李全
按宋史李全传全潍州北海农家子能运铁枪时号李铁枪初元兵破中都金主窜汴杨安儿起掠莒密金完颜霆斩安儿安儿妹四娘子狡悍善骑射称曰姑姑众尚万余掠食至磨旗山全以其众附通焉遂嫁之时高忠皎集忠义民兵李全附忠皎合兵攻&amp;#海州嘉定十二年援盱眙遇金人于嘉山战捷杀金数将全进达州刺史妻杨氏封令人十四年金人陷蕲州扈再兴赵范及其弟葵邀击于天长全随行袭金人后进承宣使十六年许国自武阶换朝议大夫淮东安抚制置使之镇杨氏郊迓国辞不见惭以归国既视事全自山东致书于国国曲加劳接及庭见国端坐纳全拜不为止全怒往青州杨氏及军校留者恐其图己内自为备宝庆元年全图国遣刘庆福还楚城使为乱国走悉害其家国缢于途史弥远惧激他变以徐晞稷尝倅楚州得全欢心乃授淮东制置使令屈意抚全二年春赵范奉祠林珙知扬州权提点刑狱全北剽山东元兵攻青州全大小百战终不利乃降元元兵入青州授全山东行省求南归绍定元年全厚募人为兵不限南北宋军多亡应之三年全将水陆数万径捣盐城据之退守泰州悉出众宜陵至湾头立寨据连河之冲使胡义将先锋驻平山堂赵范赵葵挥步骑大战贼败走全陷淖不能拔群卒碎其尸杨氏曰二十年梨花枪天下无敌手今事势已去撑拄不行绝淮而去淮安遂平杨氏窜归山东又数年而后毙全子　　李昴英
按万姓统谱昴英番禺人宝庆初举进士累官右正言时赵与知临安府罔利奉上昴英劾其聚敛害民理宗难之至牵裾力谏又劾中官董宋臣与之俱罢仕终吏部侍郎谥忠简　　李丑父
按万姓统谱丑父字良翁先名纲字汝砺德昭从曾孙父宗之通判邵武军以文名诸史百家口答疑问人以书厨目之丑父幼颖悟读书迎目而解出语辄惊人刘克庄王迈方大琮见大奇之端平二年擢第调邵武司户参军历浙西节制司准遣郑清之当国除刑工架阁充省试检点官迁太学正沂王府教授以台谏疏荐添差淮浙发运司干官贾似道时制置两淮荐之添差通判福州除太学博士迁诸王宫教授丁大全当轴丑父忤其意遂罢予祠复迁著作郎权礼部郎中丑父笃实清修温良和易胸次洒然与人无新故一语必用情所得禄赐仅自给而铢积其余为义廪与弟侄其诗文温润清新有集藏于家　　李伯玉按宋史李伯玉传伯玉字纯甫饶州余干人端平二年进士第二初名诚以犯理宗潜讳更今名授观察推官召试馆职历诋贵戚大臣直声暴起改校书郎迁著作佐郎兼考功郎官引故事弹台臣萧泰来迁著作郎帝怒降两官罢叙复知邵武军改湖北提点刑狱移福建召赴经筵拜太府少卿秘书少监起居郎工部侍郎度宗即位兼侍讲权礼部侍郎升兼同修国史实录院同修撰贾似道尝集百官议事忽厉声曰诸君非似道拔擢安得至此众莫敢应伯玉答曰伯玉殿试第二名平章不拔擢伯玉地步亦可以至此似道虽改容而有怒色既退即治归以显文阁待制知隆兴府召入觐擢权礼部尚书兼侍读似道益专国柄帝以伯玉旧学进之卧内相对泣下欲用以参大政似道益忌之而伯玉寻病卒赵汝腾尝荐八士各有品目于伯玉曰铜山铁壁立朝风采大较似之所著有斛峰集　　李庭芝
按宋史李庭芝传庭芝字祥甫其先汴人十二世同居号义门李氏后徙随之应山县金亡襄汉被兵又徙随庭芝生时有芝产屋栋乡人聚观以为生男祥也遂以名之少颖异日能诵数千言而智识恒出长老之上王旻守随庭芝年十八告其诸父曰王公贪而不恤下随必乱请徙家德安以避诸父勉强从之未浃旬旻果为部曲挟之以叛随民死者甚众嘉熙末江防甚急庭芝得乡举不行以策千荆帅孟珙请自效珙善相人见其魁伟顾诸子曰李生名位当过我即以庭芝权施之建始县庭芝至训农治兵期年民皆知战无事则植戈而耕兵至则悉出而战夔帅下其法于所部行之淳佑初举进士中第辟珙幕中主管机宜文字珙卒庭芝感珙知己扶其柩葬之兴国即弃官归为珙行三年丧贾似道镇荆湖起为制置司参议开庆元年权扬州丁母忧去朝议择守扬者帝曰无如李庭芝乃夺情主管两淮制置司事德佑元年似道兵溃芜湖沿江诸郡或降或遁无一人能守者庭芝率所部郡县城守时出金帛牛酒燕犒将士人人为之死&amp;#朝廷加庭芝参知政事阿朮攻扬久不拔乃筑长围困之冬城中食尽死者满道明年二月饥益甚赴濠水死者日数百宋亡谢太后及瀛国公为诏谕之降庭芝登城曰奉诏守城未闻有诏谕降也已而两宫入朝至瓜州复诏庭芝曰吾与嗣君既已臣伏卿尚为谁守之庭芝不答与姜才出兵夺两宫不克复闭城守阿朮使者持诏来招降庭芝斩之焚诏陴上庭芝括民间粟以给兵粟尽令官人出粟人尽令将校出粟杂牛皮曲&amp;#以给之兵有烹子而食者犹日出苦战七月阿朮请赦庭芝焚诏之罪使之降有诏从之庭芝亦不纳是月益王遣使召庭芝庭芝以朱焕守扬与姜才将兵七千人东入海至泰州阿朮追围之朱焕既以城降驱庭芝将士妻子至泰州城下陴将孙贵等开门降庭芝闻变赴莲池水浅不得死被执至扬州斩之扬民皆泣下　　李曾伯按宋史李曾伯传曾伯字长孺覃怀人后居嘉兴历官至淮东制置使兼淮西诏军事便宜行之曾伯疏奏三事答天心重地势协人谋又条上淮面舟师之所当戒湖面险阻之所当治加宝章阁直学士进权兵部尚书淳佑六年加焕章阁学士言者相继论罢九年以旧职知静江府广西经略安抚使陈守边之宜五事进徽阁学士知江陵府兼湖广总领进资政殿学士寻授四川宣抚使召赴阙加大学士知福州辞免以大学士提举洞霄宫起为湖南安抚大使开庆元年进观文殿学士以谏议大夫沈炎等论罢曾伯初与贾似道俱为阃帅边境之事知无不言似道卒嫉之使不竟其用云　　李春叟
按广东通志春叟字子先东莞人少颖悟宝佑己未试入选授惠州司户有贤能声景定间广东提刑杨允恭荐之除肇庆府司理尝辨冤狱当路不从即投告身请归事竟白元兵至广欲剿东莞春叟扁舟往谒其帅以死争遂已邑人德之绘像祀焉年八十卒诸子多文艺可观　　李成大
按宋史李成大传成大字实夫南康军建昌人文定公迪之从子也宝佑四年进士德佑初知金坛县北兵至率民巷战不胜吏民挟成大降乃潜与胡用存谋复金坛事泄系狱搒掠不屈杀其二子以惧之终不屈笑曰子为父死臣为君死卒杀之事闻赠朝散大夫直秘阁谥忠节　　李芾
按宋史李芾传芾字叔章其先广平人中徙汴曾祖椿徙家衡州遂为衡人芾生而聪警少自树立以荫补南安司户辟祁阳尉振荒有名摄祁阳县县大治历知永州有惠政知温州州多盗芾至盗息移浙西浙西盗亦骇散咸淳元年入知临安府贾似道诬以赃罪罢之未几似道兵溃芜湖乃复芾官知潭州兼湖南安抚使德佑元年七月至潭潭兵调且尽召募不满三千人大元军围城芾与诸将分地而守日以忠义勉其将士死伤相藉人犹饮血乘城殊死战有来招降者芾杀之以徇十二月城围益急芾召帐下沈忠曰吾力竭分当死吾家人亦不可辱于俘汝尽杀之而后杀我忠泣而诺取酒饮其家人尽醉乃遍刃之芾亦引颈受刃忠纵火焚其居还家杀其妻子复至火所大恸举身投地乃自刎潭民闻之多举家自尽城无虚井缢林木者累累相比事闻赠端明殿大学士谥忠节芾初至潭遣其子裕孙出曰存汝以奉祀也其孙辅叔时亦亲迎于温皆得不死二王悉诏入闽官之　　李梓发
按万姓统谱梓发上犹人元至元丙子塔出元帅次犹梓发等不肯投拜塔出元帅围城七旬弗克退师己卯贾参政复至不降邑士黄桂发才英逆知屠城忘命入城拟救父母中道获于贾参政以实告之参政曰汝可将省榜入城招降不惟汝父母可安合城俱安桂发等入城为梓发所杀卒至屠城梓发率民兵巷战势穷力屈回家以酒肉酌别老幼令健卒自杀由幼而老四十七口梓发与子举火自焚而死　　李肖龙按广东通志肖龙字叔膺增城人登咸淳进士调赣州司户改循州兴宁簿摄长乐事县多豪强小民受侵相率为盗于是首严其罚立团堡法使部民各自为兵故人多相识无敢为盗者又禁邪巫正婚姻兴学校课农桑四境晏然累迁朝请大夫致仕尝撰易传编五教书传于世　　李权
按浙江通志权钱塘人师法梁楷咸淳间画院待诏　　李誉按万姓统谱誉字遁道与黄植同榜进士官至广西灵川县令时多峒苗誉至以德化之三年民皆谢刀剑务农桑当道劳之曰此古之龚黄也灵川至今赖焉　　李谦
按万姓统谱谦字和卿朴从孙父珙行义修洁经典该通号养素处士谦咸淳间举进士为安福县尉获盗不受赏后为浙东提举值岁饥赈济活人甚多官至左司郎中　　李学逊
按尚友录学逊纲九世孙博学洽闻善天文尤邃于易为文典雅人有得其片言只字者宝而藏之所著有易精中星仪象等图　　李如雷
按尚友录如雷临武人别号月溪逸士宋祚移遂隐居力学平生所为诗文甚富独耻学举子业尝曰予宋遗老也虽未委质而忍事异姓乎凡所作直纪岁不题元号每爱月溪山水之奇结庐于上因以自号云
　史姓部汇考
唐书
　宰相世系表
史氏出自周太史佚之后子孙以官为氏汉有鲁国史恭三子高曾元高大司马乐陵安侯二子术丹丹左将军武阳顷侯孙均均子崇自杜陵受封溧阳侯遂为郡人崇裔孙宋乐乡令郑樵通志
　　以官为氏
史氏周太史史佚之后以官为氏汉有史恭其女弟为戾太子良娣生史皇孙进进生宣帝恭三子高曾元高侍中大司马车骑将军乐陵安侯生术丹术乐陵严侯生崇俶丹左将军武阳顷侯生邯武阳炀侯生获高曾孙岑嗣乐陵侯曾侍中中郎将将陵哀侯元侍中中郎将平台康侯生恁平台戴侯生习又有阿史那氏改为史氏　臣谨按史之为氏者非独佚也周有史佚史兴晋　有史苏史黯史赵史龟史墨楚有史猈史皇卫有　史史狗史朝齐有史嚚凡此之类并以史为氏　而未得世系者又有太史氏内史氏左史氏右史　氏罗泌路史
　　禅通纪
仓帝史皇氏名颉姓侯冈生而能书及受河图绿字于是穷天地之变仰观奎星圆曲之势俯察龟文鸟羽山川掌指而刱文字形位成文声具以相生为字天为雨粟鬼为夜哭文字备于以存乎记注乃着绩别生正名孚号纪文字以昭异世而文乱日昌矣终葬衙之利乡亭南书人禋之后有仓氏史氏侯氏侯冈氏夷门氏仓颉氏廖用贤尚友录
　　史姓
史京兆征音又望出宣城武昌

　绮姓部汇考
郑樵通志
　　以地为氏
绮氏汉初四皓隐商山号绮里季其后为绮氏以季居于绮里也　臣谨按四皓非显达之人其初不得受氏之祖故　以所居为氏此三代之事也如介之推烛之武冀　芮颍考叔之类是矣
　李姓部列传七
　　唐三
　　李琮
按唐书奉天皇帝琮传琮景云元年王许昌郡先天元年进王郯开元四年领安西大都护安抚河东关内陇右诸蕃大使十三年徙王庆十五年以凉州都督兼河西诸军节度大使天宝元年改节河东十载薨赠太子谥靖德肃宗立诏进谥奉天皇帝无子以太子瑛子俅嗣王琮始名嗣直太子嗣谦棣王嗣真鄂王嗣初靖恭太子嗣元开元十三年更名曰潭曰鸿曰洽曰涓曰滉后十年改今名　　李瑛
&lt;/div&gt;
    &lt;div class="pagination"&gt;
&lt;a href="氏族典卷诸姓部_page634.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page630.html"&gt;630&lt;/a&gt;&lt;a href="氏族典卷诸姓部_page631.html"&gt;631&lt;/a&gt;&lt;a href="氏族典卷诸姓部_page632.html"&gt;632&lt;/a&gt;&lt;a href="氏族典卷诸姓部_page633.html"&gt;633&lt;/a&gt;&lt;a href="氏族典卷诸姓部_page634.html"&gt;634&lt;/a&gt;&lt;span class="current-page"&gt;635&lt;/span&gt;&lt;a href="氏族典卷诸姓部_page636.html"&gt;636&lt;/a&gt;&lt;a href="氏族典卷诸姓部_page637.html"&gt;637&lt;/a&gt;&lt;a href="氏族典卷诸姓部_page638.html"&gt;638&lt;/a&gt;&lt;a href="氏族典卷诸姓部_page639.html"&gt;639&lt;/a&gt;&lt;a href="氏族典卷诸姓部_page640.html"&gt;640&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page636.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
