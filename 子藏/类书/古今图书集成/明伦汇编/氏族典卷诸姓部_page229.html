<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 229 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 229 页/共 899 页</h1>
    <div class="content">　　明
　　盘铭
按万姓统谱铭合阳人隆庆中武进丞


　韩姓部艺文
　　韩侯有后说　　　　　　　明潘叔明张大龄支离漫语载淮阴侯信灭三族世皆云无后矣而予会广中人言曰予乡有韦土官者自云淮阴侯后当钟室难作淮阴侯家有客匿其三岁儿知萧何素与侯知己不得已为皇后所劫私往见之示侯无后意相国仰天叹曰冤哉泪淫淫下客见其诚以情告何惊曰若能匿淮阴侯儿乎中国不可居矣急往南粤我与赵陀善陀亦重淮阴侯必能保儿遂作书遣客匿儿于陀曰此淮阴侯儿公善视之侯功塞宇内天必不绝之陀养以为子而封之海滨赐姓韦用韩之半也今其族世豪于海壖闻有赵陀所赐之诏酇侯所遗之书勒之鼎器夫吕氏当惠帝末已无血食而淮阴侯至今存是亦奇闻史家不识也惜其客名不传比于婴杵有幸不幸耳&#


　兰姓部汇考
郑樵通志
　　以名为氏
郑
人名

兰氏姬姓郑穆公裔也穆公名兰其支庶以王父名为氏汉有太守兰广后汉书南匈奴四姓有兰氏又河南官氏志乌兰氏改为兰唐太和登第有兰承廖用贤尚友录　　兰姓
兰中山宫音


　潘姓部列传
　　周
　　潘父
按左传惠之三十年晋潘父弒昭侯而纳桓叔不克晋人立孝侯　　潘崇
按左传文公元年初楚子将以商臣为太子访诸令尹子上子上曰君之齿未也而又多爱黜乃乱也楚国之举恒在少者且是人也&#目而豺声忍人也不可立也弗听既又欲立王子职而黜太子商臣商臣闻之而未察告其师潘崇曰若之何而察之潘崇曰享江而勿敬也从之江怒曰呼役夫宜君王之欲杀女而立职也告潘崇曰信矣潘崇曰能事诸乎曰不能能行乎曰不能能行大事乎曰能冬十月以宫甲围成王丁未王缢穆王立以其为太子之室与潘崇使为太师且掌环列之尹　　潘尪
按左传宣公十二年春楚子围郑克之入自皇门至于逵路郑伯肉袒牵羊以迎王曰其君能下人必能信用其民矣庸可几乎退三十里而许之平潘尪入盟子良出质　　潘党
按左传宣公十二年夏六月晋师救郑楚子北师次于郔晋师在敖鄗之间晋魏锜求公族未得而怒欲败晋师请致师弗许请使许之遂往请战而还楚潘党逐之及荥泽见六麋射一麋以顾献曰子有军事兽人无乃不给于鲜敢献于从者叔党命去之（按注党尪　　之子）

　　潘子臣
按左传定公六年四月己丑吴太子终累败楚舟师获潘子臣小惟子及大夫七人　　后汉
　　潘干
按万姓统谱干字元卓光和中为溧阳长布政优优矜孤颐重义轻利推泮宫之教及决拾之礼　　潘瑾
按晋书潘岳传岳祖瑾安平太守
按郑樵通
志作汉人

　　潘勖
按文章志勖字元茂初名芝改名勖献帝时为尚书郎迁右丞诏以勖前在二千石曹才敏兼通明习旧事敕并领本职数加特赐二十年迁东海相未发留拜尚书左丞其年病卒时年五十余魏公九锡策命勖所作也勖子满平原太守亦以学行称按勖
河南人

　　魏
　　潘芘
按晋书潘岳传岳父芘琅邪内史
　　潘满
按晋书潘岳传岳从子尼尼父满平原内史以学行称　　吴
　　潘璋
按吴志潘璋传璋字文珪东郡发干人也孙权为阳羡长始往随权性博荡嗜酒居贫好赊酤债家至门辄言后豪富相还权奇爱之因使召募得百余人遂以为将讨山贼有功署别部司马后为吴大市刺奸盗贼断绝由是知名迁豫章西安长刘表在荆州民数被寇自璋在事寇不入境比县建昌起为贼乱转领建昌加武猛校尉讨治恶民旬月尽平拜偏将军权征关羽璋与朱然断羽走道璋部下司马马忠禽羽并羽子平都督赵累等权即分宜都至秭归一县为固陵郡拜璋为太守振威将军封溧阳侯刘备出夷陵璋与陆逊并力拒之所杀伤甚众拜平北将军襄阳太守权称尊号拜右将军璋为人粗猛禁令肃然所领兵马不过数千而其所在常如万人然性奢泰末年弥甚服物僭拟数不奉法监司举奏权惜其功而辄原不问嘉禾三年卒子平以无行徙会稽　　潘浚按吴志潘浚传浚字承明武陵汉寿人也弱冠从宋仲子受学年未三十荆州牧刘表辟为部江夏从事后为湘乡令治甚有名刘备领荆州以浚为治中从事备入蜀留典州事孙权杀关羽并荆土拜浚辅军中郎将迁奋威将军封常迁亭侯权称尊号拜为少府进封刘阳侯迁太常五溪蛮叛乱盘结权假浚节督诸军讨之信赏必行法不可干斩首获生盖以万数自是群蛮衰弱一方宁静赤乌二年卒子翥嗣　　潘翥按吴书翥字文龙拜骑都尉早卒
　　潘秘
按吴志潘浚传注浚子秘孙权以姊陈氏女妻之调湘乡令襄阳习温为荆州大公平秘过辞于温问曰先君昔云君侯当为州里议主今果如其言不审州里谁当复相代者温曰无过于君也后秘为尚书仆射代温为公平甚得州里之誉　　晋
　　潘岳
按晋书潘岳传岳字安仁荥阳中牟人也祖瑾安平太守父芘琅邪内史岳少以才颖见称乡邑号为奇童早辟司空太尉府举秀才泰始中武帝躬耕籍田岳作赋以美其事岳才名冠世为众所疾遂栖迟十年出为河阳令转怀令频宰二邑勤于政绩调补尚书度支郎迁廷尉评以公事免杨骏辅政引岳为太傅主簿骏诛除名未几迁为长安令征补博士未召以母疾辄去官免寻为著作郎转散骑侍郎迁给事黄门侍郎岳性轻躁趋世利与石崇等谄事贾谧每候其出辄望尘而拜初芘为琅邪内史孙秀为小史给岳而狡黠自喜岳恶其为人数挞辱之秀常衔忿及赵王伦辅政秀为中书令遂诬岳及石崇欧阳建谋奉淮南王允齐王冏为乱诛之夷三族岳美姿仪辞藻绝丽尤善为哀诔之文少时常挟弹出洛阳道妇人遇之者皆连手萦绕投之以果满车而归　　潘尼按晋书潘岳传岳从子尼字正叔祖勖汉东海相父满平原内史并以学行称尼少有清才与岳俱以文章见知性静退不竞唯以勤学著述为事着安身论以明所守初应州辟后以父老辞位致养太康中举秀才为太常博士历高陆令淮南王允镇东参军元康初拜太子舍人出为宛令宽而不纵恤隐勤政入补尚书郎俄转著作郎及赵王伦篡位孙秀专政忠良之士皆罹祸酷尼遂疾笃取假拜扫坟墓闻齐王冏起义乃赴许昌冏引为参军与谋时务兼管书记事平封安昌公历黄门侍郎散骑常侍侍中秘书监永兴末为中书令永嘉中迁太常卿洛阳将没携家属东出成皋欲还乡里道遇贼不得前病卒于坞壁年六十余　　潘京
按晋书潘京传京字世长武陵汉寿人弱冠郡辟主簿太守赵廞甚器之举秀才到洛尚书令乐广京州人也共谈累日深叹其才时武陵太守戴昌亦善谈论与京共谈京假借之昌以为不如己笑而遣之令过其子若思京方极其言论昌窃听之乃叹服曰才不可假遂父子俱屈焉历巴丘邵陵泉陵三令明于政术路不拾遗迁桂林太守不就归家年五十卒　　潘滔按晋书王敦传洗马潘滔见敦而目之曰处仲蜂目已露但豺声未振若不噬人亦当为人所噬　　宋
　　潘综
按宋书潘综传综吴兴乌程人也孙恩之乱妖党攻破村邑综与父骠共走避贼骠年老行迟贼转逼骠骠困乏坐地综迎贼叩头曰父年老乞赐生命贼至骠亦请贼曰儿年少自能走今为老子不走去老子不惜死乞活此儿贼因斫骠综抱父于腹下贼斫综头面凡四创综当时闷绝有一贼从旁来相谓曰卿欲举大事此儿以死救父云何可杀杀孝子不祥贼良久乃止父子并得免综乡人秘书监丘继祖廷尉沈赤黔以综异行廉补左民令史除遂昌长岁满还家太守王韶之临郡察孝廉州台陈其行迹元嘉四年有司奏改其里为纯孝里蠲租布三世　　北魏
　　潘符
按高允征士颂潘符标尚杜熙好和清不洁流浑不同波　　潘灵&#
按魏书潘永基传永基父灵&#中书侍郎
　　潘永基
按魏书潘永基传永基字绍业长乐广宗人也性通率轻财好施为冀州镇东府法曹行参军迁威烈将军扬州曲阳戍主转西硖石戍主治陈留南梁二郡事颇有威惠转扬州车骑府主簿累迁虎贲中郎将直寝前将军出为持节平北将军冀州防城都督长乐太守于时葛荣攻信都长围遏水以灌州城永基与刺史元孚同心戮力昼夜防拒外无军援内乏粮储从春至冬力穷乃陷荣欲害孚永基请以身代孚死永安二年除颍川太守迁镇东将军东徐州刺史时萧衍将曹世宗马洪武等率众来寇永基出讨破之永熙中为征东将军金紫光禄大夫迁车骑将军左光禄大夫寻加卫大将军复除东徐州刺史前后在州为吏民所乐代还京帅元象初卒年五十六　　潘子礼按魏书潘永基传永基长子子礼州主簿
　　潘子智
按魏书潘永基传永基子子智武定中太尉士曹参军　　北齐
　　潘乐
按北齐书潘乐传乐字相贵广宁石门人也本广宗大族魏世分镇北边因家焉父永有技艺袭爵广宗男乐初生有一雀止其母左肩占者咸言富贵之征因名相贵后始为字及长宽厚有胆略初归葛荣授京兆王时年十九荣败随尔朱荣为别将讨元显以功封敷城县男齐神武出牧晋州引乐为镇城都将从破尔朱兆于广阿进爵广宗县伯累以军功拜东雍州刺史改封金门郡公文宣嗣事乐还镇河阳拜司空齐受禅乐进玺绶进封河东郡王迁司徒周文东至崤陕遣其行台侯莫陈崇自齐子岭趣轵关仪同杨从鼓锺道出建州陷孤公戍诏乐总大众御之乐昼夜兼行至长子遣仪同韩永兴从建州西趣崇崇遂遁又为南道大都督讨侯景乐发石&#南度百余里至梁泾州泾州旧在石梁侯景改为怀州乐获其地仍立泾州又克安州除瀛州刺史仍略淮汉天保六年薨于悬瓠赠假黄钺太师大司马尚书令子子晃嗣　　潘子晃
按北齐书潘乐传乐子子晃沈密谨&#以清净自居尚公主拜驸马都尉武平末为幽州道行台右仆射幽州刺史周师将入邺子晃率突骑数万赴援至博陵知邺城不守诣冀州降周授上开府隋大业初卒　　隋　　潘徽
按隋书潘徽传徽字伯彦吴郡人也性聪敏少受礼于郑灼受毛诗于施公受书于张冲讲老庄于张讥并通大义尢精三史善属文能持论陈尚书令江总引致文儒之士徽一诣总总甚敬之释褐新蔡王国侍郎选为客馆令及陈灭为州博士秦孝王俊闻其名召为学士尝从俊朝京师在涂令徽于马上为赋行一驿而成名曰述思赋俊览而善之复令为万字文并遣撰集字书名为韵纂徽为序未几俊薨晋王复引为扬州博士令与诸儒撰江都集礼一部炀帝嗣位诏徽与著作佐郎陆从典太常博士褚亮欧阳询等助越公杨素撰魏书会素薨而止授京兆郡博士杨元感兄弟甚重之数相来往及元感败凡交关多罹其患徽以元感故人为帝所不悦有司希旨出徽为西海郡威定县主簿意甚不平行至陇西发病卒　　唐
　　潘师正
按唐书潘师正传师正贝州宗城人少丧母庐墓以孝闻事王远知为道士得其术居逍遥谷高宗幸东都召见问所须对曰茂松清泉臣所须也既不乏矣帝尊异之诏即其庐作崇唐观及营奉天宫又敕直逍遥谷作门曰仙游北曰寻真时太常献新乐帝更名祈仙望仙翘仙曲卒年九十八赠太中大夫谥体元先生　　潘好礼
按唐书潘好礼传好礼贝州宗城人第明经累迁上蔡令治最擢监察御史坐小累下除芮城令拜侍御史徙岐王府司马居后母丧诏夺服固辞不出开元初为邠王府长史王为滑州刺史好礼兼府司马知州事王御下不能肃有诏好礼检督王家至过失皆上闻农月王出猎家奴罗列好礼遮道谏王初不许乃卧马下呼曰今农在田王何得非时暴禾稼以损下人要先践杀司马然后听所为王惭为还迁豫州刺史勤力于治清廉无所私然喜察细事下厌其苛以公累徙温州别驾卒好礼博学能论议节行修整一意无所倾附未尝自列阶勋居室服用粗苟至终身世谓近名　　潘炎
按唐书潘孟阳传孟阳父炎大历永官右庶子为元载所恶久不迁载诛进礼部侍郎以病免方刘晏任权炎乃其婿虽书疏报答未尝辄开时称有古人节晏得罪坐贬澧州司马　　潘孟阳
按唐书潘孟阳传孟阳史亡何所人登博学宏词科补渭南尉再迁殿中侍御史擢累兵部郎中贞元末王绍以恩幸进数称孟阳才权知户部侍郎杜佑判度支奏以自副时宪宗新立诏孟阳驰驿江淮视财赋加盐铁转运副使并察诸使治否孟阳恃奥主又气豪倨从者数百人所至会宾客留连倡乐招金钱多补吏誉望大丧使还罢为大理卿元和三年出为华州刺史迁剑南东川节度使宰相武元衡与孟阳旧复以户部侍郎召判度支又兼京北五城营田使太府王遂为西北供军使持营田不可至私忿恨更请间论列帝怒罢孟阳左散骑常侍明年复旧官病风痹复改左散骑常侍卒赠兵部尚书谥曰康　　潘存实按漳浦县志存实字镇之初应举以晨光丽仙掌赋及双陆子赋得名元和十三年庾承宣侍郎试修亲耕籍田赋及玉声如乐诗入格登第初授东宫左庶子累迁户部侍郎　　潘志忠
按临邑县志志忠临邑人唐中书令吏部尚书同平章事酇国公　　潘晃
按尚友录晃广德人事父至孝尝以役事至京一夕梦神告曰汝父病笃晃惊惶不已日夜奔走以归后父卒庐墓三年昭宗诏旌其门授广德令　　后晋
　　潘知麟
按五代史安从进传从进畜异志潘知麟者从进牙将也从从进最久知其必败切谏之天福六年安重荣执杀契丹使者反迹见高祖为之幸邺从进闻高祖北遂杀知麟以反从进败死高祖赠知麟顺州刺史　　潘承佑
按万姓统谱承佑建安人初仕闽王为吏部尚书以忠谏逐归私第南唐查文徽下建州以礼致之南唐主以为卫尉少卿升降人物制置郡县多用其言以礼部尚书致仕　　潘扆
按十国春秋南唐潘扆者大理评事鹏之子也少居和州樵采鸡笼山以养其亲常过江至金陵泊舟秦淮口有老父求同载扆敬其老许之时大雪扆市酒与同饮及江中流酒尽老父解巾于髻中取小葫芦子倾之极饮不竭扆惊益敬之至岸老父谓扆曰子事亲孝复有道气可教也乃授以道术扆由是往来江淮间屡着奇异自称野客世或号为潘仙人常依海州刺史郑匡国不甚见礼馆之马厩旁一日从匡国猎近郊匡国妻行至厩中因视扆所居四壁萧然苇席竹笥而已发笥睹二锡丸亦颇怪之扆归捡视大惊曰何物妇人触吾剑刺吾摄其光芒不然身首殊矣或以告匡国匡国然曰剑客也求学其术扆曰姑一试之乃俱至静院探怀出二锡丸置于掌俄而气出指端如二白虹旋绕匡国颈铮然有声匡国汗下如雨曰先生之术神矣观止矣扆笑引手收之复为锡丸匡国表荐于烈祖献丹方且召居紫金宫数年卒扆临殁上言乞桐棺葬近地后当尸解烈祖从之使中贵人护葬于金波园保大中元宗发冢观之迄无异焉　　宋
　　潘美
按宋史潘美传美字仲询大名人父璘以军校戍常山美少倜傥隶府中典谒周世宗为开封府尹美以中涓事世宗及即位补供奉官高平之战美以功迁西上合门副使出监陕州军改引进使世宗将用师陇蜀命护永兴屯兵经度西事先是太祖遇美素厚及受禅命美先往见执政谕旨中外陕帅袁彦凶悍太祖虑其为变遣美监其军以图之美单骑往谕彦遂入朝李重进叛太祖亲征命石守信为招讨使美为行营都监以副之扬州平留为巡检以任镇抚以功授秦州团练使时湖南叛将汪端既平人心未宁乃授美潭州防御使开宝三年征岭南以美为行营诸军都部署朗州团练使克贺州又下昭桂连三州西江诸州以次降美以功移南面都部署进次韶州四年刘众来犯美挥兵击之众大败长驱至广州克之擒送京师露布以闻即日命美知广州兼市舶使五月拜山南东道节度五年兼岭南道转运使八年征江南命美为升州道行营都监金陵平以功拜宣徽北院使太平兴国初改南院使三年加开府仪同三司四年命将征太原美为北路都招讨判太原行府事部分诸将进讨并州遂平继征范阳以美知幽州行府事及班师命兼三交都部署留屯以捍北边三交西北三百里地名固军其地险阻为北边咽喉美潜师袭之遂据有其地因积粟屯兵以守之自是北边以宁封代国公八年改忠武军节度进封韩国公雍熙三年诏美北伐战于陈家谷口不利骁将杨业死之美坐削秩三等责授检校太保明年复检校太师知真定府未几改都部署判并州加同平章事数月卒年六十七赠中书令谥武惠咸平二年配飨太宗庙庭子惟德至宫苑使惟固西上合门使惟正西京作坊使惟清崇仪使惟熙娶秦王女平州刺史惟熙女即章怀皇后也美后追封郑王以章怀故也　　潘佑
按万姓统谱佑广陵人少介特文章赡逸尢长于议论仕南唐为秘书省正字迁中书舍人后主所为乖谬佑上书谓若不急图善政国必亡后主怒杀之宋太祖闻其贤官其二子　　潘慎修
按宋史潘慎修传慎修字成德泉州莆田县人父承佑仕闽后归江南仕李景至刑部尚书致仕慎修少以父任为秘书省正字累迁至水部郎中兼起居舍人李煜归朝以慎修为太子右赞善大夫煜表求慎修掌记室许之煜卒改太常博士历膳部仓部考功三员外通判寿州知开封县又知湖梓二州淳化中秘书监李至荐之命以本官知直秘阁俄与直昭文馆韩援使淮南巡抚累迁仓部考功二部郎中咸平中又副邢昺为两浙巡抚使俄同修起居注景德初上言衰老求外任真宗以儒雅宜留秘府止听解记注之职数月擢为右谏议大夫翰林侍读学士从幸澶州遘寒疾诏令肩舆先归明年正月卒年六十九上悯之录其子汝士为大理评事汝砺为奉礼郎慎修风度酝藉博涉文史多读道书善清谈汝士至工部员外郎直集贤院　　潘阆
按尚友录阆字逍遥江都人尝居洛阳卖药暇日负囊骑驴看山行吟意有所适终日弗返好事者因绘图以观焉孙仅魏野皆有诗赠之至道中有言其能诗者因召见崇政殿赐进士及第授四门国子博士后坐卢多逊党变姓名缁服入中条山尝题诗钟楼句奇崛僧疑而迹之逸去朝廷捕治方急阆度不免出首谪信州移太平结庐郡治西南濒溪居焉吟咏不辍诗苦淡清劲刘攽谓其不减刘长卿后不知所终尝作苦吟诗云发任茎茎白诗须字字清贫居诗云长使诗无病不忧家更贫　　潘惟吉
按宋史潘美传惟吉美从子累资为天雄军驻泊都监能以礼法自饬历中外人咸称其勤敏　　潘夙
按宋史潘夙传夙字伯恭郑王美从孙也天圣中上书论时政授仁寿主簿久之知韶州擢江西转运判官提点广西湖北刑狱邵州蛮叛湖南骚动迁转运使专制蛮事督兵破其团峒九十徙知滑州改湖北转运使知桂州坐在湖北时匿名书诬判官韩绎谪监随州酒税起知光化军大臣以将帅才举之易端州刺史再迁徙鄜州召对访交广事称旨迁司封郎中直昭文馆复知桂州徙河北转运使历度支盐铁副使知河中府章惇察访荆湖讨南北江蛮猺陈夙忧边状以知潭州再迁光禄卿知荆南鄂州卒年七十　　潘盎
按尚友录盎苍梧人常儒衣持一大翣行坐独语皇佑中侬贼陷邕至梧城下闻其异召而问之曰我形貌如何盎曰汝一贼耳又曰梧州几日可陷曰百年亦不陷又曰我欲据此以为粤何如曰汝将斩首岂能有粤耶贼怒遂害之　　潘兴嗣
按万姓统谱兴嗣新建人与王安石曾巩善仕为德化县尉许瑊与兴嗣同郡瑊为江州刺史兴嗣往见瑊踞坐不为礼兴嗣即归徜徉山水间自号清逸居士以瑞州推官召不赴孙淳师事黄庭坚作诗尢工　　潘大临按尚友录大临字邠老黄冈人与弟大观皆有诗名与苏轼黄庭坚张耒游山谷尝称曰天下奇才谢无逸尝问有新诗否曰秋来景物件件是佳句　　潘兑
按吴县志兑字说之崇宁二年进士累官中书舍人左谏议大夫刑礼吏三部侍郎历显谟阁待制知洪州终徽阁待制不登朱&#之门&#护父丧归亦不往迎适有山林形势近&#新阡&#欲得之修敬于兑兑杜门不纳&#至京诉于上降御笔夺之寻假御史诬兑以罪落职　　潘中
按浦城县志中字民极崇宁间擢进士第三知长沙县建炎丙午二帝北狩拜诏之初涕泣交颐其年建卒叶浓叛中冒险与战为贼所执中叱之遂遇害宪帅以闻诏赠朝请大夫　　潘殖
按浦城县志殖字子淳自号浩然子大观中两以乡荐上礼部建炎戊申车驾驻维扬累举得官调真州推官初好王氏学后悟其非乃以克己为学至忘寝食久之有得于是述忘筌书三卷性理书九篇　　潘衡按避暑录话潘衡卖墨江西自言尝为子瞻造墨海上故人争取之　　潘安固
按万姓统谱安固字仲硕平阳人熙宁间入太学得伊洛之传大观举八行郡以其名应诏不就以行义称常居襕幞不去体一日步阛阓值负薪者误触其帽堕沟中负者悸弛担将取还安固抚其背曰勿滞汝褰裳濡足自取戴之绍兴初王师讨寇范汝为道经平阳官民骇避安固散财粟资战士邑赖以安韩世忠上其劳以宣德郎召不赴　　潘良贵
按宋史潘良贵传良贵字子贱婺州金华人以上舍释褐为辟雍博士迁秘书郎时宰相蔡京方以爵禄钩知名士良贵屹然特立亲故数为京致愿交意良贵正色谢绝除主客郎中寻提举淮南东路常平靖康元年召还赐对良贵极言何唐恪等四人不可用语彻于外当国者指为狂率黜监信州汭口排岸高宗即位召为左司谏既见请诛为党使叛命者又乞封宗室贤者于山东河北以壮国体巡幸维扬养兵威以图恢复黄潜善汪伯彦恶其言改除工部良贵以不得其言求去主管明道宫越数年除提点荆湖南路刑狱主管江州太平观除考功郎迁左司乞补外以直龙图阁知严州到官两月请祠主管亳州明道宫起为中书舍人会户部侍郎向子諲入见语言烦良贵叱之退者再高宗色变阁门并弹之于是良贵求去以集英殿修撰提举江州太平观起知明州&#年除徽阁待制提举亳州明道宫既归不出者十年李光得罪良贵坐尝与通书降二官卒年五十七　　潘永思
按宋史潘永思传永思贤妃叔父也建炎初为合门宣赞舍人带御器械元佑太后在虔帝遣永思迎归权三省枢密事卢益颇与之交结为谏官吴表臣所论范宗尹请出永思遂夺职既而辛企宗言永思尝捕魔贼有功复为带御器械未几大理推治伪告事连永思乃罢职就逮狱成追一官寻复为合门宣赞舍人迁同知合门事永思乞增给飧钱户部言其不应格法乃止绍兴八年自右武郎擢右武大夫知合门事寻卒　　潘汝一
按尚友录汝一字古玉海陵人淹贯经史善文章建炎中许容摄州事迎寇西郊汝一不食数日所亲强之乃起寇遣人诱之乃骂曰吾生于宋死于宋阖门为忠义鬼含笑入地矣后以进士名次得官更历州县　　潘翼
按尚友录翼字雄飞处州青田人贯穿诸子百家之书凡礼乐制度与夫传注笺疏杂说靡不淹通明天文作皇图证验休祥毕应又着九域赋凡山川州里远近与尝亲历者言无少异括隐僻字补注篇韵遗漏辩尔雅本草名物训释舛误尢工古文记问横臆动辄数千言邑之闻人登科者多出于其门王十朋自少从游每叹不能竟其学　　潘修
按尚友录修字文叔萍乡人年十七领乡举入京献书宰相张浚浚奇之隆兴初以累举特奏名时高宗方图恢复修谓中兴与创业同宜法太祖乃稽求国史类录为太祖圣谟纂要及陈时务六事后参广西军事讨平洞贼李楫着郁林纪事一篇又上言二广通贩盐法事宜与当国者异竟格其赏不行致仕弟偃不仕着刍荛古义五十卷　　潘祺
按万姓统谱祺溧阳人性至孝好学尚气节父疾笃焚香吁天请以身代后果愈佥谓诚孝所感游太学与陈东为友东欲陈时政祺曰奈亲老不能与子俱子不可不勉陈意遂决后登第调宣州司户朝野推重云　　潘汇征
按万姓统谱汇征字泰初溧阳人举进士绍兴初官真州教授刘宰称其事亲孝律己廉不侥幸以干进汇征记问该洽历知昆山县以廉平服人治绩着闻调繁昌县卒　　潘纬
按万姓统谱纬华亭人绍兴中举进士甲科恬于进取工著述尝音注柳文　　潘慈明
按万姓统谱慈明字伯龙纯孝乡人绍兴间第进士仕至秘书丞荆湖南路转运使其知江州日尝建濂溪周先生祠堂晦庵朱子为之作记其他政事虽不传此亦可见其一端矣其殁也遗教子孙以古礼送终乡人传以为法　　潘捐
按福清县志捐字普之淳熙辛丑进士知铜陵县折服豪强邑称循吏　　潘友文
按尚友录友文字文叔东阳人朱熹吕祖谦皆与友善开禧初知昆山县宽慈爱人人呼为潘佛子　　潘柄按福州府志柄字谦之怀安人年十六即有志于道往武夷从朱文公游潜修笃行着有易解尚书解发明圣经之秘学者尊为瓜山先生　　潘&#
按宋史潘&#传&#字庭坚福州闽人端平二年策进士时对者数百人庭坚语最直会殿中侍御史蒋岘劾方大琮刘克庄王迈前倡异论并诬&#姓同逆贼策语不顺请皆论以汉法&#调镇南军节度推官衢州推官历浙西提举常平司迁太学正旬月出通判潭州日食应诏上封事曰熙宁初元日食诏郡县掩胳着为令故王一抔浅土其为暴骸亦大矣请以王礼改葬又移书丞相游似申言之似心善其言方将收用之而&#卒　　潘方
</div>
    <div class="pagination">
<a href="氏族典卷诸姓部_page228.html">上一页</a><span>...</span><a href="氏族典卷诸姓部_page224.html">224</a><a href="氏族典卷诸姓部_page225.html">225</a><a href="氏族典卷诸姓部_page226.html">226</a><a href="氏族典卷诸姓部_page227.html">227</a><a href="氏族典卷诸姓部_page228.html">228</a><span class="current-page">229</span><a href="氏族典卷诸姓部_page230.html">230</a><a href="氏族典卷诸姓部_page231.html">231</a><a href="氏族典卷诸姓部_page232.html">232</a><a href="氏族典卷诸姓部_page233.html">233</a><a href="氏族典卷诸姓部_page234.html">234</a><span>...</span><a href="氏族典卷诸姓部_page230.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
