<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 728 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 728 页/共 899 页</h1>
    <div class="content">按魏书薛辩传洪隆弟破胡河东太守征仇池都将　　薛破氐按魏书薛辩传破胡弟破氐为本州别驾早卒四子长子敬贤为巨鹿太守　　薛积善
按魏书薛辩传破氐弟积善为中书博士子隆宗太原太守　　薛引
按魏书薛辩传初古拔长子引字宁宗少有父风弱冠袭爵河东公除悬瓠镇将随例入朝属开革五等降公为侯除河北太守至郡之日即收其奸魁二十余人一时戮之郡中清肃遇疾卒于郡时年四十四谥曰敬　　薛崇业
按魏书薛辩传引弟崇业汝阴太守子修仁司空行参军修仁弟元景陈留太守　　薛驎驹
按魏书薛辩传洪隆长子驎驹好读书举秀才除中书博士太和十年遇疾卒时年三十五谥曰宣　　薛凤子按魏书薛辩传驎驹弟凤子太和二年为太子詹事丞正始初为持节征义阳军司还京卒年四十九　　薛骥奴按魏书薛辩传凤子弟骥奴州主簿
　　薛聪
按魏书薛辩传破胡长子聪字延智有世誉累迁治书侍御史为高祖所知除齐州刺史卒于州　　薛道智
按魏书薛辩传弟道智尚书郎卒
　　薛仙智
按魏书薛辩传道智弟仙智郡功曹
　　薛昙贤
按魏书薛辩传仙智弟昙贤卒于国子博士小子景渊尚书左侍郎　　薛和
按魏书薛辩传昙贤弟和字导穆除太尉府主簿迁谏议大夫正光初除青州刺史卒于州年五十五长子元信武定末中军将军仪同开府长史　　薛季令
按魏书薛辩传和弟季令奉朝请
　　薛裔
按魏书薛辩传引子裔字豫孙性豪爽盛营园宅宾客声伎以恣嬉游历尚书左外兵郎中散大夫出为洛州刺史卒子孝绅袭爵稍迁太中大夫立行险薄坐事劾死　　薛庆之
按魏书薛辩传驎驹长子庆之字庆集颇以学业闻解褐奉朝请迁廷尉丞转尚书郎赐爵龙丘子迁沧州刺史为葛荣攻围城陷寻患卒后赠右将军华州刺史　　薛英集
按魏书薛辩传庆之弟英集性通率以军功历通直散骑常侍卒　　薛景茂
按魏书薛辩传聪长子景茂猗氏令早卒景茂弟孝通颇有文学历中书侍郎常山太守卒　　薛长瑜
按魏书薛辩传道智子长瑜天平中为征东将军洛州刺史击贼潼关没于阵赠冀州刺史　　薛野
按魏书薛野传野代人也父达头自姚苌时归国赐爵聊城侯闲雅恭慎卒赠冀州刺史谥曰悼野少失父母养于宗人利家及长好学善射高宗初召补羽林迁给事中称职赐爵顺阳子除并州刺史进爵河东公转泰州刺史在治有声卒年六十一　　薛虎子按魏书薛野传野子虎子姿貌壮伟明断有父风大安中迁内行长典奏诸曹事及文明太后临朝出虎子为枋头镇将奸徒屏迹太和二年袭爵三年诏虎子督三将南讨四年除徐州刺史在州十一载十五年卒年五十一谥曰文　　薛世遵
按魏书薛野传虎子长子世遵袭爵例降为侯景明中迁左将军卒年四十二长子忱字安民正光中袭爵迁巨鹿太守武宁五年除北广平太守为治暴虐卒于郡忱弟安颢武定末东豫州征西府长史　　薛昙庆按魏书薛野传世遵弟昙庆少有度量永平中员外散骑常侍迁尚书郎年五十一卒子衍字元孙轻财慕义熙平中为侍御史卒于正平太守　　薛昙宝
按魏书薛野传昙庆弟昙宝初补散骑世宗时遣使巡行四方以昙宝为南道大使昙宝达豫州卒年二十九　　薛昙尚
按魏书薛野传昙宝弟昙尚有容貌性宽和初辟御史赐爵永安侯除后将军定州刺史太昌初行兖州事天平中除齐州刺史凡历三州俱称贪虐还除将作大匠卒于官年六十一子仲芬武定中齐文襄王中外府中兵参军　　薛真度
按魏书薛安都传安都从祖弟真度初与安都南奔及安都为徐州真度为长史颇有勇干为其爪牙从安都来降太和初赐爵河北侯平州刺史改封临晋县开国公入为大司农卿正始初除扬州刺史永平中卒年七十四谥曰庄子怀彻袭封自太常丞迁征卤将军卒于车骑将军左光禄大夫　　薛道摽
按魏书薛安都传安都子道摽太和初为镇南将军平州刺史治有声称转秦州刺史十三年卒　　薛道异
按魏书薛安都传道摽弟道异早卒赠安邑侯　　薛道次按魏书薛安都传道异弟道次拜南中郎将给事中赐爵安邑侯太和十五年为光禄大夫卒子峦袭爵降为平温子后为荥阳太守迁肆州刺史所在贪秽在州弥甚正光五年莫折念生反以峦为西道别将讨之孝昌二年春卒于军　　薛硕明
按魏书薛安都传安都兄子硕明随安都入国赐爵蒲&#侯清河太守太中大夫　　薛怀吉
按魏书薛安都传真度庶长子怀吉好勇有膂力正始初试守恒农郡永平初除益州刺史正光初除汾州刺史四年卒怀吉弟怀直京兆内史卫大将军左光禄大夫怀直弟怀朴恒农太守襄陵男怀朴弟懹景征南将军河东太守安定男卒怀景弟怀&#抚军将军光禄大夫汾阴男出为征南将军益州刺史兴和中卒子湛儒袭武定中司空水曹参军齐受禅爵例降　　薛云
按万姓统谱云忻州人性嗜学不乐仕进隐于州西南二十五里系舟山谷读书自适以终其身今名其谷曰薛云　　薛公达
按荥河县志公达荥河人国子助教
　　薛达
按魏书薛安都传道摽子达字宗引以安都着勋先朝封华阴县侯熙平中出为汉阳太守达不乐为郡诏听解卒子承华袭爵卒于光禄大夫子罗汉袭齐受禅爵例降
　薛姓部列传三
　　宋
　　薛崇誉
按宋史南汉世家薛崇誉韶州曲江人善孙子五曹算晟署为内门使兼太仓使鋹嗣位迁内中尉特进开府仪同三司签书点检司事太祖命师克广州崇誉纵火焚仓廪擒至京与李托同戮　　薛怀让
按宋史薛怀让传怀让其先戎人徙居太原少勇敢喜战斗后唐庄宗在镇得隶帐下累历军职明宗时改神武右厢都校领奖州刺史迁绛州刺史晋天福中历沂辽密怀四州刺史汉祖举义晋阳即奉表归汉隐帝即位移镇同州周祖登位加同平章事世宗即位加左武卫上将军显德五年请老拜太子太师致仕恭帝即位封杞国公建隆元年卒年六十九赠侍中　　薛居正
按宋史薛居正传居正字子平开封浚仪人父仁谦周太祖宾客居正少好学有大志清泰初登第晋天福中华帅刘遂凝辟为从事桑维翰为开封府尹奏署判官周广顺初迁比部员外郎领三司推官旋知制诰宋初迁户部侍郎俄出知许州建隆三年入为枢密直学士权知贡举初平湖湘以居正知朗州干德初加兵部侍郎五年加吏部侍郎开宝五年兼淮南湖南岭南等道都提举三司水陆发运使又兼门下侍郎监修国史又监修五代史六年拜门下侍郎平章事太平兴国初加左仆射昭文馆大学士从平晋阳还进位司空因进丹砂遇毒卒年七十赠太尉中书令谥文惠居正气貌伟性孝行纯居家俭约为相任宽简君子以此多之　　薛超
按宋史薛超传超辽州平城人少有勇力干德初应募为虎捷卒从伐蜀蜀平录功补虞候迁十将太平兴国初迁天武指挥使从征太原契丹频寇镇定从刘廷翰却之功加步军都军头领叙州刺史雍熙三年从潘美北征契丹败之迁天武指挥使领澄州团练使至道元年卒年五十七　　薛惟吉
按宋史薛居正传惟吉字世康居正假子也少有勇力形质魁岸荫补右千牛卫备身历太子通奉舍人改西头供奉居正卒尽革故态谢绝所与游者居丧有礼既而多接贤士大夫涉猎书史时论翕然称之知澶州改扬州知河南府又知凤翔府淳化五年迁左领军卫大将军至道二年移知延州未行卒　　薛奎按宋史薛奎传奎字宿艺绛州正平人父化光善数术奎举进士及第为隰州军事推官徙仪州推官改大理寺丞知莆田县请蠲南闽时税咸鱼蒲草钱迁殿中丞知长水县徙知永州为殿中侍御史出为陕西转运使未几改尚书户部员外郎淮南转运副使迁江淮制置发运使疏漕河废三堰以便饷运进吏部员外郎改户部郎中知延州权知开封府为政严敏击断无所贷帝益加重使契丹还迁右谏议大夫权御史中丞上疏论择人求治崇节俭屏声色凡十数事后知并州改秦州召为龙图阁学士权三司使遂参知政事迁尚书礼部侍郎得喘疾数辞位罢为户部侍郎资政殿学士判尚书都省寻卒谥简肃奎性刚不苟合遇事敢言　　薛颜
按宋史薛颜传颜字彦回河中万泉人举三礼中第为嘉州司户参军改将作监丞寻改太子左赞善大夫知云安军徙渝阆二州擢三司盐铁判官后迁金部员外郎改河东转运使历知河阳杭徐州累迁光禄少卿以少府监知江宁府仁宗即位迁给事中以光禄卿分司西京卒于家　　薛田
按宋史薛田传田字希稷河中河东人进士起家丹州推官改著作佐郎知中江县拜监察御史改侍御史益州路转运使就除陕西转运使进直昭文馆知河南府复入度支为副使使契丹擢知开封府迁右谏议大夫知延州又徙永兴军辞不行卒　　薛映
按宋史薛映传映字景阳唐中书令元超八世孙后家于蜀父允中事孟氏为给事中归朝为尚书都官郎中映进士及第授大理评事历通判绵宋升州累迁太常丞改左正言为江淮两浙茶盐制置副使徙河东兼河西随军求便亲知相州擢知制诰权判吏部知杭州映临决&#锐庭无留事入知通进银台司兼门下封驳事封泰山为东京留守判官出知河南府历尚书左丞知扬州徙并州兼御史中丞仁宗即位迁礼部再为集贤院学士判院事知曹州分司南京卒赠右仆射谥文恭映好学有文该览强记为治严明吏不能欺子耀卿秘阁校理孙绅直龙图阁　　薛据按万姓统谱据字叔容平阳人性明敏有志于学弱冠名誉已彰诸老争相延致尝采诸子百家稗官纬纪之书辑孔子集语二十卷又摭古辅相经略开济之业萃为宅揆成鉴一编二书既成中书舍人刘克庄秘书谢子强见而爱之率同列进之朝略云藩垣置笔华皓不衰上可裨乙夜之览观次可实崇文之藏贮其为时贤赏激如此　　薛半千
按万姓统谱半千字子中漳浦人天性孝友母病尝药视膳割股以进伯兄亦镌血以调药仲兄焚香于顶以资冥福母病随愈兄弟三人日侍亲侧雍雍愉愉乡里称孝凡训诲子弟必欲以半千为法　　薛长孺
按真定府志长孺仁宗时知临城教化博洽境内肃然　　薛球
按夔州府志球皇佑中守达州立石表赵节妇墓　　薛向按宋史薛向传向字师正以祖颜任太庙斋郎为永寿主簿寻为邠州司法参军知鄜州朝廷置便籴司于大名以向为提点刑狱兼其事入为开封度支判官权陕西转运副使兼提举买马监种谔贬向亦罢知绛州再贬信州移潞州神宗知向材以为江浙荆淮发运使熙宁四年擢三司使迁右谏议大夫河洮用兵县官费不可计向未尝乏供给进龙图阁直学士加给事中知定州迁工部侍郎元丰元年召同知枢密院向干局绝人尢善商财计时方尚功利王安石从中主之以是益得展奋其材业舒亶论向反复斥知颍州改随州卒年六十六元佑中谥曰恭敏子绍彭有翰墨名中子嗣昌　　薛奕
按万姓统谱奕字世显兴化县人熙宁九年中武举第一时同郡徐铎亦冠文科神宗赐以诗有一方文武魁天下万里英雄入彀中之句后死于国事赠防御使　　薛嗣昌
按宋史薛向传向中子嗣昌亦以吏材奋崇宁中历熙河转运判官梓州陕西转运副使入为左司郎中陕西转运使知渭州改庆州以监临自盗责安化节度副使起知相州复知太原府以抚纳西羌功拜礼部刑部尚书坐启拟反复罢知延安府当迁官丐回授其子昶京秩嗣昌前后六七贬多以欺罔获罪至是言者并论之降为待制　　薛昂
按宋史薛昂传昂杭州人登元丰八年进士第崇宁初历太学博士校书郎著作佐郎为殿中侍御史拜翰林学士以不称职改刑部尚书转兵部大观三年拜尚书左丞明年出知江宁徙河南政和三年蔡京复用事复自尚书右丞为左丞迁门下侍郎寻知应天府昂始终附会蔡京靖康初言者斥其罪诏致仕杭州军乱昂不请命领州事责徽州居住　　薛昌宋
按平阳县志昌宋字康朝平阳人绍圣四年进士为诸军库计忤童贯除名因二帝北狩元帅康王檄至昌宋感愤作忠义咨请于湖州遍牒邻属期共击之迎二帝建炎初特旨叙复朝散郎知袁州　　薛季良
按莆田县志季良字傅叟兴化县人珩曾孙以祖荫补官调广州左司理除登闻检鼓院奏言检院乃肺石路鼓遗意今民意以为尝试州县视为具文臣谓凡进状宜索案予决虚者反坐诏从之迁司农寺丞丐外知潮州慨郡计窘乏专以廉俭节缩为事盐使疑潮盐有遗利欲增策季良抗论寝其议尝自扁其居曰廉村所著有千林谩稿　　薛庆
按宋史薛庆传庆起群盗据高邮兵数万人多骁隽敢斗能以少击众张浚招之庆感服因使守高邮寻迁拱卫大夫福州观察使承州天长保宁镇抚使金兀朮欲会攻兵楚州真阳镇抚郭仲威约庆俱往迎敌庆至扬州仲威殊无行意庆上马疾驰去平旦出扬州西门转战十余里为金骑所获金人杀庆承州陷讣闻赠保宁军承宣使　　薛良显
按宋史薛良显传良显字贵勤温之瑞安人登崇宁二年进士第累官为大宗正丞出为江东转运使江宁军校周德作乱良显闻变率众与战斩十余级力不胜死之事闻赠恤良渥　　薛徽言
按宋史薛徽言传徽言字德老温州人登进士第为枢密院计议官绍兴二年以权监察御史宣谕湖南时郴之桂阳旱饥徽言请于朝不待报即谕漕臣发衡永米以赈入为郎迁右司擢起居舍人时秦桧与金人议和徽言疏争之中寒疾而卒　　薛朋龟
按万姓统谱朋龟字彦益鄞人政和八年进士授仙居县尉值岁饥道殣相望剽掠四起朋龟请于郡发粟赈之民多所全活改楚州司录适靖康之变楚师勤王者归道州境郡守薄其犒辄鼓噪为乱朋龟急走军中谕以礼法军始帖服擢行在登闻检院兼权工部郎中守正不阿弹劾权贵人一时皆为避去后知衡州致仕与汪思温等结社林下后进多从之考问德业称为四明五老云　　薛良贵
按万姓统谱良贵字贵金瑞安人居白门初名天球字次公入太学坐元符上书议朝政谪籍后改今名登政和第终朝议大夫知光州复州赠通奉大夫宣和间方寇犯城与兄良显率乡民控扼邑赖以全　　薛开按万姓统谱开字彦明徽言族子宣和末俞寇猖獗开与兄誾闳及誾子居实谋白郡将预计守御弗许乃与里人鲍若雨包汝谐议鸠财积谷阴计里少年族子弟分番自保时教授刘士英与石砺画城为八界率义民以守之开自与誾守城南之西隅而使居实总其纲寇薄永泰城门居实弯弧开掷槊从兄谨言奋挝毙其先登者寇遂退开夜缒引队士斫其营寇弃寨去事平不言功乡人高之　　薛道先
按陕西通志道先一名式又名道原陕府鸡足山人尝为僧法号紫贤又号毗陵禅师云游长安留开福寺有省悟徽宗崇宁五年冬寓郿遇石杏林传授口诀真要乃注解悟真篇作复命篇及丹髓歌行世寿一百十四岁尸解后一年沙道昭复见于霍童山　　薛嘉言按万姓统谱嘉言字献可永嘉人性谨朴嗜学为文立成父强立奇之曰吾居官无暇日进诸弟以学尔事也由是益不怠以身先之既而兄弟相继登科闾里荣之靖康末闻汴京失守一日忽与季弟言不告而去家人寻访不获搜奁器失一金珥仲弟&#曰必徒步往京师赴难为路资耳此臣子职也居数日果自括以书报去志既至临安闻高宗即位乃归终司封郎中知台州　　薛&#
按宋史薛&#传&#字直老温州永嘉人登政和二年进士第调怀州刑曹杭州教授迁光禄寺丞改湖南运判杨&#据洞庭寇鼎州岳飞讨之&#陆耕水战楼船十余丈官军仰视不得近飞谋益造大舟&#曰今大旱湖水落洪若重购舟首勿与战逐筏断江路&#其上流使彼之长坐废而精骑直捣其垒则破坏在目前矣飞曰善兼旬积寇尽平进直秘阁除岳飞参谋官再知荆南桃源以左司郎官召知虔州移黄州知广州擢敷文阁待制卒年六十三　　薛安靖
按万姓统谱安靖以父奕死事补官靖康初假河北制置使京城失守安靖降金知海州事绍兴初乘间杀其守将举郡来归高宗以宗室女妻之绍兴五年除武节大夫业州刺史合门宣赞舍人知全州兼充本州沿溪洞事都巡检使卒　　薛珩
按万姓统谱珩字景行兴化县人绍兴进士第历湖北宪司检法官宪臣交章荐之珩前后四为法官平反全活者百余人官至梅州守　　薛元鼎
按万姓统谱元鼎字叔云幼警敏四岁日诵论语数百字登绍兴三十年进士初调惠州教授历官提举浙西路加直秘阁相视江流曲直奏开运河五十四里被旨往秀州欲以一州岁计综核其盈缩以为天下准还以其所详究本末源流敷奏上可其请除吏部郎官迁起居郎兼太子左谕德护丧归以病卒有讲义并诗文集藏于家　　薛良朋
按万姓统谱良朋隆兴二年以左朝奉大夫直显谟阁转运副使知临安府干道初以警戢盗贼究心职事除直龙图阁明年除权工部侍郎　　薛京
按诏安县志京字宗汴诏安人师事陈景肃绍兴中景肃与秦桧忤辞知台州京亦乞归省桧以京为景肃党衔之京遂与吴郑诸杨讲学隐于石榴洞屏迹以终焉　　薛九龄
按万姓统谱九龄知叙州吴曦叛于蜀九龄鸠财治兵卒讨平之　　薛可先
按万姓统谱可先知城固有文学率吏民拒寇修水利溉田民怀其德　　薛师石
按万姓统谱师石字景石永嘉人弼曾孙卓荦有大志遇寒生窭士随所有勉与之筑室会昌湖上会友酌古今谈世务善楷及篆隶书尤工于诗有瓜庐集　　薛叔似按宋史薛叔似传叔似字象先其先河东人后徙永嘉游太学解褐国子录迁太常博士寻除枢密院编修官寻除湖北运判加直秘阁移福建召为太常少卿权户部侍郎试吏部侍郎兼侍读充京湖宣谕使时韩胄开边叔似料敌必侵光黄委总领陈谦按行五关发鄂卒守三关金果入寇谦驻汉阳为江左节制寻除叔似端明殿学士胄诛谪福州以兵端之开叔似迎合故也久之许自便嘉定十四年卒谥恭翼叔似雅慕朱熹穷道德性命之旨谈天文地理锺律象数之学有&#二十卷　　薛极
按宋史薛极传极字会之常州武进人以父任调上元主簿中词科为大理评事迁大理正刑部郎官司封郎中权右司郎中迁右司郎中拜司农卿十五年特赐同进士出身拜端明殿学士签书枢密院事绍定元年拜参知政事寻知枢密院事封毗陵郡公以观文殿大学士知绍兴府端平元年加少保和国公致仕卒　　薛季宣
按宋史薛季宣传季宣字士龙永嘉人起居舍人徽言之子也徽言卒时季宣始六岁伯父&#收鞠之从&#宦游及见渡江诸老闻中兴经理大略得岳韩诸将兵间事甚悉年十七起从荆南帅辟书写机宜文字获事袁溉溉尝从程颐学尽以其学授之召为大理寺主簿出知湖州改知常州未上卒年四十　　薛绍按万姓统谱绍字承之永嘉人干道间登第庆元初历守真州有政声　　薛璆
按莆田县志璆字景徐珩之弟干道二年特奏名监广州西南道场有鬻私盐至六万斤者吏捕以告法当赏璆叹曰刑数十人易一官吾不忍为遂谕吏以十之一闻官余悉投水中皆得轻坐　　薛特立
按永嘉县志特立永嘉人事母孝以特科授承奉郎　　薛凝之按平阳县志凝之字季常母嗜江鮆母没终身不忍食诏求直言上书陈时事数十条言极剀切执政怒欲罪之凝之自若尝正丧礼后以寿终　　薛舜俞
按万姓统谱舜俞字钦父同安人早工文艺登进士教授南剑州晚年学问淹贯为文长于表启有文集三百余卷　　薛舜庸
按万姓统谱舜庸字惠父继其兄舜俞登第调龙溪尉改分宁丞知古田县前此农民牛死输钱于官舜庸叹曰民不幸失牛又责其财是重困也立命除之增邑庠廪饩建阁藏书以惠诸生徙通判兴化军　　薛洽按万姓统谱洽字子周永嘉人在太学所交皆名士会斋舍疫作鲍粹然疾尤笃同舍皆弃去洽独移卧具俱蚤夜治药饵谨视之三月乃愈粹然每告人曰子周生我登淳熙第终通判邵武军　　薛高
按万姓统谱高字宁仲永嘉人任连城簿弃官而隐读书作文至老不休家有读书楼郡守楼钥为之记陈谦赠之诗有万卷编抄高似屋一门师友重如山之句　　薛行简
按常德府志行简绍熙二年知常德府事
　　薛绂
按万姓统谱绂龙游人幼颖悟日诵万言举进士为成都教授累迁秘书郎因陛对极言韩胄之奸坐劾去之与魏了翁讲明易学着则书十卷了翁叹服不逮号符谷子　　薛仲侃
按夔州府志仲侃绍定中任通川令爱恤良民表扬贞节又创赵节妇祠其敦尚风节类如此　　薛仪老
按武昌府志仪老温州永嘉人端平三年授蒲圻令严明精敏作新学校先是绍兴末有同族季宣者令武昌行保甲法民以为便仪老悉仿而行之政通民和三年有成邑人张掖撰文以纪之　　薛寘
按万姓统谱置字持志昌国人少有文及长领乡荐调衡阳主簿时史弥坚帅湖南一日寇起黑风洞檄置往抚谕将至有道其姓名者其首遂投戈而退　　薛魁祥按温州府志魁祥字壮行平阳人有文行登咸淳进士授淳安尉宋革命遂弃官杜门著书辟连江宰不就每与文天祥言及宋祚辄欷歔流涕其忠愤见于诗辞有荷渚咏史等作　　金
　　薛道纪
按沁源县志练师真人名道纪楼烦人能驱孽龙以息水患指山林以免兵祸寿几百岁一日晏坐见西北松枝上有一山猴来谒乃谓众弟子曰此木客报吾归期也未几果端坐而逝　　薛元微
按滨州志元微滨州人生有慧识仁孝着闻每绝尘想怀至真年四十余乃发愤诣高尚观礼师领真铨笃元学历十九年卒门人卜兆而窆之时大定壬辰也后明昌二年复有人见之与语若平生五年由东平府舟运坚至河本观称薛真人亲致之后人为之勒记指为仙迹　　薛居中
按临漳县志居中字鼎臣临漳人登太和癸亥进士第性刚明果断所至著称贞佑兵后至京调登封令有善政　　薛继先
按金史薛继先传继先字曼卿南渡后隐居西洛山中课童子读书事母孝与人交谦逊和雅所居化之子纯孝字方叔有父风有诈为曼卿书就方叔取物者曼卿年已老状貌如少者客不知其为曼卿而以为方叔也而与之书曼卿如所取付之监察御史石玠行部过曼卿曼卿不之见或言君何无乡曲情曼卿曰君未之思耳凡今时政未必皆善御史一有所劾将谓自我发之同恶相庇他日并邻里必有受祸者其畏慎皆此类壬辰之乱病没宜阳　　元
　　薛天定
按蕲水县志天定蕲水人生宋末会寇起里人推为郡长募义保障寇不敢深入至元世祖下江南手诏召拜为防守抚郡按伏官寻擢先锋使从平闽定广下越取淮功勋益着迁滇万户府总管辖汉番兵马使经略边陲再迁两淮防御都招讨总镇江南上护军尝病语曰吾当临阵死公事安能居牖下死儿女手耶至治癸亥寇至淮果力战卒于军赠总帅谥威武子楚卿延佑进士袭职　　薛仪
按韩城县志仪桢州人元太宗由龙门渡河而西仪率士民迎之太宗喜命招降河东北山诸堡寨仪谕之归者云集帝嘉其能赐以符节俾为千夫长又从征河南有功命为本州守　　薛真
按同州志真字伯英韩城人少事亲以孝闻父尝病医药罔效乃夜祷剔股肉烹进父不知也食之病遂愈人以为孝感所致云　　薛荣
按渭南县志荣字君英渭南人元贞间官奉直大夫兴元路判官督修栈道有功升奉议大夫知和州绰有政声后历升工部尚书致仕　　薛延年
按临汾县志延年临汾人为安西王文学士着四书引证小学纂图有竹轩文集　　薛居信
按徽州府志居信河东人皇庆初为祁门县尹视民如子莅政以宽至元间官行估勘法官吏虚增民田土数多居信赴公省自实蠲减虚数民德之　　薛以礼
按常德府志以礼监利人延佑间为常德路总管　　薛大猷按万姓统谱大猷汤阴人早中甲科弃而不仕隐居教授学者多宗之有四书讲义　　薛观
按万姓统谱观字景荀人在宋时聚族千指同居合食者五世号义门薛氏观读书强记为诗文多不留稿至治癸亥以书经试浙闱遂名贤书分教平江之常熟复迁杭州教授累考补将仕郎主沅江县簿摄令事盗息民安引年致仕　　薛元
按河南府志元字敬之陕西下邽人元初占籍永宁遂家焉以穷理为学而不乐仕进初以教授累迁转运使寻谢病退居洛西屡征不起天历间建义塾群子弟教之各授一经不数年教化大行后以子友谅贵赠直学士追封河南郡侯谥文靖　　薛友谅
按河南府志友谅元之子号直齐以明经擢用累官翰林院直学士历官五十年所至兴学崇教尝请升周程诸儒从祀孔子庙庭建书院精舍祀先圣先贤又构禹庙于长渊山以箕子配笃志力学人咸重之　　薛澍按怀庆府志澍字时卿修武人博极群书宗主孔孟以进士授承务郎主事历升榷茶都转运使吏部尚书子秉贞知兴州兼知经筵事　　薛文虎
按苏州府志文虎横州知州至元间奉檄安抚崇明镇以镇地属边陲请升镇为州立学校陈礼义焕然文明迄今皆文虎所遗　　薛鸾
按莆田县志鸾字君立元鼎次子幼孤母郑氏携依外家至元中值乱失母所在鸾号泣祷神裹粮出访果得母已为钞库使寻以母老辞母丧服阕遂不仕号铁耕道人　　薛禄
按宁海县志禄字良能宁海人至正末盗起村落大掠入县父宗道团结乡兵为防守遇害禄痛父散家赀养死士欲讨贼以报父仇无何贼复至禄适病惫甚即舆疾率乡兵出南郭遇贼战不利左右以势不敌劝之走禄曰父仇不共戴天今不能杀贼反自退以偷生又何面目立于天地间耶遂力战而死　薛姓部列传四
　　明
</div>
    <div class="pagination">
<a href="氏族典卷诸姓部_page727.html">上一页</a><span>...</span><a href="氏族典卷诸姓部_page723.html">723</a><a href="氏族典卷诸姓部_page724.html">724</a><a href="氏族典卷诸姓部_page725.html">725</a><a href="氏族典卷诸姓部_page726.html">726</a><a href="氏族典卷诸姓部_page727.html">727</a><span class="current-page">728</span><a href="氏族典卷诸姓部_page729.html">729</a><a href="氏族典卷诸姓部_page730.html">730</a><a href="氏族典卷诸姓部_page731.html">731</a><a href="氏族典卷诸姓部_page732.html">732</a><a href="氏族典卷诸姓部_page733.html">733</a><span>...</span><a href="氏族典卷诸姓部_page729.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
