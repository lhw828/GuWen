<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 286 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 286 页/共 899 页
  </h1>
  <div class="content">
   按北齐书范阳王绍义传范阳王绍义文宣第三子也初封广阳后封范阳历位侍中清都尹及后主奔邺以绍义为尚书令定州刺史周武帝&amp;#并州绍义引兵南出欲取并州兵败奔突厥突厥他&amp;#可汗谓文宣为英雄天子以绍义重踝似之甚见爱重凡齐人在北者悉隶绍义高宝宁在营州表上尊号绍义遂即皇帝位称武平元年他&amp;#亦招诸部各举兵南向云共立范阳王作齐帝为其报雠卢昌期据范阳亦表迎绍义俄而周将宇文神举攻灭昌期绍义闻范阳城陷素服举哀回军入突厥周人购之于他&amp;#又使贺若谊往说之他&amp;#犹不忍遂伪与绍义猎于南境使谊执之流于蜀　　高绍仁
按北齐书西河王绍仁传西河王绍仁文宣第四子也天保末为开府仪同三司寻薨　　高绍廉
按北齐书陇西王绍廉传陇西王绍廉文宣第五子也初封长乐后改焉性粗暴尝拔刀逐绍义绍义走入厩闭门拒之绍义初为清都尹未及理事绍廉先往唤囚悉出率意决遣之能饮酒一举数升终以此薨　　高百年
按北齐书乐陵王百年传乐陵王百年孝昭第二子也孝昭即位立为皇太子帝临崩遗诏传位于武成并有手书其末曰百年无罪汝可以乐处置之勿学前人大宁中封乐陵王博陵人贾德胄教百年书百年尝作数&amp;#字德胄封以奏帝怒召百年百年被召自知不免割带玦留与妃斛律氏见帝于元都苑凉风堂使百年书&amp;#字验与德胄所奏相似遣左右乱捶击之又令人曳百年绕堂且走且打所过处血皆遍地气息将尽曰乞命愿与阿叔作奴遂斩之弃诸池池水尽赤于后园亲看埋之妃把玦哀号不肯食月余亦死玦犹在手拳不可开时年十四其父光自劈之乃开后主时诏以襄成王子白泽袭爵乐陵王齐亡入关徙蜀死　　高彦理
按北齐书汝南王彦理传汝南王彦理武平初封王位开府清都尹齐亡入关随例授仪同大将军封县子女入太子宫故得不死隋开皇中卒并州刺史　　高彦德按北齐书始平王彦德传始平王彦德与汝南同受封加仪同三司　　高彦基
按北齐书城阳王彦基传城阳王彦基与汝南同受封加仪同三司　　高彦康
按北齐书定阳王彦康传定阳王彦康与汝南同封加仪同三司　　高彦忠
按北齐书汝南王彦忠传汝南王彦忠武平初封王加仪同三司　　高绰
按北齐书南阳王绰传南阳王绰字仁通武成长子也以五月五日辰时生至午时后主乃生武成以绰母李夫人非正嫡故贬为第二名融字君明出后汉阳王河清三年改封南阳别为汉阳置后绰始十余岁留守晋阳后为司徒冀州刺史左转定州召拜大将军韩长鸾间之除齐州刺史将发长鸾令绰亲信诬告其反奏云此犯国法不可赦后主不忍显戮使宠胡何猥萨后园与绰相扑搤杀之　　高俨
按北齐书琅邪王俨传琅邪王俨字仁威武成第三子也初封东平王拜开府侍中中书监京畿大都督领军大将军领御史中丞迁大司徒尚书令大将军录尚书事大司马武成崩改封琅邪俨以和士开骆提婆等奢恣盛修第宅意甚不平二人由是忌之武平二年出俨居北宫四月诏除太保治书侍御史王子宜与俨左右开府高舍洛中常侍刘辟强说俨曰殿下被疏正由士开间构何可出北宫人百姓丛中也俨谓侍中冯子琮曰士开罪重儿欲杀之子琮心欲废帝而立俨因赞成其事俨乃令子宜表弹士开罪请付禁推子琮杂以他文书奏之后主不审省而可之俨诳领军库狄伏连伏五十人于神兽门外诘旦执士开送御史俨使冯永洛就台斩之遂率京畿三千余人屯千秋门后主乃急召斛律光俨亦召之光闻杀士开抚掌大笑曰龙子作事固自不似凡人入见后主于永巷帝率宿卫者步骑四百授甲将出战光曰小儿辈弄兵与交手即乱至尊宜自至千秋门琅邪必不敢动后主从之光步道使人走出曰大家来俨徒骇散帝驻马桥上遥呼之俨犹立不进光就谓曰天子弟杀一汉何所苦执其手强引以前请帝曰琅邪王年少肠肥脑满轻为举措长大自不复然愿宽其罪帝拔俨带刀环乱筑辫头良久乃释之自是太后处俨于宫内食必自尝之陆令萱说帝早为计帝纳其言九月下旬帝启太后曰明旦欲与仁威出猎须早出早还是夜四更帝召俨俨疑之陆令萱曰兄兄唤儿何不去俨出至永巷刘桃枝反接其手俨呼曰乞见家家尊兄桃枝以袖塞其口反袍蒙头负出至大明宫鼻血满面拉杀之时年廿四有遗腹四男生数月皆幽死以平阳王淹孙世俊嗣　　高廓按北齐书齐安王廓传齐安王廓字仁弘武成第四子也性长者无过行位特进开府仪同三司定州刺史　　高贞
按北齐书北平王贞传北平王贞字仁坚武成第五子也沉审宽恕帝常曰此儿得我凤毛位司州牧京畿大都督兼尚书令录尚书事帝行幸总留台事积年后主以贞长大渐忌之阿那肱承旨令冯士干劾系贞于狱夺其留后权　　高仁英
按北齐书高平王仁英传高平王仁英武成第六子也举止轩昂精神无检格位定州刺史　　高仁光
按北齐书淮南王仁光传淮南王仁光武成第七子也性躁且暴位清都尹　　高仁几
按北齐书河西王仁几传河西王仁几生而无骨不自支持　　高仁邕
按北齐书乐平王仁邕传乐平王仁邕养于北宫武平末始得出外　　高仁俭
按北齐书颍川王仁俭传颍川王仁俭为胶州刺史　　高仁雅按北齐书安乐王仁雅传安乐王仁雅从小有喑疾　　高仁直按北齐书丹阳王仁直传丹阳王仁直为济州刺史　　高仁谦按北齐书东海王仁谦传东海王仁谦养于北宫武平末始得出外与后主死于长安　　高元海
按北齐书上洛王思宗传思宗子元海累迁散骑常侍除领军武成即位除侍中开府仪同三司太子詹事河清二年出为兖州刺史武平中与祖珽共执朝政出为郑州刺史邺城将败征为尚书令周建德七年谋逆伏诛　　高阿那肱
按北齐书高阿那肱传阿那肱善无人也其父市贵从高祖起义那肱为库典从征讨以功勤擢为武卫将军肱妙于骑射便辟善事人大为世祖所爱重又谄悦和士开士开每为之言弥见亲待后主即位累迁并省尚书左仆射封淮阴王又除井省尚书令武平四年令其录尚书事又总知外兵及内省机密又为右丞相周师逼平阳后主于天池较猎及颠沛还邺那肱从行后主走度太行令那肱以数千人投济州关仍遣觇候及周将军尉迟迥至关肱遂降肱至长安授大将军封郡公为隆州刺史诛　　高保宁
按北齐书高保宁传保宁代人也不知其所从来武平末为营州刺史镇黄龙周师将至邺幽州行台潘子晃征黄龙兵保宁率骁锐赴救至北平闻邺都不守便归营周帝遣使招慰不受&amp;#书范阳王绍义在突厥中上表劝进范阳署保宁为丞相及卢昌期据范阳城起兵保宁集兵数万骑来救之至潞河知周将宇文神举已屠范阳还据黄龙竟不臣周　　北周
　　高琳
按周书高琳传琳字季其先高句丽人也五世祖宗归魏拜第一领民酋长赐姓羽真氏祖明父迁仕魏咸亦显达琳母尝祓禊泗滨遇见一石光彩朗润遂持以归是夜梦见一人衣冠有若仙者谓其母曰向所将来之石是浮磬之精必生令子其母惊寤俄而有娠及生因名琳字季魏正光初起家卫府都督以功转统军又从&amp;#朱天光破万俟丑奴功最除宁朔将军奉车都尉后随天光败于韩陵山琳因留洛阳魏孝武西迁从入关为齐神武所追拒战有功封巨野县子大统初进爵为侯转龙骧将军顷之授直阁将军迁平西将军加通直散骑常侍三年从太祖破齐神武于沙苑转安西将军进爵为公累迁卫将军银青光禄大夫右光禄大夫四年从战河桥勇冠诸军拜太子左庶子寻以本官镇玉壁复从太祖战邙山除正平郡守加大都督进使持节车骑大将军仪同三司散骑常侍除鄜州刺史加骠骑大将军开府仪同三司侍中孝闵帝践阼进爵犍为郡公武成初征吐谷浑以勋别封一子许昌县公除延州刺史保定初授梁州总管十州诸军事天和二年徙丹州刺史三年迁江陵总管入朝进授大将军仍副卫公直镇襄州六年进位柱国建德元年薨时年七十六赠本官加冀定齐沧州五州诸军事冀州刺史谥曰襄　　高宾
按周书裴文举传高宾渤海蓨人也父季安抚军将军兖州刺史宾少聪&amp;#有文武干用仕东魏历官至龙骧将军谏议大夫立义都督同列有忌其能者谮之于齐神武大统六年乃弃家属间行归阙太祖授安东将军银青光禄大夫稍迁通直散骑常侍抚军将军大都督世宗初除咸阳郡守政存简惠甚得民和加使持节车骑大将军仪同三司散骑常侍赐姓独孤氏武成元年除御正下大夫兼小载师出为益州总管府长史保定初征拜计部中大夫治中外府从事中郎赐爵武阳县伯宾敏干从政果敢决断案牍虽繁绰有余裕转太府中大夫齐公宪府长史天和二年除鄀州诸军事鄀州刺史进位骠骑大将军开府仪同三司治襄州总管府司录六年卒时年六十八开皇中赠宾礼部尚书武阳公谥曰简　　高儒
按周书高琳传琳子儒少以父勋赐爵许昌郡公拜左侍上士后袭爵犍为郡公位至仪同大将军　　隋　　高颎
按隋书高颎传颎字昭元一名敏自云渤海蓨人也颎少明敏有器局年十七周齐王宪引为记室武帝时袭爵武阳县伯除内史上士寻迁下大夫以平齐功拜开府高祖得政素知颎强明又习兵事多计略意欲引之入府遣邗国公杨惠谕意颎承旨欣然于是为相府司录破尉迥进位柱国改封义宁县公迁相府司马高祖受禅拜尚书左仆射进封渤海郡公上每呼为独孤而不名也颎深避权势上表逊位听解仆射数日命颎复位俄拜左卫大将军又拜左领军大将军母忧去职二旬起令视事颎流涕辞让优诏不许开皇二年长孙览元景山等伐陈令颎节度诸军会陈宣帝薨颎以礼不伐丧奏请班师萧岩之叛也诏颎绥集江汉甚得人和九年晋王广大举伐陈以颎为元帅长史及陈平军还以功加授上柱国进爵齐国公上柱国王世积以罪诛当推核之际乃有宫禁中事云于颎处得之上怒颎竟坐免以公就第未几颎国令上颎阴事于是除名为民炀帝即位拜为太常帝时侈靡声色滋甚又起长城之役颎甚病之谓观德王雄曰近来朝廷殊无纲纪有人奏之帝以为谤讪朝政于是下诏诛之诸子徙边颎有文武大略明达世务及蒙任寄之后竭诚尽节引进贞良以天下为己任其子盛道官至莒州刺史徙柳城而卒次弘德封应国公晋王府记室次表仁封渤海郡公徙蜀郡　　高劢
按隋书高劢传劢字敬德渤海蓨人齐太尉清河王岳之子也幼聪敏美风仪以仁孝闻年七岁袭爵清河王十四为青州刺史历右卫将军领军大将军祠部尚书开府仪同三司改封乐安王性刚直有才干甚为时人所重斛律明月雅敬之每有征伐则引之为副迁侍中尚书右仆射及后主为周师所败劢为周军所得授开府仪同三司高祖为丞相以劢检校扬州事后拜楚州刺史民安之七年转光州刺史及大举伐陈以劢为行军总管从宜阳公王世积下陈江州以功拜上开府陇右诸羌数为寇乱朝廷以劢有威名拜洮州刺史后遇吐谷浑来寇劢遇疾不能拒战贼遂大掠而去宪司奏劢亡失户口又言受羌馈遗竟坐免官后卒于家时年五十六子士廉最知名　　高构
按隋书高构传构字孝基北海人也性滑稽多智辩给过人好读书工吏事弱冠州补主簿仕齐河南王参军事历徐州司马兰陵平原二郡太守齐灭后周武帝以为许州司马高祖受禅转冀州司马甚有能名征拜比部侍郎寻转民部迁雍州司马以明断见称岁余转吏部侍郎号为称职复徙雍州司马坐事左转盩厔令甚有治名上善之复拜雍州司马又为吏部侍郎以公事免炀帝立召令复位后以老病解职大业七年终于家时年七十二　　唐
　　高斌廉
按旧唐书裴寂传太宗将举义师不敢发言见寂为高祖所厚乃出私钱数百万阴结龙山令高斌廉与寂博戏渐以输之寂喜太宗遂以情告之　　高冯
按唐书高季辅传冯字季辅以字行德州蓨人居母丧以孝闻兄元道仕隋为汲令县人反城应贼杀元道季辅率其党与县人战禽之斩首以祭贼众畏伏更归附之俄与武陟李厚德将其众降授陟州总管府户曹参军贞观初拜监察御史弹治不避权要累转中书舍人进授太子右庶子后为吏部侍郎善铨叙人物久之迁中书令兼检校吏部尚书监修国史进爵蓨县公永徽初加光禄大夫侍中兼太子少保感疾归第有诏以其兄虢州刺史季通为宗正少卿视疾遣中使日候增损卒年五十八赠开府仪同三司荆州都督谥曰宪子正业仕至中书舍人坐善上官仪贬岭表　　高开道
按唐书高开道传开道沧州阳信人世煮盐为生少趫勇走及奔马隋大业末依河间贼格谦谦灭与其党百余人亡海曲后出剽沧州众稍附因北掠戍保自临渝至怀远皆破有之复引兵围北平隋守将李景不能支拔城去开道据其地武德元年陷渔阳郡有之自号燕王窦建德围罗艺于幽州艺请救开道以骑二千赴之建德解去乃因艺使请降诏以为蔚州总管上柱国北平郡王赐姓李五年幽州饥开道许输以粟艺发兵三千车数百马驴千往请粟开道悉留不遣遂北连突厥告绝于艺复称燕时群盗相继平开道欲降自疑反复得罪犹恃突厥自安然将士多山东人思归众益厌乱初开道募壮士数百为养子卫合下及刘黑闼将张君立亡归开道命与爱将张金树分督之金树潜令左右数人伪与诸养子戏至夕入合绝其弓弦又取刀&amp;#聚&amp;#下既暝金树以其徒噪攻之养子穷争归金树开道顾不免擐甲挺刃据堂坐与妻妾饮酒金树畏不敢前天且明开道先缢其妻妾诸子而后自杀开道起兵凡八年灭　　高俭按唐书高俭传俭字士廉以字显齐清河王岳之孙敏惠有度量仁寿中补治礼郎斛斯政奔高丽坐与善贬为朱鸢主簿会世大乱京师阻绝交趾太守丘和署司法书佐时钦州俚帅&amp;#长真以兵侵交趾和惧欲出迎士廉曰长真兵虽多县军远客势不得久城中兵尚可战奈何受制于人和因命为行军司马逆击破之高祖遣使徇岭南武德五年与和来降于是秦王领雍州牧荐士廉为治中王为皇太子授右庶子进侍中封义兴郡公坐匿王珪奏不时上左授安州都督进益州大都督府长史入为吏部尚书进封许国公高祖崩摄司空营山陵加特进迁尚书右仆射太宗幸洛阳太子监国命摄少师久之请致仕听解仆射加开府仪同三司同中书门下三品知政事帝伐高丽皇太子监国驻定州又摄太傅同掌机务还至并州有疾帝即所舍问之贞观二十一年疾甚帝幸其第为流涕卒年七十一谥曰文献　　高智周
按唐书高智周传智周常州晋陵人第进士补越王府参军迁费令入擢秘书郎弘文馆直学士三迁兰台大夫孝敬在东宫为侍读移病去俄拜寿州刺史迁正谏大夫黄门侍郎仪凤初进同中书门下三品迁太子左庶子久之罢为御史大夫与薛元超裴炎同治章怀太子狱无所同异固表去位高宗美其概授右散骑常侍请致仕听之卒年八十二赠越州都督谥曰定　　高履行
按唐书高俭传俭子履行居母丧毁甚太宗谕使强食尚东阳公主袭爵繇户部尚书为益州大都督府长史坐长孙无忌左授洪州都督改永州刺史　　高&amp;#行按唐书高俭传俭子&amp;#行至左卫将军其子岐连章怀太子事诏令自诫切&amp;#行以佩刀刺杀之断首弃道上高宗鄙其为贬睦州刺史　　高审行
按唐书高俭传俭子审行自户部侍郎贬渝州刺史　　高子贡按唐书邢文伟传高子贡善太史书与朱敬则善擢明经历秘书省正字弘文馆直学士不得志因弃官去徐敬业起兵弟敬猷统兵五千逼和州子贡率乡人数百拒之贼引去以功擢朝散大夫为成均助教东莞公融尝为和州刺史从子贡受业及融谋举兵令黄公撰见子贡推为谋主书疏往返因结诸王内应谋泄坐死　　高叡
按唐书高睿传睿京兆万年人隋尚书左仆射颎孙也举明经稍迁通义令有治劳人刻石载德历赵州刺史平昌县子圣历初突厥默啜入寇睿婴城拒寇长史唐波若与寇通睿觉之力不能制即目经不得死为寇执使谕降诸县不肯应见杀赠冬官尚书谥曰节　　高仲舒
按唐书高睿传睿子仲舒通故训学擢明经为相王府文学王所钦器开元初宋璟苏颋当秉多咨访焉终太子右庶子　　高秀岩
按山西通志秀岩稷山人开元中从击吐蕃以功授万福府别将赐绯鱼袋仍留卫京都累迁户部尚书兼河东节度使禄山之乱肃宗在灵武秀岩星奔行在献谋刻日期复两都帝善之乃随郭子仪李嗣业举兵预有劳绩疾亟遗训诸子曰洁己者事君之本精诚者神明之佑毋近憸人毋远耆德子八人皆显　　高适按唐书高适传适字达夫沧州渤海人少落魄不治生事客梁宋间宋州刺史张九皋奇之举有道科中第调封丘尉不得志去客河西河西节度使哥舒翰表为左骁卫兵曹参军掌书记禄山乱召翰讨贼即拜适左拾遗转监察御史迁侍御史擢谏议大夫负气敢言权近侧目除扬州大都督府长史淮南节度使李辅国恶其才数短毁之下除太子少詹事未几蜀乱出为蜀彭二州刺史梓屯将段子璋反适从崔光远讨斩之而光远兵不戢遂大略天子怒罢光远以适代为西川节度使广德元年吐蕃取陇右适率兵出南鄙欲牵制其力既无功遂亡松维二州及云山城召还为刑部侍郎左散骑常侍封渤海县侯永泰元年卒赠礼部尚书谥曰忠　　高仙芝
按唐书高仙芝传仙芝高丽人父舍鸡初以将军隶河西军为四镇校将仙芝年二十余从至安西以父功补游击将军仙芝美姿质善骑射初事节度使田仁琬盖嘉运等不甚知名后事夫蒙灵&amp;#乃善遇之开元末表为安西副都护四镇都知兵马使小勃律其王为吐蕃所诱妻以女故西北二十余国皆羁属吐蕃自仁琬以来三讨之皆无功天宝六载诏仙芝以步骑一万出讨拂菻大食诸国皆震慑降附奏捷京师擢鸿胪卿假御史中丞为四镇节度使加左金吾卫大将军寻除武威太守拜右羽林军大将军封密云郡公禄山反荣王为元帅仙芝副之继封常清东讨帝御勤政楼引荣王受命宴仙芝以下帝又幸望春亭劳遣诏监门将军边令诚监军次陕郡而常清败还仙芝急乃开太原仓悉以所有赐士卒焚其余引兵趋潼关会贼至甲仗资粮委于道弥数百里既至关勒兵缮守具士气稍稍复振贼攻关不得入乃引还初令诚数私于仙芝仙芝不应因言其逗挠状以激帝且云常清以贼摇众而仙芝弃陕地数百里朘盗禀赐帝大怒使令诚即军中斩之令诚已斩常清陈尸于籧篨仙芝自外至令诚以陌刀百人自从曰大夫亦有命仙芝顾麾下曰我募若辈本欲破贼取重赏而贼势方锐故迁延至此亦以固关也我有罪若辈可言不尔当呼枉军中咸呼曰枉其声殷地仙芝遂就死　　高力士
按唐书高力士传力士冯盎曾孙也圣历初岭南讨击使李千里上二阉儿曰金刚曰力士武后以其强悟敕给事左右坐累逐出之中人高延福养为子故冒其姓善武三思岁余复得入禁中禀食司宫台既壮长六尺五寸谨密善传诏令为宫闱丞元宗在藩力士倾心附结已平韦氏乃启属内坊擢内给事先天中以诛萧岑等功为右监门卫将军知内侍省事于是四方奏请皆先省后进小事即专决将相承风附会不可计肃宗在东宫兄事力士加累骠骑大将军封渤海郡公有袁思艺者帝亦爱幸然骄倨甚士大夫疏畏之而力士阴巧得人誉帝初置内侍省监二员秩三品以力士思艺为之帝幸蜀思艺遂臣贼而力士从帝进齐国公从上皇还进开府仪同三司上皇徙西内居十日为李辅国所诬除籍长流巫州宝应元年赦还见二帝遗诏北向哭欧血而卒年七十九代宗以护卫先帝劳还其官赠扬州大都督　　高尚按唐书高尚传尚雍奴人母老丐食自给尚客河朔不肯归与令狐潮相善淫其婢生一女遂留居然笃学善文辞尝喟然谓汝南周铣曰吾当作贼死不能龁草根求活也李齐物为新平太守荐诸朝赆钱三万介之见高力士力士以为才置门下讽近臣表其能擢左领军仓曹参军力士语禄山表为平卢掌书记因出入卧内遂与严庄语图谶导禄山反陷东都伪拜中书侍郎贼所下赦令皆尚为之至伪侍中　　高郢按唐书高郢传郢字公楚其先自渤海徙卫州遂为卫州人九岁通春秋工属文父伯祥为好畤尉安禄山陷京师将诛之郢尚幼解衣请代贼义并贷之宝应初及进士第代宗为太后营章敬寺郢以白衣上书谏不纳以茂才异行高第累擢咸阳尉郭子仪取为朔方掌书记子仪怒判官张昙奏抵死郢引救甚力忤子仪意下徙猗氏丞李怀光引佐邠宁府怀光反郢固止之与其将吕鸣岳张延英谋间道归国事泄怀光先斩二将然后引郢诘诮郢抗词无所愧隐怀光惭赦之怀光已诛李晟表其忠马燧奏管书记召拜主客员外郎迁中书舍人久之进礼部侍郎迁太常卿贞元末擢中书侍郎同中书门下平章事顺宗立病不能事以刑部尚书罢明年为华州刺史政尚仁静复召为太常卿除御史大夫数月改兵部尚书固乞骸骨以尚书右仆射致仕卒年七十二赠太子太保谥曰贞　　高固
按唐书高固传固不知何许人或言四世祖侃永徽中为北廷安抚使禽车鼻可汗以功为安东都护固生微贱为家所卖转为浑瑊童奴字黄芩性敏惠有膂力善骑射瑊爱养之以齐有高固因以名从瑊屯朔方德宗在奉天固仍从瑊贼突入东壅门固引锐士长刀杀贼数十人曳车塞阖贼不能入封渤海郡王李怀光反使邠宁留后张昕先趣河中固伺间斩昕首以徇拜检校右散骑常侍前军兵马使贞元十七年邠宁节度使杨朝晟卒诏以固拜邠宁节度使固本宿将且宽厚人皆安之宪宗时检校尚书右仆射入为右羽林统军卒赠陕州大都督　　高沐
按唐书高沐传沐渤海人父冯事宣武李灵耀灵耀反冯密遣人奏贼纤悉有诏拜曹州刺史会李正己盗有曹濮冯不能自通朝廷死官下沐贞元中擢进士第以家托郓故李师古辟署判官师道叛沐率其僚郭郭航李公度引古今成败前后镌说不能入师道所厚吏李文会林英等乘间诉曰比悉心忧公家事而为沐等所疾公奈何举十二州地成沐辈千载名乎由是疏斥沐令守濮州沐上书盛夸山东煮海之饶得其地可以富国师道谋皆露后英奏事京师胁邸史言沐以诚款结天子师道怒诛沐又有崔承宠杨偕陈佑崔清皆抗节忤贼李文会指为沐党皆被囚元和十四年赠沐吏部尚书航莱州人以气闻师道署右职与世居齐初举进士权德舆将取之闻其家贼中乃罢遂为贼聘二人卒能以忠显　　高崇文按唐书高崇文传崇文字崇文其先自渤海徙幽州七世不异居崇文性朴重寡言少籍平卢军贞元中从韩全义镇长武城治军有声累官金吾将军吐蕃寇宁州崇文率兵往救大破之封渤海郡王全义入朝留知行营节度后务迁长武城都知兵马使刘辟反宰相杜黄裳荐其才诏检校工部尚书左神策行营节度使俾统兵讨辟自阆中出郄剑门兵解梓潼之围贼将邢泚退守梓州诏拜崇文东川节度使趣成都辟走追擒之槛送京师进检校司空西川节度副大使南平郡王同中书门下平章事邠宁庆节度使为京西诸军都统崇文恃功而侈举蜀帑藏百工之巧者皆自随又不晓朝廷仪惮于觐谒有诏听便道之屯居邠三年戎备整修卒年六十四赠司徒谥曰威武　　高霞寓
按唐书高霞寓传霞寓幽州范阳人其先五代不异居孝闻里闾德宗初采访使洪经纶言之阙诏表于门霞寓能读春秋及兵法颇以感概自尚狡谲多变往见长武城使高崇文崇文异其才檄任军职从击刘辟有功擢拜彭州刺史俄代崇文为长武城使封感义郡王元和中以左威卫将军从吐突承璀讨王承宗有功拜丰州刺史三城都团练防御使讨吴元济也析山南东道为两镇以霞寓宿将拜唐邓隋节度使遏贼南冲霞寓虽悍而寡谋统制尤非所善贼为北逐之为伏所掩遂大败诏贬归州刺史乃厚赂权宦召为右卫大将军拜振武节度使改左武卫大将军又节度邠宁位检校司徒宝历中疽发首不能事以右金吾卫大将军召卒于道赠太保　　高定
按唐书高郢传郢子定辩惠小字董二世重其早惠以字显长通王氏易为图合八出上圆下方合则重转则演七转而六十四卦六甲八节备焉任至京兆府参军　　高承简
按唐书高崇文传崇文子承简少事忠武军后更隶神策以崇文平蜀功除嘉王傅裴度征蔡奏署牙将蔡平诏析上蔡郾城遂平西平四县为&amp;#州拜承简刺史治郾城迁邢州刺史观察府责赋尤急承简代下户数百输租迁宋州会宣武将李反遣使责财于宋承简囚之前后数辈辄系狱一日并出斩于牙门威震部中拜兖海沂密节度使迁义成军检校尚书左仆射入拜右金吾卫大将军复节度邠宁属疾还朝道卒赠司空谥曰敬　　高瑀
按唐书高瑀传瑀冀州蓨人少沈邃喜言兵释褐右金吾胄曹参军累迁陈蔡二州刺史入为太仆卿忠武节度使王沛死卫军诸将多自谓得之宰相裴度韦处厚以瑀治陈蔡素有状习军中情伪欲任之会其军表&amp;#瑀乃检校左散骑常侍领忠武节度使再加检校尚书右仆射六年徙节武宁军以刑部尚书召辞疾拜太子少傅不阅月复诏节度忠武卒于镇赠司空瑀宽和居官无赫然誉所至称治士人怀之　　高釴按唐书高釴传釴字翘之史失其何所人擢进士第累迁右补阙史馆修撰元和末转起居郎数陈政得失穆宗嘉之召入翰林为学士张韶变兴仓卒釴从敬宗夜驻右军翌日进知制诰拜中书舍人俄罢学士累进吏部侍郎出为同州刺史卒赠兵部尚书釴少孤窭介然无党援以致宦达诸弟皆检愿友爱为搢绅景重　　高铢
按唐书高釴传釴弟铢字权仲既擢第署太原张弘靖幕府入迁监察御史太和时累擢给事中文宗得李训骤拜侍讲学士铢率谏官伏合言训素行憸邪不可任帝不省明年训当国出铢为浙东观察使历义成节度使大中初迁礼部尚书判户部徙太常卿卒　　高锴
按唐书高釴传釴弟锴字弱金连中进士宏辞科辟河东府参谋历吏部员外郎迁中书舍人开成元年权知贡举为礼部侍郎阅三岁颇得才实迁吏部侍郎出为鄂岳观察使卒赠礼部尚书　　高重
按唐书高俭传俭五世孙重字文明以明经中第李巽表盐铁转运判官善职凡十年进累司门郎中敬宗慎置侍讲学士重以简厚惇正与选再擢国子祭酒出为鄂岳观察使以美政被褒久之拜太子宾客分司东都卒赠太子少保　　高少逸
按唐书高元裕传元裕自侍讲为中丞文宗难其代元裕表言兄少逸才可任因以命之少逸长庆末为侍御史坐失举劾贬赞善大夫累迁谏议大夫进给事中出为陕虢观察使以兵部尚书致仕卒　　高元裕
按唐书高元裕传元裕字景圭其先盖渤海人第进士累辟节度府以右补阙召俄换侍御史内供奉李宗闵高其节擢谏议大夫进中书舍人及宗闵得罪元裕坐饯贬阆州刺史复授谏议大夫翰林侍讲学士庄恪太子立择可辅导者乃兼宾客进御史中丞元和中累擢尚书左丞领吏部选出为宣歙观察使入授吏部尚书拜山南东道节度使封渤海郡公奏蠲逋赋甚众在镇五年复以吏部尚书召卒于道年七十六赠尚书右仆射元裕性勤约通经术敏于为吏岩岩有风采推重于时元裕始名允中太和中改今名　　高璩
按唐书高元裕传元裕子璩字莹之第进士累佐使府以左拾遗为翰林学士擢谏议大夫懿宗时拜剑南东川节度使召拜中书侍郎同中书门下平章事阅月卒赠司空太常博士曹邺建言璩宰相交游丑杂进取多蹊径谥法不思妄爱曰刺请谥为刺从之　　高湜按唐书高釴传釴子湜字澄之第进士累官右谏议大夫咸通末为礼部侍郎以兵部侍郎判度支出为昭义节度使为下所逐贬连州司马以太子宾客分司东都卒　　高湘
按唐书高釴传釴弟锴锴子湘字浚之擢进士第历长安令右谏议大夫从兄湜与路岩亲善而湘厚刘瞻岩既逐瞻贬湘高州司马僖宗初召为太子右庶子终江西观察使　　高蟾
按全唐诗话高蟾初落第诗云天上碧桃和露种日边红杏倚云栽芙蓉生在秋江上莫向东风怨未开时谓蟾无躁竞心后登第干符中为中丞　　高骈
按唐书高骈传骈字千里南平郡王崇文孙也家世禁卫幼颇修饬折节为文学与诸儒交硁硁谭治道两军中人更称誉之事朱叔明为司马有二雕并飞骈曰我且贵当中之一发贯二雕焉众大惊号落雕侍御后历右神策军都虞候党项叛率禁兵万人戍长武杀获甚多懿宗嘉之徙屯泰州即拜刺史兼防御使取河渭二州略定凤林关咸通中帝将复安南拜骈为都护骈拔安南以都护府为静海军授骈节度兼诸道行营招讨使加检校尚书右仆射骈之战其从孙浔常先锋冒矢石以劝士骈徙节天平荐浔自代僖宗立即其军加同中书门下平章事南诏寇巂州掠成都徙骈剑南西川节度乘传诣军闻骈至亟解去进检校司徒封燕国公徙荆南节度王仙芝败残党过江帝以骈治郓威化大行故授骈镇海节度使骈分兵穷讨贼走岭表加诸道行营都统盐铁转运等使贼更推黄巢南陷广州俄徙淮南节度副大使骈传檄召天下兵共讨贼威震一时天子倚以为重会骈信嬖将吕用之托疾未可以出巢逼扬州骈兵终不出两京陷天子犹冀骈立功眷寄未衰进检校太尉东面都统京西京北神策军诸道兵马等使俄帝知骈无出兵意天下益殆乃以王铎代为都统以崔安潜副之诏韦昭度领诸道盐铁转运使加骈侍中封渤海郡王骈失兵柄利权即上书谩言不恭部下多叛去郁郁无聊乃笃意求神仙以军事属用之嗣襄王熅之乱骈上书劝进伪假骈中书令诸道兵马都统江淮盐铁转运使光启三年毕师铎见骈府宿将多以谗死忧甚帅兵以诛吕用之为名求救于宣州秦彦约事平迎以代骈及用之出奔师铎命左右往杀之裹以故毡与子弟七人一坎而瘗杨行密擢骈孙愈为副使令主丧事未克葬愈暴死故吏邝师虔收葬之　　高仁厚
按唐书高仁厚传仁厚亡其系出初事剑南西川节度使陈敬瑄为营使黄巢京师天子出居成都敬瑄遣黄头军部将李鋋巩咸以兵万五千戍兴平数败巢兵贼号蜀兵为&amp;#儿每战辄戒曰毋与&amp;#儿斗敬瑄喜其兵可用益选卒二千使仁厚将而东会邛州贼阡能众数万略诸县涪州刺史韩秀升等乱峡中韩求反蜀州敬瑄召仁厚还使督兵四讨贼渠罗浑擎设伏诈降仁厚遣将不持兵入谕其众皆真降浑擎诈穷而逸吏执之降韩求知大贼已禽赴水死众钩出斩以徇余栅皆下仁厚还天子御楼劳军授仁厚检校尚书左仆射眉州刺史敬瑄与仁厚谋曰秀升未禽贡输梗夺百官乏奉民不盐食公能破贼当以东川待公仁厚许之诏拜行军司马仁厚以锐兵濒江而阵夜以千卒薄营火而噪之秀升率舟兵救火仁厚遣人鹜没凿舟皆沉众惧多溃秀升斩溃兵欲胁止之众怒执秀升以降仁厚槛车送行在斩于市东川节度使杨师立初隶神策军累迁检校司空同中书门下平章事闻敬瑄以仁厚代己有望言敬瑄讽帝召师立以本官兼尚书右仆射师立益怒移檄言敬瑄十罪杀监军田绘屯涪城遣兵攻&amp;#州不克又檄剑州刺史姚卓文共攻成都卓文不应帝乃下诏削官爵敬瑄即表仁厚为东川节度留后率兵讨之师立遣大将张士安郑君雄守鹿头关师立婴城阅四旬夜出兵扰北栅伏发击走之于是士安不敢出师立自督士十战皆北仁厚约城中斩首恶者赏君雄乃与士安哗而进以仁厚书示师立自沈于池死君雄悉诛其家献首天子仁厚入府纵系囚赈贫绝诏拜剑南东川节度使光启二年遂据梓州绝敬瑄君雄时为遂州刺史亦陷汉州攻成都敬瑄使部将李顺之逆战君雄死又发维茂州羌军击仁厚斩之干宁中皆追赠司徒　　高言
按尚友录言字明道倜傥豪伟不守小节每风月佳时宾客宴集酒酣气壮慷慨浩歌尝曰使我当高光时万户侯何足道哉　　高勖
按十国春秋吴高勖舒城人太祖起淮南辟掌书记时军兴事繁用度不足太祖欲以茶盐易民布帛勖谏曰兵火之余十室九空又渔利以困之将复离叛不若尽我所有易邻道所无足以给军选贤守令劝课农桑数年之间仓库自实太祖以其言为然悉从之田頵闻之曰仁人之言其利溥矣正勖之谓也　　高彦按十国春秋吴越高彦海盐人初与同县沈夏受武肃王意密谋诛都将徐及以其首归王前后从征多显功擢海昌镇将会湖州刺史李继徽弃郡奔淮南彦随王亲巡其地王由是雅属意彦题诗婴兰堂壁云须将一片地付与有心人及去语彦曰我以此州授汝矣汝宜善抚之奏迁湖州制置使旋升本州刺史遥领费州加检校司空渤海公彦性淳厚居湖十一载政尚宽简民颇便之天佑三年冬与道场山僧如衲诀别而卒如衲口能容拳手过膝彦常以师礼事之　　高渭
按十国春秋吴越高渭彦长子也初从彦于湖州武肃王巡衣锦城会有徐许之乱焚掠郛郭将及内城彦闻变亟遣渭赴难渭遂率所部径趋灵隐山伏发遇害后淮南槛送徐绾归王命剖心祭渭　　高澧
按十国春秋吴越高澧湖州刺史彦第三子也初彦常梦羽人持刀入卧内惊问其故羽人曰来为君之子报数千人冤耳已而生澧年十三四即酷暴自用及天佑末嗣父职恣行诛僇好使酒杀人武肃王恶其凶虐谋治兵问罪澧遂导淮南将李简等入其境王遣子传御之简等挟澧而遁澧至淮南为淮人所害

　曹姓部列传三
　　金
　　曹勇义
按金史虞仲文传曹勇义广宁人第进士除长春令枢府辟令史上书陈时政累擢馆阁迁枢密副都承旨权燕京三司使加给事中召为枢密副使加太子少保与虞仲文同在枢密群小挤之复出为三司使加宣政殿大学士卒谥文庄天会七年赠守太保正隆三年改赠特进定国公　　曹望之
按金史曹望之传望之字景萧其先临潢人辽季移家宣德天会间以秀民子选充女直字学生年十四业成除西京教授为元帅府书令史补正令史转行台省令史录教授资补修武校尉除右司都事改行台吏部员外郎海陵为相尝以书致其私望之不从天德元年调同知石州军州事坐事免久之除绛阳军节度副使入为户部员外郎进本部郎中特赐进士及第大定初讨窝斡望之主军食以劳进一阶兼同修国史三年诏遣分道劝农廉问职官臧否还迁本部侍郎领覆实缮修大内财用复以劳进阶家奴袁一言涉妖妄除名顷之出望之德州防御使改同知西京留守事上书论便宜事多见采纳以本官行六部事于北边召拜户部尚书终年五十六望之初不学及贵刻苦自致有诗集三十卷　　曹珪
按金史曹珪传珪徐州人大定四年州人江志作乱珪子&amp;#在贼党中珪谋诛志并&amp;#杀之尚书省议当补二官杂班叙诏曰珪亦心为国大义灭亲自古罕闻也法虽如是然未足以当其功更进一官正班用之　　曹仙
按鱼台县志仙于金大定十七年任宿州绛县主簿累立战功升授永城县尹居官以平直称　　曹渊
按金史曹望之传望之子渊为奉御
　　曹泽
按金史曹望之传望之子泽为笔砚承奉
　　元
　　曹政
按鱼台县志政仙子为人勇干有才辨以保义副尉从攻滕州迁敦武校尉从皇太弟忽必烈攻五河等邑擢单州招抚副使改鱼台县行军弹压从攻襄阳蕲黄光浙迁河南路招官民攻寿州摄济兖单州行军千户还屯宿州升济宁州等处行军都弹压至元四年枢密院录资望授鱼台县诸军民长官一邑军听治焉　　曹兴
按鱼台县志兴政子为人魁岸倜傥善骑射弱冠代父从征以材武称严实为东平行台时选置帐前拔突军以攻襄阳鄂州功授东平路行军都镇抚充本军弹压李据济南叛从攻拔之迁拔突弹压至元十三年从中书右丞相伯颜南征束创复战下常州升千夫长令别统新附军五百人以旌其功江南平入补宿卫复北戌度沙碛数千里积南北功授&amp;#牒赐铜印忠显校尉卫军总管引见阅视材艺大加优赏赐银符校尉俾隶前卫居则宿卫出则扈从如古期门羽林郎将之职银符朱绂甚荣宠焉至元二十一年告归　　曹珏
按万姓统谱珏字子玉资重笃实徙居方城二十年以教授为业方城人有仓卒避吏留一箧而去年余事定其人复来取验箧封识不动正大末以文行征复居襄溪号&amp;#&amp;#老人　　曹元用
按元史曹元用传元用字子贞世居阿城后徙汶上祖义不仕父宗辅德清县主簿元用资禀俊爽幼嗜书一经目辄成诵始以镇江路儒学正考满游京师翰林承旨阎复荐为翰林国史院编修官御史台辟为掾史元用初不习吏事而见事明决吏反师之转中书省右司掾除应奉翰林文字迁礼部主事改尚书省右司都事转员外郎及尚书省罢退居任城久之齐鲁间从学者甚众延佑六年授太常礼仪院经历授翰林待制升直学士泰定二年授太子赞善转礼部尚书兼经筵官三年拜中奉大夫翰林侍讲学士兼经筵官预修仁宗英宗两朝实录天历二年代祀曲阜孔子庙赠正奉大夫江浙等处行中书省参知政事护军追封东平郡公谥文献诗文四十卷号超然集二子伟仪　　曹伯启
按元史曹伯启传伯启字士开济宁砀山人弱冠从东平李谦游笃于问学至元中历仕为兰溪主簿累迁常州路推官河南省都事台州路治中御史潘昂霄廉访使王俣交荐擢拜西台御史改都事延佑元年升内台都事迁刑部侍郎出为真定路总管治尚宽简民甚安之延佑五年迁司农丞奉旨至江浙议盐法拜南台治书侍御史俄去位英宗立召拜山北廉访使俄拜集贤学士御史台侍御史除浙西廉访使不果行泰定初引年北归伯启性庄肃奉身清约在中台所奖借名士尤多天历中起为淮东廉访使陕西诸道行御史台中丞使驿敦遣伯启终不起至顺三年长子震亨卒于毗陵伯启往拊之明年二月卒于毗陵年七十九　　曹鉴
按元史曹鉴传鉴字克明宛平人颖悟过人既冠南游具通五经大义大德五年用翰林侍读学士郝彬荐为镇江淮海书院山长十一年南行台中丞廉恒辟为掾史丁内艰起除兴文署至治二年授江浙行省左右司员外郎泰定七年迁湖广行省左右司员外郎湖北廉访司举鉴宜居风纪不报天历元年调江浙财赋府副总管元统二年升同佥太常礼仪院至元元年以中大夫升礼部尚书俄卒追封谯郡侯谥文穆鉴为诗赋尚骚雅作文法西汉藏于家任湖广员外时有故掾顾渊伯以辰沙一包馈鉴鉴漫置箧笥中后因欲合药剂取视之乃有黄金三两杂其中渊伯已殁鉴呼其子归之其廉慎不欺如此　　曹彦可按元史颜瑜传曹彦可者亳州人会妖寇起里中多田野无赖子目不知书者既破亳揭帛于竿皆群趋彦可家劫之使写旗彦可力辞乃迫以刀斧彦可唾之曰我儒者知有君父宁死耳岂为汝写旗者耶贼怒遂见害年七十事闻给赀以葬赐谥节愍　　曹文炳　曹文晦
按浙江通志文炳字君焕号霞间老人笃学沉潜不事表暴以儒学训导荐不就着有霞间稿弟文晦字伯辉颖悟多识而雅尚潇洒间以吟&amp;#陶情致聘不赴号新山道人　　明
　　曹良臣
按明外史曹良臣传良臣安丰人颍寇旁掠聚乡里筑堡自固归太祖于应天为江淮行省参政进行省左丞北取元都略地至泽潞进山西行省平章还守通州洪武三年封宣宁侯明年从伐蜀克归州进克重庆明年从副将军文忠北征进至土剌河哈剌章渡河拒战少却追至阿鲁浑河敌骑大集将士皆殊死战敌大败走而良臣遂没于军事闻赠安国公谥忠壮　　曹震
按明外史蓝玉传曹震濠人从太祖起兵累功指挥使封景川侯从蓝玉征云南平之洪武二十一年命理四川军务震在蜀久诸所规画并极周详蜀人德之蓝玉败谓与震及朱寿诱指挥庄成等谋不轨论党逆以震为首并其子炳诛之　　曹兴
按明外史蓝玉传曹兴一名兴才未详何许人从平武昌授指挥佥事取平江进指挥使平中原进都督佥事洪武十一年从蓝玉讨洮州羌降朵甘酋擒三副使等师还封怀远侯世袭指挥使理军务山西从北征有功后数年坐党死　　曹孔章
按万姓统谱孔章字子文父伯渊字子澄有至行仕元为武康教谕孔章少聪慧五经百氏子史无不究览洪武初以明经荐为乌程县学教谕迁湖州府学教授聘典江西文衡学者多宗之时文简古　　曹铭
按陕西通志铭会宁人洪武中登进士第任兵科给事中才名显着进都察院左佥都御史　　曹铭
按万姓统谱铭新野人以进士授香河知县上疏言宋儒胡瑗等八人皆有功道学当从祀孔子庙允行之寻升儋州知州卒祀乡贤祠　　曹庭训
按万姓统谱庭训灵宝人性资聪敏处事果决乡里曲直悉求判正洪武间以人才荐授应天府尹　　曹体仁按万姓统谱体仁洪武间东平知州廉慎公平教民以礼让抚字有方尝有诗曰三年短发忧民白一寸忠心为国丹去后民犹思之　　曹鹤
按山西通志鹤字九&amp;#潞州人洪武间举贤良方正官至左都御史才品重于时　　曹本
按滕县志本字子善汉河内守曹褒之后也本大父曹士安父曹思明皆有隐德思明梦数人以车载匮箧至门开箧取人支体与之曰此隶人支体也思明受之一人后至谓其人曰曹某当一侍郎儿汝何以隶体与之其人大惊曰吾忘之然侍郎皆已散尽奈何后至者顾视箧中良久曰此不一侍郎鼻耶遂复与之本生而&amp;#异志操不群以贡游太学洪武间授大同蔚州判官以忧归服除改北平布政司都事从成祖转战山东再出河北长驱金陵本城守有功焉积功历广西按察使所至有声洪熙元年升兵部侍郎历事仁宗宣宗后左迁山西参政卒　　曹德
按山西通志德怀仁人由燕山左护军总旗从靖难攻城破敌率男锐前奋以一当百累升中军都督同知守德州为人谨实御下不苛　　曹睦
按浙江通志睦字肃宾瑞安人叔远族孙永乐甲申进士选翰林院庶吉士时文皇择亲王辅导授睦秦府伴读日以劝讲辅德为职会李海诬王不轨睦上疏力辨其非以忧归服除赴阙疏谏征交趾上嘉纳复补秦府纪善先后任秦邸三十年历事四王初终一节人谓有董贾风焉　　曹端
按明外史曹端传端字正夫渑池人永乐六年举人专心性理其学务躬行实践而以静存为要事父母至孝继遭二亲丧五味不入口既葬庐墓六年为霍州学正修明圣学诸生服从其教郡人皆化之遭艰归服阕改蒲州学正霍蒲两州各上章争之霍奏先得请先后在霍十六载宣德九年卒官年五十九二子瑜琛亦庐端墓相继死　　曹益
按范县志益永乐己丑贡任监察御史时太宗有事北方益屡劝修文德以绥怀之皆纳其奏有言兵者益辟曰方今太平有象何苦贪边功也时论是之后以病告归宣德初卒于家　　曹弘
按万姓统谱弘字文渊益阳人永乐乙未进士历刑部员外郎恭慎洁清详谳明允累迁刑部右侍郎巡抚淮南镇静不扰军民怀之卒于官箧中无长物惟衣二袭带二束而已　　曹义
按句容县志义字子宜永乐中登进士授翰林院编修升礼部主事改吏部历员外郎中左右侍郎南京吏部尚书寇犯京师&amp;#守崇文门天顺初乞骸骨归卒谕祭二坛有默庵集　　曹鼐
按明外史曹鼐传鼐字万锺宁晋人少伉爽有大志事继母以孝闻由乡举宣德初授代州训导愿授别职改泰和县典史七年督工匠至京师疏乞入试复中顺天乡试明年举进士一甲第一入翰林为修撰英宗即位充经筵讲官宣宗实录成进侍讲五年入直文渊阁参预机务鼐为人内刚外和通达政体进翰林学士吏部左侍郎也先入寇王振挟帝亲征次土木寇大集帝突围不得出拥以去鼐等俱及于难景帝立赠少傅吏部尚书文渊阁大学士谥文襄官其子恩大理评事英宗复位加赠太傅改谥文忠复官其孙荣锦衣百户鼐弟鼎由进士历吏科都给事中　　曹义
按明外史孙镗传曹义字敬方仪真人袭职为燕山左卫指挥佥事累功至都督佥事充辽东副总兵代巫凯为总兵官廉介有守辽人安之正统九年进都督同知十二年进右都督十四年进左都督义守辽垂二十年无大功英宗推恩特封丰润伯居四年卒赠侯谥庄武继室李氏殉诏旌之孙振嗣坐居丧纳妓下诏狱革冠带逾年复之成化中坐与僧妓饮下狱停禄一年卒子恺嗣弘治中总兵贵州贼负米鲁叛被劾罢还久之卒传子栋及松尝协守南京改镇两广　　曹凯
按明外史曹凯传凯字宗元益都人正统十年进士授刑科给事中磊落多壮节英宗北征谏甚力帝不从乘舆果陷凯恸哭竟日声彻禁庭景泰中迁左给事中用荐擢浙江右参政在浙数年声甚着初凯为给事尝劾武清侯石亨亨得志修前憾遂谪凯卫经历卒　　曹吉祥
按明外史曹吉祥传吉祥滦州人素依王振正统初征麓川为监军景泰中分掌京营后与石亨结率兵迎英宗复位迁司礼太监总督三大营嗣子钦从子铉铎等皆官都督钦寻进昭武伯门下&amp;#养乞恩冒滥者无虚日多至千百人朝士亦有依附希进者其权势与石亨埒时并称曹石未几二人争宠有隙御史杨瑄张鹏劾之吉祥乃复与亨合乘间诉帝帝为下瑄等诏狱吉祥势焰益张朝野仄目然帝英察见其所为多私意稍稍疑及李贤力言夺门非是帝始大悟疏吉祥无何石亨败吉祥内不自安乃日犒诸达官金钱谷帛诸达官皆愿尽力效死钦问客冯益曰自古有宦官子弟可为天子乎益曰君家魏武其人也钦因为反谋天顺五年七月钦私掠家人曹福来为言官所劾帝令锦衣指挥逯杲察之急而降&amp;#遍谕群臣钦惊谋遂决是时甘凉告警帝令怀宁侯孙镗西征未发吉祥使其党掌钦天监太常少卿汤序择是月庚子昧爽钦拥兵入而己以禁兵应之谋定钦召诸达官夜饮时镗及恭顺侯吴瑾俱宿朝房达官马亮恐事败逸出走告瑾瑾趣镗由长安右门隙投疏入帝急絷吉祥于内而&amp;#皇城及京城九门闭弗启钦知亮逸中夜驰往逯杲家杀杲使甲士杀都御史冠深于西朝房斫伤李贤于东朝房遂攻东西长安门镗遣二子急召西征军击钦于东长安门钦走攻东安门及天渐曙钦党稍稍散去镗勒兵逐钦斩铉镗子軏斫钦中膊钦乃走突安定诸门门尽闭窜归家拒战会大雨如注镗督军大呼入钦投井死遂杀铎尽屠吉祥家越三日磔吉祥于市汤序冯益及吉祥姻娅达官皆伏诛　　曹钦
按名山藏勋封记昭武伯曹钦天顺元年以太监吉祥从子从夺门功得封五年坐反伏诛　　曹英
按陕西通志英字文华临洮卫人成化初进士任湖广道监察御史巡按四川岁大荒有赵铎者啸聚为盗英摘首恶置大辟余赦之悉令解散归业以言事忤旨左迁湖广邵阳县知县二年引疾致仕所著有遣兴集恒济实录默翁集三友主人传　　曹元
&lt;/div&gt;
    &lt;div class="pagination"&gt;
&lt;a href="氏族典卷诸姓部_page285.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page281.html"&gt;281&lt;/a&gt;&lt;a href="氏族典卷诸姓部_page282.html"&gt;282&lt;/a&gt;&lt;a href="氏族典卷诸姓部_page283.html"&gt;283&lt;/a&gt;&lt;a href="氏族典卷诸姓部_page284.html"&gt;284&lt;/a&gt;&lt;a href="氏族典卷诸姓部_page285.html"&gt;285&lt;/a&gt;&lt;span class="current-page"&gt;286&lt;/span&gt;&lt;a href="氏族典卷诸姓部_page287.html"&gt;287&lt;/a&gt;&lt;a href="氏族典卷诸姓部_page288.html"&gt;288&lt;/a&gt;&lt;a href="氏族典卷诸姓部_page289.html"&gt;289&lt;/a&gt;&lt;a href="氏族典卷诸姓部_page290.html"&gt;290&lt;/a&gt;&lt;a href="氏族典卷诸姓部_page291.html"&gt;291&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page287.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
