<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 173 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 173 页/共 899 页</h1>
    <div class="content">按汉书王莽传平帝时陈崇为大司徒司直与孙竦相善竦为崇草奏称莽功德崇奏之太后以视群公崇以治明堂宣教化封为列侯始建国元年莽以姚妫陈田王五姓皆同族封陈崇为统睦侯奉胡王后　　陈饶按汉书王莽传莽遣使至匈奴授单于印去玺曰章单于欲求故印陈饶椎破之还莽拜为大将军封威德子　　陈成
按汉书王莽传莽篡后有女子狂呼道中曰高皇帝大怒趣归我国不者九月必杀汝莽收捕杀之掌寇大夫陈成自免去官　　陈良
按汉书王莽传戊己校尉史陈良杀校尉刁协自称废汉大将军亡入匈奴莽厚赂匈奴槛车送良长安莽燔之于城北　　陈咸
按汉书王莽传莽立祭酒置六经祭酒沛郡陈咸为讲礼　　陈茂
按汉书王莽传苗欣左迁以延德侯陈茂为大司马后以日食免下江兵起以秩宗大将军击荆州后降汉锺武侯刘圣以为丞相后败俱死　　陈翚
按汉书王莽传翚以九虎将军与于匡等战败还守京师仓　　陈咸
按后汉书陈宠传宠曾祖父咸成哀间以律令为尚书平帝时王莽辅政多改汉制咸心非之即乞骸骨去职及莽篡位召咸以为掌寇大夫谢病不应时三子参丰钦皆在位乃悉令解官父子相与归乡里闭门不出入犹用汉家祖腊后莽复征咸称病笃于是收敛其家律令书文皆壁藏之咸性仁恕常戒子孙曰为人议法当依于轻慎无与人重

　陈姓部列传四
　　北魏
　　陈浑
按魏书陈建传建祖浑太祖末为右卫将军
　　陈阳
按魏书陈建传建父阳尚书
　　陈建
按魏书陈建传建代人也以善骑射擢为三郎稍迁下大夫内行长高宗初赐爵阜城侯加冠军将军出为幽州刺史假秦郡公高宗以建贪暴懦弱遣使就州罚杖五十高祖初征为尚书右仆射加侍中进爵赵郡公迁司徒征西大将军进爵魏郡王太和九年薨　　陈念
按魏书陈建传建子念中山守
　　陈奇
按魏书陈奇传奇字修奇河北人也自云晋凉州刺史骧之八世孙少孤家贫而奉母至孝髫龄聪识有夙成之美性气刚亮与俗不群爱玩经典博通坟籍常非马融郑元解经失旨志在著述五经始注孝经论语颇传于世为搢绅所称与河间邢祜同召赴京时秘书监游雅素闻其名引入秘书欲授以史职后与奇论典诰及诗书雅赞扶马郑奇执义非雅终不苟从雅性护短因以为嫌不复叙用奇冗散数年高允与奇雠温古籍嘉其远致微劝雅曰君朝望具瞻何为与野儒辨简牍章句雅谓允有私于奇曰君宁党小人也乃取奇所注论语孝经焚于坑内奇曰公贵人不乏樵薪何乃燃奇论语雅愈怒因告京师后生不听传授而奇无降志亦评雅之失雅制昭皇太后碑文论后名字之美比喻前魏之甄后奇刺发其非遂闻于上诏下司徒检对碑史事乃郭后雅有屈焉有人为谤书多怨时之言颇称奇不得志雅乃讽在事云此书言奇不遂当是奇假人为之遂抵奇罪及其家奇于易尤长在狱尝自筮卦未及成乃掔破而叹曰吾不度来年冬季及奇受害如其所占　　陈扫静按魏书茹皓传陈扫静彭城旧营人能为世宗典栉梳以巧便与皓常在左右略不归休皓败扫静亦死于家　　陈终德
按北齐书陈元康传元康父终德魏济阴内史终于镇南将军金紫光禄大夫元康贵赠冀州刺史谥曰贞　　北齐
　　陈元康
按北齐书陈元康传元康字长猷广宗人也颇涉文史机敏有干用魏正光五年从尚书令李崇北伐以军功赐爵临清县男普泰中除主书加威烈将军天保元年修起居注二年迁司徒府记室参军后出为瀛州开府司马加辅国将军所历皆为称职高祖以为相府功曹参军内掌机密以功封安平县子寻除平南将军通直常侍转大行台郎中徙右丞高祖崩世宗嗣拜散骑常侍中军将军别封昌国县公属世宗将受魏禅元康与杨愔崔季舒并在世宗坐将大迁除朝士共品藻之世宗家苍头奴谋害世宗因进食置刀于盘下而杀世宗元康以身扞蔽被刺伤重至夜而终时年四十三赠司空公追封武邑县谥曰文穆　　陈谌
按北齐书陈元康传元康弟谌官至大鸿胪
　　陈季璩
按北齐书陈元康传元康弟季璩巨鹿太守转美州别驾平秦王归彦反季璩守节不从因而遇害赠卫尉卿赵州刺史　　陈善藏
按北齐书陈元康传元康子善藏温雅有监裁武平末假仪同三司给事黄门侍郎隋开皇中尚书礼部侍郎大业初卒于彭城郡赞治　　北周
　　陈忻
按周书陈忻传忻字永怡宜阳人也少骁勇有气侠姿貌魁岸同类咸敬惮之魏孝武西迁忻乃于辟恶山招集勇敢寇掠东魏仍密遣使归附大统元年授持节伏波将军羽林监立义大都督赐爵霸城县男三年太祖复弘农使行新安县事进爵为子常随崤东诸将镇遏伊洛间每有功效九年从战邙山破东魏三城行宜阳郡事除镇远将军魏郡守俄授使持节平东将军显州刺史太祖以忻威着敌境仍留静边弗令之任十三年从李远平九曲城授帅都督十五年除宜阳郡守加大都督抚军将军十六年进车骑大将军仪同三司散骑常侍魏恭帝二年进位骠骑大将军开府仪同三司加侍中其年授宜阳邑大中正赐姓尉迟氏太祖以忻着绩累载赠其祖昆及父兴孙俱为仪同三司孝闵帝践祚征忻入朝进爵为伯寻又进爵许昌郡公武成元年除熊州刺史天和元年卒于位　　陈万敌
按周书陈忻传忻爵许昌郡公卒子万敌嗣朝廷以忻雅得士心还令万敌领其部曲　　隋
　　陈硕
按隋书陈棱传棱祖硕以渔钓自给
　　陈永贵
按隋书刘方传陈永贵陇右人也本姓白氏以勇烈知名高祖甚亲爱之数以行军总管镇边每战必单骑陷阵官至柱国兰利二州总管封北陈郡公　　陈茂按隋书陈茂传茂河东猗氏人也家世寒微质直恭谨为州里所敬高祖为隋国公引为寮佐每令典家事其后官至上士高祖为丞相委以心膂及受禅拜给事黄门侍郎封魏城县男在官十余年转益州总管司马迁太府卿进爵为伯后数载卒官　　陈岘
按隋书陈棱传棱父岘少骁勇事章大宝为帐内部曲告大宝反授谯州刺史陈灭废于家高智慧汪文进等作乱江南以岘旧将共推为主岘伪从之时柱国李彻军至岘潜使棱至彻所请为内应彻上其事拜上大将军宣州刺史封谯郡公谋泄为其党所杀　　陈棱按隋书陈棱传棱字长威庐江襄安人也以父故拜开府寻领乡兵炀帝即位授骠骑将军大业三年拜武贲郎将后三岁与朝请大夫张镇周泛海击流求国进位右光禄大夫辽东之役以宿卫迁左光禄大夫明年帝复征辽东棱为东莱留守杨元感作乱棱率众破之以功进位光禄大夫赐爵信安侯后帝幸江都宫拜右御卫将军复度清江击宣城贼俄而帝以弒崩宇文化及引军北上召棱守江都棱集众缟素为炀帝发丧改葬于吴公台下论者深义之棱后奔杜伏威伏威忌之寻而见害　　陈政
按隋书陈茂传茂子政字弘道倜傥有文武大略善钟律便弓马少养宫中年十七为太子千牛备身炀帝时授协律郎迁通事谒者兵曹承务郎宇文化及乱以为太常卿后归唐卒于梁州总管　　陈孝意
按隋书陈孝意传河东陈孝意少有志尚弱冠以贞介知名大业初为鲁郡司法书佐郡内号为廉平太守苏威尝欲杀一囚孝意固谏至于再三威不许孝意因解衣请先受死良久威意乃解谢而遣之渐加礼敬及威为纳言奏孝意为侍御史后以父忧去职居丧过礼起授雁门郡丞在郡菜食斋居朝夕哀临每一发声未尝不绝倒柴毁骨立见者哀之于时政刑日紊长吏多赃污孝意清节弥厉发奸擿伏动若有神吏民称之炀帝幸江都马邑刘武周举兵作乱孝意率兵讨之俄而武周引兵来攻孝意拒之每致克捷但孤城独守外无声援孝意执志誓以必死围城百余日粮尽为校尉张伦所杀　　唐
　　陈叔达
按唐书陈叔达传叔达字子聪陈宣帝子也少封义阳王历丹阳尹都官尚书入隋久不试大业中授内史舍人出为绛郡通守高祖西师以郡听命授丞相府主簿封汉东郡公与温大雅同管机秘方禅代时书册诰诏皆其笔也武德初授黄门侍郎判纳言封江国公叔达明辩善为容每占奏搢绅属目贞观初与萧瑀争殿中坐忿谇不恭免官未几居母丧丧除为遂州都督病不拜顷之擢礼部尚书闺薄污慢为有司露劾帝以名臣为护掩授散秩归第卒谥曰缪久之更谥曰忠　　陈君宾
按唐书陈君宾传君宾陈鄱阳王伯山子也仕隋为襄国通守武德初挈郡听命封东阳郡公迁邢州刺史贞观初徙邓州州承丧乱后百姓流&#君宾加意劳徕不&#月皆还自业明年四方霜潦独君宾所治有年储仓充羡蒲虞二州民就食其境太宗下诏劳之是岁入为太府少卿转少府少监坐事免起为虔州刺史卒　　陈元光
按万姓统谱元光以鹰扬将军随父攻闽父死代为将永隆初击降潮州盗请创置漳州就命元光镇抚久之以讨贼战没庙食于漳　　陈子昂
按唐书陈子昂传子昂字伯玉梓州射洪人其先居新城六世祖太乐当齐时兄弟竞豪杰梁武帝命为郡司马父元敬世高赀岁饥出粟万石赈乡里举明经调文林郎子昂十八未知书以富家子尚气决弋博自如他日入乡校感悔即痛修饰文明初举进士时高宗崩将迁梓宫长安于是关中无岁子昂盛言东都胜垲可营山陵上书武后奇其才召见金华殿子昂貌柔野少威仪而占对慷慨擢麟台正字垂拱初诏问群臣调元气当以何道子昂因是劝后兴明堂太后方谋开蜀山由雅州道剪生羌因以袭吐蕃子昂上书以七验谏止之后复召见使论为政之要子昂乃奏八科一措刑二官人三知贤四去疑五招谏六劝赏七息兵八安宗子俄迁右卫胄曹参军后既称皇帝改号周子昂上周受命颂以媚悦后虽数召见问政事论亦详切故奏闻辄罢以母丧去官服终擢右拾遗子昂多病居职不乐会武攸宜讨契丹高置幕府表子昂参谋次渔阳前军败举军震恐攸宜轻易无将略子昂谏攸宜以其儒者谢不纳居数日复进计攸宜怒徙署军曹子昂知不合不复言圣历初以父老表解官归会父丧庐冢次每哀恸闻者为涕县令段简贪暴闻其富欲害子昂家人纳钱二十万缗简薄其赂捕送狱中死年四十三　　陈集原
按唐书陈集原传集原泷州开阳人世为酋长父龙树为钦州刺史有疾则集原辄不食及亡呕血数升即茔作庐尽以田赀让兄弟里人高之武后时历右豹韬卫大将军　　陈贞节
按唐书陈贞节传贞节颍川人开元初为右拾遗迁太常博士以寿卒　　陈闳
按唐诗纪事明皇召吴道子韦无忝陈闳同制金桥图　　陈光
按唐书陈子昂传子昂子光以文称终商州刺史子易甫简甫皆位御史　　陈元礼
按唐书王毛仲传陈元礼宿卫宫禁以淳笃自检帝尝欲幸虢国夫人第谏曰未宣敕不可轻去就帝为止后在华清宫正月望夜帝将出游复谏曰宫外旷野无备豫陛下必出游愿归城阙帝不能夺安禄山反谋诛杨国忠阙下不克至马嵬卒诛之从入蜀还封蔡国公及李辅国迁帝西内元礼以老卒　　陈希烈
按唐书陈希烈传希烈宋州人博学尤深黄老工文章开元中累迁中书舍人十九年为集贤院学士进工部侍郎知院事帝有所撰述希烈必助成之迁门下侍郎天宝元年有神降丹凤门以为老子告锡灵符希烈因是上言宜示史官着显祥摛照无穷其偷佞类如此俄兼崇元馆大学士封临颍侯林甫颛朝以希烈柔易乃荐之五载进同中书门下平章事迁左丞相兼兵部尚书许国公又兼秘书省图书使宠与林甫侔杨国忠执政素忌之罢为太子太师及禄山盗京师遂与达奚珣等皆相贼后论罪斩肃宗以上皇素所遇赐死于家　　陈剑
按万姓统谱剑大历间为刺史
　　陈诩
按尚友录诩字载物贞元中及第三府交辟德宗览奏异之诩以文章名于时官终户部员外郎知制诰有诗集十卷子纳字广裕亦及第　　陈京
按唐书陈京传京字庆复陈宜都王叔明五世孙父兼为右补阙翰林学士京善文辞常衮称之妻以兄子擢进士第迁累太常博士德宗在奉天闻段秀实为贼所害七日不朝宰相以为方多难时不宜壅万机天下其谓何京曰丞相之言非也夫褒大节恤贤臣天下所以安况卓卓特异者乎帝曰善还京师擢左补阙帝以卢杞为饶州刺史京与赵需裴佶宇文炫卢景亮张荐共劾杞辅政要位大臣逾时月不得对百官懔懔常若兵在颈陛下复用之奸贼唾掌复兴帝不听京等争尤确帝大怒左右辟易谏者稍引却京正色曰需等毋遽退极道不可以死请杞遂废帝之立迎访太后久不得意且怠京密白第遣使物色以求帝大悟终代不敢置帝器京谓有宰相才欲用之会病狂易自刺弗殊又言中书舍人崔邠御史中丞李汶讪己帝使诘辨无状然犹自考功员外再迁给事中皆兼集贤殿学士帝疑京为忌者中伤中人问相继后对延英帝谕遣京沮骇走出罢为秘书少监卒京无子以从子褒嗣褒孙伯宣辞著作佐郎不拜　　陈利贞
按唐书李光弼传陈利贞幽州范阳人初为平卢将安禄山乱从光弼军河南张巡被围睢阳也光弼遣郝廷玉及利贞救之轻骑出入廷玉称为胜己以子妻之及归荐于光弼自行间累迁检校太子宾客封静戎郡王李希烈叛诏哥舒曜东讨利贞为前锋次郏城贼众大集利贞出奇兵五百横捣其右贼锋诎数月不敢前及希烈攻曜襄城利贞登陴捍守七十日未尝栉沐非议事不下城朱泚反利贞及张廷芝所统士皆幽蓟河陇人故与廷芝合谋应泚而利贞麾下亦从为乱夜半难作利贞拔剑当军门大呼众畏其勇乃止廷芝出奔德宗嘉之擢汝州防御使贞元五年疽发首卒　　陈少游
按唐书陈少游传少游博州博平人幼习老子庄周书为崇元生诸儒推为都讲有娼者欲对广众切问以屈少游及升坐音吐清辩据引淹该问穷而对有余大学士陈希烈高其能既擢第补南平令治有声累迁侍御史回纥粮料使加检校职方员外郎充使检校郎官自少游始仆固怀恩表署河北副元帅判官迁晋郑二州刺史少游长权变所至一切干济贿谢权幸以是数迁李抱玉表泽潞副使为陈郑留后永泰中复奏为陇右行军司马擢桂管观察使少游不乐远去规徙近镇改宣歙池观察使大历五年徙浙东封颍川县子迁淮南节度使建中初累进检校尚书左仆射加同中书门下平章事李希烈陷汴声言袭江淮少游惧送款会刘洽取汴州得希烈伪起居注书某月日陈少游上表归顺少游闻羞悸发病死年六十一赠太尉　　陈苌
按顺帝实录阳城虽其所服用切急不可阙者客称其物可爱辄喜举而授之陈苌者候其始请月俸尝往称其钱帛之美月有获焉　　陈谏
按唐书王叔文传叔文结陈谏为死友谏警敏尝览染署岁簿悉能言其尺寸所治一阅籍终身不忘自河中少尹贬台州司马终循州刺史　　陈楚
按唐书张孝忠传陈楚者茂昭甥也字材卿定州人有武干事茂昭历牙将茂昭入朝擢诸卫大将军封普宁郡王元和永定州乱拜楚为节度使徙河阳三城入为左羽林统军检校司空卒赠司空子君奕凤翔节度使　　陈饶奴
按唐书陈饶奴传饶奴饶州人午十二亲并亡窭弱居丧又岁饥或教其分弟妹可全性命饶奴流涕身丐诉相全养刺史李复异之给资储署其门曰孝友童子　　陈去疾
按万姓统谱去疾字文医候官人元和及第得告还家时观察使裴义奖振儒风特加礼异又改名其乡曰桂枝后为邕府副使　　陈嘏
按万姓统谱嘏晋江人开成间进士累官刑部郎中宣宗尝奇其才曰陈嘏琬琰器也　　陈执中
按万姓统谱执中字允之候官人富于文学累试不利时观察使徐晦特加礼焉辟官幕下后丁家艰躬负土营墓郡守黎植杨发咸荐之官终汀州司马　　陈谠按万姓统谱谠字昌言候官人登三史科后为本郡长史以便养亲累迁春韶二州刺史卒谠仁孝谦恭居官余禄悉与亲交共之乡邦称美　　陈夷行
按唐书陈夷行传夷行字周道其先江左诸陈也世客颍川由进士第擢累起居郎史馆修撰以劳迁司封员外郎凡再岁以吏部郎中为翰林学士数迁至工部侍郎开成二年进同中书门下平章事罢为吏部尚书寻拜华州刺史武宗即位召为御史大夫俄还门下侍郎平章事进位尚书左仆射以足疾乞身罢为太子太保以检校司空为河中节度使卒　　陈岩按尚友录岩字梦臣建宁县人慷慨有智略干符间黄巢转掠福建诸州岩聚众数千号九龙军保乡里巢不能为害时邑为黄连镇岩表为宁义军置鼓角赐牌印岩剪余寇抚安乡井境内赖之中和四年福建观察使郑镒表岩自代岩为治有威惠吏民怀服　　陈道明按尚友录道明睦州人日织草履鬻以养亲又于开元寺潜作屦施行路者人号陈蒲鞋黄巢兵犯境一州汹汹道明戒勿忧织大草履命摽之三十里外巢军竭力不能举巢曰有大圣人在此乃舍城去民免兵难寿九十八端坐而逝宋赐号悟空禅师　　陈岳
按尚友录岳玉笥人累官南昌观察判官着唐书自高祖至穆宗为统纪一百卷子浚仕杨吴为翰林学士撰吴录二十卷　　陈太竭
按万姓统谱太竭浦江人武鼎之子二亲并亡即墓手艺松柏终身衰麻哀哭弗彻每奠果肴乌鸟不啄　　陈敬瑄按唐书陈敬瑄传敬瑄田令孜兄也少贱为饼师得隶左神策军令孜为护军中尉敬瑄缘藉擢左金吾卫将军检校尚书右仆射西川节度使性畏慎善抚士黄巢乱僖宗幸奉天敬瑄奉表迎帝进检校左仆射同中书门下平章事帝欲命判度支固让加检校司徒兼侍中封梁国公再进兼中书令封颍川郡王巢平进颍川王车驾东敬瑄供亿丰余又进检校太师俄而令孜得罪敬瑄被流端州会昭宗立敬瑄拒诏帝召为左龙武统军以宰相韦昭度代领节度令孜劝敬瑄募黄头军为自守计时王建盗据阆利自请讨敬瑄赎罪有诏暴敬瑄罪削官爵凡五十战敬瑄皆北建自称留后景福二年阴令左右告敬瑄令孜等反于是斩敬瑄于家　　陈儒
按唐书陈儒传儒江陵人世为牙右职广明元年以郑绍业为荆南节度使时朗州刺史段彦方据荆南僖宗召绍业还以彦代节度彦与监军朱敬玫不平敬玫害之署儒领府事明年迁检校工部尚书为节度使进检校右仆射淮南将张据复岳二州自署刺史儒请摄行军司马引兵入逐儒儒将奔行在既又劫还囚之绝食七日死　　陈商
按唐书艺文志陈商集十七卷
　　陈陶
按唐诗纪事陶善天文历数其歌诗尝负神仙之术或露王霸之说晚干南唐不合隐洪州西山种柑橙令山童卖之自给妻子亦知读书自号三教布衣以修炼为事后不知所终　　后梁
　　陈佑
按十国春秋吴陈佑少有勇力高祖署为黑云都将天佑十年钱传瓘等帅吴越兵入寇常州徐温将兵拒之至无锡佑白于温曰彼谓远来罢倦未能决战今乘其无备请以部下兵击之传瓘可禽也乃引兵绕他道出吴越兵之后温由是以大军薄其前内外夹攻吴越兵大败斩获无算已而擢为大将镇润州会牙将周郊作乱佑帅众讨平之有功累官卒　　陈绍按十国春秋吴陈绍宛丘人骁果善战勇而多谋历官至左骁卫大将军梁将王景仁入犯绍从徐温将兵御之温遇景仁于赵步战小却景仁拥师乘之将及于隘诸吏士皆失色绍忽援枪大呼曰诱敌太深可以进矣跃马还斗左右冲突众兵随之摧锋陷陈当者辟易梁兵乃退温拊其背曰非子之智勇吾几困矣赐金帛加等绍悉以分麾下又战霍丘梁兵大败遂聚梁尸为京观是役为高祖时战功第一未几叛走吴越武义元年陈璋败吴越兵于香弯徐温爱其勇募生获绍者赏钱百万指挥使崔彦章应募掳归温复使之典兵　　陈彦谦
按十国春秋吴陈彦谦常州人为人多智略善理繁剧高祖时官润州司马为徐温所亲信温行部升州常喜其繁盛彦谦劝温徙镇海军治焉温从其说即以彦谦为镇海节度判官温于军国事但举其大纲细务悉委彦谦主之江淮称治武义元年温与吴越兵战于无锡温病热不能治军彦谦迁中军旗鼓于左取貌类温者擐甲胄号令军事温得少息未几兼楚州团练使疾革徐知诰恐其遗言及继嗣事医药金帛相属于道以结其心彦谦密留书于温卒劝以所生子为嗣时皆多其有义先是金陵工成彦谦上费用之籍于温温曰吾既任公何以此相混也竟不复会计温始终推心腹用之故彦谦亦以此报温　　陈金按十国春秋吴陈金者少为军士隶镇南节度使刘信戏下从围处州私与其徒五人发一大冢启棺见白髯老叟面如生人时即有白气冲天视棺上散物如粉微作硫黄气金掬取归营旦辄汲水浸食至尽城平入舍僧寺间为诸僧述其事僧曰此本州富人远祖也子孙相传其祖好道数饵硫黄云数尽当死死后三百年墓开是即解化之期也今正三百年矣金因复视其处棺中惟存衣裳若蝉蜕状金自是无病后为清海军将年七十余轻健如少时　　陈用拙
按十国春秋南汉陈用拙本名拙连州人用拙其字也少习礼乐工书歌长遂以字显唐天佑元年擢进士第授著作郎心恶梁王全忠所为假使节南归烈宗留用之未几梁王全忠篡位改元开平用拙力劝仍奉天佑年号烈宗多其义而不能用遂掌书记摄观察判官比烈宗病革用拙撰表请高祖权知留后高祖继立益信任之干化四年奉使吴越吴越武肃王与语嘉其专对以金帛甚厚用拙逊谢归以献高祖高祖自立为皇帝擢用拙吏部郎中知制诰久之卒有诗集八卷传于世尤精音律着大唐正声琴籍十卷中载琴家论操名及古帝王名士善琴者又以古调缺征音补新征音谱若干卷　　陈璋
按十国春秋吴越陈璋者孙儒党也兵败降武肃王以从征董昌功遂被任用稍迁衢州制置使天复初田頵入寇筑垒绝往来之道募能夺其地者赏以州璋将兵奋击直据其垒即日擢衢州刺史赴州时王亲饯于江干恩礼加等会徐绾作乱越州客军指挥使张洪以绾党自疑乃率步卒三百人奔璋璋遽纳之未几丁章叛永嘉宣州田頵使其下戚滔招之璋复假道以遣王闻之心未善也密令衢州罗城指挥使叶让杀璋事泄璋杀让以叛陷东阳犯暨阳自署衢婺二州刺史久之为浙师所逐遂奔淮南历官右龙武统军加平章事死之日所乘马悲鸣数月而薨人咸异焉初武肃王命璋城衢州工毕赍图献王王视西门樟树谓左右曰此树不入城陈璋当非吾所蓄也其先见有如此　　陈长官
按十国春秋吴越陈长官事武肃王为宁海县令会王命增州县赋税长官上书极谏王大怒逮之狱长官以死争之得免　　陈询
按十国春秋吴越陈询余杭人睦州刺史晟之弟也晟在州十八载而卒子绍权嗣询黜绍权而自立惧非武肃王所命内不自安属徐许之乱乃私通田頵頵败益惧及王命桐庐县隶使府且征军赋询遂不听命天佑二年奔淮南　　后唐
　　陈浚
按十国春秋吴陈浚庐陵人父岳仕唐浚有史才事睿帝为中书舍人翰林学士撰吴录二十卷官终尚书子乔仕南唐　　后晋
　　陈起
按十国春秋南唐陈起蕲州人性刚鲠尤恶妖异升元中以进士起家为黄梅令时县境独木村有妖人诸佑挟左道自言数世不食肉能使富者贫贫者富俚民稍稍从之初有徒数十人积数年从者至数百男女无别号曰行辱夜行昼伏取赀于盗相与倡言佑有神术能升虚空入水火州县亦惮之不敢问起到官邑人毕贺佑独偃蹇不至起乃按户籍取佑为里正不服嫚言曰吾断令头起告巡检使周邺出兵捕佑等获之沃以豕血佑迄不能神皆执缚搜其家得乘舆服器遂斩之邺欲宥其妇女童稚起曰此皆渎乱人伦不可使有遗育乃并斩之起由是知名官至监察御史卒　　陈及之
按十国春秋后蜀陈及之广政时为新津县令会后主大选良家子以充后宫郡邑骚然妇女惊逸及之上疏切谏请止采择之令后主虽不从其言颇嘉及之剀直赐白金百两旌之　　后周
　　陈觉
按十国春秋南唐陈觉海陵人也后海陵升泰州遂为泰州人烈祖居金陵以次子景迁留东都辅政用宋齐丘荐命觉为之佐已而景迁寝病徙为东南诸道副都统寻卒觉还朝为宣徽副使升元四年烈祖东巡觉预侍从烈祖晚年多暴怒近臣类获谴觉心惧称疾家居累月迨宣遗诏即以是日入朝判大理寺萧俨露章劾觉罪元宗不纳迁光政院副使太仆少卿时国兵初得建州诸将请乘胜取福州齐丘荐觉为宣谕使觉擅兴汀建抚信州兵攻福州败绩元宗欲置军法齐丘援甚力冯延己复助之于是裁贬蕲州逾年复起任事淮南兵兴元宗命景达率大兵拒周而以觉为监军使军政皆出觉聚兵五万无决战意朱元数有功觉忌之夺其兵元遂叛降周诸军悉溃觉归为枢密使方挟齐丘为耐久计会周师益进世宗驻迎銮镇元宗遣觉奉表贡方物觉至迎銮见周战舰陈列江津且南渡大惧请使取本国画江为界表世宗可之觉顿首谢退遣其属刘承遇南还以告画江称藩奉正朔之议遂决周亦班师觉还以兵部尚书致仕觉常传周世宗之语告元宗曰闻江南拒命谋出严续可斩以谢我元宗知觉与续有宿怨疑之先是锺谟自周回屡言觉等罪不可容谟因请至周覆实其事元宗遣谟行以手表引咎且言非续之罪世宗省表大惊曰严续能拒命乃忠臣朕为天下主其肯教人杀忠臣乎谟归具奏元宗大怒齐丘既败觉谪授国子博士饶州安置遣使诛于路　　陈诲按十国春秋南唐陈诲建安人始生数月足胫能履父异之因小字阿铁及长趫捷有勇力时人呼为陈铁事闽富沙王为将保大初元宗遣将攻建州傅其城诲数出挑战王建封克外郛擒诲将斩之已解衣伏锧忽脱身绝驰追者数十百辈莫能及自归于大将查文徽文徽骇异用为战棹指挥使领故部曲已而从攻福州冯延鲁败走诸营皆溃死者万计委军实戎器不可胜计诲独殿后收弃金帛二十万以归文徽镇建州诲为建州刺史谍者告吴越戍兵福州遁归文徽暗而贪功即率诲俱进诲以战舰入闽江适秋雨水暴涨一夕抵城下与吴越水军遇遂战于江中禽其将马先进叶仁安降郑彦华文徽勒步骑继至福州伪迎文徽传令入城诲告曰闽人谟信未可速进宜先立寨整众俟所招亲故来得其实徐图之文徽曰狐疑且生变乘机据城上策也麾兵遽入诲料为必败植旗鸣鼓列兵江干以须之文徽入果被执诲全军还剑州献先进于金陵释彦华等用为将福州两交兵皆大败涂地诲在兵间独有功号名将遂迁永安军节度使兼侍中训兵积谷隐然为大镇常破福州兵于南台江军声大震由是朝廷委以南方而名其军曰忠义周兵入淮南诲遣子德诚率镇兵赴难诲在镇十余年多荐举儒学甄升将校时议多之后主初引疾求罢乃以其弟谦为留后召诲还都后主亲临其第视问慰劳卒封闽国公谥忠烈　　陈德诚
按十国春秋南唐陈德诚少好学才兼文武有能诗名周师南侵元宗遣潘承佑诣泉建召募骁勇承佑奏言陈诲子德诚有才略可用因命德诚引卒数千赴寿春时诸将战多不利惟德诚出入坚敌未尝少挫锋锐班师日特旌其军曰百胜以荣之拜和州刺史有政绩后与叔父谦继领建州节旄世称其有父风云　　陈乔
按陆游南唐书陈乔传乔字子乔幼敏悟文辞清丽事亲以孝闻　　陈允升
按十国春秋南唐陈允升饶州人也时人谓之陈百年少而静默好道家世弋猎允升独不食其肉亦不与人交言十岁诣龙虎山入道栖隐深邃罕睹其面天佑末有人见允升于抚州麻姑山计其去家七十年矣而颜貌如初刺史危全讽素知其异迎置郡中独处一室时忽失之常燕坐全讽谓之曰丰城橘美颇思之允升曰方有一船橘泊牢城港今为取之港距城十五里少选便还提一布囊可数百颗因共食之全讽有姻礼市黄金郡中不足辄呵责其下允升曰无怒第取厚纸以药涂之投火中皆成黄金后全讽与吴师战允升去之曰慎勿入口中全讽不悟果败于象牙潭升元时允升犹往来抚州山中不知所终　　陈曙
按十国春秋南唐陈曙蕲州人善坛观道士也人谓为百岁实亦不知其年步行日数百里乡人有会集或祭神曙不待召而至醉饱乃辞去由是人多虚席设醴以&#之同日或至数家舍中惟一榻素书数卷与蛇虎杂居不设&#户雨雪满室亦自若人有乘其出往窥之者曙必自外来凡数十年颜鬓不少异烈祖闻而召之使者未至忽叹息曰吾老矣何益于国而枉见召后数日使者再召之竟不行保大中常至夜独焚香于庭仰天拜祝退而恸哭俄而淮上兵兴人以为预知也后过江居永兴景星废观邑人罕有见者及卒数日方棺敛而遍体发汗焉　　陈贶
按尚友录贶闽人志操古朴不苟仕进居庐山三十年学者多师事焉南唐主以币致之贶布裘鹿鞹进止闲雅因作景阳台怀古诗南唐主称善欲授官固辞赐粟帛遣还

　陈姓部列传八
　　宋四
　　陈显伯
按罗源县志显伯字汝仁号竹所宝庆间释褐任中书舍人权直学士院历吏部尚书兼端明殿大学士通奉大夫爵长乐郡开国侯食邑一千二百户初职讲官度宗称善诱后去位理宗思以储贰托显伯以宝章阁直学士除授显伯为相时多忌刻以足疾坚辞不起乃诏加端明殿大学士致仕　　陈寅
按宋史陈寅传寅宝谟阁待制咸之子漕司两贡进士以父恩补官历官州县绍定初知西和州西和极边重地寅以书生义不辞难北兵入境属都统何进出守大安民无固志寅散资财以结忠义为必守之计北兵十万攻城寅自执旗鼓激厉将士迎敌力战师退诘旦增兵复来寅帅忠义民兵与敢死士力战昼夜数十合兵退北兵伐木为攻具增兵至数十万围州城进素与寅不协寅有功尤为诸将所忌至是求援甚急援兵不至城遂陷寅妻杜氏饮药二子及妇俱死寅敛而焚之乃朝服登战楼望阙焚香号泣再拜伏剑而死宾客同死者二十有八人一子后至缒城亦折足死制置司以闻诏赠朝议大夫右文殿修撰久之加赠华文阁待制谥襄节　　陈垲
按宋史陈垲传垲字子爽嘉兴人历京湖制置使司主管机宜文字差知德安府加直宝谟阁江西提点刑狱改直敷文阁提举千秋鸿禧观转司农寺丞主管崇道观知安庆府召赴阙加直显谟阁湖南提点刑狱再召为右司郎官加直宝文阁知隆兴府江西安抚使改知江州主管江西安抚司事召为右司郎官进直龙图阁浙西提点刑狱迁司农少卿以秘阁修撰知庆元府兼沿海制置副使迁大理卿进右文殿修撰知平江府兼淮浙发运使迁太府卿司农卿权工部侍郎兼同详定敕令官兼中书门下省检正诸房公事以言罢未几进集英殿修撰知婺州改知太平州兼江东转运副使请蠲放诸郡灾伤加户部侍郎淮东总领寻提领江淮茶盐所兼知太平州进显谟阁待制知广州权兵部尚书又进宝章阁直学士知婺州迁权户部尚书寻为真时暂兼吏部尚书以宝文阁学士知潭州兼湖南安抚使召赴阙以旧职提举太平兴国宫加龙图阁学士依旧宫观久之加端明殿学士咸淳四年卒谥清毅垲屡历麾节军民爱戴所著可斋瓿&#二十卷　　陈容
按尚友录容三山人人呼为陈所翁宝佑元年由太学生知平阳县简易从容邑人化之时与名士论文讲艺敷绎大义士习以兴至于崇社稷辟道路通沟洫议赈籴民事备举暇时则游戏翰墨以画龙名　　陈均按尚友录均字平甫俊卿从孙安贫力学以累举当奉奏对不就参稽宋史及司马氏稽古录徐氏国纪李氏续通鉴长编诸书用朱子纲目义例提要备言辑成宋鉴举要备要二书起太祖建隆庚申迄宁宗嘉定甲申凡八十八卷端平初时相言于朝下福州取其书赐迪功郎不受　　陈照
按宋史陈照传照字光伯常州人少工词赋登第为丹徒县尉历两淮制置司参议官大军仓曹寿春府教授复入帅幕改知朐山县仍兼主管机宜文字寻丁母忧归北兵至常守赵与鉴走匿郡人钱以城降淮民王通居常州阴以书约刘师勇许为内应朝议乃以姚希得子知常州师勇复常州走钱执安抚戴之泰等遂迎以入以照久任边知兵辟为通判照遂墨衰而出大军攻常照等率义兵战御自夏徂冬不能下以功加带行提辖文思院常将张彦攻吕城兵败而降因尽言常城中虚实遂急攻之照等持以忠义协力固守再加干办诸军粮料院城破照犹敛兵巷战日中兵至死焉事上追赠照直宝章阁官其子　　陈尧举
按尚友录尧举南丰人淳佑中进士官至通判临江军尝承江西运司檄考试庐陵士子拔擢文天祥咸谓其知人居官甘淡泊毫无妄取学者称为凤冈先生　　陈隆之
按宋史陈隆之传隆之不知所仕履为四川制置使淳佑元年十一月成都被围守弥旬弗下部将田世显乘夜开门北兵突入隆之举家数百口皆死槛送隆之至汉州命谕汉州守臣王夔降隆之呼夔语之曰大丈夫死尔毋降也遂见杀后五年提刑袁简之上其事特赠徽猷阁待制与两子恩泽赐谥立庙　　陈继周按宋史邹凤传陈继周字硕卿宁都人淳佑三年贡于乡以捕盗功行未奏名授廉州司法南丰县知录淮东总领干官藤州观察推官知吉州永丰县改知高安县广东经略司准备差遣知衡阳县辟淮东转般仓江东提点刑狱干办公事未上会咸淳十年诏征勤王文天祥方守&#州即日举兵造继周问计继周慨然为具言闾里豪杰子弟与凡起兵之处其为方略甚详于是留继周幕中昼夜调度授继周江西安抚司准备差遣率&#士以从继周虽弱不胜衣而年德有以服人士视为父兄进止疾徐惟指呼无敢先后诏改继周合入官带行监文思院差充江浙制置司主管机宜所部夜袭大兵于南栅门杀伤相当质明犹战渴赴水死　　陈宗礼
按宋史陈宗礼传宗礼字立之少贫力学淳佑四年举进士调卲武军判官迁国子监丞转秘书省著作佐郎兼考功郎官国史实录院校勘景献府教授升著作郎迁尚左郎官兼右司拜太常少卿以直宝谟阁广东提点刑狱进直焕章阁迁秘书监以监察御史虞虙言追两官送永州居住景定四年拜侍御史直龙图阁淮西转运判官迁刑部尚书以起居舍人曹孝庆言罢度宗即位兼侍讲拜殿中侍御史权礼部侍郎兼给事中迁礼部侍郎寻权礼部尚书乞奉祠以华文阁直学士知隆兴府再辞依旧职广东经略安抚使兼知广州加端明殿学士签书枢密院事寻兼权参知政事卒官赠开府仪同三司盰江郡侯谥文定所著有寄怀斐&#曲辕散木集两朝奏议经筵讲义经史明辨经史管见人物论　　陈元桂
按宋史陈元桂传元桂抚州人淳佑四年进士累官知临江军时闻惊报筑城备御以焦心劳思致疾开庆元年春北兵至临江时制置使徐敏子在隆兴顿兵不进元桂力疾登城坐北门亭上督战矢石如雨力不能敌吏卒劝之避去不从师至元桂瞠目叱骂遂死之敏子以闻赠宝章阁待制官一子谥正节　　陈植按诏安县志植字寝立以字行以荫补太学司理漳州登淳佑进士以妻安定郡王女封郡马都尉赐食邑提督岭南海路兵马帝昺浮海植领海舟见事急断维出港自以六舟泊梅岭收亡命驰檄诸蛮图立宋后闻世杰舟覆元人索捕变姓名隐大芹白叶九侯间临终命葬南望崖山不北面于元云　　陈登
按福州府志登闽县人淳佑间知新昌县镇之以静抚之以宽有岂弟之风逾年政清讼简民怀其惠　　陈学心按尚友录学心崇安人淳佑间登进士历官高州知府谢枋得起兵使守安仁元兵至力战死之　　陈宜中
</div>
    <div class="pagination">
<a href="氏族典卷诸姓部_page172.html">上一页</a><span>...</span><a href="氏族典卷诸姓部_page168.html">168</a><a href="氏族典卷诸姓部_page169.html">169</a><a href="氏族典卷诸姓部_page170.html">170</a><a href="氏族典卷诸姓部_page171.html">171</a><a href="氏族典卷诸姓部_page172.html">172</a><span class="current-page">173</span><a href="氏族典卷诸姓部_page174.html">174</a><a href="氏族典卷诸姓部_page175.html">175</a><a href="氏族典卷诸姓部_page176.html">176</a><a href="氏族典卷诸姓部_page177.html">177</a><a href="氏族典卷诸姓部_page178.html">178</a><span>...</span><a href="氏族典卷诸姓部_page174.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
