<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 817 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 817 页/共 899 页</h1>
    <div class="content">　　耶律谢家奴
按辽史皇族表陈王谢家奴系出景宗
　　耶律驴粪
按辽史皇族表辽西郡王驴粪系出景宗
　　耶律苏撒
按辽史皇族表漆水郡王苏撒系出景宗
　　耶律胡都古
按辽史皇族表周王胡都古系出景宗
　　耶律合禄
按辽史皇族表魏王合禄系出景宗
　　耶律霞抹
按辽史皇族表北院枢密使霞抹系出德祖
　　耶律铁骊
按辽史皇族表铁骊系出德祖
　　耶律张奴
按辽史皇族表先锋都监张奴系出德祖
　　耶律吴九
按辽史皇族表检校太师吴九系出德祖
　　耶律速撒
按辽史耶律速撒传速撒字阿敏性忠直简毅练武事应历初为侍从累迁突吕不部节度使历霸济祥顺圣五州都总管俄为敦睦宫太师保宁四年伐党项屡立战功在边二十年卒　　耶律化哥
按辽史耶律化哥传化哥字弘隐孟父楚国王之后善骑射统和四年南侵宋即先据要地事平拜上京留守十六年复侵宋为先锋破敌于遂城开泰元年伐阻卜阻卜弃辎重遁走俘获甚多帝嘉之封豳王后以侍中遥领大同军节度使卒　　耶律斡腊
按辽史耶律斡腊传斡腊字斯宁趫捷有力善骑射从枢密使耶律斜轸破宋将杨继业军于山西统和十三年秋为行军都监从伐兀惹乌昭度昭度请降加同中书门下平章事为东京留守开泰中卒　　耶律赵三按辽史耶律那也传那也季父赵三始为宿直官累迁至西面林牙咸雍四年拜北院大王改西南面招讨使大康中西北诸部扰边议欲往讨帝以为非赵三不可遂拜西北路招讨使兼行军都统平之以功复为北院大王　　耶律那也
按辽史耶律那也传那也字移斯辇夷离堇满古只之后父斡常从伐夏战殁那也敦厚才敏大安九年为倒挞岭节度使明年冬以北阻卜长磨古斯叛与招讨都监耶律胡吕率精骑二千往讨破之寿隆元年复讨达理拔思等有功干统六年拜中京留守改北院大王薨那也为人廉介长于理民每有斗讼亲核曲直不尚威严尝曰凡治人本欲分别是非何事迫胁以立名故所至以惠化称　　耶律何鲁扫古
按辽史耶律何鲁扫古传何鲁扫古字乌古邻孟父房之后大康中历怀德军节度使奚六部秃里太尉诏与枢密官措画东北边事改左护卫太保寿隆间累迁惕隐兼侍中赐保节功臣道宗崩与宰相耶律俨总山陵事干统中致仕卒　　耶律世良
按辽史耶律世良传世良小字斡六院部人才敏给练达国朝典故及世谱韩德让病帝问孰可代卿德让曰世良可北院大王耶律室鲁复问北院之选德让曰无出世良统和末为北院大王开泰初因大册礼加检校太尉同政事门下平章事时边部拒命诏北院枢密使耶律化哥与世良追之至安贞河大破而还边境以宁以功王岐四年伐高丽至北都护府破追兵于郭州以暴疾卒　　耶律适禄
按辽史耶律适禄传适禄字撒懒干统中从伐阻卜有功加奉宸历护卫太保改弘义宫副使时上京臬贼赵锺哥跋扈自肆适禄擒之加泰州观察使为达鲁虢部节度使天庆中知兴中府加金吾卫上将军为盗所杀　　耶律陈家奴
按辽史耶律陈家奴传陈家奴字绵辛懿祖弟葛剌之八世孙西北诸部寇边以陈家奴为乌古部节度使行军都监讨诸部擒其酋送于朝后诸部复来侵陈家奴率兵三往皆克边境遂宁道宗崩为山陵使致仕　　耶律特么
按辽史耶律特么传特么季父房之后重熙间为北&#累迁六部秃里太尉大安四年为倒挞岭节度使顷之为禁军都监是冬讨磨古斯斩首二千余级十年复讨之既捷授南院宣徽使寿隆元年为北院大王四年知黄龙府事薨　　耶律仙童
按辽史耶律仙童传仙童仲父房之后重熙初为宿直官累迁惕隐都监以宽厚称蒲奴里叛仙童为五国节度使率师讨之擒其帅陶得里又击乌隗叛降其众改彰国军节度使拜北院大王清宁二年知黄龙府事迁侍卫亲军马步军都指挥历忠顺武定二军节度使致仕封蒋国公咸雍初徙封许国卒　　耶律大悲奴按辽史耶律大悲奴传大悲奴字休坚王子班聂里古之后太康中历永兴延昌宫使右皮室详稳会阻卜叛奉诏招降之寿隆二年拜殿前都点检干统初历上京留守惕隐复为都点检改西南面招讨使请老不许天庆中留守上京领北南枢密院点检中丞诸司等事以彰国军节度使致仕卒大悲奴举止驯雅好礼仪为时人所称　　耶律挞不也
按辽史耶律仁先传仁先子挞不也字胡独堇以平重元之乱遥授忠正军节度使阻卜酋长磨古斯来侵西北路招讨使何鲁扫古战不利诏挞不也代之磨古斯之为酋长由挞不也所荐至是遣人诱致之磨古斯绐降挞不也逆于镇州西南沙碛间禁士卒无得妄动敌至裨将耶律绾斯徐烈见其势锐不及战而走遂被害年五十八赠兼侍中谥曰贞悯　　耶律良按辽史耶律良传良字习捻小字苏着帐郎君之后生于干州读书医巫闾山既入南山肄业留数年而归补寝直小底寻为燕赵国王近侍迁修起居注清宁中上幸鸭子河作捕鱼赋由是宠遇稍隆迁知制诰咸雍初同知南院枢密使事为惕隐出知中京留守事未几卒帝嗟悼遣重臣赙祭给葬具追封辽西郡王谥曰忠成　　耶律敌烈
按辽史耶律敌烈传敌烈字撒懒采访使吼五世孙宽厚好学工文词重熙末补牌印郎君清宁元年稍迁同知永州事禁盗有功改北面林牙承旨九年重元作乱敌烈赴援力战平之遥授临海军节度使十年徙武安州观察使咸雍五年累迁长宁宫使检括户部司干州钱帛逋负立出纳经画法公私便之大康四年为南院大王秩满部民请留同知南京留守事有疾上命乘传赴阙遣太医视之迁上京留守大安中改塌母城节度使以疾致仕加兼侍中赐一品俸八年卒　　耶律阿思
按辽史耶律阿思传阿思字撒班清宁初补祗候郎君以善射掌猎事重元之乱与护卫苏射杀涅鲁古赐号靖乱功臣徙契丹行宫都部署大安初为北院大王封漆水郡王十一年为北院枢密使监修国史道宗崩受顾命后以风疾失音致仕加尚父封赵王薨年八十追封齐国王　　耶律斡特剌
按辽史耶律斡特剌传斡特剌字乙辛隐许国王寅底石六世孙北阻卜酋长磨古斯叛斡特剌率兵进讨会天大雪败磨古斯四别部斩首千余级拜西北路招讨使封漆水郡王加赐宣力守正功臣寻拜南府宰相复讨闸古胡里扒部破之五年复为西北路招讨使讨耶睹剖部俘斩甚众明年擒磨古斯封混同郡王薨谥曰敬肃　　耶律仲禧
按辽史耶律俨传俨本姓李氏父仲禧重熙中始仕清宁初同知南院宣徽使事四年城鸭子混同二水间拜北院宣徽使咸雍初坐误奏事出为榆州刺史俄诏复旧职迁汉人行宫都部署六年赐国姓封韩国公改南院枢密使时枢臣乙辛等诬陷皇太子诏仲禧偕乙辛鞫之蔓引无辜未尝雪正乙辛荐仲禧可任拜广德军节度使复为南院枢密使卒谥钦惠　　耶律俨按辽史耶律俨传俨字若思析津人仪观秀整好学有诗名登咸雍进士第补中书省令史以勤敏称大安初为景州刺史绳胥徒禁豪猾抚老恤贫未数月善政流播郡人刻石颂德二年改御史中丞诏案上京滞狱多所平反迁知枢密院事赐经邦佐运功臣封越国公修皇朝实录七十卷帝大渐俨与北院枢密使阿思同受顾命干统三年薨谥曰忠懿俨素廉洁一芥不取于人经籍一览成诵又善伺人主意由是权宠益固三子处贞太常少卿处兼同知中京留守事处能少府少监　　耶律胡吕
按辽史耶律胡吕传胡吕字苏撒弘义宫分人其先欲稳佐太祖有功父杨五左监门卫大将军胡吕性谦谨大安中北阻卜酋磨鲁斯叛讨平之加同中书门下平章事卒　　耶律和鲁斡
按辽史皇子表兴宗子和鲁斡字阿辇行第二重熙十七年封越王清宁中徙王鲁进王宋魏拜上京留守改南京留守重元乱和鲁斡夜赴战干统初为天下兵马大元帅加守太师不名三年册为皇太叔愓隐加义和仁寿之号复守南京从猎于庆州薨子三人笃远淳　　耶律阿琏
按辽史皇子表兴宗子阿琏字讹里本行第三重熙十七年封许王清宁初徙陈王进封秦越国王出为辽兴军节度使咸雍间历西京上京留守从车驾秋猎以疾薨追封秦魏国王谥钦正　　耶律王家奴
按辽史皇族表祗候郎君王家奴系出景宗
　　耶律罗汉奴
按辽史皇族表祗候郎君罗汉奴系出景宗
　　耶律翥
按辽史兴宗本纪太平十一年六月即位九月遣御史中丞耶律翥谢宋吊慰　　耶律励
按辽史兴宗本纪太平十一年六月即位九月遣详稳耶律励谢宋吊慰　　耶律逊
按辽史兴宗本纪太平十一年六月即位十月遣右领军上将军耶律逊充太后谢宋使　　耶律元载
按辽史兴宗本纪太平十一年六月即位十月遣右监门卫上将军耶律元载充皇帝谢宋使　　耶律寿宁
按辽史兴宗本纪重熙二年正月宋遣曹琮告哀遣延昌宫使耶律寿宁充祭奠使　　耶律卿宁
按辽史兴宗本纪重熙二年正月宋告哀遣天德军节度使耶律卿宁充两宫吊慰使　　耶律嵩
按辽史兴宗本纪重熙二年正月宋告哀遣河西军节度使耶律嵩充两宫吊慰使　　耶律楚
按辽史兴宗本纪重熙二年七月以耶律楚充两宫贺宋生辰使　　耶律大师奴
按辽史兴宗本纪重熙三年二月耶律大师奴有侍襁褓恩诏入属籍　　耶律庶征
按辽史兴宗本纪重熙三年七月以耶律庶征充贺宋来岁正旦使　　耶律睦
按辽史兴宗本纪重熙三年七月以耶律睦充贺宋来岁正旦使　　耶律信
按辽史兴宗本纪重熙四年六月以耶律信充贺宋生辰使　　耶律祥
按辽史兴宗本纪重熙五年十月以耶律祥充贺宋生辰正旦使　　耶律德
按辽史兴宗本纪重熙六年十二月遣耶律德贺宋生辰及正旦　　耶律元方
按辽史兴宗本纪重熙七年十一月以耶律元方充贺宋生辰正旦使　　耶律庶忠
按辽史兴宗本纪重熙九年十二月以耶律庶忠充贺宋生辰及来岁正旦使　　耶律坦
按辽史兴宗本纪重熙十年六月以耶律坦充贺宋生辰使　　耶律白
按辽史道宗本纪清宁六年五月监修国史耶律白请编次御制诗赋仍命白为序　　耶律&#奴
按辽史道宗本纪咸雍三年五月以广德军节度使耶律&#奴为南府宰相　　耶律巢
按辽史道宗本纪咸雍八年二月以耶律巢知北院大王事　　耶律大奴
按辽史道宗本纪太康三年二月诏北院枢密使耶律乙辛同母兄大奴同母弟阿思世预南北院枢密之选　　耶律霂
按辽史道宗本纪太康四年十二月以北院枢密副使耶律霂知北院枢密使事　　耶律慎思
按辽史道宗本纪大安四年十二月以耶律慎思为中京留守　　耶律郝家奴
按辽史道宗本纪寿隆五年六月以耶律郝家奴为右夷离毕　　耶律浚
按辽史宗室传顺宗名浚小字耶鲁斡道宗长子母宣懿皇后萧氏幼而能言好学知书六岁封梁王明年从上猎矢连发三中遇十鹿射获其九帝喜设宴八岁立为皇太子太康元年母后被害太子有忧色耶律乙辛常不自安谋构陷太子阴令耶律查剌诬告耶律撒剌耶律速撒萧忽古谋废立帝信之幽于别室废为庶人徙上京乙辛遣达鲁古撒八往害之年二十上后知其冤谥曰昭怀太子干统初追尊大孝顺圣皇帝庙号顺宗一子延禧即天祚皇帝　　耶律撒剌按辽史耶律撒剌传撒剌字董隐南院大王磨鲁古之孙性忠直沈厚大康二年耶律乙辛为中京留守诏议复召之撒剌独奏言乙辛有罪不可为枢臣不纳乙辛憾之诬撒剌与速撒同谋废立杀之干统间追封漆水郡王　　耶律挞不也
按辽史耶律挞不也传挞不也字撒班父高家仕至林牙重熙间破夏人于金肃军有功加赏挞不也清宁中补祗候郎君累迁永兴宫使九年平重元之乱以功知点检司事耶律乙辛谋害太子挞不也知其奸欲杀乙辛乙辛知之令其党诬构挞不也与废立事杀之干统间追封漆水郡王　　耶律石柳
按辽史耶律石柳传石柳字酬宛六院部人祖独&#南院大王父安十统军副使石柳性刚直有经世志始为牌印郎君太康初为夷离毕郎君时枢密使耶律乙辛诬杀皇后谋废太子石柳恶之太子既废以石柳附太子流镇州天祚即位召为御史中丞石柳上书曰圣人之德无加于孝臣愿陛下下明诏求顺考之瘗所尽收逆党以正邦宪书奏不报闻者叹惋干统中卒子马哥同中书门下平章事　　耶律棠古
按辽史耶律棠古传棠古字蒲速宛六院郎君葛剌之后太康中补本班郎君累迁至大将军性坦率人有不善必尽言无隐时号强棠古在朝数论宰相得失由是久不得调天庆初乌古敌烈叛召拜乌古部节度使谕降之遂出私财及发富民积以振其困乏部民大悦加镇国上将军敌烈以五千人来攻棠古率家奴击破之年七十二卒　　耶律孟简
按辽史耶律孟简传孟简字复易于越屋质之五世孙父刘家奴官至节度使孟简性颖悟六岁父晨出猎俾赋晓天星月诗孟简应声而成父大奇之既长善属文耶律乙辛&#之谪巡磁窑关明年流保州太康中始得归乡里改高州观察使修学校招生徒迁昭德军节度使卒　　耶律谷欲
按辽史耶律谷欲传谷欲字休坚六院部人父阿古只官至节度使谷欲冲淡有礼法工文章统和中为本部太保开泰中稍迁塌母城节度使鞫霸州疑狱称旨授启圣军节度使太平中复为本部太保谢病归俄擢南院大王奉诏与林牙耶律庶成萧韩家奴编辽国上世事迹及诸帝实录未成卒年九十　　耶律昭按辽史耶律昭传昭字述宁博学善属文统和中坐兄国留事流西北部会萧挞凛为西北路招讨使爱之奏免其役礼致门下开泰中卒　　耶律铎鲁斡
按辽史耶律铎鲁斡传铎鲁斡字乙辛隐季父房之后廉约重义咸雍中累迁同知南京留守事大安五年拜南府宰相寿隆初致仕卒铎鲁斡所至有声吏民畏爱及退居乡里子普古为乌古部节度使遣人来迎既至见积委甚富谓普古曰辞亲入仕当以裕国安民为事枉道欺君以苟货利非吾志也命驾而归普古后为盗所杀　　耶律官奴
按辽史耶律官奴传官奴字奚隐林牙斡鲁之孙沈厚多学嗜酒好佚为宿直将军致政与萧哇友善哇谓官奴曰仕不能致主泽民成大功烈何屑屑为也吾与若居林下以枕簟自随觞咏自乐虽不官无慊焉官奴然之时称二逸干统间官奴卒　　耶律乙辛
按辽史耶律乙辛传乙辛字胡睹衮父迭剌家贫服用不给部人号穷迭剌乙辛美风仪外和内狡重熙中为文班吏帝爱之道宗即位赐汉人户四十清宁五年为南院枢密使改知北院封赵王重元乱平拜北院枢密使进王魏赐匡时翊圣竭忠平乱功臣咸雍五年加守太师诏四方有军旅许以便宜从事势震中外门下馈赂不绝凡阿顺者蒙荐擢忠直者被斥窜太康元年皇太子始预朝政法度修明乙辛不得逞以事诬皇后死又欲害太子令护卫太保耶律朮剌诬告耶律撒剌等同谋立皇太子诏囚皇太子于上京寻遣萧达鲁古撒把害太子会北幸上见从官多随乙辛后恶之出乙辛知兴中府事七年冬坐以禁物鬻入外国下有司议法当死乙辛党耶律燕哥独奏当入八议得减死论击以铁骨朵幽于莱州后谋奔宋及私藏兵甲事觉缢杀之干统二年发冢戮其尸　　耶律燕哥
按辽史耶律燕哥传燕哥字善宁季父房之后四世祖铎稳太祖异母弟父曰豁里斯官至太师燕哥狡佞而敏耶律乙辛以为耳目凡闻见必以告及太子被逐杀害忠良多燕哥之谋为契丹行宫都部署清宁五年拜南府宰相迁惕隐大安三年为西京留守致仕寿隆初以疾卒　　耶律塔不也
按辽史耶律塔不也传塔不也仲父房之后以善击鞠幸于上与耶律乙辛善及太子被谮附乙辛欲实其诬寿隆元年为行宫都部署天祚嗣位以塔不也党乙辛出为特免部节度使及枢密使耶律阿思大索乙辛党塔不也以赂免天庆元年卒　　耶律笃
按辽史皇族表漆水郡王笃系出兴宗
　　耶律远
按辽史皇族表匡义节度远系出兴宗
　　耶律淳
按辽史天祚帝本纪耶律淳者世号为北辽淳小字涅里兴宗第四孙南京留守宋魏王和鲁斡之子笃学好文出为彰圣军节度使天祚即位进王郑干统二年加越王六年拜南府宰相首议制两府礼仪徙王魏宠冠诸王天庆五年进封秦晋国王拜都元帅至锦州队长武朝彦作乱劫淳淳匿而免收朝彦诛之保大二年天祚入夹山回离保耶律大石等引灵武故事欲立淳淳不从官属劝进遂即位百官上尊号曰天锡皇帝改保大二年为建福元年遥降天祚为湘阴王以燕云平上京中京辽西六路淳主之沙漠以北南北路两都招讨府诸蕃部族等仍隶天祚自此辽国分矣宋人发兵问罪击败之淳病死年六十百官伪谥曰孝章皇帝庙号宣宗葬燕西香山永安陵天祚降淳庶人除其属籍　　耶律敖卢斡
按辽史宗室传晋王小字敖卢斡天祚皇帝长子驰马善射出为大丞相耶律隆运后封晋王性乐道人善而矜人不能及长积有人望保大元年耶律余睹与其母文妃密谋立之事觉敖卢斡实不与谋免二年耶律撒八等复谋立不克上令缢杀之或劝之亡敖卢斡曰安忍为蕞尔之躯而失臣子之大节遂就死闻者伤之　　耶律雅里
按辽史天祚帝本纪雅里者天祚皇帝第二子也字撒鸾七岁欲立为皇太子别置禁卫封梁王保大三年金帅围青冢寨雅里在军中太保特母哥挟之出走间道行至阴山闻天祚失利趋云内雅里驰赴天祚奔夏队帅耶律敌烈等劫雅里北走至沙岭后三日群僚共立雅里为主雅里遂即位改元神历命士庶上便宜雅里性宽大恶诛杀获亡者笞之而已有自归者即官之因谓左右曰欲附来归不附则去何须威逼耶每取唐贞观政要及牙林资忠所作治国诗令侍从读之乌古部节度使&#哲等各率其众来附自是诸部继至而雅里日渐怠好击鞠特母哥切谏乃不复出从行有疲乏辄赈给之后猎查利山疾卒年三十　　耶律挞鲁
按辽史皇子表天祚子挞鲁行第三封燕国王早薨　　耶律习泥烈按辽史皇子表天祚子习泥烈行第四封赵王从天祚至白水泺为金师所获　　耶律定
按辽史皇子表天祚子定行第五封秦王至青冢泺为金师所获　　耶律宁
按辽史皇子表天祚子宁行第六封许王至青冢泺为金师所获　　耶律阿息保
按辽史耶律阿息保传阿息保字特里典五院部人祖胡劣居西北部世为招讨司吏阿息保慷慨有大志年十六以才干补内史天庆初转枢密院侍御金人起兵城境上遣阿息保问之金人曰若归阿疏敢不听命阿息保具以闻金兵陷宁江州边兵屡败遣阿息保与耶律章奴等赍书而东冀以胁降阿息保曰臣前使依诏开谕略无所屈将还谓臣曰若所请不遂无相见今臣请独往不听将行别萧得里底曰不肖适异国必无生还愿公善辅国家既至阿息保见执久乃遁归魏王淳僭号以书来招阿息保封书以献天祚奔窜召阿息保不时至疑有贰心杀之初阿息保知国将亡前后谏甚切及死以非罪人尤惜之　　耶律章奴
按辽史耶律章奴传章奴字特末衍季父房之后父查剌养高不仕章奴明敏善谈论天庆五年天祚亲征女直章奴为都监与魏国王淳妻兄萧敌里及其甥萧延留等谋立淳缚送行在伏诛　　耶律余睹
按辽史耶律余睹传余睹一名余都姑国族之近者也慷慨尚气义保大初历官副都统其妻天祚文妃之妹文妃生晋王最贤国人皆属望时萧奉先深忌余睹诬余睹结驸马萧昱挞葛里谋立晋王事觉杀昱及挞葛里妻赐文妃死余睹在军中闻之惧叛归女直为监军久不调意不自安遁西夏夏人不纳卒　　耶律大石按辽史天祚帝本纪大石者世号为西辽大石字重德太祖八代孙也通汉辽字善骑射登天庆五年进士第擢翰林应奉寻升承旨历泰祥二州刺史辽兴　瓜田姓部列传
　　汉
　　瓜田仪
按汉书王莽传天凤四年临淮瓜田仪等为盗依阻会稽长州地皇二年储夏自请愿说瓜田仪莽以为中郎使出仪仪文降未出而死莽求仪尸葬之起冢祠谥曰瓜宁殇男几以招来其余然无肯降者注服
虔曰姓瓜田名仪

　斜卯姓部列传
　　金
　　斜卯阿里
按金史斜卯阿里传阿里父浑坦穆宗时内附数有战功阿里年十七从其伯父胡麻谷讨诈都获其弟沙里只高丽筑九城于曷懒甸浑坦攻之遇敌于木里门甸力战久之阿里挺枪驰刺其将于阵中敌遂溃浑坦与石适欢合兵于徒门水阿里首败敌兵取其二城高丽入寇以我兵屯守要害不得进乃还阿里追及于曷懒水高丽人争走水上阿里乘之杀略几尽遂合兵于石适欢道遇敌兵五万击走之又与石适欢遇敌兵七万阿里先登奋击大败之从攻下宁江州授猛安又从攻信州宾州皆克之攻显州下灵山县取梁鱼务败余睹兵功皆最及伐宋阿里别击宋兵败之孟阳之役阿里扼桥渡力战明年再伐宋至保州中山累破之阿里自结发从军大小数十战尤习舟楫江淮用兵无役不从时人以水星目之为迭里部节度使历顺义泰宁军归德济南尹天德初致仕加特进封正隆例封韩国公召赴阙命造战船以疾薨谥智敏阿里性忠直多智略兄弟相友爱家故饶财以己猛安及财物尽与弟爱拔里爱拔里不肯受逃避岁余阿里终与之　　斜卯掴剌
按金史世宗本纪大定六年四月以宿直将军斜卯掴剌为横赐夏国使　　斜卯和尚
按金史世宗本纪大定十五年闰九月使符宝郎斜卯和尚为夏国生日使　　斜卯阿土
</div>
    <div class="pagination">
<a href="氏族典卷诸姓部_page816.html">上一页</a><span>...</span><a href="氏族典卷诸姓部_page812.html">812</a><a href="氏族典卷诸姓部_page813.html">813</a><a href="氏族典卷诸姓部_page814.html">814</a><a href="氏族典卷诸姓部_page815.html">815</a><a href="氏族典卷诸姓部_page816.html">816</a><span class="current-page">817</span><a href="氏族典卷诸姓部_page818.html">818</a><a href="氏族典卷诸姓部_page819.html">819</a><a href="氏族典卷诸姓部_page820.html">820</a><a href="氏族典卷诸姓部_page821.html">821</a><a href="氏族典卷诸姓部_page822.html">822</a><span>...</span><a href="氏族典卷诸姓部_page818.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
