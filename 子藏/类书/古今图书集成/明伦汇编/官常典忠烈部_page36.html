<!DOCTYPE html>
<html>
 <head>
  <meta charset="utf-8"/>
  <title>
   官常典忠烈部 - 第 36 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   官常典忠烈部 - 第 36 页/共 50 页
  </h1>
  <div class="content">
   苞

按潜山县志九成邑诸生与弟苞不食盗食同饥死时崇祯辛巳也　　陈贞申
按潜山县志贞申郡庠生贡士邦宁之子也少负志节有文行见推同辈崇祯十四年为流寇所执胁之使跪不屈贼曰尔既为秀才可为吾供书写贷尔死贞申厉声曰吾岂为死贼役者愤骂不已贼怒支解之　　陈廷楹
按潜山县志廷楹邑诸生隽才嗜学性孤介年饥唯取蓼根榆皮充腹时上有团球之令众怜其苦推为长谓可藉以自润廷楹瞋目叱之曰尔等缉盗与为盗等耳我岂降志辱身哉从容自缢死　　葛广储
按潜山县志广储读书有大志见两子名成遂绝意仕进辛巳遇寇不屈而死　　余全生
按禹州志全生字性之辛酉恩贡丁丑荐举征至京当事嫉之全生愤然约同举上疏弹冢宰暨辅相诸人因获罪授州同辞弗就归辛巳冬闯逆寇城谓弟侄曰我虽未仕已受君恩城若破必身殉登陴贼上南城同事促急去叱之曰既临难焉避害遂拔剑自刎　　张质
按商水县志质崇祯甲戌进士任山西临汾县令以内艰归里足不履公庭处乡党言貌谦抑恂恂如也辛巳十月之变家人皆逃去质曰我为朝廷臣子在官在乡义无二也有死而已及城破贼强半皆西人感质德政争迎以事质惟愿速死贼迟回者再不得已杀之后五日方殓颜色如生事闻于朝赠礼部主事荫一子奉祀　　张坦
按商水县志坦邑庠生天性笃孝父早亡与妻金氏事其母克尽子职定省无失辛巳十月之变夫妇被贼执坦义气凛凛挺然不服贼怒而杀至死骂不绝口金氏见杀其夫亦骂贼被杀　　贾天社
按汜水县志天社年几周甲日以修桥铺路为事辛巳春土贼突至不及避被执天社箕踞在地斥骂其无礼贼大怒因刀一挥身首异处　　孙如统
弟
如绰

按汜水县志如统弟如绰俱生员如统妻张氏并一女如绰妻禹氏妾王氏贼围寨急即相戒谓曰我家以节义自持断无屈贼之理及寨破先令妻女投井死其兄弟骂贼亦投井中而死　　盛自今
按仪真县志自今稔之季子有文名以诸生应例授河南修武县丞张大司马伯鲸督师武昌延入幕府参筹帷幄遇贼难死义　　饶尚孝
按光山县志尚孝字迎宾以明经授临漳广文迁榆社令忤魏珰归里寇起被执不屈死　　胡觐
按光山县志觐字北廷少嗜学举茂才崇祯辛巳献逆环城攻月余觐同御史毕佐周分守南门多方捍御擒杀甚众贼深为憾乘夜袭入北门大索被执詈贼不绝口被害之时年七十有三子虞胄后成进士　　张瑜按光山县志瑜治中德恭子登己酉贤书授襄垣县令致仕归里年已七旬值流氛袭城不屈死之　　许佳引按灵宝县志佳引以祖恭襄荫授弘农指挥崇祯十四年流寇破城自念世受国恩奋勇率众赴斗力斫数贼众寡不敌遂被执胁之从不屈曰吾义不可苟生死之　　王之俊
按商城县志之俊字在所庠生孝友成性忠厚传家训五子皆成髦士竟以身赴寇难　　虞诏德
按商城县志诏德字鉴衡庠生性豪爽行敦笃博学多闻为邑名士及献贼陷城不屈死之　　王春立
按商城县志春立字大生庠生介而贞和而易虽为弟子员日读人未见书尝慕嵇阮伯伦寄情诗酒旷怀古今每自期云交不设城府穷不附势要尽自受用寇逆破城自缢死　　黄焯
按商城县志焯字一豫庠生学通经术行通道义为邑名儒及献逆陷城不屈死之　　萧来凤
按商城县志来凤字鸣岐庠生性笃敏和易介然中立笃志穷经崇祯辛巳流寇袭城胁从不屈死之妻倪氏素秉贞淑骂贼而死　　岳经
按商城县志经字峙凡庠生性醇学博守正行端献逆陷城死之　　陈廷献
按商城县志廷献字石帆庠生性情孤岸举止幽闲托志琴书寄怀花鸟献逆破城不屈死之　　杨菂
按商城县志菂字莲生庠生善为文事母孝闻流贼渡河而南即学骑射邑中首推其技献逆乘雨夜凭城即挟弓矢抵敌力不支死之　　余容善
弟
子章

按商城县志容善字瀛海崇祯庚午举人弟子章字聘华府廪生俱思铭子献逆陷城两人以死殉　　刘孔晖仆刘登　刘中
　刘仪　杨时
　杨芳　锺宽
按宝庆府志孔晖字养默邵阳人天启辛酉举于乡性至孝丁丑任龙阳教谕却贽勤课多所造就辛巳迁新郑知县时中州闯逆蹂&amp;#令望风解组孔晖慨然曰国家养士不薄平日虚设节义急则委去有愧须眉吾志决矣季秋驰至谒子产祠叹息久之会岁旱民疠极为抚循赈济修城浚濠为城守计土寇李际遇猖獗攻犯者再孔晖亲率练总赵汴等擒斩王二毛渠魁二十三人获骡马无数十二月闯逆逼城孔晖誓众守御次日复益数千呼降孔晖登陴大骂为贼中伤民感死拒贼亦寻去时贼攻汴骁骑往孔晖誓死励众或守死或截杀力持四十日正月闯恨其抗拒率众数万攻围孔晖曰此吾致命之日也告谕吏民死必葬我子产祠侧亟草书报父曰人谁不死男今得死所矣老父不得尽孝之子得稍尽忠之子亦可快然于心也援绝城陷被执贼欲屈之骂不绝口遂遇害时年五十三中州题赠尚宝司卿崇祀名宦后又合裴度王曾欧阳修及孔晖祀配子产祠祖籍吉安庐陵并祀乡贤楚抚宋一鹤沅抚李干德题建忠节祠崇祀乡贤同时贡生龙阳门人杨芳义侠锺宽孔晖家仆刘登刘中刘仪杨时并从殉难　　谈王道按江宁府志王道字对扬六合人崇祯己卯以岁荐为新郑训导时岁大祲王道为粥糜偕其长子躬哺之存活甚众辛巳冬远近城邑俱为贼陷新郑孤垒无援知县刘之晖得痿病王道协民守城不避矢石环攻不下贼以五牛拽红毛大炮攻之城应声碎王道犹踞守城东连被数矢堕城寇获王道索印王道骂曰此朝廷家物贼欲何为贼怒杀之　　沈元鉴
按金坛县志元鉴字镜亭崇祯十三年授湖广随州吏目牧民有方监筑土城务令坚固不辞劳苦十四年流寇张献忠犯随元鉴同知州昼夜防御阅两月援兵不至城陷知州遁元鉴率兵力战不克被执贼胁令降元鉴曰有死而已不作贼也遂被害其子文渊赴难贼剸其手死而复苏负骸骨归葬镇江城南磨笄山下　　黄章衮　陈巡检　朱藩与
按德安府志章衮守备崇祯十四年奉委来守因城平无据率兵垒南门楼台为堡乃聚众千有余人七月二十二日闯贼李自成突至围堡诱之降章衮不从同陈巡检荫生朱藩与誓死战守贼攻未下设巨炮击破章衮与千众同死堡中楚抚宋一鹤闻之亲至祭诸死难者于南门楼下　　王绂
按宝庆府志绂贵州人崇祯十四年任邵阳县学教谕气宇冲和行谊不苟贼张献忠陷郡不屈死之时寇难猝至官吏多窜避绂署在郊见危授命人哀悼焉　　彭期生
家人冯吉
詹道　张卿

按嘉兴府志期生字观民宗孟第五子进士徽州府学教授历国子监博士工部都水司主事管节慎库勤职掌裁中官奏请视同官万医药丧殓豫章人士重之出督南河浚骆马陈沟诸河省金钱无算升长沙知府改南昌巡抚杨邦宪风有司建魏忠贤生祠期生力持不可诸院司捐助千金檄府董其成卒不发一&amp;#豫章士大夫熊明遇樊尚胡良机皆被珰坐流戍保持甚力初至逋赋山积劝输尽登修学宫城隍及康郎山洪都诸忠臣庙听断明恕在郡三年掾吏无以枉法败者闻父丧归旋丁母忧庐居六年起补济南知府首罢车户及厉民者数十条一郡更生举卓异第一历转南兵部郎中献贼陷袁临吉左都御史李邦华荐升湖西佥事单车西行以丝绳系剑谓所亲曰斯二物可以报国矣送者失色抵吉安击庐陵丁佃村乱民贼旷昭猖獗兵民空城走期生往虔中乞师军民迎降虔督檄守兴国旋守赣州屡加卿寺兼左辖赣州被围登章贡台坐卧矢石间凡六月守将通款外兵夜登遂溃或劝之避曰此吾死所将安往从容书绝命词授苍头曰此即讣音矣吾为臣死义也徐起自经于城上降将识其尸排墙覆之故吏杜凤寻瘗以石函焉时家人冯吉詹道张卿皆死之　　李光闾
按襄城县志光闾生员崇祯十四年闯贼陷城光闾抱书急趋学宫曰此吾死所也因投泮池而死　　王之章按邓州志之章庠生敦厚不苟言笑动遵绳矩望者畏惮之居乡有直声非岁时祭祀不入城市李贼既败过邓所在残掠之章居禹山寨率众守御寨中水尽贼围益急攻下之之章出曰拒敌者我也但先杀我无累众人乃数贼而骂之至死色不变　　傅彦
按邓州志李贼攻城彦聚众守楼贼遣伪帅刘宗闵袭之彦被执绐贼卒曰楼溃矣有重宝愿见主帅而致之卒乃引至宗闵所彦见宗闵则发上指目眦裂曰贼无故屠戮我人民残毁我家室我欲得汝肉而啖之死不恨耳贼乃支解并杀其子　　韩效忠　陈忠
按邓州志效忠选贡任四川新都令又监生陈忠李寇之乱俱骂贼不屈而死　　唐廷俊
按邓州志廷俊字家修幼儒业硁执自守李贼屠城残掠廷俊指家属次第自尽乃从容投深堑而死　　刘恩泽　张凤翷　王明物　张民表　夏云　　醇　王者管　胡植　王翼明按明外史周卜历传扶沟刘恩泽举人尝以策干当事多见用崇祯十四年十月贼过扶沟众议城守县令騃不解事恩泽痛哭曰吾不幸从木偶人死自题楼壁曰千古纲常事男儿肯让人明日城陷掷楼下以死举人尽节者又有南阳张凤翷王明物洛阳张民表永城夏云醇光州王者管光山胡植嵩县王翼明&amp;#以骂贼死　　颜日愉　猛如虎　刘光祚　艾毓初
按明外史忠义传日愉字华阳上虞人万历中举于乡崇祯初除叶县知县有惠政为上官所恶劾罢之部民争诣阙讼冤乃获叙用后为静宁知州猡贼乱驰请固镇五道兵合剿而先率敢死士数人招谕之贼弛备遂遣精卒捣其营贼仓皇溃斩首数百级黎明五道兵继至复大破之迁开封同知尝摄渑池荥阳二县事抚恤疮痍政绩甚着上官以南阳要冲举日愉为知府大治守具人心稍固十四年春李自成陷洛阳张献忠陷襄阳南阳大震恐日愉防益严五月七日贼猝至百余人冒雨登城日愉击杀之几尽余贼引去城获全日愉手中一矢头项被二刃遽陨于城上事闻赠太仆卿贼既不得志去遂纵掠旁近州县九月大破傅宗龙军于项城其冬再围南阳攻陷之唐王被难总兵官猛如虎刘光祚参议艾毓初死焉毓初字孩如米脂人户部侍郎希淳曾孙也举崇祯四年进士授内乡知县生长边陲习战事六年冬流贼来犯薶大炮名滚地龙者于城外城中然线发之贼死无算遂解去内乡与邻邑淅川多深山邃谷群盗窟穴其中居民懔懔自毓初莅任民得少安明年冬唐王聿键上言祖制亲王所封地有司早晚必谒见今毓初等皆不谒帝怒悉逮下法司而敕礼部申典制侍郎陈子壮疏救不听已而王被逮毓初获补官屡迁至右参议分守南阳与日愉却贼有功自成用宋献策计欲取南阳以图关中复率大众来寇毓初偕如虎光祚等坚守贼攻入南门会总督杨文岳援军至贼引退文岳去贼复攻之食尽援绝毓初题诗城楼遂自缢　　门迎恩　杨气开
按明外史颜日愉传崇祯十四年冬贼陷南阳主簿门迎恩训导杨气开死之　　弘
子澄
　澜
　刘振世　李国玺　余承荫　李
　　锡　丁一统　张五美　王锺　王子章　海　　宽　锺其硕　龚新　韩醇　王士昌　姚昌　　祚　雷晋暹　孙泽盛　薛应龄按明外史忠义传弘字若稚淮安山阳人起家贡生崇祯十三年为舞阳知县时流贼披猖土寇亦间发弘数讨败之明年十一月李自成罗汝才攻陷南阳纵兵覆所属州县舞阳及邓州镇平内乡泌阳新野相继失守初贼将攻舞阳弘谕士民共拒诸生虑贼屠城请委曲纾祸弘叱曰吾守土吏当与土存亡宁能降贼求活耶贼薄城发炮击之多毙有小校善射屡却贼诸生潜遣人约降贼复至弘作告先圣文自誓必死诸生乃开门缚弘以献贼索印胁降弘怒骂不屈乃断其手支解之子澄澜痛愤大哭投井死邓州陷知州刘振世吏目李国玺千户余承荫李锡诸生丁一统张五美王锺王子章海宽皆抗节死镇平知县成县锺其硕城陷被骂贼死内乡知县南昌龚新新野知县四川韩醇&amp;#不屈死泌阳凡再陷是年五月张献忠破信阳获左良玉旗帜假之以登城知县云南宁州王士昌怀印端坐被缚谩骂死临昌姚昌祚代之甫数月遘变手斩数贼力屈死典史雷晋暹率捕卒战死而邓州于十年春为张献忠所破知州孙泽盛同知薛应龄皆战死至是亦再陷云　　陈预抱弟预养　预怀　子默
通　从子默恒　默言
　许宣
弟寀
　宫

　　张毓粹　武同芳　刘芳名　刘芳世　蔺之　　粹　乔于昆　蔺完&amp;#　王光显　乔国屏　　王邦纪　蔺相裔　张一鹭　张一鹏　牛一　　元按明外史忠义传预抱舞阳人母段早寡抚预抱及其弟预养预怀皆为诸生力田好学善承母志崇祯十四年流贼陷舞阳母先赴井三子从之预抱妻黄携其子默通预养妻马携其子默恒默言亦从之三世共九人一时尽节时郡邑诸生死者甚众录其着者内乡许宣及二弟采宫慷慨好义贼陷邓州宣兄弟结里中壮士直入其城擒伪官坚守许家寨贼怒攻破之采从母常先投井死宣宫皆詈贼被杀宫妻锺采妻陈&amp;#自经其妹亦詈贼被杀时称许氏七烈贼之攻偃师也张毓粹父子佐有司城守贼入城大骂被杀并害其二子妻蔺与三女二孙悉赴井死贼杀武同芳母同芳喷血大骂支解而死刘芳名刘芳世蔺之粹乔于昆蔺完&amp;#王光显乔国屏王邦纪蔺相裔张一鹭张一鹏牛一元皆抗节死芳名完&amp;#妻皆张氏与邦纪妻高并从死一鹭一鹏父亦骂贼死　　刘振之　王应翼按明外史忠义传振之字而强慈溪人性刚方敦学行以名教自持乡人严重之崇祯三年举于乡署东阳教谕迁鄢陵知县大将索饷不应被缚去父老敛资以犒始释归十四年十二月李自成陷许州杀知州王应翼自许以南无坚城有奸人素通贼倡言城小宜速降振之怒厉声叱退之典史杜邦举曰城存与存亡与亡人臣大义岂可偷生辱祖宗公言是振之乃与集吏民共守无何贼大至城陷振之走谒先师秉笏坐堂上贼索印不予缚置雪中三日夜骂不绝口乱刃交下乃死初振之书一小简藏箧中每岁元旦取视辄加纸封其上及死家人发箧乃不贪财不好色不畏死三语也其立志如此赠光禄寺丞　　杜邦举　费曾谋　魏令望　柴荐禋　杨一　　鹏　王化行　姚文衡按明外史刘振之传邦举富平人方与振之协守而许州被屠众心大惧有遁走者邦举捕得立斩之城既陷自成欲降之邦举大骂曰朝廷臣子岂为贼用自成抉其舌邦举血喷之仍大骂遂遇害开封属邑多陷殉难者有费曾谋魏令望柴荐禋杨一鹏王化行姚文衡之属曾谋铅山人少师宏裔也由乡举知通许纔四旬贼猝至曾谋召父老曰我死若辈以城降可免屠戮北向再拜抱印投井死令望字干野武乡人举进士授商丘知县调太康贼至固守不下贼怒攻破之屠其城令望阖门自焚荐禋江山人由乡举知洧川城陷大骂死一鹏河津人天性孝友崇祯九年举于乡为尉氏知县甫数月政声四起城破骂贼死化行知商水城陷被杀代者文衡莅任数月贼复至携印赴井死　　李乘云
按明外史忠义传乘云高阳人举于乡崇祯中授浮山知县流贼数万来寇乘云手发一矢毙其魁众遂遁屡迁山西佥事十四年秋以才调河南大梁道驻禹州十二月李自成连陷鄢陵陈留诸县遂寇禹州乘云誓死固守贼多毙于炮以十万骑至攀堞登执乘云使跪叱曰我堂堂监司肯屈膝于贼贼怒捽而杖之大骂不绝声缚诸树攒射之骂不已断其舌乱刃交下而死赠光禄卿州先有徽王府嘉靖时王载&amp;#有罪爵绝而延津等五郡王皆被难　　张连曜
按建德县志连曜字景明郡廪生为人刚方尚节中丞宋贤荐贤良方正授四川巴州同知崇祯十四年流贼张献忠荼毒川右围巴城逾月连曜督兵民昼夜死守知城将陷自制一寝衣绘忠臣二字并制一膝护于胫谓其下曰我死尔以此觅我尸耳城陷被执献忠欲降之大骂不屈贼磔杀之后贼退果以衣得尸浙抚董表云以州佐而拥孤城九死不易以只身而当强寇寸裂自甘建额曰睢阳比烈事闻追赠奉训大夫　　李秀实
按饶阳县志秀实陕西人崇祯十四年任本县典史土贼作乱力战死之　　魏光龙
按饶阳县志光龙亲病割肉饲亲病果愈土贼攻城奋力击贼死之　　高在&amp;#　李孕嘉　沈所安
按明外史赵兴基传贺一龙左金王等五大部据英霍二山崇祯十四年六月袭陷英山知县高在&amp;#抗贼死十二月陷潜山知县李孕嘉典史沈所安素苛急奸民导贼执之&amp;#不屈死所安子亦死焉　　叶堞按烈皇小识贼陷西安中部知县叶堞与妻妾俱自经死　　郭允图
按烈皇小识混天猴陷甘泉劫饷银十万八千两杀知县郭允图洪承畴遣王承恩进剿　　张允登
按延安府志允登四川汉州人备兵鄜州英敏多方略应变如神流寇陷中部夜遣敢死士衔枚疾驰至城下杀贼甚多出次甘泉降寇饷银叛允登勒兵巷战捐躯殉难士民老幼无不流涕事闻恤荫　　朱新鍱按明外史忠义传新鍱晋府宗室也家汾州崇祯十四年由宗贡生为中部知县见民生憔悴凄然泣下绘图将入告会有事他邑土寇乘间陷其城坐免官图不果上已而复任署事者闻贼入关亟欲解印去惴惴恐不即受新鍱毅然曰受国恩无以报此吾致命之秋也即受之未几贼传檄至新鍱方巡城怒而碎之议拒守然邑新遭寇人情瓦解乃属父老令速去而己誓必死妻卢氏妾薛氏冯氏请先自尽许之有女方数岁新鍱拊其背而勉之缢左右皆泣下乃书表封印使人驰送京师冠带望阙拜又望拜其母即自经士民葬之社坛侧以妻女祔先是土寇薄城县丞光先与战不胜遂自焚新鍱归哭之恸曰杀身成仁虽死犹生至是亦死难　　吴从义
按山阴县志从义字岁清山阴人崇祯己卯举于北闱庚辰进士授陕西长安令居官耿介会闯贼突至从义佩刀擐甲昼夜巡守适内亲送继室胡氏至誓不成婚志在以死殉国及叛兵开门纳降城陷即绾印于肘投井而死贼为咋舌具棺以殓崇祯十七年优诏恩恤　　任栋　姜名武　余爵
按明外史李乘云传栋永寿人由贡生为莱州通判崇祯四年李九成等叛栋佐知府朱万年共守万年与巡抚谢琏为贼所诱执栋与同知寇化掖县知县洪恩照助大帅杨御蕃力拒围解论功进秩赐金屡迁保定监军佥事十四年从总督杨文岳南征鸣皋镇之捷与有功寻与总兵虎大威破贼平峪再破之邓州明年正月从解开封围寻战郾城大捷后从援开封会左良玉大溃于朱仙镇贼来追栋与副将姜名武力战&amp;#殁于阵爵禹州人崇祯元年进士授抚宁知县为巡抚杨嗣昌所知以忧去起官章丘迁兵部职方主事罢归嗣昌出督师请以故官参谋军事嗣昌入蜀命与张克俭同守襄阳城陷爵脱走嗣昌殁从督师丁启睿于河南破贼邓州十五年开封围急监左良玉军往援战败被执骂贼死栋赠太仆卿爵赠太仆少卿　　鲁世任　曹思正　刘伯骖　张信　周腾蛟按明外史忠义传世任字愧尹垣曲人性端方事亲孝从安邑曹于汴学又交绛州辛全学日有闻天启末举于乡崇祯十年为郑州知州建大中书院集士子讲肄其中远近乐从者千人十三年秋给事中范士髦荐世任及临城诸生乔己百内丘故太原通判乔中和于朝称为德行醇儒堪继薛瑄陈献章之后乞召试平台置左右备顾问不报十五年流贼来犯亲勒民兵御之河干战败自刭死士民肖像祀之书院中其年正月贼陷襄城知县曹思正被杀训导张信骂贼不屈死未几陷西华知县刘伯骖怀印投井死明年汜水陷知县周腾蛟亦死焉伯骖河间人由岁贡生得官贼信急遣妻奉母还家城被困有劝出降者立斩之登陴死守贼驱其下为十覆迭攻之城遂陷伯骖抗节死士民立庙以祀腾蛟香河举人邑兵荒抚字有术以其间厘定徭役民甚便之城孤悬河畔县人吴邦清等于城南立七寨相掎角摩天寨最险土寇李际遇伺腾蛟往河北急攻据之遂攻县城且沿河设守遏援军腾蛟闻力请于上官以副将卜从善兵至贼始解去腾蛟念故城难守迁县治于摩天寨以扼贼冲未几贼大至相持十余日贼多死来者益众势不支寨临河可渡以免腾蛟曰吾何忍舍众而独生遂自投于河贼退人从河滨获其尸印悬肘间　　关永杰　侯君擢　崔泌之　王受爵　龚作　　梅按明外史忠义传永杰字人孟巩昌卫人世官百户永杰好读书每遇忠义事辄书之壁状貌奇伟类世人所绘壮缪侯像崇祯四年会试入都与侪辈游壮缪祠有道士前曰昨梦神告吾后人当有登第者后且继我忠义可语之永杰愕然颇自喜已果登第授开封推官强直不阿摄府事兴利去患民畏爱之以忧归起官绍兴迁兵部主事督师杨嗣昌荐其才请用之军前乃擢睢陈兵备佥事驻陈州陈故贼冲岁被蹂&amp;#永杰遣其妻归日夜为儆备十五年二月李自成数十万众来攻永杰与知州侯君擢乡官崔泌之等率士民分堞守贼遣使说降斩其头悬之城上贼怒攻破之永杰格杀数贼身中数刃大骂而死君擢字际明成安人起家举人城围时身先士卒运木石击贼城濠皆满后被缚骂不绝口死泌之鹿邑人家陈州举进士授雄县知县调清苑性豪宕不羁而在官多所建竖崇祯初清苑旧令黄宗昌为御史尝劾周延儒延儒嘱保定知府史躬盛摭其罪躬盛以嘱泌之泌之曰杀人以媚人可乎躬盛怒会泌之迁户部主事躬盛谓其侵隐钱谷三万不听行御史行部至泌之突前与躬盛角御史以闻下狱遣戍久之释还至是遭变用铁杖毙贼数人自刭死举人王受爵亦击杀数贼大骂死有龚作梅者年十七父母俱亡殡于舍贼火民居作梅跪柩前焚死久之赠永杰光禄卿君擢右参议泌之复故官受爵宛平知县　　张维世按明外史忠义传维世太康人万历四十四年进士历官平阳知府捕治绛州奸猾数十人就迁副使分巡其地崇祯九年累官右佥都御史代陈新甲巡抚宣府十五年二月李自成陷睢州犯太康维世佐知县魏令望竭力拒守城陷抗节而死
　忠烈部名臣列传四十四
　　明十五
　　丘民仰
按明外史本传民仰字长白渭南人万历中举于乡以会试副榜历原武宁晋二县教谕迁顺天东安知县厘宿弊十二事河啮岁旱蝗并为文祭祷河他徙蝗亦尽甫八月调繁保定之新城崇祯二年县被兵晨夕登陴守四方勤王军毕出其地民仰调度有方民不知扰擢御史号敢言云南土官普名声作乱巡抚王伉不能定民仰劾伉挑衅逮治之李九成孔有德叛吴桥连陷六邑山东巡抚余大成登莱巡抚孙元化主抚民仰极论其非二人亦被逮流贼乱山西巡抚宋统殷专主抚下令杀一贼者偿二命贼愈张民仰疏论其罪并劾吏部尚书闵洪学用人不效洪学即去位统殷非久亦罢归寻遭妻丧乞假旋里铨曹以其一榜出为河间知府迁天津副使调大同寻监军汝宁迁永平右参政移督宁前兵备民仰善理剧故频移要地十三年三月擢右佥都御史代方一藻巡抚辽东按行关外八城士马甲仗军粮多所规画十四年春祖大寿被围于锦州民仰在宁远征兵转饷至七月锦围益急乃偕总督洪承畴进至松山为声援八月王朴军大溃未几马科等五将亦溃松山遂受围焉民仰与承畴誓死固守外援不至刍粮并竭至明年二月围半年矣力不支城破承畴降民仰不屈死赠右副都御史赐祭六坛官为营葬录其一子寻命建祠都城外与承畴并列帝将亲临致祭后闻承畴降乃止　　王世琇　颜则孔　徐一源　夏世英　朱国　　庆　沈试　侯忻　沈仔　张儒　徐作霖　　吴伯引　周士美　沈佖　侯晙　侯恒　沈　　诚　周士贵　侯悰　沈倜　吴伯裔　刘伯　　愚　张渭　纪懋勋　孔亮按明外史忠义传世琇字昆良保定人崇祯十年进士授归德推官迁工部主事十五年二月李自成陷陈州乘胜犯归德世琇将行僚属邀共守慨然曰久官其地临难而去之非谊也遂与同知颜则孔经历徐一源商丘知县梁以樟教谕夏世英里居尚书周士朴等誓众坚守贼攻围七日总督侯恂家商丘其子举人方夏率家众斩关出伤守者众遂乱贼乘之入世琇则孔并遇害则孔女闻之即自缢一源分守北城杀贼多城陷巷战骂贼死以樟中贼刃久而复苏妻张及子女仆从皆死以樟竟遁免世英持刃骂贼死于明伦堂妻石亦自刎一时同死者尚书士朴及工部郎中沈试主事朱国庆文华殿中书侯忻广西知府沈仔威县知县张儒及举人徐作霖吴伯引周士美等六人官生沈佖侯晙等三人贡生侯恒沈诚周士贵等八人国学生侯悰沈倜等四人诸生吴伯裔张渭刘伯愚等一百十余人作霖伯引伯裔渭伯愚皆郡中名士则孔沂州人一源海盐人世英祥符人士朴自有传贼既破归德寻陷鹿邑知县纪懋勋死之陷虞城署县事主簿孔亮亦死之　　许永禧　高斗垣　刘英　官篆
按明外史忠义传永禧曲沃人崇祯十三年由举人为上蔡知县多惠政性耿介嚬笑无所假十五年春李自成遣数骑抵城下胁降永禧即督吏民城守贼大呼曰今日不迎降明日屠尔城众惧永禧叹曰贼势披猖弹丸邑岂能保吾一死尽职而已众皆泣明日贼果大至守者惊溃永禧具袍笏北面再拜据案秉烛端坐贼入遂自刭时西平遂平先后皆陷西平知县高斗垣繁畤人崇祯十二年由恩贡生授官为人孤鲠以清慎得民城陷被执不屈死遂平知县刘英贵州贡生誓众死守城陷骂贼死上蔡既陷汝宁通判官篆往署其县事城中民舍尽毁篆广招流亡众观望不敢入会左良玉驻城南其淫掠无虚日众始入城依篆村民遭难来诉篆即入良玉营责以大义夺还之民获完家室者甚众悍卒挟弓刀相向篆袒腹当之不敢害是年冬汝宁陷贼党贺一龙掠地上蔡传土寇剽劫篆出御之陷阵死篆胶州人起家任子　　李贞佐　顾王家　张人龙　杨呈芳　孔贞　　璞按明外史忠义传贞佐字无欲安邑人少受业同里曹于汴之门以学行着天启七年举于乡崇祯中除郏县知县土寇杨同锦受抚复大掠十四年二月郊迎李自成言愿守郏当一面自成怒杀之并杀知县邵可灼而去贞佐至同锦党犹聚焦家寨贞佐练乡兵括贼财充饷时出郊劳耕者酒食月必课士邑姊妹二人抗贼死拜其冢祀以少牢民王锡引有孝行造庐礼之士民大悦明年二月自成复来寇贞佐集众死守汝州吏目顾王家仁和人抚贼有功当迁汝人乞留之助贞佐城陷贞佐走拜其母曰儿不忠不孝陷母至此有劝微服遁者不可贼执之去大骂见杀人厉声曰驱百姓困守我也妄杀何为贼割其舌支解而死母乔亦死友人王昱相随不去贼义之昱收葬贞佐于南郊每岁寒食乡人倾邑祭奠广其冢至二亩余赠河南佥事王家亦大声叱贼贼乱刃斫死遂尽杀郏人王家子国诱贼发金墟墓间用巨石击杀之汝所辖四县宝丰鲁山并陷知州张人龙杨呈芳亦以节着人龙遵化人城陷不屈死妻年少家奴四人欲乱之妻饮以酒俾极欢潜遣婢告丞尉捕杀奴乃扶榇旋里呈芳山海卫人知鲁山有惠政练总詹思鸾与进士宗麟祥等谋不轨呈芳捕斩之及城陷死有孔贞璞者曲阜人知伊阳县贼薄城以守御坚解围去他日有事汝阳道遇贼被执亦不屈死　　孙挺生　傅世济按明外史李中正传贼陷名城有布衣以抗节显者孟津孙挺生初读书试有司不利去学星术预卜崇祯十五年有寇祸编茅河渚以居贼踪迹得之语其妻梁氏曰此匹夫徇义之秋也夫妇对泣诟贼而死嵩县傅世济与兄世舟&amp;#为土寇于大中所执将杀之兄弟相抱泣贼议释其一世济即夺贼刀自杀世舟获免　　邵子灼
按建德县志子灼字季可崇祯四年岁贡授永嘉训导读书益励己卯中乡试副榜例复得贡巡按王范题请擢河南郏县知县剧贼张献忠等肆毒中州环攻郏县子灼督兵死守度势不能支整衣冠怀印绶曰此人臣致身日也贼至不为屈蹈刃而死士民哀之立祠以祀　　张主簿
按汝州志张主簿明末任郏城陷执之百折不降剐于南门外　　周卜历　陈心学　李得笥
按明外史忠义传周卜历陈心学皆郏县人心学铨授知县不谒选而归卜历举崇祯三年乡试知内黄以父丧旋里十五年李自成陷郏县执心学欲官之不从被杀问卜历曰吾以母老在此若欲仕何里居为自成曰汝不愿仕何以官内黄曰时父在母未老也自成曰为我执知县可贷汝死曰戕人以利己仁者不为自成怒遂杀之有李得笥者窦丰举人城陷短衣杂众中被执贼谋主牛金星尝举于乡劝贼重用举人故贼所至即搜举人官之或劝得笥自言不听贼役使之又不从伺贼寐将刺之贼妇大呼贼觉乃被杀或语贼曰此举人也贼惧弃其尸而去　　汪乔年　张国钦　孙兆禄　李可从　张凤　　豸按明外史本传乔年字岁星遂安人天启二年进士授刑部主事历郎中以母忧去崇祯二年服阕起官工部在道迁青州知府洁己爱民属县征赋例以十之一输府乔年严却之&amp;#政勤敏案无留牍奸人郑日就自称工部员外郎率其党数十人乘舆张盖来开银矿乔年察其伪发之皆抵罪四年举治行卓异监视中官吕直体拟督府乔年独与抗礼直重其清操不敢较六年迁登莱兵备副使乔年素不通苞苴至是有所赠遗悉受之既抵莱州值城围初解物力大屈尽出所受赀市马募兵缮城治械残郡复完以亲老乞终养归父服除起官平阳寻迁陕西右参政兼副使提督学校十三年复举卓异就迁陕西按察使时巨寇方张岁复大侵乔年积谷平粜劝藩王督抚以下及巨室协助全活甚多明年擢右佥都御史巡抚其地未受敕闻李自成谋入关即率诸将赴商洛与士卒露处设险堵御贼知有备不敢进八月返西安未旬日闻张献忠寇郧西亟移驻山阳遏之九月总督傅宗龙败没于项城诏擢乔年兵部右侍郎总督三边军务代之时自成势益炽中州为墟项城之败关中精锐丧失殆尽而大将骄恣不用命中枢又寡筹略乔年收集散亡征调边卒仅得三万人日夕搜讨军实为平贼计而中枢以河南事急促出关赴援乃以十五年正月誓师率总兵贺人龙郑嘉栋牛成虎驰出潼关时贼围左良玉于郾城甚急乔年议趋襄阳约良玉内外夹击乃留步兵火器于洛阳简精骑万余兼程而进襄城时已陷贼其士民日望官军拯己乔年以二月十二日驰入之贼闻解良玉围以数十万众来迎乔年亟勒兵驻城外人龙等三帅未阵先奔诸军大溃乔年叹曰此吾死所也率麾下千余人入城拒守城无守具贼凿城为穴置火药其中火发城裂乔年令城中穿阱随贼所凿以长矛刺之贼死甚众凡五昼夜火药矢石皆尽援兵不至贼觇乔年纛所在举炮击之雉堞尽碎左右泣请避乔年怒以足蹴其首曰汝畏死我不畏死也守益固十七日城陷犹督兵巷战手刃三贼乃引刀自刭不殊为贼所执大骂贼怒割其舌磔杀之乔年清苦自励恶衣菲食不识人世纷华事之官祇携二仆不以家累自随其去青也士民为立祠其后襄城亦祀之一时同死者副将张国钦党威监纪西安同知孙兆禄材官李可从襄城典史赵凤豸初乔年之抚陕西也奉诏发自成先冢诇得其族人为县吏者挞掠之其人言去县二百里乱山中有聚而葬者十六冢中有一冢始祖也相传穴为仙人所定有铁灯檠照大圹中曰铁灯不灭李氏当兴如其言迹之山径仄险林木晦黑果得李氏村村旁累累十六冢中一冢发之有蝼蚁数石火光尚荧荧然斫其棺骨青黑色毛被体而黄脑后一穴如钱大中盘赤蛇长三四寸有角见日而飞高丈许以口迎日色而吞咋者六七反而仍伏乔年函颅骨并蛇腊之以闻自成知而憾甚故致死于乔年云　　党威　樊来保　艾万年
按陕西通志威字振宇神木人幼负勇力便弓马以西安参将立战功见重于经略丁启睿从戎奏凯严明慈惠一时倚为名将崇祯十五年督师汪乔年统兵二十万至河南剿李自成威以中军副将进秩总兵赐蟒玉同四总兵十副将当贼八十万众一日十七战威冲锋履刃身被十余创良久乃苏及贼势日盛乔年移驻襄县为持久之计威与曹文诏以兵万余卫之贼又修攻具威且战且守城中乏食威见势不可支乃进曰贼驱饥民为兵我即大肆杀戮何忍且城中无见粮不如暂退关中休养再简劲兵以殄渠魁余党不足平也乔年不可及贼围急乔年知事去欲自尽威泣劝乃止旋登城见贼帅旗在南威引精锐二十骑出西门从间道冲其营斩左右数十人夺帅旗而还次日势益危威又率千余骑出东入南出西入北突贼营当者无不披靡杀贼虽众而血汗已竭每以不得斩贼帅为恨食尽外救不至城陷乔年自缢威复持佩刀格战贼弓弩乱发矢下如雨被数创自刎尸不仆者移时贼惊以为神又有副总兵樊来保及神木副总兵艾万年与李贼战于巴家寨死之　　马鸣节
弟
鸣廉
按延安府志鸣节世袭榆林百户赋性忠勇贼兵攻城将陷鸣节聚室中木器环妻孥于中举火焚之复出持刀巷战杀伤数十人力竭顾视其家火愈烈还入火中以死弟鸣廉为督师汪乔年中军乔年被围于襄县时鸣廉单骑驰救出入贼垒者三亦没于阵　　桂振焘按潜山县志振焘三举乡宾两赈饥荒县令柯郡侯杨皆旌焉壬午春被贼执逼降不屈大骂而死越旬子应昌归敛颜色如生　　王孟超
按武进县志孟超天启壬戌武进士为洞庭都司佥书崇祯十五年三月岳州平江县山寇甘明阳等数千人侵岳时会剿诸将畏贼不敢进沅抚陈睿谟檄孟超往孟超奋身搏战斩贼首数十级贼众合围被执骂不绝口贼杀之悬首树杪犹怒目瞋视抚按具题请恤赠游击将军荫一子为小旗　　何　左相申　吴巡检　唐良锐　胡渊按明外史忠义传燮字中理晋江人举于乡历知灵山桂东二县崇祯中为亳州知州州自八年以后流贼土寇交横益以饥馑居民死徙过半燮尽心拊循营战守具甚备未几山东河南土寇迭至燮战卢家庙生擒贼魁二人刳其肠示众抚降者数千人十五年二月李自成陷河南居民尽室逃城空不能守贼至执燮欲降之骂不屈断足割胸而死悬首市上三日耳鼻犹动贼遂纵兵四出霍丘灵壁盱眙皆陷霍丘八年春尝陷至是再陷知县左相申率兵巷战力屈被执死之巡检吴姓者斗死灵壁知县唐良锐全州举人城陷抗骂死盱眙先被陷贼来寇士民悉走主簿胡渊不去或言君非正官盍避诸渊正色曰吾亦守土吏可偷生耶县故无城持至龟山寺力斗殪数人贼骇欲遁会马蹶被执奋骂而死渊永年人起家贡生　　赵兴基　郑元绶　赵之璞　程楷　胡守恒按明外史忠义传兴基云南太和人举于乡崇祯中为庐州通判贺一龙左金王等五大部据英霍二山久暑入秋出以为常山城长吏挈其印视事舟中滨江聚落荒梗无人居督师杨嗣昌遣监军佥事杨卓然招之受侮而返至是李自成张献忠大乱中原一龙等遥相响附十五年献忠为左良玉所败走与诸部合遂以三月攻舒城逾月城陷改为得胜州据之遣其党分掠旁邑游骑日抵庐州城下兴基与知府郑履祥经历郑元绶合肥知县潘登贵指挥同知赵之璞里居参政程楷分门守监司蔡如蘅贪戾民不附贼谍满城中不能知五月提学御史徐之垣以试士至献忠遣其下伪为诸生袭儒冠以入夜半举炮城中大扰之垣如蘅及履祥登贵&amp;#缒城走兴基时守水西门闻变挺刃下戍楼与斗斩数人被创死元绶楷共守南熏门元绶力斗死楷不屈死之璞分守东门巷战死庐州城池高深八年春贼百方力攻知府吴大朴坚守不下后屡犯终不得志至是以计得之履祥登贵惧罪委之兴基总督史可法按问诸生胡来化曰失城守令非别驾也因其死而诬之何以慰忠魂励生者可法以其言闻乃治两人罪而赠兴基河南佥事楷光禄卿元绶亦赠恤方贼攻舒城县令适以忧去里居编修胡守恒与游击孔廷训督民兵共守守恒家富而吝乡里怨之会廷训纵所部淫掠士民遂叛降贼城将陷悍卒杀守恒朝中以为殉难超赠少詹事谥文节　　杨春芳　陈知训　沈鸿起　娄懋履
按明外史赵兴基传崇祯十五年三月贼陷庐州遂乘势连陷含山巢县庐江及无为六安又陷太湖知县杨春芳典史陈知训教谕沈鸿起训导娄懋履并死焉　　王恒言
按宁波府志恒言字仍默崇祯三年举于乡授馆陶教谕以文行训迪多士翕然宗之升荥阳知县清赋赈荒惠政浃于通邑流寇逼境恒言露宿城头竭蹶固守势孤援绝城遂陷贼胁降终不屈而死时崇祯壬午五月五日也荥人哀之与县尉共葬南郊外镌碑曰殉难岁时致祭焉　　张凤翮
按明外史司五教传里居参政张凤翮字健冲天启五年进士崇祯中官御史极论四川巡抚王维章贪劣而请召还给事中章正宸不纳出按云南还朝言陛下议均输再征一年民力已竭而讨贼诸臣泄泄沓沓徒糜数百万金钱帝纳其言敕兵部飞骑勒熊文灿进兵而张献忠已叛矣十五年迁浙江右参政未任擢右佥都御史巡抚江西为给事中韩如愈劾罢贼陷城胁之仕不屈死　　夏统春
按明外史忠义传统春字元文桐城人为诸生慷慨有才志输财入国学用保举授黄陂丞尝摄黄安黄梅二县事&amp;#着廉能声崇祯十五年贼犯黄陂统春已迁涪州判官未赴乃督众拒守凡十五昼夜贼忽解去统春度贼必再至而众已疲甚休于家阅五日贼果突至城遂陷统春巷战力竭被执欲屈而用之统春指贼魁大骂贼怒断其右手复以左手指贼骂贼又断之骂不已乃割其舌剜其目犹以头触贼遂支解之　　刘禋
按明外史忠义传禋字诚吾中部人从高祖聪顺天巡抚高祖璋霸州知州祖仕刑部郎中以诤大礼廷杖后与定李福达狱下吏遣戍穆宗朝起太仆少卿年老不就父尔完历商丘名山知县有学行禋性刚介事亲孝母殁于名山四千里扶榇过剑阁云栈以肩任之父少寐爱听史记禋每夕朗诵俟父熟寝乃巳崇祯四年贼陷中部禋负父走免十四年由乡举授登封知县土寇李际遇申靖邦据山为乱禋练壮士数百且守且战寇不敢近十五年李自成陷其城禋被缚自成以同郡故欲降之禋叱曰岂有奕世清白吏肯降贼耶自成曰吾与若同乡今有事关中曷与我共事禋终不屈自成义之遣贼将反复说以数百言禋执弥厉乃见杀赠佥事　　陈显元
按明外史刘禋传显元由乡试副榜授新安知县恶衣粝食徒步咨疾苦饥寒者辄衣食之以城堞倾颓寇至必不能守率士民入保关门寨贼檄降立碎其檄及来犯死守月余力竭而陷见贼怒骂贼大杀寨中人厉声曰守寨者我也百姓何辜宁磔我贼益怒显元益骂遂支解而死是时流贼之乱河南最剧故其死事者最多巡按御史苏京奉诏录上凡二百四十有九人后所传不及百人盖武职及州县末秩举贡诸生所遗者几十之五六云　　王道纯
按明外史忠义传道纯字怀鞠蒲城人天启五年进士授中书舍人崇祯三年擢御史疏陈破资格之说言铨除举劾考选甲乙科太低昂宜变通则贤才日广帝命所司即行而甲科势重卒不能返流贼躏关中道纯请急赈饥民毋使从贼报可已劾罢光禄卿苏晋参政张尔基四年劾吏部尚书王永光当去者三不可留者四不纳巡按山东李九成孔有德叛于吴桥南下道纯遗书巡抚余大成令讨捕大成不信再促之遂托疾请告与登莱巡抚孙元化遣使招抚道纯以为非请敕二抚速剿及贼陷登州元化被絷大成犹主招抚道纯愤抗疏力争帝即命道纯监军及徐从治代大成谢琏代元化并入莱州为贼困在外调度止道纯一人贼遣使伪乞抚道纯焚其书斩其使驰疏言贼日以抚愚我一抚而六城陷再抚而登州亡三抚而黄县失今四抚而莱州被围我军屡挫安能复战乞速发大军拯此危土时周延儒熊明遇主抚议道纯反被责让明遇遣职方主事张国臣赞画军事道纯请令过莱入登力任抚事国臣入贼中招谕贼佯许之攻围如故及总督刘宇烈至进兵沙河道纯与之俱宇烈中情怯顿兵不进日议抚寻弃军奔道纯复请速讨不纳迨巡抚谢琏被执天子震怒逮宇烈召道纯还京而明遇亦罢去宇烈下吏引道纯分过道纯愤疏驳其所奏十余事命所司并按又劾明遇国臣交通&amp;#国十罪语侵延儒疏未下延儒泄之国臣国臣亦劾道纯十罪道纯遂并劾延儒帝皆不问已而贼平道纯竟坐监军溺职斥为民十五年廷臣交荐部议将起用未果及李自成陷蒲城道纯抗节死福王时赠恤如制　　祝万龄　窦光仪　徐方敬　徐芳声　朱谊按明外史忠义传万龄咸宁人父世乔有至行以父远游久不归年十五即独身访求历数千里屡濒死卒得之后由选贡生为南康通判以清慎着万龄从乡人冯从吾游举万历四十四年进士累官保定知府天启六年魏忠贤尽毁天下书院万龄叹息逆党李鲁生劾万龄倡讹言谓天变地震物怪人妖悉由毁书院所致非圣诬天宝甚万龄遂落职闲住崇祯初用荐起黄州知府集诸生于定惠书院迪以圣学诸生悦之称关西夫子居三年迁河南副使监军磁州辉县之北与山西陵川之南有村曰水峪回贼窃据数十年大为民患万龄与山西监司王肇生合兵击六战焚其巢三百余贼遂平录功加右参政流贼自山西入河北掠新乡万龄邀击之贼走陵川已复大至坐失事削籍归汤开远讼其冤不纳久之廷臣交荐部议将起用未及而西安陷万龄深衣大带趋至关中书院哭拜先圣投缳死怀庆通判咸宁窦光仪仪封知县长安徐方敬芮城知县咸宁徐芳声举人宗室朱谊皆里居城破皆投水死　　周士朴
子
业熙

按明外史本传士朴字丹其商丘人万历四十一年进士除曲沃知县泰昌元年征授礼科给事中累迁工科都给事中中官王添爵选净身男子索贿激变守陵刘尚忠鼓陵军挟赏刘朝等假赍送军器名出行山海外势汹汹织造李实讦周起元群珰索冬衣辱尚书锺羽正士朴皆疏争居垣中数年数与中官相搘拄深为魏忠贤所恶会当擢京卿忠贤持不下士朴遂谢病归崇祯元年起太常少卿历户部左右侍郎拜工部尚书帝命中官张彝宪监户工二部出纳士朴耻与共事数相龃龉彝宪讦于帝士朴疏对词直帝无以难以和衷慰勉而心甚衔之未几驸马都尉齐赞元以遂平长公主茔价士朴不引瑞安大长公主例而寿宁大长公主薨则引瑞安例上疏丑诋之帝遂削其籍十五年廷臣交荐不召其年八月李自成陷商丘与妻曹氏妾张氏子举人业熙子妇沈氏同日缢死　　张化枢
按无为州志化枢云南人崇祯十五年任湖广汉阳府节推以事谒淮抚史可法淮抚知其才念无为遭贼新破使领州事化枢至招流亡抚疮痍摘奸发伏十一月忽有群贼夜袭城拥化枢去渡桥时乘间即投水贼急挽不得死拥至桐城使呼城降化枢大呼曰我无为州正堂贼胁我至此城切勿开贼立刃之　　杨文岳　傅汝为　王世琮　冯名圣　朱如　　宝　贾悌　文师颐按明外史本传文岳字斗望南充人万历四十七年进士授行人天启五年擢户科给事中毛文龙遣使献俘中途易去六人文岳骇异疏论之竟置不问屡迁礼科都给事中崇祯二年出为江西右参政历湖广广西按察使云南山西左右布政使八年以右副都御史巡抚登莱朝鲜告急乞急敕海岛总兵沈世魁登莱总兵陈洪范救援二将逡巡不赴朝鲜遂破已而撤海外军舰槛犹留石城诸岛文岳请尽撤之自是登莱戒备益严时有诏开银矿文岳恐召寇力陈其害忤旨切责十二年五月擢兵部右侍郎总督保定山东河北军务代孙传庭十四年正月李自成陷洛阳遂犯开封诏文岳赴救文岳率总兵虎大威以众二万渡河贼已先遁追击于鸣皋破之还驻兵开封阅三月疫大作诏促其进兵乃分遣病卒于卫辉诸郡而以余卒趋汝宁时汝宁无寇文岳顿二月士民苦之为荣王所逐乃出屯西平新蔡间已而贼走内乡淅川与罗汝才张献忠合势益盛七月文岳趋邓州贼亦连营至环而攻之文岳督兵出城北七里河与之交锋三战三捷斩其魁一条龙一只虎贼遂遁去至八月陕西总督傅宗龙统兵二万次新蔡文岳以师会之寻大溃于孟家庄再溃于火烧店文岳所部先走将挟文岳骑而驰夜入项城明日奔陈州宗龙遂覆没事闻命革职充为事官戴罪自赎文岳收召散亡军稍集会巡抚高名衡请移兵防杞遂率所部赴之俄闻贼破叶县向裕州以十一月四日驰援而贼即于是日陷南阳唐王遇害言官交章纠劾文岳亦上章请罪帝犹留之十二月贼复围开封明年正月文岳率师驰救贼乃解去论功得复官文岳虑其犯汝宁即与大威及监军副使任栋从间道疾抵上蔡出贼之前而命军赴汝宁防御寻以督师丁启睿檄移军郾城二月朔启睿督左良玉与自成汝才大战文岳亦督大威等助之酣战良久贼溃败犹恃其众距官军数里而营文岳启睿东西掎角互有胜负相持十一昼夜贼死伤数千官军损失亦众贼乃引去六月以开封围急起侯恂兵部右侍郎总督保定山东河南湖北军务代文岳而诏所司察文岳罪状七月朔文岳启睿合良玉大威及杨德政方国安四总兵之师次开封朱仙镇良玉先以其众南走国安及参将熊惟鳌亦以川兵南走营中乱中军陈可立长跪拥启睿马足趣行于是大威德政之兵亦走诸营尽走启睿文岳联骑奔汝宁贼渡河追之长驱四百里官军失亡数万人事闻给事中方士亮顾鋐交章论列诏褫官候勘九月文岳在汝宁督兵夜袭贼营稍有斩获贼整众逐之伏兵俱起掩杀无算贼备益严时贼既陷开封旋败孙传庭兵以闰十一月悉众薄汝宁诸贼魁老回回革里眼左金玉等毕会十一日文岳遣都司康世德以轻骑侦贼世德驰还率所部五百人夜纵火噪而走十三日群贼悉至离城五里而军监军佥事孔贞会以四川兵屯城东文岳以保定兵屯城西贼进攻相持一昼夜川兵溃杀伤数百人贼遂攻保兵势不支佥事王世琮知府傅汝为通判朱如宝急缒将士入城副将贾悌参将冯名圣亦掖文岳贞会登城明日贼四面力攻戴扉以障矢石云梯如墙而立城上矢炮木石雨集贼死伤山积而攻击不休一鼓百道并道而登城遂陷执文岳世琮如宝悌名圣于城上汝为闻变赴水死贼拥文岳等见自成汝才诸盗魁文岳大骂世琮如宝等亦不屈贼怒缚诸人于城南三里铺用大炮击之咸糜烂死汝阳知县文师颐亦死之士民屠戮者数万人焚公私廨舍皆尽崇王由樻先避之襄阳未几为贼攻陷亦遇害自成以文岳死忠备礼敛之其后都督孙尚进哀恸曰杨公岂受贼棺耶易之时已经年颜色如生世琮达州人由乡举为归德推官尝登城御贼被矢贯耳不动时称王铁耳汝为江陵人起家进士如宝成都人师颐广西人并起家乡举　　赵辉
子
琬
　丁师羲　李时茪
按明外史忠义传辉字黄如河津人崇祯七年进士授户部主事两督仓储力祛奸蠹历兵部郎中迁霸州兵备副使十五年十一月畿辅被围辉即偕知州丁师羲里居参政李时茪等为城守计督士民固拒逾月援军不至城遂破辉整冠带自尽季子琬同死师羲时茪皆死之赠辉光禄卿师羲参议时茪太常卿师羲楚雄人选贡生时茪进士累官吏部郎中分守常镇右参政　　颜孕绍　赵珽　姚汝明　陈三接　周而淳按明外史忠义传孕绍字赓明曲阜人崇祯四年进士除凤阳知县调繁江都行取给事中陈启新讦其钻求翰林调于外寻由邯郸知县迁真定同知守城剿寇有功十五年擢河间知府比岁大饥死亡载道寇盗充斥拊循甚至闰十一月城突被围与参议赵珽同知姚汝明知县陈三接等坚守援兵云集率逗遛孕绍知城必破预集一家老于室中积薪绕之而身往城上策战守及城破趋归官舍举火焚室衣冠北向再拜跃入火中同死珽慈溪人崇祯元年进士历知南安候官二县屡迁河间兵备佥事一门十四人悉被难汝明夏县人天启元年举于乡性孝友崇祯间岁大歉倾廪赈济立义冢瘗暴骸授蠡县知县岁凶惠政甚备闻乡邑又饥贻书其子令赈救如初后官河间与妾任同死三接文水人举崇祯六年乡试知河间县岁旱饥人相食三接至雨即降有疑狱数年不决三接立决之妻武氏贤三接见封疆多故遣之归答曰夫死忠妻死节分也三接巷战死武亦从之珽赠太仆卿孕绍光禄卿汝明三接&amp;#佥事有周而淳者掖县人初拜兵科给事与同官六人分督畿辅诸郡城守事而淳甫至河间城即被围竟与诸臣同死赠太常少卿　　陈美　蔡思绳　宋大勋　田世福　郭裕　　万敬宗　周建中　胡承熙子
尔英
　万惟坛
按明外史忠义传美字在中新建人崇祯时由乡举为常山知县母忧归服阕起官宜城兵燹之余民生淍瘵及张献忠据谷城人情益惧美安辑备至献忠陷襄阳遣兵来犯美偕守备刘相国迎击贼中伏败去巡按御史上其功获叙录抚治都御史王永祚以六等课所部有司美居上上荐于朝未及擢用十五年冬李自成连陷洛阳南阳汝宁长驱犯襄阳左良玉先奔永祚及知府以下俱遁贼入城乡官罗平知州蔡思绳福州通判宋大勋殉节贼分兵寇宜城枣阳谷城光化均州美守宜城固拒八昼夜城陷抗骂不已为贼支解训导阳城田世福亦死之枣阳知县郭裕清江人十四年春由举人授任甫视事献忠至良玉屯近邑裕单骑邀与共御贼却去至是贼将刘福来攻裕发炮石击伤多贼愤攻益力城裕身被数槊大骂贼支解之阖门遇害光化知县万敬宗南昌人贡生到官以死自誓贼薄城遂自尽贼义之引去城获全乡官韩应龙举人历官长芦盐运使不受伪职自缢死谷城知县周建中亦殉节均州知州胡承熙被执不屈与其子尔英俱死承熙有能声永祚课属吏亦列上上迁刑部员外郎未行而遇难贼既陷襄阳分兵犯郧阳之保康知县万惟坛与妻李氏俱死之惟坛曹县人恩贡生　　谌吉臣　濮有容　袁启观　廖应元　刘申　　锡按明外史忠义传吉臣字仲贞南昌县人父应华万历时以参将援朝鲜战殁吉臣由举人崇祯中为云梦知县十五年十二月李自成陷襄阳其党贺一龙陷德安安陆知县分水濮有容一门十九人皆死吉臣亟遣孥归身效死勿去明年正月城陷被执不食累日贼临以兵乞速死贼壮之欲授以官不屈驱上马曰我失守封疆当死此更安往乃见杀袁启观者云梦诸生也贼据城启观立寨自守怨家告贼执去出题试之启观曰汝既知文亦知乱臣贼子人人得而诛之邪贼怒杀之廖应元安陆诸生也城陷乡民皆结寨自保贼将白旺连破数十寨应元守益坚奸人执送旺旺问汝欲何为厉声曰欲杀贼尔贼怒射杀之应山举人刘申锡养死士百人城陷谋恢复兵败为旺所杀百人皆战死　　卢学古　张郊芳　程之奇　朱士完　彭大　　翮兄修翮
　侄龙跃

按明外史忠义传学古夏县人举于乡授衡水知县迁承天府同知摄荆门州事崇祯十五年十二月李自成寇荆门学古誓死守学正黄州张郊芳训导黄冈程之奇亦盟诸生于大成殿佐城守贼环攻四日无援城陷学古骂贼不绝口剖腹而死郊芳之奇亦不屈死有朱士完者潜江举人乡试揭榜夕梦黑帜堕其墓门粉书乱世忠臣四字至是贼破承天长驱陷潜江士完被执械送襄阳道由泗港啮指血书己尽节处遂自经贼所过焚毁独士完所题壁独存又有彭大翮者景陵之青山人贼逼承天大翮出所著平贼权略上之当事不能用遂自集一旅保乡曲邀斩贼过当贼怒雨夜袭之大翮太息曰吾子孙阵亡已尽吾何用生为赴水死按安陆府志大翮与兄修翮侄龙跃辈击杀数贼不胜同赴河死　　撖君锡　张允修　李友兰　王维藩　王图　　南　李云　吕调元按明外史忠义传君锡字宾王绛县人为诸生有声从游者甚众崇祯中为荆州府训导十五年十二月李自成既陷襄阳遂陷夷陵荆门向荆州湖南巡抚陈睿谟急渡江入城奉瑞王常润南奔监司以下皆奔士民遂开门迎贼君锡正衣冠端坐明伦堂贼至欲屈之诟骂而死贼大索缙绅故相张居正子尚宝丞允修不食死户部员外郎李友兰不屈死诸生王维藩率妻朱及二女避难为贼所掠维藩令妻女赴井死遂见杀诸生王图南亦避难被执抗骂死夷陵李云由乡举历武功知县颍川知州州人祠祀之谢事归知明祚将移大书名义至重鬼神难欺二语于牖以自警及城陷不屈执至江陵绝食旬日卒吕调元者归州千户也贼陷城士民悉归附调元独率部卒格斗陷重围中招之降大骂死乱刀下　　吉孔嘉
子
&lt;/div&gt;
    &lt;div class="pagination"&gt;
&lt;a href="官常典忠烈部_page35.html"&gt;上一页&lt;/a&gt;&lt;span&gt;...&lt;/span&gt;&lt;a href="官常典忠烈部_page31.html"&gt;31&lt;/a&gt;&lt;a href="官常典忠烈部_page32.html"&gt;32&lt;/a&gt;&lt;a href="官常典忠烈部_page33.html"&gt;33&lt;/a&gt;&lt;a href="官常典忠烈部_page34.html"&gt;34&lt;/a&gt;&lt;a href="官常典忠烈部_page35.html"&gt;35&lt;/a&gt;&lt;span class="current-page"&gt;36&lt;/span&gt;&lt;a href="官常典忠烈部_page37.html"&gt;37&lt;/a&gt;&lt;a href="官常典忠烈部_page38.html"&gt;38&lt;/a&gt;&lt;a href="官常典忠烈部_page39.html"&gt;39&lt;/a&gt;&lt;a href="官常典忠烈部_page40.html"&gt;40&lt;/a&gt;&lt;a href="官常典忠烈部_page41.html"&gt;41&lt;/a&gt;&lt;span&gt;...&lt;/span&gt;&lt;a href="官常典忠烈部_page37.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
