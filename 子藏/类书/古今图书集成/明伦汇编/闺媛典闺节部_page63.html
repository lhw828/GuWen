<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 63 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 63 页/共 268 页</h1>
    <div class="content">按嘉兴府志朱氏诸生严从爱妻嘉兴人长史朱绶女归严三载夫亡年二十二哀毁骨立茹斋奉佛纺织养姑抚嗣子其法法亦早世媳许氏年二十七姑媳茕茕相依四十余年从爱昆弟从裕妻蔡氏亦少寡守节直指并题请建坊　　吴邦章妻高氏
徐
氏附

按嘉兴府志高氏吴邦章妻嘉兴人胶州守文登女邦章病亡无子氏预置一槥誓死靡他缟素纺绩苦节七十年年九十卒章弟邦翊妻徐氏亦守节五十余年有司并颜其庐　　林氏陈氏
按嘉兴府志林氏魏全妻陈氏王軏妻俱海盐人早寡辛苦孀居五十余年如一日　　陈立室人钱氏屠氏
按嘉兴府志钱氏屠氏俱陈立室人海盐人立早死钱年二十五屠年十八同心守节郡守徐盈旌之　　贺时保妻沈氏屠巽
妻附

按嘉兴府志沈氏贺时保妻嘉兴人年十八夫亡苦守三十八年直指旌之同时屠巽妻沈氏亦十八岁守节终其身　　吕嗣芳妻顾氏
按嘉兴府志顾氏名妙善嘉兴人训导吕嗣芳妻芳与长子本相继没于官次子原甫八岁顾携还乡家贫甚茕茕苦守教养成立为名臣尝勉原曰忠孝一道也父兄未竟之业儿善成之寻封宜人年八十七倪岳程敏政为之碑记　　沈坪妻费氏
维鑨维
镶妻附

按嘉兴府志费氏平湖太学生沈坪妻年二十一归坪九月坪亡费截发毁面誓不易志翁悯之为立嗣坐卧一小楼足不履地年八十五卒后倭寇入掠指沈节妇门戒无相犯其侄维鑨妻陶氏维镶妻陶氏俱守节抚孤如费　　蔡士能妻赵氏
按嘉兴府志赵氏秀水蔡士能妻年二十八丧夫遂屏华饰誓死守节教子成人事闻诏旌表　　俞干后妻张氏
按嘉兴府志张氏刑部主事俞干后妻平湖人抚前妻子女五人如己出年二十四夫亡辟室悬像奉祖姑金同处其中值海寇入境张砺白刃置怀中自防守节三十余年卒　　俞氏女
按嘉兴府志俞氏女秀水人同邑高岑聘之未嫁而岑亡父母将别议女断发以死誓年六十余郡守赵瀛请建贞女坊　　项邦妾沈氏
莫氏
张氏附

按嘉兴府志沈氏赠左都御史项邦妾秀水人归项四年邦与妻范皆没沈抚孤守志备尝艰苦年八十九旌表又项钺妻莫氏年二十六而寡遗孤甫四岁誓不更嫁嘉靖初旌表苏州卫指挥项绶妾张氏年二十而绶亡他妾称夫遗命勒欲嫁之张截发毁容示无他志止一女与之相守终身郡守赵瀛上其事旌表　　施普妻陈氏
按嘉兴府志陈氏施普妻秀水人自幼端恪沉静年十九归普三载而寡甘贫苦节县令朱来远表其庐　　徐先忠妻沈氏按嘉兴府志沈氏徐先忠妻秀水人先忠游成均没于京沈年二十讣至恸欲自尽家人泣谓曰若死如老姑幼女何沈乃茹痛强食苦节终身年六十八卒有司旌之　　张廷湖妻沈氏
按嘉兴府志沈氏张廷湖妻平湖人年二十夫亡苦节自励五十余年遗孤淝事母尽孝学博旌之　　沈中灿妻马氏按嘉兴府志马氏平湖诸生沈中灿妻灿亡氏年二十三事翁姑课嗣子艰苦备尝县令旌表　　喻应麟妻莫氏
按嘉兴府志莫氏平湖喻应麟妻年二十五夫亡家贫苦节以孝经口授其子泰征道征年八十里中欲举其节氏坚辞而止　　曹一&#妻王氏
按嘉兴府志王氏曹一&#妻平湖人年十九夫亡薙发毁容扃闭一室事姑克尽妇道姑死经营殡殓与舅合葬年逾七十台府岁遗粟帛奏请建坊　　陆妻杨氏
陆
氏附

按嘉兴府志杨氏陆妻与张行伦妻陆氏俱平湖人并少寡家贫抚孤苦节五十余年　　陆氏女
按嘉兴府志陆氏女海盐陆维宁女许字孝廉朱国华子祥符女生而端丽祥符亦秀美工文善琴书未婚而死女年十四梦祥符来别觉而讣至恸哭几绝易服誓守久之以泪竭失明年二十二没国华迎其柩与子合葬　　陆光耀妻陈氏
按嘉兴府志陈氏陆光耀妻平湖人归耀三年夫亡孝事舅姑抚遗腹成立阅五十余年终　　沈姓妻俞氏
按嘉兴府志俞氏沈姓妻平湖人部郎俞金女年十六夫亡无子依母家苦守七十年终　　王廉妻许氏
按嘉兴府志许氏海盐王廉妻归廉未几廉亡遗腹生子众谓许年少令更嫁不听卒守子终身　　吴氏女
按嘉兴府志吴氏女海盐吴泮林女也许聘徐尚臣子未嫁徐子亡女年十五泣欲奔丧父母不获已率　闺节部列传四十九
　　明四十四
　　倪雱妻邵氏
李氏
乐氏附

按嘉兴县志邵氏嘉靖庚子举人倪雱妻年二十三夫亡与倪霆妻李氏倪深妻乐氏俱守节以寿终李寡时年二十九乐年二十二有司并旌表　　李用仁妻王氏　　　　　　李用仁媳张氏　　屠巽妻沈氏　　　　　　　金维秋妻张氏　　贺道立妻项氏　　　　　　高尚仁妻常氏　　吴应山妻许氏　　　　　　胡文孔妻陈氏　　姜地妻屠氏　　　　　　　倪文和妻王氏　　徐兆先妻夏氏　　　　　　屠启元妻刘氏　　沈懋德妻常氏　　　　　　顾台妻毛氏　　朱继唐妻俞氏　　　　　　俞光妻沈氏　　吴中俊妻范氏　　　　　　徐禹妻张氏按嘉兴县志已上十八节妇俱县人事实无考　　庄鸿妻倪氏按嘉兴县志倪氏年十七适海盐庄鸿两载夫亡遗腹生子山而翁亦随丧与姑相守父欲夺其志倪即断发誓死孝养其姑姑疾医不效氏焚香吁天乞以身代已而姑没治丧尽礼年七十余卒嘉靖间旌表　　严从裕继妻蔡氏按嘉兴县志蔡氏诸生严从裕继妻年十七归裕越四载举子其涣甫三龄而裕没蔡年二十三每绝粒求死姑以抚孤大义力解之乃强起织奉姑饔飧令涣读书脡脯之资悉给十指涣入郡庠娶妇生二孙夫妇相继丧蔡益拮据苦训两孙长忠次&#皆成立艰苦备尝年七十四卒直指郑继芳题请建坊　　朱璧妻倪氏按嘉兴县志倪氏朱璧妻嘉靖间倭乱禾城人民流窜璧挈邻人之无食者数十家避北秋圩&#上日爨给之月余倭退尽复故居得保无恙璧以此惊悸得疾死倪氏守节数十余年年百有二岁子东旸例授卫参军以养母不仕县令罗某旌其门　　董湄妻虞氏
按海盐县志虞氏名嫄少慧知书年十六归泉山董湄董故大族而湄少得惑疾婚两月无端自经死嫄伤薄命屏鲜华重扃自处瘁瘠如槁木苾刍尝刻木肖夫像事之久而有灵颡忽簌簌出汗两袖时举湄父以为怪投之火嫄善吟诗尝咏菊曰移种春苗爱护周柴桑无主为谁秋抱香甘向枝头死羞任飘风逐水流读者见其志焉　　刘镇妻邵氏
按海盐县志邵氏刘镇妻镇亡氏年十六苦节不渝嘉靖己未以寿终　　贺妻徐氏
按海盐县志徐氏名玉成太守咸长女夫贺发武科亡子培方四岁抚之成立茹苦三十余年　　徐干元妻仇氏
按海盐县志仇氏生员徐干元妻干元嗜学早丧仇无出依父彝父老病扶持数十年人称节孝　　蒋杰妻翁氏
按海盐县志翁氏蒋杰妻年二十九杰死家贫抚一岁孤毅苦节五十余年　　李谌妻吴氏
按海盐县志吴氏李谌妻谌少豪侠早痿死家日雕落吴无出茕茕七十余年正德嘉靖中县令屡馈粟赒之年八十九卒　　锺师孟妻徐氏
孙
女附

按海盐县志徐氏名季贞锺师孟妻师孟勤学病亡徐哭之呕血数升剪发二握一纳之柩置夫手中一以囊盛之自束臂间穷苦万端不改其节一子名晓生一女亦少寡剪发矢志如徐晓没其后遂斩　　周东妻吴氏按海盐县志吴氏独涯泾吴本女适硖石生员周东生一子逾年而东亡子亦随死吴年十八苦节奉舅姑尽礼虽孝子弗过终身如一　　陈用龙妻王氏
按海盐县志王氏陈用龙妻年十八归用龙三年而夫亡越五十日生遗腹子漟长入太学氏苦节终身年五十有二　　姚洪妻吴氏
按海盐县志吴氏指挥姚洪妻洪死于陶宅之战家匮乏吴纺织自给安葬五丧人称女杰　　王勇继妻沈氏
按海盐县志沈氏指挥王勇继妻勇早亡子大猷方八龄抚之成进士　　徐恭继妻陆氏
按海盐县志陆氏指挥徐恭继妻夫亡孀居严肃垂老如初　　张讷继室纪氏
按平湖县志纪氏太学生张讷继室讷先娶李氏生子思孝甫三岁李亡纪年十九归讷两载讷死岁大饥兄讽之嫁不从绐归将强适豪右氏知亟呼两兄面折之兄不听纪持刀负子而走夜昏黑见二火前导随之行自旧衙至蒹葭团徒步二十余里晨而至家杜门屏息力抚其孤家日饶裕嘉靖间太守刘良栋表其门卒年八十有二　　孙官妻刘氏
盛
氏附

按平湖县志刘氏诸生孙官妻官死无出嗣子同祖亦亡祖妻盛氏与刘同苦节嘉靖间倭入寇刘年二十盛更少皆誓必死颠沛相依历三十年而殁　　陈尚道妻俞氏按平湖县志俞氏陈尚道妻年二十而寡无子翁姑相继没抚嗣孙泰来教之读书苦节四十余年御史闻于朝建坊旌表　　孙洪范妻沈氏
吴氏
张氏附

按平湖县志沈氏诸生孙洪范妻范年二十三病亡继姑颇悍氏曲意承欢嫠居四十年足不逾阃其娣吴氏张氏慕其义既寡亦如之　　郭山妻陈氏
按平湖县志陈氏诸生郭山妻年二十山亡子球甫三龄氏勤织纺以奉姑甘旨粗粝与子共之后目双瞽年八十四卒　　冯叔原妻沈氏
妹
附

按平湖县志沈氏诸生维锟长女适冯叔原年十九而寡其妹适锺鸣升年二十七而寡俱守节不嫁长年五十三妹年六十二卒　　沈民表妻刘氏
江锈
头附

按平湖县志刘氏诸生沈民表妻年十九而寡家贫无子损衣节口二十四年积金葬其夫棺毁手自整胳绵缀成形易新榇以窆有司给粟帛赒之年九十终其婢江阿妹八岁事刘长配吴良良死不复栉发人呼为江锈头　　张国谕妻周氏
按石门县志周氏文学张国谕妻国谕早亡无嗣氏年二十四哀恸几绝毁容断发几不欲生勤纺织甘淡泊奉舅姑以孝闻字侄万象如子苦节四十余年邑令表其门　　茅焕妻钱氏
按石门县志钱氏茅焕妻年二十三焕殁绝粒誓与同死子方六月亲戚痛劝乃复饮食奉孀姑马称孝捻麻以糊口絮芦花为被苦节五十余年邑令旌表　　胡其久妾张氏按石门县志张氏龙岩令胡其久妾年十六归胡克循厥职三载其久病没于官张哀毁伤痛几欲捐生父母谕以改嫁遂断指截发苦守一室足迹不出庭户四十余年终　　胡献忠妻吕氏
按石门县志吕氏生员胡献忠妻年二十六夫没子汉阳甫三龄翁其久任闽龙岩令二载殁于官吕数千里长途怀孤扶柩跋涉险阻归葬训子读书督以义方敦族睦邻动止可法年八十三有司旌表　　沈乔妻庄氏按石门县志庄氏沈乔妻年二十一乔亡贫而无子抚侄为嗣苦守纺织奉翁姑惟谨历饥荒冻馁无怨或说更适辄唾之年六十余年　　范宸妻朱氏
按石门县志朱氏文学范宸妻宸早亡无子其侄七岁而殇复抚一侄孙奉宸祀蔬食缟衣事舅姑生死尽礼年七十终　　胡峣妻周氏
按石门县志周氏胡峣妻峣亡周年二十三无子舅姑父母相继没兄怜其贫令改嫁周断发不从鹑衣枵腹励节弥坚历四十余年卒　　锺若初继妻姚氏
按石门县志姚氏年十七为文学锺若初继妻甫十月若初亡氏课前室子读书成立年五十一终　　周銮继妻卢氏按石门县志卢氏周銮继妻年二十夫殁无子父逼改嫁周念姑病而前室子幼不从孝养慈育历六十年终　　胡岱妻顾氏
按石门县志顾氏诸生胡岱妻归两月岱亡氏年十九几欲自尽倭猝临城护丧守死敝垢垂四十年终　　赵良周妻沈氏按石门县志沈氏教授沈校女文学赵良周妻年二十四夫亡家贫甚姑丧鬻婢以殡二子洪贞洪典自襁褓中抚育训课迄于成立历苦节三十年邑令旌表　　沈曰都妻锺氏
张
氏附

按石门县志锺氏文学沈曰都妻年二十四夫亡无子女贫苦不改其节年七十余终都侄大化妻张氏亦二十八而寡与锺连屋而居事锺如姑苦节相励抚一岁孤成人　　王锡妻陆氏
按石门县志陆氏年十七适王锡半月锡病亡陆欲自尽念姑老不忍抚侄为子坐役破产食贫攻苦七十年如一日　　姚吉妻沈氏
按石门县志沈氏姚吉妻吉善病且贫沈拮据治饔&#年二十五而寡抚子舜宰伶仃孤弱狼狈相依遇岁旱潦复被火氏冻馁不移其志即病未尝问医年六十余旌表　　钱琦妻沈氏
按石门县志沈氏名武莲钱琦妻琦夜归溺于水沈年三十二奔至溺所将殉之姑援得免孝养舅姑葬夫尽礼遗孤甫娶复夭殁又抚遗腹孙以延危祀卒年七十有七周黄门&#传其事　　王良佐妻张氏
按石门县志张氏王良佐妻年二十七而寡姑老病或劝之嫁张辄欲自经家人觉而救止卒养姑抚子以苦节终身　　沈伯潜妻费氏
按石门县志费氏适万安博士沈鏊子伯潜四月伯潜死无子费坐卧一楼与一老婢织自给人罕得睹其面称楼上寡妇后贫甚楼亦废止豕圈旁舍风雨不蔽舅姑相继殁遭旱潦益不能存老婢行乞以养婢复毙于道乃依其寡侄妇居又十余年而卒　　杨业妻宋氏按湖州府志宋氏杨业妻长兴人年二十一夫亡守节不移嘉靖间旌表　　梅礼妻王氏
按湖州府志王氏孝丰人梅礼妻年二十而寡子方一岁家贫甚纺绩织以资衣食孀居六十余年嘉靖间旌表　　钱塘妻费氏
按湖州府志费氏钱塘妻长兴人年十七夫死无子苦节自持嘉靖间旌表　　王文妻唐氏
按湖州府志唐氏乌程人诸生王文妻年十七生子十日而夫亡嫠居苦守以寿终嘉靖间旌表　　孙溥妻李氏
按湖州府志李氏归安人诸生孙溥妻年二十一夫死守志三十余年嘉靖间旌表　　潘应宿妾吴氏
按湖州府志吴氏乌程人举人潘应宿妾年二十八潘亡矢志守节卒年六十六嘉靖间奏闻旌表　　潘鈇妻闵氏按湖州府志闵氏乌程人诸生潘鈇妻年十九夫死孤苦自持守节终身嘉靖间旌表　　臧葵妻冯氏
按湖州府志冯氏臧葵妻长兴人年二十四夫死无子守节四十二年嘉靖间旌表　　孙应福妻姚氏
按湖州府志姚氏诸生孙应福妻长兴人年二十三夫死无子誓无他志嘉靖间旌表　　施敏妻王氏
按归安县志王氏施敏妻施客湖湘遇盗死是夕王梦夫语以故王寤号恸斋素逾月凶问果至王年甫二十余毁容屏守婢亦感化奉之终身　　卞瓛妻黄氏
按归安县志黄氏卞瓛妻夫死不二以寿终
　　卞&#妻沈氏
按归安县志沈氏卞&#妻夫亡苦节数十年卒　　沈珵妾倪氏按归安县志倪氏训导沈珵妾珵亡无遗畜倪抚其孤黾勉朝夕其嫡赖以共守以寿终　　唐谨妻潘氏
</div>
    <div class="pagination">
<a href="闺媛典闺节部_page62.html">上一页</a><span>...</span><a href="闺媛典闺节部_page58.html">58</a><a href="闺媛典闺节部_page59.html">59</a><a href="闺媛典闺节部_page60.html">60</a><a href="闺媛典闺节部_page61.html">61</a><a href="闺媛典闺节部_page62.html">62</a><span class="current-page">63</span><a href="闺媛典闺节部_page64.html">64</a><a href="闺媛典闺节部_page65.html">65</a><a href="闺媛典闺节部_page66.html">66</a><a href="闺媛典闺节部_page67.html">67</a><a href="闺媛典闺节部_page68.html">68</a><span>...</span><a href="闺媛典闺节部_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
