<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 192 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 192 页/共 268 页</h1>
    <div class="content">
按兰溪县志叶氏徐邦元妻年十八于归三年夫亡遗腹生子德魁长娶龚氏德魁生二子一三岁一周岁魁没姑媳纺绩抚养成人乡邑以闻旌表　　童凤鸣妻邵氏
按兰溪县志邵氏童凤鸣妻年十九适凤鸣逾年生一女夫得痼疾邵躬侍汤药衣不解带者三年夫死年二十一哀号绝食绝而复苏囚首丧面誓不再醮节孝所感一时励志守节者数人有司旌之　　王洪范妻潘氏
按永康县志潘氏王洪范妻按察使潘徽女夫亡无子剪发毁容操刃自卫至死不可夺　　楼思妻金氏
按永康县志金氏楼思妻年二十二夫亡尝抱二子卧棺侧蔬食二十年终无二志　　徐秩妻程氏
按永康县志程氏徐秩妻年十九夫亡守节家贫子愚终身孤苦　　倪瑄妻陈氏
按永康县志陈氏倪瑄妻年十九夫亡誓不再适有司旌其门　　童芝妻盛氏
按永康县志盛氏童芝妻年二十四而寡遗腹生一子伯叔逼改适至死不移　　胡塞妻李氏
按永康县志李氏胡塞妻年二十三夫死一子甫十月守节不改　　应八十五妻徐氏
按永康县志徐氏应八十五妻年二十一夫亡励志守节历五十年终　　朱桓妻林氏
按永康县志林氏朱桓妻年二十七夫亡守节年逾八十而终　　胡玺妻丁氏
按永康县志丁氏胡尔妻年二十三夫亡守节年逾七十而终　　王廷琏妻应氏
按永康县志应氏王廷琏妻年二十三夫亡守节家厄于火至极贫终不易志　　施昂妻胡氏
按永康县志胡氏施昂妻年二十六夫亡守节终身　　赵胜妻李氏按永康县志李氏赵胜妻归五年夫亡守节终身　　陈秀妻李氏按永康县志李氏陈秀妻年二十五夫亡守节年逾八十终　　朱良存妻陈氏
按永康县志陈氏朱良存妻年二十四夫亡守节至八十六终　　姚世玉妻方氏
按永康县志方氏姚世玉妻年二十六寡守节终身　　李璁妻王氏按永康县志王氏李璁妻年二十七夫亡守节年八十终　　应镇妻马氏
按永康县志马氏应镇妻年二十四夫亡一子甫三月抚孤成立守节终身　　李泰妻应氏
按永康县志应氏李泰妻年二十八夫亡守节终身　　应实妻胡氏按永康县志胡氏应实妻年二十八夫亡守节年逾八十终　　李妻陈氏
按永康县志陈氏李妻年十七夫亡欲以死殉家人防之甚密有潘姓者欲娶之乃大会族人引刀断发守节终身　　吕克坚妻丁氏
按永康县志丁氏吕克坚妻年二十三夫亡一子甫五月励志抚养终不改节　　应大恩妻李氏
按永康县志李氏应大恩妻年二十二夫亡纺绩自给守节终身　　徐凤富妻赵氏
按永康县志赵氏徐凤富妻年二十二夫亡遗腹生一子家贫纺绩而食终不易志年六十三卒　　马崇仪妻施氏
按永康县志施氏马崇仪妻年十八无子守节五十余年卒　　吕国正妻朱氏
徐
氏附

按永康县志朱氏吕国正妻年十六夫亡守志其弟朱以卓妻徐氏年二十六夫亡守志如朱　　应一进妻陈氏
按永康县志陈氏应一进妻年二十六夫亡家贫矢志守节五十年如一日　　应明理妻李氏
按永康县志李氏应明理妻年二十夫亡守节抚伯子一贞成人年逾八十金华姜应甲为之传　　徐起相妻王氏
按永康县志王氏庠生徐起相妻年二十六夫亡抚遗腹子苦守郡县旌之年八十七卒　　翁仲道妻陈氏
按永康县志陈氏翁仲道妻夫亡守节年九十八终　　应彦官妻李氏按永康县志李氏应彦官妻年二十四夫亡抚二孤纺绩训课垂四十年未尝见齿教冢孙本初髫年入泮年七十无疾终　　俞培妻池氏
按永康县志池氏俞培妻年二十六夫亡守节寿八十五卒　　王宗琰妻胡氏
按永康县志胡氏王宗琰妻年十九夫亡无子苦节七十年年八十六卒　　徐勖妻陈氏
按永康县志陈氏徐勖妻年二十一夫亡二子一方周一遗腹苦节抚育及见曾孙　　叶大秦妻黄氏
按永康县志黄氏叶大秦妻年十九夫亡无子守节六十年终　　徐守良妻陈氏
按永康县志陈氏徐守良妻年二十四夫亡守遗腹子年七十五卒　　戚之骐妻陈氏
按金华县志陈氏侍御戚雪崖曾孙之骐妻年二十丧夫守志坚定事姑叶氏曲尽孝养姑病危剜臂吁天求代节孝秉心终始不二年七十终事闻旌表　　陈九华妻许氏按金华县志许氏陈九华妻年二十夫亡遗腹生男嘉瑞孀居六十余年姑疾侍奉汤药三载衣不解带年九十终郡县旌表　　尹宪吉妻郑氏
按金华县志郑氏尹宪吉妻夫亡氏年二十三矢志冰霜奉翁姑以孝着抚孤德早入庠序　　曹一赏妻祝氏
按金华县志祝氏浦邑长林人归金华曹一赏年二十四丧夫二子尚幼备尝艰辛抚育长成恪守闺训孝事舅姑历七十余载年九十有六长子三瑞任四川灌县主薄升利州卫经历次子三谦幼习经书以孝弟闻崇祯间学使旌表　　黄明时母姜氏
按金华县志姜氏黄明时母年十六生子十九丧夫寡居守节操励冰霜誓同金石先未笄时尝割股以救母及长事姑尤孝抚孤成立叶干为之赞　　方大任妻李氏
按严州府志李氏方大任妻寿昌人幼闲女史长适大任劝之力学遂成名儒年二十六以选贡没于京氏年二十四乏嗣焚夫遗书投火以殉孀姑力止之强起剪发毁容每日哭奠夫灵奉姑尽孝姑病割肉和药以苏及姑没竭力殡葬亲&#具称节孝历三十余年如一日有司旌之　　周&#妻方氏
按淳安县志方氏梓桐乡崇良人进士方才曾孙女也归邑西周琏仲子&#&#兄弟四人相继疫死妯娌俱改节方年甫十九独守志不移家极贫纺绩织以养舅姑舅没琏弟瑜之子惟敏失怙方趣姑亟婚之生二子方遂立其次子子俸为夫后姑年八十有二婴风疾不能自支方扶持起居躬亲汤药不离于侧浣涤污秽五年如一日宗党以节孝称年六十有一　　应恪妻吴氏
按淳安县志吴氏云程封主事吴大济女武选郎中吴诚之妹年十九归庠生应恪二十二失所天苦志自守以奉祀保孤或劝改图辄断发以示闭户辟纑四十余年虽亲子侄罕睹其面　　童景春妻洪氏
按淳安县志洪氏童景春妻生子甫一岁而景春客死于杭洪徒步奔丧扶榇归葬时年二十一誓不再适抚遗孤巨震成立孀居四十余年莫不叹服　　童朋妻方氏按淳安县志方氏童朋妻封御史文杰公女年十九归童未二载夫没剪发自誓或讽之不答谨礼远嫌虽送兄弟足不逾阈童稚无故不得至所居立夫兄子贯为后抚教有方竟克成立年八十五终　　方彦显妻氏
按淳安县志鲁氏方彦显妻长乐乡岐山人年二十五而寡性严洁言动举止皆有常度族党莫不敬之居恒谨事舅姑训子以诗书忧勤积累门户赖以不坠年七十三卒　　方氏女
按淳安县志方氏女名淑莹许配徐应芳年甫十六未嫁而芳夭莹闻欲奔丧父母不允乃毁容剪发服衰而哭勺浆不入口父母谕之曰女未字不必尔曰儿矢志不二愿归我遗胳同穴于徐屡求死皆救苏父母百方劝之不回芳父母闻之用丧服素车逆归既至礼毕即赴芳殡所恸几绝平居勤妇职洴洸以佐朝夕九载勿渝芳父母没代立嗣承祧不食数日卒与芳合葬于汪塘源时年未六十拘例未请旌　　童汝弼妻方氏按淳安县志方氏童汝弼妻年十七归弼鸡鸣儆旦事姑尽孝弼遘病卧&#四载氏竭力调养吁天请代及亡誓以身殉人曰母老子幼惟尔仔肩徒死无益遂勉励冰操割股以疗姑病和熊训子既娶而没又抚孙成人茹荼四十五年年六十九有司表其闾　　方启常妻任氏按淳安县志任氏方启常妻年二十一夫亡遗孤甫三月矢志守节孝事舅姑训子以义方历六十余年年八十四卒　　应德新妻吴氏
按淳安县志吴氏应德新妻西隅人年十九生子锜七阅月而夫亡哀恸欲以死殉姑曰若抱者谁乎乃励志抚孤事姑以孝年六十终　　童时成妻王氏
徐
氏附

按淳安县志王氏童时成妻合浦人年二十六未生子劝夫置簉徐氏无何成亡徐遗腹生男王泣谓徐曰童氏一线吾当善为之抚各行其志可也徐恸哭剪发自誓愿与共守保孤矢无他志王年七十四徐年七十二卒　　郑台妻方氏
按淳安县志方氏郑台妻开化乡人年二十夫溺死氏抚遗腹守节贫窭异常悲风凄雨历久无变年八十二卒　　方可范妻蒋氏
按淳安县志蒋氏四隅知印方可范妻夫亡氏年二十五冰操自矢茹荼苦节绩抚孤年六十而殁崇祯十一年事闻旌表　　严良晨妻张氏
按分水县志张氏儒士严良晨妻年十九夫亡继侄应征应诏为嗣苦节坚贞崇祯二年直指以闻建坊旌表　　王禹传妻邵氏
按分水县志邵氏诸生王禹传妻传为分邑名儒以病亡氏年二十四砥志靡他抚孤启后母子茕茕相吊其苦节坚贞有艰于寻常百倍者年九十七直指旌之　　王挺妻伍氏
按分水县志伍氏王挺妻幼丧母归王已失舅姑遇岁时供祭必致敬尽哀值奇荒悉出妆奁佐夫赈济遂致贫乏年二十五夫病亡哀恸不食妯娌劝抚孤乃勉进浆饮次子甫三岁长亦未龀氏昼夜劳瘁不遗余力平居不嬉笑不妆饰不出闺阈无何遇兵燹邻里皆遁氏携二子迁播流离爨不安饥寒交迫艰苦备尝年六十九卒闾里传颂　　蔡建夫妻王氏
按温州府志王氏瑞安蔡建夫妻年二十五夫亡子默甫三岁家贫誓不改适事姑教子备尝艰苦终始一节　　王顺童妻黄氏
按温州府志黄氏王顺童妻少保文简公姊也年二十六夫亡无子守节不渝立侄福生奉祀教之力学以寿终　　潘洪瑶妻陈氏
洪琭妻
邵氏附

按温州府志陈氏潘洪瑶妻与娣洪琭妻邵氏俱永嘉人夫皆早亡邵年二十五陈年二十六并以节称诏旌表　　朱垕妻徐氏
按温州府志徐氏乐清朱垕妻年二十五生子森甫八月而垕没欲自经以殉姒方氏泣谓曰而死则此儿与而偕亡矣奈叔嗣何徐感悟乃抱子独处一室至亲莫睹其面夫之兄弟利其赀谋夺其志不从卒教森成立年八十郡守旌之　　金公瑞妻黄氏
媳陈
氏附

按温州府志黄氏金公瑞妻与子伯珍妻陈氏俱平阳人姑妇相继守节各四十余年食贫茹苦俱以寿终珍子波溶贫而能养有司并旌之　　夏赞妻高氏
按温州府志高氏永嘉夏赞妻夫亡氏年二十哀毁执礼子鳌鲸方在抱抚之成立以寿终郡守丁公表其门　　王子修继妻陈氏
媳周
氏附

按温州府志陈氏王子修继妻平阳人年二十三夫亡时倭寇窃发家益贫窘终不易志抚孤大荫成立娶周氏年二十五生子元美甫六月而大荫亦亡周矢志如姑元美入太学授鸿胪序班上书陈二母苦节会当事各疏闻诏建世节坊表之陈年八十四周年八十七　　张履雍妻沈氏
按温州府志沈氏张履雍妻平阳人名玉铭年二十履雍亡子光辂方在襁褓姻戚劝易志氏指天自誓确不可夺苦节茹荼事姑尽孝勉二子力学俱列胶庠邑令旌其门　　林商妻董氏
按温州府志董氏林商妻泰顺人夫死咸逼改嫁氏曰吾夫止此一块肉吾去如夫嗣何截发不从复以子寄养母家以远虎视勤苦自给子卒成立郡县并旌之　　林哲妻朱氏
按温州府志朱氏泰顺庠生林哲妻年十九夫亡矢志自守孀居四十九年教子业儒诏旌表　　潘棨妻林氏
妇林
氏附

按温州府志林氏永嘉潘棨妻年十九夫亡遗腹生子珂父母欲其改嫁林截发誓死抚珂长娶林氏仅八年珂亦殁妇林年二十八与姑共守并以寿终郡守上其事诏建坊旌表　　黄应发妻刘氏
按温州府志刘氏名文淑适松阳教谕永嘉黄应发不育聘妾生子通通生五日而母亡刘育为己子未几应发殁时刘年三十六舅年耄念通非刘出恐有异志刘以死自誓又三年舅亡刘葬舅与夫日夜纺绩资通读书一日通堕井得狂疾刘意不寿亟为娶屠氏期年生子性初应发以通弱抱姊子中孙抚之中孙忌性操刃戕之刘奋当其锋得不死讼置中孙于狱通死刘勉性使力学卒成名一日病革谓性曰我为汝家妇不幸两世短命今见汝成立且有子可下见汝祖于泉下矣寿七十九后性子淮官少保赠一品夫人　　吕宽妻徐氏
按温州府志徐氏名还真瑞安庠生吕宽妻年二十宽亡哀恸欲绝舁棺于卧内昼夜寝处其旁以侄璞为嗣寻亦没纺绩自存有司给寺废田周之以寿终　　李宗来妾马阿梅按温州府志马阿梅乐清人庠生李宗来妾来娶赵生子守继甫期而来没外家夺赵志欲携梅他适濒行梅逾垣而避时年十九誓志抚守继补邑庠生梅以寿终守继请于学使旌焉　　鲍公厚妻朱氏
按温州府志朱氏鲍公厚妻永嘉人年二十七夫亡守志抚孤寿九十二邑令旌表　　刘绰妻张氏
按温州府志张氏刘绰妻乐清人年二十三夫殁子桢生仅三日族人利其产谋欲害桢而遣张张觉语姑欲鸣于官谋者惧而止子竟成立姑病不能起供奉尽力人皆难之后以寿终　　周君卿妻陈氏
按温州府志陈氏诸生周君卿妻永嘉人归卿二载夫殁扃户自经舅姑斧户救之家故贫绩以养一女及笄择孀妇子配之直指表其闾　　张守吾妻周氏
按温州府志周氏张守吾妻乐清人年二十八夫亡子幼矢志守节年九十邑令上其事旌之　　赵文瑛妻王氏
女
附

按温州府志王氏赵文瑛妻乐清人年二十五夫亡儿女俱在抱苦志贞守以寿终女适李守腆年二十四腆殁克绳母志孀居四十余年　　李时信妻林氏
按温州府志林氏李时信妻瑞安人归二载信亡子甫越月守节六十年年八十七邑令上其事表其闾　　严一德妻张氏按温州府志张氏严一德妻蒲岐所人年十九归一德二载夫亡遗腹生一子家贫苦守年七十郡守旌其门　　蒋助妻童氏
按温州府志童氏蒋助妻乐清人年二十四夫亡越三月生子一桂矢志抚之读书年六十余卒　　金都妻郑氏
按温州府志郑氏金都妻瑞安人年二十六夫亡屏息苦志足不逾阃逮儿长纳妇始一至中庭母病躬侍累月不就枕以过劳致疾卒人称节孝　　吴宝秀妾林氏汤氏
按温州府志林氏汤氏俱吴宝秀妾平阳人宝秀被逮妻陈氏谓林汤曰夫子蒙难吾义当相从地下诸孤虽非尔出犹尔子也二妾并答曰孤幼家贫飘泊异乡未知所止倘得携孤归里以俟成立是所志也陈竟以死殉秀释还未及期而殁二妾相视死守蔬食缟衣勉诸子就外傅俱克成立事二庶母如所生事闻有司岁给金帛崇祯间旌表并以寿终　　冯一鳌妻刘氏
按温州府志刘氏冯一鳌妻平阳人年十七归鳌七载鳌亡遗腹仅三月恸哭绝粒欲以身殉姑年老泣谕始强进饮食越七月生子时卿矢志抚之姑殁具丧葬依母氏以哺孤稍长篝灯伴读时卿补邑庠生中丞表其第　　吴一规妻郑氏
按温州府志郑氏吴一规妻乐清人年二十六规亡遗三孤俱幼矢志课子成立年逾八旬督学旌其闾　　周允谐妻郑氏按温州府志郑氏周允谐妻乐清人年二十四而寡坚志守节训子储好行其德施饭僧不以数计崇祯庚辰督学许豸表其门　　张维秩妻陈氏
按温州府志陈氏乐清人张维秩妻年十七于归育一女一子维秩病革微言觇氏意氏泣曰良人何轻视妾及夫亡终身屏绝铅华躬纺绩奉姑毕子女婚　闺节部列传一百四十六
　　明一百四十一
　　丁杲妻应氏
按处州府志应氏缙云人丁杲妻年二十五而寡三子俱幼鞠育有成比邻屡失火皆逼其堂而灭癸酉之火应先梦神告之曰无恐与西风以宁尔后果然人谓苦节之征事闻有司旌表　　樊同德妻胡氏
按处州府志胡氏缙云人处士胡魁女庠生樊同德妻年二十而寡矢志抚孤成立食饩于庠有画荻之风焉　　杨进佳妻刘氏
</div>
    <div class="pagination">
<a href="闺媛典闺节部_page191.html">上一页</a><span>...</span><a href="闺媛典闺节部_page187.html">187</a><a href="闺媛典闺节部_page188.html">188</a><a href="闺媛典闺节部_page189.html">189</a><a href="闺媛典闺节部_page190.html">190</a><a href="闺媛典闺节部_page191.html">191</a><span class="current-page">192</span><a href="闺媛典闺节部_page193.html">193</a><a href="闺媛典闺节部_page194.html">194</a><a href="闺媛典闺节部_page195.html">195</a><a href="闺媛典闺节部_page196.html">196</a><a href="闺媛典闺节部_page197.html">197</a><span>...</span><a href="闺媛典闺节部_page193.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
