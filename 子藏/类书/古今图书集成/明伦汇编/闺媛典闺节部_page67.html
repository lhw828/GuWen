<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 67 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 67 页/共 268 页</h1>
    <div class="content">按浦江县志吴氏西隅周思谅妻思谅早亡吴年二十七家贫子幼纺绩养姑姑怜其少欲嫁之不从孀居五十余年年八十二卒　　戴坛妻张氏
按浦江县志张氏南隅戴坛妻坛早亡张年二十七一子甫襁褓剪发矢节终身不渝年八十六卒人称孝节　　张子潚妻楼氏
按浦江县志楼氏张子潚妻东隅人结褵甫三月潚亡竭力以事舅姑父兄以无嗣欲夺其志截发誓死不渝年八十八卒嘉靖间旌表　　徐孔晟妻余氏
按衢州府志余氏西隅徐孔晟妻年二十七夫亡无子守节六十一年终嘉靖间县令表其门　　何克让妻徐氏
按衢州府志徐氏大州何克让妻年二十二夫亡子幼善事舅姑割股和药以愈姑疾人以节孝称年八十六终　　张廷济妻黄氏
按衢州府志黄氏沙川张廷济妻年二十二夫亡无子室被火独守墓庐至七十岁终　　徐愔妻程氏
按衢州府志程氏西隅徐愔妻年二十三夫亡遗孤五龄氏甘心苦守孝养继姑终身年六十卒　　周天宠妻黄玉莹
按衢州府志黄玉莹西安人许聘儒士周天宠未嫁天宠病瘵将危黄求往侍疾父母不能强归之天宠没黄年十九恸哭尽哀及送葬途有高壑将投之侍婢夹持而免悉散所有于妯娌娣妹惟图天宠像朝夕供奠事舅姑以礼数年&#&#成疾呕血而卒年二十六　　朱正妻叶氏
按衢州府志叶氏朱正妻夫有恶疾氏甘心事之年二十夫亡家贫无嗣守节五十余年　　方铨妻沈氏
按衢州府志沈氏方铨妻年十七夫亡赤贫无子守节五十余年　　吴铨妻桂氏
黄
氏附

按衢州府志桂氏吴铨妻夫早亡守贞抚子孟杰亦夭妇黄氏与姑相依纺绩度日并坚苦节俱以寿终　　郑樟妻杜氏毛
氏附

按衢州府志杜氏郑樟妻夫亡守节抚子烓长娶毛氏烓亦没毛与姑同志贫苦相依形影相吊杜年八十四毛年五十九卒　　叶十二妻张氏
郑
氏附

按衢州府志张氏百灵叶十二妻年十八夫亡遗腹生女父母欲夺其志谓男犹足恃女不可依也张立嗣良贵毅然死守良贵亦早世媳郑氏与姑并守及没叶族为别立祀产　　孙正记妻郑氏
叶
氏附

按衢州府志郑氏孙正记妻年二十二夫亡守节抚子枝美娶叶氏美死叶年二十七与姑同志姑媳相依清贞不改食贫茹苦甘之如饴　　黄金娘
按衢州府志黄金娘黄良女许聘王一清子子智未嫁智亡金娘闻讣告父母欲往吊父母难之辄欲自尽遂听往恸哭几绝誓不渝志及除服有富民胡二欲聘为子余妇托母劝谕金娘固拒之甘守贫约事智父母不窥户牖者五十余年　　孔彦纁妻邹氏
按衢州府志邹氏孔彦纁妻年二十四夫亡三孤俱幼事继姑委曲顺志教子以义方季子承周补郡庠生苦节四十余年年七十终　　刘璁妻郑氏
按衢州府志郑氏刘璁妻年二十夫亡父母怜其贫讽令他适郑遂与父母绝力纺绩以抚遗腹守节六十年年七十九卒　　徐旻妻王氏
按衢州府志王氏北隅徐旻妻年二十四夫亡遗孤方七阅月甘贫纺绩以养寡姑苦节终始如一年八十终　　胡彦清妻王氏
按衢州府志王氏西隅胡彦清妻年二十五夫亡姑叶氏悯其年少令他适以死自誓抚子养姑年七十六卒时摘梅花二枝插于灵位瓦瓶逾月结实数颗人谓节操所感　　舒昌妻吴氏
按衢州府志吴氏县学生舒昌妻年二十夫亡遗腹生女励志守节事翁以孝闻抚叔旵长成以其次男舒球为嗣年八十六终其女四人俱少寡苦节郡守旌之　　徐金闺妻郑氏
赵氏
樊氏附

按常山县志郑氏象湖人里择徐金闺妻性贞淑年十九夫亡总持内外如平日久之幼叔负官镪将致发遣罪子有勋甫十岁牵累被逮姑又耄&#爱恋子孙善悸郑曲加存慰脱簪珥鬻地土以偿逋负艰辛万状免叔子缧系姑意怿然后教训有勋使充儒学弟子员年七十余有司表其闾又诸生徐金澄妻赵氏国子生徐金清妻樊氏郑妯娌也俱早寡守贞时称三节　　郑汝兴妻俞氏
按常山县志俞氏象湖郑汝兴妻汝兴父洁早夭母祝年二十余汝兴纔离襁褓抚育婚配逾一年以输粮赴京死道中俞内具薪水外应差役辛苦备尝孝敬弥至或劝再醮怫然曰吾一身志节何足计为吾夫酬嫠母鞠育恩天海茫茫罔止极也斯言何以哉嘉靖二十七年县令旌之　　卢氏余氏
按严州府志卢氏詹瑞妻余氏詹轩妻遂安人卢年二十三而寡余年十九夫亡舅姑强再嫁并矢志坚定嘉靖辛亥卢年八十二余年七十八县令罗衮以闻旌表　　章妻骆氏
按严州府志骆氏章妻桐庐钟山乡人名祥奎年十九夫亡甘守孤孀永坚冰操孝事翁姑至老无失苦节五十余年年七十四卒子琳以孝闻嘉靖四十五年建坊旌表　　唐良正妻张氏
按严州府志张氏唐良正妻建德人正父母生正最晚娶最早正病怯弱蚤世氏年二十六已生三子二老垂白家徒四壁或欲夺其志氏持刀自刎以救免茹苦攻纺绩以自食遇舅姑病辄祷以身代刲股和药以进舅姑没正棺尚在浅土氏连葬三丧教三子皆成立仲子鉴补邑校弟子员年七十四卒直指疏其事旌表　　刘伯宣妻傅氏
按寿昌县志傅氏刘伯宣妻年十九夫亡以死自誓生一子继宗延师授经为邑庠廪膳生嘉靖己亥邑令表其门守节四十余年卒　　叶季修妻蒋氏
按寿昌县志蒋氏名棠翠溪叶季修妻年二十五季修亡誓不他适奉姑孝姑病以手掬粪嘉靖己亥邑令旌之　　蒋孟余妻施氏
按寿昌县志施氏名增县东门蒋孟余妻&#方五月而孟余没氏年十六哀痛骨立数日不食泣血几死舅姑谕曰汝痛死如夫后何乃矢志不二事舅姑尽孝及遗腹生子抚育有方卒能成立姑患热症诸药不治氏每哀祷请代精诚动天姑疾随瘳自少至老内外肃然年八十四卒　　洪访妻方氏
按寿昌县志方氏名蚕洪访妻年二十二访没氏抚遗孤苦守家贫躬纺绩及代妯娌刺绣以资衣食舅老疾事之甚谨舅没丧葬哭奠皆尽妇道茕茕三十余年苦节益励人皆贤之　　吴俸妻童氏
按寿昌县志童氏名闺吴俸妻年二十七俸亡遗孤二尚乳氏饘粥不入口每哭即死乡人闻之皆涕泣舅姑慰之曰汝如此必死如二孤何氏悟乃强食久之姑曰我不幸丧子汝尚少当早计氏怒拔发绕指以柩前烛燃之日携二孤号泣泪枯致眇一目子长命就外傅躬纺绩以充束修子入庠解耳镮为贽子赴试亲作脯膏烂其手曰吾痛汝比手痛尢甚及子食廪饩叹曰吾为未亡人二十余年为汝等未成立耳今可死矣竟&#&#不食而卒氏遇妯娌和为母慈事舅姑孝姑尝患痢氏为澡濯必洁焚香吁天求以身代嘉靖己亥邑令旌表复其家　　朱元壬妻方氏
按温州府志方氏诸生朱元壬妻乐清人年二十归元壬已而壬遘笃疾嘱方曰吾死汝无子当自为计方泣曰妇不以无子更二天矧媵婢阿金已妊乎阅三月果生男氏相与抚育屏绝内外寡居四十年邑令王汝襄表其门郡守列其名于旌善亭　　施恭谔妻方氏
孔氏
卢氏附

按温州府志方氏施恭谔妻乐清人年二十七夫没断发守子从梗长娶孔氏年二十一亦寡孙慈恩娶卢氏年二十四恩复亡三世一节人以为难　　郑笃妻陈氏
按温州府志陈氏郑笃妻乐清人年二十夫亡遗孤四岁夫弟利其产诬讼之陈赋诗见志抚孤成立见曾孙而没　　陈巨妻方氏
按温州府志方氏乐清人年二十五寡父病且死呼与诀曰吾目不瞑以汝寡且贫也意欲其嫁父没不越宿而归事姑至孝姑病目氏舐之至三越月乃愈一日氏病疽医曰可砭也砭当袒背氏曰宁死不能砭寡居三十余年卒　　邵理妻项氏
按温州府志项氏邵理妻永嘉人年二十七夫亡家贫子幼守节不二有司以闻诏旌之子化之登乡科为常州府倅迎养卒于官　　朱瀚妻郑氏
按温州府志郑氏朱瀚妻名琼卿永嘉人瀚亡家贫姑欲其改节郑悲泣不自胜姑为之动色已而姑亦没兄郑理为另作小房居其母子至亲罕识其面　　王维让妻吴氏按温州府志吴氏王维让妻泰顺人年二十一夫亡遗腹生子志渊矢志守节孝舅姑葬祭尽礼教子克家年七十五嘉靖十九年诏旌表
　闺节部列传五十二
　　明四十七
　　应文奎妻丁氏
按处州府志丁氏廪生应文奎妻年二十四夫亡遗腹数月复殇仍立一嗣子为人治以资衣食县令旌之　　徐廷妻郑氏
按处州府志郑氏徐廷妻年二十六夫亡家贫遗二子日夜哀毁不离左右邻失火氏抱柩大恸须臾返风获免母欲夺其志即嚙指呼天自誓纺绩抚孤成人历四十余年郡守表其门　　阮承欢妻胡氏
陈
氏附

按处州府志胡氏诸生阮承欢妻夫亡子国梁方六岁胡苦节抚育及长娶媳陈氏国梁又丧陈遗腹生隆修胡偕媳同守教隆修学着声黉序年七十三卒　　应铁妻陈氏按处州府志陈氏应铁妻年十九铁亡遗腹七月幸举一子名琪甫&#月痘死氏抱卧越宿时呵以生气忽然复苏亲族皆异焉平居饘粥不继伶仃孤苦妯娌伤之资以匕箸则婉言谢缟衣垢面没齿如一年九十有八孙曾绕膝人谓贞节之报　　徐氏女
按处州府志徐氏女许字叶野八岁失怙恃育于祖母十二通孝经烈女传容端性敏迥异凡女年十八未嫁而野亡女号恸乞奔丧至则去饰服衰麻誓死不二寡言慎动未尝一出阃外事野父母以孝郡守李公冕踵门表异侍御舒汀复其家嘉靖二十七年侍御裴绅以事闻旌表建坊岁给粟帛寿七十有六终　　赵子忠妻叶氏
按处州府志叶氏郡廪生赵子忠妻编修叶德之孙女年十七归赵嘉靖戊子赵以乡试殁于省城氏年十九誓以死守抚育遗腹子承仁亦夭丧氏持节益坚嘉靖四十四年建坊旌表　　樊为正妻李氏
按处州府志李氏樊为正妻年十七归樊三阅岁夫亡事寡姑以孝闻家贫矢志抚子生孙孙殒复抚嗣孙甫六岁躬授句读年十一遂为诸生　　李希思妻丁氏
按处州府志丁氏李希思妻年二十二夫亡抚遗腹事耄姑冰蘗盟心慈孝兼尽青年矢志白首靡它　　孙绰妻赵氏按处州府志赵氏孙绰妻年二十三绰为怨家某所杀某愿以财偿众劝之赵曰何面见夫于地下宁我俱死不愿财也遂执之逾七年某死狱中乃止哭鞠遗腹一女赘婿侍养终身　　赵克妻沈氏
按处州府志沈氏赵克妻年二十三寡清苦自誓或劝再适沈曰奚适乎一姑在堂一孩在抱三世一身形影相吊其如赵后何卒淡薄纺绩抚孤及成以寿终有司旌表　　陈纲妻虞氏
按处州府志虞氏陈纲妻年十九夫亡越五月生子赞再岁舅亡与姑同寝食室如悬罄纺织奉姑教子入邑庠有司屡旌焉　　郑钺妻李氏
按处州府志李氏儒士郑钺妻女时即兢兢自饬无凡俗态二十适郑时以勤学勉其夫一日钺自塾归途赴鹡鸰之难为乱石所毙结褵甫十月李年二十一擗踊既绝复苏以死自誓孝养舅姑勤理家务孀居六十年方伯寅为之传嘉靖初旌表　　李素妻郑氏
按处州府志郑氏诸生李素妻年十九适李未逾年而夫亡家贫纺绩事祖姑及舅极孝祖姑与舅相继殁时诸叔尚幼郑鬻奁殡葬如礼抚遗孤范及长教习岐黄因以济人令勿责报范所著有博爱编葆和集承母训也邑令郝敬以事闻旌之　　吴庆妻丘氏
按处州府志丘氏吴庆妻夫亡氏年十八哀恸几绝舅姑以遗腹劝谕乃强起豪右欲谋娶之丘断发自誓豪计亦寝繇是独处一室足不逾限平居善事舅姑寿八十终嘉靖二十四年子相赴阙以闻奉旨旌表　　汪一夔妻徐氏
按处州府志徐氏廪生汪一夔妻年二十夫亡坚守靡他孝事孀姑恩抚孤子里人共称节孝　　张国本妻董氏
按处州府志董氏庠生张国本妻早寡家贫纺绩以养翁姑翁亡事姑益谨抚七岁子翼饩于庠苦节五十年卒　　某引祥妻王氏
按处州府志王氏诸生某引祥妻年二十余丧夫家贫矢节纺织事姑教七岁子用中以明经入国学　　朱崇让妻林氏按处州府志林氏朱崇让妻年二十二而寡抚孤成立终始无二郡守张一厚表其门　　周澄妻董氏
按处州府志董氏周澄妻年二十四而寡苦节抚孤成立嘉靖间表其门　　叶楚淋妻徐氏
按处州府志徐氏叶楚淋妻年十九夫亡子方五月徐抱孤恸哭剪发殡殓敝垢纺绩孝养舅姑有恶少年谋欲娶之徐闻引刀自卫欲决一死恶谋乃止一日邻火及家徐抚棺哀号火寻熄年八十八嘉靖间旌表　　朱崇馆妻厉氏
按处州府志厉氏朱崇馆妻年二十四而寡抚孤成立嘉靖间旌表　　陈杉妻刘氏
按处州府志刘氏陈杉妻年十九而寡以节终　　叶孔贤妻朱氏按处州府志朱氏叶孔贤妻年二十一而寡以节终　　徐王妻王氏按处州府志王氏徐王妻夫亡氏年十七方娠三月及生子庆而家日贫躬纺织以养舅姑抚子成立人无间然　　潘经妻包氏
按处州府志包氏潘经妻年二十五夫亡家贫二子俱幼矢志守节教子有成嘉靖间闻于朝表其门　　毛德妻叶氏按处州府志叶氏毛德妻年二十夫亡子方二月苦守志节育子成立御史表其门　　周天民妻叶氏
按处州府志叶氏周天民妻年二十五夫亡长子三岁次子在娠家贫誓志守节设夫灵于室朝夕哭奠弃簪珥勤纺绩翁继夫殁事姑二十年孝养恳至姑疾调药寝食不遑教子俱成立开府郡县交旌其门仍给布粟年八十四卒　　徐朴妻樊氏
按处州府志樊氏徐朴妻年二十三寡家贫励操长子器五岁次子年甫八月邻失火樊抱柩哭仆兄琪急至扶出忽闻室内有猫声返视不见猫见年酣睡于&#遂抱出人共异之　　毛凤华妻刘氏
按松阳县志刘氏毛凤华妻年二十四夫亡子汝荣汝章尚襁褓氏苦节抚之及长克养其母以孝称氏年八十七终　　董思伯妻叶氏
按松阳县志叶氏董思伯妻年二十六夫亡矢志终身孀居三十载县令旌其门　　叶公荣妻徐氏
按松阳县志徐氏叶公荣妻年二十七夫亡二子俱幼氏誓死靡他朝夕勤绩以力耕训家子少山善事母徐病割股疗之历六十五载如一日寿九十二　　项应元妻叶氏按松阳县志叶氏诸生项应元妻元呕血病剧氏割股不治恸哭欲绝翁力解曰汝即不念垂白当念诸藐孤乃勉粒事姑嫜生死以礼经营婚嫁惨淡拮据训子成人为时壸则　　叶时华妻潘氏
按松阳县志潘氏叶时华妻年二十一夫亡家贫纺绩抚养幼子内外无间言年六十五卒　　王士良妻高氏
按松阳县志高氏王士良妻颇知书史逾笄夫亡茹素诵经抚前室子胜己出鞠遗腹一女择配德门　　周继康妻徐氏按松阳县志徐氏周继康妻年二十五夫亡守节不逾终始如一训子孙读书有古人风　　叶起凤妻潘氏
按松阳县志潘氏叶起凤妻年二十一夫病衣不解带经年及亡几不欲生姑慰之曰吾老孙幼谁为鞠育潘遂矢志苦守不遗姑忧姑病危吁天割股祈以身代邑令旌之　　江瑛妻童氏
林
氏附

按闽书童氏江瑛妻年十七归江甫九月夫亡守节立其侄湖秀为嗣娶妇林未几湖秀亦死仅遗一女孙童与妇共抚之林亦克成姑志　　林忠妻黄妙贵
按闽书黄妙贵林忠妻年二十一夫亡遗二幼子甘贫守节尝乳病姑年八十余卒　　童志辅妻李妹孙
谢金
秀附

按闽书李妹孙童志辅妻年二十三守节事姑孝敬抚嗣子幼孙皆克成立年七十一卒厥媳谢金秀其子大穆妻年二十二穆亡亦矢志如姑　　李士愈妻吴应聘
钱妹
子附

按闽书吴应聘李士愈妻与士志妻钱妹子妯娌也俱少寡苦节终身　　李齐妻黄氏
</div>
    <div class="pagination">
<a href="闺媛典闺节部_page66.html">上一页</a><span>...</span><a href="闺媛典闺节部_page62.html">62</a><a href="闺媛典闺节部_page63.html">63</a><a href="闺媛典闺节部_page64.html">64</a><a href="闺媛典闺节部_page65.html">65</a><a href="闺媛典闺节部_page66.html">66</a><span class="current-page">67</span><a href="闺媛典闺节部_page68.html">68</a><a href="闺媛典闺节部_page69.html">69</a><a href="闺媛典闺节部_page70.html">70</a><a href="闺媛典闺节部_page71.html">71</a><a href="闺媛典闺节部_page72.html">72</a><span>...</span><a href="闺媛典闺节部_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
