<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 442 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 442 页/共 899 页</h1>
    <div class="content">按汉书功臣侯表元康四年魏其侯止元孙长陵不更广世诏复家　　周禹
按汉书功臣侯表元康四年成侯&#曾孙长安公士禹诏赐黄金十斤复家死亡子复免　　周赐
按汉书功臣侯表元康四年高景侯成元孙长安公大夫赐诏复家　　周万年
按汉书功臣侯表元康四年博阳侯聚曾孙长陵公乘万年诏复家　　周庆
按汉书儒林传梁周庆幼君从荣广受谷梁春秋甘露元年与诸儒论公羊谷梁同异为博士　　周堪
按汉书儒林传堪字少卿齐人事夏侯胜受尚书为译官令论于石渠经最高为太子少傅元帝即位为光禄大夫与萧望之&#领尚书事为石显所谮免官望之自杀帝愍之擢堪光禄勋　　周燕
按后汉书周嘉传嘉高祖父燕宣帝时为郡决曹掾太守欲枉杀人燕谏不听囚家守阙称冤诏遣覆考燕见太守曰愿悉以罪推燕乃收系狱屡被掠楚辞无屈挠当下蚕室乃叹曰我平王之后正公元孙岂可以刀锯之余下见先君遂不食而死　　周共
按汉书功臣侯表元始元年绛侯共以勃元孙绍封　　周护按汉书功臣侯表元始元年成侯&#元孙护以诏书为次复禹同产弟子死亡子绝　　周肤
按汉书游侠传陈周肤以豪闻
　　周歆
按汉书王莽传莽以周歆为牂牁大尹诈杀句町王邯邯弟匡攻杀歆　　后汉
　　周防
按后汉书周防传防字伟公汝南汝阳人父扬少孤微常修逆旅以供过客而不受其报防年十六仕郡小吏世祖巡狩汝南召掾史试经防尤能诵读拜为守丞防以未冠谒去举孝廉拜郎中太尉张禹荐补博士稍迁陈留太守坐法免卒于家　　周党
按后汉书周党传党字伯况太原广武人也乡佐尝众中辱党党怀之后读春秋闻复雠之义便辍讲而还与乡佐相闻期&#斗日为所伤乡佐服其义舆归养之自此敕身修志州里称其高及王莽窃位托疾杜门建武中征为议郎以病去职遂将妻子居黾池复被征自陈愿守所志帝乃许焉隐居黾池著书上下篇而终　　周泽
按后汉书周泽传泽字都北海安丘人也隐居教授建武末征试博士中元元年迁黾池令永平十年拜太常泽果敢直言数有据争后北地太守廖信坐贪秽没入财产显宗以信臧物班诸廉吏唯泽及光禄勋孙堪特蒙赐焉堪字子行类于泽故京师号曰二十二年以泽行司徒事数月复为太常尽敬宗庙常卧病斋宫其妻哀泽老病窥问所苦泽大怒以妻干犯斋禁遂收送诏狱谢罪当世疑其诡激建初中致仕卒于家　　周嘉
按后汉书周嘉传嘉字惠文汝南安城人也仕郡为主簿王莽末群贼入汝阳城嘉从太守何敞讨贼敞为流矢所中郡兵奔北嘉乃拥敞以身扞之因呵贼贼相视曰此义士也给其车马遣送之后太守寇恂举为孝廉拜尚书侍郎光武引见问以遭难之事嘉对曰太守被伤臣实驽怯不能死难帝曰此长者也稍迁零陵太守视事七年卒　　周畅
按后汉书周嘉传嘉从弟畅字伯持性仁慈为河南尹永初二年夏旱久祷无应畅因收葬洛城傍客死骸骨凡万余人应时澍雨岁乃丰稔位至光禄勋　　周循按后汉书杨厚传厚祖父春卿善图谶学临命戒子统曰吾绨&#中有先祖所传秘记为汉家用尔其修之统感父遗言从犍为周循学习先法　　周&#
按后汉书周传字文通下邳徐人也刻削少恩好韩非之术永平中补南行唐长杀县中尤无状者数十人迁博平令收考奸臧无出狱者建初中为渤海太守每赦令到郡辄隐闭不出先遣使属县尽决刑罪乃出诏书坐征诣廷尉免归廉洁无资常筑墼以自给肃宗闻而怜之复以为郎再迁召陵侯相征拜洛阳令下车先问大姓主名于是部吏望风旨争以激切为事贵戚局蹐京师肃清八年免官永元五年复征为御史中丞六年夏旱车驾自幸洛阳录囚徒二人被掠生虫坐左转骑都尉七年迁将作大匠九年卒于官　　周荥
按后汉书周荥传荥字平孙庐江舒人也肃宗时举明经辟司徒袁安府安数与论议甚器之及安举奏窦景与窦宪争立北单于事皆荥所具草窦氏客徐齮深恶之胁荥荥曰蒙先帝大恩纵为窦氏害诚所甘心常敕妻子若卒遇飞祸无得殡殓冀以区区腐身觉悟朝廷及窦氏败荥由此显名自郾令擢为尚书令出为颍川太守复为山阳太守皆见称纪以老病乞身卒于家子男兴为郎中　　周燮
按后汉书周燮传燮字彦祖汝南安城人法曹掾燕之后也燮生而丑状骇人始在髫鬌而知廉让十岁就学能通诗论及长专精礼易不读非圣之书举孝廉贤良方正特征皆以疾辞延光二年安帝以元纁羔币聘燮因自载到颍川阳城遣生送敬遂辞疾而归年七十余终　　周盘
按后汉书周盘传盘字坚伯汝南安城人征士燮之宗也祖父业建武初为天水太守盘少游京师好礼有行非典谟不言诸儒宗之和帝初拜谒者除任城长迁阳夏重合令皆有惠政后思母弃官归乡里及母殁遂庐于冢侧教授门徒常千人公府三辟皆以有道特征不应建光元年年七十三岁终　　周栩
按后汉书东平宪王苍传初苍归国骠骑时吏丁牧周栩以苍敬贤下士不忍去之遂为王家大夫数十年事祖及孙帝闻愍其淹滞擢拜议郎牧至齐相栩上蔡令　　周兴
按后汉书周荣传荣子兴少有名誉陈忠上疏荐兴曰光禄郎周兴孝友之行着于闺门清厉之志闻于州里蕴&#古今博物多闻属文着辞有可观采　　周章按后汉书周章传章字次叔南阳随人也初仕郡为功曹时大将军窦宪免就国章从太守行春太守欲谒之章进谏不听遂升车章前拔佩刀绝马鞅乃止及宪被诛公卿多以交关得罪太守幸免以此重章举孝廉六迁为五官中郎将永初元年为太常其冬为司空初和帝崩邓太后以皇子胜有痼疾贪殇帝孩抱故立之以胜为平原王及殇帝崩群臣以胜疾非痼意咸归之太后恐后为怨乃立安帝章以众心不附密谋诛邓骘兄弟废太后而立平原王事觉自杀家无余财　　周举
按后汉书周举传举字宣光汝南汝阳人陈留太守防之子举姿貌短陋而博学洽闻为儒者所宗故京师为之语曰五经纵横周宣光延光四年辟司徒李合府时宦竖孙程等既立顺帝诛灭诸阎议郎陈禅以为阎太后与帝无母子恩宜徙别馆举谓合曰太后幽在离宫一旦不虞主上将何以令于天下合即上疏陈之明年正月帝乃朝于东宫太后由此以安后为平丘令上书言当世得失辞甚切正稍迁并州刺史太原旧俗以介子推焚骸有龙忌之禁举乃作吊书置子推庙以宣示愚民于是众惑稍解转冀州刺史阳嘉三年征拜尚书是岁河南三辅大旱天子亲自露坐德阳殿东厢请雨又下司隶河南祷祀河神名山大泽诏书以举才学优深特下策问举对以为宜出后宫不御之女理天下冤枉之狱因召见举迁司隶校尉永和中出为蜀郡太守坐事免大将军梁商疾笃言周举清高忠正可重任由是拜举谏议大夫时连有异帝思商言召举于显亲殿问以变眚遣八使巡行风俗皆选素有威名者拜举侍中举于是劾奏贪猾表荐公清朝廷称之迁河内太守征为大鸿胪建和三年卒子勰　　周景
按后汉书周荣传荣孙景字仲飨辟大将军梁冀府稍迁河内太守拔才荐善常恐不及每至岁时延请举吏入上后堂与共宴会如此数四乃遣之先是司徒韩演在河内志在无私举吏当行一辞而已故当时论者议此二人景后征入为将作大匠及梁冀诛景以故吏免官顷之复引拜尚书令迁太仆卫尉六年代刘宠为司空是时宦官任人及子弟充塞列位景初视事与太尉杨秉举奏诸奸猾自将军牧守以下免者五十余人遂连及中常侍防东阳侯侯览武阳侯具瑗皆坐黜朝廷莫不称之视事二年以地震策免岁余复代陈蕃为太尉建宁元年薨长子崇至甘陵相中子忠少历列位累迁大司农忠子晖前为洛阳令去官赐归兄弟好宾客雄江淮间出入从车常百余乘后代皇甫嵩为太尉以灾异免复为卫尉从献帝东归洛阳　　周勰
按后汉书周举传举子勰字巨胜少尚元虚以父任为郎自免归举孝廉复以疾去时梁冀贵盛被其征命者莫敢不应唯勰前后三辟竟不能屈常隐处窜身慕老清净杜绝人事至延熹二年乃开门延宾游谈宴乐及秋而梁冀诛年终而勰卒　　周福
按万姓统谱福字仲进甘陵人桓帝微时受学于福及即位擢为尚书时语曰因师获印周仲进由是甘陵有南北部　　周璆
按尚友录璆乐安人高洁之士也前后郡守招命皆莫肯至惟陈蕃为太守能致焉蕃每见璆字而不名特为设一榻去则悬之　　周乘
按尚友录乘字子居汝南人为交州刺史上书云交州绝域习俗贪浊强宗聚奸长吏肆狡侵渔万民臣欲为圣明扫靖一方时属城解绶三十余人乘天姿聪明高峙岳立非陈仲举黄叔度之俦则不交仲举常叹曰若周子居者真治国之器譬诸宝剑则世之干将　　周群
按蜀志周群传群字仲直巴西阆中人也父舒字叔布少学术于广汉杨厚群少受学于舒于庭中作小楼家富多奴常令奴更直于楼上视天灾纔见一气即白群群自上楼观之不避晨夜故凡有气候无不见之者是以所言多中州牧刘璋辟以为师友从事先主定蜀署儒林校尉先主欲与曹公争汉中问群群对曰当得其地不得其民也若出偏军必不利后悉如群言于是举群茂才群卒子巨颇传其术　　魏　　周宣
按魏志周宣传宣字孔和乐安人也文帝梦青气自地属天宣曰天下当有贵女子冤死是时帝已遣使赐甄后玺书闻宣言而悔之遣人追使者不及以宣为中郎属明帝末卒　　周昕
按会稽典录昕字大明少游京师师事太傅陈蕃博览群书明于风角善推灾异辟太尉府举高第稍迁丹阳太守曹公起义兵昕前后遣兵万余人助公征伐袁卫之在淮南也昕恶其淫虐绝不与通　　吴
　　周瑜
按吴志周瑜传瑜字公瑾庐江舒人从祖父景景子忠皆为汉太尉父异洛阳令瑜长壮有姿貌初孙坚兴义兵讨董卓徙家于舒坚子策与瑜同年独相友善瑜推道南大宅以舍策升堂拜母瑜从父尚为丹阳太守瑜往省之会策将东渡到历阳驰书报瑜瑜将兵迎策还吴是岁建安三年也授建威中郎将瑜时年二十四吴中皆呼为周郎五年策薨权统事瑜以中护军掌众事十三年春权讨江夏瑜为前部大督其年九月曹公入荆州刘琮举众降时刘备为曹公所破欲引南渡江与鲁肃遇于当阳遂共图计因进住夏口遣诸葛亮诣权权遂遣瑜及程普等与备并力逆曹公遇于赤壁曹军败退权拜瑜偏将军领南郡太守屯据江陵是时刘璋为益州牧外有张鲁寇侵瑜乃诣京见权乞与奋威俱进取蜀权许之瑜还江陵为行装而道于巴丘病卒时年三十六瑜两男一女女配太子登男循尚公主拜骑都尉有瑜风早卒循弟引初拜兴业都尉妻以宗女授兵千人屯公安黄龙元年封都乡侯后以罪徙庐陵郡病死瑜兄子峻亦以瑜元功为偏将军　　周泰
按吴志周泰传泰字幼平九江下蔡人也随孙策为左右服事恭敬数战有功权爱其为人请以自给策讨六县山贼权住宣城意忽略不治围落贼数千人卒至权始得上马而锋刃已交于左右或砍中马鞍众莫能自定惟泰奋激没身卫权贼既解散身被十二创良久乃苏策深德之补春谷长后与周瑜拒曹公于赤壁曹公出濡须泰复赴击曹公退留督濡须拜平卤将军时朱然徐盛等皆在所部并不伏也权特为案行至濡须邬因会诸将大为酣乐权自行酒到泰前命泰解衣权手自指其创痕其明日遣使者授以御盖于是盛等乃伏后拜汉中太守封陵阳侯黄武中卒子邵以骑都尉领兵曹仁出濡须战有功又从攻破曹休进位裨将军黄龙二年卒弟承领兵袭侯　　周宾
按万姓统谱宾阳羡人少折节吴初召为谘议参军举郡上计掾州辟从事别驾步兵校尉光禄大夫广平太守子曰鲂　　周鲂
按吴志周鲂传鲂字子鱼吴郡阳羡人也少好学举孝廉为宁国长迁丹阳西部都尉黄武中鄱阳大帅彭绮作乱攻没属城乃以鲂为鄱阳太守与胡综戮力攻讨生擒绮送武昌加昭义校尉被命密求山中旧族名帅为北敌所闻知者令谲挑魏大司马扬州牧曹休鲂答恐民帅小丑不足仗任遣亲人赍笺七条以诱休因别为密表以闻休果信鲂帅步骑十万径入皖鲂亦合众随陆逊横截休斩获万计鲂初建密计时频有郎官奉诏诘问诸事鲂乃诣部郡门下因下发谢故休闻之不复疑虑事捷军旋权大会诸将欢宴酒酣谓鲂曰君下发载义成孤大事赐爵关内侯贼帅董嗣负阻劫钞鲂遣间谍授以方策诱杀嗣嗣弟怖惧诣武昌降于陆逊由是数郡无复忧惕鲂在郡十三年卒子处亦有文武材干天纪中为东观令
　邹姓部汇考
郑樵通志
　　以邑为氏
鲁
邑

邹氏子姓宋愍公之后正考父食邑于邹生叔梁纥遂为邹氏其地今兖州邹县是也齐有邹忌望出范阳廖用贤尚友录
　　邹姓
邹范阳商音

　刘姓部列传一
　　夏后氏
　　刘累
按左传昭公二十九年蔡墨曰有夏孔甲扰于有帝帝赐之乘龙河汉各二各有雌雄孔甲不能食而未获豢龙氏有陶唐氏既衰其后有刘累学扰龙于豢龙氏以事孔甲能饮食之夏后嘉之赐氏曰御龙　　周　　刘毅
按左传襄公三十年灵王崩儋括欲立王子佞夫佞夫弗知戊子儋括围蒍逐成愆成愆奔平畤五月癸巳尹言多刘毅单蔑甘过巩成杀佞夫括瑕廖奔晋　　刘州鸠按左传昭公十二年甘简公无子立其弟过过将去成景之族成景之族赂刘献公丙申杀甘悼公而立成公之孙丁酉杀献大子之傅庾皮之子过杀瑕辛于市及宫嬖绰王孙没刘州鸠阴忌老阳子　　秦　　刘执嘉
按宋书符瑞志汉高帝父曰刘执嘉
　　汉一
　　刘伯
按汉书高帝本纪五年春正月追尊兄伯号曰武哀侯注
兄伯早亡追谥之
　　刘喜
按汉书高帝本纪六年以云中雁门代郡五十三县立兄宜信侯喜为代王七年十二月匈奴攻代代王喜弃国自归雒阳赦为合阳侯按喜字仲孝惠
二年薨谥顷王

　　刘贾
按汉书荆王刘贾传贾高帝从父兄也汉元年贾为将军定塞地从东击项籍汉王使将二万人入楚地烧其积聚汉王追项籍至固陵贾使人招楚大司马周殷周殷反楚举九江迎英布兵皆会陔下诛项籍贾既有功而高祖子弱昆弟少欲王同姓以填天下乃立贾为荆王立六年而黥布反贾为所杀　　刘泽
按汉书燕王刘泽传泽高祖从祖昆弟也高祖三年为郎中十一年封营陵侯高后时齐人田生游乏资以画奸泽泽大说之用金二百斤为田生寿田生如长安假大宅令其子求事吕后所幸大谒者张卿说张卿语太后立吕产为王太后赐张卿千金张卿以其半进田生田生弗受因说卿入言太后立泽为琅邪王王二年而太后崩泽乃与齐王合谋欲诛诸吕至长安共立孝文帝文帝元年徙泽为燕王二年薨谥曰敬子康王嘉嗣九年薨子定国嗣定国立四十二年国除哀帝时继绝世封泽元孙之孙无终公士归生为营陵侯更始中为兵所杀　　刘交
按汉书楚元王交传交字游高祖同父少弟也好书多材蓺高祖既为沛公交与萧曹等俱从西攻南阳入武关与秦战于蓝田至霸上封文信君从入蜀汉诛项籍即帝位立交为楚王王二十三年薨子郢客嗣薨子戊嗣景帝即位以亲亲封元王宠子五人礼为平陆侯富为休侯岁为沈犹侯埶为宛胊侯调为棘乐侯戊稍淫暴与吴王反自杀景帝乃立平陆侯礼为楚王奉元王后薨子道嗣薨子注嗣薨子纯嗣薨子延寿嗣延寿立三十二年国除　　刘敬
按史记刘敬传敬齐人也汉五年戍陇西过洛阳高帝在焉敬脱挽辂衣羊裘见齐人虞将军入言上上召见敬说上西都关中于是上曰本言都秦地者娄敬娄者乃刘也赐姓刘氏号为奉春君汉七年韩王信反高帝自往击之至晋阳闻信与匈奴欲共击汉上使人使匈奴皆言匈奴可击使刘敬复往还报曰不可击是时汉兵已逾句注上怒械系敬广武遂往至平城匈奴果出奇兵围高帝白登七日然后得解乃封敬二千户为关内侯号为建信侯当是时冒顿兵强数苦北边上问敬敬说上以长公主妻之吕后日夜泣上取家人子名为长公主妻单于使刘敬往结和亲约刘敬从匈奴来因言秦中新破少民可徙齐诸田楚昭屈景燕赵韩魏后及豪桀名家居关中无事可以备胡上乃使敬徙所言十余万口　　刘缠
按汉书功臣侯表兵初起缠与诸侯共击秦为楚左令尹汉王与项羽有隙于鸿门缠解难以破羽降汉封射阳侯九年孝惠三年薨嗣子睢有罪不得代（按注　即项伯也）

　　刘到
按汉书功臣侯表到以舍人从起砀至霸上以二队入汉定三秦以都尉击项籍破臧荼捕韩王信封东茅侯二十四年薨谥敬孝文三年侯告嗣十二年坐事免元康四年到曾孙鲖阳公乘咸诏复家　　刘它
按汉书功臣侯表它实项氏赐姓以砀郡长封平&#侯十年薨谥炀孝惠五年共侯远嗣二十四年薨孝景元年节侯光嗣十六年薨建元元年侯胜嗣二十八年元鼎五年坐酎金免元康四年它元孙之孙长安簪裊胜之诏复家　　刘襄
按汉书功臣侯表襄以客从汉王二年起定陶以大谒者击黥布封桃安侯为淮南太守孝惠七年有罪免二年复封十六年薨孝文十年懿侯舍嗣三十年薨建元元年厉侯由嗣十三年薨元朔二年侯自为嗣十五年元鼎五年坐酎金免元康四年襄元孙之子长安上造益寿诏复家　　刘肥
按汉书齐悼惠王肥传肥其母高祖微时外妇也高祖六年封齐孝惠二年入朝帝与燕饮上坐如家人礼太后怒于是齐王献城阳郡以尊鲁元公主为王太后吕太后喜而许之归国后十三年薨子襄嗣　　刘如意按汉书赵隐王如意传如意高祖九年立高祖崩吕太后征王到长安鸩杀之无子绝　　刘友
按汉书赵幽王友传友十一年立为淮阳王孝惠元年徙王赵凡立十四年友以诸吕女为后不爱诸吕女谗之于太后太后怒遂幽死孝文即位立子遂为赵王遂立二十六年吴楚反遂与合谋吴楚败遂自杀国除　　刘恢
按汉书赵共王恢传恢十一年立为梁王赵幽王死吕后徙恢王赵太后以吕产女为赵王后王不得自恣有爱姬王后鸩杀之王悲思自杀　　刘建
按汉书燕灵王建传十一年燕王卢绾亡入匈奴立建为燕王薨有美人子太后使人杀之绝后　　刘长
按汉书淮南厉王长传长高帝少子也其母故赵王张敖美人贯高等谋反事觉并逮美人因辟阳侯言吕后吕后妒不肯白辟阳侯不强争即自杀十一年立长为淮南王王早失母常附吕后以故得幸无患然常心怨辟阳侯及孝文即位骄蹇数不奉法上宽赦之三年入朝乃往请辟阳侯即自&#金椎椎之帝伤其志为亲故不治王归国益恣数上书不逊顺时帝舅薄昭为将军尊重上令昭予书数之废处蜀严道不食而死孝文八年封子安为阜陵侯子勃为安阳侯子赐为阳周侯子良为东城侯十六年立厉王三子王淮南故地三分之阜陵侯安为淮南王安阳侯勃为衡山王阳周侯赐为庐江王　　刘濞
按汉书吴王濞传濞高帝兄仲之子也仲为代王匈奴攻代不能守废为合阳侯子濞封沛侯黥布反高祖自将濞以骑将从破布军乃立濞于沛为吴王孝文时吴太子入见得侍皇太子饮博争道不恭皇太子引博局提杀之吴王由是怨望稍失藩臣礼称疾不朝错为太子家令得幸皇太子数从容言吴过可削及景帝即位错为御史大夫议削吴吴王恐乃说胶西王约胶东灾川济南楚赵皆反天子遣条侯周亚夫将三十六将军往击吴楚至雒阳遂坚壁昌邑南轻兵绝吴餉道吴粮绝卒饥多叛散于是吴王乃夜亡去走保东越汉使人以利啖东越东越即绐吴王出劳军使人鏦杀吴王　　刘信
按汉书王子侯表信高帝兄子七年封羹颉侯十三年高后元年有罪削爵一级为关内侯　　刘广
按汉书王子侯表广以高帝兄子封德侯十年薨谥哀高后三年顷侯通嗣三十四年薨孝景六年康侯龁嗣二十四年薨元鼎四年侯何嗣五年坐酎金免元康四年广元孙长安大夫猛诏复家元寿二年侯勋以广元孙之孙长安公乘绍封九年王莽篡位绝　　刘到按汉书功臣侯表到以齐将高祖三年定齐孝惠五年封平都侯十三年薨谥孝孝文三年侯成嗣三十五年孝景后二年有罪免元康四年到曾孙长安公乘如意诏复家　　刘义
按汉书恩泽侯表义以孝惠子高后元年封襄城侯三年为常山王　　刘朝
按汉书恩泽侯表朝以孝惠子高后元年封轵侯四年为常山王　　刘武
按汉书恩泽侯表武以孝惠子高后元年封壶关侯六年为淮阳王　　刘大
按汉书恩泽侯表大以孝惠子高后元年封昌平侯七年为吕王　　刘揖
按汉书梁怀王揖传揖文帝少子也好诗书帝爱之异于他子五年一朝凡再入朝因堕马死立十年薨无子国除　　刘武
按汉书梁孝王武传武以孝文二年立为代王四年徙淮阳十二年徙梁上废栗太子太后心欲以梁王为嗣大臣及爰盎等有所开说于帝太后议格孝王怨阴使人刺杀爰盎及他议臣十余人上由是怨望于梁王三十五年入朝上疏欲留上弗许归国意忽忽不乐病热薨　　刘参
按汉书代孝王参传参初立为太原王徙王代复并得太原都晋阳如故五年一朝凡三朝十七年薨子共王登嗣薨子刚王义嗣薨子顷王汤嗣薨子年嗣有司奏年淫乱坐废为庶人国除元始二年立年弟子如意为广宗王王莽篡国绝　　刘襄
按汉书齐悼惠王肥传齐悼惠王太子襄为齐哀王孝惠六年嗣立高后崩襄发兵诛诸吕吕产遣灌婴将兵击之婴谕齐连和以待诸吕之变大臣迎立代王齐王罢兵归孝文元年薨子文王则嗣十四年薨无子国除　　刘章
按汉书齐悼惠王肥传齐悼惠王子章为城阳景王章入宿卫于汉高后封为朱虚侯以吕禄女妻之尝入侍燕请以军法行酒诸吕有一人醉亡酒章追斩之太后左右大惊高后崩诸吕欲为乱章与太尉勃丞相平等诛之孝文二年与东牟侯俱立二年薨子共王喜嗣孝文十二年徙王淮南五年复还王城阳凡立三十三年薨子顷王延嗣二十六年薨子敬王义嗣九年薨子惠王武嗣十一年薨子荒王顺嗣四十六年薨子戴王恢嗣八年薨子孝王景嗣二十四年薨子哀王云嗣一年薨无子国绝成帝复立云兄俚为城阳王王莽时绝　　刘兴居
按汉书齐悼惠王肥传齐悼惠王子兴居为济北王高后四年封东牟侯宿卫长安与大臣共立文帝二年乃割齐郡以王兴居岁余发兵反上使棘蒲侯柴将军击破掳济北王王自杀国除　　刘将闾
按汉书齐悼惠王肥传齐悼惠王子将闾为齐王十五年齐文王薨无子文帝怜悼惠王适嗣乏绝封王子列侯见在者六人为王齐孝王将闾以杨虚侯立孝景三年吴楚反齐不听围急阴与通谋汉闻齐有谋将移兵伐齐王惧自杀景帝以为迫劫非其罪召立太子寿是为懿王二十三年薨子厉王次昌嗣与姊乱坐诛国除　　刘志
按汉书齐悼惠王肥传齐悼惠王子济北王志以安都侯立吴楚反坚守不发兵故得不诛徙王灾川三十五年薨是为懿王子靖王建嗣二十年薨子顷王遗嗣三十五年薨子思王终古嗣二十八年薨子考王尚嗣五年薨子孝王横嗣三十一年薨子怀王交嗣六年薨子永嗣王莽时绝　　刘辟光
按汉书齐悼惠王肥传齐悼惠王子济南王辟光以扐侯立发兵应吴楚伏诛　　刘贤
按汉书齐悼惠王肥传齐悼惠王子灾川王贤以武成侯立发兵应吴楚伏诛　　刘卬
按汉书齐悼惠王肥传齐悼惠王子胶西王卬以平昌侯立发兵应吴楚伏诛　　刘雄渠
按汉书齐悼惠王肥传齐悼惠王子胶东王雄渠以白石侯立发兵应吴楚伏诛　　刘罢军
按汉书王子侯表罢军齐悼惠王子孝文四年封管侯二年薨谥共六年侯戎奴嗣二十年孝景二年反诛　　刘&#国
按汉书王子侯表&#国齐悼惠王子孝文四年封氏丘侯十一年薨谥共十五年侯偃嗣十年孝景三年反诛　　刘信都
按汉书王子侯表信都齐悼惠王子孝文四年封营侯十年薨谥平十四年侯广嗣十一年孝景三年反诛　　刘安
按汉书王子侯表安齐悼惠王子孝文四年封杨丘侯十二年薨谥共十六年侯偃嗣十一年孝景四年坐出国界耐为司寇　　刘辟疆
</div>
    <div class="pagination">
<a href="氏族典卷诸姓部_page441.html">上一页</a><span>...</span><a href="氏族典卷诸姓部_page437.html">437</a><a href="氏族典卷诸姓部_page438.html">438</a><a href="氏族典卷诸姓部_page439.html">439</a><a href="氏族典卷诸姓部_page440.html">440</a><a href="氏族典卷诸姓部_page441.html">441</a><span class="current-page">442</span><a href="氏族典卷诸姓部_page443.html">443</a><a href="氏族典卷诸姓部_page444.html">444</a><a href="氏族典卷诸姓部_page445.html">445</a><a href="氏族典卷诸姓部_page446.html">446</a><a href="氏族典卷诸姓部_page447.html">447</a><span>...</span><a href="氏族典卷诸姓部_page443.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
