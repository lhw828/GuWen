<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 221 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 221 页/共 268 页</h1>
    <div class="content">　　按萧山县志孙氏礼部儒士盛凤鸣妻庠生之　　标母也年二十五夫亡含酸训子苦节垂五十　　载顺治十五年邑令旌之　　赵燮英继妻陈氏
　　按上虞县志陈氏守备赵燮英继妻赋性仁孝　　年及笄归英英客游鲜家居前室子女各二爱　　抚如所生年二十英亡遗腹生孪子守之克立　　孀居三十载操履冰洁郡守旌之　　王寅妻陈氏
　　按上虞县志陈氏王寅妻性聪慧谙文墨年十　　八适王甫二载寅出游淮扬遇害无子氏坚志　　苦守依父纺绩度日淡泊终身宗党咸称苦节　　袁氏女　　按上虞县志袁氏女许字陈范将嫁范年十五　　忽殇女泣告父母欲往哭临既往遂不复归事　　范父母甚谨母病剧乃归割股以救年二十有　　五卒在陈八载不释齐衰乡人无不怜之　　徐承宣妻陈氏妇李
氏附

　　按上虞县志陈氏廪生徐承宣妻参政徐惟贤　　孙媳承宣年甫十三为学使首拔十九即亡子　　复光甫二岁氏虽生宦族恒自克励终身缟素　　不改复光年十六为诸生娶妇李氏生一子复　　早世李同姑守节训育遗孤成立并以寿终　　谢弘功继妻徐氏　　按上虞县志徐氏诸生谢弘功继妻功年少丧　　偶苦志笃学明经徐斗祥赘以为婿甫一载功　　病剧氏急举病者于归功没哀毁恸绝欲与俱　　死姑丁氏劝止之氏无出前室子方三岁氏鞠　　育训诲尢挚侍姑孝养甚周跬步不离房闼四　　十载姑年八十一夕梦神人告氏曰七月初五　　夜家有天灾醒即记之及期楼焚迫姑卧室氏　　携侄妇葛氏冲火掖姑得脱赀贿尽付祝融无　　少憾因奉姑挈子移居斗室供膳益虔子文澜　　积学力行克遵母训　　陆引淳继室陈氏
　　按上虞县志陈氏太学生陆引淳继室少司马　　五山之女孙生长宦族素性端庄年十八适陆　　生子宏诒宁诒淳前妻子宗诒尚幼氏爱抚无　　异淳赴试都门病亡氏永谢铅华砥节训子动　　遵礼法乡党以贤母称每以勤俭所积赈施贫　　乏累德綦盛焉　　谢国武妻王氏
　　按上虞县志王氏谢国武妻甫婚一载年十九　　武以暴疾死氏方妊痛哭悲号欲以身殉舅姑　　强解之曰如赖天佑得产男嗣续有托所系非　　浅勿漫轻生及免身果得子名引周氏遂矢志　　苦节奉舅姑以孝延师课子勤俭操家引周长　　有声黉序氏年九十而卒　　陈元新妻龚氏
　　按上虞县志龚氏陈元新妻年二十夫亡止一　　子殊幼姑以其年少家贫劝他适氏啮指洒血　　曰宁为陈氏鬼不作他家妇日勤纺绩事姑抚　　子发槁容枯盛年如老姑病刲股和药以救孀　　居三十九年终始一德年六十二终　　徐禄妻章氏
　　按上虞县志章氏徐禄妻年十九适徐夫有夙　　疾甫婚即卧&#席&#年止生一女夫旋丧氏苦　　志坚守攻女红勤纺绩以事舅姑晚岁依女终　　身年七十有六　　金文焕妻竺氏
　　按上虞县志竺氏儒士金文焕妻及笄适金生　　子德晖德明焕亡氏年二十三痛哭欲偕死不　　得因矢志守贞孝养舅姑训育二子迄于耄年　　始终一德顺治丁酉有司表其门　　朱寰妻张氏
　　按上虞县志张氏太学生朱寰妻年十八适朱　　生子鸣朝甫周寰没氏悲痛欲引决念遗孤无　　托强起饮食矢志柏舟虽生长宦族而劳苦自　　安奉姑丁氏克勤克孝训子动循礼法以耕读　　为务孝义闻于乡里娶妇葛氏生子魁鳌举壬　　午乡荐辛丑成进士氏得禄养焉　　锺省一妻虞氏
　　按上虞县志虞氏锺省一妻适锺甫三载生子　　鸣岐夫亡虞苦志守节纺绩以育遗孤娶媳周　　氏年十五克尽妇道虞病医祷无效周氏昼夜　　悲号祈神求代割股和药食虞虞得延年一纪　　邑令以节孝表其门　　唐闻乐妻潘氏
　　按上虞县志潘氏唐闻乐妻年十七归唐克　　妇道越三载乐亡止遗一女矢志守贞勤纺绩　　养舅姑以孝闻年七十有五卒　　陈允敬妻谢氏
　　按上虞县志谢氏陈允敬妻年及笄适陈三载　　生一子夫亡氏矢志苦守敬事舅姑抚育幼子　　步不出闺人罕得见其面郡守表其门　　沈清远妻陈氏
　　按上虞县志陈氏大学士沈清远妻生而颖慧　　端方父有信为虞邑隐士以贤行称闺训甚严　　陈克奉父教及笄字沈生一女甫晬远被怨家　　谣啄避地冀北二十余载佥云已死陈坚守苦　　节备历勤劬奉姑克尽孝养艰苦危疑毫不为　　动外侮内忧处之怡然及皇清定鼎远以元勋受命总漕陈宣赞鸿猷泽被黎　　庶保全越境惠及桑梓鸡鸣戒旦贤声洋溢年　　六十有七诰封一品夫人　　陈季玉妻黄氏
　　按上虞县志黄氏陈季玉妻幼长外祖谢学庵　　家少随母从外祖宦游年十八归适季玉敬事　　舅姑勉夫力学宗党皆贤之阅两岁而季玉骤　　亡氏方妊五月及娩得女氏矢志不渝事舅姑　　益谨翁韦如以后嗣不蕃晚年纳妾生子家计　　日蹙忧无以赡氏曰吾奁资颇可自给以分得　　田产与叔可也氏不忘谢氏德择谢裔为赘婿　　延师偕其侄尹训课卒业不意岚山寇发翁以　　横祸破家氏悉出所有以救其翁而室遂罄悬　　矣因就养于婿铸以终其身婿亦事之如母为　　之置产存祀焉　　袁祖典妻张氏
　　按嵊县志张氏诸生袁祖典妻典早亡二子皆　　夭嗣一子又不育伶仃孀独事舅姑终身娣姒　　咸爱敬之年七十余卒　　丁一松妻董氏
　　按嵊县志董氏丁一松妻年二十一松亡子起　　说甫六岁家贫苦志教说读书入黉序县令旌　　其门　　孙日恭妻吴氏
　　按嵊县志吴氏孙日恭妻性至孝善事父母年　　十五归孙岁辛卯白寇掠村落氏夜分扶老姑　　逾险匍匐远窜其夫被执归寨见害氏多方购　　骸骨归亲营窀穸年二十余舅姑相继没蔬食　　布裳不事粉泽以伯氏子为后一日病革氏父　　仲举来视哭甚哀氏曰生死有定命儿自婿没　　后皆属余生今幸庆归全何哀之有寝疾逾日　　而卒　　沈祖述妻陈氏
二吴
氏附

　　按嵊县志陈氏灵芝乡沈祖述妻年十五夫亡　　遗腹生子守旸家贫苦节抚之长娶吴氏旸早　　死妇守节如姑无出嗣一子亦娶于吴又寡焉　　三世贞操若合一辙有司表其闾　　钱子文妻吴氏
　　按嵊县志吴氏长乐乡钱子文妻夫早亡青年　　守志白首如初　　钱云集妻邢氏
　　按嵊县志邢氏钱云集妻年二十一夫丧抚遗　　腹子学治家徒四壁勤纺绩以养姑姑甘旨备　　而己与儿仅食&#糠勿使姑知姑尝病医药勿　　效氏告天刲股以进遂得霍然有司表其贞孝　　年七十余卒　　过廷用妻奚氏
王
氏附

　　按嵊县志奚氏过廷用妻与廷举妻王氏皆青　　年守节教子成人以寿终　　裘素妻吴氏
　　按嵊县志吴氏诸生裘素妻年二十四夫亡矢　　志抚二月孤成立事舅姑尤孝谨年七十一终　　董和妻姜氏　　按嵊县志姜氏竹山里董和妻少寡守志教子　　子行成进士官御史请于朝奉诏旌表累受封章年七十余卒
　　吴振宸妻刘氏
　　按嵊县志刘氏棠溪里吴振宸妻早孀守志年　　八十余子廷珍官州守奉诏旌表
　　周亮德妻尹氏
　　按嵊县志尹氏开元乡周亮德妻亮年十九夫　　亡无子舅姑欲夺其节氏断发毁容以死自誓　　抚侄居沅为嗣娶媳黄孝事尹尹遘疾刲股以　　疗之闾里嘉叹　　周琅妻吕氏
　　按嵊县志吕氏周琅妻年二十一夫亡守志抚　　孤孝事其姑乡党化之　　周亮清妻钱氏
　　按嵊县志钱氏周亮清妻年二十一夫亡苦节　　终老　　周妻马氏
　　按嵊县志马氏周妻年二十六夫亡苦操贞　　守育二孤成立教孙邦铣官教谕　　周家祺妻邢氏
　　按嵊县志邢氏周家祺妻夫病疠不能谐伉俪　　父母迟其归氏慨然愿往扶调病夫日夜不懈　　一年夫亡矢志自守舅姑欲嫁之不得后为伯　　叔争嗣讼氏于官诬以中篝氏即自刎流血几　　毙父母抱救不死卒以苦节终身　　史原寿妻陈氏
　　按嵊县志陈氏史原寿妻少寡守志教子宗实　　宗范以孝称　　周琏妻俞氏
　　按嵊县志俞氏周琏妻年十七夫亡守志育襁　　褓孤备尝艰苦倭寇至闭户持死卒无恙岁大　　祲纺绩以供旦夕侍姑疾衣不解带者弥岁年　　八十卒诏旌其闾
　　周楞妻高氏
　　按嵊县志高氏周楞妻年十九楞亡一子未晬　　父欲嫁之遂引刀自决以救免苦育其孤室庐　　被火无居无食艰苦备尝年七十余卒　　尹琦妻赵氏
　　按嵊县志赵氏尹琦妻名静贞年二十三夫亡　　见夺断发誓死纺绩以事舅姑后孙赴阙　　陈情奉诏旌表年八十九卒
　　许如朝妻叶氏
　　按嵊县志叶氏许如朝妻年二十四夫亡子梦　　龙未齿父母欲嫁之氏矢志坚苦养龙成立终　　始不渝年八十卒　　石弘化妻张氏
　　按新昌县志张氏邑人石弘化妻家贫不能自　　存夫谕他适庶获两全氏曰失节以图生宁饥　　饿而死日一举火以赡其夫与子己仅啜汁而　　已竟以此寻毙　　袁大器妻胡氏
　　按新昌县志胡氏西山袁大器妻生子方襁褓　　而夫病亡或劝他适胡断发以死守勤纺绩课　　子成立县令表其门　　袁鸣声妻俞氏
　　按新昌县志俞氏处士袁鸣声妻年二十而寡　　或欲夺其志俞截发自誓死守苦节抚孤昌成　　立氏病昌刲股愈之以寿终　　陈昌言妻俞氏
　　按新昌县志俞氏布衣陈昌言妻性贞静孝于　　舅姑昌言没氏年二十有六二子俱在抱氏矢　　志守节甘淡薄寡言笑纺绩勤劬抚孤成立有　　古贤妇风　　俞应允妻石氏
吕
氏附

　　按新昌县志石氏俞应允妻年十九归应允三　　载生子心尹未数月夫亡孀姑黄氏以家贫谕　　妇再适石氏泣曰姑寡子孤而忍去之岂人也　　耶遂与姑同寝处纺绩自给家长卜地葬允石　　氏嘱造两穴家长口许之而实绐焉石事姑益　　孝抚尹长娶翁氏生孙未几翁氏没氏躬育幼　　孙备极艰辛姑丧年八十五石送死克当大事　　尹续娶吕氏又生孙五而尹亡吕年三十同姑　　苦守石氏深爱之与共纺绩教子孙身历五代　　年九十卒平时与孙言曰我墓自葬祖日已定　　勿再卜及葬无穴众骇甚村中老人云彼时岂　　料有今日是家长绐之也　　吕尔叶妻潘氏
　　按新昌县志潘氏吕尔叶妻叶应崇祯壬午乡　　试没于杭城氏年二十余矢志苦守营葬舅姑　　教子成立年六十一终　　冯继祖妻戴氏
　　按临海县志戴氏名唐徽赠通议大夫冯继祖　　妻郡诸生戴谠女也少娴礼节言笑不苟父教　　授生徒以继祖为高足遂女焉年二十一归冯　　二载生子苏未周而继祖以痘亡戴哀恸几绝　　治丧营葬皆俭而有礼养姑饔飧必洁其姑亦　　节妇两世孀居并以贤节著称家贫鞠育幼孤　　愁风泣雨鬻簪珥躬织以勉子读书尝谓苏　　曰吾所以不死者为尔也尔不能成名吾无以　　见尔父于地下既而苏登顺治戊戌进士氏治　　家仍同寒素偕子之任滇南服官行政规以大　　义苏治声茂着母氏之教为多守节四十九年　　殁于官舍至康熙九年与姑并奉旨建坊
　　李联芳妻戴氏
　　按临海县志戴氏性贞淑夙娴壸范年十七归　　李联芳生子国梁甫周而夫亡戴年二十三痛　　泣殒绝良久始苏自食蔬食不茹荤者六载抚　　育藐孤备尝艰苦事姑曲尽妇道姑病躬调药　　饵晨昏不离吁天请以身代守节五十一年顺　　治戊戌卒年七十有三　　徐天佑妻李氏
　　按临海县志李氏徐天佑妻天佑历任广昌令　　荆门知州夔州司马皆宽仁爱民没于崇祯七　　年李方孕六月寻举遗腹朝聘辛勤鞠育教之　　入庠序苦守三十年终　　章氏女
　　按临海县志章氏女父云瑞武昌经历方候选　　京师与贡士高士森同寓即以女许士森子德　　劭未几云瑞赴任湖广士森授揭阳县令劭随　　任所音耗断绝后知其父子皆没于官或劝女　　改适女断发自誓孑守七十余年以处女终其　　身　　秦嗣公妻方氏
　　按临海县志方氏邑廪生登明女登明有学行　　止生一女幼颖异口授诗书辄成诵长娴内则　　归生员秦嗣公生子益受甫周而夫疾笃方刲　　股以进延息月余而没方号恸几不欲生上养　　嫠姑下抚幼子经兵火流离备尝辛苦不二其　　行啮荼茹蘗三十五年终　　王思难妻应氏
　　按临海县志应氏仙居望族女明侍御王万祚　　子生员思难妻结褵未一载生子扬祖仅九月　　而思难殁氏矢志苦守寡姑老病刲股以进之　　及殁丧葬尽礼抚育遗孙课读成立有声庠序　　年二十一孀居四十五年郡守表其闾　　赵齐玫妻张氏
　　按临海县志张氏明进士昌辰女孙适诸生赵　　齐玫甫周而夫亡遗孕六月守节养舅姑以孝　　闻既而生女孤苦伶仃不改其志姑病侍汤药　　晨夕不离左右既而舅姑俱没家贫典鬻以营　　葬舅姑及夫三丧乡里贤之女适郡诸生秦椒　　虞国彩妻包氏　　按临海县志包氏邑人虞国彩妻年二十七夫　　亡抚七岁子及遗腹一女性方严内外一切器　　物不通苦守其孤成立女适庠生谢劻　　许遂萼妻张氏
　　按临海县志张氏生员许遂萼妻年二十八夫　　亡守节奉事舅姑备极孝敬子仍度仅七龄抚　　养成立读书为士孀居三十年乡闾称纯孝　　瞿国选妻鲍氏　　按天台县志鲍氏广东南雄府经历瞿国选妻　　夫没于官氏哀乞当事给以邮符水陆五千里　　携孤士光扶柩归里苦志五十余年有司旌表　　陈必逢妻许氏　　按天台县志许氏生员陈必逢妻夙娴阃仪温　　恭淑慎事舅姑以孝闻夫早丧键户苦守为子　　延师课读子之夔之契之益之稷俱力学成名　　生十一孙四饩邑庠乙未岁饥尝施粥以赒穷　　乏遗胳无归辄捐地葬之翰林杨廷鉴志其墓　　学使旌之　　陈佳引妻潘氏
　　按天台县志潘氏廪生陈佳引妻太坊潘霞峰　　女夫亡苦节课子奎明成名有画荻风　　张元心继室杨氏
　　按天台县志杨氏名闻玉茂州守三省女归张　　司空子元心为继室未三载夫亡氏年十九抚　　前子如己出内外凛然侍堂上尤谨以寿终事　　闻旌表　　陈启悟妻杨氏
媵妾
云氏附

　　按天台县志杨氏年二十归妙山陈启悟云氏　　媵焉期月夫亡云年未及笄事杨共守抚悟侄　　四维读书入郡序冰操着于一邑事闻旌表　　陆必进妻汪氏　　按天台县志汪氏陆必进妻年二十三夫亡二　　子士贵士抡俱在襁褓氏矢志不二善事舅姑　　工织作以供甘旨有司表其门　　谢明耸妻林氏
　　按天台县志林氏谢明耸妻年十六归耸产子　　存鳌甫月余夫亡断发自誓勤纺织以养舅姑　　有司表其门　　齐应煃妻许氏
　　按天台县志许氏生员齐应煃妻永芳许学广　　女夫亡守节逮下有恩　　陈吾忱妻褚氏
　　按天台县志褚氏生员陈吾忱妻夫亡冰霜苦　　守教子成名
　闺节部列传一百七十
皇清二十一
　　黄兆禧妻严氏
　　按遂安县志严氏诸生黄兆禧妻年十七于归　　逾年夫亡氏勺水不进孀姑毛多方劝谕得不　　死自是苦节自甘事姑数十年曲尽孝思抚嗣　　子云鸿慈而能教早有声庠序为夫营窀穸即　　自造生圹卒年八十有八学使疏闻旌表　　顾明姑　　按分水县志顾明姑于潜人许字何鼎新生有　　至性言笑不苟年十五父近病笃明姑割右臂　　告天煮药进之父遂愈年十六鼎新亡往吊辄　　哀恸执丧事悉如妇礼及竣其家逼之他适明　　姑持刀欲自尽从此不栉沐不饰衣不见七岁　　以上男子右族屡谋聘之屡持刀如前家人知　　其不可夺置之危楼绝其饮食者数日不为动　　昼夜纺绩历四十年始下楼焉顺治中奉旨建坊旌表年八十三无病而卒　　王静媛
　　按温州府志王静媛永嘉人许配吴宗暹未嫁　　宗暹没女往奠哭甚哀欲留守丧因姑亡随父　　归有富室子欲谋娶女闻遂投井以救免乃断　　发自矢终不可夺督抚旌其门　　黄君泽妻沈氏
　　按温州府志沈氏永嘉黄君泽妻年二十三夫　　亡遗腹生维楷矢志抚育教之成立学使旌之　　黄一鹗妻张氏　　按温州府志张氏黄一鹗妻永嘉人年十九夫　　亡誓不再适同姑陈氏两世一节郡邑旌之　　赵方来妻汪氏　　按温州府志汪氏赵方来妻永嘉人年二十四　　夫亡子方襁褓家贫绩纴自给课子读书成人　　叶茂秋妻诸葛氏　　按温州府志诸葛氏叶茂秋妻永嘉人夫亡苦　　节事姑克孝极尽艰辛鞠子以昭成立制府旌　　其门　　方世哲妻南氏
　　按温州府志南氏方世哲妻乐清人年二十而　　寡冰霜自励织抚孤始终一节子长亦能尽　　孝督学旌之　　赵与鹄妻包氏
　　按温州府志包氏赵与鹄妻乐清人年二十一　　夫亡苦志坚守鞠育遗孤值邑中大疫氏捐资　　以瘵暴骨中丞表其门　　徐朝贛妻赵氏
　　按温州府志赵氏徐朝贛妻乐清人年二十五　　夫亡甘贫苦守育子成人年六十八中丞旌表　　林氏女　　按瑞安县志林氏女父增式许字季时登未适　　而季亡林感泣毁容往吊成服归而矢志守贞　　誓不他适清斋一室父母亦不之强年三十余　　一日晓起敬礼父母曰别期当在午后矣已而　　果然卒之时&#榻闻异香经日不散　　左某妻何氏
　　按瑞安县志何氏左某妻生子阅月而左亡何　　年十九忍苦孀居典贷纺绩以事姑抚子有司　　旌之　　吕日新妻徐氏
　　按平阳县志徐氏吕日新妻年十九归吕生子　　猷甫二龄方又有身而夫亡悲恸几绝念翁姑　　老子幼强起饮食寻子逾年翁姑欲令嫁微　　探之徐誓曰吾妹无子尚矢志贞节况有子乎　　倘萌是念何以见吾妹翁姑曰其如贫窭何答　　曰尝闻古人云失节事大饥死事小岂因贫而　　变节乎于是奉翁姑育幼子孝慈备至教猷入　　郡庠次子亦成立年六十余终　　刘鸣麟妻徐氏
　　按平阳县志徐氏儒士刘鸣麟妻即吕日新妻　　妹也归刘三载夫亡年二十一家贫如洗上下　　无依父时春病危归侍疾父顾谓曰汝冲龄矢　　志奈后事何氏即以死誓父命侍者以&#头剑　　题诗于匣授之氏泣拜受佩之四十余年如一　　日躬为营葬翁姑及夫历艰苦无怨县令申请　　旌表　　蔡之俊妻黄氏
　　按平阳县志黄氏庠生蔡之俊妻标之母也年　　十九而字五载夫亡时标方二龄翁姑微讽之　　答曰从一而终妇道也幸勿有他言敬事翁姑　　训标成立守志不二卒年五十七直指旌其门　　徐履祥妻程氏　　按处州府志程氏徐履祥妻夫亡遗二子氏哀　　悼抚育几成人而殇痛不欲生父必进谕之曰　　兄弟之子犹子也俾叔氏娶妾生多男为汝夫　　继则生贤于死矣氏如命捐产助叔置簉得三　　子分继两支族里共称贤节　　王梦日妻洪氏
　　按处州府志洪氏诸生王梦日妻夫早亡家贫　　纺绩自给以抚幼孤既而夫之兄弟欲夺其志　　洪觉截发自誓苦节终身　　时可训妻周氏
　　按处州府志周氏时可训妻孝事孀姑三载夫　　亡氏方逾笄绝食欲从死孀姑泣劝始勉为立　　孤延祀计事姑益虔生事葬祭俱尽礼有司旌　　之年七十三卒　　朱懋孝妻王氏
　　按处州府志王氏朱懋孝妻郡节母黄氏孙媳　　夫亡年二十五矢志抚孤孤殇复继一嗣及授　　室产一孙继嗣又亡氏复抚孤孙备尝辛苦年　　逾六十犹课孙诗书率孙妇织作不疲人咸称　　叹　　李宗舜妻张氏
　　按处州府志张氏李宗舜妻年二十三夫亡舅　　姑早逝一子方四岁氏矢志孀居拮据勤家抚　　子成立年逾七十终　　王授妻柳氏
　　按处州府志柳氏王授妻年二十一夫死子在　　襁褓悍叔百计逐之改节氏志坚铁石纺织教　　子一纶官平阳学训年九十四终　　吴秉达妻王氏
　　按处州府志王氏廪生吴秉达妻年二十五夫　　死长子次子俱幼三子尚在腹中甘贫苦纺织　　度日训三子读书入泮寿七十五终　　徐继爵妻梅氏
　　按处州府志梅氏庠生徐继爵妻年二十二夫　　亡长子在抱次子遗腹家贫事姑孝凶年设三　　等食上以奉姑次以喂子己则餍糟糠而已后　　二子俱有成享年八十卒　　何如忠妻杨氏
　　按处州府志杨氏何如忠妻归忠二载年方十　　八夫亡守志抚遗腹子大镇袭职于崇祯十七　　年漕运上京而死氏仍抚幼孙孤孀四十余载　　年六十三卒　　顾仕圮妻郑氏
　　按处州府志郑氏云和顾仕圮妻年二十八夫　　亡一子文峰尚幼孀居苦节抚文峰成立寿六　　十八终　　吴闰照妻陈氏
　　按处州府志陈氏云和吴闰照妻年二十二夫　　亡誓不他适姑老病卧扶持历三十年不倦抚　　子舜臣成立勤劳六十余年县令旌表　　徐寿妻梅氏
　　按处州府志梅氏云和徐寿妻年二十二夫亡　　长子方二岁次子在娠家贫姑劝再嫁梅以　　死誓纺织易粟以养姑及子凶岁设三等食事　　姑以米喂子以己则取麸饼以充饥二子俱　　成立县令旌其门曰孝节　　顾以清妻魏氏
　　按处州府志魏氏云和顾以清妻年二十三以　　清溺死抚遗腹女励节不渝年八十六卒　　郑湘妻林氏　　按处州府志林氏云和郑湘妻年二十四湘死　　无子抚侄茂娴为嗣矢志不二茹素终其身年　　八十有四　　王曰善继妻潘氏
梅
氏附
</div>
    <div class="pagination">
<a href="闺媛典闺节部_page220.html">上一页</a><span>...</span><a href="闺媛典闺节部_page216.html">216</a><a href="闺媛典闺节部_page217.html">217</a><a href="闺媛典闺节部_page218.html">218</a><a href="闺媛典闺节部_page219.html">219</a><a href="闺媛典闺节部_page220.html">220</a><span class="current-page">221</span><a href="闺媛典闺节部_page222.html">222</a><a href="闺媛典闺节部_page223.html">223</a><a href="闺媛典闺节部_page224.html">224</a><a href="闺媛典闺节部_page225.html">225</a><a href="闺媛典闺节部_page226.html">226</a><span>...</span><a href="闺媛典闺节部_page222.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
