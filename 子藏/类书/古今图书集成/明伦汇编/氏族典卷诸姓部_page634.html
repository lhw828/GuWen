<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 634 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 634 页/共 899 页</h1>
    <div class="content">按汉书王莽传焉成都大尹与卜者王贶造谶书言汉家复兴李姓为辅吏告之莽捕治皆死三辅盗贼麻起　　李咸
按万姓统谱咸孤特自立自大鸿胪拜太尉自在相位约身率下常食脱粟酱菜而已刺史二千石笺记非公事不发省以乞骸骨见许还所赐物乘敝牛车而去　　李弘
按尚友录弘字仲元居成都里中化之廉让成风尝被召为令邑人共饯之酣饮月余不去刺史趣驾曰元无心就行也遂遁去扬雄曰不夷不惠居可否之闲　　后汉
　　李业
按后汉书李业传业字巨游梓潼人少励志操举明经值王莽居摄乃匿名山谷中公孙述素闻其名征为博士述羞不能致使尹融奉诏劫之若起则授公侯之位不起赐以药酒融宣旨曰朝廷贪慕名德旷官缺位宜上奉知己下为子孙身名俱全不亦优乎业叹曰古人危邦不入乱邦不居为此故也君子见危授命乃诱以高位重饵乎融曰宜呼家室计之业曰大丈夫断之于心久矣何妻子之为遂饮毒而死述耻杀名士以赙钱百万吊其家子翚逃去不受光武立表其闾　　李忠
按后汉书李忠传忠字仲都东莱黄人也父为高密都尉忠元始中以父任为郎王莽时为新博属长郡中咸敬信之更始立使使者行郡国即拜忠都尉官忠遂与任光同奉世祖以为右大将军封武固侯进围巨鹿未下王郎遣将攻信都信都大姓马宠等开城内之收太守宗广及忠母妻而令亲属招呼忠时宠弟从忠为校尉即时召见因格杀之会更始遣将攻破信都忠家属得全世祖因使忠还行太守事收郡中大姓附邯郸者诛杀数百人及任光归郡忠乃还复为都尉建武二年更封中水侯其年征拜五官中郎将从平庞萌董宪等六年迁丹阳太守十四年迁豫章太守十九年卒子威嗣威卒子纯嗣永平九年坐母杀纯叔父国除永初七年邓太后复封纯琴亭侯卒子广嗣　　李宪
按后汉书李宪传宪许昌人王莽时为庐江属令莽末江贼王州公等起众十余万攻掠郡县莽以宪为庐江连率击破州公莽败宪据郡自守更始元年自称淮南王建武三年自立为天子置公卿百官拥九城众十余万四年秋光武遣马成等击宪围舒至六年拔之宪亡走其军士帛意追斩宪而降　　李通
按后汉书李通传通字次元南阳宛人父守好星历谶记通知汉当更兴乃遣弟轶迎光武相议起兵光武即位征为卫尉封固始侯拜大司农进大司空卒谥恭　　李善
按后汉书李善传善字次孙淯阳人本同县李元苍头也建武中疫疾元家相继死惟孤儿续始生数旬而赀财千万诸奴婢谋杀续分其财产善乃潜负续逃去隐山阳瑕丘界中亲自哺养乳为生湩续虽在孩抱奉之不异长君闾里感其行皆相率修义续年十岁善与归本县修理旧业告奴婢于长吏悉收杀之瑕丘令上善行状光武诏拜善及续并为太子舍人善显宗时迁日南太守之官过李元冢乃脱朝服持鉏去草拜哭修祭祀尽哀数日乃去到官以爱惠为政迁九江太守未至卒续至河间相　　李章
按后汉书李章传章字第公河内怀人五世二千石章习严氏春秋经明教授历州郡吏光武为大司马召置东曹属光武即位拜阳平令时赵魏大姓赵纲于县界起坞壁缮甲兵为在所害章到乃设飨会而延谒纲纲从百余人来章与对燕饮有顷手剑斩纲伏兵亦悉杀其从者因驰诣坞壁掩击破之吏人遂安迁千乘太守拜侍御史出为琅邪太守时北海安丘大姓夏长思等反遂囚太守处兴而据营陵城章闻即发兵千人驰往击之引兵安丘城下与长思战斩之获三百余级而还后坐度田不实免归复征会病卒　　李育
按后汉书李育传育字元春扶风漆人也少习公羊春秋沈思专精博览书传知名太学深为同郡班固所重固奏记荐育于骠骑将军东平王苍由是京师贵戚争往交之州郡请召育到辄辞病去常避地教授门徒数百颇涉猎古学尝读左氏传虽乐文采然谓不得圣人深意以为前世陈元范升之徒更相非折而多引图谶不据理体于是作难左氏义四十一事建初元年卫尉马廖举育方正为议郎后拜博士四年诏与诸儒论五经于白虎观育以公羊义难贾逵往返皆有理证最为通儒再迁尚书令及马氏废育坐为所举免归岁余复征再迁侍中卒于官　　李恂按后汉书李恂传恂字叔英安定临泾人辟司徒桓虞府后拜侍御史持节使幽州宣布恩泽慰抚北狄所过皆图写山川屯田聚落百余卷悉封奏上肃宗嘉之拜兖州刺史迁张掖太守时大将军窦宪将兵屯武威天下州郡莫不修礼遗恂奉公不阿为宪所奏免后复征拜谒者使持节领西域副校尉西域殷富多珍宝诸国侍子及督使贾胡数遗恂奴婢宛马金银香罽之属一无所受北匈奴数断西域车师伊吾陇沙以西使命不得通恂设购赏遂斩卤帅县首军门自是道路夷清迁武威太守后坐事免步归乡里与诸生织席自给会西羌反畔恂到田舍为所执获羌素闻其名放遣之徙居新安关下拾橡实以自资卒　　李充
按后汉书李充传充字大逊陈留人家贫兄弟六人同食&#衣妻窃谓充曰妾有私财愿思分异充伪曰当呼乡里内外共议之妇从充置酒燕客充于坐中前跪白母曰此妇人教充离间母兄罪合遣斥便呵叱其妇逐令出门妇衔涕而去坐中惊肃因遂罢散延平中征为博士选侍中大将军邓骘尝置酒请充充为陈海内隐居怀道之士骘欲绝其说以肉啖之充抵肉于地曰说士犹甘于肉遂出竟去迁左中郎将年八十为国三老卒于家　　李合
按后汉书李合传合字孟节汉中南郑人父颉官至博士合游太学通五经善河洛风星人莫之识县召署幕门候吏和帝即位分遣使者微服单行至州县观采风谣使者二人当到益部投合候舍时夏夕露坐合因仰观问曰二君发京师时宁知朝廷遣二使邪二人问何以知之合指星示云有二使星向益州分野故知之耳后三年使者一人拜汉中太守奇其隐德召署户曹史举孝廉五迁尚书令又拜太常元初四年代袁敞为司空在位四年坐事免安帝崩北乡侯立复为司徒卒于家　　李法
按后汉书李法传法字伯度汉中南郑人和帝永元九年应贤良方正对策除博士迁侍中光禄大夫岁余上疏以为宦官权重椒房宠盛坐失旨免为庶人还乡里在家八年征拜议郎谏议大夫出为汝南太守后归乡里卒于家　　李尤
李
胜

按后汉书李尤传尢字伯仁广汉雒人少以文章显和帝时侍中贾逵荐尢有相如扬雄之风召诣东观受诏作赋拜兰台令史安帝时为谏议大夫受诏与谒者仆射刘珍等俱撰汉记后帝废太子为济阴王尢上书谏争顺帝立迁乐安相年八十三卒所著诗赋铭诔颂七叹哀典凡二十八篇尤同郡李胜亦有文才为东观郎着诗诔颂论数十篇　　李孟元
按益都耆旧传孟元修易论语大义略举质性恭顺与叔子就同居就有痼疾孟元推所有田园悉以让就夫妇纺绩以自供给　　李助
按梓潼士女志助字翁君涪人通明方技医术作经方颂说　　李南
按后汉书李南传南字孝山丹阳句容人少笃学明于风角和帝永元中太守马棱坐盗贼事被征当诣廷尉南特通谒贺棱恨曰太守不德今当即罪而君反相贺邪南曰旦有善风明日中时应有吉问故来称庆旦日棱延望景晏以为无征至晡乃有驿使赍诏书原停棱事南问其迟留之状使者曰向度宛陵浦里马踠足是以不得速棱乃服焉后举有道辟公府病不行终于家　　李固
按后汉书李固传固字子坚汉中南郑人司徒合之子也郡举孝廉辟司空掾皆不就阳嘉二年有地动山崩火灾之异公卿举固对策顺帝多所纳用即时出阿母还舍诸侍悉叩头谢罪朝廷肃然而阿母宦者疾固言直因诈飞章以陷其罪久乃得议郎出为广汉雒令至白水关解印绶还汉中杜门不交人事永和中荆州盗贼起弥年不定乃以固为荆州刺史奏南阳太守高赐等臧秽赐赂梁冀冀徙固为太山太守迁将作大匠上疏陈事以为大司农冲帝即位固为太尉与梁冀参录尚书事明年帝崩固以清河王蒜年长有德欲立之梁冀不从乃立乐安王子缵年八岁是为质帝冀忌帝聪慧进鸩而崩议立嗣先是蠡吾侯志常取冀妹中常侍曹腾等夜往说冀冀然其言乃说太后先策免固竟立蠡吾侯是为桓帝诬固为妖言下狱奏诛之收固二子基兹于偃城皆死狱中小子燮得脱　　李历
按汉中士女志历字季子太尉固从弟也少修文学性行清白与郑康成陈元方齐名弱冠拜新城令朝请都督　　李宣
按汝南先贤传宣之子名表宋公令寇端召表为主簿表不乐为吏于寺门中烧焚衣帻端怒收表欲杀之陈仲举闻之至宋公欲请表先过宣宣问何故来曰欲见寇令请足下儿宣曰吾子犯罪罪当死如有白君岂妄杀人宜此还端追问仲举具以语之端叹曰李宣烈士也即原之　　李云
按后汉书李云传云字行祖甘陵人性好学善阴阳初举孝廉再迁白马令桓帝延熹二年诛梁冀而中常侍单超等五人并封列侯又立民女亳氏为皇后数月闲封者四人是时地数震裂众灾频降云素刚乃露布上书移副三府有曰帝者谛也今官位错乱小人谄进财货公行政化日损是帝欲不谛乎帝震怒逮云送黄门北寺狱死狱中　　李膺
按后汉书李膺传膺字元礼颍川襄城人祖父修安帝时为太尉父益赵国相膺性简亢无所交接惟以同郡荀淑陈實为师友初举孝廉为司徒胡广所辟举高第再迁青州刺史永寿二年鲜卑寇云中桓帝闻膺能征为度辽将军先是羌酋及疏勒龟兹数出攻钞自膺到边皆望风惧服先所掠男女悉送还塞下自是之后声振远域延熹二年迁河南尹拜司隶校尉是时朝廷日乱纲纪颓阤膺独持风裁以声名自高士有被其容接者名为登龙门及遭党事帝下膺等于黄门北寺狱赦归乡里居阳城山中天下士大夫皆高尚其道污秽朝廷帝崩陈蕃窦武共秉朝政以膺为长乐少府及陈窦之败膺等复废后张俭事起收捕钩党乃诣诏狱考死　　李燮
按后汉书李固传固子燮字德公初固知不免祸乃遣三子归乡里时燮年十三姊文姬谋豫匿之有顷难作文姬乃告父门生王成曰君执义先公有古人之节今委君以六尺之孤李氏存灭其在君矣成乃将燮入徐州界令变姓名为酒家佣而成卖卜于市各为异人阴相往来燮从受学酒家异之意非恒人以女妻之十余年梁冀既诛诏求固后燮乃还乡里姊弟相见悲感傍人后成卒燮以礼葬之每四节为设上宾之位祠焉燮后征拜议郎灵帝时迁河南尹先是颍川甄邵谄附梁冀为邺令有同岁生得罪于冀亡奔邵邵伪纳而阴以告冀冀即捕杀之邵当迁为郡守会母亡邵且埋尸于马屋先受封然后发丧邵还至洛阳燮行途遇之使卒投车于沟中笞捶乱下大署帛于其背曰谄贵卖友贪官埋母乃具表其状邵遂废锢终身燮卒人感其世忠正咸伤惜焉　　李伥按群辅录周子居黄叔度艾伯坚郅伯向封武兴盛孔叔右汝南六孝廉太守李伥选此六人以应岁举　　李瓒按后汉书李膺传膺子瓒位至东平相初曹操微时瓒异其才将殁谓子宣等曰时将乱矣天下英雄无过曹操张孟卓与吾善袁本初汝外亲尔勿依必归曹氏诸子从之并免于乱世　　李昙
按群辅录昙字子云怀德行不仕乱世与北海逄萌北海徐防平原王遵为友时人号之四子见后汉书嵇康高士传太傅汝南陈公时为尚书令与诸尚书悉名士也共荐处士豫章徐&#京兆韦着汝南袁闳彭城姜肱颍川李昙五人时号五处士见续汉书及善友　　李祥
按万姓统谱祥淮阳太守时经丧乱民多流徙祥抚循有方归者万余家　　李傕
按魏志董卓传初卓分遣校尉李傕郭汜张济略陈留颍川诸县卓死傕等还众无所依闻长安中欲尽诛凉州人忧恐不知所为用贾诩策遂将其众而西所在收兵比至长安众十余万与卓部曲樊稠等合围长安城城陷傕等放兵略长安老少杀之悉尽傕为车骑将军池阳侯领司隶校尉汜为后将军美阳侯稠为右将军万年侯济为骠骑将军平阳侯屯弘农傕汜稠擅朝政侍中马宇等谋诛傕等谋泄宇等皆死三辅民尚数十万户傕等放兵劫略人民饥困二年间相啖食略尽诸将争权杀稠汜与傕相疑战斗长安中傕质天子于营烧宫殿城门略官寺尽收乘舆服御物置其家傕汜相攻击连月死者万数张济自陜和解之天子乃得出将军董承以天子还洛阳洛阳宫室烧尽街陌荒芜太祖乃迎天子都许建安二年遣谒者仆射裴茂率关西诸将诛傕夷三族按英雄记傕北地人又按
刘艾献帝纪曰傕字稚然

　　李严
按蜀志李严传严字正方南阳人少为郡职吏以才干称曹公入荆州严西诣蜀刘璋以为成都令复有能名建安十八年署为护军拒先主于绵竹严率众降先主拜裨将军成都既定为犍为太守兴业将军二十三年讨盗贼马秦高胜等斩之又破走越嶲夷率高定加辅汉将军领郡如故章武二年先主征严诣永安宫拜尚书令三年与诸葛亮并受遗诏辅少主以严为中都护统内外军事留镇永安建兴元年封都乡侯八年迁骠骑将军改名平九年亮军祁山平催督运事值天霖雨运粮不继平呼亮来还亮退军平乃更说军粮饶足何以便归又表后主说军伪退欲以诱贼与战亮具出其前后手笔书疏表废平为民徙梓潼郡十二年平闻亮卒发愤病死平常冀亮补复策后人不能故也平子丰官至朱提太守　　李恢按蜀志李恢传恢字德昂建宁俞元人任郡督邮坐事免官后贡于州涉道未至闻先主攻刘璋恢乃托名郡使北诣先主先主嘉之先主领益州以恢为功曹书佐主簿迁别驾从事章武元年庲降都督邓方卒先主问恢谁可代者恢对曰先零之役赵充国曰莫若老臣臣窃不自揆惟陛下察之先主笑曰孤之本意亦已在卿矣遂以恢领交州刺史先主薨丞相亮南征恢与亮声势相连南土平定恢军功居多封汉兴亭侯加安汉将军建兴七年更领建宁太守还本郡徙汉中九年卒子遗嗣　　李球
按蜀志李恢传恢弟子球羽林右部督随诸葛瞻拒邓艾临阵授命死于绵竹　　李敏
按晋书李引传引祖敏汉河内太守去官还乡里公孙度欲强用之敏乘轻舟浮沧海莫知所终　　李信
按晋书李引传引祖敏浮海引父信追求积年竟无所见欲行丧制服则疑父尚存情若居丧而不聘娶后有邻居与其父同年者亡因行丧制服徐邈劝使娶妻既生引遂绝房室数年而卒　　李福
按梓潼士女志福字孙德涪人先主初为成都令建兴九年迁巴西太守后为江州都督阳武将军入为尚书仆射封平阳亭侯　　李朝
按万姓统谱朝郪人益州别驾与其弟邈以文称于时　　李邈
按万姓统谱邈仕为犍为太守尝面折昭烈以忠鲠称　　李仁
按梓潼士女志仁字德贤涪人益部多贵今文而不崇章句仁知其不博乃游学荆州从司马德操宋子仲受古学以修文自终　　李譔
按蜀志李撰传撰字钦仲父仁撰传父业五经诸子无不该览加博好技艺算术卜数医药弓弩机械之巧皆致思焉始为州书佐尚书令史延熙元年后主立太子以撰为庶子迁仆射转中散大夫右中郎将着古文易书诗三礼左氏传太元指归景耀中卒　　李余按梓潼士女志余涪人父早世兄夷杀人亡命母下吏余年十三诣吏乞代母死吏不许余因自杀郡以状闻诏图像府庭　　魏
　　李孚
按魏志贾逵传注李孚字子宪巨鹿人建安中袁尚领冀州以孚为主簿尚与兄谭争斗出军平原留审配守邺孚随尚行会太祖围邺尚欲令配知外动止议所遣孚请往选温信者三人不语所之使具脯粮不持兵仗各给快马遂辞尚到梁淇使从者斫问事杖三十枚系马边投暮诣邺下鼓一中自称都督历北围循表而东而南步步呵责守围将士随轻重行其罚遂历太祖营前径从南围角西折当章门责怒守者收缚之因开其围驰到城下呼城上人城上人以绳引孚得入守围者以状闻太祖笑曰此非徒得入也方且复得出孚事讫请配曰城中老弱不如驱出之以省&#也配乃夜简别得数千人皆持白幡从三门并出降使人人持火孚乃将本所从三人作降人服随辈夜出守围将士但共观火不复视围孚遂从西北角突围去后谭击尚走孚与尚相失遂为谭主簿谭战死孚归太祖年七十余精断无衰而术略不损终阳平太守孚本姓冯后改为李　　李干
按魏志李典传典从父干有雄气合宾客数千家在乘氏初平中以众随太祖破黄巾于寿张又从击袁术征徐州吕布之乱太祖遣干还乘氏慰劳诸县布别驾薛兰治中李封招干干不听遂被杀　　李整
按魏志李典传薛兰李封杀干太祖使干子整将干兵与诸将击兰封兰封破从平兖州诸县有功稍迁青州刺史卒　　李典
按魏志李典传典字曼成山阳巨鹿人整卒典徙颍阴令为中郎将将整军迁离狐太守时太祖与袁绍相拒官渡典输谷帛供军绍破以为裨将军刘表使刘备北侵至叶太祖遣典从夏侯惇拒之备烧屯去惇率诸军追击之典曰不可惇果不利从围邺邺定迁捕卤将军封都亭侯与张辽乐进屯合肥孙权率众围之辽欲奉教出战进典辽皆素不睦辽恐其不从典慨然曰吾其可以私憾而忘公义乃率众与辽破走权薨子祯嗣　　李通
按魏志李通传通字文达江夏平春人与其郡人陈恭共起兵于朗陵众多归之后恭妻弟陈合杀恭而据其众通攻破合军斩合首以祭恭墓建安初举众诣太祖于许拜振威中郎将屯汝南西界太祖讨张绣军不利通将兵夜诣太祖太祖得以复战通为先登大破绣军拜裨将军阳安都尉太祖与袁绍相拒于官渡绍遣使拜通征南将军通斩绍使送印绶诣太祖又击群贼瞿恭江宫沈成等皆破遂定淮汝之地封都亭侯拜汝南太守得病薨子基为奉义中郎将绪平卤中郎将　　李胜
按魏志曹真传南阳李胜有声名进趣干时
　　吴
　　李衡
按襄阳耆旧传衡字叔平襄阳人习竺以女英习配之汉末为丹阳太守衡每欲治家事英习不听后密遣客十人往武陵龙阳泛洲上作宅种橘千株临死敕儿曰汝母每怒吾治家事故穷如是然吾州里有千头木奴不责汝食岁上匹绢亦当足用吴末衡橘成岁得绢数千匹家道富足
　李姓部列传十一
　　宋一
　　李洪信
按宋史李洪信传洪信并州晋阳人汉昭圣太后弟也少善骑射后唐明宗在藩时隶帐下及即位爱将朱弘实总领捧圣军弘实擢弘信为爪牙清泰中为雍王重美牙校晋初为兴顺左厢都指挥使汉祖统禁军迁镇太原奏隶麾下从汉祖降邺以警扈之劳授侍卫马军都指挥使领武信军节度干佑中以群小用事求解军职出为镇宁军节度岁余迁保义军节度周广顺初加同平章事洪信请入朝恳辞藩镇拜左武卫上将军世宗即位迁左骁卫上将军显德五年改右龙武军统军从世宗北征为合流口部署干德五年改左骁卫上将军开宝五年请老以本官致仕八年卒洪信无他才术徒以外戚致位将相敛财累巨万而吝啬尤甚　　李洪义
按宋史李洪信传洪信弟洪义本名洪威避周祖名改焉汉祖镇太原补亲校开国授护圣左厢都校领岳州防御使迁侍卫马军都指挥使领武信军节度少帝即位改镇宁军节度周祖起兵少帝诏洪义扼河桥及周祖兵至洪义就降汉室之亡由洪义也广圣初拜归德军节度改镇安州显德初加检校太师世宗即位徙青州六年迁京兆尹永兴军节度恭帝嗣位加开府阶宋初移鄜州干德五年代归卒　　李继勋按宋史李继勋传继勋大名元城人周祖领镇选隶帐下广顺初补禁军列校累迁至虎捷左厢都指挥使显德初迁侍卫步军都指挥使世宗亲征淮上令继勋屯寿州城南为所败召归为河阳节度左授右武卫大将军四年复从世宗南征以功迁左领军卫上将军六年为战棹左厢都部署恭帝即位授安国军节度加检校太傅宋初加检校太尉干德二年诏与康延沼攻辽州战于城下败之未几并人诱契丹来取辽州复遣继勋与罗彦等领众赴之大破契丹及太原军于城下五年加同平章事太平兴国初加兼侍中是秋拜太子太师致仕寻卒弟继偓周显德末补内殿直开宝中为步军副都军头太平兴国三年迁内外马步军副都军头六年加本卫将军领奖州刺史累至龙卫右厢都指挥使继勋子守恩至如京使守元至北作坊使守徽为崇仪副使　　李崇矩
按宋史李崇矩传崇矩字守则潞州上党人史弘肇召署亲吏弘肇被诛周祖即位访弘肇亲旧得崇矩以隶世宗帐下显德初补供奉官从征高平以功转供备库副使宋初李筠叛命崇矩屯河阳以所部攻大会寨拔之改泽潞南面行营前军都监还拜右监门卫大将军充三司使从征李重进还为宣徽北院使干德二年拜枢密使五年加检校太傅赵普为相崇矩以女妻普子承宗相厚善帝闻之不悦出为镇国军节度六年为左卫大将军太平兴国二年按行河堤未几移琼崖儋万四州都巡检使代还拜右千牛卫上将军雍熙三年代宋渥判右金吾街仗端拱元年卒崇矩性纯厚尢重然诺尝事史弘肇及卒见其子孙必厚礼之振其乏绝子继昌　　李处耘
按宋史李处耘传处耘潞州上党人父肇仕后唐至检校司徒战死晋未处耘随兄处畴至京师遇张彦泽斩关而入处耘年犹未冠独当里门射杀十数人里中赖之汉初折从阮帅府州召置门下显德中从阮遗表称处耘可用会李继勋镇河阳诏署以右职太祖时领殿前亲军继勋罢镇世宗以处耘隶太祖帐下补都押衙会太祖出征驻军陈桥处耘临机决事谋无不中太祖嘉之授客省使兼枢密承旨右卫将军从平泽潞迁羽林大将军宣徽北院使讨李重进为行营兵马都监贼平以处耘知扬州建隆三年归京师拜宣徽南院使兼枢密副使朗州军乱诏慕容延钊率师讨之以处耘为都监先是朝廷遣卢怀忠使荆南使还具言可取之状遂命处耘图之处耘至襄州先遣使假道荆南高继冲遣其叔保寅及军校梁延嗣奉牛酒犒师处耘待之有加召保寅等饮宴延钊之帐密遣轻骑数千倍道前进继冲惶怖出迎处耘揖继冲待延钊遂率亲兵先入比继冲还则兵已分据城中荆人束手听命即调发江陵卒万余人并其师晨夜趋朗州破贼于三江口处耘择所俘体肥者数十人令左右分啖之黥少健者令先入朗州迟明延钊大军继至黥者先入城言被擒者悉为大军所啖朗人大惧纵火焚城而溃遂入潭州尽得荆湖之地初延钊所部小校司义舍于荆州王氏家使酒凶恣处耘召义呵责义又谮处耘于延钊由是不协更相论奏朝议以延钊宿将贳其过谪处耘为淄州刺史处耘惧不敢自明在州数年卒开宝中太宗纳其次女为妃即明德皇后也子继隆继和继恂继恂子昭逊处畴官至作坊使子继凝　　李汉琼
按宋史李汉琼传汉琼河南洛阳人曾祖裕祁州刺史汉琼有膂力晋末补西班卫士显德中从征淮南改左射指挥使宋初迁侍卫马军都虞候领洮州观察使王师征江南兼战棹左厢都指挥使自蕲春攻岐口寨拔池州破铜陵取当涂度秦淮取巨舰实苇其中纵火攻其水寨拔之江南平以功领振武军节度太平兴国二年出为彰德军节度太原平改镇州兵马钤辖契丹数万骑寇中山汉琼与战于蒲城大败之逐至遂城加检校太尉六年以病还京卒无子弟汉赟汉彬太平兴国初汉赟补供奉官累仕崇仪使知宁州大中祥符七年卒汉彬至礼宾副使　　李琼按宋史李琼传琼字子玉幽州人祖傅正涿州刺史父英涿州从事琼幼挟策诣太原会庄宗募士即应募与周祖等十人约为兄弟一日会饮琼熟视周祖知非常人因举酒祝曰异日富贵无相忘周祖尝造琼见其危坐读书因问所读何书琼曰此阃外春秋所谓以正守国以奇用兵皆在此也周祖令读之谓琼曰兄当教我自是出入常袖以自随遇暇辄读每问难琼谓琼为师及讨河中乃解琼兵籍令参西征军事贼平表于朝授朝散大夫大理寺司直岁中迁太子洗马周祖镇邺表为大名少尹广顺初拜将作监充内作坊使连知亳陕二州改济州刺史世宗初迁安州防御使宋初召为太子宾客建隆三年改右骁卫上将军致仕明年卒　　李万超
按宋史李万超传万超并州太原人晋祖起并门万超应募隶军籍战累捷稍迁军校开运中以功迁肃锐指挥使契丹入中原万超以本部屯潞州主帅张从恩弃城遁去及契丹使至专领郡务万超率所部大噪入府署杀其使推王守恩为帅汉祖命史弘肇渡河见万超语之曰得复此州公之力也吾欲杀守恩以公为帅可乎万超对曰杀契丹使以推守恩盖为社稷计尔今若贼害于人自取其利非宿心也弘肇大奇之路经泽州刺史翟令奇坚壁拒命万超驰至城下谕之乃开门迎纳弘肇即留万超权州事汉祖以为刺史周祖开国从征慕容彦超以功授洺州团练使预收秦凤改莱州从平淮南连移蕲登二州所至有善政宋初入为右武卫大将军迁左骁卫大将军开宝八年卒　　李万全
按宋史李万全传万全吐谷浑部人善左右射隶护圣军为骑士累迁至本军都校从周祖入汴显德中为彰武军节度宋初加检校太尉横海军节度干德中代归太祖数召于苑中宴射万全无将略惟挽强弓老而不衰帝亦以此赏之　　李谷
按宋史李谷传谷字惟珍颍州汝阴人举进士连辟华泰二州从事晋天福中擢监察御史少帝即位拜职方郎中俄转吏部郎中罢职天福九年少帝亲征契丹诏许扈从充枢密直学士开运二年出为磁州刺史周祖西征为西南面行营水陆转运使关右平改陈州刺史会有内难急召赴阙周祖兵入汴命权判三司广顺初拜中书侍郎平章事显德初从世宗征太原判太原行府事师还进位司空门下侍郎监修国史二年议伐南唐以谷为淮南道行营前军都部署四年以平寿州叙功加爵邑是秋谷抗表乞骸骨罢相守司空恭帝即位进封赵国公求归洛邑从其请太祖即位遣使就赐器币建隆元年卒子吉至补阙拱至太子中允　　李涛
按宋史李涛传涛字信臣京兆万年人唐敬宗子郇王玮十世孙祖镇临濮令父元将作监朱梁革命元以宗室惧祸挈涛避地湖南依马殷涛从父兄郁仕梁为合门使上言涛父子旅湖湘诏殷遣归京师后唐天成初举进士甲科自晋州从事拜监察御史晋天福初改考功员外郎史馆修撰迁浚仪令改刑部郎中泾帅张彦泽杀记室张式夺其妻式家人诣阙上诉涛抗疏请置于法植笏叩阶声色俱厉晋祖不得已罢彦泽节制涛归洛下晋祖崩为洛阳令迁中书舍人会契丹入汴彦泽入京城恣行杀害涛诣其帐彦泽曰舍人惧乎涛曰今日之惧亦犹足下昔年之惧也向使先皇听仆言宁有今日之事彦泽大笑命酒对酌涛神气自若汉祖起义至洛涛自汴奉百官表入对以为翰林学士拜中书侍郎兼户部尚书平章事隐帝即位免归第周初起为太子宾客历刑户部尚书恭帝即位封莒国公宋初拜兵部尚书建隆二年涛被病有军校尹勋擅斩队长十人涛闻之力疾草奏太祖嘉之诏削夺勋官爵涛卒子承休至尚书水部郎中承休子仲容　　李澣
按宋史李涛传涛弟澣字日新后唐秦王从荣召至幕中从荣败勒归田里久之起为校书郎集贤校理晋天福中拜右拾遗俄召为翰林学士会废学士院出为吏部员外郎迁礼部郎中知制诰复置翰林迁中书舍人再为学士契丹入汴澣陷塞北尝逃归为其所获防御弥谨契丹应历十二年卒时建隆三年也澣二子承确主客郎中承续职方郎中　　李穆
按宋史李穆传穆字孟雍开封府武阳人父咸秩陕西大都督府司马穆幼能属文有至行行路得遗物必访主归之周显德初以进士为郢汝二州从事迁右拾遗宋初以殿中侍御史选为洋州通判开宝五年以太子中允召明年拜左拾遗知制诰五代以还词令尚华靡至穆而独用雅正悉矫其弊太平兴国初转左辅阙四年拜中书舍人八年知开封府剖判精敏豪右屏迹擢拜左谏议大夫参知政事九年正月晨起将朝风眩暴卒赠工部尚书穆性至孝母尝卧疾每动止转侧皆亲自扶掖乃称母意居丧思慕以至灭性子惟简以父任将作监丞多才艺性冲淡不乐仕进去官家居二十余年人多称之真宗素闻其有履行大中祥符七年召入对特拜太子中允致仕惟简子郯后为太子中舍　　李肃
按宋史李穆传穆弟肃字季雍举进士登甲科性嗜酒历博濮二州从事迁保静军节度推官诏方下一夕与亲友会饮酣寝而卒尝作大宋乐章文甚工又作代周&#答北山移文病鸡赋意皆有所规焉　　李昉按宋史李昉传昉字明远深州饶阳人以荫补斋郎周显德二年宰相李谷征淮南昉为记室世宗览军中章奏爱其辞理明白已知为昉所作师还擢为主客员外郎知制诰集贤殿直学士宋初加中书舍人建隆四年出为彰武军行军司马开宝二年召还复拜中书舍人太宗即位加户部侍郎太平兴国中改文明殿学士遂命参知政事十一月拜平章事端拱初布衣翟马周击登闻鼓讼昉居相位当北方有事之时不为边备徒知赋诗宴乐乃诏罢为右仆射淳化二年复以本官兼中书侍郎平章事四年罢为右仆射明年以特进司空致仕朝会宴享令缀宰相班至道元年正月望上观灯干元楼召昉赐坐于侧酌御樽酒饮之自取果饵以赐因顾侍臣曰李昉事朕两入中书未尝有伤人害物之事宜其今日所享如此可谓善人君子矣二年陪祀南郊礼成入贺因拜舞仆地台史掖之以出卧疾数日薨谥文正昉和厚多恕在位小心循谨好接宾客居中书日有求进用者虽知其才可取必正色拒之已而擢用或不足用必和颜温语待之子弟问其故曰用贤人主之事若受其请是市私恩也故峻绝之使恩归于上若不用者既失所望又无善辞取怨之道也子四人宗讷宗诲宗谔宗谅宗诲右赞善大夫宗谅主客员外郎　　李晋卿按宋史李晋卿传晋卿并州晋阳人少以骁勇隶护圣军晋天福中杜重威擢为兴顺军校周祖开国迁龙捷指挥使显德初从世宗战高平改铁骑指挥使宋初领贵州刺史三迁铁骑左厢都指挥使干德初迁汉州团练使三年转虎捷左厢都指挥使是岁冬伐蜀拔巫山寨下夔万二州蜀平录功拜侍卫亲军步军都虞候领保顺军节度开宝二年太祖亲征河东留晋卿为在京都巡检六年迁步军都指挥使领静江军节度卒子延渥延信延信至内殿崇班　　李汉超按宋史李汉超传汉超云州云中人周世宗镇澶渊汉超委质即位补殿前指挥使三迁殿前都虞候宋初改散指挥都指挥使领绵州刺史迁齐州防御使兼关南兵马都监汉超仕关南人有讼汉超强取其女为妾及贷而不偿者太祖责而遣之密谕汉超曰亟还其女并所贷姑贳汝勿复为也汉超感泣誓以死报在郡十七年政平讼理吏民爱之太平兴国初迁应州观察使二年卒赠太尉忠武军节度子守恩　　李谦溥按宋史李谦溥传谦溥字德明并州盂人父荛天福初为开封府推官出为汝州鲁山令谦溥从晋祖入汴补殿直少帝即位改西头供奉官汉初迁东头周世宗征刘崇以功改闲厩使师还留为晋州兵马都监恭帝即位为澶州巡检使诏城莫州数旬而就改丹州刺史建隆四年移慈州兼晋隰缘边都巡检未几移隰州刺史开宝元年命李继勋征太原以谦溥为汾州路都监太祖征晋阳为东寨都监党进遣谦溥伐木西山以给军用未至闻鼓声乃并人逼西寨未退谦溥麾所部赴之太祖遽至观战怪其赴援者非精甲问之乃谦溥也甚喜在州十年敌人不敢犯境开宝三年召谦溥为济州团练使后边将失律复为晋隰缘边巡检使边民闻之喜争相迎劳于道左六年领兵入太原连拔七寨八年以疾求归明年卒谦溥与宣祖同里闬弟谦升与太祖为布衣交其母阎尝厚待太祖及即位数迎入宫中使左右掖之不令拜雍熙中太宗为许王纳谦升女为夫人以谦升为如京副使谦溥子允则允正允则至宁州防御使从子允恭为内殿崇班合门祗候　　李度
按宋史李度传度河南洛阳人周显德中举进士工于诗有醉轻浮世事老重故乡人之句时翰林学士申文炳知贡举枢密使王朴移书录其句荐之文炳即擢度为第三人释褐永宁县主簿累迁殿中丞知歙州坐事左迁绛州团练使十年不调度在歙州尝以所著诗刻于石石本传入禁中太宗见之谓宰相曰度今安在即令召至擢为虞部员外郎直史馆端拱初借太常少卿使交州卒弟康亦善诗太平兴国二年登进士第官至太子右赞善大夫　　李继昌
按宋史李崇矩传崇矩子继昌字世长初崇矩与太祖同府厚善每太祖诞辰必遣继昌奉币为寿建隆三年荫补西头供奉官太祖欲选尚公主崇矩谦让不敢当急为继昌聘妇太祖颇不悦开宝五年继昌迁如京副使入为右班殿直东头供奉官淳化中齐饥多盗命为登莱沂密七州都巡检使至道二年拜西京作坊使峡路二十五州军捉贼招安都巡检使旋改兵马钤辖咸平三年王均乱蜀与雷有终上官正同受诏进讨寨于城西门贼开城伪遁有终等各以所部径入继昌亟止之不听因独还寨贼果闭关发伏悉陷之有终等仅以身免继昌安堵如故事平以功领蒋州刺史俄知青州景德二年擢西上合门使大中祥符元年进秩东上合门使求归京师未几改右骁卫大将军其子遵勖尚万寿公主天禧初拜连州刺史出知泾州二年冬卒子文晟为殿中丞文旦为侍禁遵勖初尚主诏升为崇矩子授昭德军留后驸马都尉　　李观象
按宋史湖南世家李观象桂州临桂人周行逢署为掌书记行逢性残忍多诛杀观象惧及祸清苦自厉以求知遇行逢颇加信任军府之政一皆取决观象涉经史有文辞忌才怙宠湖南士人多为所排摈行逢临终托以后事令其子保权善待之及张文表难作王师压境湖湘平太祖以为左补阙　　李成
按宋史李觉传觉本京兆长安人曾祖鼎唐国子祭酒苏州刺史唐末避乱徙家青州益都鼎生瑜本州推官瑜生成字咸熙性旷荡嗜酒喜吟诗善琴奕画山水尢工干德中卫融知陈州闻其名召之因挈族而往日以酣饮为事醉死于客舍子觉　　李璘
按宋史李璘传璘瀛州河间人晋开运末契丹犯边有陈友者乘乱杀璘父及家属三人干德初璘隶殿前散祗候友为军小校相遇于京师宝积坊北璘手刃杀友而不遁去自言复父雠案鞫得实太祖壮而释之　　李继宣
按宋史李继宣传继宣开封浚仪人干德中补右班殿直太平兴国初掌南作坊使改供奉官出为邠宁庆三州巡检都监五年召还承受定州路奏事雍熙三年曹彬北征继宣从先锋李继隆遇契丹新城疾战至暮继宣中十创明日复战继隆为敌所邀继宣以所部拔之夺涿河以功超授崇仪使代王继恩为易州驻泊都监雍熙四年为高阳关行营都监淳化三年徙知保州又转庄宅使五年领高州刺史至道三年迁南作坊使出为镇州行营钤辖契丹寇定州至怀德桥继宣领兵三千掩袭之则契丹已坏桥继宣横木而度追奔五十余里继宣锐于追袭傅潜为部署继宣诣潜请行颇为所抑及召潜属吏诏继宣与高琼同主军事逐敌越拒马河复为镇州钤辖咸平四年拜西上合门使领康州刺史为前阵钤辖明年徙定州钤辖扞契丹于唐河望都之败降为如京副使景德初加如京使镇州钤辖三年兼知瀛州大中祥符初徙镇定两路钤辖进秩东上合门使六年卒子守忠左侍禁合门祗候　　李符
按宋史李符传符字德昌大名内黄人汉干佑中郭从义辟在幕府表为京兆府户曹掾历郿县主簿保义军节度推官右庶子杨恪荐为大理正干德中归朝迁起居郎太平兴国初迁驾部转祠部郎中知广州兼转运使五年召为右谏议大夫判吏部铨兼大理寺七年春秦王廷美出守西京以符知开封府廷美事发赵普令符上言廷美在西洛非便遂有房陵之贬普恐泄言坐符用刑不当贬宁国军行军司马卢多逊贬崖州也符白普曰春州稍近瘴气甚毒愿徙多逊处之普不答符贬普移符知春州至郡岁余卒　　李继隆
按宋史李继隆传继隆字霸图以父荫补供奉官处耘贬淄州继隆亦除籍会长春节与其母入贡复旧官干德中平蜀选为果阆监军代还夜涉栈道雨滑与马偕坠绝涧深十余丈絓于大树骑卒驰数十里外取火引绠出之会征江南从李符督荆湖漕运江南平录功迁庄宅副使太平兴国二年改六宅使讨幽州与郭守文领先锋破契丹数千众后为镇州都监契丹犯边与崔翰诸将败之于徐河从曹彬征幽州军败独继隆所部振旅而还即命知定州端拱初制授侍卫马军都指挥使领保顺节度至道二年白守宗守荣马绍忠等送粮灵州为继迁所邀上闻之亟命继隆为灵环十州都部署真宗即位改领镇安军节度检校太傅逾月召还加同中书门下平章事解兵柄归本镇四年加检校太师改山南东道节度判许州景德初明德皇太后不豫召入省疾是冬契丹大入逾魏郡至河上真宗幸澶渊继隆表求扈从命为驾前东西排阵使二年还京加开府仪同三司卒以其子昭庆为洛苑使从子昭逊内殿崇班昭庆改名昭亮至东上合门使高州刺史　　李韬
按宋史李韬传韬河朔人有勇力胆气善用&#为禁军队长累迁军校出为赵州刺史移慈州干德六年卒　　李怀忠
按宋史李怀忠传怀忠涿州范阳人太祖掌禁兵时隶帐下累迁殿前都指挥使都虞候领开州刺史干德中授东西班都指挥使改领富州开宝中从太祖征晋阳还迁富州团练使改日骑左右厢都指挥使太宗即位改领本州防御使领大同军节度三年卒录其子绍宗等三人为供奉官大中祥符三年又录其子德钧为借职　　李惟清
按宋史李惟清传惟清字直臣下邑人父仲行为章丘簿因徙家焉惟清开宝中解褐涪陵尉时遣宦官督输造船木纵恣不法惟清奏杀之由是知名迁大理寺丞太平兴国三年迁为京湖北路转运判官五年改监察御史徙京西转运使入为度支判官改主客员外郎出为京东转运使会募丁壮为义军惟清三上疏谏繇是独选河北而余路悉罢擢屯田郎中度支副使端拱初迁右谏议大夫历户部使改度支使淳化三年迁给事中充盐铁使擅减岳茶价市之计亏钱万四千余贯为卢守仁所发左授卫尉少卿出知广州至道初就拜右谏议大夫太宗闻其廉平诏奖之二年徙广南东西路都转运使寻召拜给事中逾月同知枢密院事真宗即位加刑部侍郎复除御史中丞咸平元年卒子永锡荫光禄寺丞坐交游非类监和州商税后至右赞善大夫次子永德殿中丞　　李守恩
按宋史李汉超传汉超子守恩初补齐州牙职开宝二年太祖亲征太原汉超为北面行营都监守恩从父军中会契丹遣兵援河东守恩领数千骑战败之擒首领二十七人汉超卒擢为骁猛军校累官至陇州刺史知灵州与转运使陈纬部刍粮过瀚海为贼所邀守恩及子象之望之弟守忠皆没次子佑之顺之用之润之庆之成之藏之　　李煜
按宋史南唐世家煜字重光景第六子也本名从嘉少聪悟喜读书属文工书画知音律初封安定郡公累迁诸卫大将军副元帅封郑王后立为吴王建隆二年立为太子监国是秋袭位居建康改名煜七年秋诏煜赴阙煜称疾不奉诏冬乃兴师致讨命曹彬等出师王师渡江煜哀恳求罢兵太祖不许八年城陷曹彬等驻兵于宫门煜率其近臣迎拜于门彬等上露布以煜并其宰相汤悦等上献太祖御明德楼以煜尝奉正朔诏有司勿宣露布止令煜等白衣纱至楼下待罪诏并释之封违命侯又以其子仲寓为左千牛卫大将军弟从镒为左领军卫大将军从谦为右领军卫大将军从度为左监门卫大将军从信为右监门卫大将军侄仲远为右骁卫将军仲兴为右武卫将军仲伟为右屯卫将军季操为左武卫将军仲康为右领卫将军仲宣为监门卫将军太宗即位去违命侯加特进封陇西郡公太平兴国三年卒　　李从善
按宋史南唐世家煜弟从善字子师伪封郑王累迁太尉中书令后降封南楚国公开宝四年春奉方物来贡授泰宁军节度江南平改右神武大将军雍熙初再迁右千牛卫上将军出为通许监军四年卒子仲翊大中祥符初赐同进士出身二年复召试除楚州推官累迁殿中丞坐事免次子仲猷景德中特录为三班借职　　李从誧
按宋史南唐世家煜弟从誧本名从谦伪封吉王后降封谔国公随煜归朝为右领军卫大将军迁右龙武大将历知隋复成三州上表改名淳化五年上言贫不能自给求外任充武胜军行军司马子仲偃大中祥符八年举进士　　李季操
按宋史南唐世家季操&#从父弟伪江王&#之子也从煜入朝后为右神武将军累迁左卫大将军出为单州都监历知淮阳涟水二军蔡舒二州大中祥符四年卒　　李仲寓
按宋史南唐世家煜子仲寓字叔章少聪慧能属文多才艺伪封清源郡公归朝为千牛卫大将军贫不能给上书自陈太宗怜之授郢州刺史为政宽简部内甚治淳化五年卒子正言景德三年特补供奉官早卒无嗣　　李虚己
按宋史李虚己传虚己字公受五世祖盈自光州从王潮徙闽遂家建安父寅有清节仕江南李氏至诸司使江南国除授殿前承旨辞不拜时伪官皆留京师而寅母在江南乃遣其长子归养举进士起家为衢州司理参军母老弃官以归虚己亦中进士第历沈丘县尉累迁殿中丞知荣州未行改遂州时太宗手书公勤洁己奉法除奸惠爱临民者书为劳绩月给俸以实钱命有司择群臣以治最闻者赐之时虚己被赐因献诗自陈父子遭遇荣及祖母帝悦为批其纸尾赐其祖母钱五十万其后以南郊恩封群臣母妻虚己请罢其妻封以授祖母诏悉封之世以为荣再迁尚书屯田员外郎以便亲请通判洪州是时寅已谢归春秋高寅母尚无恙虚己双舆迎侍累迁兵部郎中为龙图阁待制求补外真宗称其儒雅循谨特迁右谏议大夫知河中府迁尚书工部侍郎徙池州求分司南京卒初太宗赐虚己钱翊日语宰相曰虚己诗思可嘉予钱五十缗矣宰相对以所予乃五十万帝知其误论者谓虚己父子笃行家甚贫虽人主一时之误殆天赐也子宽为金部郎中定为司农少卿有能名　　李琪
按宋史李琪传琪河南伊阙人幼生长兵家得给事宣祖太祖受禅命补镇职太宗在京府复令事之由是累迁效忠都虞候开封府马步军副都指挥使领富州刺史琪性素鄙历事三朝而行不加修太宗知之改授屯卫大将军顾曰吾欲置琪于无过之地尔加左武卫大将军大中祥符元年卒　　李神福
按宋史李神福传神福开封人父继美仕后唐为内侍显德初为御厨都监太宗即位授入内高品迁殿头太平兴国六年擢入内高品押班迁副都知勾当翰林司转入内内班都知淳化四年迁崇仪副使转入内黄门都知真宗即位迁皇城使内侍省入内内侍都知领恩州团练使咸平二年秋阅兵东郊以神福为大内都部署是冬幸大名为行宫使景德三年改宣政使从谒诸陵复为行宫使大中祥符初授宣庆使领昭州防御使三年卒　　李神佑
按宋史李神福传神福弟神佑初以父任授殿头高品太宗即位迁南作坊副使太平兴国七年改崇仪使提点左右藏库迁洛苑使至道初西鄙不宁命为灵环排阵都监真宗嗣位转内园使邠州都监车驾北巡改天雄军都监充邢州排阵都监景德三年迁入内都知从东封还迁南作坊使七年卒大中祥符六年录其孙永和为三班奉职神佑性谨愿晓音律颇好篇咏子怀岊太宗时尝请为道士后复内侍至供奉官怀俨为内殿崇班　　李超
按宋史潘美传李超者冀州信都人为禁卒常从潘美军中主刑刀美好乘怒杀人超每潜缓之美怒解辄得释以是全者甚众人谓其有阴德子浚　　李重贵
按宋史李重贵传重贵孟州河阳人姿状雄伟善骑射少事寿帅王审琦太宗在藩邸召隶帐下即位补殿前都指挥使累迁至龙卫左第四军都指挥使领河州刺史改捧日右厢都指挥使至道二年命将五路讨李继迁以重贵为麟府州浊轮寨路都部署得对便殿因言贼居沙碛中逐水草牧畜无定居闻兵势太盛不来接战且谋远遁欲追则人马乏食将守则地无坚垒既而诸将果无功及还命为代并副都部署真宗即位加本州防御使徙高阳关行营副都部署咸平二年契丹南侵康保裔大阵为敌所覆独重贵与张凝全军还屯议上将士功状重贵喟然曰大将陷没而吾曹计功何面目也上闻而嘉之明年徙知贝州以疾求还京连为邢州天雄军二部署又知冀州景德初车驾幸澶渊召还为大内都部署以疾授左武卫大将军致仕大中祥符三年卒　　李若拙
按宋史李若拙传若拙字藏用京兆万年人父光赞贝冀观察判官若拙举进士擢上第授密州防御推官登贤良方正直言极谏科改著作佐郎出监商州坑冶太平兴国二年知干州坐削籍流海岛岁余起授卫尉寺丞知陇州四年复旧官超授监察御史通判泰州召归改右补阙雍熙三年假秘书监使交州先是黎桓制度踰僭若拙既入境即遣左右戒以臣礼由是桓听命拜诏尽恭上谓其不辱命迁起居舍人充盐铁判官淳化二年出为两浙转运使职方员外郎徙河北路五年直昭文馆迁主客郎中江南转运使罢泾州至道二年黎桓复侵南鄙又诏若拙充使至则桓复&#命真宗嗣位进秩金部郎中召试学士院改兵部俄知制诰咸平初改右谏议大夫四年卒子绎　　李继周
按宋史李继周传继周延州金明人祖计都父孝顺皆为金明镇使继周嗣掌本族太平兴国三年补殿前承旨淳化四年迁殿直明年讨李继迁命开治塞门鸦儿两路率所部入夏州败蕃将于石堡寨以功转供奉官至道二年授京西作坊副使大军讨西夏命为延州路踏白先锋会继迁邀战于路战却之咸平初改西京左藏库副使三年复为先锋入贼境焚积聚授供备库使领金明县兵马都监大中祥符二年卒诏择其子可袭职者边城言其子士彬逊&#从子士用练边事乃诏士彬管勾部族事士用为巡检都监以左右之　　李昌龄
按宋史李昌龄传昌龄字天锡宋州楚丘人曾祖确胶水令祖谭邯郸令父运太常卿昌龄太平兴国三年举进士历将作监丞右赞善大夫通判银州擢右拾遗改右补阙出知滁州丁内艰起为淮南转运使转户部员外郎知广州广有海舶之饶昌龄不能以廉自守淳化二年代还擢礼部郎中逾月为枢密直学士是秋初置审刑院于禁中命昌龄知院事至道二年以本官参知政事真宗即位加户部侍郎坐交结王继恩贬忠武军节度行军司马咸平二年起为殿中少监御史范正辞劾其广舶宿犯知河阳寻请致仕大中祥符元年卒子虞卿将作监主簿昌龄兄昌图至国子博士弟昌言至太子中书昌言子晋卿仲卿耀卿并进士及第晋卿为秘书丞从子纮　　李沆按宋史李沆传沆字太初洺州肥乡人曾祖丰泰陵令祖滔洺州团练判官父炳从邢帅薛怀让辟为观察支使历邠州凤翔判官拜殿中侍御史知舒州以劳加侍御史卒沆少好学器度宏远太平兴国五年举进士甲科为将作监丞通判潭州迁右赞善大夫转著作郎直史馆雍熙三年除右补阙知制诰四年迁职方员外郎召入翰林为学士淳化二年判吏部铨尝侍曲宴太宗目送之曰李沆风度端凝真贵人也三年拜给事中参知政事真宗即位迁户部侍郎咸平初以本官平章事会契丹犯边真宗北幸命沆留守京师肃然真宗还累加门下侍郎尚书右仆射一夕遣使持手诏欲以刘氏为贵妃沆对使者引烛焚诏附奏曰但道臣沆以为不可其议遂寝沆为相王旦参政事以西北用兵或至旰食旦叹曰我辈安能坐致太平得优游无事耶沆曰少有忧勤足为警戒他日四方宁谧朝廷未必无事沆又日取四方水旱盗贼奏之旦以为细事不足烦上听沆曰人主当使知四方艰难不然则土木甲兵祷祠之事作矣吾老不及见此此参政他日之忧也沆没后真宗以契丹既和西夏纳款遂封岱祠汾大营宫观搜讲坠典靡有暇日旦亲见王钦若丁谓所为乃叹曰李文靖圣人也当时遂谓之圣相景德元年薨上闻之惊叹趣驾往临哭之恸谓左右曰沆忠良纯厚始终如一岂意不享遐寿言终又泣下废朝五日赠太尉中书令谥文靖录其弟贽为虞部员外郎源为太子中舍维为户部员外郎子宗简为大理评事甥苏昂妻兄之子朱涛并同进士出身沆与诸弟友爱尢器重维　　李重诲按宋史李重诲传重诲应州金城人祖高后唐奖州刺史父彦荣仕契丹署环州刺史重诲尝为其应州马步军都指挥使太平兴国五年潘美出师御寇重诲从其节度使萧咄李迎战于代州北岭大败美斩咄李擒重诲以献太宗召见补邓州马步军都指挥使累迁泾原仪渭镇戎军钤辖咸平三年徙邠宁环庆路坐转饷灵武不严斥候至积石为寇骑掠于道营部大乱除名流光州五年起为崇仪使景德中上以泾原地要兵众虑有缓急遂徙重诲为钤辖复迁益州改皇城使大中祥符六年卒子禹谟为将作监主簿弟重睿历官澄州团练使子禹偁合门祗候　　李觉按宋史李觉传觉字仲明太平兴国五年举九经起家将作监丞通判建州就迁左赞善大夫知泗州转秘书丞迁礼记博士雍熙三年与右补阙李若拙同使交州还迁国子博士端拱元年春太宗幸国子监顾见讲坐左右言觉方聚徒讲书上即召觉令对御讲觉曰陛下六龙在御臣何敢辄升高坐上因降辇令张帝幕设别坐诏觉讲易之泰卦从臣皆列坐觉因述天地感通君臣相应之旨上甚悦特赐帛百匹是冬以本官直史馆仿韩愈毛颖传作竹颖传以献淳化二年改水部员外郎判国子监四年迁司门员外郎被病卒子宥大中祥符五年进士　　李罕澄
按宋史李罕澄传罕澄冀州阜城人七世同居汉干佑三年诏改乡里名及旌其门闾太平兴国六年长史以汉所赐诏书来上复旌表之　　李琼
按宋史顾忻传杭州仁和人李琼以鬻缯为业事母孝夜常十余起省母母喜食时新琼百方求市得必十倍酬其直　　李允则
按宋史李允则传允则字垂范济州团练使谦溥子也少以材略闻荫补衙内指挥使改左班殿直太平兴国七年擢合门祗候累迁四方馆引进使高州团练使天禧二年以客省使知镇州徙潞州仁宗即位领康州防御使天圣六年卒　　李建中
按宋史李建中传建中字得中其先京兆人曾祖逢唐左卫兵曹参军祖稠梁商州刺史辟地入蜀会王建僭据稠预佐命功建中十四丁外艰会蜀平侍母居洛阳太平兴国八年进士甲科解褐大理评事知岳州录事参军命直昭文馆建中父名昭文恳辞改集贤院景德中以久次进金部员外郎建中性简静风神秀雅恬于荣利爱洛中风土就构园池号曰静居好吟&#每游山水多留题自称岩夫民伯加司封员外郎工部郎中大中祥符五年命使泗州还得疾明年卒子周道周士并进士及第周士历侍御史终工部郎中周民太子中舍　　李至
按宋史李至传至字言几真定人母张氏尝梦八仙人自天降授字图使吞之及寤犹若有物在胸中未几生至七岁而孤鞠于飞龙使李知审家幼沈静好学及长辞华典赡举进士释褐将作监丞累迁右补阙知制诰太平兴国八年转比部郎中为翰林学士冬拜右谏议大夫参知政事以目疾求解机政授礼部侍郎进秩吏部会建秘阁命兼秘书监选三馆书置阁中俾至总之淳化五年兼判国子监至上言五经书疏已板行惟二传二礼孝经论语尔雅七经疏未备望令重加雠校以备刊刻从之后又引吴淑舒雅杜镐检正谬至与李沆总领而裁处之至道初真宗正储位以至兼宾客诏太子事以师傅礼真宗即位拜工部尚书参知政事咸平元年以目疾求解政柄授武信军节度居二年徙知河南府四年卒赠侍中　　李继成
按宋史常真传河南李继成母死负土成坟昼夜哭不绝声州郡以闻降诏旌其门闾　　李欣
按万姓统谱欣字公愉莆田人曾祖丹唐宗室蔡王蔚八代孙为虢州刺史欣第太平兴国八年进士历阶州推官以清谨闻召对擢通判耀州时关辅盗贼充斥欣陈讨捕之策逾月悉平改知仪州忽传寇至民将避去欣登城顾瞻笑曰何狂寇敢犯我邪及探骑至果渭州兵讨贼还耳拜屯田员外郎出知解州历广东广西京西转运使始仁宗为太子欣处师儒及即位赐玺书褒问除卫尉卿迁谏议大夫卒子八人宗元宗闵相继登第余以奏补入官　　李允正
</div>
    <div class="pagination">
<a href="氏族典卷诸姓部_page633.html">上一页</a><span>...</span><a href="氏族典卷诸姓部_page629.html">629</a><a href="氏族典卷诸姓部_page630.html">630</a><a href="氏族典卷诸姓部_page631.html">631</a><a href="氏族典卷诸姓部_page632.html">632</a><a href="氏族典卷诸姓部_page633.html">633</a><span class="current-page">634</span><a href="氏族典卷诸姓部_page635.html">635</a><a href="氏族典卷诸姓部_page636.html">636</a><a href="氏族典卷诸姓部_page637.html">637</a><a href="氏族典卷诸姓部_page638.html">638</a><a href="氏族典卷诸姓部_page639.html">639</a><span>...</span><a href="氏族典卷诸姓部_page635.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
