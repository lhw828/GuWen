<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 262 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 262 页/共 899 页</h1>
    <div class="content">　&#）

　　后汉
　　焦俭
按郑樵通志后汉有焦俭
　　魏
　　焦先
按魏志管宁传注时有隐者焦先河东人也字孝然中平末白波贼起先避白波东客扬州取妇建安初西还留陜界至十六年关中乱先失家属独窜于河渚间食草饮水无衣屦然其行不践邪径饥不苟食寒不苟衣结草以为裳科头徒跣每出见妇人则隐翳须去乃出自作一瓜牛庐净埽其中营木为&#布草蓐其上至天寒时构火以自炙呻吟独语饥则出为人客作饱食而已不取其直嘉平中太守贾穆初之官故过其庐先见穆再拜穆与语不应与食不食后岁余病亡时年八十九　　焦触
按魏志袁绍传绍子熙尚为其将焦触张南所攻奔辽西乌丸触自号幽州刺史驱率诸郡太守令长背袁向曹　　吴
　　焦征羌
按郑樵通志吴有会稽焦征羌
　　晋
　　焦嵩
按晋书曲允传焦嵩安定人初率众据雍刘曜之逼京都允告难于嵩嵩素侮允曰须允困当救之及京都败嵩亦寻为寇所灭　　焦遗
按西秦录遗南安人干归时仕为太子太师与参军国大谋干归曰焦生非特名儒乃王佐之才也谓炽盘曰汝事之当如事吾也因命炽盘拜遗于&#下遗子华至孝遗曾病甚冬中思食瓜华忽梦人谓之曰闻尔父思瓜故送助养汝从此进之华跪受寤而瓜果在手香美非常遗食之而病愈干归欲以女妻之辞曰凡娶妻者欲与之共事二亲也今以王姬之贵下嫁蓬茅之士诚非其匹臣惧其阙于中馈非所愿也干归曰卿之所行古人之事孤女不足以强卿乃以华为尚书民部郎遗后迁安南将军都督八郡诸军事广宁太守暮末末年南安诸羌共推遗为主遗不从遂劫遗族子亮叛攻南安暮末击破之遗杀亮出降进号镇国将军次子楷为太子司直暮末降夏楷奔广宁泣谓其父遗曰大人荷国宠灵居藩镇重任今本朝颠覆岂得不帅见众唱大义以殄寇仇遗曰今主上已陷贼庭吾非爱死而忘义顾以大兵追之是趣绝其命也不如择王族之贤者奉以为主而伐之庶有济也楷乃筑坛誓众二旬之间赴者万余人会遗病卒楷不能举事亡奔于河西　　南齐
　　焦度
按南齐书焦度传度字文续南安氐人也祖文珪避难至襄阳宋元嘉中侨立天水郡略阳县乃属焉度以归国补北馆客孝武初青州刺史颜师伯出镇滑台度领幢主送之魏寇青州师伯遣度领军与战大捷师伯板为己辅国府参军帝召还充左右除西阳王抚军长兼行参军补晋安王子勋夹毂队主随镇江州子勋起兵以度为龙骧将军为前锋每与台军战常自排突所向无不胜事败逃宫亭湖中为寇贼朝廷闻其勇甚忧患之使江州刺史王景文诱降度等将部曲出首景文以为己镇南参军寻领中直兵厚待之景文被害明帝以度武勇补晋熙王燮防合除征卤铠曹行参军随镇夏口武陵王赞代燮为郢州度仍留镇为赞前军参军沈攸之事起转度中直兵加宁朔将军军主太祖又遣使假度辅国将军屯骑校尉攸之大众至夏口攻城度亲力战事宁度功居多转后军将军封东昌县子东宫直合将军为人朴涩不闲民事建元四年除淮陵太守寻除游击将军永明元年卒年六十一赠辅国将军梁秦二州刺史子世荣永明中为巴东王防合子响事世荣避奔雍州世祖嘉之以为始兴中兵参军　　唐
　　焦遂
按万姓统谱遂口吃对客不出一言醉后应答如响饮中八仙歌云焦遂五斗方卓然高谈雄辨惊四筵　　宋　　焦继勋
按宋史焦继勋传继勋字成绩许州长社人少读书有大志晋祖镇太原继勋以儒服谒见晋祖与语悦之留帐下天福初授皇城兼宫苑使迁武德使安重荣反镇州安从进自襄阳举兵为应晋祖命继勋督诸将进讨以功就拜齐州防御使少帝即位从进平藉继勋威名镇之徙襄阳防御使岁余入为右千牛卫大将军拜宣徽北院使迁南院使西人寇边朝议发师致讨继勋抗疏请行拜秦州观察使兼诸蕃水陆转运使既至推恩信设方略招诱诸郡酋长相率乞盟边境以安俄徙知陕州就迁保义军兵马留后汉初凤翔军校阳彦昭据城叛命继勋率师讨之以功授保大军节度召入会汉祖幸大名留为京城右厢巡检使俄改右羽林统军隐帝末命继勋领兵北征及周祖举兵向阙继勋战不利遂归周祖广顺初改右龙武统军世宗征淮南为左厢排阵使又改右羽林统军将军左屯卫上将军以战功拜彰武军节度宋初召为右金吾卫上将军改右武卫上将军干德三年权知延州四年判右街仗为彰德军节度仍知留府事太平兴国三年卒年七十八赠太尉继勋猎涉史传颇达治道所至有善政　　焦守节
按宋史焦继勋传继勋子守节字秉直初补左班殿直选为江淮南路采访还奏称旨擢合门祗候咸平中置江淮南荆湖路兵马都监首被选擢迁合门通事舍人监香药榷易院三司为衣库副使迁为宫苑副使奉使契丹久之迁皇城副使管勾军头引见司坐以白直假枢密院副承旨尹德润治第免所居官三迁东上合门使加荣州刺史数请补外历知襄邓汝三州迁四方馆使以右神武大将军致仕卒　　焦千之按万姓统谱千之字伯强丹徒人欧阳修勉之弃科举学而专意经术为无锡令　　焦蹈
按万姓统谱蹈无为人四首乡荐元丰中因礼部贡院火别试蹈为第一有诗云不因南省火安得状元　　焦&#　　焦抑
按万姓统谱抑巢县人绍兴间为舒城丞行宽政节浮费清行卓称且辞藻充溢当时以文学政事目之　　焦焕弟
炳

按万姓统谱焕六安人绍定间进士第一弟炳亦武举第一时人荣之　　焦炳炎
弟
焕炎

按万姓统谱炳炎字晦甫本宣州人寓居嘉兴宋理宗朝登进士为谏官论奏皆切中时病屡迁太常少卿弟焕炎平生抱负英略慷慨有大志仕至镇江太守御边多显效　　金
　　焦旭
按金史焦旭传旭字明锐沃州柏乡人第进士调安喜主簿再转大兴令摄左警巡事以杖亲军百人长有司议其罪当杖决世宗令收赎改良乡令平章政事石琚荐旭干能可甄用召为右警巡使旭为人刚果自任不避权势初旭部民诉良旭以无文据付本主道逢监察御史诉其事语涉讹乱即收付旭旭释之不问为御史所劾削官两阶出为大名府推官寻授右三部检法司正为监察御史章宗初即位太傅克宁右丞相襄请上出猎旭劾奏其非上为罢猎明昌元年改侍御史四迁都水监以治河防劳进官一阶授西京路转运使卒旭性警敏练达时政世称能吏云　　元
　　焦用
按元史焦德裕传德裕父用仕金由束鹿令升千户守雄州北门太祖兵至州人开南门降用犹力战遂生获之帝以其忠壮释不杀复旧官徇地山东未尝妄杀一人年六十二卒后以德裕贵追赠中书左丞封恒山郡公谥正毅　　焦德裕
按元史焦德裕传德裕字宽父其远祖赞从宋丞相富弼镇瓦桥关遂为雄州人德裕通左氏春秋少拳勇善射金将武仙杀真定守史天倪仙既败走其党赵贵王显齐福等保仙故垒数侵掠太行太宗择廷臣有才辩者往招之杨惟中以德裕荐遂使真定降齐福擒赵贵王显亡走德裕追射杀之其地悉平中统三年李平世祖命德裕曲赦益都四年赐金符为阆蓬等处都元帅府参议宋臣夏贵围宣抚使张庭瑞于虎啸山德裕援之贵走升京畿漕运使至元六年佥陕西道提刑按察司事八年转西夏中兴道按察副使十一年从丞相伯颜南征授佥行中书省事宋平以德裕为中书参政辞不拜久之复佥行省事十四年改淮东宣慰使拜福建行省参知政事二十五年卒年六十九赠荣禄大夫平章政事追封恒国公谥忠肃子简余姚州知州洁信州治中　　焦瑾
按青城县志瑾邑人中统间李反分兵寇青城城且破瑾缒城绐贼以金帛牛酒请缓攻贼为少却翌日官兵至贼走一城获全　　焦文炳
按青城县志文炳瑾子也母刘氏病七日不汗且死文炳吁天以刃决胁取肝一脔诡为药以进母大汗而苏时五月多蝇竟无一近其疮痕母目盲文炳复夜稽颡北辰旦则舐母目旬日复明　　焦养直
按元史焦养直传养直字无咎东昌堂邑人夙以才器称至元十八年世祖改符宝郎为典瑞监思得一儒者居之近臣有以养直荐者帝即命召见敷对称旨以真定路儒学教授超拜典瑞少监二十四年从征乃颜二十八年赐宅一区入侍帷幄陈说古先帝王政治帝听之每忘倦大德三年迁集贤侍讲学士七年诏傅太子于宫中启沃诚至八年代祀南海九年进集贤学士十一年升太子谕德至大元年授集贤大学士告老归而卒赠资德大夫河南等处行中书省右丞谥文靖子德方以荫为兴国路总管府判官　　焦荣祖
按长山县志荣祖性廉介刚毅由中书掾历官西台御史河南河北等处行中书省参知政事护军追封中山郡公　　焦荣
按青城县志荣淹贯经史尹武康邑大治再尹如皋万户府出猎为民害荣纳&#陈论止之复守太和平役法修水田复义仓屡有善政官至大中大夫松江府知府　　明
　　焦白
按万姓统谱白字任道淮南人张士诚据吴辟为湖学教授不就去隐海上以诗画自适士诚败所在搜儒遂变姓名寄食于嘉定林氏卒　　焦云
按云南通志云永乐六年至滇七年从建文东行　　焦瑾按万姓统谱瑾字良玉高安人自幼聪敏器识过人父汝霖永乐初被荐上京念亲成疾瑾方弱冠在侧即陈情乞以身代上矜其孝行卓异赐允明年授瑾浚县税课大使秩满浚民诣阙保升浚县知县豪猾敛迹民安其治改知长洲又改黄岩景泰甲戌入觐乞休逾年卒于家　　焦宏
弟
宽

按河南通志宏字克明叶县人永乐末举进士累官户部右侍郎督馈饷于麓川事竣还京便道过家卒宏按贵州平反疑狱为副使时理冤禁弊击强扶弱德政尤多弟宽亦举进士历官监察御史以平苗功迁陕西布政司参政卒于官　　焦礼
按明外史焦礼传礼字尚节蒙古人父把思台洪武中归附为通州卫指挥佥事子胜嗣传至义荣无子以胜弟谦嗣累功至都指挥同知卒子管失奴幼谦弟礼借袭其职备御辽东宣德初礼当还职宣宗念礼守边劳命居职如故别授管失奴指挥使礼寻以年劳累进都指挥同知正统中积功至右都督英宗北狩景帝命充左副总兵守宁远未几也先逼京城诏礼率师入卫寇退还镇景泰四年贼骑犯兴水堡礼击走之进左都督以礼守边有功召入觐封东宁伯世袭天顺七年卒于镇赠侯谥襄毅礼有胆略精骑射守宁三十余年士卒乐为用边陲宁谧　　焦宽
按万姓统谱宽字仲容南阳人正统九年由进士知崇德县事莅政明敏抚绥有方历任六载以考最擢湖广道监察御史　　焦显
按德州志显景泰甲戌进士授湖广道监察御史巡视紫荆等关威名大着按四川蕃贼出没显布宣恩威地方赖以无虞委勘皇庄悉以其田归原主贵戚惮之后以言事过激降红城子驿丞都御史马文升荐之历升彰德府知府　　焦芳
按明外史焦芳传芳泌阳人天顺八年进士为庶吉士授编修进侍讲满九年考当迁学士或语大学士万安不学如芳亦学士乎芳闻大恚曰是必彭华间我也我不学士且刺华长安道中华惧言于安乃进芳侍讲学士芳粗陋无学识性阴狠动辄讥讪人众咸威避之尹旻之罢也芳与其子龙相比谪桂阳州同知弘治初移霍州知州擢四川提学副使上书乞怜调湖广未几迁南京右通政以忧归服阕授太常少卿兼侍讲学士寻擢礼部右侍郎俄改吏部转左侍郎正德初擢吏部尚书韩文将率九卿劾刘瑾疏当首吏部走告芳芳阴泄其谋于瑾瑾遂逐文而芳以本官兼文渊阁大学士入阁辅政累加少师华盖殿大学士居内阁数年瑾浊乱海内变置成法荼毒缙绅皆芳导之子黄中亦傲很不学廷试必欲得第一李东阳王鏊为置二甲首芳不悦言于瑾径授翰林检讨俄进编修芳以黄中故时时詈东阳瑾闻之曰黄中昨在吾家试石榴诗甚拙顾恨李耶始张彩为郎时芳力荐之以悦瑾觊共为奸利比彩为尚书芳父子荐人无虚日彩时有同异遂有隙而段炅见瑾昵彩芳势稍衰转附彩尽发芳阴事构于瑾瑾大怒尝众中斥芳父子会南京司业缺芳欲挤汪俊为瑾所斥颇愧沮置鐇初平礼部以黄中充颁诏使瑾复于左顺门斥芳芳不得已乃乞归黄中&#阁荫以侍读随父还瑾败给事御史交劾削其官黜黄中为民久之芳使黄中赍金宝遗权贵上章求湔雪复官为吏科所驳于是吏部覆奏请械系黄中法司以彰天讨黄中闻弃重赀狼狈遁走芳父子竟良死　　焦俊按明外史焦礼传东宁伯礼卒孙寿嗣爵卒无子弟俊嗣成化末历镇甘肃宁夏弘治中掌南京前府兼督操江出镇贵州湖广少事商贩既贵能下士而折冲非所长　　焦思刚
按万姓统谱思刚字士远盭厔人弘治举人任开州判官廉以自持决狱明允政通化行开人德之　　焦淇按明外史焦礼传礼孙俊卒子淇嗣尝分典京营正德中贿刘瑾出镇两广逾年卒弟洵嗣　　焦栋
按明外史焦礼传礼孙俊俊子洵洵从子栋嘉靖中提督五军营兼督中府逾十年改总兵湖广卒赠太子太保谥庄僖子文耀嗣卒子梦熊嗣掌协守南京掌军府明亡爵绝　　焦子春
按河南通志子春登封人嘉靖己丑进士为户部主事量移知六安州未几擢佥事备兵肃州累迁陕西行太仆少卿监军宁夏卒于家　　焦维章
按万姓统谱维章灌县人嘉靖乙未进士历副使　　焦竑按明外史焦竑传竑字弱侯江宁人为诸生有盛名举嘉靖四十三年乡试万历十七年以殿试第一人官翰林修撰皇长子出阁竑为讲官竑既负重名性复&#直时事有不可辄形之言论政府恶之二十五年主顺天乡试举子曹蕃等九人文多险诞谪福宁州同知岁余大计复镌秩遂不出竑博极群书善为古文典正驯雅卓然名家集名淡园竑所自号也四十八年卒年八十熹宗时以先朝讲读恩复官赠谕德赐祭荫子福王时追谥文端　　焦馨
按章丘县志馨登万历辛丑张以诚榜进士除中书舍人迁兵部员外晋郎中迁大名兵备副使转河南布政使参政分守汝南晋按察使转广东右布政使寻改河南右布政使迁山西左布政使擢巡抚宁夏都察院右副都御史卒赠工部左侍郎赐祭葬恩荫　　焦源清按明外史焦源溥传源溥从兄源清字湛一万历中举进士除户部主事再迁广平知府历山东按察使山西左布政使崇祯五年以右佥都御史巡抚宣府七年秋坐万全左卫失守夺官谪戍久之释还与源溥同被执抗节不食七日死　　焦源溥
按明外史焦源溥传源溥字涵一三原人万历四十一年进士历知沙河浚二县考最召为御史熹宗嗣位移宫议起源溥抗疏言之天启二年以忧归服阕还朝出按真定诸府移疾归崇祯二年起故官分巡河东道迁宁武参政有平寇功就迁山西按察使七年擢右佥都御史巡抚大同时边事日棘兵缺伍饷又乏岁洊饥源溥亟请蠲赈且增兵饷当事不能应逾年遂自劾求去监视中官魏国征摭论其不职坐罢归十六年冬李自成陷关中源溥被执胁降不屈勒令输金源溥瞋目大骂贼拔其舌支解死　　焦埏
按山西通志埏大同人承勋子喜读兵书尤善骑射历升大同副总兵崇祯壬午年奉命东援力战不屈而死　　焦宗性
按陕西通志宗性陇州庠生崇祯八年巨寇陷城宗性被执不屈死之　　焦自知
按陕西通志自知生员崇祯八年寇陷陇州自知不屈死

　千姓部列传
　　汉
　　千献
按奇姓通献蜀郡都尉见风俗通
　　明
　　千万
按万姓统谱万茂名人正统中宜山县典史


　晁姓部汇考
晁
通作

史记
　　错传注
索隐曰音朝按氏出南阳今西鄂氏自谓
错之后也
郑樵通志
　　以名为氏
周
人名

晁氏亦作朝亦作姬姓周景王子王子朝之后朝亦作晁一云卫大夫史晁之后汉有御史大夫晁错宋翰林学士晁迥子宗&#参知政事望出颍川京兆廖用贤尚友录　　晁姓
晁京兆角音


　苗姓部列传
　　上古
　　苗父
按姓氏急就篇上古医曰苗父
　　周
　　苗贲皇
按左传成公十六年六月晋楚遇于鄢陵甲午晦楚晨压晋军而陈苗贲皇言于晋侯曰楚之良在其中军王族而已请分良以击其左右而三军萃于王卒必大败之　　汉
　　苗浦
按郑樵通志汉有长水校尉苗浦
　　苗欣
按郑樵通志王莽时有苗欣
　　晋
　　苗金符
</div>
    <div class="pagination">
<a href="氏族典卷诸姓部_page261.html">上一页</a><span>...</span><a href="氏族典卷诸姓部_page257.html">257</a><a href="氏族典卷诸姓部_page258.html">258</a><a href="氏族典卷诸姓部_page259.html">259</a><a href="氏族典卷诸姓部_page260.html">260</a><a href="氏族典卷诸姓部_page261.html">261</a><span class="current-page">262</span><a href="氏族典卷诸姓部_page263.html">263</a><a href="氏族典卷诸姓部_page264.html">264</a><a href="氏族典卷诸姓部_page265.html">265</a><a href="氏族典卷诸姓部_page266.html">266</a><a href="氏族典卷诸姓部_page267.html">267</a><span>...</span><a href="氏族典卷诸姓部_page263.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
