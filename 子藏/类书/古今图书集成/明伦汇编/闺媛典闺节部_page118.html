<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 118 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 118 页/共 268 页</h1>
    <div class="content">按莆田县志李氏许师德妻年十八而寡守节抚孤终其身有司旌表卒年七十二　　陈宏庆妻金氏
按莆田县志金氏陈宏庆妻年二十二而寡纺绩以养舅姑育孤子成立有司旌之及卒巡抚殷从俭助其葬　　廖大训妻陈氏
按莆田县志陈氏廖大训妻年二十二而寡抚遗腹子庆登进士授主事封太安人奏旌表门　　廖奇进妾黄氏
按莆田县志黄氏太学生廖奇进妾奇进没黄年二十二遗孤宝甫四岁矢志课宝成立官德兴令黄以寿终　　康正福妻吴氏
按莆田县志吴氏康正福妻归康四阅月而夫亡家贫以纺绩抚遗腹子父母劝嫁不从年七十余卒　　郑一清妻杨氏按莆田县志杨氏参政杨瓒孙女郑一清妻年十九而寡守节终身督学旌表卒年六十　　曾宗平妻郑氏
按莆田县志郑氏曾宗平妻年十八而寡子甫弥月守节终身督学旌表卒年九十四　　张仪度妻陈氏
按莆田县志陈氏张仪度妻年二十而寡抚遗腹子守志终身郡守旌表卒年七十五　　黄大雅妻林氏
按莆田县志林氏黄大雅妻年二十二而寡家贫甚有武弁欲求娶林断发矢志孀居六十余年有司旌之　　郭润夫妻洪氏
按莆田县志洪氏郭润夫妻夫亡抚遗腹子应谦甘贫苦志太守陆美中旌之　　姚文熛妻吴氏
按莆田县志吴氏庠生姚文熛妻年二十而寡断发自誓终身未尝见齿御史樊献科旌之仍月给米卒年八十七　　陈绍卿妻廖氏
按莆田县志廖氏陈绍卿妻年二十二夫亡守节五十四年有司旌其门　　李激甫妻王氏
按莆田县志王氏李激甫妻年十八而寡甘贫守志郡守表其门　　黄贵德妻唐氏
按莆田县志唐氏黄贵德妻归甫五阅月而寡年二十励志守节抚遗腹子成立郡守旌之　　赵良厚妻郑氏
按莆田县志郑氏赵良厚妻年二十而寡矢志抚孤苦节终老郡守旌之　　陈尚乐妻俞氏
方氏
郑氏附

按莆田县志俞氏陈尚乐妻年二十二孀居守志孙泉娶方氏亦早世年二十五守节抚二子仲子甘雨贵封孺人长子甘露娶郑氏露殁郑苦节如前并旌表　　卢雄妻朱氏
按莆田县志朱氏兴化卫百户卢雄妻年二十四而寡矢志苦节养姑育子终其身有司旌表　　姚在正妻陈氏
按莆田县志陈氏姚在正妻年二十六夫亡守节有司旌之黄寺丞巩为之传　　周洪德妻黄氏
按莆田县志黄氏周洪德妻年十九夫亡遗孤未&#纺绩以事舅姑丧祭尽礼直指五次表其门年八十终　　郑正规继室林氏
按莆田县志林氏郑正规继室规为合浦县令娶林至县署至则正规病笃不能成礼寻没林年十七扶榇归葬矢志守节父母强之再适不从孀居二十余载卒　　曾泰妾陈氏
按莆田县志陈氏司狱曾泰妾年十九孀居仅生一女矢志守节年九十终　　陈明德妻黄氏
按莆田县志黄氏陈明德妻年十九而寡守节终其身　　蓝景光妻林氏
按莆田县志林氏蓝景光妻年二十七而寡守节抚孤既娶与妇俱殁复抚幼孙成人有司旌之年七十卒　　杨镇妻林氏
按莆田县志林氏杨镇妻年二十五而寡仅一女母子相对纺绩自给时值寇变之余拮据益苦竟饮恨而没　　郭大化妻郑氏
按莆田县志郑氏郭大化妻年二十而寡一子纔两月氏矢志靡他守志四十余年卒　　宋梦奎妻林氏
按莆田县志林氏庠生宋梦奎妻年二十四而寡守节抚孤有司旌表　　陈道妻黄氏
按莆田县志黄氏陈道妻年十九而寡守节抚孤成立郡守旌其门仍月给米优恤　　林举岩妻曾氏
按莆田县志曾氏庠生林举岩妻年二十七而寡守节抚孤直指优给月米赒之年七十五卒　　郑从龙妻吴氏
按莆田县志吴氏郑从龙妻年二十而寡守节抚孤直指旌表仍月给米恤之　　吴一桂妻林氏
按莆田县志林氏庠生吴一桂妻年二十而寡辛苦抚孤缟素终身郡守旌表　　洪肇曾妻张氏
按莆田县志张氏洪肇曾妻年二十而寡遗孤纔两月翁老有继姑张氏奉养惟谨继姑忽失明氏扶持后先二十年如一日拮据以完两世之丧有司旌表　　顾养达妻林氏按莆田县志林氏顾养达妻年二十二而寡抚周岁孤子矢志靡他直指优给月米年八十六卒　　林应棫妻黄氏
按莆田县志黄氏林应棫妻年十九夫死于寇无子氏矢志靡他孝养舅姑抚幼叔于襁褓直指月给米优恤万历间例赐绢帛米肉年七十五卒　　郭文采妻宋氏
按莆田县志宋氏庠生郭文采妻年二十八而寡守志三十年卒　　周辅邦妻郭氏
按莆田县志郭氏周辅邦妻年十九而寡遗孤甫弥月舅姑俱亡氏辛苦拮据成家业以授其子年七十五终　　徐东华妻周氏
按莆田县志周氏徐东华妻年二十六而寡止一女寻殇舅姑俱丧氏拮据襄葬事与父母相依矢志靡他历三十八年终　　马全昌妻陈氏
按莆田县志陈氏知州文熙女马全昌妻年二十而寡矢志奉姑刻夫像朝夕哭奠持斋十四年病笃姑与母欲延医泣辞之命垂绝令画师为写影犹以两手自蔽其面　　陈致恭妻林氏
按莆田县志林氏庠生陈致恭妻年二十而寡事姑以孝称倭乱儿达墀八岁被掳氏鬻产赎归备极辛苦教训成立　　吴概妻陈氏
周
氏附

按莆田县志陈氏吴概妻年十九夫亡子明卿甫四岁陈守节教之早补弟子员娶妇周氏亦年十九而寡抚三岁子姑妇相依终老郡守表其节仍给以羊酒陈年八十五周年六十五卒　　程庠妻方氏
女
附

按莆田县志方氏程庠妻庠婴夙疾值壬戌之变缒城又伤足方随夫伏壕莽中数日取衣裹水濡沫之庠自分必死劝方去方垂泪而已亡何庠死乃寻家众共负尸归殡氏年二十四仅一女事姑甚孝万历间郡守旌其门仍给羊酒年八十四终女适吴廷训年二十九而寡守志如母抚孤苦节三十八年　　蔡应可妻吴氏按莆田县志吴氏蔡应可妻年甫十八应可就婚于吴父任所甫一年而应可归殁吴闻讣号恸几绝及归事翁姑尽孝年四十三卒有司旌之　　戴宗仁妻林氏
按莆田县志林氏戴宗仁妻仁早夭氏奉舅姑备极诚孝训子应禧力学直指月给米一石优恤年七十九卒　　李景昕妻林氏
按莆田县志林氏廪膳生李景昕妻年二十六而寡二子俱幼继姑在堂氏甘贫守志纺绩以供菽水万历元年御史月给米五斗十六年加米一石卒年八十八御史陈子贞助葬　　顾启宗妻陈氏
按莆田县志陈氏顾启宗妻归甫八月而寡抚遗腹子事舅姑以孝闻直指优给月米年八十余卒　　方湛继室吴氏按莆田县志吴氏庠生方湛继室夫亡矢志孀居抚前妻子承郁成立诏建坊旌之承郁贵赠孺人　　丘伯载妻郑氏按莆田县志郑氏丘伯载妻年二十二而寡无嗣翁早世与姑曾氏相依家贫纺绩攻苦积二十年始得营葬夫翁毕葬未几而没有司表其节为立石墓左　　俞康妻林氏按莆田县志林氏俞康妻年二十五而寡苦守五十余年奉翁姑以孝教子诲有义方有司旌表诲贵累赠夫人　　陈宗夔妻吴氏
按莆田县志吴氏庠生陈宗夔妻早寡事姑甚孝刲股以愈姑疾直指徐鉴旌其门仍月给米一石年九十一卒　　林仕养妻黄氏
按莆田县志黄氏庠生林仕养妻年二十夫客死讣闻欲自尽念垂白翁姑别无所倚遂矢志孝养壬戌之变冒死全姑孀居五十四年万历间有司旌表　　林坚妻曾氏按莆田县志曾氏庠生林坚妻年十八而寡抚遗腹女矢志苦守足不逾阈事姑以孝闻郡守李茂功旌表　　戴宗泗妻林氏
按莆田县志林氏庠生戴宗泗妻副宪廷升女年二十二而夫亡以所积金数百创祠祀舅姑而夫祔焉父病再刲股肉以疗直指陆梦祖旌之　　张珣妻俞氏
按莆田县志俞氏张珣妻年十九而寡无子矢志靡他两次刲股以愈姑病抚嗣子惟谨成立万历间郡守旌表　　欧嘉节妻郑氏
按莆田县志郑氏欧嘉节妻早岁丧夫守志不二养姑抚子孀居五十余年年八十余卒　　叶九苞继室郑氏
按莆田县志郑氏布政叶珩孙九苞继室年十九夫亡所生子及前妻子俱幼氏抚之如一事翁姑以孝闻旌表　　郑开瑞妻顾氏
王
氏附

按莆田县志顾氏庠生郑开瑞妻年二十而寡妾王氏年十八遗娠三月生男翁殁姑病顾刲股以进孀居五十年辟纑教子有司旌其节月给官米优之顾先卒王年七十余终　　林标甫妻谢氏
按莆田县志谢氏林标甫妻年二十四而寡家贫抚二女苦节三十年卒　　陈嗣楚妻郑氏
按莆田县志郑氏诸生陈嗣楚妻年二十三而寡一子寻殇氏誓死靡他孀居三十余载目未常一瞰户外有司累旌之　　曾于材妻张氏
按莆田县志张氏曾于材妻年二十四而寡矢志存孤始终一节年七十卒　　叶宗仁妻郑氏
时焕
妻附

按莆田县志郑氏叶宗仁妻年二十四而寡子甫四岁其侄女叶时焕妻年二十五夫亡子甫五岁时焕亦宗仁侄也二郑相依茹荼饮血四十年抚二孤皆成立年各六十余卒　　俞尔旸继室郑氏
李
氏附

按莆田县志郑氏庠生俞尔旸继室年二十四夫亡无出抚前妻子爱如所生旸弟尔昕妻李氏年二十而寡妯娌相依白首同节　　黄芳柏妻唐氏
林
氏附

按莆田县志唐氏诸生黄芳柏妻年二十二而寡遗孤僩甫四月矢志励节事姑孝谨僩又早丧与妇林氏茕茕相守拮据营葬两世暴棺晚节孤苦尢人所难堪万历中直指优给月米唐年六十九林年五十九卒　　余待佐妻梁氏
陈
氏附

按莆田县志梁氏余待佐妻年二十五而寡子振先甫二岁妾陈氏年十九遗腹生男妻妾同心共抚孤守节六十年如一日万历中郡守李茂功旌其门　　林应述继室丘氏按莆田县志丘氏诸生林应述继室年十六适林甫半载夫亡翁亦随丧丘矢志孀居抚前妻子及长授室未几又殁复抚其孙勤苦拮据以存先业族党咸重之直指优给月米年七十九卒　　林道相妻戴氏
按莆田县志戴氏林道相妻年二十夫亡守节三十余年辛勤纺绩负土葬夫刲股调粥以疗姑病郡县旌之　　陈金娘
按莆田县志陈金娘霞墩人陈钦望女许聘刘环未嫁而环死金娘年十七闻讣素服奔丧誓不字人事环父母终老直指月给米一石五斗万历八年诏建坊优免二丁侍养年八十五卒与环合葬立石表其墓　　林贞一
按莆田县志林贞一员外郎长清姑年十三许嫁方氏子未归而方子以远戍没贞一为服丧三年屏去华饰茹素终身年七十卒　　郑世贵妻萧氏
按莆田县志萧氏诸生郑世贵妻贵早亡二孤相继夭萧氏操守益坚郡守旌其门　　吴芳矩妻莫氏
按莆田县志莫氏吴芳矩妻年十九寡无子依父母居矢志守节四十余年终　　周闻妻方氏
按莆田县志方氏诸生周闻妻幼读书能文及嫁闻妹庚亦知书姑嫂题咏相酬答闻欲取其集合刻之氏辞曰妇人弄文非其宜也寝之后闻殁氏哀毁矢节尽取生平所作焚于柩前庚所作羹绣集尚存而方氏之集无闻焉年六十六卒　　林理妻洪氏
按莆田县志洪氏林理妻归六阅月夫亡矢志自守每逢佳节辄恸哭欲绝家人罕见其面孀居十年卒　　沈会奇妻林氏按莆田县志林氏沈会奇妻年二十一而寡孤苦守节六十余年卒　　周大能妻宋氏
按莆田县志宋氏周大能妻年二十而寡安贫守节四十余年　　朱光腾妻林氏
按莆田县志林氏朱光腾妻年二十而寡矢志抚遗腹成立早丧无孙林年八十余孤苦尢甚里邻哀之　　陈志举妻黄氏按莆田县志黄氏庠生陈志举妻年十九而寡子坚甫弥月矢志苦守年八十三卒　　许朝肃妻林氏
按莆田县志林氏员外郎迁乔妹许朝肃妻年二十六而寡无子守节以从侄仰高为嗣孀居三十六年　　朱景说继室吴氏按莆田县志吴氏朱景说继室年二十五景说随父殁于宦邸氏誓死守节抚有遗孤卒年六十七　　方鲲妻龚氏按莆田县志龚氏举人方鲲妻年二十二而寡仅一女舅姑相继殁寡居守志太守吕一静月给米优赡　　张春妻林氏按莆田县志林氏孝廉张春妻年二十四而寡矢志苦守缟素终身年六十三卒　　张纯昭妻林氏
按莆田县志林氏张纯昭妻年二十八守志教子勤纺绩以襄丧葬御史旌之卒年九十二　　吴宗猷妻丘氏
按莆田县志丘氏吴宗猷妻年二十五而寡甘贫守志抚教遗孤事舅姑以孝闻孀居四十余年御史旌表　　林夔一妻陈氏
按莆田县志陈氏同知一鲂姑林夔一妻年二十九而寡家贫抚孤守志四十三年卒　　莫铭琨继室方氏
按莆田县志方氏莫铭琨继室年十七归莫数岁不孕为夫买妾夫病亡即闭户自经以救解双目因之失明持斋素二十余年足不越外户年五十余终　　林瓒妻徐淑英妹德
英附

按莆田县志淑英同知徐廷龙长女与妹德英皆善属文淑英适林瓒未几寡誓死自守歌孤雁以见志德英适俞氏子亦早寡守志女红之外手未尝释卷所著有建文纪孟母仉氏等赞及悼志赋淑英亦有贞蕤堂集　　黄履万妻林氏
按莆田县志林氏经历羹梅女给事中黄谦孙履万妻早寡守节孝事翁姑竭力以营夫葬年六十一卒　　黄谐声妻林氏按莆田县志林氏经历长茂女黄谐声妻年二十四夫亡无子守节四十一年卒　　谢景行妻姜氏
按莆田县志姜氏仙游谢景行妻年二十而寡无子孀居六十年卒　　林文鹏妻陈氏
按莆田县志陈氏林文鹏妻年二十七而寡子之翰方三岁陈矢志坚守辟纑课子登万历庚子乡荐泰昌元年奉旨旌表　　郑汝汤妻林氏
按莆田县志林氏郑汝汤妻年二十六而寡守志不二抚二子一孙相继俱夭茕茕孤苦五十年卒　　郑善卿妻陈氏按莆田县志陈氏郑善卿妻年二十四而寡誓死守节抚育二孤终其身　　陈善保妻林氏
</div>
    <div class="pagination">
<a href="闺媛典闺节部_page117.html">上一页</a><span>...</span><a href="闺媛典闺节部_page113.html">113</a><a href="闺媛典闺节部_page114.html">114</a><a href="闺媛典闺节部_page115.html">115</a><a href="闺媛典闺节部_page116.html">116</a><a href="闺媛典闺节部_page117.html">117</a><span class="current-page">118</span><a href="闺媛典闺节部_page119.html">119</a><a href="闺媛典闺节部_page120.html">120</a><a href="闺媛典闺节部_page121.html">121</a><a href="闺媛典闺节部_page122.html">122</a><a href="闺媛典闺节部_page123.html">123</a><span>...</span><a href="闺媛典闺节部_page119.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
