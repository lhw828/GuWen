<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 378 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 378 页/共 899 页</h1>
    <div class="content">按明外史姜应麟传应麟从子思睿字颛愚少孤事母孝举天启二年进士授行人崇祯三年擢御史巡按云南陛辞历指诸弊政出视河东盐政代还乞假归里未几卒　　姜名武
按明外史姜名武传名武字我扬保德州人举天启二年武会试授大同威远守备崇祯初迁大水峪游击筑杏山城有功迁宣府西城参将擢通州副总兵十五年李自成围开封急名武往援血战力竭被执大骂为贼磔死　　姜炳
按莱阳县志崇祯二年冬土贼董大成率众攻城炳以与大成有旧愿往说之缒城诣贼营极陈利害大成闻之有悔心众贼惧有变乱刃砍杀之　　姜正芳
按莱阳县志正芳居县西北五里董大成叛率众犯城相机欲图之不果被执大骂不绝口而死子渭泾渭明皆遇害　　姜采
按明外史姜采传采字如农莱阳人崇祯四年进士授密云知县调仪真迁礼部主事十五年擢礼科给事中以言事谪戍宣州卫将赴戍所而都城陷福王立遇赦起故官方丁父艰不赴国变后流寓苏州以卒　　姜梦豸
按黄县志梦豸掖县人贡士崇祯五年来任训导未逾月值城陷仗剑不屈被害赠爵　　姜勉仁
按莱阳县志勉仁守城杀贼七人巷战又杀三人贼剖其胸死　　姜鲤
按昌邑县志鲤壬午兵变守南城死汛地
　　姜自茂
按昌邑县志自茂壬午兵变守南城死汛地
　　姜士&#
按昌邑县志士&#武生壬午兵变守东城死汛地　　姜鹰扬按昌邑县志鹰扬训导壬午兵变守西城死于汛地　　姜演按昌邑县志演生员壬午兵变守东南角城被执演詈骂死之　　姜惺法
按昌邑县志惺法生员壬午兵变守南城被执骂不绝口而死　　姜恂法
按昌邑县志恂法生员与兄惺法同守南城被执不屈死　　姜一俊
按兴国州志一俊督兵守城剿献贼死之
　　姜道元
按浙江通志道元字敬胜余姚人以恩贡授山东布政司理问摄临清州篆济南被围职守北门城陷被执胁令降不从遂见杀妻来氏自沉署后湖中子廷梁从死　　姜邻仲
按陕西通志邻仲渭南人诸生父母先后逝泣血柩前无间昼夜绝粒数日倚柩而死

　羊姓部列传
　　夏后氏
　　羊辛
按姓氏急就篇桀有羊辛
　　周
　　羊斟
按左传宣公二年春郑公子归生受命于楚伐宋宋华元乐吕御之二月壬子战于大棘宋师败绩囚华元获乐吕将战华元杀羊食士其御羊斟不与及战曰畴昔之羊子为政今日之事我为政与入郑师故败君子谓羊斟非人也以其私憾败国殄民于是刑孰大焉诗所谓人之无良者其羊斟之谓乎残民以逞　　羊罗
按左传昭公十八年六月鄅人藉稻邾人袭鄅鄅人将闭门邾人羊罗摄其首焉遂入之尽俘以归鄅子曰余无归矣从帑于邾邾庄公反鄅夫人而舍其女　　秦　　羊子
按汉书艺文志羊子四篇
注
百章故秦博士
　　汉
　　羊胜
按汉书梁孝王传梁王招延四方豪杰自山东游士莫不至齐人羊胜公孙诡邹阳之属梁王怨爰盎与羊胜公孙诡谋阴使人刺杀爰盎天子遣使案梁事捕公孙诡羊胜皆匿王后宫梁相轩丘豹及内史安国皆泣谏王王令胜诡自杀　　羊牧
按汉书王莽传江夏羊牧等起云杜绿林号下江兵　　后汉　　羊侵
按后汉书羊续传续祖父侵安帝时司隶校尉　　羊儒按后汉书羊续传续父儒桓帝时为太常
　　羊陟
按后汉书羊陟传陟字嗣祖太山梁父人也家世冠族陟少清直有学行举孝廉辟太尉李固府举高第拜侍御史会固被诛陟以故吏禁锢历年复举高第再迁冀州刺史奏案贪浊所在肃然又再迁虎贲中郎将城门校尉三迁尚书令拜河南尹计日受奉常食干饭茹菜禁制豪右京师惮之会党事起免官禁锢卒于家　　羊续
按后汉书羊续传续字兴祖太山平阳人也其先七世二千石续以忠臣子孙拜郎中去官后辟大将军窦武府及武败坐党事禁锢十余年幽居守静及党禁解复辟太尉府四迁为庐江太守中平三年江夏兵赵慈反叛杀南阳太守秦颉攻没六县拜续为南阳太守当入郡界乃羸服间行侍童子一人观历县邑采问风谣然后乃进其令长贪洁吏民良猾悉逆知其状郡内惊莫不震慑乃发兵与荆州刺史王敏共击慈斩之属县余贼并诣续降续为上言宥其枝附贼既清平乃班宣政令候民病利百姓欢服时权豪之家尚奢丽续深疾之常敝衣薄食车马羸败六年灵帝欲以续为太尉时拜三公者皆输东园礼钱千万令中使督之名为左驺其所之往辄迎致礼敬厚加赠赂续乃坐使人于单席举缊袍以示之曰臣之所资唯斯而已左驺白之帝不悦以此故不登公位而征为太常未及行会病卒时年四十八　　羊嘉按万姓统谱嘉陇西功曹
　　魏
　　羊秘
按晋书羊祜传祜伯父秘官至京兆太守
　　羊
按晋书羊祜传祜父上党太守
　　羊耽
按晋书羊琇传琇父耽官至太常
　　羊茂
按尚友录茂字季宝为东郡太守冬月坐白羊皮夏月坐一榆木板&#出界买盐豉食之　　晋
　　羊祉
按晋书羊祜传祜伯父秘秘子祉魏郡太守
　　羊发
按晋书羊祜传祜兄发官至都督淮北护军
　　羊祜
按晋书羊祜传祜字叔子泰山南城人也蔡邕外孙景献皇后同产弟文帝为大将军征拜中书侍郎迁给事中黄门郎徙秘书监武帝受禅以佐命勋进号中军将军加散骑常侍进爵为侯帝将有灭吴之志以祜为都督荆州诸军事祜率兵出镇南夏开设庠序绥怀远近甚得江汉之心在军常轻裘缓带身不被甲铃阁之下侍卫者不过十数人每与吴人交兵&#日方战不为掩袭之计将帅有欲进谲诈之策者辄饮以醇酒使不得言与陆抗相对使命交通会益州刺史王浚征为司农祜知其可任因表留浚监益州诸军事加龙骧将军密令修舟&#为顺流之计祜缮甲训卒广为戎备至是上疏谋平吴帝深纳之会吴人寇弋阳江夏祜寝疾求入朝面陈伐吴之计帝欲使祜卧护诸将祜曰取吴不必须臣自行但既平之后当劳圣虑耳疾渐笃乃举杜预自代寻卒南州人征市日闻祜丧莫不号恸罢市巷哭者声相接吴守边将士亦为之泣其仁德所感如此无子帝以祜兄子暨为嗣暨以父没不得为人后帝又令暨弟伊为祜后又不奉诏帝怒并收免之太康二年以伊弟篇为巨平侯奉祜嗣早卒孝武太元中封祜兄元孙之子法兴为巨平侯以桓元党诛国除　　羊瑾
按晋书羊琇传琇兄瑾尚书右仆射
　　羊琇
按晋书羊琇传琇字稚舒景献皇后之从父弟也少举郡计参镇西锺会军事从平蜀及会谋反琇正言苦谏还赐爵关内侯琇涉学有智筭少与武帝通门甚相亲狎每接筵同席尝谓帝曰若富贵见用任领护各十年帝戏而许之初帝未立为太子而声论不及弟攸文帝素意重攸恒有代宗之议琇密为武帝画策甚有匡救又观察文帝为政损益揆度应所顾问之事皆令武帝默而识之后文帝与武帝论当世之务及人间可否武帝答无不允由是储位遂定及帝为抚军命琇参军事帝即王位后擢琇为左卫将军封甘露亭侯帝践阼累迁中护军加散骑常侍琇在职十三年典禁兵豫机密宠遇甚厚琇性豪侈费用无复齐限又喜游燕以夜续昼中外五亲无男女之别时人讥之然党慕胜己其所推奉便尽心无二穷窘之徒特能振恤选用多以得意者居先不尽铨次之理将士有冒官位者为其致节不惜躯命然放恣犯法每为有司所贷其后司隶校尉刘毅劾之应至重刑武帝以旧恩直免官而已寻以侯白衣领护军顷之复职及齐王攸出镇也琇以切谏忤旨左迁太仆既失宠愤怨遂发病以疾笃求退拜特进加散骑常侍还第卒追赠辅国大将军开府仪同三司赐东园秘器朝服一袭钱三十万布百匹谥曰威　　羊元之按晋书羊元之传元之惠皇后父尚书右仆射瑾之子也元之初为尚书郎以后父拜光禄大夫特进散骑常侍更封兴晋侯迁尚书右仆射加侍中进爵为公成都王&#之攻长沙王乂也以讨元之为名遂忧惧而卒追赠车骑将军开府仪同三司　　羊伦
按晋书羊祜传祜兄子伦高阳相
　　羊暨
按晋书羊祜传祜兄子暨阳平太守
　　羊伊
按晋书羊祜传祜兄子伊初为贾充掾后历平南将军都督江北诸军事镇宛为张昌所杀　　羊篇
按晋书羊祜传祜无子帝以祜兄子篇为巨平侯奉祜嗣篇历官清慎位至散骑常侍早卒　　羊亮
按晋书羊祜传祜伯父秘秘孙亮字长元初为太傅杨骏参军累转大鸿胪奔并州为刘元海所害　　羊陶按晋书羊祜传亮弟陶为徐州刺史
　　羊济
按晋书羊鉴传鉴父济匈奴中郎将
　　羊曼
按晋书羊曼传曼字祖延太傅祜兄孙也少知名本州礼命太傅辟皆不就避难渡江元帝以为镇东参军转丞相主簿委以机密历黄门侍郎尚书吏部郎晋陵太守以公事免曼任达颓纵好饮酒温峤庾亮阮放桓彝同志友善并为中兴名士时州里称陈留阮放为宏伯高平郗鉴为方伯泰山胡毋辅之为达伯济阴卞壸为裁伯陈留蔡谟为朗伯阮孚为诞伯高平刘绥为委伯而曼为伯凡八人号兖州八伯盖拟古之八隽也王敦既与朝廷乖贰羁录朝士曼为右长史曼知敦不臣终日酣醉讽议而已敦败代阮孚为丹阳尹苏峻作乱加前将军率文武守云龙门王师不振为峻所害　　羊
按晋书羊曼传曼弟字彭祖少不经学时论皆鄙其凡庸先是兖州有八伯之号其后更有四伯大鸿胪陈留江泉以能食为谷伯豫章太守史畴以大肥为笨伯散骑郎高平张嶷以狡妄为猾伯而以狠戾为琐伯盖拟古之四凶初辟元帝丞相府累迁庐陵太守刚克粗暴恃国戚纵恣尢甚睚&#之嫌辄加刑杀疑郡人简良等为贼杀二百余人诛及婴孩所髡&#复百余庾亮执之归于京都有司奏罪当死琅邪太妃山氏之甥也入殿叩头请命诏原生命以慰太妃渭阳之思于是除名顷之遇疾恒见简良等为祟旬日而死　　羊固
按晋书羊曼传曼为丹阳尹时朝士过江初拜官相饰供馔曼拜丹阳客来早者得佳设日晏则渐罄不复及精随客早晚而不问贵贼有羊固拜临海太守竟日皆美虽晚至者犹获盛馔论者以固之丰腆乃不如曼之真率　　羊炜
按晋书羊鉴传鉴兄炜历太仆兖徐二州刺史　　羊鉴按晋书羊鉴传鉴字景期太山人为东阳太守累迁太子左卫率时徐龛反叛司徒王导以鉴是龛州里冠族必能制之请遣北讨鉴深辞才非将帅导不纳强启授以征讨都督果败绩有司正鉴斩刑元帝诏以鉴太妃外属特免死除名久之为少府及成帝即位豫讨苏峻以功封丰城县侯徙光禄勋卒　　羊忱
按宋书羊欣传欣曾祖忱晋徐州刺史
　　羊贲
按晋书羊曼传苏峻作乱曼为峻所害峻平追赠太常子贲嗣少知名尚明帝女南郡悼公主除秘书郎早卒　　羊昙
按晋书谢安传安甥羊昙者太山人知名士也为安所爱重安薨后行不由西州路尝因大醉不觉至州门以马策扣扉诵曹子建诗曰生存华屋处零落归山丘恸哭而去　　羊楷
按宋书羊元保传元保祖楷尚书都官郎
　　羊权
按宋书羊欣传欣祖权黄门郎
　　羊不疑
按宋书羊欣传欣父不疑桂阳太守
　　羊绥
按宋书羊元保传元保父绥中书侍郎
　　羊法兴
按晋书羊祜传孝武太元中封祜兄元孙之子法兴为巨平侯以桓元党诛国除　　羊松龄
按晋书潜传潜既绝州郡觐谒其乡张野及周旋人羊松龄宠遵等或有酒要之或要之共至酒坐虽不识主人亦欣然无忤　　羊孚
按尚友录孚字子道泰山人作雪赋云资清以化乘气以霏遇象能鲜即洁成辉桓引遂以书扇　　宋
　　羊欣
按宋书羊欣传欣字敬元泰山南城人少靖默无竞于人美言笑善容止泛览经籍尢长隶书起家辅国参军府解还家隆安中朝廷渐乱欣优游私门不复进仕会稽王世子元显每使欣书常辞不奉命元显怒乃以为其后军府舍人此职本用寒人欣意貌恬然不以高卑见色论者称焉桓元辅政领平西将军以欣为平西参军仍转主簿参预机要欣欲自&#时漏密事元觉其此意愈重之以为楚台殿中郎欣拜职少日称病自免屏居里巷十余年不出义熙中板补右将军刘藩司马转长史中军将军道怜谘议参军出为新安太守在郡四年简惠著称除临川王义庆辅国长史庐陵王义真车骑谘议参军并不就太祖重之以为新安太守前后凡十三年游玩山水甚得适性转在义兴非其好也顷之又称病笃自免归除中散大夫元嘉九年卒子俊早卒　　羊徽
按宋书羊欣传欣弟徽字敬猷世誉多欣高祖镇京口以为记室参军掌事八年迁中书郎直西省后为太祖西中郎长史河东太守　　羊元保
按宋书羊元保传元保太山南城人起家楚台太常博士遭母忧服阕除临安令刘穆之举为高祖镇军参军库部郎永世令复为高祖太尉参军转主簿丹阳丞少帝景平二年入为尚书右丞转左丞司徒长史府公王弘甚知重之顷之入为黄门侍郎善奕棋棋品第三太祖与赌郡戏胜以补宣城太守在郡一年为廷尉数月迁尚书吏部郎御史中丞衡阳王义季右军长史南东海太守加辅国将军入为都官尚书左卫将军加给事中丹阳尹会稽太守又徙吴郡太守太祖以元保廉素寡欲故频授名郡为政虽无干绩而去后常见思元凶弒立为吏部尚书领国子祭酒寻加光禄大夫世祖即位以为散骑常侍领崇宪卫尉寻迁金紫光禄大夫大明初进位光禄大夫五年迁散骑常侍特进元保自少至老谨于祭奠四时珍新未得祠荐者口不妄尝八年卒年九十四谥曰定子　　羊璇之
按万姓统谱璇之与谢灵运为友
　　羊规
按梁书羊侃传侃祖规宋武帝之临徐州辟祭酒从事大中正会薛安都举彭城降北规由是陷魏授卫将军营州刺史　　羊袭吉
按尚友录欣子袭吉少时庭中乘凉忽见天开其内云霞灿烂楼阁参差光明下照山岳袭吉惊惧逡巡乃闭袭吉勤于书写仡仡不倦　　羊瞻
按宋书羊欣传欣弟徽徽子瞻元嘉末为世祖南中郎长史浔阳太守卒官　　羊希
按宋书羊元保传元保兄子希字泰闻少有才气大明初为尚书左丞益州刺史刘瑀先为右卫将军与府司马何季穆共事不平季穆为尚书令建平王宏所亲待屡毁瑀于宏会瑀出为益州夺士人妻为妾宏使羊希弹之瑀坐免官瑀恨希切齿有门生谢元伯往来希间瑀令访讯被免之由曰此奏非我意瑀即日到宏门奉笺陈谢云闻之羊希希坐漏泄免官大明末为始安王子真征卤司马黄门郎御史中丞泰始三年出为宁朔将军广州刺史希至以沛郡刘思道行晋康太守领军伐俚思道违节度失利希遣收之思道不受命率所领攻州希遣平越长史邹琰司马邹嗣之拒之战败死希逾城走思道获而杀之　　羊戎按宋书羊元保传元保子戎有才气而轻薄少行检官至通直郎与王僧达谤议时政赐死　　羊崇
按宋书羊元保传元保兄子希为广州刺史刘思道攻州城希见杀子崇字伯远尚书主客郎丁母忧哀毁过礼及闻广州乱即日便徒跣出新亭不能步涉顿伏江渚门义以小船致之于是进路父葬毕不胜哀卒　　南齐
　　羊阐
按万姓统谱阐太中大夫齐明帝崩阐入临披发号恸俯仰帻遂脱地东&#彻哭大笑曰此诏秃狄啼来乎　　梁
　　羊鸦仁
按梁书羊鸦仁传鸦仁字孝穆太山巨平人也少骁果有胆力仕郡为主簿普通中率兄弟自魏归国封广晋县侯征伐青齐间累有功稍迁员外散骑常侍历阳太守中大通四年为持节都督谯州诸军事信威将军谯州刺史大同七年除太子左卫率出为持节都督南北司豫楚四州诸军事轻车将军北司州刺史侯景降诏鸦仁督精兵三万趋悬瓠应接景仍为都督豫司淮冀殷应西豫等七州诸军事司豫二州刺史镇悬瓠及侯景反鸦仁率所部入援太清二年鸦仁攻贼于东府城反为贼所败台城陷鸦仁见景为景所留以为五兵尚书鸦仁常思奋发三年出奔江陵其故部曲数百人迎之将赴江陵至东莞为故北徐州刺史荀伯道诸子所害　　羊侃
</div>
    <div class="pagination">
<a href="氏族典卷诸姓部_page377.html">上一页</a><span>...</span><a href="氏族典卷诸姓部_page373.html">373</a><a href="氏族典卷诸姓部_page374.html">374</a><a href="氏族典卷诸姓部_page375.html">375</a><a href="氏族典卷诸姓部_page376.html">376</a><a href="氏族典卷诸姓部_page377.html">377</a><span class="current-page">378</span><a href="氏族典卷诸姓部_page379.html">379</a><a href="氏族典卷诸姓部_page380.html">380</a><a href="氏族典卷诸姓部_page381.html">381</a><a href="氏族典卷诸姓部_page382.html">382</a><a href="氏族典卷诸姓部_page383.html">383</a><span>...</span><a href="氏族典卷诸姓部_page379.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
