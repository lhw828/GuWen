<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 230 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 230 页/共 268 页</h1>
    <div class="content">　　按开封府志邢氏尉氏靳宁远妻夫亡守节孝　　事其姑县令旌表　　邵百祥妻王氏
　　按开封府志王氏尉氏邵百祥妻年二十四夫　　亡矢志守节养老抚幼贫苦五十四年邑令旌　　表　　马孝则妻靳氏
　　按开封府志靳氏尉氏马孝则妻于纯女年二　　十三避寇西山夫亡止一女事翁姑以孝及乱　　定归里翁姑相继殁将殡欲迎夫骨同葬其家　　以无嗣忌之氏痛哭徒步走西山亲负夫骸以　　归借地安厝邻里重其苦节议许仍入祖茔历　　五十余年如一日　　张昆玺妻靳氏
　　按开封府志靳氏尉氏诸生张昆玺妻年少夫　　亡抚孤辛苦四十余年教二子皆入泮　　李正芬妻谷氏
　　按开封府志谷氏尉氏李正芬妻夫死于贼氏　　方少阖家远避村桥贼复至氏扶姑抱子以窜　　遇贼斫其首数刀仆地姑匿桥下越夜家人访　　至氏复苏血被面子尚在侧共舁之归家贫苦　　节养姑抚子历四十余年终　　王济美妻张氏
　　按开封府志张氏尉氏王济美妻夫亡无子女　　苦节历患难不移年九十一卒　　许泰迓妻刘氏
　　按开封府志刘氏尉氏许泰迓妻贼破城泰迓　　父为御史与迓共死节氏流离辛苦守志不渝　　孝事其姑终老抚二子皆成明经　　许浩妻张氏
　　按开封府志张氏尉氏许浩妻夫亡无子守节　　终身　　张子耀妻刘氏
　　按开封府志刘氏许州张子耀妻耀尝还人遗　　金有义声及亡氏年少守节刲股以愈姑疾教　　子皆补弟子员　　杨棨妻谢氏
　　按开封府志谢氏郾城杨棨妻姑病刲股愈之　　夫殁守节训长子履吉康熙戊午举于乡　　阮文杰妻李氏　　按开封府志李氏长葛阮文杰妻文杰死于兵　　氏年二十九与七十老姑相依姑病贫不能求　　药刲股以疗病遂愈抚养三子俱成立　　左国宾妻唐氏
　　按开封府志唐氏长葛左国宾妻夫亡子在襁　　褓守节不嫁继姑吕氏病刲股疗之　　谷秀妻王氏
　　按开封府志王氏新郑谷秀妻夫亡守节尝刲　　股以疗亲病　　贾光宦妻赵氏
　　按开封府志赵氏仪封贾光宦妻夫亡氏年二　　十八遗腹生子献璋抚之成立苦节四十七年　　耿介妻张氏　　按开封府志张氏祥符耿介妻两刲股疗姑与　　夫疾夫亡守节终身不渝　　张学程妻李氏
　　按开封府志李氏陈留张学程妻夫死守节养　　孀姑尝刲股以疗姑病姑没葬之成礼遭寇变　　流离卒能保身抚孤成立具题旌表　　姜元善妻杜氏
　　按扶沟县志杜氏太康姜元善妻归甫三载元　　善病亡杜年二十二丧葬尽礼遗腹生一女躬　　纺绩以养老姑苦节三十余年虽至戚罕见其　　面两邑人士咸敬之县令表其门　　李来凤妻张氏
　　按扶沟县志张氏李来凤妻凤早亡子腾高甫　　三岁氏年二十有五屡遭兵燹流离患难志操　　弥坚及乱定勤纺绩延师教子读书入庠序人　　咸服其苦节　　周晋继妻李氏
　　按延津县志李氏诸生周晋继妻年二十晋亡　　姑耄前室所遗一子二女俱幼家贫室如悬罄　　饥寒啼号声不忍闻母闵其穷苦劝再醮氏断　　发毁容以死自誓晨夕侍姑不怠未几姑殁哀　　毁骨立丧葬如礼抚诸孤如己出教子以义方　　训女织纴婚嫁及期荆钗练裳终身不改　　王维新妻张氏　　按仪封县志张氏王维新妻性贞静维新没欲　　以身殉念其子建中幼弱无依守节教之至康　　熙三十三年年八十矣犹肢体强健持家政不　　倦邑令旌其门其子事母尽孝孙四人皆知读　　书　　朱珍妻王氏
　　按郾城县志王氏朱珍妻珍殉难死氏年未三　　十守节十五年织纴为生家贫尝数日不举火　　乡党称之　　杨文杰妻李氏
　　按长葛县志李氏邑庠生杨文杰妻年二十六　　夫亡上无翁姑下无子嗣祗一女在抱矢志靡　　他依伯氏居纺绩自给历三十余年人无间然　　邑令表其门　　姜周妻李氏
　　按彰德府志李氏临漳姜周妻年二十二夫　　亡守节历三十余年卒　　董自修妻刘氏
　　按彰德府志刘氏临漳董自修妻年十九夫亡　　家贫守节姑殁以礼祭奠痛哭呕血而卒　　杨文举妻周氏　　按彰德府志周氏临漳杨文举妻年十九夫亡　　家贫守节奉翁姑抚孤历五十四年有司表其　　门　　刘登高妻朱氏
　　按彰德府志朱氏临漳刘登高妻年二十一夫　　亡翁姑相继没无子女夫弟七岁氏守节抚养　　或欲夺其志氏持刀自杀以救得免有司请表　　其门　　吕所养妻李氏
　　按彰德府志李氏临漳吕所养妻年二十夫亡　　子甫周值岁荒盗起秉节存孤屡脱危险历六　　十余年终　　霍显荣妻白氏
　　按彰德府志白氏临漳霍显荣妻年二十二夫　　亡遗腹五月抚之成立旌表　　王振荣妻姜氏
　　按彰德府志姜氏临漳王振荣妻明崇祯末夫　　死于难氏守节四十余年终　　张远妻宋氏
　　按彰德府志宋氏武安诸生张远妻年十六归　　远二载夫殁苦节四十余年郡守旌表　　李格民妻庞氏
　　按彰德府志庞氏武安诸生李格民妻年二十　　二夫亡守节四十余年教子若孙有声黉序有　　司表其门　　李溥妻庞氏
　　按彰德府志庞氏武安李溥妻年二十二夫亡　　剪发自誓躬纺绩养姑教子年八十一郡邑旌　　表　　张象爌妻李氏
　　按彰德府志李氏武安廪生张象爌妻年二十　　九夫亡守节教子成名康熙二十七年旌表　　李如箎继妻谷氏　　按彰德府志谷氏武安诸生李如箎继妻夫亡　　无出年少守贞抚前妻子读书成立　　胡既济妻孙氏
　　按彰德府志孙氏武安胡既济妻年二十三夫　　亡守节六十余年有司旌表　　谢留程妻刘氏
　　按彰德府志刘氏武安谢留程妻年二十三夫　　亡守节六十余年卒　　王文焕妻白氏
　　按彰德府志白氏武安王文焕妻年二十夫亡　　哀毁欲殉事姑嫜育孤子苦节五十余年教孙　　可大成进士　　张栋妻白氏
　　按彰德府志白氏武安张栋妻年二十三夫亡　　沥血自誓苦节抚遗孤成立　　李直妻顾氏
　　按彰德府志顾氏武安李直妻夫亡苦节有司　　表其门　　申天宠妻单氏
　　按彰德府志单氏武安申天宠妻年二十一夫　　亡家贫孝养翁姑苦节四十余年　　侯宠妻王氏
　　按彰德府志王氏武安侯宠妻年二十八夫亡　　守节抚孤七十年终　　董治功妻孙氏
　　按彰德府志孙氏临漳董治功妻年二十八夫　　亡断发自誓守节育孤历贫苦四十五年　　孙永捷妻刘氏　　按彰德府志刘氏临漳诸生孙永捷妻年二十　　五夫殁养老抚孤守节四十余年　　张懋宗妻王氏
　　按安阳县志王氏诸生张懋宗妻贡士弘猷母　　年二十四夫没遗孤五龄氏哀痛数日不食欲　　以身殉姑劝抚孤乃复食蓬首垢面经营操作　　家赤贫衣食悉由女红奉姑不少缺生事死葬　　曲尽礼意子长择名师训课卒以明经贡入太　　学氏年七十四终孀居五十一载康熙丙子诏旌其门　　李垣妻苏氏
　　按汤阴县志苏氏丙戌举人李垣妻垣于戊子　　冬即世子诚甫五龄氏号泣不欲生绝而复苏　　者再姑抱持劝抚幼子乃泣拜受命自后家务　　悉付叔氏料理门庭严肃如冰霜教子昼夜攻　　苦弱冠成名康熙戊午捷乡闱三十余年艰苦　　万状侧室宋有一女字之如所生卒年六十有　　四乡党莫不称贤　　吴道中妻宋氏
　　按卫辉府志宋氏明诸生吴道中妻夫早亡二　　子俱幼氏苦节抚育值饥荒艰辛备尝侄吴钰　　幼失怙恃氏哺若己子子侄皆克成立子孙蕃　　衍一门五世氏年九十有六终　　岳献珍祖母杨氏
媳王
氏附

　　按卫辉府志杨氏岳献珍祖母夫早世子长亦　　没媳王氏与姑共矢坚贞至死无二　　冯兆图妻李氏
　　按卫辉府志李氏冯兆图妻年二十四夫亡遗　　子伯毅方六岁氏矢志守节勤俭纺绩奉姑不　　怠教子有成乡人咸称重之　　和介妻吕氏
　　按卫辉府志吕氏和介妻年二十八夫亡家贫　　奉舅姑不缺甘旨教子光裕成名　　陈一蛟妻陶氏
　　按卫辉府志陶氏陈一蛟妻年十七夫亡子在　　襁褓姑刘虑家贪子幼不能存养氏矢志不二　　纺绩以奉甘旨抚育遗孤入庠　　王若宏妻金氏
　　按卫辉府志金氏王若宏妻年二十三夫亡遗　　孤在抱矢志抚育弱息常云宁饥寒以死不可　　使吾夫无后历四十余年辛苦俾子克成立闾　　里咸称之　　王垂勋妻耿氏
　　按卫辉府志耿氏王垂勋妻夫早亡家贫子幼　　日不一炊氏励志苦守纺绩抚孤以存夫后　　王一纪妻李氏　　按卫辉府志李氏王一纪妻年二十二夫亡一　　子未周家贫如洗纺织存孤三十余年子克成　　立　　李可兴继妻冯氏
　　按卫辉府志冯氏李可兴继妻夫亡抚育前妻　　子女爱如珪璧尊师睦族尤丈夫中不多见者　　冯化临妻朱氏　　按卫辉府志朱氏冯化临妻年十九夫亡家徒　　壁立矢志养舅姑抚孤四十余年公举表其门
　闺节部列传一百七十七
皇清二十八
　　房隆周妻刘氏
　　按汝宁府志刘氏汝阳庠生房隆周妻归房生　　三子二幼一在襁褓夫亡氏矢志守节延师课　　子昼夜纺绩艰苦万状历三十余年二子俱入　　庠序郡县旌之　　王明德妻吴氏
　　按汝宁府志吴氏汝阳王明德妻年二十夫亡　　上事翁姑下抚幼子屡值荒年甘旨无缺织纴　　教子入黉序年六十七卒　　张有珙妻杨氏
　　按汝宁府志杨氏汝阳庠生张有珙妻夫亡无　　子氏年二十二矢志守节姑李氏亦早孀氏事　　之甚谨及没殡葬如礼　　杨芳妻吴氏
妾张
氏附

　　按汝宁府志吴氏诸生杨芳妻年二十八芳殁　　无嗣妾张氏生一女氏与妾并矢志守节家贫　　纺绩自给吴守四十三年年七十一杨守四十　　五年年六十三邑令并旌之　　贾声远妻李氏
马氏胡
氏张氏附

　　按汝宁府志李氏贾声远妻年十九一子方晬　　声远亡誓欲从死翁遴再三劝抚孤儿氏遂矢　　志靡他教子读书与远昆弟声扬妻马氏声标　　妻胡氏声传妻张氏共茹荼苦皆克教子成人　　张存礼妻朱氏　　按汝宁府志朱氏张存礼妻汝阳人生子凯七　　岁夫亡苦节四十余年教子入泮　　杨东高妻余氏
　　按汝宁府志余氏杨东高妻夫早亡氏年二十　　二抚幼男霁六纺绩自活严教其子入邑庠氏　　年八十一卒郡邑表其门　　刘启阳妻关氏
　　按汝宁府志关氏刘启阳妻启阳亡氏年二十　　抚幼男九耀纺绩自活勤俭训子年七十卒邑　　令旌之　　邢忠妻张氏
　　按汝宁府志张氏邢忠妻年二十六忠亡子方　　周岁家贫无养矢志苦守孝事翁姑义方教子　　苦节四十余年年八十二卒　　侯拱星妻张氏
　　按汝宁府志张氏侯拱星妻于归时值姑病剧　　氏告天愿以身代姑痊遂愿茹素终身贤孝之　　名著于闾里未几夫亡誓以死殉亲族劝曰汝　　子方二岁汝死子何所依遂转念抚孤纺绩度　　日五十年郡县旌表　　吴允升妻马氏
妾李
氏附

　　按汝宁府志马氏吴允升妻升妾李氏生子八　　岁升亡马谓李曰汝年少可更适李遂自抉一　　目以示无他与马共抚其子成立垂五十年终　　李从嘉妻王氏　　按汝宁府志王氏诸生李从嘉妻知府王明福　　女夫亡氏年二十八事孀姑身任子职训幼子　　母兼师道脱簪珥葬姑纺绩自给教子尚苑为　　诸生　　刘士秀妻陈氏
　　按汝宁府志陈氏汝阳人刘士秀妻年二十夫　　亡矢志抚孤成人生孙方两月子丧又抚孙终　　老年八十旌表　　崔文芳妻李氏
　　按汝宁府志李氏崔文芳妻嫁未数年文芳病　　没翁姑在堂子延之方三岁家素贫氏拮据经　　营自食粗粝而时具甘旨以奉翁姑及殁以礼　　葬延之既长勤苦读书教训甚严随列于庠孙　　麟雏亦入泮郡县表其门　　马永福妻潘氏
　　按汝宁府志潘氏马永福妻庠生惟圣女年十　　七归马夫病亡子升秀才一岁氏誓必死翁姑　　皆年七旬叹曰尔死则此子亦死马氏其斩矣　　乃忍死抚孤当明末兵寇饥荒岁无宁日氏从　　母弟避乱江南以纺绩自给皇清初还汝宁翁姑皆年八十余卒以礼葬氏年七　　十三升秀亦克尽孝躬耕养母孙四人皆能读　　书曾孙八人康熙三十三年诏建坊旌表
　　于应昌女
　　按汝宁府志西平庠生于应昌女许聘舞阳人　　王其辑辑亡女年十四随父母往吊谒拜辑母　　恸绝如不欲生愿留舞阳事王母百计劝谕不　　听至于毁容遂留焉康熙七年二月辑弟俱婚　　补庠生女曰养老有人矣忽整衣升楼最高颠　　自堕而死邑令上其事请旌表　　牛详言妻韩氏
　　按汝宁府志韩氏汝阳牛详言妻归三载生子　　甫弥月夫亡氏欲从死上有翁姑下有幼子实　　为狼狈乃艰苦奉翁姑生养死葬皆尽礼邑令　　旌其门子茹癸卯举于乡选汲县教谕迎养不　　肯离翁姑坟墓却之年八十二无疾终　　梅杲妻张氏
　　按汝宁府志张氏名钏新蔡梅杲妻杲死钏年　　十九矢志靡他孀居五十余年动遵礼度人无　　间然有司上其事诏旌表
　　王之纯妻刘氏
　　按汝宁府志刘氏真阳庠生王之纯妻夫亡氏　　年二十四欲以身殉亲戚以子幼力劝至再乃　　不死家贫不能葬夫氏率七岁长子五岁次子　　以衣裹土结草棚于墓侧未旬日而坟成子渐　　长延师教子自甘淡泊亲纺绩以办束修子遵　　义遵道遵路并食饩于庠县令旌表　　方正大妻翁氏
　　按汝阳县志翁氏方正大妻适方六载正大亡　　先是姜应试寄三十金于正大贮别笥及是姜　　来索翁号泣怆惶无措或疑姜诈又疑氏匿而　　不出正大素慷慨信义自负是夜氏梦夫白金　　所在氏即出还之方族内无叔伯外稀亲旧氏　　侍孀姑抚幼子三世一身值姑卧病薪米汤药　　脱簪以备及姑殁竭力办殡葬哀毁尽礼纺绩　　勤俭以孝友德行训子卒年七十一有司旌之　　刘珣妻张氏　　按确山县志张氏诸生刘珣妻年二十九珣亡　　氏誓同死数自经为妯娌救免子拱微年十二　　值明末兵荒相仍备历艰苦时时以读书教其　　子子克入庠孀居四十余年卒　　张春妻李氏
　　按确山县志李氏张春妻春御寇阵亡氏年二　　十九子景翼十二岁氏躬纺绩度日时岁荒寇　　乱教子孙读书俱食饩于庠　　景启麟妻宋氏
　　按确山县志宋氏诸生景启麟妻启麟病亡氏　　年二十六号泣不食誓必死其母再四劝解始　　复食子植甫十岁延师教训食饩于庠年七十　　卒　　耿拱枢妻贾氏
　　按西平县志贾氏耿拱枢妻枢死寇难遗孤一　　岁氏坚志苦守终身不替　　赵之瑛妻李氏
　　按西平县志李氏国子生赵之瑛妻流寇执瑛　　不屈而死遗子映星映斗俱幼氏坚守抚育教　　以义方映星入庠序　　萧必贤妻张氏
　　按西平县志张氏萧必贤妻年二十一贤亡甘　　心荼苦抚遗腹子凤来躬亲纺绩备历诸艰凤　　来获入庠序　　郭世法妻杨氏
　　按西平县志杨氏年十八适郭世法仅一岁夫　　亡氏愿以身殉其姑亦孀居谓之曰吾在汝死　　使吾何依氏乃强视息守节事姑姑没氏归与　　母同居及母亡氏年已六十以针黹自膳苦节　　五十年寿七十余卒　　陈心譓妻王氏
　　按西平县志王氏陈心譓妻心譓随征明末闯　　贼死难遗二子尚幼氏抚育教训苦操终身其　　子先后入庠　　陈心证妻赵氏
　　按西平县志赵氏陈心证妻心证遭寇乱身死　　遗子甫一岁氏负子逃难抚孤完节子济长入　　庠序　　张赞化妻王氏
　　按西平县志王氏张赞化妻夫殁氏誓不二天　　纺绩教子清操数十年誉着闾里　　马三桂妻耿氏
　　按西平县志耿氏马三桂妻寇至获其夫将及　　氏氏大骂贼义而弃之仅掠其夫而去时二子　　长甫五岁次三龄氏誓死抚孤艰苦备尝年九　　十三卒　　耿缵烈妻赵氏
　　按西平县志赵氏贡生耿缵烈妻嫁未数载夫　　病翁姑俱得危疾家贫氏谋药饵给饘粥及夫　　与翁姑俱亡先后三丧皆一身经理艰难险阻　　历数十余年抚子成立而逝　　董其坊妻魏氏
　　按西平县志魏氏董其坊妻甫于归而夫亡无　　子甘心苦守以事翁姑孀居二十余载敬谨如　　一远近莫不称其节孝　　刘梦选妻杨氏
　　按罗山县志杨氏年十六适刘梦选三载而梦　　选亡氏号泣勺水不入口其姑之防甚密杨　　曰我虽欲死而姑年半百子方半周一身大事　　未完胡敢死乃勤纺绩躬炊爨以事姑鬻簪珥　　以教子雪操冰心三十年如一日　　龚明妻何氏
　　按罗山县志何氏龚明妻夫亡氏年二十二苦　　节孀居离乱艰难与姑相依为命六十余年贞　　白自矢年八十有五旌表　　罗华衮继室张氏
　　按罗山县志张氏大参罗华衮继室衮官山东　　不以家累自随告病没于汴梁张闻讣恸不欲　　生数日不食卧病半载忽涕泣自决曰与我死　　而罗绝何如立后以存罗遂告藩臬守令择族　　侄经为嗣甫七岁抚之成童入泮时丁大乱城　　陷家残母子远避于外凡八载饥寒困苦人所　　不堪而氏处之怡然顺治末始返故园居烬余　　一小楼纺绩其上又十年乃卒孀居二十三年　　如一日邑人无不叹服　　黎毓朴妻李氏
　　按罗山县志李氏孝廉黎毓朴妻年十九夫亡　　子旭仅数月苦节五十余年终　　尚荣望妻汪氏
　　按罗山县志汪氏尚荣望妻夫亡氏年二十有　　五无所出姑劝自为计氏泣誓曰辱身以辱夫　　忘夫而弃姑不忍为也有死无二苦守三十年　　如一日　　程墨妻李氏
　　按光州志李氏程墨妻荒乱时夫殁子幼家业　　荡洗外侮内逼艰辛万状克殚心力督二子俱　　列郡庠诸孙林立各能世其家业氏臻上寿而　　终人称才节　　黄彝如妻汪氏
</div>
    <div class="pagination">
<a href="闺媛典闺节部_page229.html">上一页</a><span>...</span><a href="闺媛典闺节部_page225.html">225</a><a href="闺媛典闺节部_page226.html">226</a><a href="闺媛典闺节部_page227.html">227</a><a href="闺媛典闺节部_page228.html">228</a><a href="闺媛典闺节部_page229.html">229</a><span class="current-page">230</span><a href="闺媛典闺节部_page231.html">231</a><a href="闺媛典闺节部_page232.html">232</a><a href="闺媛典闺节部_page233.html">233</a><a href="闺媛典闺节部_page234.html">234</a><a href="闺媛典闺节部_page235.html">235</a><span>...</span><a href="闺媛典闺节部_page231.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
