<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 220 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 220 页/共 899 页</h1>
    <div class="content">　　周
　　敦洽
按吕氏春秋陈有恶人焉曰敦洽雄颡广颜色如浃赪垂眼临鼻长肘而盭　　汉
　　敦倚
按郑樵通志急就章有敦倚
　　敦昌
按万姓统谱昌弘农人
　　晋
　　敦道徽
按万姓统谱道徽名鉴晋人
　　敦伟
按姓氏急就篇晋张方将敦伟
　　明
　　敦铎
按续文献通考铎滁州人保定推官


　轩姓部汇考
郑樵通志
　　以名为氏
古天
子名

轩氏即轩辕氏也亦省作轩氏


　韩姓部列传二
　　晋
　　韩邦
按楚国先贤传邦字长林少有才学晋武帝时为野王令有称绩为新城太守坐举野王故吏为新城计吏武帝大怒遂杀邦　　韩洪
按楚国先贤传洪侍御史
　　韩寿
按楚国先贤传洪子寿字德贞敦尚家风性尤忠厚早历清职惠帝践阼为散骑常侍迁守河南尹病卒赠骠骑将军　　韩杨
按挚虞明堂议奏前太医令韩杨上书言宜如旧祀五帝太康十年诏已施用今定新礼明堂及郊祀五帝应如旧议　　韩友
按晋书韩友传友字景先庐江舒人也为书生受易于会稽伍振善占卜能图宅相冢亦行京费厌胜之术卜占神效甚多而消殃转祸无不皆验干宝问其故友曰筮卦用五行相生杀如按方投药治病以冷热相救其差与不差不可必也友以元康六年举贤良元帝渡江以为广武将军永嘉末卒　　韩绩
按晋书韩绩传绩字兴齐广陵人也其先避乱居于吴之嘉兴父建仕吴至大鸿胪绩少好文学以潜退为操布衣蔬食不交当世由是东土并宗敬焉司徒王导闻其名辟以为掾不就咸康末会稽内史孔愉上疏荐之诏以安车束帛征之尚书令诸葛恢奏绩名望犹轻未宜备礼于是召拜博士称老病不起卒于家　　韩阶
按晋书韩阶传阶长沙人也性廉谨笃慎为闾里所敬爱刺史谯王承辟为议曹祭酒转西曹书佐及承为魏乂所执送武昌阶与武延等同心随从在承左右桓雄被害之后二人执志愈固及承遇祸阶延亲营殡敛送柩还都朝夕哭奠俱葬毕乃还　　韩恒
按晋书慕容&#载记韩恒字景山灌津人也父默以学行显名恒少能属文身长八尺一寸博览经籍无所不通永嘉之乱避地辽东廆既逐崔毖复徙昌黎召见嘉之拜参军事咸和中宋该等建议以廆立功一隅勤诚王室宜表请大将军燕王之号廆纳之命群僚博议咸以为宜恒驳之廆不平出为新昌令皝为镇军复参军事迁营丘太守政化大行&#为大将军征拜谘议参军加扬烈将军&#僭位与李产俱傅东宫从太子入朝&#顾谓左右曰此二傅一代伟人未易继也其见重如此　　韩伯
按晋书韩伯传伯字康伯颍川长社人清和有思理留心文艺举秀才征佐著作郎并不就简文帝居藩引为谈客自司徒左西属转抚军掾中书郎散骑常侍豫章太守入为侍中陈郡周勰为谢安主簿居丧废礼崇尚庄老脱落名教伯领中正不通勰议曰拜下之敬犹违众从礼情理之极不宜以多比为通时人惮焉转丹阳尹吏部尚书领军将军既疾病占候者云不宜此官朝廷改授太常未拜卒时年四十九赠太常子璯官至衡阳太守　　韩宰
按前燕录宰昌人也仕&#为谒者仆射扬威将军子&#降于魏　　南齐
　　韩系伯
按南齐书韩系伯传系伯襄阳人也事父母谨孝襄阳土俗邻居种桑树于界上为志系伯以桑枝荫妨他地迁界上开数尺邻畔随复侵之系伯辄更改种久之邻人惭愧还所侵地躬往谢之建元三年蠲租税表门闾以寿终　　韩灵敏
按南齐书韩灵敏传灵敏会稽剡人也早孤与兄灵珍并有孝性母寻又亡家贫无以营凶兄弟共种瓜半亩朝采瓜子暮已复生以此遂办葬事灵珍亡无子妻卓氏守节不嫁虑家人夺其志未尝告归敏事之如母　　梁
　　韩怀明
按梁书韩怀明传怀明上党人也客居荆州年十岁母患尸疰每发辄危殆怀明夜于星下稽颡祈祷忽闻香气空中有人语曰童子母须臾永差无劳自苦未晓而母豁然平复十五丧父几至灭性负土成坟赠助无所受免丧师事南阳刘&#&#尝一日废讲独居涕泣怀明窃问其故&#家人答云是外祖亡日时&#母亦亡矣怀明闻之即日罢学还家就养家贫常肆力以供甘脆嬉怡膝下朝夕不离母侧母年九十一以寿终怀明水浆不入口一旬号哭不绝声既除丧蔬食终身衣衾无改天监初刺史始兴王憺表言之州累辟不就卒于家　　陈
　　韩延庆
按陈书韩子高传子高父延庆因子高之宠官至给事中山阴令　　韩子高
按陈书韩子高传子高会稽山阴人也家本微贱侯景之乱寓在京都景平文帝出守吴兴子高年十六为总角容貌美丽状似妇人于淮渚附部伍寄载欲还乡文帝见而问之曰能事我乎子高许诺子高本名蛮子文帝改名之性恭谨勤于侍奉恒执备身刀及传酒炙文帝性急子高恒会意旨及长稍习骑射颇有胆决愿为将帅及平杜龛配以士卒文帝甚宠爱之子高轻财礼士归之者甚众文帝嗣位除右军将军天嘉元年封文招县子二年迁员外散骑常侍壮武将军成州刺史及征留异异平除假节贞毅将军东阳太守五年章昭达等自临川征晋安子高自安泉岭会于建安诸将中人马最为强盛晋安平以功迁通直散骑常侍进爵为伯六年征为右卫将军至都镇领军府文帝不豫入侍医药废帝即位迁散骑常侍移顿于新安寺高宗入辅子高兵权过重深不自安好参访台阁又求出为衡广诸镇光大元年八月前上虞县令陆昉及子高军主告其谋反高宗在尚书省因召文武在位议立皇太子子高预焉平旦入省执之送廷尉其夕赐死时年三十　　北魏
　　韩耆
按魏书韩茂传茂父耆字黄老永兴中自赫连屈丐来降拜绥远将军迁龙骧将军常山太守假安武侯仍居常山之九门卒赠泾州刺史谥曰成侯　　韩茂
按魏书韩茂传茂字元兴安定武安人也年十七膂力过人尤善骑射太宗曾亲征丁零翟猛茂为中军执幢时有风诸军旌旗皆偃仆茂于马上持幢初不倾倒征诣行在所试以骑射太宗深奇之以茂为虎贲中郎将后从世祖讨赫连昌大破之以军功赐爵蒲阴子加强弩将军迁侍辇郎拜内侍长进爵九门侯加冠军将军后从征蠕蠕频战大捷从平凉州茂为前锋都将战功居多迁司卫监录前后功拜散骑常侍殿中尚书进爵安定公加平南将军转都官尚书车驾南征分为六道茂与高凉王那出青州诸军渡淮降者相继拜茂徐州刺史以抚之车驾还以茂为侍中尚书左仆射加征南将军世祖崩刘义隆遣将檀和之寇济州南安王余令茂讨之至济州和之遁走高宗践祚拜尚书令加侍中征南大将军茂沉毅笃实虽无文学每论议合理为将善于抚众勇冠当世为朝廷所称太安二年夏领太子少师冬卒赠泾州刺史安定王谥曰桓王　　韩延之
按魏书韩延之传延之字显宗南阳赭阳人魏司徒暨之后也司马德宗平西府录事参军刘裕率伐司马休之未至江陵密使与延之书招之延之报曰伐人之君啖人以利真可谓处怀期物自有由来者矣以平西之至德宁无授命之臣乎假令天长丧乱九流浑浊当与臧洪游于地下不复多言裕得书叹息以示诸佐刘裕父名翘字显宗于是延之字显宗名子为翘盖示不臣刘氏也后奔姚兴太常二年入国以延之为虎牢镇将爵鲁阳侯延之前妻罗氏生子措措随父入国又以淮南王女妻延之生道仁措推道仁为嫡袭父爵位至殿中尚书进爵西平公　　韩秀按魏书韩秀传秀字白虎昌黎人也祖宰慕容&#谒者仆射父&#皇始初归国拜宣威将军骑都尉秀历吏任稍迁尚书郎赐爵遂昌子拜广武将军高宗称秀聪敏清辩才任喉舌遂命出纳王言并掌机密显祖践阼转给事中参征南慕容白曜军事太和初迁内侍长后为平东将军青州刺史假渔阳公在州数年卒子务袭爵　　韩备
按魏书韩茂传茂子备字延德初为中散赐爵江阳男加扬烈将军又进爵行唐侯拜冠军将军太子庶子迁宁西将军典游猎曹加散骑常侍袭爵安定公征南大将军卒赠雍州刺史谥曰简公　　韩均
按魏书韩茂传茂子均字天德少而善射有将略初为中散赐爵范阳子加宁朔将军迁金部尚书加散骑常侍兄备卒无子均袭爵安定公征南大将军出为使持节散骑常侍本将军定州刺史转青冀二州刺史恤民廉谨甚有治称除广阿镇大将加都督三州诸军事复授定州刺史轻徭宽赋百姓安之延兴五年卒谥曰康公子宝石袭爵　　韩天生
按魏书韩茂传茂子天生为内厩令后典龙牧曹出为持节平北将军沃野镇将　　韩麒麟
按魏书韩麒麟传麒麟昌黎棘城人也自云汉大司马增之后父瑚秀容平原二郡太守麒麟幼而好学美姿容善骑射恭宗监国为东曹主书高宗即位赐爵鲁阳男加伏波将军父亡在丧有礼邦族称之后参征南慕容白曜军事白曜表为冠军将军与房法寿对为冀州刺史及白曜被诛麒麟亦征还停滞多年高祖时拜给事黄门侍郎乘传招慰徐兖叛民归顺者四千余家寻除冠军将军齐州刺史假魏昌侯麒麟在官寡于刑罚太和十二年卒于官年五十六麒麟立性恭慎恒置律令于坐傍临终之日唯有俸绢数十匹其清贫如此赠散骑常侍安东将军燕郡公谥曰康　　韩务
按魏书韩秀传秀子务字道世性端谨有治干初为中散稍迁太子翊军校尉时高祖南征行梁州刺史杨灵珍谋叛以务为统军讨灵珍有战功授后军长史征赴行在所还迁长水校尉景明初假节行肆州事转左中郎将宁朔将军试守常山郡又为征蛮都督李崇司马崇揃荡群蛮务有力焉后除镇北府司马初试守常山府解复为平北长史务颇有受纳为御史中尉李平所劾付廷尉会赦免后除龙骧将军郢州刺史边人李旻马道进等诈杀萧衍黄&#戍主率户来降务信之遣兵千余人迎接户既不至而诈表破贼坐以免官久之拜冠军将军太中大夫进号左将军神龟初卒　　韩兴宗
按魏书韩麒麟传麒麟子兴宗字茂先好学有文才年十五受道太学后司空高允奏为秘书郎参著作事迁秘书中散太和十四年冬卒赠宁远将军渔阳太守　　韩显宗
按魏书韩麒麟传麒麟子显宗字茂亲性刚直能面折廷诤亦有才学太和初举秀才对策甲科除著作佐郎车驾南讨兼中书侍郎后为本州中正二十一年车驾南伐显宗为右军府长史征卤将军统军军次赭阳萧鸾戍主成公期遣其军主胡松高法援等并引蛮贼来击军营显宗亲率拒战遂斩法援首新野平以显宗为镇南广阳王嘉谘议参军显宗后上表颇自矜伐诉前征勋诏付尚书推列以闻兼尚书张彝奏免显宗官诏以白衣守谘议二十三年卒景明初追赭阳勋赐爵章武男　　韩子熙
按魏书韩麒麟传麒麟子兴宗兴宗子子熙字元雍少自修整颇有学识弱冠未能自通侍中崔光举子熙为清河王怿常侍迁郎中令初子熙父以爵让弟显宗不受子熙缘父素怀卒亦不袭及显宗卒子熙别蒙赐爵乃以其先爵让弟仲穆兄弟友爱居丧有礼子熙为怿所眷遇遂阙位待其毕丧后复用及元乂害怿久不得葬子熙为之忧悴屏处田野每言王若不得复封以礼迁葬誓以终身不仕后灵太后返政子熙伏阙上书灵太后义之乃引子熙为中书舍人后遂赐又死寻修国史加宁朔将军未几除著作郎又兼司州别驾转辅国将军鸿胪少卿建义初兼黄门寻正子熙清白自守不交人事又少孤为叔显宗所抚养及显宗卒显宗子伯华又幼子熙友爱等于同生上书求析阶与伯华于是除伯华东太原太守及伯华在郡为刺史元&#所辱子熙乃泣诉朝廷肃宗诏遣按捡&#遂大见诘让及部杲之起逆诏子熙慰劳杲诈降而子熙信之还至乐陵杲复反子熙遂还坐付廷尉论以大辟恕死免官未几兼尚书吏部郎普泰初除通直散骑常侍抚军将军光禄大夫寻正吏部郎出帝初还领著作郎以奉册之故封历城县开国子加卫将军右光禄大夫天平初为侍读又除国子祭酒子熙俭素安贫常好退静寻除骠骑将军元象中加卫大将军兴和中孝静欲行释奠敕子熙为侍讲寻卒武定初赠骠骑将军仪同三司幽州刺史　　韩武华
按魏书韩麒麟传麒麟子显宗显宗子武华除讨寇将军奉朝请太原太守　　北齐
　　韩轨
按北齐书韩轨传轨字伯年太安狄那人也少有志操性深沉喜怒不形于色神武镇晋州引为镇城都督及起兵于信都轨赞成大策从破尔朱兆于广阿又从韩陵阵封平昌县侯仍督中军再迁秦州刺史甚得边和频以军功进封安德郡公迁瀛州刺史在州聚敛为御史纠劾削除官爵未几复其安德郡公历位中书令司徒齐受禅封安德郡王轨妺为神武所纳生上党王涣复以勋庸历登台铉常以谦恭自处不以富贵骄人后拜大司马从文宣征蠕蠕在军暴疾薨赠假黄钺太宰太师谥曰肃武皇建初配飨文襄庙庭子晋明嗣　　韩贤
按北齐书韩贤传贤字普贤广宁石门人也壮健有武用初随葛荣作逆荣破随例至并州朱荣擢充左右荣妻子北走世隆等立魏长广王为主除贤镇远将军屯骑校尉朱度律用为帐内都督封汾阳县伯普泰初除前将军广州刺史属高祖起义贤遣使通诚于高祖高祖入洛朱官爵例皆削除以贤远送诚款令其复旧太昌初累迁中军将军光禄大夫出为建州刺史武帝西入转行荆州事天平初为洛州刺史民韩木兰等率土民作逆贤击破之亲自按检有一贼窘迫藏于死尸之间见贤将至忽起斫之断其胫而卒贤虽武将性和直不甚贪暴所历虽无善政不为吏民所苦赠侍中持节定营安平四州军事大将军尚书令司空公定州刺史子裔嗣　　韩凤按北齐书韩凤传凤字长鸾昌人也父永兴青州刺史凤少而聪察有膂力善骑射稍迁都督后主居东宫年幼稚世祖简都督二十人送令侍卫凤在其数后主即位累迁侍中领军总知内省机密封昌黎郡王男宝仁尚公主其弟万岁及二子宝行宝信并开府仪同宝信尚公主凤母鲜于段孝言之从母子姊也为此偏相参附奏遣监造晋阳宫陈德信驰驿检行见孝言役官夫匠自营宅德信还具奏闻及幸晋阳又以官马与他人乘骑上因此发忿除名仍毁其宅公主离婚复被遣向邺吏部门参及后主晋阳走还被敕入内寻诏复爵从后主走度河到青州并为周军所获凤于权要之中尤嫉人士崔季舒等冤酷皆凤所为每朝士谘事莫敢仰视动致呵叱仕隋位终于陇州刺史　　韩晋明
按北齐书韩轨传轨子晋明天统中改封东莱王晋明有侠气留心学问好酒诞纵招引宾客一席之费动至万钱犹恨俭率武平永除尚书左仆射百余日便谢病解官　　韩宝业
按北齐书韩宝业传宝业高祖旧左右唯门阉驱使不被恩遇历天保皇建之朝亦不至宠幸但渐有职任至长秋卿后封王侵暴于后主之朝　　北周
　　韩果
按周书韩果传果字阿六拔代武川人也少骁雄善骑射贺拔岳西征引为帐内击万俟丑奴破之以功授宣武将军子都督从太祖讨平侯莫陈悦迁都督赐爵邯郸县男魏孝武入关进封石县伯大统初进爵为公加通直散骑常侍果性强记兼有权略所行之处山川形势备能记忆兼善伺敌虚实揣知情状太祖由是以果为虞候都督每从征太祖依其规画授征卤将军又从复弘农攻拔河南破沙苑战河桥并有功授抚军将军银青光禄大夫迁朔州刺史转安州刺史加帅都督九年从战邙山军还除河东郡守累迁大都督车骑大将军仪同三司骠骑大将军开府仪同三司出为宜州刺史录前后功进爵褒中郡公魏恭帝元年授大将军从贺兰祥讨吐谷浑以功别封一子县公武成二年除宁州刺史保定三年拜少师进位柱国天和初授华州刺史为政宽简吏民称之建德初薨子明嗣大象末位至上大将军黎州刺史与尉迟迥同谋被诛　　韩褒
按周书韩褒传褒字弘业其先颍川颍阳人也徙居昌黎祖魏镇西将军平凉郡守安定郡公父演中散大夫恒州刺史褒少有志尚好学而不守章句及长涉猎经史深沉有远略魏建明中起家奉朝请加强弩将军迁大中大夫属魏室丧乱褒避地于夏州时太祖为刺史素闻其名待以客礼太祖为丞相引褒为录事参军赐姓侯吕陵氏大统初迁行台左丞赐爵三水县伯寻转丞相府属加中军将军银青光禄大夫二年以褒为镇南将军丞相府从事中郎出镇浙郦居二年征拜丞相府司马进爵为侯出为北雍州刺史加卫大将军入为给事黄门侍郎九年迁侍中十二年除都督西凉州刺史十六年加大都督凉州诸军事魏废帝元年转会州刺史二年进位车骑大将军仪同三司寻加骠骑大将军开府仪同三司进爵为公武成三年征拜御伯中大夫保定二年转司会三年出为汾州刺史四年迁河洮封三州诸军事河州总管天和三年转凤州刺史以年老致仕五年拜少保褒历事三帝以忠厚见知高祖深相敬重常以师道处之每入朝见必有诏令坐然后与论政事七年卒赠泾岐燕三州刺史谥曰贞子继伯嗣　　韩雄按周书韩雄传雄字木兰河南东垣人也祖景魏孝文时为赭阳郡守雄少敢勇膂力绝人工骑射有将率材略及魏孝武西迁雄便慷慨有立功之志大统初遂举兵抄掠东魏所向&#获徒众日盛州县不能御之东魏洛州刺史韩贤以状闻邺乃遣其军司慕容绍宗率兵与贤合势讨雄战数十合雄兵略尽兄及妻子皆为贤所获将以为戮乃遣人告雄曰若雄至皆免之雄于是遂诣贤军即随贤还洛乃潜引贤党谋欲袭之事泄遁免时太祖在弘农雄至上谒太祖嘉之封武阳县侯遣雄还乡里更图进取雄乃招集义众进逼洛州刺史元湛委州奔河阳其长史孟彦举城款附俄而领军独孤信大军继至雄遂从信入洛阳从太祖战于河桥军还仍镇洛西拜假平东将军东郡守迁北中郎将邙山之役太祖命雄率众邀齐神武于隘道神武怒命三军并力取雄雄突围得免除东徐州刺史东魏东雍州刺史郭叔略与雄接境颇为边患雄乃轻将十骑夜入其境斩略首除河南尹进爵为公加车骑大将军仪同三司大都督散骑常侍寻进骠骑大将军开府仪同三司侍中河南邑中正孝闵帝践阼进爵新义郡公赐姓宇文氏世宗二年除使持节都督中徐虞洛四州诸军事中州刺史雄久在边具知敌人虚实每率众深入不避艰难前后经四十五战虽时有胜负而雄志气益壮东魏深惮之天和三年卒于镇赠大将军中华宜义和五州诸军事中州刺史谥曰威子禽嗣　　隋
　　韩擒虎
按隋书韩擒虎传擒虎字子通河南东垣人也后家新安擒虎少慷慨以胆略见称容貌魁伟有雄杰之表性又好书经史百家皆略知大旨周太祖见而异之令与诸子游集后以军功拜都督新安太守稍迁仪同三司袭爵新义郡公武帝伐齐齐将独孤永业守金墉城擒虎说下之进平范阳加上仪同拜永州刺史陈人逼光州擒虎以行军总管击破之高祖作相迁利州刺史开皇初高祖潜有吞并江南之志以擒虎有文武才用夙着声名于是拜为庐州总管委以平陈之任甚为敌人所惮及大举伐陈以擒虎为先锋平金陵执陈主叔宝进位上柱国别封寿光县公以行军总管屯金城御寇即拜凉州总管俄征还京上宴之内殿恩礼殊厚无何寝疾数日竟卒时年五十五子世谔嗣　　韩僧寿
按隋书韩擒虎传僧寿字元庆擒虎母弟也亦以勇烈知名周武帝时为侍伯中旅下大夫高祖得政从韦孝宽平尉迥每战有功授大将军封昌乐公开皇初拜安州刺史转为熊州刺史后转蔚州刺史进爵广陵郡公寻以行军总管击突厥于鸡头山破之后坐事免数岁复拜蔚州刺史突厥甚惮之辽东之役领行军总管还检校灵州总管事从杨素击突厥破之进位上柱国改封江都郡公炀帝即位又改封新蔡郡公大业五年从幸太原有京兆人达奚通妾王氏能清歌朝臣多相会观之僧寿亦预焉坐是除名寻令复位八年卒于京师时年六十五有子孝基　　韩洪按隋书韩擒虎传洪字叔明擒虎季弟也少骁勇善射膂力过人仕周侍伯上士后以军功拜大都督高祖为丞相从韦孝宽破尉迥于相州加上开府甘棠县侯高祖受禅进爵为公寻授骠骑将军开皇九年平陈之役授行军总管及陈平以功加柱国拜蒋州刺史数岁转廉州刺史时突厥屡为边患朝廷以洪骁勇检校朔州总管事寻拜代州总管仁寿元年突厥达头可汗犯塞洪率蔚州刺史刘隆大将军李药王拒之遇敌于恒安众寡不敌洪四面搏战身被重疮将士沮气敌悉众围之矢下如雨洪伪与敌和围少解洪率所领溃围而出死者大半杀掳亦倍洪除名为民炀帝北巡拜洪陇西太守未几朱崖民王万昌作乱诏洪击平之以功加位金紫光禄大夫俄而万昌弟仲通复叛又诏洪讨平之师未旋遇疾而卒时年五十三　　韩世谔
按隋书韩擒虎传擒虎子世谔倜傥骁捷有父风杨元感之作乱也引世谔为将每战先登及元感败为吏所执时帝在高阳送诣行所世谔日令守者市酒殽以酣畅扬言曰吾死在朝夕不醉何为渐以酒进守者守者狎之遂饮令致醉世谔因得逃奔山贼不知所终　　韩子诞
按万姓统谱子诞文水人亲殁负土筑坟居丧适礼闻者皆褒嘉之及卒视其脊骨皆毁大业末表其门闾唐贞观中蠲其赋役　　唐
　　韩仲良
按唐书韩瑗传瑗父仲良武德初与定律令建言依古则繁请崇宽简以示惟新于是采开皇律宜于时者定之终刑部尚书秦州都督府长史颍川县公　　韩伦按唐书韩思复传思复祖伦贞观中历左卫率封长山县男　　韩瑗
按唐书韩瑗传瑗字伯玉京兆三原人父仲良瑗少负节行博学晓吏事贞观中以兵部侍郎袭爵永徽三年迁黄门侍郎俄同中书门下三品监修国史进侍中兼太子宾客王后之废瑗泣谏帝大怒诏引出褚遂良贬潭州都督瑗上言遂良受先帝顾托愿宽无辜以顺众心帝愈不听瑗忧愤自表归田里不报显庆二年许敬宗李义府奏瑗以桂州授遂良桂用武地倚之谋不轨于是贬振州刺史逾年卒长孙无忌死义府等复奏瑗与通谋遣使即杀之既至瑗已死发棺验视追削官爵籍其家子孙谪广州官奴神龙初武后遗诏复官爵　　韩思复
按唐书韩思复传思复字绍出京兆长安人祖伦思复少孤年十岁母为语父亡状感咽几绝笃学举秀才高第袭祖封永淳中调梁府仓曹参军转汴州司户亲丧去官鬻薪自给姚崇为夏官侍郎识之擢司礼博士五迁礼部郎中坐为王同皎所荐贬始州长史迁滁州刺史徙襄州入拜给事中迁中书舍人数指言得失颇见纳用开元初为谏议大夫出为德州刺史拜黄门侍郎帝北巡为行在巡问赈给大使迁御史大夫性恬淡不喜为绳察徙太子宾客进爵伯累迁吏部侍郎复为襄州刺史治行名天下代还仍拜太子宾客卒谥曰文　　韩思彦
按唐书韩思彦传思彦字英远邓州南阳人游太学事博土谷那律律为匪人所辱思彦欲杀之律不可万年令李干佑异其才举下笔成章志烈秋霜科擢第授监察御史昌言当世得失高宗夜召加二阶待诏弘文馆仗内供奉巡察剑南中书令李义府与诸武共谮思彦出为山阳丞至官阅月自免去放迹江淮间久之补建州司户参军复召为御史俄出为江都主簿又徙苏州录事参军罢客汴州上元中复召见思彦久去朝仪矩梗野拜忘蹈舞又诋外戚擅权后恶之中书令李敬元劾奏思彦不可用时已拜干封丞故徙朱鸢丞迁贺州司马卒　　韩大敏
按唐书韩休传休兄大敏仕武后为凤阁舍人梁州都督李行褒为部人告变诏大敏鞫治或曰行褒诸李近属后意欲去之无列其冤恐累公大敏曰岂顾身枉人以死乎至则验出之后怒杀行褒而大敏赐死于家　　韩休
按唐书韩休传休京兆长安人父大智洛州司功参军休工文辞举贤良元宗在东宫令条对国政与校书郎赵冬曦并中乙科擢左补阙判主爵员外郎进至礼部侍郎知制诰出为虢州刺史以母丧解服除为工部侍郎知制诰迁尚书右丞侍中裴光庭卒帝敕萧嵩举代者嵩称休志行遂拜黄门侍郎同中书门下平章事休峭鲠时政得失言之未尝不尽帝尝猎苑中或大张乐少过差必视左右曰韩休知否已而疏辄至尝引鉴默不乐左右曰自韩休入朝陛下无一日欢帝曰吾虽瘠天下肥矣后以工部尚书罢迁太子少师封宜阳县子卒赠扬州大都督谥文忠宝应元年赠太子太师子浩洽洪汯滉浑洄皆有学尚　　韩朝宗
按唐书韩思复传思复子朝宗初历左拾遗累迁荆州长史开元二十二年初置十道采访使朝宗以襄州刺史兼山南东道襄州南楚故城有昭王并传言汲者死朝宗移书谕神自是饮者亡恙人更号韩公井坐所任吏擅赋役贬洪州刺史天宝初召为京兆尹出为高平太守始开元末海内无事讹言兵当兴衣冠潜为避世计朝宗庐终南山为长安尉霍仙奇所发元宗怒贬吴兴别驾卒　　韩琬
按唐书韩思彦传思彦子琬字茂贞喜交酒徒落魄少崖检举茂才擢第又举文艺优长贤良方正连中拜监察御史景云初上言国政不报出监河北军兼按察使开元中迁殿中侍御史坐事贬官卒　　韩澄
按广东通志澄字伯源南海人曾祖瑗显庆中为宰相李义府诬瑗不轨贬海南卒寻籍其家澄生长南海励志读书祈复世雠义府死后始以秀才得荐官至汲郡太守郭英乂作变澄有军功自普州刺史进尚书兵部郎中尝巡历至义府墓私发其尸鞭而刑之以报不共戴天之恨人皆义之　　韩干
按万姓统谱干善画马
　　韩浩
按唐书韩休传休子浩万年主簿坐籍王家资有隐入为尹鲜于仲通所劾流循州安禄山盗京师陷贼贼逼以官浩出奔复为贼擒杀之肃宗诏赠吏部郎中　　韩洽
按唐书韩休传休子洽终殿中侍御史
　　韩洪
按唐书韩休传休子洪司库员外郎后为华州长史安禄山盗京师陷贼贼逼以官洪出奔将走行在及四子复为贼擒杀之洪善与人交有节义籍甚于时诏赠太常卿　　韩汯
按唐书韩休传休子汯上元中终谏议大夫
　　韩滉
按唐书韩休传休子滉字太冲以荫补左威卫骑曹参军至德初避地山南采访使李承昭表为通州郡长史改彭王府谘议参军擢殿中侍御史三迁吏部员外郎性强直明吏事莅南曹五年再迁给事中知兵部选迁右丞知吏部选以户部侍郎判度支德宗立恶滉掊刻徙太常卿议者不厌乃出为晋州刺史未几迁浙江东西观察使寻检校礼部尚书为镇海军节度使帝在奉天淮汴震骚滉分兵戍河南既狩梁州又献缣十万匹请以镇兵三万助讨贼有诏嘉劳进检校尚书右仆射封南阳郡公滉握强兵迁延不赴难而调发粮帛以济朝廷者当时实赖之贞元元年加检校左仆射同中书门下平章事江淮转运使封郑国公二年更封晋是岁入朝诏加度支诸道转运盐铁等使寻卒赠太傅谥忠肃滉幼时已有美名所与游皆天下豪俊晚节苛惨故论者疑其饰情希进既得志则强肆盖自其性云子群&#　　韩浑
按唐书韩休传休子浑大理司直安禄山盗京师浑为贼擒杀之诏赠太常少卿　　韩游
按唐书韩游传游灵州灵武人始为郭子仪裨将累进邠宁节度留后奉天之狩兵未集游与庆州刺史论惟明以兵三千来赴自干陵北趋醴泉未至有诏引军屯便桥次泥泉与泚兵值游还奉天泚兵蹑攻之战不利泚兵夺门游殊死战乃解泚大治战棚云桥游火其棚贼气沮故诸将推游赴难功第一帝以卫军无职局军置统军一员以游惟明贾隐林处之李怀光叛诱游为变游白发其书帝曰卿可谓忠义矣会怀光诱复至浑瑊得书稍严卒以警游不知发怒嫚骂瑊帝疑有变即日幸梁州游使子从帝怀光檄假游邠州刺史欲因张昕杀之游驰入邠斩昕首以闻诏拜邠宁节度使遂会浑瑊于奉天与瑊戴休颜分扼京西要险李晟入长安游破泚兵咸阳泚走泾州游使谕泾将杨澄澄拒不纳泚遂败京师平迁检校尚书左仆射帝至自兴元游及瑊休颜从而李晟尚可孤李元谅奉迎论功与瑊等皆第一游还屯邠宁怀光寇同州瑊元谅败于干坑诏游率兵并力败贼众五千于屯遂会瑊马燧围蒲城师次焦篱堡守将尉珪降怀光见势单蹙乃缢死贞元二年吐蕃入泾陇邠宁游追至安化斩数百级有诏李元谅韩全义率师一万会游收盐州吐蕃请修清水盟以归侵地马燧为之请诏问游答曰西戎弱则请盟强则入寇今侵地益深而乞盟诈我也帝不从会盟平凉诏游以军屯洛口盟之日游以劲骑五百待非常令曰即有变急趋柏泉以分敌势瑊被劫驰以免敌见兵出即解去后吐蕃寇大回原游方壁长武即选骑八百迎击战南原败之吐蕃夜遁会子钦绪以射生将卫京师与妖人李广弘谋反谋泄游惧求归死京师帝不许未几入朝素服听命有诏复位劳遇如故游盛言城丰义以遏敌侵帝悦趣还军游遣兵筑丰义纔二板而溃宁卒数百大掠游不能禁诏用张献甫代之游畏乱委军轻出还京师拜右龙武统军卒谥曰襄　　韩注
按万姓统谱注仕唐为谏议贞元间以言事忤旨贬岳州适意游君山弃人间事杜甫以诗寄之有濯足洞庭望八荒之句　　韩群
按唐书韩休传休子滉滉子群终国子司业
　　韩&#
按唐书韩休传群弟&#字仲闻资质厚重有大臣器由云阳尉策贤良方正异等拜右拾遗迁考功员外郎父丧德宗遣使吊问俾论撰滉行事号泣承命立草数千言以进帝嘉之服除宰相拟考功郎中帝为加知制诰迁中书舍人御史中丞兵部侍郎拜京兆尹入拜尚书右丞为户部尚书历东都留守忠武军节度使　　韩翃
按万姓统谱翃南阳人仕为驾部郎中知制诰有能诗名号大历才子时有两韩翃其一为刺史宰相请掌诰德宗曰与韩翃又具二人同进请孰与御批曰与诗人韩翃终中书舍人　　韩&#
</div>
    <div class="pagination">
<a href="氏族典卷诸姓部_page219.html">上一页</a><span>...</span><a href="氏族典卷诸姓部_page215.html">215</a><a href="氏族典卷诸姓部_page216.html">216</a><a href="氏族典卷诸姓部_page217.html">217</a><a href="氏族典卷诸姓部_page218.html">218</a><a href="氏族典卷诸姓部_page219.html">219</a><span class="current-page">220</span><a href="氏族典卷诸姓部_page221.html">221</a><a href="氏族典卷诸姓部_page222.html">222</a><a href="氏族典卷诸姓部_page223.html">223</a><a href="氏族典卷诸姓部_page224.html">224</a><a href="氏族典卷诸姓部_page225.html">225</a><span>...</span><a href="氏族典卷诸姓部_page221.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
