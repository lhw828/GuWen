<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 284 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 284 页/共 899 页</h1>
    <div class="content">
　　高徽
按魏书高湖传儿弟徽字荣显小字苟儿聪敏有气干为任城王澄所知赏景明中起家奉朝请延昌中假员外散骑常侍使于哒西域诸国莫不敬惮之还拜冗从仆射神龟中迁射声校尉左中郎将游击将军又假平西将军员外散骑常侍使哒还至枹罕属莫折念生反时河州刺史元祚以忧死长史元永平治中孟宾台使元湛共推徽行河州事绥接有方兵士用命梁景进率羌来攻久无援救力屈城陷为贼所害永熙中丧还洛阳赠使持节侍中都督冀定相瀛沧五州诸军事司徒公冀州刺史谥文宣　　高崇祖按魏书张渊传永安中诏以恒州民高崇祖善天文每占吉凶有验特除中散大夫　　高谦之
按魏书高崇传崇子谦之字道让少事后母李以孝闻及长屏绝人事专意经史天文筭历图纬之书多所该涉袭爵释褐奉朝请加宣威将军转奉车都尉廷尉丞孝昌初行河阴县令寻除宁远将军正河阴令在县二年损益治体有当官之称除国子博士于时朝议铸钱以谦之为铸钱都将长史初谦之弟道穆正光中为御史纠相州刺史李世哲事大相挫辱其家恒以为憾至是世哲弟神轨为灵太后深所宠任直谦之家僮诉良神轨左右之入讽尚书判禁谦之于廷尉时将赦神轨乃启灵太后发诏于狱赐死时年四十二朝士莫不哀之永安中赠征卤将军营州刺史谥曰康　　高恭之
按魏书高崇传谦之弟恭之字道穆行字于世学涉经史非名流&#士不与交结幼孤事兄如父母元匡引为御史其所纠擿不避权豪正光中出使相州尔朱荣讨蠕蠕道穆监其军事荣甚惮之还除奉朝请俄除太尉铠曹参军萧宝夤西征以道穆为行台郎中后属兄谦之被害情不自安遂托身于庄帝帝时为侍中特相钦重引居第中深相保护俄而帝以兄事见出道穆惧祸乃携家趣济阴变易姓名往来于东平毕氏以避时难庄帝即位征为尚书三公郎中加宁朔将军寻兼吏部郎中使晋阳授尔朱荣职赐爵龙城侯九月除太尉长史领中书舍人遭母忧去职诏摄本任表辞不许三年加前军将军及元颢逼虎牢城车驾北渡除中军将军给事黄门侍郎安喜县开国公及庄帝反政除征南将军金紫光禄大夫兼御史中尉寻即真仍兼黄门道穆外秉直绳内参机密凡是益国利民之事必以奏闻谏诤极言无所顾惮加卫将军假车骑将军大都督兼尚书右仆射南道大行台又除车骑将军尔朱兆入洛道穆虑祸及己托病去官世隆以道穆忠于前朝遂害之时年四十二太昌中赠使持节都督雍秦二州诸军事车骑大将军仪同三司雍州刺史子士镜袭爵为北豫州刺史高仲密拥入关　　高谨之
按魏书高崇传道穆弟谨之继沮渠氏后卒于沧州平东府主簿年三十五赠通直郎无子　　高&#之
按魏书高崇传谨之弟&#之字道密好学有诸兄风年二十三卒无子以兄谦之第二子绪继焉　　高和璧
按魏书高佑传佑子和璧字僧寿有学问中书博士早卒　　高长云
按魏书高聪传聪子长云字彦鸿起家秘书郎太尉主簿稍迁辅国将军中散大夫建义初于河阴遇害赠安东将军兖州刺史　　高叔山
按魏书高聪传聪子叔山字彦甫司徒行参军稍迁宁朔将军越骑校尉卒赠太常少卿　　高元昌
按魏书高闾传闾长子元昌袭爵位至辽西博陵二郡太守　　高定殷
按魏书高闾传闾子定殷中垒将军渔阳太守卒赠征卤将军安州刺史　　高幼成
按魏书高闾传闾子幼成员外郎颇有文才性清狂为奴所害　　高良贤
弟
侯

按魏书高道悦传道悦兄嵩嵩子良贤长水校尉良贤弟侯险薄为劫盗冀部患之　　高显族
按魏书高道悦传道悦子显族亦以忠厚见称卒于右军将军　　高敬猷
按魏书高道悦传道悦子敬猷有风度员外散骑侍郎殿中侍御史进给事中轻车将军奉车都尉萧宝夤西征引为骠骑司马及宝夤谋逆敬猷潜图义举谋泄见杀赠冠军将军沧州刺史听一子出身　　高猛按魏书高肇传肇兄琨琨子猛字豹儿尚长乐公主即世宗同母妹也拜驸马都尉历位中书令出为雍州刺史有能名入为殿中尚书卒赠司空冀州刺史出帝时复赠太师大丞相录尚书事公主无子猛先在外有男不敢令主知临终方言之年几三十矣乃召为丧主寻卒无后　　高植
按魏书高肇传肇子植自中书侍郎为济州刺史率州军讨破元愉别将有功当蒙封赏不受历青相朔恒四州刺史卒植频莅五州皆清能着称当时号为良刺史赠安北将军冀州刺史　　高子儒
按魏书高崇传崇子谦之谦之长子子儒字孝礼元颢入洛其叔道穆从驾北巡子儒后逾河至行宫庄帝见之具访洛中事意子儒备陈元颢败在旦夕仍授秘书郎中转通直郎后除安东将军光禄大夫司徒中兵参军兼祭酒袭爵兴和初除兼殿中侍御史时四方多有流民子儒为梁州北豫西兖三州检户使所获甚多后以公事去官武定六年卒时年四十一　　高绪
按魏书高崇传子儒弟绪字叔宗明悟好学及长涉猎书传好文咏司空行参军转长流参军除镇远将军冀州仪同府中兵参军为府主封隆之所赏隆之行梁州济州引自随恒令总摄数郡武定三年卒年三十二　　高孝贞
按魏书高崇传绪弟孝贞武定中司徒士曹参军　　高孝干按魏书高崇传孝贞弟孝干司空东合祭酒
　　高当
按魏书高允传允族兄毗毗孙当尚书郎卒赠乐陵太守谥曰恭　　高绰
按魏书高允传允子怀怀子绰字僧裕少孤恭敏自立身长八尺沈雅有度量博涉经史太和十五年拜奉朝请太尉法曹行参军寻兼尚书祠部郎以母忧去职久之除治书侍御史转洛阳令绰为政强直不避豪贵邑人惮之又诏参议律令迁长兼国子博士行颍川郡事诏假节行泾州刺史延昌初迁尚书右丞参议壬子历肃宗初司徒清河王怿司马冠军又随怿迁太尉司马其年大乘贼起都督元遥率众讨之诏绰兼散骑常侍持节以白虎幡军前招慰军还除汲郡太守固辞不拜俄行荥阳郡事以本将军出除豫州刺史为政清平抑强扶弱百姓爱之迁后将军并州刺史正光三年冬暴疾卒年四十八赠安东将军冀州刺史谥曰简　　高市宾
按魏书高允传允弟燮燮孙市宾奉朝请冀州京兆王愉城局参军愉构逆市宾逃归京后除青州安南府司马永熙中冠军将军开府从事中郎　　高和仁
按魏书高允传允从叔济济子矫矫子师师子和仁字德舒释褐员外散骑侍郎领殿中御史少清简有文才常有高尚之志后为洛州录事参军不赴卒时人悼惜之　　高德伟
按魏书高允传和仁弟德伟武定末东宫斋帅　　高贯按魏书高湖传湖子真真子仁仁子贯字小胡永兴末通直散骑常侍金紫光禄大夫尚食典御　　高达
按魏书高湖传湖子各拔各拔子猛虎猛虎子达武定中骠骑将军行沧州事　　高永国
按魏书高湖传达弟永国征卤将军中散大夫　　高子国按魏书高湖传永国弟子国武卫将军
　　高欢
按北齐书神武本纪齐高祖神武皇帝姓高名欢字贺六浑渤海蓨人也六世祖隐隐生庆庆生泰泰生湖湖生谧谧生皇考树神武深沉有大度轻财重士为豪侠所宗始为队主转为函使从葛荣荣以为亲信都督魏孝庄帝立以定策勋封铜鞮伯及尔朱荣击葛荣乃以神武为晋州刺史及兆入洛封为平阳郡公委统并州普泰元年军次信都尔朱度律立节闵帝封为渤海王征使入觐神武乃建义于信都奉章武王融子朗为皇帝年号中兴是为废帝废帝进神武大丞相柱国大将军太师既至洛阳废节闵及中兴主而立孝武孝武即位授大丞相天柱大将军太师世袭定州刺史神武以晋阳四塞乃建大丞相府而定居焉魏帝与神武隙逊于长安神武遂立清河王世子善见是为孝静帝魏分为二武定五年崩于晋阳年五十二谥献武王天统元年改谥神武皇帝庙号高祖　　高琛
按北齐书赵郡王琛传赵郡王琛字永宝高祖之弟也少时便弓马有志气高祖既匡天下中兴初授散骑常侍镇西将军金紫光禄大夫既居禁卫恭勤慎密率先左右太昌初除车骑大将军左光禄大夫封南赵郡公寻拜骠骑大将军特进开府仪同三司散骑常侍永熙二年除使持节都督定州刺史六州大都督琛推诚抚纳拔用人士甚有声誉及高祖谋内讨以晋阳根本召琛留掌后事以为并肆汾大行台仆射领六州九酋长大都督其相府政事琛悉决之天平中除御史中尉正色纠弹无所回避远近肃然寻乱高祖后庭高祖责罚之因杖而毙时年二十三谥曰贞平天统三年进爵为王　　高雍
按魏书高湖传湖子稚稚子&#&#子雍字景云司徒从事后奔萧衍卒于江南元象初丧还特赠使持节散骑常侍都督冀定瀛沧幽五州诸军事骠骑大将军尚书令司徒公冀州刺史　　高贵孙
按魏书高湖传湖子稚稚子兴兴子贵孙晋州刺史　　高&#按魏书高湖传湖弟恒恒子道道子干干子&#字伯欣除南秦州长史卒赠辅国将军凉州刺史谥曰宣　　高腾按魏书高湖传&#弟腾字伏兴卒于安东将军光州刺史襄城县开国公　　高昋
按魏书高湖传儿子昋字明珍有器尚初除侍御史拜奉朝请员外散骑侍郎使西域还至河州遇贼攻围城陷见害太昌初赠使持节都督冀沧二州诸军事征东将军冀州刺史永熙中重赠侍中都督青徐光三州诸军事骠骑大将军仪同三司青州刺史谥文景　　高归义
按魏书高湖传儿弟徽徽子归义有志烈初除奉朝请加威烈将军与父徽俱使西域还都稍迁龙骧将军中散大夫西征都督每有战功后没于陈太昌初赠侍中骠骑大将军仪同三司雍州刺史谥孝贞　　高颢按魏书高佑传佑子和璧和璧子颢字门贤学涉有时誉自司空参军转员外郎袭爵建康子迁符玺郎中出为冀州别驾未之任属刺史元愉据州反世宗遣尚书李平讨之平引为录事参军事定颢仍述职寻加陵江将军坐事免久之除镇远将军迁辅国将军中散大夫转征卤将军卒时年四十九赠平东将军沧州刺史谥曰惠子德正武定中黄门侍郎　　高雅按魏书高佑传颢弟雅字兴贤有风度自给事中稍迁司徒府录事参军定州抚军府长史卒年三十四天平中追赠散骑常侍平北将军冀州刺史子德干早有令问任城太守卒　　高谅
按魏书高佑传雅弟谅字修贤少好学多识强记居丧以孝闻太和末京兆王愉开府辟召高祖妙简行佐谅应选稍迁太尉主簿国子博士正光中加骁骑将军为徐州行台至彭城属元法僧反叛逼谅同之谅不许为法僧所害时年四十一赠左将军沧州刺史复赠使持节平北将军幽州刺史谥曰忠侯子惠胜武定中司徒外兵参军　　高钦
按魏书高闾传闾子元昌元昌子钦字希叔颇有文学莫折念生之反也钦随元志西讨志败为贼所擒念生以为黄门郎死于秦州弟石头小石皆早卒　　高洪景按魏书高闾传闾子定殷定殷子洪景少有名誉早卒　　高宣景
按魏书高闾传定殷子宣景武定中开府司马　　高炳按魏书高允传允子怀怀子绰绰子炳字仲彰太尉行参军稍迁征卤将军开府掾早卒　　高澄
按北齐书文襄本纪世宗文襄皇帝讳澄字子惠神武长子也中兴元年立为渤海王世子二年加侍中开府仪同三司天平元年加使持节尚书令大行台并州刺史三年入朝辅政加领军左右京畿大都督元象元年摄吏部尚书兴和二年加大将军领中书监武定五年魏帝诏为使持节大丞相都督中外诸军大行台渤海王遇盗而殂时年二十九齐受禅追谥为文襄皇帝庙号世宗　　高思义
按魏书高湖传湖子稚稚子&#&#子雍雍子思义奔萧衍卒于江南元象初丧还特赠使持节散骑常侍都督青兖齐三州诸军事车骑大将军尚书仆射仪同三司青州刺史　　高绍
按魏书高湖传湖弟恒恒子道道子干干子&#&#子绍字广祖兴和初征卤将军沧州刺史　　高陟
按魏书高湖传湖弟恒恒子道道子干干子腾腾子陟字祖迁司空中郎太尉主簿　　高憬
按魏书高湖传陟弟憬通直郎
　　高翙
按魏书高湖传憬弟翙袭父爵
　　高穆宗
按魏书高闾传闾子元昌元昌子钦钦子穆宗袭祖爵兴和中定州开府祭酒　　高陵
按魏书崔元伯传高陵萧宝夤西讨开府西合祭酒宝夤反陵为其黄门侍郎关中平还洛历尚书郎定州别驾齐文襄王作相以陵颇有文学引参宾客终于征南将军司空长史赠骠骑大将军大司农卿
　钞姓部汇考
凌迪知万姓统谱
　　钞姓
钞见姓苑


　陶姓部汇考
左传
　　定公四年
定公四年刘文公合诸侯于召陵将长蔡于卫卫侯使祝佗私于苌弘曰闻诸道路不知信否若闻蔡将先卫信乎苌弘曰信蔡叔康叔之兄也先卫不亦可乎子鱼曰以先王观之则尚德也昔武王克商成王定之选建明德以藩屏周故周公相王室以尹天下于周为睦分鲁公以大路大旗夏后氏之璜封父之繁弱殷民六族条氏徐氏萧氏索氏长勺氏尾勺氏使帅其宗氏辑其分族将其类丑以法则周公用即命于周是使之职事于鲁以昭周公之明德分之土田陪敦祝宗卜史备物典策官司彝器因商奄之民命以伯禽而封于少&#之虚分康叔以大路少帛綪茷旃旌大吕殷民七族陶氏施氏繁氏锜氏樊氏饥氏终葵氏封畛土略自武父以南及圃田之北竟取于有阎之土以共王职取于相土之东都以会王之东搜季授土陶叔授民命以康诰而封于殷虚皆启以商政疆以周索郑樵通志
　　以技为氏
陶氏陶唐氏之后因氏焉虞思为周陶正亦为陶氏左传商人七族有陶氏此皆以陶冶为业者也陶叔为周司徒汉功臣开封侯陶舍生青为丞相后汉徐州牧陶谦廖用贤尚友录
　　陶姓
陶济阳征音又望出丹阳浔阳


　胶姓部汇考
廖用贤尚友录
　　胶姓
胶商末贤人胶鬲之后


　曹姓部纪事
魏略曹真本姓秦养曹氏或云其父伯南夙与太祖善兴平末袁术部党与太祖攻劫太祖出为寇所追走入秦氏伯南开门受之寇问太祖所在答云我是也遂害之由此太祖思其功故变其姓唐书萧&#士传阎士和论榷历世文章而盛推颖士所长以为闻萧氏风者五尺童子羞称曹陆谓曹
植陆机

曹确传毕諴与确同宰相俱有雅望世谓曹毕云瑞安县志宋侍郎曹觱兼国子监祭酒劝讲露门理宗赐以宸翰因谕之曰卿姓上类曲字为臣不宜从曲惟用一直可也今曹字一直始见曹氏谱

　钞姓部列传
　　明
　　钞秀
按万姓统谱秀正德举人彰德人
　　钞奇
按万姓统谱奇嘉靖举人彰德人
　　钞介
按万姓统谱介字石嘉彰德人嘉靖癸丑进士任知府

　毛姓部列传
　　周
　　毛遂
按史记平原吾传秦之围邯郸赵使平原君求救合从于楚约与食客门下有勇力文武备具者二十人偕得十九人余无可取者无以满二十人门下有毛遂者前自赞于平原君愿备员而行平原君曰夫贤士之处世也譬若锥之处囊中其末立见今先生处胜之门下三年于此矣胜未有所闻是先生无所有也先生不能先生留毛遂曰臣乃今日请处囊中耳使遂蚤得处囊中乃颖脱而出非特其末见而已平原君竟与毛遂偕十九人相与目笑之而未发也比至楚与十九人论议十九人皆服平原君与楚合从言其利害日出而言之日中不决毛遂按剑历阶而上谓平原君曰从之利害两言而决耳今日出而言从日中不决何也楚王叱曰胡不下毛遂按剑而前曰吾君在前叱者何也今楚地方五千里持戟百万天下弗能当白起小竖子耳一战而举鄢郢再战而烧夷陵三战而辱王之先人此百世之怨而赵之所羞而王弗知恶焉合从者为楚非为赵也吾君在前叱者何也楚王曰唯唯遂定从于殿上平原君已定从而归遂以为上客　　毛公
按史记信陵君传公子闻赵有处士毛公藏于博徒薛公藏于卖浆家乃闲步从两人游甚欢　　汉
　　毛释之
按汉书功臣侯表释之以中涓从起丰以郎骑入汉还从击诸侯封张侯二十六年薨谥节　　毛鹿
按汉书功臣侯表孝文十一年张侯鹿嗣二年薨　　毛舜按汉书功臣侯表孝文十三年张侯舜嗣二十三年孝景十六年有罪免　　毛莫如
按汉书施雠传雠从田王孙受易授张禹鲁伯伯授太山毛莫如少路莫如至常山太守　　毛亨
按尚友录亨作诗训诂以授毛苌作小序亨为大毛苌为小毛　　毛苌
按汉书毛公传公赵人也治诗为河间献王博士授同国贯长卿长卿授解延年延年为阿武令授徐敖敖授九江陈侠为王莽讲学大夫由是言毛诗者本之徐敖按后汉书
毛公作毛苌
</div>
    <div class="pagination">
<a href="氏族典卷诸姓部_page283.html">上一页</a><span>...</span><a href="氏族典卷诸姓部_page279.html">279</a><a href="氏族典卷诸姓部_page280.html">280</a><a href="氏族典卷诸姓部_page281.html">281</a><a href="氏族典卷诸姓部_page282.html">282</a><a href="氏族典卷诸姓部_page283.html">283</a><span class="current-page">284</span><a href="氏族典卷诸姓部_page285.html">285</a><a href="氏族典卷诸姓部_page286.html">286</a><a href="氏族典卷诸姓部_page287.html">287</a><a href="氏族典卷诸姓部_page288.html">288</a><a href="氏族典卷诸姓部_page289.html">289</a><span>...</span><a href="氏族典卷诸姓部_page285.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
