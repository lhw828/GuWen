<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 83 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 83 页/共 899 页</h1>
    <div class="content">
　储姓部艺文
　　储氏宗谱序　　　　　　　明任大冶族之有谱也何昉乎或曰司马子长作史记有帝王世纪列国诸侯王世家作谱者取衷焉或曰祀鲧而郊喾三代以前盖已与宗法并者也夫先王之法不存者多矣即宗法亦已不传而族谱至今岿然独存岂非从先者之饩羊欤顾族谱在古与宗法并行其和亲睦族之意甚美而世之视谱不必甚重在今宗法不行惟谱孤行而世之奉之也綦盛亦綦重而意已浸薄何也阀阅世胄之家自多其丹书铁券耻与齐民伍则取其祖功宗德为旗常所不载者辑之家乘以为闾里宠荣荜门圭窦之夫亦感愤不获边幅齿遇则援引若有若无之事曰吾某侯王派某圣贤之云与礽也某名公吾几世祖某邑某官吾所与同宗而共为某名公之苗裔也家抱一蛇珠户护一拱璧什袭珍藏九宾弗享非张其所有余即护其所不足止耳和亲睦族之意固已蔑如奚怪其綦盛綦重而意亦浸薄也若从先好古之士不为远引不为旁附惟取先世之次代与其生平行事及夫爵里名位迁徙卒葬之详纂摹载之俾后之按谱者得指曰某某吾某宗之所自出某与某又同出于某祖愀然动其水木本源之思油然触其天亲一本之爱无致本支百世后有强陵众暴黠笼与以势位而蔑其微且贱者庶得和亲睦族之意而不诡于先王之法吾邑治北储氏为邑望族其人多雅秀而文所为谱不为远引旁附而惟编次其先世名氏行事之可据者以示传信庶几所称质不俚赡不秽详有体者而和亲睦族之意已寓于中非真好古其孰能修之然储氏之先有讳尹字思&#者丹阳人以元佑戊辰进士刺台州遂家宁海五世孙国秀登宋端平进士所著有立心思忠悦理达智谨信诸铭夫能有所以立其心者而又忠以主之理以明之智以圆之信以敦之则圣贤可几而和亲睦族又其余事矣语云则不远储氏之子姓必有能则之者何烦予诏焉

　蘧姓部列传
　　周
　　蘧瑗
按左传襄公二十六年卫献公使子鲜为复子鲜以公命与宁喜言曰苟反政由宁氏祭则寡人宁喜告蘧伯玉伯玉曰瑗不得闻君之出敢闻其入遂行从近关出按瑗
伯玉名

　　汉
　　蘧正
按郑樵通志汉有大行令蘧正
　　蘧护
按万姓统谱护汉人
　　宋
　　蘧法生
按万姓统谱法生江夏王典签
　　明
　　蘧廷臣
按万姓统谱廷臣贵溪人隆庆中永安知县
蘧克让
按万姓统谱克让万历间广东增城县丞
　　蘧文洙
按古田县志文洙太学生任主簿
　　蘧镕
按古田县志镕字德炼太学生


　微姓部列传
　　周
　　微虎
按左传哀公八年三月吴伐我子泄率次于泗上微虎欲宵攻王舍私属徒七百人三踊于幕庭卒三百人有若与焉及稷门之内或谓季孙曰不足以害吴而多杀国士不如已也乃止之　　微彪
按奇姓通彪晋大夫


　徐姓部纪事
南史徐羡之传羡之子湛之文帝二十八年为尚书仆射领护军将军江湛为吏部尚书并居权要世谓之江徐徐勉传勉虽骨不及范云亦不阿意苟合后知政事者莫及梁世之言相者称范徐云魏书徐纥传纥曲事郑俨特被信任既处腹心参断机密势倾一时远近填凑与郑俨李神轨宠任相亚时称徐郑焉北齐书徐之才传之才聪辩强识有兼人之敏尤好剧谈谑语公私言聚多相嘲戏常戏王昕姓云有言则近犬便狂加颈足而为马施角尾而为羊卢元明因戏之才云卿姓是未入人名是字之误即答云卿姓在亡为虐在丘为虚生男则为虏养马则为驴五代史南唐世家李&#字正伦徐州人也世本微贱少孤流寓濠泗间杨行密攻濠州得之奇其状貌养以为子而杨氏诸子不能容行密以乞徐温乃冒姓徐氏名知诰事徐温甚孝谨温尝骂其诸子不如&#杨溥传位于&#&#追尊徐温为忠武皇帝封徐氏子知证江王知谔饶王徐氏诸王请&#复姓&#谦抑不敢忘徐氏恩下其议百官百官皆请然后复姓李氏改名&#南唐书徐铉徐锴兄弟俱知名号二徐
宋史徐铉传铉年十岁能属文不妄游处与韩熙载齐名江东谓之韩徐徐中行传中行躬耕教授崇宁中郡守李谔以八行荐中行去之黄岩子庭筠有志行乡人崇敬之以其父子俱隐遁称之曰二徐先生淳熙间常平使者朱熹行部拜墓下题诗有道学传千古东瓯说二徐之句且大书以表之曰有宋高士二徐先生之墓明外史徐司马传司马字从政小字马儿扬州人元末兵乱年甫九岁弃道旁太祖得之因养为子冒国姓洪武元年擢杭州都指挥使诏复徐姓江西通志徐嘉善字尚友德兴人明敏嗜学尤长于春秋与兄芳谷齐名时称二徐

　飞姓部汇考
凌迪知万姓统谱
　　飞姓
商有飞廉颛顼之裔


　疏姓部汇考
郑樵通志
　　平声
疏氏望出东海


　樗姓部汇考
凌迪知万姓统谱
　　樗姓
樗见韵会


　渔姓部汇考
凌迪知万姓统谱
　　渔姓
渔见姓苑


　于姓部汇考
郑樵通志
　　平声
于氏出姓苑唐初宇文化及将于澄以魏州降今余杭有之望出广陵京兆廖用贤尚友录
　　于姓
于京兆羽音又望出广陵


　渔姓部列传
　　宋
　　渔仲修
按奇姓通仲修元丰元年以宣德郎来尹庆都发奸摘伏劝课农桑人多德之

　舒姓部列传
　　汉
　　舒邵
兄
伯膺

按博物志舒仲膺名邵初伯膺亲友为人所杀仲膺为报怨事觉兄弟争死皆得免袁术时邵为阜陵长　　吴　　舒燮
按吴志孙贲传贲子邻为绕帐督时太常潘浚掌荆州事重安长陈留舒燮有罪下狱浚欲置之于法邻谓浚曰舒伯膺兄弟争死海内义之以为美谭仲膺又有奉国旧意今君杀其子弟若天下一统青盖北巡中州士人必问仲膺继嗣答者云潘承明杀燮于事何如浚意解燮用得释　　唐
　　舒元舆
按唐书舒元舆传元舆婺州东阳人地寒不与士齿始学即警悟元和中举进士第调鄠尉有能名裴度表掌兴元书记拜监察御史再迁刑部员外郎太和五年献文阙下宰相李宗闵以浮躁诞肆不可用改著作郎分司东都时李训与元舆善训用事再迁左司郎中御史大夫权知御史中丞不三月即真兼刑部侍郎以本官同中书门下平章事诡谋谬算日与训比败天下事二人为之也元舆为牡丹赋一篇死后帝观牡丹&#殿阑诵赋为泣下弟元褒元肱元迥皆第进士及诛　　舒元褒
按唐书舒元舆传元舆弟元褒第进士擢贤良方正终司封员外郎　　宋
　　舒元
按宋史南唐世家元颍州沈丘人少倜傥好学与道士杨讷讲习于嵩阳通左氏及公谷二传与讷同诣河中谒李守贞馆于门下守贞谋叛遣元间道乞师江南守贞败元留江南易姓朱事李景历江宁令驾部员外郎文理院待诏尝坐事左迁世祖征淮南诸郡多下元攻舒州复之即以为团练使又为淮南北面招讨使周师围寿春以陈觉为监军总军政元素与觉有隙觉密表谮元于景信之元愤怒将其众归世宗世宗素知元骁果以为检校太保蔡州防御使淮南平改濠州防御使宋初从平李重进改沂州防御使为滑州巡检使诏元复姓舒氏开宝五年为白波兵马都监太平兴国二年卒年五十五特赠武泰军节度　　舒知白
按宋史南唐世家元子知白作坊使
　　舒知雄
按宋史南唐世家元子知雄初补殿直雷有终荐授供奉官鄜延路驻泊都监后辞疾居嵩山召出授西京作坊副使泉福都巡检使真宗初恳请入道归嵩阳旧隐复为王嗣宗李元则所荐授供备库使历知棣州麟府鄜延钤辖又知处州复求入道面赐紫冠服号崇元大师尝献字母图有诏褒&#干兴元年卒　　舒知崇按宋史南唐世家元子知崇历内职至供备库使尝为广州钤辖河北安抚副使卒　　舒雅
按宋史舒雅传雅字子正久仕李氏江左平为将作监丞后充秘阁校理好学善属文与吴淑齐名累迁职方员外郎求出得知舒州仍赐金紫恬于荣宦州之潜山灵仙观有神仙胜迹郡秩满即请掌观事东封就加主客郎中改直昭文馆转刑部在观累年优游山水吟咏自乐时人美之卒年七十余　　舒雄
按宋史舒雅传雅弟雄端拱二年进士
　　舒昭远
按宋史南唐世家知白子昭远大中祥符五年任大理评事改大理寺丞赐进士第至太常博士　　舒焕
按万姓统谱东坡与焕泛舟得临酿字八首
　　舒尧文
按万姓统谱尧文苦学涪翁夜过其家戏作诗云先生堂前雪月苦弟子读书喧两庑撞门入室书纵横蜡纸灯笼似云母　　舒亶
</div>
    <div class="pagination">
<a href="氏族典卷诸姓部_page82.html">上一页</a><span>...</span><a href="氏族典卷诸姓部_page78.html">78</a><a href="氏族典卷诸姓部_page79.html">79</a><a href="氏族典卷诸姓部_page80.html">80</a><a href="氏族典卷诸姓部_page81.html">81</a><a href="氏族典卷诸姓部_page82.html">82</a><span class="current-page">83</span><a href="氏族典卷诸姓部_page84.html">84</a><a href="氏族典卷诸姓部_page85.html">85</a><a href="氏族典卷诸姓部_page86.html">86</a><a href="氏族典卷诸姓部_page87.html">87</a><a href="氏族典卷诸姓部_page88.html">88</a><span>...</span><a href="氏族典卷诸姓部_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
