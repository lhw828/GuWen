<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 265 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 265 页/共 268 页</h1>
    <div class="content">妹申
姑附

　　按同安县志周氏进士周家椿孙女名辰姑适　　陈勃年二十夫亡将殓剪发一缕纳荷包中归　　殡以示无他事翁甚孝翁殁艰苦抚孤以成其　　志妹申姑适苏开世年十七开世将殁与诀曰　　吾死家贫无子将奈何答曰天未绝君吾腹中　　必将有子不然相从地下尔越七月果举一男　　苦节抚之成立人谓姊妹二难　　陈苏来妻林氏
　　按同安县志林氏庠生陈苏来妻举人林&#女　　性慧敏通经史年二十八而寡哀恸欲绝从舅　　姑命不死抚孤霞克成立年六十八终　　张应斗妻李氏
　　按同安县志李氏太常懋桧孙女年十九适副　　宪张朝纲嫡孙应斗克尽妇道年二十四而寡　　抚遗腹子对墀成立有文名　　戴氏
　　按南安县志戴氏庠生戴鲤跃女夫名有秩失　　其姓早寡茹荼饮痛画荻和熊六十年如一日诏旌表其门　　孙庭芝妻柯氏
　　按同安县志柯氏孙庭芝妻年二十一而寡孝　　养舅姑立孤承祀　　栗克昌妻方氏
　　按同安县志方氏高浦栗克昌妻年十七于归　　甫三年而夫亡遗一子母难其守氏蓬首跣足　　终身不修容仪克保其孤以寿终　　林谦益妻侯氏
　　按同安县志侯氏林谦益妻年二十七夫亡仅　　遗一子家贫甘心苦守年七十有四卒　　苏吉卿妻洪氏
　　按同安县志洪氏苏吉卿妻年二十三夫亡抚　　侄耀武为嗣既长而夭伯止一子氏为伯置妾　　以广宗祀年六十六终　　黄兆美妻赵氏
　　按同安县志赵氏赵则万女年十八嫁黄兆美　　事舅姑孝养备至子学舜在腹五月而兆美殁　　及免身值滨海变迁家计中落氏日夜勤女红　　备历艰险晚岁学舜起家太学长孙阁有声庠　　序孙曾满前氏年九十而卒　　颜德继室锺氏
孙妇
李氏附

　　按同安县志锺氏颜德继室年二十而寡抚前　　妻三岁子百计保护成立孙庠生最观妻李氏　　亦年二十而寡遗腹不育欲自经姑苦劝立嗣　　守节终身　　张铸妻蔡氏
　　按同安县志蔡氏儒士张铸妻年二十八夫亡　　苦节六十一年事姑尽孝教子有方康熙五十　　二年奉诏旌表
　　陈舜穆妻唐氏
　　按漳州府志唐氏南靖人都督陈舜穆妻年十　　八适陈未几生一子陈将移驻河南欲挈唐以　　俱唐辞曰君远行未知还期姑在谁奉甘旨妾　　其留也从之陈至河南殁唐仰天泣血求死者　　数其姑谓之曰若所以不从夫往者以老妇在　　也今我身未殁奈何不仍初念唐乃泣受命及　　子长悉出其簪珥迎夫榇归葬苦节四十余年　　吴岐伯妻沈氏　　按漳州府志沈氏南靖吴岐伯妻年二十夫死　　遗一孤氏矢志抚育孀居四十九年始终如一　　林葵绿妻刘氏　　按漳州府志刘氏长泰人适太仆林秉汉子葵　　绿绿亡刘誓死绝粒七日姑强起之曰吾老矣　　若以呱呱累我耶乃勉食粥子既长督教不少　　懈事姑益虔将卒曰吾儿孙能率教吾死无恨　　惟姑老不能终养九泉有余愧耳时年六十四　　叶自本妻王氏　　按漳州府志王氏长泰人适翰林叶先登子自　　本本亡氏年二十五矢志欲殉舅姑防之劝守　　节遭乱家破以女红佐养康熙四十三年旌表　　许宗旸妻叶氏　　按漳州府志叶氏漳浦许宗旸妻宗旸亡氏年　　二十五坚贞守节家贫纺绩养姑甘旨无缺抚　　二子成立终身茹素笑不见齿年八十二卒　　施日烶妻蔡氏　　按漳州府志蔡氏龙溪人年十八嫁儒士施日　　烶姑病祷天愿以身代割股食之姑愈而夫旋　　亡矢志抚遗孤福纺绩度日罄簪珥延师教之　　福亦克承训诲历岁贡为广文其妇李氏克孝　　阖邑称之　　林宗妻郑氏
　　按漳州府志郑氏龙溪人林宗妻年二十二宗　　疾革谓曰吾死有老父无可托者若能俟吾父　　死而嫁乎氏泣曰今方娠脱生女则从君地下　　男则请终事翁已而生男遂矢苦节甲寅之变　　家落无依或劝其嫁氏以刀决一眼笑示曰家　　计之艰有甚于此者乎乡里大惊翁疯疾延绵　　不起氏奉养历久不衰抚孤成立终老　　吴英妻欧氏
　　按漳州府志欧氏龙溪人年十七归吴英二十　　而寡遗腹未三月家人欲夺其志毁容自誓抚　　孤成立年七十八终　　柯光泰妻陈氏
　　按漳州府志陈氏名深秀平和人年十六适漳　　浦柯光泰泰家贫氏日以女红佐养六载夫殁　　苦节抚两男一女翁病疯在&#席夫兄别居氏　　独力承事不避秽恶寒暑无间数年翁亡两男　　相继沦没氏叹曰予不早殉夫为二子也今复　　何望辄寻自尽同居劝解之悒悒病而死年四　　十二与夫合葬　　陈胜妻纪氏
　　按漳州府志纪氏泉州人漳浦陈胜妻康熙初　　胜以军功加都督佥事随师处州病亡纪氏年　　二十一遗孤纲甫三岁矢志自守长斋绣佛凡　　四十四年夫弟尚有三子贫而负贩于外纪氏　　命纲与尚三子四分其产尚固辞竟中分之尚　　痛其兄早亡敬纪氏如母抚纲如子至老不衰　　乡党咸多纪氏之节与尚之友让焉　　柯上达妻陈氏
　　按龙溪县志陈氏太学生柯上达妻于归未周　　岁上达父愿出宰&#城海寇内据乏饷氏出簪　　珥抒舅姑忧既而上达病亡氏年二十八矢志　　抚孤终身不二观察旌其门　　张妇黄氏
　　按漳浦县志黄氏官塘人适丹山张姓年二十　　而寡父母欲夺其志不从止一女苦节五十余　　年晚岁依女居卒殡萧寺乡人哀之　　李&#和妻林氏
　　按漳浦县志林氏明崇祯丙子副榜李&#和妻　　年二十四而寡苦节自守孝养舅姑教二子皆　　有声庠序甲寅之变姑病且笃或谓林宜少避　　林泣曰姑年九十命毕须臾吾将安之脱不幸　　俱死耳未亡人得奉姑地下以见先夫幸矣数　　日姑亡林哀毁抉面贼见怜而去之郑经在漳　　欲辟其长子昌国林戒曰慎勿往此非汝仕进　　所也未几郑果败康熙三十七年县令旌其门　　年八十有五　　程某妻丘氏
　　按漳浦县志丘氏名桂媛幼知书年十六归程　　某二十二而寡矢志抚孤课子孟镳崇俞补弟　　子员亡何俱夭丘守节六十年年八十卒　　蓝铭瑜妻黄氏　　按漳浦县志黄氏黄熙廷女年十六适庠生蓝　　铭瑜瑜病亟焚香告天愿以身代既没痛绝复　　苏者三曰必死夫已而叹曰妾死夫祀斩矣乃　　为夫立孤剪发自誓以无负所天治丧具朝夕　　哭不绝声声竭泪枯逾年所立子死家难迭兴　　氏多方消弭复立嗣朝夕教戒不倦顺治乙未　　大兵南下与族中群妇走避大帽山顶石洞窈　　折必丈夫扶掖乃得上黄曰苟如此不如死倘　　见迫惟有投崖耳强之不为动俄闻铙吹声众　　相顾无人色黄独无怖容骑卒竟以历险蹶蹄　　中返氏素未尝知文读夫遗书着幽室哀词十　　三章悲楚激烈丹山张苍峦为之序　　杨彩妻吴氏
　　按龙岩县志吴氏儒士杨彩妻年二十夫亡绝　　粒几死事翁姑尽孝抚遗腹子端生成立得入　　胶庠年逾七十终县令旌表　　杨仲文母郭氏
　　按龙岩县志郭氏庠生杨仲文母生文甫弥月　　而夫亡年方二十矢志靡他和熊课子历艰辛　　四十余年而冰霜愈励县令旌其门　　郑邦锴妻廖氏
　　按龙岩县志廖氏名坤姑儒士郑邦锴妻年二　　十二夫亡一子甫二岁克勤抚孤事亲以孝闻　　许隆遒妻李氏　　按南靖县志李氏生员许隆遒妻隆遒亡氏年　　二十六子尚幼矢志抚孤足不及父母之门家　　贫勤女红自给节缩赢余葬舅姑以上四柩乡　　人称之　　许本昌妻洪氏
　　按南靖县志洪氏太学生许本昌妻年二十七　　而寡三子俱幼氏从容守节独居一室足迹罕　　出户外姑曾氏中年亦孀居姑媳两寡冰玉相　　映阃内严肃乡族以为楷范　　许本坤妻陈氏
　　按南靖县志陈氏太学生许本坤妻本坤幼慧　　能文因省父怀来县任入雍肄业病殁父署氏　　年二十一无子屡欲自决舅姑宽慰之忍弗死　　夫兄弟哀其志各以所生子嗣焉氏鞠育教诲　　严以济慈有孟母风事二姑孝谨如一二姑亦　　&#爱之姑病侍汤药衣不解带者累月晨夕稽　　颡北辰吁延姑寿姑病得差　　阴昆生妻张氏
　　按宁化县志张氏阴昆生妻年二十四夫亡遗　　一女氏悲痛绝水浆三日亲戚曲谕稍稍啜粥　　丧毕父母欲夺其志不从立侄日庆为嗣终焉　　伍云衢妻黄氏　　按宁化县志黄氏诸生伍云衢妻年二十二衢　　亡无子立嗣又不育黄昼夜悲啼泪尽继血始　　云衢临诀以一白扇付黄曰若存亡无二他日　　当持此相见黄自是寒暑执扇曾不暂释铢金　　寸帛不私其身绝迹阃外数十年病剧不受医　　药执白扇而死直指旌之　　官试贞妻黄氏
　　按宁化县志黄氏黄槐开孙女年十九归官试　　贞时试贞已病合&#纔一月而夭黄悲痛屡绝　　既毕丧保姆微讽曰娘子虽为官氏妇实黄氏　　女耳盍归黄乎黄厉声曰若归必于泉下家人　　遂莫敢言年三十翁姑察其至性乃立嗣懋泽　　为之后勤抚嗣子礼副于恩趾无翔目无游容　　无喜色者五十余年严冷如寒崖枯木康熙二　　十三年奉旨建坊旌表
　　罗仲伦妻谢氏
　　按宁化县志谢氏罗仲伦妻年十八伦亡抚遗　　腹子钦吉未几而夭乃立侄为嗣至死一心学　　使旌表　　夏应芬妻张氏
　　按宁化县志张氏夏应芬妻年十八而应芬没　　无子家徒四壁乃断发矢志纺绩自供以没齿　　县令旌之　　伍常训妻阴氏
应毅妻
官英妻附

　　按宁化县志阴氏伍常训妻年二十一而常训　　没遗一子矢志抚之未几而夭苦节五十三年　　学使张朝璘表之训族伍应毅妻训妻侄女也　　年二十六夫死守节抚孤有成训妻之妹适官　　英亦年二十六而寡无子事翁姑尽孝养学使　　旌之　　罗政妻吴氏
　　按宁化县志吴氏罗政妻年二十而政夭无子　　矢志苦节历五十年如一日县令旌之　　雷振先妻黄氏
　　按宁化县志黄氏雷振先妻年二十而振先夭　　父怜其少迎归久之讽他适氏艴然趣返康熙　　间乡党欲为请旌黄闻而告姑曰妇不再嫁事　　极寻常乃夸示人以卖名不惭死耶堂若悬额　　梁必悬吾头矣翁闻乃急寝其事　　杨世修妻雷氏
　　按宁化县志雷氏杨世修妻年二十七而世修　　夭人以其无子咸促改嫁氏誓曰妇不幸而夫　　死命也有子守之无子死之顺命也徒以姑寡　　无侍腼为未亡人供菽水耳岂以我不能死而　　相逼邪其姑嗜利察氏无去意反訾之小失意　　谴诃立至甚且禁薪水绝饘粥嗾臧获陵之氏　　事之弥谨志终不移但形日益毁耳一日诀曰　　本欲侍姑百年而后死今不能待矣稚叔零丁　　奈何语竟而卒　　徐寿隆妻罗氏
　　按宁化县志罗氏徐家山徐寿隆妻寿隆性笃　　孝罗与同志不数年隆母黄没隆哀毁过礼不　　三月而殒罗放声一号而绝久乃苏或慰解之　　罗曰无扰我我哀绝徐徐自生耳自是每恸每　　绝以为常翁福宁泣叹曰妇存犹吾儿也妇死　　吾乃无生矣涕汍澜不止其兄世瞻泣语之曰　　汝翁年高汝夫以哀死知母而不知有父愚孝　　耳汝又从之是重夫以不孝两孤立龀若弃之　　又不慈慈孝两失贤妇不为也勉之罗氏曰诺　　遂辍泣&#事送往事居无有愆失翁有田十数　　亩仅给衣食族小觊觎之谋夺妇志将不利其　　二孤罗截发以矢曰吾志若移视此发欲侵吾　　孤亦视此发族小乃息徐家山自开邑来无习　　举业者罗氏令长子又靖学帖括村人目笑之　　对曰读书犹播种耳种无不获者今谓制科之　　文不宜于徐山之人犹谓都邑之&#不芽于徐　　山之土也理乎课又靖益勤顺治甲午又靖补　　郡诸生次子明登饶心计坐筹亩而辐辏转　　输以佐母虀盐罗氏仍绩织不自暇室苟完矣　　而明登顿夭未几又靖复亡遗二孤孙曰世桢　　曰璸罗年近七十犹勤抚之勉以力学与二媳　　均劳康熙辛酉癸亥世桢与璸相继为诸生而　　璸且得冠军种必有获不益信乎初罗氏哭夫　　时死者数矣天惜其死特以诸艰截发拒暴　　咽泪吞声目无干睫几至丧明孤子方见头角　　孤孙适又伶仃卒能抚之成立年八十有二　　赖朝会妻黎氏　　按宁化县志黎氏生员赖朝会妻顺治十年朝　　会没父母垂白子尚幼黎氏抚孤成立纺绩以　　供二亲生事死葬皆如礼康熙十八年年六十　　奉旨旌表
　　谢宪璞妻伍氏

　闺节部列传二百五
皇清五十六
　　邓维枫妻姜氏
　　按沙县志姜氏生贡邓维枫妻年二十九而寡　　教四岁子延勤学为胶庠名士　　冯积敬妻张氏
　　按顺昌县志张氏冯积敬妻夫亡守节课子泰　　来任连城训导御史旌之　　谢上宣母李氏
　　按顺昌县志李氏岁荐谢上宣母年二十五夫　　亡守志以纺绩课上宣成名司训漳浦　　何宪&#妻黄氏
　　按顺昌县志黄氏赠承德郎何宪&#妻进士何　　儒显母夫亡誓死守志直指表其门　　张正宪妻林氏
　　按顺昌县志林氏邑庠生张正宪妻夫亡年少　　守节事翁姑以孝闻　　何正奎妻张氏
　　按顺昌县志张氏生员何正奎妻夫亡年少守　　志纺绩课子清操自持邑人称其地曰节妇门　　黄圣翼母郑氏　　按顺昌县志郑氏交溪黄圣翼母归其父隆一　　载生圣翼甫旬日隆亡氏年方及笄誓死守志　　孀居五十年始终一节县令表其门　　王知遇妻詹氏
　　按尤溪县志詹氏贡士王知遇妻遇亡氏抚二　　幼子成立年七十余县令表其门　　万蘅妻严氏
　　按尢溪县志严氏庠生万蘅妻蘅亡姑老且病　　久卧&#蓐遗幼子三人氏孀居抚孤事姑孝谨　　始终一致　　詹泰毓妻徐氏
　　按尢溪县志徐氏詹泰毓妻事詹克妇道毓　　亡苦守孀闺抚五子成立年八十五犹织作不　　休　　林士毅妻龚氏
　　按尢溪县志龚氏举人林士毅妻幼习女训青　　年寡居备历辛苦抚二幼子澍湛成立康熙三　　十年家失火氏从烈焰中抱书数帙而出或笑　　其迂氏曰此可以垂后他何用焉颠沛中犹持　　远识若此　　林际亨母郑氏
　　按尢溪县志郑氏生员林际亨母亨方十岁父　　亡氏苦志教亨成立有司表其门　　萧应祯妻林氏
　　按尢溪县志林氏萧应祯妻年二十三应祯亡　　抚二幼孤孀居垂六十年年八十一卒县令表　　其门　　洪鼎干妻卢氏
　　按尢溪县志卢氏庠生洪鼎干妻干赴试没于　　榕邸氏年二十三抚遗腹子孝养老姑以礼自　　防独处一室子侄罕见其面历三十余年如一　　日年五十四卒　　范蔺怀妻杨氏
　　按建宁府志杨氏松溪里民范蔺怀妻年十八　　失所天历五十三载冰霜无愧抚其子侗读书　　卒业于邑庠康熙二十二年建坊旌表　　胡士龙妻赵氏
　　按建宁府志赵氏政和人胡士龙妻夫亡卜兆　　为骈穴待死修建桥亭资夫冥福县令谢申之　　题其桥曰贞一　　卢养圣妻范氏
媳何氏吴
氏妾张氏附

　　按建宁府志政和廪生卢养圣妻范氏生子四　　养圣病亡氏苦教诸孤长之麟为诸生夭殁次　　之象亦死长媳何氏次媳吴氏妾张氏一堂四　　寡相依为命捐金建造横林桥及武溪观音堂　　乡里贤之　　陈景芳妻吴氏
　　按建宁府志吴氏政和人陈景芳妻芳没无子　　夫从兄令改嫁悉夺其田园吴矢志不二甘贫　　苦勤女红自给年八十余终　　谢海妻徐氏
　　按建安县志徐氏贡士谢海妻顺治五年大兵　　克城徐预奉姑入山而翁及夫俱罹难幼子超　　宗被掠时徐年二十有二痛哭悲号殆不欲生　　两目且盲姑劝慰再三徐恐以过戚重姑忧唯　　唯惟命一日得闻超宗所在倾鬻簪珥百计赎　　回相抱而泣两目复明丸熊授书宗得成立以　　弟子员入成均考选州司马康熙二十三年奉旨建坊旌表卒年七十有四　　范天雯妻郑氏
　　按建安县志郑氏儒士范天雯妻太学生念慈　　之母年十九而寡侍孀姑温凊无倦苦节二十　　余年抚念慈成立康熙二十三年有诏建坊旌表
　　徐士英妻郑氏
　　按建安县志郑氏儒士徐士英妻贡士之驹母　　年十六适士英十八生之驹甫弥月英亡孝事　　孀姑抚孤成立内外&#族奉为女宗有诏表其闾　　任元&#妻陈氏
　　按建安县志陈氏廪生任元&#妻年二十四而　　寡事姑恭谨抚孤成立苦节二十七年卒年五　　十有一　　徐骏声妻张氏
　　按建安县志张氏庠生徐骏声妻年二十二而　　寡抚育幼孤茹荼苦节历六十余载卒年八十　　有五　　陆观顺妻谢氏
　　按建安县志谢氏名招弟陆观顺妻夫亡无嗣　　脱簪珥葬夫或劝他适谢曰但得同穴死亦何　　言甘贫苦节依女终其身年八十七　　叶一骐妻徐氏
　　按瓯宁县志徐氏叶一骐妻夫早亡止妾出一　　子寻殇骐弟一骥并没亦仅一子徐遂与娣李　　氏共孀居苦节氏年七十三饔飧不继弟怜之　　每欲迎致于家氏哭曰已分为叶氏鬼岂敢复　　图温饱耶　　朱懋璧妻张氏
　　按建阳县志张氏名淑英廪生朱懋璧妻年二　　十夫亡同婢巧环抚四岁子炳诏时值鼎革三　　口伶仃辛苦万状依父张陶数载训子有成康　　熙庚申补科中副榜由教习任安塞令氏理家　　事数十年孀居六十余载性刚直望之凛然　　李大捷妻陈氏　　按建阳县志陈氏名德芳贡生李大捷妻夫亡　　子善继甫四岁家贫外戚多讽之去氏辄斥之　　曰李氏惟此子存亡与俱非义之言毋污吾耳　　日夜纺绩事舅姑生死曲尽经营持身至老益　　谨不信浮屠课子髫年食廪饩有文行　　詹公仪妻黄氏
　　按建阳县志黄氏詹公仪妻年十七归詹越四　　月而寡抚遗腹子王度纺绩以资膏火髫年补　　弟子员守节五十年如一日　　袁延高妻黄氏
　　按建阳县志黄氏生员袁延高妻年二十四夫　　亡矢志靡他事耄姑不离左右闺门严肃足不　　履外庭四十余年　　黄士贤妻虞氏
　　按建阳县志虞氏勉斋裔孙黄士贤妻贤亡氏　　年二十四子璜七岁家贫苦守年六十有八终　　沈国祯妻张氏　　按建阳县志张氏庠生沈国祯妻祯病瘵垂死　　泣不能言氏年十九子方四月啮臂与诀夫亡　　子亦殇或劝之曰妇人苦节为有子耳汝子既　　死夫复何望氏怫然曰吾为夫守节非为子也　　自扃一室虽疾病妯娌侄妇亦不与知孤苦四　　十五年卒　　江鹏妻朱氏
　　按建阳县志朱氏生员江鹏妻鹏亡氏年二十　　八子霖方十岁姑难其守甚忧之氏曰寻常事　　耳子虽幼视其质性将有望焉毋虑也后霖领　　辛巳岁荐孀居四十一年卒　　郑仕楫妻杨氏
　　按建阳县志杨氏郑仕楫妻年二十三夫亡守　　节抚孤备尝艰苦矢志事耄姑持斋勤绩课子　　国璇有文名孙登仕籍氏年六十四卒　　刘既长妻詹氏
　　按建阳县志詹氏刘既长妻年二十夫亡子景　　珍甫周岁苦节四十余年　　倪扬辉妻何氏
　　按建阳县志何氏名金斗倪扬辉妻生男于　　方四岁氏年二十六辉疾谓氏曰吾老父幼子　　奈何答曰妾所以不即死君前者正谓此耳辉　　亡训子为诸生旋夭家难迭至氏益励苦节抚　　孙时杰成人　　范韩烈妻李氏
　　按建阳县志李氏庠生范韩烈妻年二十八而　　寡抚幼子鸿备极辛苦家多虚产赔粮氏力为　　撑持教鸿读书髫年补弟子员旋领乡荐　　陈以明妻杨氏　　按建阳县志杨氏陈以明妻归陈四月夫为客　　江南病回而没氏守节事姑五十余年抚孤志　　辂成立　　徐普兴妻刘氏
　　按建阳县志刘氏徐普兴妻年二十七而寡子　　白方四岁矢志抚孤娶媳林氏白亡遗长孙三　　岁次遗腹姑媳共守节终老　　李菁华妻张氏
　　按建阳县志张氏李菁华妻年二十三夫亡矢　　志守节绝姻戚往来姑年逾五旬有疯疾子亮　　寅未四岁氏事病姑不怠课寅读书尝谓寅曰　　汝父未了事在汝言讫辄啼妇人苦节罕有其　　比事闻学使表其门　　陈诗妻吴氏
　　按松溪县志吴氏守备陈诗妻诗札委守淮二　　载氏养姑于家克尽妇道诗回生子霖及亡氏　　年甫二十余矢志自守遭郧西之变氏奉姑抱　　子先几走匿夺子乳乳姑乱平复返事姑以寿　　终晚年斋素静坐康熙三十四年学使旌其门　　年七十三卒霖为邑廪生　　叶元标妻范氏
　　按松溪县志范氏叶元标妻标亡氏年二十子　　三岁劝改适不从抚孤成立苦节几五十年卒　　年七十　　叶联芳妻陈氏
　　按松溪县志陈氏诸生叶联芳妻年十八于归　　甫生子而夫没苦节三十八载终　　陈锡周妻金氏
　　按松溪县志金氏诸生陈锡周妻年十七适陈　　有妇德周嗜学读书丙夜不休氏操箴管线纩　　以从率以为常亡何夫疾笃氏昼夜扶卧起无　　懈祷于神求以身代夫竟不起时年二十五恸　　哭几绝水浆不入口者数日父母谓曰死易耳　　独不为而翁计耶既不能养矣复遗幼子以为　　翁忧吾不取也氏强就食时当乱后家中落躬　　井臼织以奉甘旨每食必命子之汉觇翁色　　悦乃退姑范早世夫姊归宁每见必赍咨涕洟　　谓之汉曰吾见而母如见汝祖母与若父也夫　　幼弟二皆妾姑刘氏出刘殁氏抚之如子篝灯　　课读与其子俱枣栗饴蜜必择美者先之之汉　　幼时尝拾遗钏归立命还原所其廉介类如此　　刘元娘　　按广东通志刘元娘新会河塘刘叔智女许嫁　　白石唐世球球亡女请往吊母沮之益坚请自　　绣一花袱携至唐奠灵位其上大哭曰既不能　　生事当以死从遂成服以球嫡侄贤勷为后贞　　守三十余年球母亡贫无所殓罄衣饰治丧如　　礼卒年五十二　　徐尚友妻周氏
　　按广东通志周氏徐尚友妻平藩管饷章京拖　　沙喇哈番徐开先母尚友捐躯湖南氏年二十　　三矢志不二抚开先成立康熙六年奉旨建坊旌表
　　李孝问妻周氏
　　按广东通志周氏顺德人性孝谨年十五适知　　县李孝问越三年生一子甫三岁夫死于旅馆　　氏矢志抚孤勤俭教子举动一循礼法康熙二　　年有司旌表　　包万瑞妻张氏
　　按广东通志张氏包万瑞妻年三十夫亡守节　　旌表　　萧士彦妻慕容氏
　　按广东通志慕容氏崖州人生员萧士彦妻开　　平训导萧正传母也年十八归萧敬谨以事舅　　姑三载夫亡氏杜门纺绩苦志守节父母欲夺　　其志遂截发自誓严训孤子画荻和丸用致通　　显年六十卒　　张绂妻萧氏
　　按广东通志萧氏藿之女年十九适张以臣子　　绂越二载夫亡遗孤士德方在抱四壁萧条辟　　纑以事翁姑七十余年如一日康熙七年奉旨建坊其孙日星成辛丑进士　　刘以宪妻张氏
　　按广东通志张氏耆民刘以宪妻无子为夫娶　　三妾生宗汉甫四岁夫亡氏与二妾共抚之训　　教有方蔚为名士康熙十年丹霞出于家　　余易妻潘氏　　按广州府志潘氏新会潘之佳女年十八归孝　　廉余士光子易易列诸生六年生子遒方三岁　　易病将死曰子幼而年促吾命也夫汝其自为　　计潘大恸断发自矢易亡潘独持家艰苦猬集　　备极辛勤子少长知书潘夜执纺绩伴读中宵　　不怠既而遒食饩于庠犹日教其亲师择友躬　　銼荐设馔供宾客有陶母风性温惠见人忧患　　缓急辄涕泣分食饮族党共贤之年七十六无　　疾终　　李有贤妻陈氏
</div>
    <div class="pagination">
<a href="闺媛典闺节部_page264.html">上一页</a><span>...</span><a href="闺媛典闺节部_page260.html">260</a><a href="闺媛典闺节部_page261.html">261</a><a href="闺媛典闺节部_page262.html">262</a><a href="闺媛典闺节部_page263.html">263</a><a href="闺媛典闺节部_page264.html">264</a><span class="current-page">265</span><a href="闺媛典闺节部_page266.html">266</a><a href="闺媛典闺节部_page267.html">267</a><a href="闺媛典闺节部_page268.html">268</a><a href="闺媛典闺节部_page266.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
