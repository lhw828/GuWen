<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 115 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 115 页/共 268 页</h1>
    <div class="content">按绍兴府志孙氏孟梦蛟妻诸暨人年十九夫亡守节五十余年课子纬为诸生　　吕仲易妻蔡氏
韩
氏附

按绍兴府志蔡氏吕仲易妻新昌人嫁四载育二子妾韩氏亦生子二并在襁褓仲易亡蔡与韩同守志相依织艰苦备尝后以子继楩贵受诰封蔡年八十九韩年九十二卒　　王廷相妻任氏
按绍兴府志任氏王廷相妻萧山人夫亡抚遗孤苦节年七十三卒孙先吉先采皆登第　　俞泮妻冯氏
钱氏
娄氏附

按绍兴府志冯氏山阴诸生俞泮妻早寡守子丕娶钱氏丕生子廷用娶娄氏廷用父子俱早世三世并守苦节冯年七十三钱年五十万历间旌表娄年四十卒守志历十五年　　王金妻张氏
按绍兴府志张氏会稽人国子生王金妻夫亡无子抚侄为后万历间旌表　　孙一经妻任氏
按山阴县志任氏孙一经妻年十六于归一经以中府经历建言不行罢归而没氏茹素缟衣终其身翁为濂州守亦没于官贫不能返柩氏携孤奔丧扶榇还葬孀居四十余年课三子皆成立仲子扬为漳州太守季抡乡贡士　　沈铭新妻刘氏
按山阴县志刘氏沈铭新妻事舅姑孝夫客游粤东病亡氏年二十朝暮悲啼亲邻无不涕下止二女无子以叔子为后爱养甚于己出茹荼饮蘗苦节终身　　叶启益妻张氏侄妇
王氏附

按山阴县志张氏叶启益妻嘉兴望族女也夫亡氏年少毁容截发誓死靡他表弟王孝廉愿供养终身其侄妇王氏叶良谟妻年二十于归三日后夫病王吁天愿以身代阅二十日夫亡悲恸几绝孝事舅姑以从侄天植为子县令旌之　　沈铨笵妻朱氏
按山阴县志朱氏云峥曾孙女年十九归沈铨笵性柔婉事姑克孝夫病危氏绝粒告天愿以身代三年伉俪即丧所天终身茹素衣布勤俭肃雍贤声溢于内外抚二子五枌五乐读书成人称苦节　　张孚妻何氏
按山阴县志何氏诸生张孚妻都督何斌臣女年十六于归二十四夫亡矢志守节事舅姑课二子励冰霜五十余年年七十八卒学使旌之　　陈枢妻高氏
按山阴县志高氏太学生陈枢妻给事中高鹤女枢亡氏年二十二悲号欲以死殉舅姑老无他嗣枢遗孤汝元未周父母谕以大义乃止食蔬衣缟遇疾弗医舅姑既没外侮纷起将不利于其孤氏一身捍卫备极艰苦终身不闻欢笑不出闺阃汝元仕至延绥行军司马年八十二万历间旌表　　刘重妻吴氏
按山阴县志吴氏刘梧长孙重妻夫早亡遗孤六人教养成立孝事舅姑皆至耄&#而没人称孝节　　胡世贤妻朱氏按山阴县志朱氏胡世贤妻赏枋村人年十六归胡翁早亡姑年老贤专攻举业凡甘旨之奉诵读之费俱氏脱簪珥勤纺绩以给及姑亡夫又病剧氏侍汤药衣不解带至八载而夫亡氏年二十九两女俱幼长子在襁褓幼子在腹忍死治丧毕归依母家独居小楼惟日夜勤女工以给衣食教养遗孤历冰霜三十二年有司疏请建坊次子上达登丙午乡榜　　曹宪妻陈氏刘氏
王氏附

按山阴县志陈氏诸生曹宪妻夫早亡氏年二十五守节抚养二子成人长国正次守正又皆相继死长媳刘氏年二十八次王氏年二十九姑媳三人相依课训诸孤皆蜚声黉序万历十五年郡守旌表　　余灿妻倪氏按山阴县志倪氏诸生余灿妻孝事舅姑家贫脱簪珥佐夫读书年二十七而寡子长复早丧氏教育三孙俱成立茹荼饮蘗四十余年以寿终万历间旌表　　俞大逵妻曹氏按山阴县志曹氏太守曹谦孙女俞大逵妻父尧中训子严切闭大逵于书室非岁暮不令归万历戊子省试不售父痛责之大逵惭悔呕血死时曹年二十一遗孤希孟甫五月曹抚尸号恸每至气绝姑曰尔死如孤何嗣是临哭先以孤置其怀氏藉以不死抚　闺节部列传八十八
　　明八十三
　　范怀义妻尉氏
按会稽县志尉氏儒士范怀义妻年二十七而寡遗孤甫八龄抚养成立有丸熊画荻之风苦节四十七年无疾而终万历间邑令表其门　　王&#妻黄氏
按会稽县志黄氏儒士王&#妻年二十六而寡孝事舅姑抚孤格苦节五十余载病剧媳金氏刲股以救得寿终　　张时鼎妻朱氏
按会稽县志朱氏太医院吏目张时鼎妻年二十五时鼎没氏悲号即欲相从地下以耄姑在堂遗孤干芳坤芳甫离襁褓而泰芳尚在腹遂以女红自给饮冰茹蘗矢志弥坚力供甘旨无阙姑没尽丧礼如孝子督课诸孤俱克继先业县令旌之　　金侣仙妻宣氏
按会稽县志宣氏金侣仙妻侣仙游京师贸迁致饶迎氏北居无何仙病瘵死无子氏盛年拥厚资窥者甚众争谋夺其志氏号恸指天以死自矢以伯氏子坛为嗣收仙所散母子守之坛娶于皮有孙氏曰可以归矣遂还舟抵京口覆溺仅以柩免尽亡其所携赀其父兄怜之稍给墓田然不能给旦夕坛复往北氏与妇力作蔬食诵经以终其身卒年六十七陶奭龄为之传　　娄一箎妻徐氏
按会稽县志徐氏娄一箎妻幼慧聪通书史年十九归箎甫旬日箎送父母赴京染疫死氏闻哀恸欲自尽母苦闲之遂毁容自誓罄鬻簪珥以归夫榇营地并造己圹非祭扫展墓履不逾阃苦守二十余年婴疾母兄强之药拒不纳绝饮食而没　　朱文实妻周氏
按会稽县志周氏朱文实妻年二十六而寡止一女伶仃孤苦坚守不移孀居五十余年乡里称之　　璩宗礼妻王氏按会稽县志王氏璩宗礼妻年十七归王逾月而寡守节历四十余年瞑目焚香坐卧一室足不下堂　　史志尹妻徐氏按会稽县志徐氏太学史志尹妻蚤寡守节终身事闻旌表　　陈大忠妻吴氏
按会稽县志吴氏陈大忠妻年及笄而寡贞守不二弥老益坚孝事舅姑至诚感物三迁教子以文学称孙师圣绍圣卫圣咸笃孝友卫圣妇鲁亦以节着吴历辛苦六十余年督学胡尚衡旌表　　王之泰妻陈氏
按会稽县志陈氏王之泰妻之泰早死一子旋殒氏日勤纺绩以养舅姑戊辰海潮为患家悉漂没氏编草以栖寻构室立孙以嗣年六十九卒　　孟春明妻鲁氏
按会稽县志鲁氏孟春明妻年十八归明姑病甚氏典衣供药吁天刲股以进姑疾瘳三年而复作尝粪知味甜不可疗姑竟没未几夫亡欲以身殉姻党咸以大义责之因强进汤米家贫迭遘死丧百苦丛集力作抚孤手织口授教以诗书年七十余卒　　叶应旸妻钱氏
按会稽县志钱氏嘉靖乙卯举人叶应旸妻万历庚辰进士云仍母夫早亡家贫劳苦尽瘁课子读书成名卒赠恭人御史张文熙上其事建坊表扬　　齐潮妻王氏
按会稽县志王氏齐潮妻年十八归潮潮入赀为郎将行谒选妇以梦不吉请无往潮不听氏请从行偕至润州潮病亟氏刲股投药默祷以进时姑老家居一子方三岁又娠在腹潮执氏手以老嘱氏啮指誓不相负俄而潮亡氏年二十一拊尸哭踊哀动邻舟治棺殓经纪丧事还越以祖墓岁久不辨昭穆更卜地营葬亲畚筑焉氏既年少子弱宗之豪强睨其遗产时撼诱之氏乃引刀呼天断手指血淋漓以示曰有他志者如此指豪谋遂寝事姑尽孝养相依晨夕如形影晚屏荤食持斋诵佛勿辍有请礼塔入寺者则云佛在是无用他求年七十有五卒祭酒陶望龄为之传　　李上珍妻刘氏
按会稽县志刘氏诸生李上珍妻夫亡守节奉姑终老一女配陶景麟遂殡陶堰荷花园中丞题请旌表　　章元雯妻樊氏云雯
妻附

按会稽县志樊氏章元雯妻元雯弟云雯妻与樊姊妹为妯娌元云兄弟俱早亡姊妹励志共守家极贫以女红度日俱享上寿县令唐时举表其门　　严守礼妻徐氏
按会稽县志徐氏严守礼妻年二十四礼亡氏事姑抚子苦节终身年六十有四县令旌表　　章正思妻吴氏
按会稽县志吴氏章正思妻思赘于吴弥月归旋出痘而没氏奔丧守节父母强他适誓死不变终身布素享寿而终　　章冠冕妻王氏
按会稽县志王氏章冠冕妻年少孀居事姑抚孤艰苦备至姑年八十二患病垂危氏刲股以救给事卲之詹表其门苏州太守余廉征为节孝歌　　章允贤妻严氏
按会稽县志严氏章允贤妻年十九岁孀居苦节六十余年闾里欲具词请旌氏辞不许年八十有一无疾而终　　章旻妻戚氏
按会稽县志戚氏章旻妻年十七夫亡苦守六十余年家贫常断烟火终不变节　　章守谦妻董氏
按会稽县志董氏章守谦妻谦随父之任粤东病亡董氏年十六闻讣截发毁容守节尽孝郡邑以节孝表其门　　张大顺妻桑氏
按会稽县志桑氏张大顺妻夫亡苦节终身太守熊鸣岐旌表　　王万柏妻奚氏
按会稽县志奚氏王万柏妻夫死子大显在腹氏敬事耄姑曲尽诚孝抚大显成立以节终　　章梦佑妻徐氏
按会稽县志徐氏章梦佑妻年二十七夫亡守节四十余年郡守旌表　　章怀仁妻陈氏
按会稽县志陈氏章怀仁妻年十七孀居苦节六十六年终　　陶砥斋妻颜氏
按会稽县志颜氏陶砥斋妻砥斋早亡氏年二十八二子俱氏泣血茹苦足不逾户五十年宗党称为贤节　　王汝华妻包氏
按会稽县志包氏儒士王汝华妻贡生王询之妇诸生包梧女年十七翁与夫俱亡家无斗储纺绩以供姑膳因无子或劝他适氏剪发矢曰若然唯一死以报幽魂耳邻妇复以为言遂刲面以毁其容闻者莫不哀敬抚嗣子振宗承祧亦以孝闻卒年六十有九有司旌之　　章士华妻易氏
按会稽县志易氏章士华妻早岁孀居苦节终老有司旌之　　章梦斗妻陶氏
按会稽县志陶氏章梦斗妻年二十七夫亡抚孤守节三十余年事闻旌表　　章子奇妻梁氏
按会稽县志梁氏章子奇妻年十九寡三世俱绝或劝改适氏曰吾非不知家贫难遣然吾去如舅姑何遂孝养终身丧葬如礼卒后里老闻于县表其门　　冯秉忠妻鲁氏按会稽县志鲁氏冯秉忠妻年二十五忠没一子尚襁褓亲族以氏家贫劝他适氏矢志不从日事纺绩抚育其子终身不施铅粉不服绮罗年百岁无疾而终　　袁廷训妻丘氏
按会稽县志丘氏袁廷训妻年二十五而寡端居静守虽至戚不易一见年六十有七终　　陆琦妻朱氏
按会稽县志朱氏陆琦妻琦早亡矢志守节事姑最孝教子伟成立万历戊子开府旌其节孝　　沈潆妻朱氏
按会稽县志朱氏诸生沈潆妻年二十七生二子一女潆病亡茕茕苦守翁亦随没曲意事姑宗族咸称节孝教子及孙俱补弟子员年七十七终太守熊鸣岐旌表　　陶师纯妻王氏
按会稽县志王氏陶师纯妻纯以掾满考选没于京郡贵人闻其贤求娶焉人谓之曰一日羞易忍终身富贵不可失也氏曰是可忍也孰不可忍卒不听性刚难忤而慈爱过人卒年八十有四　　陶设妻陈氏
按会稽县志陈氏上虞人陶设妻年十九而寡适归宁父母怜其少阴谋嫁之或以告氏与婢桂谋易男子衣渡江走家人追及譬晓百端终不听欲投于河父兄急援之抱持而泣哀动市人遂送归宗党无不感叹越五年嗣子廷文殇氏憯悼成疾卒族人以葬稷山题曰贞节陈氏之墓　　叶汝葑妻周氏
按会稽县志周氏儒士叶汝葑妻年二十二夫亡子士梓甫六岁家贫纺绩课子族里奉为闺范学使表其门　　史在蓥妻严氏
按会稽县志严氏会稽诸生史在蓥妻年二十而寡姑耄子幼矢志不渝勤针黹以供菽水课子诗书里称孝节郡县旌之　　平升妻冯氏
按会稽县志冯氏宁晋丞平升妻升没于官氏年二十二遗孤平远甫三岁贫无以归乃尽易嫁时衣饰扶柩归葬纺绩奉姑画荻课子力学子长名重诸生间宗伯龚鼎孳额其堂　　任立政妻周氏
按萧山县志周氏任立政妻年十七而寡家贫无子氏孝养舅姑无遗力守节五十余年终　　何之杞继室黄氏
按萧山县志黄氏诸生何之杞继室年十六适何十载夫殁有女无子负螟蛉教之方娶夫妇俱丧女嫁亦与婿俱夭晚年复以侄文煃为嗣苦守三十余年年五十余卒　　张芳春妻徐氏
按萧山县志徐氏青州别驾希龙女诸生张芳春妻年二十三芳春没无子有孀姑氏孝养备至凡五十余年姑没抚嗣子弘道如己出弘道亦克尽孝母子拮据成家时推所有以赒贫族岁荒倾家赈济至困乏不自恤邑令异而旌之弘道没氏抚二孙长孙没又抚二曾孙耄年不废纺绩年九十六终　　黄方妻来氏
按萧山县志来氏诸生黄方妻黄茂长母也年二十四寡居茂长方四岁氏守节垂三十载礼法为中外所推有司旌表　　徐世道妻张氏
按萧山县志张氏儒士徐世道妻事舅姑以孝闻年二十七世道病笃以养姑抚子为嘱氏泣遵命既没不复茹荤衣帛悬夫像于室饭必献事必告凡五十余年悲若初丧姑病氏祷天愿以身代夜梦神语之曰非尔肉无以救尔姑氏惊起刲股作糜以进姑病痊里人上其事于有司旌焉季子宗思亦以孝着诸孙奇英寿明景英皆有声黉序氏年八十一卒　　周邦儒妻张氏按萧山县志张氏周邦儒妻适周逾岁邦儒病没氏年十八子一新方就乳氏上事舅姑下育孤子守节四十载万历乙未有司旌之　　孟蕴
按诸暨县志孟蕴孟彦益女也许字同里蒋文旭文旭拜监察御史敢言忤旨赐死蕴白父母欲往吊父母怜其意听焉蕴念丧还必由其家乃预制麻衣衣之而蒙以常服及丧过即趣出扶柩脱外所蒙衣髽髻而往守志终身读书拟古人独栖一楼不下事闻诏旌表　　俞潇妻童氏
赵氏
金氏附

按诸暨县志童氏枫桥人俞潇妻年十九潇病呼童曰吾死后汝必他适童泣剪发为誓潇弟滋娶赵氏滋死赵年二十七润娶金氏润死金年二十九率愿同守居侧生竹一本三干皆迭生三节人以为三妇之征事闻旌表　　陈稳妻张氏
按诸暨县志张氏陈稳妻年十八稳亡家贫甚张冰蘗自矢年九十五终子光祖为瓯宁丞万历十六年奉诏建坊　　赵杞妻惠氏
按诸暨县志惠氏儒士赵杞妻年十七适杞未二年杞亡遗腹六月生子如嵩三年之后父母怜其少令再嫁媒至氏方绩即碎贮麻器曰欲我再嫁有如此器遂断发损容励志苦节邑令亲造其门表之年八十而卒　　骆华国妻郭氏
按诸暨县志郭氏洄村骆华国妻年二十生子士騊甫三月华病笃呼郭曰汝年少子势难终守吾死当他适郭号泣断发曰妾岂事二姓者耶遂绝膏沐燕会闭户纺绩课子入泮孙曾繁昌　　郭日东妻何氏
按诸暨县志何氏生员郭日东妻年二十三夫亡孀居矢守以侄圣岳为嗣课之为诸生孙支繁衍县令南有台旌其门卒年七十有六　　章廷谟妻俞氏
按诸暨县志俞氏儒士章廷谟妻年及笄适廷谟未二载夫亡无子女矢志坚贞家贫无养朝夕纺绩以事舅姑越四十余年如一日迄今一邑老咸诵其节孝不衰　　蔡邦瑞妻张氏
按诸暨县志张氏蔡邦瑞妻幼端淑早归邦瑞瑞家素封而父母早丧终鲜兄弟生子甫孩而瑞亡族人利其赀迫张改适不从将害其子张弟劝令挟赀与儿俱去俟子长归宗可全蔡祀张泣曰祀固不可斩吾身亦不可辱乃罄赀分众以解其谋及子长而家复隆人皆钦其智节邑令旌之　　郑复修妻郦氏
女
附

按诸暨县志郦氏乡宾郦庆全女郑复修妻年十八复修亡郦恸甚不欲生翁哭子至病剧郦割股疗之守子鸾成立谓曰汝父没时我誓与俱死以汝幼舅姑老不果今当践言吾死可合葬汝父之墓竟呕血而绝其女年十六适楼不数月而夫丧永矢勿二一如其母云　　杨道弘妻闻人氏
按余姚县志闻人氏太学生杨道弘妻父梦凤鸣于室而生氏幼敏慧闻塾师讲习颇明大意及归道弘弘游洛中死氏事耄姑虽遭俭岁甘旨无缺教子翥篝灯读书以纺绩相伴竟夜不辍及子出就外傅必访文行兼优者方许执经问业后避兵山中姑没当暑拮据丧事竟至呕血翥长辛卯登贤书会试由燕过洛扶父柩归姚氏哭之江滨大恸曰吾所以至今日者以柩未归也志既遂目自此瞑矣遂沐浴焚香与戚诀别促令张灯送行而逝邑宰胥庭清表其闾　　陈孟恺后妻傅氏按余姚县志傅氏陈孟恺后妻南京人孟恺以荫为南詹簿娶傅敕封孺人未几恺没傅年十九悲怆欲死念己方孕五月冀生子乃强视息比身得女人曰女亦而夫骨血不可弃遂独处一室与女相依为命终身不闻笑声以前子三省贵封太宜人　　翁守成妻韩氏
袁氏
周氏附

按余姚县志韩氏翁守成妻与子宗实妻袁氏实子辉妻周氏先后俱以苦节旌表　　沈景怡妻刘氏
按余姚县志刘氏孝廉沈景怡妻兵部侍郎刘艮所孙女年三十二夫亡操守严苦课子振嗣年十八举于乡登戊戌进士为庶吉士数月而亡振嗣妻吴氏哀毁二年而没刘氏伶仃辛苦年七十余终　　朱美政妻杨氏
按余姚县志杨氏诸生朱美政妻少寡守志抚孤成人翁老病笃氏刲股疗之邑令旌其节孝　　陈三谟妻孙氏
按余姚县志孙氏陈三谟妻年二十四夫亡无子日用不给不敢闻于舅姑事舅姑孝抚嗣子慈或欲请表其闾氏曰吾不为名也坚止之年七十余卒　　杨山继室徐氏按余姚县志徐氏泰安州守杨山继室年二十一而寡山亡多媵徐有樛木之德而诸媵反生妒心每持其短长于姑前诸媵有过徐终曲覆之姑由是贤徐而斥诸媵媵有子徐抱哺之如己出宗女孩而失母亦哺之如己女贫而老者恤之伯子文焕尝语人曰吾母安而一家之人举安矣以伯子贵诰封太宜人　　闻诗后妻李氏按余姚县志李氏诸生闻诗后妻诗先娶于张生四子而张亡诗游崇明遂卜继于李亡何诗殁李年二十有四痛心毁颜勤织教子金和读书成万历癸未进士为延平守考最封李为太淑人　　严金妻翁氏
按余姚县志翁氏诸生严金妻夫患呕血死氏年二十一无子祖姑寻丧而翁又失明氏只身支吾一切取办十指翁亦赖以终焉　　杨九韶继室罗氏
按余姚县志罗氏进士杨九韶继室年二十三夫亡三子皆非罗出九韶虽两令巨邑而家徒四壁罗一恸几绝抚冢孙宏科身苦力作百折益坚三十年如一日万历丙戌宏科成进士为御史罗年六十余矣　　黄稔妻章氏按余姚县志章氏黄稔妻有二子皆妾出稔亡长子大绶未周章氏抚之衣食皆赖十指大绶年十五即充重役绶每出役章向治所坐待绶归始食役终而后已苦节数十年郡邑旌之　　诸暲继妻蔡氏
按余姚县志蔡氏湖州人嘉靖庚戌进士诸暲继妻暲亡蔡年二十痛甚毁衣饰于庭潜缢柩侧救醒持斋衣缟为终身之丧家贫纺绩度日至不能举火终不向人丐贷病饮之药不受年逾五十有司怜其苦节月赡谷二石终焉　　邵岱妻陈氏
按余姚县志陈氏邵岱妻通判陈有孚女岱赘于陈以病归再逾月而没陈氏闻讣同母往敛抚尸大恸绝而复苏葬毕母劝且归不从舅姑寻宦游依妯娌以居时年十六抚嗣子及孙篝灯纺绩教之读书万历辛卯奉诏旌其门　　翁璧妻钱氏
按余姚县志钱氏翁璧妻适璧二年璧病钱刲股以进竟不起氏誓以死殉屏食凡七日既复念祖姑及姑俱无可倚室既罄悬身亦累卵乃日纺绩以赡两姑姑性严犹时谯呵之其夫妹及女甥皆幼孤氏并翼而长之四时享荐不以贫故少缺苦节垂六十年　　唐景禹妻徐氏按余姚县志徐氏唐景禹妻景禹登嘉靖丙辰进士即是冬暴死于京邸徐闻讣痛绝再日始苏时年二十三营葬命为两圹曰吾不久入此矣无嗣后伯氏子日夜饮泣不食翁怜而慰之稍进食家贫尽毁其衣饰为舅姑养终其天年晚益不给依寡母纺绩四十五年如一日　　范广瀚妻吴氏
按上虞县志吴氏年十八适范广瀚逾二年瀚病亡贫无立锥叔广沔迫令改适窘辱备至吴啮指截发数自缢家人救苏惟辟纑纺绩以给衣食里媪怜之谓曰汝遭家如此何自苦吴泣曰吾知有死耳岂负亡夫哉泪随言下竟以寿终　　徐郡妻冯氏
按上虞县志冯氏徐郡妻郡赘于冯甫一岁归没于家遗孤尚志方七日冯闻讣亟抱孤奔丧事舅姑如父母抚孤未尝有声色及娶妇生孙而尚志复病亡冯呜咽不能食而卒年七十有三　　徐氏女
按上虞县志徐氏女名贞娥许字葛之泰泰亡娥年十四缟衣茹素屏足深闺无能发其一笑每逢宴飨父母强之出不从越二年病剧骨立而死年纔十六父母哀其志合葬于之泰墓　　锺妻任氏
按上虞县志任氏儒士锺强妻强亡氏年二十四姑怜之谓曰家贫子幼守节事难氏曰妇决不负义而生碎首誓不二志姑抱头悲恸遂相依如故后姑疾氏祷天求代割股进食姑疾顿愈事闻郡守汤绍恩旌表　　许成义妻陈氏
</div>
    <div class="pagination">
<a href="闺媛典闺节部_page114.html">上一页</a><span>...</span><a href="闺媛典闺节部_page110.html">110</a><a href="闺媛典闺节部_page111.html">111</a><a href="闺媛典闺节部_page112.html">112</a><a href="闺媛典闺节部_page113.html">113</a><a href="闺媛典闺节部_page114.html">114</a><span class="current-page">115</span><a href="闺媛典闺节部_page116.html">116</a><a href="闺媛典闺节部_page117.html">117</a><a href="闺媛典闺节部_page118.html">118</a><a href="闺媛典闺节部_page119.html">119</a><a href="闺媛典闺节部_page120.html">120</a><span>...</span><a href="闺媛典闺节部_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
