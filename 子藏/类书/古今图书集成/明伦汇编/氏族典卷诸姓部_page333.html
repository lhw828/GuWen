<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 333 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 333 页/共 899 页
  </h1>
  <div class="content">
   按金史张景仁传景仁字寿甫辽西人累官翰林待制大定五年为翰林直学士七年迁侍讲八年为详读官迁翰林学士同修国史久之转承旨改河南尹二十一年召为御史大夫元忠尚豫国公主怙宠自任倨慢朝士景仁劾之朝廷肃然是岁薨　　张行简
按金史张暐传暐子行简字敬甫&amp;#悟力学淹贯经史大定十九年进士第一除应奉翰林文字丁母忧归服除复任章宗即位转修撰进读陈言文字累迁礼部侍郎提点司天台直学士承安五年迁侍讲学士泰和二年为宋主生日副使五年改顺天军节度使六年召为礼部尚书同修国史累迁太子太保翰林学士承旨贞佑初转太子太傅三年卒谥文正行简端&amp;#慎密为人主所知与弟同居数十年人无间言　　张岩叟
按金史张大节传岩叟字孟弼大节子也大定十九年进士调葭州司候判官再除雄州观察判官补尚书省令史除大理评事再迁监察御史同知河东北路转运使事中都路都转运副使刑部员外郎忻州刺史以父忧去官起复大理少卿河北东西大名等路按察转运副使累迁刑部侍郎大安三年除镇西军节度使移定国军贞佑二年改昭义复移沁南逾年按察司言其老不任边要乃致仕退寓洛阳卒　　张炜按金史张炜传炜字子明洺州永年人本名避章宗嫌名改焉大定二十五年进士调葭州军事判官再迁中都左警巡使炜喜言功利寡廉节缙绅薄之累官户部员外郎承安五年出为同知镇西军节度使事转同知西京转运使事丁母忧起复桓州刺史岁余改户部郎中迁翰林直学士累迁户部侍郎贞佑初迁河北西路按察转运使二年春中都乏粮诏同知都转运使事改河北东路转运使宣宗迁汴佐尚书右丞胥鼎前路排顿及修南京宫阙无何坐事降孟州防御使三年迁安国军节度使致仕贞佑四年卒　　张翰
按金史张翰传翰字林卿忻州秀容人大定二十八年进士调隰州军事判官历迁监察御史丁母忧服阕调山东路盐使丁父忧起复尚书省都事户部员外郎大安间改知登闻鼓院迁侍御史贞佑初为翰林直学士改户部侍郎宣宗迁汴翰规措扈从上书言五事翰雅有治剧才所至辄办迁河平军节度使都水监提控军马使俄改户部尚书是时初至南京庶事草略翰经度区处皆有条理是岁卒谥达义　　张彀按金史张彀传彀字伯英许州临颍人大定二十八年进士调宁陵县主簿改泰定军节度判官率儒士行乡饮酒礼改同州观察判官除同知郑州防御使事改北京盐使丁父忧服除再迁监察御史从伐宋迁武宁军节度副使居母忧贞佑二年改惠民司令历河南治中隰州刺史刑部郎中同知河南府事迁河东南路转运使兴定元年以疾卒彀天性孝友任子悉先诸弟俸入所得亦委其弟掌之未尝问有无云　　张行信
按金史张行信传行信字信甫先名行忠避庄献太子讳改焉行简弟也登大定二十八年进士第累官铜山令明昌元年以廉擢授监察御史泰和三年同知山东西路转运使俄签河东路按察司事崇庆二年为左谏议大夫贞佑二年迁山东东路按察使三年改安武军节度使召为吏部尚书改户部尚书转礼部尚书四年为太子少保以父暐卒去官兴定元年起复拜参知政事时高琪为相专权用事力诋其非二年出为彰化军节度使元光元年迁保大军节度使改静难军节度使未几致仕哀宗即位起为尚书左丞寻复致仕号静隐正大八年薨　　张恒
按广东通志恒电白人大定间为千户猺寇电城势甚猖獗恒披甲跃马出与贼战剑戟如林恒犹奋臂歼贼不休竟以无援死　　张建
按金史吕中孚传张建字吉甫蒲城人有诗名明昌初授绛州教官召为应奉翰林文字以老请致仕章宗爱其纯素不欲令去授同知华州防御使目号兰泉　　张特立
按金史张特立传特立字文举曹州东明人泰和三年进士第调宣德州司候郡多皇族巨室特立律之以法阖境肃然调莱州节度判官不赴正大初左丞侯挚参政师安石荐其才授洛阳令四年拜监察御史当路者忌其直阴有以挤之左迁邳州军事判官士论皆惜特立之去卒年七十五　　张天纲
按金史张天纲传天纲字正卿霸州益津人也至宁元年词赋进士性宽厚端直论议醇正造次不少变累官咸宁临潼令入补尚书省令史拜监察御史以鲠直闻升户部郎中哀宗东幸迁左右司郎中扈从至归德改吏部侍郎知元帅官奴有反状屡为上言之不从官奴果变遂擢天纲权参知政事从上迁蔡转御史中丞蔡城破为宋将孟珙得之槛车械至临安有司令供状天纲曰杀即杀焉用状为有司不能屈听其所供天纲但书故主而已闻者怜之后不知所终　　张开
按金史张开传开赐姓完颜氏景州人至宁末河北兵起开团结乡兵为固守累功遥授同知青州防御事贞佑四年诏迁同知观州军州事开复青州迁观州刺史是岁潼关不守被召入卫南京兴定元年遥授同知彰德府三年充潞州招抚使十月遥授孟州防御使复太原四年封上党公正大间潞州不守开居南京部曲离散名为旧公与匹夫无异天兴初起复与刘益为西面元帅领安平都尉纪纲军五千攻卫州败绩于白公庙是时哀宗走归德开与刘益谋收溃兵从卫不果遂西走皆为民家所杀　　张乞驴
按金史齐鹰扬传张乞驴淄州民贞佑初元兵取淄州城破被执欲降之乞驴不屈死诏赠宣武将军同知淄州军州事　　张甫
按金史张甫传甫赐姓完颜氏初归顺大元涿州刺史李瘸驴招之兴定元年来降东平行省蒙古纲承制除甫中都路经略使进经略副使二年为中都东路经略使遥授同知彰德府事四年封高阳公以雄莫霸州高阳信安文安大成保定静海宝坻武清安次县隶焉元光元年移刺众家奴不能守河间甫居之信安是岁以功进金紫光禄大夫　　张顺
按金史张顺传顺淄州士伍淄州被围行省侯挚遣王庭玉将兵救之庭玉募顺等三十人往觇兵势且欲令城中知援兵之至乘夜潜至城下顺为所得执之使宣言行省军败绩庭玉亦死宜速降顺阳许诺既乃呼谓城中曰外兵无多王节度军且至坚守勿降兵刃交下顺曰得为忠孝鬼足矣遂死　　张潜
按金史张潜传潜字仲升武清人幼有志节折节读书时人高其行谊目曰张古人后客嵩山从仲振受易年五十始娶鲁山孙氏亦有贤行夫妇相敬如宾负薪拾穗行歌自得不知其贫也天兴间潜挈家避兵少室乃不食七日死孙氏亦投绝涧死焉　　张邦宪
按万姓统谱邦宪秦州人为永固县令天兴初避兵徐州元兵至城邦宪被执将驱之北邦宪骂曰我进士也朝廷用为邑长可从汝曹反耶遂遇害　　张从正
按金史张从正传从正字子和睢州考城人精于医贯穿难素之学其法宗刘守真用药多寒凉然起疾救死多取效其所著有六门二法之目存于世云　　张元素按金史张元素传元素字洁古易州人八岁试童子举二十七试经义进士犯庙讳下第乃去学医无所知名夜梦有人用大斧长凿凿心开窍纳书数卷于其中自是洞彻其术元素治病不用古方其说曰运气不齐古今异轨古方新病不相能也自为家法云
　张姓部列传六
　　唐一
　　张道源
按唐书张道源传道源并州祁人名河以字显年十四居父丧士人贤其孝县令郭湛署所居曰复礼乡至孝里道源尝与客夜客暴死道源恐主人&amp;#怖卧尸侧至曙乃告又徒步护送还其家隋末政乱辞监察御史归闾里高祖兴署大将军府户曹参军至贾胡堡复使守并州京师平遣抚慰山东下燕赵有诏褒美封累范阳郡公淮安王神通略定山东令守赵州为窦建德所执会建德寇河南间遣人诣朝请乘虚捣贼心胁即诏诸将率兵应接俄而贼平还拜大理卿时何稠得罪籍其家属赐群臣道源曰祸福何常安可利人之亡取其子女自奉仁者不为也更资以衣食遣之天子见其年耆拜绵州刺史卒赠工部尚书谥曰节　　张长逊
按唐书张长逊传长逊京兆栎阳人精驰射在隋为里长以平陈功擢上开府累迁五原郡通守遭乱附突厥突厥号为割利特勒义兵起以郡降即拜五原太守安化郡公徙封范阳时梁师都薛举请突厥兵南渡河长逊矫作诏与莫贺咄设以伐其谋武德元年诏高世静聘始毕可汗至丰州而始毕死诏留金币不遣突厥怒引兵南至河长逊遣世静出塞劳之且若专致赙赐者突厥引还授总管改杨国公入朝授右武候将军徙息国公后历遂夔二总管政以惠称贞观十一年卒　　张善相
按唐书李育德传张善相襄城人大业末为里长督兵迹盗为众附赖乃据许州奉李密密败挈州以来诏即授伊州总管王世充攻之屡困贼遣使三辈请救朝廷未暇也会粮尽众饿死善相谓僚属曰吾为唐臣当效命君等无死斩吾首以下贼可也众泣不肯曰与公同死愈于独生城陷被执骂贼见杀高祖叹曰吾负善相善相不负我乃封其子襄城郡公　　张志宽按唐书张志宽传志宽蒲州安邑人居父丧而毁州里称之王君廓兵略地不暴其闾倚全者百许姓后为里正忽诣县称母疾求急令问状对曰母有疾志宽辄病是以知之令谓其妄系于狱驰验如言乃慰遣之母终负土成坟手莳松柏高祖遣使就吊拜员外散骑常侍赐物四十段表其闾　　张平高
按唐书张平高传平高绥州人为隋鹰扬府校尉戍太原遂预谋议从唐公平京城累授左领军将军封萧国公贞观初为丹州刺史坐事以右光禄大夫还第卒追封罗国赠潭州都督　　张善安
按唐书张善安传善安兖州方与人年十七亡命为盗转掠淮南会孟让败得其散卒八百袭破庐江郡依林士弘不见信憾之反袭士弘焚其郛去保南康萧铣取豫章遣将苏胡儿守之善安夺其地据以归国授洪州总管武德六年反辅公祏以为西南道大行台善安掠孙州执总管王戎袭杀黄州总管周法明会李大亮兵至为开晓祸福答曰善安初不反为部下诖误降今易耳恐不免奈何大亮曰总管定降吾固不疑因独入其阵与善安握手语乃大喜将数十骑诣大亮营大亮引入命壮士执之其骑皆惊引去悉兵来战大亮谕以善安自归无庸斗其党骂曰总管卖我遂溃送善安京师称不与公祏谋高祖赦之公祏破得其书遂伏诛　　张允济
按唐书张允济传允济青州北海人仕隋为武阳令以爱利为行元武民以牸牛依妇家者久之孳十余犊将归而妇家不与牛民诉县县不能决乃诣允济允济曰若自有令吾何与焉民泣诉其抑允济因令左右缚民蒙其首过妇家云捕盗牛者命尽出民家牛质所来妇家不知遽曰此婿家牛我无豫即遣左右撤蒙曰可以此牛还婿妇家叩头服罪元武吏大惭允济过道旁有姥庐守所莳葱因教曰第还舍脱有盗当告令姥谢归俄大亡葱允济召十里内男妇尽至物色验之果得盗者有行人夜发遗袍道中行十余里乃寤人曰吾境未尝拾遗可还取之既而得袍举政尢异迁高阳郡丞郡缺太守独统郡事吏下畏悦贼帅王须拔攻郡于是粮缺吏食槐叶&amp;#节无叛者贞观初累迁刑部侍郎封武城县男擢幽州刺史卒　　张公谨
按唐书张公谨传公谨字弘慎魏州繁水人为王世充洧州长史挈城归天子授检校邹州别驾累迁右武候长史未知名李绩尉迟敬德数启秦王乃引入府王将讨隐巢乱使卜人占之公谨自外至投龟于地曰今事无疑何卜之为隐太子死其徒攻元武门锐甚公谨独闭关拒之以功授左武候将军封定远郡公贞观初为代州都督置屯田以省馈运数言时政得失后副李靖经略突厥条可取状于帝帝然所谋及破定襄败颉利玺诏慰劳进封邹国公改襄州都督卒官谥曰襄十三年追改郯国公　　张行成
按唐书张行成传行成字德立定州义丰人少师事刘炫炫谓门人曰行成体局方正廊庙材也隋大业末察孝廉为谒者台散从员外郎后为王世充度支尚书世充平以隋资补谷熟尉家贫代计吏集京师擢制举乙科改陈仓尉调富平主簿有能名召补殿中侍御史紏劾严正太宗以为能尝侍宴帝语山东及关中人意有同异行成曰天子四海为家不容以东西为限帝称善自是有大政事令与议焉累迁给事中帝尝谓群臣朕为人主兼行将相事行成曰奚用损万乘之尊与臣下争功帝嘉纳之转刑部侍郎太子少詹事太子驻定州监国谓曰吾乃送公衣锦还乡邪令有司祠其先墓帝幸灵州诏皇太子从行成谏曰皇太子宜留监国帝以为忠迁侍中高宗即位封北平县公监修国史俄拜尚书左仆射太子少傅永徽四年自三月不雨至五月行成惧以老乞身帝曰公朕之旧奈何舍朕去邪泫然流涕行成不得已复视事未几卒于尚书省舍年六十七谥曰定　　张大师按唐书张俭传俭兄大师太仆卿华州刺史武功县男　　张俭
按唐书张俭传俭字师约京兆新丰人隋相州刺史皖城郡公威孙父植车骑将军连城县公俭高祖从外孙也高祖起俭以功除右卫郎将朔州刺史李靖既平突厥有思结部者穷归于俭俭受而安辑之其在碛北者亲戚私相过省俭不禁示羁縻而已俭徙胜州后将不察其然遽奏思结叛朝廷议进讨时俭以母丧夺服为使者抚纳之俭单骑入其部召酋帅慰谕推腹心咸匍匐归命因举徙代州遂检校代州都督迁营州高丽引众入寇俭率兵破之俘斩略尽太宗征辽东拜行军总管使领诸蕃骑为六军前锋俭进度辽趋建安城破贼累封皖城郡公永徽初加金紫光禄大夫卒谥曰密　　张延师
按唐书张俭传俭弟延师左卫大将军范阳郡公性谨畏典羽林兵三十年未尝有过卒赠荆州都督谥曰敬陪葬昭陵　　张士贵
按唐书张士贵传士贵虢州卢氏人本名忽&amp;#弯弓百五十斤左右射无空发隋大业末起为盗攻剽城邑当时患之号忽&amp;#贼高祖移檄招之士贵即降拜右光禄大夫从征伐有功赐爵新野县公又从平洛授虢州刺史帝曰顾令卿衣锦昼游耳进封虢国公右屯卫大将军贞观七年为龚州道行军总管破反獠还累迁左领军大将军显庆初卒陪葬昭陵　　张怀约按尚友录怀约建昌人初仕隋官至学士后归唐以为温州司马怀约幼有令名乡人宗其德行尢博学强记文祠典丽讲三礼三传出诸儒之右性尚简雅后隐于富阳山莫知所终　　张进
按万姓统谱进饶阳人少负奇质有胆气唐初与饶阳太守诸葛德威合谋擒刘黑闼以功授开府仪同三司赐厩马五十匹黄金百万　　张镇周
按尚友录镇周舒州人初为寿州都督武德中迁本州都督到州就故宅多市酒殽召亲戚与之酣宴如为布衣时凡十日既而分赠金帛泣与之别曰今日张镇周犹得与故人欢饮明日之后则舒州都督治百姓耳官民礼隔不复得为交游自是亲戚故人犯法一无所纵境内肃然　　张亮
按唐书张亮传亮郑州荥阳人起畎亩志趣奇谲外敦厚而内不情隋大业末李密略地荥汴亮从之署骠骑将军隶李绩绩以黎阳归颇佐佑之擢郑州刺史房元龄以亮沉果有谋白秦王引为车骑将军王即位除右卫将军封长平郡公累迁御史大夫进爵鄅国公历豳夏鄜三州都督相州长史徙郧国召拜工部尚书太子詹事出为洛州都督侯君集已诛以刑部尚书参豫朝政帝将伐高丽亮频谏不纳因自请行进至建安营壁未立贼奄至亮不知所为踞胡&amp;#直视无所言众谓其勇得自安于是副将张金树鼓于军士奋击因破贼及从帝还至并州乃得罪初亮为相州假子公孙节以谶有弓长之主当别都亮自以相旧都弓长其姓阴有怪谋会陕人常德发其谋并言亮养假子五百帝使马周案之斩西市籍其家　　张元素
按唐书张元素传元素蒲州虞乡人仕隋为景城县户曹窦建德陷景城将杀之邑人千余号泣请代曰此清吏杀之是无天也大王即定天下无使善人解体建德命释缚署治书侍御史不拜闻江都已弒始为建德黄门侍郎贼平授景州录事参军太宗即位问以政对曰自古未有如隋乱者陛下迹所以危鉴所以亡日慎一日虽尧舜何以加帝曰善拜侍御史迁给事中贞观四年诏发卒治洛阳宫干阳殿且东幸元素上书帝即诏罢役魏征叹曰张公论事有回天之力可谓仁人之言哉历太子少詹事迁右庶子时太子承干事游畋不悦学元素上书不纳又上书帝知数裁正太子频擢至银青光禄大夫行左庶子太子久不见宾友元素曰宫中所见止妇人不知如樊姬等可与益圣德者几何太子讳其切夜遣户奴以骑檛狙击危脱死尝闻宫中击鼓叩阁正言太子出鼓对元素破之既不悛丑德日闻元素不能已上书书入太子怒遣刺客伺之会宫废元素坐除名为民顷之召授潮州刺史徙邓州讫不复亲近高宗时以老致仕麟德初卒　　张昌宗
按唐书张昌龄传昌龄兄昌宗官至太子舍人修文馆学士撰古文纪年新传数十篇　　张昌龄
按唐书张昌龄传昌龄冀州南宫人与兄昌宗皆以文自名州欲举秀才昌龄以科废久固让更举进士与王公治齐名皆为考功员外郎王师旦所绌太宗问其故答曰昌龄等华而少实其文浮靡非令器也取之则后生劝慕乱陛下风雅帝然之贞观末翠微宫成献颂阙下召见试息兵诏少选成文帝大悦戒之曰昔弥衡潘岳矜己&amp;#物不得死卿才不减二人宜鉴于前副朕所求乃敕于通事舍人里供奉俄为昆山道记室平龟兹露布为士所称贺兰敏之奏豫北门修撰卒　　张蕴古
按唐书谢偃传太宗即位直中书省张蕴古上大宝箴讽帝以民畏而未怀其辞挺切擢大理丞蕴古洹水人敏书传晓世务文擅当时后坐事诛　　张憬藏
按唐书袁天纲传长社人张憬藏技与天纲埒太子詹事蒋俨有所问答曰公厄在三尺土下尽六年而贵六十位蒲州刺史无有禄矣俨使高丽为莫离支所囚居土室六年还及为蒲州岁如期则召掾史妻子告当死俄诏听致仕刘仁轨与乡人靖贤请占憬藏答曰刘公当五品而谴终位冠人臣谓贤曰君法客死仁轨为尚书仆射贤猥曰我三子皆富田宅吾何客死俄丧三子尽鬻田宅寄死友家魏元忠尚少往见憬藏问之久不答元忠怒曰穷通有命何预君邪拂衣去憬藏遽起曰君之相在怒时位必卿相姚崇李迥秀杜景佺从之游憬藏曰三人者皆宰相然姚最贵郎中裴珪妻赵见之憬藏曰夫人目修缓法曰豕视淫又曰目有四白五夫守宅夫人且得罪俄坐奸没入掖廷裴光廷当国憬藏以纸大署台字投之光廷曰吾既台司矣尚何事后三日贬台州刺史　　张士衡按唐书张士衡传士衡瀛州乐寿人父文庆北齐国子助教士衡九岁居母丧哀慕过礼博士刘轨思见之为泣下奇其操谓文庆曰古不亲教子吾为君成就之乃授以诗礼又从熊安生刘焯等受经贯知大义仕隋为余杭令以老还家大业兵起诸儒废学唐兴士衡复讲教乡里幽州都督燕王灵夔以礼邀聘北面事之太子承干慕风迎致谒太宗洛阳宫帝赐食擢朝散大夫崇贤馆学士太子废给传罢归乡里卒　　张后引
按唐书张后引传后引字嗣宗苏州昆山人祖僧绍梁零陵太守父冲陈国子博士入隋为汉王谅并州博士后引甫冠以学行禅其家高祖镇太原引为客以经授秦王义宁初为齐王文学封新野县公武德中擢员外散骑侍郎太宗即位进燕王谘议从王入朝召见赐燕月池帝从容曰今日弟子何如后引曰昔孔子门人三千达者无子男之位臣翼赞一人乃王天下计臣之功过于先圣帝为之笑令群臣以春秋酬难帝曰朕昔受大谊于君今尚记之后引顿首谢曰陛下乃生知臣叨天功为己力罪也帝大悦迁燕王府司马出为睦州刺史乞骸骨帝见其强力问欲何官因陈谢不敢帝曰朕从卿授经卿从朕求官何所疑后引顿首愿得国子祭酒授之迁散骑常侍永徽中致仕加金紫光禄大夫卒年八十三赠礼部尚书谥曰康陪葬昭陵　　张弘
按尚友录弘字敬礼吴人善篆隶飞白书妙绝当世人称其飘若游云激若飞电有飞仙舞鹤之态常戴乌巾时号张乌巾欧阳询谓张乌巾飞白入神品小篆亦入能品　　张僧繇
按尚友录僧繇丹青绝代于金陵安乐寺画二龙于壁不点睛人问其故曰点之即飞去人以为妄因点其一须臾雷电破壁一龙上天其一不点者在焉阎立本往观其画壁曰得虚名耳再往曰犹近代名手也三往于是寝食其下数日方去　　张法云
按尚友录法云虢州人贞观六年五月五日生年八九岁时兄戍安西朝往夕还故名万回　　张文恭
按全唐诗小传文恭贞观时人与房元龄李怀俨赵弘智刘祎之阳仁卿上官仪李淳风等同修晋书　　张万岁按尚友录万岁为太仆卿善于其职自贞观初牝牡三千匹高宗麟德间蕃息及七十万匹牧事赖之　　张文琮按唐书张文瓘传文瓘兄文琮好自写书笔不释手贞观中为治书侍御史迁亳州刺史永徽初献文皇帝颂优制褒美拜户部侍郎坐房遗爱从母弟出为建州刺史州尚淫祀不立社稷文琮下教始建祀场民悦从之卒于官　　张文瓘
按唐书张文瓘传文瓘字稚圭贝州武城人隋大业末徙家魏州之昌乐贞观初第明经补并州参军时李绩为长史尝叹曰稚圭今之管萧吾所不及绩入朝文瓘与属僚二人皆饯绩赠二人以佩刀玉带而不及文瓘文瓘以疑请绩曰子无为嫌若某犹豫少决故赠以刀某放诞少检故赠以带子才无施不可焉用赠因极推引累授东西台舍人参知政事干封二年遂与绩同为宰相时高宗造蓬莱上阳合璧等宫复征讨四方京师养厩马万匹帑廥寖虚文瓘谏帝善其言为减厩马数千改黄门侍郎兼大理卿不旬日断疑狱四百抵罪者无怨言尝有小疾囚相与斋祷后拜侍中诸囚闻其迁皆垂泣其得人心如此性严正未尝回容初同列以堂馔丰余欲少损文瓘曰此天子所以重枢务待贤才也吾等若不任职当自引避不宜节减以自取名众乃止卒年七十三谥曰懿　　张文收
按唐书张文瓘传文瓘从父弟文收终太子率更令善音律着新乐书十余篇　　张大素
按唐书张公谨传公谨子大素龙朔中历东台舍人兼修国史着书百余篇终怀州长史　　张大安
按唐书张公谨传公谨次子大安上元中同中书门下三品章怀太子令与刘讷言等共注汉书太子废故贬为普州刺史终横州司马　　张士岩
按唐书孝友传序汴州张士岩父病药须鲤鱼冬月冰合有獭衔鱼至前得以供父父遂愈母病痈士岩吮血父亡庐墓有虎狼依之　　张进昭
按唐书孝友传序巢县张进昭母患狐刺左手堕而终及殡进昭截左庐于墓　　张公艺
按唐书孝友传序张公艺九世同居北齐东安王永乐隋大使梁子恭躬慰抚表其门高宗有事泰山临幸其居问本末书忍字以对天子为流涕赐缣帛而去　　张楚金
按唐书张道源传道源族孙楚金有至行与兄越石皆举进士州欲独荐楚金固辞请俱罢都督李绩叹曰士求才行者也既能让何嫌皆取乎乃并荐之累进刑部侍郎仪凤初彗见东井上疏陈得失高宗钦纳赐物二百段武后时历秋官尚书爵南阳侯有清概然尚文刻当时亦少之为酷吏所构流死岭表　　张鷟按唐书张荐传荐祖鷟字文成早惠绝伦为儿时梦紫文大鸟五色成文止其廷大父曰吾闻五色赤文凤也紫文鸑鷟也若壮殆以文章瑞朝廷乎遂命以名调露初登进士第考功员外郎骞味道见所对称天下无双授岐王府参军八以制举皆甲科再调长安尉迁鸿胪丞四参选判策为铨府最员外郎员半千数为公卿称鷟文辞犹青铜钱万选万中时号鷟青钱学士证圣中天官侍郎刘奇以鷟及司马锽为御史性躁卞傥荡无检罕为正人所遇姚崇尢恶之开元初御史李全交劾鷟多口语讪短时政贬岭南刑部尚书李日知讼斥太重得内徙鷟属文下笔辄成浮艳少理致其论着率诋诮芜猥然大行一时晚进莫不传记武后时中人马仙童陷默啜问文成在否答曰近自御史贬官曰国有此人不用无能为也新罗日本使至必出金宝购其文终司门员外郎　　张文仲按唐书甄权传权后以医显者洛阳张文仲仕武后时至尚药奉御特进苏良嗣方朝疾作仆廷中文仲诊曰忧愤而成若胁痛者殆未可救顷告胁痛又曰及心则殆俄心痛而死文仲论风与气尢精后集诸言方者与共着书诏王方庆监之文仲曰风状百二十四气状八十治不以时则死及之惟头风与上气足气药可常御病风之人春秋末月可使洞利乃不困剧自余须发则治以时消息乃着四时轻重术凡十八种上之　　张易之
按唐书张行成传行成族子易之幼以门荫仕既冠颀晰美姿制音技多所晓通武后时太平公主荐其弟昌宗得侍昌宗白进易之材用过臣善治炼药石即召见悦之兄弟皆幸出入禁中傅朱粉衣纨锦盛饰自喜即日拜易之司卫少卿赐甲第贵震天下诸武兄弟及宗楚客等争造门伺望颜色亲执辔棰号易之为五郎昌宗六郎圣历二年始置控鹤府拜易之为监久之更号奉宸府以易之为令淫蛊显行无复羞畏加麟台监封恒国公易之兄弟颛政御史大夫魏元忠劾奏被逐神龙元年张柬之崔元等率羽林兵迎皇太子入诛易之昌宗于迎仙院及其兄昌期同休从弟景雄皆枭首天津桥天宝九载昌期女上表自言诏复易之兄弟官爵赐同休一子官　　张昌宗按唐书张行成传行成族子昌宗武后时太平公主荐之即日拜云麾将军行左手牛中郎将赐甲第不数日进拜银青光禄大夫兴不旬日贵震天下又加右散骑常侍时无检轻薄者谄言昌宗乃王子晋后身后使被羽裳吹箫乘寓鹤裴回庭中如仙去状词臣争为赋诗以媚后后知丑声甚思有以掩覆之乃诏昌宗即禁中论着引李峤张说宋之问富嘉谟除彦伯等二十有六人撰三教珠英加昌宗司仆卿迁春官侍郎封邺国公兄弟颛政奸赃狼藉御史台劾奏之乃诏宗晋卿李承嘉桓彦范袁恕己参鞫昌宗赃四百万当免官昌宗大言曰臣有功于国不应免官后问宰相内史令杨再思曰昌宗主炼丹剂陛下饵之而验功最大者也即诏释之已而后久疾居长生院昌宗恐后不讳祸且及乃谋不轨左台御史中丞宋璟请按摄后不许神龙元年张柬之崔元等率羽林兵迎皇太子入诛昌宗于迎仙院　　张知謇
知元　知晦　知泰
　知默　景升　景升

按唐书张知謇传知謇字匪躬幽州方城人徙家岐兄弟五人知元知晦知泰知默皆明经高第晓吏治清介有守公卿争为引重调露时知謇监察御史里行知默左台侍御史知謇历十一州刺史所莅有威严武后降玺书存问万岁通天中自德州刺史入计后奇其貌诏工图之称其兄弟容而才谓之两绝又门皆列戟白雀巢其廷后数宠赐知泰历益州长史中台左丞兵部侍郎封陈留县公中宗在房州禁察苛严知謇与董元质崔敬嗣继为刺史供拟保戴不少弛帝复位拜知謇左卫将军加云麾将军封范阳郡公知泰御史台大夫加银青光禄大夫封渔阳郡公伯仲华首同贵时以为荣知泰忤武三思故出为并州刺史天兵军使终魏州刺史谥曰定知謇历东都副留守左右羽林大将军同华州刺史大理卿致仕年八十开元时卒知謇敏且亮恶请谒求进士或不才冒位视之若雠每敕子孙经不明不得举家法可称云武后革命知泰奏置东都诸关十七所讥敛出入百姓惊骇樵米踊贵卒罢不用议者羞薄之知默与监察御史王守慎来俊臣周兴掌诏狱数大臣守慎虽其甥恶鞫引之不得去请度为浮屠后许之而知默卒陷酷吏子孙禁锢为张氏羞知元子景升知泰子景佚开元中皆显官　　张循之
弟
仲之

按全唐诗小传循之洛阳人与弟仲之并以学业着名则天时上书忤旨被诛　　张纮
按全唐诗小传纮久视中登第官监察御史后自左拾遗贬许州司户　　张柬之
按唐书张柬之传柬之字孟将襄州襄阳人少涉经史补太学生祭酒令狐德棻异其才便以王佐期之中进士第始调清源丞永昌元年以贤良召时年七十余矣对策者千余柬之为第一授监察御史迁凤阁舍人出为合蜀二州刺史故事岁以兵五百戍姚州地险瘴到屯辄死柬之论其弊疏奏不纳俄为荆州大都督府长史长安中武后谓狄仁杰曰安得一奇士用之仁杰曰荆州长史张柬之虽老宰相材也召授司刑少卿迁秋官侍郎后姚崇为灵武军使将行后诏举外司可为相者崇曰张柬之沉厚有谋能断大事其人老惟亟用之即日召见拜同凤阁鸾台平章事进凤阁侍郎诛二张也柬之首发其谋以功擢天官尚书同凤阁鸾台三品汉阳郡公不半岁以汉阳郡王加特进罢政事柬之既失权愿还襄州养疾乃授襄州刺史恳辞王爵不许俄及贬又流泷州忧愤卒年八十二景云元年赠中书令谥曰文贞柬之刚直不傅会然邃于学论次书数十篇　　张愿
按唐书张柬之传柬之子愿仕至襄州刺史
　　张漪
按唐书张柬之传柬之子漪以著作佐郎侍父襄阳恃其家立功简接乡人乡人怨之　　张齐贤
按唐书张齐贤传齐贤陕州陕人圣历初为太常奉礼郎久之迁博士累谏议大夫卒　　张潜
按唐书张文瓘传文瓘子潜为魏州刺史
　　张沛
按唐书张文瓘传文瓘子沛同州刺史
　　张洽
按唐书张文瓘传文瓘子洽卫尉卿
　　张涉
按唐书张文瓘传文瓘子涉殿中监韦温诛涉为乱兵所杀　　张锡
按唐书张文瓘传文瓘兄文琮文琮子锡久视初为凤阁侍郎同凤阁鸾台平章事代其甥李峤为宰相请还庐陵王不为张易之所右坐泄禁中语又赇谢巨万时苏味道亦坐事同被讯系凤阁俄徙司刑三品院锡按辔专道神气不慑日膳丰鲜无损贬味道徒步赴逮席地菜食武后闻之释味道将斩锡既而流循州神龙中迁工部尚书韦后临朝诏同中书门下三品旬日出为绛州刺史累封平原郡公卒　　张仁愿按唐书张仁愿传仁愿华州下邽人本名仁亶以睿宗讳音近避之有文武材武后时累迁殿中侍御史万岁通天中孙承景监清边军战还自图先锋当矢石状擢为右肃政台中丞仁愿劾奏承景罔上贬崇仁令以仁愿代为中丞检校幽州都督默啜寇赵定还出塞仁愿以兵邀之贼引去迁并州都督长史神龙中进左屯卫大将军兼检校洛州长史会谷贵多盗仁愿一切捕杀胔积府门畿甸震慑无敢犯三年朔方军总管沙咤忠义为突厥所败诏仁愿摄御史大夫代之时默啜悉兵西击仁愿请乘虚取漠南地于河北筑三受降城绝南寇路中宗从之自是突厥不敢逾山牧马初三城不置壅门曲敌战格或曰边城无守备可乎仁愿曰寇至当并力出拒敢回望城者斩何事守备后常元楷代为总管始筑壅门议者益重仁愿而轻元楷景龙二年拜左卫大将军同中书门下三品封韩国公春还朝秋复督军备边帝为赋诗祖道迁镇海大将军睿宗立乃致仕开元二年卒仁愿为将号令严明将吏信伏后人思之为立祠受降城出师辄享焉宰相文武兼者当时称李靖郭元振唐休璟仁愿云　　张景源
按全唐诗小传景源中宗时官补阙
　　张谔
按全唐诗小传谔景龙中登进士第仕为陈王掾岐王范雅好雅士谔与阎朝隐刘庭琦郑繇等皆从之游后坐贬山荏丞

　张姓部列传三
　　魏
　　张范
弟承
　昭

按魏志张范传范字公仪河内修武人也祖父歆为汉司徒父延为太尉太傅袁隗欲以女妻范范辞不受性恬静乐道忽于荣利征命无所就弟承字公先亦知名以方正征拜议郎迁伊阙都尉董卓作乱承欲合徒众与天下共诛卓承弟昭时为议郎适从长安来谓承曰卓阻兵而无义固不能久不若择所归附待时而动承然之乃解印绶与范避地扬州袁术备礼招请范称疾不往遣承与相见术问曰孤以土地之广士民之众欲拟迹高祖何如承对曰在德不在强术不悦承去之太祖平冀州遣使迎范范以疾留彭城遣承诣太祖太祖表以为谏议大夫太祖自荆州还范得见于陈以为议郎参丞相军事甚见敬重范救恤穷乏家无所余赠遗无所逆亦终不用及去皆以还之建安十七年卒魏国初建承以丞相参军祭酒领赵郡太守政化大行太祖将西征征承参军事至长安病卒　　张辽
按魏志张辽传辽字文远雁门马邑人也本聂壹之后以避怨变姓少为郡吏汉末并州刺史丁原以辽武力过人召为从事使将兵诣京都何进遣诣河北募兵得千余人还进败以兵属董卓卓败属吕布迁骑都尉布为李傕所败从布东奔徐州领鲁相时年二十八太祖破吕布于下邳辽将其众降拜中郎将赐爵关内侯数有战功迁裨将军袁绍破别遣辽定鲁国诸县与夏侯渊围昌豨于东海辽为说太祖神武豨喜随诣太祖从讨袁谭袁尚于黎阳有功复从攻邺邺破辽别徇赵国常山招降缘山诸贼还太祖自出迎辽引共载以为荡寇将军时荆州未定复遣辽屯长社陈兰梅成以氐六县叛其众转入灊山灊中有天柱山高峻二十余里道险狭辽进到山下攻之尽掳其众太祖论诸将功曰登天山履峻险以取兰成荡寇功也太祖征孙权还使辽与乐进李典等将七千余人屯合肥孙权至辽夜募敢从之士得八百人先登陷阵大呼自名冲垒入至权麾下权大惊见辽众少乃聚围数重辽直前急击将麾下数十人出复还突围拔出余众权人马皆披靡无敢当者太祖大壮辽拜征东将军文帝即王位转前将军分封兄泛及一子列侯还屯合肥进爵都乡侯文帝践阼封晋阳侯黄初二年辽朝洛阳宫文帝亲问破吴状还屯雍丘孙权叛帝遣辽乘舟至海陵临江权甚惮焉是岁辽与诸将破权将吕范病笃薨于江都谥曰刚侯子虎嗣薨子统嗣　　张合
按魏志张合传合字隽乂河间鄚人也汉末应募讨黄巾为军司马属韩馥馥败以兵归袁绍绍使拒公孙瓒瓒破合功多太祖与袁绍相拒于官渡绍遣将淳于琼等督运屯乌巢太祖自将急击合说绍引兵救之郭图曰合计非也绍军溃图惭又更谮合合惧乃归太祖拜偏将军封都亭侯后讨柳城与张辽俱为军锋以功迁平狄将军太祖征张鲁从散关入汉中先遣合督步卒五千通路鲁降太祖还留合与夏侯渊等守汉中拒刘备合别督诸军降巴东巴西二郡进军宕渠为备将张飞所拒引还南郑拜荡寇将军文帝即王位以合为左将军进爵都乡侯及践阼进封郑侯明帝即位遣南屯荆州与司马宣王击孙权诸葛亮出祁山加合位特进遣督诸军拒亮将马谡于街亭破之亮复出急攻陈仓帝驿召合到京自幸河南城置酒送合合晨夜进至南郑亮退拜征西车骑将军合识变数善处营阵料战势地形无不如计诸葛亮复出祁山诏合督诸将西至略阳亮还合追至木门与亮军交战飞矢中右膝薨谥曰壮侯子雄嗣　　张既
按魏志张既传既字德容冯翊高陵人也年十六为郡小吏后历右职举孝廉不行太祖为司空辟未至举茂材除新丰令治为三辅第一袁尚拒太祖于黎阳遣郭援高干与关中诸将合从既说马腾等击干援大破之其后张晟卫固张琰起兵太祖以既为议郎西征马腾等引兵击破之封既武始亭侯腾子超反既从太祖破超于华阴西定关右以既为京兆尹魏国建为尚书出为雍州刺史太祖谓既曰还君本州可谓衣绣昼行矣张鲁降既说太祖拔汉中民以实长安文帝即王位置凉州以邹岐为刺史凉州反帝曰非既莫能安凉州乃召邹岐以既代之既至进击大破之帝悦徙封西乡侯既临二州十余年政惠着闻黄初四年薨明帝即位追谥曰肃侯　　张苞
按魏志满宠传宠守高平令县人张苞为郡督邮贪秽受取干乱吏政宠因其来在传舍率吏卒出收之　　张杨按魏志张杨传杨字稚叔云中人也以武勇给并州为武猛从事灵帝末天下乱帝以所宠小黄门蹇硕为西园上军校尉军京都欲以御四方征天下豪杰以为偏裨太祖及袁绍等皆为校尉属之并州刺史丁原遣杨将兵诣硕为假司马灵帝崩硕为何进所杀杨复为进所遣归本州募兵得千余人因留上党击山贼进败董卓作乱杨遂以所将攻上党太守于壶关不下略诸县众至数千人山东兵起欲诛卓袁绍至河内杨与绍合复与匈奴单于于夫罗屯漳水单于欲叛绍杨不从单于执杨与俱去绍使将曲义追击于邺南破之单于执杨至黎阳攻破渡辽将军耿祉军众复振卓以杨为建义将军河内太守天子之在河东杨将兵至安邑拜安国将军封晋阳侯杨欲迎天子还洛诸将不听杨还野王建安元年杨奉董承韩暹挟天子还旧京粮乏杨以粮迎道路遂至洛阳谓诸将曰天子当与天下共之幸有公卿大臣杨当捍外难何事京都遂还野王即拜为大司马杨素与吕布善太祖之围布杨欲救之不能乃出兵东市遥为之势其将杨丑杀杨以应太祖　　张燕
按魏志张燕传燕常山真定人也本姓褚黄巾起燕合聚少年为群盗在山泽间转攻还真定众万余人博陵张牛角亦起众自号将兵从事与燕合燕推牛角为帅俱攻廮陶牛角为飞矢所中被创且死令众奉燕告曰必以燕为帅牛角死众奉燕故改姓张燕剽捍捷速过人故军中号曰飞燕其后人众寖广常山赵郡中山上党河内诸山谷皆相通其小帅孙轻王当等各以部众从燕众至百万号曰黑山灵帝不能征河北诸郡被其害燕遣人至京都乞降拜燕平难中郎将是后董卓迁天子于长安天下兵数起燕遂以其众与豪杰相结袁绍与公孙瓒争冀州燕遣将杜长等助瓒与绍战为绍所败人众稍散太祖将定冀州燕遣使求佐王师拜平北将军率众诣邺封安国亭侯邑五百户燕薨子方嗣方薨子融嗣　　张绣按魏志张绣传绣武威祖厉人骠骑将军济族子也边章韩遂为乱凉州金城曲胜袭杀祖厉长刘隽绣为县吏闲伺杀胜郡内义之遂招合少年为邑中豪杰董卓败济与李傕等击吕布为卓报仇绣随济以军功稍迁至建忠将军封宣威侯济屯弘农士卒饥饿南攻穰为流矢所中死绣领其众屯宛与刘表合太祖南征军淯水绣等举众降太祖纳济妻绣恨之太祖闻其不悦密有杀绣之计计漏绣掩袭太祖太祖军败二子没绣还保穰太祖比年攻之不克太祖拒袁绍于官渡绣从贾诩计复以众降绣至太祖执其手与欢宴为子均取绣女拜扬武将军官渡之役绣力战有功迁破羌将军从破袁谭于南皮复增邑凡二千户从征乌桓于柳城未至薨谥曰定侯子泉嗣坐与魏讽谋反诛国除　　张鲁
按魏志张鲁传鲁字公祺沛国丰人也祖父陵客蜀学道鹄鸣山中造作道书以惑百姓从受道者出五斗米故世号米贼陵死子衡行其道衡死鲁复行之益州牧刘焉以鲁为督义司马与别部司马张修将兵击汉中太守苏固鲁遂袭修杀之夺其众焉死子璋代立以鲁不顺尽杀鲁母家室鲁遂据汉中以鬼道教民自号师君其来学者初皆名鬼卒受本道已信号祭酒各领部众多者为治头大祭酒不置长吏皆以祭酒为治民裔便乐之雄据巴汉垂三十年汉末力不能征遂就宠鲁为镇民中郎将领汉宁太守通贡献而已民有地中得玉印者群下欲尊鲁为汉宁王鲁功曹巴西阎圃谏鲁不称鲁从之韩遂马超之乱关西民从子午谷奔之者数万家建安二十年太祖乃自散关出武都征之至阳平关鲁欲举汉中降其弟卫不肯率众数万人拒关坚守太祖攻破之遂入蜀奔南山入巴中左右欲悉烧宝货仓库鲁曰本欲归命国家而意未达今之走避锐锋非有恶意宝货仓库国家之有遂封藏而去太祖入南郑甚嘉之又以鲁本有善意遣人慰喻鲁尽将家出太祖逆拜鲁镇南将军待以客礼封阆中侯邑万户封鲁五子及阎圃等皆为列侯为子彭祖取鲁女鲁薨谥之曰原侯子富嗣　　张邈
按魏志张邈传邈字孟卓东平寿张人也少以侠闻振穷救急倾家无爱士多归之太祖袁绍皆与邈友辟公府以高第拜骑都尉迁陈留太守董卓之乱太祖与邈首举义兵汴水之战邈遣卫兹将兵随太祖袁绍既为盟主有骄矜色邈正义责绍绍使太祖杀邈太祖不听邈知之益德太祖太祖之征陶谦&amp;#家曰我若不还往依孟卓后还见邈垂泣相对其亲如此吕布之舍袁绍从张杨也过邈临别把手共誓绍闻之大恨邈畏太祖终为绍击己也心不自安兴平元年太祖复征谦邈弟超与陈宫等谋叛太祖宫说邈迎布为兖州牧据濮阳郡太祖还击破布于巨野布东奔刘备邈诣袁术请救未至自为其兵所杀　　张超按魏志张邈传太祖征陶谦邈弟超与陈宫等谋叛太祖宫说邈迎布为兖州牧太祖还击破布于巨野布东奔刘备邈从布留超将家属屯雍丘太祖攻围数月屠之斩超及其家　　张勋
按魏志张邈传吕布袭取下邳自称徐州刺史袁术遣大将张勋攻布布击之勋大破败　　张晟
按魏志张既传河内张晟众万余寇崤渑间太祖以既为议郎使西征诸将马腾等引兵击破之　　张琰
按魏志张既传张晟寇崤渑弘农张琰起兵以应之太祖以既为议郎使西征诸将马腾等引兵击破之斩琰首　　张恭
弟华
　子就

按魏志阎温传先是河右扰乱隔绝不通炖煌太守马艾卒官府又无丞功曹张恭素有学行郡人推行长史事乃遣子就东诣太祖请太守时酒泉黄华张掖张进各据其郡欲与恭艾并势就至酒泉为华所拘执劫以白刃就终不回私与恭疏曰大人率厉炖煌忠义显然岂以就在困厄之中而替之哉恭即遣从弟华攻酒泉别遣铁骑二百东缘酒泉北塞径出张掖北河迎太守尹奉于是张进须黄华之助华顾恭兵恐击其后遂诣金城太守苏则降就竟平安黄初二年下诏褒扬赐恭爵关内侯太和中卒赠执金吾就后为金城太守父子着称于西州　　张&amp;#
按魏志管宁传巨鹿张&amp;#字子明少游太学学兼内外后归乡里袁绍前后辟命不应移居上党并州牧高干表除乐平令不就遁徙常山门徒且数百人迁居任县太祖为丞相辟不诣太和中诏求隐学之士能消灾复异者郡累上&amp;#发遣老病不行广平太守卢毓到官三日纲纪白承前致版谒&amp;#毓教曰张先生所谓上不事天子下不友诸侯者也岂此版谒所可光饰哉但遣主簿奉书致羊酒之礼青龙四年辛亥诏书张掖郡元川溢涌激波奋荡宝石负图状像灵龟宅于川西嶷然盘峙仓质素章麟凤龙马焕炳成形文字告命粲然着明太史令高堂隆上言古皇圣帝所未尝蒙实有魏之祯命东序之世宝事班天下任令于绰连赍以问&amp;#&amp;#密谓绰曰夫神以知来不追已往祯祥先见而后废兴从之汉已久亡魏已得之何所追兴征祥乎此石当今之变异而将来之祯瑞也正始元年戴鵀之鸟巢&amp;#门阴&amp;#告门人曰夫戴鵀阳鸟而巢门阴此凶祥也乃援琴歌咏作诗二篇旬日而卒时年一百五岁　　张进
&lt;/div&gt;
    &lt;div class="pagination"&gt;
&lt;a href="氏族典卷诸姓部_page332.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page328.html"&gt;328&lt;/a&gt;&lt;a href="氏族典卷诸姓部_page329.html"&gt;329&lt;/a&gt;&lt;a href="氏族典卷诸姓部_page330.html"&gt;330&lt;/a&gt;&lt;a href="氏族典卷诸姓部_page331.html"&gt;331&lt;/a&gt;&lt;a href="氏族典卷诸姓部_page332.html"&gt;332&lt;/a&gt;&lt;span class="current-page"&gt;333&lt;/span&gt;&lt;a href="氏族典卷诸姓部_page334.html"&gt;334&lt;/a&gt;&lt;a href="氏族典卷诸姓部_page335.html"&gt;335&lt;/a&gt;&lt;a href="氏族典卷诸姓部_page336.html"&gt;336&lt;/a&gt;&lt;a href="氏族典卷诸姓部_page337.html"&gt;337&lt;/a&gt;&lt;a href="氏族典卷诸姓部_page338.html"&gt;338&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page334.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
