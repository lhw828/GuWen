<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 68 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 68 页/共 899 页</h1>
    <div class="content">按万姓统谱肇河内人知无为军事
　　元
　　归旸
按元史归旸传旸字彦温汴梁人将生其母杨氏梦朝日出东山上有轻云来掩之故名旸学无师傅而精敏过人登至顺元年进士第授同知颍州事转大都路儒学提举未上至元五年杞县人范孟谋不轨使旸北守黄河口旸力拒不从贼怒系于狱同里有吴炳者尝以翰林待制征不起贼呼炳司卯酉历炳不敢辞时人为之语曰归旸出角吴炳无光旸自此名誉赫然明年转国子博士拜监察御史及入谢台臣奏曰此即河南抗贼者也帝曰好事卿宜数为之赐以上尊已而辞官养亲至正五年除佥河南廉访司事六年转淮东改宣文阁监书博士兼经筵译文官七年迁右司都事八年升左司员外郎迁参议枢密院事升枢密院判官九年转河西廉访使未上改礼部尚书会开端本堂皇太子就学召旸为赞善未几迁翰林直学士同修国史俄以疾辞十年迁四川行省参知政事十二年除刑部尚书十五年再除刑部尚书凡三迁皆以疾辞十七年授集贤学士兼国子祭酒不起以集贤学士资德大夫致仕卒　　明
　　归思
按万姓统谱思祥符人洪武中以人材任知府　　归仁按万姓统谱仁嘉兴人永乐间刑部主事
　　归凤
按昆山县志凤字应韶成化十年乡贡城武知县　　归钺按名山藏钺吴人早丧母父更娶后妻生子后妻辄谮钺以怒父父手击钺后母谓父徒手费力提大杖杖之家贫食不足炊将熟母即諓諓数钺父怒逐出之钺不得食而后母子得以饱钺数困匍匐道中以归父母相与詈曰有子不归家在外作贼耳又复痛杖之钺时依依户外欲入不敢俯首泪下邻里莫不怜之父卒后母独与子居钺摈不得见因贩盐市中时时从其弟起居数致甘鲜正德中岁大饥后母不能活钺涕泣迎养后母后母内&#顾感钺诚即就养钺得食先弟后己己恒饥弟寻死钺事后母无间钺少饥饿面黄体瘠人呼为菜大人　　归绣
按明外史归钺传钺族子绣亦贩盐与二弟纹纬友爱纬数犯法绣辄罄赀护之终无愠容绣妻朱制衣必三袭曰二叔无室岂可使郎君独暖耶里人称钺绣为归氏二孝子　　归本
按昆山县志本字有源绍兴府经历
　　归有光
按明外史归有光传有光字熙甫昆山人九岁能属文弱冠尽通五经三史诸书嘉靖十九年举乡试八上春官不第徙居嘉定安亭江上读书谈道学徒常数百人称为震川先生四十四年始成进士授长兴知县用古教化为治大吏令不便辄寝阁不行大吏多恶之论调顺德通判专辖马政隆庆四年大学士高拱赵贞吉引为南京太仆丞留掌内阁制敕房修世宗实录卒官有光为古文原本经术好太史公书得其神理时王世贞主盟文坛有光力相排目为妄庸巨子世贞大憾其后亦心折有光为之赞曰千载有公继韩欧阳余岂异趋久而自伤其推重如此　　归有升按嘉定县志有升字晋父贫而好行其德囊一剩钱瓶一溢米辄以施人道拾遗金低徊其旁不能去以俟遗者至而还之少尝刲股疗亲事后母不异所生好律历农圃医卜之学尝列肆卖卜自比严君平云　　归可正按嘉定县志可正字端甫县学生嘉靖甲寅岛裔薄城可正家城外扶母走匿草中贼追至俱被执可正愿以身全母命贼不许遂并遇害知县万思谦表其闾曰孝子之门　　归子慕
按明外史归有光传有光少子子慕字季思举万历十九年乡试再被放即屏居江村读书其中与无锡高攀龙最善殁巡按御史祁彪佳请于朝赠翰林待诏　　归子顾
按嘉定县志子顾字贞复万历戊戌进士由中书舍人迁工科给事中章凡连上上尝题归佛子三字于御屏盖京师以子顾恬淡寡欲呼为佛子语彻禁中故也天启初迁南京太常寺卿旋转南京通政南京刑部左侍郎遂辞任归子顾为震川族子其文章师法震川所著诗文甚富　　归璘
按嘉定县志璘神清如玉嗜学工文因母丧呼号骨立竟致不起　衣姓部汇考
郑樵通志
　　平声
衣氏出姓苑
王应麟姓氏急就篇
　　衣氏
衣氏见姓苑中庸注齐人言殷声如衣今姓有衣者殷之冑欤　衣姓部列传
　　明
　　衣勉仁
按万姓统谱勉仁栖霞人万历间陕西凉州卫经历　　衣佑按万姓统谱佑鳌山人万历间华亭丞
　　衣守信
按栖霞县志守信号复斋邑庠生郭落庄社人大度能容横逆至杜门不与较发愤为雄严以教子其子惟孝官少参孙璟如成进士汉中司李　　衣守智
按栖霞县志守智淮安经历
　　衣惟孝
按栖霞县志惟孝通判历升甘肃密云河间道　　衣润身按栖霞县志润身守智之子监生
　　衣永美
按栖霞县志永美三原驿丞
　　衣璟如
按栖霞县志璟如崇祯十五年壬午举人
　　衣应运
按栖霞县志应运授胶州训升掖县谕
　　衣福
按临朐县志福两淮大使
　　衣思德
按冠县志思德考授县丞
　飞姓部汇考
凌迪知万姓统谱
　　飞姓
商有飞廉颛顼之裔
　飞姓部列传
　　商
　　飞廉
按孟子注飞廉纣谀臣
　　周
　　飞卫
按列子甘蝇古之善射者彀弓而兽伏鸟下弟子名飞卫学射于甘蝇而巧过其师纪昌者又学射于飞卫飞卫曰尔先学不瞬而后可言射矣纪昌归偃卧其妻之机下以目承牵挺二年之后虽锥末倒眦而不瞬也以告飞卫飞卫曰未也亚学视而后可视小如大视微如着而后告我昌以牦悬虱于牖南面而望之旬日之间浸大也三年之后如车轮焉以&#余物皆丘山也乃以燕角之弧朔蓬之簳射之贯虱之心而悬不绝以告飞卫飞卫高蹈拊膺曰汝得之矣纪昌既尽卫之术计天下之敌己者一人而已乃谋杀飞卫相遇于野二人交射中路矢锋相触而坠于地而尘不扬飞卫之矢先穷纪昌遗一矢既发飞卫以棘刺之端扞之而无差焉于是二子泣而投弓相拜于涂请为父子&#臂以誓不得告术于人　　宋　　飞英
按万姓统谱英浚仪人朝奉郎
　　明
　　飞瀑
按奇姓通瀑城固人永乐中户部郎中
　肥姓部考
郑樵通志
　　以乡为氏
肥氏恐其先有封于肥乡者战国策赵贤人肥义之后风俗通云汉有肥韶英布将肥赫又仁恕掾肥亲
================================================
　兹姓部汇考
郑樵通志
　　以名为氏
鲁
人名

兹氏姬姓鲁桓公之孙公孙兹之后今望出会稽　臣谨按公孙兹曰戴伯戴谥也伯长也皆不以为　氏而以名为氏则知古人以名行者初不以为恶　也以此亦知不以公子字而以公孙名者亦可为　氏也

　耆姓部汇考
廖用贤尚友录
　　耆姓
耆尧姓伊耆氏之后


　归姓部汇考
郑樵通志
　　以姓为氏
归氏姓也未详得姓之始左传胡子国姓归为楚所灭子孙或以国为氏或以姓为氏以姓为氏者世居吴郡廖用贤尚友录
　　归姓
归京兆征音春秋晋有归生妇人也子孙因以为姓又左传云胡子国归姓为楚所灭后以为氏　归姓部列传
　　唐
　　归崇敬
按唐书归崇敬传崇敬字正礼苏州吴人治礼家学多识容典擢明经遭父丧孝闻乡里调国子直讲天宝中举博通坟典科对策第一迁四门博士有诏举才可宰百里者复策高等授左拾遗肃宗次灵武再迁起居郎赞善大夫史馆修撰兼集贤殿校理修国史仪注以贫求解历同州长史润州别驾未几有事桥陵建陵召还参掌仪典改主客员外郎复兼修撰代宗幸陕召问得失大历初授仓部郎中充吊祭册立新罗使还授国子司业兼集贤学士八年遣祀衡山还坐史给禀钱不实贬饶州司马德宗立召还复拜国子司业稍迁翰林学士左散骑常侍充皇太子侍读又兼晋王元帅参谋封余姚郡公迁工部尚书年老以兵部尚书致仕卒年八十八赠尚书左仆射谥曰宣　　归登
按唐书归崇敬传崇敬子登字冲之事继母笃孝大历中举孝廉高第贞元初策贤良为右拾遗裴延龄得幸德宗欲遂以相右补阙熊执易疏论之以示登登动容曰愿窜吾名雷霆之下君难独处故同列有所谏正辄联署无所回讳转右补阙起居舍人凡十五年迁兵部员外郎顺宗即位以东宫恩超拜给事中迁工部侍郎复为皇太子诸王侍读徙左散骑常侍入谢宪宗问政所先登知帝睿而果于断劝顺纳谏争内外传为谠言后判国子祭酒事进工部尚书累封长洲县男卒年六十七赠太子少师谥曰宪　　归融按唐书归崇敬传崇敬子登登子融字章之元和中及进士第累迁左拾遗事文宗为翰林学士进至户部侍郎开成初拜御史中丞迁京兆尹李固言为相恶之徙秘书监固言罢擢权知兵部侍郎岁间出为山南西道节度使徙东川还历兵部尚书累封晋陵郡公辞疾以太子少傅分司东都大中七年卒赠尚书左仆射　　归珧
按万姓统谱珧宝历间为余杭令因汉陈浑故迹置上下湖溉田千顷又筑甬道通西北大路高广径直百余里行旅无山水之患　　归仁晦
按苏州府志融子仁晦登第
　　归仁翰
按苏州府志融子仁翰登第
　　归仁宪
按苏州府志融子仁宪登第
　　归仁绍
按苏州府志融子仁绍登第
　　归仁泽
按苏州府志融子仁泽登第
　　归蔼
按万姓统谱蔼字文彦融子擢进士备历三署为尚书丞迁侍郎以太子宾客致仕　　归保
按万姓统谱融子仁晦仁翰仁宪仁绍仁泽蔼保俱同榜同科　　后唐
　　归守明
按万姓统谱守明闽王璘臣
　　宋
　　归肇
</div>
    <div class="pagination">
<a href="氏族典卷诸姓部_page67.html">上一页</a><span>...</span><a href="氏族典卷诸姓部_page63.html">63</a><a href="氏族典卷诸姓部_page64.html">64</a><a href="氏族典卷诸姓部_page65.html">65</a><a href="氏族典卷诸姓部_page66.html">66</a><a href="氏族典卷诸姓部_page67.html">67</a><span class="current-page">68</span><a href="氏族典卷诸姓部_page69.html">69</a><a href="氏族典卷诸姓部_page70.html">70</a><a href="氏族典卷诸姓部_page71.html">71</a><a href="氏族典卷诸姓部_page72.html">72</a><a href="氏族典卷诸姓部_page73.html">73</a><span>...</span><a href="氏族典卷诸姓部_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
