<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 871 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 871 页/共 899 页</h1>
    <div class="content">按周书豆卢宁传宁父长柔元镇将有威重见称于时武成初以宁着勋追赠柱国大将军少保涪陵郡公　　豆卢宁
按周书豆卢宁传宁字永安昌黎徒河人其先本姓慕容氏前燕之支庶也高祖胜以燕皇始初归魏授长乐郡守赐姓豆卢氏或云避难改焉宁少骁果有志气身长八尺美容仪善骑射永安中以别将随尔朱天光入关加授都督又以破万俟丑奴功赐爵灵寿县男天光败后侯莫陈悦反太祖讨悦宁与李&#率众归太祖魏孝武西迁以奉迎勋封河阳县伯大统元年进爵为侯迁显州刺史进爵为公从太祖擒窦泰复弘农破沙苑除武卫大将军兼大都督寻进车骑大将军仪同三司拜北华州刺史在州未几以廉平着魏恭帝二年改封武阳郡公迁尚书右仆射梁将王琳遣其将侯方儿潘纯&#寇江陵宁与蔡佑郑永等讨之方儿等遁走三年武兴氐反叛宁讨平之孝闵帝践祚授柱国大将军武成初出为同州刺史复督诸军讨稽胡郝阿保刘桑德等破之军还迁大司寇进封楚国公大兵东讨宁舆疾从军五年薨于同州时年六十六赠太保谥曰昭初宁未有子养弟永恩子绩及生子赞宁曰兄弟之子犹子也遂以绩为世子世以此称之赞以宁勋建德初赐爵华阳县侯进爵武阳郡公　　豆卢永恩
按周书豆卢宁传宁弟永恩少有识度为时辈所称与宁俱归太祖以迎魏孝武功封新兴县伯屡逢征讨皆有功拜龙骧将军魏恭帝元年进爵龙来县侯孝闵帝践祚授鄯州刺史改封沃野县公武成元年迁利州刺史时文州蛮叛永恩率兵击破之保定二年出为陇右总管府长史宁以佐命元勋封楚国公请以先封武阳郡三千户益沃野之封诏许焉寻卒官年四十八谥曰敬子通嗣　　隋
　　豆卢绩
按隋书豆卢绩传绩字定东昌黎徒河人也本姓慕容燕北地王精之后也父宁绩初生时周太祖亲幸宁家称庆时遇新破齐师太祖因字之曰定东绩聪悟有器局少受业国子学略涉文艺魏大统十二年太祖以绩勋臣子封义安县侯周闵帝受禅授稍伯下大夫改封丹阳郡公转渭州刺史甚有惠政德泽流行大致祥瑞鸟鼠山俗呼为高武陇其下渭水所出其山绝壁千寻由来乏水诸羌苦之绩马足所践忽飞泉涌出有白乌翔止厅前乳子而后去又白狼见于襄武民为之谣曰我有丹阳山出玉浆济我民夷神乌来翔百姓因号其泉为玉浆泉后丁父艰毁瘁过礼天和二年授邵州刺史袭爵楚国公开皇二年突厥犯塞以绩为北道行军元帅以备边岁余拜夏州总管十年以疾卒时年五十五谥曰襄子贤嗣官至显州刺史大理少卿武贲郎将贤弟毓　　豆卢通
按隋书豆卢绩传通字平东绩之兄也一名会弘厚有器局在周少以父功赐爵临贞县侯武贲中大夫北徐州刺史及高祖为丞相尉迥遣其所署莒州刺史乌丸尼率众来攻通逆击破之进位大将军开皇初进爵南陈郡公转相州刺史尚高祖妹昌乐长公主自是恩礼渐隆迁夏州总管洪州总管所在之职并称宽惠十七年卒官年五十九谥曰安子宽　　豆卢毓按隋书豆卢绩传绩子毓字道生少英果有气节汉王谅出镇并州毓以妃兄为王府主簿炀帝即位征谅入朝谅谋发兵作乱毓苦谏不从时谅司马皇甫诞前以谏谅被囚毓于是出诞与之协计闭城拒谅谅袭击之毓至西门守兵皆并州人素识谅即开门纳之毓遂见害时年二十八及谅平赠大将军封正义县公谥曰愍子愿师嗣寻拜仪同三司大业初行新令五等并除改封雍丘愍侯复以愿师承袭大业末授千牛左右　　豆卢實
按隋书高祖本纪开皇四年十一月遣通直散骑常侍豆卢實使于陈　　豆卢勋
按万姓统谱勋楚公
　　唐
　　豆卢宽
按唐书豆卢钦望传钦望祖宽隋文帝外孙为梁泉令高祖定关中与郡守萧瑀率豪姓进款擢累殿中监　　豆卢行褒
按唐书苏世长传世长为王世充太子太保行台右仆射及其将豆卢行褒戍襄阳　　豆卢署
按前定录豆卢署本名辅真贞元六年举进士下第将游信安以文谒郡守郑式瞻甚礼之馆给数日稍洽因谓署曰子复姓不宜两字为名将为改之何如署因起谢且求其所改式瞻书数字若著者助者署者曰吾虑子宗从中有同者故书数字子当自择之其夕宿于馆梦一老人谓曰闻使君与子更名子当四举成名四者最佳后二十年为此郡守因指县隙地曰此可以建亭台既悟思之四者署字也遂以为名既二年又下第以为梦无征知者或诮之后二年果登第盖自更名后四举也太和九年署自秘书少监为衢州刺史既至周览郡内得梦中所指隙地遂命建一亭曰征梦亭　　豆卢怀让
按唐书豆卢钦望传钦望祖宽宽子怀让尚万春公主诏宽用魏太和诏去豆姓着卢贞观中迁礼部尚书左卫大将军芮国公卒赠特进并州都督陪葬昭陵谥曰定复其旧姓　　豆卢钦望
按唐书豆卢钦望传钦望雍州万年人累官越州都督司宾卿长寿二年拜内史封芮国公擢尚书左仆射平章军国重事钦望居宰相积十余年谨身自全卒年八十赠司空谥曰元　　豆卢反
按唐书韦坚传李林甫奏坚谋立太子长流临封郡从坐十余人仓部员外郎郑章监察御史豆卢反皆免官　　豆卢靖
按唐书元稹传豆卢靖等出为刺史阅旬追还诏书稹谏诏令数易不能信天下　　豆卢建
按唐书公主传卫国公主下嫁豆卢建
　　豆卢着
按唐书怀懿太子凑传王守澄令神策虞候豆卢着上飞变帝因黜凑　　豆卢籍
按唐书令狐楚传楚子绹去宰相刘蜕张云交劾绹大中时引谏议大夫豆卢籍为夔王等侍读乱长幼序　　豆卢瑑
按唐书刘邺传豆卢瑑字希贞河南人仕历翰林学士户部侍郎与崔沆皆拜同中书门下平章事是日宣诰于庭大风雷雨拔树未几及祸　　豆卢湛
按唐书公主传宿国公主下嫁豆卢湛
　　后唐
　　豆卢革
按五代史豆卢革传革父瓒唐舒州刺史豆卢为世名族唐末天下乱革避地之中山庄宗以革名家子召为行台左丞相庄宗即帝位拜同中书门下平章事革虽唐名族而素不学问除拜官吏多失其序俯仰默默无所为是岁大水四方地连震流民殍死者数万人庄宗乃命学士草诏手自书之以问革革不能对庄宗崩革为山陵使谏官希旨上疏诬革纵田客杀人遂罢革贬辰州刺史复坐请俸私自入责授革费州司户参军已而窜陵州天成二年夏诏赐自尽革子升官至尚书郎坐其父废　豆卢姓部选句
北周庾信豆卢公神道碑有云君讳永恩字某昌黎徒何人本姓慕容燕文帝皝之后也朝鲜微子之封孤竹伯夷之国汉有四城秦为一侯其先保姓受氏初存柳城之功开国承家始静辽阳之乱自天市星妖连津兵覆尚书府君改姓豆卢筮仕于魏　寿西姓部列传
　　汉
　　寿西长
按汉书昭帝本纪元凤元年十月诏曰左将军安阳侯桀骠骑将军桑落侯安御史大夫桑弘羊皆数怀怨望与燕王通谋置驿往来相约结燕王遣寿西长孙纵之等赂遗长公主丁外人等注
苏林曰寿西姓
也长名也
　宥连姓耆姓班姓强姓文姓尹姓
　于姓部汇考
郑樵通志
　　代北复姓
宥连氏改为云氏
　　以名氏为氏
&#耆氏芈姓英贤传曰&#伯比之孙&#耆仕晋因氏焉&#班氏芈姓世本&#强生班因氏焉
&#强氏芈姓世本若敖生&#强因氏焉
　臣谨按世本世系及名氏多与春秋公子谱不同　谱中自无&#强虽有&#般又&#&#于菟之子若敖　之曾孙也　　以谥氏为氏
&#文氏姓纂云楚若敖生&#文子因氏焉　　以官为氏&#尹氏芈姓姓纂云楚大夫&#尹然之后　臣谨按&#尹即宫&#尹也&#氏世为之　　复姓&#于氏见姓苑

　夙沙姓部汇考
凌迪知万姓统谱
　　夙沙姓
夙沙英贤传曰炎帝时侯国

　祝其姓部汇考
郑樵通志
　　以名为氏
祝其氏子姓风俗通宋戴公之子公子祝其为大司寇因氏焉
　斛斯姓部汇考
郑樵通志
　　代北复姓
斛斯氏其先居广牧世袭莫弗大人号斛斯部因氏焉
　豆卢姓部选句
北周庾信豆卢公神道碑有云君讳永恩字某昌黎徒何人本姓慕容燕文帝皝之后也朝鲜微子之封孤竹伯夷之国汉有四城秦为一侯其先保姓受氏初存柳城之功开国承家始静辽阳之乱自天市星妖连津兵覆尚书府君改姓豆卢筮仕于魏
　仆固姓部列传
　　唐
　　仆固怀恩
按唐书仆固怀恩传怀恩铁勒部人贞观二十年铁勒九姓大首领率众降以仆骨歌滥拔延为金微都督讹为仆固氏生乙李啜乙李啜生怀恩世袭都督怀恩善战&#晓识戎情部分谨严安禄山反从郭子仪讨贼云中破之会李光&#战常山走史思明时同罗部落叛禄山北掠朔方子仪率怀恩迎击怀恩子玢战败降虏已而自拔归怀恩怒叱斩之将士股栗皆殊死战遂破其众使回纥请师回纥听命广平王为元帅使怀恩统回纥兵以复两京有殊功诏加开府仪同三司封丰国公拜朔方行营节度使进封太宁郡王怀恩为人雄重应对舒缓然刚决犯上恃功多不法代宗立改朔方行营节度使以副子仪初肃宗以毗伽阙可汗为少子请婚以怀恩女妻之少子立号登里可汗而怀恩女为可敦宝应元年遣与可汗会太原可汗请和助讨朝义于是雍王以元帅为中军怀恩为之副朝义败走怀恩进收东都河阳至郑州再战再捷朝义平怀恩以功迁尚书左仆射兼中书令河北副元帅朔方节度怀恩自见功高且贼平则势轻不能固宠乃悉请裂河北分大镇潜结其心以为助又性强固不肯为谗毁屈乃上书陈情词言慢很诏宰相裴遵庆临谕诏旨因察其去就御史大夫王翊使回纥还怀恩虑泄其交通状因留不遣即使玚进攻榆次以子仪代之喻以逆顺子仪至河中玚攻榆次未拔偏将焦晖白玉等斩其首献阙下怀恩走乃与部曲三百北渡河走灵武稍稍引亡命军复振诏辇其母归京师厚恤之以寿终又下诏拜怀恩太保兼中书令大宁郡王怀恩固恶不能改遂诱吐蕃十万入塞邠宁节度使白孝德御之覆其阵永泰元年怀恩诱合诸蕃号二十万入寇至鸣沙病甚还死灵武部曲焚其尸以葬从子名臣以千骑降大历四年册怀恩幼女为崇徽公主嫁回纥云　　仆固俊按唐书回鹘传懿宗时大酋仆固俊自北庭击吐蕃尽取西州轮台等城献俘请命诏可
　祝其姓部列传
　　汉
　　祝其承先
按郑樵通志承先清河郡尉

　万俟姓部列传
　　北魏
　　万俟丑奴
按魏书孝庄帝本纪建义元年七月高平镇人万俟丑奴僭称大位署置百官永安三年尔朱天光擒之　　万俟阿宝按周书李贤传万俟丑奴败其党万俟道洛犹据原州贼党万俟阿宝逃还贤使阿宝伪为丑奴使绐道洛遂克原州　　万俟仵
按周书贺拔胜传胜弟岳万俟丑奴僭号岳讨之丑奴遣其仆射万俟仵向武功岳擒其县令二人　　万俟道洛按周书贺拔胜传胜弟岳万俟丑奴僭号岳讨擒之贼行台万俟道洛败走　　万俟普
按北齐书万俟普传普字普拨太平人其先匈奴之别种也雄果有武力正光中破六韩拔陵构逆授普太尉率部下降魏授后将军第二领人酋长高祖起义普远通诚款斛斯椿逼帝西出授司空秦州刺史高祖平夏州普乃率其部落来奔高祖躬自迎接授普河西公累迁太尉朔州刺史卒　　万俟洛
按北齐书万俟普传普子洛字受洛干豪壮有武艺骑射过人为乡闾所伏拔陵反随父归顺除显武将军随爾朱荣每有战功累迁汾州刺史及起义信都远送诚款除抚军兼灵州刺史武帝入关除左仆射天平中随父东归封建昌郡公与诸将围独孤如愿于金墉及河阴之战并有功诸军北渡桥洛以一军不动谓西人曰万俟受洛干在此能来可来也西人畏而去高祖以雄壮名其所营地为回洛城洛慷慨有气节勇锐冠时兴和初卒　　唐
　　万俟承晖
按唐书杨慎矜传王李林甫飞牒告慎矜蓄谶纬妖言诏赐慎矜死姻党天马副监万俟承晖等坐窜徙者十余族　　万俟着
按唐书朱泚传奉天围解诏殿中侍御史万俟着治金商道权通转输　　宋
　　万俟湘
按万姓统谱湘太平兴国登科
　　万俟虎
按万姓统谱虎宣和间司法参军
　　万俟侣
按万姓统谱侣由奉直大夫阳武县男知庐州参军　　万俟湜按万姓统谱湜大观中知护州公勤清约有善政人称之曰前有王琪后有万俟　　万俟
按宋史万俟传字元忠开封阳武县人登政和二年上舍第历尚书比部员外郎绍兴初除湖北转运判官改提点湖北刑狱岳飞宣抚荆湖遇不以礼憾之入觐希秦桧意谮飞于朝留为监察御史擢右正言时桧谋收诸将兵权力助之桧令劾飞命中丞何铸治飞狱铸明其无辜桧怒以代治遂诬以淮西逗遛之事飞父子与张宪俱死天下冤之梓宫还以为攒宫按行使内侍省副都知宋唐卿副之请与唐卿同班上殿奏事其无耻如此除参知政事充金国报谢使使还桧假金人誉己数千言嘱以闻难之他日奏事退桧批上旨&#除所厚者官吏钤纸尾进不视桧大怒自是言官交章劾谪居归州遇赦量移沅州二十五年召还除参知政事寻拜尚书右仆射同中书门下平章事卒年七十五谥忠靖
　谷梁姓部列传
　　周
　　谷梁赤
按尚友录赤风俗通称为子夏弟子縻信以为秦孝公时人尸子以为名俶字元始皆未详自孙卿申公传其学至瑕丘江公受谷梁春秋及诗于鲁申公传子至孙为博士山堂考索谷梁传授图瑕丘江公之后有荣广浩星公江博士蔡千秋周庆丁姓胡常刘向翁君尹更始申章昌萧秉房凤翟方进尹咸唐贞观中诏从祀宋追封袭丘伯以犯先圣讳改封睢阳伯赞曰仲尼修经感麟绝笔赤也发挥奥义斯毕名高鲁学道隆汉室三传独盛孙美儒术（按汉书艺文志注谷梁子
　鲁人名喜）


　斛律姓部列传
　　北魏
　　斛律倍俟利
按北齐书斛律金传金高祖倍俟利以壮勇有名塞表道武时率户内附赐爵孟都公　　斛律幡地斤
按北齐书斛律金传金祖幡地斤殿中尚书
　　斛律那
按北齐书斛律金传金父&#光禄大夫第一领民酋长天平中金贵赠司空　　斛律谨
按北齐书斛律羌举传羌举父谨魏龙骧将军武川镇将　　斛律洛阳
按魏书肃宗本纪孝昌二年三月甲寅西部&#勒斛律洛阳反于桑干西爾朱荣击破之　　斛律沙门
</div>
    <div class="pagination">
<a href="氏族典卷诸姓部_page870.html">上一页</a><span>...</span><a href="氏族典卷诸姓部_page866.html">866</a><a href="氏族典卷诸姓部_page867.html">867</a><a href="氏族典卷诸姓部_page868.html">868</a><a href="氏族典卷诸姓部_page869.html">869</a><a href="氏族典卷诸姓部_page870.html">870</a><span class="current-page">871</span><a href="氏族典卷诸姓部_page872.html">872</a><a href="氏族典卷诸姓部_page873.html">873</a><a href="氏族典卷诸姓部_page874.html">874</a><a href="氏族典卷诸姓部_page875.html">875</a><a href="氏族典卷诸姓部_page876.html">876</a><span>...</span><a href="氏族典卷诸姓部_page872.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
