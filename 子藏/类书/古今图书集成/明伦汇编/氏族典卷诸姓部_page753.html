<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 753 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 753 页/共 899 页</h1>
    <div class="content">按雅州志鳌会同人嘉靖中知名山县劝农节用多惠政　　易鸿
按固始县志鸿字冲霄固始人由举人任雄县令毁淫祠兴学校建桥筑堤卒于官　　易鉴
按固始县志鉴字初复固始人构室邑西耕读自娱号云庄通五经乡里多从学　　易仿之
按黄冈县志仿之字惟效黄冈人隆庆戊辰进士授行人历户部员外郎知衢州府事有兄弟争讼不决仿之不问曲直命之隅坐累朝两人相顾笑悟争遂释其为政务服民心大率类此转四川涪州道以招谕杨应龙有功升大参致仕　　易之贞
按蕲水县志之贞字忠甫蕲水人隆庆庚午举人视学清浦与屠赤水游补长沙学后历升户部员外郎转郎中督饷易州时积逋米粟三百六十余万之贞奏免行部至良乡厂后旅榇不一逋粮官属也之贞恻然请减十之九且捐俸多方偿之内珰王虎开矿扰民奏罢之自是为豪贵所忌出知马湖府遂致仕有子八人不能营其温饱年八十二终所著有易州诗集三舍篇　　易文简
按荆州府志文简彝陵人隆庆庚午举人官至评事好学深思性极友爱而起居以礼子弟非衣冠不敢见　　易文字
按抚州府志文字临川人选贡授高淳丞署县事筑堤捍灾凡官署学宫以次修葺耻折腰竟归生徒云集着诗书春秋大义秋潭集若干卷　　易以巽
按安县志以巽号宜庵隆庆庚午解元甲戌进士仕至云南廉使决狱明允加太仆寺卿致仕　　易道旦
按黄冈县志道旦字瞻明黄冈人童时父病笃入私室割左股和羹以进疾寻愈后父卒哀毁几于灭性　　易三极按永州府志三极字泰宇零陵人万历间以举人历官宾州守恬淡寡欲为政三年未尝挞一人寻致仕归囊橐萧然图书数卷　　易瑜德
按新城县志瑜德字子桓南城人徙居新城耽嗜经史博学能诗韵度高简神思超旷时人重之　　易时敏
按上高县志时敏上高人博学工诗推重当时尝与修邑志乐隐逸所著有磻溪集　　易圣教
按万载县志圣教号六虚万载人年六十始游庠母病侍汤药衣不解带卒庐墓开佛岭黄田诸路修西江桥其德意不可枚举　　易有亲
按通州志有亲字慎思通州人敦伦好善数还遗金尝患背疮甚剧梦神语之曰尔寿算已尽以积德当延一纪更好为之昌尔后嗣也病果愈优游十三年而卒长子象复性醇厚里推为长者次子象兑登进士　　易鼎新
按九江府志鼎新瑞昌人幼而孤奉母甚孝母没庐墓三年悲号声感行路常有白雉乌鸦朝去暮来庐侧树上　　易体亭
按湘潭县志体亭湘潭人性行孤亢乐隐不仕选明经官给行李资百金不受暮年率妻子幽栖岩谷自号鹿门居士　　易有象
按蕲水县志有象蕲水庠生年十六母王氏病危有象焚香吁天割股以进母遂苏延三载两事后母产业荡尽犹供子职人皆以为纯孝　　易弘孝
按新喻县志弘孝字赓虞新喻人母病衣不解带三年后以膝行登百尺峰求祷获愈子天斗崇祯间举人闯贼变后遂隐不仕　　易子晋
按泸州志子晋知江安岁荒发廪赈民不白监司竟以此获罪去　　易铠
按德安府志铠字卫之性颖达精六书岁贡授新安训导时大饥人相食铠眷属艰食窘甚信阳兵宪重铠济以数十金铠即分给僚友及贫士仅留数金自供饘粥归家安贫人有怀金请托者峻拒之终身不改清操云　　易从虎
按安陆府志从虎其先隆中人徙家南漳父卒葬凤凰山从虎庐墓侧里人多遣子弟从之呼为易孝子后避兵寓沔阳因家焉　　易应昌
按明外史乔允升传崇祯二年狱囚刘仲金等破械出欲逾城被获帝震怒下允升及胡世赏敖继荣狱欲置之死都御史易应昌以允升等无死罪执奏再三帝怒并下应昌狱论死四年久旱缓刑乃免应昌死遣戍边卫应昌字瑞芝临川人熹宗时由御史累迁大理少卿逆党劾为东林削籍崇祯二年起左佥都御史进左副都御史至是获罪福王时召复故官迁工部右侍郎国变卒　　易壬龙
按黄冈县志壬龙字云间黄冈人崇祯间举人历官大昌令流寇两攻其邑皆以力御得免旋改宿松以世变日亟遂致仕归里年八十四卒　　易道暹
按黄冈县志道暹字曦侯黄冈人道旦之弟以文章侠烈名海内里居重然诺好施予奖劝后学殷殷不倦所著有诗征及四书内外传数百卷崇祯乙亥与其次子为琏皆以骂贼不屈死后长子为瑚亦死于贼时宪副旌其门曰父忠子孝　　易为鼎
按黄冈县志为鼎字用玉黄冈人生而有文在其手曰汪因号汪来子性颖异博通经史慷慨好义以文章气节着崇祯癸未弃举子业筑室白云山教授生徒所著有四书及尚书毛诗易说年七十六卒　　易宝按黄陂县志宝字楚珍黄陂人为诸生名重一时离城十里许结庐于乌泥港与清泉白石为邻年七旬终　　易楚亨
按黄陂县志楚亨黄陂人母张氏病笃年余求药无效遂哭祷城隍祠割股煎汤以进遂苏数年复病又割股进得延二载事闻诏给冠带以旌之　　易奇际
按广州府志奇际新会人年十二侍母疾衣不解带者累月居丧哀毁过甚服阕哀慕不自胜遇岁时益悲泣崇祯庚午登乡荐清介自守足迹不履公门乱后即绝意禄仕研究于性命之旨病将革忽自起盥漱端坐怡然而逝所著有逸纪书诗传解拂剑草侨梧集吾豫漫笔十余卷
　帛姓部列传
　　汉
　　帛敞
按苏州府志汉五威将军帛敞
　　后汉
　　帛宣
按万姓统谱宣后汉议郎
　　帛和
按万姓统谱和吴郡人见神仙传
　　帛意
按万姓统谱意舒人李宪将斩宪归汉封渔浦侯　　晋　　帛道佺
按万姓统谱道佺即佛图澄永嘉四年来洛阳已百余岁矣
　赫姓部汇考
凌迪知万姓统谱
　　赫姓
赫赫胥氏之后

　郄姓部列传
　　周
　　郄芮
按万姓统谱芮姬姓献公时为大夫食邑于冀谓之冀芮从公子夷吾献公卒芮因秦齐之师纳夷吾于晋是为惠公　　郄缺
按尚友录缺晋大夫芮之子耨于冀其妻馌之相敬如宾臼季使过冀见之与之归言诸文公曰敬德之聚也能敬必有德德以治民君请用之文公用为下军大夫复与之冀为采邑因以为氏称冀缺云　　郄克按左传成公二年齐侯取龙遂南侵及巢丘孙桓子臧宣叔如晋乞师晋侯许之郄克将中军士佐上军栾书将下军韩厥为司马以救鲁卫　　郄谷
按尚友录谷行唐人晋文公搜于被庐作三军谋元帅赵衰曰谷可公曰何以知其可也衰曰谷说礼乐而敦诗书必知御兵之道公乃使谷将中军使郄溙佐之　　郄毂
按行唐县志毂谷之弟以才略仕晋为大夫
　　郄犨
按尚友录犨缺仲子景公时为大夫食邑于襄陵与郄至郄锜并称三郄至有才辩为使有礼谋事有智临戎有文　　郄至
按万姓统谱至晋卿为温大夫与周争鄇田曰温吾故也不可失　　郄锜
按万姓统谱锜晋卿
　　郄宛
按荆州府志宛字子西楚大夫直而和国人悦之费无忌谗而杀之　　后汉
　　郄巡
按陈州志巡字仲信郡人和帝时南阳樊英习京氏易兼通五经善风角筭河洛七纬推步灾异隐于壶山之阳受业踵至巡传其业仕为郡博士会魏朗之亡命也从受春秋图纬焉后官至侍郎　　郄琠
按万姓统谱琠侍中
　　郄俭
按河南府志俭偃师人灵帝末为益州刺史
　　郄揖
按河南府志揖偃师人俭之子仕蜀为大将军孟达营都督子正　　郄正
按蜀志郄正传正字令先河南偃师人祖父俭灵帝末为益州刺史为盗贼所杀会天下大乱故正父揖因留蜀揖为大将军孟达营都督随达降魏为中书令史正本名纂以少父死母嫁单茕只立而安贫好学博览坟籍弱冠能属文入为秘书吏转为令史迁郎至令性淡于荣利而尤耽意文章自司马王杨班傅张蔡之俦遗文篇赋及当世美书善论益部有者则钻凿推求略皆寓目自在内职与宦人黄&#比屋周旋经三十年不为&#所爱亦不为&#所憎是以官不过六百石而免于忧患景耀六年降于邓艾明年正月锺会作乱成都后主东迁洛阳时扰攘仓卒惟正及殿中督汝南张通舍妻子单身随侍后主赖正相导宜适举动无阙乃慨然叹息恨知正之晚赐爵关内侯泰始中除安阳令迁巴西太守咸宁四年卒凡所著述诗论赋之属垂百篇　　吴
　　郄礼
按汉阳府志礼仕吴为汉阳太守
　　晋
　　郄诜
按晋书郄诜传诜字广基济阴单父人也父晞尚书左丞诜博学多才伟倜傥不拘细行州郡礼命并不应泰始中诏天下举贤良直言之士太守文立举诜应选以对策上第拜议郎母忧去职诜母病苦无车及亡不欲车载柩家贫无以市马乃于所住堂北壁外假葬开户朝夕拜哭养鸡种蒜竭其方术丧过三年得马八匹舆柩至冢负土成坟未毕召为征东参军徙尚书郎转车骑从事中郎吏部尚书崔洪荐诜为左丞及在职尝以事劾洪洪怨诜诜以公正拒之洪闻而惭服累迁雍州刺史诜在任威严明断甚得四方声誉卒于官　　郄延登
按晋书郄诜传诜子延登为州别驾
　　元
　　郄广
按行唐县志广城寨社人谷之后裔也成宗时以文臣授元帅府左辅监军守亳州　　郄温
按行唐县志温广之子获鹿县尹
　　明
　　郄忠
按万姓统谱忠行唐人洪武进士知临漳县值岁荒民生男女虑不能育多弃之忠出禁令以己俸给与获生者甚众在任决狱无滞囹圄恒空民咸德之　　郄祥按万姓统谱祥行唐人广曾孙有孝行为博野令未任即驰归省其父父病即亲尝汤药日夜忧惶求以身代及卒哀毁过节因卒于茔有孝行碑在焉　　郄永按万姓统谱永祥裔孙才识&#敏有刚毅之操始仕游击将军剿寇所至克捷累功左军都督府都督永自检以礼不附权要嘉靖中充辽东总兵官为一朝之名将云
　百姓部汇考
凌迪知万姓统谱
　　百姓
百秦大夫百里奚之后

　百姓部列传
　　周
　　百里
按左传隐公十一年秋七月郑伯伐许许庄公奔卫郑伯使许大夫百里奉许叔以居许东偏使公孙获处许西偏　　汉
　　百政
按万姓统谱政见容斋随笔
　　明
　　百恭
按万姓统谱恭天顺间&#州卫千户
　　百通
按万姓统谱通建宁千户
　　百信
按泉州府志信恭弟百户
　　百坚
按泉州府志坚开城人百户
　　百喜
按泉州府志喜坚弟百户
　　百新
</div>
    <div class="pagination">
<a href="氏族典卷诸姓部_page752.html">上一页</a><span>...</span><a href="氏族典卷诸姓部_page748.html">748</a><a href="氏族典卷诸姓部_page749.html">749</a><a href="氏族典卷诸姓部_page750.html">750</a><a href="氏族典卷诸姓部_page751.html">751</a><a href="氏族典卷诸姓部_page752.html">752</a><span class="current-page">753</span><a href="氏族典卷诸姓部_page754.html">754</a><a href="氏族典卷诸姓部_page755.html">755</a><a href="氏族典卷诸姓部_page756.html">756</a><a href="氏族典卷诸姓部_page757.html">757</a><a href="氏族典卷诸姓部_page758.html">758</a><span>...</span><a href="氏族典卷诸姓部_page754.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
