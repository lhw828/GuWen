<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 473 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 473 页/共 899 页</h1>
    <div class="content">按贵州通志天印守备天启三年征水西死事闻赠二级袭升二级
　潭姓部列传
　　唐
　　潭浚
按万姓统谱浚祠部郎中
　　明
　　潭子敏
按万姓统谱子敏南丰人洪武间任仙游教谕　　潭本濂按万姓统谱本濂衡山人宣德中任县丞
　　潭贵
按万姓统谱贵华阳人成化间福建漳平县知县　　潭兴按蒲圻县志兴成化四年贡士通州吏目
　　潭淙
按万姓统谱淙归善人嘉靖中任连城县知县　南姓部汇考
郑樵通志
　　以字为氏
卫
人字

南氏姬姓卫灵公之子公子郢字子南以字为氏或言周宣王南仲之后又鲁亦有南氏又楚有子南氏亦为南氏是皆以字为氏者或言晋高士居隐于南乡因以为氏此以乡为氏者姓源韵谱云盘庚妃姜氏梦龙入怀因孕十二月而生手把南字长荆州因号南赤龙此里巷之言也望出汝南又姓源韵谱云亦改为宇文氏　　同名异实
南氏有三卫公子郢字子南其后为南氏又楚有子南氏亦为南氏并以字为氏者晋有南氏以乡为氏　姓部汇考
郑樵通志
　　以国为氏
周同
姓国

氏风俗通周文王第十子季载之后按世系谱季载文王第十七子
　今姓部汇考
凌迪知万姓统谱
　　今姓
今见姓苑

　昙姓部列传
　　宋
　　昙橘洲
按奇姓通橘洲史弥远之友弥远作致仕表云蹉跎岁月七十有三橘洲为属对曰补报乾坤万分无一　郯姓部汇考
郑樵通志
　　以国为氏
周异
姓国

郯氏祁姓子爵或云嬴姓少昊之后春秋时郯子朝鲁能言古官仲尼师之今下邳东北百五十里有古郯城
　姓部列传
　　周
　　启
按郑樵通志周有启

　三姓部列传
　　元
　　三宝柱
按万姓统谱宝柱字廷珪畏吾儿人知瑞安州锄剔强梗抚安羸弱兴学校均役赋辨析词讼　　三旦八
按陕西通志旦八字山堂号飞山子西夏人至正间云南行省右丞善于为政深得军民之心有遗爱焉　　明　　三庸道
按奇姓通庸道应州人正统中任祁门县丞
　　三成志
按奇姓通成志桃源人正统中江阴利港巡检　甘姓部汇考
史记
　　补三皇本纪
炎帝神农氏其后有州甫甘许戏露齐纪怡向申吕皆姜姓之后并为诸侯或分四岳郑樵通志
　　以邑为氏
周
邑

甘氏夏时侯国郦道元云甘水东十里洛阳南有故甘城世谓之鉴城一云周武王封同姓于畿内因氏焉甘昭公者周惠王之子也王子带鲁僖元年又封之于甘僖二十四年传曰甘昭公有宠于惠后惠后欲立之昭十二年甘简公无子立其弟过将去成景之族丙申杀甘悼公而立成公之孙子孙以邑为氏秦有甘茂生罗楚有甘公撰星占汉义阳侯甘延寿吴将军甘宁廖用贤尚友录
　　甘姓
甘渤海宫音又望出丹阳

　郴姓部汇考
郑樵通志
　　以郡国氏为氏
汉
郡国

郴氏芈姓楚怀王孙心号义帝都郴子孙氏焉晋侃别传有江夏郴宝
　谭姓部汇考
郑樵通志
　　以国为氏
周不得
姓之国

谭氏子爵庄十年齐灭之今齐州历城有古谭城子孙以国为氏急就章汉有谭平定巴南六姓有谭氏盘瓠之后也　　同名异实
谭氏有二子爵以国为氏又巴南六姓为谭氏廖用贤尚友录　　谭姓
谭齐郡角音

　谭姓部列传
　　周
　　谭夫吾
按吴县志夫吾吴士与张胥鄙前交而后绝张胥鄙有罪拘将死夫吾命徒而取之至于道而后乃知其夫吾也辍行而辞曰义不同于子故前交而后绝吾闻君子不为危易行今吾从子是安则肆志危则易行也遂触墙而死夫吾曰我任而不受佞也不知而出之愚也佞不可以接士愚不可以事君吾行虚矣人恶吾生吾亦耻以此立于世乃绝颈而死　　汉
　　谭平定
按郑樵通志汉有谭平定
　　谭闳
按万姓统谱闳河南尹
　　后汉
　　谭贤
按后汉书周党传党太原广武人与同郡谭贤伯升雁门殷谟君长俱守节不仕王莽世建武中征并不到　　南齐
　　谭弘宝
按南齐书封延伯传建元三年大使巡行天下零陵谭弘宝四世同居共衣食诏表门闾蠲税租　　陈
　　谭瑱
按广东通志瑱始兴人为郡着姓至瑱颇读书知大义兼有膂力侯景之乱稍集智勇以卫州邑众推为戍主时曲江谭世远附于刺史萧勃欲以族子举之瑱察世远无常知其必叛遂谢绝而还曰瑱实非贤宗恐贻后耻后勃果为世远所害世服其知人陈初值桂阳郡外兵留异以缙州叛瑱从侯安都破之于桃枝岭以功拜假节云旗将军会陈宝应复以闽叛异复归之瑱帅舟师讨之天嘉五年俘宝应于晋安并擒异送都以功擢本郡太守　　唐
　　谭忠
按万姓统谱忠宪宗时为燕牙将尝为燕使魏适朝廷出禁兵越魏伐赵魏牧田季安欲兴兵忠说曰若兴兵则抗王师其罪大矣季安然之及归燕又说燕牧刘济出军佐朝廷伐赵遂拔饶阳束鹿时皆服其善断　　谭孝伦
按万姓统谱孝伦汉州别驾
　　后梁
</div>
    <div class="pagination">
<a href="氏族典卷诸姓部_page472.html">上一页</a><span>...</span><a href="氏族典卷诸姓部_page468.html">468</a><a href="氏族典卷诸姓部_page469.html">469</a><a href="氏族典卷诸姓部_page470.html">470</a><a href="氏族典卷诸姓部_page471.html">471</a><a href="氏族典卷诸姓部_page472.html">472</a><span class="current-page">473</span><a href="氏族典卷诸姓部_page474.html">474</a><a href="氏族典卷诸姓部_page475.html">475</a><a href="氏族典卷诸姓部_page476.html">476</a><a href="氏族典卷诸姓部_page477.html">477</a><a href="氏族典卷诸姓部_page478.html">478</a><span>...</span><a href="氏族典卷诸姓部_page474.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
