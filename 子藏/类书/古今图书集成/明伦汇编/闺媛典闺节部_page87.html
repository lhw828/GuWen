<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 87 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 87 页/共 268 页</h1>
    <div class="content">
按单县志孙氏诸生黄应龙妻年二十二夫亡抚三岁子娶侯氏子寻丧遗孙方两月家业萧条侯事孀姑抚育幼子备尝艰苦四十八年终　　李蕃妻胡氏
媳胡
氏附

按单县志胡氏生员李蕃妻年二十三夫亡守节五十七年终旌表子叶荣官守备亦娶于胡年二十五而寡艰难孤苦教子入泮守志如姑　　孙承宗妻马氏
按单县志马氏儒生孙承宗妻年二十夫亡长子若璚方三岁次子珩在襁褓氏苦志守节课二子俱列胶庠以寿终　　孙若璚妻贾氏
按单县志贾氏诸生孙若璚妻马氏妇也年十九夫亡事孀姑十有二载课子锦入庠序　　田尔穑妻杨氏
吴
氏附

按单县志杨氏诸生田尔穑妻年二十夫亡躬亲纺织艰难守节训子则雍成名士氏年六十则雍遇寇害妇吴氏孀苦事姑三十余年姑年九十五视二孙先后入庠　　石克业妻黄氏
按单县志黄氏贡士石克业妻夫亡氏年二十上有垂白之姑下有襁褓之儿苦志守节三十余年课子入泮　　王服民妻吕氏
按单县志吕氏王服民妻夫亡氏年十七誓不改节苦守六十余年　　贾昌度继室刘氏
按单县志刘氏诸生贾昌度继室年十六适昌度四载生子寅未周岁夫亡氏苦志守节严门户肃内外一切家事俱付前室长子饮冰茹蘗以待寅成立食饩于庠孀居三十八年卒　　李文瞻妻耿氏
按单县志耿氏诸生李文瞻妻年二十三夫赴试病没于途子兰方三岁家贫莫供朝夕氏以十指奉姑三十年诚恪不替教子甚严令法孔孟以继父志　　侯从周妻史氏按单县志史氏侯从周妻及笄适从周三载夫亡氏年十九子尚襁褓投缳欲死以救复苏苦守五十年如一日县令申表其门　　李星妻郭氏
按单县志郭氏李星妻年二十夫亡家业零替教子桂枝入庠苦节终老　　张宗妻马氏
按单县志马氏诸生张宗妻年二十三夫亡奉姑三十年诚敬不替训子以义方持家勤俭几历凶岁克保其家　　张俊英妻李氏
按单县志李氏张俊英妻年二十一夫亡艰难守节教子为诸生年四十二卒　　刘一&#妻何氏
按单县志何氏诸生刘一&#妻年二十四夫亡家贫子幼苦志坚守五十余年　　常开泰妻傅氏
按单县志傅氏常开泰妻泰亡氏年二十三子八岁家贫亲老甘旨无缺教子有方苦守不二屡膺旌表　　刘通海妻段氏张
氏附

按单县志段氏刘通海妻海早亡段与妾张同志守节茹蘗饮冰事老姑克尽孝道训子以严子与段先后没张又抚孤孙入庠年七十一卒　　朱光焕妻霍氏
按单县志霍氏朱光焕妻年二十夫亡无子氏欲以死殉家人防闲劝止氏誓不改嫁家贫纺绩奉养翁姑艰苦备尝终无二志年八十余卒　　张起英妻贾氏
按单县志贾氏张起英妻年二十三夫亡族姓微弱家业寒薄氏抚三岁孤儿母子零丁朝不谋夕而志终不改面冷如铁心坚似石历三十余年以纺织自守训子入庠　　童廷正妻张氏
妾刘
氏附

按单县志张氏童廷正妻正早亡张无出侧室刘有子长三岁次遗腹上有七旬之姑贫无立锥妻妾共艰难守节纺织奉姑终其余年二子皆克成立　　赵文运妻李氏按单县志李氏赵文运妻夫亡子幼艰难守节纺织自给训子完成人不废先业年七十余终　　朱锦妻张氏
按单县志张氏光禄寺署丞朱锦妻夫亡苦节有司旌其门　　朱思晦妻张氏
按单县志张氏鸿胪寺序班朱思晦妻夫病亡家业凉薄氏操凛冰霜教子成名克复前业年八十有二卒　　赵兆鲤妻权氏
按单县志权氏诸生赵兆鲤妻夫亡守节艰难纺织课子成名年逾六十卒　　白桐妻李氏
按单县志李氏白桐妻夫亡守志奉姑教子孝慈兼尽　　郗科妻黄氏
按单县志黄氏郗科妻年二十二夫亡守节五十五年以疾终　　刘克顺妻马氏
二
妾附

按单县志马氏刘克顺妻年二十七夫亡苦节终老二妾卢氏姊妹也年未二十同心矢志事马终身　　刘洪猷妻崔氏按单县志崔氏诸生刘洪猷妻夫亡氏年二十七子方三龄门户衰弱无可依倚氏艰难守节三十余年辛苦自甘不为内外所侵夺训子入庠以寿终　　黄兴轫妻杨氏按单县志杨氏黄兴轫妻年十七适兴轫劝夫勤读事姑尽孝二十一夫亡初欲殉死顿志遗孤继为家人劝止乃苦节抚孤日深危虑黄氏一线赖以不绝历四十年如一日　　孙晏妻常氏
按武城县志常氏孙晏妻年二十二晏亡氏孝事舅姑织纴教子苦守六十一年年八十三卒　　刘三硕妻李氏
按武城县志李氏刘三硕妻夫死守节万历间奉诏旌表　　宋赞妻陈氏
按武城县志陈氏年十七适诸生宋赞生子沾方三岁次子甫数月赞亡氏年二十五哀毁逾节姑张氏昼夜守之劝以抚孤大义乃勉承姑命教二子皆食饩于庠氏年五十呕血而死子举进士上表陈情奉诏旌之　　孟弘化妻王氏
按武城县志王氏孟弘化妻化亡氏年二十四抚幼子夏艰苦备尝年八十八卒　　宋谕妻樊氏
按武城县志樊氏庠生宋谕妻谕亡氏年二十三子霁未周忍死抚孤中外肃穆虽亲族罕睹其面后霁食廪饩氏年六十卒　　孟富妻张氏
媳朱
氏附

按武城县志张氏孟富妻富亡氏年十六遗腹越三月生子希颜族人欲夺其志氏断发毁形抱子潜逃母家族人委富尸道傍&#葬之后希颜长始得父冢希颜娶朱氏生子汝德甫三岁希颜又没或讽朱嫁朱曰吾姑保遗腹以全操我乃抱子而改节耶划面毁容与姑同苦守诏旌其闾　　郭玺妻刘氏
崔
氏附

按武城县志刘氏司空郭玺妻玺没于官刘偕妾崔氏共矢柏舟课子成立奉旨旌表　　田蔚妻邵氏
按武城县志邵氏生员田蔚妻夫亡氏年三十勤俭茹苦二十余年事舅姑以孝闻有司表其闾　　程希禹妻王氏
按武城县志王氏诸生程希禹妻禹亡氏年三十苦守寒灯教子彻食廪饩万里膺岁荐司铎有声氏年七十九卒　　刘变愚妻朱氏
按东昌府志朱氏刘变愚妻恩县人归二年变愚亡氏年十九子全德方在襁褓姑怜其幼欲嫁之氏抱子泣曰愿抚此儿异日见亡者于地下卒守节终身学使旌表　　雷先声妻张氏
按东昌府志张氏雷先声妻恩县人先声亡张年十八无子父悯其少将嫁之张不从闭门茹素终其身如一日万历间直指上其事旌表　　张经妻易氏
按东昌府志易氏张经妻恩县人年十六而嫁二十六夫亡邑贵显者谋娶之不得孀居五十余年终　　褚敬妻房氏女
妇附

按东昌府志房氏褚敬妻恩县人敬病瘵房割臂以疗不愈抚一子一女食糠&#度日年八十四终女适董洪妇王氏俱早寡守节人以为母姑之训　　阎一鹏妻梁氏
陆氏
左氏附

按东昌府志梁氏阎一鹏妻恩县人年十八夫亡贫甚抚孤成立守节四十年同时王杨妻左氏马存礼妻陆氏俱夫亡不再嫁　　韩俊妻张氏
按东昌府志张氏韩俊妻夏津人年十七适俊俊早亡誓不改嫁奉舅姑终身没葬如礼年八十余人称节孝　　霍濂妻程氏
按东昌府志程氏霍濂妻夏津人年二十五夫亡守节终身　　李经妻蒋氏
按东昌府志蒋氏李经妻夏津人经亡蒋年二十二子天佑甫二岁矢志守节教子补诸生旌表　　朱应昌妻孟氏
王
氏附

按东昌府志孟氏夏津人御史朱应昌妻应昌没于京孟扶榇归里茹荼抚孤终身不御纨绮子缙年二十有二夭没妇王氏哭恸几绝已自解曰妾不忍以夫故弃吾姑乃奉养终身立夫从弟之子周尚人称双节　　栗节妻萧氏
按东昌府志萧氏栗节妻夏津人节病笃萧脱簪珥市药吁天求代谓夫倘不讳请以身委蝼蚁及没泣血累日不食父母百方慰解乃强进米粒时年二十三子祁在抱一夜风雨大至壁坏压焉室中物皆齑粉独母子无恙里人谓有神护祁长成进士　　田嘉谷妻李氏
按东昌府志李氏田嘉谷妻夏津人夫死氏年十九遗孤子耕在抱矢志守节适岁屡荒为人澼洸给食继姑恶其不嫁鞭之终身无怨言子耕登乡荐事闻旌表　　张一粟妻刘氏
按东昌府志刘氏张一粟妻恩县人归一年夫亡年十八抚遗腹子翀严补诸生寻夭又抚其孙年七十五卒旌表　　李轲妻于氏
按东昌府志于氏李轲妻恩县人夫亡于年二十余闭门屏息姻戚不一相见守节五十余年卒　　程本妻郭氏
按东昌府志郭氏程本妻恩县人夫亡年二十余无子女家贫纺绩自给守节六十余年卒　　穆荃妻秦氏
按堂邑县志秦氏恩生穆荃妻年十八荃亡无子立夫兄子为嗣抚之成立事姑恭谨孀居五十余年万历间旌表　　王评妻吕氏
按堂邑县志吕氏王评妻评亡吕年十八遗孤甫周岁誓不再醮伯叔弟欺凌之至构讼氏到官哀誓苦守不一动念艰窘万端抚子成立县令旌之　　刘一鹤妻宋氏
按堂邑县志宋氏进士刘一鹤妻归甫数载夫亡守志五十年竭力奉姑训子成立　　黄图妻杨氏
按堂邑县志杨氏黄图妻年二十一夫亡子在襁褓氏哀痛不顾绝粒投缳姑救苏谕以抚孤数日乃进水浆守节五十余年孝事舅姑生养死哀曲尽其礼教二子彭年文年相继入泮　　许云鸾妻吴氏
按堂邑县志吴氏许云鸾妻随翁宦边塞姑怯寒成疾常以身温姑值报急家人欲间行出避吴曰吾宁守姑死卒不动年二十二夫亡子方周岁贫甚矢志奉养祖翁年九十翁没独与姑居曲尽孝敬以女红充日给每上食必令幼子出恐分甘也置尺棰于枕畔谓子曰尔若不肖即捶死吾与尔俱尽治饔飧日省勺米积至升斗即与市纸笔或馈蒙师后其孙举进士常云吾一句一读皆祖母手指中来年八十无疾而逝奉旨旌表　　刘起仁妻冯氏
按清平县志冯氏刘起仁妻年二十一丧夫无子女舅姑欲嫁之不从家贫纺绩自给年八十余终县令表其门　　吕敬贵妻很氏
按清平县志很氏吕敬贵妻夫亡氏年二十四子甫三岁氏辛苦抚育教以书诗子长入庠县令表其门　　许诏妻邢氏按清平县志邢氏许诏妻诏没氏以死誓不改节孝养孀姑教子克底于成年八十余有司累旌之　　王经妻高氏按清平县志高氏县吏王经妻年十八于归三载经死抚遗腹子终身不嫁年七十八有司表其门　　魏伦妻韩氏按清平县志韩氏魏伦妻夫亡氏年二十二无子舅姑欲夺其志氏以死自誓贫苦无以自给纺绩为生始终无二县令表其门　　王延问妻韩氏
按冠县志韩氏诸生王延问妻问亡遗二孤氏昼夜号泣誓死殉夫众守之得勿死家窘甚刺绣自食教养二孤俱补弟子员次彦以选贡任通判　　梁玉妻班氏
按冠县志班氏梁玉妻玉亡泣血数日以死自誓甘穷约纺绩以奉姑抚孤尽慈年八十苦操无二　　侯荣妻郝氏按冠县志郝氏侯荣妻荣亡氏年十八无子夫弟迁呱呱在抱氏为抚养成立人共难之　　许守仁妻李氏
按冠县志李氏太学生许守仁妻仁亡欲自缢姑刘氏解曰姑老子幼汝死置姑与子于何地劝之数四乃止氏拊膺恸哭水浆不入口者四日绝膏沐勤纺绩以抚遗孤姻戚罕识其面　　李文进妻侯氏
按冠县志侯氏诸生李文进妻进亡恸哭不休数日不饮食誓不更嫁佣针黹以抚幼儿勤苦备至二子俱克成立历五十余年终　　丁蕃妻殷氏
按冠县志殷氏丁蕃妻蕃早丧氏孝事舅姑课子读书成立有司旌其门　　钱名珽妻姚氏
按冠县志姚氏钱名珽妻名珽死氏矢志守节以养父母其姑周氏云此我老女也年七十而终有司表其第　　钱允隰妻范氏
按冠县志范氏钱允隰妻夫早亡氏年仅十四无子女誓不二庭彻去簪珥躬亲纺绩养亲终身　　郑伯春妻张氏
按临清州志张氏郑伯春妻春贫不能自立早死张欲从之母力劝止守节二十余年终　　柏挺然妻阎氏
按临清州志阎氏柏挺然妻年十六适柏生五子柏亡家贫饘粥不给篝灯辟纑历艰苦事翁姑守节三十五年终　　程应辉妻王氏
按临清州志王氏程应辉妻年四十归程三月夫没即不茹荤终身不近纨縠家贫无子纺绩自给苦节六十四年州守表其门　　刘光远妻董氏
按临清州志董氏刘光远妻秉性严正夫早丧抚育幼子历诸艰苦朝暮纺绩易书课子既长延名儒教之守节二十余年病危诫其子曰富贵非敢望汝后慎勿交匪人足矣言讫而没　　尚朴妻李氏
赵氏
林氏附

按临清州志李氏尚朴妻年十九适尚尚没苦节四十五年抚幼子之蕃成立为诸生寿八十五终之蕃兄引蕃亦早丧无后妻赵氏年二十六妾林氏年二十家贫同守节六十余年赵年八十三林八十六卒　　解升妻李氏二
媳附

</div>
    <div class="pagination">
<a href="闺媛典闺节部_page86.html">上一页</a><span>...</span><a href="闺媛典闺节部_page82.html">82</a><a href="闺媛典闺节部_page83.html">83</a><a href="闺媛典闺节部_page84.html">84</a><a href="闺媛典闺节部_page85.html">85</a><a href="闺媛典闺节部_page86.html">86</a><span class="current-page">87</span><a href="闺媛典闺节部_page88.html">88</a><a href="闺媛典闺节部_page89.html">89</a><a href="闺媛典闺节部_page90.html">90</a><a href="闺媛典闺节部_page91.html">91</a><a href="闺媛典闺节部_page92.html">92</a><span>...</span><a href="闺媛典闺节部_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
