<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 528 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 528 页/共 899 页</h1>
    <div class="content">　　汉
　　沈保
按宋书沈约自序汉初逞曾孙保封竹邑侯
　　沈遵
按宋书沈约自序保子遵官至齐王太傅敷德侯　　沈达按宋书沈约自序遵子达骠骑将军
　　沈干
按宋书沈约自序达子干尚书令
　　沈弘
按宋书沈约自序干子弘南阳太守
　　沈勖
按宋书沈约自序弘子勖河内守
　　沈奋
按宋书沈约自序勖子奋御史中丞
　　沈恪
按宋书沈约自序奋子恪将作大匠
　　沈谦
按宋书沈约自序恪子谦尚书关内侯
　　沈靖
按宋书沈约自序谦子靖济阴太守
　　沈意
按汉书王莽传莽败陈定大尹沈意守郡不降为汉兵所诛　　后汉
　　沈戎
按宋书沈约自序靖子戎字威卿仕州为从事说降剧贼尹良汉光武嘉其功封为海&#县侯辞不受　　沈酆按宋书沈约自序戎子酆字圣通零陵太守致黄龙芝草之瑞　　沈浒
按宋书沈约自序戎第二子浒字仲高安平相　　沈景按宋书沈约自序戎少子景河间相
　　沈鸾
按宋书沈约自序浒子鸾字建光少有高名州举茂才公府辟州别驾从事史　　沈直
按宋书沈约自序鸾子直字伯平州举茂才有清名　　沈瑜　沈仪按宋书沈约自序直子仪字仲则少有至行兄瑜十岁仪九岁而父亡居丧毁瘠过于成人外祖盛孝章抚慰之曰汝并黄中冲爽终成奇器何为逾制自取殄灭耶瑜早卒仪笃学有雄才以儒素自业守道不移州郡交辟公车征并不屈以寿终　　沈建
按尚友录建丹阳人世为长吏建独好道学导引服气之术又能治病轻重应手而愈尝远行寄仆婢并牧羊于人各与药一丸皆不复食建还更与药乃食如故　　吴
　　沈珩
按万姓统谱珩字仲山吴人少综经艺长于春秋内外传有智谋能专对仕吴使魏随事响应无所屈官至少府　　沈友
按尚友录友字子正吴人年十一为华歆所知及冠博学善属文兼好武事注孙子兵法又辩于口时称其笔舌力三绝　　沈峻
按万姓统谱峻字敬山有名誉而性俭吝张温使蜀赠布一端曰欲以送卿为无粗者　　沈宪
按宋书沈约自序仪子宪字元礼左中郎新都都尉定阳侯才志显于吴朝　　沈莹
按万姓统谱莹丹阳太守晋伐吴后主皓使张悌督莹及护军孙震副军师诸葛靓率众三万渡江逆之至牛渚莹曰晋倾国大举必悉益州之众浮江而下我上流诸军无有戒备名将皆死莫能御也宜畜众力待来一战若胜之江西自清今渡江逆战胜不可保若或摧丧则大事去矣悌曰吴之将亡贤愚所知吾恐蜀兵来至众心必骇惧不可复整今宜渡江决战若其败丧则同死社稷若其克胜则北敌奔走兵势万倍便当乘威南上逆之中道不忧不破若相与坐待敌至君臣俱降无复一人死难者不亦辱乎遂渡江战吴军大败莹与悌震皆为晋军所杀　　晋
　　沈矫
按宋书沈约自序宪子矫字仲桓以节气立名仕孙皓有将帅之称吴平后为&#林长沙太守并不就太康末卒　　沈陵
按宋书沈约自序矫子陵字景高元帝为镇东将军命参军事徐馥作乱陵讨平之　　沈充
按晋书王敦传沈充字士居少好兵书颇以雄豪闻于乡里敦引为参军敦有不臣之心因进邪说遂相朋构专弄威权明帝将伐敦遣其乡人沈祯谕充充不纳及败归吴兴亡失道误入其故将吴儒家遂杀之　　沈劲
按晋书沈劲传劲字世坚吴兴武康人也父充与王敦构逆为部曲将吴儒所杀劲哀父死于非义志欲立勋以雪先耻年三十余以刑家不得仕进郡将王胡之迁平北将军上疏举劲参府事时冠军将军陈佑守洛阳劲自表求配佑效力因补冠军长史频以寡制众兴宁三年劲以五百人守城为恪所攻城陷被执遇害子赤黔为大长秋赤黔子叔任义熙中为益州刺史　　沈延
按宋书沈约自序陵子延字思长桓温安西将军颍川太守　　沈贺
按宋书沈约自序延子贺字子宁桓冲南中郎参军　　沈警按宋书沈约自序贺子警字世明惇笃有行业谢安命为参军甚相敬重谢病归王恭镇京口复引为参军寻复谢职　　沈穆夫
按宋书沈约自序警子穆夫字彦和少好学通左氏春秋王恭命为前军主簿孙恩作乱以为余姚令恩破见害警及穆夫弟仲夫任夫预夫佩夫并遇害　　宋　　沈渊子
按宋书沈约自序穆夫子渊子字敬深少有志节随高祖克京城封繁畤县五等侯为太尉参军从征司马休之与徐逵之同没　　沈云子
按宋书沈约自序渊子弟云子元嘉中为晋安太守　　沈田子按宋书沈约自序田子字敬光云子弟也从高祖克京城进平京邑参镇军军事封营道县五等侯义熙五年除太尉参军淮陵内史赐爵都乡侯复参世子征卤军事十一年从讨司马休之参征卤军事长安平授咸阳始平二郡太守大军既还桂阳公义真留镇长安以田子为安西中兵参军龙骧将军始平太守义真长史王修杀田子于长安&#仓门外是岁义熙十四年正月十五日也田子无子弟林子以第二子亮为后　　沈林子
按宋书沈约自序林子字敬士田子弟也少有大度年十三遇家祸哀号昼夜不绝声而沈预家甚强富志相陷灭林子与诸兄昼藏夜出即货所居宅茔墓葬父祖诸叔凡六丧俭而有礼时诸将东讨者相续刘牢之高素之徒纵其下掳暴纵横独高祖军政严明无所侵犯林子乃自归尽室移京口从高祖&#京城进平都邑与兄田子还东报雠斩预首以祭父祖墓高祖为扬州辟为从事封资中县五等侯义熙五年从伐鲜卑行参镇军军事从征刘毅转参太尉军事十二年复参平北征西军事后参相国事林子威声远闻三辅震动关中豪右望风请附高祖践祚以佐命功封汉寿县伯永初三年薨元嘉二十五年谥曰怀伯　　沈叔任
按万姓统谱叔任武康人少有干质朱龄石伐蜀以叔任为建威府司马平蜀之功亚于元帅以功封新宁县男后拜益州刺史　　沈巑之
按万姓统谱巑之吴兴人性&#直仕宋为丹徒令在县以清廉不事左右浸润日至遂锁系上方叹曰一见天子足矣武帝召问曰复欲何言答曰臣坐清所以获罪帝问清何以获罪曰无以承奉要人帝曰要人为谁巑之以手板四面指后知其无罪重除丹徒令　　沈演之
按宋书沈演之传演之字台真吴兴武康人高祖充晋车骑将军曾祖劲冠军陈佑长史祖赤黔廷尉卿父叔任封宁新县男卒长子融之蚤卒演之袭父别爵吉阳县五等侯为司徒主簿丁母忧起为武康令称疾去官服阕除司徒左司掾转别驾从事史元嘉二十年迁侍中转吏部尚书性好举才申济屈滞而谦约自持二十六年车驾拜陵还召见出至尚书下省暴卒谥曰贞子睦至黄门郎通直散骑常侍与弟勃忿阋坐徙始兴郡勃免官禁锢后为废帝所诛勃弟统大明中为著作佐郎演之兄融之子畅之袭宁新县男大明中为海陵王休茂北中郎谘议参军为休茂所杀子嗣齐受禅国除　　沈庆之
按宋书沈庆之传庆之字弘先吴兴武康人兄敞之为赵伦之征卤参军庆之少以勇闻永初二年除殿中员外将军檀道济称庆之忠谨转正员将军元嘉十九年雍州群蛮大动以庆之为建威将军大破缘沔诸蛮迁广陵王诞北中郎中兵参军又为世祖抚军中兵参军出为南兖州刺史镇盱眙又镇广陵孝建元年鲁爽反庆之讨之斩爽封始兴郡公以年满七十固请辞事许之大明三年竟陵王诞反复以庆之为都督讨之以斩诞进司空废帝狂悖庆之尽言谏争帝意不悦赐死太宗即位追谥曰襄公长子文叔历中书黄门郎自杀子秘书郎昭明亦自缢死子昙亮袭广兴郡公齐受禅国除庆之弟劭之元嘉中授庐陵王绍南中郎行参军病卒兄子僧荣敞之之子也大明中为兖州刺史卒子怀明历南兖州刺史元徽初卒庆之从弟法系字体先亦有将用官至寻阳太守　　沈道虔
按宋书沈道虔传道虔吴兴武康人困不改节郡州府凡十二命皆不就乡里年少相率受学道虔常无食而琴书为乐孜孜不倦元嘉二十六年卒子慧锋修父业辟从事皆不就　　沈昙庆
按宋书沈昙庆传昙庆吴兴武康人侍中怀文从父兄也父发员外散骑侍郎早卒昙庆初辟主簿州从事西曹主簿长沙王义欣后军镇军主簿义欣又请为记室出为余杭令迁司徒主簿江夏王义恭太尉录事参军尚书右丞世祖践祚除东海王椲抚军长史入为尚书吏部郎大明元年督徐兖二州及梁郡诸军事辅国将军徐州刺史明年征为左卫将军三年迁祠部尚书其年卒昙庆谨实清正所&#有称绩　　沈怀文按宋书沈怀文传怀文字思明吴兴武康人祖寂晋光禄勋父宣新安太守怀文少好元理善文章初州辟从事转西曹江夏王义恭司空行参军转司徒参军事东合祭酒丁父忧服阕除尚书殿中郎出为后军主簿元凶弒立以为中书侍郎世祖入讨劭呼之使作符檄怀文固辞劭大怒值殷冲在坐申救得免托疾落马间行奔新亭以为竟陵王诞卫军记室参军新兴太守又为诞骠骑录事参军淮南太守寻转扬州治中从事史迁别驾从事史大明二年迁尚书吏部郎三年迁抚军长史入为侍中屡忤上旨五年出为广陵太守明年坐朝正事毕被遣迁北以女病求申临辞又乞停三日讫犹不去为有司所纠免官禁锢十年既被免买宅欲还东上大怒收付廷尉赐死三子淡渊冲弟怀远为始兴王浚征北长流参军坐纳王鹦鹉为妾徙广州前废帝世听归本官至武康令　　沈攸之
按宋书沈攸之传攸之字仲达吴兴武康人司空庆之从父兄子也父叔仁为衡阳王义季征西长史攸之少孤贫随庆之征讨屡有功为太子旅贲中郎太宗即位召入直合会四方反叛以攸之为宁朔将军大破贼于赭圻城外寻假节进号辅国将军徙监郢州诸军事封贞阳县公泰豫元年太宗崩攸之与蔡兴宗在外蕃同豫顾命顺帝即位进攸之开府仪同三司其年发兵反攻郢州行事柳世隆屡摧破之众离散还向江陵至华容界为封人所斩　　沈正
按宋书沈约自序渊子子正字元直淹详有器度弱冠州辟从事出为始宁乌伤娄令母忧去职服阕为随王诞后军参军诞为骠骑大将军正为中兵参军迁长水校尉孝建元年除齐北海二郡太守二年卒正生好乐厚自奉养既终之后家无余财　　沈焕
按宋书沈约自序云子子焕字士蔚少为驸马都尉奉朝请元凶之入弒也焕时兼中庶子直坊逼从入台劭既自立以为羽林监辞不拜仍除南昌令有能名晋平王休佑骠骑中兵记室参军同僚皆以谄进焕独不顷之转谘议参军后废帝元徽中以为宁远将军交州刺史未至镇病卒　　沈亮
按宋书沈约自序田子子亮字道明清好学善属文州辟从事转西曹主簿始兴王浚为扬州复为主簿秣陵令善擿奸伏太祖称其能入为尚书都官郎元嘉二十二年以为南阳太守在任四年迁南谯王义宣司空中兵参军随王诞镇襄阳复为后军中兵领义成太守亮&#官清约为太祖所嘉二十七年卒官　　沈邵
按宋书沈约自序汉寿县伯林子薨子邵嗣邵字道辉美风姿涉猎文史太祖以旧恩召见拜强弩将军出为锺离太守在郡有惠政入为衡阳王义季右军中兵参军始兴王浚初开后军府又为中兵入为通直郎庐陵王绍为江州以邵为南中郎府录事参军行府州事后为安成相义康徙安成复以为安成相在郡以宽和恩信为南土所怀元嘉二十六年卒子侃嗣官至南沛郡太守侃卒子整应袭爵　　沈璞
按宋书沈约自序璞字道真林子少子也姿好学不倦善属文弱冠吴兴太守王韶之再命不就张邵临郡又命为主簿除南平王左常侍元嘉十七年始兴王浚为扬州刺史以为主簿在职八年神州大治民无谤黩璞有力焉浚年既长璞固求辞事上以璞为浚始兴国大农寻除秣陵令浚为南徐州璞为正佐俄迁宣威将军盱眙太守元凶弒立璞日夜忧叹以至动疾会二凶逼令送老弱还都璞性笃孝寻闻尊老应幽执辄哽咽不自胜疾遂增笃不堪远迎世祖义军至界首方得致身先是琅邪颜竣欲与璞交不酬其意竣以致恨及世祖将至都方有谗说以璞逢迎之晚横罹世难　　沈伯玉
按宋书沈约自序伯玉字德润虔子子也温恭有行业能为文章少除世祖武陵国侍郎转右常侍南中郎行参军世祖践阼除员外散骑郎不拜出补句容令在县有能名复为余姚令还为卫尉丞出为晋安王子勋参军子勋初起兵转府功曹及即伪位以为中书侍郎初伯玉为卫尉丞太宗为卫尉兵事甚美及子勋败伯玉下狱见原犹以在南无诚被责除南台御史寻转武陵国詹事又转大农母老解职司徒袁粲司空褚渊选为永世令转在永兴皆有能名废帝元徽三年卒　　沈仲玉
按宋书沈约自序伯玉弟仲玉泰始末为宁朔长史蜀郡太守益州刺史刘亮卒仲玉行府州事废帝诏以为安成王抚军中兵参军沈攸之请为征西谘议未拜卒　　南齐
　　沈冲
按南齐书沈冲传冲字景绰吴兴武康人也祖宣新安太守父怀文广陵太守冲解褐卫尉五官寻举秀才为抚军正佐元徽中出为晋安王记室参军世祖为江州冲为征卤长史甚见委遇及即位转御史中丞永明四年为五兵尚书冲与兄淡渊名誉有优劣世号为腰鼓兄弟世祖方欲任冲冲西下至南州而卒谥曰恭子　　沈文季
按南齐书沈文季传文季字伯达吴兴武康人父庆之宋司空为景和所杀收捕诸子文季挥刀驰马去收者不敢追明帝立起为宁朔将军迁太子右卫率元徽初领后军将军转秘书监出为吴兴太守齐国初建为侍中永明三年进号平东将军四年迁会稽太守延兴元年迁尚书右仆射明帝即位加领太子詹事文季见世方&#乱托以老疾不豫朝机后同徐孝嗣被害中兴元年谥忠宪　　沈宪
按南齐书沈宪传宪字彦章吴兴武康人祖说道巴西梓潼二郡太守父璞之北中郎行参军宪初应州辟为主簿少有干局历除通直郎都水使者长于吏事居官有绩除正员郎补吴令尚书左丞升明二年擢为南梁太守坐事免官复除安成王冠军武陵王征卤参军迁王俭镇军长史武陵王为会稽以宪为左军司马带山阴令政声大着迁冠军长史行南豫州事晋安王后军长史广陵太守西阳王子明代为南兖州宪仍留为冠军长史永明八年为辅国将军以疾去官卒当世称为良吏　　沈驎士
按南齐书沈驎士传驎士字云祯吴兴武康人也祖膺期晋太中大夫驎士少好学家贫织帘诵书口手不息隐居余干吴差山讲经教授从学者数十百人升明末太守王奂上表荐之诏征为奉朝请不就永明六年吏部郎沈渊中书郎沈约又表荐驎士义行诏又征为太学博士建武二年征著作郎永元二年征太子舍人并不就驎士负薪汲水并日而食守终老笃学不倦年八十六卒　　沈俨之
按南齐书沈驎士传驎士吴兴武康人同郡沈俨之字士恭徐州刺史昙庆子亦不仕　　沈昭略
按南齐书沈文季传文季兄子昭略升明末为相国西曹累迁侍中冠军将军抚军长史与文季俱被召入华林省药死　　沈昭光
按南齐书沈文季传昭略弟昭光闻收至家人劝逃去昭光不忍舍母遂见获杀之　　沈羲
按万姓统谱羲躬耕于野后弃耕具而亡家人求之不得子孙相传以为羽化齐永明二年归访旧里呼诸孙而谓之曰汝四世祖在西蜀之西以符药治病有活人功上帝授我白玉简为碧落侍郎今归以告汝倏忽不见邑人骇异遂建道观塑像以奉之　　梁　　沈约
按梁书沈约传约字休文吴兴武康人也祖林子宋征卤将军父璞淮南太守元嘉末被诛约起家奉朝请齐初为征卤记室文惠太子居东宫特被亲遇迁太子家令隆昌元年出为东阳太守明帝即位征为五兵尚书高祖在西邸与约游旧建康城平引为骠骑司马时高祖勋业既就天人允属约常扣其端劝成帝业梁台建为散骑常侍高祖受禅迁尚书左仆射天监二年遭母忧服阕迁侍中领中书令寻迁尚书令九年转左光禄大夫十二年卒谥曰隐约历仕三代该悉旧章博物洽闻当世取则子旋及约时已历中书侍郎永嘉太守南康内史卒官谥曰恭侯子寔嗣　　沈瑀
按梁书沈瑀传瑀字伯瑜吴兴武康人也叔父昶事宋建平王景素景素谋反昶先去之及败坐系狱瑀诣台陈请得免罪由是知名起家州从事奉朝请永泰元年为建德令去官还京师兼行选曹郎随陈伯之军至江州会义师围郢城瑀说伯之迎高祖伯之遂举众降瑀素与范云善及高祖即位云深荐瑀自暨阳令迁尚书驾部郎以母忧去职起为振武将军迁少府卿出为安南长史寻阳太守江州刺史曹景宗疾笃瑀行府州事景宗卒仍为信威萧颖达长史瑀性崛强每忤颖达颖达衔之天监八年因入谘事辞又激厉是日于路为盗所杀时多以为颖达害焉子续累讼之遇颖达亦寻卒事遂不穷竟续乃布衣蔬食终其身　　沈顗
按梁书沈顗传顗字处默吴兴武康人也父坦之齐都官郎顗幼清静有至行征为南郡王左常侍不就顗内行甚修事母兄弟孝友为乡里所称慕永明三年征著作郎建武二年征太子舍人俱不赴永元二年又征通直郎亦不赴顗素不治家产值齐末兵荒与家人并日而食或有馈其粱肉者闭门不受唯以樵采自资怡怡然恒不改其乐天监四年卒于家　　沈崇傃按梁书沈崇傃传崇傃字思整吴兴武康人也父怀明宋兖州刺史崇傃起家为奉朝请永元末迁司徒行参军母卒昼夜号泣家贫无以迁窆乃行乞经年始获葬焉既而庐于墓侧自以初行丧礼不备复以葬后更治服三年郡县举其至孝高祖遣中书舍人慰勉之擢补太子洗马固辞不受经年乃为永宁令自以禄不及养怛恨愈甚至县卒　　沈浚
按梁书沈浚传浚字叔源吴兴武康人祖宪齐散骑常侍浚少博学有才干历山阴吴建康令并有能名人为中书郎尚书左丞侯景逼京城迁御史中丞是时外援并至侯景表请求和诏许之既盟景知城内疾疫复怀奸计迟疑不去皇太子令浚诣景所浚正色责景景衔之及破张嵊乃求浚以害之　　沈峻
按梁书沈峻传峻字士嵩吴兴武康人家世农夫至峻好学博通五经尤长三礼初为王国中尉稍迁侍郎仆射徐勉奏峻兼五经博士于馆讲授听者常数百人出为华容令还除员外散骑侍郎出为武康令卒官子文阿　　陈
　　沈恪
按陈书沈恪传恪字子恭吴兴武康人也深沈有干局梁新渝侯萧映为郡将召为主簿常领兵讨伐俚洞卢子略之反也恪拒战有功除中兵参军寻补东宫直后以岭南勋除员外散骑侍郎侯景围台城恪率所领入台京城陷恪间行归乡里高祖之讨侯景遣使报恪乃于东起兵相应贼平恪谒高祖于京口即日授都军副太平元年除交州刺史高祖践祚除吴兴太守永定二年徙监会稽郡三年迁吴州刺史有诏追还行会稽郡事其年除会稽太守世祖嗣位进督会稽东阳新安临海永嘉建安晋安新宁信安九郡诸军事天嘉二年征为左卫将军俄出为郢州刺史六年征为中护军寻迁护军将军高宗即位加散骑常侍都督广衡等十八州诸军事广州刺史太建四年征为领军将军及代还以途远不时至为有司所奏免十一年起为散骑常侍卫尉卿其年授平北将军十二年改翊右将军监南徐州明年入为卫尉卿迁护军将军后主即位以疾改授散骑常侍特进金紫光禄大夫卒谥曰元子法兴嗣　　沈众
按陈书沈众传众字仲师吴兴武康人也祖约梁特进父旋梁给事黄门侍郎众好学颇有文词起家梁镇卫南平王法曹参军太子舍人萧大心为郢州刺史以众为限内记室参军寻迁太子中舍人聘魏还迁骠骑庐陵王谘议参军侯景之乱众率宗族及义附人援京邑京城陷众降于景景平西上荆州元帝以为太子中庶子本州大中正寻迁司徒左长史江陵陷为西魏所掳寻而逃还敬帝承制授御史中丞绍泰元年除侍中迁左民尚书高祖受命迁中书令众性啬自奉甚薄每于朝会之中恒服布袍芒屩以麻绳为带朝士共诮其所为众性狷急于是忿恨遂历诋公卿非毁朝廷高祖大怒遂赐死　　沈炯
按陈书沈炯传炯字礼明吴兴武康人也祖瑀梁寻阳太守父续王府记室参军&#少有隽才释褐王国常侍迁为尚书左民侍郎出为吴令侯景将宋子仙据吴兴遣使召&#委以书记之任&#固辞以疾子仙怒命斩之&#解衣将就戮或遽救之仅而获免及侯景东奔至吴郡获&#妻虞氏子行简并杀之侯景平梁元帝愍其妻子婴戮特封原乡县侯王僧辩为司徒以&#为从事中郎梁元帝征为给事黄门侍郎荆州陷为西魏所掳&#以母老在东思归国为表奏陈己意获东归绍泰二年至都除司农卿迁御史中丞高祖受禅加通直散骑常侍以母老表请归养诏不许文帝嗣位又表乃加明威将军遣还乡里以疾卒于吴中谥曰恭子　　沈君理
按陈书沈君理传君理字仲伦吴兴人也祖僧畟梁左民尚书父巡素与高祖相善萧&#署金紫光禄大夫君理有识鉴起家湘东王法曹参军高祖镇南徐州巡遣君理谒高祖高祖命尚会稽长公主高祖受禅拜驸马都尉出为吴郡太守以干理见称世祖嗣位征为侍中天嘉三年授左民尚书寻改前军将军六年出为东阳太守天康元年以父忧去职前后夺情者三并不就太建元年服阕除太子詹事行东宫事迁吏部尚书二年高宗以君理女为皇太子妃赐爵望蔡县侯五年迁尚书右仆射疾卒谥曰贞宪子遵俭早卒以弟君高子遵礼为嗣君理弟五叔迈亦方正有干局历通直散骑常侍卒　　沈君高
按陈书沈君理传君理第六弟君高字季高少知名性刚直有吏能历太子舍人洗马中舍人高宗司空府从事中郎廷尉卿太建元年东境大水百姓饥弊乃以君高为吴令寻除卫尉卿出为南海太守行广州事以女为王妃固辞不行复为卫尉卿八年诏授持节都督交广等十八州诸军事岭南俚獠世相攻伐君高推心抚御甚得民和十年卒于官谥曰祁子　　沈文阿按陈书沈文阿传文阿字国卫吴兴武康人父峻以儒学闻于梁世文阿性刚强有膂力少习父业察孝廉为梁临川王侍郎累迁国子助教五经博士梁简文在东宫引为学士侯景寇逆简文遣文阿募士卒入援京师城陷与张嵊共保五兴嵊败文阿窜于山野登树自缢遇所亲救之便自投而下折其左臂及景平高祖表为原乡令监江阴郡绍泰元年入为国子博士及高祖受禅文阿辄弃官还武康高祖大怒发使往诛之文阿宗人沈恪请使者宽其死面缚锁颈致于高祖高祖赦之世祖即位迁通直散骑常侍天嘉四年卒　　沈洙
按陈书沈洙传洙字弘道吴兴武康人少好学不妄交游解巾梁湘东王国左常侍转中军宣城王限内参军板仁威临贺王记室参军迁尚书祠部郎中侯景之乱窜于临安及高祖入辅除国子博士高祖受禅加散骑常侍历扬州别驾从事史大匠卿世祖即位迁通直散骑常侍迁光禄卿废帝即位迁戎昭将军轻车衡阳王长史行府国事太建元年卒　　沈德威
按陈书郑灼传沈德威字怀远吴兴人少有操行天嘉元年征授太学博士转国子助教每自学还私室即讲授道俗受业者数十百人迁太常丞寻为尚书仪曹郎后为祠部郎丁母忧去职入隋官至秦王府主簿卒　　沈不害
按陈书沈不害传不害字孝和吴兴武康人祖总齐尚书祠部郎父懿梁邵陵王参军不害幼孤而修立好学举明经累迁梁太学博士转庐陵王府刑狱参军长沙府谘议天嘉初除衡阳王府中记室参军五年除赣令入为尚书仪曹郎迁国子博士太建中除仁武南康嗣王府长史行丹阳郡事转员外散骑常侍光禄卿寻为武陵王长史行吴兴郡事入为通直散骑常侍十二年卒　　沈志道
按陈书沈不害传不害子志道字崇基少知名解褐扬州主簿历安东新蔡王记室参军祯明三年入隋　　沈客卿按陈书任忠传有沈客卿者吴兴武康人性便佞忍酷为中书舍人每立异端惟以刻削百姓为事隋军来伐客卿掌机密外有表启皆由其呈奏客卿抑而不言遂以无备至乎败国隋军入戮之　　北魏
　　沈文秀
按魏书沈文秀传文秀字仲远吴兴武康人初为郡主簿稍迁建威将军青州刺史慕容白曜引军向历下遣长孙陵等长驱至东阳文秀婴城固守长围数匝自夏至春始&#锁送京师显祖重其节义加礼之后为南征都将寻除持节平南将军怀州刺史假吴郡公是时河南富饶人好奉遗文秀一无所纳在州数年卒　　沈保冲
按魏书沈文秀传文秀子保冲太和中奉朝请世宗时卒于下邳太守　　沈嵩
按魏书沈文秀传文秀族子嵩聪敏有笔扎文秀以为司马文秀依宋王刘昶昶遇之无礼忧愧饥寒而卒　　沈陵
按魏书沈文秀传文秀族子陵字道通太和十八年高祖南伐陵族孙智度归降授前军将军后监南徐州诸军事二十二年进冠军将军既而叛走南入智度于彭城知之单舸奔陵为下邳戍人所射杀　　北周　　沉重
按周书沉重传重字德英吴兴武康人也博览群书尢明诗礼及左氏春秋梁大同二年除五经博士及江陵平重留事梁主萧&#高祖遣柳裘至梁征之保定末至京师诏令讨论五经并校定钟律天和六年授骠骑大将军开府仪同三司建德末表请还梁高祖遣杨注送之梁主萧岿拜重散骑常侍太常卿大象二年来朝京师开皇三年卒　　沈君游
按周书萧&#传沈君游吴兴人祖僧畟左民尚书父巡东阳太守君游博学有词采位至散骑常侍卒　　沈君公按周书萧&#传沈君游弟君公有干局美风仪文章典正历中书黄门侍郎御史中丞自都官尚书为义兴王瓛师从瓛奔陈授侍中太子詹事隋平陈以瓛同谋渡江伏诛　　隋
　　沈光
按隋书沈光传光字&#持吴兴人也父君道仕陈吏部侍郎陈灭家于长安皇太子勇引署学士后为汉王谅府掾谅败除名光少骁捷时人号为肉飞仙大业中炀帝征天下骁果之士以伐辽左光预焉及从帝攻辽东以冲梯击城竿长十五丈光升其端临城与贼战贼竞击之而堕未及于地适遇竿有垂&#光接而复上帝望见壮异之即日拜朝请大夫未几以为折冲郎将光自以荷恩深重思怀竭节及江都之难潜构义勇将为帝复雠语泄遂为所害麾下数百人皆斗而死一无降者　　唐
　　沈法兴
按唐书沈法兴传法兴湖州武康人父恪陈广州刺史法兴隋大业末为吴兴郡守东阳贼楼世干略其郡炀帝诏与太仆丞元佑讨之义宁二年江都乱法兴自以世南土属姓数千家远近向服乃与佑将孙士汉陈果仁执佑名诛宇文化及三月发东阳行收兵趋江都下余杭遂定江表十余州自署江南道总管闻越王侗立乃上书称大司马录尚书事天门公承制置百官后闻侗被废高祖武德二年称梁王建元为延康专事威戮由是将士解俄遣子伦救陈棱击李子通反为所败子通乘锋度江法兴惧弃城与左右数百投吴郡贼闻人嗣安嗣安遣将叶孝辩迎之法兴中悔将杀孝辩趋会稽为所觉自沈于江　　沈季诠按唐书沈季诠传季诠字子平洪州豫章人少孤事母孝贞观中侍母度江遇暴风母溺死季诠号呼投江中少选持母臂浮出水上都督谢叔方具礼祭而葬之　　沈孝
按万姓统谱孝字子澄学通九经官国子博士子山之通礼传训诂官至校书郎山之子豪之通诗礼举孝廉　　沈伯仪
按唐书沈伯仪传伯仪湖州吴兴人武后时为太子右谕德历国子祭酒修文馆学士卒　　沈佺期
按唐书李适传沈佺期字云卿相州内黄人及进士第由协律郎累除给事中拜起居郎历中书舍人太子少詹事开元初卒弟佺交全宇皆有才章而不逮佺期　　沈如筠
按尚友录如筠句容人官至横阳主簿有异物志一卷古异记一卷　　沈千运
按尚友录千运诗见元结所编箧中集
　　沈如琢
</div>
    <div class="pagination">
<a href="氏族典卷诸姓部_page527.html">上一页</a><span>...</span><a href="氏族典卷诸姓部_page523.html">523</a><a href="氏族典卷诸姓部_page524.html">524</a><a href="氏族典卷诸姓部_page525.html">525</a><a href="氏族典卷诸姓部_page526.html">526</a><a href="氏族典卷诸姓部_page527.html">527</a><span class="current-page">528</span><a href="氏族典卷诸姓部_page529.html">529</a><a href="氏族典卷诸姓部_page530.html">530</a><a href="氏族典卷诸姓部_page531.html">531</a><a href="氏族典卷诸姓部_page532.html">532</a><a href="氏族典卷诸姓部_page533.html">533</a><span>...</span><a href="氏族典卷诸姓部_page529.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
