<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 171 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 171 页/共 268 页</h1>
    <div class="content">按陕西通志梁氏陈虞治妻延安鄜州人年二十夫亡子幼或劝之嫁不从抚孤苦节终身不贰　　王云标妻锺氏
按陕西通志锺氏延安绥德人王云标妻年少夫亡矢志守节旌表　　白麒妻苏氏
按陕西通志苏氏白麒妻延安绥德人年二十夫亡守节五十年卒　　刘尔容妻李氏
按陕西通志李氏刘尔容妻延安中部人年二十四夫亡自经柩侧家人惊救遂苦节抚孤袨亦早丧媳亦李氏与共抚诸孙终老　　寇善妻丁氏
按陕西通志丁氏延安吴堡人生员寇善妻年二十一夫亡子宗夏甫三龄抚养教诲孀居六十年卒　　赵汝愚妻王氏按陕西通志王氏诸生赵汝愚妻延安吴堡人归三年夫亡母怜其少欲嫁之氏抱遗孤泣誓事翁姑终老年八十有一　　杨妻段氏
按陕西通志段氏汉中洋县人杨妻亡守节抚孤崇祯中旌表　　赵任贤妻袁氏
按陕西通志袁氏赵任贤妻庆阳真宁人夫亡守节以寿终　　杨日进妻吴氏
按陕西通志吴氏杨日进妻庆阳真宁人年十九夫亡无子甘贫茹苦守节终身　　党相妻李氏
按陕西通志李氏党相妻西安合阳人年十四相亡氏纺绩事亲抚育孤子历七十年终有司旌表　　王多受妻吴氏按陕西通志吴氏王多受妻西安干州人夫亡氏年二十三子方数月纺绩教子苦节五十余年　　刘复祖妻文氏
按陕西通志文氏刘复祖妻西安三水人幼贞慧能诗文夫亡守节五十年着思古斋草三十五篇　　梁济妻任氏按陕西通志任氏梁济妻西安咸宁人年十九夫亡守节抚侄为后氏生长富贵及是甘贫苦守终身无　闺节部列传一百二十九
　　明一百二十四
　　吴恂妻马氏
按高陵县志马氏吴恂妻少寡抚一子守节年六十余终　　萧悼子妻王氏
按高陵县志王氏萧悼子妻年二十生子韶甫三岁而悼子没氏抚韶成立孀居三十七年　　崔汉妻楚氏
按高陵县志楚氏邑学生崔汉妻夫亡守节不嫁被姒逼迫诉县给帖执守终身　　墨昌妻吴氏
按高陵县志吴氏墨昌妻少寡抚一子年八十二卒　　王洪妻周氏按高陵县志周氏王洪妻夫亡无子抚诸女家贫或间日一食执志弥固年七十终　　赵有节妻冯氏
按泾阳县志冯氏生员赵有节妻夫工右军书氏敏慧能佐笔墨事节亡氏方少艾哀痛丧一目苦节四十年教子炳然为博士弟子　　何汉杰妻姚氏
按泾阳县志姚氏举人何汉杰妻夫亡号泣欲死以两子幼孱强延视息苦节甘贫躬纺绩以事衣食子稍长口授孝经教之次子鹏翥登乡荐氏以寿终　　王尚礼妻吴氏按泾阳县志吴氏王尚礼妻夫亡氏年二十五苦志守节抚幼子建极为诸生年七十三卒　　陈国宪妻李氏
按泾阳县志李氏陈国宪妻年二十六夫亡事姑抚子苦节四十余年　　魏印蕃妻岳氏
按泾阳县志岳氏生员魏印蕃妻夫亡无子年正少兄嫂逼令改嫁氏剪发明志甘贫纺织以终余年　　李惟蔚妻韩氏按泾阳县志韩氏李惟蔚妻夫亡氏年十六苦节五十余年　　高氏女
按泾阳县志高氏女许字刘居仁居仁未婚而人蜀迎父久不归仁母迎女归以待其子后蜀兵变父子俱死讣闻母令改嫁女誓不他适年七十而终　　赵廷宋妻冯氏按泾阳县志冯氏赵廷宋妻夫亡氏年二十三痛悼绝食者数日既而曰尚有遗腹幸而生男可使赵氏不绝因勉食果生子绍芳教之成立绍芳死又抚其孙师汴前后共历五十二年而殁　　穆大照妻周氏
按泾阳县志周氏穆大照妻年二十五夫亡止遗二女伯氏怜其无依令改适氏誓死不从号泣终日不食苦守终身　　刘思向妻韩氏
按泾阳县志韩氏生员刘思向妻向亡氏年二十四仅一女尚在襁褓苦节三十余年终　　刘从龙妻王氏
按泾阳县志王氏刘从龙妻龙死于蜀氏年二十九以纺绩葬翁姑并翁之父母家贫无力执衽敛土以封墓抚二子徽衍成立苦节二十六年终　　何瑚妻宗氏
按泾阳县志宗氏何瑚妻瑚死遗腹将产氏曰我今从夫地下则恐失子以斩夫后也及子生名曰忧生抚之成立年七十一终旌表　　赵&#妻韩氏　　　　张允妻王氏
　　生员骆希颜妻王氏　李雍妻赵氏
　　任进孝妻王氏　　　王洋妻赵氏
　　师魁妻李氏　　　　熊尚义妻张氏
　　王瑚妻管氏　　　　陈官妻冯氏
　　诸生张崇妻秦氏　　李世开妻刘氏
　　诸生韩汝复妻王氏　徐威妻张氏
按泾阳县志已上十四妇事实无考
　　王元登妻杨氏
按泾阳县志杨氏王元登妻年十九夫亡子可久方岁余至戚劝改嫁氏正色曰翁姑幼子皆我责也何出此言其人赧而退里人许御史守恩钦其贫而有德以女为之媳焉年八十二卒　　杜易芳妻魏氏
按泾阳县志魏氏生员杜易芳妻芳亡氏年二十七事孀姑教子恒新益新成立年五十七终　　赵翼明妻袁氏
按泾阳县志袁氏赵翼明妻夫亡氏年二十七苦志守节四十六年抚遗孤之汴成立领乡荐司理表其门　　郭维藩妻张氏
按泾阳县志张氏郭维藩妻年十九夫亡子京方一岁苦节抚之为诸生年逾八十终有司旌表孙茂泰后成进士　　张大绅妻白氏
按泾阳县志白氏张大绅妻夫亡氏年二十五遗孤嘉猷方五岁家贫纺绩抚孤及娶又早丧复抚孙永四十余年以寿终　　葛&#继室王氏
按商州志王氏贡士葛&#继室&#仕四川万县主簿邻境有巨寇来攻&#躬冒矢石死氏守节终身　　南桓妻王氏按商州志王氏洛阳王翰林女廪生南桓妻桓亡氏年二十三止一女方周抚侄承嗣苦节四十二年事闻有司赡以米绢数十年以寿终旌表　　南伯谦妻周氏
按商州志周氏主簿周仁女南伯谦妻年十九夫亡无出与嫂王氏同坚冰操事闻旌表　　雷始奋妻孔氏
按商州志孔氏知州孔延祥姊诸生雷始奋妻年十九夫亡氏苦节抚孤教子入泮五十余年室若凌阴奉诏建坊　　邵母李氏
按商州志李氏方伯邵可立母翁老患瘫证姑殁翁六子俱贫日经营于外惟氏晨&#左右供汤水候饥寒涤溺秽数载不渝一夕梦从孔庙抱子归而生可立登进士官至方伯方正廉介有前贤风　　南应旌女
按商州志生员南应旌女许配山阳刘光光亡女年十五绐二亲往吊抚棺痛哭请终丧遂服缞绖事光父母父母谋择配女割耳断鼻炙面几死独处一室寒暑不变事闻题请建坊　　周谟妻李氏
按商州志李氏县丞李舒芬女适廪生周谟夫亡氏欲同死父母劝之抚孤时家计萧索氏上事孀姑下育弱子历五十余年子孙蔚起学使旌之　　郭光屏妻南氏
按商州志南氏太学生郭光屏妻屏亡子未晬氏年二十抱子柩前痛哭累月不衰一日有杜鹃入其室哀鸣竟日始去有司岁给粟帛以养之寿终　　阎公述妻南氏
按商州志南氏县丞南潺女适诸生阎公述五载夫亡氏年十八焚香吁天矢志守节惟一蠢婢自随屏簪钿绝铅粉四十余年有司给粟以养旌表　　李某妻阎氏
按商州志阎氏处士李某妻夫殁氏年二十七守节五十余年抚孤入泮有司表其门　　邵尊贤妻屈氏
按商州志屈氏邵尊贤妻夫死子方三月系庶出屈誓不再嫁抚之如己出翁姑老逾九十翁病瘫癞屈进汤粥运粪秽卧起必扶朝夕罔倦乡里重之　　任梁妻纪氏按洋县志纪氏诸生任梁妻夫亡氏年二十六甘贫守节五十年终　　周昌嗣妻张氏
按洋县志张氏周昌嗣妻昌嗣亡氏年二十事姑抚子苦志守节兵寇频仍不改素行　　任康侯妻薛氏
按洋县志薛氏诸生任康侯妻侯亡氏年二十五孝事舅姑抚育遗孤成立年七十五终　　刘立典妻袁氏
按洋县志袁氏诸生刘立典妻夫亡氏年二十家贫苦守至老不移　　刘士典妻杨氏
按洋县志杨氏诸生刘士典妻夫亡氏年二十一抚孤守节终身不改　　任康玉妻杨氏
按洋县志杨氏任康玉妻夫亡氏年二十奉亲教子苦志终身　　李国郁妻赵氏
按洋县志赵氏诸生李国郁妻郁亡氏年二十二苦志守节五十八年年八十而殁　　薛增辉妻刘氏
按洋县志刘氏薛增辉妻辉亡氏年二十五父母欲嫁之氏引刀自刎以救免誓死守节事姑孝抚三子成立年八十七卒　　杨士茂妻阎氏
按洋县志阎氏杨士茂妻茂亡氏年二十六哀毁绝食誓以死殉舅姑劝慰乃强偷视息仰事俯育极尽劳瘁崇祯间旌表　　薛琦妻强氏
按洋县志强氏诸生薛琦妻夫亡氏年十九遗子五月哀恸欲殉妯娌劝慰矢志守节抚孤成人年九十一卒　　程大夏妻刘氏
按凤翔县志刘氏甫池村民程大夏妻早寡家贫子幼族兄逼改适氏嚙臂自誓砺志抚孤娶媳生孙遂为巨族寿百有余岁子希舜以孝闻　　高应亨妻刘氏
按凤翔县志刘氏高应亨妻嫁数年夫亡氏年二十无子女哭曰夫死我何忍独生勺水不入口者数日亲戚多相劝始稍进食家素贫产仅糊口邻媪怜而劝曰汝年正少岂无佳偶何自苦乃尔刘泣曰未能与夫同死留此残躯他日尚得与夫同穴何言嫁乎邻媪惭而退居贫茹素四十余年终　　杨国士妻雷氏
按凤翔县志雷氏崇祯时人年十六适三阳里杨国士年十九夫亡遗孤方二岁内外无助坚守苦节四十余年教子棻为邑廪生　　雷生妻周氏
按凤翔县志周氏年十七适邑庠雷生二十夫亡守苦节五十余年抚遗孤成立　　马道远妻王氏
按扶风县志王氏邑诸生马道远妻早孀苦节艰苦备尝以寿终　　王在镐妻孙氏
按扶风县志孙氏诸生王在镐妻年二十夫亡矢志守节事舅姑以孝纺绩抚幼子教之为诸生守志几四十年足迹未尝逾阃　　刘伯义妻张氏
按扶风县志张氏刘伯义妻夫早亡氏年二十三矢志守节四十年终　　韩养德妻赵氏
按扶风县志赵氏韩养德妻养德亡氏年十九遗孤方数月号泣欲从死妯娌劝止矢志苦节训子成立乡党称之　　姚度妻俱氏
按陇州志俱氏姚度妻度死甘贫苦孝事翁姑守志六十五年事闻旌表　　尹希颛妻杨氏
按陇州志杨氏尹希颛妻夫亡氏年十九抚周岁子成立矢志六十一年事闻旌表　　韦臣妻张氏
按陇州志张氏韦臣妻夫亡守节四十二年有司旌表　　米养博妻梁氏
按陇州志梁氏太学生米养博妻夫死氏年二十七二子俱幼家甚寒薄佣女工以自给抚二子成人苦节四十二年旌表　　阎&#妻李氏
按陇州志李氏州庠生阎&#妻夫死氏年三十八家贫守节二十八年训子成立旌表　　姚守官妻王氏
按陇州志王氏姚守官妻夫死氏年二十四守节二十六年旌表　　尹际汤妻刘氏
按陇州志刘氏生员尹际汤妻夫亡氏年二十八苦守孤寡纺织度日言动不苟节凛冰霜乡党重之　　谢钦妻纪氏按延安府志纪氏榆林人诸生谢钦妻钦试西安不第没氏年十九一子甫三月闻讣欲从死翁姑觉令严防之姻戚又日为开譬氏意始回后翁死事姑唐氏最孝深居以事女红至亲罕接言笑乡党师之有司奏闻旌表　　樊恭妻马氏
按延安府志马氏吴堡人太学生樊恭妻恭早亡氏年二十遗二子俱幼苦志守节抚育成人年七十八卒　　杜景春妻某氏
按延安府志某氏鄜州人诸生杜景春妻夫病亡氏年十八遗子甫数月家贫励志抚孤既长又早丧复抚孙成立年八十终　　赵世宁妻任氏
按延安府志任氏鄜州人赵世宁妻宁亡家甚贫苦志抚孤以女工自给年七十终　　武定邦妻杜氏
按延安府志杜氏延安卫人廪生武定邦妻邦亡遗孤经周甫六岁氏遍历艰辛教子读书为诸生孀居四十年年六十有八卒　　王文佑妻任氏
按延安府志任氏鄜州人王文佑妻佑病亡氏年二十七矢志守节誓不再适抚子成人年八十卒　　范瑄妻戴氏按延安府志戴氏榆林人太学生范瑄妻瑄早亡氏年二十七无出誓以死殉所亲劝止之孝事翁姑立嗣以继夫后苦节五十年终　　宋纶妻刘氏
按鄜州志刘氏长史宋纶妻年十四适纶二十纶亡誓死不嫁苦守七十年闾里称之为列额旌善亭　　艾应锺妻杨氏按米脂县志杨氏光禄寺署丞艾应锺妻少保杨尚书女年二十四丧夫孀居四十载卒　　郑宗禹妻李氏
按米脂县志李氏生员郑宗禹妻年二十二夫死孀居五十余年　　杜能任妻常氏
按米脂县志常氏邑诸生杜能任妻夫早亡孀居五十余年卒　　冯奇峨妻李氏
按米脂县志李氏年十七适榆次廪生冯奇峨未久夫得疾氏眉案加谨不少懈及孀门无三尺之童氏独勤女工自守屡遇大变亲戚怜之劝再嫁不听卒成其志　　姬翊周妻艾氏
按米脂县志艾氏增生姬翊周妻举人艾朝栋女年二十五丧夫擗踊几绝守节不渝　　刘成宗妻李氏
按灵台县志李氏刘成宗妻宗亡甘贫守节抚孤成立有司奏闻建坊旌表　　习文妻杨氏
按灵台县志杨氏习文妻夫亡氏年二十矢志守节事舅姑朝夕匪懈抚遗孤教以耕读甘贫固守艰苦备尝年七十五卒有诏旌表　　张企和妻姚氏
按灵台县志姚氏张企和妻夫亡氏年二十三善事舅姑抚育幼子饥寒交迫卒无异志年九十卒有司旌之　　习良民妻陈氏
按灵台县志陈氏习良民妻夫病亡氏年二十遗子习高在襁褓家甚贫事姑杨氏最孝里人谋欲娶之自缢几死舅姑殁氏哀痛泣血殡葬尽礼艰难苦楚抚子入黉序年七十三卒直指旌表　　卢阁妻王氏
按灵台县志王氏诸生卢阁妻夫亡氏年二十一事翁姑育幼子饥寒迫身终始无变　　苟士元妻胡氏
按灵台县志胡氏诸生苟士元妻元应乡试暴亡氏号哭绝食几死抚襁褓遗孤懋官懋赏官早入黉序未久亦殁氏晨&#奉养垂白翁姑无少怠及翁姑殁哀毁痛切闻者称孝有司表其门　　吕九功妻李氏
按灵台县志李氏吕九功妻功早亡氏年十七遗腹三月姑年八十视膳问寝不懈及子尝涕泣祝曰天而有知姑幸无恙儿克长为吕家后庶瞑目也遂苦守终身　　姚三命妻杨氏
按灵台县志杨氏诸生姚三命妻三命早丧氏守志不渝孀居四十余年有司旌表　　姚惟兢继妻李氏
按灵台县志李氏四川彭水令姚惟兢继妻及笄于归值姑殁居丧尽礼抚前室遗子爱逾己出闻讼庭有鞭扑声则温言劝曰做官须行好事情有可原者宽之夫亡氏方盛年矢志苦守操行坚贞仁心劲节足为闺阃仪范　　陈嘉祚妻石氏
按宁州志石氏陈嘉祚妻诸生懋功母年十九祚殁辟纑&#姑画荻训子孀居六十余年有司表其门年八十九卒　　何希钦妻宋氏
按宁州志宋氏吴都宋升吾女太乡何希钦妻端庄仁孝勤俭克家年二十八希钦从兄定远统兵会剿靖安红巾贼王师败绩希钦陷阵定远痛失手足请缨之志愈壮督府调九府官兵再剿远为前锋战于桃树港擒贼首李宿十斩馘以祭伊弟定远以功升中军宋氏痛夫死难誓不再嫁绩延师训子汪治皆有文名崇祯末有司旌表　　袁暹妻王氏
按临洮府志王氏郡诸生袁暹妻夫亡遗二子长早丧次养浩甫一岁氏备尝艰苦以耕织抚之俾就外傅攻经史养浩遂入邑庠　　陆永福妻唐氏
按临洮府志唐氏兰州诸生陆永福妻夫亡氏年二十九事孀姑朝夕祗慎无倦容教二子必以忠孝大义二子长出仕俱有政声直指以闻于朝诏旌表其门　　党得文妻蒋氏
按兰州志蒋氏党得文妻夫亡家贫子幼孤苦零丁惟藉纺绩养孤成立年七十卒崇祯间州守旌表其门　　周恺妻杨氏
按巩昌府志杨氏郡诸生周恺妻恺亡氏年二十一誓死守节抚孤凤教之成立年七十二终　　汪川妻张氏
按巩昌府志张氏卫指挥汪川妻川亡氏年二十六矢志孝养孀姑抚孤成立守节五十余年　　郭进妻张氏
按巩昌府志张氏秦州郭进妻进亡氏年二十五蓬首垢面甘贫苦守终身不改　　吴澜妻李氏
按巩昌府志李氏通渭诸生吴澜妻夫亡氏年二十六矢志守节终身不二　　邓景妻赵氏
</div>
    <div class="pagination">
<a href="闺媛典闺节部_page170.html">上一页</a><span>...</span><a href="闺媛典闺节部_page166.html">166</a><a href="闺媛典闺节部_page167.html">167</a><a href="闺媛典闺节部_page168.html">168</a><a href="闺媛典闺节部_page169.html">169</a><a href="闺媛典闺节部_page170.html">170</a><span class="current-page">171</span><a href="闺媛典闺节部_page172.html">172</a><a href="闺媛典闺节部_page173.html">173</a><a href="闺媛典闺节部_page174.html">174</a><a href="闺媛典闺节部_page175.html">175</a><a href="闺媛典闺节部_page176.html">176</a><span>...</span><a href="闺媛典闺节部_page172.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
