<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 601 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 601 页/共 899 页</h1>
    <div class="content">按宋史谢文瓘传文瓘字圣藻陈州人进士甲科教授大名府哲宗时御史中丞黄履荐为主簿三年不诣执政府召对除秘书省正字考功右司员外郎徽宗立擢起居舍人崇宁元年出知濮州移知济州卒　　谢升按万姓统谱升资州人父立为达州推官因家焉以上书救正言邹杲斥为邪等　　谢黻
按万姓统谱黻字彦章诇之子少有文名元佑中第进士提举河北常平因改铸当十大钱奏言诱民为奸利旧钱且尽不可蔡京恶其不附己连贬窜后通判潭州　　谢良佐
按宋史谢良佐传良佐字显道寿春上蔡人与游酢吕大临杨时在程门号四先生登进士第建中靖国初官京师召对忤旨去监西京竹木场坐口语系诏狱废为民　　谢佃
按万姓统谱佃字用休一名天申居谢奥里游洛从伊川学永嘉洛学自许景衡始而用休与潘旻继之今程氏全书载问答四篇伊洛渊源载问答一篇皆根据至理则其所答于程氏者深矣后以贤良荐知阁门事及卒葬所居里梅垄山　　谢安时
按万姓统谱安时字尚可政和人博通经传涉笔成文崇宁大观间以两优贡入辟雍谒告归复预乡荐靖康之变携家隐西坑别墅庭植三桂号桂堂居士后以累举得官卒不拜终于家乡人挽之以诗有不肯上书游北阙只缘留意在东山之句　　谢潜
按万姓统谱潜字致虚长汀人读书过目终身不忘崇宁中应博学宏词调瀛州教授上封事讥切时事坐元佑党籍建炎初画取二圣图以进终奉议郎　　谢举廉按尚友录举廉字民师新喻人政和间以进士知南康善政不一尤工于诗受知东坡有蓝溪集　　谢逸
按万姓统谱逸字无逸临川人也屡举进士不第以诗文自娱号溪堂学生称溪堂先生尝寄隐士诗云先生骨相不封侯卜居但得林塘幽家藏玉唾几千卷手校韦编三十秋相知四海孰青眼高卧一庵今白头襄阳耆旧节独苦只有庞公不入州语意跌荡盖以自寓又有诗曰贪夫蚁旋磨冷官鱼上竿又曰山寒石发瘦水落溪毛雕大为黄鲁直所称赏曰晁张流也所著有春秋广微樵谈其他碑启杂论凡数百篇淳熙中太守赵煜绘其像于学祀之　　谢薖
按万姓统谱薖字幼盘逸之弟也自号竹友以诗文媲美其兄时称二谢吕本中云谢康乐诗规模宏大为一时冠元晖清新独出又自有过人者无逸似康乐幼盘似元晖又云幼盘与兄无逸修身励行在崇观间无所污染不独以文见称兄弟所为文俱传世所为诗俱入江西诗派中　　谢如意
按万姓统谱如意邵武人宣和中为南剑州司录事福兵乱害其帅拥众数千道出南剑如意白太守晓以祸福守即遣如意往谕之众听命乃面缚其凶渠二十余人赴邵斩之　　谢洪
按万姓统谱洪武宣人与弟泽俱博学有文人号谢家二凤宣和中相继出仕凡中朝士夫迁谪于此州者多馆其家　　谢发
按万姓统谱发永康人五子固田因圆困迭冠太学号为五凤　　谢贶
按宋史谢文瓘传文瓘子贶宣和中为驾部员外郎知汝州钦宗时使金还提点西北路刑狱金人犯汝州贶自襄阳领兵往援之战死　　谢淳
按万姓统谱淳字景祥浏阳人建炎间孟彦卿通判潭州州贼杜彦叛戕彦卿淳倡率众兵为先锋击贼不克被害事闻赠龙图阁成忠郎其子晞古亦被难朱熹刺潭祠之　　谢勋
按万姓统谱勋字致远建安人少孤寒及长膂力过人举进士累历边任黄州首领黄安俊叛近臣荐勋才武可任召对称旨勋会兵进击捣其巢穴追获安俊斩之转右武大夫边郡团练使死赠威德军节度使加赠少师　　谢孚
按万姓统谱孚字允中授真州司法参军蕲州教授召为博士擢秘书省校书郎后为尚书比部郎除吏部员外郎提举河东路学事利州路转运判官卒　　谢绰中按万姓统谱绰中政和人绍兴中第进士调太宁簿自以不能俯仰领祠而归所作遗文朱熹为序　　谢谔按宋史谢谔传谔字昌国临江军新喻人幼敏慧日记千言为文立成绍兴二十七年中进士第调峡州夷陵县主簿历迁御史中丞权工部尚书请祠提举太平兴国宫而归绍熙五年卒　　谢英
按万姓统谱英字楚华宁乡人读书于石桂山博学好古闻岳武穆被害乃隐居道林教授子弟孝宗累辟之不起所著有志伊录白云稿循吏龟鉴　　谢孝义
按万姓统谱孝义母嫠居守节疾甚剧刳肉以疗之乡民状其事与郡将留筠给钱米即其所居榜曰孝义之门　　谢深甫
按宋史谢深甫传深甫字子肃台州临海人少&#悟力学中干道二年进士第调嵊县尉以荐除籍田令迁大理丞江东大旱擢为提举常平光宗即位累除工部侍郎宁宗即位除焕章阁待制知建康府改御史中丞庆元元年除端明殿学士签书枢密院事迁参知政事再迁知枢密院事内侍王德谦建节深甫三疏力陈不可德谦竟斥进金紫光禄大夫拜右丞相封鲁国公嘉泰元年拜少保乞骸骨授醴泉观使明年拜少傅致仕薨后孙女为理宗后追谥惠正　　谢师稷按万姓统谱师稷字务本邵武人淳熙中为集英殿修撰谢氏之族盛于江左求其纯德懿行操履端洁始终无瑕未有出师稷之右者闲居子孙环侍每以持身居官大节为训　　谢汝明
按万姓统谱汝明字如晦建宁人年十八领乡荐嘉泰壬戌第两调民曹继辟柳之宜章令邑有大盗号飞虎颇难调驭汝明一结以恩信得其欢心又有神曰武灵侯庙有神老数十辈倡妖言惑众每岁迎奉谓不乐从桥必涉水以济入邑令必避堂以居之否则大汝明置神老于狱语之曰则必爇汝以谢百姓神老皆泣拜且服妖状邑亦无民惑遂解　　谢公旦按万姓统谱公旦崇仁人性孝友简淡嘉定中进士官至福建漕考核盐课民甚便之卒于官弟琳以廉称官至左右司出知徽州过家哭兄一恸而逝　　谢梦生按万姓统谱梦生字性之一字孟颐永嘉人少力学与陈埴叶味道为同志友圣经贤传靡不研究由是所得沛然有余下笔亹亹不自休名重当时赵善得亟称之以女妻焉登嘉定第教授无为军辟淮西转运司干官知上虞县除武学博士迁枢密院编修官兼都官郎出知安吉州召为宗正丞兼户部郎改秘书丞知汀州以疾致仕卒弟挺之同登第终通判安吉州　　谢子强
按万姓统谱子强字强学永嘉人登嘉定第由州县升朝着历太府丞工部刑部郎出知嘉兴府复以秘书监兼左谕德除起居郎寻奉祠召为兵部侍郎擢待制出守潭广越明四州卒于宝章阁直学士谥清惠子强践&#中外回翔要津所更数镇皆东南蕃庶之邦仕者歆慕焉　　谢方叔
按宋史谢方叔传方叔字德方威州人嘉定十六年进士历官拜端明殿学士签书枢密院事淳佑九年拜参知政事封永康郡侯十一年特授知枢密院事寻拜左丞相进封惠国公以监察御史李衢两劾褫职后与祠景定二年叙复官职咸淳七年致仕八年卒　　谢琎
按万姓统谱琎字公玉祁门人尝从朱子讲学言行醇正为世名儒宝庆二年由特奏名授迪功郎龚州助教　　谢皋
按宋史连万夫传谢皋者开封人为镇抚使统制官李成陷虢州欲降之皋指腹示贼曰此吾赤心也自剖其心以死　　谢升贤
按万姓统谱升贤字景芳仙游人号恕斋端平中登第官至循州兴宁令漕使方大琮提刑杨大异皆荐升贤宜充师儒之选有太极图西铭中庸大学解刻于廉泉书院　　谢应瑞
按尚友录应瑞泉州人淳佑六年郡饥应瑞自出私钱四十余万籴米以赈乡井所全活甚众诏补进义校尉　　谢堂
按万姓统谱堂字升道天台人深甫曾孙淳佑进士历直宝章阁刺平江累官枢密使　　谢枋得
按宋史谢枋得传枋得字君直信州弋阳人也宝佑中举进士对策极攻丞相董槐与宦官董宋臣中乙科明年复试教官中兼经科除教授建宁府未上吴潜宣抚江东西辟差干办公事五年彗星出东方枋得考试建康擿似道政事为问谪居兴国军德佑元年吕文焕导元兵东下枋得以江东提刑江西诏谕使知信州乃变姓名入建宁唐石山已而卖卜建阳市中人稍稍识之至元二十五年留梦炎荐之不行参政魏天佑强之而北至京师不食而死二子趋进亦死　　谢昌元
按万姓统谱昌元开庆元年知施州自备缗钱米麦刱筑城壁于倚子山诏进官一秩　　谢徽明
按万姓统谱徽明当阳尉摄县事元兵至徽明出战败二子趋救抱父尸皆死之　　谢翱
按万姓统谱翱字皋羽福之长溪人徙浦城倜傥有大节扬厉愤激不混流俗意所不顾虽万夫莫能屈慕屈平托兴远游因号晞发子
　化姓部列传
　　明
　　化辉
按奇姓通辉普安人宣德中宁远知县
　　化从心
按万姓统谱从心萧县人成化中贡士
　　化之行
按万姓统谱之行蕲州人万历中河南太康知县　　化应时按万姓统谱应时无为人万历中湖广岳州卫指挥　抱姓部列传
　　北魏
　　抱睹生
按魏书抱嶷传嶷忠谨高祖文明太后嘉之征其父睹生拜太中大夫卒赠秦州刺史谥曰靖　　抱嶷
按魏书抱嶷传嶷字道德安定石唐人居直谷自言其先姓杞汉灵帝时杞匡为安定太守董卓时惧诛易氏家焉无得而知也幼时陇东人张干王反叛家染其逆干王败父睹生逃免嶷没入京都为宦人以忠谨被擢累迁为中常侍安西将军中曹侍御尚书赐爵安定公俄加散骑常侍大长秋老疾请外乃以为镇西将军泾州刺史特加右光禄大夫太和十九年被诏赴洛以刺史从驾南征后数年卒　　抱老寿
按魏书抱嶷传嶷卒以从弟老寿为后绍爵酒色肆情御史中尉王显奏削爵
　嫪姓部列传
　　秦
　　嫪毐
按史记秦始皇本纪八年嫪毐封为长信侯

　个姓坐姓货姓磨姓部汇考
凌迪知万姓统谱
　　个姓
个见姓苑
　　坐姓
坐见姓苑
　　货姓
货见姓苑
　　磨姓
磨子思出母磨氏（
按礼记庶氏之母死胡为哭于孔氏之庙则子思出母嫁于庶氏耳　母姓无可考也兹云磨氏不知何据）

　华姓部汇考
郑樵通志
　　以邑为氏
宋
邑

华氏子姓宋戴公子考父食采于华因氏焉世为宋卿汉功臣表终陵侯华无害传封四代宋朝有华相华泰登科廖用贤尚友录
　　华姓
华武陵角音去声又望出平原沛国

　奥姓部列传
　　元
　　奥屯茂
按万姓统谱屯茂大名人大德间任河东陕西都转运盐使司运使有惠政既去民立像祀之　　明
　　奥里俊
按万姓统谱里俊麻城人洪武初余干知县
　　奥登云
按东阿县志登云陕西富平县人崇祯间任县丞　姓部列传
　　周
　　燕
按万姓统谱燕大夫

　贺姓部杂录
日知录贺氏晋书贺循传曰会稽山阴人也其先庆普汉世传礼所谓庆氏学族高祖纯安帝时为侍中避安帝父讳改为贺氏宋史贺铸自言出王子庆忌居越之湖泽所为镜湖乃庆湖也按古但有以王父字为氏无以名为氏者庆忌名也不得为氏而镜湖本名鉴湖庆古音羌声不相近若齐之庆氏居吴朱方见于左传后人以庆封有弒君之恶讳之而欲更其祖其不及宋司马华孙远矣水经注有贺台越入吴还而成之故号曰贺台苟欲求越国之故何不取之于贺台而必取之于镜湖又改镜而为庆邪　贺姓部列传
　　后汉
　　贺纯
按虞预晋书纯儒学有重名汉安帝时为侍中江夏太守去官与江夏黄琼汉中杨厚俱公车征避安帝父孝德皇帝讳改为贺氏　　吴
　　贺齐
按吴志贺齐传齐字公苗会稽山阴人也少为郡吏守郯长太末丰浦民反转守太末长诛恶养善期月尽平建安元年孙策临郡察齐孝廉时候官长商升起兵策遣永宁长韩晏将兵讨升以齐为永宁长拜平东校尉十三年迁威武中郎将齐表分歙为新定黎阳休阳并黟歙凡六县权遂割为新都郡齐为太守十八年迁奋武将军二十一年拜安东将军封山阴侯出镇江上黄武初迁后将军卒子达及弟景皆有令名为佳将　　贺邵
按吴志贺邵传邵字兴伯会稽山阴人也孙休即位从中郎为散骑中常侍出为吴郡太守孙&#时入为左典军迁中书令领太子太傅&#凶暴骄矜政事日弊邵上疏谏书奏&#深恨之邵奉公贞正亲近所惮后中恶风口不能言去职数月&#疑其托疾收付酒藏掠考千所邵卒无一语竟见杀害家属徙临海　　晋　　贺循
按晋书贺循传循字彦先会稽山阴人也曾祖齐仕吴为名将祖景灭贼校尉父邵中书令为孙&#所杀徙家属边郡循少婴家难流放海隅吴平乃还举秀才除阳羡令后为武康令陆机上疏荐之召补太子舍人赵王伦篡位转侍御史辞疾去职会逆贼李辰兵起辰别帅石冰略有扬州吴兴内史顾秘等倡义循亦合众应之冰平循谢遣兵士杜门不出元帝为镇东大将军承制以为军谘祭酒建武初为中书令拜太常朝廷疑滞皆谘之循辄依经礼而对为当世儒宗太兴三年卒谥曰穆子隰康帝时官至临海太守　　宋
　　贺道养
按尚友录道养玚之伯祖也精卜筮经遇工歌女人病死为筮之曰此非死也天召之歌耳乃以土块加其心上俄顷而苏　　贺道力
按梁书贺玚传玚祖道力善三礼仕宋为尚书三公郎建康令　　梁
　　贺玚
按梁书贺玚传玚字德琏会稽山阴人也祖道力善三礼仕宋为尚书三公郎玚少传家业天监初为太常丞有司举治宾礼召见说礼义高祖异之诏朝朔望预华林讲四年初开五馆以玚兼五经博士七年拜步兵校尉九年卒于馆　　贺革
按梁书贺玚传玚子革字文明少通三礼起家晋安王国侍郎转尚书仪曹郎寻除秣陵令迁国子博士于学讲授生徒常数百人再监南平郡为民吏所德寻加贞威将军南郡太守大同六年卒　　贺季
按梁书贺玚传玚子季明三礼历官尚书祠部郎累迁步兵校尉中书黄门郎　　贺琛
按梁书贺琛传琛字国宝会稽山阴人也伯父玚为世硕儒琛受其经业高祖召见与语悦之补王国侍郎稍迁尚书通事舍人参礼仪事累迁通直正员郎员外散骑常侍顷之迁御史中丞免官俄复为尚书左丞迁通直散骑常侍琛前后居职凡郊庙诸仪多所创定久之迁太府卿侯景举兵袭京师琛逃归乡里后遇疾卒子诩为巴郡太守卒　　陈
　　贺德基
</div>
    <div class="pagination">
<a href="氏族典卷诸姓部_page600.html">上一页</a><span>...</span><a href="氏族典卷诸姓部_page596.html">596</a><a href="氏族典卷诸姓部_page597.html">597</a><a href="氏族典卷诸姓部_page598.html">598</a><a href="氏族典卷诸姓部_page599.html">599</a><a href="氏族典卷诸姓部_page600.html">600</a><span class="current-page">601</span><a href="氏族典卷诸姓部_page602.html">602</a><a href="氏族典卷诸姓部_page603.html">603</a><a href="氏族典卷诸姓部_page604.html">604</a><a href="氏族典卷诸姓部_page605.html">605</a><a href="氏族典卷诸姓部_page606.html">606</a><span>...</span><a href="氏族典卷诸姓部_page602.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
