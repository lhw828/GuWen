<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 485 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 485 页/共 899 页</h1>
    <div class="content">　赵氏宰相四人仁本憬彦昭宗儒
郑樵通志
　　以国为氏
赵氏嬴姓与秦同祖少&#之后皆祖&#陶&#陶十世曰蜚廉蜚廉二子一曰恶来恶来之后为秦二曰季胜季胜生孟增得幸于周成王是为宅&#狼&#狼生衡父衡父生造父为周穆王御穆王赐以赵城为赵氏赵城今晋州县造父六世曰奄父为周宣王御奄父生叔带幽王无道去周如晋为晋文侯御始建赵氏于晋叔带五世曰夙晋献公赐之耿夙生共孟共孟生衰事文公为原大夫衰生盾为晋正卿盾生朔景公三年晋人攻灭赵氏朔有子曰武韩厥言于公更立之后亦相晋是为文子文子之孙曰简子鞅简子卒子襄子毋恤立毋恤传位于其兄子鲁之孙浣为献侯献侯居中牟其地在漯水之北献侯卒子烈侯籍立周命籍与韩魏并为诸侯烈侯卒弟武公立武公卒烈侯太子章立为敬侯敬侯始都邯郸今磁州县十一年晋亡韩赵魏三分其地敬侯生成侯种成侯生肃侯肃侯生武灵王武灵王传国于子何为惠文王惠文王卒太子丹立为孝成王孝成王生悼襄王偃悼襄王生幽穆王迁秦并六国灭邯郸迁兄嘉立为代王秦复灭之自襄子已下六侯四王凡十一世秦并代使嘉子公辅主西戎世居天水其赵宗散处者皆以国为氏居涿郡者后有天下廖用贤尚友录
　　赵姓
赵天水角音

　表姓部汇考
凌迪知万姓统谱
　　表姓
表见姓苑

　蟜姓部汇考
廖用贤尚友录
　　蟜姓
蟜高阳氏元孙蟜牛之后

　绍姓部汇考
凌迪知万姓统谱
　　绍姓
绍见姓苑

　绍姓部列传
　　周
　　绍绩昧
按韩非子绍绩昧醉寐而亡其裘宋君曰醉足以亡裘乎对曰桀以醉亡天下而康诰曰毋彝酒彝酒常酒也常酒者天子失天下匹夫失其身　　宋
　　绍鱼
按万姓统谱鱼完县令淳熙中进士
　　明
　　绍旸
按万姓统谱旸广安人弘治举人

　赵姓部列传二
　　晋
　　赵至
按晋书赵至传至字景真代郡人也寓居洛阳诣师受业闻父耕叱牛声投书而泣师怪问之至曰我小未能荣养使老父不免勤苦师甚异之年十四遇嵇康十六游邺复与康相遇随康还山阳改名浚字允元及康卒诣魏兴见太守张嗣宗甚被优遇嗣宗迁江夏相随到涢川欲因入吴而嗣宗卒乃向辽西而占户焉至有纵横才气辽西举郡计吏到洛与父相遇时母已&#父欲令其宦立弗之告仍戒以不归至乃还辽西幽州三辟部从事断九狱见称精审太康中以良吏赴洛方知母亡初至自耻士伍欲以宦学立名期于荣养既而其志不就号愤恸哭呕血而卒　　赵诱按晋书赵诱传诱字元孙淮南人也世以将显州辟主簿值刺史&#隆为其下所害诱还家杜门不出王敦以为参军与甘卓周访共讨华轶破之又击杜弢灭之累功赐爵平阿县侯代陶侃为武昌太守时杜曾迎第五猗于荆州作乱敦遣诱与朱轨共距之战没谥曰敬子龚与诱俱死　　赵引
按晋书赵诱传诱子引字伯舒王敦使周访击杜曾引请从行多枭首级王导引为从事中郎南顿王宗反引杀宗于是王导庾亮并倚杖之转冠军将军迁西豫州刺史卒于官　　赵元
按万姓统谱晋师伐秦秦将姚洸时镇洛阳洸部将赵元说洸曰寇逼已深百姓骇惧众寡势殊难以应敌宜摄诸戍兵士固守金墉以待京师之援时洸司马姚禹潜通于檀道济固劝洸出战洸从之泣谓洸曰元受三帝重恩所守止死耳但明公不用忠臣之言为奸孽所误后必悔之会阳城及成&#荥阳武牢诸城悉降元死于阵　　赵整
按万姓统谱整洛阳人苻秦时为散骑常侍常尽忠匡谏时秦主坚颇好酒色整常为诗上之曰昔闻孟津河千里有一曲此水本自清是谁使令浊坚正色曰朕之过也　　赵迁
按魏书赵逸传逸伯父迁姚苌尚书左仆射卒于长安　　宋
　　赵伦之
按宋书赵伦之传伦之字幼成下邳僮人也武穆皇后之弟幼孤贫事母以孝闻武帝起兵累迁雍州刺史及受命以功封霄城县侯安北将军镇襄阳少帝即位征拜护军元嘉三年拜镇军将军寻迁左光禄大夫五年卒子伯符嗣　　赵伯符
按宋书赵伦之传伦之子伯符字润远少好弓马伦之在襄阳伯符为竟陵太守时竟陵蛮屡为寇伯符悉破之由是有将帅之称文帝即位累迁徐兖二州刺史为政苛暴吏人畏之若豺虎然而寇盗远窜无敢犯境元嘉十八年征为领军将军二十一年转豫州刺史明年为护军将军子倩尚文帝第四女海盐公主始兴王浚与公主私通事闻有诏离婚伯符惭惧发病卒谥曰肃　　南齐
　　赵僧岩
按尚友录僧岩北海人寥廓无常人不能测与刘善明友善明为青州欲举为秀才大惊拂衣而去后忽为沙门栖迟山谷尝以一壶自随一旦谓弟子曰吾今夕当死壶中至夜而亡　　梁
　　赵伯超
按万姓统谱伯超嘉兴人太清二年吴郡信义俱为侯景所陷余郡县皆望风披靡伯超守钱塘其城坚不可拔　　陈
　　赵知礼
按陈书赵知礼传知礼字齐旦天水陇西人也父孝穆梁候官令知礼涉猎文史善隶书高祖引为记室参军侯景平封始平县子高祖为司空以为从事中郎高祖入辅迁给事黄门侍郎高祖受命迁通直散骑常侍寻迁散骑常侍守太府卿天嘉元年进爵为伯王琳平授明威将军吴州刺史知礼沈静有谋谟每军国大事世祖辄令玺书问之秩满为明威将军太子右卫率迁右卫将军六年卒谥曰忠子允恭嗣　　北魏　　赵温
按魏书赵逸传逸兄温字思恭博学有高名姚泓天水太守刘裕灭泓遂没于氐氐王杨盛盛子难当既有汉中以温为难当府司马卒于仇池长子广夏中书博士　　赵逸
按魏书赵逸传逸字思群天水人也十世祖融汉光禄大夫父昌石勒黄门郎逸仕姚兴历中书侍郎为兴将齐难军司征赫连屈丐难败为屈丐所掳拜着作郎久之拜宁朔将军赤城镇将绥和荒服十有余年百姓安之所著述诗赋铭颂五十余篇　　赵柔
按魏书赵柔传柔字元顺金城人也少以德行才学知名河右世祖平凉州内徙京师高宗践阼拜为着作郎后出为河内太守甚着仁惠　　赵黑
按魏书赵黑传黑字文静初名海本凉州隶户自云其先河内温人也五世祖述晋末为平远将军因居酒泉安弥县海生而凉州平没入为阉人因改名为黑有容貌恭谨小心世祖使进膳出入承奉初无过行迁侍御典监藏拜安远将军赐爵睢阳侯转选部尚书进爵河内公是时尚书李欣有宠于显祖与黑有隙欣竟列黑为监藏时多所截没先是法禁宽缓百司所典与官并食故多所损折遂黜为门士逾年还入为侍御散骑常侍侍中尚书左仆射出为定州刺史进爵为王太和六年薨谥曰康　　赵琰
按魏书赵琰传琰字叔起天水人父温为杨难当司马初苻氏乱琰为乳母携奔寿春年十四乃归孝心色养&#熟之节必亲调之初为兖州司马转团城镇副将还京为淮南王他府长史卒　　赵令安
按魏书石文德传天水白石县人赵令安四世同居行着州里诏摽榜门闾　　赵默
按魏书赵柔传柔子默字冲明武威太守
　　赵炽
按魏书赵黑传黑养族弟赵奴子炽为后炽字贵乐初为中散后官至扬州安南府长史神龟中卒长子揆字景则官至乐陵太守揆弟&#之字仲彦为给事中转谒者仆射卒　　赵煦
按魏书赵琰传琰子煦字宾育好音律以善歌闻于世位秦州刺史　　赵修
按魏书赵修传修字景业赵郡房子人父惠安后名谧阳武令修本给事东宫为白衣左右颇有膂力世宗践阼仍充禁侍爱遇日隆历员外通直散骑常侍镇东将军光禄卿每受除设宴世宗亲幸其宅诸王公卿士百寮悉从修之葬父也百寮自王公以下无不吊祭酒犊祭奠之具填塞门街修道路嬉戏殆无蹙容或与宾客奸掠妇女从者噂沓喧哗诟詈无节莫不畏而恶之高肇甄琛等构成其罪诏鞭一百徙炖煌为兵行八十里死　　赵邕
按魏书赵邕传邕字令和自云南阳人司空李冲之贵宠也邕以少年端谨出入其家高祖太和中至殿中监世宗即位犹居本任赵修结为宗援稍迁至殿中将军邕父怡太和中历郢州刺史停家久之以邕宠召拜太常少卿出除荆州刺史迁光禄大夫卒世宗每出入郊庙修恒陪乘而邕执辔同载时人号为二赵世宗崩邕兼给事黄门俄转太府卿出除平北将军幽州刺史在州贪纵孝昌初卒　　赵翼
按魏书赵逸传逸伯父迁迁元孙翼初为平昌太守有治称入历军校加镇远将军长史为领军元乂所知迁光禄大夫卒　　赵超宗
按魏书赵逸传逸伯父迁迁元孙翼翼从子超宗有将略太和末为豫州平南府长史带汝南太守赐爵寻阳伯赂太傅北海王详详言之于世宗除持节征卤将军岐州刺史徙河东太守卒官谥曰成伯　　赵令胜按魏书赵逸传超宗弟令胜&#狂有膂力历河北恒农二郡太守并坐贪暴为御史所弹遇赦免神龟末自后将军太中大夫出为恒农太守卒官　　赵遐
按魏书赵逸传翼从子遐初为军主从高祖征南阳以功封牟平县开国子后督巴东诸军事以辅国将军出为荥阳太守时萧衍将马仙&#率众攻围朐城遐进救坐失利免官延昌中起为光禄大夫使持节假前将军防捍西荆又为别将隶萧宝夤东征淮堰熙平初出为平西将军汾州刺史卒谥曰襄子子献袭爵　　赵叔隆
按魏书赵逸传翼从子叔隆步兵校尉以货自通拜冠军将军中散大夫寻迁左军将军太中大夫赂司空刘腾出为中山内史在郡无德政专以货贿为事时论贱之　　赵穆
按魏书赵逸传翼从子穆善书记有刀笔之用为汾州平西府司马翼临亡以穆托领军元乂以穆为汝南内史　　赵懿
按魏书赵逸传翼子超宗超宗子懿历员外常侍尚书郎　　赵子素
按魏书赵逸传翼从子遐遐子子素司空长流参军　　赵拔扈按万姓统谱拔扈新城人兄震动富于财为太守樊文茂所杀拔扈走免亡命至杜树&#曰文茂杀兄今欲报之若事克斫树处便生不克即死三宿而树生遂聚众至成都杀文茂而还　　北齐
　　赵起
按北齐书赵起传起字兴洛广平人也父达幽州录事参军起性沈谨有干用高祖以为段荣典签除奉车都尉天平中征为相府骑曹累加中散大夫世宗嗣事出为建州刺史累迁侍中居腹心之寄与二张相亚出为西兖州刺史河清二年征还天统初转太常卿武平中卒官　　赵彦深
按北齐书赵彦深传彦深自云南阳宛人汉太傅熹之后高祖父难为清河太守有惠政遂家焉清河后改为平原故为平原人也本名隐避齐庙讳故以字行父奉伯仕魏位中书舍人彦深幼孤贫事母甚孝初为尚书令司马子如贱客用为尚书令史子如言于神武征补大丞相功曹参军及神武崩文襄虑河南有变乃委彦深后事转大行台都官郎中封安国县伯文宣嗣位进爵为侯天保初累迁秘书监转大司农出为东南道行台尚书徐州刺史为政尚恩信为吏人所怀征为侍中河清元年进爵安乐公累迁尚书左仆射尚书令为特进封宜阳王武平二年拜司空七年薨有七子仲将知名仲将沈敏有父风学涉群书善草隶位给事黄门侍郎散骑常侍隋开皇中位吏部郎终于安州刺史　　赵猛
按北齐书赵猛传猛太安狄那人姊为文穆皇帝继室生赵郡公琛猛性方直颇有器干高祖举义迁南营州刺史卒　　赵辅和
按北齐书赵辅和传辅和清都人少以明易善筮为馆客太宁武平中筮后宫诞男女及时日多中遂授通直常侍　　赵深
按万姓统谱深字德深武威人累迁侍中将军源州大中正武平末徐州行台左仆射徐州刺史　　北周
　　赵善
按周书赵善传善字僧庆楚国公贵之从祖兄也祖国魏洛州刺史父更安乐太守善沈毅有远量永安初尔朱天光辟为主簿普泰初拜骠骑将军除持节东雍州诸军事天光东拒齐神武于寒令陵善又以长史从及天光败见杀贺拔岳复以为长史岳为侯莫陈悦所害善共诸将翊戴太祖魏孝武西迁除都官尚书封襄城伯顷之为北道行台迁车骑大将军尚书右仆射进爵为公大统三年转左仆射善性温恭有器局虽位居端右而逾自谦退九年从战邙山为敌所获遂卒于东魏谥曰敬子度字幼济车骑大将军仪同三司度弟绚字会绩骠骑大将军开府仪同三司浙资二州刺史　　赵贵
按周书赵贵传贵字元贵天水南安人也曾祖达魏库部尚书祖仁以良家子镇武川因家焉贵少有节概魏孝昌中尔朱荣以为别将从讨元颢授伏波将军从贺拔岳平关中赐爵魏平县伯累迁镇北将军及岳为侯莫陈悦所害将吏奔散莫有收者贵诣悦诈降悦信之因请收葬岳言辞慷慨悦壮而许之贵乃收岳尸还与寇洛等纠合其众奔平凉共图拒悦首议迎太祖太祖至以为大都督领府司马悦平以本将军持节行秦州事当州大都督为政清静民吏怀之以预立魏文帝勋进爵为公拜侍中除雍州刺史六官建以贵为太保孝闵帝践阼迁太傅进封楚国公晋公护摄政贵自以元勋佐命每怀怏怏谋杀护寻为宇文盛所告被诛　　赵刚
按周书赵刚传刚字僧庆河南洛阳人也曾祖蔚魏并州刺史祖宁高平太守太平中除宁远将军刚起家奉朝请累迁镇东将军魏孝武与齐神武构隙刚密奉旨召冯景昭率兵赴阙未及发而孝武西迁侯景逼穰城东荆州人杨祖欢起兵应景景昭战败刚遂没于蛮后自赎免乃见东魏东荆州刺史李魔怜劝令归关西魔怜乃使刚入朝封阳邑县子论功进爵临汝县伯除颍川郡守从复弘农进拜大都督转陈留郡守除尚书金部郎中别破侯景前驱于南陆除营州刺史进爵为公入为光禄卿孝闵帝践祚出为利州总管遇疾卒于路谥曰成子元卿嗣　　赵文表
按周书赵文表传文表其先天水西人也后徙居南郑累世为二千石父江历官东巴州刺史文表少而修谨便弓马起家为太祖亲信魏恭帝元年征山南以功授都督复从宇文贵镇蜀行昌城郡事加中军将军保定元年转大都督从宇文贵使突厥迎皇后别封伯阳县伯天和三年除梁州总管府长史大象中拜吴州总管时开府于顗为吴州刺史惧文表图己谋欲先之乃称疾不出文表往问之顗遂手刃文表隋文以诸方未定恐顗为变遂授顗吴州总管后知文表无异志听其子仁海袭爵　　赵肃
按周书赵肃传肃字庆雍河南洛阳人也世居河西曾祖武始归于魏祖兴中书博士父申侯后军府主簿肃早有操行知名于时魏正光五年郦元为河南尹辟肃为主簿永安初授廷尉天平二年转监后以母忧去职起为廷尉正迁左将军东魏天平初除新安郡守秩满还洛大统三年独孤信东讨肃率宗人为乡导授司州治中转别驾监督粮储军用不匮九年行华山郡事十三年除廷尉少卿封清河县子十六年除廷尉卿肃久在理官执心平允廉慎自居不营产业十七年进位车骑大将军仪同三司散骑常侍赐姓乙弗氏感心疾去职卒于家子正礼齐王宪府属大都督新安郡守　　赵昶
按周书赵昶传昶字长舒天水南安人曾祖襄仕魏至中山郡守因家于代祖泓广武令父琛上谷郡守昶少有志节以材力闻孝昌中起家拜都督镇小平津魏北中郎将高千甚敬重之千牧兖州以昶行临涣北梁二郡事大统初擢为相府典签氏梁道显叛太祖遣昶尉谕之道显即款附秦州刺史魏光因徙其豪帅四十余人并部落于华州太祖即以昶为都督领之封章武县伯十五年拜安夷郡守进抚军将军又拜武州刺史世宗初进爵长道郡公赐姓宇文氏二年征拜宾部中大夫行吏部寻以疾卒　　赵文深
按周书赵文深传文深字德本南阳宛人父遐以医术进仕魏为尚药典御文深少学楷隶年十一献书于魏帝立义归朝除大丞相府法曹参军大统十年追论立义功封白石县男迁县伯下大夫天和元年除赵兴郡守以疾卒　　隋
　　赵煚
按隋书赵煚传煚字贤通天水西人也祖超宗魏河东太守父仲懿尚书左丞煚少孤养母至孝略涉书史周太祖引为相府参军事累转中书侍郎闵帝受禅迁陕州刺史时周人于江南岸置安蜀城以御陈陈将吴明彻屡为寇患煚勒兵御之前后十六战每挫其锋以功授开府仪同三司迁荆州总管长史入为民部中大夫除益州总管长史未几入为天官司会累迁御正上大夫高祖为丞相迁大宗伯及践阼煚授玺绂进位大将军赐爵金城郡公出为陕州刺史俄转冀州刺史甚有威德开皇十九年卒子义臣官至太子洗马后同杨谅反诛　　赵芬
按隋书赵芬传芬字士茂天水西人也父演周秦州刺史芬少有辩智周太祖引为相府铠曹参军累迁熊州刺史宇文护召为中外府掾武帝亲总万机拜内史下大夫转少御正封淮安县男迁东京左仆射进爵郡公开皇初拜尚书左仆射俄兼内史令未几以老病出拜蒲州刺史征还京师后数年卒子元恪嗣官至扬州总管司马少子元楷大业中为历阳郡丞超拜江都郡丞兼领江都宫使　　赵绰
按隋书赵绰传绰河东人也性质直刚毅在周初为天官府史累转内史中士高祖为丞相引为录事参军从击叛蛮以功拜仪同高祖受禅授大理丞迁尚书都官侍郎未几转刑部侍郎每有奏谳正色&#然上嘉之渐见亲重迁大理少卿仁寿中卒官有二子元方元袭　　赵才
按隋书赵才传才字孝才张掖酒泉人也祖隗魏乐浪太守父寿周顺政太守才少骁武屡以军功迁上仪同三司配事晋王及王为太子拜右虞候率即位迁右骁卫将军以藩邸旧臣渐见亲待才亦恪勤匪懈所在有声从征吐谷浑以为行军总管及辽东之役再出碣石道还授右候卫大将军时帝每有巡幸才恒为斥堠肃遏奸非无所回避宇文化及弒逆才郁郁不得志俄而化及为窦建德所破才复见掳心弥不平数日而卒　　赵轨
按隋书赵轨传轨河南洛阳人也父肃魏廷尉卿轨少好学有行检周蔡王引为记室以清苦闻迁卫州治中高祖受禅转齐州别驾有能名授原州总管司马后数年迁硖州刺史甚有恩惠寻转寿州总管长史秩满归乡里卒于家子弘安弘智并无名　　赵仲卿
按隋书赵仲卿传仲卿陇西天水人也父纲周大将军仲卿性粗暴有膂力从击齐将段孝先于姚襄城以功授大都督平齐之役以功迁上仪同兼赵郡太守入为畿伯中大夫王谦作乱仲卿督兵出战前后一十七阵及谦平进位大将军封长垣县公高祖受禅进爵河北郡公开皇三年出镇平凉寻拜石州刺史法令严猛纤微之失无所容舍拜朔州总管有表言仲卿酷暴者上惜其功不罪仲卿益恣由是免官仁寿中检校司农卿蜀王秀之得罪奉诏往益州穷按之秀宾客经过之处仲卿必深文致之炀帝嗣位判兵部工部二曹尚书事卒谥曰肃子弘嗣　　赵元淑
按隋书杨元感传赵元淑父世模初事高宝宁后以众归周授上开府寓居京兆之云阳高祖践阼恒典宿卫伐陈遇贼力战而死朝廷以其身死王事令子元淑袭父官元淑性&#宕不事生产授骠骑将军及炀帝嗣位汉王谅作乱元淑从杨素击平之以功进位柱国拜德州刺史寻转颍川太守并有威惠拜司农卿杨元感有异志知元淑可与共乱遂与结交多遗金宝元淑因与通谋及元感败人有告其事者帝大怒斩于涿郡籍没其家　　赵昱
按尚友录昱嘉州刺史时有老蛟为害昱率千人临江鼓噪自持刀入水有顷江水尽赤昱执蛟奋波而出唐太宗封神勇大将军庙祀灌江口　　赵师雄
按尚友录师雄雎阳人开皇中过广州南海县罗浮山天寒日暮见林间酒肆旁茅舍一美人淡妆靓色素服出迎时残雪未消月色微明师雄与语极清丽芳香袭人乃与扣酒家门共饮一绿衣童子歌笑师雄不觉醉卧既觉但觉风寒相袭东方未明熟视乃在大梅树下有翠羽嘈&#其上月落参横惆怅而已　　唐　　赵弘智
按唐书赵弘智传弘智河南新安人元魏车骑大将军肃之孙蚤丧母事父笃孝通书传仕隋为司隶从事武德初大理卿郎楚之白为詹事府主簿太宗时预论撰录勤繇太子舍人进黄门侍郎出为莱州刺史稍迁太子右庶子拜光州刺史永徽初入为陈王师四年进国子祭酒卒谥曰宣兄弘安亦终国子祭酒　　赵文恪
按唐书裴寂传赵文恪并州人为隋鹰扬府司马义兵起授右三统军武德二年擢都水监封新兴郡公时中国经大乱马耗会突厥讲和诏文恪至并州与齐王诱市边马以备军刘武周寇太原属城尽没李仲文守浩州兵力孤绝齐王使文恪率步骑千余助守会太原陷遂弃城遁诏下狱死　　赵师
按尚友录师字耶利善鼓琴贞观初独步上京尝云吴声清婉若长江广流&#&#徐逝国士之风蜀声躁急若急浪奔雷亦一时俊快　　赵武孟
按万姓统谱武孟张掖人少游猎以所获馈其母母泣曰汝不好书而敖荡吾安望哉不为食武孟感激遂力学淹该书记自长安丞为右台御史着河西人物志十篇　　赵不器
按尚友录不器子夏日冬曦和璧安贞居贞颐贞汇贞父子八人皆及第时称科第赵家　　赵师举
按唐书孝友传高宗时绛州人赵师举父为人杀师举幼母改嫁仇家不疑师举长手杀雠人诣官自陈帝原之　　赵孝祖
按万姓统谱孝祖永徽中朗州总管讨白水蛮平之因奏勃弄以西与叶榆洱河相接无大酋长好结雠怨明年移文大破西南夷抚而安之其境遂定　　赵元按唐书陈子昂传赵元者字贞固河间人祖掞号通儒在隋与同郡刘焯俱召至京师补黎阳长徙居汲元少负志略好论辨来游雒阳士争慕向武后方称制惧不容其高调宜禄尉到职非公事不言弹琴莳药如隐者之操卒年四十九其友魏元忠孟诜宋之问崔璩等共谥昭夷先生　　赵彦昭
按唐书赵彦昭传彦昭字奂然甘州张掖人父武孟自长安丞为右台侍御史彦昭及进士第自新丰丞为左台监察御史景龙中累迁中书侍郎同中书门下平章事睿宗立出为宋州刺史坐累贬归州俄授凉州都督为政严下皆股栗入为吏部侍郎迁御史大夫改刑部尚书封耿国公彦昭本以权幸进中宗时有巫赵挟鬼道出入禁掖彦昭以姑事之于是殿中侍御史郭震劾暴旧恶会姚崇执政恶其为人贬江州别驾卒　　赵冬曦
</div>
    <div class="pagination">
<a href="氏族典卷诸姓部_page484.html">上一页</a><span>...</span><a href="氏族典卷诸姓部_page480.html">480</a><a href="氏族典卷诸姓部_page481.html">481</a><a href="氏族典卷诸姓部_page482.html">482</a><a href="氏族典卷诸姓部_page483.html">483</a><a href="氏族典卷诸姓部_page484.html">484</a><span class="current-page">485</span><a href="氏族典卷诸姓部_page486.html">486</a><a href="氏族典卷诸姓部_page487.html">487</a><a href="氏族典卷诸姓部_page488.html">488</a><a href="氏族典卷诸姓部_page489.html">489</a><a href="氏族典卷诸姓部_page490.html">490</a><span>...</span><a href="氏族典卷诸姓部_page486.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
