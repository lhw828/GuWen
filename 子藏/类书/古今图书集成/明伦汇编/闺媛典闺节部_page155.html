<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 155 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 155 页/共 268 页</h1>
    <div class="content">按汝阳县志刘氏王全妻午二十七而寡抚遗腹子端卒年八十有六　　毛忠妻蔺氏
按汝阳县志蔺氏毛忠妻忠没于戍蔺抱三女纺绩自守都御史李衍给廪米月一石年百岁有司上其事旌表　　杨景先妻李氏
按汝阳县志李氏杨景先妻年二十二夫亡苦节六十年终　　杨名妻王氏
按汝阳县志王氏杨名妻夫亡子甫四岁王每夕焚香吁天佑子以存夫祀老犹不变有司上其事旌表　　李谦妻田氏按汝阳县志田氏训导李谦妻谦没于官二子在抱田扶榇归葬甘贫苦守年六十八卒教子俱入庠　　倪贵妻某氏按汝阳县志某氏千户倪贵妻贵亡子诚甫三岁剪发伤目以绝外议孀居五十余年子得袭爵　　尹瓒妻王氏
按汝阳县志王氏尹瓒妻年十七适瓒子鸾方数月孀居五十余年终　　穆伯&#妻闫氏
按汝阳县志闫氏穆伯&#妻年十九适&#甫生子鸾而伯&#亡闫坚志苦守五十余年终　　温昂妻陈氏
按汝阳县志陈氏温昂妻二十而寡守节四十年终　　张俴妻梅氏按新蔡县志梅氏年十八归国学生张俴越一年生子苹张病亟嘱氏曰吾死上所当事者老姑下所当育者此儿能从吾言吾目合矣遂没氏孝事其姑三十余年衣食必先而敬礼如一日择师训子成名儒克全其节　　张大纪妻梅氏
按新蔡县志梅氏诸生张大纪妻纪亡梅年二十四翁姑俱早逝止一幼女氏欲以身殉亲邻劝止因养伯氏子为嗣破产延师以教之终身不出户阈不衣彩服女嫁未尝一至婿家日惟纺绩以供朝夕卒年六十一子登乡荐有司表其门　　刘太时妻方氏
按新蔡县志方氏刘太时妻夫没氏年二十八舅与继姑尚存舅每以无嗣气愤卖产自费虽一钱不肯遗氏以妇不改嫁为恨及舅没氏竭力毕葬养继姑情极周至姑丧力不能支乃乞亲族襄事茕茕独处衣食不给终无怨言卒年七十余邑令闻其苦节给之棺发役命合葬于其夫之墓　　安且久妻刘氏
按确山县志刘氏孝子刘鹒女适廪生安且久生子如嵩甫六岁夫死氏年二十七勺水不入抚棺恸哭欲以死殉父曰汝不念如嵩幼稚乎此安氏血食也始强进食族人欺之占其田产殆尽氏夜治女红旦起洴篝灯丙夜教子读书登贤书追赠孺人　　王问臣妻方氏
按确山县志方氏王问臣妻事实无考
　　王调鼎妻高氏
按确山县志高氏诸生王调鼎妻年十九夫丧翁存敬为御史家素清白冰蘗自甘事姑李太姑张至孝抚子震亨年十二入泮至老不渝　　王玹妻刘氏
按遂平县志刘氏诸生王玹妻夫死孀居持家课子邑令旌表　　赵一凤妻王氏
按遂平县志王氏赵一凤妻年二十丧夫矢志守节艰辛教子入邑庠　　魏思学妻李氏
按西平县志李氏增广生魏思学妻思学早亡氏无所出矢志靡他经历荒乱终身不改　　耿拱垣妻李氏
按西平县志李氏庠生耿拱垣妻拱垣亡氏无子苦守终身　　魏复相妻刘氏
按西平县志刘氏诸生魏复相妻复相早亡氏敬事翁姑养生送死无憾苦节四十余年子若孙俱有声庠序　　王印瑞妻任氏
按西平县志任氏诸生王印瑞妻夫亡孝养翁姑抚育孤子躬亲纺绩至老不替子允亮早入邑庠　　耿光奕妻李氏按西平县志李氏诸生耿光奕妻夫早亡遗长子三龄幼子三月苦节抚育教二子咸列庠序　　黄制妻孙氏
按西平县志孙氏黄制妻制早丧氏艰苦备尝藜藿不饱抚孤成立孙彩及彪皆入庠　　赵奉文妻陈氏
按西平县志陈氏廪生赵奉文妻文早亡陈年二十三遗孤长三龄次仅弥月姑老陈冰霜自矢事姑至孝教二子皆入庠序姑年八十四病将革噎不能食氏巧制食物必曲为劝侑姑临终呼孙语曰汝母孝妇也尔当孝事之　　赵凤喈妻樊氏
按西平县志樊氏诸生赵凤喈妻年二十八喈亡遗孤甫三岁翁姑垂白冰霜自矢躬纺绩勤蚕桑不怠及子长延师训诲笔墨所需至减衣食资之不惜年六十八终　　任淳母王氏
按西平县志王氏诸生任淳母年十八夫亡淳方六月氏饮冰茹蘗饔飧不继卒教子成立学使旌其门　　魏立妻陈氏按西平县志陈氏诸生魏立妻夫死年十九性至孝事舅姑甚谨力纺绩营甘脆野蕨独尝七十年如一日两台旌锡县令岁时存问春秋致胙者三十余年年九十三终　　王茂功妻王氏
按西平县志王氏王茂功妻茂功亡子继绪方五岁苦节教训三十年绪列庠序　　刘学诗妻邢氏
按西平县志邢氏刘学诗妻诗亡氏年三十四子方三岁遭兵火焚劫迄无宁宇邢以只身携子展转播迁辟纑教子丙夜不辍邑令学使旌其门　　王印柏妻魏氏
按西平县志魏氏王印柏妻印柏没于王事魏方少茹蘗饮冰躬纺绩以忠孝勉子克振前业为国家出死力及子请缨为遵化游击屡奏边功累赐旌表　　毛鹏霄妻田氏按西平县志田氏毛鹏霄妻鹏霄守汾州寇乱围城死之田携二子旋里饘粥不给兢兢教子祥振先后登科甲　　樊守绪妻吕氏
按西平县志吕氏樊守绪妻年十八生子卫方一岁夫亡苦守育孤读书成立郡邑学使并旌之　　李克敏妻武氏
按西平县志武氏参政李克敏继室敏亡武年十九无所出坚守五十余年值岁歉世乱鹑衣藿食节操愈坚　　王印昆妻桂氏
按西平县志桂氏王印昆妻吏科桂有根之妹昆早丧桂年二十以柏舟自誓抚四岁孤儿艰苦备尝节操愈凛有司旌之　　宋继曾妻范氏
按西平县志范氏庠生宋继曾妻曾亡范年二十五翁姑在堂遗孤甫三龄氏坚贞自矢敬事翁姑慈抚幼子长列黉序以寿终　　樊铜妻陈氏
按西平县志陈氏樊铜妻夫年二十三病亡三子俱幼氏纺织抚育皆得成立历七十二年始终不二卒年九十有五　　赵之璘妻张氏
按西平县志张氏诸生赵之璘妻璘早亡子甫一周翁姑垂暮祖母在堂张年十八守节赡养翁姑祖母终其身生养死葬靡不致敬茕茕孤儿抚育教训得列庠序事闻表其门　　曾寿妻李氏
按信阳州志李氏曾寿妻年十九夫亡子映芳方二岁氏誓欲死殉翁姑指遗孤为劝氏守节事翁姑以全孤息饥寒侵侮并至备极艰难及翁姑相继逝兵荒之际三丧迭举前后成礼观者惊叹口授映芳经书有声胶庠事闻旌表　　胡翼子母王氏
按信阳州志王氏诸生胡翼子母夫亡氏年二十翼子纔四岁内营衣食外持门户苦心备至翼子长就外傅训教甚严稍不率则号泣欲从亡人地下翼子学成有声冰玉之操三十余年如一日　　王玺妻周氏
耿
氏附

按信阳州志周氏指挥王玺妻夫亡周年十九舅姑以家贫无出令再适矢志不从守节终老玺弟瑀妻耿氏年二十一而寡子幼多疾耿断发与周共守几五十年事闻诏建坊表其闾　　王诏妻袁氏
按信阳州志袁氏王瑀子指挥诏妻诏以冤系狱袁昼夜苦心经营佐费卒出其夫夫亡事姑耿尽孝课子祖嫡读书登第历官庶子复夫雠年七十八卒　　陈镇继室袁氏按信阳州志袁氏指挥陈镇继室归两月镇没于阵袁年十八毁容守节孤贫四十余年卒　　孟朴妻郑氏
按信阳州志郑氏诸生孟朴妻夫亡氏年十九无子以死自誓年六十七卒有司表其闾　　周嘉宾妻王氏
按信阳州志王氏诸生周嘉宾妻夫亡氏年十九绩纺自给亲族罕见其面年七十余卒有司表其闾　　高述妻沈氏按信阳州志沈氏高述妻夫亡氏年二十三抚幼子不易其志子又丧辛苦甘贫历五十余年卒　　李轲妻周氏
按信阳州志周氏诸生李轲妻夫亡氏年二十四一子弥岁苦节抚孤事寡姑齐氏胡氏孝谨尢至有司表其闾　　黄洛妻周氏
按信阳州志周氏诸生黄洛妻夫亡氏年二十五无子哭泣丧明六十四岁卒有司表其闾　　黄灿妻王氏
按信阳州志王氏黄灿妻夫亡氏年二十抚一子守节四十余年有司表其闾　　胡廷瑞妻李氏
按信阳州志李氏胡廷瑞妻夫亡氏年二十四无子守节年七十余卒　　袁灿妻何氏
按信阳州志何氏参将袁灿妻归数年无嗣劝夫置妾夫不欲自择良家女数人强夫纳之生子三人抚育不啻己出灿没于官子皆幼苦志教诲俱为诸生以覃恩封恭人事闻旌表　　张大信妻李氏
丘氏
章氏附

按信阳州志李氏诸生张大信妻与妾丘氏信弟大教妻章氏俱少寡守节终身　　刘尚质继室何氏
按信阳州志何氏御史刘尚质继室学宪何景明女孙事姑孝敬年十九而寡无出抚育前室子永泰登贤书永豫食廪饩历苦节三十余年卒　　陆族妻卢氏
按罗山县志卢氏陆族妻夫亡氏年二十一姑以家贫无出令再适氏拜泣以死自誓姑不能夺　　陈钺妻吕氏
按罗山县志吕氏陈钺妻夫亡吕年二十有四父母以家贫无出令再适吕断指自誓父母不能夺　　徐诏侧室张氏按罗山县志张氏武邑令徐诏侧室诏亡张年未三十无子凄风苦雨历四十年终　　徐君玺妻潘氏
按罗山县志潘氏徐君玺妻年二十七而寡堂以下不闻其声严教二子皆成明经有司旌表　　徐佑妻张氏
按罗山县志张氏士人徐佑妻年二十五夫亡抚孤宗华为诸生卒年七十有奇　　黎黔继室祁氏
三
妾附

按罗山县志祁氏户部主事黎黔继室早寡持身若处子前室子广西道御史光禄妾三人熊氏康氏李氏亦并寡与祁同守节矩矱森然诏为祁氏建坊　　张大器妻尹氏女
附

按罗山县志尹氏张大器妻年十六适器十九生子维中甫半岁器亡尹抚维中年十八补博士弟子员维中亦早殁又抚孙琏食廪饩曾孙亦髫年入庠尹皆目睹凡阅四世孀居七十年年八十有五女适国学黎光裕亦青年励节毋所生敕建坊旌表　　刘思先妻黄氏
按罗山县志黄氏士人刘思先妻先亡氏年十九家素无余储及孀居益艰于食樵爨不给忘其为苦自初寡至耆年非至亲罕见其面年九十二卒　　毕抚东妻刘氏
按罗山县志刘氏毕抚东妻东早亡无子苦节数十年里党称之　　罗四维妻郑氏
张
氏附

按罗山县志郑氏罗四维妻有节概异庸女早寡卓然独立乡里推重值邑四郊皆为寇垒攻劫无停晷彼此相戒曰慎毋入郑母之门卒年八十有五妇张氏年未二十亦寡奉姑守节四十余载人称节孝　　张之彦妻徐氏按罗山县志徐氏徐汝进女母刘氏以清节着闻徐适诸生张之彦年二十而彦亡遗孤凤翥方二岁守节终身有司旌表年近九十卒　　丘应麟母张氏
按罗山县志张氏诸生丘应麟母早寡抚孤守节数米而炊者三十余年终无异志乡里钦之　　刘笃生妻徐氏
按罗山县志徐氏奉祀生刘笃生妻性贤淑平居户外不闻其声事翁姑尽孝数载夫亡翁姑怜其少以微言动之令改适辄自经救苏志如山岳不移两亲殁节操愈着城破后颠沛仓皇饥困而死　　刘懋忠侧室陈氏
按罗山县志陈氏诸生刘懋忠侧室通政士兰庶母也年十五事刘十年而寡无出誓不再嫁守节终身　　余思聪妻周氏按罗山县志周氏余思聪妻夫亡氏年十七无子守节奉姑终身　　董安妻邢氏
按罗山县志邢氏董安妻夫亡氏年二十遗腹三月生兰家道萧索舅姑垂老奉养取给纺绩乡里贤之　　徐譔妻胡氏按罗山县志胡氏诸生徐撰妻年二十有五撰亡抚六岁孤坚贞自矢内外肃然虽至戚不得相见历五十年有司旌表　　徐汝进妻刘氏
女
附

按罗山县志刘氏诸生徐汝进妻年二十一进病亡绝食求死姑姥辈力劝免甘贫守节五十四年如一日止一女早孀亦死守如母事闻建坊　　易仲淹妻阮氏
按光州志阮氏易仲淹妻归易九月夫亡奉姑秦氏孝谨家贫躬纺绩度日族长者怜其孝欲改嫁之阮曰我嫁孀姑谁养况身&#已三月宁守贫奉姑也明年生子勉阮志益坚遂抚勉成立内外贤之州守表其门　　张文昌妻李氏
按光州志李氏年十九适张文昌昌父守北平没于燕氏与夫哀毁几死备历艰险负榇归葬同姑樊氏居逾年夫亡子显甫一岁氏持守甚严躬纺绩事姑保其子无毫发之失姑年八十终州守月给米一石赡之年九十四卒　　留通妻刘氏
按光州志刘氏留通妻夫早亡无子家贫坚志守节供夫灵于家惟纺绩以治生或劝他适辄斥之年七十卒州守表其门　　彭德显妻徐氏
按光州志徐氏彭德显妻年二十五夫亡苦节守贞誓无他志历四十年卒有司以闻建坊墓左以旌其节　　陈梦勋妻郑氏
按光州志郑氏赠官陈梦勋妻生子裴甫七月勋亡郑年二十三孝养舅姑营葬如子苦节教子裴为御史年八十卒封太孺人　　王嘉乐妻杨氏
按光州志杨氏庠生王嘉乐妻夫亡守节有司各致谷养建坊旌表　　方谦妻董氏
按光州志董氏儒士方谦妻夫亡抚夫侄济奎成进士年六十终旌表　　汪浩妻吴氏
按光州志吴氏儒士汪浩妻仅存名氏
　　夏尚忠妻刘氏
按光州志刘氏庠生夏尚忠妻早寡苦节郡守旌表　　罗氏女按光州志罗氏女许聘熊应彦未嫁彦亡至死不改适　　陈自新妻罗氏
按光州志罗氏陈自新妻夫亡依侄守节旌表　　罗浚妻刘氏按光州志刘氏庠生罗浚妻夫亡无子依婿苦节旌表　　杨元旗妻郑氏
按光州志郑氏庠生杨元旗妻夫亡守节直指旌之　　曾玺妻夏氏按光州志夏氏曾玺妻夫亡苦节年七十二州守表其门　　吴均妻张氏
按光州志张氏吴均妻夫亡苦节旌表
　　陈已行妻曹氏
按光州志曹氏儒士陈已行妻夫亡苦节营葬舅姑州守表其门　　廖圯妻张氏
按光州志张氏廖圯妻夫亡苦节毕葬舅姑历经寇难不失其守州牧旌之　　贾一德继妻杨氏
按光州志杨氏举人贾一德继妻年十六夫亡苦节七十余年年九十卒　　胡峻德妻仇氏
按光州志仇氏御史胡峻德妻夫亡子幼誓不他适长斋课子年八十三终　　杨大濩妻曹氏
按光州志曹氏封君杨大濩妻夫亡苦节三十余年　闺节部列传一百十九
　　明一百十四
　　卢大干妻卢氏
按商城县志卢氏诸生卢大干妻夫早殁卢守节贫苦子天锡甫八岁教训成名举癸卯孝廉　　段尚絅母王氏
按商城县志王氏诸生段尚絅母年十九丧夫守节至九十六岁终　　王湛台妾陈氏
按商城县志陈氏刑部侍郎王湛台妾北京人王卒于京意其必改适氏坚志扶柩归葬终身衣白不替　　张森母罗氏按商城县志罗氏诸生张森母夫早丧森止三岁罗晨夜纺织以理家务凡宾祭婚丧如夫存日人称其节而有才　　马绳武妻马氏
</div>
    <div class="pagination">
<a href="闺媛典闺节部_page154.html">上一页</a><span>...</span><a href="闺媛典闺节部_page150.html">150</a><a href="闺媛典闺节部_page151.html">151</a><a href="闺媛典闺节部_page152.html">152</a><a href="闺媛典闺节部_page153.html">153</a><a href="闺媛典闺节部_page154.html">154</a><span class="current-page">155</span><a href="闺媛典闺节部_page156.html">156</a><a href="闺媛典闺节部_page157.html">157</a><a href="闺媛典闺节部_page158.html">158</a><a href="闺媛典闺节部_page159.html">159</a><a href="闺媛典闺节部_page160.html">160</a><span>...</span><a href="闺媛典闺节部_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
