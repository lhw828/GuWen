<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 5 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 5 页/共 268 页</h1>
    <div class="content">　　阔阔歹侧室高丽氏
按辍耕录中书平章阔阔歹之侧室高丽氏有贤行平章死誓弗贰适正室子拜马朵儿赤说其色欲妻之而不可得乃以其父所有大答纳环子献于太师伯颜此物盖伯颜所属意者伯颜喜问所欲遂白前事伯颜特为奏闻奉旨命拜马朵儿赤收继小母高丽氏高丽氏夜与亲母逾垣而出削发为尼伯颜怒以为故违圣旨拜奏命省台洎侍正府官鞫问诸官奉命惟谨锻炼备极惨酷时国公阔里吉思于鞫问诸官独秉权力侍正府都事帖木儿不花数致语曰谁无妻子安能相守至死得有如此守节者莫大之幸而反坐以罪恐非我治朝之盛典也国公悟为言于伯颜之前宛曲释解其事遂已帖木儿不花汉名刘正卿后至监察御史而卒　　朱益之妻郑氏
按处州府志郑氏朱益之妻年二十六而寡姑老子幼曲尽孝慈旧居城东门外奉姑命创居于城中姑病卧六年汤药必亲尝郡表于朝至元二年太守亲诣其门建节孝坊　　郭德明妻林佛奴
按闽书林佛奴字从一父全迁龙溪龙溪人有郭德明者事寡母以孝闻全以佛奴归之年二十七而德明卒二子一女长方七岁姑年老且贫父母为他图不肯至元丁丑黄胜寇入境姑适卧病或劝避之曰不敢舍姑至正丙午陈友定取漳州乱兵杀其孙惠佛奴冒白刃持孙不舍兵欲断其手执益坚兵怒断之而舍去孀守四十六年　　朱某妻冯氏
按崇明县志冯氏朱某妻夫从征瓜哇而没冯年二十生子庆甫三月纺绩自给矢志不渝至元重纪知州刘逸民以其节闻于太府恩例赐帛寿八十九　　张裕妻杨氏按松江府志杨氏龙华人至元丁丑夏彗星现天下童男女谣惑皆成配时杨年十三赘张都水子裕十五生一女十七裕亡杨守节五十余年安贫茹素寝处一室里人以杨节妇呼其居　　张一龙妻何氏
按广东通志何氏东莞人适漕贡进士张一龙生子秉阳甫晬而一龙卒至元庚辰有黄同知者至邑利其赀欲势娶之何氏衰服携幼子行哭于市截发剺面誓死不辱罄其赀乃免子寻殇育犹子宝大为嗣邑人高之其女弟复以孝节着因谓何氏多贤女云　　阎祯妻杨氏按陕西通志杨氏阎祯妻西安鄠县人祯亡氏年二十二守节五十年至正元年诏旌表　　薛氏曹氏
按山西通志薛氏曹氏清涧里蔺姓妯娌也至正二年旌表其门事实无考　　顾应法妻余氏
按绍兴府志余氏顾应法妻名守元萧山人夫没氏年二十五苦节至正三年旌表年八十有四　　牟处士妻耿氏
按青州府志耿氏牟处士妻临淄人至正元年旌表　　巨林妻王氏按青州府志王氏巨林妻临朐人归林三载生子一林亡氏年二十八蓬首垢面出入严谨养翁姑抚子成立重祖先奉祭享治家睦族积二十余年家业充裕门阀不衰至正初旌表　　韩敬甫妻周氏
按莱州府志周氏潍州人韩敬甫妻夫亡氏年二十二抚一子年十八而丧周守节弥坚至正七年旌表　　国忠妻鞠氏按莱州府志鞠氏潍州人国忠妻宗亡家贫抚育孤子率仆治田以养舅姑舅姑没以礼殡葬至正四年表其门　　皇甫庆妻张氏
按襄垣县志张氏皇甫庆妻庆亡氏年二十守节终身至正五年表其门　　房天骥妻祝氏
按兖州府志祝氏房天骥妻邹县人夫亡甘贫不嫁至正六年诏旌其门　　郑和甫妻段氏
按榆次县志段氏少有淑德及笄归里人郑和甫事舅姑处妯娌以孝谨称和甫亡氏殊少家贫誓不改节历久弥坚至正七年诏旌表　　郑谷祥妻陈氏
按太平县志陈氏临海陈刚中女名贞一年十九归莞田郑闳中孙谷祥五岁谷祥没陈年二十四媵周福儿生一子二女皆幼陈氏抚之如己出闺门雍睦乡人称之至正七年诏旌表　　张约妻宋氏
按莱州府志宋氏张约妻即墨人年十九夫亡止一子矢志守节勤纺绩教子成立逾八十卒至正九年敕旌其门　　张定山妻楼氏
按宁波府志楼氏名道真人及笄归张定山无子其媵汪生二子文海文庆氏抚育如己出六年夫疾革谓曰吾亲老子幼不幸至是汝方年少我死汝自为之楼泣誓无异志既寡父兄复欲夺其志楼泣几绝奉舅姑益谨命二子受业程端礼之门至正九年郡守阿般图奏旌其门文海后以秀才授真定县令　　毛清按闽书毛清蚤适人至正己丑寇乱清不从其家人避贼而大书壁间云宁死义不生污贼至清持刃刺贼首贼杀之事闻旌门复其家　　许释可妻徐氏
按天台县志徐氏太坊人许释可妻夫没徐年二十七子甫四岁以死自誓事姑甚谨年五十五至正十年表其门　　田士达妻王氏
按交河县志王氏田士达妻年二十五丧夫守节不移至正十一年诏旌其门　　丁坚妻秦氏
按山西通志秦氏丁坚妻坚没氏年二十二孝事舅姑抚二岁子成人守节至死不渝至正十一年旌表　　郝伯坚妻张氏按畿辅通志张氏郝伯坚妻晋州人年二十伯坚病卒生子彦温甫三岁张氏奉事舅姑抚育幼子克尽妇道乡党称誉至正十二年旌表其门　　王兰妻刘氏
按武昌府志刘氏王兰妻年二十六夫亡子德俊六岁德原甫六日姻娅欲夺其志誓死不从苦节鞠二子成立至正壬辰兵越蕲黄蹂践乡邑二子奉母独完人谓贞节所感　　胡子仁妻谢氏
按祁门县志谢氏名顺懿胡子仁妻至正壬辰蕲黄寇至懿从子仁避难山中子仁被兵死氏年二十余遗子裕佑殊幼复遭离乱家业倾堕卒能守志抚孤以寿终　　汪琰妻潘氏
李氏俞
氏蒋氏附

按元史列女传潘氏汪琰妻徽州婺源人年二十八而琰卒潘氏誓不他适以其夫从兄之子元圭为后元圭时始三岁鞠之不啻己出潘氏卒年六十二元圭之子良垕有子燕山燕山卒时妻李氏年二十四无子乃守志自誓父母欲夺而嫁之不听燕山兄子惟德娶俞氏惟德早死二子甚幼俞氏守节辛勤不坠家业故人贤汪氏之门而称曰三节同郡歙县吴子恭之妻蒋氏年二十八而夫亡孀居五十年年七十八卒至正十四年旌表门闾　　李贤卿妻王氏
按永平府志王氏李贤卿妻年十八夫亡誓不他适纺绩以养舅姑始终如一至正十五年旌表　　曹某妻刘氏
按辍耕录刘氏泰州&#&#人至正丙申春随父渡江居吴门适张士诚部将曹某方数月夫阵亡刘不避凶险躬至死所求得其尸归葬欲以身殉父不许既而权贵闻刘美且贤争欲强委禽焉刘誓死不贰遂削发为比丘尼　　裘善甫妻周氏
按天台县志周氏裘善甫妻夫殁周年二十九生三子俱幼周奉姑教子冰蘗自持至正十九年旌表　　秦闰夫妻柴氏按元史列女传柴氏晋宁人闰夫前妻遗一子尚幼柴氏鞠如己出未几柴氏有子闰夫病且死嘱柴氏曰我病不复起家贫惟二幼子汝能抚其成立我死亦无憾矣闰夫死家事日微柴氏辛勤纺绩遣二子就学至正十八年贼犯晋宁其长子为贼驱迫在围中既而得脱初在贼时有恶少与张福为仇往灭其家及官军至福诉其事事连柴氏长子法当诛柴氏引次子诣官泣诉曰往从恶者吾次子非吾长子也次子曰我之罪可加于兄乎鞠之至死不易其言官反疑次子非柴氏所出讯之他囚始得其情官义柴氏之行为之言曰妇执义不忘其夫之命子趋死而能成母之志此天理人情之至也遂释免其长子而次子亦得不死时人皆以为难二十四年有司上其事旌其门而复其家　　刘子文妻杨氏
按山西通志杨氏刘子文妻文以疾卒子原甫五岁氏二十二守节抚子成立至正二十年旌表　　王子纯妻张氏
按山阴县志张氏王子纯妻生子彰甫二岁纯死张誓不二志力女红以自给没称完节至正二十六年诏旌表　　朱谷妻杨氏
按临海县志杨氏名勤年十六适朱谷十载夫与翁相继没杨倾奁奉丧事守志抚孤父欲嫁之以死誓乃止至正丙午诏旌其门　　吕孝义妻倪氏
按丰润县志吕孝义妻倪氏夫早亡一子甫三岁家贫无助倪自奉丧以葬舅姑命改图倪抱子悲咽矢死无二卒全其节至正间旌表　　韩蔓妻张氏
按巨鹿县志张氏韩蔓妻巨鹿人夫亡姑年五十五一子殊幼氏勤女工以养至正间旌表　　孙氏
按浚县志孙氏至正间节妇不知其夫旌表石门至今尚存事实无考　　马荣妻晋氏
按济南府志晋氏章丘人马荣妻至正间旌表事实不传　　赵让妻王氏
按济南府志王氏章丘人赵让妻至正间旌表事实不传　　王德用妻张氏
按济南府志张氏淄川人王德用妻事实不传　　公孙颙妻苏氏按济南府志苏氏淄川人公孙颙妻事实不传　　王某妻胡氏按济南府志胡氏淄川人王某妻事实不传
　　王道亨妻孟氏
按青州府志孟氏王道亨妻莒州人夫亡事姑至孝有少年欲强娶之密以墨刺两颊终身不二　　杨富妻崔氏
高
苑人
　张妇仵氏
寿
光人

　　聂贵妻刘氏
乐
安人
　掌印税妻刘氏
寿
光人

　　蒋恒妻刘氏
乐
安人
　朱行义妻赫氏
寿
光人

　　徐进妻田氏
寿
光人
　尚成妻刘氏
昌
乐人

按青州府志已上八妇俱夫亡守节至正间旌表事实不传　　姜思敬妻阎氏
按登州府志阎氏姜思敬妻宁海人至正二十年旌表事实不传　　刘珍妻赵氏
按彰德府志赵氏安阳刘珍妻夫亡纺缋以奉舅姑教子读书年六十八卒诏旌其门　　吴忠妻刘氏
按彰德府志刘氏安阳吴忠妻夫亡有遗腹父母欲令改适氏曰夫亡子幼舅姑年老将谁依倚矢志不从年八十四卒旌表　　李义妻孙氏
按彰德府志孙氏安阳李义妻夫亡氏年二十八子方三月事姑抚幼纺绩自给历五十余年教子成立　　傅金儿按河南府志傅金儿孟津畅家村民傅嗣恩女至正间许字偃师民倪铭子住儿住儿殁金儿年十六誓不适人父母不能夺其志卒老于家葬于祖茔之次人呼之为白头女　　段希贤妻李氏
按山西通志李氏段希贤妻夫早亡氏年二十四抚四岁子荣奉亲守志至正间旌其门　　郝义妻张氏
按平定州志张氏郝义妻夫亡氏年二十子方数月舅没姑老誓不再嫁舍东有圃日灌畦蚕织以奉姑尝畜牝羊托所亲带牧孳息几以万计子长教之向学四十年如一日至正间表其门　　聂希甫妻耶律氏
按平定州志耶律氏广德军宣差聂希甫妻性端静涉猎书史年二十二而寡守节四十年终身缟素抚妾出二子成名登显仕至正间旌表　　吕乙鸣妻郜氏
按平定州志郜氏国子伴读吕乙鸣妻夫亡氏年二十三甘贫守节勤织纺以供薪水孝敬翁姑不怠教幼子成立至正间旌表　　冯义甫妻陈氏
按平定州志陈氏冯义甫妻年二十四夫亡子女俱幼依父母守节四十余年至正间旌表　　陈克敬妻赵氏
按卫辉府志赵氏陈克敬妻辉县人年少夫亡誓不再嫁至正间旌表　　李安道妻王氏
按陕西通志王氏李安道妻西安咸宁人年十九道亡氏躬纺织事舅姑守节终身至正间旌表　　康德明妻王氏
按陕西通志王氏延安鄜州人康德明妻年二十德明亡半月生遗腹子守节五十余年至正中旌表　　周宪章妻石氏按武昌府志石氏周宪章妻至正中夫徙禄仕于公安夫没织抚孤四十年饥寒不易以寿终　　张楚材妻翟氏
按安陆府志翟氏景陵张楚材妻年二十余夫亡守节终身至正间旌其闾　　吴伯璋妻王氏
按安陆府志王氏景陵吴伯璋妻年二十夫亡守节终身至正间旌表　　徐肇仲妻宋氏
按贵溪县志宋氏名以顺徐肇仲妻年二十六仲没冰节自持事姑至孝至正间诏旌表之　　张和妻黄氏
按溧水县志黄氏张和妻年未三十而寡截发自明曰吾未可死以孤在耳非有他也卒抚孤完节焉至正间旌表　　钱某妻胡氏
按安庆府志胡氏望江人钱某妻至正间翰林承旨欧阳宫表其闾事实无考　　任氏女
按松江府志任氏女青龙任水监月山之曾孙女父以水监荫得官生二子一女至正中北人有杨姓者官于华亭因乱侨居任氏馆舍为其子聘任女其子尝登墙窥所聘女任父兄见而恶之欲绝婚不可得遂迁延其期杨北归乃以女复受某氏聘及亲迎女遂剪发而泣曰奈何以一身二许吾将奉佛终身焉久之传杨死或以为劝愈执不从竟以女冠老　　华铉妻陈氏黄淑
瑛附

按无锡县志陈氏字明淑堠阳华铉妻为都功德使司都事没陈年二十八誓不贰志抚其孤幼武底于成至正间表其门幼武作贞节堂以奉母其后有黄淑瑛者嫁华仲安二十七而寡洁身教子人以比明淑焉　　卢秀卿妻何氏
按宁波府志何氏人归卢秀卿至正间任管界司巡检婴疾而亡何氏时年二十五执丧三年哀毁欲绝奉姑守节五十六年如一日志行卓异庆元路总管上其事表曰孝义之门　　吴世澄继妻窦氏
按绍兴府志窦氏萧山吴世澄继妻至正间世澄为两浙运司广盈库大使没窦年二十八守节不移抚前室遗孤及所生子准恩勤若一准长为兵部主事诏旌之　　马彦奇妻盛氏
按台州府志盛氏名贞一马彦奇妻幼读书知学年二十归彦奇未十年而孀有三男一女家甚贫纺绩自给尝口授书诗以指取绩麻水作点画教其子所为梅花诗数十首多以自况有云满枝零落碎璚瑰不假天工与剪裁月下琼姿空色相溪边风格绝尘埃寒香泣雨魂难返高节凌霜志莫回桃李未曾争艳冶半疏影自徘徊至正间避乱居华岩故家士族并迎致之谈论女则比之曹大家云　　陈君鼎妻汤氏
按天台县志汤氏年十九归陈君鼎&#年夫亡抚侄为嗣养姑甚谨勤纺绩以立家年八十二终至正中旌表　　韩戒之妻陈氏
按临海县志陈氏名末妫侍制刚中女也适韩戒之及期而寡陈年二十二遗孤方四月誓不他适守节三十八年以寿终大妫适槁城董士楷亦以贞节闻至正中俱旌表　　陈公武妻应氏
按宁海县志应氏水车陈公武妻年十七归陈明年生子复元而夫亡父母欲夺其志应曰舅姑老怀中之孤将安恃乎日流涕不食父母不复言勤妇事以供孝养复元既长通儒术克绍先业而一门之内孝慈雍穆至正间郡守以闻旌表　　叶彦宽妻范氏
按松溪县志范氏名回叶彦宽之妻至正间彦宽授政和县簿未任而没范方盛年一子尚幼立志不嫁孀居五十余年始终一节人无间言年八十终　　周元德妻郭氏按温州府志郭氏周元德妻广州人元德任历山尉因娶焉未几元德道死无子氏之兄弟强再嫁不许负元德骨暨义女远涉数千里归葬平阳县孝事舅姑至正间御史孔汭上其事旌之　　周惠妻王氏
按处州府志王氏周惠妻惠早亡王守节不二至正间闻于朝旌表　　施九泰妻卓氏
按闽通志卓氏尢溪人施九泰妻少有志操嫁未几九泰卒卓以死誓不贰志遗腹生一子纺织勤劬以供衣食教其子成立至正中有司以闻诏旌表复其家　　郭彦敬妻齐氏
按浚县志齐氏郭彦敬妻年二十夫死遭兵乱携七岁孤备历艰辛四十余年克全其节　　刘进兴妻李氏
按浚县志李氏刘进兴妻年二十三夫死元末群盗起重其行不忍犯之全节终　　王允茂妻左氏
按武昌府志左氏王允茂妻江夏尉延庆孙女元季兵起茂羁郴永未归氏备尝艰苦茂返同奔寓闽之泰宁茂亡子恺方九岁邵武卫官欲娶之氏抱子呼天矢死靡他还葬其夫躬织教子历官宫僚　　陈正妻孙氏
</div>
    <div class="pagination">
<a href="闺媛典闺节部_page4.html">上一页</a><a href="闺媛典闺节部.html">1</a><a href="闺媛典闺节部_page2.html">2</a><a href="闺媛典闺节部_page3.html">3</a><a href="闺媛典闺节部_page4.html">4</a><span class="current-page">5</span><a href="闺媛典闺节部_page6.html">6</a><a href="闺媛典闺节部_page7.html">7</a><a href="闺媛典闺节部_page8.html">8</a><a href="闺媛典闺节部_page9.html">9</a><a href="闺媛典闺节部_page10.html">10</a><span>...</span><a href="闺媛典闺节部_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
