<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 253 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 253 页/共 899 页</h1>
    <div class="content">即环渊

　　汉
　　环余
按郑樵通志汉有河东太守环余
　　后汉
　　环饶
按万姓统谱饶隗嚣将
　　环安
按后汉书公孙述传嚣将王元降述以为将军使与领军环安拒河池按郑樵通志作隗嚣将
环安而不载环饶姓名

　　晋
　　环济
按郑樵通志晋有环济撰要略
　　宋
　　环中
按万姓统谱中绍兴中为秘书丞尝进春秋表沈与求表奏其不当先鲁后周上曰为人臣而不知尊王之意岂可置之三馆　　环申
按郑樵通志宋有环申登科淮阳人


　偏姓部列传
　　汉
　　偏吕张
按万姓统谱偏吕张见急就章
　　偏倚
按万姓统谱倚大都尉


　钱姓部列传二
　　宋
　　钱文敏
按宋史钱若水传若水父文敏汉青州帅刘铢辟为录事参军历长水酆都尉扶风令相州录事参军先是府帅多以笔牍私取官库钱韩重赟领节制颇仍其弊文敏不从重赟假他事廷责之文敏不为屈太祖嘉其有守授右赞善大夫知泸州至郡有政迹改殿中丞三迁司封员外郎又知洺州建昌军卒年七十二　　钱守俊
按宋史钱守俊传守俊濮州雷泽人少勇鸷尝为盗陂泽中称转陂鹘周显德中应募为铁骑卒早事太祖宋初补禁卫隶散员直干德中转殿前班都知寻征太原还改东西班指挥使迁马步军副都军头太平兴国四年命率师屯定州以备北边俄加秩领演州刺史移屯赵州又从征范阳师还道遇敌战于徐河斩首千级夺马百匹雍熙三年命将北征田重进出飞狐道守俊以偏师为援大败之还掌军头引见司淳化三年出为单州团练使又明年改迁齐州时河西蕃部内扰命以副都部署镇其地既而徙屯石州数改官时有言守俊病且老握重兵不堪其职召还授左领军卫大将军领潘州防御使权金吾街仗大中祥符三年卒年八十一守俊累从军征讨前后中三十六创景德中录其子允庆为奉职弟守信官崇仪副使守荣内园使　　钱弘僎
按十国春秋弘僎文穆王长子历任静海军节度使温州刺史封琼山侯卒　　钱弘儇
按十国春秋弘儇字智仁文穆王第二子本名弘偁性喜简俭善骑射能书有文而自晦筮仕上直副兵马使检校尚书右仆射迁东府安抚使洞晓政术吏不敢欺寻为静海军节度使判军州事久之改彰武军节度使知福州事温人皆行啼巷哭曰愿公早回亦有携家以从者谓之随使百姓承制累授太尉拜丞相干德四年卒年五十有四谥节惠　　钱弘侑
按十国春秋弘侑文穆王第三子也封西安侯　　钱弘侒按图绘宝鉴弘侒官至秀州刺史工于画艺或言亦文穆王养子　　钱弘偡
按十国春秋弘偡字惠达文穆王第八子也起家内牙诸军都知兵马使检校司空出为湖州刺史明吏术能为诗忠懿王嗣位恭敬尢笃显德间累授特进检校太尉宣德军节度使封吴兴郡王建隆初宋敕授同中书门下平章事寻以饮酒过度薨年三十八谥恭义　　钱俶
按宋史吴越世家钱俶字文德杭州临安人本名弘俶以犯宣祖偏讳去之吴越国王元瓘之第九子也晋开运中为台州刺史汉干佑初授东南面兵马都元帅镇海镇东军节度使开府仪同三司检校太师兼中书令杭越等州大都督吴越国王赐号翊圣广运同德保定功臣三年江南遣其将查文徽攻福州俶发兵擒文徽献捷加尚书令周广顺初授诸道兵马元帅二年授天下兵马元帅改赐推诚保德安邦致治忠正功臣六月丁母忧起复世宗即位授天下兵马都元帅显德六年恭帝嗣位赐崇仁昭德宣忠保庆扶天翊亮功臣建隆元年授天下兵马大元帅自太祖受命俶贡奉有加常数干德元年来贡改赐承家保国宣德守道忠正恭顺功臣开宝五年改赐开吴镇越崇文耀武宣德守道功臣七年冬讨江南诏以俶为升州东面招抚制置使八年俶率兵拔常州加守太师江南平论功以俶大将沈承礼孙承佑并为节度使为防御使者一人刺史六人九年二月俶与其妻孙太子惟浚平江军节度使孙承佑来朝上遣皇子至睢阳迎劳俶至赐剑履上殿书诏不名以俶妻为吴越国王妃令惟浚赍诏赐之太祖数诏俶与其子惟浚宴射苑中惟诸王预坐每宣谕俶俶拜谢多令内侍掖起俶感泣太祖令俶与太宗秦王叙昆仲之礼俶伏地叩头涕泣固让乃止四月令俶归国太平兴国三年三月来朝以所管十三州献于阙下封淮海国王改赐宁淮镇海崇文耀武宣德守道功臣雍熙元年改封汉南国王四年春出为武胜军节度改封南阳国王俶四上表让国王改封许王端拱元年春徙封邓王会朝廷遣使赐生辰器币与使者宴饮至暮有大流星堕正寝前光烛一庭是夕暴卒年六十追封秦国王谥忠懿　　钱弘亿
按十国春秋弘亿字延世文穆王第十子母沈氏初孕文穆王梦僧入寝帐已而生弘亿故小字曰和尚天资俊拔善属文年二十官内牙诸军左右都虞候检校左仆射开运间为忠懿王丞相会内牙指挥使滔谋乱辞连弘亿出为明州刺史颇着善政建隆初升奉国军节度使检校太保以名犯宋宣祖讳改名亿末年梦金甲神告其死期卧疾三日而终谥康献　　钱弘仪
按十国春秋弘仪文穆王第十一子建隆初避宋讳改名仪起家镇东军安抚使干德时奏授越州观察使宋太宗即位加金紫光禄大夫检校太保封开国彭城侯改慎瑞师三州观察使已又改金州观察使太平兴国四年卒于京师年四十八赠安化军节度使仪工草书善奕棋皆及上品　　钱弘偓
按十国春秋弘偓字赞尧文穆王第十二子也性仁孝事母陈氏以恭勤闻及任衢州刺史为政宽恕厚重民多爱之显德五年卒年二十五　　钱弘仰
按十国春秋弘仰文穆王第十三子善骑射通儒术尢精书法累官台州刺史性虽严急而政事宽简吏民畏服卒年二十有四谥成显　　钱俨
按宋史吴越世家俨字诚允俶之异母弟也本名信淳化初改焉幼为沙门及长颇谨慎好学俶袭国封命为镇东军安抚副使周显德四年奏署衢州刺史太祖平扬州俶遣俨入贺赐甚厚开宝三年代兄偡知湖州充宣德军安抚使俶奉诏攻毗陵命俨督漕运太平兴国二年从俶之请授新妫儒等州观察使仍知湖州俨兄仪为慎瑞师等州观察使入朝以俨为随州观察使仪为金州观察使仪卒俨换金州未几出判和州在职十七年咸平六年卒年六十七赠昭化军节度俨嗜学博涉经史为文辞颇敏速富赡当时国中词翰多出其手　　钱熙
按宋史钱熙传熙字大雅泉州南安人父居让陈洪进署清溪令熙幼&#悟及长博贯群籍善属文洪进嘉其才将署熙府职辞不就着楚雁赋以见志寻复辟为巡官专掌笺奏洪进归朝熙不叙旧职举进士雍熙初携文谒宰相李昉昉为延誉于朝明年登甲科补虔州观察推官代还迁殿中丞直史馆淳化中参知政事苏易简对太宗言赵邻几追补唐实录邻几卒家睢阳即命熙乘传而往尽取其书来上熙尝与杨徽之言及张洎钱若水将被进用熙与刘昌言同乡里相亲善又语及其事昌言因以语洎洎疑熙交构诉之熙坐削职通判朗州俄徙衡州就改太常博士真宗即位迁右司谏寻通判杭州政多专达为转运使所奏徙通判越州熙负气好学善谈笑精笔札狷躁务进自罢职因愤恚成疾咸平三年卒年四十八子蒙吉亦进士及第　　钱若水
按宋史钱若水传若水字淡成一字长卿河南新安人幼聪悟十岁能属文雍熙中举进士释褐同州观察推官听决明允郡治赖之淳化初寇准掌选荐若水洎王扶程肃陈充钱熙五人文学高第召试翰林若水最优擢秘书丞直史馆岁余迁右正言知制诰会置理检院于干元门外命若水领之俄同知贡举加屯田员外郎诏诣原盐等州制置边事还奏合旨改职方员外郎翰林学士俄知审官院银台通进封驳司至道初以右谏议大夫同知枢密院事真宗即位加工部侍郎数月以母老上章求解机务诏不许若水请益坚遂以本官充集贤院学士判院事诏修太宗实录俄判吏部流内铨从幸大名陈御敌安边之策俄知开封府未几出知天雄军兼兵马部署初若水率众过河分布军伍咸有节制深为戍将推服是秋又遣巡抚陕西缘边诸郡令便宜制置边事还拜邓州观察使并代经略使知并州事六年因疾诏归京师与僚友会食僧舍假寝而卒年四十四赠户部尚书若水美风神有器识能断大事事继母以孝闻雅善谈论尢轻财好施所至推诚待物兄若愚比部员外郎　　钱若冲
按宋史钱若水传若水从弟若冲大中祥符中调河阳令有仆酗酒杖之百数仆挟刀夜潜室中断其臂若冲大呼又害其幼子诏磔仆于其门真宗赐若冲帛三十端补孟州别驾　　钱昱
按宋史吴越世家昱字就之忠献王佐之长子佐薨昱尚幼国人立倧遂以昱为咸宁大安二宫使俶嗣国承制授秀州刺史太祖受禅俶遣昱入贡及平蜀复来贺归国为台州刺史俶得福州命昱守之王师讨江南为东面水陆行营应援使从俶入朝授白州刺史昱好学多聚书喜吟咏献太平兴国录求换台省官令学士院召试制诰三篇改秘书监判尚书都省出知宋州改工部侍郎历典寿泗宿三州率无善政至道中以为郢州团练使咸平二年表入朝以病不及陛见卒年五十七昱善笔札工尺牍然贪猥纵肆无名节可称生子百数涉雍熙中进士及第绛至内殿承制合门祗候累典郡颇以干力称　　钱郁
按十国春秋郁忠献王第二子累官镇东军节度副使秀州刺史入宋改知全州至太保卒追封西平侯　　钱惟治按宋史吴越世家惟治字和世废王倧之长子倧初迁于越而惟治生俶爱之养为己子幼好读书八岁授两浙牙内诸军指挥使判军粮营田事又改德化军使迁检校太保台州团练使干德四年四月制授宁远军节度检校太傅王师讨江南惟治从俶率兵下常州策勋改奉国军节度俶入朝命惟治权发遣军国事太宗嗣位进检校太尉太平兴国三年俶入觐又权国事俶既纳土惟治与其弟惟渲惟灏归朝至京师改领镇国军节度惟治善草隶尢好二王书家藏书帖图书甚众雍熙三年大出师征幽州命惟治知真定军府兼兵马都部署训兵享士颇勤政务俶薨召还起复检校太师移病累表请罢节镇优诏不许惟治既病心恍惚家事不肃咸平初僮奴以奸私杀人于庭事连闺阃真宗为停按鞫止授右监门卫上将军其子驾部员外郎丕责授郢州团练副使晚年颇贫匮景德中其弟惟演献文上对宰相称其公王之后能苦心翰墨令记其名因曰钱氏继世忠顺子孙可念如闻惟治颇贫乏尢可轸恻特转右武卫上将军月给奉十万累加左骁卫上将军左神武统军大中祥符七年七月卒年六十六赠太师　　钱惟浚按宋史吴越世家惟浚字禹川俶嫡子也裁数岁俶表授镇海镇东两军节度副大使检校太保钤两浙管内土客诸军事建隆元年加检校太傅三年领建武军节度干德初加检校太尉六年来朝侍郊祀开宝二年授镇东等军节度浙江东西道观察处置两浙制置营田发运等使及大兵征金陵惟浚从父下毗陵以功加平章事九年随俶入朝俶先归留惟浚扈从郊祀西洛太宗即位加兼侍中太平兴国二年丁母妃孙氏忧起复加镇东大将军右金吾卫大将军三年随俶来朝徙惟浚淮南节度是冬郊祀恩加检校太师从平太原及从征幽蓟又从幸大名雍熙元年郊祀改山南东道节度四年徙镇安州惟浚虽再移镇常留京师端拱初籍田封萧国公俄俶薨起复加兼中书令淳化初卒年三十七追封邠王谥安僖　　钱惟演
按宋史钱惟演传惟演字希圣吴越王俶之子也少补牙门将从俶归朝为右屯卫将军历右神武军将军博学能文辞召试学士院改太仆少卿献咸平圣政录命直秘阁预修册府元龟除尚书司封郎中知制诰再迁给事中知审官院大中祥符八年为翰林学士坐私谒事罢之寻迁尚书工部侍郎再为学士会灵观副使又坐贡举失实降给事中复工部侍郎擢枢密副使会灵观使兼太子宾客更领祥源观累迁工部尚书仁宗即位进兵部王曾为相以惟演尝位曾上因拜枢密使初惟演见丁谓权盛附之与为婚谓逐寇准惟演与有力焉及序枢密题名独刊去准名曰逆准削而不书谓祸既萌惟演虑并得罪遂挤谓以自解宰相冯拯恶其为人请出之乃罢为镇国军节度观察留后即日改保大军节度使知河阳逾年请入朝加同中书门下平章事判许州天圣七年改武胜军节度使明年来朝上言先&#在洛阳愿守宫钥即以判河南府再改泰宁军节度使惟演雅意柄用抑&#不得志及帝耕籍田求侍祠因留为景灵宫使太后崩诏还河南惟演不自安请以庄献明肃太后庄懿太后并配真宗庙室以希帝意惟演既与刘美亲又为其子暧娶郭后妹至是又欲与庄懿太后族为婚御史中丞范讽劾惟演擅议宗庙且与后家通婚姻落平章事为崇信军节度使未几卒特赠侍中谥文墨其家诉于朝改谥曰思庆历间子暧复诉乃改谥曰文僖　　钱惟济
按宋史吴越世家惟济字岩夫生七岁俶封汉南王奏补本府元从指挥使历诸卫将军领恩州刺史改东染院使真拜封州刺史其后请试郡命知绛州徙潞州迁永州团练使改知成德军仁宗即位加检校司空以吉州防御使留再任迁虔州观察使知定州迁武昌军节度观察留后改保静军留后卒赠平江节度使谥宣惠惟济有吏干能戢下而性苛忍所至牵蔓满狱重囚弃市或断手足探肝胆用以威众观者色动而惟济自若也　　钱昆
按宋史钱惟演传惟演从弟昆字裕之举进士为治宽简便民能诗善草隶书累官右谏议大夫以秘书监卒于家　　钱易
按宋史钱惟演传惟演从弟易字希白始父倧嗣吴越王为大将胡进思所废而立其弟俶俶归朝群从悉补官易与兄昆不见录遂刻志读书年十七举进士试崇政殿三篇日未中而就言者恶其轻俊特罢之然自此以才藻知名再举进士就开封府试第二自谓当第一为有司所屈乃上书言试朽索之驭六马赋意涉讥讽真宗恶其无行降第三明年第二人中第补濠州团练推官召试中书改光禄寺丞通判蕲州景德中举贤良方正科策入等除秘书丞通判信州东封泰山献殊祥录改太常博士直集贤院祀汾阴幸亳州命修车驾所过图经献宋雅一篇迁尚书祠部员外郎坐发国子监诸科非其人降监颍州税数月召还久之判三司磨勘司擢知制诰判登闻鼓院纠察在京刑狱累迁左司郎中为翰林学士儤直未满卒易才学赡敏过人数千百言援笔立就又善寻尺大书行草　　钱昭序
按宋史吴越世家俶之群从台州刺史仰之子昭序字着明好学喜聚书知通利军以勤干闻至如京副使　　钱昭度
按宋史吴越世家俶之群从衢州刺史偓之子昭度字九龄至供奉官俊敏工为诗有集十卷　　钱延年
按宋史钱若水传若水子延年年甫七岁录为太常奉礼郎后以献文赐进士出身历太常博士集贤校理　　钱象先
按宋史钱象先传象先字资元苏州人进士高第吕夷简荐为国子监直讲历权大理少卿度支判官河北江东转运使召兼天章阁侍讲详定一路敕成当进勋爵仁宗以象先母老欲慰之独赐紫章服进待制知审刑院加龙图阁直学士出知蔡州象先长于经术侍迩英十余年有所顾问必依经以对反复讽谕遂及当世之务徙知河南府陈州复兼侍讲知审刑院象先旁通法家说故屡为刑官条令多所裁定复知许颍陈三州以吏部侍郎致仕卒年八十一　　钱丕按宋史吴越世家惟治子丕字简之幼好学雍熙中俶上言欲求举进士太宗以其世家子特召试内署授秘书丞赐金紫累迁驾部郎中尝知新淦县又知衡州惟治卒以将作少监起复俄为三司户部判官卒于光禄少卿　　钱守吉
按宋史吴越世家惟浚子守吉至西京作坊使　　钱守让按宋史吴越世家惟浚子守让字希仲以荫累迁供备库使天禧四年录诸国之后加领荥州刺史改东染院使卒守让颇勤学为文章退居多闭关读书屡献歌颂真宗优诏奖有集二十卷子恕娶曹王元偁女长安县主　　钱晦
按宋史钱惟演传惟演子晦字明叔以大理评事娶献穆大长公主女累迁东上合门使贵州团练使勾当三班院群牧都监授忠州防御使知河中府改颍州防御使为秦凤路马步军总管复还三班院同提举集禧观历霸州防御使为群牧副使卒　　钱暄
按宋史钱惟演传惟演子暄字载阳以父荫累官驾部郎中知抚州移台州进少府监权盐铁副使官制行为光禄卿出知郓州拜宝文阁待制卒子景臻尚秦鲁国大长公主　　钱彦远
按宋史钱惟演传惟演从弟易易子彦远字子高以父荫补太庙斋郎累迁大理寺丞举进士第以殿中丞为御史台推直官通判明州迁太常博士举贤良方正能直言极谏科擢尚书祠部员外郎知润州召为右司谏迁起居舍人直集贤院知谏院数有建明卒于官　　钱明逸
按宋史钱惟演传惟演从弟易易子明逸字子飞繇殿中丞策制科转太常博士擢右正言首劾范仲淹富弼二人皆罢其夕杜衍亦免相明逸盖希章得象陈执中意也进同修起居注知制诰擢知谏院为翰林学士加史馆修撰知开封府狱吏榜妇人酇氏堕足死罢为龙图阁学士知蔡州历扬青郓曹州应天府还判流内铨知通进银台司复出知成德军渭州加端明殿学士知秦州治平初复为翰林学士神宗立御史论其倾险憸薄倾附贾昌朝夏竦以陷正人乃罢学士久之知永兴军熙宁四年卒年五十七赠礼部尚书谥修懿　　钱公辅
按宋史钱公辅传公辅字君倚常州武进人少从胡翼之学有名吴中第进士甲科通判越州为集贤校理同判吏部南曹历开封府推官户部判官知明州同修起居注进知制诰英宗即位陈治平十议王畴为翰林学士未久擢副枢密公辅谓畴素望浅不草制帝以初政用大臣而公辅格诏谪为滁州团练使逾年起知广德军神宗立拜天章阁待制知邓州复知制诰入见帝劳苦之使录十议以进命知谏院王安石雅与之善既得志排异己者出滕甫郓州公辅数于帝前言甫不当去薛向更盐法安石主其议而公辅谓向当黜遂拂安石意罢谏职旋出知江宁府明年徙扬州以病乞越改提举崇福观年五十二　　钱顗按宋史钱顗传顗字安道常州无锡人初为宁海军节度推官知赣乌程二县皆以治行闻治平末以金部员外郎为殿中侍御史里行许遵议谋杀案问刑名未定而入判大理顗以为一人偏词不可以汨天下之法遵所见迂执不可以当刑法之任不从二年而贬后自衢徙秀州家贫母老至丐贷亲旧以给朝晡而怡然无谪官之色苏轼遗以诗有乌府先生铁作肝之句世因目为铁肝御史卒年五十三　　钱褒
按泉州府志褒晋江人熙之后也性纯孝母丧负土成墓结庐居山形容毁瘠终制方还治平熙宁中郡守徇州人之请闻于朝乞诏试擢用以励风俗　　钱龢按尚友录龢字岊甫以孝义知名居于钱塘门外九里松之间尝建杰阁藏书甚富苏轼榜曰钱氏书藏仕至直秘阁知荆南府　　钱藻
按宋史钱惟演传藻字醇老明逸之从子也幼孤刻厉为学第进士又中贤良方正科为秘阁校理慈圣后临朝藻三上书乞还政同修起居注知制诰加枢密直学士知开封府平居乐易无崖岸而居官独立守绳墨为政简静有条理不肯徇私取显数求退改翰林侍读学士知审官东院卒年六十一神宗知其贫赙钱五十万赠太中大夫　　钱景谌
按宋史钱惟演传景谌景臻之从兄也繇殿直巡辖两京马递中进士第初赴开封解试因王安石得其文以为知道者既荐送之又推誉于公卿间自是执弟子礼安石提点府界景谌为属主簿又以文荐之执丧居许闻安石得政喜因事来京师谒之问曰青苗助役如何景谌曰利少害多异日必为民患又问孰为可用之人曰居丧不交人事而知人尤难事也遂辞出后调官复来安石已作相又往诣之安石欲令治峡路役书且委以戎泸蛮事景谌曰峡路民情仆固不能知而戎泸用兵系朝廷举动一路生灵休戚愿择知兵爱人者安石大怒景谌遂与安石绝熙宁末从张景宪辟知瀛州终身为外官仅至朝请郎而卒　　钱勰
按宋史钱惟演传勰字穆父彦远之子也生五岁日诵千言十三岁制举之业成熙宁三年应试既中秘阁选廷对入等矣会王安石恶孔文仲策迁怒罢其科遂不得第以荫知尉氏县授流内铨主簿神宗召对将任以清要官安石使弟安礼来见许用为御史勰谢安石知不附己命权盐铁判官历提点京西河北京东刑狱元丰定官制勰方居丧帝于左司郎中格自书其姓名须终制日授之奉使吊高丽还拜中书舍人元佑初迁给事中以龙图阁待制知开封府积为众所憾出知越州徙瀛州召拜工部户部侍郎进尚书加龙图阁直学士复知开封临事益精哲宗莅政翰林缺学士章惇三荐林希帝以命勰仍兼侍读惇因是极意排诋讽全台攻之言不已罢知池州卒于官年六十四元符末追复龙图阁学士　　钱即
按宋史钱惟演传即字中道吴越王诸孙也第进士为睦州推官辟鄜延幕府崇宁中为陕西转运判官王师复银州转饷最除直龙图阁知庆州至镇筑安边城归德堡包地万顷纵耕其中岁得粟数十万徙知延安府加集贤殿修撰又进徽猷阁待制显谟阁直学士在延五年童贯宣抚陕西得便宜行事时长安百物踊贵钱币益轻贯欲力平之计司承望风旨取市价率减什四违者重置于法民至罢市又行均籴法贱入民粟关内骚然几于生变即抗章极陈其害贬永州团练副使数月还待制知兴仁府徙太原以童贯宣抚本道辞不许居二年以疾提举洞霄宫复直学士睦寇作起知宣州悉意应军须贯上其功进龙图阁学士贯遂引为河北河东参谋以老固辞乃转正奉大夫致仕卒赠金紫光禄大夫谥忠定　　钱乙按宋史钱乙传乙字仲阳本吴越王俶支属祖从北迁遂为郓州人父&#善医然嗜酒喜游一旦东之海上不返乙方三岁母前死姑嫁吕氏哀而收养之长诲之医告乙以家世即泣请往迹寻凡八九反积数岁遂迎父以归其事吕如事父吕没无嗣为收葬行服乙至京师视长公主女疾授翰林医学皇子病瘈瘲乙进黄土汤而愈擢太医丞乙本有羸疾每自以意治之而后甚因自制药日夜饮之左手足忽挛不能用喜曰可矣所亲登东山得茯苓大逾斗以法啖之尽由是虽偏废而风骨悍坚如全人以病免归不复出末年挛痹寖剧知不可为召亲戚诀别易衣待尽遂卒年八十二　　钱忱
按宋史钱忱传忱字伯诚吴越王俶五世孙父景臻尚仁宗第十女秦鲁国大长公主生忱神宗命赐名除庄宅副使骑都尉伯父勰在翰苑因得识一时名卿哲宗爱之常使侍左右徽宗覃八宝恩为邕州观察使迁武宁军观察留后喜其靖共除泸州军节度使钦宗加检校少保高宗立复拜检校少保泸州节度使中太乙宫使进开府仪同三司绍兴十五年以秦鲁主终丧除少保封荣国公三十年迁少师致仕明年卒年八十余赠太师　　钱埙
按万姓统谱埙字深云祖亿宋初判明州子孙遂家于鄞埙世居东钱湖之里读书尚节&#不事侈靡晚年别筑一室植松竹以自况日与同里高友文谈论经史得一善则佩服不忘乡人敬慕之　　钱遹
按万姓统谱遹浦江人徽宗时为御史中丞累工部尚书大观间以显谟阁直学士领祠家居筑三湖蓄水以利乡人民多德之殁赠大中大夫　　钱观复
按苏州府志观复字知原常熟人政和五年进士教授瑞安调湖州户曹授衢州判官除户部员外郎出知广德军观复深于易急于为义乡里推之号正静居士有文集十五卷论语解二十卷　　钱时敏
按万姓统谱时敏溧阳人少聪明读书一览成诵属文敏速登政和辛卯第擢大理寺丞国有礼制皆令掌之累官至敷文阁待制　　钱冰
按杭州府志冰宣和中令昌化多政绩重建县治置双溪馆其后昌邑人凌康德着唐山纪事有美政思钱冰之句　　钱峃
按万姓统谱峃歙人与弟觷读书尚气&#宣和中方腊余寇尚炽峃兄弟起乡兵剿平之建炎三年金人入寇峃兄弟引人逆战败之功闻并补承信郎　　钱揆按兖州府志揆字舜臣吴越王钱镠之后也仕宋为上柱国吴兴郡开国侯尝知楚丘遂家于曹有子十人皆登显仕　　钱可则
按万姓统谱可则字正己天台人知睦州二年秋七月浙右大水粟价腾涌可则亟发廪赈之谕俗储蓄运籴移檄傍郡弛籴禁平市价民以全活　　钱涒
按万姓统谱涒字伸伯海陵人翰林学士勰之孙也事亲孝家贫而甘旨独丰母病药必尝而进居丧哀毁骨立悲动邻里庐墓三年诵佛书　　钱几
按万姓统谱几字君凭长兴人游心儒术恬淡无求屡征不起有诗集三卷　　钱周材
按溧阳县志周材字元英七岁善属文举乡试第一建炎戊申进士累官修撰侍讲出知常州奉祠孝宗登极以旧学召对便殿留奉内祠后直学士院丁母忧服阕屡起不就干道初卒　　钱尧卿
按尚友录尧卿字熙载乐清人吴越王七世孙年数岁居父丧如成人庐墓终制遂以孝称母卒哀毁过礼水浆三日不入口屏声色却滋味者三年人以为难阖族同居三十余年并无间言岁歉捐谷价以济饥民不能偿者焚其券绍兴间诏举孝廉郡以名上未几卒绍熙中旌表其闾　　钱端礼
按宋史钱端礼传端礼字处和临安府临安人父沉潼川军节度使端礼以恩补官绍兴间通判明州加直秘阁累迁右文殿修撰仕外服有声高宗材之知临安府御史中丞汪澈论版曹阙官当遴选权户部侍郎兼枢密都承旨孝宗锐意恢复诏张浚出师会符离稍失利汤思退遂倡和议端礼奏有用兵之名无用兵之实贾怨生事无益于国思退大喜奏除户部侍郎浚方主战上意甚乡之思退诡求去端礼请对乞留于是思退复留命浚行边还戍兵罢招纳以端礼充淮东宣谕使端礼至淮还极言守备疏略恐召金兵宜早定和议遂除吏部侍郎再往淮上金帅仆散忠义分兵入上令思退都督江淮军马端礼试兵部尚书参赞军事赴阙兼户部尚书俄拜端明殿学士签书枢密院事兼权参知政事及和议既定乞降诏除参知政事兼权知枢密院事时久不置相端礼以首参窥相位甚急皇长子邓王夫人端礼女也殿中侍御史唐尧封论端礼帝姻不可任执政不报迁太常少卿邓王立为太子端礼引嫌除资政殿大学士提举德寿宫兼侍读改提举洞霄宫起知宁国府移绍兴进观文殿学士端礼籍人财产至六十万缗有诣阙陈诉者上闻之与旧祠侍御史范仲劾端礼贪暴不悛降职一等淳熙四年八月复元职薨赠银青光禄大夫后谥忠肃　　钱俣
按尚友录俣字惟大绍兴二十一年进士授泰州教官入为太学正除宗正簿太府丞宗正丞知袁州除秘书省著作佐郎将作少监出为福建路提举终朝请郎卒年六十六于书无所不读尢精于易有文集五卷诸经讲解十卷易说三卷　　钱良臣
按万姓统谱良臣华亭人幼志学年十九升太学绍兴中举进士累官至参知政事德望甚着尝聿新郡学旧祠于西庑　　钱景持
按万姓统谱景持知桃源县时锺相犯城景持与锺力战遂为所杀事平后赠二官　　钱俟
按万姓统谱俟字廷硕吴人终福建提举寡嗜好惟藏书数千卷朱墨精谨皆所亲授尢邃于易　　钱之望
按武进县志之望字表臣少放达喜奇计逆亮窥江以策干虞允文允文用其策亮果殒符离之败道谒张忠献浚请出边并进使敌疲于奔命大功可立浚不从干道五年登进士第授江西帅属赖文政猖獗锋甚锐参政龚茂良荐之望可任遂俘文政除金部郎官知楚州募勇士五百躬自训阅敌不敢近大奚山盗起除秘阁修撰知广州盗以舟师指城民大恐之望麾军奋击破之升华文阁待制知庐州卒　　钱佃按苏州府志观复子佃字仲耕以进士为分水尉除诸王宫大小学教授通判太平州干道七年诏皇太子领临安尹慎择僚采佃自外任迁为推官擢吏部郎中对便殿言三事上称善累迁吏兵工三部侍郎出为江西路转运副使继使福建再使江西淳熙八年婺州饥且缺守上曰钱佃可守郡佃忠信笃厚临政不求赫赫声官至中奉大夫秘阁修撰有易解三十卷词科类要二十卷文集二十卷　　钱大椿
按万姓统谱大椿淳安人&#敏好学登干道八年进士第累官转漳浦丞不事苛刻有岂弟风秩满民惜其去乃迁县令　　钱文
按万姓统谱文字文叔吴越王裔居崇德州钱里第进士尉当涂有捕获功例得进秩力辞之知万载县有异政赵汝愚荐可大用不果除知循州兴学校重风俗恺悌宜民三载报治文为人言温气和所居不蔽风雨饘粥不给晏如也　　钱象祖
按万姓统谱象祖钱塘人五世祖暄以嘉佑八年知抚州为政平允淳熙十三年象祖继知抚州修郡学制祭器出帑赈贫民于祖暄有光焉嘉定初拜左丞相　　钱中之
按万姓统谱中之淳熙间以直敷文阁为运司判官修复陈公塘人皆赖其利又尝建广惠仓皆仁政之推也　　钱孜
按万姓统谱孜嘉禾人淳熙四年为昌化令兴举学校与钱水卞园齐名　　钱文子
按万姓统谱文子字文季乐清人笃学明经为儒林巨擘入太学月书季考每占高等绍熙壬子以两优释褐授职官其后把麾持节皆以循良介特着称擢宗正少卿　　钱德谦
按万姓统谱德谦字牧仲晋江人褒之孙登庆元二年进士知无锡县多豪右以法裁之诸司号强项令竟罢复知华亭县治益有声擢诸司料院召为秘书郎迁丞除崇政殿说书知建宁府卒赠朝议大夫　　钱相按武进县志相字君玉登嘉定戊辰第初任如皋簿改宰乐平倅临漳真德秀荐之迁国子簿宗学博士未逾月迁监察御史有直声累升给事中吏部侍郎嘉熙辛丑同典贡举历兵礼吏三部尚书以亲老丐归除阁学知婺州辞不就　　钱时
按宋史杨简传简门人钱时字子是淳安人幼奇伟不群读书不为世儒之习以易冠漕司既而绝意科举究明理学江东提刑袁甫作象山书院招主讲席学者兴起政事多所裨益郡守及新安绍兴守皆厚礼延请开讲郡庠其学大抵发明人心论议宏伟指擿痛决闻者皆有得焉丞相乔行简知其贤特荐之朝授秘阁校勘未几出佐浙东仓幕太史李心传奏召史馆检阅转对敷陈剀切皆圣贤之精微旋以国史宏纲未毕求去授江东帅属归其书有周易释传尚书演义学诗管见春秋大旨四书管见两汉笔记蜀阜集冠昏记百行冠冕集宝佑间守季镛祠于学　　钱益按广东通志益东管人登淳佑元年进士性刚介不可干以私历廉州盐官调静江府佥判荐改赣州兴国县时峒寇连年剽掠益至请兵躬往剿捕扫其巢穴民赖以安　　钱应高
按溧阳县志应高登景定三年进士元陷建康赵淮被执宿其家翼日即北行应高追送至江口闻淮瓜州之变愤不食至荆溪赴水死　　钱允文
按万姓统谱允文号竹间从季父融堂先生游研精义理尤善属文登咸淳元年进士第历武冈令严而爱敏而不苛权豪有所犯执法不少贷由是强猾敛避侄端宗领乡荐主嘉定学教有安定遗风焉　　钱戬按尚友录戬溧阳人居父忧有少年数人来曰而父负吾金数百万戬与之不吝夜有盗入戬知之呼与一白金使速去终不语人后其子至显官人以为阴德之报　　钱兴祖
按绍兴府志兴祖字国材上虞人少类成人长探理学母疾二年竭力致养及终贫不能葬孺子泣者五年既葬白乌千百集墓木上大鹳驯扰墓旁卒百日而后去　　钱文卿
按万姓统谱文卿乐清人方数岁执父丧如成人时三舍法行文卿方冠领郡学正诸生肃然钦之奉母居白石山阖族同居三十余年无间言　　钱文季
按万姓统谱文季乐清人为成都漕运判官善属文义士杨巨源死于非命文季为作哀词蜀人高之终宗正少卿

</div>
    <div class="pagination">
<a href="氏族典卷诸姓部_page252.html">上一页</a><span>...</span><a href="氏族典卷诸姓部_page248.html">248</a><a href="氏族典卷诸姓部_page249.html">249</a><a href="氏族典卷诸姓部_page250.html">250</a><a href="氏族典卷诸姓部_page251.html">251</a><a href="氏族典卷诸姓部_page252.html">252</a><span class="current-page">253</span><a href="氏族典卷诸姓部_page254.html">254</a><a href="氏族典卷诸姓部_page255.html">255</a><a href="氏族典卷诸姓部_page256.html">256</a><a href="氏族典卷诸姓部_page257.html">257</a><a href="氏族典卷诸姓部_page258.html">258</a><span>...</span><a href="氏族典卷诸姓部_page254.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
