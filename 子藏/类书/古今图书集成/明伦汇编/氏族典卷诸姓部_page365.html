<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 365 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 365 页/共 899 页
  </h1>
  <div class="content">
   按句容县志保八崇德乡人性至孝幼丧母力穑以养继母朱氏得父欢父殁奉继母益孝尝值岁凶保八罄所有得米以供母而与妻子啖草实有子方二岁朱氏减食哺之保八虑不能兼济弃子于池中妻救之得存复因锄地得窖钱三斗举家赖以全活时人号以唐郭巨云　　唐楚善
按贵州通志楚善婺川县人耕读勤俭不乐仕进好赈施宗族不能嫁娶丧葬者皆赖其助年七十始生一子且见二孙人以为隐德所致寿百十有七
　王姓部列传二十四
　　明三
　　王时中
按明外史李钺传王时中字道夫黄县人弘治三年进士授鄢陵知县召拜御史督察畿辅马政正德初出按宣大逮系武职贪污者百余为东厂太监丘聚所奏刘瑾捕时中下诏狱谪戍铁岭卫瑾诛起四川副使迁湖广按察使以右佥都御史巡抚宁夏世宗立召为右副都御史父丧除起故官历兵部左侍郎代李钺为尚书为言官李鸣鹤等所劾帝令归听勘兵部尚书李承勋卒复起时中代之调刑部尚书坐论御史冯恩狱落职闲住始恩疏诋时中及是以宽恩得罪时称为长者久之遇赦复官致仕　　王宪
按明外史王宪传宪字维纲东平人弘治三年进士历知阜平滑二县召拜御史正德初擢大理寺丞迁右佥都御史清理甘肃屯田进右副都御史巡抚辽东历郧阳大同以应州御寇功荫锦衣世百户迁户部右侍郎改抚陕西入为兵部右侍郎武宗南征命督理军储颇附权幸驾旋以中旨代王琼为兵部尚书世宗即位为给事中史道劾罢嘉靖四年廷推为三边总制加太子太保张璁桂欲用王琼为总制乃改宪南京兵部尚书已入为左都御史朔州告急廷推宪总督宣大宪不肯行给事中夏言赵廷瑞劾宪托疾避难复罢归未几帝念宪召为兵部尚书居数年引年归卒谥康毅　　王哲
按吴江县志哲字思德弘治庚戌进士授监察御史巡按福建十年巡按广东南海十三村负固哲轻骑至其巢谕以祸福皆感泣解散父丧去官十五年再按江西镇守太监董让怙势骄纵哲首劾之宁王宸濠横甚亦敛迹不敢忤民为之谣曰江西有一哲六月飞霜雪天下有十哲太平无休歇十六年迁山东按察司副使备兵临清时刘瑾初得志中官有忤瑾斥南京者道死临清哲具棺埋之正德三年升广东按察使明年擢南京都察院右佥都御史管理操江寻改巡视南赣会江西盗起朝命往抚哲至黜贪吏去苛政盗皆解散宸濠常以计去守臣之异己者哲自宸濠所宴归而病人谓宸濠中以毒遂以疾乞归逾岁毒发卒　　王承裕
按明外史王恕传恕子承裕字天宇举弘治六年进士恕致政即令承裕告归侍养起授兵科给事中出理山东河南屯田武宗立屡迁吏科都给事中以言事忤刘瑾罚米输塞上再迁太仆卿嘉靖六年累官南京户部尚书在部三年致仕卒谥康僖　　王献臣
按明外史王献臣传献臣字敬止其先吴人隶籍锦衣卫弘治六年举进士授行人擢御史巡大同边尝令部卒导从游山为东厂缉事者所发命杖谪上杭丞十七年复以张天祥事被逮谪广东驿丞武宗立迁永嘉知县　　王良臣
按明外史赵佑传王良臣陈州人弘治六年进士官南京御史刘瑾逮南京科道良臣方清军江西驰疏请宥之瑾怒逮下诏狱廷杖三十斥为民瑾诛起山东副使终按察使　　王缜
按明外史王缜传缜字文哲东莞人登弘治六年进士选庶吉士授兵科给事中累迁工科都给事中正德元年出为山西右参政历福建布政使迁右副都御史巡抚苏松诸府协平江西贼王浩调郧阳巡抚迁南京刑部右侍郎嘉靖二年就擢户部尚书卒官　　王恂按万姓统谱恂字用诚公安人由进士授检讨大理寺丞巡抚贵州赈穷掩胳民夷怀畏迁国子祭酒博学工文操行简约年五十九卒于任归家之日行李萧然有诚斋文集藏于家　　王震
按万姓统谱震字威远邢台人登弘治癸丑进士历任户部主事员外郎中出纳钱谷克称厥职升湖广郧阳知府六年当道累以廉足以律身才足以莅政行己无玷遇事有为及政事举而尽官守之责抚字勤而得近民之体以荐之升河南参政有安储王平群盗功转左右布政升应天府尹致仕归图书千余卷悉送至郡庠以资士子诵读其孝思之纯至老不衰建永感堂以志不忘　　王瓒
按浙江通志瓒字思献永嘉人弘治乙卯乡试第三人丙辰进士及第第二人充经筵讲官进讲举直错枉以讽逆瑾瑾怒&amp;#旨诘责几得祸迁国子司业瑾诛进南祭酒改北祭酒擢礼部侍郎时车驾数巡幸储位久虚乃疏请育宗室一人于宫中并乞回銮语甚切直持节封玉山王世宗继统瓒适署部事会以母忧归卒赠礼部尚书谥文定　　王佐
按山西通志佐字汝&amp;#潞州人弘治乙卯举人授汝宁西平知县始至即招徕失业清理滞狱时称廉平会齐鲁间盗起令民筑城浚池大修战具及贼延及河南闻西平有备不敢犯久之贼势猖獗佐遣其室李携其子归家曰不可使先人无后会贼拥众数万奄至城下呼曰纳我馆之出而子女发而金帛则可免佐曰是尚可以为邑哉乃誓士民昼夜严守且射死其首领贼攻益急三日无援城陷被执贼射佐佐大骂贼又挺刃佐颈抑之就跪佐曰我天子命官恨不能斩汝有死而已膝不可屈也遂杀而裂之事闻赠光禄少卿谕祭一坛荫孤为国子生自后诸路闻风相继坚守贼奔窜无所得卒以歼灭故刘龙称其有反正功与唐张巡一揆云　　王涣
按明外史叶钊传王涣字时霖象山人弘治九年进士由长乐知县征授御史正德元年灾异纷然条上应天要道五事语多斥宦官明年出视山海诸关以病谢事未行盗发其部内都御史刘宇承刘瑾指劾涣失报逮下诏狱杖之斥为民瑾败复官致仕　　王九思按名山藏文苑记九思字敬夫鄠人眉目清秀颜色充和如神仙中人姿仪冠朝士登弘治丙辰进士李东阳当国为清新流丽之诗和平畅达之文士林宗尚而九思亦学其体考选庶吉士契东阳意遂得选首授翰林检讨一时为之语曰上有三老下有三讨言其文体一律也及李梦阳起而倡古文辞九思一洗旧习从之东阳因呼九思梦阳文为子字股盖以其互称子为重也刘瑾调诸翰林为诸曹郎九思得吏部主事历文选郎中瑾诛坐瑾党罢九思闲美风流不羁拘礼节而谈笑有韵座有士则言文章座有释则言禅定座有道则言摄养座有农有商则言耕种货殖以至百工技艺皆随所见与之谈说无不欢快下及艳曲小令亦新奇工美极人情之致与康海&amp;#名善歌而弹琵琶次之所著有游春记碧山乐府皆其小令艳曲之行世者也嘉靖初有荐九思纂修实录者其所同罢吏部摘游春记毁于当路云记中所借姓名李林甫者指李东阳也杨国忠者指杨廷和也贾婆婆者指贾咏也坐此竟已九思闻之更作小词自嘲云老而丧明四方求文口占授人疾书不给年八十二卒　　王崇献
按兖州府志崇献字季征珣第四子也弘治丙辰进士选翰林院庶吉士后改礼部主事以逆瑾擅权引疾告归瑾衔其避也削籍为民瑾诛改兵部主事时山东江浙巨寇称乱崇献条陈六事悉见采用寻升郎中南京尚宝司卿复引疾去嘉靖戊子用言者荐起为南京通政司右参议再晋南京太仆寺卿癸巳拜左佥都御史巡抚宁夏乞归　　王守仁
按万姓统谱守仁字伯安世称阳明先生浙江余姚人弘治己未进士授刑部主事劾刘瑾逮狱谪贵州龙场驿丞升庐陵知县吏部主事正德间巡抚南赣讨平宸濠升南京兵部尚书封新建伯被谮削爵隆庆改元赠侯谥文成议祀孔庙子正亿嗣伯爵守仁才高学邃兼资文武英敏天成机权莫测其用兵也训练严明筹画精密对客笑谈万众遄集擒酋斩馘献凯辕门左右尚不知也直所谓天生豪杰特立于斯世者也岂近世名卿所及哉　　王軏
按明外史王軏传軏开平卫人弘治十二年进士正德初历工部员外郎屡迁山东左布政使嘉靖初入为顺天府尹迁右副都御史巡抚四川就拜工部右侍郎召还改户部进左侍郎初軏之平陇政也以陇氏无后请改设流官遂改芒部为镇雄府擢重庆通判程洸为试知府陇氏旧部沙保等攻执洸夺其印欲复立陇氏后巡抚王廷相等破保洸得还御史戴金言芒部改流之议诸司咸执不可軏徇洸邪说违众独行致疆场不靖遂罢軏官寻以李承勋荐起故官迁南京户部尚书就改兵部参赞机务居四年以老乞罢疏中言享年若干帝以为非告君体勒为民久之卒　　王源
按明外史吴景传正德中四川佥事王源行部川北会蓝廷瑞鄢本恕等掠通巴至营山源率典史邓俊御之皆为所杀源五台人弘治十二年进士　　王原
按明外史王原传原文安人襁褓时父珣以家贫役重逃去不知所之原稍长问父所在母告以故原大悲痛及娶妻月余原号哭与母别遍历山东数年转至辉县夜宿野寺门外天将曙一僧启门出骇曰若何人原曰文安人寻父而来僧引入禅堂老僧怜而予之粥珣方执爨下老僧素知为文安人乃语之曰汝识此少年乎曰不识也曰此若同里曷问之珣问汝父谓谁原以珣名对珣呼原乳名原泣曰是也相抱持哭悲感旁人原竟迎父以归后原子孙多仕宦者　　王雄
按明外史胡献传永清王雄为行人弘治十三年大同有警命保国公朱晖御之雄极言晖不足任且请罢中官监督以重将权苗逵方督晖军谓雄阻军谪云南浪穹丞　　王廷相
按明外史王廷相传廷相字子衡仪封人幼有文名登弘治十五年进士选庶吉士授兵科给事中以忧去正德初服阕至京刘瑾中以罪谪亳州判官量移高淳知县召为御史出按陕西裁抑中官廖堂被诬逮系诏狱谪赣榆丞屡迁四川佥事山东副使嘉靖一年举治行卓异再迁山东右布政使以右副都御史巡抚四川历兵部左右侍郎迁南京兵部尚书参赞机务入为左都御史提督团营仍理院事加太子太保廷相掌内台最久有威重督团营与郭勋共事逡巡其间不能有所振饬给事中李凤来等论权贵夺民利章下都察院廷相檄五城御史核实迟四十余日给事中章允贤遂劾廷相徇私慢上而廷相以御史所核闻惟郭勋侵最多于是劾勋者群起勋复以领敕稽留触帝怒下狱责廷相朋比阿党斥为民越三年卒廷相博学好议论以经术称隆庆初复官谥肃敏　　王爌
按明外史王爌传爌字存纳黄岩人弘治十五年进士除太常博士正德时屡迁刑科都给事中与工科石天柱救彭泽忤王琼中旨调两人于外爌得惠州推官世宗立召为都给事中旋擢太仆少卿改太常嘉靖三年迁应天府尹居四年迁南京刑部右侍郎以母老归养家居十年起故官擢南京右都御史谢病归爌与御史潘壮不相能壮坐大狱诏爌提问爌力白壮罪至忤旨人称长者　　王佑
按明外史万琛传弘治十八年有王佑者为广昌知县贼至民尽逃援兵又不至佑拔刀自刲其腹曰有城不能守何生为左右奔夺其刀后援兵集贼少退越七日复突至佑仓皇赴敌死之　　王綖
按万姓统谱綖开州人登弘治乙丑进士拜户部郎中时逆瑾用事群奄倚势请托綖皆不顾后迁湖广副使适世宗入继大统宦者谷大用迎驾而南强綖长跪綖不屈号呼奏行在上遣中官慰谕之乃复起河南以擒矿寇王镗功历升山西四川两省右布政俱有平寇功超升巡抚江西都御史官至大理卿宦游二十余年萧然如寒素痛兄蚤逝举先世遗产尽畀兄子乡人贤之祀乡贤　　王充封
按万姓统谱充封字伯圻定兴人弘治乙丑进士历户部尚书　　王尚絅
按万姓统谱尚絅字锦夫郏县人弘治进士官职方改吏部有声出为山西参政年纔三十有五即三疏乞养不待报归高隐十五年复起历浙江右辖卒于官士民遮道泣送祠为名宦盖公气节政事尢重于文章　　王銮
按明外史徐文溥传王銮字廷和大庾人正德三年进士授邵武知县入为都水主事嘉靖初迁武昌知府楚府征税茶商重困銮力与争王诋为毁辱亲王銮遂请终养不待报竟归后吏部坐以擅离职守夺官　　王崇庆
按万姓统谱崇庆字德征开州人正德戊辰进士历南京吏礼二部尚书　　王纲
按陕西通志纲甘州中卫指挥正德初北兵大举纲与都指挥祝泰指挥王佐追之至把鸡儿地方转战三昼夜援兵不至泰佐俱战死纲力战独久伤人甚众势穷被执刳肠支解之　　王续宗
按陕西通志续宗字继志静宁人幼聪慧好诵诗书习骑射轻财仗义弘治间以国子生结识四方豪俊父丧哀毁骨立母孀居朝夕奉养供为子职乡党族人叹其孝友天成正德庚午除授河南罗山簿清勤匪懈剔&amp;#兴利壬申流贼猖獗时汝南府州县多陷罗山旧无城续宗毅然任修理之举督工措处不期月城垣周匝砖石包砌复引淮水灌注濠堑坚固详备贼果大举入寇罗山保全时都御史彭泽闻而器之因委以领兵之责将汝南各州县民兵遇贼众辄奋身当先倡众&amp;#勇泽益奇之复令信阳卫指挥沈镗连兵合营乘胜长驱务在剿灭镗嫉功忌能会五月五日众贼复攻罗山哨聚牢山诸处续宗同镗发民卫兵与贼众对垒方合阵镗率本部兵私遁续宗兵遂孤贼众乘机攻围续宗与弟梅并民兵张信张环数十骑奋勇血战众寡不敌自誓以死报国即麾其弟使去以终养老母复挺身深入贼营格杀数十人贼见其骁勇重围诱降续宗叱之贼怒遂剖腹挫尸泽疏以闻上悼念之敕封义阳侯立庙罗山复赐田供祀　　王元正
按明外史何孟春传王元正字舜卿盩厔人正德六年进士由庶吉士授检讨以争大礼谪戍茂州卒　　王以旗按明外史王以旗传以旗字士招江宁人正德六年进士除上高知县征授御史出按河南世宗即位欲加兴献帝皇号以旗抗言不可累迁兵部右侍郎兼右佥都御史总理河漕逾年拜南京右都御史召为工部尚书改左都御史代陈经为兵部尚书三边总督曾铣议复河套大学士夏言主之数下优旨奖铣令以旗集廷臣议以旗等力主铣议议上帝意忽变严旨咎铣令再议以旗等惶恐尽反前说帝逮铣令以旗代之在镇六年加官至太子太保卒谥襄敏　　王思按明外史王思传思字宜学太保直曾孙也正德六年进士改庶吉士授编修九年春干清宫灾思应诏上疏疏入待命数日留中不下忽传旨谪潮州三河驿丞世宗即位召复故官嘉靖三年屡争大礼不报时张璁桂方献夫为学士思羞与同列偕廷臣伏左顺门哭谏帝大怒系之诏狱杖三十逾旬再杖之病创卒思志行迈流俗高陵吕楠亟称之尝曰闻过而喜似季路欲寡未能似伯玉则改斋其人也改斋者思别号也　　王应鹏
按万姓统谱应鹏字天宇鄞县人正德六年进士知嘉定县少从王阳明先生游得理学之传清慎端方不轻发一言不骤举一事不偏听一人劝学右文选集俊髦之士群居学舍亲自督责以考其成被召赴京僚友有馈赆者一介不取或问之曰此处正当立断累官都察院右副都御史　　王道
按万姓统谱道字纯甫武城人正德进士授编修仕至吏部左侍郎道文学行谊表着一时难进易退晚得向用随亦病卒惜夫　　王鼎
按明外史霍恩传正德六年贼破永城知县王鼎系印于肘端坐待贼不屈死　　王振
按明外史霍恩传有王振者为福建黄崎镇巡检海寇大至率三子臣朝实迎战竟日伏兵起振被杀三子救之臣重伤朝实皆死　　王玠
按青城县志玠与其弟瑷正德六年流贼之乱奋力守南门城破玠死之瑷重伤得不死遂成废疾　　王文渊按东阿县志文渊邑之铜城人也有躯干而骁勇正德六年贼首刘七等拥众过铜城以刃胁文渊使从己文渊唾骂不肯行为贼所杀其族有王儒王仁德者皆以不从贼杀死又有王满仓者亦其子也年十七岁亦不从贼而死　　王天与
按广东通志天与字性之兴宁人正德甲戌进士知宁都县重民事锄强梗植善良有异绩丁丑从都御史王守仁征横水称冈浰头诸寨屡有功升俸二级己卯宸濠之变守仁征郡邑兵天与以兵从军殁于南昌　　王杲
按明外史王杲传杲字景初汶上人正德九年进士授临汾知县擢御史嘉靖三年擢太仆少卿改大理再升左副都御史进户部右侍郎寻以右都御史总督漕运逾年入为户部尚书给事中马锡劾杲受贿下狱遣戍杲竟卒于雷州戍所　　王
按明外史王杲传王句容人由进士除吉安推官从王守仁平宸濠迁大理寺副争大礼下狱廷杖累迁右副都御史巡抚江西历两京户部侍郎出督漕运进尚书历官着清操　　王相
按明外史张文明传王相光山人官御史正德十二年巡按山东镇守中官黎鉴假进贡苛敛相檄郡县毋辄行鉴怒诬奏于朝逮系诏狱谪高邮判官未几卒　　王邦瑞
按明外史王邦瑞传邦瑞字惟贤宜阳人早有器识正德十二年成进士改庶吉士出为广德知州嘉靖初祖忧去补滁州屡迁南京吏部郎中出为陕西提学佥事坐岁贡不中式五名以上贬滨州知州再迁固原兵备副使以祖母忧去服除复提学陕西转参政母忧解职起擢右佥都御史巡抚宁夏改南京大理卿召为兵部右侍郎改吏部进左改兵部仇鸾构邦瑞于帝帝眷渐移会鸾又欲节制边将罢筑蓟镇边垣邦瑞皆以为不可鸾大憾益肆谗构遂落职以冠带办事居数日大计自陈竟除名邦瑞去鸾益横明年诛死于是帝渐思之逾十年京营缺人乃起故官逾年卒谥襄毅邦瑞严毅有识量历官四十年以廉节着子正国南京刑部侍郎　　王学夔
按明外史王仪传王学夔安福人正德时以吏部主事谏南巡跪阙下受杖嘉靖初历考功文选郎中廉谨为时所称累迁南京吏礼兵三部尚书卒　　王时柯
按明外史王时柯传时柯字敷英万安人正德十二年进士授行人嘉靖三年擢御史未几有伏阙之事予杖除名穆宗即位复官　　王汝梅
按明外史黎贯传世宗从张孚敬议去孔子王号改称先师贯率同官合疏争之时礼科都给事中华阳王汝梅亦率同官抗论汝梅字济元由行人历礼科都给事中出为浙江参政卒官　　王科
按明外史马录传王科字进卿涉县人正德十二年进士授蓝田知县嘉靖四年征为工科给事中大狱起劾郭勋遂下狱削籍　　王廷陈
按明外史王廷陈传廷陈字钦黄冈人父济吏部郎中廷陈颖慧绝人正德十二年成进士选庶吉士恃才放恣武宗下诏南巡与同馆舒芬等疏谏帝怒罚跪五日杖于廷时已改吏科给事中乃出为裕州知州廷陈不习为吏又失职怨望簿牒堆案漫不省视裕人奏廷陈不法事系狱削籍归廷陈才高诗文重当世一时才士鲜能过之　　王冕
按明外史王冕传冕字服周洛阳人正德十二年进士除万安知县宁王宸濠反列城长吏多奔窜冕募壮士从王守仁攻复南昌宸濠还兵鄱阳官军战不利冕献火攻策败其兵宸濠窘遁冕部卒执送冕所冕以送守仁功未及叙坐他事落职世宗践阼录前功擢兵部主事巡视山海关嘉靖三年辽东妖贼陆雄李真等作乱突入关从吏欲扶冕出走冕不可曰吾有亲在急趋母所执兵以卫贼至母被伤冕奋前救之被执胁以白刃大骂遂见害盗掠德平知县龚谅御之力屈被杀　　王用宾
按万姓统谱用宾字允兴咸宁人正德丁丑进士历礼部尚书兼学士改南京吏部尚书九年考满升太子太保卒谥文简　　王讴
按万姓统谱讴字舜夫泉人幼&amp;#异长而风神俊逸倜傥不羁正德丁丑进士官工部督泉济上改刑部副郎按山西臬佥以疾归卒年纔三十有六有彭卫集藏于家　　王廷翰
按江西通志廷翰彭泽人勇敢善射正德己卯逆濠之乱游兵劫境翰率子弟乡兵奋前击贼连毙二人矢尽力穷卒为贼所害　　王相
按明外史王思传嘉靖三年张璁桂萼方献夫为学士思羞与同列偕廷臣伏左顺门哭谏帝大怒系狱杖之思与同官王相皆病创卒相字懋卿鄞人正德十六年进士由庶吉士授编修豪迈尚志节事亲笃孝家贫屡空晏如仕仅四年而卒　　王积
按苏州府志积字子崇太仓人正德辛巳进士任兵部以便养乞南武库迁广东参议治粮储考利弊十二事以忧归后补官耻谒要人候岁余不得调至鬻衣自给乃上书乞休吏部愧除陕西参议历迁福建参政积虽外吏受世宗知晋副都御史巡抚山东积持大体吏民怀畏迁南京兵部右侍郎以目眚乞休归卒　　王济
按名山藏本行记济黄冈人第进士官郎中母没庐墓寝哀泣吐血服阕就官一闻父疾减废寝三疏乞归父久疾吁天乞代罄赀求医盛寒酷暑不解衣冠不入内舍者凡四载父患痢济手自捧掬尝其甜苦及卒抱尸达旦哀毁几灭正德中旌表　　王溥霖
按江西通志溥霖南康人正德末王文成征蛮溥霖杖策谒见纠合族里愿从军者为数队奋击斩获二十余级次日陷没　　王用
按莱阳县志用善骑射周行四城杀贼数百贼识之城陷被祸　　王琇
按莱阳县志琇守城倡众射杀贼七人又爇苇烧贼贼遁去城陷犹巷战格杀数十贼怒斩以徇　　王宽
按莱阳县志宽守东门射杀贼三十余人贼诧为奇男子城陷直冲贼杀三人死之　　王汤臣
按招远县志正德中流贼猖獗汤臣与兰宣邢继宗随知县申良战于县东之黑山奋勇深入斩首数级没于阵申良获捷收其骨葬之仍闻于上优恤其家后知县王文贡题其墓曰战死义士　　王滕
按安丘县志滕正德时人幼警敏性至孝时流贼陷城母李方病滕扶母避小巷贼入欲刃之滕以身蔽母泣告曰母老且病愿以身代贼怒杀滕置母而去时年十五　　王
按河南通志虞城庠生有志节正德间贼执胁之厉骂与妻李氏俱死事闻旌表　　王表
按名山藏本行记表嘉定人正德中举人年十五父没日夜号泣母携抱慰解之曰独不念我自后奋志读书遂领乡荐念养母不赴会试有司强为治装初至乌尢返次至泸州返三至京师试毕即兼程归一日母病肺喘医药无&amp;#表夜分焚香吁天割左股煎汤以进顷之母呼表曰气平痰静胡乃然也表不敢泄戏笑如常他年母又病表刲右股如前母病又愈母喜醇酒表以醇酒进母喜奉佛表朝夕礼佛母喜脍间日一进脍执砧刀焉母欲诵三官经表跪诵移日提携前后或如婴儿或为山歌野调以悦母母年九十无病而逝表仆绝三日不入水浆嘉靖中旌表　　王韦按万姓统谱韦字钦佩直隶浦江人正德末为河南副使提督学校端方温雅诲人不倦每燕居必衣冠端坐出入有定期虽风雨无爽诸生服其信官至太仆寺少卿　　王纶
按万姓统谱纶字汝言慈溪人由进士除工部主事改礼部仪制转主客司员外时鸿胪寺办事通事奏乞纳草冠带极力沮之转仪制司郎中各王府庶生男咸乞禄米悉裁之以祖训历升广东参政湖广右布政所至平政均役饬举纲维懋着勋伐忤逆瑾久次不调或劝之应曰三十年嫠居忍改操耶后擢都御史巡抚湖广归卒为人孝友天植色养无违刚方耿介不媚流俗所著有学庸要旨节斋杂稿礼部要稿分守要稿承宣巡抚二稿尢精于医所治无不瘳者其原病定方不规规泥古而卒不爽干古论者以为丹溪复出也有本草集要名医杂着争相传刻利济弘多　　王文辕
按万姓统谱文辕字司舆山阴人励志力行隐居独善乡人乐亲其德每读书多所自得不主先入之言故其说多与时不类唯王守仁与之为友及守仁领南赣之命文辕欲试其所得尝撼激之不动语人曰伯安自此可胜大事矣　　王麟
按萧云举王麟传麟其先诸城人祖贵徙居新城父伍称隐德公麟生而警&amp;#强记于书无所不窥应里选官永平郡司训久之迁谕鹿邑亡何迁教授颍川王府至颍川疾作竟不起以子重光贵赠工部郎以孙之垣贵赠副都御史加赠户部侍郎以曾孙象干贵累赠柱国光禄大夫兵部尚书　　王宠
按明外史文征明传王宠字履吉别号雅宜少学于蔡羽由诸生贡入国子仅四十而卒行楷得晋法书无所不观征明长宠二十四岁折辈行与交王雅宜之名满天下　　王谷祥
按明外史文征明传王谷祥字禄之由进士改庶吉士历官吏部员外郎忤尚书汪鋐左迁真定通判以归有清望

　王姓部杂录
梁书王瞻传赞王氏自姬姓以降及乎秦汉继有英哲洎东晋王茂弘经纶江左时人方之管仲后蝉冕交映台衮相袭勒名帝籍庆流子孙斯为盛族矣野客丛谈文选萧扬州荐士表曰窃见王暕字思晦七叶重光海内冠冕良注七叶谓自王祥以下至暕父台首凡七叶冠冕不绝余谓良不考究妄为之说盖暕正王览之下非祥下也暕盖俭之子僧绰之孙昙首之曾孙注以暕父昙首又谬也祥览为兄弟自览至昙首六世至暕则九世矣注谓祥至昙首七世亦谬也李善注谓暕览之下此说是矣然谓览生导又非也按晋书览生裁裁生导王筠亦曰未有七叶名德重光爵位相继如吾门者筠盖与暕再从兄弟皆昙首曾孙所以俱有七叶重光之语自导至褒九世立传着在国史自洽至鼒九世有集行于晋宋隋唐之闲自古名门济美鲜有如是之盛者曹子建作王仲宣诔曰流裔毕万末胄称王厥姓斯氏条分叶散世滋芳烈扬声秦汉向注秦有王离王剪汉有五侯是扬声也按王粲系毕公高之后毕封于魏后十代文侯盛至孙称惠王因以王为氏而秦之离剪自周太子晋之后汉之五侯自齐田和之后此三派元不相干而此引离剪五侯为毕氏裔条分叶散失也故新莽姚之孙以姚妫陈田王氏五姓为宗室且禁元城王氏勿与四姓为婚而己自取王欣之女魏东莱王基为子纳太原王沉女皆不以为嫌盖知此也庾信作宇文杰墓志亦有是误文苑策问曰巨君之姓曾非驭鹤之苗晋王氏最盛然分派非一族也仆不暇尽数姑择其显然者疏之浑济坦之蒙修之属皆太原之裔后汉隐士霸之后也祥览敦导羲献之流皆琅琊之裔前汉御史大夫吉之后也浑戎衍澄亦琅琊裔祥览别派也肃恂虔恺兰陵人后汉良之后也仪阳城人魏修之后也浚彝矩畅弘农人晋王氏无虑十余派惟琅琊之派最盛王导之孙珣谧穆十三子仕宋大显而庆流蕃衍至隋及唐有琳者仕则天时有玙有抟者亦相继为时显人皆导之适派也见于史传者班班可考善乎李翰作凤阁王侍郎传论赞序曰太子晋之后有错为魏将剪为秦将自秦至汉有吉有骏自汉至晋有祥有览其正统也则悦洽珣其旁支也则浑戎衍经此说正得其源流仆衰绪出自太原自晋避地徙于闽中按家谱十世祖讳棨仕唐为水部郎中见闽川名士传七世祖讳仁僓闽王审知辟为大理评事不就避于剎头乡里服其节义至今称剎头王家焉宛委余编江左门高故称王谢其次则顾陆朱张梁武以此速侯景之叛淮北则推崔卢李郑崔浩宗虽灭而贵不衰陇西之李居次唐文皇以人主之势发忿而望不益江左见并于隋故王谢小减琅琊之王初在太原上而隋唐之际太原渐贵至宋益贵是亦乘除之数也虽然谢安得比王王自琅琊太原为周灵王太子后北海陈留为齐王田和后东海亦自姬姓天水九姓为王子比干后高平京兆为信陵君后又有出自楚威王后者而谢无闻也王于义大也君也天地人一贯三为王而谢义辞谢也又雕谢也王氏二十一望而谢二望王氏毋论汉即未渡江以前而为公卿著名者十余人谢固寥寥也始兴筚路之勋与庐陵雍容之业又倍蓰也谢安得比王张王李赵皆黄帝所赐姓也元丞相伯颜请杀张王刘李赵五姓汉人不许盖亦以其多耳王氏二十一望最贵者琅琊太原也谢二望会稽为贵崔二望清河博陵俱贵清河遭崔浩祸者也卢氏一望范阳李氏十一望赵郡最贵陇西次之唐即陇西望郑五望荥阳为贵顾一望吴郡陆二望朱四望张十四望梁氏所重三姓皆吴郡耳十姓之外当为刘二十五望而彭城最贵其先陶唐氏也萧二望兰陵最贵赵五望天水最贵杨二望弘农为贵周八望陈徐皆六望唐五望日知录氏族之书所指秦汉以上者大扺不可尽信唐书表李氏则云纣之时有理征字德灵为翼隶中吴伯不知三代时无此名字无此官爵也表王氏则云周灵王太子晋以直谏废为庶人传记亦无此事王氏定着三房一曰琅琊二曰太原皆出灵王太子晋三曰京兆出魏信陵君是凡王皆姬姓矣乃王莽自云舜后莽败其俗尚全未必无后裔而春秋吴有王犯晋有王良范氏之臣王生战国齐有王斗王蠋王歡费有王顺魏有王错赵有王登秦有王稽王龁王剪王绾王戊亦未必同出于灵王也韩文公作王仲舒神道碑文云王氏皆王者之后在太原者为姬姓春秋时王子成父败狄有功因赐氏此语却有斟酌

　黄姓部列传二
　　宋一
　　黄筌
按十国春秋后蜀黄筌字要叔成都人也以善昼早得名年十七事前蜀后主为待诏前蜀后主常诏筌内殿观吴道元钟馗绘本谓筌曰道元画钟馗以右手第二指抉鬼目不若以拇指为有力令筌改进筌于是不用道元本别以拇指改进前蜀后主怪其不如旨筌对曰道元所画眼色意思俱在第二指臣所画眼色意思俱在拇指前蜀后主悟乃喜及广政时加检校少府监赐金紫累迁如京副使会南唐赐后主六鹤遂命筌写六鹤于便坐之壁名曰六鹤殿由是豪贵请为图轴者接踵时谚云黄筌画鹤薛稷减价常绘野雉于八卦殿有五坊使呈鹰殿下鹰见雉掣臂数四后主令翰林学士欧阳&amp;#作文记之又写白兔于练素后主常悬于坐侧国亡入宋与江南布衣徐熙同隶图画院宋秘阁所藏每以李赞华千角鹿筌白兔为上品云　　黄居宝
按十国春秋后蜀黄居宝字辞玉筌次子也与父同事后主为待诏后累迁水部员外郎入宋隶翰林图画院居宝工画花鸟松石兼善八分书年未四十而卒　　黄居实
按十国春秋后蜀黄居实筌子有会禽图一卷传世　　黄居采按十国春秋后蜀黄居采字伯鸾筌季子也工画花竹翎毛事后主为翰林待诏与筌同被恩宠图画殿庭墙壁宫闱屏障不可胜记广政十五年后主命往葛仙山回至彭州栖真南轩绘水石一堵自未越酉而毕观者叹其敏妙又常奉后主命与筌同画秋山图以答江南信币学士徐光溥作秋山图歌以美之国亡随后主入宋宋太祖习其名累授朝请大夫寺丞上柱国赐紫金鱼袋太宗更加眷遇属居采搜访名画诠定品目一时皆为敛手居采状太湖石尢过于父　　黄禹锡
按万姓统谱禹锡字仲元晋江人初为留从效别驾奉表入贡于周后归宋以检校水部郎中摄莆田令时林居裔负险倡乱讽禹锡为主禹锡曰头可断贼不可为密遣长子观与陈靖乞兵于漕使杨克让贼闻之怒坐禹锡与其次子薮帐下持刃临颈父子神色自若不为屈既而观等以兵至贼平诏嘉其忠寻请老以疾终观起家蕲州司法洊历省府绰有能声终兵部员外郎　　黄夷简
按宋史黄夷简传夷简字明举福州人父延枢为王审知从事钱氏取福州署光禄卿夷简少孤好学有名于江东为钱惟治明州判官太平兴国初随钱俶来朝授检校秘书少监元帅府掌书记八年俶让元帅改授夷简淮海国王府判官雍熙四年俶改封许王出镇南阳加夷简仓部员外郎充许王府判官俶薨归朝为考功员外郎累迁都官郎中掌名表人颇称其得体至道二年命直秘阁俄判吏部南曹咸平中召试翰林迁光禄少卿大中祥符初迁秘书少监三年丁内艰上遣中使存问赙赠有加因请护母丧归浙右许之且欲不绝其奉给特授检校秘书监平江军节度副使逾年卒夷简喜谈论善属文尢工诗咏老而不辍　　黄宗旦
按泉州府志宗旦字叔才少有神童称咸平元年进士第二知苏州王质通判州事宗旦以年少易之质每事与争宗旦尝得盗数人以诧质质请曰公何从知其为贼宗旦曰吾以术钩得之质曰仁者之政以术钩人致之罪而又喜耶宗旦大服亟称质曰君子也晚直史馆病目乞致仕以刑部郎中出知襄州卒　　黄旦按浦城县志旦字升之咸平二年登第除许昌幕官知德化县后知钱塘引荐除大理评事知光州代还除秘书丞知黎州黎与南诏接境镇以清静疾卒　　黄觉按浦城县志觉字民先景德二年进士任殿中丞有诗名一日送客都门外见一道士呼同饮饮罢别曰明年江南相见果得官江南及期见道士出大钱七文次十文又小钱三文曰数不可益也又予药数寸曰岁旦以酒磨服可保一世无疾觉如言年七十三药垂尽果以是岁终　　黄鳌
按尚友录鳌连江人六岁能诗构思敏捷有设对者应声而答无不中的大中祥符八年应童子举赐进士出身　　黄晓
按万姓统谱晓南城人大中进士流落铨调二十年常谓大丈夫当自奋拔岂能碌碌出人门下通判庐州转运使陈杲以威逼下吏有讼杲者朝廷遣晓鞫之人皆危晓为属部势不可问晓治之以理略不为意识者叹服累官至职方员外郎　　黄震
按宋史黄震传震字伯起建州浦城人进士及第累迁著作佐郎尚书都官员外郎提点湖北路刑狱还判三司磨勘司擢江淮发运使先是李溥自三司小吏为发运使十余年奸赃狼籍丁谓党之无敢言者震发溥奸赃数十事溥坐废而震亦为溥讼夺一官罢及谓贬乃复官知饶州徙广东转运使震在真宗朝数论事既卒诏进其官一等　　黄晞
按宋史黄晞传晞字景微建安人少通经聚书数千卷学者多从之游自号赘隅子石介在太学遣诸生以礼聘召晞走匿邻家不出枢密使韩琦表荐之以为太学助教致仕受命一夕卒　　黄亢
按宋史黄亢传亢字清臣建州浦城人少奇&amp;#过人年十五以文谒翰林学士章得象得象奇之游钱塘以诗赠处士林逋逋尢激赏时王随知杭州奏禁西湖为放生池亢作诗数百言以奉士人争传之亢为人侏儒不饰小节对人野率如不能言然嗜学强记为文词奇伟卒乡人类其文为十二卷号东溪集　　黄鉴按宋史黄鉴传鉴字唐卿与亢同乡里少敏慧过人举进士补桂阳监判官为国子监直讲同郡杨亿尢善其文词延置门下由是知名累迁太常博士为国史院编修官国史成擢直集贤院以母老出通判苏州卒　　黄铸
按万姓统谱铸旦之子官至银青光禄大夫开府仪同三司子敏用累迁朝散大夫提点四川茶马事敏颐累官中散大夫孙敦书累官中奉大夫直徽猷阁两浙路转运副使敦彦累官朝请大夫江南东路提点刑狱公事　　黄正
按广东通志正字仲通曲江人后以字行登进士授大名府司理时待制王洙治河北漕乞引济水灌怀卫民田辟正卫州推官专领水利宰相王旦杜衍交章荐之改著作佐郎知南仪州以病乞监宣州税按察使以歙州赋讼繁伙请选异材参幕画擢正太常博士佥书歙州判官通判建州转惠州累迁屯田郎中侬智高攻广州与惠最近正增堞浚隍民恃无恐秩满遂自免归　　黄孝先
按浦城县志孝先字子思天圣二年擢进士第调广济尉改宿州司理在符离多所平反部使者吴遵路与太守董储合荐其能治狱迁大理丞知咸阳县回鹘来朝过其邑有疫死&amp;#葬道左者孝先封冢表识之回鹘感仁擢知汉州绵竹改殿中丞太常博士通判石州终于官　　黄豫
按泉州府志豫字伯奋永春人少&amp;#悟蜚声场屋景佑五年试房心为明堂赋登第官秘书省校书郎有诗名　　黄齐
按建安县志齐字思贤皇佑间历起居舍人进中书兵部侍郎少有文艺名后累官台省以显谟阁待制知通州卒　　黄逵
按万姓统谱皇佑间侬智高叛狄青荐逵为全州驻泊都监战于归仁铺逵为先锋击贼大败之　　黄凤麟
按万姓统谱凤麟其先江夏人徙家建昌凤麟好学能文以德行称举进士累迁侍御史比部员外郎有文集十卷　　黄通
按尚友录通字介夫邵武人嘉佑初进士除大理丞每浩歌长啸众目以为异人有为元夕灯诗谁将万斛金莲子撒向皇都一夜开通以词语未壮为诗云秦楼十二玉梯横紫府千门夜不扃疑是嫦娥弄春色彩云移下一天星其雄俊如此　　黄好谦
按浦城县志好谦字几道孝先子嘉佑二年进士调单州司理改新蔡令岁艰食婴儿多道弃好谦下令小儿给壮者之半全活甚众迁著作佐郎熙宁初召对除中书编修条例官举为监察御史里行论知开封府当受部民诉常平事且直贾蕃被诬之狱又谓宦官同管当三班院非祖宗故事识者韪之求补外通判颍州大名后知蔡州哲宗召为驾部郎中以疾谢不允知濮州改颍州未赴而卒　　黄伸
按邵武府志伸字彦发其先固始人从王潮入闽家邵武伸登嘉佑六年第知河南县文彦博荐知泉州改建州称治奏最历太仆司农卿　　黄瑊
按万姓统谱瑊字君度震子蚤岁喜读书弱冠中乡举既而以世赏补太庙斋郎除长汀尉转任临安用荐者改将作监丞知新建县又迁殿中丞通判台州任满除国子博士出知抚州罢秩蔡君谟知监院因言瑊才器明敏资性公廉所至有声临事不苟嘉佑末会恩复官仁宗山陵起发钱帛还朝时相以名上授广济都大辇运司岁增数万以疾卒年六十二官至朝奉郎　　黄萃
按万姓统谱萃觉孙居官归省父必问所治事使条其状若当于理则欢然为饮尝谓之曰吾所不仕者为有子足以行吾志汝视义利是非宜谨所蹈仕至职方郎中　　黄照邻
按万姓统谱照邻桂阳人举进士仕为职方郎中尝读书于郡西芙蓉山石林亭乡人号为职方岩子植字立之元丰二年进士官朝请郎知贵州　　黄概
按尚友录概字平叔龙溪人好学力行父忠助遘疾倾赀求医或言不为子孙计概泣曰苟疾愈虽子孙饥饿吾亦无憾父年九十六母郑氏年九十九将卒曰为人子若尔者少吾愿为尔子孙以报言讫而卒后概妻有娠将弥月梦其舅曰吾某月某日某时为尔子及产果得男名彦臣幼聪慧后官至朝散大夫封概为承议郎赐绯累赠朝散郎子孙登科不绝人以为孝行之报　　黄裕
&lt;/div&gt;
    &lt;div class="pagination"&gt;
&lt;a href="氏族典卷诸姓部_page364.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page360.html"&gt;360&lt;/a&gt;&lt;a href="氏族典卷诸姓部_page361.html"&gt;361&lt;/a&gt;&lt;a href="氏族典卷诸姓部_page362.html"&gt;362&lt;/a&gt;&lt;a href="氏族典卷诸姓部_page363.html"&gt;363&lt;/a&gt;&lt;a href="氏族典卷诸姓部_page364.html"&gt;364&lt;/a&gt;&lt;span class="current-page"&gt;365&lt;/span&gt;&lt;a href="氏族典卷诸姓部_page366.html"&gt;366&lt;/a&gt;&lt;a href="氏族典卷诸姓部_page367.html"&gt;367&lt;/a&gt;&lt;a href="氏族典卷诸姓部_page368.html"&gt;368&lt;/a&gt;&lt;a href="氏族典卷诸姓部_page369.html"&gt;369&lt;/a&gt;&lt;a href="氏族典卷诸姓部_page370.html"&gt;370&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page366.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
