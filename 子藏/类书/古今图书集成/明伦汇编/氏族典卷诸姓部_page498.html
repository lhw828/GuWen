<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 498 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 498 页/共 899 页</h1>
    <div class="content">　稻姓考姓颢姓妞姓姓姓镐姓部汇考
凌迪知万姓统谱
　　稻姓
稻见姓苑今为晋陵人
　　考姓
考见姓苑开封有此姓
　　颢姓
颢见姓苑
　　妞姓
妞音好见直音
　　姓
音好见直音
　　姓
音好见直音
　　镐姓
镐见姓苑

　早姓部列传
　　晋
　　早衍
按万姓统谱衍将军
　　明
　　早礼
按万姓统谱礼灵川人永乐中举人任交趾同知　锁姓部列传
　　宋
　　锁政
按奇姓通政遂宁人政和进士
　　明
　　锁住
按奇姓通住忠州人洪武中临湘县知县
　　锁钥
按万姓统谱钥遂宁人弘治举人
　　锁铭
按万姓统谱铭耀州人弘治中直隶威县丞

　把姓部列传
　　汉
　　把康
按奇姓通康避董卓乱改为把氏
　　明
　　把士聪
按溧阳县志士聪永乐甲午举人由仁和训导升襄府伴读　　把宗
按万姓统谱宗陕西人弘治中以都指挥守备甘肃　马姓部艺文
　　赠马氏复姓序　　　　　　　明宋濂马氏本嬴姓伯益之后造父封赵为赵氏至赵奢封马服君又为马服氏后单称马者省文也目秦灭赵子孙散居中原世有位序至唐太师北平庄武王燧为尢盛在宋季时王之十九世孙某为都统官拥重兵镇兴国军遂即永兴县之辛安里家焉统生四子曰叔启曰叔经曰叔某曰叔建叔建再传而生莘莘生世荣世荣有雄才当咸淳末北兵长驱而入荆襄皆陷辛安豪士有起义师而勤王者世荣实赞其谋势弗敌而败世荣叹曰吾世为宋义民不得不尔今事不成天也弗避将歼厥宗因遁藏重山密林中诡叶为姓饮水看云以终其身世荣生元幼亡二亲能自表见于世前朝皇庆延祜闲大官辟为兴国武昌岳阳三府掾以廉慎称元生四子曰谦曰豫曰晋曰恒皆业于儒初马氏强盛时析为二支以居咸建庄武王庙以奉祀事元既易姓当时序变迁之际衋然伤心每帅诸子往哭于庙及祖父诸茔哭已呼诸子前历语之故且曰吾马氏也不得已而更为叶吾耄且死汝曹幸正其家牒复求荐绅先生文以昭之吾死目亦瞑元既卒天下大乱而谦豫相继亡家又毁于兵晋挈恒孑孑走道路幸完其生复与有禄食间过濂道事歔欷以泣濂闻受姓命氏所以别生分类也南北混淆氏姓无辨盖有因袭致久而不能革者况逢时多故而诡姓遁身者乎古之人有墨台氏辟难而改为墨又改为怡怡氏名宽者有重名于时终不能复其初姓又有牛金之子亦因逃患而改为牢又改为&#&#氏名点者乃能请于朝复氏于牛君子之论每不予宽而有取于点者在于能复与不能复而已今晋敬承父训如奉璧玉蚤夜兢兢卒能复百年久易之姓非所谓继志述事之孝者乎夫孝者非以传龟袭紫为也非以玉帛充牣为也明其宗裔不使紊乱而失序者也鲁襄公时鄫人以莒为后孔子作春秋大书曰莒人灭鄫以其姓异也夫姓异既不可以后人而袭人之氏其可以为宗乎晋之是举有合乎春秋之义濂愿学孔子者也安得不为文以昭晋之美乎
　杲姓部列传
　　元
　　杲元启
按奇姓通元启元诗人
　　明
　　杲文魁
按沂水县志文魁嘉靖间教谕

　夏姓部汇考
郑樵通志
　　以国为氏
夏氏亦曰夏后氏姒姓颛帝之后也当尧之时有洪水之患使鲧治之九载不成功乃殛鲧于羽山用其子禹为司空治水有大功舜以天下授之是为夏后氏今陕州夏县禹之所都也禹之受舜禅至桀凡十七君十四世四百七十一年为汤所伐放于南巢武王克商封其后于杞其非为后不得封者以夏为氏焉又陈宣公之子少西字子夏其孙征舒以王父字为氏是为陈夏氏也后汉有夏馥夏牟　　同名异实
夏氏有二夏后之后以国为氏陈宣公之子子夏之后以字为氏廖用贤尚友录
　　夏姓
夏会稽羽音

　贾姓部列传二
　　金
　　贾少冲
按金史贾少冲传少冲字若虚通州人中天眷二年进士调营州军事判官迁定安令守正不阿用廉进官一阶再迁吏部主事海陵失道少冲秩满不求仕大定二年调御史台典事累迁刑部郎中同知河间尹数月入为秘书少监少冲外柔内刚每从容进谏世宗称美之十七年请老除卫州防御使迁河东南路转运使召为太常卿改顺天军节度使卒　　贾益谦
按金史贾益谦传益谦字彦亨沃州人也本名守谦避哀宗讳改焉大定十年词赋进士历仕州郡以能称明昌间入为尚书省令史累迁左司郎中五年为右谏议大夫时镐王以疑忌下狱上怒甚朝臣无敢言者守谦上章论其不可言极恳切削官二阶承安元年降为宁化州刺史泰和三年召为御史中丞大安末拜参知政事贞佑二年改河东南路安抚使俄知彰德府三年召为尚书省右丞正大三年薨三子贤卿颐卿翔卿皆以门资入仕　　贾铉
按金史贾铉传铉字鼎臣博州博平人中大定十三年进士调滕州军事判官章宗为右丞相深器重之除陕西东路转运副使入为刑部主事迁监察御史改右司谏上疏论边戍利害迁左谏议大夫承安四年迁礼部尚书改刑部泰和三年拜参知政事出为安武军节度使改知济南府致仕贞佑元年薨　　贾益按金史贾少冲传少冲子益字损之中大定十九年进士调河津主簿丁父忧去官察廉起复矾山令补尚书省令史除郑州防御使陕西东路转运使大安初召为吏部尚书改安国军节度使贞佑二年召为太常卿上防秋十三事元光九年卒　　贾邦献
按金史贾邦献传邦献霍州霍邑县陈村人也举进士第质直有勇略元攻河东邦献集居民为守御计既而兵大至居民悉降邦献弃其家独与子懿保于松平寨是时权知州事刘珍在寨与之共守竟能成功兴定四年兵复大至病不能避与懿俱被执欲以为镇西元帅且持刃胁之邦献不屈密遣懿归松平遂自刭　　元
　　贾塔剌浑
按元史贾塔剌浑传塔剌浑冀州人太祖用兵中原募能用炮者籍为兵授塔剌浑四路总押加龙虎卫上将军从睿宗入散关鼓行而东河南平升金紫光禄大夫总领都元帅从太师太赤攻徐邳平之十六年卒子抄儿赤袭从诸王南征卒于军子冀驴袭　　贾居贞按元史贾居贞传居贞字仲明真定获鹿人世祖在潜邸知其贤召监筑上都城以母丧归世祖即位授中书左右司郎中从帝北征每陈说资治通鉴虽在军中未尝废书刘秉忠奏为参知政事辞不拜至元五年再为中书郎中时阿合马擅权忌之改给事中十二年命阿里海涯领兵取江陵居贞以佥行省事留鄂十四年拜湖北宣慰使十五年迁江西行省参知政事十七年以疾卒　　贾昔剌
按元史贾昔剌传昔剌燕之大兴人也本姓贾氏其父仕金为庖人昔剌从睿宗于和林典司御膳以其须黄赐名昔剌俾氏族与蒙古人同甚亲幸之世祖在潜邸知其重厚使从迎皇后于弘吉剌之地自是预谋帷幄动中机会卒谥敬懿子丑妮子从伐宋还自鄂州卒谥显毅子虎林赤智勇绝人从幸和林中道值大风昼晦敌猝至击走之历尚膳使超拜宣徽使卒子秃坚不花袭世职帝知其可用升同佥宣徽院事每论政帝前言直而气不慑成宗即位进同知宣徽院事武宗即位拜宣徽使延佑七年以疾去官英宗即位帖失谮杀之后帖失伏诛追谥忠隐子班卜忽里台也速古秃忽赤皆至显官　　贾文备
父
辅

按元史贾文备传文备字仲武祁州蒲阴人父辅仕金为祁州刺史以众归太祖诏隶张柔柔开帅府于满城命辅行元帅府事柔将兵在外辅常居守累功改行军千户卒文备袭父千户职至元八年授宿州万户寻改河南等路统军围襄樊九年移蔡州兼水陆漕运丞相伯颜伐宋文备领左翼诸军以功加昭勇大将军守鄂州十五年进镇国上将军湖南道宣慰使徇琼崖等州及广东濒海诸城十六年召还拜淮东宣慰使二十三年改湖广行省参知政事致仕卒延佑四年追谥庄武　　贾六十八
按元史贾塔剌浑传塔剌浑子抄儿赤抄儿赤子六十八至元五年诸军围襄樊六十八立炮樊城南不发以怠敌心俄帅锐卒突出破之从诸军追宋二王至海下三十余城十八年论功授奉国上将军管领炮手军都元帅二十六年卒　　贾让
按鱼台县志让元初孝子也事亲至孝有司闻于朝诏旌其门立孝子坊以表之坊在县北二十里　　贾进按万姓统谱进大同人大德中地震居民多伤且乏食进给酒米药炭济之每岁冬制木绵裘数百袭衣寒者买地为义阡使无墓者葬之有司以闻旌其门　　贾钧按元史贾居贞传居贞子钧字元播由榷茶提举拜监察御史仁宗即位拜参知政事为政持大体风裁峻整不孑孑钓名誉皇庆元年从幸上都遇疾卒于家子汝立嗣　　贾鲁
按元史贾鲁传鲁字友恒河东高平人延佑至治间两以明经领乡贡泰定初恩授东平路儒学教授历丞相东曹掾父卒居丧服阕起为太医院都事累迁拜中书左丞从脱脱平徐州脱脱既旋师命鲁追余党分攻濠州卒于军子稹　　贾达
按浙江通志达字显道保定人泰定二年知平阳州事廉干勤敏擿奸除&#民称神明　　明
　　贾昭
按万姓统谱昭济阳县人洪武中由举人任灵石教谕学行卓越历官湖广布政司左参政未几改任广东卒于官　　贾骥
按浙江通志骥洪武间新昌知县廉谨自守九载满去民拥道涕泣挽留不已　　贾谅
按山东通志谅峄县人永乐中乡举擢刑科给事中正色敢言朝廷重其为人委纠察事情务存大体历升都察院右副都御史&#历中外声誉大振　　贾铨按万姓统谱铨字秀纳邯郸人永乐甲申进士擢刑科给事中掌科事蜚声谏垣当道者嫉之遂出知大理府恩威兼着会兴兵征麓川大理其要冲也铨料理军需虽用师数年事集而民不扰用靖远伯王骥荐累迁云南布政使久任成功民夷感颂后召还滇南都察院左副都御史抚山东河南&#历中外勋业日伟而闻望日隆矣召掌院事以疾卒遣官谕祭谥恭靖　　贾忠
按万姓统谱忠字能诲冀州人永乐中任吴江知县有兼人之材处已廉明临政勤恕秩满百姓上疏恳留　　贾麟
按万姓统谱麟曲阳人永乐中以博学明经儒士荐用历官有志节累升广东右布政使　　贾斌
按万姓统谱斌安平人山西行都司天城卫令史上言汉桓灵权归宦竖文宗受制家奴宋徽钦听用阉寺皆驯致败亡太上皇失征亦由此辈臣于历代直谏尽忠之士与恃宠宦官录成四卷名曰忠佞录乞刊布臣僚庶群臣有所观感而宦寺亦不敢纵肆矣事下礼部坐以妄言擅离职役发回原卫为民莫究所终　　贾奭
按四川总志奭巴县人景泰中历都御史刚介廉直不趋时好自居官至休老皆如一焉　　贾俊
按明外史贾俊传俊字廷杰束鹿人以乡贡入国学天顺中选授御史历巡浙江山西陕西河南南畿所至有声成化十三年超拜右佥都御史巡抚宁夏在镇七年军民乐业召为工部右侍郎二十一年转左数月拜尚书孝宗践阼加太子少保足疾致仕归逾年卒俊廉慎居工部八年望孚朝野　　贾锭
按万姓统谱锭字良金安阳人成化戊戌进士历都御史　　贾咏
按万姓统谱咏字唱和河南临颍人弘治进士历官少保太子太保吏部尚书武英殿大学士谥文靖　　贾启按万姓统谱启字启之黄冈人正德辛未进士历都御史　　贾应春
按万姓统谱应春字东阳真定人嘉靖癸未进士历官兵部尚书　　贾冕
按明外史殷尚质传贾冕初嗣广宁卫指挥寻举武会试进署都指挥佥事为中路游击将军嘉靖三十八年寇犯辽阳冕督军往御死焉谥忠壮　　贾三近
按明外史贾三近传三近字德修峄县人隆庆二年进士选庶吉士授吏科给事中迁左给事中勘事贵州中道罢遣遂请告归神宗嗣位起户科给事中擢太常少卿再迁南京光禄卿请假归十二年召掌光禄其秋拜右佥都御史巡抚保定畿辅大饥赈贷有方以亲老归养起兵部右侍郎寻卒　　贾名儒
按明外史李献可传献可万历十一年进士官礼科都给事中二十年偕六科诸臣请豫教帝大怒一时斥谏官十一人御史贾名儒特疏争之帝怒加甚谪边方名儒献可同年进士真定人　　贾岩
按明外史顾允成传与允成同以部曹争三王并封又争拾遗事者户部主事滁人贾岩亦贬曹州判官投劾归卒　　贾继春
按明外史贾继春传继春新乡人万历三十八年进士历知临汾任丘二县入为御史李选侍移哕鸾宫一时颇逼迫然故无恙也继春听流言上书内阁方从哲等给事中周朝瑞驳之继春再揭谓选侍雉经皇八妹入井至称选侍为永亡人杨涟乃上移宫始末帝于是下敕数百言极言选侍无状严责廷臣党庇时继春出按江西便道旋里驰疏自明上书之故中有威福大权莫听中涓旁落语帝怒除名永锢时天启元年四月也四年魏忠贤既逐杨涟等即以中旨召复官至则极言涟与左光斗希宠助虐且请亟修三朝要典忠贤大喜庄烈帝即位继春方督学南畿知忠贤必败驰疏劾崔呈秀田吉单明诩李夔龙群小始自贰旋由太常少卿进左佥都御史与霍维华辈力扼正人崇祯改元给事中刘斯涞极言其反覆善幻乃自引归已杨涟子之易疏讦之诏削籍及定逆案坐徒三年自怅死　　贾师逵
按陕西通志师逵字希贤临潼人万历中举人天启间为平原令历赵州守兴利除害民咸戴之迁滇南左参政控制吐蕃有功士民歌诵京师陷遂不复出　　贾安世按河南通志安世光州庠生骂贼死义
　　贾时俊
按河南通志时俊郏县人守节不屈死

　火姓部列传
</div>
    <div class="pagination">
<a href="氏族典卷诸姓部_page497.html">上一页</a><span>...</span><a href="氏族典卷诸姓部_page493.html">493</a><a href="氏族典卷诸姓部_page494.html">494</a><a href="氏族典卷诸姓部_page495.html">495</a><a href="氏族典卷诸姓部_page496.html">496</a><a href="氏族典卷诸姓部_page497.html">497</a><span class="current-page">498</span><a href="氏族典卷诸姓部_page499.html">499</a><a href="氏族典卷诸姓部_page500.html">500</a><a href="氏族典卷诸姓部_page501.html">501</a><a href="氏族典卷诸姓部_page502.html">502</a><a href="氏族典卷诸姓部_page503.html">503</a><span>...</span><a href="氏族典卷诸姓部_page499.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
