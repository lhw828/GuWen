<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 45 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 45 页/共 268 页</h1>
    <div class="content">按宣府镇志李氏永宁人阎澄妻少寡守节抚三子俱成立值嘉靖乙卯之乱顾谓三子曰贼入塞杀掠人无所避可捐赀为大砖楼或少得保全也从之工甫毕贼至里人多登楼得不死者甚众年百有四岁而卒　　牛堂妻杨氏
按宣府镇志杨氏牛堂妻堂战没母张氏老儿甫六月杨甘贫苦守送其姑终抚儿长袭荫职年六十二有司请旌　　葛之覃妻王氏
按北路志王氏龙门卫人葛之覃妻覃赴秋试没于京氏年十九姑老子仅周岁躬纺绩给食数十年无悔　　徐毓光继室周氏
按北路志周氏龙门人徐毓光继室性端敏举动合礼善事舅姑抚前子女犹己出及夫为中牟令值流寇猖獗夫志在死守先遣氏回里甫离县治猝闻贼至氏乃微服入村舍置空舆道左因嘱左右曰贼至问舆中人第绐曰去久矣遂以是免难得归及夫死痛绝复生屏膏沐躬椎布外辑陵侮内抚诸孤备极忧困而秉节弥坚年六十有五子皆成立　　沈洪妻邢氏
按北路志邢氏龙门人沈洪妻夫亡嫠居二十八年终　　张洪妻刘氏
按北路志刘氏龙门卫人张洪妻年二十三夫得疾呼氏曰我一岁母亡赖继母赵抚养成立今我子一岁而我又亡母赵且老为之奈何氏泣曰何苦为是言我不负汝也夫没家贫氏以女红自给事姑极孝抚其子袭荫卒年五十八　　张棐妻王氏
按北路志王氏龙门人张棐妻年十六归棐家贫以女红助夫膏油劝之力学夫感奋成名知某州嘉靖间夫没氏励志自守抚育藐孤成立历冰操几四十年不变　　窦维舆妻郭氏
按北路志郭氏宣府人窦维舆妻二十而寡抚孤养亲各尽其道家贫不足糊口氏鬻奁篚竭力以供舅姑甘旨苦节四十余年　　信雄妻黄氏
妹
附

按北路志黄氏龙门人信雄妻年二十一夫亡与妹支棠妻并守苦节媲美同心年俱八十余卒棠妻寡时年二十三　　同胜妻魏氏
按北路志魏氏龙门人同胜妻夫战没舅姑年六旬遗孤甫七月舅姑曰妇年少可他适儿留我二老共育之氏曰夫死王事死不愧忠臣我去舅姑为失节妇耶遂苦志守节孝养慈字没齿不衰　　窦璋妻冉氏
按北路志冉氏龙门人窦璋妻有容色善机杼夫亡年二十岁&#党皆难其守氏曰若虑我贫耶我乃能自食其力苦节三十七年目未尝窥户外　　房之献妻梁氏
按北路志梁氏房之献妻夫没长子一岁次方在腹氏贞静自守抚二子苦节四十二年节孝兼尽　　陈某妻田氏按北路志田氏田九章女适陈某夫亡子夭宗族皆绝氏坚守苦节至七十二岁而终　　张纯斋妻叶氏
徐
氏附

按北路志叶氏张纯斋妻夫死与妾徐同志守节四十余年有子成立　　张希贤妻李氏
按全辽志李氏锦州进士李珍女年十七适应袭指挥张希贤次年生子景福方四岁夫亡李孀居誓不他适子长承袭升宁远备御阵亡巡抚蒋应奎题请旌表　　叶兴妻罗氏
按全辽志罗氏前屯卫指挥叶兴妻兴阵亡苦节终身奏请旌表　　徐克妻傅氏
王氏
范氏附

按全辽志傅氏定辽中卫鸿胪寺序班徐克妻嘉靖丙辰克病亡止遗男延寿甫周岁氏年二十家贫值大饥氏与弟妇王氏范氏同居守志养育遗孤王氏生员亢妻年十五而寡守节三十五年范氏生员市妻年二十而寡庚申直指史查核三妇贫苦坚节令本卫月给米岁给棉布以为常乙丑直指李亦给米布优恤　　朱玑妻张氏
按全辽志张氏定辽中卫朱玑妻玑亡氏年十九守节七十二年直指胡汝辅表其门　　李恭妻吴氏
按全辽志吴氏定辽左卫进士李恭妻恭疾笃吴叩天求代临绝乃与诀曰脱有不讳我必与偕恭慰曰吾死尔宜抚吾后以继吾宗设亦死吾不瞑目吴遂截一耳以示无他坚守终身事闻旌表　　余文达妻胡氏
按全辽志胡氏定辽左卫舍余余文达妻嘉靖癸巳文达病亡氏年十九有遗腹四月生一子抚之成立苦节三十余年直指李给米布优恤仍旌其门　　王继宗妻华氏按全辽志华氏盖州卫人王继宗妻年二十六而寡苦节如其年数而没直指表其门　　臧斌妻孙氏
按全辽志孙氏广宁卫人臧斌妻斌亡氏甘贫守节事姑育子子仲成立领嘉靖辛酉乡荐直指奏闻旌表　　胡升妻刘氏
按全辽志刘氏定辽左卫指挥胡升妻升亡氏守节终身直指奏闻建坊旌表　　邹进妻宋氏
按全辽志宋氏定辽右卫舍余邹进妻进亡子国宾甫二岁氏苦守终身直指李给米布优恤　　邹道妻刘氏
按全辽志刘氏定辽右卫镇抚邹道妻嘉靖乙酉道病亡止一子年甫二岁氏守节四十年备尝艰苦嘉靖乙丑御史恤之　　叶斌妻张氏
按全辽志张氏定辽后卫叶斌妻弘治十一年归斌甫二年斌亡子未一岁氏亲耕织抚孤甘贫守节三十五年嘉靖十五年疾终直指旌表　　马钊妻孙氏
按全辽志孙氏锦州卫人马钊妻通判马昂母夫亡守节终身清操无玷事闻旌表　　郑雄女
按全辽志广宁卫指挥郑雄女幼敏慧勤女工年及笄受辽阳孙棣聘越再期棣亡女闻讣号哭水浆不入口缟衣饘粥杜门不出至亲亦罕接见与孙远隔数百里时以履组问棣父母安否棣服既除父母以棣未奠雁欲醮之女闻辄不饮食父母知其志不可夺不敢复言年八十三终于广宁前一夕有群鹤飞翔于屋上次日女卒遗言归葬辽阳嘉靖己丑广宁卫上其事诏赐旌表　　李继仁妻张氏
按全辽志张氏广宁中卫举人李继仁妻正德十二年夫亡无子氏年二十七自缢几死亲属解救谕以姑老当事终身遂苦志守节三十余年嘉靖丁未巡抚以闻旌表　　陈仲贤妻张氏
按全辽志张氏定远后卫陈仲贤妻嘉靖十年六月仲贤亡氏年十七无子艰苦守节三十余年嘉靖乙丑直指给米布优恤　　高豸妻徐氏
按全辽志徐氏东宁卫舍余高豸妻豸亡氏年二十守节四十年嘉靖乙丑直指给米布优奖　　周相妻屈氏
按全辽志屈氏东宁卫百户周相妻相亡遗一子三岁氏坚持苦操三十余年嘉靖乙丑直指给米布优恤　　蔡仁妻王氏
按开封府志王氏蔡仁妻年少夫亡抚孤永龄成立苦节五十余年　　楚汉儒妻何氏
按开封府志何氏楚汉儒妻夫亡抚孤守节旌表　　黄金锡妻李氏按开封府志李氏黄金锡妻金锡为云南维摩州吏目嘉靖二十五年入觐行至沅州病亡子甲乙方二岁氏年二十七守节三十余年甲乙成立为邑诸生亲赴沅州负父遗骨以归学使表其门　　熊天锡妻王氏
按开封府志王氏熊天锡妻少寡抚孤守节旌表　　魏巾妻侯氏按开封府志侯氏魏巾妻年少夫亡抚幼子事翁姑苦节三十余年　　贺国相妻苗氏
按开封府志苗氏通许廪膳生贺国相妻年十八归贺六年国相死无子誓不再醮事翁姑克尽孝道姑死祭葬如礼孀居四十年不苟言笑乡邻罕睹其面嘉靖辛卯邑令以闻旌之　　宋蕙妻耿氏
按开封府志耿氏宋蕙妻夫死遗腹四月后生子克忠苦节抚之成立旌表　　陈戈妻韩氏
按开封府志韩氏陈戈妻夫亡遗腹三月后生子九经苦节抚之成人台府旌表　　张文妻孟氏
按开封府志孟氏张文妻文亡欲自缢姑曰吾赖若以生若死吾无生理矣氏许诺事姑惟谨姑没家贫无依依母家纺绩自给年七十一卒　　魏希仁妻李氏
按开封府志李氏诸生魏希仁妻夫亡氏年少而妾萧方孕后生一男未几殇氏事瞽姑苦节终身旌表　　胡定妻韩氏朱
氏附

按开封府志韩氏荣泽诸生胡定妻甫生子大化定即辞世氏抚孤成立娶朱氏朱年十八生子永祚大化没姑媳共守永祚成人生九子世派蕃衍嘉靖三年建坊旌表　　陆妻张氏
按开封府志张氏祥符人陆妻年二十四夫亡无子守节不二以侄继夫后抚爱甚至孀居四十五年嘉靖二十年事闻诏旌表　　黄思妻郑氏
按开封府志郑氏黄思妻祥符人夫亡守节嘉靖二十五年旌表　　潘铎妻刘氏
按开封府志刘氏潘铎妻中牟人夫亡年二十乏嗣守节七十年年九十余嘉靖二十九年旌表　　赵明妻刘氏
按开封府志刘氏中牟诸生赵明妻年二十余夫亡守节五十年年七十有五嘉靖二十九年旌表　　张明德妻田氏按开封府志田氏张明德妻祥符人夫亡姑年六十有六三子俱幼田纺绩奉姑抚孤成立守节四十余年子&#登甲辰进士封太安人事闻旌表　　柳金妻张氏
按开封府志张氏柳金妻通许人居邑之东郭年未三十夫死无子誓不再适有田三十亩不足给口勤纺绩以补其缺贫苦不堪略无异志　　汪汝录妻郭氏
按开封府志郭氏太康人汪汝录妻夫亡年二十五子女俱无夫临殁属郭养父母郭泣曰此妾分内事何用嘱为既殡事翁姑抚继子拮据四十年终　　王廉妾岳氏刘
氏附

按开封府志岳氏太康举人王廉妾廉亡岳年十八与继室李氏相倚李子雅补邑诸生娶刘氏雅亦殁刘年二十二与姑及岳共守苦节李以寿终刘殁岳依侄&#居年八十余卒　　石琚妻张氏
按开封府志张氏尉氏诸生石琚妻琚亡遗二子俱幼氏课以耕读次子如璜中丁卯经魁建坊旌表　　轩载妻陈氏按开封府志陈氏鄢陵少参博孙女卢江令轩尚朱次子载妻也年十四归载十五生子骥载亡以死决者数已叹曰死易耳如遗何于是抚养教训备极诸苦骥弱冠补邑庠生年三十复不禄遗子裕仁甫三月陈抚养教训如骥裕仁亦补邑庠生抚孤二世茹苦一生御史旌之　　何九思妻李氏
按开封府志李氏何九思妻扶沟人夫死翁瞶眊荡家李强挽之存万分之一抚孤历久不废时有搢绅欲夺其节父许之氏不从守节五十余年训孙成立为时名彦　　费茂元妻贾氏
婢韩
氏附

按开封府志贾氏临淄丞守知女阳武民费茂元妻年二十夫亡遗孤廉甫一岁氏抚之成立廉丧又抚遗孙茕茕无倚与孙妇各以女工存活邑令表其门婢韩氏贾幼所育也终身不嫁侍主母老焉　　郭崇光妻银氏
按开封府志银氏郭崇光妻原武人年十五适崇光生二子年二十二夫亡翁姑疑有异志氏引刀断其指以死自誓家素贫窭辛苦备尝寿八十二终　　杨能妻吕氏按开封府志吕氏杨能妻祥符人夫亡守志嘉靖十七年旌表　　张绅妻司氏
按开封府志司氏庠生张绅妻夫亡矢志守节抚三岁子澜成名佐山东兖州府旌表　　王方妻高氏
按开封府志高氏王方妻夫亡年十九家贫辛苦备尝教子充邑庠生年八十卒　　魏聪妻顾氏
按开封府志顾氏庠生魏聪妻夫亡年二十止一女父母劝再适辄号泣终日及女长依女为命年八十二卒　　禹凯继妻张氏
按开封府志张氏举人禹凯继妻娶未年余夫亡氏年十九抚前妻子三人不翅己出氏通书经亲为教训子平嘉靖初膺岁荐余亦食廪饩守节七十余年年九十卒　　赵应元室人高氏贾氏
按开封府志高氏贾氏俱赵应元室人应元举孝廉不禄高贾并教子孙读书科第联翩为时名族　　穆守礼妻张氏按开封府志张氏穆守礼妻夫亡年二十三守节六十余年旌表　　何守孺妻杜氏
按开封府志杜氏祥符县人年十七适庠生何守孺孺病将革嘱后事及杜杜泣曰倘不谅请自刎以明志及没欲如言其父劝曰汝上有垂白翁姑下有孱弱幼子死如之何杜抚棺号曰当勉从命以报夫子翁疾笃焚香请以身代未几姑病痢噤口杜静夜焚香割左股啖之遂有起色不数年翁姑相继没杜又以衣裹土筑坟辰往未归三逾月始竣教子登高读书为衡山令诰封太孺人奉敕建节孝坊　　马思文妻张氏
按开封府志张氏经历马思文妻夫亡氏年十九守节六十年旌表　　同尔异妻孙氏
按开封府志孙氏洧川贡士同尔异妻夫亡遇贼强污不从贼以火烧其身死而复活茕茕无告孤苦五十四年节操弥厉　　李雄妻潘氏
媳盛
氏附

按开封府志潘氏李雄妻襄城人夫亡年未三十守子润长娶盛堂女润没盛年二十五与姑同志年皆八十余邑令田助旌表　　康倌妻路氏
妹
附

按开封府志路氏襄城人路朝阳女适康倌未几康没遗一孤与其妹赵廷华妻并守苦节纺绩度日赵无子室火蓬累而居居又没于水独栖颓垣咸欲夺其节拒益坚姊怜其苦偕与同居相依皆以寿终　　程士龙妻李氏按开封府志李氏密县诸生程士龙妻年二十七夫亡守节哭失明寻复如故年八十余终事闻旌表　　武文选妻宋氏冉氏刘
氏王氏附

按开封府志宋氏武文选妻与武文诏妻冉氏武文质妻刘氏武文全妻王氏俱年二十余夫亡守节州守旌其门　　刘宗源妻毛氏
按开封府志毛氏新郑人刘宗源妻宗源食饩于黉早没氏苦节五十余年年七十三卒三子朴楷桢皆成名　　蔡铨妻马氏
按开封府志马氏蔡铨妻铨举进士仕行人殁家素贫马治女红以为食守节五十年嘉靖间旌表　　锺秩妻尚氏按开封府志尚氏锺秩妻夫亡氏年十九守节终身　　田浩妻张氏按开封府志张氏千户田浩妻夫病亡守节五十九年旌表　　朱睦楟妻路氏
按开封府志路氏王府镇国中尉朱睦楟妻封恭人守节五十九年旌表　　何鸣朝妻史氏
按开封府志史氏何鸣朝妻良医史任女夫亡年十九家贫抚孤纺绩事亲四十年如一日子献图贵赠太宜人旌表　　李悊妻刘氏
按开封府志刘氏李悊妻夫亡氏年二十守节五十年终　　方继典妻张氏
按开封府志张氏方继典妻年二十夫亡无嗣立族子世选为后守节二十年终　　吴道立妻李氏
按开封府志李氏吴道立妻夫亡守节四十年卒　　朱睦妻王氏按开封府志王氏汝阳王府奉国将军朱睦妻夫亡守节四十年卒　　李知妻钱氏
按开封府志钱氏李知妻夫亡守节五十年终　　张名世妻刘氏按开封府志刘氏不息女诸生张名世妻夫死年十九抚一女守节终身　　苗天禄妻孙氏
按开封府志孙氏苗天禄妻夫亡守节抚孤刲股以疗姑病　　刘梦丙妻赵氏
按开封府志赵氏贡士刘梦丙妻事翁姑孝年二十五夫亡守节教子昌成进士事闻旌表　　刘从弼妻秦氏
按开封府志秦氏刘从弼妻年二十二夫亡守志与祖姑杨氏娣王氏三孀同居翁老子幼事翁尽孝抚子成立苦节四十年旌表　　吴道泰妻路氏
按开封府志路氏吴道泰妻夫亡守节抚孤旌表　　马翼如妻刘氏按开封府志刘氏马翼如妻夫亡守节抚孤旌表　　何天注妻沈氏按开封府志沈氏诸生何天注妻夫亡年十九一女在襁褓氏欲以死殉姑潘氏方病伏枕泣曰不幸吾子早死汝复死吾不能延旦夕矣乃苦节奉姑终身旌表　　赵永太妻顾氏
按开封府志顾氏赵永太妻夫没氏入室自缢姑救之谕曰儿死已不堪岂更堪妇死氏遂守节后族人欲夺其志氏引刀馘左耳耳堕地跃者三左右皆无人色姑抱之大恸曰儿何苦至是乡人闻而怜之号为一耳节妇杨少室为之传　　刘南金妻李氏　　　孟光先妻王氏
　　江山季妻李氏　　　某妻马氏
　　许中行妻袁氏　　　卢伟妻田氏
</div>
    <div class="pagination">
<a href="闺媛典闺节部_page44.html">上一页</a><span>...</span><a href="闺媛典闺节部_page40.html">40</a><a href="闺媛典闺节部_page41.html">41</a><a href="闺媛典闺节部_page42.html">42</a><a href="闺媛典闺节部_page43.html">43</a><a href="闺媛典闺节部_page44.html">44</a><span class="current-page">45</span><a href="闺媛典闺节部_page46.html">46</a><a href="闺媛典闺节部_page47.html">47</a><a href="闺媛典闺节部_page48.html">48</a><a href="闺媛典闺节部_page49.html">49</a><a href="闺媛典闺节部_page50.html">50</a><span>...</span><a href="闺媛典闺节部_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
