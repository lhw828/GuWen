<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 278 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 278 页/共 899 页</h1>
    <div class="content">　　茅焦
按尚友录焦齐人闻始皇迁太后于雍下令敢谏者死谏而死者二十七人焦请谏始皇大怒按剑而坐口正沫出趣召镬欲烹之焦徐行至前谒起对曰臣闻有生者不讳死有国者不讳亡死生存亡圣主所欲急闻也陛下有狂悖之行四不自知邪车裂假父囊扑二弟迁母于雍残戮谏士桀纣之行不至于是令天下闻之尽瓦解无向秦者臣窃为陛下危之言已乃解衣伏质始皇下殿手接之爵以上卿自驾虚左方迎太后归复为母子如初太后大喜曰天下亢直使妾母子复相见者茅君之力也　　汉
　　茅盈
弟固
　衷

按尚友录盈蒙元孙字叔申弟固字季伟次弟衷字思和盈生于汉景帝中元五年少秉异操独味清虚年十八遂弃家入恒山修道饵朮得见王母授以太极元真之经父怒其久出欲杖之盈跪曰盈已受圣师符录有兵侍卫大人行杖恐天兵相阻恐加罪重父欲验其言故杖之杖折数十段父始悟其道成宣帝初元四年离别家人亲友乘云冉冉而去时弟固为武威太守衷为西河太守闻兄飞升皆弃官还家求兄于东山盈乃教二弟延年不死之法后亦成仙居茅山世称三茅真君　　茅兰
按万姓统谱兰梁孝王臣说王乘布车入关
　　后汉
　　茅容
按后汉书郭太传茅容字季伟年四十余耕于野避雨树下众皆夷踞容独危坐愈恭林宗行见之而奇其异与共言因请寓宿容杀鸡供母而以草蔬与客同饭林宗拜之劝令学卒以成德　　唐
　　茅炳灵
按尚友录炳灵陈留人大历中登第
　　宋
　　茅知至
按仙游县志知至操尚介洁不求闻达博通坟典倡六经孔孟之道以开明人心着二十一史绎注十三经旁训以阐发奥旨漕使庞籍疏其德行荐于朝景佑四年敕补国子助教累征不起后入京未几仍疏归隐　　茅无竞
按万姓统谱无竞岳州参军
　　茅征
按万姓统谱征字邦佑闽中人干道四年解首淳熙进士　　茅相
按尚友录相丹徒人慷慨有大志宋末急于用人以陆秀夫荐除兵部侍郎从之海上元兵势逼同帝赴海而死　　茅革
按尚友录革全椒人仕为贵池令民有兄弟讼田者革为垂涕谕之曰同生当相抚以恩义兄弟感泣而去其后革五子皆进士及第　　茅信卿
按尚友录信卿泰州人四世同居举家百余口每旦家长坐堂上卑幼各以序立拱手听命分任以事毕则复命其有怠惰辄鞭辱无有怨言虽祁寒盛暑亦如之州守霍仲顺闻于朝旌表其门曰四世孝义之门　　明
　　茅成
按明外史茅成传成定远人初隶常遇春麾下克太平始授万户从克衢州授副元帅守金华改太平兴国翼元帅从克安庆武昌授武德卫千户寻进指挥副使取&#州安陆襄阳泰州皆有功从徐达攻娄门张士诚出兵战成击败之突至外郛中叉死赠东海郡公祭于功臣庙福王时追谥武烈　　茅大方
子顺童
道寿　文生

按名山藏臣林外记大方名誧以字行泰兴人博学能诗为人敦大和雅不谄不亢辟典教本邑以考绩入对高庙悦之擢秦府长史累官副都御史靖难兵至寓书淮南守将忠义激烈闻者壮之壬午八月与其子顺童道寿同日弃市久之幼男文生亦论死有孙二人俱死狱中　　茅惟扬
按万姓统谱惟扬字维扬慈溪人永乐乙未进士拜监察御史擢四川佥事转河南副使四川按察使所至有廉名归田之日囊无羡金　　茅阳
按仙游县志阳字常清号勉斋成化间贡授新城训导升河源教谕所至立纪纲以师道自尊九载秩满转连山教谕闻丧归葬以孝闻终制改河源教谕陈时弊十数条皆中旨施行所著有勉斋稿　　茅镛
按仙游县志镛字庭韶阳之子性嗜学通经史正德嘉靖间两征聘纂修孝宗武宗实录告成礼部题授博士辞弗受镛爱菊每以东篱处士自况因自号曰南&#居士　　茅宰
按万姓统谱宰字治卿山阴人由进士嘉靖九年任六合知县时年方二十有七老成持重卓有定见明敏果决有古循良风升刑部主事以疾卒　　茅坤
按明外史茅坤传坤字顺甫归安人嘉靖十七年进士历知青阳丹徒二县母忧服阕迁礼部主事移吏部稽勋司坐累谪广平通判屡迁广西兵备佥事辖府江道坤雅好谈兵猺贼据鬼子诸寨朝议大征总督应槚以兵事委坤连破十七寨迁大名兵备副使总督杨博特荐于朝为忌者所中追论其先任贪污状落职归时倭事方急胡宗宪延之幕中与筹兵事奏请为福建副使吏部持之乃已家人横于里为巡按庞尚鹏所劾遂褫冠带年九十卒于万历二十九年坤善古文选八大家文行海内乡里小生无不知茅鹿门者鹿门坤之别号也　　茅维
按明外史茅坤传坤少子维字孝若能诗与同郡臧懋循吴稼&#吴梦旸并称四子尝诣阙上书希得召见陈当世大事不报　　茅襄
按仙游县志襄字弘赞蓝溪人宋知至之后自号为梅溪道人晚年结八老仿白乐天香山会以自娱卒年八十有五　　茅序
按仙游县志序字邦宾登万历己酉贤书初授昌平州学正升瑞昌县知县县有巨寇横掠捕获抵死境内肃然任一年忤上官归父老攀辕哭声震野转筠连知县连水西国女主禄氏猖獗一日大举十万寇成都邑内逃窜一空时佐贰泣下序正色曰职在守土有死无二屹然不动与成都总兵侯计歼丑类余贼俱遁有铁矛之号因事降职归箧萧然　　茅孔
按仙游县志孔字师鲁号雪松居士年十六丧父丧叔事祖母及母克孝构爱萱堂植紫荆以示从弟无异居里族推让焉　　茅志宣
按滕县志志宣滕人修道雪山万寿宫好书能文词不知所终

　巢姓部汇考
郑樵通志
　　以国为氏
周不得
姓之国

巢氏有巢氏之后尧时有巢父夏商有巢国其地在庐江子孙以国为氏左传吴有巢牛臣后汉有司空巢堪又巢元芳着病源望出彭城宋朝登科有巢安上眉州人廖用贤尚友录
　　巢姓
巢彭城商音又望出鲁国


　寥姓部列传
　　明
　　寥贵
按万姓统谱贵郧西人天顺间永春县丞
　　寥冔
按奇姓通冔阆中人弘治举人


　侨姓调姓蛸姓枭姓辽姓侥姓佻姓嚣姓苕姓　姓姓部汇考郑樵通志
　　以名为氏
古
人名

侨氏风俗通黄帝孙侨极之后侨亦作蟜
　　以官为氏
调氏周礼调人之后因官为氏
　　以凶德为氏
蛸氏子姓即萧氏也齐武帝以巴东王子响叛逆改为蛸氏也枭氏隋炀帝诛杨元感改为枭氏
　　平声
辽氏何氏姓苑有辽氏
凌迪知万姓统谱
　　侥姓
侥见姓苑
　　佻姓
佻见姓苑
　　嚣姓
嚣元嚣之后世本云亦作枵
　　苕姓
苕见姓苑
　　&#姓
音招出直音
　　&#姓
音刁鹗属见直音


　萧姓部列传七
　　金
　　萧仲恭
按金史萧仲恭传仲恭本名朮里者祖挞不也仕辽为枢密使守司徒封兰陵郡王父特末为中书令守司空尚主仲恭性恭谨动有礼节能被甲超橐&#辽故事宗戚子弟别为一班号孩儿班仲恭尝为班使历官使本班详稳辽帝西奔天德仲恭为护卫太保兼领军事后与辽主俱获太宗以仲恭忠于其主特加礼待天会四年累迁右宣徽使改都点检加银青光禄大夫迁尚书右丞皇统初封兰陵郡王授世袭猛安进拜平章政事同监修国史封济王诏葬辽豫王于广宁仲恭请往会葬熙宗义而许之改行台左丞相居无何入为尚书右丞相拜太傅领三省事封曹王天德二年封越国王除燕京留守海陵亲为书以玉山子赐之薨年六十一谥贞简正隆例降王爵改仪同三司郑国公子拱　　萧仲宣
按金史萧仲宣传仲宣本名野里补仲恭母弟五岁遥授郡刺史累加太子少师为本班详稳从天祚西至石辇铎辽主留仲宣侍母遂与其母皆见获太宗嘉之命权宣徽使从睿宗伐康王师还家居者久之皇统二年特授镇国上将军历顺义永定昭义武宁四镇节度使正隆二年卒　　萧恭
按金史萧恭传恭字敬之乃烈奚王之后也父翊天辅间归朝从攻兴中遂以为兴中尹师还以恭为质子宗望伐宋翊当领建兴成川懿五州兵为万户军帅以恭材勇使代其父行师还授德州防御使改棣州防御使皇统间改同知横海军节度使丁父忧起复为太原少尹累迁兵部侍郎授世袭谋克坐问禁中起居状决杖夺一官贞元二年为同知大兴尹岁余迁兵部尚书为宋国生日使以母忧去官起复为侍卫亲军马步军都指挥使四年迁光禄大夫复为兵部尚书是岁经画夏国边界还过临潼失所佩金牌至太原忧恚成疾海陵复命给之使至恭已疾笃稽颡受命俄顷而卒海陵深悼惜之赙赠甚厚　　萧永祺按金史萧永祺传永祺字景纯本名蒲烈少好学通契丹大小字广宁尹耶律固奉诏译书辟置门下固作史未成永祺继之作纪三十卷志五卷传四十卷上之加宣武将军除太常丞海陵为中京留守永祺特见亲礼天德初擢左谏议大夫迁翰林侍讲学士同修国史再迁翰林学士明年迁承旨卒年五十七　　萧肄
按金史萧肄传肄本奚人有宠于熙宗复谄事悼后累官参知政事凭恃恩幸倨视同列遂与海陵有恶及篡立加大臣官爵例加银青光禄大夫数日诏除名放归田里禁锢不得出百里外　　萧拱
按金史萧仲恭传仲恭子拱本名迪辇阿不初为兰子山猛安海陵为宰相侥取人誉荐大臣子为达官遂以拱为礼部侍郎耶律弥勒拱妻女弟也海陵将纳为妃使拱自汴取之弥勒身形不类处子入宫即遣出召拱诘问无状海陵终疑之乃罢归兰子山治猛安事有阿纳与拱有隙乃诬拱语涉怨谤海陵遣使鞫之拱遂见杀　　萧阿窊
按金史海陵本纪东海县民张旺等反遣宿直将军萧阿窊讨之　　萧贡
按金史萧贡传贡字贞卿京兆咸阳人大定二十二年进士调镇戎州判官泾阳令泾州观察判官补尚书省令史旧例试补两月乃补用贡至数日执政以为能即用之擢监察御史迁北京转运副使亲老归养除翰林修撰诏词臣作唐用董重质诛郭谊得失论贡为第一改治书侍御史丁父忧起复改右司员外郎寻转郎中迁国子祭酒兼太常少卿与陈大任刊修辽史改刑部侍郎历同知大兴府事德州防御使三迁河东北路按察转运使大安末改彰德军节度使坐兵兴不能守城降同知通远军节度事未几改静难军节度使历河东北路南京路转运使御史中丞户部尚书兴定元年致仕元光二年卒谥文简有注史记一百卷　　萧裕
按金史萧裕传裕本名遥折奚人初以猛安居中京海陵为中京留守与裕相结海陵为左丞除裕兵部侍郎改同知南京留守事改北京海陵弒熙宗篡立以裕为秘书监海陵心忌太宗诸子欲除之与裕密谋裕倾险巧诈因构致太傅宗本秉德等反状海陵杀宗本唐括辨遣使杀秉德宗懿及太宗子孙七十余人秦王宗翰子孙三十余人海陵赏诛宗本功以裕为尚书左丞加仪同三司授猛安再阅月为平章政事监修国史久之裕为右丞相兼中书令裕在相位任职用事势倾朝廷裕与高药师善尝以海陵密语告药师药师以其言奏海陵或有言裕擅权者海陵以为忌裕者众不之信又以为人见裕弟萧祚为左副点检妹夫耶律辟离剌为左卫将军势位相凭藉遂生忌嫉乃出祚为益都尹辟离剌为宁昌军节度使以绝众疑裕不知海陵意遽见出其亲表自是深念恐海陵疑己及祸遂与前真定尹萧冯家奴前御史中丞萧招折博州同知遥设裕女夫遏刺补谋立亡辽豫王延禧之孙裕使亲信萧屯纳往结西北路招讨使萧怀忠怀忠依违未决谓屯纳曰此大事汝归遣一重人来裕乃使招折往怀忠问招折与谋者复有何人招折曰五院节度使耶律朗亦是也怀忠旧与朗有隙而招折尝上挞懒变事怀忠疑招折反复因执招折收朗系狱遣使上变海陵使宰相问裕裕即款伏乃杀之　　萧怀忠
按金史萧怀忠传怀忠本名好胡奚人也为西北路招讨使萧裕等谋立辽后使萧招折往结怀忠并结耶律朗怀忠与朗有隙遂执招折遣使上变裕等既诛怀忠为枢密副使赐今名为西京留守封王契丹撒八反以怀忠为兵马都统讨之无功海陵意谓怀忠与萧裕皆契丹人本同谋逾年乃执招折上变而撒八亦契丹部族恐其合即军中杀之　　元
　　萧景茂
按元史萧景茂传景茂漳州龙溪人也性刚直孝友家贫力农至元四年南胜县民李智甫作乱掠龙溪景茂与兄佑集乡丁拒之据险与贼战众败景茂被执贼胁使从己景茂骂贼怒缚景茂于树脔其肉使自啖景茂益愤骂贼遂以刀决其口至耳傍景茂骂不绝声而死有司上其事朝廷命褒表之仍给钱以葬　　萧道寿
按元史萧道寿传道寿京兆兴平人家贫鬻箴以自给母年八十余道寿事养尽礼母尝有疾医累岁不能疗道寿刲股肉啖之而愈至元八年赐羊酒表其门　　萧
</div>
    <div class="pagination">
<a href="氏族典卷诸姓部_page277.html">上一页</a><span>...</span><a href="氏族典卷诸姓部_page273.html">273</a><a href="氏族典卷诸姓部_page274.html">274</a><a href="氏族典卷诸姓部_page275.html">275</a><a href="氏族典卷诸姓部_page276.html">276</a><a href="氏族典卷诸姓部_page277.html">277</a><span class="current-page">278</span><a href="氏族典卷诸姓部_page279.html">279</a><a href="氏族典卷诸姓部_page280.html">280</a><a href="氏族典卷诸姓部_page281.html">281</a><a href="氏族典卷诸姓部_page282.html">282</a><a href="氏族典卷诸姓部_page283.html">283</a><span>...</span><a href="氏族典卷诸姓部_page279.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
