<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 36 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 36 页/共 899 页</h1>
    <div class="content">按全唐诗小传日休字袭美一字逸少襄阳人性傲诞隐居鹿门自号间气布衣咸通八年登进士第崔璞守苏辟军事判官入朝授太常博士黄巢陷长安伪署学士使为谶文疑其讥己遂及祸集二十八卷　　后晋　　皮光业
按十国春秋吴越皮光业字文通世为襄阳竟陵人父日休有盛名唐末为苏州军事判官太常博士遂家焉光业生于姑苏十岁能属文及长以所业谒武肃王与沈崧林鼎同辟幕府累署浙西节度推官赐绯天宝九年王欲通诚于梁而难其人且中隔淮南辄绕道为苦于是以光业为才使自建汀逾虔郴越潭岳荆南入贡梁均王大喜加王天下兵马大元帅开府置官属特赐光业进士及第仍赐秘书郎授右补阙内供奉赐金紫未几淮人来求帑王以光业报聘及还赠钱三百万复禁其出且曰可以市易光业曰我使介也岂贾竖也乃委置而去淮人亟载随之寻兼两浙观察使文穆王嗣立命知东府事天福二年国建拜光业丞相与曹仲达沈崧同日受命凡教令仪注多所考定光业美容仪善谈论见者或以为神仙中人八年二月丙辰卒年六十七谥曰贞敬所撰皮氏见闻录十三卷行世　　皮光邻
按十国春秋光业弟光邻官温州刺史
　　皮璨
按十国春秋光业子璨官元帅府判官着有鹿门家钞诗咏三世皆以文雄江东识者荣之　　宋
　　皮龙荣
按宋史皮龙荣传龙荣字起霖一字季远潭州醴陵人淳佑四年进士历官主管吏部架阁文字迁宗学谕授诸王宫大小学教授兼资善堂直讲迁秘书郎升著作郎兼兵部郎官差知嘉兴府召赴阙迁侍右郎官兼资善堂赞读又迁吏部员外郎兼直讲迁将作监兼尚右郎官秘书少监兼吏部郎中宗正少卿起居郎权侍左侍郎封醴陵县男迁集贤殿修撰提举太平兴国宫召见进刑部侍郎加宝章阁待制荆湖南路转运使权刑部尚书兼翊善景定元年四月拜端明殿学士签书枢密院进封伯权参知政事兼太子宾客二年拜参知政事封寿沙郡公三年罢为湖南安抚使判潭州四年以资政殿大学士提举洞霄宫以右正言曹孝庆论罢咸淳元年以旧职奉祠殿中侍御史陈宗礼监察御史林拾先后论劾削一官它日帝偶问龙荣贾似道恐其召用阴讽湖南提点刑狱李雷应劾之诏徙衡州居住德佑元年复其官致仕　　皮仲容
按郑樵通志仲容登进士第
　　明
　　皮玙
按万姓统谱玙江西人永乐进士
　　皮东山
按攸县志东山中正德丁卯乡试令永川以廉能着直指特荐召拜御史巡按大同宣府人畏其威寻被忌改评事恤刑四川至永川而逝　　皮承贵
按万姓统谱承贵盐亭人嘉靖举人
　　皮豹
按万姓统谱豹应天府人嘉靖进士历运同
　　皮辅
按攸县志辅岳池令县多讼辅剖决如流囚无留狱居乡杜门不事干谒为清议所重

　庸姓部列传
　　周
　　庸芮
按战国策秦宣太后爱魏丑夫太后病将死出令曰为我葬必以魏子为殉魏子患之庸芮为魏子说太后曰以死者为有知乎太后曰无知也曰若太后之神灵明知死者之无知矣何为空以生所爱葬于无知之死人哉若死者有知先王积怒之日久矣太后救过不赡何暇乃私魏丑夫乎太后曰善乃止　　汉　　庸谭
按后汉书儒林传鲁人孔安国传古文尚书授都尉朝朝授胶东庸谭为尚书古文学未得立　　庸光
按郑樵通志汉有庸光
　　庸理
按万姓统谱理汉人
　　明
　　庸以弘
按万姓统谱以弘临桂人弘治中黄州府通判
　皮姓部艺文
　　皮子世录　　　　　　　　唐皮日休皮子之先盖郑公之苗裔贤大夫子皮之后在战国及秦时无谱牒可考自汉至唐其英雄贤俊在位者往往有焉前汉时名容者以善为诗官至大夫后汉时名巡者为太医令三国时无闻焉晋朝名初者为襄阳太守名京者为贤处士宋朝名熙祖者与徐广论议苻王世名审者为坚侍郎后魏世名豹子者为魏名将子道明袭爵弟喜为使持节侍中都督秦雍梁益诸军事大将军仇池镇将假公如故喜以战守之功累加勋爵后转散骑常侍安南将军豫州刺史卒子承宗袭爵喜弟双仁冠军将军仇池镇将北齐时名景和者以功至大官封王名延宗者为黄门侍郎隋朝名子信者为刺史至于吾唐汨汨于民间无能以文取位唯从祖翁讳瑕叔举进士有名以刚柔不合时受蜀聘为幕府官至刺史从翁讳行修明经及第累官至项城令以盗大发贬州掾卒日休之世以远祖襄阳太守子孙因家襄阳之竟陵世世为襄阳人自有唐以来或农竟陵或隐鹿门皆不拘冠冕以至皮子呜呼圣贤命世世不贱不足以立志地不卑不足以立名是知老子产于厉乡仲尼生于阙里苟使李干早胎老子岂降叔梁早嗣仲尼不生贤既家有不足为异立大功致大化振大名者其在斯乎
　供姓部列传
　　明
　　供仲序
按奇姓通仲序广东南海人洪武中湖广攸县二尹
　隋姓部汇考
郑樵通志
　　以国为氏
周同
姓国

随氏侯爵今随州是其地楚灭之子孙以国为氏又杜伯之元孙为晋大夫食采于随曰随会子孙以邑为氏至隋以周齐不遑宁处故去&#作隋

　逄姓部汇考（
按逄从音庞人姓逄蒙逄萌是也逢从夆音缝亦姓逢伯陵逢丑父是　也二字不同字典辨之甚明通志等书合而为一非是）郑樵通志
　　以国为氏
夏商
以前国

逄氏音庞商诸侯封于齐土至商周之间有蒲姑氏代之至武王伐商而后封太公焉其地在今临淄古有逄蒙善射齐大夫有逄丑父后汉处士逄萌宋朝有尚书郎逄冲齐人望出北海谯国又密州逄序开州逄汝舟并登科凌迪知万姓统谱
　　逄姓
逄长乐宫音


　时姓部列传
　　周
　　时子
按孟子疏时子齐臣
　　时农
按万姓统谱农巨鹿人
　　汉
　　时轨
按万姓统谱轨谒者仆射
　　后汉
　　时苗
按尚友录苗少清白建安中为寿春令之官用黄牛牵车岁余生一犊及去留其犊以初来本无犊也　　晋　　时延祖
按姓氏急就篇晋有时延祖
　　时荷
按尚友录荷字阳道从许真君学道宁康二年从许君上升荷有遗迹在紫盖府今为南昌县厅宋封洪施真人　　隋
　　时德睿
按姓氏急就篇隋有时德睿
　　唐
　　时惠珣
按唐书孝友传序阳武时惠珣事亲居丧着至行　　时溥按唐书时溥传溥徐州彭城人为州牙将黄巢乱京师节度使支详遣溥西讨次河阴军乱推溥为留后逐详溥遣将引锐兵三千入关僖宗因以武宁节度命之巢败东走围陈州营濦水溥悉师讨之连战辄克授东面兵马都统遣将李师悦等追巢至莱芜大破之林言斩之持归溥以功加检校司徒同中书门下平章事进检校太尉兼中书令巨鹿郡王秦宗权阻兵拜溥蔡州行营兵马都统贼平与朱全忠争功嫌惎日构孙儒方与杨行密争扬州诏全忠平其乱兵道宿州遗溥书假道溥辞不可以兵袭之全忠怨自是连岁略徐泗溥穷乞师于李克用时大顺元年也明年溥将刘知俊引兵二千降全忠军益不振乃请和于全忠全忠约徙地而罢兵昭宗以宰相刘崇望代之授溥太子太师溥虑去徐且见杀不受命朱友裕率军攻溥溥将徐汶出降溥求救于朱瑾瑾兵二万与溥合攻友裕友裕坚营不出瑾食尽还兖州全忠使庞师古代友裕溥分兵固保石佛山师古攻拔之自是完垒不战王重师牛存节等梯其堞以入溥徙金玉与妻子登燕子楼自焚死　　时常春
按姓氏急就篇唐有时常春
　　宋
　　时彦
按宋史时彦传彦字邦美开封人举进士第签书颍昌判官入为秘书省正字累至集贤校理绍圣中迁右司员外郎使辽失职坐废旋复校理提点河东刑狱蹇序辰使辽还又坐前受赐增拜隐不言复停官徽宗立召为吏部员外郎擢起居舍人改太常少卿以直龙图阁为河东转运使加集贤殿修撰知广州未行拜吏部侍郎徙户部为开封尹数月迁工部尚书进吏部卒　　时丹立
按万姓统谱丹立兴化人任高邮司理莅政仁恕民多德之秦少游挽诗有青史载于公之句　　时敦
按徐州志敦宣和初为泽州倅政事词翰为时推重　　时檄按尚友录檄字传之崇德人历知和州居官廉正惠爱办治尤长于识鉴尝择婿得同邑莫元忠元忠处俭约辞以非偶笑曰莫子当为令人后果及第为时名士　　时嘉之
按万姓统谱嘉之迪功郎
　　时起之
按万姓统谱起之守临川
　　时新
按万姓统谱新通判汀州子四人胜之恭之文之惠之　　时衍之
按万姓统谱衍之吴兴人朝散大夫子五人登进士杰侃佐行　　时开之
按万姓统谱开之宋人子佑倚
　　金
　　时全
按金史时青传青与叔父全俱为红袄贼承赦来降兴定初全为行枢密院经历官二年冬青告全将叛入宋全秘之顷之青入宋五年袭破泗州西城提控王禄遇害是时全为同签枢密院事诏督泗州兵取西城全至泗州获红袄贼一人诘问之乃知青为宋京东钤辖袭破西城全颇喜乃杀其人以灭口元光元年全与元帅左监军讹可节制三路军马伐宋全渡淮获生口言青受宋诏与全兵相拒全匿其事五月兵还距淮二十里诸将将渡全矫称密诏诸军且留收淮南麦遂下令人获麦三石以给军众惑之讹可及诸将佐劝之不听留三日大雨明日淮水暴涨乃为桥渡军宋兵袭之军遂败绩桥坏全以轻舟先济士卒皆覆没宣宗乃下诏诛之　　时青
按金史时青传青滕阳人初与叔父全俱为红袄贼及杨安儿刘二祖败承赦来降隶军中兴定初为济州义军万户兴定二年叛入宋宋人置之淮南屯龟山有众数万兴定四年泗州行元帅府纥石烈牙吾塔遣人招之青以书来乞假邳州以屯老幼牙吾塔奏其事十月诏加青银青光禄大夫封滕阳公仍为本处兵马总领元帅兼宣抚使青既不得邳州复为宋守兴定五年正月二十五日夜青袭破泗州西城牙吾塔昼夜力战募死士以梯冲逼城青以舟兵二千合城中兵来犯牙吾塔营提控斡鲁朵先知设伏掩击青兵大败二月拔众走遂复西城元光元年二月全与元帅左监军讹可节制三路军马伐宋青受宋诏与全兵相拒全匿其事时方暑雨淮水暴涨乃为桥渡军宋兵袭之军遂败绩桥坏全以轻舟先济士卒皆覆没　　时承谦
按金史时立爱传立爱父承谦以财雄乡里岁饥发仓廪赈贫乏假贷者与之折券　　时立爱
按金史时立爱传立爱字昌寿涿州新城人辽太康九年中进士第调泰州幕官丁父忧服除调同知春州事未逾年调云内县令再除文德令枢密院选为吏房副都承旨转都承旨累迁御史中丞刚正敢言忤权贵除燕京副留守丁母忧起复旧职迁辽兴军节度使兼汉军都统太祖已定燕京访求得平州人韩询持诏招谕平州以平州为南京用张觉为留守立爱遂去平州归乡里太祖以燕蓟与宋新城入于宋宋累诏立爱立爱见宋政日坏不肯起及宗望再取燕山立爱诣幕府上谒拜同中书门下平章事立爱从宗望军数年谋画居多封陈国公表求解机务不从九年为侍中知枢密院事久之加中书令天会十五年致仕加开府仪同三司郑国公薨于家　　时茂先按金史时茂先传茂先日照县沙沟酒监寓居诸城红袄贼方郭三据密州过其村居民相率迎之贼以元帅自称茂先怒谓众曰此贼首耳何元帅之有方郭三闻而执之断其腕茂先大骂贼不胜忿复剔其目乱刃锉之至死骂不绝诏赠武节将军同知沂州防御使事　　元
　　时春
按新泰县志春元百户
　　明
　　时执亮
按万姓统谱执亮山东东平人洪武进士知同安县公勤廉恕以礼让导化不事刑罚吏民宜而安之　　时季照按万姓统谱季照慈溪人洪武中以训导擢监察御史在位十年始终一节升四川按察佥事　　时雨
按湖州府志雨长兴人洪武丙子举人任训导　　时兴按滕县志兴以济宁左卫军洪武三十四年征战有功升济州卫千户　　时永
</div>
    <div class="pagination">
<a href="氏族典卷诸姓部_page35.html">上一页</a><span>...</span><a href="氏族典卷诸姓部_page31.html">31</a><a href="氏族典卷诸姓部_page32.html">32</a><a href="氏族典卷诸姓部_page33.html">33</a><a href="氏族典卷诸姓部_page34.html">34</a><a href="氏族典卷诸姓部_page35.html">35</a><span class="current-page">36</span><a href="氏族典卷诸姓部_page37.html">37</a><a href="氏族典卷诸姓部_page38.html">38</a><a href="氏族典卷诸姓部_page39.html">39</a><a href="氏族典卷诸姓部_page40.html">40</a><a href="氏族典卷诸姓部_page41.html">41</a><span>...</span><a href="氏族典卷诸姓部_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
