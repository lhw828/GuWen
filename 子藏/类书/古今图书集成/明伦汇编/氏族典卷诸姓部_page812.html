<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 812 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 812 页/共 899 页</h1>
    <div class="content">　　颛孙师
按史记仲尼弟子列传颛孙师陈人字子张少孔子四十八岁注
索隐曰郑元目录阳城人
　　颛孙子英
按万姓统谱子英见说苑

　朝臣姓部汇考
郑樵通志
　　诸方复姓
朝臣氏日本国使人朝臣真人

　嚣尹姓部列传
　　周
　　嚣尹喜
按万姓统谱喜庶官

　苞丘姓部列传
　　周
　　苞丘先生
按万姓统谱苞丘先生荀卿弟子

　高堂姓部列传
　　周
　　高堂生
按尚友录高堂生鲁人孔子弟子礼经秦火而书不传独高堂生能言之传十七篇后苍戴庆等明其业唐贞观诏从祀宋封莱芜伯　　秦
　　高堂伯
按史记儒林传注秦氏季代有鲁人高堂伯
　　后汉
　　高堂芝
按后汉书天文志孝顺永建二年闰月太白昼见是时中常侍高梵尚书令高堂芝等相与交通漏泄梵芝就国皆抵罪　　魏
　　高堂隆
按魏志高堂隆传隆字升平泰山平阳人鲁高堂生后也少为诸生泰山太守薛悌命为督邮郡督军与悌争论名悌而呵之隆按剑叱督军曰昔鲁定见侮仲尼历阶赵弹秦筝相如进缶临臣名君义之所讨也督军失色悌惊起止之后去吏避地济南建安十八年太祖召为丞相军议掾后为历城侯徽文学转为相徽遭太祖丧不哀及游猎驰骋隆以义正谏甚得辅导之节黄初中为堂阳长以选为平原王傅王即尊位是为明帝以隆为给事中博士驸马都尉迁陈留太守赐爵关内侯青龙中大治殿舍西取长安大锺增崇宫殿雕饰观阁百役繁兴作者万数悼皇后崩天作淫雨冀州水出漂没民物隆上疏切谏隆卒遗令薄葬敛以时服子琛嗣爵　　晋
　　高堂冲
按晋书天文志怀帝永嘉三年正月庚子荧惑犯紫微太史令高堂冲奏乘舆宜迁幸不然必无洛阳　陶丘姓部列传
　　周
　　陶丘德
按万姓统谱德齐大夫
　　汉
　　陶丘仁
按万姓统谱仁侍御史
　　后汉
　　陶丘洪
按后汉书史弼传弼受诬当弃市魏劭与同郡人卖郡邸行赂于侯览得减死罪一等论输左校时人或讥曰平原行货以免君无乃蚩乎陶丘洪曰昔文王牖里闳散怀金史弼遭患义夫献宝亦何疑焉于是议者乃息注
洪字子休平原人也清达博辨文冠当
代举孝廉不行辟太尉府年三十卒
　　魏
　　陶丘一
按魏志管宁传正始二年太仆陶丘一等荐宁于是特具安车蒲轮束帛加璧聘焉
　高阳姓部汇考
畿辅通志
　　姓氏
高阳帝颛顼黄帝之孙昌意之子十岁佐少昊十二而冠二十即帝位史记索隐曰高阳帝有天下之号也张晏曰高阳者所兴地名故以为号其曰作都帝丘后徙高阳者非
　昭武姓部列传
　　隋
　　昭武代失毕
按隋书西域传康国康居之后也以昭武为姓王字代失毕为人宽厚甚得众心大业中遣使贡方物后遂绝焉　　昭武设力登
按隋书西域传安国汉时安息国王姓昭武氏与康国同族字设力登大业五年遣使贡献后遂绝焉　　昭武阿利柒按隋书西域传鏺汗国古渠搜国也王姓昭武氏字阿利柒大业中遣使贡方物　　昭武闭拙
按隋书西域传米国其城主姓昭武氏康国王之支庶字闭拙大业中频贡方物　　昭武逖遮
按隋书西域传史国其王姓昭武氏字逖遮亦康国王之支庶也大业中遣使贡方物　　昭武敦都
按隋书西域传何国其王姓昭武氏亦康国王之族类字敦都大业中遣使贡方物　　昭武佛食
按隋书西域传乌那曷国王姓昭武氏亦康国种类字佛食大业中遣使贡方物　　昭武阿滥密
按隋书西域传穆国其王姓昭武氏亦康国之种类也字阿滥密大业中遣使贡方物　　昭武顺达
按隋书西域传漕国其王姓昭武氏字顺达康国王之宗族大业中遣使贡方物
　高车姓部汇考
郑樵通志
　　代北复姓
高车氏即九姓回鹘种类也入中国者号高车氏　曹丘姓部列传
　　汉
　　曹丘生
按史记季布传楚人曹丘生辩士数招权顾金钱与窦长君善季布闻之寄书谏窦长君曰吾闻曹丘生非长者勿与通及曹丘归欲将书请季布窦长君曰季将军不说足下足下勿往固请书遂行使人先发书季布果大怒待曹丘曹丘至即揖季布曰楚人谚曰得黄金百斤不如季布一诺足下何以得此声于梁楚间哉且仆楚人足下亦楚人也仆游扬足下之名于天下顾不重耶何足下距仆之深也季布乃大说引入留数月为上客厚送之季布名所以益闻者曹丘扬之也
　高陵姓部列传
　　汉
　　高陵显
按万姓统谱显谏议大夫

　哥舒姓部列传
　　唐
　　哥舒沮
按郑樵通志唐左清道率哥舒沮世居安西
　　哥舒道元
按唐书哥舒翰传翰父道元为安西都护将军赤水军使　　哥舒翰
按唐书哥舒翰传翰其先盖突骑施酋长哥舒部之裔父道元安西都护世居安西翰少补效毂府果毅富于财任侠重然诺纵蒱酒长安市不为长安尉所礼慨然发愤游河西事节度使王倕稍知名又事王忠嗣署衙将翰能读左氏春秋汉书通大义疏财多施予故士归心为大斗军副使名盖军中擢副陇右节度为河源军使会忠嗣被罪帝召翰入朝拜为陇右节度使翰极言忠嗣之枉帝寤为末贷其罪十一载加开府仪同三司翰素与安禄山安思顺不平帝每欲和解之进封凉国公兼河西节度使攻破吐蕃洪济大莫门等城收黄河九曲以其地置洮阳郡封平西郡王杨国忠恶禄山白发其反状故厚结翰俄进太子少保翰嗜酒极声色因风痹体不仁既疾废遂还京杜门不朝请十四载禄山反封常清以王师败帝乃召见寻拜太子先锋兵马元帅部兵二十万守潼关翰以军政委田良丘使王思礼主骑李承光主步三人争长政令无所统一众携弛无斗意明年进拜尚书左仆射同中书门下平章事禄山遣子庆绪攻关翰击走之贼将崔干佑守陜郡仆旗鼓羸师以诱战觇者曰贼无备可图也帝信之诏翰进讨翰报曰禄山习用兵今始为逆不能无备是阴计诱我贼远来利在速战王师坚守毋轻出关计之上也且四方兵未集宜观事势不必速而国忠谬说帝趣翰出潼关复陕洛翰窘不知所出六月引而东恸哭出关次灵宝西原与干佑战奔溃略尽还营羸兵裁八千复守关干佑进攻火拔归仁执以降贼械送洛阳禄山即署司空同中书门下平章事诸将皆让翰不死节禄山知事不可就囚之东京平安庆绪以翰渡河及败乃杀之后赠太尉谥曰武愍　　哥舒曜
按唐书哥舒翰传翰子曜字子明八岁元宗召见华清宫擢尚辇奉御累迁光禄卿以翰陷贼哀愤号恸李光弼讨河北曜请行为光弼副降安太清救宋州有功改殿中监袭封为东都镇守兵马使德宗立召为左龙武大将军李希烈陷汝州以周晃为伪刺史召拜曜东都汝州行营节度使讨希烈曜击贼收汝州禽晃以献斩其将二人希烈退保许州曜按甲持重以挫之有诏督战曜进战破之居数月希烈自率兵三万围曜筑甬道属城矢集如雨帝遣神策将刘德信以兵三千援之又诏河南都统李勉出兵相掎角帝幸奉天曜走洛阳会母丧夺为东都畿汝节度使迁河南尹曜拙于统御而锐杀戮士畏而不怀贞元元年部将叛夜焚河南门曜挺身免召入为鸿胪卿终右骁卫上将军赠幽州大都督子七人俱以儒闻峘茂才高第有节概崿嵫屺皆明经擢第　　哥舒晃
按唐书代宗本纪大历八年九月壬午循州刺史哥舒晃反杀岭南节度使吕崇贲
　高堂姓部汇考
廖用贤尚友录
　　高堂姓
高堂齐公族也风俗通齐卿高敬仲食采于高堂因氏焉
　高车姓部列传
　　北魏
　　高车或如
按郑樵通志后魏时有高车或如

　陶叔姓部汇考
郑通樵志
　　名字未辨
陶叔氏姓纂云周司徒陶叔之后也晋有陶叔真为原大夫文公时有陶叔狐汉有陶叔巷为青州刺史今平原有此姓
　高唐姓部列传
　　辽
　　高唐英
</div>
    <div class="pagination">
<a href="氏族典卷诸姓部_page811.html">上一页</a><span>...</span><a href="氏族典卷诸姓部_page807.html">807</a><a href="氏族典卷诸姓部_page808.html">808</a><a href="氏族典卷诸姓部_page809.html">809</a><a href="氏族典卷诸姓部_page810.html">810</a><a href="氏族典卷诸姓部_page811.html">811</a><span class="current-page">812</span><a href="氏族典卷诸姓部_page813.html">813</a><a href="氏族典卷诸姓部_page814.html">814</a><a href="氏族典卷诸姓部_page815.html">815</a><a href="氏族典卷诸姓部_page816.html">816</a><a href="氏族典卷诸姓部_page817.html">817</a><span>...</span><a href="氏族典卷诸姓部_page813.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
