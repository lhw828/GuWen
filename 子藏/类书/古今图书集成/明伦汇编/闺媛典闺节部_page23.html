<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 23 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 23 页/共 268 页</h1>
    <div class="content">按四川总志张氏青神人余祥妻尚书余子俊母孀居三十年奉诏旌表　　荀翔妻程氏
按四川总志程氏青神人荀翔妻翔亡氏年二十五子延年延龄俱幼氏教之读书延年长领乡荐任源江县令延龄充邑弟子员御史孙督学张并表其门年九十五卒　　向东妻陈氏
按四川总志陈氏万县人生员向东妻年二十一夫亡子方襁褓氏抚之成立娶妇一年子亦夭丧遗腹生孙甫一岁其媳又丧陈独操苦节守孙成人有司旌表　　傅万荣妻解氏
按四川总志解氏万县人适傅万荣年二十三夫亡无子有女女且盲氏艰辛万状苦守终身　　聂子杰妻晏氏
侯
氏附

按四川总志晏氏大昌人聂子杰妻年二十七而寡与妾侯氏共矢志抚孤并称完节　　许懋實妻龚氏
李
氏附

按四川总志龚氏达州诸生许懋實妻年二十六寡抚妾子云霄读书为诸生霄没偕媳李氏抚弱孙毓麟辛苦万状年八十六学使旌其门　　宣谟妻夏氏
按四川总志夏氏巴县人庠生宣谟妻年二十夫病笃氏刲股为汤以进少愈数月竟不起氏誓不二志抚半岁子事舅姑尢勤年八十五卒成化中旌表　　张纲妻晏氏按四川总志晏氏茂州卫百户张纲妻纲奉调阵亡无子女晏依其弟训守节终老　　尚孜妻史氏
按四川总志史氏茂州卫舍人尚孜妻嫁三年夫亡史守志不二或求娶痛骂绝之媒妁无敢复言垂四十年有司旌其门　　向可久妻王氏
按四川总志王氏新繁向可久妻夫亡孀居三十余载甘心茹苦课六子俱成立直指给粟帛旌其门　　王正宇继室林氏按四川总志林氏郫县人武功令王正宇继室年二十五孀居抚前妻幼孙成立有司屡表其门　　邓承芳妻刘氏
按四川总志刘氏郫县庠生邓承芳妻夫亡氏年二十四冰霜励节事闻表其门　　陈三甲妻张氏
按四川总志张氏郫县庠生陈三甲妻年二十五而寡守节四十余年卒有诏旌其门　　刘继魁继妻安氏
按四川总志安氏德阳刘继魁继妻魁死安年二十四誓不再嫁不御酒肉前妻有二子一女女嫁范良知良知父继美忽偕其妻来起居安不知其意久之乃言欲娶安安即登楼闭户不复与别自此绝迹不下楼范遣善言者百计诱之不答将二年范忽没人皆曰此谋娶节妇之报也安静坐三年乃下楼二子成立安悉以家事付之年八十二卒有司表其门　　王存辉妻黎氏按四川总志黎氏云阳人年十九适王存辉辉死孝养舅姑抚遗腹子寡居四十五年成化中旌表　　秦昂妻何氏按四川总志何氏开县人适秦昂昂没何年二十八子翰才甫二岁族人利其产逼嫁之何誓死无二其子弱冠入邑庠期年何病将终戒子曰我教汝艰辛汝当勉自树立子卒为闻人　　陆文魁妻刘氏
按中江县志刘氏御史陆必寿子文魁妻夫亡守节成化间旌表县令王杲为之建坊　　王曾妻黎氏
按夔州府志黎氏云阳人年十八适王曾生子珍甫一岁曾没黎屏斥膏沐亲操井臼养舅姑抚幼子誓不他适孀居四十五年始终一节成化二十三年旌表　　刘本妻杨氏
按夔州府志杨氏瞿唐卫千户杨武女适千户刘本天顺丁丑本以从征清浪阵亡杨年十八生一子誓不再适克端闺范未几姑没丧葬尽礼教子袭补父职成化丙午旌表其门寿七十终　　曹鹗妻任氏
按夔州府志任氏瞿唐卫指挥任忠女适卫人曹鹗鹗亡任年二十抚孤守节言动祗慎乡闾敬之年六十有六终　　陈佐妻华氏
按夔州府志华氏华泰女适瞿唐卫左所陈佐佐亡华年二十有二姑亦孀居家贫父兄劝再适华曰夫既亡吾姑无恃若背而去之是禽兽也断发自誓终身不移　　王瑜妻曾氏
按夔州府志曾氏郡人曾守清女适瞿唐卫总旗王瑜瑜亡曾年二十抚孤守节卒年七十有二　　王佐妻姜氏
女
附

按天全志姜氏天全百夫长姜珏女年七岁母谢氏因奏茶课引女至京进为宫人七日不乐明太后召谢问曰汝止此女今还蜀未免割爱赏钞十锭表里衣一袭仍令引女还乡长适司人王佐佐亡姜年二十惸惸孀居抚一女适舍人高昂昂死女年十八亦继母志守节姜年八十女亦六十余终　　郭英妻朱氏
按武昌府志朱氏武昌卫人郭英妻年二十五英亡苦节终老成化中旌其门　　丘达妻杨氏
按武昌府志杨氏丘达妻达为书生夭死氏年十九誓不他适勤女红苦守三十五年成化中旌表　　陈玉妻康氏按武昌府志康氏陈玉妻玉亡氏年甚少抚幼子守节寿八十五成化中旌表　　刘思中妻吴氏
按武昌府志吴氏刘思中妻年二十三夫亡守节白首无二成化中旌表　　陈志妻彭氏
按武昌府志彭氏武昌所千户陈志妻年十八归陈甫数月志奉调征洪江寇阵亡氏抚遗腹子政世其官成化中旌表　　李纯妻周氏
按汉阳府志周氏诸生李纯妻夫亡养姑姑死克葬教子恕成名历官同知守节五十余年成化初旌表　　李木妻施氏按襄阳府志施氏枣阳太学生李木妻木死氏年二十七子绍先尚襁褓奉姑教子苦节终身事闻旌表　　李忠妻于氏按襄阳府志于氏枣阳李忠妻夫殁氏年二十欲自缢家人救免抚遗孤和生孙端登进士孀居六十年卒大学士商辂为诗挽之　　尚贤妻锺氏
按襄阳府志锺氏枣阳生员尚贤妻年二十六夫亡子谔仅半岁人劝再适氏断发自誓闭户苦守历四十余年莫识其面　　杨美妻吴氏
按襄阳府志吴氏枣阳杨美妻年二十九夫亡孀居五十余年无子抚二女终始如一　　袁廷钺妻王氏
按襄阳府志王氏枣阳袁廷钺妻年十九夫殁抚遗腹子长龄成立年七十终贫不能葬邑令葬之　　檀天龄妻张氏钱
氏附

按襄阳府志张氏枣阳檀天龄妻年二十五夫亡誓不改节或强之痛哭自毁其面骂曰吾知有死而已卒守子惟乔惟久成立惟乔死妻钱氏与姑共老张年七十四终　　朱昱妻刘氏
按德安府志刘氏随州朱昱妻夫早亡遗腹生子矢志守节抚孤成人成化中旌表　　沈彦清妻于氏
按荆州府志于氏江陵沈彦清妻年二十八夫亡孀居四十余年成化中旌表　　金瓒妻张氏
按宝庆府志张氏金瓒妻瓒亡氏年二十五矢志死守奉姑鞠子励节四十余年　　李洪妻史氏
按宝庆府志史氏邵阳李洪妻洪宝庆卫荫袭未官而没氏年二十一孤晟方岁余励志抚孤阅十五年晟长袭职　　汤玺妻赵氏
按宝庆府志赵氏邵阳汤玺妻玺宝庆卫荫袭赴京袭职没于邸舍氏年二十二遗孤震未弥月前妻二女皆在抱氏抚孤守节四十八年震长为指挥同知　　陈鼎妻唐氏按宝庆府志唐氏邵阳陈鼎妻乔寓同知唐彤女孙年二十七夫亡子大章甫二岁誓不再适抚孤养姑孝慈兼至章甫&#遣就外傅读书为诸生应甲午选贡以母老乞广州司训迎养六载告归抵家五阅月而母卒　　夏寅妻董氏
刘
氏附

按宝庆府志董氏夏寅妻乡举董瀚女通孝经四书大义勉寅读书领成化丙子乡荐寅赴春闱道亡妾刘氏遗腹生子廷臣氏率刘守节抚廷臣长昼夜督课亲为解释以贡任柳州卫经历　　李妻贺氏
按宝庆府志贺氏邵阳人郡诸生李妻贺年二十五亡遗孤宪方五岁氏抚宪竭力宪亦克嗣前人检身力学领岁贡贺年七十卒　　简宗禹妻尹氏
按宝庆府志尹氏邵阳简宗禹妻司训而廉之母赋性坚贞行符内则年二十四夫亡恸绝欲死姑王氏劝曰遗孤方百日毋弃之遂强视息姑妇相依家贫茹苦事姑年至九十孝养不衰力机杼课子为学以岁荐授慈利训导郡守陶洪表其门　　吴廷翰侧室伍氏
按宝庆府志伍氏邵阳人鄜州丞吴廷翰侧室翰与嫡妻贺氏俱早亡伍氏抚贺侄奉先为嗣奉先既补弟子员寻亦丧孙思孝甫七龄氏复教成之性极慈而严一切家事毕举三党仪之年八十卒　　王道妻陈氏
黎
氏附

按宝庆府志陈氏邵阳王道妻道殁氏年二十五遗孤鉴甫三岁矢志抚孤成立又王木妻黎氏与陈同孀各守五十余年有司旌表　　屈思俊妻周氏
按宝庆府志周氏屈思俊妻年十九夫亡遗腹八月而子延受生励操抚孤苦节三十余年　　萧全妻闵氏
按宝庆府志闵氏邵阳萧全妻年二十二全亡抚孤矢志守节四十余年　　陈文广妻胡氏
按宝庆府志胡氏邵阳陈文广妻广没氏年二十一抚育幼子孝事舅姑励节三十余年　　王斧妻李氏
按宝庆府志李氏邵阳王斧妻年二十二夫亡守遗孤成立事二白头终老孀居二十余年卒　　范权妻刘氏
按宝庆府志刘氏邵阳范权妻成化己丑权没子宗宪甫二月抚养成立先业赖以不坠守节三十余年卒　　王政妻李氏
按宝庆府志李氏邵阳王政妻年二十六夫亡抚幼子养舅姑孀居三十七年终　　毛瑢妻黎氏
按岳州府志黎氏华容毛瑢妻瑢读书能文黎嫁甫二年而寡年二十守节自励养姑教子终其身成化中旌表　　方志通妻易氏
按岳州府志易氏方志通妻巴陵人年二十守节子仅一岁力贫养姑姑病笃吁天请代既瘥奉养益慎姑殁殡葬尽礼教子克立成化初旌表　　陈学明妻张氏
按岳州府志张氏陈学明妻巴陵人年二十而寡无子或以无依劝别嫁张曰饿死吾所甘心遂以兄子为后抚育历五十载成化初旌之　　梅纪妻方氏
按岳州府志方氏临湘梅纪妻年二十三而寡杜门自守矢志不渝成化中旌表　　余胜先妻黄氏
按岳州府志黄氏临湘余胜先妻年二十二而寡抚孤守节始终如一所作有豆蔻歌传诵人口成化中旌之　　史源济妻孙氏
按常德府志孙氏龙门史源济妻年二十二而寡誓死无贰纺绩以养其姑始终一节有司以事闻旌表　　刘澧妻燕氏按常德府志燕氏桃源刘澧妻年二十四夫亡誓不再嫁年百有三岁邑令造庐存问焉　　林德成妻张氏
按常德府志张氏武陵林德成妻年二十夫亡遗孤甫周公姑强改适氏断指自誓抚孤凤仪以人材征用有司以事闻诏旌表　　黎璟妻刘氏
按常德府志刘氏桃源黎璟妻年二十六而寡姑强再适以死自誓守节终身　　贾贤妻王氏
按常德府志王氏沅江贾贤妻婚八月而贤溺死氏年十八父母悯其幼令改适不从守节终老平居勤纺绩奉姑以孝闻　　王泰妻张妙贞
按辰州府志张妙贞辰州卫指挥舍人王泰妻上元人泰未袭荫而殁氏年十九子英在襁褓氏剪发矢志亲族莫夺事翁姑甚谨成化三年事闻旌表英以军功累官至都指挥使诏封泰为镇国将军妙贞为太夫人年八十一卒　　唐御史继室邓氏
按辰州府志邓氏沅陵人唐御史继室夫亡氏年二十二守节不渝有司旌表　　武玉瑾妻贺瑞英
按辰州府志贺瑞英沅陵人武玉瑾妻夫早亡瑞英年二十有五夫兄潜纳他聘择日令嫁氏自缢不得讼于府知府管大书一联以禁之曰浪欺寡妇谁家子不念孤儿尔父孙瑞英乃得终守　　陆大音
按辰州府志陆大音溆浦人生员邦尧女幼许贺一策未嫁策亡大音与父母往吊成服服既阕毁形断发以拒蹇修依父母纺绩自给以处女终身有司旌之　　姚长女
按辰州府志姚长女沅陵江东村人也幼许聘米某未嫁米夭女恸哭成服米父母令改嫁女誓不从乃断发毁容以死自守构一密室依父母居虽至亲罕见其面缟衣蔬食纺绩自给苦守四十五年疾革米母来视女强起栉沐拜曰命薄不能奉侍无可为寿衣履数具皆手自缝聊以为念言讫相持大哭而绝闻者怜之　　刘景妻叶氏
按沅州志叶氏&#卫指挥刘景妻年十八归刘一年夫殁氏哀毁逾礼誓死无他坚贞守节不妄言动五十余年如一日　　高应嵩妻周氏
按沅州志周氏高应嵩妻夫亡子高登尚幼家贫甚矢志守节至死无二　　李襄妻陈氏
按沅州志陈氏李襄妻生子一枝甫晬襄亡陈触棺求殉数次不得遂剪发誓志扃户守节四十八年躬训一枝为诸生年七十四卒　　胡从尧妻唐氏
按沅州志唐氏生员胡从尧妻子来缙方半岁氏年二十一尧亡号泣绝水浆三日几死啮指滴血事姑训子来缙守节四十六年缙长得食廪饩　　缪虎妻刘氏
按沅州志刘氏名淑秀本卫中所千户刘琼女左所军余缪虎妻年二十四夫亡刘哀恸逾礼翁姑欲夺其志遂引刀自誓曰夫亡而行改不死何为翁姑遂止　　彭纲妻王氏
按沅州志王氏名妙清本卫右所千户王玺女成化丁酉举人彭纲妻年二十二夫亡子澜甫一岁保孤确守誓不二心年七十卒　　马祥妻陈氏
按沅州志陈氏本卫舍人马祥妻年二十夫亡子元嘉尚襁褓翁姑老思长子无子欲以元嘉嗣之令陈改嫁陈未知也富人徐百兵知之遣媒通焉陈闻痛哭至死不回事遂寝年九十终　　张胜梁妻黄氏
按沅州志黄氏张胜梁妻年二十六夫亡家贫食众姑欲析爨以变其志氏剪发痛哭纺绩抚孤铜仁苗叛劫掠到村氏扶耄姑走旧州寄深山中绝粮百计哺姑得延残喘姑谓人曰我非媳不知死所矣及老丧子失明孙仕选登第得令终年八十有三　　宁志让妻谭氏
按衡州府志谭氏衡阳宁志让妻宣德中让转漕淮上殁于淮越四月遗腹汝俊生氏年二十八闻讣一恸而绝久始苏呼天曰何不使吾夫及见此子哀毁骨立忍死以哺或言改适断发誓曰所不终始有如此发敝衣垢面抚汝俊教之以礼既长克振家声谭性严重甘勤苦一切家事不以劳诸娣姒而粒粟无私人皆诵之孀居三十余年成化初卒　　吴纪母武氏
按衡州府志武氏衡山吴纪母年二十归纪父裕庵甫五载而寡或讽他适武截发自矢抚二子丙夜篝灯课之躬绩染以供朝夕孀居五十年始终一节成化辛卯仲子维举孝廉戊戌季子纪成进士官浙江参政累封太宜人　　李经制妻胡氏
按衡州府志胡氏耒阳宪副文璧女适邑诸生李经制年二十七夫亡子垣仅六岁氏矢志不二黾勉课子孀居三十余年内外咸重之垣长食饩于庠　　胡锺灵妻马氏按衡州府志马氏耒阳廪生胡锺灵妻年二十六夫亡越五月遗腹生子绍寅矢志抚孤茹苦勤纺绩足不逾阃族人罕见其面年八十六终　　李芝桂妻曹氏
按衡州府志曹氏耒阳明经李芝桂妻年十九夫亡无子翁姑令改适泣曰愿终奉晨夕翁姑殁居丧尽礼孀居五十余年　　李坤妻胡氏
按衡州府志胡氏耒阳诸生李坤妻夫殁氏年十七无子家贫执女工以奉舅姑以夫遗行縢束于&#示将自缢以拒不谅晚岁犹足不越户年七十余终　　邹承蕃妻周氏按衡州府志周氏酃县诸生邹承蕃妻教谕周娄女承蕃早世氏年二十四抚三岁子衍鲁成立鲁夭复鞠遗孙亦三岁妇去帷崎岖兵燹中负孙而逃孙又死氏恸哭而绝　　谭宗杰妻罗氏
按衡州府志罗氏酃县诸生罗良意女适谭宗杰事翁姑以孝闻年二十六夫亡守节性坚决有能声凡产赋徭役皆自经理鞠三子丧其二惟幼子楚玉成立为诸生复无子时人悲之　　谭振京妻罗氏
按衡州府志罗氏名荣莲酃县谭振京妻年二十八夫亡苦节抚孤历四十余年终　　李德崇妻谭氏
按衡州府志谭氏酃县李德崇妻年三十夫殁子方襁褓谭茹苦鞠育年八十余终　　陈宗济妻王氏
按衡州府志王氏桂阳州王仲和女宣德二年适里人陈宗济事孀姑以孝闻生子万善甫期月而宗济亡王年二十五居丧哀毁骨立其母怜之劝改适王触石求死母不敢复言事姑愈谨姑殁哀痛逾礼成化间年八十五有司闻于朝命将下而卒　　袭大邦妻胡氏
按南昌郡乘胡氏丰城袭大邦妻早寡守节成化间旌表　　鞠秋华妻齐氏
按南昌郡乘齐氏进贤鞠秋华妻早寡守节成化间旌表　　夏希武妻傅氏
按南昌郡乘傅氏丰城夏希武妻年十六归希武逾年希武殁傅抚育遗孤苦节自励寿八十终成化间旌表　　谢同权妻邓氏
按南昌郡乘邓氏新建谢同权妻早寡守节成化间旌表　　涂护妻熊氏
按南昌郡乘熊氏南昌涂护妻早寡守节成化间旌表　　陈元妻熊氏
按南昌郡乘熊氏南昌陈元妻早寡守节成化间旌表　　袁习广妻邹氏
按南昌郡乘邹氏丰城袁习广妻早寡守节成化间旌表　　周咨谋妻徐氏
按南昌郡乘徐氏丰城周咨谋妻早寡守节事闻旌表　　熊焕妻丁氏
</div>
    <div class="pagination">
<a href="闺媛典闺节部_page22.html">上一页</a><span>...</span><a href="闺媛典闺节部_page18.html">18</a><a href="闺媛典闺节部_page19.html">19</a><a href="闺媛典闺节部_page20.html">20</a><a href="闺媛典闺节部_page21.html">21</a><a href="闺媛典闺节部_page22.html">22</a><span class="current-page">23</span><a href="闺媛典闺节部_page24.html">24</a><a href="闺媛典闺节部_page25.html">25</a><a href="闺媛典闺节部_page26.html">26</a><a href="闺媛典闺节部_page27.html">27</a><a href="闺媛典闺节部_page28.html">28</a><span>...</span><a href="闺媛典闺节部_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
