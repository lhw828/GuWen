<!DOCTYPE html>
<html>
<head>
    <meta charset="UTF-8">
    <title>官常典勋爵部 - 第 34 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>官常典勋爵部 - 第 34 页/共 46 页</h1>
    <div class="content">按左传哀公二十四年夏邾子又无道越人执之以归而立公子何何亦无道元王八年春越人聘鲁言邾田秋鲁侯奔邾
按左传哀公二十七年春越子使后庸来聘且言邾田封于骀上二月盟于平阳三子皆从公患三桓之侈也欲以诸侯去之三桓亦患公之妄也故君臣多间公游于陵阪遇孟武伯于孟武之衢曰请有问于子余及死乎对曰臣无由知之三问卒辞不对公欲以越伐鲁而去三桓秋八月甲戌公如公孙有陉氏因孙于邾乃遂如越国人施公孙有山氏　　小邾
邾之别封为小邾子
按路史帝颛顼高阳氏姬姓取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连晏安封为姓朱娄驺绎倪莒小朱根牟皆分也武王得挟后封之朱曰朱娄朱友以父夷甫颜功封倪三世居驺从齐尊王是为小朱子小朱十四世而朱二十有九世灭于楚封其君为巨鹿侯
注
葛洪云邾武公字伯颜人谓颜公子孙为氏王　俭云未知按邾娄颜公事见公羊传庄王八年秋郳犁来朝于鲁
按春秋庄公五年　按左传五年秋郳犁来来朝名未王命也
注
附庸国也东海昌虑县东北有郳城犁来名未　受爵命为诸侯传发附庸称名例也其后数从齐　桓以尊周室王命以为小邾子庄王三年秋宋人齐人邾人伐郳
按春秋庄公十五年　按左传十五年秋诸侯为宋伐郳
注
郳附庸属宋而叛故齐桓为之伐郳
惠王二十四年夏小邾子朝于鲁
按春秋僖公七年

注
郳犁来始得王命而来朝也邾子别封故曰小　邾灵王元年冬晋荀罃齐崔杼宋华元鲁仲孙蔑卫孙林父曹人邾人滕人薛人小邾人会于戚遂城虎牢按春秋襄公二年灵王六年夏四月小邾子朝于鲁
按春秋襄公七年　按左传七年夏四月小邾穆公来朝始朝公也灵王八年冬晋侯宋公鲁侯卫侯曹伯莒子邾子滕子薛伯杞伯小邾子齐世子光伐郑十二月己亥同盟于戏按春秋襄公九年　按左传九年冬十月诸侯伐郑杞人郳人从赵武魏绛斩行栗郑人行成十一月己亥同盟于戏郑服也晋人不得志于郑以诸侯复伐之十二月癸亥门其三门闰月戊寅济于阴阪侵郑灵王九年春晋侯宋公鲁侯卫侯曹伯莒子邾子滕子薛伯杞伯小邾子齐世子光会吴于柤秋晋侯宋公鲁侯卫侯曹伯莒子邾子齐世子光滕子薛伯杞伯小邾子伐郑冬戍郑虎牢按春秋襄公十年　按左传十年春会于柤会吴子寿梦也秋九月诸侯伐郑冬十月城郑虎牢而戍之灵王十年夏四月郑公孙舍之帅师侵宋晋侯宋公鲁侯卫侯曹伯齐世子光莒子邾子滕子薛伯杞伯小邾子伐郑秋七月己未同盟于亳城北楚子郑伯伐宋晋侯宋公鲁侯卫侯曹伯齐世子光莒子邾子薛伯杞伯滕子小邾子伐郑会于萧鱼按春秋襄公十一年　按左传十一年夏四月诸侯伐郑郑人行成秋七月同盟于亳九月诸侯悉师以复伐郑观兵于郑东门郑人行成冬十二月戊寅会于萧鱼灵王十三年春正月晋士&#鲁季孙宿叔老齐人宋人卫人郑公孙虿曹人莒人邾人滕人薛人杞人小邾人会吴于向夏四月晋荀偃鲁叔孙豹齐人宋人卫北公括郑公孙虿曹人莒人邾人滕人薛人杞人小邾人伐秦按春秋襄公十四年　按左传十四年春吴告败于晋会于向为吴谋楚故也夏诸侯之大夫从晋侯伐秦以报栎之役也灵王十五年春三月晋侯宋公鲁侯卫侯郑伯曹伯莒子邾子薛伯杞伯小邾子会于溴梁戊寅大夫盟按春秋襄公十六年　按左传十六年春晋平公即位会于溴梁命归侵田以我故执邾宣公莒犁比公且曰通齐楚之使晋侯与诸侯宴于温使诸大夫舞曰歌诗必类齐高厚之诗不类荀偃怒且曰诸侯有异志矣使诸大夫盟高厚高厚逃归于是叔孙豹晋荀偃宋向戌卫&#殖郑公孙虿小邾之大夫盟曰同讨不庭灵王十七年冬十月晋侯宋公鲁侯卫侯郑伯曹伯莒子邾子滕子薛伯杞伯小邾子同围齐按春秋襄公十八年　按左传十八年冬十月会于鲁济寻溴梁之言同伐齐灵王十八年春正月晋侯宋公鲁侯卫侯郑伯曹伯莒子邾子滕子薛伯杞伯小邾子盟于祝柯按春秋襄公十九年　按左传十九年春诸侯还自沂上盟于督扬曰大毋侵小灵王十九年夏六月晋侯齐侯宋公鲁侯卫侯郑伯曹伯莒子邾子滕子薛伯杞伯小邾子盟于澶渊按春秋襄公二十年　按左传二十年夏盟于澶渊齐成故也灵王二十一年冬晋侯齐侯宋公鲁侯卫侯郑伯曹伯莒子邾子薛伯杞伯小邾子会于沙随按春秋襄公二十二年　按左传二十二年冬会于沙随复锢栾氏也灵王二十三年秋八月晋侯宋公鲁侯卫侯郑伯曹伯莒子邾子滕子薛伯杞伯小邾子会于夷仪按春秋襄公二十四年　按左传二十四年秋会于夷仪将以伐齐水不克冬楚子伐郑以救齐诸侯还救郑灵王二十四年夏五月晋侯宋公鲁侯卫侯郑伯曹伯莒子邾子滕子薛伯杞伯小邾子会于夷仪秋七月己巳同盟于重丘按春秋襄公二十五年　按左传二十五年夏五月乙亥崔子弒庄公晋侯济自泮会于夷仪伐齐以报朝歌之役齐人以庄公说晋侯使叔向告于诸侯秋七月己巳同盟于重丘齐成故也灵王二十八年夏五月晋荀盈齐高止宋华定鲁仲孙羯卫世叔仪郑公孙段曹人莒人滕人薛人小邾人城杞按春秋襄公二十九年　按左传晋平公杞出也故治杞二十九年夏六月知悼子合诸侯之大夫以城杞景王二年冬十月晋赵武齐公孙虿宋向戌鲁叔孙豹卫北宫佗郑罕虎曹人莒人邾人滕人薛人杞人小邾人会于澶渊宋灾故按春秋襄公三十年　按左传三十年夏五月甲午宋大灾为宋灾故诸侯之大夫会以谋归宋财冬十月叔孙豹会晋赵武齐公孙虿宋向戌卫北宫佗郑罕虎及小邾之大夫会于澶渊既而无归于宋景王六年秋七月小邾子朝于鲁按春秋昭公三年　按左传三年秋七月小邾穆公来朝季武子欲卑之穆叔曰不可曹滕二邾实不忘我好敬以逆之犹惧其贰又卑一睦焉逆群好也其如旧而加敬焉志曰能敬无灾又曰敬逆来者天所福也季孙从之景王七年夏楚子蔡侯陈侯郑伯许男徐子滕子顿子胡子沈子小邾子宋世子佐淮夷会于申按春秋昭公四年　按左传四年夏六月丙午楚子合诸侯于申景王十三年秋九月小邾人如晋
按春秋不书　按左传昭公十年秋九月小邾人如晋葬平公也景王十六年秋刘子晋侯齐侯宋公鲁侯卫侯郑伯曹伯莒子邾子滕子薛伯杞伯小邾子会于平丘八月甲戌同盟于平丘按春秋昭公十三年
景王二十年春小邾子朝于鲁
按春秋昭公十七年　按左传十七年春小邾穆公朝公与之燕季平子赋采叔穆公赋菁菁者莪昭子曰不有以国其能久乎景王二十二年夏宋公邾人郳人徐人同盟于虫按春秋不书　按左传昭公十九年春二月宋公伐邾围虫三月取之夏邾人郳人徐人会宋公乙亥同盟于虫敬王三年夏晋赵鞅宋乐大心鲁叔诣卫北宫喜郑游吉曹人邾人滕人薛人小邾人会于黄父按春秋昭公二十五年　按左传二十五年夏会于黄父谋王室也赵简子令诸侯之大夫输王粟具戍人曰明年将纳王敬王十年冬晋韩不信齐高张宋仲几鲁仲孙何忌卫世叔申郑国参曹人莒人薛人杞人小邾人城成周按春秋昭公三十二年　按左传三十二年冬十一月晋魏舒韩不信如京师合诸侯之大夫于狄泉寻盟且令城成周己丑士弥牟营成周计丈数揣高卑度厚薄仞沟洫物土方议远迩量事期计徒庸虑财用书糇粮以令役于诸侯属役赋丈书以授帅而效诸刘子韩简子临之以为成命定公元年春正月诸侯之大夫会城成周敬王十四年春三月刘子晋侯宋公鲁侯蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏会于召陵侵楚夏五月盟于皋鼬按春秋定公四年　按左传四年春三月刘文公合诸侯于召陵谋伐楚也敬王二十九年春宋人执小邾子
按春秋哀公四年

注
邾子无道于其民故称人以执
敬王三十九年春小邾射以句绎奔鲁
按鲁史哀公十四年　按左传十四年春小邾射以句绎来奔曰使季路要我吾无盟矣使子路子路辞季康子使冉有谓之曰千乘之国不信其盟而信子之言子何辱焉对曰鲁有事于小邾不敢问故死其城下可也彼不臣而济其言是义之也由弗能注
射小邾大夫

　勋爵部汇考三十五
　　周二十一
　　申
周复泰岳之后于申
按史记齐太公世家太公吕尚者东海上人其先祖尝为四岳佐禹平水土甚有功虞夏之际封于吕或封于申姓姜氏夏商之时申吕或封枝庶子孙或为庶人
注
索隐曰地理志申在南阳宛县申伯之国
按路史炎帝戏戏生器器生巨及伯陵祝庸祝庸为黄帝司徒居于江水生术嚣兑首方颠是袭土壤生条及句龙句龙生垂及信垂生噎鸣是为伯夷为虞心吕且功于水封吕生岁十二泰岳袭吕余列申许周初复泰岳后于申暨申伯入卿而楚蚀其壤宣王开元舅申伯于谢平王遣畿内之民戍申
按诗经王风扬之水不流束薪彼其之子不与我戍申怀哉怀哉曷月予旋归哉扬之水不流束楚彼其之子不与我戍甫怀哉怀哉曷月予旋归哉扬之水不流束蒲彼其之子不与我戍许怀哉怀哉曷月予还归哉
朱
注
平王以申国近楚数被侵伐故遣畿内之民戍　之而戍者怨思作此诗也宣王封申伯于谢
按诗经小雅芃芃黍苗阴雨膏之悠悠南行召伯劳之我任我辇我车我牛我行既集盖云归哉我徒我御我师我旅我行既集盖云归处肃肃谢功召伯营之烈烈征师召伯成之原隰既平泉流既清召伯有成王心则宁
朱
注
宣王封申伯于谢命召穆公往营城邑故将徒　役南行而行者作此按大雅嵩高维岳骏极于天维岳降神生甫及申维申及甫维周之翰四国于蕃四方于宣亹亹申伯王缵之事于邑于谢南国是式王命召伯定申伯之宅登是南邦世执其功王命申伯式是南邦因是谢人以作尔庸王命召伯彻申伯土田王命傅御迁其私人申伯之功召伯是营有俶其城寝庙既成既成藐藐王锡申伯四牡跷跷钩膺濯濯王遣申伯路车乘马我图尔居莫如南土锡尔介圭以作尔宝往近王舅南土是保申伯信迈王饯于郿申伯还南谢于诚归王命召伯彻申伯土疆以峙其粻式遄其行申伯番番既入于谢徒御啴啴周邦咸喜戎有良翰不显申伯王之元舅文武是宪申伯之德柔惠且直揉此万邦闻于四国吉甫作诵其诗孔硕其风肆好以赠申伯
朱
注
宣王之舅申伯出封于谢而尹吉甫作诗以送　之庄王九年冬楚伐申
按春秋不书　按左传庄公六年冬楚文王伐申景王十六年楚子复申按春秋不书　按左传楚之灭蔡也灵王迁许胡沈道房申于荆焉昭公十三年平王即位既封陈蔡而皆复之　　许
武王封泰岳后文叔于许
按史记夏本纪帝禹封皋陶之后于英六或在许注
索隐曰许在颍川正义曰括地志云许故城在　许州许昌县南三十里本汉许县故许国也按路史炎帝戏戏生器器生巨及伯陵祝庸祝庸为黄帝司徒居于江水生术嚣兑首方颠是袭土壤生条及句龙句龙生垂及信垂生噎鸣是为伯夷为虞心吕且功于水封吕生岁十二泰岳袭吕余列申许武王得泰岳后文叔绍之许灵公徙叶悼公迁城父曰焦夷二十有四世郑灭之
注
昭九年书许迁于夷周纪谓武王封之焦非也　昭十八年迁析定四年迁容城定六年游吉灭许　以许男归一作斯蘧然哀元年许男与楚围蔡盖　国灭而君在说者以为复立之也非矣穆王　　年许男朝王于洧上
按穆天子传天子四日休于濩泽于是射鸟猎兽丁丑天子阙
雨乃至祭父自圃郑来谒留昆归玉百枚
&#翟致赂良马百驷归毕之宝以诘其成&#子胡阙东牡见许男于洧上祭父以天子命辞曰去兹羔用玉帛见许男不敢辞还取束帛加璧阙
毛公举币
玉是日也天子饮许男于洧上天子曰朕非许邦而恤百姓阙
也咎氏宴饮毋有礼许男不敢辞升坐于
出尊乃用宴乐天子赐许男骏马十六许男降再拜稽首乃升平坐及暮天子遣许男归柦王九年秋七月壬午齐侯鲁侯郑伯入许
按春秋隐公十一年　按左传十一年夏公会郑伯于郲谋伐许也郑伯将伐许五月甲辰授兵于太宫公孙阏与颍考叔争车颍考叔挟辀以走子都拔棘以逐之及大逵弗及子都怒秋七月公会齐侯郑伯伐许庚辰傅于许颍考叔取郑伯之旗蝥弧以先登子都自下射之颠瑕叔盈又以蝥弧登周麾而呼曰君登矣郑师毕登壬午遂入许许庄公奔卫齐侯以许让公公曰君谓许不共故从君讨之许既伏其罪矣虽君有命寡人弗敢与闻乃与郑人郑伯使许大夫百里奉许叔以居许东偏曰天祸许国鬼神实不逞于许君而假手于我寡人寡人惟是一二父兄不能共亿其敢以许自为功乎寡人有弟不能和协而使糊其口于四方其况能久有许乎吾子其奉许叔以抚柔此民也吾将使获也佐吾子若寡人得没于地天其以礼悔祸于许无宁兹许公复奉其社稷唯我郑国之有请谒焉如旧昏媾其能降以相从也无滋他族实逼处此以与我郑国争此土也吾子孙其覆亡之不暇而况能禋祀许乎寡人之使吾子处此不唯许国之为亦聊以固吾圉也乃使公孙获处许西偏曰凡而器用财贿无置于许我死乃亟去之吾先君新邑于此王室而既卑矣周之子孙日失其序夫许太岳之裔也天而既厌周德矣吾其能与许争乎桓王二十三年夏六月许叔入于许
按春秋桓公十五年　按左传十五年夏六月许叔入于许
注
许叔庄公弟也隐十一年郑使许大夫奉许叔　居许东偏郑庄公既卒乃入居位许人嘉之以字　告也僖王四年冬十二月齐侯宋公陈侯鲁侯卫侯郑伯许男滑伯滕子同盟于幽按春秋庄公十六年
惠王十二年夏郑人侵许
按春秋庄公二十九年
惠王二十一年春正月齐侯宋公陈侯鲁侯卫侯郑伯许男曹伯侵蔡蔡溃遂伐楚夏许男新城薨子业立秋葬许穆公按春秋僖公四年　按左传四年春齐侯以诸侯之师侵蔡蔡溃遂伐楚秋许穆公卒于师葬之以侯礼也凡诸侯薨于朝会加一等死王事加二等于是有以衮敛惠王二十二年夏齐侯宋公陈侯鲁侯卫侯郑伯许男曹伯会王世子于首止秋八月诸侯盟于首止郑伯逃归不盟按春秋僖公五年　按左传五年夏会于首止会太子郑谋宁周也惠王二十三年夏齐侯宋公陈侯鲁侯卫侯曹伯伐郑围新城秋楚人围许诸侯遂救许按春秋僖公六年　按左传六年夏诸侯伐郑以其逃首止之盟故也围新密郑所以不时城也秋楚子围许以救郑诸侯救许乃还冬蔡穆侯将许僖公以见楚子于武城许男面缚衔璧大夫衰绖士舆榇楚子问诸逢伯对曰昔武王克殷微子启如是武王亲释其缚受其璧而祓之焚其榇礼而命之使复其所楚子从之惠王二十五年春正月王人齐侯宋公鲁侯卫侯许男曹伯陈世子款盟于洮郑伯乞盟按春秋僖公八年　按左传七年冬闰月惠王崩襄王恶太叔带之难惧不立不发丧而告难于齐八年春盟于洮谋王室也郑伯乞盟请服也襄王定位而后发丧襄王元年夏宰周公齐侯宋公鲁侯卫侯郑伯许男曹伯会于葵丘秋九月戊辰诸侯盟于葵丘按春秋僖公九年　按左传九年夏会于葵丘寻盟且修好礼也秋齐侯盟诸侯于葵丘襄王二年夏齐侯许男伐北戎
按春秋僖公十年

注
北戎山戎
襄王五年夏齐侯宋公陈侯鲁侯卫侯郑伯许男曹伯会于咸秋齐仲孙湫致诸侯戍周按春秋僖公十三年仲孙湫不书　按左传十三年夏会于咸淮夷病杞故且谋王室也秋为戎难故诸侯戍周齐仲孙湫致之襄王八年冬十二月齐侯宋公陈侯鲁侯卫侯郑伯许男邢侯曹伯会于淮按春秋僖公十六年　按左传十六年冬十二月会于淮谋鄫且东略也城鄫役人病有夜登丘而呼曰齐有乱不果城而还襄王十三年秋宋公楚子陈侯蔡侯郑伯许男曹伯会于盂执宋公以伐宋冬十二月癸丑诸侯盟于薄释宋公按春秋僖公二十一年　按左传二十一年春宋人为鹿上之盟以求诸侯于楚楚人许之秋诸侯会宋公于盂楚执宋公以伐宋冬会于薄以释之襄王十四年夏宋公卫侯许男滕子伐郑
按春秋僖公二十二年　按左传二十二年春三月郑伯如楚夏宋公伐郑秋八月楚人伐宋以救郑冬十一月己巳朔宋公及楚人战于泓宋师败绩襄王十九年冬楚人陈侯蔡侯郑伯许男围宋十二月甲戌鲁侯会诸侯盟于宋按春秋僖公二十七年　按左传二十七年冬楚子及诸侯围宋宋公孙固如晋告急襄王二十年夏五月癸丑晋侯齐侯宋公鲁侯蔡侯郑伯卫子莒子盟于践土冬晋侯齐侯宋公鲁侯蔡侯郑伯陈子莒子邾子秦人会于温诸侯围许按春秋僖公二十八年　按左传二十八年夏四月戊辰晋侯宋公齐国归父崔夭秦小子慭次于城濮楚师背酅而舍子玉使斗勃请战己巳晋师陈于莘北楚师败绩晋师三日馆&#及癸酉而还甲午至于衡雍作王宫于践土五月丁未献楚俘于王癸亥王子虎盟诸侯于王庭要言曰皆奖王室无相害也有渝此盟明神殛之俾队其师无克祚国及其元孙无有老幼冬会于温讨不服也丁丑诸侯围许
注
会温诸侯也许比再会不至故因会共伐之
襄王二十五年冬十二月晋人陈人郑人伐许按春秋僖公三十三年　按左传三十三年冬十二月晋陈郑伐许讨其贰于楚也襄王三十年冬十月甲申许男业卒子锡我立按春秋文公五年襄王三十一年春葬许僖公
按春秋文公六年
襄王三十二年秋八月齐侯宋公卫侯陈侯郑伯许男曹伯会晋赵盾盟于扈按春秋文公七年　按左传七年秋八月齐侯宋公卫侯陈侯郑伯许男曹伯会晋赵盾盟于扈晋侯立故也顷王元年春楚人伐郑鲁公子遂会晋人宋人卫人许人救郑按春秋文公九年　按左传九年春三月楚子伐郑郑及楚平公子遂会晋赵盾宋华耦卫孔达许大夫救郑不及楚师顷王六年夏六月宋公陈侯鲁侯卫侯郑伯许男曹伯晋赵盾同盟于新城按春秋文公十四年　按左传邾文公元妃齐姜生定公二妃晋姬生捷灾十三年文公卒邾人立定公捷灾奔晋十四年夏六月同盟于新城从于楚者服且谋邾也匡王元年晋侯宋公卫侯蔡侯郑伯许男曹伯盟于扈按春秋不书　按左传文公十五年冬十一月晋侯宋公卫侯蔡侯郑伯许男曹伯盟于扈寻新城之盟且谋伐齐也定王十五年春正月庚子许男锡我卒子&#立按春秋宣公十七年定王十八年冬十一月丙申鲁侯及楚人秦人宋人陈人卫人郑人齐人曹人邾人薛人鄫人盟于蜀按春秋成公二年　按左传二年冬十一月公及楚公子婴齐蔡侯许男秦右大夫说宋华元陈公孙宁卫孙良夫郑公子去疾及齐国之大夫盟于蜀定王十九年夏郑公子去疾帅师伐许冬郑伐许按春秋成公三年　按左传许恃楚而不事郑三年夏郑子良伐许定王二十年冬郑伯伐许
按春秋成公四年　按左传四年冬十一月郑公孙申帅师疆许田许人败诸展陂郑伯伐许取鉏任泠敦之田晋栾书将中军荀首佐之士佐上军以救许伐郑取泛祭楚子反救郑郑伯与许男讼焉皇戌摄郑伯之辞子反不能决也曰君若辱在寡君寡君与其二三臣共听两君之所欲成其可知也不然侧不足以知二国之成定王二十一年夏许男诉郑伯于楚
按春秋不书　按左传成公五年夏许灵公诉郑伯于楚六月郑悼公如楚讼不胜楚人执皇戌及子国简王三年春郑门于许大获按春秋不书　按左传成公八年春侵晋蔡郑伯将会晋师门于许东门大获焉简王四年冬十一月郑人围许
按春秋成公九年　按左传九年秋郑伯如晋晋人讨其贰于楚也执诸铜鞮冬郑人围许示晋不急君也是则公孙申谋之曰我出师以围许为将改立君者而纾晋使晋必归君简王九年秋郑公子喜帅师伐许
按春秋成公十四年　按左传十四年秋八月郑子罕伐许败焉戊戌郑伯复伐许庚子入其郛许人平以叔申之封
注
四年郑公孙申疆许田许人败之不得定其封　疆今许以是所封田求和于郑简王十年冬十一月许迁于叶
按春秋成公十五年　按左传十五年冬十月许灵公畏逼于郑请迁于楚辛丑楚公子申迁许于叶灵王二年冬晋荀罃帅师伐许按春秋襄公三年　按左传许灵公事楚不会于鸡泽三年冬晋知武子帅师伐许灵公十五年夏五月郑伯晋荀偃鲁叔老卫&#殖宋人伐许按春秋襄公十六年　按左传十六年春许男请迁于晋诸侯遂迁许许大夫不可晋人归诸侯郑子蟜闻将伐许遂相郑伯以从诸侯之师穆叔从公齐子帅师会晋荀偃夏六月次于棫林庚寅伐许次于函氏晋荀偃栾黡帅师伐楚以报宋扬梁之役楚公子格帅师及晋师战于湛阪楚师败绩晋师遂侵方城之外复伐许而还灵王二十三年冬楚子蔡侯陈侯许男伐郑
按春秋襄公二十四年
灵王二十五年秋八月许男&#薨于楚子买立冬葬许灵公按春秋襄公二十六年　按左传二十六年秋许灵公如楚请伐郑曰师不兴孤不归矣八月卒于楚楚子曰不伐郑何以求诸侯冬十月楚子伐郑郑人将御之子产曰晋楚将平诸侯将和楚王是故昧于一来不如使逞而归乃易成也夫小人之性衅于勇啬于祸以足其性而求名焉者非国家之利也若何从之子展说不御寇十二月乙酉入南里堕其城涉于乐氏门于师之梁县门发获九人焉涉于泛而归而后葬许灵公灵王二十六年夏晋赵武楚屈建鲁叔孙豹蔡公孙归生卫石恶陈孔奂郑良霄许人曹人会于宋秋七月辛巳诸侯之大夫盟于宋按春秋襄公二十七年　按左传宋向戌善于赵文子又善于令尹子木欲弭诸侯之兵以为名二十七年春如晋告赵孟赵孟许之如楚楚亦许之如齐齐人许之告于秦秦亦许之皆告于小国为会于宋秋七月乙酉宋公及诸侯之大夫盟于蒙门之外景王元年夏四月许男如楚送葬按春秋不书　按左传襄公二十九年夏四月葬楚康王公及陈侯郑伯许男送葬至于西门之外诸侯之大夫皆至于墓景王二年秋郑良霄出奔许自许入于郑
按春秋襄公三十年
景王四年春正月晋赵武楚公子围齐国弱宋向戌鲁叔孙豹卫齐恶陈公子招蔡公孙归生郑罕虎许人曹人会于虢按春秋昭公元年　按左传元年春正月会于虢寻宋之盟也景王七年夏楚子蔡侯陈侯郑伯许男徐子滕子顿子胡子沈子小邾子宋世子佐淮夷会于申秋七月楚子蔡侯陈侯许男顿子胡子沈子淮夷伐吴遂灭赖按春秋昭公四年　按左传四年夏六月丙午楚子合诸侯于申秋七月楚子以诸侯伐吴八月遂以诸侯灭赖景王八年冬楚子蔡侯陈侯许男顿子沈子徐人越人伐吴按春秋昭公五年　按左传五年冬十月楚子以诸侯及东夷伐吴以报棘栎麻之役景王十二年春许迁于夷
按春秋昭公九年　按左传二年春二月庚申楚公子弃疾迁许于夷实城父取州来淮北之田以益之伍举授许男田然丹迁城父人于陈以夷濮西田益之迁方城外人于许景王十三年秋九月许人如晋
按春秋不书　按左传昭公十年秋九月许人如晋葬晋平公景王十六年楚子复许
按春秋不书　按左传楚之灭蔡也灵王迁许胡沈道房申于荆焉昭公十三年平王即位既封陈蔡而皆复之景王二十一年冬许迁于白羽
按春秋昭公十八年　按左传十八年夏五月宋卫陈郑灾陈不救火许不吊灾君子是以知陈许之先亡也楚左尹王子胜言于楚子曰许于郑仇敌也而居楚地以不礼于郑晋郑方睦郑若伐许而晋助之楚丧地矣君盍迁许许不专于楚郑方有令政许曰余旧国也郑曰余俘邑也叶在楚国方城外之蔽也土不可易国不可小许不可俘雠不可启君其图之楚子说冬楚子使王子胜迁许于析实白羽景王二十二年夏五月戊辰许世子止弒其君买冬葬许悼公按春秋昭公十九年　按左传十九年夏许悼公疟五月戊辰饮太子止之药卒太子奔晋书曰弒其君君子曰尽心力以事君舍药物可也敬王元年秋七月戊辰吴败顿胡沈蔡陈许之师于鸡父胡子髡沈子逞灭获陈夏啮按春秋昭公二十三年　按左传二十三年秋七月吴人伐州来楚薳越帅师及诸侯之师奔命救州来吴人御诸锺离子瑕卒楚师熸吴公子光曰诸侯从于楚者众而皆小国也畏楚而不获已是以来吾闻之曰作事威克其爱虽小必济胡沈之君幼而狂陈大夫啮壮而顽顿与许蔡疾楚政楚令尹死其师熸帅贱多宠政令不壹七国同役而不同心帅贱而不能整无大威命楚可败也若分师先以犯胡沈与陈必先奔三国败诸侯之师乃摇心矣诸侯乖乱楚必大奔请先者去备薄威后者敦陈整旅吴子从之戊辰晦战于鸡父吴子以罪人三千先犯胡沈与陈三国争之吴为三军以系于后中军从王光帅右掩余帅左吴之罪人或奔或止三国乱吴师击之三国败获胡沈之君及陈大夫舍胡沈之囚使奔许与蔡顿曰吾君死矣师噪而从之三国奔楚师大奔敬王十四年春三月刘子晋侯宋公鲁侯蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏会于召陵侵楚夏五月盟于皋鼬按春秋定公四年　按左传四年春三月刘文公合诸侯于召陵谋伐楚也敬王十六年春正月癸亥郑游速帅师灭许以许男斯归按春秋定公六年　按左传六年春郑灭许因楚败也敬王二十六年春正月楚子陈侯随侯许男围蔡按春秋哀公元年　按左传元年春楚子围蔡报柏举也里而栽广丈高倍夫屯昼夜九日如子西之素蔡人男女以辨使疆于江汝之间而还蔡于是乎请迁于吴敬王三十八年夏许男成薨秋葬许元公
按春秋哀公十三年
　　纪
平王四十九年秋八月纪人伐夷
按春秋不书　按左传隐公元年秋八月纪人伐夷夷不告故不书
注
纪国在东莞剧县
</div>
    <div class="pagination">
<a href="官常典勋爵部_page33.html">上一页</a><span>...</span><a href="官常典勋爵部_page29.html">29</a><a href="官常典勋爵部_page30.html">30</a><a href="官常典勋爵部_page31.html">31</a><a href="官常典勋爵部_page32.html">32</a><a href="官常典勋爵部_page33.html">33</a><span class="current-page">34</span><a href="官常典勋爵部_page35.html">35</a><a href="官常典勋爵部_page36.html">36</a><a href="官常典勋爵部_page37.html">37</a><a href="官常典勋爵部_page38.html">38</a><a href="官常典勋爵部_page39.html">39</a><span>...</span><a href="官常典勋爵部_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
