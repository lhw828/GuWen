<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 497 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 497 页/共 899 页</h1>
    <div class="content">贾氏伯爵康王封唐叔虞少子公明于此同州有贾城即其地或言河东临汾有贾乡是也为晋所灭子孙以国为氏又晋既并贾遂以为邑故晋之公族狐偃之子射姑食邑于贾谓之贾季其后则以邑为氏廖用贤尚友录　　贾姓
贾武威商音又望出洛阳长乐

　贾姓部列传一
　　周
　　贾华
按左传僖公六年春晋侯使贾华伐屈夷吾不能守盟而行注
贾华晋大夫
　　贾佗
按左传文公六年春晋搜于夷舍二军使狐射姑将中军赵盾佐之阳处父至自温改搜于董易中军阳子成季之属也故党于赵氏且谓赵盾能曰使能国之利也是以上之宣子于是乎始为国政制事典正法罪辟狱刑董逋逃由质要治旧洿本秩礼续常职出淹滞既成以授太傅阳子与太师贾佗使行诸晋国以为常法　　贾季
按左传文公六年贾季怨阳子之易其班也而知其无援于晋也九月贾季使续鞫居杀阳处父十一月丙寅晋杀续简伯贾季奔狄　　贾举
按左传襄公二十五年崔武子见棠姜而美之遂取之庄公通焉崔子欲&#公而不获间公鞭侍人贾举而又近之乃为崔子间公遂&#之贾举州绰邴师公孙敖封具铎父襄伊偻堙皆死（按杜预注侍人贾举与死事之贾举为二
　人）

　　贾获
按左传襄公二十五年六月郑子展子产帅车七百乘伐陈宵突陈城遂入之陈侯扶其太子偃师奔墓遇贾获载其母妻下之而授公车公曰舍而母辞曰不祥与其妻扶其母以奔墓亦免　　汉
　　贾谊
按汉书贾谊传谊洛阳人也河南守吴公闻其秀材召置门下文帝初立吴公征为廷尉乃言谊通诸家之书文帝召为博士是时谊年最少每诏令议下诸老先生未能言谊尽为之对文帝说之超迁岁中至大中大夫谊以为汉兴二十余年天下和洽宜当兴礼乐乃草具其仪法奏之文帝谦让未遑也然诸法令所更定及列侯就国其说皆谊发之于是天子议以谊任公卿之位绛灌之属尽害之于是以谊为长沙王太傅谊既以适去意不自得及渡湘水为赋以吊屈原拜梁怀王太傅梁王胜坠马死谊自伤为傅无状常哭泣后岁余亦死　　贾山
按汉书贾山传山颍川人也祖父祛故魏王时博士弟子山受学祛涉猎书记不能为醇儒尝给事颍阴侯为骑孝文时言治乱之道借秦为谕名曰至言其后文帝除铸钱令山复上书谏以为变先帝法非是又讼淮南王无大罪宜急令反国言多激切然终不加罚　　贾嘉
按汉书贾谊传孝武举贾生之孙二人至郡守贾嘉最好学世其家　　贾捐之
按汉书贾捐之传捐之字君房贾谊之曾孙元帝初即位上疏言得失待诏金马门初元元年珠&#反议大发军捐之建议以为不当击由是罢珠&#数召见言多纳用数短石显以故不得官后稀复见长安令杨兴新以材能得幸与捐之善捐之欲得复见即与兴共为荐显奏又为荐兴奏显知白之上下兴捐之狱坐罔上不道捐之弃市兴为城旦　　贾护
按汉书儒林传贾谊修春秋左氏传授赵人贯公子长卿授清河张禹禹授尹更始更始传胡常常授黎阳贾护季君哀帝时待诏为郎　　贾子光
按汉书游侠传酒市贾子光长安名豪报仇怨养刺客者京兆尹王尊捕杀之　　贾让
按万姓统谱让哀帝朝奏言治河有上中下三策通渠有三利不通有三害　　贾萌
按汉书王莽传贾萌九江连率莽败守郡不降为汉兵所杀　　后汉
　　贾复
按后汉书贾复传复字君文南阳冠军人也王莽末为县掾时下江新市兵起复亦聚众于羽山归汉中王刘嘉嘉使持书北渡河见光武署破卤将军拔邯郸迁都护将军从击青犊于射犬贼陈坚不却复被羽先登诸将咸服其勇又北与五校战于真定大破之光武即位拜为执金吾建武十三年定封胶东侯复知帝欲偃干戈修文德不欲功臣拥众京师乃剽甲兵敦儒学以列侯就第三十一年卒谥曰刚子忠嗣忠卒子敏嗣建初元年坐诬告国除肃宗更封复少子邯为胶东侯邯弟宗为即墨侯邯卒子育嗣育卒子长嗣　　贾逵
按后汉书贾逵传逵字景伯扶风平陵人也九世祖谊文帝时为梁王太傅曾祖父光为常山太守宣帝时以吏二千石自洛阳徙焉父徽从刘歆受左氏春秋兼习国语周官古文尚书毛诗逵悉传父业自在太学诸儒为之语曰问事不休贾长头性恺悌多智尢明左氏传国语为之解诂永平中上疏献之时有神雀集宫殿帝敕兰台给笔札使作神雀颂拜为郎肃宗立降意儒术迁为卫士令和帝即位以为左中郎将八年复为侍中甚见信用永元十三年卒　　贾宗按后汉书贾复传复子宗字武孺少有操行多智略建初中为朔方太守匈奴畏之不敢入塞征为长水校尉宗兼通儒术每燕见常使与少府丁鸿等论议于前章和二年卒子参嗣参卒子建嗣　　贾彪
按后汉书贾彪传彪字伟节颍川定陵人也初仕州郡举孝廉补新息长延熹元年党事起彪西入洛阳说窦武霍谞等讼之桓帝以此大赦以党禁锢卒于家初彪兄弟三人并有高名而彪最优故天下称曰贾氏三虎伟节最怒　　贾琮
按后汉书贾琮传琮字孟坚东郡聊城人举孝廉再迁为京兆令有政理旧交址土多珍产前后刺史多无清行故吏民怨叛灵帝敕选能吏举琮为交址刺史琮到部诛斩渠帅简选良吏岁间荡定百姓以安征拜议郎为冀州刺史诸臧过者望风解印绶去于是州界翕然灵帝崩大将军何进表琮为度辽将军卒于官　　魏
　　贾诩
按魏志贾诩传诩字文和武威姑臧人察孝廉为郎疾病去官董卓入洛阳诩以太尉掾为平津都尉迁讨卤校尉后为左冯翊拜尚书典选举多所匡济会母丧去官拜光禄大夫张绣在南阳诩阴结绣绣遣人迎诩诩遂往绣执子孙礼诩说绣归太祖太祖表诩为执金吾封都亭侯迁冀州牧徙太中大夫文帝即位以为太尉进爵魏寿乡侯又封小子访为列侯以长子穆为驸马都尉诩薨谥曰肃子穆嗣历位郡守穆薨子模嗣　　贾逵
按魏志贾逵传逵字梁道河东襄陵人初为郡吏守绛邑后举茂才除渑池令太祖征马超以领弘农太守召见计事大悦之拜谏议大夫与夏侯尚并掌军计文帝即王位以为邺令月余迁魏郡太守大军出征从至谯以为豫州刺史黄初中封阳里亭侯薨谥曰肃子充嗣　　晋
　　贾充
按晋书贾充传充字公闾平阳襄陵人也父逵魏豫州刺史充少孤袭父爵为侯拜尚书郎典定科令累迁黄门侍郎从景帝讨毋丘俭后为文帝大将军司马转右长史迁廷尉武帝受禅转尚书仆射寻为侍中充不能正身率下专以谄媚取容任恺庾纯等咸共疾之因进说请充镇关中充以荀勖计结婚太子遂不西行寻迁司空侍中尚书令伐吴之役诏充总统六师充虑大功不捷表以为虽腰斩张华不足谢天下及吴平惭惧请罪罢节钺太康三年薨谥曰武　　贾混按晋书贾充传充弟混字宫奇太康中为宗正卿历镇军将军领城门校尉封永平侯卒　　贾彝
按晋书贾充传充从子彝有鉴裁为黄门郎
　　贾遵
按晋书贾充传充从子遵有鉴裁为黄门郎
　　贾模
按晋书贾充传充从子模字思范少有志尚颇览载籍深为充所信爱起家为邵陵令遂历事二宫尚书吏部郎以公事免起为车骑司马豫诛杨骏封平阳乡侯是时贾后豫朝政欲委信亲党拜模散骑常侍二日擢为侍中模乃尽心匡弼推张华裴頠同心辅政数年之中朝野宁静模之力也然模潜执权势每事启奏贾后事入辄托疾以避之后性强暴模每尽言后不能从反谓模毁已于是委任之情日衰不得志忧愤成疾卒谥曰成子游嗣　　贾谧
按晋书贾充传充薨无嗣以外孙韩谧为后谧字长深好学有才思贾后专恣负其骄宠奢侈逾度历位散骑常侍后军将军转侍中与后成谋诬陷太子及赵王伦废后以诏召谧于殿前斩之　　贾游
按晋书贾充传充从子模模子游字彦将历官太子侍讲员外散骑侍郎　　贾浑
按晋书贾浑传浑不知何郡人太安中为介休令刘元海作乱遣其将乔晞攻陷之浑抗节不降晞怒杀之　　贾匹
按晋书贾匹传匹字彦度武威人魏太尉诩之曾孙也少有志略初辟公府遂历显职迁安定太守雍州刺史丁绰谮于南阳王模模以军司谢班代之匹奔泸水彭荡仲聚众攻班绰奔武都愍帝以匹为骠骑将军雍州刺史封酒泉公时诸郡百姓饥馑匹帅戎晋二万余人将伐长安刘粲使刘曜刘雅距匹匹击败之追至甘泉旋自渭桥袭荡仲杀之遂迎秦王奉为皇太子后荡仲子夫护攻之匹败走夜堕于涧为夫护所害　　贾坚隽
按万姓统谱坚隽康帝时为泰山太守尝立小学于显贤里以教胄子　　贾慧远
按万姓统谱慧远雁门人杖锡庐山东林寺与刘遗民雷次宗竺道生宗炳等十八人结白莲社惟渊明至则许饮酒谢灵运求入社以心杂不许　　宋
　　贾恩
按宋书贾恩传恩会稽诸稽人也少有志行为乡曲所推重元嘉三年母亡居丧过礼未葬为邻火所逼恩及妻柏氏号哭奔救邻近赴助棺榇得免恩及柏俱见烧死有司奏改其里为孝义里　　南齐
　　贾渊
按南齐书贾渊传渊字希镜平阳襄陵人也祖弼之晋员外郎父匪之骠骑参军渊升明中为义兴郡丞永明初转尚书外兵郎历大司马司徒府参军出为句容令建武初迁长水校尉坐法子栖长稽颡流血朝廷哀之免渊罪数年为北中郎参军中兴元年卒　　北魏　　贾彝
按魏书贾彝传彝字彦伦本武威姑臧人也六世祖敷魏幽州刺史广川都亭侯子孙因家焉父为苻坚巨鹿太守彝弱冠为慕容垂辽西王农记室参军迁长史垂遣其太子宝来寇大败执彝及其从兄润等太祖即位拜尚书左丞参预国政天赐末彝为叛胡所拘执送于姚兴积数年遁归又为屈丐所执与语悦之拜秘书监　　贾秀
按魏书贾彝传彝子秀历中书博士迁中书侍郎赐爵阳都男恭宗崩以爵还第既而掌吏曹事秀廉清俭约不营赀产皇兴三年卒谥曰简　　贾元绍
按魏书耿元传显祖高祖时有冠军将军濮阳贾元绍工于法术有名于世　　贾&#
按魏书贾彝传彝子秀卒赠武邑公子&#字异邻袭爵拜秘书中散中军曹令出为荆州刺史依例降爵为伯在州五载清靖寡事吏民亦安景明初卒子叔休袭爵卒子兴袭爵　　贾粲
按魏书贾粲传粲字季宣酒泉人太和中坐事腐刑颇涉书记世宗末渐被知识得充内侍自崇训丞为光禄大夫与元乂刘腾等废灵太后威福震于京邑自云本出武威魏太尉文和之后遂移家属焉时灵太后反政出为济州刺史遣武卫将军刁宣驰驿杀之资财没于县官　　贾祯
按魏书贾彝传彝从兄润润曾孙祯字叔愿学涉经史居丧以孝闻太和中为中书博士免官久之征为郎中令转治书侍御史行鲁阳太守清素善抚接得百姓情稍迁司徒谘议参军通直散骑常侍正光中卒　　贾思伯
按魏书贾思伯传思伯字士休齐郡益都人也世父元寿高祖时中书侍郎思伯释褐奉朝请转中书侍郎颇为高祖所知及世宗即位转辅国将军为荥阳太守有政绩迁南青州刺史以父忧免后拜兖州刺史肃宗时征为给事黄门侍郎改授太尉长史转卫尉卿于时议建明堂多有同异思伯上议作五室迁太常卿性谦和倾身礼士虽在街途停车下马接诱恂恂曾无倦色客有谓思伯曰公今贵重宁能不骄思伯曰衰至便骄何常之有当世以为雅谈孝昌元年卒谥文贞　　贾思同
按魏书贾思伯传思伯弟思同字士明少厉志行雅好经史释褐彭城王国侍郎后除襄州刺史元颢之乱思同不降庄帝还宫封营陵县开国男除抚军将军迁邺后除黄门侍郎兴和二年卒谥文献　　贾景&#
按魏书贾彝传彝从曾孙祯祯兄子景&#以学识知名迁京兆王愉府外兵参军愉起逆于冀州将授其官景&#不受愉杀之永平中谥曰贞　　贾景兴
按魏书贾彝传景&#弟景兴清峻鲠正少为州主簿遂栖迟不仕后葛荣陷冀州为荣所掳称疾不拜　　贾宾按魏书贾彝传彝元孙宾历尚书郎以清素称出为黎阳太守卒　　贾子儒
按魏书贾彝传彝从曾孙祯祯子子儒司空田曹参军　　贾彦
按魏书贾思伯传思伯子彦武定中淮阳太守　　贾显度按魏书贾显度传显度中山无极人父道监沃野镇长史显度初为别将防守薄骨律镇正光末为贼攻围显度率镇民浮河而下为爾朱荣所留表授直合将军建义初随爾朱荣破葛荣又除抚军将军广州刺史转南兖州刺史普泰初还朝授卫大将军出帝初除尚书左仆射未几以本官行徐州刺史东道大行台殁于关中　　贾智
按魏书贾显度传显度弟智字显智孝昌中除伏波将军后为都督隶太宰上党王天穆元颢入洛随天穆渡河以勋除持节征南将军寻行东中郎将及爾朱仲远为徐州刺史智隶仲远赴彭城仲远举兵向洛智不从之招勒州民与相拒击庄帝闻而善之除右光禄大夫因镇徐州普泰初还洛除使持节散骑常侍进爵为公出弟初除沧州刺史在州贪纵甚为民害征还京师天平初赴晋阳后坐事死子罗侯秘书郎　　贾洪
按万姓统谱洪字叔业与苏荀并仕魏为参军时语曰州中晔晔贾叔业辨论不穷苏文通文通荀字也　　隋　　贾琼
按万姓统谱琼受学于文中子性明敏治礼记与房乔魏征齐名文中子尝称之曰琼也明而毅可谓达道君子矣　　唐
　　贾敦颐
按唐书贾敦颐传敦颐曹州冤句人贞观时数历州刺史资廉洁以公屡下狱太宗贳之徙瀛州刺史永徽中迁洛州敦颐发奸擿伏下无能欺卒于官　　贾敦实按唐书贾敦颐传敦颐弟敦实为饶阳令政清静吏民嘉美咸亨初为洛州长史入为太子右庶子历怀州刺史有美迹永淳初致仕卒子膺福左散骑常侍昭文馆学士以窦怀贞党诛　　贾公彦
按唐书张士衡传士衡以礼教诸生当时显者永平贾公彦公彦终太学博士　　贾大隐
按唐书张士衡传贾公彦子大隐仪凤中为太常博士累迁中书舍人垂拱中博士周悰请武氏庙为七室唐庙为五下比诸侯大隐奏言不可武后不获已伪听之时皆服大隐沈正不诡从有大臣体终礼部侍郎　　贾言忠
按唐书贾曾传曾父言忠事母以孝闻补万年主簿擢监察御史累转吏部员外郎李敬元兼尚书言忠尚气及主选不能下贬卲州司马失武懿宗意下狱左除建州司户参军卒　　贾曾
按唐书贾曾传曾河南洛阳人父言忠建州司户参军曾少有名景云中为吏部员外郎元宗为太子遴选宫僚以曾为舍人太子数遣使采女乐就率更寺肄习曾谏之甚切开元初拜中书舍人与苏晋同掌制诰皆以文辞称时号苏贾后历虔郑等州刺史迁礼部侍郎卒　　贾循
按唐书贾循传循京兆华原人其先家常山父会有高节亲亡负土成墓庐其左手莳松柏时号关中曾子循有大略苏颋为益州表署列将败吐蕃于西山三迁静塞军营田使以功擢游击将军安禄山兼平卢节度表为副禄山反循守幽州颜杲卿招之以倾贼巢穴循许可为向润客等发其谋贼缢之建中二年谥曰忠　　贾至
按唐书贾曾传曾子至字幼邻擢明经第解褐单父尉从元宗幸蜀拜起居舍人知制诰坐小法贬岳州司马宝应初召复故官迁尚书左丞转礼部侍郎待制集贤院大历初徙兵部以右散骑常侍卒谥曰文　　贾&#按唐书贾&#传&#字敦诗沧州南皮人天宝中举明经补临清尉累进汾州刺史政有异绩召授鸿胪卿俄为山南西道节度使建中三年徙东道俄为东都留守迁义成节度使贞元九年以尚书右仆射同中书门下平章事封魏国公进检校司空左仆射时王叔文等干政&#病之屡疏乞骸骨不许卒谥元靖　　贾载按万姓统谱载至德中为沔州刺史建秋兴亭　　贾直言按唐书贾直言传直言河朔旧族也父道以艺待诏代宗时坐事赐鸩将死直言取鸩代饮迷而踣明日毒溃足而出夕乃帝怜之减父死俱流岭南直言由是躄后署师道府属及师道不轨提刀入谏师道怒囚之刘悟既入释其禁辟署义成府后悟死子从谏不发丧表求袭位直言入让从谏拜曰唯大夫救之直言乃自摄留后使从谏居丧太和九年卒　　贾隐林按唐书贾循传循从子隐林为永平兵马使当入卫属朱泚难率众扈行在迁检校右散骑常侍贼围急隐林冒矢石死战既而解拜神策统军卒　　贾岛
按唐书韩愈传贾岛字浪仙范阳人初为浮屠名&#本来东都时洛阳令禁僧午后不得出岛为诗自伤愈怜之因教其为文遂去浮屠举进士累举不中第文宗时坐飞谤贬长江主簿会昌初以普州司仓参军迁司户未受命卒　　贾餗
按唐书贾餗传餗字子美河南人举进士高第又策贤良方正异等授渭南尉擢累考功员外郎知制诰餗美文辞开敏有断然褊急气陵辈行李渤为谏议大夫恶其人为宰相言之而李逢吉窦易直爱餗才得不斥历礼部侍郎再迁京兆尹拜中书侍郎俄为集贤殿大学士刘蕡对策指中人为祸乱根本而餗为考官畏避不敢闻竟罹其祸　　后唐
　　贾郁
按十国春秋闽贾郁字正文候官人以文策干太祖补仙游主簿秩满为令峭直不容人过正身奉法以风赇吏吏多畏惮之有客馈新果郁曰此独非民间物邪却不受客曰某家新果人众未知郁曰君有子弟未曰昆仲三人豚子数辈郁曰古人畏四知君兄知弟知子携来者知是倍于古人也客大惭而退及受代一吏酣醉于庭郁怒曰吾当再典此邑以惩汝吏扬言公欲再来犹造铁船渡海惠宗即位擢郁赞善大夫再令仙游会醉吏为库史盗官钱数万郁署牍尾曰窃铜镪以润家非因鼓铸造铁船而渡海不假炉锤竟抵罪已而改福清满考召为御史丞　　后周　　贾纬
按五代史贾纬传纬镇州获鹿人唐天成中范延光镇成德辟赵州军事判官迁石邑令晋天福中为太常博士数求为史职改史馆修撰与修唐书除知制诰累迁中书舍人给事中汉隐帝时诏与王伸窦俨等同修晋高祖汉高祖实录广顺元年实录成纬求迁官不得由是怨望是时宰相王峻监修国史纬书日历多言当时大臣过失峻怒言之高祖贬平卢军行军司马明年卒于青州　　宋
　　贾玭
按宋史贾黄中传黄中父玭字仲宝晋天福三年进士宋初为刑部郎中终水部员外郎知浚仪县年七十卒玭严毅善教子士大夫子弟来谒者必谆谆诲谕之　　贾黄中
按宋史贾黄中传黄中字娲民沧州南皮人唐相耽四世孙父玭善教子黄中幼聪悟六岁举童子科十五举进士授校书郎集贤校理迁著作佐郎开宝八年判太常礼院黄中多识典故每详定礼文损益得中号为称职岭南平以黄中为采访使廉直平恕远人便之太宗即位迁礼部员外郎太平兴国二年知升州八年迁司封郎中充翰林学士淳化二年拜给事中参知政事畏慎过甚中书政事颇留不决四年罢明年知澶州至道初诏令归阙拜礼部侍郎二年以疾卒子守谦雍熙二年进士守正赐进士第后为虞部员外郎守约国子博士守文殿中丞守讷右赞善大夫　　贾琰
按宋史贾昌朝传昌朝伯祖父琰字季华晋给事中伟之子也以荫授临淄雍丘主簿历通判澧州太宗尹京奏以为开封府推官及即位超拜左正议大夫枢密直学士未几擢三司副使太平兴国二年卒子湜汾湜至军器库使坐失律诛汾至殿中丞湜子昌符赐同学究出身汾子昌龄第进士为屯田员外郎　　贾同按宋史贾同传同字希得青州临淄人初名罔字公疏笃学好古有时名年四十余同进士出身真宗命改今名王钦若欲致之固谢不往居八九年始补历城主簿张知白荐为大理评事通判兖州天圣初上书言丁谓造符瑞以欺先帝今谓奸既白宜罢宫观崇奉又言寇准忠规亮节宜还之内地再迁殿中丞知棣州卒门人谥曰存道先生　　贾昌朝
按宋史贾昌朝传昌朝字子明真定获鹿人晋史官纬之从曾孙也天禧初赐同进士出身历知宜兴东明县累迁右谏议大夫议者欲以金缯契丹使攻元昊昌朝力止之庆历三年拜参知政事吴育数与昌朝争议上前遂罢育而除昌朝武胜军节度使判大名府徙郑州过阙留为祥符观使拜尚书右仆射嘉佑元年为枢密使三年出判许州英宗即位徙凤翔节度使进封魏国公治平元年以侍中守许州明年以疾留京师卒谥文元子章馆阁校勘蚤世青朝请大夫　　贾昌衡
按宋史贾昌朝传昌朝弟昌衡字子平举进士为梓州路转运判官徙提点淮南刑狱熙宁更法昌衡数以利害闻神宗奖其论奏忠益召为户部副使加集贤殿修撰知河南府历陈郓应天邓州以正议大夫致仕卒　　贾逵
按宋史贾逵传逵真定&#城人隶拱圣为卒至西染院副使从狄青征侬智高战于归仁驿既陈不待令而趋山贼至逵麾众驰下断为二贼首尾不救遂溃逵诣青请罪青拊其背劳谢之迁嘉州刺史以利州观察使入为步军副都指挥使迁马军副都指挥使转昭信军节度观察留后元丰初拜建武军节度使卒谥武恪　　贾黯
按宋史贾黯传黯字直孺邓州穰人擢进士第一起家将作监丞通判襄州还为秘书省著作佐郎迁左正言判三司开拆司皇佑四年同修起居注累迁尚书左司郎中罢为同提举在京诸司库务英宗即位迁中书舍人拜给事中被疾求出以翰林侍读学士知陈州未行卒黯修洁自喜在朝数言事人称其介直　　贾&#
按宋史贾&#传&#字民瞻开封人起家从戎神宗选材武以为内殿承制庆州荔原堡都监为河东将累功转庄宅副使绍圣中迁西路钤辖&#在兵间二十年有智略能拊御士卒所乡辄胜时以良将入对留擢龙神卫四厢都指挥使迁濠州团练使卒　　贾收
按尚友录收字耘老乌程人有诗名善饮酒其屋有水阁曰浮晖李公择苏子瞻与之游倡酬极多子瞻游道场回值风雨泊舟登浮晖阁命官奴秉烛扫风雨竹于壁间后刻石于墨妙亭收素贫东坡每念之尝写古木&#石书其后以赠云今日舟中霜寒十指如悬捶适有人致嘉酒遂独饮一杯醺然竟醉念贾处士贫甚无以慰其意为作古木&#石一纸每遇饥时辄一开看不知能饱人否若吴兴有好事能为君月致米三石酒三斗终君之世者便以赠之不尔可令双荷叶收掌须添丁长以付之也双荷叶耘老侍姬添丁耘老之子后苏去耘老作亭以怀苏名之有诗一编号怀苏集　　贾易
按宋史贾易传易字明叔无为人中进士甲科调常州司法参军元佑初为兵部员外郎迁左司谏与吕陶交攻遂劾陶党附苏轼兄弟谪知怀州徙广德军明年召拜殿中侍御史苏辙为中丞易引前嫌求避改提点淮东刑狱复入为侍御史上言辙与轼昔皆诽怨先帝至指李林甫杨国忠为喻议者由是薄易出知宣州元符中累谪保静军行军司马邵州安置徽宗立召为太常少卿进右谏议大夫以宝文阁待制知邓州寻入党籍卒　　贾亨彦
按万姓统谱亨彦元佑末挂冠与吴师道等为七老　　贾青按万姓统谱青字春卿韩城人昌朝子绍圣中知苏州除两浙转运使　　贾伟节
按宋史贾伟节传伟节开封人第进士累擢两浙转运判官为江淮发运副使蔡京坏东南转般法为直达纲伟节率先奉承花石海错之急切自此而兴论功进秩遂拜户部侍郎改刑部岁余以显谟阁直学士提举醴泉观卒　　贾炎
按宋史贾昌朝传昌朝从子炎字长卿以荫历管库积迁至工部侍郎政和中以显谟阁待制知应天府徙郓州永兴初陕西行铁钱蔡京设法尽敛之更铸夹锡钱其后童贯又尽废夹锡炎徙知延安因表言钱法屡变民不安则边不可守愿得内郡以养母乃命为颍州未行复留又与贯制疆事不合贯沮之改河阳又改邓州入对留为工部侍郎以疾卒　　贾公望
按万姓统谱公望字表之昌朝孙资禀甚豪尝谓仕宦当作御史排击奸邪否则为将攻羌戎知苏州疾朱&#父子与奔竞其门者为诗自励因以刺之云正直之流少倾邪朋类多阳光一销烁不复见妖魔朱大衔之　　贾泰亨
按万姓统谱泰亨京山县尹一新学校有惠政及民　　贾安宅按万姓统谱安宅字居仁乌程人大观三年状元累官至户部侍郎历仕三朝屡司文柄其所抡选皆得成材徽宗尝手诏奖谕之　　贾如规
按万姓统谱如规字元范乐清人宣和中补太学生靖康之乱诸生欲逃去如规特奏召调广昌尉捕盗有功再调兴国军司理不赴重义好施族里赖之时称尚义者必贾司理云　　贾逸祖
按万姓统谱逸祖字元放邯郸人好古博学尝应宏词科寓居天王寺空如悬磬安贫守道有半隐斋笠泽陆公游为记　　贾廷佐
按万姓统谱廷佐东阳人刚毅有大节高宗时为大理司直秦桧主和议廷佐上书力言不可乞斩王伦以谢天下忤桧意出通判湖州　　贾伟
按万姓统谱伟天台人尝守开江贻书丞相赵雄极论武兴守吴挺之横他日陛对又乞裁抑郭&#郭杲兵权孝宗嘉纳之后反为所挤以没　　贾涉
按宋史贾涉传涉字济川天台人幼好读古书慷慨有大志以父任高邮尉屡擢太府少卿制置副使迁权吏部侍郎涉时已疾力辞事任值金人大入强起视事命张惠率诸军出战金人大败涉乃以所获上于朝卒　　贾子坤
按宋史陈寅传贾子坤字伯厚潼川怀安军人嘉定十三年进士为西和推官摄通判关外被兵子坤与郡守陈寅誓死城守城陷子坤朝服与其家十二口死之子仲武奉议郎果州通判卒仲武子昌忠纯孝同登咸淳七年进士第纯孝扬州教授北兵下江南二王在福州丞相文天祥辟佐其幕寻授秘书丞擢吏部郎中&#山师败抱二女偕妻牟同蹈海死　　贾似道按宋史贾似道传似道字师宪台州人制置使涉之子也少落魄为游博以父荫补嘉兴司曹会其姊入宫有宠于理宗擢太常丞军器监益恃宠不检淳佑十年以端明殿学士镇两淮宝佑六年改两淮宣抚大使元兵攻鄂州以似道军汉阳援鄂即军中拜右丞相似道密遣宋京诣元军请称臣输岁币许之元兵拔寨而北似道上表以肃清闻帝以其有再造功以少傅右丞相召入朝明年元遣郝经持书申好且征岁币似道方使廖莹中辈撰福华编称颂鄂功乃密令淮东制置司拘经等于真州时理宗在位久似道权倾中外进用群小取先朝旧法率意纷更增吏部七司法买公田以罢和籴浙中大扰理宗崩度宗又其所立每朝必答拜称之曰师臣而不名度宗崩元兵破鄂似道不得已上表出师时一军尽属孙虎臣虎臣败似道以单舸奔扬州陈宜中请诛似道乃谪为高州团练使籍其家福王与芮素恨似道募有能杀似道者使送之贬所有县尉郑虎臣请行至漳州木绵庵拉杀之
</div>
    <div class="pagination">
<a href="氏族典卷诸姓部_page496.html">上一页</a><span>...</span><a href="氏族典卷诸姓部_page492.html">492</a><a href="氏族典卷诸姓部_page493.html">493</a><a href="氏族典卷诸姓部_page494.html">494</a><a href="氏族典卷诸姓部_page495.html">495</a><a href="氏族典卷诸姓部_page496.html">496</a><span class="current-page">497</span><a href="氏族典卷诸姓部_page498.html">498</a><a href="氏族典卷诸姓部_page499.html">499</a><a href="氏族典卷诸姓部_page500.html">500</a><a href="氏族典卷诸姓部_page501.html">501</a><a href="氏族典卷诸姓部_page502.html">502</a><span>...</span><a href="氏族典卷诸姓部_page498.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
