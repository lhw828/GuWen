<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 419 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 419 页/共 899 页</h1>
    <div class="content">　　应融
按尚友录融为汲县令时祝恬被征道得温病过其友人邺令谢着谢不与通因至汲诸生欲往诣恬曰谢着旧友也尚不见视况汲令乎诸生事急便往白融融闻之即相随人解传躬为恬御手自丸药三四日见其病加劣便为制送终之具后病稍减相对悲喜凡止传中数十日恬强健乃别　　魏
　　应玚
按魏志王粲传汝南应玚字德琏太祖辟为丞相掾属转为平原侯庶子后为五官将文学建安二十二年卒　　应璩
按魏志王粲传应玚弟璩以文章显官至侍中注璩
字休琏嘉平四年卒
　　应硕
按万姓统谱硕汝南太守
　　晋
　　应贞
按晋书应贞传贞字吉甫汝南南顿人魏侍中璩之子也善谈论以才学称举高第频历显位武帝为抚军大将军以为参军及践阼迁给事中后迁骑常侍泰始五年卒弟纯纯子绍永嘉中至黄门郎为东海王越所害纯弟秀　　应绰
按万姓统谱绰晋扬州刺史
　　应詹
按晋书应詹传詹字思远汝南南顿人魏侍中璩孙也幼孤居丧以孝闻初辟公府为太子舍人赵王伦以为征东长史伦诛坐免成都王&#辟为掾镇南大将军刘弘请为长史迁南平太守王澄为荆州假詹督南平天门武陵三郡军事元帝假詹建武将军王敦又上詹监巴东五郡军事赐爵颍阳乡侯迁益州刺史累迁光禄勋王敦作逆明帝以詹为都督前锋军事贼平封观阳县侯迁使持节都督江州诸军事平南将军江州刺史咸和六年卒谥曰烈子元嗣位至散骑侍郎元弟诞有器干历六郡太守龙骧将军　　唐　　应智顼
按万姓统谱智顼建城人性刚毅遭难不惧隋末萧铣林士弘攻掠江南智顼召义兵保靖一方唐兴李大亮宣慰江南智顼归之因表置靖州命为刺史功德及民民爱之如父母　　应夷节
按万姓统谱夷节汝南人生不喜茹荤性敏慧长游天台龙虎山师冯惟良得上清大法栖真天台之道元院日诵黄庭大洞二经为人致福数致感应忽一日沐浴入静凝神翌日解化是夕清香馥郁猿鸟悲鸣及就定但空棺而已　　宋
　　应舜臣
按万姓统谱舜臣婺州人后徙居贵溪登庆历间进士官至太常少卿三司判官极言新法不便忤王安石出知洪州　　应安道
按万姓统谱安道无为人重和二年四月以中奉大夫充徽猷阁待制知平江军府　　应傃
按万姓统谱傃字自得昌国人六岁能诗登绍兴四年进士调乌程尉议毁淫祠独存徐孺子庙邻邑有沈氏兄弟讼财郡檄傃按实傃委曲开谕适沈有子魁乡荐因赋诗儆之有云嘉木灌丛春意好可怜不种紫荆花兄弟感悟其争遂息官至文林郎　　应孟明
按宋史应孟明传孟明字仲实婺州永康人登隆兴元年进士第调临安府教授葛邲王蔺荐为&#令所删定官拜大理丞出知静江府光宗即位召为吏部员外郎再迁中书门下省检正诸房公事宁宗即位拜太府卿庆元初卒孟明以儒学奋身受知人主官职未尝幸迁韩胄尝遣其密客诱以谏官俾诬赵汝愚孟明不答士论以此重之　　应
按宋史应传字之道庆元府昌国人刻志于学嘉定十六年举进士为临江军教授入为太学博士又迁秘书郎著作郎以言罢淳佑二年叙复奉祠迁宗正寺丞以言罢差知台州迁秘书少监又迁起居舍人吏部侍郎进翰林学士八年授同知枢密院事九年拜参知政事封临海郡侯乞归田里以资政殿学士知平江府提举洞霄宫宝佑三年卒　　应与权
按万姓统谱与权淳安人性孝友嘉定间游太学以亲老乞归养上美其意授本邑令公勤廉恕兴学劝农人甚称之　　应俊
按万姓统谱俊天台人号东野知新昌弭盗安民政教兼举尝奏罢县税务有琴堂谕俗编行于世　　应镛按万姓统谱镛兰溪人登博学宏词科仕至知开州　　应子和按万姓统谱子和有诗云两岸夕阳红腊炬短烧红风过落花红因话录云张子野为三影尚书子和可为三红秀才　　应纯之
按万姓统谱纯之知楚州崇儒术兴学校修城池民赖其德　　应节严
按万姓统谱节严平阳人字和父少名梦辰中童科淳佑甲辰登武第庚戌换文举历太学录国子簿司农军器丞两淮机参右司检详淮西提刑两浙运判刑部侍郎权吏部侍郎宝谟阁待制特除中奉大夫在六馆时上疏论巨珰黩政及居淮幕登陴守御才裕经济识法制察狱情重军饷咸着其能尢善古文有文集若干卷　　元
　　应本仁
按万姓统谱本仁字本立鄞县人以家世为宋臣义不仕元隐居城南博学好礼喜施予慷慨有大志尝慕范文正之为人规建义庄创屋舍五十余间割慈溪腴田五百余亩收其岁入以济亲族里党之贫乏与婚姻丧葬之不能举者又即其中为义塾延名师以训导亲族里党之子弟供膳服用悉有常制时其出纳定其条约使后裔世守之郡府以其事达宣慰使司行中书省移浙东廉访使者核实以闻嘉之时翰林学士黄溍为纪其事于石世传为应家馆云　　明　　应伯和
按万姓统谱伯和洪武间知荆门州律己廉介治民仁惠去任惟琴书而已州人怀其恩德久而不忘　　应志和按万姓统谱志和名律以字行少从族父尚履游比长登拙讷叶公之门拙讷亟相推许永嘉黄文简公一见遂定为忘年之交由是声誉日进远近交辟南畿提学孙公鼎荐为盐城训导以母老辞周郡守旭鉴复以郡学荐乃始迎母同赴官居无何丁母忧服阕改兰阳县兰阳素乏科第又其僚酗酒而愎先生结以恩礼久之愧屈士服其教科第亦班班出任满升鄱阳教谕兰阳之人相与立生祠祀焉其在鄱阳尢笃意风教未及引年遽乞休归更号宜休居士考德问业门无虚席年八十有四卒所著有复庵存稿　　应承完按万姓统谱承完奉化人登张信榜进士授吉安太和令俗悍好讼素号难治承完摧强振弱群奸敛迹民赖以安　　应履平
按明外史应履平传履平奉化人建文二年进士授德化知县历官吏部郎中出为常德知府宣宗初擢贵州按察使所至祛除奸&#正统时王师征麓川迁云南左布政使赞画军务屡奏劳绩八年致仕归　　应颢按万姓统谱颢字文明淳安人登正统十年进士第授监察御史巡视福建银场贼林开三等鸠集处盗千余人剽掠颢斩其首贼悉平赐彩宝钞颢清理福建军伍巡按苏松等处赈饥全活甚众升大理丞迁云南大理同知改知扬州府升湖广副使颢修筑江岸千余丈功就而民不知劳升福建按察使转左布政以老疾自陈致仕　　应佐
按万姓统谱佐江都人自少以志节闻弘治间贡为太学生乡有妖佐为辨怪文以祷于神妖遂熄　　应振黼按万姓统谱振黼字绣夫象山人性资敏慧端严不苟由岁贡任泗州判官绰着能声造济淮桥筑永宁&#民德之家居以所得俸散于家人设家塾以教子弟代供束修人称厚德君子所著有寻乐稿纪年录藏于家　　应元征
按万姓统谱元征字敬之由举人教谕武宁转国子学录以文学宣声于时丘文庄公敬礼之武宗幸太学进讲大学平天下章拜锦衣白金之赐迁延平通判筑沙尢二城升兴化同知所著有淡庵稿若干卷藏于家　　应良
按浙江通志良仙居人少称奇童稍长以圣学为己任举正德戊辰会魁愤刘瑾预政归与湛甘泉王阳明讲明良知之理辛未廷试登二甲第七人选庶吉士复解组逾十载世宗御极用台谏荐起为侍从会议大礼不阿忤旨杖阙下寻奉使册唐王悉却赆馈督学山东升广西参政再升广东右布政致政归　　应大猷按万姓统谱大猷字邦升仙居人正德辛巳进士历官刑部尚书时年九十六隆庆万历两诏存问子八人存初南评事存性丙辰进士任知府存卓己未进士任副使孙曾孙至六十余人　　应槚
按万姓统谱槚字子林遂昌人嘉靖己丑进士督楚学政端方直戆果决严翼笃志造士清行检杜请托会僚采无笑容楚愍王召宴不赴馈赂不纳王恐其妨己也深嫉之无何王被弒外人不觉独书判官朱恩率杨镗等逾垣赴武昌守何城泣报死状且曰恩等受主恩当以死报城具以此情白当路而长史孙立安受英耀黄金带钩既报中风矣槚曰某职司风化以子弒父法当正刑况国君乎遂讽都御史车纯亟图申鸣纯嗫嚅诸司亦沉吟槚曰如天地神明在上何拂衣起纯从之走吏速御史伊敏生会奏降旨勘鞫恩言不诬始械系英耀入京伏法　　应亮
按福州府志亮字熙载嘉靖壬辰进士早有诗名而雅以经世为抱由郎署历藩臬晋户部右侍郎谢事归　　应云鸑
按万姓统谱云鸑字瑞伯象山人振肃子资&#卓越学识该博嘉靖辛卯领乡荐登辛丑进士第知临川搜剔吏弊清理钱粮为时成式疏千金文昌二陂以兴水利翻刻王荆公文集升车驾司主事寻转职方司员外武库司郎中本兵凡有谋议悉赖其赞画方欲柄用未几卒于官　　应明德
按万姓统谱明德字在明仙居人嘉靖癸丑进士历副使　　应震
按濮州志震字青阳举人授青邑令以孝友着闻　　应朝卿按浙江通志朝卿字行叔仙居人万历己丑捷南宫授建安令课最调繁晋江擢山西道监察御史巡按贵州一以肃官邪轸民瘼为事转两淮巡盐弊政湔剔殆尽商困少苏复命巡按湖广风裁益着以母老归省为隙者所议左迁永平道升按察司廉使寻卒　　应世虞按浙江通志世虞字子昭仙居人万历壬子领乡荐选授新昌教谕升徐闻令升雷州同知致仕归　　应昌士按浙江通志昌士仙居人崇祯庚午中式庚辰以特恩赐进士授安定知县癸未冬闯贼围安定昌士倡兵民登陴死守越月城陷被执贼欲降之昌士奋骂不屈妻周氏与女贞亦奋骂贼先杀以胁之终不屈械至兰州伪帅亲释其缚昌士举杯击伪将首即被害

　征姓部纪事
汉书王莽传匈奴右骨都侯须卜当其妻王昭君女也莽遣昭君兄子和亲侯王歙诱呼当至塞下胁将诣长安强立以为须卜善于后安公始欲诱迎当大司马严尢谏莽不听既得当欲遣尢与廉丹击匈奴皆赐姓征氏号二征将军当诛单于舆而立当代之
　瓶姓部汇考
凌迪知万姓统谱
　　缾姓
瓶见姓苑


　零姓部列传
　　明
　　零畅
按万姓统谱畅横州人宣德举人博白知县
　　零广
按万姓统谱广天顺举人长沙教授
　　零经
按万姓统谱经安定人成化举人广东定安县教谕　　零混按奇姓通混安定人成化举人韶州府训导


　零姓部汇考
郑樵通志
　　平声
零氏见姓苑


　升姓部列传
　　宋
　　升元
按万姓统谱元高安人瑞州路参军


　承姓部汇考
郑樵通志
　　以邑为氏
卫
邑
承氏卫大夫承成之后见世本望出千乘
廖用贤尚友录
　　承姓
承千乘征音


　乘姓部汇考
郑樵通志
　　以字为氏
楚
人字
乘氏风俗通楚大夫子乘之后以王父字为氏乘平声或音剩凌迪知万姓统谱
　　乘姓
乘平阳楚大夫子乘之后


　凌姓部汇考
郑樵通志
　　以官为氏
凌氏姬姓卫康叔支子为周凌人子孙以官为氏吴志有凌统晋有凌嵩望出渤海廖用贤尚友录
　　凌姓
凌河间征音又望出渤海涿鹿


　应姓部汇考
郑樵通志
</div>
    <div class="pagination">
<a href="氏族典卷诸姓部_page418.html">上一页</a><span>...</span><a href="氏族典卷诸姓部_page414.html">414</a><a href="氏族典卷诸姓部_page415.html">415</a><a href="氏族典卷诸姓部_page416.html">416</a><a href="氏族典卷诸姓部_page417.html">417</a><a href="氏族典卷诸姓部_page418.html">418</a><span class="current-page">419</span><a href="氏族典卷诸姓部_page420.html">420</a><a href="氏族典卷诸姓部_page421.html">421</a><a href="氏族典卷诸姓部_page422.html">422</a><a href="氏族典卷诸姓部_page423.html">423</a><a href="氏族典卷诸姓部_page424.html">424</a><span>...</span><a href="氏族典卷诸姓部_page420.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
