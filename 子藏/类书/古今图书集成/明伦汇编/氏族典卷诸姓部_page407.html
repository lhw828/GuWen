<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 407 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 407 页/共 899 页</h1>
    <div class="content">
英氏偃姓皋陶之后以国为氏汉有英布为九江王望出晋陵宋朝登科英秉臣洪州人

　泠姓部列传
　　上古
　　泠纶
吕氏春
秋作伶伦

按汉书律历志黄帝使泠纶自大夏之西昆仑之阴取竹之解谷生其窍厚均者断两节间而吹之以为黄钟之宫制十二筒以听凤之鸣其雄鸣为六雌鸣亦六比黄钟之宫而皆可以生之是为律本　　周
　　泠至
按左传僖公十年丕郑之如秦也言于秦伯曰吕甥郄称冀芮实为不从若重问以召之臣出晋君纳重耳蔑不济矣冬秦伯使泠至报问且召三子郄芮曰币重而言甘诱我也遂杀丕郑祁举及七舆大夫　　泠州鸠按左传昭公二十一年春天王将铸无射泠州鸠曰王以其心疾死乎夫乐天子之职也夫音乐之舆也而钟音之器也天子省风以作乐器以钟之舆以行之小者不窕大者不槬则和于物物和则嘉成故和声入于耳而藏于心心亿则乐窕则不咸槬则不容心是以感感实生疾今钟槬矣王心弗堪其能久乎　　泠向按万姓统谱向卫大夫
　　汉
　　泠耳
按汉书功臣侯表耳以客从起沛入汉用兵击破齐田解军以楚丞相守彭城拒英布功封下相侯十八年薨谥严　　泠顺
按汉书功臣侯表孝文三年下相侯顺嗣二十三年孝景三年坐谋反诛　　泠安
按汉书功臣侯表元康四年下相侯耳元孙长安公士安诏复家　　泠丰
按汉书儒林传颜安乐事眭孟受公羊春秋安乐授淮阳泠丰次君丰淄川太守　　泠广
按汉书功臣侯表广以湿沃公士告男子马政谋反鸿嘉元年封驷望侯薨谥忠　　泠何齐
按汉书功臣侯表驷望侯何齐嗣王莽败绝
　　泠褒
按姓氏急就篇汉有泠褒
　　宋
　　泠洙
按万姓统谱洙开封人登科


　英姓部列传
　　汉
　　英布
按汉书英布传黥布六人也姓英氏坐法黥布欣然笑曰人相我当刑而王几是乎论输骊山与其徒长豪桀交通亡之江中为群盗陈胜起布见番君番君以女妻之以兵属项梁布常冠军楚怀王以布为当阳君项籍北救赵布先涉河破秦军入咸阳为前锋项王封布为九江王都六尊怀王为义帝阴令布击杀之汉与楚战彭城不利使随何说布归汉击破楚垓下项籍死剖符为淮南王十一年诛淮阴侯夏诛彭越布大恐布所幸姬就医家中大夫贲赫厚遗姬姬语次誉赫长者王怒疑与乱赫恐上变诣长安布遂族赫发兵反上自将击破布走江南长沙哀王使人诱布至番阳番阳人杀布兹乡　　宋
　　英秉臣
按万姓统谱秉臣洪州人登科
　　英武
按万姓统谱武太原人与契丹战死
　　明
　　英文受
按万姓统谱文受善化人永乐举人
　　英俊
按郯城县志俊高埠社人宣德己酉科举人官至西安府同知　　英继善
按万姓统谱继善祁州人洪熙举人任知县
　　英瑀
按万姓统谱瑀博罗人成化举人任教谕
　　英孜
按万姓统谱孜郓城人成化中崇德县训导
　　英世显
按万姓统谱世显宣府人万历间宁夏灵山卫指挥　　英兆麒按广东通志兆麒博罗县人万历二十二年乡举　　英杰按高苑县志杰汝宁府知事


　泠姓部汇考
王应麟姓氏急就篇
　　泠氏
泠氏亦作伶泠人掌乐之官因为氏


　荣姓部汇考
郑樵通志
　　以邑为氏
周
邑

荣氏周大夫荣夷公其先食邑于荣杜预云巩县西有荣锜涧周畿内地也又鲁亦有荣氏汉有荣广宋朝有荣諲为光禄卿望出乐安上谷太平登科有荣见素荣&#素荣辑今知临安有荣薿廖用贤尚友录
　　荣姓
荣上谷商音


　鸣姓部汇考
凌迪知万姓统谱
　　鸣姓
鸣见姓苑


================================================
　名姓部列传
　　唐
　　名初
按奇姓通初唐人撰公侯政术十卷
　　明
　　名义
按万姓统谱义祥符人永乐八年征迤北有功升都指挥使　　名显
按万姓统谱显三山人宣德中任大名通判升工部员外郎监临清榷税　　名玺
按万姓统谱玺颍上人弘治中任顺昌县学教谕　　名镒按万姓统谱镒颍上人嘉靖中任训导


　生姓部列传
　　汉
　　生临
按奇姓通临见印薮
　　明
　　生用和
按奇姓通用和蓬莱人洪武中由国子生任桐乡知县经营草昧得其领要民皆乐之　　生甫申
按万姓统谱甫申沔阳人永乐中直隶桃源县主簿
　萌姓部汇考
凌迪知万姓统谱
　　萌姓
萌见姓苑州名


　贞姓部汇考
凌迪知万姓统谱
</div>
    <div class="pagination">
<a href="氏族典卷诸姓部_page406.html">上一页</a><span>...</span><a href="氏族典卷诸姓部_page402.html">402</a><a href="氏族典卷诸姓部_page403.html">403</a><a href="氏族典卷诸姓部_page404.html">404</a><a href="氏族典卷诸姓部_page405.html">405</a><a href="氏族典卷诸姓部_page406.html">406</a><span class="current-page">407</span><a href="氏族典卷诸姓部_page408.html">408</a><a href="氏族典卷诸姓部_page409.html">409</a><a href="氏族典卷诸姓部_page410.html">410</a><a href="氏族典卷诸姓部_page411.html">411</a><a href="氏族典卷诸姓部_page412.html">412</a><span>...</span><a href="氏族典卷诸姓部_page408.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
