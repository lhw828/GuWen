<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 823 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 823 页/共 899 页</h1>
    <div class="content">　　以名为氏
梁其氏姬姓英贤传云鲁伯禽庶子梁其之后&#
　方叔姓部列传
　　汉
　　方叔无咎
按万姓统谱无咎汉功臣封新寿侯见世本

　章仇姓部列传
　　隋
　　章仇太翼
按隋书卢太翼传卢太翼字协昭河间人本姓章仇氏七岁诣学日诵数千言州里号曰神童及长闲居味道不求荣利博综群书爰及佛道皆得其精微尢善占候算历之术萧然绝世以为神仙可致皇太子勇闻而召之及太子废坐法当死高祖惜其才而不害配为官奴久之乃释其后目盲以手摸书而知其字仁寿末高祖将避暑仁寿宫太翼固谏不纳至于再三高祖大怒系之长安狱期还而斩之高祖至宫寝疾临崩谓皇太子曰章仇太翼非常人也前后言事未尝不中宜释之及炀帝即位帝尝从容言及天下氏族谓太翼曰卿姓章仇四岳之胄与卢同源于是赐姓为卢氏卒于雒阳　　章仇加勉
按万姓统谱加勉左史知贡举
　　唐
　　章仇兼琼
按唐书杨国忠传剑南节度使章仇兼琼与宰相李林甫不平闻杨氏新有宠思有以结纳之为奥助使鲜于仲通之长安仲通辞以国忠见兼琼喜表为推官使部春贡长安国忠至京师见群女弟致赠遗诸杨日为兼琼誉而言国忠善摴蒱元宗引见擢金吾兵曹参军闲厩判官兼琼入为户部尚书兼御史大夫用其力也
　梁余姓部列传
　　周
　　梁余子养
按左传闵公二年晋侯使太子申生伐东山&#落氏公衣之偏衣佩之金玦狐突御戎先友为右梁余子养御罕夷先丹木为右梁余子养曰帅师者受命于庙受脤于社有常服矣不获而尨命可知也死而不孝不如逃之&#

　梁可姓部列传
　　北魏
　　梁可头
按万姓统谱头后魏上谷人
　　梁可浪
按郑樵通志代郡太守梁可浪
&#

　梁由姓部列传
　　周
　　梁由靡
按左传僖公十五年秦伯伐晋九月晋侯逆秦师壬戌战于韩原晋戎马还泞而止公号庆郑庆郑曰愎谏违卜固败是求又何逃焉遂去之梁由靡御韩简虢射为右辂秦伯将止之郑以救公误之遂失秦伯秦获晋侯以归　　汉
　　梁由是先
按郑樵通志汉有将军梁由是先安帝时人
&#

　长鱼姓部汇考
郑樵通志
　　复姓
长鱼氏左传晋有长鱼矫
&#

　梁其姓部列传
　　周
　　梁其&#
按郑樵通志&#晋大夫
&#

　梁由姓部汇考
郑樵通志
　　复姓
梁由氏晋有梁由靡汉有将军梁由是先安帝时人&#
　长卢姓部汇考
郑樵通志
　　复姓
长卢氏列子楚贤者长卢氏著书
&#

　常寿姓部汇考
凌迪知万姓统谱
　　常寿姓
常寿姬姓吴仲雍之后
&#

　相里姓部列传
　　周
　　相里勤
按郑樵通志季连元孙勤见庄子
　　相里子
按万姓统谱相里子贤人著书七篇
　　汉
　　相里平
按郑樵通志汉有河堤谒者相里平
　　相里虎
按郑樵通志侍书御史相里虎
　　相里祉
按郑樵通志济阴太守相里祉居西河
　　梁
　　相里系
按万姓统谱系梁大夫
　　北魏
　　相里览
按郑樵通志前赵录偏将军相里览
　　后晋
　　相里金
按五代史相里金传金字奉金并州人也为人勇悍而能折节下士事晋王为五院军队长梁晋战柏乡胡柳皆有功迁黄甲指挥使同光中拜忻州刺史是时诸州皆用武人多以部曲主场务渔&#公私以利自入金独禁部曲不与事厚其给养使掌家事而已迁陇州防御使废帝起兵凤翔驰檄四邻四邻未有应者独金遣判官薛文遇见废帝往来计事废帝即位德之拜保义军节度使晋高祖起太原废帝以金为太原四面步军都指挥使高祖入立徙镇建雄罢为上将军天福五年卒赠太师&#

　长鱼姓部列传
　　周
　　长鱼矫
按左传成公十七年晋厉公侈多外嬖郄犨与长鱼矫争田执而梏之与其父母妻子同一辕既矫亦嬖于厉公攻郄氏矫以戈杀驹伯苦成叔于其位温季曰逃威也遂趋矫及诸其车以戈杀之皆尸诸朝&#
　相里姓部汇考
郑樵通志
　　以官为氏
相里氏咎繇之后为理氏商末理征孙仲师遭难去王为里至晋大夫里克为惠公所戮克妻司城氏少子季连逃居相城因为相里氏季连元孙勤见庄子韩子云相里子古贤人也著书七篇汉有河堤谒者相里平又侍书御史相里虎济阴太守相里祉始居西河前赵录偏将军相里览梁有相里系孙本仕北魏东平王侍郎大通二年归化夏树芳奇姓通
　　姓始
相里之为氏也子产初生执拳而出启手观之文成相里后因氏焉&#

　梁垣姓部汇考
凌迪知万姓统谱
</div>
    <div class="pagination">
<a href="氏族典卷诸姓部_page822.html">上一页</a><span>...</span><a href="氏族典卷诸姓部_page818.html">818</a><a href="氏族典卷诸姓部_page819.html">819</a><a href="氏族典卷诸姓部_page820.html">820</a><a href="氏族典卷诸姓部_page821.html">821</a><a href="氏族典卷诸姓部_page822.html">822</a><span class="current-page">823</span><a href="氏族典卷诸姓部_page824.html">824</a><a href="氏族典卷诸姓部_page825.html">825</a><a href="氏族典卷诸姓部_page826.html">826</a><a href="氏族典卷诸姓部_page827.html">827</a><a href="氏族典卷诸姓部_page828.html">828</a><span>...</span><a href="氏族典卷诸姓部_page824.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
