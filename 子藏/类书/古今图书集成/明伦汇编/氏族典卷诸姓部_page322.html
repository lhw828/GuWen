<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 322 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 322 页/共 899 页</h1>
    <div class="content">按魏书张蒲传昶弟灵符真君八年补中书博士太和四年除建威将军广平太守还为尚书左丞司州大中正后除镇远将军齐州刺史十六年转光州刺史加立忠将军卒　　张仲虑
按魏书张伟传伟子仲虑太和初假给事中高丽副使寻假散骑常侍高丽使后出为章武太守加宁远将军　　张仲继
按魏书张伟传伟子仲继学尚有父风善仓雅林说太和中官至侍御长坐事徙西裔道死　　张长年
按魏书张恂传恂子代代子长年中书博士出为宁远将军汝南太守有郡民刘崇之兄弟分析家贫惟有一牛争之不决讼于郡庭长年见之凄然曰汝曹脱有二牛岂有讼理即以家牛一头赐之于是郡境之中各相诫约咸敦敬让太和初卒于家　　张元宾
按魏书甄琛传琛同郡张纂从弟元宾太和十六年出身奉朝请迁员外郎给事中正光中除中坚将军射声校尉永安三年卒　　张琛
按魏书张恂传恂子代代子长年长年子琛字宝贵少有孝行历武骑常侍羽林监太子翊军校尉卒　　张烈按魏书张烈传烈字徽仙清河东武城人曾祖恂散骑常侍烈少孤贫有气概高祖时入官除太子步兵校尉世宗即位封清河县开国子肃宗初转征卤将军司空长史灵太后反政授瀛州刺史为政清静吏民安之元象元年卒于家　　张普惠
按魏书张普惠传普惠字洪赈常山九门人父晔为齐州中水令随父之县受业齐土专心坟典及还乡就程元讲习精于三礼兼善春秋百家之说太和十九年为主书带制局监任城王澄重其学业世宗初澄为雍州刺史启为府录事参军寻行冯翊郡事澄为司空表议书记多出普惠广陵王恭北海王颢疑为所生祖母服期与三年博士执意不同李郁书难普惠普惠据礼还答郑重三返郁遂屈转谏议大夫澄谓普惠曰不喜君得谏议唯喜谏议得君及任城王薨普惠以吏民之义又荷其恩朔望奔赴至于禫除初澄嘉赏普惠临薨启为尚书右丞仇池武兴群氐数反西垂郡戍租运久绝诏普惠以本官为持节西道行台还朝赐绢布出除左将军东豫州刺史淮南九戍十三郡犹因萧衍前弊别郡异县之民错杂居止普惠乃依次括比省减郡县上表陈状诏许之宰守因此绾摄有方奸盗不起民以为便普惠敦于故旧冀州人侯坚固少时与其游学早终其子长瑜普惠每于四时请禄无不减赡及为豫州启长瑜解褐携其合门拯给之孝昌元年卒谥曰宣恭　　张广平
按魏书张湛传湛兄怀义子广平高平令
　　张彝
按魏书张彝传彝字庆宾清河东武城人曾祖幸慕容超东牟太守后率户归国世祖嘉之赐爵平陆侯拜平远将军青州刺史祖准之袭又为东青州刺史父灵真早卒彝性公强有风气历览经史高祖初袭祖侯爵与卢渊李安民等结为亲友往来朝会常相追随渊为主客令安民与彝并为散令善于督察每东西驰使有所巡检彝恒充其选清慎严猛所至人皆畏伏迁主客令例降侯为伯转太中大夫仍行主客曹事寻为黄门后从驾南征母忧解任高祖遣使吊慰诏以骁骑将军起之还复本位以参定迁都之勋进爵为侯转太常少卿迁散骑常侍兼侍中持节巡察陜东河南十二州甚有声称使还以从征之勤迁尚书坐举元昭为兼郎中黜为守尚书世宗初除正尚书兼侍中寻正侍中世宗亲政除安西将军秦州刺史羌夏畏伏惮其威整一方肃静号为良牧进号抚军将军仆射高肇谮彝于世宗见代还洛停废数年久之除光禄大夫肃宗初加征西将军冀州大中正好善钦贤爱奖人物颇侮其&#宗旧戚不甚存纪时有怨憾焉第二子仲瑀上封事求铨别选格排抑武人不使预在清品由是众口喧喧谤讟盈路立榜大巷&#期会集屠害其家神龟二年二月羽林虎贲将几千人相率造其第曳彝堂下捶辱极意彝仅有余命口占左右上启遂卒时年五十九谥文侯　　张始均按魏书张彝传彝长子始均字子衡端洁好学有文才司徒行参军迁著作佐郎兼左民郎中迁员外常侍始均才干有美于父改陈寿魏志为编年之体广益异闻为三十卷又着冠带录及诸赋数十篇死谥曰孝　　张仲瑀
按魏书张彝传彝第二子仲瑀司空祭酒给事中　　张按魏书张彝传仲瑀弟著作佐郎
　张吾贵
按魏书张吾贵传吾贵字吴子中山人少聪慧口辩身长八尺容貌奇伟年十八本部举为太学博士吾贵先未多学乃从郦诠受礼牛天佑受易诠佑粗为开发而吾贵览读一遍便即别构户牖世人竞归之曾在夏学聚徒千数而不讲传生徒窃云张生之于左氏似不能说吾贵闻之谓其徒曰我今夏讲暂罢后当说传君等来日皆当持本生徒怪之而已吾贵谓刘兰云君曾读左氏为我一说兰遂为讲三旬之中吾贵兼读杜服隐括两家异同悉举诸生后集便为讲之义例无穷皆多新异兰乃伏听学者以此益奇之而以辩能饰非好为诡说由是业不久传而气陵牧守不屈王侯竟不仕而终　　张宣轨
按魏书甄琛传琛同郡张纂子宣轨少孤事母以孝闻历郡功曹州主簿延昌中释褐奉朝请冀州征东府长流参军转相州中军府录事参军定州别驾后除镇远将军员外散骑常侍出为相州抚军府司马宣轨性通率轻财好施属葛荣围城与刺史李神有固守之效永安中以功赐爵中山公中兴初坐事死于邺　　张袭
按魏书张宗之传宗之养兄子袭绍爵袭字子业高祖初除主文中散稍迁员外郎京兆王大农久之除义阳太守为司空刘腾谘议参军散骑常侍平东将军光禄大夫太昌初卒年七十七赠骠骑大将军仪同三司冀州刺史　　张百年
按魏书张宗之传宗之兄子百年西河太守
　　张元亮
按魏书张元亮传元亮汉中人便弓马善战斗以勋封抚夷县开国子食邑二百户拜东莱太守入为平远将军左中郎将迁中散大夫加龙骧将军卒赠左将军巴州刺史　　张安世
按魏书张谠传谠兄子安世正始中自梁汉同夏侯道迁归款为客积年出为东河间太守卒官　　张元茂
按魏书张谠传谠兄子元茂为信都令迁冀州治中　　张伦按魏书张衮传衮子度度子延延弟孙白泽白泽长子伦字天念年十余岁入侍左右稍迁护军长史员外常侍转大司农少卿燕州大中正熙平中蠕蠕主丑奴遣使来朝抗敌国之书不修臣敬朝议将依汉答匈奴故事遣使报之伦表以为应颁制诏示其上下之仪宰臣致书讽以归顺之道若听受忠诲明我话言则万乘之盛不失位于域中如迷心不已或肆狂凶则当命辛李之将勒卫霍之师不从出为后将军肆州刺史孝庄初进太常少卿不拜转大司农卿卒官　　张恩
按魏书张衮传伦弟恩奉朝请员外郎
　　张兰
按魏书张衮传衮子度度子延延弟孙库长子兰累迁龙骧将军行光州事　　张修
按魏书张衮传兰弟修虎都牧驾部二曹给事中上谷公司农少卿奉使柔元察民疾苦迁平北将军燕州刺史　　张僧皓
按魏书张烈传烈弟僧皓字山客历涉群书工于谈说有名于当世熙平初征为谏议大夫正光五年以国子博士征之孝昌二年征为散骑侍郎并不赴世号为征君焉好营产业孜孜不已藏镪巨万他资亦称是兄弟自供俭约车马瘦敝身服布裳而婢妾纨绮僧&#尤好蒲奕戏不择人是以获讥于世前废帝时崔祖螭举兵攻东阳城僧皓与同事败死于狱籍没家产出帝初诉复业　　张显明
按魏书张佑传佑养子显明后名庆少历内职有姿貌江阳王继以女妻之袭爵降为陇东公又降为侯迁洛废替二十余年虚爵而已熙平初为员外常侍兼卫尉少卿以元姊婿故越次而授焉神龟二年冬灵太后为肃宗采名家女庆女入充世妇未几为嫔即甥也正光三年正少卿寻出为将军高平镇将卒子迥洛袭　　张龙
按魏书张渊传永熙中诏通直散骑常侍孙僧化与太史令胡世荣张龙赵洪庆及中书舍人孙子良等在门下外省校比天文书集甘石二家星经及汉魏以来二十三家经占集为五十五卷后集诸家撮要前后所上杂占以类相从日月五星二十八宿中外官图合为七十五卷　　张熠
按魏书张熠传熠字景世自云南阳西鄂人汉侍中衡是其十世祖永宁中寺塔大兴灵太后曾幸作所凡有顾问熠敷陈指画无所遗阙太后善之久之除冠军将军后为别将随长孙稚西征以功封长平县开国男天平初迁邺草创右仆射高隆之等举为大将熠勤于其事寻转营构左都将兴和初以本将军除东徐州刺史三年卒于州谥曰懿　　张颢
按魏书张宗之传宗之兄子袭袭子颢邵郡太守卒赠荆州刺史　　张璟
按魏书张宗之传颢弟璟中散大夫
　　张玮
按魏书张宗之传璟弟玮武定中豫州征西府长史诸中官皆世衰唯赵黑及宗之后家僮数百通于士流　　张辨
按魏书甄琛传琛同郡张纂从弟元宾元宾子辨天平中司徒行参军　　张质
按魏书张烈传烈子质博学多才艺解褐奉朝请员外郎龙骧将军谏议大夫未袭爵兴和中卒于家　　张登按魏书张烈传质弟登州主簿
　　张轨
按魏书张烈传烈弟僧&#僧&#子轨州主簿　　张荣&#按魏书张普惠传普惠长子荣&#武定末齐王相府属　　张龙子
按魏书张普惠传荣&#弟龙子扬州骠骑府长史　　张略按魏书张恂传恂子代代子长年长年子琛琛子略武定中左光禄大夫　　张皓
按魏书张彝传彝爵平陆侯卒长子始均子皓袭祖爵武定中开府主簿齐受禅爵例降　　张台
按魏书张彝传彝子仲瑀仲瑀子台仪同开府参军事　　张安祖
按魏书张安祖传安祖河阳人也袭世爵山北侯时有元承贵曾为河阳令家贫且赴尚书求选逢天寒甚遂冻死路侧一子年幼停尸门巷棺敛无托安祖悲哭尽礼买木为棺手自营作敛殡周给朝野嘉叹尚书闻奏标其门闾　　张孝直
按魏书张熠传熠子孝直武定末司空骑兵参军　　张升按魏书张升传升荥阳人居父母丧鬓发坠落水浆不入口吐血数升诏表门闾　　北齐
　　张保洛
按北齐书张保洛传保洛代人也自云本出南阳西鄂家世好宾客尚气侠颇为北土所知保洛少率健善弓马魏孝昌中北镇扰乱保洛亦随众南下葛荣僭逆以保洛为领左右荣败仍为尔朱荣统军累迁扬烈将军奉车都尉后隶高祖为都督从讨步蕃及高祖起义保洛为帐内从破尔朱兆于广阿寻迁右将军中散大夫仍以帐内从高祖围邺城既拔除平南将军光禄大夫从破尔朱兆等于韩陵因随高祖入洛加安东将军后高祖启灭国邑分授将士保洛随例封昌平县薄家城乡男魏出帝令仪同贾显智东趣济州高祖遣大都督窦泰济自滑台拒显智保洛隶泰前驱事定转都督从高祖袭夏州&#之元象初除西夏州刺史当州大都督又以前后功封安武县伯转行蔚州刺史从高祖攻周文帝于邙山围玉壁攻龙门还留镇晋州世宗即位以保洛为左厢大都督后出晋州加征西将军王思政之援颍川攻围未克世宗仍令保洛镇杨志坞使与扬州为掎角之势颍川平寻除梁州刺史显祖受禅仍为刺史所在聚敛为务民吏怨之济南初出为沧州刺史封敷城郡王为在州聚敛免官削夺王爵及卒赠以前官追复本封　　张纂
按北齐书张纂传纂字徽纂代郡平城人也父烈桑干太守纂初事尔朱荣又为尔朱兆都督长史为兆使于高祖遂被顾识高祖举义山东刘延据相州拒守时纂亦在其中高祖攻而拔之以纂参丞相军事纂性便僻左右出内稍见亲待仍补行台郎中高祖启减国封分赏文武纂随例封寿张伯魏武帝末高祖赴洛以赵郡公琛为行台守晋阳以纂为右丞转相府功曹参军事除右光禄大夫使于茹茹以衔命称旨历中外丞相二府从事中郎邙山之役大获俘掳高祖令纂部送京师魏帝赐绢五百匹封武安县伯复为高祖行台右丞从征玉壁大军将还山东行达晋州忽值寒雨士卒饥冻至有死者州以边禁不听入城于时纂为别使遇见辄令开门内之分寄民家给其火食多所全济高祖闻而善之纂事高祖二十余岁传通教令甚见亲赏世宗嗣位侯景作乱颍川招引西魏以纂为南道行台与诸将率讨之还除瀛州刺史会世宗入为太子少傅后与平原王段孝先行台尚书辛术等攻围东楚仍拔广陵泾州数城斩贼帅东方白额授仪同三司监筑长城大使领步骑数千镇防北境还迁护军将寻卒　　张宴之
按北齐书张宴之传宴之字熙德幼孤有至性为母邓氏教诲动依礼典从尔朱荣平元颢赐爵武成子累迁尚书二千石郎中高岳征颍川复以为都督中兵参军兼记室宴之文士兼有武干每与岳帷帐之谋又常以短兵接刃亲获首级深为岳所嗟赏天保初文宣为高阳王纳宴之女为妃令赴晋阳成礼宴之后园陪燕坐客皆赋诗宴之诗云天下有道主明臣直虽休勿休永贻世则文宣笑曰得卿箴讽深以慰怀后行北徐州事寻即真为吏人所爱御史崔子武督察州郡至北徐州无所案劾唯得百姓所制清德颂数篇乃叹曰本求罪状遂闻颂声迁兖州刺史未拜卒赠齐州刺史　　张琼
按北齐书张琼传琼字连德代人也少壮健有武用随葛荣为乱荣败尔朱荣以为都督讨元颢有功除汲郡太守建明初封行唐县子尔朱兆败归高祖迁汾州刺史天平中高祖袭克夏州以为慰劳大使仍留镇之寻为周文帝所陷卒有二子长忻次遵业　　张忻按北齐书张琼传琼子忻普泰中为都督随尔朱世隆以功尚魏平阳公主除驸马都尉建州刺史南郑县伯琼常忧其太盛每语亲识曰凡人官爵莫若处中忻位秩太高深为忧虑而忻豪险放纵遂与公主情好不协寻为武帝所害时称琼之先见　　张遵业
按北齐书张琼传琼子遵业讨元颢有功封固安县开国子除宁远将军武定中随仪同刘丰讨侯景为景所杀　　张华原
按北齐书张华原传华原字国满代郡人也少明敏有器度高祖开骠骑府引为法曹参军迁大丞相府属仍侍左右从于信都深为高祖所亲待高祖每号令三军常令宣谕意旨周文帝始据雍州也高祖犹欲以逆顺晓之使华原入关说焉周文密有拘留之意谓华原曰若能屈骥足于此当共享富贵不尔命悬今日华原曰渤海王命世诞生殆天所纵以明公蕞尔关右便自隔绝故使华原衔喻公旨明公不以此日改图转祸为福乃欲赐胁有死而已周文嘉其亮正乃使东还高祖以华原久而不还每叹惜之及闻其来喜见于色累迁为兖州刺史人怀感附寇盗寝息州狱先有囚千余人华原皆决遣至年暮唯有重罪者数十人华原亦遣归家申贺依期至狱先是州境数有猛兽为暴自华原临州忽有六驳食之咸以化感所致后卒官州人大小莫不号慕　　张亮
按北齐书张亮传亮字伯德西河隰城人也少有干用尔朱兆拜平远将军以功封隰城县伯高祖讨兆于晋阳兆奔秀容兆左右皆密通诚款唯亮独无启疏及兆自缢伯德伏尸而哭高祖嘉叹之授丞相府参军事委以书记之任天平中为世宗行台郎中高仲密之叛也与大司徒斛律金守河阳周文帝于上流放火船烧河桥亮乃备小艇百余艘皆载长&#&#头施钉火船将至即驰小艇以钉钉之引&#向岸火船不得及桥桥获全武定初出为幽州刺史属侯景叛除平南将军梁州刺史寻转征西大将军豫州刺史西南道行台攻梁江夏颍阳等七城皆下之亮性质直勤力强济天保初授光禄勋别封安定县男寻卒于位赠司空公　　张买奴
按北齐书张买奴传买奴平原人也经义该博门徒千余人诸儒咸推重之名声甚盛历太学博士国子助教天保中卒　　张耀
按北齐书张耀传耀字灵光上谷昌平人也父凤晋州长史耀少而贞谨颇晓吏职解褐给事中义旗建高祖擢为中军大都督韩轨府长史显祖嗣事迁相府掾天保初赐爵都亭乡男迁尚书右丞显祖曾因近出令耀居守帝夜还耀不时开门勒兵严备帝驻跸门外久之耀以夜深真伪难辨须火至乃开于是独出见帝帝笑曰卿欲学郅君章也深嗟赏之肃宗辅政累迁秘书监耀历事累世奉职恪勤未尝有过好读春秋月一遍时人比之贾梁道赵彦深尝谓耀曰君研寻左氏岂求服虔杜预之纰缪邪耀曰何为然乎左氏之书备叙言事恶者可以自戒善者可以庶几故厉己温习非欲诋诃古人之得失也天统元年世祖临朝耀奏事遇暴疾旬日卒时年六十三谥曰贞简　　张景仁
按北齐书张景仁传景仁济北人也幼孤家贫以学书为业遂工草隶选补内书生与魏郡姚元标颍川韩毅同郡袁买奴荥阳李超等齐名世宗并引为宾客天保八年敕授太原王绍德书除开府参军后主在东宫世祖选善书人性行淳谨者令侍书景仁遂被引擢小心恭慎后主爱之呼为博士历太子门大夫员外散骑常侍谏议大夫后主登祚除通直散骑常侍及奏御笔点除通字遂正常侍左右与语犹称博士何洪珍有宠于后主其兄子取景仁第二息子瑜之女因此表里恩遇日隆景仁多疾每遣徐之范等治疗给药物珍羞中使问疾相望于道是后敕有司恒就宅送御食迁假仪同三司银青光禄大夫食恒山县干车驾或有行幸在道宿处每送步障为遮风寒进位仪同三司寻加开府侍书每旦须参即在东宫停止及立文林馆中人邓长颙希旨奏令总制馆事除侍中四年封建安王洪珍死后长颙犹存旧款更相弥缝得无坠退除中书监以疾卒赠侍中齐济等五州刺史司空公　　张子玉
按北齐书张景仁传景仁长息子玉起家员外散骑侍郎　　张子瑜
按北齐书张景仁传景仁第二息子瑜薄传父业擢授中书舍人转给事黄门侍郎　　张思伯
按北齐书张思伯传思伯河间乐城人也善说左氏传为马敬德之次撰刊例十卷行于时亦治毛诗章句以二经教齐安王廓武平初国子博士　　张雕
按北齐书张雕传雕中山北平人也家世贫贱而慷慨有志节雅好古学精力绝人负箧从师不远千里遍通五经尢明三传弟子远方就业者以百数诸儒服其强辨魏末以明经召入霸府高祖令与诸子讲读起家殄寇将军稍迁太尉长流参军定州主簿从世宗赴并除常山府长流参军天保中为永安王府参军事显祖崩于晋阳擢兼祠部郎中典丧事从梓宫还邺干明初除国子博士迁平原太守坐赃贿失官世祖即位以旧恩除通直散骑侍郎琅邪王俨求博士精儒学有司以雕应选时号得人寻为泾州刺史未几拜散骑常侍复为俨讲值帝侍讲马敬德卒乃入授经书帝甚重之以为侍读与张景仁并被尊礼同入华光殿共读春秋加国子祭酒假仪同三司待诏文林馆何洪珍与张景仁结为婚媾雕以景仁宗室自托于洪珍倾心相礼情好日密公私之事雕常为其指南洪珍又奏雕监国史寻除侍中加开府奏度支事大被委任言多见从特敕奏事不趋呼为博士会雕与侍中崔季舒等谏帝幸晋阳韩长鸾谮之诛死时年五十五　　张德冲
弟
德揭

按北齐书张雕传雕诛死子德冲等徙于北边南安之反德冲及弟德揭俱死德冲和谨谦让善于人伦聪敏好学颇涉文史以帝师之子早见旌擢历员外散骑侍郎太师府掾入为中书舍人随例待诏其父之戮也德冲在殿庭执事目见冤酷号哭殒绝于地久之乃苏　　张默言
按北齐书张保洛传保洛子默言武平末卫将军　　张子信按北齐书张子信传子信河内人也性清净颇涉文学少以医术知名隐于白鹿山时游京邑甚为魏收崔季舒等所礼有赠答子信诗数篇后魏以太中大夫征之听其时还山不常在邺又善易卜风角武卫奚永洛与子信对坐有鹊鸣于庭树斗而堕焉子信曰鹊言不善向夕若有风从西南来历此树拂堂角则有口舌事今后有人唤必不得往虽敕亦以病辞子信去后果有风如其言是夜琅邪王五使切召永洛且云敕唤永洛欲起其妻苦留之称坠马腰折诘朝而难作子信齐亡卒　　北周
　　张轨
按周书张轨传轨字元轨济北临邑人也父崇高平令轨少好学志识开朗初在洛阳家贫与乐安孙树仁为莫逆之友每易衣而出以此见称永安中随尔朱荣击元颢尔朱氏败遂杖策入关贺拔岳以为记室参军岳被害太祖以为都督从征侯莫陈悦太祖为行台授轨郎中魏孝武西迁除中书舍人封寿张县子出为河北郡守在郡三年声绩甚着临人治术有循吏之美大统间宰人者多推尚之魏废帝元年进车骑大将军二年赐姓宇文氏行南秦州事魏恭帝二年征拜度支尚书复除陇右府长史卒于位时年五十五谥曰质　　张肃
按周书张轨传轨子肃世宗初为宣纳上士转中外府记室参军中山公训侍读早有才名性颇轻猾时人比之魏讽卒以罪考竟终　　张元
按周书张元传元字孝始河北芮城人也祖成假平阳郡守父延&#仕州郡累为功曹主簿并以纯至为乡里所推元性谦谨有孝行微涉经史然精修释典年六岁其祖以夏中热甚欲将元就井浴元固不肯从祖谓其贪戏乃以杖击其头曰汝何为不肯洗浴元对曰衣以盖形为覆其元不能露其体于白日之下祖异而舍之南邻有二杏树杏熟多落元园中诸小儿竞取而食之元所得者送还其主村陌有狗子为人所弃者元见即收而养之未几乃有狗母衔一死兔置元前而去及元年十六其祖丧明三年元恒忧泣昼夜读佛经礼拜以祈福佑后读药师经见盲者得视之言遂请七僧然七灯七日七夜转药师经行道每言天人师乎元为孙不孝使祖丧明今以灯光普施法界愿祖目见明元求代暗如此经七日其夜梦见一老公以金錍治其祖目谓元曰勿忧悲也三日之后汝祖目必差元于梦中喜跃遂即惊觉乃遍告家人居三日祖目果明其后祖卧疾再周元恒随祖所食多少衣冠不解旦夕扶侍及祖没号踊绝而复苏复丧其父水浆不入口三日乡里咸叹异之县博士杨轨等二百余人上其状有诏表其门闾　　隋
　　张羡
按隋书张煚传煚父羡少好学多所通涉仕魏为荡难将军从武帝入关累迁银青光禄大夫周太祖引为从事中郎赐姓叱罗氏历司职大夫雍州治中雍州刺史仪同三司赐爵虞乡县公复入为司成中大夫典国史周代公卿类多武将唯羡以素业自通甚为当时所重后以年老致仕于家及高祖受禅钦其德望以书征之及谒见敕令勿拜扶升殿上降榻执手与之同坐宴语久之会迁都龙首羡上表劝以俭约上优诏答之俄而卒谥曰定撰老子庄子义名曰道言五十二篇　　张煚
按隋书张煚传煚字士鸿河间鄚人也好学有父风在魏释褐奉朝请周太祖引为外兵曹明武世历膳部大夫冢宰司录赐爵北平县子宣帝时加仪同高祖为丞相煚深自推结高祖以其有干用甚亲遇之及受禅拜尚书右丞进爵为侯俄迁太府少卿袭爵虞乡县公寻拜冀州刺史晋王长史及晋王为皇太子复为冀州刺史仁寿四年卒官时年七十四　　张祥按隋书张季珣传京兆张季珣父祥少为高祖所知其后引为丞相参军事开皇中累迁并州司马仁寿末汉王谅举兵反遣其将刘建略地燕赵至井陉祥勒兵拒守建攻之复纵火烧其郭下祥见百姓惊骇其城侧有西王母庙祥登城望之再拜号泣而言曰百姓何罪致此焚烧神其有灵可降雨相救言讫庙上云起须臾骤雨其火遂灭士卒感其至诚莫不用命城围月余李雄援军至贼遂退走以功授开府历汝州刺史灵武太守入为都水监卒官　　张
按隋书张传字文懿自云清河人也家于淮阴好读兵书尤便刀楯周世乡人郭子翼密引陈寇父双欲率子弟击之犹豫未决赞成其谋竟以破贼由是以勇决知名起家州主簿高祖作相授大都督领乡兵贺若弼之镇寿春也恒为间谍平陈之役颇有功焉进位开府仪同三司封文安县子岁余率水军破逆贼竿子游于京口薛子建于和州征拜大将军高祖命升御坐而宴之寻从杨素征江表进位上大将军历抚显齐三州刺史俱有能名开皇十八年为行军总管从汉王谅征辽东仁寿中迁潭州总管在职三年卒有子孝廉　　张威
按隋书张威传威不知何许人也父琛魏弘农太守威少倜傥有大志善骑射膂力过人在周数从征伐位至柱国京兆尹封长寿县公王谦作乱高祖以威为行军总管从元帅梁睿击之谦平进位上柱国拜泸州总管高祖受禅改封晋熙郡公数年拜青州总管颇治产业上深加谴责坐废于家后从上祠太山至洛阳上问威曰公所执笏今安在威顿首曰臣负罪亏宪无颜复执谨藏于家上曰可持来威明日奉笏以见上曰公虽不遵法度功效实多朕不忘之今还公笏于是复拜洛州刺史后封皖城郡公寻转相州刺史卒官　　张定和
按隋书张定和传定和字处谧京兆万年人也少贫贱有志节初为侍官会平陈之役定和当从征无以自给其妻有嫁时衣服定和将鬻之妻靳固不与定和于是遂行以功拜仪同遂弃其妻是后数以军功加上开府骠骑将军从上柱国李充击突厥先登陷阵贼刺之中颈定和以草塞疮而战神气自若上闻而壮之进位柱国封武安县侯炀帝嗣位拜宜州刺史寻转河内太守征拜左屯卫大将军从征吐谷浑至覆袁川与贼相遇轻其众少不被甲挺身登山贼伏兵于岩谷下发矢中之而毙谥曰壮武　　张衡
按隋书张衡传衡字建平河内人也祖嶷魏河阳太守父光周万州刺史衡幼怀志尚有骨鲠之风年十五诣太学受业研精覃思为同辈所推周武帝居太后忧与左右出猎衡露发舆榇扣马切谏帝嘉焉擢拜汉王侍读累迁掌朝大夫高祖受禅拜司门侍郎及晋王广牧扬州衡为掾甚亲任之衡亦竭虑尽诚事之夺宗之计多衡所建也炀帝嗣位除给事黄门侍郎俄迁御史大夫大业三年帝幸榆林郡还至太原谓衡曰朕欲过公宅可为朕作主人衡于是驰至河内与宗族具牛酒帝上太行开直道九十里以抵其宅留宴三日衡以藩邸之旧恩宠莫与为比颇自骄贵明年帝欲大汾阳宫令衡与纪弘整具图奏之衡承间进谏帝意甚不平后尝目衡谓侍臣曰张衡自谓由其计画令我有天下也于是每令亲人觇衡所为八年帝自辽东还都衡妾言衡怨望竟赐尽于家临死大言曰我为人作何物事而望久活监刑者塞耳促令杀之义宁中谥曰忠有子希元　　张冑元
按隋书张冑元传冑元渤海蓨人也博学多通尢精术数冀州刺史赵煚荐之高祖征授云骑尉直太史参议律历事时辈多出其下由是太史令刘晖等甚忌之然晖言多不中胄元所推步甚精密上异之令杨素与术数人立议六十一事皆旧法久难通者令晖与胄元等辩析之晖杜口一无所答冑元通者五十四焉由是擢拜员外散骑侍郎兼太史令赐物千段大业中卒官　　张虔威
子
爽

按隋书张虔威传虔威字元敬清河东武城人也父晏之齐北徐州刺史虔威性聪敏涉猎群书其世父皓之谓人曰虔威吾家千里驹也年十二州补主簿十八为太尉中兵参军后累迁太常丞及齐亡仕周为宣纳中士高祖得政引为相府典签开皇初晋王广出镇并州盛选僚佐以虔威为刑狱参军累迁为属王甚美其才与河内张衡甚见礼重晋邸称为二张焉及王为太子迁员外散骑侍郎太子内舍人炀帝即位授内史舍人仪同三司寻以藩邸之旧加开府寻拜谒者大夫于时帝数巡幸百姓疲敝虔威因上封事以谏帝不悦自此见&#未几卒官有子爽仕至兰陵令　　张虔雄
按隋书张虔威传虔威弟虔雄亦有才器秦孝王俊为秦州总管选为法曹参军王尝亲案囚徒虔雄误不持状口对百余人皆尽事情同辈莫不叹服后历寿春阳城二县令俱有治绩　　张仲
按隋书张仲传吴郡张仲字叔元仕陈为左中郎将非其好也乃覃思经典撰春秋义略异于杜氏七十余事丧服义三卷孝经义三卷论语义十卷前汉音义十二卷官至汉王侍读　　张仲让
按隋书张文诩传高祖引致天下名儒硕学之士其房晖远张仲让孔笼之徒并延之于博士之位　　张文诩按隋书张文诩传文诩河东人也父琚开皇中为洹水令以清正闻有书数千卷教训子侄皆以明经自达文诩博览文籍特精三礼其周易诗书及春秋三传并皆通习每好郑元注解以为通博其诸儒异说亦皆详究焉高祖引致天下名儒硕学之士其房晖远张仲让孔笼之徒并延之于博士之位文诩时游太学晖远等莫不推伏之学内翕然咸共宗仰其门生多诣文诩请质凝滞文诩辄博引证据辨说无穷惟其所择治书侍御史皇甫诞一时朝彦恒执弟子之礼适至南台遽饰所乘马就学邀屈文诩每牵马步进意在不因人以自致也右仆射苏威闻其名而召之与语大悦劝令从官文诩意不在仕固辞焉仁寿末学废文诩策杖而归灌园为业州郡频举皆不应命事母以孝闻每以德化人乡党颇移风俗尝有人夜中窃刈其麦者见而避之盗因感悟弃麦而谢文诩慰谕之自誓不言固令持去经数年盗者向乡人说之始为远近所悉邻家筑墙心有不直文诩因毁旧堵以应之文诩尝有腰疾会医者自言善禁文诩令禁之遂为刃所伤至于顿伏&#枕医者叩头请罪文诩遽遣之因为其隐谓妻子曰吾昨风眩落坑所致其掩人之短皆此类也州县以其贫素将加赈恤辄辞不受每闲居无事从容长叹曰老冉冉而将至恐修名之不立以如意击几皆有处所时人方之闵子骞原宪焉终于家年四十乡人为立碑颂号曰张先生　　张慧宝
按隋书张煚传煚子慧宝官至绛郡丞
　　张植
按隋书张威传威子植大业中至武贲郎将
　　张世立
按隋书张定和传定和封武安侯子世立嗣寻拜为光禄大夫　　张须&#
按隋书张须&#传须&#弘农阌乡人也性刚烈有勇略弱冠从史万岁讨西爨以功授仪同炀帝嗣位汉王谅作乱并州从杨素击平之加开府大业中为齐郡丞会岁饥谷米踊贵须&#将开仓赈给官属咸曰须待诏敕不可擅与须&#先开仓而后上状帝知之而不责也明年贼帅王簿聚结亡命数万人寇掠郡境须&#发兵击之簿众大溃时天下承平日久多不习兵须&#独勇决善战又长于抚驭得士卒心论者号为名将簿复北连豆子贼孙宣雅石祗阇郝孝德等众十余万攻章丘须&#袭击大破之露布以闻帝大悦优诏褒扬令使者图画其形容而奏之其年贼裴长才石子河等奄至城下须&#率五骑与战贼竞赴之围百余重身中数疮勇气弥厉长才败走后数旬贼帅秦君弘郭方预等合军围北海须&#倍道而进大破之司隶刺史裴操之上状帝遣使劳问之十年贼左孝友屯蹲狗山须&#列八风营以逼之孝友窘迫来降其党解象王良郑大彪李等众各万计须&#悉讨平之威振东夏以功迁齐郡通守领河南道十二郡黜陟讨捕大使俄而贼卢明月次祝阿贼吕明星师仁泰霍小汉等扰济北须&#进军击走之寻将兵拒东郡贼翟让前后三十余战每破走之转荥阳通守让与李密邀击须&#合军围之须&#溃围辄出左右不能尽出须&#跃马入救之来往数四众皆败散乃仰天曰兵败如此何面目见天子乎乃下马战死时年五十二　　张元备
按隋书张须&#传须&#战死帝令其子元备总父兵元备时在齐郡遇贼竟不果行　　张季珣
按隋书张季珣传京兆张季珣少慷慨有志节大业末为鹰击郎将其府据箕山为固与洛口连接及李密翟让攻陷仓城遣人呼之季珣骂密极口密怒遣兵攻之连年不能克时密众数十万在其城下季珣四面阻绝所领不过数百人而执志弥固誓以必死经三年资用尽樵苏无所得撤屋而爨人皆穴处季珣抚巡之一无离叛粮尽士卒羸病不能拒战遂为所季珣坐听事颜色自若密遣兵禽送之群贼曳季珣令拜密季珣曰吾虽为败军之将犹是天子爪牙之臣何容拜贼也密壮而释之翟让从之求金不得遂杀之时年二十八　　张仲琰
按隋书张季珣传季珣弟仲琰大业末为上洛令及义兵起率吏人城守部下杀之以归义　　张琮
按隋书张季珣传季珣弟琮为千牛左右字文化及之乱遇害季珣家素忠烈兄弟俱死国难论者贤之　　张仲坚按张说&#&#客传隋炀帝幸江都杨素守西京权重望崇每宾客上谒未尝不踞&#而见一日卫公李靖以布衣献奇策素亦踞见一妓有殊色执红拂立于前独目公公既去执拂者问住何处公具以对其夜红拂来奔问其姓曰张问其次曰最长观其肌肤仪状言辞气语真天人也公惧不安将归太原行次灵石旅舍张氏梳&#前公方刷马忽有一人中形赤&#如&#乘蹇驴而来投草囊于前取枕攲卧看张梳头公怒甚未决张急梳头毕敛衽前问其姓卧客答曰姓张对曰妾亦姓张合是妹遽拜之问第几曰第三因问妹第几曰最长遂喜曰今夕幸逢一妹张氏呼李郎来见三兄公骤拜之客曰观李郎贫士何以致斯异人靖具言其由曰然将何之曰将避地太原曰李郎仪形器宇真丈夫也亦闻太原有异人乎曰尝识一人曰何姓曰靖之同姓曰年几曰仅二十曰今何为曰州将之子曰似矣李郎能致吾一见乎曰可曰李郎何日到太原靖计之日曰达之明日候我于汾阳桥言讫乘驴去其行若飞及期偕诣刘文静致使迎至&#&#见之心死曰真天子也因共入京曰计李郎之程某日可到到之明日可以一妹同诣某坊曲小宅相访公到京与张氏往&#&#出二十&#文簿钥匙曰此尽宝货泉贝之数吾之所有悉以充赠向者欲以此世界求事今既有主住亦何为李郎持予之赠以佐真主此后十年当东南数千里外有异事是吾得事之秋也一妹与李郎可沥酒相贺言讫乘马而去数步遂不复见贞观十年南蛮奏有海船入扶余国杀其主自立公知&#&#得事归告张氏沥酒东南祝拜之按尚友录张仲坚西京人
伟状貌&#如&#众号&#&#公

　杨姓部列传五
　　宋一
　　杨承信
按宋史杨承信传承信字守真其先沙&#部人父光远仕晋至太师寿王承信光远第三子幼以父任自义武军节院使领兰州刺史历宣武平卢二军牙校开运初光远以青州叛少帝遣李守贞等讨之承信兄承勋劫其父以降青州平光远死承信与弟承祚诣阙请死诏释之以承信为右羽林将军承祚为右骁卫将军寻安置郑州初光远送款契丹求援兵未至而光远降及契丹来寇承勋时为郑州防御使召数其罪杀之以承信为平卢军节度继父职仕汉历安鄜二州节度累加检校太师周广顺初加同平章事宋初加兼侍中来朝会征李筠命为泽州西面都部署筠平移镇河中干德元年封赵国公二年卒年四十四赠中书令录其孙松为奉职　　杨廷璋
按宋史杨廷璋传廷璋字温玉真定人有姊寡居京师周祖微时聘之周祖从汉祖镇太原廷璋屡省其姊因留事左右及即位擢为右飞龙使廷璋愿推恩其父洪裕召赴阙拜金紫光禄大夫廷璋历皇城使昭义兵马都监澶州巡检使世宗立拜左骁卫大将军充宣徽北院使征刘崇以为建雄军节度在镇数年颇有惠爱加检校太保恭帝即位加检校太傅宋初加检校太尉改镇邠州干德四年移鄜州开宝二年召为右千牛卫上将军四年卒子垣埙皆进士及第垣至盐铁副使判官埙为都官郎中　　杨信
按宋史杨信传信瀛州人初名义显德中隶太祖麾下为裨校宋初权内外马步军副都军头建隆二年领贺州刺史改铁骑控鹤都指挥使迁殿前都虞候领汉州防御使干德初亲郊为仪仗都部署改静江军节度开宝六年迁殿前都指挥使改领建武军节度九年授义成军节度太平兴国二年改镇宁军三年春以疡疾卒赠侍中信质实自将善部分士卒指顾申儆动有纪律故见信任而终始无疑焉　　杨嗣
按宋史杨信传信弟嗣建隆初以信荐为殿直三迁崇仪副使大山军监军雍熙四年就命知军事迁高阳关战棹都监淳化二年改知保州门无私谒优迁威卤军改崇仪使为静戎军保州长城蒲城缘边都巡检使改如京使再知保州有战功真宗即位加洛苑使咸平初领奖州刺史三年与敌人战以功真拜保州刺史召还授本州团练使改深州团练都巡检使五年代还明年与防秋之策条陈北面利害以其练达边事出为镇定高阳关三路后阵钤辖移定州副都部署景德初改镇州路副都部署连为赵贝深三州部署大中祥符五年复出为天雄军副都部署六年以左龙武大将军致仕明年卒年八十一录其子承宪为侍禁　　杨赞
按宋史杨信传信弟赞稍知书无异能以兄故得掌禁旅累资朝着至牧守焉　　杨昭俭
</div>
    <div class="pagination">
<a href="氏族典卷诸姓部_page321.html">上一页</a><span>...</span><a href="氏族典卷诸姓部_page317.html">317</a><a href="氏族典卷诸姓部_page318.html">318</a><a href="氏族典卷诸姓部_page319.html">319</a><a href="氏族典卷诸姓部_page320.html">320</a><a href="氏族典卷诸姓部_page321.html">321</a><span class="current-page">322</span><a href="氏族典卷诸姓部_page323.html">323</a><a href="氏族典卷诸姓部_page324.html">324</a><a href="氏族典卷诸姓部_page325.html">325</a><a href="氏族典卷诸姓部_page326.html">326</a><a href="氏族典卷诸姓部_page327.html">327</a><span>...</span><a href="氏族典卷诸姓部_page323.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
