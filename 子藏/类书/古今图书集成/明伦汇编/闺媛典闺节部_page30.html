<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 30 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 30 页/共 268 页</h1>
    <div class="content">按安陆府志曹氏荆门州聂臣妻年二十九夫亡子奉章甫二岁曹饮冰茹蘗以课章章年十六补诸生十九以副榜入成均氏年七十六终　　文抱一妻王氏
按安陆府志王氏荆门州文抱一妻夫亡矢志靡他训子凤鸣入黉序冰蘗自矢历五十年终里人绘其像礼之　　吴景妻任氏
按安陆府志任氏沔阳人少归武陵吴景景没任年二十五&#党以其少欲夺其志辄号泣不食誓以死守躬自训子十岁犹不命出户姑患痿痹即与同寝处左右抱持每夜焚香告天乞以身代呕吐即举盂以俟急即以手承之姑没蔬食不茹荤比葬启土得白兔二弘治戊申有司以闻诏旌表后以子钦贵封太安人年八十三终　　杨堪之妻胡氏
按安陆府志胡氏荆门州杨堪之妻夫亡氏年二十子甫二岁且

　闺节部列传二十五
　　明二十
　　李铭妻王氏
按南昌郡乘王氏丰城李铭妻铭亡王年二十四遗孤浚甚幼氏誓不二志事姑尽孝教子力学有成年七十八卒　　文鉴妻吴氏
按南昌郡乘吴氏进贤文鉴妻早寡抚女守节以从子禄为嗣弘治间旌其门　　卢贮妻夏氏
按南昌郡乘夏氏武宁卢贮妻夫没夏年二十一子国良甫半岁氏誓不再嫁姑崔氏老病卧&#手足不能举夏竭力奉养食以匙进便溺则负之而起如是五年姑没一日梦夫告以宅寒甚衣若堕水状氏惊觉诘朝往墓所启穴视之则积水满塘棺已朽矣氏泣抱骸骨归之寝所十三年始得复葬弘治间年八十余诏旌其闾　　李与镐妻林氏
按南昌郡乘林氏丰城李与镐妻宪副瓛子妇也嫁二年与镐没遗孤万平尚襁褓族豪欲渔其有恣意侵陵林育万平于外家而以身撄其锋豪见林志不可夺乃夜执梃殴之中额流血被面走就继姑徐氏得免徐亦少寡孀居相依守节其后累世贵显　　聂仲英妻杨氏按南昌郡乘杨氏新建聂仲英妻仲英没杨年二十九遗孤六岁杨誓不二庭苦心教子孀居四十余载弘治间旌其门　　王朝卿妻方氏
按南昌郡乘方氏新建进士王朝卿妻朝卿授知州未几没方年十九无子立从子谏为嗣拮据抚育至病革惟曰合埋合埋他无所及后谏以贡官别驾孙淑湜并登进士　　涂曰连妻胡氏
按南昌郡乘胡氏丰城涂曰连妻年十九曰连亡胡矢志抚孤母欲嫁之剪发断指以示不二年逾七十督学表其庐　　李与禄妻常氏
按南昌郡乘常氏丰城李与禄妻禄亡遗腹生一男常欲扶榇南归父母不听去常泣曰我留置此儿于何所以死自誓竟归丰城茹苦完节　　潘濡妻熊氏
按南昌郡乘熊氏丰城潘濡妻侍郎怀之女也濡溺水死熊破照自矢半纳濡柩半以自随年八十二卒敛时命以半照殉焉　　郭匡晋妻温氏
按南昌郡乘温氏新建郭匡晋妻事舅姑备极孝谨姑丧明氏昕夕侍侧饮食必亲行必扶伺就枕然后即安姑疾刲股疗之及匡晋丧温年二十一子皆幼或讽更适断发破镜誓死靡他年九十二疾革有白衣道士授以异药不旬日而瘳人咸异之　　舒矜式妻杨氏
按南昌郡乘杨氏进贤舒矜式妻年二十三夫亡守节弘治间旌其门　　王宪章妻吴氏
按南昌郡乘吴氏进贤王宪章妻夫亡守节弘治间旌表　　胡玉祥妻张氏
按南昌郡乘张氏丰城胡玉祥妻早寡守节弘治间旌表　　熊时雅妻谢氏
按南昌郡乘谢氏进贤熊时雅妻早寡一子方岁余氏誓不再适弘治间旌表　　丁绅妻范氏
按南昌郡乘范氏丰城丁绅妻绅亡范年十九守志不二弘治间旌其门　　傅金妻艾氏
按南昌郡乘艾氏进贤诸生傅金妻金没无嗣艾年二十三父母怜之讽令改嫁不从卒年九十余冰如一日弘治间旌表　　余睿昭妻游氏
按南昌郡乘游氏南昌余睿昭妻睿昭没游年二十九矢死靡他抚侄铭为嗣纺绩以养舅姑备尝辛苦孀居三十余年弘治间旌表　　蔡金妻邹氏
按南昌郡乘邹氏南昌蔡金妻早寡守节弘治间旌表　　徐秉渊妻吴氏
按南昌郡乘吴氏南昌徐秉渊妻早寡守节弘治间旌表　　陈定纲妻周氏
按南昌郡乘周氏丰城陈定纲妻早寡守节弘治间旌表　　徐仲英妻周氏
按南昌郡乘周氏宁州徐仲英妻仲英早亡无子家贫甚氏誓死靡他拮据以事舅姑舅姑没茕茕无依奉三主归母家纺绩为生孀居六十余年乡里叹服　　李大綖妻徐氏按进贤县志徐氏太学生李大綖妻大司空辅媳夫亡氏年二十七教育藐孤克持门户直指屡旌其门　　饶秉沁妻熊氏按进贤县志熊氏刑部侍郎饶伸媳太学生饶秉沁妻工部尚书熊尚文女性贞淑克女训年十七秉沁没誓不再嫁或说之不听抚遗腹子之奇成立补邑庠生年五十卒　　高绍妻樊氏
缉
妻附

按进贤县志樊氏北山樊公黼女年十九归南昌高绍二载绍亡无嗣誓不改适绍弟缉方五岁抚之成立亦娶于樊即其族妹也逾七年缉亦没姊妹同志孝事舅姑缉遗两子各子其一俱以寿终弘治间诏旌表　　熊英伟妻张氏
按瑞州府志张氏熊英伟妻新昌人英早亡张安贫抚孤三十余年弘治间诏旌表　　陈政母罗氏
按瑞州府志罗氏陈政母新昌人夫韫玉早亡罗坚志守节教子致通显年八十四终屡膺封诰　　罗友文妻熊氏
按瑞州府志熊氏罗友文妻新昌人年十九夫亡抚孤守节寿七十二终　　王卓妻李氏
按瑞州府志李氏王卓妻新昌人年二十五夫亡子亦相继夭氏励节不改远近称之　　蔡良迪妻胡氏
按瑞州府志胡氏蔡良迪妻新昌人年二十四夫死家贫无子守节终身寿七十二卒　　蔡良载妻巢氏
按瑞州府志巢氏蔡良载妻新昌人年二十五夫亡抚孤守节以寿终　　蔡居佐妻
按瑞州府志蔡居佐妻新昌人失其姓年十九夫亡守志子夭抚孙成立年七十八终　　巢居权妻李氏
按瑞州府志李氏巢居权妻新昌人年二十四夫亡抚遗腹子守节年七十五卒县令申请旌表　　罗楚英妻龚氏
陈
氏附

按瑞州府志龚氏罗楚英妻新昌人年二十一夫亡守志抚孤希澄长娶陈氏生孙而澄夭陈守节如姑　　毛风云妻漆氏王
氏附

按瑞州府志漆氏毛风云妻新昌人年十九归云甫三月而孀抚遗腹子本仁成立夫弟盛琏亦早丧妻王氏年二十五抚孤守志与漆共砥苦节直指王相为作传　　罗中权妻余氏
按瑞州府志余氏罗中权妻新昌人年二十一夫亡抚孤守节寿逾九十见五世孙而卒　　萧洪妻蔡氏
按瑞州府志蔡氏萧洪妻新昌人年十七夫亡抚遗腹女守节旋立侄为嗣备尝艰苦不渝素志　　毛衡晋妻汪氏
按瑞州府志汪氏毛衡晋妻新昌人夫丧抚遗腹子守节年八十卒　　高智妻廖氏
按瑞州府志廖氏高智妻年二十八夫亡抚孤守节以寿终　　漆浚淮妻陈氏
按瑞州府志陈氏漆浚淮妻新昌人年十九夫亡抚孤守节年九十一终　　刘启常妻文氏
按瑞州府志文氏刘启常妻高安来苏人年二十夫亡子孟未离襁褓家贫纺绩以事舅姑断发啮指誓无二志孀居四十余年弘治间诏旌表　　胡文魁妻刘氏
按瑞州府志刘氏胡文魁妻新昌人年二十六夫亡抚孤守节历三十年侍郎陈政为作传　　王彦常妻朱氏
按瑞州府志朱氏王彦常妻新昌人年二十四夫亡抚孤守节寿九十余终　　陶秉彝妻黄氏
按瑞州府志黄氏陶秉彝妻新昌人年二十彝亡无子守节终身　　罗元方妻万氏
按崇仁县志万氏罗元方妻归未几夫亡氏年二十抚一子成立始终苦守弘治初旌其门　　阙贡玉妻张氏
按乐安县志张氏名揖贞峡源阙贡玉妻夫亡忍死抚孤逾年子没养舅姑终身事闻旌表　　袁绩勋妻董氏
按乐安县志董氏名羽贞袁绩勋妻年二十二夫没遗孤方四岁辛苦鞠育事姑王氏至孝邑令危行为文纪之　　陈文煜妻毕氏
按乐安县志毕氏名莲贞古塘陈文煜妻年二十一孀居抚孤成立以寿终邑令上闻旌表谢樗庵为之传　　邓益辂妻袁氏
菊
娘附

按乐安县志袁氏名朗贞邓益辂妻夫没子尚俭方三岁及长娶从女侄菊娘为妇未几尚俭夭菊娘哭曰吾姑不负吾舅吾忍负吾夫乎妇姑相依宛若母子乡人靡不叹服谢楫为之传　　詹金良妻曾氏
按乐安县志曾氏詹金良妻年二十八丧夫孝养翁姑守节四十年终　　王德修妻元氏
按乐安县志元氏名瘦贞象峰人诸生王德修妻年二十七夫亡抚遗腹子纺绩以养舅姑姑病侍汤药衣不解带姑性难事氏能得其欢邑令陈世良为立传　　陈广基妻龚氏
胡氏
洪氏附

按乐安县志龚氏名琼贞陈广基妻年二十三广基没子升辅纔四月抚之及长娶胡氏名葵贞年十九升辅亦亡遗腹生子心明娶洪氏年十九而明夭三世守志同一心罗近溪赞云我观三节传艰苦云备矣些子甘心处万年生不死　　董复隆妻王氏
按乐安县志王氏名介贞董复隆妻年二十二夫亡子时望方九月氏守志不渝事姑孝教子以义方后时望登第擢御史弘治中奏旌其母　　王叙训妻丘氏
按乐安县志丘氏名茂贞王叙训妻年二十夫亡抚遗腹子成立弘治中旌表　　陈弘璧妻董氏
按乐安县志董氏名粲贞陈弘璧妻年二十五夫亡抚襁褓二子俱克有成寿八十余弘治中旌表　　詹景昌妻武氏胡
氏附

按乐安县志武氏名段贞詹景昌妻年二十七夫亡抚孤守方及长娶胡氏名洁贞年二十六守方亦没子同德方四岁胡养姑抚子苦节终身弘治中并旌表　　黄孟盛妻管氏
按乐安县志管氏黄孟盛妻夙姆教克全妇德年二十夫亡守节至死不渝县令旌其门　　游惟智妻李氏
按乐安县志李氏名玉贞游惟智妻年二十五夫没遗孤五岁教之成立苦守四十年终　　董引高妻陈氏
按乐安县志陈氏董引高妻年二十夫亡无嗣越三年姑薛生一子姑随丧氏为抚育婚娶董氏赖以不绝年九十终　　邹亦鉴妻武氏
按乐安县志武氏名淑贞邹亦鉴妻年二十七夫亡矢志抚孤备尝辛苦白首不易其志　　曾希嵩妻乐氏
按乐安县志乐氏罗山曾希嵩妻嵩母及祖母皆早寡氏年二十嵩复妖氏抚遗孤苦节人无间言　　罗良杰妻王氏按乐安县志王氏名玉节罗良杰妻年十九夫亡家贫无子独守空帷越六年叔良忠亦没王率忠妻曾氏共苦终身县令申请旌表　　游立鳌妻邹氏
按乐安县志邹氏游立鳌妻年二十夫亡氏曰奉亲保赤惟予任遂苦守终身　　桃贞
按乐安县志桃贞龚氏女初许字朱忠龙未归龙病女泣请往视疾甫至而龙丧女遂留事龙寡母不归抚龙诸侄如子以名标者继龙后年八十而卒　　殷瑞才妻曾氏按乐安县志曾氏殷瑞才妻才多疾虑无嗣氏强与娶妾生二子年二十五夫亡与妾抚子终身有司旌表　　陈子晋妻黄氏
按乐安县志黄氏东川陈子晋妻晋父仲禹溺死晋殉焉遗子旭升尚幼黄励志抚孤克振陈宗　　黄惠七妻郭氏
按乐安县志郭氏名恩贞黄惠七妻年二十一夫没食贫苦守五十余年以寿终　　陈时高妻詹氏
按乐安县志詹氏诸生陈时高妻年二十一夫没孤鸣策甚幼詹矢志抚策成立族闻人为之传　　曾伯灿妻何氏
按乐安县志何氏曾伯灿妻年二十二夫亡子方在抱何苦节抚之成人邑人士咸为诗咏之　　陈德明妻原氏
宋
氏附

按乐安县志原氏东川陈德明妻年二十四夫亡与妾宋氏同心苦守教养二子成立邑令旌其闾　　原应德妻黄氏按乐安县志黄氏原应德妻少寡守节白首如初邑令寇某为诗咏之　　曾启贞妻蔡氏
按乐安县志蔡氏曾启贞妻年二十一夫亡抚孤成立　　王秉德妻詹氏
按乐安县志詹氏名子贞王秉德妻年十八秉德亡遗孤三岁旋夭氏立嗣以绵厥祀家日贫操持益固寿六十一卒　　元洪纲妻曾氏
按乐安县志曾氏名戬贞崇仁教谕朱陂女象峰元洪纲妻年二十七夫亡矢志抚孤终身不易弘治中有诏旌表　　邹则常妻洪氏
按乐安县志洪氏名蕴贞洪尚素女诸生邹则常妻夫亡守节恒以古人自期弘治中有诏旌表　　曾显荣妻王氏
按乐安县志王氏名凤贞云乡曾显荣妻年二十三显荣督赋于京病亡父母怜其少讽改适王决意自尽家人觉救之年七十五卒　　曾启昭妻郭氏
按乐安县志郭氏名寿贞曾启昭妻年二十四夫亡坚持苦节抚遗孤观教训成业弘治中直指旌其闾　　王盛南妻何氏按乐安县志何氏名惠贞王盛南妻年二十一夫没舅姑令改嫁何矢死不从抚孤成立以寿终　　傅良玉妻尹氏
按乐安县志尹氏傅良玉妻年三十玉亡祖姑与姑俱衰老遗孤尚幼尹养老鞠幼勤苦自力克终其志有司奏请旌之　　丘子让妻毕氏
按乐安县志毕氏丘子让妻年二十夫亡子方襁褓苦节守之终身　　陈茂炽妻聂氏
按乐安县志聂氏名耿贞陈茂炽妻年二十夫没无嗣父母强之嫁氏截发指天誓死不变固强之遂自缢几毙母惧乃止奉舅姑极孝甘贫苦立从子为后士林多作诗文颂之　　王氏三节
</div>
    <div class="pagination">
<a href="闺媛典闺节部_page29.html">上一页</a><span>...</span><a href="闺媛典闺节部_page25.html">25</a><a href="闺媛典闺节部_page26.html">26</a><a href="闺媛典闺节部_page27.html">27</a><a href="闺媛典闺节部_page28.html">28</a><a href="闺媛典闺节部_page29.html">29</a><span class="current-page">30</span><a href="闺媛典闺节部_page31.html">31</a><a href="闺媛典闺节部_page32.html">32</a><a href="闺媛典闺节部_page33.html">33</a><a href="闺媛典闺节部_page34.html">34</a><a href="闺媛典闺节部_page35.html">35</a><span>...</span><a href="闺媛典闺节部_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
