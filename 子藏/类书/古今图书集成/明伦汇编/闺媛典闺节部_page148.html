<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 148 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 148 页/共 268 页</h1>
    <div class="content">按长垣县志侯氏赵钦历妻年十六归历未二年历亡子方两月苦节五十年年七十余卒　　季启运妻侯氏
按长垣县志侯氏生员季启运妻年二十而寡无子家极贫苦节守墓旁县令月给米赡之　　聂明妻秦氏
按延庆州志秦氏聂明妻夫婴疾亟娶之未成礼而明亡氏执志自守足不逾阃五十余年寿七十有三卒　　焦希哲妻王氏
按延庆州志王氏焦希哲妻年二十一夫亡子方百日家贫多众议氏盟死守节勤女红以养翁姑抚孤幼年五十余卒　　卢茂妻聂氏
按延庆州志聂氏卢茂妻生子方襁褓而夫亡家计萧然力女红以自养子弱冠亦先殁氏守益坚年八十卒　　耿靖妻黄氏
按延庆州志黄氏耿靖妻年二十九夫亡苦守砥节坚贞比老而贫弟侄迎养不留信宿宁忍饥寒不以衣食累亲族年七十有九　　马维迁妻蒋氏
按延庆州志蒋氏马维迁妻夫亡子二一在腹姑年老时适遇火灾氏负姑携子逃不能出未几火灭乡人称孝感卒苦节终身　　焦得材妻贾氏
按延庆州志贾氏焦得材妻家贫以女红相夫读书夫亡抚六子俱成立年九十犹能刺绣　　刘九江妻宋氏
按延庆州志宋氏刘九江妻年二十三夫亡志在从死六日夜水浆不入口亲戚以孀姑幼子无依为劝遂剪发刺面矢节终身年七十卒　　刘九泽妻马氏
按延庆州志马氏刘九泽妻夫任解州牧年余以疾归及没氏年二十八宦橐萧然贫不能殓解衣饰为治丧及葬身投圹几绝卒以节终　　张之奇妻王氏
按保安州志王氏张之奇妻年二十而寡性严整善教子孙家声丕振　　王立妻朱氏
按保安州志朱氏王立妻年二十八而寡性严明善治家教子居敬成名又没于官氏抚孙老而益励年七十三终　　张友才妻孔氏
按保安州志孔氏张友才妻夫死苦志守节建坊旌表　　曾大用妻朱氏
按保安州志朱氏曾大用妻夫死苦节终身建坊旌表　　夏钦妻陈氏
按保安州志陈氏夏钦妻夫死守节终身建坊旌表　　梅升妻唐氏按保安州志唐氏梅升妻升病亡子奉甫二周姑年六十余氏养老抚幼俱令得所守节五十年年八十一有司奏闻旌表　　侯从道妻李氏
按保安州志李氏侯从道妻能执妇道夫没克勤克俭教子以义方守节二十年终　　林文茂妻贾氏
按保安州志贾氏林文茂妻夫亡苦节有司旌之　　董尚策妻化氏按保安州志化氏董尚策妻夫没居家严肃教子成名年七十七终　　曾玉妻易氏
按保安州志易氏曾玉妻夫死守节有司旌之　　朱三聘妻展氏按保安州志展氏朱三聘妻夫亡长子死于兵氏抚孙成立筮仕县丞年八十四卒　　葛天濡妻周氏
按保安州志周氏葛天濡妻夫亡苦节建坊旌表　　徐珠妻罗氏按南路志罗氏徐珠妻蔚卫人年二十九夫亡苦节抚孤始终不二　　李经秘妻王氏
按南路志王氏李经秘妻蔚卫人夫亡年二十有四无子止一女有侧室某氏亦无出与氏并守苦节有司旌表　　冯天爵妻张氏
按南路志张氏冯天爵妻蔚卫人年二十五夫亡事孀姑抚幼子年七十三卒　　马椿妻王氏
按南路志王氏马椿妻蔚卫人夫亡氏年未二十守夫遗业至死靡他年七十余卒　　籍绍元妻崔氏
按南路志崔氏籍绍元妻年十九而寡苦节数十年而没　　王福妻柳氏
按南路志柳氏王福妻生一子夫殁氏以缝易饔飧抚其子子或不率辄泣曰汝父遗汝方二岁吾不死以至今者欲汝成人继父业耳今若此奈何子亦感泣克树立氏年八十终　　严通妻张氏
按南路志张氏严通妻蔚卫人通临殁呼氏与诀曰尔为我妻十有一年未尝有惰行后人得尔者幸矣氏曰君当自宽无为虑此及没氏苦节四十余年有司旌表　　韩清妻刘氏
按南路志刘氏韩清妻蔚卫人夫早死遗子二长五岁次两月余氏苦守之历五十年备极艰难而志不少挫　　刘经妻杨氏
按南路志杨氏刘经妻广昌人夫亡子幼氏苦志守孤长承父业　　奚端妻康氏
按南路志康氏奚端妻蔚卫人夫亡氏年二十二子三岁矢志不移苦守四十余年子克成立　　韩应干妻李氏
按南路志李氏韩应干妻蔚卫人年二十二夫亡抚幼子成立有司旌表　　陈安妻刘氏
按南路志刘氏陈安妻蔚卫人年二十二夫死于敌氏守苦节奉老抚幼历五十年终　　郑俊妻张氏
按西路志张氏万全右卫人郑俊妻贞静闲雅极为&#党所称夫亦敬重之夫病死氏年二十毁容屏迹以事舅姑年七十余卒　　鄢惟高妻陈氏
按西路志陈氏怀安人鄢惟高妻年十四于归十七生子越三载夫官山东留陈于家养母后夫没宦邸姑令陈改适陈抱儿泣曰姑老儿幼妇将安适姑不能强子长以例应戍守开平氏从之备历艰苦后子累功屡升指挥佥事氏得禄养焉年八十四卒　　窦玹妻孙氏按西路志孙氏万全右卫人窦玹妻夫亡子甫周岁家贫纺绩以抚养之及长躬自课读克底于成守节五十余年卒　　李馨妻张氏
按西路志张氏李馨妻年二十夫死苦节终身　　金宣妻王氏按西路志王氏万全右卫人金宣妻年十五归宣宣以军校守堡遇敌中矢亡氏极力以事舅姑抚其周岁子成立　　王吉人妻牛氏
按西路志牛氏王吉人妻夫亡氏年十九一子甫离襁褓艰难教养苦节六十余年卒　　阿克顺妻赵氏
按承德县志赵氏阿克顺妻年二十七夫亡守节终身　　臧钺妻孙氏
按盛京通志孙氏广宁人臧钺妻夫亡氏年十八教子仲学举于乡守节二十五年有司建坊旌其闾　　耿秩妻张氏按辽阳州志张氏耿秩妻夫以战死氏年十九仰天号痛欲自尽姑与母严防之劝曰从死固善何忍舍父母与姑乎遂苦志守节四十年终　　钱海妻许氏
按辽阳州志许氏钱海妻夫亡守节终身
　　李通妻程氏
陈氏宋
氏陈氏附

按海城县志程氏李通妻生子甫三岁夫亡氏甘贫守节子长娶陈氏以戍边战死妇最少守志事姑夫弟正妻宋氏弟文妻陈氏俱早寡守节不移
　闺节部列传一百十四
　　明一百九
　　张钦妻李氏
按开封府志李氏封丘人张钦妻夫亡氏年二十九子方七岁翁姑欲嫁之氏涕泣不从纺绩以养翁姑及终葬之如礼抚幼子成立苦节终身　　胡士鹤妻师氏
按开封府志师氏原武人诸生胡士鹤妻年十八鹤病亡氏誓死坚守年七十终　　谷克让妻唐氏
按开封府志唐氏原武人诸生谷克让妻夫亡氏矢志无他抚育孤子诸孙皆成立年八十三终　　张淳妻丁氏
按开封府志丁氏原武人张淳妻年十九二子在襁褓夫病亡氏力勤纺绩抚育二子成人　　苏安妻冯氏
按开封府志冯氏原武人苏安妻年二十七夫亡抚育孤子苦守五十六年终　　穆增寿妻孔氏
按开封府志孔氏原武人穆增寿妻年十九夫亡矢志教子奉翁姑始终一节　　阎有伦妻许氏
按开封府志许氏密县人阎有伦妻生子甫五日夫亡氏年十八家贫守节姑病刲股愈之抚子成立见孙中英中征入庠旌表　　刘蓉妻曹氏
按开封府志曹氏杞县人诸生刘蓉妻年少夫亡苦节抚孤终老　　孙登选妻王氏
按开封府志王氏杞县人孙登选妻夫亡苦节抚孤旌表　　阎立继室贾氏
按开封府志贾氏杞县人郡掾阎立继室立亡氏年少苦节教子成进士诰封安人　　侯应瓒妻王氏
按开封府志王氏杞县人太学生侯应瓒妻年少夫亡苦节教二子俱为邑庠生旌表　　边光世妻徐氏
按开封府志徐氏杞县人边光世妻少寡苦节终身　　徐瓒妻汤氏按开封府志汤氏杞县人诸生徐瓒妻夫亡守节教子以寿终　　侯邦寅妻耿氏
按开封府志耿氏杞县人诸生侯邦寅妻夫亡守节有司表其门　　侯应玠妻徐氏
按开封府志徐氏杞县人太学生侯应玠妻年少夫亡守节抚孤成立　　刘中和妻李氏
按开封府志李氏杞县人诸生刘中和妻兰阳户部李希召女夫早死氏苦节终身有司岁给米绢旌表　　许纳升妻苏氏按开封府志苏氏杞县人诸生许纳升妻年少夫亡止一子又不育守节养姑终其身　　马高攀妻李氏
按开封府志李氏杞县人诸生马高攀妻夫亡家贫守节教子成立孙呈德中辛未进士　　马之骅妻宋氏
按开封府志宋氏杞县人诸生马之骅妻年少夫亡守节奉姑教子颀成进士　　李师汝妻宋氏
按开封府志宋氏杞县人李师汝妻年少夫亡守节旌表　　党崇妻郭氏
按开封府志郭氏杞县人党崇妻夫亡苦节抚孤成立　　党九凤妻李氏
按开封府志李氏杞县人党九凤妻夫亡无子守节终身　　时雍妻游氏
按开封府志游氏通许人诸生时雍妻夫亡一子在抱氏抚孤守节无何子殇或议改适氏毁容自誓邑令以闻中丞给以米肉布帛年九十余卒　　贺锦妻武氏
按开封府志武氏通许人贺锦妻夫亡守节抚孤五十年卒　　韩守科妻于氏
张
氏附

按开封府志于氏通许人诸生韩守科妻夫病亡遗孤绳祖甫九月艰苦抚育娶妇张氏更七岁绳祖亦没遗孙深安张氏奉姑极孝未几深安又夭张与姑共矢冰蘗继侄起凤为嗣邑令屡旌其门于卒张氏遭寇难城陷投井死　　张成文妻张氏
按开封府志张氏通许人张成文妻生三子擢振抡夫亡苦节奉姑训子中丞给银谷终其身　　张嘉祥妻徐氏
按开封府志徐氏通许人庠生张嘉祥妻初祥未生子立侄振为嗣及妾黄氏生子操祥亡徐守节抚教二子俱入庠振膺岁荐　　燕民悦妻杨氏
按开封府志杨氏通许人燕民悦妻夫亡遗腹生子奉翁姑守节抚孤成人　　李逢生妻于氏
按开封府志于氏通许人李逢生妻夫亡苦节五十余年训子孙俱入庠　　赵渭妻李氏
按开封府志李氏通许人赵渭妻少寡守节抚子成人　　厉高妻李氏
按开封府志李氏通许人厉高妻夫亡守节抚孤入庠　　曹文昭妻张氏
伏
氏附

按开封府志张氏通许人诸生曹文昭妻文昭病亡张与妾伏氏贞节共守奉姑极孝养生送死无憾　　游省机妻韩氏按开封府志韩氏廪生游省机妻事翁姑以孝闻夫亡守节抚子成立补弟子员　　高光昭妻皮氏
王
氏附

按开封府志皮氏通许人高光昭妻夫亡守节抚子登云娶妇王氏云亦旋没王亦励志如姑妇姑相倚为命闾党重之　　孙守业妻张氏
按开封府志张氏通许人孙守业妻夫亡守节抚孤终老　　周梅妻许氏
于
氏附

按开封府志许氏通许人周梅妻夫亡守遗孤绍俊娶妇于氏生孙五岁俊又没妇姑相依岁饥掇藜藿以食被旌表　　李赞妻夏氏
按开封府志夏氏通许人李赞妻夫亡守节数十年不渝　　游鹏翘妻周氏
按开封府志周氏通许人游鹏翘妻夫亡苦节终身　　吴尧卿妻安氏按开封府志安氏通许人吴尧卿妻夫亡守节抚两孤成立生孙文献任广东水师副总兵邑令刘樾为之传　　郭存思妻魏氏
按开封府志魏氏太康人郭存思妻夫亡苦节抚孤旌表　　王智妻孙氏
按开封府志孙氏太康人王智妻夫亡家贫守节事老抚幼终其身　　张永仁妻李氏
按开封府志李氏太康人张永仁妻夫亡苦节抚孤教子孙俱补邑弟子员旌表　　刘谦妻李氏
按开封府志李氏太康人刘谦妻夫亡守节七十三年旌表　　祝永相妻徐氏
按开封府志徐氏太康人诸生祝永相妻夫亡家贫守节艰苦训孤补诸生旌表　　毕锦妻李氏
按开封府志李氏太康人毕锦妻归方六月夫亡守节四十六年旌表　　刘鉴妻杨氏
按开封府志杨氏太康人刘鉴妻夫亡抚孤志节极苦旌表　　李洞妻师氏
按开封府志师氏太康人适李洞年十七洞亡遗腹越三月生子春晖苦节教育入庠以文行名旌表　　许愚妻张氏按开封府志张氏太康人许愚妻少寡守节抚孤言诗为时名士举戊午孝廉旌表　　刘锟妻王氏
</div>
    <div class="pagination">
<a href="闺媛典闺节部_page147.html">上一页</a><span>...</span><a href="闺媛典闺节部_page143.html">143</a><a href="闺媛典闺节部_page144.html">144</a><a href="闺媛典闺节部_page145.html">145</a><a href="闺媛典闺节部_page146.html">146</a><a href="闺媛典闺节部_page147.html">147</a><span class="current-page">148</span><a href="闺媛典闺节部_page149.html">149</a><a href="闺媛典闺节部_page150.html">150</a><a href="闺媛典闺节部_page151.html">151</a><a href="闺媛典闺节部_page152.html">152</a><a href="闺媛典闺节部_page153.html">153</a><span>...</span><a href="闺媛典闺节部_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
