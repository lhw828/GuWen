<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 265 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 265 页/共 899 页</h1>
    <div class="content">侃

按元史姚天福传天福子祖舜秘书监著作郎侃内藏库副使　　姚正子
按浙江通志正子名梦午慈溪人生有异质七岁叶汝明面试中庸首章义及牧爱堂诗秋水出芙蓉赋皆援笔立就叶大惊异书神童家三字以旌之年三十六始发解未五十卒　　姚正叔
按江西通志正叔安福人至正乙未袁贼悉锐进衡头正叔率所部力战至不能支举旗招援时监普剌同知拥兵不救正叔遂遇害　　明
　　姚玭
按明外史姚玭传玭松江人元至正中苗帅杨完者兵入境大掠玭奉母避于野阻河不得渡母泣曰兵至吾誓不受辱遂沉于水玭急投水救之负母而出后母疾思食鱼暮夜无从得家养一鸟忽飞去攫鱼以归行省闻其贤辟之以亲老不就　　姚伯华
按名山藏本行记伯华桐庐人桐庐无城元末兵起伯华父家资颇厚挈伯华挟资避匿之阆原山盗仓卒至父子散失盗过其父出号伯华不得为他盗获去母往救并驱之父母中途祈免盗怒推之崖下皆坠死盗稍退伯华行求不得哀声彻天行数日得之崖下则已臭胀负之行从间道夜渡桐江至其祖坟之下掩之树叶用木为锥取石作砖昼伏夜作而遂成坟其时伯华父母年约六十余而伯华方弱冠耳入明天下大定始娶妻作家恨二亲死不得命一念至号恸不已对人语及悲不自胜计其时属仲春而不知其死日每临二月则终月不近荤酒不接宾客拥炉注泪家人或问之益呜咽不能声进饮食推却之岁祭执爵哀动路人伯华有兄伯荣为永城典史以事坐台狱既释乃死其内弟化其骨归藏之黄山山寺中而归语伯华曰兄事幸可解当得钱为用伯华曰需几何如数与之内弟持钱去久之归则曰兄使钱幸无罪顾病死矣吾火之而寄其烬于黄山寺中幸往取人知其内弟诈而语伯华伯华曰归骨足矣方逃贼时伯华构草屦得走免及老常织屦以施人子唯大洛阳知县孙夔吏部尚书龙河南左参政　　姚临按万姓统谱临字大临宜兴人宋姚三世孙也明敏好学熟经史善吟咏至正壬辰宜兴被兵临挈老稚将入太湖贼迫之前途窒不可越其妻金氏度不能免与临诀曰汝有老父宜善保之勿坠宗祀我誓抱幼女沉于水临得免难洪武初征为莱州府同知后转保定知府卒于官　　姚友直
按名山藏分藩记姚友直名益以字行浙江萧山人洪武甲戌进士授中书舍人累升司经局洗马宣庙为皇孙时奉命授书并授蕲献王升左春坊左庶子及滕王建国云南升云南左参政掌长史事滕王薨因事至京宣庙嘉念旧劳擢太常寺卿　　姚善
按明外史姚善传善字克一安陆人初姓李洪武中由乡举历祁门县丞同知庐州重庆二府三十年迁苏州知府为政持大体不为苛细吴中大治好折节下士敬礼隐士王宾韩奕俞贞木钱芹辈时燕兵南下善密结镇常嘉松四郡守练民兵为备寻至京师会朝廷以燕王上书贬齐泰黄子澄于外善言不当贬遂复召二人建文四年诏兼督苏松常镇嘉兴五府兵勤王未及战燕王入京师索子澄急子澄匿善所约共航海起兵善谢曰公可去善不可去公朝臣当行收兵图兴复善守土与城存亡耳子澄去善为麾下许千户者缚以献不屈死年四十三子节等四人俱戍配福王时赠善太仆卿谥忠惠　　姚哲
按万姓统谱哲蒲城人洪武中以才学卓异举授南康府同知有治声迁荆州知府未几召为春坊赞善士林重之　　姚伯良
按万姓统谱伯良名骥以字行先洛人大父君义知鄞遂家焉伯良性寡默刻志于学洪武中由上舍授郴州桂阳丞桂阳俗靡多讼尹尝谓曰何以化之伯良曰居上不贪则断合理而民讼息又谕民曰富由俭得贫自奢来食以时用以礼则财可丰不三年讼简而俗尚纯俭上嘉其能诏诣京师赐楮镪&#佥山西按察司事发奸擿伏治号神明年三十八卒于官所著有芸&#小学讽咏补遗　　姚震
按万姓统谱震字起东仁和人洪武间乡试举首授建宁县丞升安庆府推官以累罢去寻以馆阁荐起为按察副使为人直气俨容善善而恶恶如不能容虽在亲交尽言无讳罢归贫不能济授徒糊口卒　　姚肇按万姓统谱肇富阳人性和厚有孝行洪武中举孝廉试太常寺丞改职方主事以勤慎称升云南右参议加右参政论楮币塞盐并皆切时弊升福建布政司致仕卒年八十四所著有蒙斋稿孙昂居仁和读书耕桑自怡县以明经举不就因号养拙生　　姚敬重
按溧水县志敬重字克仁古七世孙也由儒士授本县儒学训导洪武初被荐赴京送翰林院考通五经钦除驸马都尉府学录兼翰林院五经博士献治政章擢左赞善历升左副都御史擢太子宾客卒于京谥文献　　姚广孝
按明外史姚广孝传广孝长洲人本医家子年十四度为僧名道衍字斯道读书工诗事道士席应真得其阴阳术数之学洪武中选高僧以病免又诏通儒书僧试礼部不受官还经北固山怀古赋诗其侪宗泐见之曰此岂释子语道衍笑不答高皇后崩帝命诸王与一高僧诵经为荐福于是宗泐为左善世举道衍燕王与语甚合请于帝从至北平住持庆寿寺常居府中迹愈密燕王常怀窥觊而其阴谋发自道衍帝崩太孙立削诸王畏燕强未发道衍劝王反王遂起兵以诛齐黄为名号其众曰靖难之师燕王即帝位授僧录司左善世录功以为第一永乐二年拜资善大夫太子少师复其姓赐名广孝帝命蓄发不肯赐第及两宫人皆不受常居僧寺出赈苏湖道阊门见酒帘书甚工呼问乃一少年养以为子归白于帝赐名继使侍东宫读书文华殿广孝尝监修太祖实录又纂修永乐大典书成帝褒美之帝往来两都出塞北征广孝留辅太子于南京十六年入觐年八十有四矣病甚不能朝仍居庆寿寺将死刻期告门人端坐而逝帝闻震悼辍视朝二日官养子继尚宝少卿追赠推诚辅国协谋宣力文臣特进荣禄大夫上柱国荣国公谥恭靖仁宗元年加赠少师　　姚文
按万姓统谱文字敏学崇德人永乐进士知庆远府改袁州将代百姓愿借寇仍听守袁卒父老会哭于庭平生廉介自持历中外几四十年一介不妄取　　姚铣按福州府志铣字孟声官人永乐甲辰进士宣德间授刑科给事中改工科请告家居正统初用荐转兵科都谏己巳从征北寇死于土木之难　　姚堂
按明外史姚堂传堂字彦容慈溪人正统四年进士授工部主事历郎中出知广信府政教大兴内艰服阕补苏州巡抚刘孜奏与镇江府林鹗易任比莅镇江秩满当迁郡人乞留乃增秩复任成化初以治行最赐封诰寻用尚书陆渝荐迁广东右参政卒　　姚夔按明外史姚夔传夔字大章桐庐人孝子伯华孙也乡会试皆第一正统八年授吏科给事中陈时政八事景泰元年用荐超擢南京刑部右侍郎寻就改礼部奉&#考察云南官吏还朝留任礼部景帝不豫偕群官疏请复太子而石亨辈已奉上皇复位出夔南京礼部英宗雅知夔驿召还进左侍郎天顺二年改吏部七年为礼部尚书知贡举试院火贡士死相籍夔请谕祭于郊及再知贡举主司偶遗名士力荐之必得乃已成化四年以灾异屡见乞勤视经筵裁决庶政以回天意帝优旨答之慈懿太后崩中旨议别葬夔率群臣伏哭文华门外声彻大内帝为感动竟得如礼五年为吏部尚书七年加太子少保每遇灾异请帝赈恤之卒赠少保谥文敏夔才远器宏表里洞达朝议永定者夔一言立决　　姚龙
按明外史姚夔传夔从弟龙与夔同举进士除刑部主事累官福建左布政使善治剧然乏清操与右布政使刘让不相能罢　　姚显
按明外史单宇传初王振佞佛请帝岁度一僧其所修大兴隆寺日役万人靡帑数十万宇上书为廷议所格而咸阳姚显以乡举入国学亦上言之帝卒不从显后为齐东知县移武城公廉刚正用巡抚翁世资荐擢太仆丞　　姚瑷
按广东通志瑷字弘天顺壬午乡荐授南兵部司务历代选郎劾奏中官蒋琮专恣忤旨逮系尚书王恕力救之乃免后以劳瘁卒于官　　姚旭
按万姓统谱旭字景旸桐城人举进士授刑科给事中论事忤权贵谪郑州判天顺末来守平阳平易近民政无烦扰修学有功岁夏淫雨诚祷以霁秋复旱祷而雨明岁有年产嘉禾民歌颂之升河南参政　　姚锺按万姓统谱锺仁和人举人知沙河邑敝甚锺初至择便于民者次第施行民颂之时郡守李公以严为治诸县令每至郡受约束堂陛揖拜唯谨锺酌利害陈民隐多至数千言或劝之锺叹曰我犹不敢言尚谁言也岁饥西山盗起锺欲招抚之管道竟剿捕锺忧懑成疾卒于官　　姚璧
按明外史姚夔传夔子璧由进士历官至兵部郎中项忠劾汪直璧预其谋直构忠词连璧遂下狱谪广西思明同知以瘴疠不敢往居他府数年谢病归　　姚让按名山藏货殖记让其先浙人洪武初以殷实徙京师占籍上元县至让而益务生节用富益不赀性乐施予凡贫不能葬亲死无棺殓及转徙流离者踵门告让无不赒济桥道渠陂井闸之属悉为人经理作治成化初出私财作新国子监之敝坏者其自奉蔬布家人服食资费悉有常经时有僧道乞食过门则绝之曰自不治生谁能养汝一钱　　姚琛
按广东通志琛字弘璧潮阳人四世同居琛领成化七年京闱第一通判抚州却堂食钱及羡金九载累绩抚人祠之迁顺天治中之官三日即疏乞归养以孝闻乡人多所感化　　姚绍
按广东通志绍字廷述瑷族孙成化戊戌进士累官广西参政分部右江周询民俗虽瘴乡不避时四城南丹东兰那地四州争袭绍平之以千金馈却不受及解绶归行李萧然　　姚祥
按广东通志祥字应龙归善人成化辛丑进士历官新喻沛县知县江西道监察御史性明锐所至治办吏不敢欺正德初迁云南按察副使逆瑾以深文诬祥谪戍铁岭瑾诛复官道卒　　姚文灏
按万姓统谱文灏字秀夫贵溪人成化甲辰进士授主事以诖误调常州推官未及任转通判治水有声复工部主事寻升湖广提学佥事慨然以作人自任崇正学黜浮靡规条甚悉尝自谓所能者三毁誉不入请托不行贿赂不通而已过洞庭舟几危文灏端坐不动风止泊舟登岳阳楼云来时行李萧然去时行李萧然岳阳楼下经过此心无愧苍天至今人颂之所著有学斋稿经说杂说报德录中庸本义藏于家　　姚镆
按明外史姚镆传镆字英之慈溪人弘治六年进士除礼部主事进员外郎擢广西提学佥事迁福建副使改督学政正德九年擢贵州按察使十五年拜右副都御史巡抚延绥嘉靖元年召为工部右侍郎出督漕运改兵部右侍郎五年迁右都御史提督两广军务兼巡抚田州土官岑猛谋不轨镆令都指挥沈希仪与李璋统兵分讨大破猛璋诱而鸩杀之斩首以献诏进镆左都御史加太子太保镆请改设流官陈善后七事制可乃命参议汪必东佥事申惠与参将张经镇其地必东惠甫至猛党卢苏王受等诈言猛不死民信之苏等薄城经突围走城遂陷王受亦攻入思恩府巡按御史石金劾镆帝以镆有功许便宜抚剿会廷议起王守仁督两广军令镆与同事镆引疾乞罢许驰驿归初广东提学道魏校毁诸寺观田数千亩尽入霍韬方献夫诸家镆至广追还之官韬献夫恨甚与张璁桂萼合排镆镆既得请方候代千夫长韦贯徐伍攻复思恩镆上其状奏辩石金前疏金亦再疏诋镆帝先入璁等言落镆职闲住后苏受既抚复叛帝渐思镆十三年三边阙总制大学士费宏荐镆遂命以兵部尚书总制三边军务未赴宏卒镆辞帝不悦仍落职闲住家居数年卒　　姚岳
按万姓统谱岳字文镇长兴人居家孝友弘治间任宿松县知县布衣蔬食执法严毅不少假借入觐一毫不科敛有馈者峻却之卒于官　　姚震
按陕西通志震河州卫指挥同知升游击将军正德辛未调四川征剿流贼力战阵亡　　姚涞
按明外史姚镆传镆子涞字维东嘉靖二年殿试第一授翰林修撰争大礼廷杖召修明伦大典恳辞不与累官侍读学士　　姚一元
按万姓统谱一元字惟贞长兴人嘉靖甲辰进士授行人选御史謇谔敢言出按陕西锄强暴黜贪墨民诣阙保留再按一年至今人称名御史升副使转江西左布政使忤时相罢归寻起山东布政使历顺天府尹致仕一元性刚直不肯诡随持己端庄待人诚信归田闭门读书一循礼法见妻子无惰容人称古君子年七十终　　姚仲寿
按陕西通志仲寿甘州中卫指挥佥事嘉靖二十七年调守肃州清水堡时敌兵肆恶统兵追剿杀敌兵怕卜等生擒七名夺驴马牛羊一千四百二十有奇后敌兵秃温冲等纠党千余骑入境仲寿统官军八十余人御之四面重围敌遂拥前杀之　　姚训
按六合县志嘉靖三十二年倭奴入寇训应募御之死于阵　　姚思敬
按浙江通志思敬昌国人嘉靖丙辰倭贼据邵岙思敬倡率丁壮赴贼所挺戈迎敌贼更迭出奇扰之思敬力殚遇害　　姚宗文
按明外史刘廷元传姚宗文慈溪人由庶吉士授户科给事中与廷元辈排孙丕扬讦汤兆京荐徐大化庇韩敬攻翁正春孙慎行遭丧出都会梃击事发与廷元密谋而后行久之补吏科右给事中出阅辽东军马疏请加派于将吏无所甄别庇刘国缙与熊廷弼构隙还朝遽擢太常少卿南京御史连疏论列乃引疾去既而再起廷弼罪倡攻者宗文坐除名天启五年魏忠贤议杀廷弼召宗文复故官七年擢右佥都御史巡抚湖广骤加右都御史崇祯初劾罢　　姚希孟按明外史姚希孟传希孟字孟长吴县人生十月而孤母文氏励志鞠之稍长负时名举万历四十七年进士改庶吉士天启初请假归四年冬还朝党祸大作希孟郁郁不得志其明年以母丧归甫出都给事中杨所修劾其为缪昌期死党遂削籍崇祯元年起左赞善进右谕德掌司经局事旋进右庶子为日讲官三年主顺天乡试有武生二人冒籍中式希孟雅为东林所推群小恶之遂借冒籍事修隙拟旨覆试黜两生下所司论考官罪希孟时已迁詹事乃贬二秩为少詹事掌南京翰林院寻移疾归家居二年卒福王时赠礼部右侍郎谥文毅　　姚明恭
按蕲水县志明恭号昆斗万历己未进士改庶吉士天启丁卯授检讨转右赞善崇祯戊辰转右谕德庚午顺天主考丁丑转左谕德经筵讲官转左庶子纂修再转詹事掌翰林院印戊寅转礼部右侍郎教习馆员经筵讲官东宫侍班己卯转左侍郎本年进东阁大学士礼部尚书随进文渊阁大学士加太子少保户部尚书资政大夫黄之九属数百年来称宰相者惟明恭一人而已　　姚汝明
按明外史颜孕绍传孕绍守河间敌兵临城与同知姚汝明等坚守城破死汝明夏县人天启元年举于乡性孝友崇祯间授蠡县知县惠政甚备后官河间与妾任同死赠佥事　　姚先畴
按江宁县志先畴字庚先京卫籍崇祯八年任浦口守御流贼破溧阳围江浦先畴从游击汪之斌援浦用火攻五战皆捷斩贼无算城赖以完之斌贪功议搜山力谏不听果中贼伏先畴率所部救出重围之斌以偏师溃走贼麇至援绝矢穷诱降不屈骂贼死　　姚若时按河南通志若时号海虚巩县人万历癸卯举人任凤阳府通判致仕隐居鲁庄村崇祯十三年李际遇以饥民抢掠被执不屈而死　　姚昌祚
按明外史潘弘传崇祯十四年五月张献忠破信阳知县临昌姚昌祚手斩数贼力屈死　　姚运熙
按明外史颜日愉传崇祯十四年李自成陷南阳知县姚运熙死之　　姚诚
按浙江通志诚字孝威慈溪人授中城兵马吏目闯贼犯阙整冠束带自缢妻袁氏抱尸恸哭与十三岁子逢元同一老仆亦死之　　姚启崇
按山西通志启崇沁源人由贡士任渭南县县丞闯贼破城殉难　　姚长子
按浙江通志长子诸暨人贼由诸暨入郡境获长子使为向导长子乃绐之西而密呼乡人曰俟我过某桥若等亟撤之我引贼入绝地可悉就擒至化人坛四面皆水贼知为所绐杀长子锉其尸贼百三十余人乃尽歼于此　　姚孙极
按安庆府志孙极桐城人崇祯丁丑读书山中贼入山杀其父孙极痛哭骂贼格斗不胜遂为贼所害　　姚孙林按安庆府志孙林字振先桐城诸生奉母避贼山中为贼所执不屈死　　姚孙棐
按安庆府志孙棐号戊生桐城人崇祯庚辰进士筮仕兰溪令寻以御史左光先荐调繁改东阳令有假中官牌札惑乱贼魁许都探城无兵弁突发陷城孙棐驰走深山招集义勇甲申元旦乘懈击贼诛斩无数遂复守焉贼退解绶还乡萧然无长物焉　　姚麟征
按河南通志麟征巩县人寇围城麟征御战力竭死难　　姚余
按贵州通志余击贼遇害
　　姚之典
按贵州通志之典乌撒卫庠生父殁于任徒步扶榇归泛舟漂数里不溺庐于墓遇虎不伤人以为孝感
　连姓部列传
　　周
　　连称
按左传庄公八年齐侯使连称管至父戍葵丘瓜时而往曰及瓜而代期戍公问不至请代弗许故谋作乱　　唐
　　连总
按福州府志总字会川闽县人咸通九年及第善作赋诗人温庭筠称之　　连肩吾
按尚友录肩吾着金英玉髓经一十卷
　　后唐
　　连重遇
按十国春秋闽连重遇光山人初惠宗以太祖元从为拱宸控鹤二都命朱文进为拱宸都将重遇为控鹤都将号亲兵及康宗立更募勇士为宸卫都以自卫其赐予视二都为独厚文进重遇遂纵火焚南宫康宗斩关出宿于野次重遇迎景宗为君而康宗遂不免重遇既负罪日夜惧国人见讨益与文进亲密居无何景宗以语诮重遇遂被弒重遇乃掖文进升殿称闽主重遇总六军礼部尚书判三司晋开运元年林仁翰杀重遇传首建州　　宋
　　连舜宾
按应山志舜宾字辅之其先闽人自其祖光裕反葬应山因家焉少举毛诗不中遂归养其父正不复仕家多资悉散以赒乡里而教其二子庶庠以学曰此吾资也岁饥出谷万斛减价以粜近县民皆赖之盗亦感化不敢犯及卒无远近往哭之　　连庶
按宋史连庶传庶字居锡安州应山人举进士调商水尉寿春令兴学尊礼秀民以劝其俗开濒淮田千顷县大治淮南王旧垒在山间会大水州守议取其瓮为城庶曰弓矢舞衣传百世藏于王府非为必可用盖以古之物传于今尚有典刑也垒因是得存以母老乞监陈州税尝送客出北门见日西风尘而冠盖憧憧不已慨然有感即日求分司归久之翰林学士欧阳修龙图阁直学士祖无泽言庶文学行义宜在台阁以知昆山县辞不行累迁职方员外郎卒庶始与弟庠在乡里时宋郊兄弟欧阳修皆依之及二宋贵达不可其志退居二十年守道好修非其人不交非其义秋毫不可污也庶既死宋郊之孙义年为应山令缘邑人之意作堂于法兴僧舍绘二宋及庶庠之像祠祀之　　连庠
按宋史连庶传庶弟庠亦登科敏于政事号良吏终都官郎中　　连正臣
按大田县志正臣三十六都人元佑三年戊辰特奏名出身　　连南夫
按应山县志南夫建炎初守濠州古有东西二城濠由其间入淮南夫始决濠水由城西径达于淮筑二城合为一累官广东转运使　　连万夫
按宋史连万夫传万夫德安人或曰南夫弟也补将仕郎建炎四年群贼犯应山万夫率邑人数千保山寨贼不能犯寇浪子者以兵至围之三日卒破之贼知万夫勇敢有谋欲留为用万夫怒厉声骂贼为所害赠右承务郎官其家一人　　连希觉
按万姓统谱希觉字民先绍兴中知英州先为筑陂引水灌田民感其惠号曰连陂　　连潜
按延平府志潜绍兴八年进士
　　连茹
按延平府志茹干道二年进士
　　连致道
按延平府志致道干道壬午举人
　　连城
按延安府志城淳熙戊子举人
　　连掀
按延平府志掀淳熙甲午举人
　　连璧
按顺昌县志璧于潜训导
　　连世瑜
按尚友录世瑜乐清人居左洞同妻方氏事母至孝母死刻像奉之益恭郡守张九成尝移文体访里人王十朋亲到其家询诸比邻咸称世瑜事亡如存晨昏馈食经今十年孝诚不替九成馈酒礼之淳熙中世瑜死方氏年逾七十卒其子士表士则供奉益至郡守继上其事诏旌表其门　　连三益
按泉州府志三益字叔友安溪人登庆元二年进士知沙县庭无留讼及去民遮留千数倅广州尽却馈例人服其清再倅绍兴未上卒　　连逢辰
按万姓统谱逢辰嘉定进士
　　连德嘉
按万姓统谱德嘉嘉定进士
　　连如璧
按万姓统谱如璧于潜人咸淳进士
　　连久道
按尚友录久道字可久江湖得道之士年十二能诗父携之见熊曲肱赋渔父词云芦花轻逐微澜蓬&#独自清闲一觉游仙好梦任他竹冷松寒曲肱亦赠以诗且曰此子富贵中留不住后果为羽衣得道往来西山　　元
　　连肇
按山西通志肇襄垣人博学有文章至元进士历潞城陵川汾州教官阿都温太尉府&#军又为山东考试贡举官归乡奖迪后进士皆乐附卒赠集贤学士　　连九鼎按万姓统谱九鼎锺离县尹六事具备以廉勤称　　明　　连楹
按名山藏臣林外记楹襄垣人洪武中以太学生授翰林院左春坊太子赞善启沃甚多高祖美其刚正改为御史久任之十余年靖难兵起与御史姚镛相誓死廷臣有二者辄露章弹奏立金川门下自马首数成祖词色不屈命收之引颈受刃有白气冲天尸僵立不仆　　连均
按建安县志均字士平登永乐乙未进士除云南道监察御史巡浙江海道以功擢江西右&#议督武定州军饷规措有方升四川左参政甚着威惠再升江西右布政历官四十余年人称其介　　连智
按建安县志智字景修永乐乙未进士历官翰林修撰与修永乐大典及五经四书　　连酥产
按沙县志酥产茶冈人宣德二年岁贡官州判　　连俊按万姓统谱俊邠州人刚毅果断锄强扶善田圮于海而民多偿租乃奏免之宣德癸丑蝗请以菽麦待秋赋军不乏给而民仁之明年复大侵申借常熟官粮万石以济之所活者甚众　　连恭
按万姓统谱恭字伯庄任宝庆府通判家世业儒在官亦以儒术饰吏事秩满归百姓思之中式时有司为立折桂坊　　连镛
按建安县志镛字文韶智之子正统末沙尤贼邓茂七为乱镛奉檄亲往巢穴招抚之贼终怀二镛乃行反间诱诸贼自相攻击遂设伏歼其首恶群盗一时就擒事闻诏褒义勇　　连碧
按德化县志碧天顺间贡士任博罗主簿
　　连祥
按禹州志祥字天锡天顺己卯举人成化初任山阳县尹平易近民卓有政声丁内艰哀依墓所不履城市者三年时有赤白兔出没墓傍学士李西涯为作孝感记以志之服阕补齐河三年慈惠小民一钱不取县东运河冲决为患筑堤栽柳卒免淹没至今犹有连公堤之称　　连盛
按万姓统谱盛永年人成化进士任御史性刚介方正贵贱敛手正德初逆瑾擅权中外争以贿赂之盛独抗直不附瑾怒窜海南子&#正德进士历官都御史　　连用诚
</div>
    <div class="pagination">
<a href="氏族典卷诸姓部_page264.html">上一页</a><span>...</span><a href="氏族典卷诸姓部_page260.html">260</a><a href="氏族典卷诸姓部_page261.html">261</a><a href="氏族典卷诸姓部_page262.html">262</a><a href="氏族典卷诸姓部_page263.html">263</a><a href="氏族典卷诸姓部_page264.html">264</a><span class="current-page">265</span><a href="氏族典卷诸姓部_page266.html">266</a><a href="氏族典卷诸姓部_page267.html">267</a><a href="氏族典卷诸姓部_page268.html">268</a><a href="氏族典卷诸姓部_page269.html">269</a><a href="氏族典卷诸姓部_page270.html">270</a><span>...</span><a href="氏族典卷诸姓部_page266.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
