<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 556 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 556 页/共 899 页</h1>
    <div class="content">按万姓统谱长之临川内史

　豫姓部列传
　　周
　　豫让
按史记豫让传豫让者晋人也故尝事范中行氏而无所知名去而事智伯智伯甚尊宠之及智伯伐赵襄子赵襄子与韩魏合谋灭智伯灭智伯之后而三分其地赵襄子最怨智伯漆其头以为饮器豫让遁逃山中曰嗟乎士为知己者死女为悦己者容今智伯知我我必为报雠而死以报智伯则吾魂魄不愧矣乃变名姓为刑人入宫涂&#中挟匕首欲以刺襄子襄子如&#心动执问涂&#之刑人则豫让内持刀兵曰欲为智伯报雠左右欲诛之襄子曰彼义人也释去之居顷之豫让又漆身为厉吞炭为哑使形状不可知行乞于市其妻不识也行见其友其友识之曰汝非豫让邪曰我是也其友为泣曰以子之才委质而臣事襄子襄子必近幸子近幸子乃为所欲顾不易邪何乃残身苦形欲以求报襄子不亦难乎豫让曰既已委质臣事人而求杀之是怀二心以事其君者也且吾所为者极难耳然所以为此者将以愧天下后世之为人臣怀二心以事其君者也既去顷之襄子当出豫让伏于所当过之桥下襄子至桥马惊襄子曰此必是豫让也使人问之果豫让也于是襄子乃数豫让使兵围之豫让曰臣闻明主不掩人之美而忠臣有死名之义前君已宽赦臣天下莫不称君之贤今日之事臣固伏诛然愿请君之衣而击之焉以致报雠之意则虽死不恨非所敢望也敢布腹心于是襄子大义之乃使使持衣与豫让豫让拔剑三跃而击之曰吾可以下报智伯矣遂伏剑自杀　　豫且按史记龟策传宋元王二年江使神龟使于河至于泉阳渔者豫且举网得而囚之　　明
　　豫铣
按万姓统谱铣蕲水人永乐癸卯举人知上饶县　恕姓部汇考
凌迪知万姓统谱
　　恕姓
恕见姓苑

　鑢姓部汇考
凌迪知万姓统谱
　　鑢姓
鑢音虑又音卢见姓苑

　恕姓部列传
　　明
　　恕清
按续文献通考博士恕清交趾人

　鑢姓部列传
　　周
　　鑢金
按郑樵通志楚大夫有鑢金

　豫姓部汇考
凌迪知万姓统谱
　　豫姓
豫见姓苑

　吏姓部汇考
凌迪知万姓统谱
　　吏姓
吏见姓苑

　顾姓部列传
　　周
　　顾安朱
按万姓统谱安朱周时人
　　汉
　　顾综
按尚友录综字文纬吴人明帝时辟有道历御史大夫尚书令吴丞相雍其后也　　顾翱
按尚友录翱吴人少失父事母孝母好食雕胡饭常帅子女躬自采撷供养家近太湖湖中乃生雕胡无复杂草郡邑表其闾舍　　顾奉
按吴录奉字季鸿颍川太守
　　吴
　　顾雍
按吴志顾雍传雍字元叹吴郡吴人也弱冠为合肥长后转曲阿上虞皆有治迹孙权领会稽太守以雍为丞权为吴王累迁大理奉常领尚书令黄武四年改太常封醴陵侯代孙邵为丞相平尚书事其所选用文武将吏各随能所任时访逮民间及政职所宜辄密以闻权以此重之赤乌六年卒谥曰肃侯长子邵早卒次子裕有笃疾少子济嗣无后绝　　顾徽
按吴书雍母弟徽字子叹少游学有唇吻孙权统事闻徽有才辩召署主簿转东曹掾拜辅义都尉以巴东太守卒子裕字季则少知名位至镇东将军（按吴志雍次子名裕而此又云徽子名裕恐有一&#）　　顾悌
按吴书雍族人悌字子通以孝悌廉正闻于乡党年十五为郡吏除郎中稍迁偏将军悌父向历四县令年老致仕悌每得父书常洒扫整衣服更设几筵舒书其上拜跪读之每句应诺毕复再拜若父有疾耗之问至则临书垂涕声语哽咽父以寿终悌饮浆不入口五日服未阕而卒四子彦礼谦秘秘晋交州刺史秘子众尚书仆射　　顾邵
按吴志顾雍传雍子邵字孝则博览书传权妻以策女起家为豫章太守举善以教风化大行在郡五年卒官子谭承　　顾谭
按吴志顾雍传雍子邵邵子谭字子默弱冠与诸葛恪等为太子四友从中庶子转辅正都尉祖父雍卒拜太常代雍平尚书事是时鲁王霸有盛宠与太子和齐衡谭上疏陈之由是霸与谭有隙构谭坐徙交州着新言二十篇卒于交趾　　顾承
按吴志顾雍传雍子邵邵子承字子直嘉禾中与舅陆瑁俱以礼征拜骑都尉领羽林兵后为吴郡西部都尉与诸葛恪等共平山越拜昭义中郎将入为侍中与兄谭等俱徙交州卒　　晋
　　顾荣
按晋书顾荣传荣字彦先吴国人也祖雍吴丞相父穆宜都太守荣机神朗悟弱冠仕吴吴平与陆机兄弟同入洛时人号为三俊拜郎中赵王伦篡位伦子虔为大将军以荣为长史伦败齐王冏召为大司马主簿冏擅权骄恣荣惧及祸终日昏酣不综府事及冏诛荣以讨葛旟功封嘉兴伯转太子中庶子长沙王乂为骠骑复以荣为长史乂败转成都王颍丞相从事中郎惠帝西迁长安征为散骑常侍以世乱不应遂还吴东海王越以荣为军谘祭酒属广陵相陈敏反假荣右将军丹阳内史荣说甘卓纪赡等起兵攻敏事平还吴永嘉初征拜侍中元帝镇江东以为军司加散骑常侍凡所谋画皆以谘焉六年卒官谥曰元子毗嗣官至散骑侍郎　　顾秘
按晋书顾众传众父秘交州刺史有文武才干　　顾众按晋书顾众传众字长始吴郡吴人元帝为镇东将军命为&#军以讨华轶功封东乡侯及践祚征拜驸马都尉奉朝请转尚书郎除鄱阳太守王敦平除太子中庶子为义兴太守苏峻反王师败绩众还吴潜图义举吴中人士同时响应峻遣将弘徽鼓行而前众要击破之峻平拜丹杨尹本国大中正入为侍中转尚书咸康末以母忧去职穆帝即位征为领军迁尚书仆射永和二年卒谥曰靖长子昌嗣为建康令第三子会中军谘议&#军　　顾显
按尚友录显字孟着吴郡人少有重名尝以酒劝周顗顗不受显因移劝柱而语曰讵可便作栋梁自遇觊得之欣然遂为矜契大兴中为散骑常侍蚤卒时为悼惜之　　顾和
按晋书顾和传和字君孝曾祖容吴荆州刺史祖相临海太守和有清操王导为扬州辟从事月旦由是知名太宁初王敦请为主簿迁护军长史王导为扬州请为别驾所历皆著称咸康初拜御史中丞百僚惮之迁侍中转吏部尚书康帝即位领国子祭酒母忧去职起为尚书令居任多所献纳虽权臣不苟阿挠永和七年以疾笃辞位卒谥曰穆子淳给事黄门侍郎　　顾悦之
按晋书殷浩传浩为中军将军假节都督扬豫青兖徐五州军事时姚襄反浩遣刘启王彬之击襄并为襄所杀桓温素忌浩闻其败上疏罪浩竟坐废为庶人后其故吏顾悦之上疏讼浩复官悦之字君叔少有义行历尚书右丞卒　　顾恺之
按晋书顾恺之传恺之字长康晋陵无锡人也父悦之尚书左丞恺之博学有才气桓温引为大司马&#军甚见亲昵后为殷仲堪&#军亦深被眷接善丹青图写特妙俗传恺之有三绝才绝画绝痴绝卒于官　　宋　　顾琛
按宋书顾琛传琛字弘玮吴郡吴人也曾祖和晋司空祖履之父惔并为司徒掾琛起家奉朝请少帝景平中除彭城王义康骠骑&#军元嘉十五年为义兴太守徙东阳元凶弒立以起义功封永新县五等侯琛为竟陵王诞故佐诞反遣客陆延稔赍书板琛为征南将军琛斩送延稔首上嘉之召琛为抚军司马前废帝即位为吴郡太守泰始初与四方同反兵败奉母奔会稽台军既至归降后废帝元徽三年卒　　顾觊之按宋书顾觊之传觊之字伟仁吴郡吴人也高祖谦字公让晋平原内史祖崇大司农父黄老司徒左西掾觊之初为郡主簿以脚疾免复为东迁山阴令还为扬州治中从事史元凶弒立朝士无不移任唯觊之不徙官世祖即位迁御史中丞孝建元年出为宁朔将军行会稽郡事明年为湘州刺史善于&#民治甚有绩大明元年征守度支尚书二年转吏部尚书泰始初四方同反觊之心迹清全独无所与太宗嘉之东土既平以为左将军吴郡太守三年卒谥曰简子五子约缉绰缜绲　　顾宝光
按尚友录宝光琛子善画全法陆探微宋大明中为尚书水部员外郎尢善行书卓越多奇王僧虔尝作飞白书以寄之宝光曰下官今为飞白屈矣　　顾初
按尚友录初吴人尝有牛暴其禾初见牵牛阴凉木下刈刍饷之牛主愧服不敢暴焉　　南齐
　　顾欢
按南齐书顾欢传欢字景怡吴郡盐官人也祖赳晋隆安末避乱徙居欢年六七岁父使驱田中雀欢作黄雀赋而归雀食过半及长笃志好学母年老躬耕诵书夜则燃糠自照母&#庐于墓次遂隐遁不仕于剡天台山开馆聚徒受业者常近百人太祖辅政征为扬州主簿及践阼乃至称山谷臣上表求退永明元年诏征为太学博士不就卒于剡　　顾黯
按万姓统谱黯字长孺吴郡人有隐操齐永明元年征为散骑侍郎不就　　梁
　　顾宪之
按梁书顾宪之传宪之字士思吴郡吴人也祖觊之宋湘州刺史宪之举秀才累迁太子舍人元徽中为建康令发奸擿伏时人号曰神明又清俭强力为政甚得民和京师饮酒者得醇旨辄号为顾建康齐台建为中书侍郎齐高帝即位除衡阳内史建武中除给事黄门侍郎迁太子中庶子领吴邑中正改授辅国将军晋陵太守遇疾还乡里永元初征为廷尉不拜除豫章太守中兴二年义师平建康高祖为扬州牧征为别驾从事史比至高祖已受禅固求还吴天监二年就家授太中大夫八年卒　　顾协
按梁书顾协传协字正礼吴郡吴人也晋司空和七世孙起家扬州议曹从事史举秀才迁安成王国左常侍临川王闻其名召掌书记仍侍西丰侯正德读普通六年正德受诏北讨引为府录事&#军会有诏举士湘东王表荐协召拜通直散骑侍郎累迁步兵校尉守鸿胪卿大同八年卒谥曰温子　　陈
　　顾野王
按陈书顾野王传野王字希冯吴郡吴人也祖子乔梁武陵王府参军事父烜临贺王记室以儒术知名野王幼好学长而遍观经史梁大同四年除太学博士宣城王为扬州刺史野王为宾客及侯景之乱野王归本郡乃召募乡党数百人随义军援京邑侯景平太尉王僧辩使监海盐县天嘉元年敕补撰史学士太建二年迁国子博士六年除太子率更令寻领大著作掌国史十三年卒　　顾越
按陈书顾越传越字思南吴郡盐官人也解褐扬州议曹史善持论与会稽贺文发俱为梁南平王伟所重引为宾客绍泰元年迁国子博士世祖即位除始兴王谘议&#军侍东宫读废帝嗣立除通直散骑常侍中书舍人太建元年卒于家　　隋
　　顾彪
按隋书刘炫传余杭顾彪字仲文明尚书春秋炀帝时为秘书学士撰古文尚书疏二十卷　　唐
　　顾引
按唐书令狐德棻传顾引苏州吴人父览仕隋秘书学士永徽中累迁起居郎以撰太宗实录劳加朝散大夫弘文馆学士论次国史加朝请大夫封余杭县男终司文郎中子琮武后时为天官侍郎同凤阁鸾台平章事卒　　顾生
按尚友录生大历中以画游诸侯之门每画先贴绢数十幅于地乃持墨汁及调诸彩色各贮一器使数十人吹角击鼓齐声喊叫生着锦袄锦缠头饮酒半酣绕绢贴走十余匝取墨汁摊写绢上次写诸色乃以长巾一头覆于所写之处使人坐压己执巾角而曳之回环既遍然后以笔墨随势开决为峰峦岛屿之状　　顾少连
按唐书顾少连传少连字夷仲苏州吴人举进士以拔萃补登封主簿于颀荐为监察御史德宗幸奉天徒步诣谒授水部员外郎翰林学士再迁中书舍人阅十年以谨密称改京兆尹政尚宽简不为灼灼名卒谥曰敬　　顾况
按尚友录况字逋翁海盐人善属文尢以诗名于时白居易少时以诗投况况戏曰长安物贵居大不易及见原上草篇曰有句如此居亦何难况尝于御沟得一梧叶叶上有诗云一入春宫里年年不见春波间写红叶寄与有情人况取叶答诗云花落深宫莺亦悲上阳宫女断肠时帝城不禁东流水叶上题诗寄阿谁官止著作郎结庐茅山下累召不起自号华阳山人子非熊　　顾师邕
按唐书王璠传顾师邕字睦之少连子性恬约喜书寡游合第进士累迁监察御史李训荐为水部员外郎翰林学士训遣宦官田全刘行深周元稹薛士干似先义逸刘英按边既行命师邕为诏赐六道杀之会训败不果师邕流崖州至蓝田赐死　　顾彦朗　顾彦晖
按唐书顾彦朗传彦朗彦晖者丰州人&#为天德军小校其使蔡京以兄弟有封侯相每厚礼之黄巢乱长安率军同复京师彦朗迁累右卫大将军光启中擢拜东川节度使检校太保同中书门下平章事彦朗到军署彦晖汉州刺史彦朗卒彦晖自知留后明年为节度使干宁四年华洪率众攻彦晖取渝昌普三州壁梓州南败彦晖兵夺铠马八百凡五十战围遂固及围急彦晖手杀妻子乃自刎宗族诸将皆死麾下　　顾云
按尚友录云池州人少与诸贤肄业九华山文名籍甚登第后杜门著书后起修三朝实录加虞部员外郎所著有凤策联华编昭亭杂笔共五十卷　　顾德玉
按尚友录德玉字之尝从俞观光学观光无子尝语人曰吾昔寝疾润之侍汤药情若父子医为感动弗忍受金我老必托之以死寻访医吴中疾革趣舟归润之次尹山而观光卒之奉其尸敛于家绖衰就位士人为润之来吊者拜之明年葬顾氏先人之旁岁时享祭惟谨或问敛于家礼与之曰吾闻师哭于寝又曰生于我乎养死于我乎殡非家敛之其将尸诸草莽乎生服其训死而委诸草莽仁者弗为也　　宋
　　顾临
按宋史顾临传临字子敦会稽人通经学长于训诂皇佑中举说书科为国子监直讲迁馆阁校勘同知礼院熙宁初提举常平议事戾执政意罢归改同判武学进累翰林学士绍圣初以龙图阁学士知定州徙应天河南府中人梁惟简坐尝事宣仁太后得罪过洛转运使郭茂恂徇时宰意劾临与之宴集夺职知歙州又以附会党人斥饶州居位卒　　顾方
按万姓统谱方字正夫丹阳人至和四年以进士令象山下车视事日召父老询民间利病民有善者劝之恶者戒之建学舍率弟子之秀者教之亲为讲解诱掖使进于学逾年政成士民悦服已而遘疾民为祈祷者以千计及卒百姓悲哀如丧考妣相与立祠祀之　　顾权
按万姓统谱权字用衡昆山人力学博通群典为文刻意有古作者矩度隐居不仕门人谥为靖夷先生　　顾禧按万姓统谱禧字景繁吴人闭户诵读博极坟典着诗甚富绍兴间以遗逸荐三十年闭户不出　　顾绪　顾珣
按宋史孙益传益扬州泰兴人绍定中李全犯扬州游骑薄泰兴城下县令王爚募人守御益起从之同时顾绪顾珣俱战死事闻益赠保义郎绪珣俱赠承节郎各官其子一人　　顾忻
按宋史顾忻传忻泰州泰兴人十岁丧父以母病荤辛不入口者十载五十年未尝离母左右母不能睹物忻日夜号泣祈天母目忽明九十余无疾而终又有杭州仁和人李琼事母孝母喜食时新琼百方求市得必十倍酬其直　　元
　　顾长卿
按万姓统谱长卿字子元祖孺俊与兄孺履同第宋嘉定进士长卿少有大志经传子史无所不览人目之为书厨应部使者荐历安溪南平两县学教谕建宁路学正泉州石井书院山长福州路教授长卿虽居官不废修读所得俸专为著述费移书助教陈旅责其不作辽金宋三史旅以书示学士虞集曰江南有此秀才大不易得既而长卿恐旅未能任此遂自为之及谒选京师会朝廷开局修三史长卿即以所着稿上中书得辟史属以议不合移疾去　　明
　　顾德辉
按明外史顾德辉传德辉字仲瑛昆山人世素封轻财结客豪宕自喜年三十始折节读书才情妙丽尝举茂才授会稽教谕辟行省属官皆不就张士诚据吴欲强以官去隐于嘉兴之合溪寻以子元臣为元水军副都万户封德辉武略将军飞骑尉钱塘县男母丧归士诚再辟之遂断发庐墓自号金粟道人及吴平父子并徙濠梁洪武二年卒　　顾成
按湘潭县志成字景韶江都人状貌魁伟膂力绝人洪武初兵临和州成仗剑诣军门命居幕下数从征有功累升都督佥事及靖难兵起军帅絷成至以先朝旧人得释成感泣归款后以居守功封镇远侯卒追封夏国公谥武毅　　顾仲礼
按万姓统谱仲礼保定人幼孤事母至孝遇岁凶负母就养他郡七年始归见蝗起食其田苗仲礼泣曰吾将何以为养乎俄疾风蝗尽去苗得不伤母卒庐墓三年哀恸如初丧洪武初事闻旌其门　　顾黑子
按名山藏本行记黑子扬州人与其主顾圭以戍籍隶泉州洪武初圭坐事系狱累岁黑子采薪给圭释归复以甘脆为圭养圭死其子宕而寠黑子仍为酒家佣给赡其衣食为娶妻人叹黑子微贱而有士君子之行　　顾琇
按明外史崔敏传顾琇者字季栗吴县人洪武初父充军凤翔母随行留琇视丘墓越六年闻母殁琇奔赴负母骨行数千里寝则悬之屋梁涉则戴之于顶父释归卒水浆不入口五日不胜丧而死　　顾礼
按万姓统谱礼昆山人洪武初以材征授官刑曹久之上自拔擢为侍郎已乃以家坐之例免十一年再征侍郎户部会计出入人以为能进尚书又改刑部方重典刑司寇尤为重任礼守职谨其所当法未尝滥卒于官　　顾文昱
按万姓统谱文昱苏州人洪武二年由知州擢广东行中书省左右司郎中莅政以勤守己以廉甄别淑慝均派转输修浚城隍训练士马赈恤困苦民甚怀之　　顾文
</div>
    <div class="pagination">
<a href="氏族典卷诸姓部_page555.html">上一页</a><span>...</span><a href="氏族典卷诸姓部_page551.html">551</a><a href="氏族典卷诸姓部_page552.html">552</a><a href="氏族典卷诸姓部_page553.html">553</a><a href="氏族典卷诸姓部_page554.html">554</a><a href="氏族典卷诸姓部_page555.html">555</a><span class="current-page">556</span><a href="氏族典卷诸姓部_page557.html">557</a><a href="氏族典卷诸姓部_page558.html">558</a><a href="氏族典卷诸姓部_page559.html">559</a><a href="氏族典卷诸姓部_page560.html">560</a><a href="氏族典卷诸姓部_page561.html">561</a><span>...</span><a href="氏族典卷诸姓部_page557.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
