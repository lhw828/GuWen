<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 244 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 244 页/共 899 页</h1>
    <div class="content">按汉书功臣侯表义高祖六年为中地守以廷尉击陈豨封土军侯就国后为燕相七年薨谥式　　宣莫如
按汉书功臣侯表孝惠六年土军孝侯莫如嗣三十五年薨　　宣戎
按汉书功臣侯表孝文九年南安共侯戎嗣十一年薨　　宣千秋
按汉书功臣侯表后四年南安侯千秋嗣十一年孝景中元年坐伤人免　　宣平
按汉书功臣侯表孝景二年土军康侯平嗣十九年薨　　宣生
按汉书功臣侯表建元六年土军侯生嗣八年元朔二年坐与人妻奸免　　宣护
按汉书功臣侯表元康四年南安侯虎曾孙南安簪袅护诏复家　　宣寄
按汉书功臣侯表元康四年土军侯义元孙之子阿武不更寄诏复家　　后汉
　　宣秉
按后汉书宣秉传秉字巨公冯翊云阳人也少修高节显名三辅哀平际见王氏据权专政侵削宗室有逆乱萌遂隐遁深山州郡连召常称疾不仕王莽为宰衡辟命不应及莽篡位又遣使者征之秉固称疾病更始即位征为侍中建武元年拜御史中丞光武特诏御史中丞与司隶校尉尚书令会同并专席而坐故京师号曰三独坐明年迁司隶校尉务举大纲简略苛细百僚敬之秉性节约常服布被蔬食瓦器帝常幸其府舍见而叹曰楚国二龚不如云阳宣巨公即赐布帛帷帐什物四年拜大司徒司直所得禄奉辄以收养亲族其孤弱者分与田地自无担石之储六年卒于官　　宣彪
按后汉书宣秉传秉卒除子彪为郎
注
彪官至元菟
太守
　　宣酆
按万姓统谱酆灵帝时司空
　　宣虞
按尚友录虞撰老子始终记一卷
　　魏
　　宣隆
按万姓统谱隆诸葛诞主簿谏诞为诞所杀
　　晋
　　宣聘
按尚友录聘着通易象论二卷
　　隋
　　宣璧
按万姓统谱璧奉议郎
　　宋
　　宣阗
按武进县志阗登皇佑五年进士
　　宣明
按长汀县志明崇宁中贡辟雍浩然有归志选城南五里岩洞幽窅筑隐其间郡守谢稠榜曰宣岩　　宣缯按宋史宣缯传缯庆元府人嘉泰三年太学两优释褐历官以太学博士召试为秘书省校书郎升著作佐郎兼权考功郎官知吉州福建提点刑狱迁考功员外郎又迁秘书少监时暂兼权侍立修注官守起居舍人为起居郎兼权侍左侍郎编孝宗宝训试吏部侍郎权兵部尚书嘉定十四年同知枢密院事兼参知政事明年拜参知政事以资政殿学士奉祠端平三年召赴阙升大学士提举洞霄宫以观文殿大学士致仕卒赠少师诏缯尝预定策以王尧臣故事赠太师谥忠靖　　明
　　宣温
按万姓统谱温字彦学会稽人少&#悟好学洪武中被召上询以治道条陈甚悉上问曰汉高祖杀功臣光武全功臣优劣何如对曰高祖杀功臣功臣自杀光武全功臣功臣自全上悦其言授四川参政　　宣仲庸按万姓统谱仲庸息县知县优于政事凡有科派必誓于神是以官无隳事民无怨辞尤留心学校勉励生徒多底成材　　宣信
按万姓统谱信洪武中都督佥事
　　宣和
按万姓统普和归安人由辟召任知县
　　宣义昭
按陕西通志义昭洪武中商州学正时方草创州人未知学义昭补缀经籍亲授句读教事粗举　　宣昭
按万姓统谱昭钱塘人永乐六年举人
　　宣嗣宗
按嘉定县志嗣宗字彦初永乐中以荐为中书舍人专书内制时杨文贞公在内阁凡诰敕内句字有未惬者嗣宗持之杨辄改定多所裨益扈从北征以醇谨受知仁庙及丁母忧特诏起复与修成祖实录历官验封郎中卒于京赠吏部右侍郎　　宣着
按茌平县志着仁和贡士永乐年任教谕
　　宣谦
按万姓统谱谦嘉兴人天顺间以才授福宁知县　　宣最按万姓统谱最嘉定人成化举人任府同知
　　宣昶
按嘉定县志昶字汝昭授经里中邑之治诗者多出其门以乡贡谒选得广之惠州府同知寻丁外艰补陕西西安以廉惠称时御史李兴属推官袁经按一贵人狱反为所构事连御史昶乃私谓袁曰吾已衰无复当世之志君年少前程方远欲因以就君明日于众中慨然奋呼曰误二君者昶也即日投劾归袁后为御史按吴思有以报之昶言不及私袁叹曰我到苏州不挞一人此所以报公也　　宣洁
按万姓统谱洁安平人成化中德化县丞
　　宣文
按安丘县志文成化甲午举人顺义知县
　　宣效贤
按濮州志效贤嘉定人嘉靖二十四年任州判　　宣按安庆府志字明瞻号凝斋怀宁人举明经赋性仁孝家世素丰分产以膏腴让伯季遇凶年辄施粥赈饥初授滁州训导转宁州学正两学俱立石志去思　　宣尚贤
按安丘县志尚贤开封府司狱
　　宣国柱
按怀宁县志国柱字若木崇祯庚辰进士上召对嘉其奏对明爽擢兵科给事中凡经国要务建白十余疏咸得温旨一一施行然不避嫌怨卒撄谗置之理赖下诏再鞫锡予昭雪寻以母老还里隐于太平山中暇则庄对一编俯仰吟&#柱资敏学博所撰古文辞渊源荀勖四部而上下于北地琅琊之间诗歌取材骚雅著述盈簏居平欷歔时事恒泣下沾衣曰吾以老母故欠先皇一死后居母丧竟以毁瘠卒　　宣元按绍兴府志元字子初诸暨人性敦庞志修洁与剡人商舜华善舜华游西州以银一缄寄元家岁余舜华客死元吊于其家因以金还其子其子初不知也　　宣廷式按昌邑县志廷式云南人崇祯十年任教谕升庆云知县　　宣屠
按安陆县志白贼之难结堡于傅家寨应敌贼拦入寨中有宣屠者素以膂力闻持短刀立杀数贼力竭为贼所执死

　燕姓部列传
　　周
　　燕伋
按史记仲尼弟子列传燕伋字思
　　汉
　　燕仓
按汉书功臣侯表仓以假稻田使者先发觉左将军桀等反谋告大司农敞封宜城侯六年薨谥戴　　燕安按汉书功臣侯表元平元年宜城刺侯安嗣四十一年薨　　燕尊
按汉书功臣侯表竟宁元年宜城厘侯尊嗣十年薨　　燕武按汉书功臣侯表阳朔二年宜城炀侯武嗣
　　燕级
按汉书功臣侯表宜城侯级嗣
　　燕奋
按汉书功臣侯表宜城侯奋嗣王莽败绝
　　后汉
　　燕广
按后汉书楚王英传永平十三年男子燕广告英与渔阳王平颜忠等造作图书有逆谋事下案验有司奏英招聚奸猾造作图谶擅相官秩置诸侯王公将军二千石大逆不道请诛之帝以亲亲不忍乃废英徙丹阳泾县封燕广为折奸侯　　燕瑗
按郑樵通志后汉中郎将燕瑗
　　北魏
　　燕凤
按魏书燕凤传凤字子章代人也好学博综经史明习阴阳谶纬昭成素闻其名使人以礼迎致之凤不应聘乃命诸军围代城谓城人曰燕凤不来吾将屠汝代人惧送凤昭成与语大悦待以宾礼后拜代王左长史参决国事又以经授献明帝苻坚遣使牛恬朝贡令凤报之凤还坚厚加赠遗太祖即位历吏部郎给事黄门侍郎行台尚书甚见礼重太宗世与崔元伯封懿梁越等入讲经传出议朝政世祖初以旧勋赐爵平舒侯加镇远将军神元年卒　　燕才
按魏书燕凤传凤爵平舒侯卒子才袭散骑常侍平远将军卒　　燕崇
按宣府镇志崇字元略广宁人也父恂常山太守以循良称崇幼聪悟日诵数千言弱冠游心经术其交与必一时贤人君子居冲守约仕进之心泊然也神四年以兵甲既息修立文学乃访诸郡国得范阳卢元等四十二人下诏征聘崇名次于元应诏而出为国学博士国学诸生赖所开发豁然通朗又以晋士失度纵饮长酣以为高达乃作士鉴以训之诸生皆佩服焉仕终河内太守下洛侯　　燕元孙
按魏书燕凤传凤爵平舒侯卒子才袭才卒子元孙袭官至博陵太守卒子世宗袭　　北齐
　　燕子献
按郑樵通志北齐有右仆射燕子献
　　北周
　　燕&#
按隋书燕荣传荣父&#周大将军
　　隋
　　燕荣
按隋书燕荣传荣字贵公华阴弘农人性刚严有武艺仕周为内侍上士从武帝伐齐以功授开府仪同三司封高邑县公高祖受禅进位大将军封落业郡公拜晋州刺史从河间王弘击突厥以功拜上柱国选青州总管奸盗屏迹境内肃然后因入朝觐特加劳勉荣以母老请每岁入朝上许之伐陈之役以为行军总管晋陵会稽平检校扬州总管寻征为右武候将军突厥寇边以为行军总管屯幽州母忧去职明年起为幽州总管荣性严酷有威容长史见者莫不惶惧是时元弘嗣被除为幽州长史惧为荣所辱固辞上知之&#荣曰弘嗣杖十已上罪皆须奏闻荣忿遂收付狱禁绝其粮弘嗣妻诣阙称冤上遣考功侍郎刘士龙驰驿鞫问奏荣虐毒非虚又赃秽狼籍遂征还京师赐死有子询　　唐
　　燕钦融
按唐书王同皎传许州司户参军燕钦融再上书斥韦后擅政逆节已萌后怒劝中宗召至廷扑杀之　　宋　　燕肃
按宋史燕肃传肃字穆之青州益都人父峻慷慨任侠杨光远反时率其属迎符彦卿遂家曹州肃少孤贫游学举进士补凤翔府观察推官寇准知府事荐改秘书省著作佐郎知临邛县考城县通判河南府召为监察御史准方知河南奏留之迁中侍御史提点广南西路刑狱迁侍御史徙广南东路还为丁谓所恶出知越州徙明州直昭文馆为定王府记室参军判尚书刑部擢龙图阁待制权知审刑院知梓州还同纠察在京刑狱再判刑部累迁左谏议大夫知亳州徙青州属岁歉命兼京东安抚使入判太常寺兼大理寺复知审刑进龙图阁直学士知颍州徙邓州官至礼部侍郎致仕卒肃性精巧能画入妙品尤喜为古木折竹　　燕度
按宋史燕肃传肃子度字唐卿登进士第知陈留县以察盗善状日闻通判永兴军三司使王尧臣举为户部判官以阀阅浅始命权发遣出知滑复为户部判官权河北转运副使六塔河决坐贬秩知蔡州徙福州闽故多盗度请假事权制摄一道遂加兵马钤辖入为户部副使以右谏议大夫知潭州卒年七十　　燕雍按万姓统谱雍治平四年以司农少卿知滁州　　燕若冲按万姓统谱若冲元丰中知南阳县政治清平修陂堤辟田土比屋殷富岁资丰稔　　燕达
按宋史燕达传达字逄辰开封人为儿时与侪辈戏辄为军陈行列状长老异之既长容体魁梧善骑射以材武隶禁籍授内殿崇班为延州巡检戍怀宁寨擢鄜延都监累迁西上合门使领英州刺史为秦凤副总管迁东上合门使副都总管真拜忠州刺史龙神卫四厢都指挥使郭逵招讨安南为行营马步军副都总管师还拜荥州防御使元丰中迁金州观察使加步军都虞候改马军超授副都指挥使以训阅精整除一子合门祗候数被诏奖进殿前副都指挥使武康军节度使哲宗立迁为使徙节武信卒赠开府仪同三司谥曰毅敏达起行伍喜读书神宗以其忠实可任每燕见未尝不从容尝问用兵当何先对曰莫如爱帝曰威克厥爱可乎达曰威非不用要以爱为先耳帝善之　　燕瑛
按宋史燕肃传肃孙瑛字仁叔以荫为瑕丘尉累迁太府丞开封少尹历广东转运判官进副使加直秘阁连进直龙图阁时瑛在岭峤七年括南海犀珠香药奉宰相内侍人目之为香燕遂以徽猷阁待制提举醴泉观拜户部侍郎徽宗赐书仁人义士之家以表之转开封尹赐进士出身兼侍读后以御史言瑛不能拨烦戢奸吏致贼杀不辜罢为龙图阁直学士未数月为户部尚书靖康初以龙图阁学士知河阳金兵入寇三城当兵冲瑛至未及备而兵骑大集乘锐攻城瑛不能御将出奔为乱兵所害年五十建炎初赐端明殿学士　　燕坚龙
按湖广通志坚龙知零陵县知民苦吏追摄乃刻木为椟民讼有连逮者书其姓名使自召之有字民表立碑于治　　金
　　燕宁
按金史燕宁传宁初为莒州提控守天胜寨红袄贼五公喜率众袭据沂州宁击走之遂复沂州累官遥授同知安化军节度使事山东安抚副使兴定四年封东莒公益都府路皆隶焉五年与蒙古纲王庭王保全东平以功迁金紫光禄大夫还天胜战死　　元　　燕公楠
按元史燕公楠传公楠字国材南康之建昌人宋礼部侍郎肃之七世孙十岁能属文居父丧庐墓三年再贡于乡不第后以连帅辟五迁至通判赣州事至元十三年世祖既平江南帅臣板授同知赣州事十四年以平广南功迁同知吉州路总管府事二十二年夏召至上都奏对称旨世祖赐名赛因囊加带命参大政辞乞补外除佥江浙行中书省事俄移江淮尚书省立就佥江淮行尚书省事二十五年除大司农领八道劝农营田司事兴利举弊绩用大着二十七年拜江淮行中书省参知政事会欲易政府大臣以公楠为平章政事固辞改江浙行中书省参知政事三十年复为大司农元贞元年进河南行省右丞厘正盐法民便之召入觐成宗以公楠先帝旧臣慰劳良至改拜江浙行省右丞明年迁湖广行省右丞召还朝卒帝闻甚伤悼之赙赠有加　　明
　　燕善
按江西通志善德化人永乐癸卯举于乡任湖广武陵令驭吏以严抚民以宽号为良吏入觐擢太仆寺丞　　燕遗民
按江夏县志遗民字逸德号空谷老人累以贤良征不赴　　燕寿
</div>
    <div class="pagination">
<a href="氏族典卷诸姓部_page243.html">上一页</a><span>...</span><a href="氏族典卷诸姓部_page239.html">239</a><a href="氏族典卷诸姓部_page240.html">240</a><a href="氏族典卷诸姓部_page241.html">241</a><a href="氏族典卷诸姓部_page242.html">242</a><a href="氏族典卷诸姓部_page243.html">243</a><span class="current-page">244</span><a href="氏族典卷诸姓部_page245.html">245</a><a href="氏族典卷诸姓部_page246.html">246</a><a href="氏族典卷诸姓部_page247.html">247</a><a href="氏族典卷诸姓部_page248.html">248</a><a href="氏族典卷诸姓部_page249.html">249</a><span>...</span><a href="氏族典卷诸姓部_page245.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
