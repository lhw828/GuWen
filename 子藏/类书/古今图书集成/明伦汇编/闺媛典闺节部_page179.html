<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 179 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 179 页/共 268 页</h1>
    <div class="content">按休宁县志黄氏汪溪人知州金贵曾妻年二十五夫亡恸不欲生念遗腹强存视息食贫拮据以事翁姑生养死葬皆尽力教子之瓒有义方县令旌之　　吴一春妻余氏按休宁县志余氏余村人适城北吴一春年二十二夫客死仪真无子矢志守节甘贫养姑葬其夫虚右圹自待姑没扶柩合葬翁墓足不逾阈者三十年县令旌之　　吴怀慎妻程氏
按休宁县志程氏芳千孝廉懋德女年十七适商山吴怀慎生二子年二十一慎没矢志苦节蔬食六十余年足不逾阃教子孙成立皆列雍庠崇祯间直指请于朝诏旌表后孙闻礼登癸未进士疏闻奉旨建坊　　金世爵妻吴氏
按休宁县志吴氏七桥金世爵妻年二十四夫亡两孤在抱矢志抚育足不逾阃姑查氏亦早寡抚爵成立氏事之尽孝有司旌表年八十四终　　夏茂兰妻汪氏
按休宁县志汪氏儒士夏茂兰妻夫早亡氏欲以死殉时方&#翁姑强止之及生子士俊蓬首垢面苦节三十年汪病笃士俊刲股和糜以愈之崇祯间诏旌表　　金格妻夏氏
按休宁县志夏氏中市金格妻早寡抚伯子斗耀为后课之成名苦志四十余年有司旌表　　金桢继室吴氏
按休宁县志吴氏柏墩人年十七适中市金桢为后妻甫&#夫没抚前室子荣备极艰辛三十余载司理旌之　　汪奇祖妻邵氏
按休宁县志邵氏东村巷汪奇祖妻夫殁遗二孤俱幼勤苦抚育守志四十余年卒　　汪懋大继室金氏
按休宁县志金氏凤湖女西门汪懋大后妻夫亡守节抚孤屏息潜形六十年如一日年八十五县令旌之　　吴大汉妻吕氏
按休宁县志吕氏章于吴大汉妻夫亡苦志抚三子长斋四十余年卒　　汪思超妻朱氏
王
氏附

按休宁县志朱氏巴庄人首村生员汪思超妻夫亡守节数十年如一日抚遗孤弘济娶陈村王氏为妇无何济夭无子王氏守志如姑立夫兄次子绍芳为后　　江相妻朱氏
按休宁县志朱氏苦竹人适梅田江相相殁遗孤煜仅七月矢志抚孤备历艰苦年五十九卒　　江瑶源妻朱氏
按休宁县志朱氏杨庄人适梅田江瑶源夫亡守节抚孤善事尊长孤死秉志益励立嗣卜葬穿穴自待事二亲终其身　　吴维宁妻金氏
按休宁县志金氏金溪司成紫峰孙女商山儒生吴维宁妻归甫三载夫客死武林讣闻氏自缢以救苏抚一女及长遣嫁氏年六十临没扶拜姑前立叔振藻子条金为后乃卒　　吴贲妻黄氏
按休宁县志黄氏龙湾人商山生员吴贲妻夫就试留都苦读成疾归遂亡氏年二十三恸几绝姑程勉慰谕之姑媳相依度日年五十立叔钺子文学誉为嗣终其身　　汪师拭妻夏氏
按休宁县志夏氏南门太学生夏建鼎女适同里汪师拭拭籍扬州应试金陵没于途讣闻氏欲从死因翁老子女俱幼强代子职事亲毕男女婚嫁甫得孙而子又夭氏力奉甘旨抚孤孙历二十余载而卒　　吴甲滋妻金氏按休宁县志金氏古楼锦衣金星耀女商山吴怀让子太学生甲滋妻让好行其德滋克遵父教早亡氏誓欲从死因有身劝止之及生子友贯勤苦训以义方终身不二　　苏天顼妻吴氏
按休宁县志吴氏苏天顼妻夫孝友好义氏每脱簪珥成之夫亡年二十余茹荼苦节抚藐孤成立课诸孙入庠县令旌表　　金有为妻王氏
按休宁县志王氏美俗门人适中市诸生金文亮子有为夫亡遗孤六岁翁年七旬氏苦守终身教子克立　　李应职妻汪氏
按休宁县志汪氏中市儒士李应职妻年二十四寡纺绩以事孝养抚二孤历四十载县令旌之　　吴守道妻丁氏
按休宁县志丁氏璜源吴守道妻年二十二夫亡子万祥甫三龄苦守五十六年卒　　汪允贤妻夏氏
按休宁县志夏氏文学夏铣女太学生汪允贤妻贤赴试南闱病亡讣闻氏哀毁欲以身殉勉从众谕承事翁姑守志抚孤苦节十余年而没　　夏继羲妻汪氏
按休宁县志汪氏西门夏继羲妻夫没哀毁绝粒母劝抚遗孤遂绝荤食苦守三十余年父应时中疯疾刲股和药以进迨氏病笃子大诏割股亦如之　　汪龄妻吴氏按休宁县志吴氏万安街人适汶溪汪龄年二十而寡抚遗腹子梦元以古学闻年八十卒县令旌之　　汪士龙妻李氏按休宁县志李氏凤湖人约山汪士龙妻事姑孝谨乡里矜式夫早亡苦志守节闺阁之外跬步不逾脱簪珥延师课子良璨克成醇儒年八十九卒　　黄继宗妻吴氏
程
氏附

按休宁县志吴氏商山黄继宗妻年二十而寡甘贫苦抚孤德根及长娶程氏寻夭程事姑终其身择嗣承祧　　汪淳妻曹氏　　　　汪瀚妻程氏
　　汪廷仪妻程氏
按休宁县志已上三妇俱夫亡守志事实未详　　王廷元妻夏氏按休宁县志夏氏玉堂王廷元妻夫亡子方在抱矢志抚孤甘贫纺绩县令旌之年七十八卒　　汪通妻韩氏
按休宁县志韩氏断石人汶溪汪通妻通母刘遘疾通侍汤药衣不解带数月刘没哀毁而死年二十二氏痛夫早丧苦节抚孤终其身　　汪承晖妻吴氏
按休宁县志吴氏柏墩吴仁贞女夙家训适西门汪承晖年二十二晖客亡氏年十九抚遗腹女矢志弗渝苦节四十载以疾终县令旌表　　汪美妻韩氏
按休宁县志韩氏断石人西门汪美妻事翁姑孝养备至方孕三月美客死产子永年苦节抚之成立历四十八年卒　　汪桴妻金氏
按休宁县志金氏陈村女适金&#汪桴年二十一而寡子汝善甫三龄利其赀者迫使嫁氏遂坠楼毁面折足又拔刃自刎其伯姑寡而贤亟救得免姑丧明氏事之甚谨汝善卒成立保其家　　金汝妻程氏
按休宁县志程氏金汝妻夫死无子苦节终身县令旌表　　吴中仁妻胡氏
按休宁县志胡氏年十八适霞槎塘吴中仁两载生子储敖方两月而寡冰霜自励孝事老姑年七十六卒　　汪伭训妻朱氏
同寅
妻附

按休宁县志朱氏首村女田石汪伭训妻年二十一寡家贫抚孤守志历五十二年伭训孙同寅娶氏侄孙女寅早亡亦守志四十年卒　　汪友良妻宋氏
按休宁县志宋氏方塘太学生汪友良妻良殁氏年二十八抚孤一清辈成立事姑以孝晨辄率子媳拜&#下受事夕必告状终姑之世不变县令旌之　　程应豪妻孙氏按休宁县志孙氏闵川程应豪妻夫亡家贫苦守母弟其昌常资之卒年七十邑令旌表　　张天华妻胡氏
按休宁县志胡氏岭南张天华妻夫亡抚遗腹子守衡资产被夺纺绩茹素年八十八汪太史伟请旌　　金元咸妻王氏按休宁县志王氏朱紫金元咸妻孝养翁姑年二十五而寡抚一岁遗孤苦守五十余年终身以女红自给县令旌之　　金汴妻夏氏
按休宁县志夏氏中街金汴妻年二十一而寡抚一女适汪提举贞度年七十七终　　朱宗明妻汪氏
按休宁县志汪氏约山朱宗明妻夫亡苦节三十余年县令旌其门子大纶有孝德尝刲股以疗母疾　　夏浚濂妻汪氏按休宁县志汪氏夏浚濂妻夫亡遗三幼孤氏勤苦抚育延师训之历四十七年县令旌表　　王国卿妻高氏
按休宁县志高氏北街王国卿妻年二十一而寡苦守纺绩抚孤应龙成立龙曲尽色养年七十余犹朝夕问视不倦氏年九十五卒邑令旌之　　陈天凤妻谢氏
按休宁县志谢氏谢村人古城陈天凤妻生子廷斌明年凤客荆楚溺于江谢年二十六抚斌哭曰陈氏止此点血耳益勤纺绩以供饘粥孀居六十余年县令旌表卒年九十　　戴&#妻汪氏
按休宁县志汪氏金&#人适和村太学生戴惟一子&#&#早亡无嗣氏甘贫苦志抚养幼叔成立　　汪文场妻金氏按休宁县志金氏高梯山汪文场妻少寡家窭甚织抚孤年七十卒邑令旌之　　吴时言妻程氏
周
氏附

按休宁县志程氏石岭吴时言妻工诗着有洁瓶集言客游别娶周氏归亡周年二十有遗腹四月闻讣刺血奔丧与程氏矢志同苦守抚遗孤宫花列郡校郡邑旌之　　李思训妻刘氏
按休宁县志刘氏太学生李思训妻训早亡苦节抚三岁遗孤光武成立　　戴日新妻汪氏
按休宁县志汪氏和村戴日新妻夫亡苦节五十余年事姑尽孝抚三孤成立年八十余终　　吴守华妻胡氏
戴
氏附

按休宁县志胡氏率溪人母程为篁墩学士妹习小学列女传诸书适临溪吴守华年二十七夫客亡讣至号恸几死遗孤天楚九岁天成二岁胡织劬劳抚之成立楚早丧有二孙文侃文仲侃又殇楚妻戴氏矢志与姑相依为命数十年文仲举三子氏年九十七终　　吴良环妻戴氏
按休宁县志戴氏临溪吴良环妻夫早亡氏年十九抚遗孤国治忍死以事翁姑备极艰苦二十余年迨病笃媳叶氏刲股和药愈之　　朱之谦妻张氏
按休宁县志张氏伦堂朱之谦妻夫早亡青年守志抚遗孤家桢家柱训以义方乡党称为女宗　　席源妻汪氏
按休宁县志汪氏中市光禄丞席源妻源笃孝氏亦克尽忱敬及夫亡九世蒸尝俱以一身供苹藻席素封姻属待举火者数十年不替年九十三卒　　夏正焰妻詹氏
按休宁县志詹氏南街夏正焰妻夫早亡无子氏年二十二纺绩养姑苦守四十二年卒县令旌之　　孙养素妻郑氏按休宁县志郑氏歙人草市孙养素妻年二十七而寡抚孤辉苦节终身辉有孝行氏年七十二卒　　王尚然妻朱氏按休宁县志朱氏同里儒七王尚然妻事姑孝夫亡绝粒五日从姑命强起葬夫茹苦以抚嗣子守志四十余年卒邑令旌之　　戴之琳妻韩氏
按休宁县志韩氏戴之琳妻年二十一夫亡事孀姑以孝闻邑令旌表　　程世棻妻叶氏
按休宁县志叶氏朱紫里人杨村程世棻妻事翁姑尽孝年二十棻亡遗二藐孤氏欲以身殉亲族止之或讽改图辄唾骂截发以自矢足不逾阈五十年教二子成立县令旌之　　黄国裕妻胡氏
按休宁县志胡氏演口文燧女太学生黄国裕妻事妾姑尽孝夫没年二十屡欲自经姑劝止为立嗣氏纺绩苦守四十余年直指旌其节孝　　汪时通妻金氏
按休宁县志金氏珰溪人石田汪时通妻少寡守节抚孤五十三年太守旌其闾　　汪云万妻谢氏
按休宁县志谢氏高梯山汪云万妻夫远游无踪氏茹苦鞠襁褓子文晟成立年九十二卒晟事母尽孝父遗一小簪幼乞戴诸首至垂白仓卒弗少离每忆父辄哀泣闻者心恻　　余元彦妻黄氏
按休宁县志黄氏歙人良栋女适儒士余元彦年十八夫亡孀居三十九载足不逾阃县令旌之　　曹岩帅妻程氏
按休宁县志程氏南城曹岩帅妻帅未婚患疯疾父母欲改议氏誓以身殉及归尽妇道饮食起居扶持左右无倦翁丧姑患心疼氏侍汤药寝姑侧十九年帅亡纺绩抚孤卒年七十二　　汪光谣妻朱氏
按休宁县志朱氏首村朱天澄女汪光谣妻年二十夫亡无子事翁姑尽孝及病拒药而死　　黄镒妻金氏
按休宁县志金氏年十七归黄镒两载夫亡抚三岁孤叔以存黄祀家贫日勤女红给朝夕叔年十五复夭氏恸哭抑郁成疾而死乡人哀之　　汪元绶妻金氏
戴
氏附

按休宁县志金氏中街金钰女西门生员汪元绶妻夫亡矢志抚孤子庆亦早丧无嗣媳戴氏年十六与姑共苦守戴年四十卒金甘贫茹素立嗣孙锺蕃为后年七十九邑令旌之　　金保乙妻陈氏
按休宁金氏家乘陈氏金保乙妻保乙先娶许氏生二子而许卒继娶陈六载保乙亡陈年二十四生一女或谓曰夫既不幸二子尚幼且非汝出徒忍饥寒守此毋乃过乎陈曰所以不死者正以二子在耳因挥涕不复与其人交一言年七十九卒　　金文选妻许氏
按休宁金氏家乘许氏金文选妻文选年三十没氏年二十五止一子立志守孤家故丰氏服粗茹淡者四十年教子亦以淡泊为约年二十方许衣帛每语子曰家道如此起居食用非不可少丰所以宁过俭啬者正欲汝念春露秋霜杯桊手泽遗意尔年六十五卒　　金珙妻陈氏
按休宁金氏家乘陈氏金珙妻珙亡氏年二十六守志抚孤三十余年卒平居寡言笑绝来往虽至亲庆吊俱不赴曰吾未亡人也何复与此族人无不称为达礼　　江良能妻程氏
按婺源县志程氏名英梅林江良能妻年十六良亡抚遗腹子云鹤父母怜其少欲令他适氏剪发誓志恪守不移竟得抚孤成立年八十余卒事闻郡守旌表　　程瑗妻詹氏
按婺源县志詹氏名喜兰庆源詹坤宁女年十九嫁镜川程瑗甫三载瑗溺死湖南子栾方一岁氏守志不二事姑极孝抚子成人年五十二卒　　游可为妻俞氏
按婺源县志俞氏济溪庠生游可为妻年二十五可为以苦读遘疾呕血死遗孤方数龄氏昼夜纺绩以给饔飧拮据抚孤成立为完娶忽得狂疾中道夭折氏以哭子几致丧明家益落衣不蔽肘食不充腹历四十余年无怨乡人怜之　　曹廷启妻俞氏
按婺源县志俞氏名义闺汪口人篁岭曹廷启妻事舅姑至孝启病割股和药以进既没绝粒欲死姑泣语曰遗孤四孩半在襁褓若死是弃若夫后也氏遂&#闭一室足不出户尽脱衣饰供堂上甘旨长斋茹蔬晨昏携诸孤问视久而益恪子就塾夕归必课所习如严师执翁姑丧哀毁逾礼伯子仲子皆成名士群孙竹立诸妇承欢而氏衣不去缟容不改戚每饮食必虚左置匕豆如启存焉岁时忌日哭尽哀虽耄弗替年九十终有司旌表　　詹寿相妻江氏
按婺源县志江氏名奇圭庆源詹寿相妻年二十二寿相早世氏抚遗孤天受天意独处一室罕闻人声每饮泣呼曰天乎未亡人所以不死者祗为此二孤欲俾詹氏嗣续不绝异日好见吾翁姑及夫于泉下也寿相家素封有叔潢利其产眈眈虎视将不利于二子多方构难欲夺氏志氏心愈苦益坚不可撼潢乃潜以毒饼杀天意氏知其状若为不知而以为病死寻又以重金赂乳保将复毒天受乳保迟回未决忽梦氏之祖姑持杖痛击叱曰江氏止此点血汝忍下毒耶乳保大怖即负天受语氏以状氏仍未敢言惟合掌呼天寝食坐卧尺寸不离厥子潢心未餍更造伪契谋夺堂屋楼房逼之徙居氏悉散资产以塞其贪家渐窘佣针自给卜兆以葬翁姑守天受成立年七十七终　　董允文妻张氏
按婺源县志张氏名素娥甲路虔州别驾张成叙女懋深孙女也为游山董允文妻年二十二夫与势豪构讼病死氏哀号绝粒欲从夫地下时方娠母力劝之乃强进饮食父病日侍汤药衣不解带者三月父没事母别构一室栖心内典有族妹及族媳戴氏新寡相引为曹坚贞共砥又十二年而没　　胡胜祖妻余氏
黄
氏附

按婺源县志余氏名隋珠沱川余应复女清华胡胜祖妻年二十六夫没姑老子幼忍死事姑力奉甘旨自食蔬粥断滋味姑没哀毁致病坐卧一小榻数月不起时长子文璧五岁次文星甫三龄即口授小学诸书旦夕引古贤孝故事教之二伯值粮役逋粮贻累官差追呼陵迫必逮孤寡赴县氏持械自杀伤脑将死日食不三合遂不敢逮年四十五卒文星亦蚤世媳黄氏年二十五艰苦抚孤一如其姑　　余懋琳妻潘氏
按婺源县志潘氏名芷沱川余懋琳妻性淑慎事舅姑以孝闻夫亡氏年二十余端肃自持抚遗孤成立年七十二终　　黄龙孙妻王氏
按婺源县志王氏名桃英潢川黄龙孙妻性端方不苟言笑年二十九龙亡子四长次俱没三凤始六龄季权未离抱氏顾复艰辛身纺绩拮据以支门户年七十八督学旌其门　　汪知诚妻陈氏
按婺源县志陈氏休宁黄茅人年十七嫁大畈汪知诚恭顺治内使夫得专志学问为时名士年二十八知诚以岁贡廷试第一候选没于天津家有老母子女纔数龄氏号恸几绝养姑以孝处妯娌以和竭蹶经营为子女毕婚嫁年五十余孙枝繞膝而卒　　王引昌妻江氏按婺源县志江氏名静大畈汪引昌妻赋质端庄事姑尤孝年二十九昌亡无出抚侄为后年七十二卒　　汪元桢妻余氏按婺源县志余氏名敬闺沱川太学生余世选女汪大司徒应蛟长子元桢妻敬执妇道能得姑及祖姑欢心年三十一桢亡氏恸绝不欲生翁姑曲谕谓藐孤方在襁褓一切中外事非汝无所倚办乃强起视息司徒家居从游者屦常满户氏内勤上食外饬宾筵朝夕勤劳雍雍如也扱&#奉姑与妾姑至老不懈翁尝置义田以赡族里贫乏氏出其私鬻二百余斛以佐之翁喜为撰广义田记氏病翁寝疾犹强起问视未几翁卒氏不及执丧而卒年五十有三　　胡琼翻妻方氏
按婺源县志方氏玉川胡琼翻妻年二十六夫亡遗孤幼且羸弱老妪谓曰此雏不可知当自为计方大恸曰吾所以不即死者为此一&#耳藉果如妪言宁与俱尽岂有他乎竭力抚孤竟克成立卒年八十有二　　程暄妻孙氏
方氏余氏
潘氏俞氏附

按婺源县志孙氏绣溪人高安程暄妻年二十九暄亡孙为程氏冢妇孀居苦操内治肃然年至七十二终暄弟旺妻方氏大炉人归旺逾年旺死守节年三十有六卒旺弟晟继娶沱川余氏余年二十一晟丧苦守三十七年晟弟凤妻潘氏桃溪人生一女凤没潘昼夜哀号历四年死凤季弟麟娶龙亭俞氏女生一子麟夭俞克追前躅孀居数十年一家五节人共奇之　　张起敬妻江氏
按婺源县志江氏名引卿江湾生员江中孚女适城碧山生员张起敬仅二周敬以苦读遘疾死氏年十九绝粒欲殉族妇再四谕之乃复食居丧尽哀见者感泣躬执爨以给甘旨抚侄永秀为嗣教如亲生苦守六十三年郡邑屡给粟帛年八十二终　　王修治妻程氏
按婺源县志程氏名菊容侍御程公曾孙女也适城北王修治治贫瘁蚤亡遗孤有三幼呱呱在抱姑虑无以活令改适氏泣血自矢终身纺绩抚孤成人事姑尢以孝闻邑令旌表　　胡宗让妻詹氏
按婺源县志詹氏名新兰庐源人清华胡宗让妻让早世氏笄年守志哀痛丧明长子养心甫三龄次子养惠仅半周俱抚之成立阃教严肃乡人化焉年九十七邑令表其门　　江世科妻余氏
按婺源县志余氏沱川余墺女适江湾江世科年二十而孀子旭奇甫四月氏勤苦自励事舅姑克尽妇职奇稍长家贫不能就乡塾氐口授以孝经小学诸书语之曰古人先通孝经后通论语将读大学则小学当知也后奇为邑诸生游太学有声氏临没呼奇曰毋忘忠孝以坠家声崇祯初奇以所著孝经疏义奏呈称上旨颁行试士盖幼得之母训云　　朱氏女
按婺源县志朱氏女名长闺沱川文学朱曰邻孙女许聘余起凤凤五世祖母及祖母皆以节孝闻女幼端静邻授以列女传毛诗诸书皆能剖晰大义未笄起凤没女闻讣不食累日悲号几绝奔余抱主谒庙筑茔虚右自待独处一小楼图凤像旦夕与俱冬纺夏绩养凤母十年而没　　戴惟恒妻余氏
</div>
    <div class="pagination">
<a href="闺媛典闺节部_page178.html">上一页</a><span>...</span><a href="闺媛典闺节部_page174.html">174</a><a href="闺媛典闺节部_page175.html">175</a><a href="闺媛典闺节部_page176.html">176</a><a href="闺媛典闺节部_page177.html">177</a><a href="闺媛典闺节部_page178.html">178</a><span class="current-page">179</span><a href="闺媛典闺节部_page180.html">180</a><a href="闺媛典闺节部_page181.html">181</a><a href="闺媛典闺节部_page182.html">182</a><a href="闺媛典闺节部_page183.html">183</a><a href="闺媛典闺节部_page184.html">184</a><span>...</span><a href="闺媛典闺节部_page180.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
