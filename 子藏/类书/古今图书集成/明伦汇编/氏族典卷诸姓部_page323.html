<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 323 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 323 页/共 899 页
  </h1>
  <div class="content">
   按宋史杨昭俭传昭俭字仲宝京兆长安人曾祖嗣复唐吏部尚书祖授唐刑部尚书父景梁左谏议大夫昭俭少敏俊后唐长兴中登进士第解褐成德军节度推官历镇魏掌书记拜左拾遗迁殿中侍御史天福初改礼部员外郎周世宗爱其才召入翰林为学士岁余改御史中丞开宝二年为太子詹事以眼疾求退六年以工部尚书致仕太宗即位就加礼部尚书太平兴国二年卒　　杨美
按宋史杨美传美并州文水人本名光美避太宗旧名改焉美状貌雄伟武力绝人以豪侠自任汉干佑中周祖征三叛美杖策诣军门求见周祖召与语壮之留帐下累迁铁骑都指挥使太祖与美有旧即位以为内殿直都知建隆三年升青州北海县为军以美为军使干德二年召还迁马步军都头开宝二年领端州防御使六年加都军头领宣州观察使俄授虎捷左右厢都指挥使领河西军节度会征太原命美为行营马军都虞候太平兴国二年出为保静军节度三年以疾求解官卒赠侍中　　杨砺
按宋史杨砺传砺字汝砺京兆鄠人祖知礼后唐均州刺史父仁俨仕累永和令砺建隆中举进士甲科父丧绝水浆数日服除赴官解褐凤州团练推官岁余以母疾弃官开宝九年诣阙献书召试学士院授陇州防御推官入迁光禄寺丞丁内艰起就职久之转秘书丞改屯田员外郎知鄂州以善政闻端拱初真宗在襄邸迁库部充记室参军水部郎中真宗尹开封砺为推官转度支郎中即位拜给事中判吏部铨未几召入翰林为学士咸平初知贡举俄拜工部侍郎枢密副使二年卒年六十九子峤至祠部郎中峄至太常博士峭至太子中舍少子嵎至道初与张庶凝刊校真宗储邸书籍真宗即位皆赐进士出身直史馆嵎至祠部郎中庶凝至太常丞　　杨徽之
按宋史杨徽之传徽之字仲猷建州浦城人祖郜仕闽为义军校父澄终蒲城令徽之幼刻苦为学周显德中举进士历著作佐郎右拾遗干德初出为天兴令蜀平移峨眉令复为著作佐郎知全州就迁左拾遗右补阙太平兴国初代还迁侍御史转库部员外郎历迁刑兵二部郎中端拱初拜左谏议大夫出知许州入判史馆事加修撰未几改判集贤院时刘昌言拔自下位不逾时参掌机务童俨为右计使欲倾昌言代之尝谓徽之曰上遇张洎钱若水甚厚旦夕将大用有直史馆钱熙者与昌言厚善诣徽之徽之语次及之遽以告昌言昌言以告洎洎谓徽之遣熙构飞语中伤已遂白上上怒出徽之为山南东道行军司马未行改镇安军行军司马真宗尹京召为左谏议大夫充开封府判官迁给事中即位拜工部侍郎枢密直学士咸平初加礼部侍郎二年春以衰疾求解近职改兵部是秋特置翰林侍读学士命与夏侯峤吕文仲并为之明年春卒年八十赠兵部尚书徽之纯厚清介守规矩尚名教尤疾非道以干进者酷好吟咏每对客论诗终日忘倦既没有集二十卷　　杨居政按万姓统谱居政开宝中知宾州筑城御寇贼不敢犯以前守蒙延永与其弟延锡为贼所害创田宅使其二子居之后延永之孙传登第实居政之力焉　　杨义方按尚友录义方眉山人仕蜀举进士长于诗自以其才过唐罗隐尝有春诗云海边红日半离水天外暖风轻对花又上王处士诗云两声鞭自禁中出一簇人从天上来　　杨克让
按宋史杨克让传克让字庆孙同州冯翊人晋末举进士不第州将刘继勋辟为户曹掾汉干佑中本府节度张彦成表授掌书记显德二年调授凤翔府司录参军改延州观察推官累加朝散大夫干德六年知果州开宝三年就命为四川转运副使蜀民怀其善政玺书褒美代归阙下疏民利病十事升州平就知州事太平兴国初就加刑部郎中知大名府会钱俶陈洪进来归疆土以克让为两浙西南路转运使四年徙知广州明年卒克让少好学历官廉谨干局所至有声　　杨澈
按宋史杨徽之传澈字晏如徽之宗人也世家建阳父思进晋天福中北渡海因家于青州之北海累佐使幕澈幼聪警建隆初举进士调补河内主簿再迁青州司户参军知州张全操多不法澈鞫狱平允无所阿畏太祖知其名召试禁中改著作佐郎出知渠州江南平改通判虔州迁右赞善大夫知淄州三迁祠部员外郎累转祠部郎中咸平初遴选王府僚佐以澈为雍王府记室参军景德初车驾幸澶渊王为东京留守澈迁兵部郎中充留守判官坐辅导不善免官未几起为祠部郎中卒子峦淳化进士职方员外郎　　杨重进
按宋史贺令图传杨重进太原人少有膂力周祖镇大名以隶帐下广顺初补卫士宋初累迁至内殿直都虞候太平兴国初改龙卫军都校领徐州刺史从征太原出为莱州刺史随曹彬北征为右厢排阵使改武州防御使高阳关都部署会契丹兵至与之力战没于阵　　杨守一
按宋史杨守一传守一字象先其先河南洛阳人唐末避乱徙家宋郑间守一稍通周易及左氏春秋事太宗于晋邸太宗即位补右班殿直太平兴国中出护登州兵召还监仪銮司累迁西头供奉官改翰林学士守一初名守素至是诏改之八年改判四方馆事雍熙中诏护迁云朔归附安庆兵屯于潞州三年转内客省使端拱元年授宣徽北院使签署枢密院事是秋卒年六十四赠太尉守一性质直勤谨无他材术子安期历国子博士坐事贬卒安期子梦得进士及第　　杨琼
按宋史杨琼传琼汾州西河人幼事冯继业以材勇称太宗召置帐下即位隶御龙直三迁神勇指挥使从征太原以功补御龙直指挥使雍熙初改弩直都虞候拜单州刺史至道初召还共职明年徙知霸州改防御使灵庆路副都部署河外都巡检使贼累寇疆琼固捍有功咸平二年命为泾原仪渭邠宁环庆清远军灵州路副都部署寻徙镇定高阳关三路押策先锋屯定州之北明年副王超为镇州都部署再迁环庆徙定州四年召还以鄜州观察使充灵环十州军副都部署兼安抚副使贼寇清远出兵为援逗遛不进城陷琼却师退保洪德寨寇威寖炽未尝交一锋事闻于上命削官长流崖州移道州景德初起为右领军卫将军累迁左领军卫大将军领贺州团练使知兖州五年卒年六十七录其子舜臣为奉职长子舜宾内殿崇班合门祗候　　杨业
按宋史杨业传业并州太原人幼倜傥任侠善骑射弱冠事刘崇以骁勇闻累迁至建雄军节度使太宗征太原业劝其主继元降继元既降帝召见业以为右领军卫大将军还授郑州刺史会契丹入雁门业领麾下击之以功迁云州观察使雍熙三年大兵北征以潘美为云应路行营都部署命业副之以蔚州刺史王侁护其军拔云应寰朔四州会曹彬之师不利班师美等归代州未几诏迁四州之民于内地令美等以兵护之时契丹国母萧氏领众十余万复陷寰州业谓美等曰今辽兵益盛不可与战但领兵出大石路先遣人密告云朔州守将俟大军离代州日令云州之众先出我师次应州契丹必来拒即令朔州民出城直入石碣谷道遣强弩千人列于谷口以骑士援于中路则三州之众保万全矣侁沮其议业曰业非避死盖时有未利今君贵业以不死当为诸公先将行指陈家谷口曰诸君于此张步兵强弩为左右翼以援俟业转战至此即以步兵夹击救之美即与侁领麾下兵阵于谷口自寅至巳侁使人登托逻台望之以为契丹败走欲争其功即领兵离谷口美不能制俄闻业败即麾兵却走业力战自午至暮果至谷口望见无人即拊膺大恸再率帐下士力战身被数十创马重伤不能进遂为契丹所擒其子延玉亦没焉业不食三日死赠太尉大同军节度录其子供奉官延朗为崇仪副使次子殿直延浦延训并为供奉官延环延贵延彬并为殿直　　杨延昭
按宋史杨业传业子延昭本名延朗后改焉幼沉默寡言为儿时多戏为军阵太平兴国中补供奉官以崇仪副使出知景州时江淮凶歉命为江淮南都巡检使改崇仪使知定远军徙保州缘边都巡检使就加如京使咸平二年冬契丹扰边延昭时在遂城契丹攻之甚急延昭集丁壮护守契丹溃去以功拜莫州刺史进本州团练使六年为都巡检使徙宁边军部署景德元年知保州二年进本州防御使俄徙高阳关副都部署在屯所九年延昭不达吏事军中牒诉常遣小校周正治之颇为正所罔因缘为奸大中祥符七年卒年五十七　　杨覃
按宋史杨覃传覃字申锡汉太尉震之后也少献书于钱俶俶私署著作佐郎从俶归朝为禹城尉太平兴国八年举进士第授徐州观察推官改著作佐郎知戎州再迁太常博士淳化中转屯田员外郎判寿州就命知州事咸平初迁屯田郎中三门发运使吕蒙正荐其材诏入判三司尝献时务策五篇明年出为陕西转运使副使朱台符务有为而覃务循旧坐不协徙知随州景德二年知潭州大中祥符二年代冯亮为淮南江浙荆湖制置发运使月余改太常少卿直昭文馆知广州覃勤于吏事所至以干济称加右谏议大夫四年卒　　杨蜕
按宋史杨覃传覃从弟蜕登进士第官司封员外郎　　杨允恭按宋史杨允恭传允恭汉州绵竹人少倜傥任侠内客省使丁德裕讨贼至州允恭以策干之署绵汉招收巡检贼平补殿前承旨太平兴国中以殿直掌广州市舶改内殿崇班时缘江多贼命督江南水运因捕寇党以功转洛苑副使江淮两浙都大发运擘画茶盐捕贼事淳化五年转西京作坊使真宗即位改西京左藏库使俄知通利军咸平初以北边卖马未有定直命允恭主平其估王均之乱上虑南方有聚寇命允恭为荆湖江浙都巡检使二年夏以疾闻遣其子可乘传侍疾七月卒于升州赐其次子告同学究出身允恭有胆干能以方略捕贼王小波之乱也李顺之兄自荣据绵竹允恭兄允升弟允元并力破之诏赐允升学究出身授本县令允元什邡令明年召赴阙授允升右赞善大夫允元大理评事可咸平元年进士历官至都官员外郎　　杨知
按阳信县志知少警悟遇异人传以风鉴太宗微时散行遇知知谓曰君其治世主乎太宗却避及登极乃诏号真人即太山为庵以居后莫知所之　　杨希闵
按宋史杨克让传克让子希闵字无间生而失明令诸弟读经史一历耳不忘属文善缄尺赵普守西洛府中笺疏皆希闵所为将奏署本府掾固辞不受卒年三十九三子日华日严日休皆登进士第日华都官员外郎日严职方员外郎日休殿中丞希闵弟希甫淳化三年进士至屯田员外郎从子日宣亦登进士第　　杨亿
按宋史杨亿传亿字大年建州浦城人祖文逸南唐玉山令亿将生文逸梦一道士自称怀玉山人来谒未几亿生有毛被体长尺余经月乃落七岁能属文对客谈论有老成风雍熙初年十一太宗闻其名诏江南转运使张去华就试词艺送阙下即授秘书省正字丁外艰服除淳化中诣阙献文改太常寺奉礼郎命试翰林赐进士迁光禄寺丞明年直集贤院表求归乡里至道二年春迁著作佐郎尝命为越王生辰使时公卿表疏多假文于亿名称益着真宗即位超拜右正言乞外补就养知处州召还拜左司谏知制诰景德初以家贫乞典郡江左诏令知通进银台司俄判史馆会修册府元龟亿与王钦若同总其事其序次体制皆亿所定三年召为翰林学士又同修国史大中祥符初加兵部员外郎户部郎中五年以母疾请归省不待报而行亿素体羸至是以病闻请解官命授太常少卿分司西京许就所居养疗七年病愈起知汝州代还知礼仪院天禧二年冬拜工部侍郎明年权同知贡举坐考较差谬降秘书监丁内艰属行郊礼以亿典司礼乐未卒哭起复工部侍郎令视事四年复为翰林学士卒年五十七亿重交游性耿介尚名节多周给亲友故廪禄亦随而尽　　杨伟按宋史杨亿传亿弟伟字子奇幼学于亿天禧元年献颂召试学士院赐进士及第以试秘书省校书郎知衢州龙游县再补蕲州录事参军国子监荐为直讲驸马都尉李遵勖守澶州辟佥书镇宁军节度判官事迁大理寺丞知河间县再迁太常博士用近臣荐为集贤校理通判单州徙知祥符县提点开封府界诸县镇公事累迁尚书兵部员外郎同修起居注伟清慎无治剧才命知制诰权谏院尝曰谏臣宜陈列大事细故何足论然当时讥其亡补迁刑部郎中为翰林学士祀明堂迁右司郎中判太常寺为群牧使进中书舍人卒赠尚书礼部侍郎　　杨朴
按尚友录朴字契元管城人善诗少与毕士安同学士安为宰相荐之太宗召见面试蓑衣诗云狂脱酒家春醉后乱堆渔舍晚晴时除官不受听归山以其子从妙为长水尉真宗东封召对上问有人送诗否曰臣妻一首云更休落魄耽杯酒切莫猖狂爱作诗今日捉将官里去这回断送老头皮帝大笑赏　　杨崇勋按宋史杨崇勋传崇勋字宝臣蓟州人祖守斌为指挥使父全美为殿前指挥使崇勋以父任为东西班承旨事真宗于东宫及即位迁右侍禁西头供奉官累迁西上合门使群牧都监改副使以左卫大将军恩州刺史为枢密院都承旨寻提举枢密诸房通进银台司事以英州防御使为马军都虞候并代州马步军副使总管留为客省使领群牧使真宗久不豫周怀政谋奉帝为太上皇传位太子崇勋发之诛怀政崇勋以内客省使领桂州观察使仁宗即位以彰德军节度观察留后知陈州授殿前都虞候真定府定州路副都总管知定州历马军副都指挥使殿前都指挥使振武军节度使拜宣徽南院使宫中火为修葺副使又历镇南定武军山南东道节度使进枢密使以同平章事河阳三城节度使判许州改陈州景佑初怀政家人讼冤遂罢平章事知寿州徙亳州复知陈州契丹将渝盟朝廷择将备边崇勋请行复拜同平章事判定州徙成德军又徙郑州坐其子宗诲纳赇枉法以左卫上将军致仕改太子太保卒赠太尉谥恭毅崇勋性贪鄙喜中伤人人以是畏之　　杨大雅按宋史杨大雅传大雅字子正唐靖恭诸杨虞卿之后虞卿孙承休唐天佑初以尚书刑部员外郎为吴越国册礼副使杨行密据江淮道阻不克归遂家钱塘大雅承休四世孙也钱俶归朝挈其族寓宋州大雅素好学进士及第历新息鄢陵县主簿改光禄寺丞知新昌县徙知浔州监在京商税再迁秘书丞咸平中迁太常博士久之召试直集贤院出知筠袁二州提举开封府界诸县镇事为三司盐铁判官知越州提点淮南路刑狱还考试国子监生坐失荐迭降监陈州酒徙知常州判三司都磨勘司户部勾院迁集贤殿修撰知应天府还纠察在京刑狱以兵部郎中知制诰大雅初名侃至是避真宗藩邸讳诏改之居二岁拜右谏议大夫集贤院学士至亳州卒大雅朴学自信无所阿附所著大隐集三十卷西垣集五卷职林二十卷两汉博闻十二卷　　杨守珍
按宋史杨守珍传守珍字仲宝开封祥符人为入内黄门习书史学兵家方略善射选为环庆路走马承受公事契丹谋入塞为镇定高阳关行营同押先锋事徙真定保赵等州驻泊都监邕桂等十州安抚都监从曹克明降抚水州蛮筑二栅以扼其要天禧初累迁西京作坊使带御器械永兴军兵马钤辖徙真定邠宁路为内侍省内侍押班提点内弓箭军器库进内园使右班都知领端州刺史卒赠原州防御使　　杨纮按宋史杨亿传亿子纮字望之以荫历官知鄞县以亿文献赐进士出身通判越州知筠州提点江东刑狱除转运按察使江东饥纮开义仓赈之纮御下急与王鼎王绰号江东三虎坐降知衡州徙越州为荆南转运使徙知湖州复为江东转运使官至太常少卿卒纮性严虽家居儿女不敢妄言笑　　杨景宗
按宋史杨景宗传景宗字正臣章惠皇太后从父弟少蒲博无赖客京师以罪黜隶致远务章惠入宫为美人奏补茶酒班殿侍累迁西头供奉官合门祗候坐事降左侍禁郢州兵马都监累迁东染院副使章惠为太后进崇仪使领连州刺史扬州兵马钤辖未几授秦州刺史徙滑州钤辖迁舒州团练使为兵马总管章惠崩迁成州防御使坐入临皇仪殿被酒讙噪出为兖州总管改天雄军副都总管时吕夷简守魏以不法奏贬齐州都监徙卫州又徙郓州钤辖召远同勾当景灵宫提举四园苑章献章懿二后升祔太庙帝念章惠故特拜景宗徐州观察使逾年领军头引见司出知磁州为建宁军节度观察留后知潞州领皇城司坐卫士入禁中谋为乱贬徐州观察使知济州还提举万寿观复领军头引见又坐从卒王安挟刃入皇城谪左监门卫大将军均州安置起为汝州钤辖祠明堂覃恩愿还所改官求为郡帝谓景宗性贪虐不可予乃以为建宁军留后提举在京诸司库务卒赠武安军节度使谥庄定景宗起徒中以外戚故至显官然暴戾所至为人患　　杨璞
按尚友录璞新郑人善诗士大夫多传诵每乘牛往来村店自称东里野民常入嵩山穷绝处凡数年有诗歌百余篇既被召见还作归耕赋以见志真宗谒诸陵道出郑州使以束帛赐之　　杨光辅
按宋史杨安国传安国父光辅居马耆山学者多从受经州守王溥文荐为太学助教孙奭知兖州又荐为太常寺奉礼郎州学讲书仁宗命说尚书光辅讲无逸一篇时年七十余矣而论说明畅帝悦欲留为学官以国子监丞老于家　　杨申
按万姓统谱申新喻人天圣间举进士累官光禄卿立朝颇有风节王安石当国以论新法不合出知济州多善政寻乞致仕吕大防表其所居为耆德坊　　杨翊按尚友录翊字正臣有声场屋天圣八年擢进士第授泉州南安尉偶得微疾投檄去郡太守留之不可未几疾愈或勉之仕弗愿以诗酒自娱平淡简古有晋宋间风度翊与蔡君谟同年尢相厚庆历初君谟以谏官给告迎侍道经仙阳因作诗十九韵遗翊云作诗欲招隐&amp;#愧林泉人及还京又率同列荐之坚卧不起常游武夷每至胜处必有题咏既归有道士来谒刺字称张湛然翊令子弟馆之南园中夜月明如昼道士长啸池上须臾云气惨淡清&amp;#四起双鹤嘹唳诸子弟寒栗道士遂不见明日告翊翊始悟十三真君中所谓张湛白马者也取刺视之乃白纸耳　　杨安国按宋史杨安国传安国字君倚密州安丘人五经及第为枝江县尉后迁大理寺丞监兖州酒税徙监益州粮料院入为国子监直讲景佑初置崇政殿说书安国以国子博士预选久之进天章阁侍讲直龙图阁为天章阁待制龙图阁直学士进翰林侍讲学士历判尚书刑部太常寺纠察在京刑狱累迁给事中年七十余卒赠尚书礼部侍郎　　杨察
按宋史杨察传察字隐甫其先晋人从唐僖宗入蜀家于成都至其祖钧始从孟昶归朝钧生居简仕真宗时至尚书都官员外郎尝官庐州遂为合肥人居简生察景佑元年举进士甲科除将作监丞通判宿州迁秘书省著作郎直集贤院出知颍寿二州入为开封府推官判三司盐铁度支勾院修起居注历江南东路转运使召为左正言知制诰晏殊执政以妻父嫌换龙图阁待制母忧去职服除复为知制诰拜翰林学士擢右谏议大夫权御史中丞论事无所避数以言事忤宰相陈执中出知信州徙扬州复为翰林侍读学士知永兴军加端明殿学士知益州再迁礼部侍郎权三司使内侍杨永德毁察于帝察由是乞罢三司乃迁户部侍郎提举集禧观进承旨逾年复以本官充三司使病痈卒赠礼部尚书谥宣懿察美风仪敏于属文遇事明决勤于吏职无子以兄子庶为嗣弟置举进士第一通判润州以母忧不赴毁瘠而卒时人伤之　　杨置
按宋史孙唐卿传杨置字审贤察之弟少有隽才庆历二年举进士京师试国子监礼部皆第一既试崇政殿擢第一授将作监丞通判颍州未至官持母丧病羸卒　　杨畋
按宋史杨畋传畋字乐道保静军节度使重勋之曾孙进士及第授秘书省校书郎并州录事参军再迁大理寺丞知岳州庆历三年湖南猺人唐和等劫掠州县擢殿中丞提点本路刑狱专治盗贼事畋厉众平六峒以功迁太常博士坐部将胡元战死降知太平州岁余贼益肆帝遣御史按视还言欲殄贼非畋不可乃授东染院使荆湖南路兵马钤辖贼平改尚书屯田员外郎直史馆知随州召还为三司户部判官奉使河东丁父忧会侬智高陷邕州召至都除起居舍人知谏院广南东西路体量安抚经制贼盗畋至韶州会张忠战死贼势愈炽畋不能抗坐是落知谏院知鄂州再降为屯田员外郎知光化军明年又降为太常博士岁终知邠州复起居舍人为河东转运使入为三司户部副使迁吏部员外郎久之擢天章阁待制改知制诰进龙图阁直学士复知谏院嘉佑六年卒赠右谏议大夫畋出于将家折节喜学问为士大夫所称　　杨佐
按宋史杨佐传佐字公仪本唐靖恭诸杨后至佐家于宣及进士第为陵州推官累迁河阴发运判官干当河渠司皇佑中汴水杀溢不常佐度地凿渎以通河流出为江淮发运使召为盐铁副使拜天章阁待制尝使契丹英宗升遐再往卒于道　　杨蟠
按宋史杨蟠传蟠字公济章安人也举进士为密和二州推官欧阳修称其诗苏轼知杭州蟠通判州事与轼倡酬居多平生为诗数千篇后知寿州卒　　杨告按宋史杨告传告字道之其先汉州绵竹人父允恭西京左藏库使既死赐告同学究出身调庐江尉改丰城主簿再调南剑州判官知南安六合钱塘宁国县改大理寺丞累迁尚书司封员外郎为赵元昊旌节官告使元昊专席自尊大告徙坐即宾位莫之屈也除京西转运副使以疾权管勾西京留台顷之为淮南转运使徙制置发运使除三司户部副使安抚河东历祠部度支司封郎中拜右谏议大夫知郑州徙江宁府寿州告晓法令颇知财利而不务苛刻时号能吏未几卒　　杨适
按尚友录适字安道慈溪人年七十余以行义闻仁宗常赐以粟帛遣官捧诏并袍笏以起之辞不受号大隐先生　　杨昭述
按万姓统谱昭述字宗鲁赋性醇雅而长于议论远近之人争遣子弟师之陈襄主浦城簿以乡先生待昭述嘉佑奏名出身授池州石埭尉始至选秀民进而教之邑人于是相率趋学以杨夫子称昭述刺史见昭述曰得非所谓杨夫子者欤遂荐之任满调雷州海康县令逾年以疾卒　　杨明复
按万姓统谱明复字复翁临海县人操履纯正博通经籍著述有周易会粹尚书畅旨诗学发微冠婚丧祭图号浦城先生　　杨偕
按宋史杨偕传偕字次公坊州中部人唐左仆射于陵六世孙父守庆仕广南刘氏归朝为坊州司马因家焉偕举进士释褐坊州军事推官知汧源县再调汉州军事判官迁秘书省著作佐郎为审刑院详议官再迁太常博士宋绶荐为监察御史改殿中侍御史言刘从德遗奏恩太滥贬太常博士监舒州税以尚书祠部员外郎知光州改侍御史为三司度支判官判吏部流内铨徙三司度支副使擢天章阁待制河北转运使进龙图阁直学士知河中府徙陕州又徙河东都转运使进枢密直学士知并州及元昊入寇密诏偕选强壮万人策应麟府修宁远寨明年改左司郎中本路经略安抚招讨使偕列六事于朝朝廷不从偕累奏不已乃罢知邢州徙沧州久之迁翰林侍读学士知审官院复以为左司郎中求知越州道改知杭州还判太常司农寺改右谏议大夫请老以尚书工部侍郎致仕卒子忱慥皆有隽才蚤卒　　杨仲元按宋史杨仲元传仲元字舜明管城人第进士调宛丘主簿民诉旱守拒之曰邑未尝旱狡吏导民而然仲元白之竟免其税知泽州沁水县历光虔虢三州官光禄卿改中散大夫卒年五十五　　杨应询
按宋史杨应询传应询字仲谋章惠皇后族孙也历知信安保定军为河北沿边安抚使知雄州寻兼高阳关路钤辖边人捕得北盗吕忏儿契丹谓略执平民有诏使纵释应询言吾知执盗耳因其求而遂与之是示以怯也不与遂质我民固索之应询以违诏贬秩再迁洋州观察使入提举万寿观馆契丹使为定州真定大名副都总管卒赠昭化军节度使谥曰康理　　杨日华
按宋史杨日严传日严兄日华历官至太常少卿三司副使　　杨日严
按宋史杨日严传日严字垂训河南人进士及第试秘书省校书郎知安丘县迁大理寺丞出知襄州徙庐郸二州入为开封府判官使契丹还为两浙转运副使京东转运使徙益州转运使又徙江淮制置发运使累迁太常少卿加枢密直学士知益州迁勾当三班院知通进银台司迁给事中以龙图阁学士知澶州召权知开封府判太常司农寺同知审官院卒日严初为益州转运使无他治能及知益州颇为蜀人所信爱　　杨文广
按宋史杨业传业子延昭延昭子文广字仲容以班行讨贼张海有功授殿直范仲淹宣抚陕州与语奇之置麾下从狄青南征知德顺军为广西钤辖知宜邕二州累迁左藏库使治平中擢龙神卫四厢都指挥使迁兴州防御使秦凤副都总管韩琦使筑筚篥城文广声言城喷珠率众急趋筚篥比暮至其所部分已定迟明敌骑大至知不可犯而去遗书曰当白国主以数万精骑遂汝文广遣将袭之斩获甚众诏书褒谕加泾州镇戎军为定州路副都总管迁步军都虞候辽人争代州地界文广献阵图并取幽燕策未报而卒　　杨燧
按宋史杨燧传燧开封人善骑射应募隶军籍从征贝州穴城以入贼平功第一补神卫指挥使从征侬智高擢万乘都指挥使英宗即位以为邓州防御使历环庆泾原鄜延二路副都总管由容州观察使拜宁远军节度殿前副都指挥使卒赠侍中谥庄敏　　杨孟容按万姓统谱孟容眉山人累官知怀安军在治平时与濮议不合在熙宁间议新法又不合元佑中乞致仕哲宗书清节二字赐之　　杨绘
按宋史杨绘传绘字元素绵竹人少而奇警读书五行俱下名闻西州进士上第通判荆南以集贤校理为开封推官遇事迎刃而解诸吏惟日不足以母老请知眉州徙兴元府在郡狱无系囚神宗立召修起居注知制诰绘抗迹孤远立朝寡援不畏强御知无不为知谏院擢翰林学士为御史中丞免役法行绘陈十害王安石使曾布疏其说诏绘分析固执前议遂罢为侍读学士知亳州历应天府杭州再为翰林学士常荐属吏王永年御史蔡承禧言其私通馈赂坐贬荆南节度副使改提举太平观起知兴国军元佑初复天章阁待制再知杭州卒年六十二绘为吏敏强性疏旷然表里洞达一出于诚　　杨时
按宋史杨时传时字中立南剑将乐人幼&amp;#异能属文稍长潜心经史熙宁九年中进士第时河南程颢与弟颐讲孔孟绝学于熙丰之际时调官不赴以师礼见颢于颍昌颢死又见程颐于洛杜门不仕者十年久之历知浏阳余杭萧山三县皆有惠政张舜民在谏垣荐之得荆州教授四方之士不远千里从之游号曰龟山先生会有使高丽者国主问龟山安在使回以闻召为秘书郎迁著作郎除迩英殿说书又除右谏议大夫敌兵初退议者欲割三镇以讲和时极言其不可李纲罢时兼国子祭酒已言王安石邪说之害谏官冯澥力主王氏上疏诋时会学官中有纷争者有旨学官并罢时亦罢祭酒寻上章乞罢谏省除给事中辞乞致仕除徽猷阁直学士提举嵩山崇福宫时力辞直学士之命改除徽猷阁待制提举崇福宫高宗即位除工部侍郎连章丐外以龙图阁直学士提举杭州洞霄宫已而告老以本官致仕优游林泉以着书讲学为事卒年八十三谥文靖　　杨恂按宋史家愿传愿同郡杨恂丹陵人也字信仲元丰五年登进士第元符初知广都县与愿同时上书语甚切直越三年亦同入党籍邪下第五等其书以火不存　　杨训
按浦城县志训字公发登元丰五年进士初调符离尉改江宁府司理参军府尹王安礼一见待以国士移密县令辟川陕都茶司干官周常帅越辟为山阴令荐知东阳县转朝奉郎初训与蔡京同受业王安石之门及京当国太宰余深备道京愿见之意训辞卒年八十三　　杨杰
按宋史杨杰传杰字次公无为人少有名于时举进士元丰中官太常数任一时礼乐之事皆预讨论元佑中为礼部员外郎出润州除两浙提点刑狱卒年七十自号无为子　　杨畏
按宋史杨畏传畏字子安其先遂宁人父徙洛阳畏幼孤好学事母孝擢进士第调成纪主簿不之官刻志经术以所著书谒王安石吕惠卿为郓州教授自是尊安石之学除西京国子监教授舒亶荐为监察御史里行舒亶罢畏坐左转宗正丞出提点夔州路刑狱元佑初请祠归洛吕大防刘挚为相俱与畏善用畏为工部员外郎除监察御史擢殿中侍御史畏助大防攻挚挚罢苏颂为相畏复攻颂颂罢畏意欲苏辙为相宣仁后外召范纯仁为右仆射畏又攻纯仁畏本附辙知辙不相复上疏诋辙不可用其倾危反复如此百僚莫不侧目迁侍御史礼部侍郎及大防为宣仁后山陵使畏首背大防荐章惇吕惠卿可大任惇入相徙畏吏部曾布蔡汴言畏平日所为于惇遂以宝文阁待制出知真定府寻落职知虢州入元佑党后知郢州复集贤殿修撰知襄州移荆南提举洞霄宫未几知邓州再丐祠以言者论列落职主管崇禧观蔡京为相畏遣子侄见京以元佑末论苏辙不可大用等章自明又因京党河南尹薛昂致言于京遂出党籍寻复宝文阁待制政和二年卒年六十九　　杨天惠
按万姓统谱天惠郫县人幼警敏常取韩愈欧阳修文集纵观作歌行数十篇老师儒相传惊叹元丰中进士徽宗时上书言宫禁事甚剀切后入党籍有文集行于世　　杨&amp;#
按万姓统谱&amp;#青神人少有文名尝谒黄庭坚论学术邪正自是学有指归时用王安石新经屏黜孔安国训注&amp;#笑曰吾不能强束缚进身遂弃去子旻城固主簿晃监石羊镇酒税　　杨丙
按万姓统谱丙晋江人少力学精于左氏春秋第进士累官左司谏尝论赃吏当自大吏始且谓大臣不为私则小臣不敢干以私台谏不为私而后可以责人之私累迁刑部侍郎中书舍人所著有易说礼记解西掖&amp;#谏垣存&amp;#　　杨汇
按尚友录汇成都人杜门委巷之下着书赋诗人无知者邵伯温为部使者荐其学行甚高节甚简不报及卒学者谥为静恭先生　　杨汲
按宋史杨汲传汲字潜古泉州晋江人登进士第调赵州司法参军主管开封府界常平权都水丞与侯叔献行汴水淤田法遂酾汴流涨潦以溉瘠土皆为良田神宗嘉之提点淮西刑狱提举西路常平召判都水监为大理卿迁刑部户部侍郎元佑初以宝文阁待制知庐州落职知黄州历徐襄越州绍圣中复为户部侍郎卒　　杨维
按尚友录维武陵人登进士第幼&amp;#悟尝撰宫柳诗百篇以进上大称赏御书清白传家四字以赐之族人杨演志在泉石不乐仕进隐居桃源山崇宁间赐号冲真处士时有杨枋者号存斋弟岊号字溪尝师晦庵友其门人晏敦复所得益深世称为大杨小杨　　杨授按万姓统谱授字梦锡幼警悟卓荦过人入太学屡中前列崇宁中擢进士第任铜鞮尉会摄邑事习俗极陋前此无应进士举者建学择秀民教之士始务学秩满升上津令终更东归道经光化爱其地沃民淳买田筑室因居焉无意进取日事唱酬优游自适卒司令杨为作墓铭曰性成而孝弟学优而从仕莅官而辨治三者备而不显于位勇于退而优游卒岁是为君子之知命　　杨戬
按宋史杨戬传戬少给事掖庭主掌后苑善测伺人主意自崇宁后日有宠知入内内侍省立明堂铸鼎鼐起大晟府龙德宫皆为提举政和四年拜彰化军节度使历镇安清海镇东三镇由检校少保至太傅有胥吏杜公才者献策于戬立法索民田契增立赋租始于汝州浸淫于京东西淮西北括废堤弃堰荒山退滩及大河淤流之处皆勒民赋宣和三年死赠太师吴国公靖康诏追戬所赠官爵　　杨&amp;#
按浦城县志字元辉崇宁五年擢进士第调濠州锺离主簿升从政郎授郴州司录改宣教郎还朝表进所业天子奇其才擢知大宁监迁奉议郎以磨勘转朝奉郎上殿称旨除主符郎宣和五年除明堂颁朔布政府司令转朝奉大夫出知蕲州升朝散大夫被召未赴卒　　杨公度
按万姓统谱公度字元宏训子政和中登第历福建提举常平司主管赵鼎常荐其才秦桧弟梓与公度同年称公度学问于桧或劝使往见公度诵其父言谢之公度常摄潭州事军兵更戍有以浮言动众者立召主将诛首恶数百人有玉峰集二十卷　　杨庆
按宋史杨庆传庆鄞人父病贫不能召医乃刲股肉啖之良已其后母病不能食庆取右乳焚之以灰和药进焉入口遂差久之乳复生宣和三年守楼异名其坊曰崇孝绍兴七年守仇悆为之请十二年诏表其门　　杨宗闵
按宋史杨震传初契丹之亡其将鞠西奔招合杂羌十余万攻麟府诸城郭震父宗闵领本道兵马屡摧败之靖康元年鞠围建宁震战殁明年宗闵亦死事于长安　　杨震
按宋史杨震传震字子发代州崞人以弓马绝伦为安边巡检从折可存讨方腊生得师囊及杀首领三十人进秩五等还知麟州建宁寨靖康元年十月鞠与夏人奚人围建宁震守越旬矢尽力乏城不守与子居中执中力战没阖门俱丧惟长子存中从征河北独免震时年四十四建炎二年诏赠武经郎存中贵请于朝谥曰恭毅　　杨全
按宋史杨次山传次山曾祖全以材武奋靖康末捍京城死事

　张姓部列传十一
　　宋二
　　张耆
按宋史张耆传耆字元弼开封人年十一给事真宗藩邸及即位授西头供奉官咸平中契丹犯边以功迁天雄军兵马钤辖边兵未解徙镇州行营钤辖又徙定州迁昭州团练使并代州钤辖明年契丹复入帝欲亲征召还入对命为西面钤辖景德罢兵迁英州防御使从帝东封迁绛州防御使殿前都虞候迁相州观察使从祀汾阴授威塞军节度使丁父母忧起复累迁枢密使先名旻至是表改名耆封邓国公章献太后崩以左仆射护国军节度出判许州移襄邓孟许陈寿六州封徐国公以太子太师致仕卒谥荣僖　　张彝宪
按万姓统谱彝宪字季常博学多闻三与计偕不利绝意功名放怀林壑与杨文公世亲咸平初文公自括苍解印趋朝凡两造其居子泌官至尚书　　张从吉
按宋史张平传平子从吉以荫补殿直转供奉官知宜州屡破溪蛮转运使陈尧叟上其状累迁内殿崇班阁门祗候如京副使咸平中知环州景德四年宜州军校陈进叛命为广南东西路安抚使将兵讨之以平贼功改庄宅副使未还卒　　张睿
按宋史张旦传景德中契丹入寇指挥使张睿死之　　张希颜按尚友录希颜景德间知萍乡县时张咏问殿直范延贵曾见好官员否延贵乃称希颜咏问何以知之答曰昨过其境驿传桥道皆修葺野无惰民肆无赌博市易不喧夜宿邸中更鼓分明以是知其为好官员也咏乃并荐于朝　　张沔
按万姓统谱沔蒲城人大中祥符初进士历官侍御史排击奸佞不避权贵端亮有操无愧清议云　　张若谷按宋史张若谷传若谷字德繇南剑沙县人进士及第为巴州军事推官调全军事推官入见真宗识其名特改大理寺丞知蒙阳县三司言广宁监岁铸缗钱四十万其主监宜择人乃以命若谷擢知处州历江湖淮南益州路转运江淮制置发运使累官至尚书左丞致仕若谷素为宰相张士逊引拔然所至亦有循良迹不激讦取名云　　张知白
按宋史张知白传知白字用晦沧州清池人幼笃学中进士第累迁河阳节度判官召试舍人院出知剑州逾年召试中书加直史馆江南旱与李防分路安抚及还权管勾京东转运使事东封进右司谏擢龙图阁待制再迁尚书工部郎中使契丹知白以朝廷制官重内轻外自请补外知青州还京师迁右谏议大夫拜给事中参知政事郊礼成迁尚书工部侍郎时王钦若为相知白议论多相失因称疾辞位罢为翰林侍读学士知大名府及钦若分司南京宰相丁谓素恶钦若徙知白南京留守意其报怨既至待钦若加厚谓怒复徙知白亳州迁兵部仁宗即位进尚书右丞以工部尚书同中书门下平章事为集贤殿大学士知白在相位慎名器无毫发私常以盛满为戒虽显贵其清约如寒士感风眩薨谥文节无子以兄子子思为后仕至尚书工部侍郎致仕　　张锡
按宋史张锡传锡字贶之其先京兆人曾祖山甫徙家汉阳锡进士甲科试校书郎知南昌县迁著作郎知新州再迁太常博士知东明以治迹闻枢密直学士李及荐为监察御史迁殿中侍御史出为荆湖北路转运使改尚书兵部员外郎还判度支句院为京东河北转运使改江淮制置发运使召判大理寺历度支盐铁副使丧母起复擢天章阁待制知河中府累迁右谏议大夫翰林侍读学士判太常寺国子监卒　　张
按宋史张传字唐公洎之孙也举进士以妇父王钦若嫌召试学士院赐第除秘阁校理同知太常礼院判吏部南曹为开封府推官知洪州徙两浙转运使知颍州扬州即拜淮南转运使入修起居注知制诰出知黄州历应天府河南河阳请为太平州当官遇事辄言触忤势要至屡黜终不悔卒年七十　　张孜按宋史张孜传孜开封人母微时生孜后入宫乳悼献太子孜方在襁褓真宗以付内侍张景宗曰此儿貌厚汝谨视之景宗遂养以为子荫补三班奉职给事春坊司转殿直皇太子即位迁为陈州兵马都监五迁至供备库使领恩州团练使真定路兵马钤辖历迁昭信军节度观察留后马军副都指挥使孜长于宫禁中内外颇涉疑似言者请罢孜兵柄乃出为宁远军节度使知潞州徙陈州仁宗以其无他复召为马军副都指挥使以罪罢知曹州卒谥勤惠孜初名茂实避英宗旧名改孜云　　张昭远
按宋史张昭远传昭远字持正沧州无棣人父凝殿前都虞候宁州防御使契丹内寇凝伏兵瀛州陷围中昭远年十八挺身掖出之擢左班殿直每出使还奏利害多称旨为忻州都巡检改合门祗候天禧初除西上合门副使俄为河北缘边安抚副使寻知瀛州改知雄州徙鄜延路兵马钤辖知成德军迁四方馆使擢捧日天武四厢都指挥使知代州召还罢管军授左龙武军大将军卒　　张师德
按宋史张去华传师德字尚贤去华子真宗祀汾阴知河南府薛映荐其学行又献汾阴大礼颂于行在是岁举进士为第一除将作监丞通判耀州迁秘书省著作郎集贤校理判三司都理欠凭由司天禧初安抚淮南苦风眩改判司农寺擢右正言知制诰判尚书刑部顷之出知颍州迁刑部员外郎判大理寺为群牧使景灵宫判官再迁吏部郎中以疾知邓州徙汝州拜左谏议大夫罢知制诰师德孝谨有家法不交权贵卒于官子景宪为大中大夫　　张存
按宋史张存传存字诚之冀州人举进士为安肃军判官天禧中改著作佐郎知大名府朝城县迁侍御史历京东陕西河北转运使户部度支副使西边动兵以天章阁待制为陕西都转运使迁龙图阁直学士知延州以母老惮行徙泽州知开封府使河北王则反坐失察降知汀州存婿李&amp;#之弟李教因醉为妖言事觉自缢死或言教不死在贝州父母私属以存故得免御史案验无状犹夺职知池州又徙郴久之乃复职以吏部侍郎致仕存性孝友家居矜庄与宾友燕接垂足危坐终日未尝倾倚卒谥恭安　　张忠按宋史张忠传忠字圣毗开封人先世业农忠慷慨不事生产初隶禁军累迁神龙卫左第二军指挥使仁宗即位迁天武左第三指挥使融州刺史改天武右厢指挥使拜齐州团练使擢知沧州本路钤辖徙澶州总管以疾求医京师卒　　张希一
按宋史张耆传希一字简翁以父耆任累官引进使历知冀邢等九州絓兄得一累监洪州盐复为河北缘边安抚副使徙成都利州路钤辖真定府路总管以均州防御使提举集禧观卒　　张利一
按宋史张耆传耆子利一字和叔以荫补供奉官光州都监提点京东淮南刑狱知莫冀二州为河北缘边安抚都监知广信军徙知保州雄州累迁定州路钤辖进马步军总管络雄州团练使　　张奎
按宋史张亢传亢兄奎字仲野先亢中进士历官右谏议大夫知江宁府徙审官院知河南府初全义守洛四十年洛人德之有生祠及见奎伟仪观曰真齐王孙也因复兴齐王祠岁余以能政闻迁给事中归朝京东盗起加枢密直学士知郓州数月捕诸盗悉平奎治身有法度风力精强所至有治迹吏不敢欺子焘龙图阁直学士　　张亢
按宋史张亢传亢字公寿自言后唐河南尹全义七世孙家于临濮少豪迈有奇节进士及第为广安军判官应天府推官改大理寺丞佥书西京判官事通判镇戎军丁母忧起为如京使累迁右骐骥使忠州刺史徙鄜延路知鄜州会契丹欲渝盟领果州团练使知瀛州葛怀敏败迁四方馆使泾原路经略安抚招讨使知渭州亢闻诏即行及至敌已去郑戬统四路亢与议不合迁引进使徙并代副都总管知代州加领眉州防御使复为泾原路总管知渭州会给郊赏州库物良而估贱三司所给物下而估高亢命均其值以便军人转运使奏亢擅减三司所估降知磁州改将作监知和州坐失举徙筠州久之复眉州防御使真定府路副都总管迁客省使以足疾知卫州徙怀州坐与邻郡守议河事会境上经夕而还降曹州钤辖改河阳总管以疾辞为秘书监未几复客省使眉州防御使徐州总管卒亢好施轻财驭军严明所至有风迹　　张揆
按宋史张揆传揆字贯之其先范阳人后徙齐州擢进士第历北海县尉改大理寺丞以疾解官陈执中安抚京东荐揆经明行淳召为国子监直讲徙诸王府侍讲以尚书度支员外郎直史馆荆王府记室参军擢天章阁待制累迁右谏议大夫进龙图阁直学士给事中判太常寺加翰林侍读学士知审刑院出知齐州揆性刚狷少容阔于世务然好读书老而不倦与弟掞相友爱掞为龙图阁直学士　　张掞
按宋史张掞传掞字文裕齐州历城人父蕴咸平初监淄州兵契丹入寇游骑至淄青间蕴力治守备游骑为之引去掞幼笃孝蕴病刲股肉以疗举进士知益都县丁内艰徒跣举柩叩首流血与兄揆庐墓左明道中京东饥盗起以御史中丞范讽荐知莱州掖县为集贤校理四迁为龙图阁直学士知成德军入判太常司农事累官户部侍郎致仕熙宁七年卒掞忠笃诚&amp;#事揆如父理家必谘而行为乡党矜式　　张观按宋史张观传观字思正绛州绛县人少谨愿好学中服勤辞学科擢为第一授将作监丞通判解州会盐池吏以赃败坐失举劾降监河中府税复通判果州改秘书省秘书郎仁宗即位迁太常丞擢右正言为三司度支判官同修起居注改右司谏知制诰判登闻检院出知杭州还判国子监累迁左司郎中知审官院拜同知枢密院事康定中西兵失利议点乡兵不决遂罢以资政殿学士知相州历知应天河南府以父居业高年多病请便郡以观文殿学士知许州月余拜左丞丁父忧哀毁卒谥文孝　　张及　张逵
按宋史张咏传咏知益州以蜀士知向学而不乐仕宦察郡人张及李畋张逵者皆有学行为乡里所称遂敦勉就举而三人者悉登进士　　张君房
按尚友录君房安陆人为著作郎真宗时日本遣使入贡诏本国建寺使者乞词臣撰寺记时直院之文多君房代为之既宣令撰寺记使者待命而君房醉饮市楼索之不获直院大窘后杨亿改闲忙令曰世上何人号最忙紫微失却张君房或谓君房非醉但假此以拒使者耳　　张思训
按尚友录思训巴中人司天监学士精思巧绝本唐李淳风梁令赞之法作浑仪以献日月行度成于自然不假人运尢为精妙帝深欣赏之　　张荷
按尚友录荷寿光人师事种放与吴质魏野杨朴宋澥为友性高洁为文奇涩着过非九篇放谓隋唐以来士罕能及之所著有诗文三卷　　张仿
按万姓统谱仿字希古崇安人第进士调崇仁令修粹堰万金坡以增灌溉蛮尝寇近境视仿有备急引去仿乃慈以抚之后监镇州粮料真宗幸澶渊闻仿名累迁太常博士仁宗时历知容亳泰泗岳吉六州会江淮发运张纶举仿自代再命知泰州复历数郡官至工部侍郎　　张瑁
按万姓统谱瑁以御史知宣州因家繁昌千口同居内外肃然杨杰书义居二字遗之孙崇熙宁三年进士官至太常丞　　张惟吉
按宋史张惟吉传惟吉字佑之开封人初补入内黄门迁西头供奉官监在京榷货务领内东门司为修奉章献章懿太后二陵承受复为内殿崇班监榷货物以羡余迁承制为赵元昊官告使及元昊寇延州遣按视延鄜环庆两路器甲并访攻守利害还奏称旨领皇城司迁内侍省押班群牧都监供备库使同提举在京诸司库务领恩州刺史为入内都知商湖决为澶州修河都钤辖迁如京使果州团练使复领皇城司卒谥忠安　　张君平
按宋史张君平传君平字士衡磁州阳人以父承训与契丹战死补三班差使殿侍黔州指挥使獠兵入寇君平击破之以功迁奉职除驻泊监押徙容白等州巡检又以捕贼功迁右班殿直擢合门祗候管勾汴口天圣初议塞滑州决河以君平习知河事命以左侍禁签书滑州事兼修河都监召同提点开封府界县镇公事迁内殿崇班复为滑州修河都监迁供备库副使河平改西作坊使就迁钤辖卒君平有吏材尢明于水利子巩皇佑中以尚书虞部员外郎为河阴发运判官管勾汴口嗣其父职　　张宗诲
按宋史张齐贤传宗诲字习之齐贤第二子也少喜学兵法阴阳象纬之书无不通究以父任为秘书省正字累迁太常少卿后为永兴军兵马钤辖又徙鄜延路元昊寇延安宗诲严斥候使老幼并力守御之敌引去以秘书监致仕卒子二人子皋字叔谟举进士累官至尚书司封员外郎子宪字修章以荫将作监主簿以献文赐同进士出身累迁尚书刑部郎中历太常少卿三司盐铁判官累职徙扬州卒　　张岊
按宋史张岊传岊字子云府州府谷人以赀为牙将有胆略善骑射天圣中元昊犯鄜延诏麟府进兵岊以都教练使从忻继闵破浪黄党儿两族射杀数十人以功补下班殿侍三班差使迁右班殿直为麟府州道路巡检改左班殿直进内殿崇班迁礼仪副使明镐在河东奏岊为麟府路驻泊都监累迁洛苑使前后数中流矢创发臂间卒　　张洞
按宋史张洞传洞字仲通开封祥符人父惟简太常少卿洞为人长大眉目如画遇事慷慨有为时赵元昊叛扰边仁宗思闻中外之谋洞以布衣求上方略召试舍人院擢试将作监主簿寻举进士中第调连水判官遭亲丧去再调颍州推官知州欧阳修甚重之晏殊知永兴军奏管勾机宜文字殊留守西京复奏知司录高若讷吴育荐其文学充秘阁校理判祠部知太常礼院转博士判登闻鼓院出知棣州转尚书祠部员外郎英宗即位出为江西转运使移淮南转运使转工部郎中未几卒　　张傅
按宋史张傅传傅字岩卿唐初功臣公谨之裔祖播为亳州团练副使子孙因为谯人傅进士及第稍迁秘书省著作佐郎宰相向敏中荐之知楚州提点江西刑狱徙江东就除转运使累迁工部郎中再迁兵部徙江淮发运使未至召还为侍御史进三司度支副使以疾请外知应天府以工部侍郎致仕卒傅强力治事七为监司所至审核簿书勾擿奸隐州县惮之　　张吉
按宋史高敏传张吉者庆州卒也为淮安镇守烽夏人寇东谷掠得之胁以兵使呼城中曰淮安诸寨已破宜速降吉反其辞贼怒害之诏赠内殿崇班又录其子　　张旨
按宋史张旨传旨字仲微怀州河内人父延嘉颇读书不愿仕州上其行赐号嵩山处士旨进保定军司法参军上书转运使锺离瑾愿补一县尉捕剧贼以自效瑾为奏徙安平尉前后捕盗三百余人擢秘书省校书郎迁著作佐郎明道中命知安丰县再迁太常博士通判忻州元昊反特迁尚书屯田员外郎通判府州率兵击贼以功迁都官员外郎徙知莱州改知邢州擢提点河东路刑狱范仲淹欧阳修言其鸷武有谋略除合门使累迁光禄卿知潞晋二州以老疾权判西京御史台寻卒　　张唐卿
按万姓统谱唐卿字希元青州人有履行景佑元年登进士甲科通判陕州民母再适人而死及葬其子盗以归与父同葬有司请论如法唐卿权郡事曰是知有母不知有法尔释之而闻于上闻者莫不嘉之　　张愈按宋史张愈传愈字少愚益州郫人其先自河南徙愈隽伟有大志屡举不第宝元初上书言边事用使者荐除试秘书省校书郎丁内艰盐酪不入口杜门着书未就卒　　张日用
按尚友录日用静海人知新昌县见郡曹掾之子郑澥奇之妻以女后果魁天下文彦博宣抚河北日用谓彦博此行须得便宜行事请于上许之后彦博遂擒王则实日用参勷之力也子次山少俊逸有才名年十六即入仕调泰兴簿因开河部夫整肃工力多先办包拯荐诸朝清名直节见知于司马光遂知泰州有鹳诉于庭次山呼兵官使随去乃其雏为人所烹次山为断治鹳始退飞　　张先
按尚友录先字子野乌程人康定初进士诗格清丽尢长于乐府有云破月来花弄影浮萍断处见山影隔墙送过秋千影之句时号为张三影一云无数杨花过无影疑是子野之句官至都官郎中　　张泌
按万姓统谱泌字顺之浦城人登进士历知宝应县庆历中以章得象荐召试馆阁累迁秘书丞献经国远猷十篇仁宗嘉纳除右正言知谏院奏乞减后宫浮费抑权幸请托之弊改殿中侍御史坐论张尧佐出知维州召为侍御史迁礼部侍郎给事中进刑部尚书卒泌在台会赵元昊围延安泌五上章极论守将郭劝钤辖李谓当斩二人坐贬出及卒仁宗悼之曰朕方大用不意遽亡赠开府仪同三司　　张尧佐
按宋史张尧佐传尧佐字希元河南永安人温成皇后世父也举进士历宪州筠州推官累迁给事中端明殿学士督三司使仁宗祀明堂改户部侍郎寻拜淮康军节度使群牧制置使宣徽南院使景灵宫使赐二子进士出身尧佐辞宣徽景灵使从之未几复以宣徽使判河阳召还徙镇天平军卒尧佐起寒士持身谨畏颇通吏治晓法律以戚里进遽至崇显恋嫪恩宠为世所鄙子山甫引进副使枢密副都承旨从弟尧封孝谨好学举进士为石州推官卒次女即温成皇后也谥曰景思　　张玉
按宋史狄青传张玉字宝臣保定人以六班散直隶狄青麾下筑青涧招安寨遇夏兵三万有驰铁骑挑战者玉单持铁简斗取其首军中因号曰张铁简从征侬智高玉突骑横贯贼垒贼大溃帝召见使作锐陈于殿廷下观破贼之势擢为广西钤辖累迁昭州防御使熙宁中迁宣州观察使为副都总管河北置三十七将以玉为第一入为马步军都虞候卒　　张忠按宋史张忠传忠开封人隶龙猛军以材武备三班借职陕西总管司指使累迁如京使资州刺史历真定府定州高阳关京东西路兵马钤辖侬智高反移领英州团练使智高围广州时洪州驻泊都监蔡保恭及知英州苏缄以兵八千人据边渡村扼贼归路忠夺而将之会先锋遇贼奔忠手拉贼帅二人马陷泞不能奋遂中标枪死录其父余庆为左监门卫大将军弟愿迁右班殿直合门祗候官其子永寿永吉永德　　张&amp;#之
按宋史张&amp;#之传&amp;#之字景山进士及第补乐清尉润州观察推官迁集贤校理通判常州知温州蔡齐荐擢提点淮南路刑狱徙广南东路转运使京西转运使徙河北还为盐铁副使擢天章阁待制河北都转运按察使坐事夺职监鄂州税知汉阳军稍迁刑部郎中复待制知湖州徙扬州以光禄卿致仕卒　　张友直按宋史张士逊传士逊子友直字益之初补将作监主簿再迁秘阁校理同知礼院赐进士出身知襄州坐军贼张海剽掠不能制罢归后除史馆修撰改集贤殿修撰以天章阁待制知陕州同勾当三班院累迁工部郎中知越州卒官　　张友正
按宋史张士逊传士逊子友正字义祖杜门不治家事居小阁学书积三十年不辍遂以书名神宗评其草书为本朝第一　　张述
按宋史张述传述字绍明遂州小溪人举进士调咸阳县主簿改大理寺丞迁太常博士皇佑中仁宗未有嗣述前后七上疏最后语尢激仁宗终不以为罪述慷慨喜论事历通判延州知泗州皆有政迹后以尚书职方员外郎为江浙荆湖福建广南路提点坑冶铁钱事行至万州道病卒　　张升
按宋史张升传升字杲卿韩城人举进士为楚丘主簿累官度支员外郎泾原秦凤安抚都监以母老求归得知绛州历户部判官至知杂御史以天章阁待制知庆州改知秦州徙青州至和二年召拜御史中丞嘉佑三年擢枢密副使迁参知政事枢密使英宗立请老帝曰太尉勤劳王家讵可遽去但命五日一至院进见无舞蹈升为人忠谨清直不可干以私若使且居其位于事亦未有旷废也升请不已始赐告令养疾遂以彰信军节度使同中书门下平章事判许州改镇河阳三城拜太子太师致仕熙宁十年薨谥曰康节　　张方平
按宋史张方平传方平字安道南京人少颖悟绝伦举茂才异等为校书郎又中贤良方正选迁著作佐郎通判睦州当召试馆职仁宗曰是非两策制科者乎何试也命直集贤院俄知谏院拜御史中丞改三司使会判官杨仪得罪坐与交出知滁州滑州徙益州迁尚书左丞知南京英宗立迁礼部尚书请知郓州还为学士承旨神宗即位召见拜参知政事曾公亮议用王安石方平以为不可遭父忧服阕以观文殿学士判尚书省力请知陈州安石行新法方平极论其害请老以太子少师致仕哲宗立加太子太保元佑六年薨谥文定方平慷慨有气节既告老论事一切至于用兵起狱尢反复言之平居未尝以言徇物以色假人王安石用事嶷然不少屈以是望高一时　　张纶
&lt;/div&gt;
    &lt;div class="pagination"&gt;
&lt;a href="氏族典卷诸姓部_page322.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page318.html"&gt;318&lt;/a&gt;&lt;a href="氏族典卷诸姓部_page319.html"&gt;319&lt;/a&gt;&lt;a href="氏族典卷诸姓部_page320.html"&gt;320&lt;/a&gt;&lt;a href="氏族典卷诸姓部_page321.html"&gt;321&lt;/a&gt;&lt;a href="氏族典卷诸姓部_page322.html"&gt;322&lt;/a&gt;&lt;span class="current-page"&gt;323&lt;/span&gt;&lt;a href="氏族典卷诸姓部_page324.html"&gt;324&lt;/a&gt;&lt;a href="氏族典卷诸姓部_page325.html"&gt;325&lt;/a&gt;&lt;a href="氏族典卷诸姓部_page326.html"&gt;326&lt;/a&gt;&lt;a href="氏族典卷诸姓部_page327.html"&gt;327&lt;/a&gt;&lt;a href="氏族典卷诸姓部_page328.html"&gt;328&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page324.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
