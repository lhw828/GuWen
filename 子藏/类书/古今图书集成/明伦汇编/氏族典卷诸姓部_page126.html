<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 126 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 126 页/共 899 页</h1>
    <div class="content">按后汉书顺帝本纪永建元年二月长乐少府九江朱伥为司徒注
朱伥字孙卿寿春人
　　朱穆
按后汉书朱晖传晖子颉颉子穆字公叔举孝廉梁冀辟典兵事甚见亲任穆以冀埶地亲重望有以扶持王室奏记以劝戒冀曰明年丁亥刑德合于干位易经龙战之会愿将军专心公朝割除私欲广求贤能斥远佞恶又荐种皓栾巴等而明年严鲔谋立清河王蒜又黄龙二见沛国冀无术学遂以穆龙战之言为应于是举穆高第为侍御史穆尊德重道常感时浇薄乃作崇厚论又着绝交论梁冀骄暴穆以故吏惧其衅积招祸复奏记谏不纳又奏记极谏冀终不悟然亦不甚罪也永兴元年冀州盗贼多擢穆为冀州刺史州有宦者赵忠丧父归葬僭为玙璠玉匣穆下郡案验吏畏其严明遂发墓剖棺帝闻大怒征穆诣廷尉输作左校太学生刘陶等数千人诣阙上书乃赦之穆居家数年在朝诸公多有相推荐者于是征拜尚书穆既深疾宦官及在台阁旦夕共事乃上疏后因进见复口陈帝怒不应穆伏不肯起良久乃趋去自此中官数因事称诏诋毁之穆素刚不得意居无几愤懑发疽延熹六年卒　　朱野
按后汉书朱晖传穆子野少有名节仕至河南尹　　朱&#按后汉书朱&#传&#字公伟会稽上虞人也为县书佐太守尹端以为主簿举孝廉再迁兰陵令政有异能会交址部群贼并起光和元年拜&#交址刺史以功封都亭侯征为谏议大夫及黄巾起公卿多荐&#有才略拜为右中郎将持节与皇甫嵩讨诸贼悉破平之迁镇贼中郎将时南阳黄巾赵弘浸盛据宛城&#击弘斩之贼余帅韩忠复据宛拒&#&#击破之忠降余贼遂解散明年春遣使者持节拜&#右车骑将军振旅还京师更封钱塘侯以母丧去官起复为将作大匠转太仆寻拜城门校尉河南尹时董卓擅政以&#宿将外甚亲纳而心实忌之及关东兵盛卓请徙都长安&#辄止之卓虽恶&#异己然贪其名重乃表以为己副&#不肯受卓后入关留&#守洛阳而&#与山东诸将通谋为内应既而惧为卓所袭乃弃官奔荆州及董卓被诛李傕郭泛作乱陶谦以&#名臣数有战功可委以大事乃与诸豪杰共推&#为太师而李傕用贾诩策征&#入朝&#以傕泛小竖无他远略吾乘其间大事可济遂辞谦议而就傕征复为太仆初平四年代周忠为太尉录尚书事会李傕杀樊稠而郭泛又自疑与傕相攻献帝诏&#与太尉杨彪等十余人譬郭泛泛留质&#等&#素刚即日发病卒　　朱皓按后汉书朱&#传&#子皓官至豫章太守　　朱普按万姓统谱普广都人为郡功曹太守与刺史有隙枉被劾普诣新都狱掠笞连月肌肉臭腐卒证太守无事敕其子曰我死载丧诣阙使天子知我心　　朱零按后汉书范滂传滂汝南征羌人太守宗资请署功曹委任政事滂在职严整疾恶外甥西平李颂为乡曲所弃中常侍唐衡以颂请资资用为吏滂以非其人寝而不召资迁怒捶书佐朱零零仰曰今日宁受笞死而滂不可违资乃止　　朱&#
按后汉书党锢传序李膺荀昱杜密王畅刘佑魏朗赵典朱为八俊　　朱楷
按后汉书党锢传序朱楷田盘&#耽薛敦宋布唐龙嬴咨宣褒为八及　　朱并
按后汉书党锢传序张俭乡人朱并承望中常侍侯览意旨上书告俭与同乡二十四人别相署号共为部党图危社稷　　朱震
按尚友录震字伯厚陈留人灵帝时为铚令其友陈蕃被害徙其家属于北京宗族门生故吏皆斥免禁锢震闻而弃官哭之收葬蕃尸匿其子逸于甘陵界中事觉系狱合门桎梏震受拷掠誓死不言故逸得免后黄巾贼起大赦党人乃追还逸官至鲁相　　魏　　朱灵
按魏志徐晃传初清河朱灵为袁绍将太祖之征陶谦绍使灵督三营助太祖战有功绍所遣诸将各罢归灵曰灵观人多矣无若曹公者此乃真明主也今已遇复何之遂留不去所将士卒慕之皆随灵留灵后遂为好将名亚晃等至后将军封高唐亭侯　　朱建平按魏志朱建平传建平沛国人也善相术于闾巷之间效验非一太祖为魏公闻之召为郎文帝为五官将坐上会客三十余人文帝问己年寿又令&#相众宾后无不如言建平黄初中卒　　吴
　　朱治
按吴志朱治传治字君理丹阳故鄣人也初为县吏随孙坚征伐中平五年拜司马从破董卓于阳人入洛阳会坚薨治扶翼策依就袁术后知术政德不立乃劝策还江东时太傅马日磾在寿春辟治为掾迁吴郡都尉策为术攻庐江而家尽在州下治乃使人于曲河迎太妃及权兄弟所以供奉辅护甚有恩纪治从钱唐欲进到吴吴郡太守许贡拒之治与战大破之治遂入郡领太守事策既走刘繇东定会稽权年十五治举为孝廉后策薨治与张昭等共尊奉权建安七年权表治为九真太守黄武元年封毗陵侯二年拜安国将军徙封故鄣权历位上将及为吴王治每进见权常亲迎执版交拜其见异如此以年老思恋土风自表屯故鄣镇抚山越诸父老故人莫不诣门治皆引进与共饮宴乡党以为荣在故鄣岁余还吴黄武三年卒　　朱桓
按吴志朱桓传桓字休穆吴郡吴人孙权为将军桓给事幕府除余姚长迁荡寇校尉后代周泰为濡&#督黄武元年魏曹仁步骑数万奄至桓偃旗鼓外示虚弱以诱致仁仁遣其子泰攻濡须城分遣将军常雕王双等别袭中洲中洲者部曲妻子所在也桓部兵将击雕等身自拒泰泰烧营而退遂枭雕生掳双封嘉兴侯迁奋武将军领彭城相黄龙元年拜前将军领青州牧桓性护前耻为人下每临敌交战节度不得自由辄嗔恚愤激然轻财贵义爱养吏士赡护六亲及桓疾困举营忧戚赤乌元年卒子异嗣　　朱据按吴志朱据传据字子范吴郡吴人黄武初征拜五官郎中补侍御史拜建义校尉领兵屯湖熟黄龙元年权迁都建业征据尚公主拜左将军封云阳侯谦虚接士轻财好施赤乌九年迁骠骑将军遭二宫构争据拥护太子遂左迁新都郡丞未到中书令孙弘谮润据因权寝疾弘为诏书追赐死　　朱然
按吴志朱然传然字义封治姊子也本姓施氏初治未有子乃启策以为嗣然尝与权同学至权统事以然为余姚长后迁山阴令奇其能分丹阳为临川郡然为太守授兵一千人会山贼盛起然平讨旬月而定拜偏将军迁昭武将军吕蒙病笃权假然节镇江陵魏遣曹真等攻江陵魏文帝自住宛为其势援攻围凡六月日乃退还由是然名震于敌国封当阳侯黄龙元年拜车骑将军赤乌九年复征柤中拜然为左大司马右军师然长不盈七尺气候分明内行修洁出辄有功寝疾二年权为减膳赤乌十二年卒子绩嗣　　朱才
按吴志朱治传治封毗陵侯卒子才素为校尉领兵既嗣父爵迁偏将军　　朱纪
按吴志朱治传才弟纪权以策女妻之亦以校尉领兵纪弟纬万岁皆早夭　　朱琬
按吴志朱治传治子才才子琬袭爵为将至镇西将军　　朱异
按吴志朱桓传桓子异字季文以父任除郎后拜骑都尉代桓领兵赤乌四年拜偏将军魏庐江太守文钦营住六安异身率其手下掩破钦迁扬武将军十三年文钦诈降密书与异异表陈其伪权诏迎之遣吕据督二万人与异并力至北界钦果不降太平二年假节为大都督救寿春围不解还军为孙綝所枉害　　朱绩
按吴志朱然传然子绩字公绩以父任为郎后拜建忠都尉迁偏将军然卒绩袭业拜平魏将军太平二年拜骠骑将军元兴元年就拜左大司马初然为治行丧竟乞复本姓权不许绩以五凤中表还为施氏建衡二年卒　　朱熊
按吴志朱据传据死孙亮时子熊复领兵为全公主所谮死　　朱损
按吴志朱据传据死孙亮时子损复领兵为全公主所谮死　　朱宣
按吴志朱据传据子熊熊子宣袭爵云阳侯尚公主孙&#时至骠骑将军　　朱季平
按抱朴子吴之善书者则有皇象刘纂岑伯然朱季平

　余姓部纪事
北史百济传百济之国盖马韩之属也其国东极新罗句丽西南俱限大海处小海南东西四百五十里南北九百余里王姓余氏号于罗瑕百姓呼为鞬吉支夏言并王也王妻号于陆夏言妃也

　卢姓部纪事
北齐书崔传每以籍地自矜谓卢元明曰天下盛门惟我与尔徐之才传之才聪辩强识有兼人之敏尤好剧谈谑语公私言聚多相嘲戏常戏王昕姓云有言则近犬便狂加颈足而为马施角尾而为羊卢元明因戏之才云卿姓是未入人名是字之误即答云卿姓在亡为虐在丘为虚生男则为虏养马则为驴隋书燕荣传荣字贵公华阴弘农人也为幽州总管范阳卢氏代为着姓荣皆署为吏卒以屈辱之卢太翼传太翼本姓章仇氏炀帝尝从容言及天下氏族谓太翼曰卿姓章仇四岳之冑与卢同源于是赐姓为卢氏旧唐书窦威传武德元年拜威内史令威谢高祖笑曰比见关东人与崔卢为婚犹自矜伐公代为帝戚不亦贵乎唐书高俭传俭字士廉以字显初太宗尝以山东士人尚阀阅后虽衰子孙犹负世望嫁娶必多取赀故人谓之卖昏由是诏士廉与韦挺岑文本令狐德棻责天下谱牒参考史传检正真伪进忠贤退悖恶先宗室后外戚退新门进旧望右膏粱左寒畯合二百九十三姓千六百五十一家为九等号曰氏族志而崔干仍居第一帝曰我于崔卢李郑无嫌顾其世衰不复冠冕犹恃旧地以取赀不肖子偃然自高贩鬻松槚不解人间何为贵之齐据河北梁陈在江南虽有人物偏方下国无可贵者故以崔卢王谢为重今谋士劳臣以忠孝学艺从我定天下者何容纳货旧门向声背实买昏为荣耶太上有立德其次有立功其次有立言其次有爵为公卿大夫世世不绝此谓之门户今皆反是岂不惑耶朕以今日冠冕为等级高下遂以崔干为第三姓班其书天下高宗时许敬宗以不叙武后世又李义府耻其家无名更以孔志约杨仁卿史元道吕才等十二人刊定之裁广类例合二百三十五姓二千二百八十七家帝自叙所以然以四后姓酅公介公及三公太子三师开府仪同三司尚书仆射为第一姓文武二品及知政事三品为第二姓各以品位高下叙之凡九等取身及昆弟子孙余属改为姓氏录当时军功入五品者皆升谱限搢绅耻焉目为勋格义府奏悉索氏族志烧之又诏后魏陇西李宝太原王琼荥阳郑温范阳卢子迁卢泽卢辅清河崔宗伯崔元孙前燕博陵崔懿晋赵郡李楷凡七姓十家不得自为昏三品以上纳币不得过三百匹四品五品二百六品七品百悉为归装夫氏禁受陪门财先是后魏太和中定四海望族以宝等为冠其后矜尚门地故氏族志一切降之王妃主婿皆取当世勋贵名臣家未尝尚山东旧族后房元龄魏征李绩复与昏故望不减然每姓第其房望虽一姓中高下悬隔李义府为子求昏不得始奏禁焉其后天下衰宗落谱昭穆所不齿者皆称禁昏家益自贵凡男女皆潜相聘娶天子不能禁世以为敝云王勃传勃与杨&#卢照邻骆宾王皆以文章齐名天下称王杨卢骆四杰&#尝曰吾愧在卢前耻居王后议者谓然卢从愿传从愿为吏部侍郎精力于官伪牒诡功擿检无所遗铨总六年以平允闻初高宗时吏部号称职者裴行检马载及是从愿与李朝隐为有名故号前有裴马后有卢李日知录开元十九年于两京置齐太公庙建中初宰相卢杞京兆尹卢谌以卢者齐之裔乃鸠其裔孙若崔卢丁吕之族合钱以崇饰之册府元龟晋卢詹高祖天福初拜礼部尚书分司雒下与右仆射卢质散骑常侍卢重俱在西都数相过从三人俱嗜酒好游山水塔庙林亭花竹之地无不同往酣饮为乐人无间然雒中朝士目为三卢会续文献通考卢多逊举贾黄中对奕外人报有飞蝗卢曰非真蝗虫乃假黄虫也黄曰吾亦闻禾无损但芦多损耳

　卢姓部选句
唐元稹诗冈头泽底何足论
自
注
近世不以勋贤之冑
为令族而以冈卢泽李为甲门
李商隐诗已叨邹马声华末更共刘卢族望通又但
惊茅许同仙籍不道刘卢是世亲
按刘卢刘
琨卢谌也

宋苏轼朱陈村图诗闻道一村唯两姓不将门户卖崔卢苏辙题武宗元画诗遗墨消磨顾陆余开元一一数吴卢金元好问诗万古文章有坦涂纵横谁似玉川卢
　区姓部汇考
凌迪知万姓统谱
　　区姓
区欧冶子之后转为区氏望出渤海又云音瓯今岭南多此姓

　区姓部列传
　　汉
　　区博
按汉书王莽传始建国四年莽授诸侯茅土中郎区博谏莽曰井田虽圣王法其废久矣周道既衰而民不从秦知顺民之心可以获大利也故灭庐井而置阡陌遂王诸夏讫今海内未厌其敝今欲违民心追复千载绝迹虽尧舜复起而无百年之渐弗能行也天下初定万民新附诚未可施行　　后汉
　　区祉
按万姓统谱祉字景贤零陵人熹平中为曲江长　　吴　　区景
按万姓统谱景长沙人吴苍梧太守
　　南齐
　　区金
按广东通志金字南贵南海人宋孝建末客揭阳齐武帝在潜兴师征豫章贼金为首领从大将往平之至金陵事齐高帝及受禅用金为右武卫校尉累擢琛州刺史　　区颖
按万姓统谱金子颖宁州刺史
　　区伯虎
按万姓统谱金孙伯虎折节读书官至新州刺史　　隋　　区泽
按广东通志泽字伯仁连州人少以学行重乡闾州近荆衡多流徙者泽招集至门择知勇者与之赀使得经商因编为什伍乡闾藉以捍卫隋大业中改州为熹平郡拜泽为郡守帝荒游驻辇江都盗贼蜂起大江以南日夕俶扰泽练集骁壮以遏要路且耕且守蛮寇不敢犯会唐高祖代隋泽举郡归附荆粤得免于干戈泽之功也天下甫定泽闭户谢事不受唐官爵士论高之　　唐
　　区册
按广东通志册南海人系出区冶子之后喜读书操持雅饬贞元十九年监察御史韩愈以直言贬阳山令册以道丧学绝无所依归遂冒险往阳山师愈愈极加称许　　区弘
按韩昌黎集有送区弘南归诗
　　区寄
按柳河东集童区寄传童寄者郴州荛牧儿也行牧且荛二豪贼劫持反接布囊其口去逾四十里之虚所卖之寄伪儿啼恐栗为儿恒状贼易之对饮酒醉一人去为市一人卧植刃道上童微伺其睡以缚背刃力下上得绝因取刃杀之逃未及远市者还得童大骇将杀童遽曰为两郎僮孰若为一郎僮邪彼不我恩也郎诚见完与恩无所不可市者良久计曰与其杀是僮孰若卖之与其卖而分孰若吾得专焉幸而杀彼甚善即藏其尸持童抵主人所愈束缚牢甚夜半童自转以缚即炉火烧绝之虽疮手勿惮复取刃杀市者因大号一虚皆惊童曰我区氏儿也不当为僮贼二人得我我幸皆杀之矣愿以闻于官虚吏白州州白大府大府召视儿幼愿耳刺史颜证奇之留为小吏不肯与衣裳吏护还之乡乡之行劫缚者侧目莫敢过其门皆曰是儿少秦舞阳二岁而讨杀二豪岂可近邪　　区景思
按姓氏急就篇唐区景思邵州人
　　宋
　　区希范
按宋史徐的传区希范蒙赶寇衡湘命的招抚之相继出降　　区杰
按广东通志杰南海县人登元丰五年进士
　　区仕衡
按广东通志仕衡南海龙津人宋景定中为太学生尝上书论贾似道误国不报后陈恢复策亦不见用　　区玙按万姓统谱玙字良玉南海人仕为德庆参军居官廉介有声　　区适
按万姓统谱适字正叔南海人幼爽迈能文辞于经史皆通大义及长重厚寡言笑以博学多闻称里人慕之多造门求讲解从之游者数百人所居地旧名登洲因更其地为登洲乡　　区革
按姓氏急就篇宋有区革宜州人
　　明
　　区禹民
按广东通志禹民南海龙津人少以刚直闻元末豪民聚为乱禹民偕族子忠吉体原率众立寨保障乡土廖永忠既下广州禹民等诣永忠降会副将军朱亮祖困于山南贼忠等先导破之亮祖围解事平禹民等入朝诏授禹民知汀州府以资高辞改授仁风镇巡检吉彰德卫百户告身以区为欧遂因之　　区敏按广东通志敏南海县人中洪武甲子举人官学正　　区敬按广东通志敬顺德县人中永乐乙酉举人官知县　　区彦行按广东通志彦行番禺县人中永乐癸卯举人官通判　　区贤
按万姓统谱贤南海人永乐进士
　　区贤
按广东通志贤顺德县人登宣德庚戌进士官主事　　区廷瓒按广东通志廷瓒南海县人中成化辛卯举人　　区昌按广东通志昌顺德县人中成化甲午举人官知县　　区正按万姓统谱正南海人成化进士
　　区元广
按广东通志元广顺德县人中弘治己酉解元　　区越按广东通志越字文广新会人八岁丧母哀慕切至事继母以孝闻领弘治乙卯乡荐乙丑进士授浙江嘉善知县入觐时逆瑾用事越心恶之寻擢户部主事历员外郎中委兑清江仓粮以廉着晋知建宁府寻以忧去起补直隶宁国府擢浙江按察副使寻迁江西左参政守湖东平积年逋寇年七十致仕　　区行按广东通志行顺德县人登弘治壬戌进士官知县　　区玉按广东通志玉番禺县人登弘治壬戌进士官知县　　区灿按广东通志灿番禺县人中正德丙子举人官知县　　区元晋按广东通志元晋新会县人中嘉靖壬午举人官同知　　区廷芳
按广东通志廷芳字士杰高要人善事继母嘉靖初魏校督学岭南檄诸生有行者讲学立书院于城之八隅廷芳师北隅至欧阳学来督学乃檄还主濂溪书院晚膺岁贡为永丰训导罗城教谕　　区怀顺
按广东通志怀顺高明县人嘉靖丁酉乡举
　　区益
按广东通志益字叔谦高明人少&#异淹贯群籍年十四补邑弟子员领嘉靖庚子乡荐授都昌知县恤民礼士而严于吏胥以失使者欢改泰顺时倭寇突至益日夜乘城缮守备又募壮士数百乘间袭击斩首三百级贼乃遁去上功幕府迁庆远府同知寻以忧去服除补温州复忤当路归　　区湝
按广东通志湝高明县人嘉靖丙午乡举任知县　　区志才按广东通志志才顺德县人中嘉靖壬子举人官知县　　区配干
按广东通志配干高明县人嘉靖壬子乡举任九江府同知　　区鹤鸣
按广东通志鹤鸣南海县人中嘉靖戊午举人官知县　　区大才
按广东通志大才顺德县人中隆庆丁卯举人官知县　　区大相
按广东通志大相字用孺高明人万历癸酉举于乡己丑成进士选庶吉士授检讨同修国史经筵展书历赞善中允掌制诰居词垣十五年兰溪赵相新建张相四明沈相先后当国兰溪忤江陵迁岭表以古文词受知及居政府引避不轻谒尝肄业南雍新建为大司成深见赏重后柄政欲汲引托所知谕意不答以是东宫讲官京省典试一无所与四明沈相移居比邻竟鬻宅迁避沈以是为憾拾遗调南仆丞二年移疾归里居八年卒　　区元望
按广东通志元望顺德县人中万历己卯举人官知县　　区应龙
按广东通志应龙新会县人中万历辛卯举人官知县　　区弘
按单县志弘广东南海县人由吏员万历二十八年任典史　　区庆云
按广东通志庆云字子卿淹博能文优吏治登万历丙午科屡中副车寻就教宜兴学田为权势所占庆云不避显要毅然请复给养诸生复以忤势珰遂左迁滇倅理烦治剧兴利除弊所至建祠尸祝　　区龙祯
按广东通志龙祯顺德县人登万历庚戌进士官副使　　区应期
按广东通志应期新会县人中万历壬子举人官知县　　区志远
按广东通志志远新会县人中万历戊午举人　　区大伦按广东通志大伦字孝先高明人少负气节成进士宰东明爱民如子劝农桑教孝让给贫乏入觐授御史神宗朝夺联归居数年光宗即位起光禄丞转尚宝南太常少卿署南祭酒掌翰林院事熹宗初进圣学三札保乂圣躬规切时政以大理左少卿入侍经筵党人侧目由太仆卿改南户部侍郎时珰焰方炽郎属附离之者悉纠弹无所避附离者恨中之复夺职归未几卒于家　　区熙
按广东通志熙顺德县人中天启甲子举人
</div>
    <div class="pagination">
<a href="氏族典卷诸姓部_page125.html">上一页</a><span>...</span><a href="氏族典卷诸姓部_page121.html">121</a><a href="氏族典卷诸姓部_page122.html">122</a><a href="氏族典卷诸姓部_page123.html">123</a><a href="氏族典卷诸姓部_page124.html">124</a><a href="氏族典卷诸姓部_page125.html">125</a><span class="current-page">126</span><a href="氏族典卷诸姓部_page127.html">127</a><a href="氏族典卷诸姓部_page128.html">128</a><a href="氏族典卷诸姓部_page129.html">129</a><a href="氏族典卷诸姓部_page130.html">130</a><a href="氏族典卷诸姓部_page131.html">131</a><span>...</span><a href="氏族典卷诸姓部_page127.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
