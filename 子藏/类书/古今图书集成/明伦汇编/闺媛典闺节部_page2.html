<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 2 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 2 页/共 268 页</h1>
    <div class="content">按闽通志陈氏封宜人谏议师锡之女待御黄预之妻政和间预以忤二蔡贬知邠州宜阳县卒邠州去漳几万里宜人年尚少有欲夺其志者斥之急买舟携幼趋邠州扶榇航海而归几为风涛所溺恍惚若有物救之者及归经纪其家以义方教子后子潚五举免省孙樵仲杰樵相继登科识者以为宜人节义之报　　余元卿母吴氏
按台州府志吴氏余元卿母黄岩人宣和初夫死遗腹生元卿慨然曰我不见夫何忍见子因剔其目誓不他适　　张纬妻陈氏
按金坛县志陈氏张纬妻纬参知政事纲之弟年十六而亡氏守贞节以礼法自闲宣和中旌表　　傅察妻赵氏
按闽书赠徽猷阁待制傅察妻赵氏赵清献女也宣和七年察以吏部员外郎遣接伴金使为金所杀及察榇还携子自得自修避地于泉葬察郡西南之太平岭即家焉郡守王十朋挽辞曰哀能变国俗贵不御铅华学佛穷三昧然松教五车　　张澈妻吕氏
按泉州府志吕氏张澈妻南安人光禄卿之女澈蚤卒誓志不二岁大饥施粥焚券弃责几万缗辛勤教子过登进士及卒端坐而逝越日颜色不变柯述为作贤母传运使胡师文为状于朝　　赵子乙妻王氏
按闽书王氏赵子乙妻世居睢阳王三十守义事其姑秀容县君惟谨靖康失守王垩土自毁负姑携幼子避地而南他子引裾累累辗转乱尸间越四年始达温陵徙居于莆终焉一时陈正献龚庄敏及诸名士皆以诗表之有云畴昔干戈百战场精神隳节半苍黄如何婉娩闺房秀能丽精神日月光其子伯遇伯达并登第仕进不绝　　姜绶妻陈氏
按处州府志陈氏姜绶妻绶死于靖康之难氏年二十三家贫父母欲夺其志陈引刀断发誓不再嫁忠臣节妇萃于一门　　韩昱妻梁氏
按宣城县志梁氏名觉明本东平人左丞焘孙女颖昌韩昱妻昱南迁为宣城人夫亡年二十八子元龙元吉皆幼父母知其志不可夺留之七年而后归时建炎末方乱历险归课其子后俱以文学显年七十六终元龙有宦业　　董轸妻王氏
按宁波府志王氏奉化人归董轸未毕礼而轸亡或劝改图王誓死不许其姒有娠指而言曰吾得姒一男足以兴董氏未几果得男以为嗣长名之邵后以义举入仕绍兴间使三韩转修武郎乞以恩例侍养后封孺人　　毛宁妻黄氏
按衢州府志黄氏镇安毛宁妻夫早亡子豫方三岁氏艰苦守节教豫为绍兴名臣封恭人　　陈公绪妻刘氏
按宋史列女传刘氏海州朐山人适同里陈公绪绍兴末金人犯山东郡县震响公绪倡义来归偶刘归宁仓卒不得与偕惟挈其子庚以行宋授以八品官后累功至正使刘留北方音问不通或语之曰人言贵易交富易妻今陈已贵必他娶矣盍改适曰吾知守吾志而已遑恤乎他公绪亦不他娶子庚浸长辄思念涕泣倾家赀结任侠奔走淮甸险阻备尝如是者十余年遂得迎母以归刘在北二十五年尝苇萧以自给　　谢泌妻侯氏
按宋史列女传谢泌妻侯氏南丰人始笄家贫事姑孝谨盗起焚里舍杀人远近逃避姑疾笃不能去侯号泣姑侧盗逼之侯曰宁死不从盗刃之仆沟中贼退渐苏见一箧在侧发之皆金珠族妇以为己物侯悉归之妇分其一以谢侯辞曰非我有不愿也后夫与姑俱亡子幼父母欲更嫁之侯曰儿以贱妇人得归隐居贤者之门已幸矣忍去而使谢氏无后乎宁贫以养其子虽饿死亦命也　　范岩妻哀氏
按闽书贡士范岩妻哀氏年二十岩就试卒京师赴闻号恸几绝服除剪发为尼携其幼子行甫属诸宗人而自结庵县之黄洋居之指河誓曰不复渡此水矣绍兴末行甫举于乡哀登高引睇载笑载悲人诘其故哀曰吾悲吾夫之不及见而喜吾子之能有成也寿百有一岁　　厉暟妾徐氏
按六合县志徐氏龙江左卫义官厉暟妾年二十六暟没于南都痛悼几绝随扶柩归屏息斋素不出中门延父母养于家训子以义方年八十二卒隆兴间旌表　　陈堂前
按宋史列女传陈堂前汉州雒县王氏女节操行义为乡人所敬但呼曰堂前犹私家尊其母也堂前年十八归同郡陈安节岁余夫卒仅有一子舅姑无生事堂前饮泣告曰人之有子在奉亲克家尔今已无可奈何妇愿干蛊如子在日舅姑曰若然吾子不亡矣既葬其夫事亲治家有法舅姑安之子日新年稍长延名儒训导既冠入太学年三十卒二孙曰纲曰绂咸笃学有闻初堂前归陈夫之妹尚幼堂前教育之及笄以厚礼嫁遣舅姑亡妹求分财产堂前尽遗室中所有无靳色不五年妹所得财为夫所罄乃归悔堂前为买田置屋抚育诸甥无异己子亲属有贫窭不能自存者收养婚嫁至三四十人自后宗族无虑百数里有故家某氏贫而质其季女于酒家堂前出金赎之俾有所归子孙遵其遗训五世同居并以孝友儒业着闻干道九年诏旌表其门闾　　史简妻叶氏
按浙江通志叶氏慈溪人归鄞之史简简为县从事尉受赇杖平民简悯之尉大怒杖简归数日死叶氏年二十五四壁萧然惟弱子幼女未几子亦死日夜抱幼女悲泣曰天乎天乎夫何使我至此极耶夫死时方娠嘱曰若生女当嫁果男也幸谨视之叶氏泣受遗言后果得男于是毅然自守邻保咸谓曰汝家若是褓中儿宁可恃耶叶氏誓死不听子既长俾从师读书晚岁生产浸饶益务俭约育养孤女数人各令有归寿八十六而卒尝训其子曰读书以行己为先操笔作文辞务得圣贤本旨故其子愈自刻厉为端士举八行不就后孙曾三世为宰辅叶氏凡十八封至冀国夫人　　舒立妻王氏
按宁波府志王氏奉化人年十九归广平舒立三月而夫亡后媒妁踵至王氏答曰虽父母命我志不可夺也有田仅数&#守节终寿八十八卒参政楼钥立石冢上题曰宋节妇王氏之墓　　陈自强妻戴氏
按宁波府志戴氏奉化剡源戴某女年二十适陈自强不一年而夫亡父母欲夺其志誓不可端静贞淑内外肃如宗族乡党咸敬之名曰清台节妇年八十而卒　　朱伯履妻陈氏
按临海县志陈氏朱伯履妻年少夫亡众欲夺其志陈拊膺恸绝既苏叹曰吾宁速死不忍闻此言即引刀欲自刭姑亟夺之乃免翁得风眩疾氏侍汤药八年弗懈姑老手调甘旨以养年百有一岁庭有桃实萱颖之祥郡守以闻淳熙二年诏特封安人旌表其门名所居里曰节孝　　余楚继妻陈氏
按闽书陈氏余楚继妻归楚生子翼三岁楚卒有前妻子二氏尽产付之而使翼之四方游学戒曰往成汝志无恤吾贫于时翼年十五在外十二年而后以进士起家为吏归见陈于乡里陈此时闭门穷窭方无以自存母子相泣闾巷聚观叹息不置　　朱松妻祝氏
按闽书朱松妻祝氏逮事舅姑孝谨笃至松卒子熹年十有四祝辛勤抚教俾知所向熹贫病困蹙人所不堪而祝处之怡然　　杨榆母贾氏
按四川总志贾氏杨榆母夫死不嫁事舅姑以孝闻舅姑皆年九十余无疾而终贾氏追悼丧葬尽礼有芝草生于墓侧氏年至八十康健不衰榆登淳熙进士诏旌其门　　饶伟妻吕氏
按朱熹饶夫人吕氏墓志铭夫人姓吕氏建宁府建阳县长平里人其先世于唐为河东着姓干符中有侍御史行立者避地始家建阳入宋百余年乃有显人而夫人之父希说亦进士中第刚介不苟合晚乃为剑浦令以卒夫人生而愿&#不妄戏笑未笄失其母剑浦俾治家事抚弟妹如成人寻以归邵武饶君伟事舅姑甚得其欢心逾年生子干甫晬而寡夫人誓志秉节毅然不可夺无何剑浦及王舅漳州府君亦皆卒而姑氏已前没饶氏素清贫诸叔皆幼稚夫人以孀妇抱弱子持守门户奉承宾祭和辑上下内外斩斩其出入用度不以一钱自私文簿整整虽龠合分寸无所漏少或遗亡则为之踌躇不释者累日抚驭仆妾接邻妇里妪咸有恩意干幼时爱之异甚捧视漱沐一不以委他人及少长遣就学则程其术业谨其出入交游之际未尝辄借以颜色干亦孝谨敦实自力学见称朋友间中淳熙二年进士第人谓夫人盛年苦节以有斯子今且享其报矣始夫人女弟为刘氏妇早卒至是其子崇之与干偕选夫人为其母之不见每及之未尝不悲叹出涕人又以是知夫人之薄于荣利而厚于慈孝也干调吉州吉水县尉将行夫人感微疾一夕遂不起闻者莫不哀之岁丁酉秋七月十四日也时年五十有六明年干卜葬夫人于其乡之思顺里　　凌楠妻何氏
按金华府志何氏名道融诸暨人年十九归凌楠越一年而楠亡遗腹产子坚誓不再适坚长俾从陈良游勉之力学坚卒以学闻绍熙元年卒年五十一　　王孝曾妻李氏按莆田县志李氏王孝曾妻嫁期月而孝曾死乃谋于姑取侄之襁褓者为后事姑诲子皆应礼法初王窭甚李氏累积铢寸遂成中产葬三世之丧年五十六卒刘文定克庄志其墓　　黄君寯妻胥氏
按金溪县志胥氏幼明大义既适黄君寯未期而寡服阕父问所志氏曰不事二夫古训攸在愿生为贞妇死为贞鬼尔遂矢志终身既卒宏斋包恢为之铭　　徐伯嵩妻傅氏按闽通志傅氏朝散郎烈之女兄适徐伯嵩伯嵩以庆元进士为邑令没于官家贫亲老子幼氏勤奉舅姑供宾祭治丧悉尽礼节携三子依舅氏从师学成乃归人以为难国录黄以宁铭其墓　　蔡原迪妻杜氏
按台州府志杜氏黄岩杜曲人年十七归蔡原迪越五年未有子而原迪亡哀毁几绝既终丧母劝改适杜痛愤欲自杀母惧禁不复言事姑甚谨岁时祭享必尽诚有司以闻嘉泰三年诏旌表　　陈某妻姜氏
按处州府志姜氏陈某妻姜绎女夫亡贫不改嫁与二子相依事母至孝郡闻于朝嘉泰中诏旌其门赐粟帛即所居为建坊　　余钊妻李氏
按江西通志余钊妻李氏武宁人钊卒子大任大川皆幼父母欲夺其志不可舅思聪患盲姑潘氏亦老病朝夕扶侍不少懈嘉定间诏封孺人后大任仕濠州推官大川登仕郎　　余应琦妻夏氏
按广信府志夏氏余应琦妻嘉定丙子应琦入国庠没于京夏年十九无子立甥舒贵芳为子以幼冲又继侄为嗣后俱联第享年九十终累受诰封特旨旌其闾　　吴妙静
按广东通志吴妙静顺德龙江吴道遗之女绍定初许嫁新会李氏子亲迎之夕李覆舟而死妙静伤其夫死于水誓不适人损赀建桥以通往来今老女桥其遗迹也上有老女坟督学蔡题曰宋贞女吴氏之墓湛若水为文表之　　谢妇林氏
按龙溪县志林氏年十九岁嫁为谢氏妇逾年而寡父母以其无子欲夺而嫁之誓不许曰吾立一嗣亦无不可也守志六十余载嘉熙间县令赵绛夫为立碑于墓郡守李韶书曰宋节妇林氏墓　　王友筠妻李氏
按句容县志李氏移风乡人王友筠妻年二十一筠亡子方周岁父母欲嫁之李剪发自誓淳佑间奏闻旌表　　翁过妻黄氏
按温州府志黄氏翁过妻永嘉人婚数月即寡年甫二十遗腹生子夔人语再醮辄泣誓嫠居数十年未尝出户命夔从陈植学易登淳佑第黄年八十郡守杨简为文表之　　刘氏女
按浙江通志刘氏女于潜人许嫁同里进士凌大渊已请期而凌没闻之号恸告父母曰儿闻女子以一志为良以死生不易为节儿已许凌固不可改儿将易服奔丧父母曰汝犹木方芽未尝身践其庭何遽若此泣曰以身许人而背之可乎有死而已父母从之于是粗衰赴凌家临柩伏哭尽哀终丧乞渊兄之子以养为之娶白首不易其志宝佑间县令吕洗闻而嘉之为表其居曰烈女坊　　司马梦求母程氏
按宋史忠义司马梦求传梦求叙州人温国公光之后也母程及门夫死誓不他适旌其母曰节妇梦求其族子取以为后景定三年举进士　　杨文仲母胡氏
按宋史杨文仲传文仲字时发眉州彭山人七岁而孤母胡二十有八守节自誓教养诸子文仲既冠以春秋贡其母喜曰汝家至汝三世以是经收效矣　　李亨甫妻陆氏按四川总志陆氏李亨甫妻亨甫卒陆氏年二十二一子方六岁誓不他适有贤行事闻旌表　　李恺妻朱氏
按四川总志朱氏雅州人适李恺恺客游建昌卒誓不改嫁寿七十余卒　　邓景仁妻任氏
按四川总志任氏南部人邓景仁妻嫁未三年夫故守节孝养舅姑五十余年始终不渝　　宋纶练妻杨氏
按荣县志杨氏宋纶练妻夫亡守子事舅姑至孝教五子皆登进士　　竺梅英
按武宁县志竺氏名梅英竺寿翁之女许聘冷某未嫁某亡终身守节时称竺夫人　　董妇王氏
按南康县志王氏建昌人适本县董易之子某夫丧以死自誓嫠居四十余年卒　　张妇董氏
按南康府志董氏适同邑张汉臣子某早寡无子兄欲夺其志不从及卒合葬于夫墓墓生连理枝人以为贞节之感　　宋希愈妻胡氏
按南康府志胡氏建昌人适宋冀王九世孙希愈六年而寡守志终身　　黄四娘
按乐安县志黄氏名四娘耐贫守节割股救姑人称贤孝　　彭云翼妻刘氏
按吉安府志刘氏彭云翼妻安福人归翼三年生子应时未晬而翼亡守节四十载而终乡里称之　　张妇吴氏按万安县志吴氏幼知书明大义适张某未几夫亡家贫纺绩树二松于庭以自励郡守旌其门　　王元老妻张氏
按饶州府志张氏王元老妻元老早世张祝其墓曰未亡人当奉而母以老抚而子以壮力勤女工足不逾中庭母疾归宁张炼臂割其股继以毁卒　　程起宗妻吴氏
按休宁县志吴氏会里程起宗妻嫁夫再期舅与夫殁无子择夫族子为后强族利其赀讼于县欲改立嗣瓜分之有司不察迫置吴氏于一室冀其不能自存以去吴氏蓬首粝食日诵列女传自警久之计不　闺节部列传三
　　金
　　周均实妻王氏
按山西通志王氏年十七适周均实越三载夫亡子甫一岁守节五十三年大定元年旌表　　王海妻廉氏
按山西通志廉氏王海妻年十七适海夫亡抚幼子守节奉姑饥寒不改年六十有司奏闻大定四年旌表　　曹二妻郭氏
按山西通志郭氏曹二妻年十九适曹生子甫二岁夫亡纺绩抚孤五十六年卒大定五年旌表　　史妇赵氏
按山西通志赵氏史姓妇大定间旌表其闾事实无考　　札剌台妻蒲察氏
按兖州府志蒲察氏东平人怀远大将军札剌台之妻也以相门子年十七归台能执妇道台死氏犹盛年不忍他适守志四十余年诏表其门　　齐某妻张氏
按永平府志信武将军齐某妻张氏锦州故工部尚书九思后也适齐封汝南县君能抚其前子将军观史张从旁问将军重之后将军卒贞佑初蒙古兵入平滦大掠乃携家之燕乱平归家业焚荡无余张甘辛苦拮据治家竟能保有宗祀孀居三十年卒及殡执绋送者千人　　侯士温妻李氏
按东路志李氏缙山人归侯士温生二子曰进曰庆李年二十四而士温卒贞佑初元兵起金主徙汴李携幼孤裹&#以从既渡河侨寓宿州虽颠沛流离必择师教其子二子亦奋发自立进为元帅府经历累迁保静军节度副使生子&#庆以材堪将帅起家万夫长生子瑛后进与庆俱战死金亡宿境大饥李与孤孙&#瑛同处濒死者数及入元&#以文学荐为归德府丞瑛为元帅府长史始享鼎釜之奉一日召&#瑛前戒之曰吾为尔家备尝艰苦子死国难孙克树立老死亦奚憾但愿尔辈终自勉耳卒年九十一返葬缙山上闻建祠立碑以表其节　　元一
　　周朮忽妻崔氏
按元史列女传崔氏周朮忽妻也丁亥岁从朮忽官平阳金将来攻城克之下令官属妻子敢匿者死时朮忽以使事在上党崔氏急即抱幼子祯以诡计自言于将将信之使军吏书其臂出之崔氏曰妇人臂使人执而书非礼也以金赂吏使书之纸吏曰吾知汝诚贤妇然令不敢违令崔自揎袖吏县笔而书焉既出有言其诈者将怒命追之崔与祯伏土窖三日得免既与朮忽会未几朮忽以病亡崔年二十九即大恸柩前誓不更嫁斥去丽饰服皂布敝衣放散婢仆躬自纺绩悉以资产遗亲旧有权贵使人讽求娶辄自爬毁其面不欲生四十年未尝妄言笑预吉会治家教子有法人比古烈妇云　　李伯通妻周氏
按元史列女传周氏滦平石城人年十六适李伯通生一子名易金末伯通监丰润县国兵攻之城破不知所终周氏与易被掳谓偕行者曰人苟爱其生万一受辱不如死也即自投于堑主者怒拔佩刀三刃其体而去得不死遂携易而逃间关至汴绩纴以自给教易读书有成　　王时亨妻郝氏
按曲沃县志郝氏王时亨妻亨戍绛阳城陷而死氏年二十余抚孤德融成长后为金人掠去或劝氏他适不听越数年德融放归以孝行举为新邑酒税监　　王仲秦妻党氏按陕西通志党氏王仲秦妻延安中部人元统间夫亡子三岁氏年十八治家抚孤其节甚苦年七十三卒　　刘英杰后妻吴氏
按上元县志吴氏刘英杰后妻宋知县季中女年二十三丧夫子庆孙端中皆在襁褓吴誓不他适孝事舅姑教子皆为儒生年七十余卒元统间旌表复其家　　只鲁花真蒙古氏
梁氏何
氏赵氏附

按元史列女传只鲁花真蒙古氏年二十六夫忽都病卒誓不再醮孝养舅姑逾一十五年舅姑殁尘衣垢面庐于墓终身至元间旌之其后又有翼城宋仲荣妻梁氏舅殁负土为坟怀孟何氏大名赵氏并以夫殁守志养舅姑以寿终亲负土筑其坟高三丈余　　刘应麟妻郝氏按上元县志郝氏刘应麟妻应麟祖虎为宋观察使自庐州徙居建康尝统师拒北兵濠之五河矢洞腹达背久之而死妻王氏年始二十余守志不出户庭者五十二年其子佑为监税官仅弱冠死妻郝氏年二十一抚应麟守志如姑行五十三年及长娶亦郝氏尤励妇操麟殁事二姑四十余年寿终　　薛世荣妻韩氏
按怀庆府志韩氏薛世荣妻河内人世荣没时年二十一守节至七十八岁卒至元二年旌表　　吕义妻岳氏
按莱州府志岳氏昌邑人吕义妻义早亡岳年十八止一子自誓守节抚孤克成至元四年旌表　　杨恩妻赵氏
杜
氏附

按山西通志赵氏杨恩妻生子彦贞未周岁夫亡家贫苦守奉养孀姑抚育彦贞成立皇庆中旌表彦贞娶杜氏生子思谕彦贞亦早没杜年二十四守节如姑有司奏闻至元四年旌表　　陶国宾妻许氏
按青州府志许氏陶国宾妻临淄人至元五年旌表事实失传　　王杰妻卢氏
按怀庆府志卢氏温县人王杰妻夫亡氏年二十志行贞洁终始如一至元五年旌其门　　刘佑妻马氏
按上元县志马氏刘佑妻山东人寓居府城西隅清化坊年二十九丧夫终身绩以养舅姑年五十余至元五年旌表　　田顺妻阎氏
按莱州府志阎氏胶州人田顺妻年二十四而寡守节终身事舅姑克尽妇道至元七年旌表　　林江妻徐氏
按处州府志徐氏名淑林江妻江为宋乡贡进士元至元丙子兵入栝子定老甫六月避地中山江以兵死徐妇姑相依年三十誓不再嫁训子登进士第追赠龙泉县君　　孙谦妻陈氏
按陕西通志陈氏孙谦妻西安韩城人年十九夫亡守节终身至元十六年旌表　　张氏杜氏
按荆州府志张氏宜都向逊十世孙存仁妻杜氏仁弟存义妻仁义早亡妯娌同守节青蛾皓首始终无异至元十九年诏旌其门　　杜保二妻孙氏
按浙江通志孙氏杜保二妻海宁县农家女也嫁保二生一男方孩而保二殁孙氏恪守所志矢死不移勤事女工以佐衣食竟以完节称至元十九年旌表　　杨居宽继室马氏按元明善节妇马氏传马氏参知政事杨居宽之继室钱塘民家女也至元十四年桑葛奏立尚书省夺中书机要又以计倾罢之先诬居宽等死没入其帑以马氏赐卫士马氏托狂疾叫呼遗矢溺不可近竟免侵迫杨氏阴赎之归遂削发庐墓誓死不嫁后桑葛败事得昭雪而马氏以无子乞归钱塘养亲杨氏许之日纺绩给食凡十有余年大德七年十月乳生疡或曰当迎医不尔且危马氏曰吾寡妇也宁死此疾不可见男子竟死时年四十余　　袁天佑妻焦氏
周
氏附

按元史列女传焦氏泾阳袁天佑妻也天佑祖父始皆从军役祖母杨氏母焦氏并家居守志至元二十三年天佑复从征死甘州焦氏年少宗族欲改嫁之焦氏哭且言曰袁氏不幸三世早寡自祖姑以来皆守节义岂可至吾而遂废乎吾生为袁氏妇死则葬袁氏土尔终不能改容事他人众不敢复言周氏泽州人嫁为安西张兴祖妻年二十四兴祖殁舅姑欲使再适周氏弗从曰妾家祖父皆早世妾祖母妾母并以贞操闻妾或中道易节是忘故夫而辱先人也夫忘故夫不义辱先人不孝不孝不义妾不为也遂居嫠三十年奉舅姑生事死葬无违礼其父与外祖皆无后葬祭之礼亦周氏主之有司以闻并赐旌异　　霍氏二妇任氏
田氏附

按元史列女传霍氏二妇尹氏杨氏夫家郑州人至元间尹氏夫耀卿殁姑命其更嫁尹氏曰妇之行一节而已再嫁而失节妾不忍为也姑曰世之妇皆然人未尝以为非汝独何耻之有尹氏曰人之志不同妾知守妾志尔姑不能强杨氏夫显卿继殁虑姑欲其嫁即先白姑曰妾闻娣姒犹兄弟也宜相好焉今姒既留妾可独去乎愿与共修妇道以终事吾姑姑曰汝果能若是吾何言哉于是同处二十余年以节孝闻又有邠州任氏干州田氏皆一家三妇俱少寡誓不他适戮力蚕桑以养舅姑事闻并命褒表　　张秀妻韩氏按涿州志韩氏张秀妻早寡事舅姑极孝安贫守节训其遗孤始终弗变至元间诏表其墓　　张嵒妻丁氏
按青州府志丁氏张嵒妻益都人归张未几夫从戍死丁誓死守志至元间旌表　　薛圭妻王氏
杜氏
赵氏附

按山西通志王氏薛圭妻早寡子璧逋周岁家贫无倚纺绩孝事其姑抚璧成立娶杜氏璧从戍没杜年二十六岁同姑守节父母欲嫁之杜曰姑守节女岂忍背姑耶璧从弟珍妻赵氏年二十而寡无子亦守志不嫁事姑孝谨与杜氏均至元间诏旌表　　符文进妻李氏
按陕西通志李氏符文进妻西安泾阳人进亡氏年二十六纺绩抚子守节终身至元中旌表　　廖国器妻陈氏
按赣州府志陈氏宁都廖国器妻年二十八嫠居守孤至元更革之际子死于兵妇亦被虏遗孙人俊方七岁陈怜而鞠之时祖姑邓亲姑郭皆在堂陈竭力奉养二姑后郭殁而邓尢赖孙妇以扶其老得年九十九人俊事祖母亦以孝闻陈年九十余乃卒诏旌其门翰林吴澄揭傒斯为诗文表之　　杨道妻陈氏
按四川总志陈氏郡人杨道妻至元中夫卒守节致和元年杨汉英上其事诏表其门封淑德安人　　汪三桂妻张氏按歙县志张氏汪三桂妻年二十二而嫁甫五十三日夫亡舅姑皆老张守志抚族子逢辰为后孝养舅姑皆以寿终至元中有司表其门复其征役　　任椿妻董氏
按永平府志董氏任椿妻滦州人幼适桩曲尽妇道未三十而椿亡董励志抚育诸孤元贞三年旌表　　徐德妻董氏按青州府志董氏名法玉徐德妻诸城人夫亡年二十子二尚襁褓未几翁姑相继没氏备棺殓不失礼家贫三丧齐发辛苦万状泣诉于乡好义者怜之皆厚遗助遂得葬碑其墓曰董法玉葬亲记时大德元年十一月　　霍荣妻段氏
吴氏赵氏
武氏尢氏附

按元史列女传段氏隆兴霍荣妻荣无子卒段氏年二十六养舅姑以孝称舅姑殁荣诸父仲汶贪其产谓段曰汝无子宜改适霍氏业汝无预焉段曰家资可不计但再醮非义尚容妾思之即退入寝室引针剌面墨渍之誓死不贰大德二年府上状中书给羊酒币帛仍命旌门复役如制又兴和吴氏自刺其面成纪谢思明妻赵氏自髡其发冀宁田济川妻武氏溧水曹子英妻尢氏啮指滴血并誓不更嫁有司为请旌之　　陈熙载妻张氏
按苏州府志张氏二娘吴兴人嫁吴江陈熙载年二十三夫亡父母怜其无子欲嫁之不从立从子焕文为嗣卒年八十余大德二年旌表　　贾讷母刘氏
</div>
    <div class="pagination">
<a href="闺媛典闺节部.html">上一页</a><a href="闺媛典闺节部.html">1</a><span class="current-page">2</span><a href="闺媛典闺节部_page3.html">3</a><a href="闺媛典闺节部_page4.html">4</a><a href="闺媛典闺节部_page5.html">5</a><a href="闺媛典闺节部_page6.html">6</a><a href="闺媛典闺节部_page7.html">7</a><span>...</span><a href="闺媛典闺节部_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
