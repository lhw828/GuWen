<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 52 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 52 页/共 268 页</h1>
    <div class="content">按陕西通志李氏平凉崇信人主簿黄锦妻适锦七年锦亡氏年二十六教遗孤彦相为诸生守节终老彦相妻亦李氏早寡秉志如姑　　马若豸妻关氏
按陕西通志关氏生员马若豸妻平凉崇信人夫亡甘贫守节抚子成人有司旌表　　梁辅妻王氏
按陕西通志王氏梁辅妻平凉固原人年二十三夫亡二子在襁褓苦节抚孤勤女红供堂上甘旨年八十三终　　杨桂后妻李氏
按陕西通志李氏杨桂后妻凤翔岐山人桂前妻张氏生孝诚三岁李生忠诚甫六月夫亡李氏年二十四家贫苦纺绩育孤年八十而卒　　李右妻张氏
按陕西通志张氏凤翔宝鸡人李右妻年二十一孀居姑怜其少令改适氏以死自誓守节终身　　张纶妻赵氏
按陕西通志赵氏生员张纶妻凤翔宝鸡人夫没氏年二十三水浆不入口三日姑泣谕曰我非尔无依遗孤非尔不保顾不念耶赵遂自剔左目以示靡他守节五十九年奉诏建坊旌表　　陈大策妻谭氏
按陕西通志谭氏陈大策妻凤翔宝鸡人夫亡氏抚孤昌言成立年八十而终　　梁来凤妻张氏
按陕西通志张氏梁来凤妻凤翔凤翔人夫亡氏年二十二子方一岁孀姑老家贫纺绩以奉甘旨抚孤成人　　彭彦妻王氏
按陕西通志王氏彭彦妻彦亡苦守幼子既娶复早丧遗腹生孙媳改嫁氏孤身织哺孙成长乡党称之　　阎大纶妻樊氏
按陕西通志樊氏阎大纶妻凤翔凤翔人年三十夫亡守节抚孤五十年卒　　张英吕妻唐氏
按陕西通志唐氏张英吕妻凤翔扶风人少寡守节训子培成名封孺人　　张附凤妻彭氏
按陕西通志彭氏凤翔宝鸡人张附凤妻凤为通判没于官氏年二十二誓死靡他抚孤成立　　杨迈妻高氏
按陕西通志高氏杨迈妻凤翔宝鸡人夫亡氏年十九无子纺绩事亲守节终老　　苟一新妻沈氏
按陕西通志沈氏苟一新妻陇州人夫亡氏年二十七守节二十八年有司旌表　　符钺妻陈氏
按陕西通志陈氏符钺妻汉中西乡人年二十而寡抚一岁子事暮年翁姑始终一节奉旨建坊旌之　　吴天爵妻王氏按陕西通志王氏吴天爵妻汉中洋县人年二十夫亡无嗣家贫或劝改适氏云从一而终妇道也况夫死以翁姑属我岂忍忘之坚守不易卒孝养翁姑翁姑没氏庐墓三年筑土成坟嘉靖中旌表　　杨仕妻王氏
按陕西通志王氏杨仕妻汉中洋县人夫亡氏年十八家事中落抚遗腹子竭力以事舅姑终身无间嘉靖中学使旌之　　曹宗武妻何氏
按陕西通志何氏曹宗武妻洋县人归月余夫亡氏年十九甘贫守节历四十余年嘉靖中旌表　　梁云高妻刘氏
按陕西通志刘氏梁云高妻汉中凤县人高为广平训导没于官氏年二十一子校甫七月矢志坚守教校为诸生　　骆文彦妻蔡氏
按陕西通志蔡氏骆文彦妻汉中宁羌人年二十六夫亡甘贫抚孤常日昃未爨口不言苦子早丧复抚二孙年八十余卒　　钮尚中妻张氏
按陕西通志张氏钮尚中妻汉中宁羌人聪敏能文年十五而寡无子誓守不嫁事翁姑终老嘉靖中奏旌其门　　金简妻王氏
按陕西通志王氏汉中南郑人廪生金简妻嘉靖元年夫病氏刲股以进夫亡氏年二十四无出莫可依恃孀居苦守历五十八年太守旌其门　　王继善妻夏氏
按陕西通志夏氏王继善妻汉中城固人年二十五夫亡抚遗孤与贫甥党杰一体教育俱得成立舆论美之　　阎朝顺妻张氏
按陕西通志张氏阎朝顺妻汉中西乡人年二十九夫亡越三月遗腹子生氏贫苦守节抚之成立事闻建坊旌焉　　吴钦妻张氏
按陕西通志张氏庆阳卫人百户张广女吴钦妻夫死氏年二十五贫不能举丧以屋易棺归窆辛苦万状抚孤五十余年年八十四卒嘉靖间诏旌其门　　郭达妻沈氏按陕西通志沈氏庆阳卫人郭达妻适达数岁生璋而达亡屡空不保朝夕励志执女工以自给璋既长亦死沈益贫苦有司怜之给衣食终身没为具棺殓嘉靖间旌表　　张振妻田氏
按陕西通志田氏生员张振妻汉中南郑人成化中年二十八子士元甫一岁夫亡亲戚劝他适辄变色弗与语甘贫纺绩抚孤四十余年嘉靖中旌表　　李镗妻赵氏按陕西通志赵氏李镗妻延安延长人年少丧夫甘贫纺织抚遗腹子成立苦节终身　　董维新妻王氏
按陕西通志王氏董维新妻延安延长人年少夫亡抚遗腹子彦贤为诸生嘉靖中督学旌表　　郭永宁妻李氏
按陕西通志李氏郭永宁妻延安延长人夫早亡氏年十九家贫守节翁姑俱年八十失明氏纺绩奉养抚遗孤成人县令旌表　　陈大敕妻施氏
按陕西通志施氏生员陈大敕妻西安长安人夫亡氏年二十六守节嘉靖中旌表　　吴浒妻徐氏
按陕西通志徐氏右护卫百户吴浒妻西安长安人夫亡氏年十七守节教子嘉靖中旌表　　刘侍妻姬氏
按陕西通志姬氏西安兴平人生员刘侍妻夫亡人争求之氏断发哭拒姑病刲股和粥以进守节终身有司旌表　　王民妻宋氏
按陕西通志宋氏王民妻西安同官人夫亡氏年二十六矢志不二母疾笃氏焚香祝天刲左臂肉以食母母寻愈嘉靖中旌表　　焦子学妻李氏
按陕西通志李氏焦子学妻延安延长人夫亡抚孤辛苦万状嘉靖中奉诏建坊　　韩俱妻姚氏
按陕西通志姚氏长安韩俱妻夫亡子询方四岁翁姑皆垂白氏奉亲课子终身不移子询登进士嘉靖中旌表　　文载道妻魏氏
按陕西通志魏氏临洮狄道人文载道妻载道赴选没于京氏年二十六子来凤甫七龄贫不能归榇称贷于乡之京寓者母子徒步扶柩而还营葬毕藉女红以自给教子读书成人有司旌表　　刘泽妻曹氏
按陕西通志曹氏刘泽妻临洮狄道人年二十夫病笃与氏诀曰予不复起家贫汝少二子孱弱不能独立当从权别嫁切勿自&#曹誓不从逮夫亡痛哭几死绝饮食数日纺绩抚孤送翁姑死靡不殚竭心力苦守四十六载有司表其闾　　张通妻王氏
按陕西通志王氏生员张通妻临洮卫人年二十夫亡子世安甫一岁氏欲自尽亲邻共止之曰汝有姑有子不可如此氏乃止贫苦自持勤劬纺绩奉姑抚子备历艰辛恒以砒霜自随以拒求者众莫敢犯守节四十余年年六十七卒嘉靖中旌表　　赵瞩妻王氏
按盩厔县志王氏太学生赵瞩妻泾阳孝廉元辅妹年十七归瞩越数年瞩病不起氏哀毁不欲生抚前室二子铭鼎树善值明末寇乱播迁省会鼎复病没家日益衰母兄欲夺其志氏预知其意涕泗横流母兄知不可移乃止树善力学补弟子员三十余年青裙缟带如一日学使旌之　　吴钧雷妻魏氏
按盩厔县志魏氏吴钧雷妻夫亡氏年二十二家贫甚织屦以自给抚遗孤增光择师教之登嘉靖辛酉乡榜为廉吏何司空表其里　　张附羽妻田氏　　　赵瑚妻许氏
　　王九功妻赵氏　　　王九经妻赵氏
　　吴养蒙妻何氏　　　张克宪妻杨氏
　　赵云妻杨氏
按盩厔县志以上七节妇俱嘉靖间人事实不传　　孟学孔妻牟氏按盩厔县志牟氏孟学孔妻年十六归孟四载而孀遗腹七月生子之梁辛勤鞠养娶妇路氏举孙四人长为文学曾孙绕膝年六十六而卒苦节四十七年　　郑验龙妻王氏按醴泉县志王氏郑验龙妻性柔顺和婉能甘劳苦妯娌四人氏为长事必相让一切劳肄俱氏操作不以诿之妯娌年四十无子劝夫纳二妾待之如妹夫没果举二子氏视诸侄不啻己子诸侄亦事之如母　　刘廷聘妻张氏按醴泉县志张氏刘廷聘妻幼年丧夫守节旌表　　董珠妻郭氏按醴泉县志郭氏董珠妻珠亡誓死守节织纺度日终始不渝有司旌表　　郑炳妻孙氏
按澄城县志孙氏诸生郑炳妻生一女夫亡氏即坠井姑急救之勉抚幼女女旋死遂子子女姊女苦节无二以上寿终县令旌表　　舍秉信妻宋氏
按兴安州志宋氏舍秉信妻夫亡矢志守节抚孤成人　　刘朋喈妻包氏
按兴安州志包氏州民刘朋喈妻朋喈早亡氏矢志苦节抚孤成人至死不变　　任名英母沈氏
按兴安州志沈氏瞽民任名英母夫亡守节抚名英成立人称慈节　　陈于闱妻唐氏
按兴安州志唐氏陈于闱妻闱父大计任扬州推官闱随任物故氏年二十六二子俱幼妾出子三人皆在襁褓大计亦没于官氏扶二柩六千余里归葬于家妾俱适人氏抚诸子如己出其子五经五政皆为诸生有司表其闾　　马志学妻胡氏
按兴安州志胡氏马志学妻夫亡氏年二十三子中骏尚襁褓氏辛勤抚孤四十余年中骏为诸生孙道弘失母氏又抚之读书年六十五卒有司表其闾　　刘其言妻陈氏按兴安州志陈氏太学生刘其言妻年十六夫死坚守苦志誓不改节抚嗣子钊成立年八十终　　赵玺妻刘氏
按兴安州志刘氏诸生赵玺妻夫亡氏年二十事翁姑至孝抚养三子皆成立　　崔营妻刘氏
谢
氏附

按兴安州志刘氏百户崔营妻年二十营亡抚子昌引长娶谢氏昌引病丧谢引刀欲自刎姑救之得免姑媳相守终身无异　　马在良妻冯氏
按兴安州志冯氏马在良妻年十九夫亡甘贫苦守抚育遗孤成立有司旌之　　王学先妻俞氏
按兴安州志俞氏王学先妻夫亡抚妾出一女苦守终身有司旌表　　王国英妻徐氏
按兴安州志徐氏诸生王国英妻夫亡家贫如洗氏苦志坚守五十余年终　　王某妻周氏
按凤翔县志周氏诸生王某妻夫亡遗一子应元方二岁氏苦志守节训应元登嘉靖辛卯贤书为良吏赠氏太孺人　　刘祚妻张氏
按延安府志张氏诸生刘祚妻神木人夫亡氏年二十四子甫七岁甘贫守节抚子克笃为兰阳县丞　　辛维命妻张氏按延安府志张氏辛维命妻神木人夫亡氏年二十二即柩前自缢以救得免守节抚子一元为诸生　　杨名远母王氏按延安府志王氏杨名远母神木人夫亡孀居抚孤至死不变旌表　　张锐妻某氏
按延安府志张锐妻神木人失其姓氏年十九夫为镇羌所掌印没于官子坚方三岁氏苦节抚子承袭父职以战功升都指挥佥事氏年九十三卒　　王瑜妻张氏
按神木县志张氏诸生王瑜妻夫亡氏年二十五遗子方三月誓死守节四十余年终　　刘宗舜妻某氏
按神木县志刘宗舜妻某氏夫死年二十三子甫五岁氏苦节抚之为诸生　　蔡栋生妻张氏
按凉镇志张氏凉州卫人千户蔡栋生妻夫没氏年二十七遗孤方五月矢志守节事孀姑马氏至孝抚孤成立嘉靖中奏闻旌表　　安镇母王氏
按西镇志王氏游击安镇母夫早亡苦志守节艰苦万状抚镇成立乡党称之　　郭荣祖妻邹氏
按西镇志邹氏西宁卫诸生郭荣祖妻荣祖早亡氏守节抚子聚英训读入贡英亦夭遗孤守邦并赖氏成名有诏建坊旌闾
　闺节部列传四十一
　　明三十六
　　廖武妻田氏
按四川总志田氏雅州千户廖武妻夫亡无子毕夫丧并葬其舅侍姑张氏十九年中丞表其门　　宋銮妻冯氏
按四川总志冯氏雅州人适诸生宋銮氏年二十夫亡抚孤守节四十六年终　　戴处信妻孟氏
按四川总志孟氏汉州戴处信妻句容人生二子处信亡孟年二十一依其兄居松潘极边苦寒几无聊生所亲劝再嫁孟誓死不变采野菜以食不失妇道事闻旌表　　张宁阳妻冯氏
文
氏附

按四川总志冯氏年十八适南充张宁阳生子环甫一岁而宁阳没冯甘贫守节孀居五十余年始终如一环娶文氏及病嘱文曰姑老汝少无子能养吾母乎文即以死自誓环没纺绩养姑虽亲戚童仆罕见其面冯年八十余卒文益励初志嘉靖中有司表其门　　庞岳妻张氏
按四川总志张氏南充人年十五适诸生庞岳岳亡止一子祖母年九十母逾七十家无储粒张工纺绩供两世甘旨教遗孤入泮有司旌之　　燕仕凤妻来氏
按四川总志来氏渠人来荐书女燕仕凤妻夫亡来年十七父母怜其少谕令更嫁来号哭几死事舅姑克尽妇道躬操井臼纺绩营葬守节五十余年　　李尧中妻刘氏按四川总志刘氏泸州人李尧中妻生一子甫三岁夫亡截发教子以寿终事闻旌表　　李春妻杨氏
按四川总志杨氏泸州人李春妻归李二年春亡氏守节事姑以孝闻年七十卒有诏旌表　　马仲芳妻史氏
按四川总志史氏泸州人史荣女年十三适同郡马仲芳弥月仲芳溺水死史抉一目自誓守节终身　　步之俊妻陈氏按四川总志陈氏宁番卫人贡士步之俊妻俊早亡陈守节三十余年卒　　陈奇蕴妻邓氏
按四川总志邓氏宁番卫人贡士陈奇蕴妻夫早亡邓守节三十余年卒　　邓应学妻余氏
按四川总志余氏宁番卫邓应学妻归未几应学没余无子守节四十三年终　　胡其慎妻陈氏
按四川总志陈氏洪雅人庠生胡其慎妻慎少年病笃陈割股救之不起死之日长子公引甫二岁次公裔方一月陈苦节严课二子皆为佳士年八十余卒里人称之　　杨云鹏妻赵氏
按四川总志赵氏彭县明经杨云鹏妻贼至夫遇害氏奉姑避川南苦历艰险晨昏问视惟谨守节终身　　刘异甫妻黄氏按四川总志黄氏潼川人副使黄伟妹年十七适刘异甫六年异甫亡氏顺事舅姑抚一子守节嘉靖初表其门　　旷世观妻郑氏
按四川总志郑氏遂宁人郑文斗女明经旷世观妻世观早世氏孀居四十余年尝恤里中贫乏邑人为立碑表之台省疏请旌其门其后代多贵显　　张正论妻欧氏
按四川总志欧氏潼川人张正论妻夫早世欧年十八子世引纔生十六日氏孀居育子年八十余被旌　　王杨忠妻朱氏按四川总志朱氏建昌卫人王杨忠妻杨忠亡朱守节五十年里人称之　　姚敬妻陶氏
按四川总志陶氏建昌卫人姚敬妻敬亡陶年十九遗腹生子岳苦节守之成人事闻旌表　　黄氏女
按四川总志黄氏女越巂卫人受同卫某聘未归而某子死女矢志不字以处子终身事闻旌表　　程云妻陶氏
按四川总志陶氏越巂卫人程云妻夫早亡陶苦志守节事闻有诏建坊旌表　　徐仁妻何氏
按四川总志何氏指挥徐仁妻仁蚤亡子鳞甫三岁氏苦节抚鳞成立嘉靖中有司表其门　　刘松茂妻王氏
媳
附

按四川总志王氏庠生刘松茂妻年十七孀居子死与媳同守节年六十终　　高邦智妻杜氏
按四川总志杜氏德阳人高邦智妻智没杜年十九守节数十年勤桑麻教二子高才高德俱补邑弟子员　　王大化妻潘氏
按四川总志潘氏德阳庠生王大化妻化没潘年十八持已甚严虽至亲不与共席有诏建坊旌表　　辜凤禛妻周氏按四川总志周氏仁寿辜凤禛妻夫亡家极贫所亲劝改适周誓死不从勤绩纺甘穷约教子读书长子延泰登科具疏上闻表其闾氏年七十四卒　　张鹏侧室袁氏
按四川总志袁氏洪雅人张鹏侧室鹏死漳南袁年二十有三子可述方岁余氏扶榇言还守节四十余年嘉靖癸丑有司以闻诏封恭人　　刘昌年妻某氏
按四川总志某氏洪雅人刘昌年妻教谕刘养锐第三女颇通文翰言多典则年二十八夫亡抚一女孀居五十余年终　　某妻杨氏
按四川总志杨氏进士杨芳隆女嫁某一期夫亡长斋自守绣观音数百轴以资其夫冥福年八十端坐而逝　　王台女
按四川总志营山王台女许聘蓬州贺氏子贺子亡贺族又谋聘女女遂割耳泣曰岂有一女而再聘我有父母事之终身矣平居蔬食自甘终始不变有司旌其门　　张氏
按四川总志张氏射洪人不知其夫年十八而寡无子女独居高楼四十八年有诏建坊旌其闾　　谢彭年妻李氏
按四川总志李氏诸生谢彭年妻彭年蚤亡舅姑欲夺其志李以刀截双耳自誓乃止甘贫守志节以毕舅姑之世竭力营葬三丧教子成立为诸生　　刘廷可妻李氏
</div>
    <div class="pagination">
<a href="闺媛典闺节部_page51.html">上一页</a><span>...</span><a href="闺媛典闺节部_page47.html">47</a><a href="闺媛典闺节部_page48.html">48</a><a href="闺媛典闺节部_page49.html">49</a><a href="闺媛典闺节部_page50.html">50</a><a href="闺媛典闺节部_page51.html">51</a><span class="current-page">52</span><a href="闺媛典闺节部_page53.html">53</a><a href="闺媛典闺节部_page54.html">54</a><a href="闺媛典闺节部_page55.html">55</a><a href="闺媛典闺节部_page56.html">56</a><a href="闺媛典闺节部_page57.html">57</a><span>...</span><a href="闺媛典闺节部_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
