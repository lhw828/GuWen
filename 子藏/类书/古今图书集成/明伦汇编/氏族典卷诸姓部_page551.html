<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 551 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 551 页/共 899 页</h1>
    <div class="content">　　意秀
按奇姓通秀瓯宁人成化中河间府献县训导　披姓部列传　　汉
　　披条
按郑樵通志汉有牂牁太守披条
　骑姓部列传
　　周
　　骑劫
按史记乐毅传齐田单纵反间于燕燕惠王疑乐毅使骑劫代将而召乐毅田单与骑劫战设诈诳燕军破骑劫　四姓部列传
　　周
　　四水
按说苑越饥句践惧四水进谏曰夫饥越之福也吴国甚富其君好名而不思后患若我卑辞重币以籴于吴吴必与我与我则吴可取也越王从之　　宋
　　四象
按万姓统谱象庆元间知汀州
　位姓部列传
　　明
　　位安
按万姓统谱安掖县人嘉靖二年贡士任训导　　位志高按登州府志志高莱阳人世力农性至孝父殁值岁旱民欲发冢击魃志高闻之挟刃潜伏众数百人果至志高迎跪乞哀不许志高自刃众惊散父墓获全迄今岁旱有司祷墓即雨　隶姓部列传
　　汉
　　隶延之
按万姓统谱延之汉人
　侍姓部列传
　　明
　　侍懋
按六合县志懋东二都人洪武二十一年贡历任四川綦江山东堂邑二学教谕河南许州训导　　侍锦
按万姓统谱锦清河人正德中福宁州训导
　字姓部列传
　　汉
　　字长孺
按奇姓通长孺见印薮
　　宋
　　字谔
按奇姓通谔廉州推官
　治姓部列传
　　明
　　治国器
按明外史王肇坤传崇祯九年大兵攻顺义游击治国器拒守城破死之　赐姓异姓荔姓地姓忌姓匮姓器姓姓试姓事　姓鄪姓瑞姓戾姓势姓寺姓企姓姓&#姓馈姓　部汇考郑樵通志
　　以名为氏
赐氏仲尼弟子端木赐之后以王父名为氏
　　外国大姓
异氏姓纂云今温州白水蛮有此姓
凌迪知万姓统谱
　　荔姓
唐有荔非元礼任朔方节度使明河南商城县有荔氏　　地姓
明河南南阳府有地氏
　　忌姓
忌风俗通周公忌父之后以王父字为氏
　　匮姓
匮见姓苑望出庐江今庐州有此姓
　　器姓
器见姓苑
　　姓
见姓苑
　　试姓
试见姓苑
　　事姓
事见姓苑
　　鄪姓
鄪邑名见姓苑
　　瑞姓
瑞见姓苑
　　戾姓
戾见姓苑
　　势姓
势见姓苑
　　寺姓
寺见姓苑
　　企姓
企见姓苑
　　姓
子姓姓纂云商后
　　姓
&#音累见直音
　　馈姓
馈晋中行穆伯攻鼓馈间伦欲因其啬夫而下之后以为氏
　魏姓部汇考
唐书
　　宰相世系表
魏氏出自姬姓周文王第十五子毕公高受封于毕其后国绝裔孙万为晋献公大夫封于魏河中河西县是也因为魏氏万生芒季季生武子犨犨生悼子悼子生昭子绛绛生嬴嬴生献子舒舒生襄子曼多曼多生文子须须生桓子桓子孙文侯都都生武侯击击生惠王罃罃生襄王嗣嗣生哀王哀王生昭王昭王生公子无忌孙无知汉高梁侯生均均生恢恢二子伯伦彦彦字叔纶张掖太守生歆字子胡巨鹿太守初居下曲阳二子愉悦愉字产长侍中生宙字惠开平原郡守生绍曾孙宣北海公孙紞二子俦值俦为东祖值为西祖俦孙薮三子倏意暨意裔孙生士廓馆陶魏氏本出汉兖州刺史衡曾孙始居馆陶孙彦鹿城魏氏　宋城魏氏
又有魏盈之族
　魏氏宰相六人元同征元忠知古扶
郑樵通志
　　以国为氏
周同
姓国

魏氏始祖毕公高封于毕为毕氏杜预曰毕在长安西北今长安县西有杜山又曰毕陌至毕万事晋封于魏杜预曰魏在河东河北县河北今为平陆县陕州治有魏城后虽迁徙不常自封魏之后皆号魏惟徙梁之后亦谓之梁按毕公高周文王第十五子盖庶子也故云姬姓之别族武王伐纣高封于毕其后绝封为庶人其苗裔曰毕万卜事晋遇屯之比辛廖占之曰此公侯之卦献公十六年赵夙为御毕万为右以伐耿霍魏三国而灭之以魏封毕万为大夫魏犨从晋公子重耳出奔及重耳立以犨袭魏氏后治于魏武子之后世为晋卿生悼子徙治霍今晋州霍邑是也生魏绛晋悼公曰自吾用魏绛八年之间九合诸侯和戎翟绛之力也赐之乐是为庄子徙治安邑今为县隶解州自庄子七世文侯始称侯受经于子夏过段干木之闾未尝不式也其子武侯之十年与韩赵灭晋而分其地武侯之子称王徙治大梁今开封治也是为梁惠王自文侯而下二侯七王秦将王贲灌大梁城灭王假以其地为郡县子孙以国为氏安厘王封其弟公子无忌为信陵君其后蕃盛汉有高梁侯魏无知者信陵君之孙也又有&#陵君魏咎陈胜立为魏王其弟魏豹项羽立为魏王后乃魏之诸公子也廖用贤尚友录
　　魏姓
魏巨鹿宫音又望出任城

　贵姓部汇考
廖用贤尚友录
　　贵姓
贵风俗通云陆终之后望出常山晋武帝才人常山贵氏生东海王越
　魏姓部列传二
　　金
　　魏子平
按金史魏子平传子平字仲均弘州人登进士第调五台主簿累除为尚书省令史历太府监世宗即位除户部侍郎大定二年进户部尚书十一年罢为南京留守未几致仕十五年起为平阳尹复致仕二十六年薨于家　　魏全
按金史魏全传全寿州人泰和六年宋季爽围寿州刺史徒单羲拒守坚甚同知蒲烈古中流矢卒羲益励募人往斫爽营全在选中为爽兵所执全骂爽乃杀之　　魏道明
按万姓统谱道明易县人少工诗有名举进士累官至安国军节度使居近雷溪因号雷溪子所著有鼎新诗话　　元
　　魏璠
</div>
    <div class="pagination">
<a href="氏族典卷诸姓部_page550.html">上一页</a><span>...</span><a href="氏族典卷诸姓部_page546.html">546</a><a href="氏族典卷诸姓部_page547.html">547</a><a href="氏族典卷诸姓部_page548.html">548</a><a href="氏族典卷诸姓部_page549.html">549</a><a href="氏族典卷诸姓部_page550.html">550</a><span class="current-page">551</span><a href="氏族典卷诸姓部_page552.html">552</a><a href="氏族典卷诸姓部_page553.html">553</a><a href="氏族典卷诸姓部_page554.html">554</a><a href="氏族典卷诸姓部_page555.html">555</a><a href="氏族典卷诸姓部_page556.html">556</a><span>...</span><a href="氏族典卷诸姓部_page552.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
