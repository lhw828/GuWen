<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 277 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 277 页/共 899 页</h1>
    <div class="content">　　巢士翃
按武进县志士翃万历庚子武举人
　　巢之梁
按武进县志之梁万历壬子举人官知州
　　巢昆源
按武进县志昆源崇祯癸酉举人官终参议
　　巢巩
按武进县志巩崇祯壬午举人
　　巢鸣盛
按浙江通志鸣盛字端明崇祯中举人不应征辟隐居嘉兴石佛乡着书教子知交罕睹　　巢帝阁
按陕西通志帝阁泾阳人庠生居母丧三年不人私室道拾遗金坐待一日还原主及暮归家路临高崖所乘驴忽惊走里许而崖遂崩人以为阴骘之报云
　匏姓部列传
　　汉
　　匏敏
按奇姓通敏山阳令


　聊姓部汇考
郑樵通志
　　平声
聊氏望出颍川风俗通汉侍中聊苍着书号聊子又有颍川太守聊某着万姓谱

　貂姓部列传
　　周
　　貂勃
按战国策貂勃常恶田单曰安平君小人也安平君闻之故为酒而召貂勃曰单何以得罪于先生故常见誉于朝貂勃曰跖之狗吠尧非贵跖而贱尧也狗固吠非其主也

　高姓部列传五
　　宋二
　　高登
按宋史高登传登字彦先漳浦人少孤力学持身以法度宣和间为太学生金人犯京师登与陈东等上书乞斩六贼廷臣复建和议夺种师道李纲兵柄登与东再抱书诣阙军民不期而会者数万金人退师学官起罗织屏斥还乡绍兴二年廷对极意尽言有司恶其直授富川主簿宪董弅闻其名檄谳六郡狱复命兼贺州学事满秩士民丐留不获归至广会新兴大饥帅连南夫檄发廪振济所全活万计民投牒愿留者数百辈因奏辟终其任召赴都堂审察遂上疏万言及时议六篇帝览而善之下六议中书秦桧恶其讥己不复以闻授静江府古县令豪民秦琥武断乡曲登置之法忿而死一郡快之帅胡舜陟诬以专杀之罪诏送静江府狱遣健卒捕登属登母死舟中&#葬水次航海诣阙上书求纳官赎罪帝闵之既而中书奏故事无纳官赎罪仍送静江狱登归葬其母讫事诣狱事卒昭白广漕郑鬲赵不弃辟摄归善令遂差考试摘经史中要语命题策闽浙水灾所致之由郡守季仲文即驰以达桧桧怒坐以前事编管容州登谪居授徒以给家事一不介意卒后二十年追复迪功郎后五十年朱熹为守奏乞褒录赠承务郎所著家论忠辨等篇有东溪集行世　　高世则
按宋史高遵裕传遵裕从侄士林士林子公纪公纪子世则字仲贻幼以恩补左班殿直至内殿崇班复用父遗表恩为合门祗候后除亲卫郎以通经典转内殿承制累迁康州防御使知西上合门事宣和末金泛使至徽宗命世则掌客世则记问该洽应对有据帝闻悦之自是掌客多命世则金人军城下又命世则使其军还进秩二等迁知东上合门使金遣燕人吴孝民请和孝民邀宰执亲王诣军前议事高宗在康邸请行是日世则入对除计议副使以从康王复使河北世则改华州观察使充参议官大元帅府建改元帅府参议官进遥郡承宣使不拜高宗承制转越州观察使及即位除保静军承宣使提举万寿观诏令编类元帅府事迹付史馆召为枢密都承旨兼提举京畿监牧再提举万寿观为盛德军节度使充万寿观使进开府仪同三司奉朝请除景灵宫使兼判温州寻以病丐罢后为万寿观使十四年召入觐进少保恳求还卒年六十五赠太傅谥忠节　　高子孺按宋史刘惟辅传金人略熙河有高子孺狄道人知兰州龛谷寨闻惟辅尚存固守以待及城陷先刃其家而后死　　高万
按宋史牛皓传绍兴五年金右都监撒离曷欲犯秦川宣抚副使吴玠遣诸校分道伺之至瓦吾谷与金将虎山遇承信郎高万且骂且战死于阵后赠三官录其子　　高闶
按宋史高闶传闶字抑崇明州鄞县人绍兴元年以上舍选赐进士第执政荐之召为秘书省正字权礼部员外郎兼史馆校勘寻迁著作佐郎以言者论罢主管崇道观召为国子司业除礼部侍郎帝因问闶张九成安否明日复以问秦桧桧疑闶荐中丞李文会承桧旨劾闶出知筠州不赴卒　　高文虎
按宋史高文虎传文虎字炳如四明人礼部侍郎闶之从子登绍兴庚辰进士第调平江府吴兴县主簿曾几守官在吴文虎从之游故闻见博洽多识典故除国子正迁太学博士兼国史院编修官与修四朝国史出知建昌军擢将作丞兼实录院检讨官修高宗实录又兼玉牒所检讨官修神宗玉牒既奏御又修徽宗玉牒宁宗即位迁军器少监兼将作监迁国子司业兼学士院权直迁祭酒中书舍人兼直学士院兼祭酒升实录院同修撰同修国史韩胄用事逐赵汝愚朱熹设伪学之目以摈之遂命文虎草诏迁兵部侍郎兼中书舍人又兼祭酒拜翰林学士兼侍读实录院修撰修国史除华文阁学士知建宁府丐祠提举太平兴国宫以台臣言夺职卒文虎与胡纮合党共攻道学久司学校凡言性命道德者皆绌焉　　高准
按万姓统谱准字平一宁德人绍兴初丞相汤思退主和议太学生张观等上书乞诛二贼准与焉干道间虞允文当国献东南销患书一卷因请入北界伺敌虚实凡山川夷险道里远近郡邑兵赋强弱悉录以献并言恢复大要时允文已去国朝廷欲授以官准曰准之所以效命于相国者正以复九庙陵寝为念非为身计也拂袖归西山之阳杜门不出　　高商老
按万姓统谱商老知宜兴县朱熹学记云商老之来躬为讲说开之以性命道德之旨博之以诗书礼乐之文使兴士知所学　　高照
按万姓统谱照邵武人举进士任虔州司户参军时郡有盗驱胁良民事发将论死照察其枉出系者百余人　　高颐
按万姓统谱颐宁德人举进士尝语学者曰吾身任大责重无天地生物之功而有天地生物之心无经国子民之位而有经国子民之志　　高元之
按尚友录元之字端叔鄞人琼七世孙建炎间衣冠南渡父寓籍明州因家焉家贫无书得易编口诵不辍数日忘盥栉邻士怜之稍借之书后受易春秋学于沙随程迥时傅伯成为郡教授少许可折节与之交繇是乡学者数百人师事之元之作变骚九篇曰愍畸志曰臣薄才曰惜成曰感回波曰力除曰危衷曰悲婵娟曰古诵曰绎思行于世宋儒拟骚勿能及也集春秋说三百余家号义宗悉本经旨凡百五十卷易诗论语后汉历志解各一卷诗三千着五百号茶甘甲乙&#五工礼部卒不第将死手属书楼钥人号万竹先生　　高稼
按宋史高稼传稼字南叔邛州蒲江人嘉定七年进士调成都尉转九陇丞丁内艰免丧辟潼川府路都钤辖司干办公事制置使崔与之闻其名改辟本司干办公事稼持论不阿忧世甚切及郑损为制置使即求去朝廷以稼赞阃有劳改知&#谷县损之入蜀也稼同产弟了翁诵言于朝谓必败事损&#之遂劾稼罢宝庆三年元兵至武阶损弃沔而遁桂如渊镇蜀辟通判沔州寻檄兼幕职北兵由东道以入如渊辟稼知洋州稼日夜为守御计及汉中陷梁洋之民数十万尽趋安康稼乃移屯黄金渡收散卒招忠义以制置司之命致故将陈昱委以收复之任召青座华阳诸关守将皆以兵来会凡得三千人稼竭洋之帑廪赡之以州事付通判而自假节制军马督诸将继进如渊以便宜命稼利路提刑司兼权兴元府制置司如渊既罢李代之以稼久劳请改畀内郡差知荥州殿中侍御史汪刚中如渊党也欲使稼分其罪乃谓蜀之败实由稼遽罢之李心传见上讼稼无罪不当罢宣抚使黄伯固辟稼知阆州未几伯固去官制置使赵彦吶以参议官辟之制置司近汉中稼言汉中荡无藩篱宜经理仙人原以为缓急视师之地彦吶以委稼稼至原缮营垒峙刍粮比器甲开泉源守御之规罔不备具会召还彦吶密奏留稼以直秘阁知沔州利州提点刑狱进三官为朝请大夫兼关外四州安抚司公事措置西路屯田北兵自凤州入东军不能御遂捣河池至西池谷吏民率逃议退保大安稼白彦吶曰今日之事有进无退能进据险地以身捍蜀敌有后顾必不深入若仓皇召兵退守内地敌长驱而进蜀事去矣彦吶曰吾志也已而竟行留稼守沔北兵自白水关入六股株距沔六十里沔无城依山为阻稼升高鼓噪盛旗鼓为疑兵彦吶至罝口辍帐前总管和彦威以军还沔召小将杨俊何璘悉以兵会未几北兵大至璘遁其众皆溃遂下沔州城既陷众拥稼出户稼叱之不能止兵骑四集围之遂死焉诏进稼七官为正议大夫龙图阁直学士谥曰忠后以子斯得执政累赠太师稼为人慷慨有大志闻人有善称之不容口不善面折无所避推毂人士常恐不及视财如粪土死之日闻者莫不流涕　　高定子
按宋史高定子传定子字瞻叔利州路提点刑狱兼知沔州稼之弟也嘉泰二年举进士授郪县主簿吴曦畔乞解官曦诛摄府事宇文公绍荐调中江县丞父就养得疾定子衣不解带者六旬居丧哀毁骨立服除成都府路诸司辟丹棱令寻以同产弟魏了翁守眉改监资州酒务丁母忧服除差知夹江县四川总领所辟主管文字寻差知长宁军又差知&#州元兵穿凤州塞破武休下兴元小校张钺以其徒溃入文州将自龙趋&#以闯成都安抚使黄伯固闻之亟奏定子兼参议官措置文龙备御定子乃部分诸军扼清塘岭钺就擒已而剑南大震定子下令招溃卒溃军就招进直宝章阁再任顷之召入奏事迁刑部郎中寻以直宝谟阁江南东路转运判官逾年召入奏事会稼死事于沔州上疏引疾乞归田里不许寻迁军器监又迁太府少卿升计度转运副使复召入迁司农卿兼玉牒所检讨官升兼枢密都承旨又迁太常少卿兼国史院编修官累言边事迁起居舍人寻兼中书舍人参赞京湖江西督视府事迁礼部侍郎寻兼崇政殿说书兼直学士院未几改侍讲权礼部尚书升兼侍读寻兼直学士修孝宗宁宗日历书成上进擢拜翰林学士知制诰兼吏部尚书升兼修国史实录院修撰进端明殿学士签书枢密院事寻兼权参知政事知福州福建安抚固辞提举洞霄宫改知潭州湖南安抚大使力辞退居吴中日以著述自娱以资政殿学士转一官致仕卒赠少保　　高子升
按古田县志子升字子云嘉定初举进士为分宁尉累迁泉州佥判兼南外宗正簿以朝请郎主管崇道观致仕静退之风清修之操皆足为时典刑　　高斯得
按宋史高斯得传斯得字不妄利州路提点刑狱知沔州稼之子也中成都路转运司试补入太学绍定二年举进士授利路观察推官越二年辟差四川茶马干办公事李心传修国朝会要辟为检阅文字端平二年九月稼死事于沔时元兵屯沔斯得日夜西向号泣潜行至其地得稼遗体奉以归服除而哀伤不已无意仕进心传方修四朝史辟为史馆检阅寻迁史馆校勘又迁军器监主簿时丞相史嵩之柄国斯得乞择才并相由是迕嵩之意迁太常寺主簿仍兼史馆校勘时斯得叔父定子以礼部尚书领史事嵩之使其党言叔父兄子不可同朝以斯得添差通判绍兴府淳熙二年四朝帝纪书成上之踰年添差通判台州杜范入相召为太常博士迁秘书郎群憸合力排摈斯得遂求补外于是差知严州迁浙东提点刑狱改江西转运判官移湖广提点刑狱加直秘阁湖南转运判官改尚右郎官未至改礼部郎中上疏极论时事改权左司力辞内批兼侍立修注官监察御史萧泰来论罢逾年以直宝文阁知泉州力辞迁福建路计度转运副使董槐入相召为司农卿程元凤入相改秘书监丁大全入相监察御史沈炎论斯得以闽漕交承钱物下郡吏天府榜死数人先是吴自性之狱高铸为首恶黥配广州捐资免行至是为相府监奴嗾炎发其端京尹顾岩傅会其狱安吉守何梦然奉行其事陵铄甚至斯得不少挫竟无所得大全既谪朝廷罪其委任非人遂斩铸斯得既拜浙西提点刑狱之命炎浙西人泣于上前乞更之移浙东提举常平命下给事中章鉴缴还斯得杜门不出度宗即位召为秘书监又论罢复迁秘书监擢起居舍人兼国史院编修官实录院检讨官兼侍讲权工部侍郎元军下襄阳斯得疏论言事最为切要帝嘉纳迁工部侍郎屡求补外以显文阁待制知建宁府度宗崩陈直中入相以权兵部尚书召擢翰林学士知制诰兼侍读进端明殿学士签书枢密院事兼知政事同提举编修参敕令及经武要略台谏徐直方等四人论似道误国之罪乞安置岭表簿录其家丞相留梦炎庇护似道止令散官居住且谓簿录扰及无辜斯得谓散官则安置追降官分司则居住祖宗制也梦炎语塞梦炎乘间直罢去平章事王爚监察御史俞浙并罢斯得所著有诗肤说仪礼合抄增损刊正杜佑通典徽宗长编孝宗系年要录艹堂文集行世　　高谈
按宋史高谈传谈字景遂邵武光泽人绍定二年旁郡盗作诸子请避之谈曰有庙祏在将焉之贼至执诸庭遗之牛酒不释遗之金帛不释谈曰然则将何为盗曰我欲东破武阳若得耆老如尔者率是乡子弟吾其济乎谈曰斯言奚为至我唾贼大骂遂遇害而里人赖以免谈平居言动必由礼法故乡人敬而附之　　高应松
按宋史高应松传应松开庆元年进士繇衡州教授通判广德军召为国子监丞权礼部员外郎翰林权直北兵自涌金门入举朝奔窜从官留者九人应松其一也迁中书舍人直学士院寻迁权工部侍郎进端明殿学士签书枢密院事从瀛国公至燕绝粒不语越七日卒　　高仁
按句容县志仁景定壬戌武进士任湖南昭勇将军累官总霸提领大使征交趾有功封南平侯　　高贵
按万姓统谱贵祥符人寓丹阳宋末高邮知府后扈从海上拜枢密使与陆秀夫同死于海　　高彦俦
按万姓统谱彦俦夔州守
　　金
　　高履
按金史高昌福传昌福父履辽御史中丞致仕太宗闻其名召之未及入见而卒　　高桢
按金史高桢传桢辽阳渤海人五世祖牟翰仕辽官至太师桢少好学尝业进士斡鲁讨高永昌下渖州桢遂来降既破永昌遂以桢同知东京留守事授猛安天会六年迁尚书左仆射判广宁尹加太子太傅在镇八年政令清肃吏畏而人安之十五年加太子太师提点河北西路钱帛事天眷初同签会宁牧及熙宗幸燕兼同知留守封戴国公改同知燕京留守魏王道济出守中京以桢为同判俄改行台平章政事为西京留守封任国公是时奚霫军民皆南徙谋克别木者因之啸聚为盗海陵患之即以桢为中京留守责以平贼之期贼平封河内郡王迁太子太保行御史大夫封莒王策拜司空进封代王桢久在台弹劾无所避当路者忌之薨年六十九赙赠加等　　高彪按金史高彪传彪本名召和失辰州渤海人祖安国辽兴辰开三镇节度使父六哥左承制官至刺史彪始生其父用术者言为其时日不利于己欲不举其母为营护居数岁竟逐之彪匿于外家辽人调兵东京时六哥已老当从军因代其行战于出河店辽兵败走彪独力战军帅见之曰此勇士也令生致之斡鲁攻东京六哥率其乡人迎降以为榆河州千户久之告老彪代领其众屡战有功天会五年授静江军节度使寿州刺史大小数十战无不胜捷齐国既废摄滕阳军以东诸路兵马都统抚谕徐宿曹单滕阳及其属邑皆按堵如故为武宁军节度使颇黩货尝坐赃海陵以其勋旧杖而释之改忻州防御使历安化安国武胜军节度使迁行台兵部尚书改京兆尹封郜国公以忧去官起复为武定军节度使归德尹正隆例授金紫光禄大夫久之致仕复起为枢密副使舒国公赐名彪卒年六十七谥桓壮彪性机巧通音律人无贵贱皆温颜接之　　高昌福
按金史高昌福传昌福中都宛平人登天会十年进士第补枢密院令史明年辟元帅府令史皇统初宗弼复河南元帅府治汴时方用兵梁楚间元帅府选人侦宋兵动静昌福尽得敌军虚实报元帅府还除震武军节度副使转行台礼部员外郎天德间行台罢改绛阳军节度副使入为兵部员外郎改河间少尹世宗即位上书陈便宜事三除同知东京留守事治最迁山东西路转运使工部尚书改彰德军节度使累迁河中尹致仕卒　　高德基
按金史高德基传德基字元履辽阳渤海人皇统二年登进士第六年为尚书省令史海陵为相专愎自用德基每与之详辨及篡位欲都燕京命德基摄燕京行台省都事改摄右司员外郎除户部员外郎改中都路转运副使迁户部郎中正隆三年诏左丞相张浩参知政事敬嗣晖营建南京宫室明年德基为营造提点转同知开封尹大定三年以察廉治状不善下迁同知北京路都转运使事迁刑部侍郎七年改中都路都转运使九年转刑部尚书为宋主生日使十一年改户部尚书随朝官俸粟折钱增高市价与之多出官钱几四十万贯于是决杖八十降兰州刺史大定十二年卒年五十四　　高松
按金史高松传松本名檀澄州析木人年十九从军为蒲辇有力善战宗弼闻其名召置左右从破汴京及和尚原累官咸平总管府判官世宗即位充管押东京路渤海万户从征窝斡以功迁咸平少尹四迁崇义军节度使卒年七十四　　高衎
按金史高衎传衎字穆仲辽阳渤海人敏而好学自少有能赋声年二十六登进士第乞归养逾二年方调漷阴丞召为尚书省令史除右司都事母丧去官起复吏部员外郎摄左司员外郎大奉国臣者辽阳人先为东京警巡院使以赃免去衎与奉国臣有乡里旧拟为贵德县令海陵大怒于是衎决杖降为清水县主簿居二年为大理司直迁户部员外郎同知中都都转运使太常少卿吏部郎中大定初转左司郎中迁吏部尚书衎三为吏部铨事修理选人便之五年为贺宋国生日使中道得疾去职大定七年卒　　高怀贞按金史高怀贞传怀贞为尚书省令史素与海陵狎昵海陵专威福柄遂成弒逆之计皆怀贞辈从臾导之海陵篡立以怀贞为修起居注累迁礼部侍郎大定二年降奉政大夫放归田里五年起复为定国军节度使　　高竑
按金史高竑传竑渤海人以荫补官累调贵德县尉提刑司举任繁剧迁奉圣州录事察廉迁内黄令累官左藏库副使元妃李氏以皂币易红币竑独拒不肯易元妃奏之章宗大喜遣人谕之曰所执甚善今姑与之后不得为例转仪鸾局少府少监改户部员外郎安州刺史大安中越王永功判中山竑以王傅同知府事改同知河南府充安抚使徙同知大名府兼本路安抚使贞佑二年迁河北西路按察转运使录大名功迁三官致仕兴定四年卒　　高汝砺
按金史高汝砺传汝砺字岩夫应州金城人登大定十九年进士第莅官有能声明昌五年自同知绛阳军节度事起为石州刺史承安元年入为左司郎中未几擢为左谏议大夫二年为同知大兴府事四年十二月为陕西东路转运使泰和元年七月改西京路转运使二年正月为北京临潢府路按察使四年二月迁河北西路转运使十一月进中都路都转运使六年六月拜户部尚书时钞法不能流转汝砺随事上言多所更定民甚便之贞佑二年六月宣宗南迁次邯郸拜汝砺为参知政事迁尚书右丞四年正月拜尚书左丞连上表乞致仕优诏不许兴定四年拜平章政事俄而进拜尚书右丞相监修国史封寿国公五年迁荣禄大夫有投匿名书云高某不退当杀之汝砺因是告老优诏不许正大元年三月薨年七十一配享宣宗庙　　高霖
按金史高霖传霖字子约东平人大定二十五年进士调符离主簿察廉迁泗水令再调安国军节度判官以父忧还乡里教授生徒恒数百人服除为绛阳军节度判官用荐举召为国史院编修官迁应奉翰林文字改监察御史丁母忧起复太常博士改都水监丞签陕西路按察司事赴阙待对授都水少监大安初为耀州刺史三年迁河北东路按察副使改韩王傅兼翰林学士崇庆初改工部侍郎兼直学士至宁元年霖奉储迎宣宗至新城迁官三阶二年除河平军节度使兼都水监入为兵部尚书知太兴府事俄权参知政事寻改中都留守兼本路兵马都总管平章政事抹捻尽忠弃中都南奔霖与子义杰率其徒夜出不能进霖死义杰伏群尸中以免赠翰林学士承旨谥文简　　高守约
按金史高守约传守约字从简辽阳人大定二十八年进士累官观州刺史元兵徇地河朔城破被执使之跪守约不屈遂死诏赠崇义军节度使谥忠敬　　高锡按金史高锡传锡字永之德基子以荫补官积劳调淄州酒使课最迁萍乡令察廉迁辽东路转运度支判官太仓使法物库使兼尚林署直长提举都城所历北京辽东转运副使同知南京路转运使事贞佑初累迁河北东路按察转运使城破遂自投城下而死　　高闾山
按金史高闾山传闾山澄州析木人选充护卫调顺义军节度副使转唐括移剌都&#详稳改震武军节度副使曹王府尉大名治中迁汝州刺史改单州特用大杖杖死部民坐削一官降凤翔治中历原州济州泗州刺史改郑州防御使迁蒲与路节度使移临海盘安军宁昌军贞佑二年城破死之　　高显
按金史蒙古纲传元光二年八月邳州从宜经略使纳合六哥率军士入行省杀纲遂据州反红袄贼高显等杀六哥函首以献诏加显三品官职授世袭谋克侯　　高仲振
按金史高仲振传仲振字正之辽东人其兄领开封镇兵仲振依之以居既而以家业付其兄挈妻子入嵩山博极群书尤深易皇极经世学安贫自乐不入城市山野小人亦知敬之　　高全
按临邑县志全临邑人精武略金末盗起结众保捍乡闾后率众归元授德州等处总管军民仰之　　高禧按临邑县志禧全之子历任齐东沾化安丘商河县尹独尚宽简县宇有妖境内有虎禧默祷于天其怪遂灭虎亦屏息　　元
　　高闹儿
按元史高闹儿传闹儿女直人事太祖连岁出征累有功授金符总管管领山前十路匠军岁己未宪宗悯其老命其子元长袭其职从世祖渡江攻鄂还镇随州至元二年移镇季阳五年从元帅阿朮修立白河口新城鹿门山等处城堡七年充季阳军马总管与宋人战杀三百余人夺其船及铠仗以功升宣武将军宋平护送宋太后至京师以功进怀远大将军二十二年升安远大将军季阳万户府万户是年夏以兵追袭交趾世子于海之三叉口与敌军合战中毒矢而死子灭里干初直宿卫袭父职领兵镇广东寻移戍惠州平盗谭大獠朱珍等元贞元年移戍袁州盗陀头以众犯境悉剿除之寻广之南恩盗起复领兵平之还没于袁州赠怀远大将军季阳万户府万户轻车都尉渤海郡侯　　高宣
按元史高宣传宣辽阳人太宗元年诏宣为元帅统兵从睿宗攻大名及城破兵不血刃民心悦服四年从破金兵三峰山降宣者二千余户籍以献立打捕鹰坊都总管府统之以宣为都总管令子孙世其职卒皇庆二年赠宣力功臣银青荣禄大夫大司徒追封营国公谥简僖　　高揖
按元史高源传源高祖揖为州法吏用法公平　　高觿按元史高觿传觿字彦解渤海人世仕金祖彝徙居上党父守忠国初为千户太祖九年从攻黄州殁于兵觿事世祖备宿卫颇见亲幸至元初立燕王为皇太子诏选才&#充官属以觿掌艺文兼领中酝宫卫监门事又监作皇太子宫规制有法帝嘉之赐名失剌十八年授中议大夫工部侍郎行同知王府都总管府事二十二年迁嘉议大夫同知大都留守司事兼少傅监久之迁中奉大夫河南等路宣慰使卒年五十三　　高天锡
按元史高宣传宣子天锡事世祖潜邸为必阇赤入宿卫甚见亲幸中统二年授以其父官为鹰坊都总管四年改燕京诸路奥鲁总管迁按察副使命立司农司以天锡为中都山北道巡行劝农使兼司农丞寻迁司农少卿巡行劝农使又迁户部侍郎进嘉议大夫兵部尚书卒后赠推忠保义功臣太保仪同三司上柱国追封营国公谥庄懿　　高汝霖
按元史高源传源父汝霖为真定廉访司照磨使东平道高唐遇盗死　　高兴
按元史高兴传兴字功起蔡州人其先自蓟徙汴曾祖拱之祖子洵世以农为业金末兵乱父青又徙蔡而生兴兴少慷慨多大节力挽二石弓尝步猎南阳山中遇虎跳踉大吼众皆惊走兴神色自若发一矢毙之至元十一年诣黄州谒宋制置陈奕奕使隶麾下十二年丞相伯颜伐宋至黄州兴从奕出降伯颜承制授兴千户为先锋授金符为管军总管十三年宋降伯颜北还留兴以兵取郡县之未下者迁镇国上将军万户十四年还镇婺州充衢婺招讨使十五年诏忙古台立行省于福建兴立行都元帅府于建宁以镇之以招讨使行右副都元帅十六年召入朝迁浙东道宣慰使十七年漳州盗数万据高安寨诏以兴为福建等处征蛮右副都元帅讨平之十九年入朝改浙西道宣慰使二十一年改淮东道宣慰使二十三年拜江淮行中书省参知政事改浙东道宣慰使二十四年尚书省立拜行尚书省参知政事丁母忧诏起复二十八年罢福建行省以参知政事行福建宣慰使召拜江西行省左丞二十九年复立福建行省拜右丞成宗即位复拜福建行省平章政事大德三年改江浙行省平章政事八年授枢密副使十年进同知枢密院事改河南行省平章政事武宗即位召见拜左丞相商议河南省事赐以先朝御服仁宗宠眷勋旧赐与尤厚皇庆二年卒年六十九赠太师开府仪同三司上柱国追封梁国公谥武宣元统三年加封南阳王子久住泉州总管长寿同知建宁路总管府事忙古台袭万户伯颜同知建国路总管府事完者都辰州路总管宝哥治书侍御史　　高智耀按元史高智耀传智耀河西人世仕夏国曾祖逸大都督府尹祖良惠右丞相智耀登本国进士第夏亡隐贺兰山太宗访求河西故家子孙之贤者众以智耀对召见将用之遽辞归皇子阔端镇西凉儒者皆隶役智耀谒藩邸请除之皇子从其言欲奏官之不就世祖在潜邸已闻其贤及即位召见拜翰林学士擢西夏中兴等路提刑按察使卒赠崇文赞治功臣金紫光禄大夫徒柱国追封宁国公谥文忠　　高鸣
按元史高鸣传鸣字雄飞真定人少以文学知名河东元裕上书荐之不报诸王旭烈兀将征西域闻其贤遣使召之鸣乃起为王陈西征二十余策王即荐为彰德路总管世祖即位诏为翰林学士兼太常少卿至元五年立御史台以鸣为侍御史风纪条章多其裁定每以敢言被上知九年迁吏礼部尚书十一年病卒年六十六　　高源
按元史高源传源字仲渊晋州人幼力学事母孝补县吏中统初擢卫辉路知事累升齐河县尹有遗爱迁行台都事佥江南浙西道提刑按察司事劾常州路达鲁花赤马恕不法事恕赂权臣阿合马以他事诬源既系狱得不死寻除河间等路都转运副使至元二十四年为江东道劝农营田使二十八年迁都水监授同知湖南道宣慰司事卒年七十七子梦弼良弼公弼　　高谅
按元史高宣传宣子天锡天锡子谅裕宗初封燕王以谅为符宝郎俄命袭其父官为鹰房都总管裕宗甚爱之未几授谅嘉议大夫迁兵部尚书卒仁宗时赠推诚保德赞治功臣太师开府仪同三司上柱国追封营国公谥宣靖　　高睿
按元史高智耀传智耀子睿资禀直亮智耀之北使也携之以行及卒帝问其子安在近臣以睿见时年十六授符宝郎出入禁闼恭谨详雅久之授唐兀卫指挥副使历翰林待制礼部侍郎除嘉兴路总管擢江东道提刑按察使除同佥行枢密院事迁浙西道肃政廉访使拜江南行台侍御史进御史中丞除淮东道肃政廉访使复拜南台御史中丞务持大体有儒者之风焉延佑元年卒年六十有六追封宁国公谥贞简子纳麟官至太尉江南诸道行御史台大夫　　高塔失不花按元史高宣传宣子天锡天锡子谅谅子塔失不花成宗命世其祖父官以居丧辞大德元年授奉议大夫章佩监丞四年改朝列大夫利用监丞八年升少监武宗即位授中议大夫秘书监丞仁宗居东宫召入宿卫至大三年冬迁少中大夫纳&#府达鲁花赤皇庆元年春改授嘉议大夫同知崇祥院事冬进资德大夫为院使延佑四年夏迁荣禄大夫大司农六年改集禧院使退居于家卒　　高谦
按河南通志谦字舜臣磁州人幼翘俊兼习儒吏释褐将仕佐郎历转河间等路都转运盐使及常州湖州路总管致仕加吏部尚书　　高若凤
按江西通志若凤字在翁吉水人至治进士治封州府所至兴学恤民练军养士会连城有寇警若凤抵贼穴谕之贼皆感泣解去　　高昉
按畿辅通志昉元城人泰定中累官湖广行省平章时两浙黄岑二族为患昉请布使者诏谕果相率效顺朝廷赐玉带以酬其功卒谥文贞　　高定
按万姓统谱定浑源人好学敦信尚气节仕为云中招讨使都元帅永安军节度使定谓诸子曰吾蒙国恩致位侯伯布衣之极曷敢久贪爵宠乎遂致仕而去　　高明
按万姓统谱明姚安路总管天历中入朝赐衣马楮币明年盗起招流离抚携贰辟污莱还侵轶既乃缮官舍葺邮传定民赋时军储父老咸自庆幸子寿官至云南中书省左丞　　高伯温
按长清县志伯温字仲良上都人成均生历官提点转运使至元丙子任知县事累&#积弊一切振革尝教民植桑一十七万株立义仓一百所招抚流民五百余户境内潴水没田百顷伯温相地开渠泄水地悉为膏腴古称恺悌循良伯温为最　　高明
按万姓统谱明字则诚居崇儒里性聪敏自少以博学称一日叹曰人不专经取第虽博奚为乃自奋读春秋识圣人大义属文操笔立就一时名公卿皆慕与交登至正乙酉第授处州录事数忤权贵谢病去除福建行省都事道经庆元方氏窃据强留幕下力辞不从卧病卒所著有柔克斋集二十卷今所传琵琶记关系风化实为词曲之祖盛行于世弟诚字则明亦有文名时号高氏两难　　高文鼎
按江西通志文鼎吉水人参广东元帅府事萨都剌荐于朝授广州同知寻升广东元帅至正间三山贼寇广城文鼎以义激将士死守力拒几一年援兵不至城陷自刎一家皆死　　高傅
按河南通志傅字起岩为林州团练万户赴调遇盗逻卒且战且行盗率大众合攻诱使降傅厉声大骂力战而死　　高必达
按元史高必达传必达建昌人五岁时父明大忽弃家远游莫知所适必达既长昼夜哀慕乃娶妻以养母而历往四方求其父十余年不得见心愈悲忽相传黄州全真道院中有虚明子者学道三十年矣本姓高氏建昌人也必达询问知为父即往拜之具言家世及己之所生岁月大父母之丧葬始末因哀号叩头不已虚明犹瞑坐不顾必达留侍左右不少懈辞气哀恻可矜虚明不得已乃还家必达孝养为至乡里称之　　高颜和
按河南通志颜和河南人累世同居诏表其门闾
　瓢姓部列传
　　明
　　瓢雄
按奇姓通雄太和人正德中长阳尉


　茅姓部列传
　　周
　　茅夷鸿
按左传哀公七年秋伐邾邾茅夷鸿以束帛乘韦请救于吴　　茅地
按郑樵通志邾大夫有茅地
　　茅蒙
按太原真人茅盈内纪高祖蒙字初成一字本初周衰不仕诸侯师于北郭北阿鬼谷先生长往华山道成乘龙白日升天　　秦
</div>
    <div class="pagination">
<a href="氏族典卷诸姓部_page276.html">上一页</a><span>...</span><a href="氏族典卷诸姓部_page272.html">272</a><a href="氏族典卷诸姓部_page273.html">273</a><a href="氏族典卷诸姓部_page274.html">274</a><a href="氏族典卷诸姓部_page275.html">275</a><a href="氏族典卷诸姓部_page276.html">276</a><span class="current-page">277</span><a href="氏族典卷诸姓部_page278.html">278</a><a href="氏族典卷诸姓部_page279.html">279</a><a href="氏族典卷诸姓部_page280.html">280</a><a href="氏族典卷诸姓部_page281.html">281</a><a href="氏族典卷诸姓部_page282.html">282</a><span>...</span><a href="氏族典卷诸姓部_page278.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
