<!DOCTYPE html>
<html>
<head>
    <meta charset="UTF-8">
    <title>皇极典圣寿部 - 第 81 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇极典圣寿部 - 第 81 页/共 81 页</h1>
    <div class="content">宁节
　　宋王安中
红云蒨雾笼金阙圣运□星虹佳节紫禁晚风馥天香奏九韶帝心悦　瑶阶万岁蟠桃结睿算永壶天风月日观几时六龙来金镂玉牒告功业　　醉蓬莱
天
宁节
　　　　　葛胜仲
望葱葱佳气虹渚祥开斗枢光绕析木天津正灵晖腾照鹭缀分班象胥交贡奉御觞清晓玉殿寒轻金徒漏永瑞炉烟袅　万均欢示慈颁燕寿祝南山庆均凫藻缥缈红云望九重天表舞兽锵洋抃鳌欣戴度管弦声杳历草常新蟠桃永秀与天难老　圣寿部纪事
庄子天地篇尧观乎华华封人曰请祝圣人使圣人寿使圣人富使圣人多男子颜氏家训梁孝元年少之时每八月六日载诞之辰常设斋讲册府元龟贞观二十年十二月癸未帝谓司徒长孙无忌曰今日吾之生日俗云生日可嘉乐于吾之情翻成感思君临天下富有四海而追求侍养永不可得仲由怀负米之恨则吾情也因泣下数行群臣并皆掩泪景龙馆记高宗诞辰与侍臣赋宴乐上曰可识朕意不须惜醉李峤等奏曰既陪天欢不敢不醉唐书崔日用传日用进吏部尚书会帝诞日日用采诗大小雅二十篇及司马相如封禅书献之借以讽谕且劝告成事有诏赐衣一副物五十段以示无言不酬之义张九龄传千秋节王公并献宝鉴九龄上事鉴十章号千秋金鉴录以伸讽谕册府元龟开元十八年八月丁亥御花萼楼以千秋节百官献贺赐四品以上金镜珠囊缣彩赐五品以下束帛有差上赋八韵诗又制秋景诗二十三年八月五日千秋节御花萼楼宴群臣御制千秋节诗序时小旱是日大澍雨百官咸上表贺二十四年八月五日千秋节帝御广达楼宴群臣奏九部乐内出舞人绳伎颁赐有差下制曰自古风俗所传岁时相乐亦合因事大小在人朕生于仲秋厥日惟五遂为佳节感庆诚深今属时和气清年□渐熟中外无事朝野乂安不因此时何云燕喜卿等即宜坐饮相与尽欢又召京兆父老等宴之宣敕曰今兹节日□稼有成顷年以来不及今岁百姓既足朕实多欢故于此时与父老同宴自朝及野福庆同之□宜坐食食讫乐饮兼赐少物宴讫领取肃宗至德元年七月即位二年九月戊寅以降诞日王公以下咸有进献帝以行在不受（臣钦若等曰时安禄山盗据两
京故曰行在）

干元元年八月甲辰上皇降诞日于金明楼宴百官赐彩五百匹二年九月丙寅帝降诞日宴百官于宣政殿前赐绢三千匹代宗永泰二年十月降诞日诸道节度使进献珍玩衣服名马二十余万计以陈上寿自是岁以为常大历二年十月降诞日宰臣及常参官率钱修斋度僧尼道士凡数百人三年十月降诞日诸道节度使上寿各献衣服名马及绫绢凡百余万四年十月降诞日百僚于章敬寺修斋行香陈乐大会六年十月降诞日修众僧斋于资圣寺百僚行香诸道使各献方物上寿八年十月降诞日于资圣寺修一千僧斋度僧尼凡二百余人九年十月降诞日百僚分寺观行香颁赐茶药嘉话录德宗降三日元宗立于高阶上肃宗次之代宗又次之保母襁抱德宗来呈色不白□耳仆前肃宗代宗不悦二帝以手自下递传呈上元宗一顾之曰真我儿也谓肃宗曰汝不及他谓代宗曰汝亦不及他髣□似我既而在位二十七年寿六十三肃宗登位十五年是不及也唐书徐岱传岱迁给事中史馆修撰帝以诞日岁岁诏佛老者大论麟德殿并召岱及赵需许孟容韦渠牟讲说始三家若矛楯然卒而同归于善帝大悦赉予有差韦渠牟传渠牟为四门博士贞元十二年德宗诞日诏给事中徐岱兵部郎中赵需礼部郎中许孟容与渠牟及佛老二师并对麟德殿质问大趣渠牟有口辩虽于三家未究解然答问锋生帝听之意动迁秘书郎册府元龟宪宗元和七年二月降诞日宰臣举旧制例进衣一副李吉甫独进马三匹赐通天犀带一条金石凌一合九年二月降诞日御麟德殿垂帘命沙门道士三百五十人斋会于殿内食毕较论于高座晡而罢颁赐有差唐书韦绶传穆宗立召为尚书右丞集贤院学士出入禁中怙宠甚建白帝诞日百官先诣光顺门贺皇太后然后上皇帝千万岁寿诏可久之宰相奏古无生日称贺者绶议格册府元龟穆宗长庆二年七月甲午降诞日宰臣率百寮入阁奉贺讫又诣光顺门进名贺皇太后杜阳杂编敬宗降诞日大张音乐集天下百戏于殿前时有妓女石火胡本幽州人也挈养女五人纔八九岁于百尺竿上张弓弦五条令五女各居一条之上衣五色衣执戟持戈舞破阵乐曲俯仰来去赴节如飞是时观者目眩心怯火胡立于十重朱画□子上令诸女迭踏以至半空手中皆执五彩小帜□子大者始一尺余俄而手足齐举为之踏浑脱歌呼抑扬若履平地上赐物甚厚文宗即位恶其太险伤神遂不复作文宗太和二年十月壬戌以降诞日召吏部侍郎杨嗣复吏部郎中崔戎等赴麟德殿讲论赐锦彩银器有差四年十月辛亥降诞日命道士僧徒讲论于麟德殿是月盐铁使王涯进降诞绫罗锦彩等共一万四千八百匹银器一百事判度支王起进绫绢夹缬杂彩等共一万四千三百匹御衣一副镜一面诸方镇称是五年十月甲戌降诞日命沙门道士讲论于麟德殿开成元年十月庆成节宴于延英殿太常进云韶乐宰臣及翰林学士赴宴又赐百寮宴于曲江三年十月庆成节宴中书门下及文武百寮于曲江亭命中人以酒脯及仙韶乐宣锡之石林燕语唐自明皇以诞日为千秋节其后肃宗为地平天成节至代宗群臣请建天兴节不报自是历德顺宪穆敬五帝皆不为节文宗太和中复置庆成节故武宗为庆阳节终唐世宣宗为寿昌节僖宗为喜会节昭宗为干和节中间惟懿宗不置则唐世此礼亦不常各系其时君耳千秋节诏天下咸燕乐有司休务三日其余凡建节皆以为例穆宗虽不建节而紫宸殿受百官称贺命妇光顺门贺皇太后及有麟德殿沙门道士儒官讨论三教之制文宗时又尝禁屠宰燕会惟蔬食脯醢后旋仍旧册府元龟同光二年十月丁亥万寿节宴群臣于长春殿三年十月辛巳万寿节宴长春殿赐百官分物天成元年九月九日应圣节百寮于爱敬寺设僧斋召缁黄众于中兴殿论难经义二年九月九日应圣节四方诸侯□有进献丁巳百官奏为应圣节于爱敬寺行香设斋宣教坊伎宴乐之宰臣枢密使以下咸进寿酒各赐锦衣召两街僧道谈经于崇元殿宰相进寿酒百官行香修斋于相国寺宣教坊乐及左右厢百戏以宴乐之又僧道虚受等赐紫衣师号共六十人四年九月九日应圣节百官于爱敬寺斋设赐宰臣锦袍香囊手帕酒乐帝御广寿殿近臣献寿各颁锦袍复御中兴殿听僧道讲论长兴元年九月九日应圣节百官于爱敬寺设斋帝御广寿殿听僧道讲论二年九月九日应圣节帝御中兴殿观僧道讲论赐物有差天福二年二月辛亥天和节帝御长春殿召左右街僧录威仪入内谈经十月两浙钱元瓘进天和节大排方龙座金腰带一御衣十二事三年二月乙巳天和节岳牧玉帛皆至是日宴近臣于广政殿召僧道讲论各赐有差四年二月庚子以天和节宴群臣于广政殿赐物有差六年二月戊午天和节宴群臣于广政殿赐道释紫衣师号拜寺额十月福州进天和节银一千两干佑二年三月壬子嘉庆节群臣诣佛寺斋设祝寿三年三月丙子嘉庆节御广政殿文武百寮上寿酒初举乐将相大臣献金宝鞍马为寿礼毕群臣入相国寺斋设赐教坊乐广顺元年七月戊子永寿节帝御广政殿百寮进酒上寿班退赐衣服分物有差群臣赴相国寺斋设二年壬午永寿节群臣诣广政殿上寿毕赴相国寺斋设宰相学臣学士内诸司使前任节度使防御团练等使侍御诸军都将刺史等赐衣各一袭三年七月京城居民晁绪等言以永寿节各于门首齐燃灯三昼夜从之乙巳末寿节太祖御永福殿群臣上寿赐将相大臣禁军大将等衣有差群臣赴僧寺斋会显德元年九月乙未天清节帝御广政殿宰臣率文武百寮上寿如仪颁赉有差二年九月己丑天清节帝御广政殿文武百寮上寿三年九月癸丑天清节赐文武臣寮衣有差宰臣率百官诣广政殿上寿如仪四年九月丁未天清节百辟上寿如仪赐内外臣寮衣有差五年九月壬子天清节赐文武臣寮衣有差既而诣广德殿上寿江南进奉使商崇义代李景捧寿觞以献既罢百官诣相国寺修斋燕翼贻谋录大中祥符八年二月丁酉值仁宗皇帝诞生之日真宗皇帝喜甚宰臣以下称贺宫中出包子以赐臣下其中皆金珠也是年仁宗方就学天生圣人得于梦兆五岁圣质已异常人故均福臣下者特异真宗时开封府洎京畿县受纳绵多取出剩讫事悉掊其余均赐官吏而官吏无厌愈更多取岁增不巳景德三年六月壬辰诏悉蠲之官吏所赐以官钱给其直邻几杂志圣节道场建起十三日枢府学士以下皆赴十四日中书会独舍人与大卿监遥上下不过七八人西湖志余淳熙六年春车驾迎太上太后游聚景园乘步辇至瑶津西轩都管刘景进新制泛兰舟曲各赐银绢是岁太上圣寿七十有三上亲捧玉酒船进太上酒斟酒入船则船中人物花草俱动太上饮尽又至锦壁赏花有牡丹十余丛各有牙牌金字为记又另采数千朵插水精玻璃天青汝□金瓶中太上前又独设沉香桌列白玉碾花商尊高三尺径一尺三寸上插照殿红十五枝随驾各官皆赐两面翠叶滴金牡丹御书扇沉香为柄知阁张抡进壶中天一阕云洞天深处赏娇红轻玉高张云幕国艳天香相竞秀琼蕊清光如昨露洗妖妍风传馥郁云雨巫山约春浓似酒五云台榭楼阁圣代治定功成一尘不动四境无鸣柝屡有丰年天助顺基业增隆三岳两世明君千秋万岁永享升平乐东皇呈瑞更无一片花落干淳起居注淳熙八年元日上坐紫宸殿引见讫即率皇后皇太子太子妃至德寿宫行朝贺礼是岁太上圣寿七十有五欲再行庆寿礼太上不许至是乃密进黄金酒器二千两上侍太上于椤木堂香阁内说话宣押棋待诏并小说孙奇等十四人下棋两局各赐银绢讫官家恭请太上皇后来日就南内排当初二日进早膳讫遣太子到宫恭请官家亲至殿门拱迎亲扶太上降辇至损斋进荼次至清燕殿间看书画玩器约午时初后苑供进酥酒十色熬煮午正三刻就凌虚排当进酒三盏至萼绿草堂看梅上进银三万两会子十万贯太上云此无用钱处不须得上再三奏请止受三分之一未初雪大下正是腊前太上官家大喜云今年正欠些雪可谓及时太上云雪却甚好但恐长安有贫者上奏云已令有司比去年倍数支散矣太上亦命提举官于本宫支拨官会照朝廷数目发下临安府支散贫民一次又移至明远楼张灯进酒节使吴琚进喜雪水龙吟词云紫皇高宴仙台双成戏击璚苞碎何人为把银河水剪甲兵都洗玉样乾坤八荒同色了无尘翳喜冰消太液暖融鳷鹊端门晓班初退圣主忧民深意转鸿钧满天和气太平有象三宫二圣万年千岁双玉杯深五云楼迥不妨频醉细看来不是飞花片片是丰年瑞太上大喜赐镀金酒器二百两细色缎匹复古殿香羔儿酒等太后命本宫歌板色歌此曲进酒太上尽醉一更后宣轿儿入便门上亲扶上辇还宫贵耳集德寿丁亥降圣遇丙午庆八十寿皇讲行庆礼上尊号周益公当国差官撰册文读册拟杨诚斋尤延之各撰一本预先进呈益公与诚斋乡人借此欲除诚斋一侍从为润笔册文寿皇披阅至再即宣谕益公杨之文太聱牙在御前读时生受不若用尤之文温润益公又思所以处诚斋奏为读册官寿皇云杨江西人声音不清不若移作奉册寿皇过内奏册宝仪节及行礼官读至杨某德寿作色曰杨某尚在这里如何不去寿皇奏云不晓圣意德寿曰杨某殿册内比朕作晋元帝甚道理杨即日除江东漕诚斋由是薄憾益公三朝野史四月初八日谓太后宪崇节初九日度宗干会节贾似道命司封郎中黄蜕作致语中有一联云圣母神子万寿无疆亦万寿无疆昨日今朝一佛出世又一佛出世满朝搢绅皆喜之玉海陈良佑因会庆节摭唐太宗事百二十条议其当否目曰会庆万年金鉴录上之教坊记圣寿乐舞衣杂皆各绣一大窠皆随其衣制纯缦衫下纔及带若短汗衫者以笼之所以藏绣窠也金史路伯达传伯达为尚书礼部员外郎兼翰林修撰□与张行简进读陈言文字先是右丞相襄奏移贺天寿节于九月一日伯达论列以其非时平章政事张汝霖右丞刘璋及台谏亦皆言其不可下尚书省议伯达曰上始即政当行正信之道今易生辰非正以始四方非信且贺非其时是轻礼重物也明宝训洪武二年九月己酉太祖圣诞日朝罢退御便殿谓侍臣曰朕昔丧亲适值艰难之际今富有天下不能为一朝之养此终身之痛也朕昨梦见吾亲聚处之欢一如平生盖父母子孙本同一气精神所格有感必应孰谓幽明异途耶侍臣曰此陛下孝诚感通形诸梦寐非偶然也明昭代典则洪武五年九月圣寿前一日中书右丞相汪广洋率百官请行庆贺礼上曰朕已令罢此礼卿等其体朕怀勿贺时高丽国王王颛遣同知密直司事成揆进表称贺并遣版图判书林完贺皇太子千秋节贡金银龙盏龟贝玳瑁之属诏中书谕其王继今圣寿节千秋节俱免庆贺礼自是每岁圣节之日斋居素食不受朝贺名山藏典谟记洪武十三年六月群臣请今年天寿圣节受百官朝贺不许又请制曰父母劬劳昊天罔极当生之日痛心无已所以奉祀静居无敢歌欢卿等数云天下太平及朕年高固请称贺今不违群情毋致过奢惟仪是肃在外诸司五品以上者听表贺明岁为始大政纪永乐九年四月丁未万寿圣节上御奉天殿受朝贺宴文武群臣及外国朝使名山藏典谟记永乐二十年四月癸卯万寿节礼部请贺上曰朕不获祗拜宗庙兼念从征士卒之苦何乐于心二十二年四月壬戌万寿圣节车驾次赤城礼部请贺上曰朕方劳于师嘉靖十六年七月免万寿节贺礼部固请上曰天戒谨身未葺内奉先方修建先灵未妥圣母暂居宫城外宫未就且病未愈也朕岁岁生辰卿等体朕意毋贺三十二年七月礼部为二王请入贺万寿上曰未命摄祭其待明秋自是万寿节礼部为二王请贺皆不许建生辰醮于雷坛上谕礼部朕丕承父天母地洪眷大道帝师匡扶内宄殛灭外寇平宁恩佑加隆兹月下旬及八月初旬高元等坛修景庆等仪其毋违怠以为民先永陵编年史嘉靖三十三年吏部选郎杨载鸣以行取疏上时安庆府推郭来朝当给由并奉圣寿表入京道闻行取报即弃表归巡按劾其不敬因及任内贪暴状帝谓选郎欺蔽为奸谪典史
　圣寿部杂录
玉篇天子生曰降诞
</div>
    <div class="pagination">
<a href="皇极典圣寿部_page80.html">上一页</a><span>...</span><a href="皇极典圣寿部_page76.html">76</a><a href="皇极典圣寿部_page77.html">77</a><a href="皇极典圣寿部_page78.html">78</a><a href="皇极典圣寿部_page79.html">79</a><a href="皇极典圣寿部_page80.html">80</a><span class="current-page">81</span>
    </div>
    <div class="pagination"><a href="index.html">返回目录</a></div>
</body>
</html>
