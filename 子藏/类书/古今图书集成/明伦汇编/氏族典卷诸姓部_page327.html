<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 327 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 327 页/共 899 页
  </h1>
  <div class="content">
   按元史张绍祖传绍祖字子让颍州人读书力学以孝行闻于朝特授河南路儒学教授至正十五年奉父避兵山间贼至执其父将杀之绍祖泣请代父死贼怒以戈击之戈应手挫钝因感而相谓曰此真孝子不可害乃释之　　张桓
按元史张桓传桓字彦威真定&amp;#城人父木知汝宁府因家焉桓以国子生释褐授滑之白马丞入补中书掾擢国子典簿拜陜西行台监察御史以言事不合去未几汝宁盗起桓避之确山贼久知桓名袭获之请为帅弗听拥至渠魁前桓与之抗论逆顺其徒捽桓起跪桓仰天大呼詈叱弥厉贼知终不可屈遂刺之事闻谥忠洁　　张端
按浙江通志端涿州人父君锡至正末任平阳州判因家焉方明善破平阳俘君锡入郡端随往日夜涕泣不食既而明善沈君锡于江端抱父俱沈死　　张子忠按江西通志子忠新昌人元至正壬辰红巾攻陷新昌子忠同毛忠吾李子钧郭克敬兴义兵克复州治子忠被执破肚出肠骂声不绝而死　　张士谦
按万姓统谱士谦乐安人累官南台监察御史兵至加刃于颈以胁之降士谦曰吾为国尽忠岂畏死耶可急杀我至死色不为变骂语不绝事闻追封清河郡伯　　张真
按浙江通志真幼育于临海陈氏元末兵入郡城老稚走匿真独抱主人幼子祚出遇兵卒胁令弃祚以从真不可哀吁再四卒欲杀祚真以身翼庇被数刃不动卒乃舍之而去真抱祚还创甚或慰之真曰吾素受主恩止此一息何忍弃之吾今死无憾矣越三日卒　　张子英
按万姓统谱子英建宁人幼孤侍母王氏独居元季盗贼扰攘妻子俱被掳子英负母逃避备经险阻后寓居黄溪佣书为养母常思妇孙寝食不安子英跪曰但得母安妻子可复返贼退遂奉母归故里妻子亦果得还　　张庸
按浙江通志庸字存中其先真定人父清父从晁招讨来温因家焉庸性豪爽精太乙数以策干经略使李国凤授福建行省员外郎治兵于闽会计事赴京因进太乙数图顺帝喜之擢秘书少监时太子立大抚军院命庸团结房山迁同佥将作院事除刑部尚书会诸寨既降庸守骆驼谷遣从事段祯请援扩廓帖木儿不报庸婴守拒战众将溃庸无去志已而寨民李世杰执庸出降见主将庸不屈与祯同被杀　　张天雨按万姓统谱天雨杭州人宋崇国文忠公九成之裔早从方外学风裁凝峻工书善诗词与吴兴赵孟俯浦城杨载蜀郡虞集诸公为文字交尝居茅山着茅山志自号句曲外史　　张升
按延平府志升字伯起顺昌人幼颖悟不群八岁能诵五经九岁以神童闻于朝年十二除秘书省正字累官至江南等处儒学提举阶奉议大夫至正末陈友谅陷豫章升不食死　　张光远
按江西通志光远永丰人元季盗起杀掠光远建策欲剪之寇知率众大击杀之　　张弘毅
按河南通志弘毅修武人七世同居一门孝友长幼敦睦财无私蓄诏旌其门曰孝义　　张政
按河南通志政临漳人六世同居家口四十余人各守礼法族党称其孝义有司以状闻诏旌其家
　张姓部列传十四
　　元一
　　张柔
按元史张柔传柔字德刚易州定兴人世力农柔少慷慨尚气节善骑射以豪侠称金贞佑间河北盗起柔聚族党保西山东流寨选壮士结队伍以自卫盗不敢犯骁勇之士多慕义从之中都经略使苗道润承制授柔定兴令累迁青州防御使遥领永宁军节度使继而道润为其副贾瑀所杀道润麾下何伯祥得道润所佩金虎符以献因推柔行经略使事事闻加骠骑将军中都留守戊寅国兵出紫荆口柔逆战于狼牙岭马蹶被执遂以众降太祖还其旧职柔招集部曲攻破贾瑀于孔山诛瑀剖其心祭道润加荣禄大夫河北东西等路都元帅燕帅孱赤台数凌柔柔不为下乃谮柔于中都行台行台召柔幽之土室将杀之孱赤台暴死柔乃得免乙酉授柔行军千户保州等处都元帅入朝太宗历数其战功升军民万户大帅察罕攻滁州柔以二百骑往至滁察罕以滁久不拔欲解去柔请决战从之既阵宋骁将出挑战柔佯却宋将骄柔驰及之檛击坠地宋将执柔辔曳入其阵飞石中柔鼻两军哄柔得还裹疮复战拔之己亥以本官节制河南诸翼兵马征行事宪宗即位移镇亳州中统二年请致仕封安肃公至元三年加荣禄大夫判行工部事四年进封蔡国公五年六月卒谥武康延佑五年加封汝南王谥忠武子有十一人弘略弘范最显　　张荣
按元史张荣传荣青州人后徙鄢陵岁甲戌从金太保明安降太祖赐虎符授怀远大将军元帅左都监领军匠赐名兀速赤升镇国上将军炮水手元帅从攻凤翔炮伤右髀帝命养病于云内州庚寅七月卒　　张拔都按元史张拔都传拔都昌平人岁辛未太祖南征拔都率众来附遂留备宿卫从近臣汉都虎西征回纥河西诸蕃道陇蜀入洛屡战流矢中颊不少却赐名拔都甲午金亡以汉都虎为炮手诸色军民人匠都元帅守真定汉都虎卒无子以拔都代之及汉都虎兄子赡阇少长拔都请于朝归其政而终老焉　　张荣实按元史张荣实传荣实霸州保定县人父进金季封北平公守信安城壬辰岁率所部兵民降太宗命为征行万户征河南与金将战死焉荣实始以质子入宿卫继充征行水军千户丁酉改雄州保定新城长官庚子复命统领水军从世祖南征驻阳罗渡宋兵十万舟二千迎战横截江水帝以荣实习于水命居前列获宋大船二十俘二百斩宋将吕文信中统元年帝即位录其勋劳授水军万户仍以其子颜代为霸州七处管民万户三年李叛荣实从史天泽讨平之命镇胶西至元十一年从丞相伯颜南征荣实以所部军先进鄂汉皆降论功授昭毅大将军加昭武大将军十三年授同知江西道宣慰使司事未旬日升镇国上将军福建道宣慰使十四年改江东宣慰使行省参知政事十五年入觐授湖北道宣慰使诸路水军万户是年以疾卒年六十一子颜玉珪　　张庭珍按元史张庭珍传庭珍字国宝临潢全州人父楫金商州南仓使岁壬辰籍其民数千来降太宗命监榷北京等路赋课俄改北京都转运使因家北京岁辛亥宪宗即位以庭珍为必阇赤高丽不请命擅徙居海中江华岛遣庭珍往问之其王言臣事本朝未尝不谨而大军岁入侵掠避而走险不得已也且赂庭珍金银数千两庭珍却之而归以状闻帝为禁戍兵无擅入其地高丽以安帝伐宋至阆州授安抚使世祖即位授同佥土蕃经略使至元六年安南入贡不时以庭珍为朝列大夫安南国达鲁花赤至安南世子光&amp;#立受诏庭珍责之光&amp;#惶恐下拜受诏明年遣使随庭珍入贡庭珍见帝以所对光&amp;#之言闻帝大悦授襄阳行省郎中襄阳降以功迁中顺大夫遥授知归德府行枢密院经历诸军南渡复为行省郎中俄授襄阳总管改郢复二州达鲁花赤宋平迁平江路达鲁花赤改同知浙东宣慰使司事未行拜大司农卿连居亲忧起复南京路总管兼开封府尹卒于官庭珍性清慎丞相伯颜尝语人曰诸将渡江无不荒贪唯我与国宝始终自守闻者以为知言　　张庭瑞按元史张庭珍传庭珍弟庭瑞字天表幼以功业自许兵法地志星历卜筮无不推究以宿卫从宪宗伐蜀为先锋中统二年授元帅府参议留戍青居诸军攻开州达州庭瑞将兵筑城虎啸山扼二州路宋将夏贵以师数万围之坚守逾月庭瑞度宋兵稍懈夜劫贵营宋兵惊溃杀都统栾俊雍贵胡世雄等五人斩千余级以功授奉议大夫知高唐州改濮州尹迁陕西四川道按察副使政过于猛上官弗便陷以罪徙四川屯田经略副使东西川行枢密院发兵围重庆朝廷知庭瑞练习军事换成都总管蜀平升诸蛮部宣慰使授叙州等处蛮部宣抚使改潭州路总管时湖广省臣方剥民为功庭瑞知不可拒乃辞归关中三年思成都遂从汉中分家奴往居焉以疾卒　　张荣按元史张荣传荣字世辉济南历城人状貌奇伟金季山东群盗蜂起荣率乡民据济南黉堂岭众稍盛遂略章丘邹平济阳长山辛市蒲台新城及淄州之地而有之岁丙戌东平顺天皆内属荣遂纳款授金紫光禄大夫山东行尚书省知济南府事世祖即位封济南公致仕卒子七人长邦杰袭爵先卒邦直行军万户邦彦权济南行省邦允知淄州邦孚大都督府郎中邦昌奥鲁总管邦宪淮安路总管孙四十人宏袭邦杰爵　　张弘略
按元史张柔传弘略字仲杰柔第八子也有谋略通经史善骑射尝从柔镇杞徙亳岁乙卯入朝宪宗授金符权顺天万户柔既致仕授弘略顺天路管民总管行军万户中统三年李反诛追问当时与通书者独弘略书皆劝以忠义事得释朝廷惩叛逆务裁诸侯权因解弘略兵职宿卫京师赐只孙冠服以从宴享至元三年城大都佐其父为筑宫城总管八年授朝列大夫同行工部事十三年城成授中奉大夫淮东道宣慰使十六年迁江西宣慰使以疾归亳二十九年见世祖于龙虎台特命为河南行省参知政事元贞二年卒谥忠毅子三人玠瑾琰　　张弘范
按元史张弘范传弘范字仲畴柔第九子也善马槊颇能为歌诗年二十时兄顺天路总管弘略上计寿阳行都留弘范摄府事吏民服其明决中统初授御用局总管三年改行军总管从亲王哈必赤讨李于济南至元元年授顺天路管民总管二年移守大名六年括诸道兵围宋襄阳授益都淄莱等路行军万户十一年丞相伯颜伐宋弘范率左部诸军循汉江东略郢西南攻武矶堡取之北兵渡江弘范为前锋转战而前长驱至建康十二年宋师败追至圌山之东夺战舰八千艘俘馘千数上其功改亳州万户后赐名拔都十三年台州叛讨平之十四年师还授镇国上将军江东道宣慰使十五年授蒙古汉军都元帅十六年十月入朝未几疾作卒谥武略至大四年改谥忠武延佑六年加封淮阳王谥献武　　张晋亨
按元史张晋亨传晋亨字进卿冀州南宫人也其兄颢安武军节度使西征战没岁戊寅太师国王木华黎承制署晋亨袭颢爵晋亨涉猎书史小心畏慎临事周密从国王孛罗征益都以功迁昭毅大将军领恩州刺史再迁镇国大将军甲午入觐命为东平路行军千户权知东平府事历七年吏畏而民安之宪宗即位入觐改恩州管民万户中统三年李叛晋亨从严忠范战于遥墙泺胜之改本道奥鲁万户四年授金虎符分将本道兵充万户戍宿州至元八年改怀远大将军淄莱路总管军事十一年诏伐宋晋亨在选中闻命就道分道由安庆渡江丞相伯颜留之戍镇江兼与民政壹以镇静为务战焦山瓜洲皆有功十三年卒于官　　张惠
按元史张惠传惠字廷杰成都新繁人宋尚书右仆射商英之裔孙也其先徙居青河后徙蜀岁丙申惠年十四兵入蜀被俘至杭海居数年尽通诸国语丞相蒙速速爱而荐之入侍世祖藩邸以谨敏称赐名兀鲁忽讷特世祖即位授燕京宣慰副使为政宽简迁侍中至元元年拜参知政事行省山东迁制国用司副使会改制国用司为尚书省拜参知政事迁中书左丞进右丞伯颜帅师伐宋十二年夏诏惠主其馈饷十三年伯颜以宋主北还俾惠居守惠不待命辄启府库封钥伯颜以闻诏征还京师二十年拜荣禄大夫平章政事行省扬州二十二年入朝复命以平章政事行省杭州至无锡卒惠所至有能声及老颇以沉浮取讥子遵诲　　张万家奴
按元史张万家奴传万家奴父札古带事睿宗于潜邸从破金有功授河东南北路&amp;#桥随路兵马都总管万户从围嘉定殁于军万家奴数从都元帅大答火鲁征讨有功中统二年入朝授以父官宋兵入成都从行院阿脱击破之至元七年加昭勇大将军会围重庆将其众断马湖江分兵水陆往来为游侥加昭毅大将军以所部转饷成都及下流诸屯寻迁招讨使进副都元帅二十年从征缅战死之云南王命其子保童将其军从征入太公城有功袭副都元帅从征亦战死　　张立道
按元史张立道传立道字显卿其先陈留人后徙大名父善登金进士第岁壬辰国兵下河南善以策干太弟拖雷命为必阇赤立道年十七以父任备宿卫世祖即位立道从北征未尝去左右至元四年命立道使西夏给所部军储以干敏称皇子忽哥赤封云南王往镇其地诏以立道为王府文学立道劝王务农以厚民即署立道大理等处劝农官寻使安南定岁贡之礼云南三十七部都元帅宝合丁专制岁久有窃据之志忌忽哥赤来为王设宴置毒酒中且赂王相府官无泄其事立道闻趋入为王言之王引其手使探口中肉已腐矣立道潜结义士约共讨贼推一人走京师告变事颇露宝合丁囚立道将杀之人匠提举张忠夜劫诸狱出之共亡至土蕃界遇帝所遣御史大夫博罗欢王傅别怗与告变人俱来二人者遂与立道俱还宝合丁伏诛有旨召立道入朝赐金五十两以旌其忠八年复使安南十年领大司农事中书以立道熟于云南奏授大理等处巡行劝农使十五年除忠庆路总管十七年入朝力请于帝以云南王子也先帖木儿袭王爵帝从之遂命立道为临安广西道宣抚使二十二年迁临安广西道军民宣抚使入朝值权臣用事遂退居散地条陈十二策皆切当世之务二十七年北京地陷人民震惊命立道为本路总管未行安南世子陈日燇遣其臣诣京师告袭爵先是其国主陈日烜累召不至遣使问罪日烜不受命遂遣将讨之失利而还帝怒欲再发兵丞相完泽平章不忽朮言小邦不足以劳中国张立道尝再使安南有功今复使往宜无不奉命遂授礼部尚书以行至安南立道传上命数其罪为书晓之日燇拜且泣涕遂迎立道入出奇宝为贿立道一无所受但要日燇入朝日燇乃先遣其臣阮代之何惟&amp;#等随立道上表谢罪修岁贡之礼如初且言所以愿朝之意廷臣有害其功者以为必先朝而后赦日燇惧卒不敢至议者惜之二十八年奉使按行两浙寻以为四川南道宣慰使迁陕西汉中道肃政廉访使三十年皇曾孙松山封梁王出镇云南大德二年廷议求旧臣可为梁王辅行者立道遂以陕西行台侍御史拜云南行省参政视事期月卒于官立道凡三使安南官云南最久颇得土人之心子元云南行省左右司郎中　　张禧
按元史张禧传禧东安州人父仁义金末徙家益都以功署军马总管守信安逾十年度不能支乃举城内附授管军元帅赐爵县侯禧年十六从攻徐州归德复从察罕攻寿春安丰庐滁黄泗诸州皆有功禧素峭直为主将所忌诬以他罪欲置之法时王鹗侍世祖于潜邸禧密往依之鹗请左丞阔阔荐禧世祖即位授新军千户至元元年升唐邓等州卢氏保甲丁壮军总管宋侵均州总管李玉山败走帝命禧代之三年复均州四年改水军总管十年行省集诸将问破襄阳之策禧言襄樊夹汉江而城敌人横铁锁置木橛于水中今断锁毁橛以绝其援则樊城必下樊城下则襄阳可图矣行省用其计乃破樊城而襄阳继降帝遣使录诸将功授宣武将军水师万户丞相伯颜因命禧为水军先锋战有功加信武将军十四年加怀远大将军江阴路达鲁花赤水军万户十六年入朝进昭勇大将军招讨使十七年加镇国上将军都元帅时朝廷议征日本禧请行即日拜行中书省平章政事与右丞范文虎左丞李庭同率众师泛海东征至日本禧即舍舟筑垒平湖岛约束战舰各相去五十步止泊以避风涛触击八月飓风大作文虎庭战舰悉坏禧所部独完文虎等议还禧曰士卒溺死者半其脱死者皆壮士也曷若乘其无回顾心因粮于敌以进战文虎等不从遂还至京师文虎等皆获罪禧独免　　张德辉
按元史张德辉传德辉字辉卿冀宁交城人少力学数举于乡金贞佑间兵兴家业殆尽试掾御史台金亡北渡史天泽开府真定辟为经历官岁丁未世祖在潜邸召见是年得告还壬子德辉北觐请世祖为儒教大宗师世祖悦而受之因命德辉提调真定学校世祖即位起德辉为河东南北路宣抚使下车击豪强黜赃吏均赋役考绩为十路最迁东平路宣慰使至元三年参议中书省事五年擢侍御史辞不拜德辉天资刚直博学有经济器毅然不可犯望之知为端人然性不喜嬉笑与元裕李冶游封龙山时人号为龙山三老云卒年八十　　张文谦
按元史张文谦传文谦字仲谦邢州沙河人幼聪敏善记诵与太保刘秉忠同学世祖居潜邸秉忠荐文谦可用召对称旨命掌王府书记世祖即位立中书省命文谦为左丞建立纲纪讲明利病以安国便民为务文谦求出诏以本官行大名等路宣抚司事二年来朝复留居政府至元元年诏文谦以中书左丞行省西夏中兴等路三年还朝七年拜大司农卿十三年迁御史中丞阿合马虑宪台发其奸乃奏罢诸道按察司以撼之文谦奏复其旧然自知为奸臣所忌力求去会世祖以大明历岁久寖差命许衡等造新历乃授文谦昭文馆大学士领太史院以总其事十九年拜枢密副使岁余以疾薨于位文谦蚤从刘秉忠洞究术数晚交许衡尢粹于义理之学为人刚明简重数忤权幸以引荐人材为己任时论多之追封魏国公谥忠宣长子晏仕至御史中丞封魏国公谥文靖　　张忙古台
按元史张拔都传拔都子忙古台从宪宗攻蜀以勇敢闻中统元年赐银符预议炮手军府事寻易金符为行军千户从征襄樊有功卒子世泽袭　　张好古
按元史张晋亨传晋亨子好古字信甫少读书善属文器识宏远勇而有谋父晋亨权知东平府事严忠济承制以好古权其父军戍宿州戊午奏真授行军千户中统元年忠济命兼恩州刺史访民瘼革吏弊立为条约未几移戍蕲州李叛据济南宋人攻蕲好古率兵迎击力不敌死之　　张立
按元史张立传立泰安长清人初隶严实麾下略江淮有功署为百户中统初从世祖北征还授管军总把进侍卫军镇抚改侍卫军千户寻迁左卫亲军副都指挥使赐金虎符十四年进明威将军后卫亲军都指挥使加昭勇大将军以老乞退子珪袭珪卒子伯潜袭　　张奴婢
按元史张荣传荣卒子奴婢袭佩虎符炮水手元帅领诸色军匠戊戌授怀远大将军癸卯升辅国大将军甲辰领蒙古汉军守均州中统三年卒　　张照
按元史张照传照字彦明济南人父信以商贾起家赀雄于乡壬辰岁饥出粟赈贷乡人赖以全活照幼&amp;#悟力学始补吏济南中统元年辟为中书省掾俄迁右司提控案牍四年出为山东东路大都督府员外郎至元四年转陕西五路西蜀四川行中书省左右司员外郎八年进阶奉训大夫知兖州事十一年改授淮西等路行中书省左右司郎中丞相阿塔海领军进攻瓜洲镇江照运粮储给战具凡二年赞画之力居多十三年升太中大夫扬州路总管府达鲁花赤商议行中书省事时行省在扬州据南北要津照抚绥劳来上下安之十六年改镇江路总管府达鲁花赤谢病归二十一年起为东昌路总管莅政二年吏民畏服以治最称二十五年卒追封清河郡侯谥敬惠子用中沂州山场同提举

　张姓部列传十二
　　宋三
　　张唐英
按宋史张商英传商英兄唐英字次功少攻苦读书及进士第翰林学士孙抃荐试贤良方正不就调榖城令擢殿中侍御史以父忧去未几卒唐英有史材尝着仁宗政要宋名臣传蜀梼杌行于世　　张商英
按宋史张商英传商英字天觉蜀州新津人负气俶傥豪视一世辟知南川县章惇荐诸王安石因召对以检正中书礼房擢监察御史台狱失出劫盗诏纠察司劾治商英遂摭院吏徇私事语侵枢臣谪监荆南税哲宗初为开封府推官屡诣执政求进吕公着不悦出提点河东刑狱哲宗亲政召为右正言左司谏商英积憾元佑大臣不用己极力攻之崇宁初为翰林学士蔡京拜相商英雅与之善适当制过为褒美寻拜尚书右丞转左丞复与京议政不合数诋京罢知亳州入元佑党籍大观四年京逐起知杭州过阙赐对留为资政殿学士顷之除中书侍郎遂拜尚书右仆射京久盗国柄中外怨疾见商英为政持平大革弊事论者称之有郭天信者以方技隶太史徽宗潜邸时尝言当履天位自是稍眷宠之商英因与往来事觉御史中丞张克公疏击之贬崇信军节度副使衡州安置京遂复用未几太学诸生诵商英之冤京惧乃乞令自便复还故官宣和三年卒绍兴中赐谥文忠　　张&amp;#
按宋史张&amp;#传&amp;#字诚伯河间乐寿人登元佑六年进士第累迁龙图阁学士计度都转运使擢大名尹&amp;#初闻二帝北行三上笺劝进建炎改元为户部尚书左丞官至中书侍郎&amp;#善理财论钱谷利害犹指诸掌在朝谔谔有大臣节卒谥忠穆　　张确
按宋史张确传确字子固邠州宜禄人元佑中擢进士第通判杭州知坊汾二州宣和七年徙解州又徙隆德府明年金兵至知城中无备谕使降确乘城拒守或献谋欲自东城溃围出且探确意确怒叱曰确守土臣当以死报国头可断腰不可屈乃战而死　　张彻按万姓统谱彻景陵人元佑中七持使节八绾郡符公清超迈计口授俸其遗表云神虽去干忠不忘君兄徽以诗名所著有沧浪集司马光范纯仁皆与之友善　　张觉民
按尚友录觉民文州人游太学元佑间第进士后与马涓等上书忤权贵坐党锢退居成都与张正己等游号草堂先生所著有歌诗雅着百余篇　　张肃
按尚友录肃舒城人以直谅称仕为广东转运判官后为江东提点刑狱自司马光而下七十有四人分韵作诗以赠其行皆一时名流其后三世登第　　张枢按万姓统谱枢字子发零陵人性豪爽善属文绍圣中以太学生上书言孟后事不报侄子纡字公饬任高尚游张子岩先生门与张南轩为友　　张康国
按宋史张康国传康国字宾老扬州人第进士知雍丘县绍圣中提举两浙常平豪猾望风敛服发仓救荒活数万口徙福建转运判官崇宁元年入为吏部左司员外郎起居郎二年为中书舍人徽宗知其能词章命迁翰林学士三年进承旨拜尚书左丞而以其兄康伯代为学士寻知枢密院事康国始因蔡京进及得志寖为崖异帝恶京专愎阴令沮其奸暴得疾卒谥曰文简康伯仕终吏部尚书　　张耒
按宋史张耒传耒字文潜楚州淮阴人幼&amp;#异十三岁能为文十七时作函关赋已传人口游学于陈学官苏辙爱之因得从轼游弱冠第进士历临淮主簿寿安尉咸平县丞入为太学录范纯仁以馆阁荐试秘书省正字著作佐郎秘书丞著作郎史馆检讨居三馆八年顾义自守泊如也擢起居舍人绍圣初请郡以直龙图阁知润州坐党籍谪监黄州酒税徙复州徽宗立起为通判黄州知兖州召为太常少卿复出知颍州汝州崇宁初复坐党籍落职主管明道宫初耒在颍闻苏轼讣为举哀行服言者以为言遂贬房州别驾安置于黄五年得自便居陈州耒仪观甚伟有雄材笔力绝健于骚词尤长晚监南岳庙主管崇福宫卒年六十一　　张阁
按宋史张阁传阁字台卿河阳人第进士崇宁初由卫尉主簿迁祠部员外郎俄徙吏部迁宗正少卿起居舍人属疾改显谟阁待制提举崇福宫疾愈拜给事中殿中监为翰林学士以龙图阁学士知杭州阁经理有叙去恶少年之为人害者州以理闻召拜兵部尚书复为学士未几卒阁初出守杭思所以固宠辞日乞自领花石纲事应奉由是滋炽云　　张庭坚
按宋史张庭坚传庭坚字才叔广安军人进士高第调成都观察推官通判汉州入为枢密院编修文字坐折简别邹浩免徽宗召对除著作佐郎擢右正言荐苏轼苏辙可用颇忤旨出为京东转运判官改通判陈州初蔡京守蜀庭坚在幕府与相好及京还朝欲引以为己用先令乡人谕意庭坚不肯往京大恨后遂列诸党籍编管虢州再徙鼎州久之复故官卒　　张守按宋史张守传守字子固常州晋陵人登崇宁元年进士以宣德郎擢为监察御史丁内艰去建炎元年召还三年除起居郎迁御史中丞四年除参知政事守尝荐汪伯彦沈与求劾其短以资政殿学士提举洞霄宫未几知绍兴府改知福州累请去郡召还六年十二月除参知政事八年正月上自建康将还临安守言建康自六朝为帝王都江流险阔气象雄伟且据都会以经理中原赵鼎持不可守力求去以资政殿大学士知洪州后徙知绍兴府会朝廷遣三使者括诸路财赋所至以鞭挞立威守既视事即求入觐为上言之时秦桧当国不悦守亦不自安复奉祠建康数月薨谥文靖孙抑户部侍郎　　张叔夜
按宋史张叔夜传叔夜字稽仲侍中耆孙也少喜言兵以荫为兰州录事参军知汉海秦三州大观中为库部员外郎开封少尹赐进士出身迁右司员外郎从弟克公弹蔡京京迁怒叔夜摭微过贬监西安草场久之召为秘书少监擢中书舍人给事中进礼部侍郎又为京所忌以徽猷阁待制再知海州徙济南府山东群盗猝至叔夜击之斩数千级以功进龙图阁直学士知青州靖康改元金人南下叔夜徙邓州南道都总管金兵再至钦宗手札趣入卫即自将中军子伯奋将前军仲熊将后军合三万人至都进资政殿学士签书枢密院连四日与金人大战斩其将二人檄告诸道然迄无赴者城陷叔夜父子力战车驾再出郊叔夜因起居叩马而谏帝曰朕为生灵之故不得不亲往叔夜号恸金人议立异姓叔夜移书二帅请立太子二帅怒追赴军中至则抗请如初遂从以北道中不食次白沟卒谥忠文　　张近
按宋史张近传近字几仲开封人第进士累迁大理正提举河北东路常平西路刑狱入为刑部员外郎大理少卿以集贤殿修撰知瀛州八年累加显谟阁待制直学士徙知太原府以疾提举洞霄宫先承诏买马二千给牧户近悉敛诸民而不予直为御史所劾失学士二年而复之卒　　张根
按宋史张根传根字知常饶州德兴人第进士调临江司理参军当改京秩以四亲在堂冀以父母之恩封大父母而貤妻封及母遂致仕得通直郎如其志屏处十年曾布及本道使者上其行义徽宗召诣阙以为亲贤宅教授未几通判杭州提举江西常平大观中改淮南转运使以花石纲拘占漕舟官买一竹至费五十缗因力陈其弊忤权幸乃摘根所书奏牍注切草略为傲慢不恭责监信州酒税再贬濠州团练副使安置邠州寻以讨淮贼功得自便以朝散大夫终于家根性孝父病蛊戒盐根为食淡母嗜河豚及蟹母终根不复食母方病每至鸡鸣则少苏后不忍闻鸡声　　张朴
按宋史张根传根弟朴字见素第进士历耀淄宿三州教授太学录升博士改礼部员外郎迁光禄太常少卿擢侍御史改秘书少监蔡攸引为道史检讨官召试中书舍人卒　　张克公
按宋史石公弼传张克公字介仲颍昌阳翟人起进士大观中为监察御史迁殿中侍御史蔡京再相克公与中丞石公弼论其罪京罢克公徙起居舍人踰月进中书舍人改右谏议大夫由兵部侍郎拜御史中丞京复召衔克公弗置徽宗知之为徙吏部尚书居吏部六年卒　　张纲
按宋史张纲传纲字彦正润州丹阳人入太学以上舍及第释褐徽宗知纲五中首选特除太学正迁博士除校书郎论事与蔡京不合挤之去主管玉局观久之还故官迁著作佐郎屯田司勋郎进起居舍人改中书舍人除给事中侍御史魏矼劾纲提举太平观进徽猷阁待制引年致仕秦桧用事久纲卧家二十年绝不与通问桧死召为吏部侍郎除参知政事告老以资政殿学士知婺州寻致仕卒谥文定吏部尚书汪应辰论驳之孙釜再请特赐曰章简釜庆元间为谏官力排道学诸贤累官至签书枢密院事　　张觉按宋史赵良嗣传张觉平州义丰人也在辽国第进士为辽兴军节度副使镇民杀其节度使萧谛里觉拊定乱者州人推领州事金人入燕以为临海军节度使任知平州升平州为南京加觉同中书门下平章事左企弓康公弼与曹勇义虞仲文皆东迁时燕民尽徙流离道路或诣觉诉公弼企弓等不能守燕致吾民如是能免我者非公而谁觉召僚属议又访于翰林学士李石乃杀企弓等复称保大三年悉遣徙民归石更名安弼偕故三司使高党往燕山说王安中安中具奏于朝令安弼党诣京师徽宗以手札付詹度度数诱致之讽令内附宣和五年六月觉遣掌书记张钧参谋军事张敦固诣安抚司听命金人闻觉叛遣阇母国王将三千骑来讨觉阇毋以兵少不交锋而退觉遂妄以大捷闻朝廷建平州为泰宁军拜觉为节度使诏命至觉喜远出迎金人谍知举兵来觉不得返奔燕金人既平三州来索觉王安中讳之索愈急安中不得已引觉出数其过使行刑觉语殊不逊燕之降将及常胜军皆泣下　　张夔
按万姓统谱夔海阳人政和中进士为茂名令辨民冤狱太守致疑夔投告身去太守勉留之诸司列荐为南中清介惟夔一人高宗玺书勉之后通判廉州秋毫无取其子昌裔亦通判容州父子并以清节闻　　张建侯按万姓统谱建侯为辰州守政和间黄安俊叛围镇江塞建侯与卢阳令王宪之率兵救之众溃俱被执贼迫使谕塞中人出降建侯阳诺至塞下大呼曰为人当识顺逆我万无求全汝等坚守勿怀二心贼怒俱害之郡人哀其忠立祠祀焉　　张大年
按万姓统谱大年浦城人政和中第进士知萍乡县时金人入江浙群盗猬起萍乡为江湖要会日阅民伍教以兵法声闻四境盗不敢入广西帅周因辟为经略司干官会营道蛮獠恃险为逆帅司以兵属大年遂分据要害持久以待之贼果以饥溃海寇陈韬等出没为两广患帅司复奏大年通判琼州讨之贼闻其威略率众来降加秩二等卒道州　　张邦昌
按宋史张邦昌传邦昌字子能永静军东光人也举进士累官大司成政和末由知洪州改礼部侍郎宣和元年除尚书左丞迁中书侍郎钦宗即位拜少宰进太宰为河北路割地使初邦昌力主和议时粘罕兵又来侵上书者攻邦昌私敌社稷之贼也遂黜邦昌为观文殿大学士中太一宫使罢割地议其冬金人陷京师帝再出郊留青城明年春吴幵莫俦自金营持文书来令推异姓堪为人主者从军前备礼册命留守孙傅等不奉命金人怒复遣幵俦促之劫傅等计无所出适尚书员外郎宋齐愈至自外众问金人意所主齐愈书张邦昌三字示之遂定议以邦昌治国事金人奉册宝至邦昌北向拜舞受册即伪位僭号大楚二帝北迁金师既还邦昌降手书赦天下吕好问谓邦昌曰人情归公者劫于金人之威耳金人既去能复有今日乎康王居外久众所归心曷不推戴之又谓曰为今计当迎元佑皇后请康王早正大位庶获保全监察御史马伸亦请奉迎康王邦昌从之降手书请元佑皇后垂帘听政以俟复辟书既下中外大悦太后御内东门小殿垂帘听政邦昌以太宰退处内东门资善堂王即皇帝位相李纲徙邦昌太保奉国军节度使封同安郡王纲上书极论邦昌责授昭化军节度使潭州安置赐死　　张俊
按宋史张俊传俊字伯英凤翔府成纪县人好骑射负才气起于诸盗年十六为三阳弓箭手宣和初授承信郎进武德郎靖康元年以守东明县功转武功大夫金人围汴京高宗时为兵马大元帅俊勒兵从信德守臣梁扬祖勤王高宗见俊英伟擢元帅府后军统制累功转荥州刺史建炎元年剧贼李昱据兖州命俊为都统制讨之贼遂歼进桂州团练使高宗以俊忠劳日积迁拱卫大夫既而汴京破二帝北迁俊恳辞劝进高宗即位二年升秦凤路马步军副总管进武宁军承宣使帝如扬州召诸将议恢复俊曰今敌势方张宜且南渡帝如临安拜镇西军节度使御前右军都统制寻为浙东制置使江浙群盗&amp;#起授俊两浙西路江南东路制置使除检校少保定江昭庆军节度使浙西群盗悉平改江南招讨使绍兴元年改江淮路拜太尉四年金人入侵以俊为两浙西路江南东路宣抚使改淮西宣抚使濒江相拒逾月敌不得入五年刘麟入寇俊与杨沂中合兵拒于泗州六年改崇信奉宁军节度使八年金人请寝兵许之赐俊安民靖难功臣拜少傅进少师封济国公十一年加太傅封广国公寻进益国公十二年以殿中侍御史江邈论之罢为镇洮宁武奉宁军节度使充醴泉观使进封清河郡王十六年改镇静江宁武静海军二十一年拜太师南渡后俊握兵最早屡立战功与韩世忠刘锜岳飞并为名将世称张韩刘岳然濠寿之役俊与锜有隙独以杨沂中为腹心故有濠梁之劫岳飞冤狱韩世忠救之俊独助桧成其事心术之殊也远哉二十四年六月薨封循王子五人子琦子厚子颜子正子仁　　张运
按宋史张运传运字南仲信之贵溪人唐宰相文瓘之后父贯右通直郎运登宣和三年进士赐同上舍出身调桂阳监监山县丞绍兴五年通判鼎州丁母及父忧服除起知桂阳监五月而境内称治入对除知达州召为度支郎中迁军器监寻改大理少卿明于治狱狱为之空拜刑部侍郎会金人渝盟特迁户部侍郎以专馈饷陈康伯议遣李宝自四明控制海道众论纷纭运直入赞决金人果败走孝宗受禅运请老以敷文阁待制提举江州太平兴国宫疾卒　　张致远按宋史张致远传致远字子猷南剑州沙县人宣和三年中进士第擢枢密院计议官谒告归参知政事盖庾为福州宣抚使讨贼韩世忠副之辟致远为随军机宜文字贼平除两浙转运判官改广东转运判官绍兴四年除殿中侍御史五年除户部侍郎进吏部除给事中寻以老母丐外以显谟阁待制知台州朝廷以海寇郑广未平改知福州八年再召为给事中出知广州寻以显谟阁待制致仕十七年卒致远鲠亮有学识历台省侍从言论风旨皆卓然可观　　张卲按宋史张卲传卲字才彦乌江人登宣和三年上舍第建炎元年为衢州司刑曹事三年金人南侵诏求可至军前者卲慨然请行转五官假礼部尚书充通问使见左监军挞揽命卲拜卲曰监军与卲为南北从臣无相拜礼挞揽怒送密州囚于祚山寨明年又送卲于刘豫卲见刘豫长揖而已又呼为殿院豫怒械置于狱久之复送于金拘之燕山僧寺后金大赦许宋使者自便还乡十三年得升秘阁修撰主管佑神观左司谏詹大方论其奉使无成改台州崇道观十九年以敷文阁待制提举江州太平兴国宫知池州再奉祠卒子孝览孝曾孝忠孝曾后亦以出使殁于金　　张嵲
按宋史张嵲传嵲字巨山襄阳人宣和三年上舍选中第调唐州方城尉改房州司刑曹刘子羽荐于川陜宣抚使张浚辟利州路干办公事以母病去官绍兴五年召除秘书省正字再迁著作郎既而以何抡刊改神宗实录得罪语连嵲出为福建路转运判官九年除司勋员外郎十年擢中书舍人升实录院同修撰右正言万俟论嵲为侍从日荐引非才以酬私恩罢去顷之起知衢州除敷文阁待制为政颇尚严酷岁满提举江州太平兴国宫疽发背卒子昌时　　张即之按宋史张即之传即之字温夫参知政事孝伯之子以父恩授承务郎铨中两浙转运司进士举历监平江府粮料院丁父忧服除监临安府楼店务丁母忧服除监临安府龙山税宁国府城下酒曲务签书荆门军判官厅公事乌程丞特差签书江阴军判官厅公事提领户部犒赏酒库所干办公事添差两浙转运司主管文字行在检点赡军激赏酒库所主管文字监尚书六部门淮南东路提举常平司主管文字添差通判扬州改镇江又改嘉兴将作监簿军器监丞司农寺丞知嘉兴未赴以言者罢丐祠主管云台观引年告老特授直秘阁致仕即之以能书闻天下金人尢宝其翰墨　　张觷
按宋史张觷传觷字柔直福州人举进士守南剑州迁福建路转运判官未行会范汝为遣叶彻拥众寇南剑时统制官任士安驻军城西不肯力战觷独率州兵与之战彻中流矢死众败走觷知士安惧无功即函彻首与之士安得之大喜遂驰报诸司未几彻二子引众来攻于是士安与州兵夹攻大败之城赖以全以直龙图阁知处州荡平余寇进秘阁修撰卒　　张阐按宋史张阐传阐字大猷永嘉人幼力学博涉经史善属文未冠由舍选贡京师登宣和六年进士第调严州兵曹掾历鄂台二州教授绍兴十年诏侍从各举所知给事中林待聘以阐闻召除秘书省正字十三年迁秘书郎秦桧每荐台谏必先谕以己意阐谢曰丞相见知得老死秘书幸矣竟罢主管台州崇道观历泉衢二州通判二十五年起提举两浙路市舶入为御史台检法官升吏部员外郎改祠部迁将作监进宗正少卿隆兴元年拜工部侍郎顷之除工部尚书屡乞骸骨帝不忍其去二年阐请益力乃除显谟直学士提举太平兴国宫居家逾月卒年七十四　　张克戬按宋史张克戬传克戬字德祥侍中耆曾孙也第进士历河间令知吴县召拜卫尉丞初克戬从弟克公为御史劾蔡京京再辅政修怨于张氏以微事黜克戬逾年起知祥符县司开封户曹提举京东常平入辞留为库部员外郎宣和七年知汾州金兵犯河东围太原太原距汾二百里遣将来攻克戬毕力扞御数选劲卒挠敌营出不意焚其栅敌惧引去论功加直秘阁靖康元年六月金兵复逼城宣抚使李纲表其守城之劳连进直龙图阁右文殿修撰十月朔金益万骑来攻愈急克戬度不得免手草遗表缒州兵持抵京师明日金兵从西北隅入杀都监贾亶克戬犹帅众巷战金人募生致之克戬归索朝服焚香南向拜舞自引决一家死者八人绍兴中谥忠确　　张焘按宋史张焘传焘字子公饶之德兴人秘阁修撰根之子也宣和八年进士绍兴二年吕颐浩荐除司勋员外郎迁中书舍人言者论之以集英殿修撰提举江州太平观明年以兵部侍郎召时金使至境诏欲屈己就和施廷臣力赞和议焘上疏力诋秦桧患之焘自知得罪托疾在告和议成范如圭请遣使朝八陵遂命判大宗正士与焘偕行焘归上问诸陵寝如何焘不对唯言万世不可忘此贼上黯然以宝文阁学士知成都府在蜀四年戢贪吏薄租赋抚雅州藩部西边不惊二十五年冬桧死除知建康府居二年进端明殿学士二十九年除吏部尚书屡以衰疾乞骸骨三十年以资政殿学士致仕寻迁太中大夫三十一年复知建康府孝宗受禅除同知枢密院隆兴元年迁参知政事以老病不拜后二年卒谥忠定焘外和内刚帅蜀有惠政民祠之不忘　　张咸
按万姓统谱咸绵竹人唐宰相九龄弟九皋之后父纮举茂才异等知雷州有治声咸举进士贤良两科其对策之语有曰臣宁言而死于斧钺不能不言而负陛下　　张大中
按尚友录大中通州人群经百氏一览不忘人目为黑漆书厨宣和间举进士授南浦令时称为古廉吏累官果州通判　　张忠辅
按宋史张忠辅传忠辅宣和末为将同崔中折可与守崞县金人来攻婴城固守中度不可支有二心忠辅宣言于众曰必欲降请先杀我中设伏绐约议事忠辅见杀　　张楠
按万姓统谱楠字材仲敦之子知遂安县方腊寇严兵入遂安县丞簿尉皆遇害楠力战刃中胁拥入巢穴楠谕以逆顺祸福贼不敢害出之贼既授首改知归安县升临安府通判历知泰润衡三州皆以惠爱称卒年七十八终朝议大夫赠正议大夫　　张虚白
按尚友录虚白邓州南阳人通太乙六壬术留心丹遇真人传秘诀徽宗闻其名召管太乙宫恩赉无与比虚白官太虚大夫金门羽客出入禁中终日论道无一言及时事曰朝廷事宰相在非予所知也金人尤重之以为神仙忽一日曰某年月日吾当化去至期果然武陵崔婆尝饮以醇酒后寄崔婆诗曰武陵溪畔崔婆酒天上应无地下有南来道士饮一斗醉卧白云深洞口　　张辉
按尚友录辉字子充永嘉城南人天资谨饬喜问学自六经诸子书历代史记至百家之说皆通习其辩析精微旁引证据论议亹亹虽老师宿儒莫能屈也游太学屡先多士传诵为楷式两以亲讣哀毁骨立几不胜衣庐于墓者三年作霜露堂以享有甘露降于庭人谓其孝感所致　　张浚
按宋史张浚传浚字德远汉州绵竹人唐宰相九龄弟九皋之后父咸举进士贤良两科浚四岁而孤入太学中进士第靖康初为太常簿张邦昌僭立逃入太学中闻高宗即位驰赴南京除枢密院编修官改虞部郎擢殿中侍御史建炎三年金人南侵车驾幸钱塘留朱胜非于吴门捍御以浚同节制军马会苗傅刘正彦作乱浚传檄中外率韩世忠等大破之朱胜非以宿憾日毁短浚诏浚以本官提举洞霄宫浚既去国虑金人释川陜之兵必将并力窥东南乃上疏极言其状未几刘豫之子麟果引金人入攻高宗思浚前言策免朱胜非召浚知枢密院事浚既受命即日赴江上视师绍兴五年除尚书右仆射同中书门下平章事七年以却敌功制除特进加金紫光禄大夫郦琼叛台谏交诋浚落职以秘书少监分司西京居永州九年以赦复官十一年除检校少傅充万寿观使十二年封和国公十六年彗星出西方浚极论时事秦桧大怒令台谏论浚提举太平兴国宫居连州徙永州是时秦桧怙宠固位惧浚为正论以害己必欲杀之会桧死乃免三十一年复观文殿大学士判建康府孝宗即位召浚入见除少傅进封魏国公隆兴元年除枢密使都督建康镇江府江州池州江阴军军马召入见力陈和议之失孝宗为止誓书拜尚书右仆射同中书门下平章事汤思退与其党谋为陷浚计令尹穑论罢督府参议官冯方又论浚费国不赀浚八章乞致仕除少师判福州浚辞改醴观使行次余干得疾卒谥忠献　　张文之
按万姓统谱文之字子经乐平人中书舍人显之子初通判亳州金兵至守孔福谋夜逸文之曰果尔轻动奈一城何自提兵出登横涧山与敌持十余日经二十余战无外援力不能支具袍笏东望拜曰彼众我寡臣惟有一死被执送燕山欲授以官义不屈囚之土窟且曰吾世受宋恩其忍负国金人重之稍宽桎梏后王忭申和议见文之羁苦状为请于酋得一家书附忭还奏当宁悼叹月给恤其家官其子孝忠　　张孝基按尚友录孝基娶同里富人女富人只有一子不肖斥逐之富人病且死悉以家财付孝基与治后事久之其子丐于途孝基恻然谓曰汝能灌园乎答曰如得灌园以就食何幸孝基使灌园其子甚力复谓曰汝能管库乎答曰能之孝基使管库其子醇谨孝基知其能自新不复故态遂以其父所委财产归之其子治家励操为乡闾善士孝基卒其友数辈游嵩山忽视旌旗驺御满野如守土大臣窃视专车者乃孝基也惊喜作揖问其所以孝基曰吾以还财之事上帝命主此山言讫不见

　张姓部列传十七
　　明二
　　张凤
按明外史张凤传凤字子仪安平人登宣德二年进士授刑部主事正统三年法司坐事尽系狱遂擢凤本部右侍郎居数年改南京户部凤廉谨善执法号板张秩满进左景泰二年用陈循荐擢尚书寻改兵部参赞机务户部尚书金濂卒召凤代之英宗复辟调南京户部居五年卒　　张宇清
按明外史张正常传正一嗣教真人宇清宣德初入朝加号崇谦守静二年卒兄子懋丞嗣正统九年卒　　张琮按永州府志琮守镇百户宣德二年苗寇犯境琮冒矢石拒敌颇有斩获中流矢卒　　张鉴
按济宁州志鉴济宁卫千户宣德三年征交址陷泥坑阵与千户吴兴百户张勇力战死之　　张勇
按济宁州志勇百户宣德三年征交址力战死之　　张固按明外史罗绮传张固字公正新喻人宣德八年进士正统初授刑科给事中改吏科进都给事中奉命抚裕州流民景泰改元迁大理右少卿镇守四川建昌有政绩三年还理寺事卒于官固在谏职敢言子黼亦进士为御史终广西按察使　　张&amp;#
按万姓统谱&amp;#字汝&amp;#华亭人宣德进士读书不治章句独慕古奇节伟行成化间官兵部郎数以直道忤长部乃出知南安凿梅岭之嵌岩梁横浦之崩湍定没道更番之例以求息争端民立生祠祀之其诗文书传播中外人品豪迈海内咸称之　　张琦
按万姓统谱琦字廷珍慈溪人天资颖异读书一二过辄终身不忘作文有俊才自总角入庠校负其才气旁若无人前辈亦畏惮之正统辛酉中浙江乡试时犹未冠及试礼部连不利益自奋于学文气浩瀚如峡江春流不可抵御时海盐张宁余姚魏瀚嘉兴姚绶俱有才名人称浙江四才子天顺丁丑始登甲第未几以疾卒　　张瑄
按明外史韩雍传张瑄字延玺江浦人正统七年进士授刑部主事历郎中有能声景泰时为吉安知府居八年用荐擢广东右布政成化初转左布政以右副都御史巡抚福建改抚河南还理院事寻迁南京刑部侍郎久之进尚书晚节衰耄政颇宽纵二十年星变见劾帝弗问居三年给事御史复劾之遂落职孝宗立复官致仕　　张斌
按万姓统谱斌永平人正统进士任户部主事忤权阉王振谪戍辽东后朝议以浙江盐法夙弊积多惟斌可以厘正复举以前职往清理之斌持法刚正不通贿赂复为权幸所忌又平日邀利于其间者不遂所欲斌时有微疾遂内外通谋驾言中风以艾灸之复加以毒被害时悼惜之　　张凤
按济宁州志凤济宁指挥正统己巳从征也先与指挥卢鉴胡俊百户萧汉俱力战死之　　张瓒
按明外史张瓒传瓒字宗器孝感人正统十三年进士授工部主事迁郎中历知太原宁波二府有善政成化初大臣会荐迁广东参政转浙江左布政使十年以右副都御史巡抚四川母老乞归至则母已卒会松茂番寇边诏起复视事先后破灭五十二寨贼魁撒哈等皆歼他一百五寨悉纳款诸番尽平征拜户部左侍郎辞弗就遂归终制十五年起左副都御史总督漕运十八年卒　　张彦祥
按顺昌县志彦祥莒口人正统间沙尢寇发县委彦祥率众御贼为贼所获不从贼怒支解之至死骂不绝口　　张永隆
按清流县志永隆以进士任鲁府纪善正统末沙寇掠邑永隆潜南极山为贼所获胁之不屈随以利害谕之贼加敬礼遣肩舆舁以归　　张洪
按明外史王佐传英宗之出从官死者张洪安福人进士授御史　　张塘
按明外史王佐传英宗之出从官死者张塘字廷玉慈溪人进士授刑部主事　　张安
按山西通志安字定之先和州人始祖兴从太祖征伐授大同左卫世袭百户因家大同安成化间以神木等处功升指挥佥事再以威宁海子功升山西行都司指挥佥事又以守备大同左卫地方功升指挥同知加都指挥使弘治间改守朔州又改天成一年奉敕充大同游击将军五载充副总兵协守宁夏以贺兰山功升都督佥事挂靖远副总兵印再挂镇西将军印俱充总兵镇守延绥正德间宁夏有警挂征西将军印一年大同有警复挂征西前将军印俱充总兵官镇其地时年六十疏乞致仕安天资凝重才兼智勇与敌战常衣皂甲乘黑马执铁简出入敌阵往来如飞尢能练士卒知几料敌四五十年间大小数十余战未尝败北子輗軏俱有父风　　张翼
按万姓统谱翼归安人任参政分司剑南感梦启枯骨而妖息在云南旱决冤狱而遂雨时献陵监国特命署都御史事多平反得情　　张宁
按明外史张宁传宁字靖之海盐人景泰五年进士授礼科给事中天顺中曹石窃柄事关礼科者宁辄裁损擢都给事中宁负志节持正议声称籍甚然不为大臣所喜宪宗文宁与阁臣忤出为汀州知府期年善政具举宁才高既出守郁郁不得志竟致仕而去家居三十年言者屡荐终不复召无子　　张鹏
按万姓统谱鹏保定人景泰进士授御史仕至太子少保兵部尚书谥懿简　　张輗
按名山藏勋封记文安伯张輗以功臣子累战功为中军右都督迎驾南宫封奉天翊卫推诚宣力武臣特进光禄大夫柱国伯给诰券身免二死子免一死禄千二百石与世券伯五年卒子斌嗣坐诅&amp;#宥死闲住世锦衣指挥使　　张軏
按名山藏勋封记太平侯张軏以勋戚入卫用军功累升右都督天顺元年迎驾南宫封奉天翊卫推诚宣力武臣特进光禄大夫柱国给侯诰券身免二死子免一死进封三代禄二千石卒赠裕国公予谥子瑾嗣成化间予世指挥使　　张昭
按明外史黄泽传张昭天顺初为忠义前卫吏英宗复辟欲遣都指挥马云等使西洋廷臣莫敢谏昭闻之上疏谏下公卿博议云等遂罢遣　　张元祯
按明外史张元祯传元祯字廷祥南昌人五岁能诗宁靖王召见命名元征巡抚韩雍器之曰人瑞也乃易元祯举天顺四年进士改庶吉士授编修宪宗嗣位预修英宗实录与执政议不合引疾家居讲求性命之学弘治初召修宪宗实录进左赞善实录成迁南京侍讲学士以养母归久之召为会典副总裁至则进学士充经筵日讲官数月以母忧去服阕迁南京太常寺卿以修通鉴纂要复召为副总裁改掌詹事府事武宗立擢吏部左侍郎入东阁专典诰敕元祯素有盛誉林居久晚乃复出馆阁诸人悉后辈见元祯言论意态以为迂阔多姗笑之卒天启初追谥文裕　　张悦
按明外史张悦传悦字时敏松江华亭人举天顺四年进士授刑部主事进员外郎成化中出为江西佥事改督浙江学校力拒请托迁四川副使进按察使遭丧服阕补湖广王府承奉召拜右佥都御史孝宗立迁工部右侍郎转吏部左侍郎尝两摄选事众称公允弘治六年迁南京右都御史就改吏部尚书九年复改兵部参赞机务屡疏乞休诏加太子少保驰传归卒谥庄简　　张蓥
按明外史张悦传悦同里张蓥字廷器举进士景泰初擢御史历江西副使按察使陕西左布政使成化三年以右副都御史巡抚宁夏以父丧去服除起抚河间诸府改大同历刑部左右侍郎十八年擢本部尚书加太子少保再以忧归弘治元年起南京兵部尚书卒官谥庄懿　　张元吉
按明外史张正常传正常子宇初宇初子懋丞卒孙元吉嗣天顺四年赐号冲虚守素昭祖崇法安恬乐静元同大真人宪宗立改号为体元悟法渊默静虚阐道弘化妙应大真人元吉素凶悍久益甚巡按御史赵敔询民瘼遂具陈元吉不法状械至京免为庶人其族人光范请袭真人职元庆与争有司庇元庆获嗣弘治中卒子彦頨嗣卒子永绪嗣　　张微
按广东通志微兴宁县学生天顺辛巳邑中贼起微出请自效从都指挥张通至程乡遇寇挺身与战歼其渠魁斩首数级日晚贼败稍退微进捣贼巢穴奋不顾身被执不屈而死　　张善昭
按广东通志善昭字彦光顺德人天顺壬午举于乡试吏部高等由兵部司务超拜四川佥事以忤台臣谪凤阳通判转临江魏安生等八十四人隶尺籍皆练子宁肺腑善昭上言子宁忠贯古今乞复其家既奏朝野壮之寻致仕　　张秉和
按上杭县志秉和天顺六年溪南寇发秉和被执强之跪骂贼遇害　　张泰
按明外史张泰传泰字亨父太仓人举天顺八年进士选庶吉士授检讨迁修撰为人恬淡自守诗名亚李东阳有沧洲集　　张敷华
按明外史张敷华传敷华字公实安福人父洪死土木难敷华少负气节年七岁里社树为祟麾群儿尽伐之景泰初录死事后入国学举天顺八年进士选庶吉士成化初除兵部主事历郎中迁浙江参议居浙十余年历右参政右布政使弘治初擢右副都御史巡抚山西中道奔丧服阕还故官改抚陕西迁南京兵部右侍郎十二年改右都御史总督漕运改掌南京都察院与林瀚林俊章懋称南都四君子就迁刑部尚书正德元年召为左都御史其冬大臣与言官请去刘瑾等帝犹豫敷华上疏不报至除夕朝罢忽传旨与杨守随俱致仕敷华即日就道瑾恨未已坐敷华与守随等五十二人为奸党榜之朝堂家居一年病卒瑾诛后谥简肃孙鳌山官御史　　张&amp;#
按万姓统谱&amp;#字德润番禺人天顺进士宏才远器笔翰俊驰历守抚州浔州漳州三府廉静公正博采物情所至剔宿弊民之所欲务与聚之私请谒不能动民感入五内善者吐气而奸恶潜迹颂声布扬随在去思　　张汝明
&lt;/div&gt;
    &lt;div class="pagination"&gt;
&lt;a href="氏族典卷诸姓部_page326.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page322.html"&gt;322&lt;/a&gt;&lt;a href="氏族典卷诸姓部_page323.html"&gt;323&lt;/a&gt;&lt;a href="氏族典卷诸姓部_page324.html"&gt;324&lt;/a&gt;&lt;a href="氏族典卷诸姓部_page325.html"&gt;325&lt;/a&gt;&lt;a href="氏族典卷诸姓部_page326.html"&gt;326&lt;/a&gt;&lt;span class="current-page"&gt;327&lt;/span&gt;&lt;a href="氏族典卷诸姓部_page328.html"&gt;328&lt;/a&gt;&lt;a href="氏族典卷诸姓部_page329.html"&gt;329&lt;/a&gt;&lt;a href="氏族典卷诸姓部_page330.html"&gt;330&lt;/a&gt;&lt;a href="氏族典卷诸姓部_page331.html"&gt;331&lt;/a&gt;&lt;a href="氏族典卷诸姓部_page332.html"&gt;332&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page328.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
