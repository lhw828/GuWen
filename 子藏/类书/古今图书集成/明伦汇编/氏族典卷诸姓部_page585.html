<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 585 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 585 页/共 899 页</h1>
    <div class="content">　　万彧
按吴志孙&#传宝鼎二年右丞相万彧上镇巴丘　　万瑊按万姓统谱瑊乌程令
　　北魏
　　万真
按魏书万安国传安国祖真世为酋帅恒率部民从世祖征伐以功除平西将军炖煌公转骠骑大将军仪同三司　　万振
按魏书万安国传安国父振尚高阳长公主拜驸马都尉迁散骑常侍宁西将军长安镇将赐爵冯翊公　　万安国按魏书万安国传安国代人少明敏有姿貌以国甥复尚河南公主拜驸马都尉迁散骑常侍显祖特亲宠之超拜大司马大将军封安城王安国先与神部长奚买奴不平承明初矫诏杀买奴于苑中高祖闻之大怒遂赐安国死年二十三子翼袭王爵太和十五年薨　　万纂
按魏书万安国传安城王安国子翼翼薨子纂字辅兴袭依例降为公世宗时起家司徒仓曹参军迁南秦平西府司马护军长史正光二年卒　　万金刚
按魏书万安国传安城王纂子金刚武定末开府祭酒齐受禅爵例降　　隋
　　万宝常
按隋书万宝常传宝常不知何许人也父大通从梁将王琳归于齐后复谋还江南事泄伏诛由是宝常被配为乐户因而妙达钟律遍工八音历周洎隋俱不得调开皇初奉诏造诸乐器其声雅淡不为时人所好太常善声者多排毁之宝常贫无子其妻因其卧疾窃其资物而逃宝常饥馁无人赡遗竟饿而死　　唐　　万齐融
按尚友录齐融唐诗人
　　万楚
按尚友录楚唐诗人
　　万闰俊
按万姓统谱闰俊侍御史
　　万敬儒
按唐书万敬儒传敬儒庐州人三世同居丧亲庐墓刺血写浮屠书断手二指&#复生州改所居曰成孝乡广孝聚大中时表其家　　万珰
按万姓统谱珰龙虎榜中人
　　万晏
按万姓统谱晏泾人在唐时以孝悌称朝廷以数世同居表其门里并复其家　　万齐
按万姓统谱齐性敏学富名振当时与乌程包融会稽贺朝河南荆臣齐名号包万荆贺　　宋
　　万适
按宋史万适传适字纵之陈州宛丘人自号遣元子喜学问精于道德经与韩伾交游不求仕进专以着述为务淳化中伾任翰林学士因召对上问曰卿早在嵩阳当时辈流颇有遗逸否伾以适及杨璞田诰为对上悉令召至阙下适最后至特授慎县主簿适康强无疾诏下日已病犹勉强赴朝谢后数日卒　　万规按万姓统谱规字仁甫乐清人熙丰间试礼部不中谢举子业闭户读书县始建学令周邠三造其庐请主讲席辞不就郡守石牧之亦移书招之终不往所居海滨有赤水港旧以舟渡覆溺者多规乃竭家赀率邑里买石筑堤仿泉之万安建桥人便之至今名万桥会举经明行修之士令以规应诏亦不行优游田里以寿终有东平生文集十三卷孙庚登科　　万谔按万姓统谱谔字叔康饶州人绍兴间知沙县宽厚有惠爱于民广寇犯闽境谔被漕檄督饷事慨然率巡检吴铸尉陈永忠以乡兵千余人逆拒之贼遁追蹑逾日履险堕空从舁还治卒民感其忠义为立祠　　万顷按尚友录顷江州童子十余岁绍兴中召见记诵经史如流赐文林郎　　万庚
按万姓统谱庚字汝金乐清人善词赋太学兴首中优选绍兴甲戌上舍擢第授缙云尉以忧不赴再调全州教授清湘士子稀少初至郡丐增廪给以养士郡将异其才俾兼摄幕职为文雄深雅健追配韩柳湖南诸郡碑碣必属庚撰述秩满改洪州录参虞允文入相王十朋自泉南贻书荐之谓庚为上舍第一乞加职擢足以劝恬退抑浮竞虞得书议除学官名未上卒终从政郎　　万建
按万姓统谱建四明人开禧初为尉清敏强干克振厥事盗贼屏息人皆安堵　　万材实
按万姓统谱材实新城人绍定进士
　　万文胜
按万姓统谱文胜宁国人倜傥有大志累官至福州观察使　　万镇
按万姓统谱镇字子静平江人少师事方暹后游饶双峰门尝称天下读书伯易第一子静次之伯易名汉鄱阳人与子静为同门友　　万锺
按万姓统谱锺字元亨归安人仕至龙图阁待制宋亡元世祖三征终不起　　元
　　万邦宁
按浙江通志邦宁字细英宝坻县人由荫官知乐清县至正丙申赴任道经本郡入谒郡守适监邑燕帖木儿讨方氏部属举邑骚动邦宁既至以理开谕渠魁慑伏　　万清
按江西通志清字仕廉南城人由进士官至枢密院使至正辛丑镇守建昌路总管府洪武初窜入闽地明太祖屡征不就使人求得之贬和州知州不就卒　　明　　万斌
按万姓统谱斌字文质定远人沈静尚志节元季海内扰乱斌仗剑从太祖克滁和真三州授副千户镇滁洪武纪元调永平三年征沙漠大战于阿鲁完河死于敌长子锺字荣禄袭副千户十七年守御定海累策军功二十八年升宁波卫指挥佥事三十二年从征花园亦死于敌孙武字世忠继锺佥宁波卫事永乐六年从黔国公征南蛮又力战而死文字世学事母至孝十年承兄职十六年日本寇边率海舰追斩盗首若干级明年转御桃渚忽飓风破舟溺焉一门四世皆死国事论者多之　　万孟雅
按万姓统谱孟雅洪武初汝宁知府廉公威厉吏民畏服奏清天下户口禁除奸弊时称其能　　万鹏举
按万姓统谱鹏举万安县丞廉平勤政时有民妇来诉其夫及五子皆为人谋杀毁灭其尸者鹏举虔祷于神一日有五蜂旋绕行幕鹏举曰汝若真魂宜前飞引蜂径临掩骸处得衣带上所系卖布数人名姓推鞫之遂获谋杀者　　万观
按万姓统谱观字经训南昌人永乐进士授御史历严州知府政绩卓然以忧去职服阕补任再迁左布政使　　万信
按万姓统谱信宣德间开封知府守职廉勤夜梦一男子裸身称冤曰某为祥符民耿羊儿所杀尸埋庄后信惊悟明日至其家果得尸考验具服人皆异之在任岁久一夕澡毕燃烛厅事呼酒独酌召二子曰强毅可建事功忠孝可通神明我去汝勉为之言讫遂逝是夜巡抚侍郎梦信来辞仪卫甚盛明报信卒人以为神　　万宣
按万姓统谱宣字邦达当涂人立志问学为科举文字滂沛明白以诗经领乡荐屡会试不第卒业太学谒选吏部考居第一授河南陈州知州宣存心忠厚而廉以自持与人交款曲有情至莅政刚果有为约束吏胥无敢鸱张罗织病民者河南多攘劫寇宣廉得之置于法者甚众四境晏然立四义社学以金帛请贤师教民间子弟州民德之部使者上其绩赐诰旌异进阶奉直大夫九载秩满士夫赠牧民十咏以寓感思意　　万祺
按名山藏典谟记万祺南昌人精禄命以掾授鸿胪寺序班有援者超擢吏部主事石亨将为英宗谋复辟以问祺祺曰某详太上禄命当复为天子力赞之及英宗即位以亨荐召见擢吏部郎中成化末累迁工部尚书太子少保祺起家掾吏列于六卿物论不平然能自谦约以身名终　　万贵
按明外史万贵传贵宪宗万贵妃之父也历官锦衣卫指挥使贵颇谨饬每受赐&#忧形于色时贵妃方擅宠贵子喜为指挥使通为正千户达为副千户并骄横贵每见诸子屑越赐物&#戒曰官所赐皆着籍他日复宣索汝曹无以应矣诸子皆笑以为迂成化十年卒十四年进喜都指挥同知通指挥使达指挥佥事通死帝眷万氏不已迁喜都督同知达指挥同知通庶子从喜方二岁养子牛儿方四岁俱授官宪宗崩言官劾其罪状孝宗乃夺喜等官而尽追封诰及内帑赐物如贵言　　万显
按万姓统谱显滕县人领乡荐成化间授封川县训导才兼文武时有寇扰都御史韩雍檄民兵防御声震远迩荐升知县晚节益坚政事修举深得民心董筑城垣视如家事尽心区画民赖保障至今称之　　万琛按万姓统谱琛字廷器性勇于义领成化丁酉乡荐除清江令改瑞金适流贼入城杀守卒吏仓卒莫知所出或劝其引避琛曰当手刃诸贼以报国恩贼拥入县内被执唾骂不已遂遇害时弘治乙丑正月也事闻诏赠光禄少卿官其子麟为云南吏目侍读崔桐为作忠臣传　　万安
按万姓统谱安字循吉眉州人正统戊辰进士历少师吏部尚书大学士赠太傅谥文康子翼天顺丁丑进士历兵部侍郎　　万镗
按万姓统谱镗字仕鸣进贤人弘治乙丑进士历官吏部尚书　　万云鹏
按万姓统谱云鹏字图南凤阳人正德甲戌进士嘉靖初为湖州知府性毅行狷法严守洁旌善瘅恶丰采有度慨然以兴起斯文为己任考德校材艺苑增重历官都御史以刚直称　　万潮
按万姓统谱潮字汝信进贤人正德进士历官都御史　　万廷珵
按万姓统谱廷珵字钦之四川人举人正德间任安福知县为人谨饬惟不称民牧是惧邑故事每甲首该役财力不平输无差等贫民多流亡廷珵立九等法酌量应役至今民便之学宫县治圮坏撤旧为新为屋三百楹皆邑人乐趋教令捐赀成之拜南京刑部主事　　万镃
按万姓统谱镃字仕时进贤人正德戊辰进士历知府　　万象
按万姓统谱象字拱辰余干人嘉靖癸未进士任员外郎　　万敏
按万姓统谱敏字钦夫南昌人嘉靖戊戌进士历参议　　万士亨
按万姓统谱士亨字思通无锡人嘉靖辛丑进士历副使弟士和同科官至礼部尚书兼学士　　万宗义
按万姓统谱宗义字克方进贤人嘉靖十九年由举人署邓州学正甄陶士类谆切恳至惓惓然诲人为善视一切纷华势利淡如也时万冢宰为同宗每当道询及&#不肯认其刚正类此后升知卢龙县任数日以直道不合于府推遂浩然归士林高之曰今之陶靖节也　　万表
按万姓统谱表字民望号鹿园由宁波卫指挥中武举以功历升南京后府佥书尝为总戎督饷江淮屡伏屡起盖智能之士急于功名之会者本人入仕后居杭州平生喜佛好施尢好以医药济人　　万恭
按万姓统谱恭字肃卿嘉靖甲辰进士兵部侍郎　　万士和按明外史万士和传士和字思节宜兴人父吉桐庐训导有学术士和举嘉靖二十年进士改庶吉士授礼部主事父丧除乞便养母改南京兵部累迁江西按察使之官逾期劾免起故官山东再迁广东左布政使召拜应天府尹道迁右副都御史督南京粮储隆庆初进户部右侍郎寻改礼部进左侍郎引疾归神宗立起南京礼部侍郎万历元年礼部尚书陆树声去位张居正用树声言召士和代之士和积忤居正给事中朱南雍承风劾之遂谢病去居正殁起南京礼部尚书引年不赴卒谥文恭　　万玉山
按名山藏方外记玉山名福敦罗田人弃书出家名道玑邑令吴人召与语大器之命蓄发访道四方且归吴与为方外友于是自号玉山后遍游五岳名山所至遇缁流羽客一语会心&#师事之迨归已充然有得矣玉山身短精悍善踵息陶炼不啖蒜盐酪深味丹经旁通风角堪舆奇门符水而尢精于医绘竹兰清逸有韵其它谱琴击剑蹴踘&#蹺杂伎种种入能品语人祸福多奇中人问其故曰太清无纤云诚则明矣方外从游者&#先窘辱之以尝其心不责一钱久之以霍山青龙河佳气往访之一日谓其主人曰灵鹤夜且至倘予假寐幸亟呼出户也是夜风声如聚瓦甓尽鸣主人举炬视之则群鹤集竹梢仆压墙屋呼玉山不应入户视之正襟入灭矣年九十二陶文仲尝学于玉山玉山谓之曰不第养生可致富贵其后文仲贵世宗问何师以玉山对赠玉山清微神霄演法真人　　万象春
按明外史万象春传象春字仁甫无锡人万历五年进士选庶吉士授工科给事中屡迁礼科都给事中象春在谏垣前后七十余疏多关军国计出为山东参政历山西左布政使二十五年以右副都御史巡抚山东引疾归卒　　万国钦
按明外史万国钦传国钦字二愚新建人万历十一年进士授婺源知县征拜御史言事慷慨不避权贵十八年火落赤诸部频犯临洮巩昌帝召见申时行等咨以方略时行以款贡足恃为言帝曰款贡不足恃时行奉谕而退未几警报至乃推郑洛为经略尚书行边实用以主款议也国钦抗疏劾时行因列上时行纳贿数事帝谓其淆乱国事诬污大臣谪剑州判官后历南京刑部郎中卒　　万
按明外史万传字暗夫南昌人祖恭兵部侍郎举万历四十四年进士授刑部主事天启初调营缮主事迁虞衡员外郎司鼓铸时庆陵大工未竣费不赀知内府废铜山积可发以助铸移牒内官监言之时魏忠贤窃柄怒而不发遂具疏上请忠贤益怒假中旨诘责旋进屯田郎中督陵务其时忠贤益肆廷臣杨涟等交章弹击率被严旨愤抗章极论疏入忠贤大怒矫旨廷杖一百斥为民忠贤恶廷臣劾己思借立威乃命群竖至邸捽而殴之比至阙下群竖更肆蹴踏越四日即卒崇祯初赐谥忠贞　　万发祥
按江西通志发祥名养正以字行新喻人性孝友积学力行以古人自期崇祯癸未进士选翰林院庶吉士甲申闯贼陷京师发祥闻变即绝粒饮药不死会闻马世奇吴麟征殉节往哭之被执贼将胁之降搒掠无完肤又临以刃令赴市不为动会贼败去发祥间关南旋寓居吉州赋哀哀吟五绝以见志　　万敬宗
按明外史陈美传崇祯十五年李自成寇光化知县万敬宗南昌人贡生到官以死自誓贼薄城遂自尽贼义之引去城获全　　万惟坛
按明外史陈美传崇祯十五年李自成兵犯郧阳之保康知县万惟坛与妻李氏俱死之惟坛曹县人恩贡生　　万文英
按明外史胡梦泰传万文英南昌人初为凤阳推官城破以子元亨代死得脱归福王时起礼部主事丁艰不赴唐王授为兵部员外郎监黄道周诸军协守广信诸军败于铅山文英举家赴水死　　万元吉
按安庆府志元吉太湖诸生城陷不屈死

　奋姓部列传
　　周
　　奋扬
按史记伍子胥传伍子胥者楚人也父曰伍奢楚平王有太子名曰建使伍奢为太傅费无忌为少傅无忌不忠于太子建谗太子建于平王平王使建守城父无忌又日夜言太子短于王王怒囚伍奢而使城父司马奋扬往杀太子行未至奋扬使人先告太子太子亡
　宪姓部汇考
郑樵通志
　　以官为氏
宪氏姓纂云周之宪官司寇之属也急就章有宪义渠
　梵姓部列传
　　宋
　　梵禹俞
按万姓统谱禹俞连江人绍兴进士

　万姓部纪事
应谐录有田舍翁赀殷盛而累世不识之乎一岁聘楚士训其子楚士始训之搦管临朱书一画训曰一字书二画训曰二字书三画训曰三字其子&#欣欣然掷笔归告其父曰儿得矣儿得矣可无烦先生重费馆谷也请谢去其父喜从之具币谢遣楚士逾时其父拟征召&#友万氏姓者令子晨起治状久之不成父趣之其子恚曰天下姓氏伙矣奈何姓万自晨起至今才完五百画也
　训姓部汇考
凌迪知万姓统谱
　　训姓
训周礼有训方氏以官为氏

　顿姓部汇考
廖用贤尚友录
　　顿姓
顿弱顿子之后楚灭之子孙以国为氏望出魏郡云阳
　奋姓部汇考
凌迪知万姓统谱
　　奋姓
奋高辛氏才子八元伯奋之后

　顿姓部列传
　　周
　　顿子牂
按万姓统谱子牂晋大夫
　　顿弱
按战国策顿弱以名实说秦王
　　汉
</div>
    <div class="pagination">
<a href="氏族典卷诸姓部_page584.html">上一页</a><span>...</span><a href="氏族典卷诸姓部_page580.html">580</a><a href="氏族典卷诸姓部_page581.html">581</a><a href="氏族典卷诸姓部_page582.html">582</a><a href="氏族典卷诸姓部_page583.html">583</a><a href="氏族典卷诸姓部_page584.html">584</a><span class="current-page">585</span><a href="氏族典卷诸姓部_page586.html">586</a><a href="氏族典卷诸姓部_page587.html">587</a><a href="氏族典卷诸姓部_page588.html">588</a><a href="氏族典卷诸姓部_page589.html">589</a><a href="氏族典卷诸姓部_page590.html">590</a><span>...</span><a href="氏族典卷诸姓部_page586.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
