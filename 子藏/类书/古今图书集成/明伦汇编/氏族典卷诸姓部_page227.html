<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 227 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 227 页/共 899 页
  </h1>
  <div class="content">
   韩昉
按金史韩昉传昉字公美燕京人仕辽累世通显昉五岁丧父哭泣能尽哀天庆二年中进士第一补右拾遗转史馆修撰累迁少府少监干文阁待制加卫尉卿知制诰充高丽国信使高丽虽旧通好天会四年奉表称藩而不肯进誓表累使要约皆不得要领而昉复至高丽移督再三高丽征国中读书知古今者商榷辞旨使酬答专对凡涉旬乃始置对谓昉曰小国事辽宋二百年无誓表未尝失藩臣礼今事上国当与事辽宋同礼而屡盟长乱圣人所不与必不敢用誓表昉曰贵国必欲用古礼舜五载一巡狩群后四朝周六年五服一朝又六年王乃时巡诸侯各朝于方岳今天子方事西狩则贵国当从朝会矣高丽人无以对乃曰徐议之昉曰誓表朝会一言决耳于是高丽乃进誓表如约昉乃还宗干大悦曰非卿谁能办此因谓执事者曰自今出疆之使皆宜择人明年加昭文馆直学士兼堂后官再加谏议大夫迁翰林侍讲学士兼太常卿修国史昉自天会十二年入礼部在职凡七年除济南尹拜参知政事皇统四年表乞致仕不许六年再表乞致仕乃除汴京留守封郓国公复请如初以仪同三司致仕天德初加开府仪同三司薨年六十八　　韩企先
按金史韩企先传企先燕京人九世祖知古仕辽为中书令徙居柳城世贵显干统间企先中进士第回翔不振都统杲定中京擢枢密副都承旨稍迁转运使宗翰为都统经略山西表署西京留守天会六年刘彦宗薨企先代之同中书门下平章事知枢密院事七年迁尚书左仆射兼侍中封楚国公天会十二年以企先为尚书右丞相企先博通经史知前代故事专以培植奖励后进为己责任推毂士类甄别人物一时台省多君子皇统元年封濮王六年薨年六十五正隆二年例降封齐国公大定八年配享太宗庙庭十五年谥简懿　　韩铎
按金史韩企先传铎字振女企先次子也皇统末以大臣子授武义将军熙宗闻其有儒学赐进士第除宣徽判官再迁刑部员外郎海陵伐宋改兵部员外郎大定初迁本部郎中累官河州防御使求养亲解去召为左谏议大夫迁中都路都转运使顷之上谓宰臣曰韩铎年高不任繁剧且其母老矣可与之便郡于是改顺天军节度使卒　　韩锡
按金史韩锡传锡字难老其先自析津徙蓟之渔阳祖贻愿辽宣徽北院使父秉休归朝领忠正军节度使锡以荫补合门祗候天会中南伐锡从军掌礼仪俄以母老乃就监差久之授神锐军都指挥使入为宫苑使天德元年擢尚书工部员外郎领燕都营缮特赐胡砺榜进士及第四迁尚书户部侍郎以母丧解旋起复旧职籍水手于山东时苏保衡为水军都统制趋杭州俾锡部船三百会广陵适保衡败还丧船过半令锡补足之时水浅船不得进海陵遣使急责之众稍亡锡召诸豪谕之众悟亡者稍止大定改元于辽东锡奔赴行在诏复前职明年授同知河间迁孟州防御使累拜绛阳军节度使改知济南府事告老许之明昌五年卒年八十三　　韩玉
按金史韩玉传玉字温甫其先相人明昌五年经义辞赋两科进士入翰林为应奉应制一日百篇文不加点泰和中建言开通州潞水漕渠船运至都升两阶授同知陕西东路转运使事大安三年都城受围夏人连陷邠泾陕西安抚司檄玉以凤翔总管判官为都统府募军旬日得万人与夏人战败之夏人解去当路者忌其功驿奏玉与夏寇有谋朝廷疑之使使者授玉河平军节度副使且觇其军先是华州李公直以都城隔绝谋举兵入援京兆统军谓公直据华州反遣都统杨珪袭取之遂置极刑公直曾为书约玉玉不预知其书乃为安抚所得及使者觇玉军且疑预公直之谋即实其罪玉道出华州被囚死于郡学临终书二诗壁间士论冤之子不疑字居之以父死非罪誓不禄仕　　元
　　韩择
按元史萧传韩择者字从善亦奉元人天资超异信道不惑其教学者虽中岁以后亦必使自小学等书始择尤邃礼学有质问者口讲指画无倦世祖尝召之赴京疾不果行其卒也门人为服缌麻者百余人　　韩松
按沾化县志松刚毅有大志父成尝权本县事后入兵籍松充百夫长攻钓鱼山有功为史丞相所知赏黄金四两宝钞一锭至元二年入卫攻襄樊有功赏宝钞半锭给百户俸十一年天兵渡江权千夫长攻岳州流矢中膝赏白金一斤攻长沙臂伤炮赏牛只白金酒器授镇抚掌诸军事攻广西静江府伤右臂战杀敌十余人十五年领敕牒印章官授忠显公后攻琼州万安军督占城海船镇守福州　　韩荣
按阳信县志荣倜傥有奇节家素饶积而能散众德之乐为听命以滨棣军马隶史丞相麾下屡获上功授滨棣路元帅值岁荒二州民多流窜所遗逋赋民不堪命减去三千七百余两复出粟六万斛以赈之　　韩仲彬按山西通志仲彬繁峙人至元间以明经举知应州金城县事为政公平持身廉谨后同知坚州服官益虔以绩最迁知代州　　韩准
按峄县志准峄州兰陵人皇庆间历江西湖东道肃政廉访佥事　　韩镛
济
南人

按元史韩镛传镛字伯高济南人延佑五年中进士第授将仕郎翰林国史院编修官寻迁集贤都事泰定四年转国子博士俄拜监察御史天历元年除佥浙西廉访司事二年转江浙财赋副总管至顺元年除国子司业寻迁南行台治书侍御史顺帝初历迁宣徽及枢密院事至正二年除翰林侍讲学士既而拜侍御史以刚介为时所忌乃罢去五年复起参议中书省事七年朝廷慎选守令帝特署镛姓名授饶州路总管十年拜中书参知政事十一年丞相脱脱在位朝廷悉议更张镛有言不见听遂出为甘肃行省参知政事迁西行台中丞殁于官　　韩若愚
按元史韩若愚传若愚字希贤保定满城人由武卫府史授通惠河道所都事开河有功迁留守司都事寻升经历出知蓟州改中书左司都事迁刑部郎中提举诸路宝钞库擢吏部郎中皇庆元年迁内台都事改刑部侍郎寻擢中书左司郎中参议中书省事铁木迭儿为右丞相以憎爱进退百官恨若愚不附己罗织以事帝知其枉不听拜户部尚书延佑六年命理河间等路囚轻重各得其情复拜参议中书省事丞相铁木迭儿复入相以旧憾复奏夺其官除名归乡里至治三年诏雪其冤泰定元年命复其官寻拜刑部尚书迁湖广省参知政事未行改詹事丞八月命宣抚江浙复留为侍御史三年擢浙西廉使未行拜河南省左丞会文宗平内难若愚画策中机帝嘉之进资政大夫天历三年迁淮西江北道廉访使以疾卒年六十八赠资德大夫江浙等处行中书省左丞上护军追封南阳郡公谥贞肃　　韩性
按元史韩性传性字明善绍兴人其先家安阳宋司徒兼侍中魏忠献王琦其八世祖高祖左司郎中膺冑扈从南渡家于越性天资警敏七岁读书数行俱下日记万言九岁通小戴礼及长博综群籍而于儒先性理之说尢深造其阃域其为文辞博达&amp;#伟变化不测自成一家言士有一善必为之延誉不已及辨析是非则毅然有不可犯之色宪府常举为教官谢不赴天历中赵世延以性名上闻后十年门人李齐为南台监察御史力举其行义而性已卒矣年七十有六卒后南台御史中丞月鲁不花尝学于性言性法当得谥朝廷赐谥庄节先生所著有礼记说四卷诗音释一卷书辨疑一卷郡志八卷文集十二卷　　韩元善按元史韩元善传元善字大雅汴梁之太康人父克昌至大间仕为监察御史以论事有名声元善由国子监生积分中程释褐除新州判官累擢江南行台监察御史历中书左司郎中吏部侍郎吏部尚书佥枢密院事至正三年拜中书参知政事五年迁大司农卿寻出为江南行御史台中丞燕南肃政廉访使九年召拜中书左丞同知经筵事十二年以病卒元善性纯正明达政体以文学治才羽翼庙谟论议之际秉义陈法不偭乡上官国是所在倚之以为重　　韩浩按山西通志浩蔚州人任便宜都元帅兼应州彰国军节度使抚爱军民有方　　韩从益
按河南通志从益安阳人累官江浙行省参政转昭文馆大学士商议中书省事卒赠右丞魏郡公谥文肃　　韩权
按莘县志权字公衡幼习儒奉亲孝待诸弟友爱父鹏适远方累岁不归权昼夜哀思涉险寻访经年行次云南得焉行省嘉其孝行以茂异闻于朝授本省临安府教授禄养其父后侍归于莘得便养授山东宣慰司照磨历官成都路知州所至有能声　　韩信同
按万姓统谱信同宁德人别号古遗受学于陈尚德隐居不仕着书经讲义五百篇及易经三礼旁注书直解史类纂　　韩因
按元史韩因传因字可宗汴梁人少习举子业负气不群盗据汝宁官军讨之久不下会朝廷诏赦叛逆募可持诏入贼者即借以官因应命乃借因以唐州判官使焉贼渠恐其党心摇导因止于外纳诏不读诘问再三因答以恩宥宽大祸福所系甚切不听乃纵因归报因出乘马周贼屯大言曰汝辈好百姓何不出降归田里而甘从逆贼驱使耶众愕眙相顾或以告贼渠渠追因责其所言因极口肆詈贼怒寸割因　　韩心渊
按河南通志心渊武安人以文学征入国子监至正间任衡水县尹以德化民调真定县会扫地王作乱心渊与子拒守城父子俱死之　　韩亨甫
按山西通志亨甫绛州人由中书省掾授监察御史后调东平路总管至正间毛贵作乱守城死节赠陕西行中书参议　　明
　　韩成
按万姓统谱成虹县人从上亲征陈友谅贼悉众合围数重诸将计无所出成曰吾闻古之人有杀身以成仁者遂赐成龙衮冠冕对贼投水中死遂解围追封高阳侯子观累官都督同知有将才镇广西徭&amp;#畏之如神与山云齐名　　韩政
按名山藏勋封记东平侯韩政睢人以元义兵长来归授江淮行省平章攻下张士诚将李济于濠&amp;#城攻安丰获忻都败竹贞平淮东西山东出师河北削平坚寨洪武三年授开国辅运推诚宣力武臣荣禄大夫柱国侯禄千五百石赐诰券与誓身免二死子一死侯九年卒赠郓国公子英散骑舍人竟除　　韩林儿按明外史韩林儿传林儿栾城人或言李氏子也其先世以烧香惑众谪徙永年元末政衰林儿父山童益倡言天下大乱弥勒佛下生河南及江淮愚民翕然信之颍州人刘福通等复鼓妖言谓山童宋徽宗八世孙也当主中国乃谋起兵以红巾为号至正十一年事觉福通遽入颍州以反而山童为吏所捕诛林儿与其母逃入武安山中福通众至十余万元兵不能御十五年二月福通物色林儿得诸砀山夹河迎至亳州立为皇帝又以为小明王建国号曰宋改元龙凤都于亳既元将大败福通于太康进围亳福通挟林儿走安丰十八年福通攻下汴梁守将竹贞遁去遂迎林儿以都焉林儿本起盗贼无大志又听命福通徒拥虚名诸将在外者率不遵约束所过焚劫福通亦不能制兵虽盛威令不行羁縻而已数攻下城邑元兵亦数从其后复之不能守及察罕帖木儿大发秦晋之师会汴城下林儿兵出战辄败婴城守百余日食将尽福通计无所出挟林儿从百骑开东门遁还安丰吴将吕珍围安丰林儿告急于太祖太祖亲率师以往而珍已入其城杀福通矣太祖击走珍而以林儿归居之滁州明年太祖为吴王又二年林儿卒林儿凡立十二年　　韩宜可
按明外史韩宜可传宜可字伯时浙江山阴人元至正中行御史台辟为掾宜可拒不行洪武初荐授山阴县学教谕转楚府录事寻擢监察御史丞相胡维庸御史大夫陈宁中丞涂节侍帝坐方从容燕语宜可直前出怀中弹文劾三人帝怒命锦衣卫监问寻释之出为按察司佥事入朝京师会赐诸司没官男女为奴婢宜可独不受后坐事将刑上御谨身殿亲鞫之天晴无云忽雷火绕殿中帝惊曰得无枉是人耶宜可遂获免未几罢归已复征至命撰祀钟山大江文谕日本征乌蛮诏皆称旨特授山西右布政使以事安置安南建文帝即位用检讨陈性善荐起云南参政入拜左副都御史卒于官　　韩祯
按万姓统谱祯洪武初任参政时展筑城池阃帅力欲亟成工役昼夜不得稍息军民困苦病亡祯谓曰城郭所以保民也今筑城而疲民是所谓以其所不爱及其所爱甚非安边保民意也朝廷闻之咎将谁归帅始惧又欲令五更始工二更而止祯曰不可乃召众定约以晨钟从事夕钟则已由是军民赴工者莫不感悦　　韩温
按万姓统谱温以指挥佥事守兰州洪武三年元将王保自甘肃来攻城凡四阅月温设方略固守屡乘其怠败之　　韩衡
按通山县志衡字克佐六都人洪武五年任兴国府学训导举文学赴京作钟山应制诗除庐州府知府后改湖州府明经博览才堪时用　　韩奕
按万姓统谱奕字公望其先安阳人宋韩琦十一世孙南渡徙苏奕潜心理学尢精医道洪武初累荐不起所著有韩山人集少师姚广孝为序谓其冲淡幽婉无尘俗气&amp;#于晋宋作者　　韩守益
按万姓统谱守益字仲修号樗寿石首人生于元季国朝以儒士摄教宜都膺贤良文学聘擢广西佥事有抚夷功补河南道御史因直言忤充国子膳夫供事不以人代寻命复御史究问本监官吏后补重庆太守调繁临江坐贡举事贬安庆府判复取为御史凡三历台谏多激上怒至是命力士用铁锤击卧地怒平命太医院调治限三日入朝乃改春坊中允人争重之有疾恳辞居家闭户吏部起用文移月至再三讣闻日上深痛惜召大学士杨溥曰卿同乡韩中允死矣即欲大用之天乃夺之甚速千百人中无此人也守益生平出处多历险阻至危言数犯无所屈挠方之古烈丈夫何让焉　　韩言
按万姓统谱言平居留心典籍手不释卷洪武初以文学见推于时因编其家为儒户一生著作最多至今旧家犹收藏之　　韩观
按明外史韩观传观字彦宾虹人高阳忠壮侯成子以舍人宿卫忠谨为太祖所知寻以父功授桂林右卫指挥佥事洪武十九年柳州融县蛮叛与参政耿文彬讨平之迁广西都指挥使拜征南左副将军从都督杨文问罪龙州比至伏罪乃移兵征奉议蛮破之剿都康向武高劳上林蛮斩酋黄世铁讨思恩都亮蛮平之观生长兵间综练武略鸷悍诛罚无所假下令如山人莫敢犯二十九年召还擢都督同知明年古州蛮叛复拜观征南副将军往讨平之还理左府事建文元年练兵德州御燕师无功成祖即位委任如故命往江西练兵城守兼节制广东福建湖广三都司命佩征南将军印镇广西节制两广官军永乐四年大发兵讨安南诏观画方略转粟饷军安南平命措置交址缘途诸堡而柳浔诸蛮乘观出复叛诏事竣还讨五年攻破之斩首万余级获其党万三千余人群蛮复定捷闻帝嘉劳之九年拜征蛮副将军总兵镇交址观威名震蛮中粤人惴惴十三年卒无子　　韩克忠
按武城县志克忠字守信洪武丁丑状元及第授行在翰林院修撰太祖爱其学行淳实仅三月迁国子监司业国子监自宋讷后学政多隳克忠与祭酒张显宗创立法制兴废补坏复编为监规进呈太祖参酌时宜刊摹永为遵守学政自此振举建文二年靖难兵起帝以克忠妙龄英锐不欲投置闲散升河南按察司佥事永乐改元谪涿鹿令洪熙初复起为监察御史卒于官　　韩永
按明外史黄钺传燕兵之入也给事死难者韩永西安人或曰浮山人状貌魁梧音吐洪亮每慷慨论兵事燕王即帝位召欲官之抗辞不屈死福王时谥永庄介赠太常寺卿　　韩郁
按明外史高巍传建文帝时用事者皆议削诸王独巍与御史韩郁先后请加恩燕师渡江郁弃官遁去不知所终　　韩约
按万姓统谱永乐初约任通州知州有学有守为政有方吏不能欺民怀其德　　韩缙
按陕西通志缙陇西人永乐丙戌进士任给事中官至郎中积学能文士夫称曰陇西韩夫子居官清谨不畏权奸　　韩珠
按广东通志珠字子琼石康人永乐乙酉领乡荐辛卯登进士历任山西右参政为政明恕民立亭以寄去思　　韩弘
按福州府志弘字士毅福清人永乐乙未进士授户部主事擢韩府长史改宁府弘好直谏王不悦诬以事被逮槛至京江西省臣为白其情得释调永平府同知以绩最升扬州府知府转山东右参政浙江左参政　　韩翼
按万姓统谱翼砥砺操行以明经举乡贡进士永乐间任主事时河决为患漕运苦艰莫有能塞之者翼奉命至辄塞之以治水有功升大理寺少卿当时有平狱缓刑民无冤之颂立朝四十年忧国爱民始终一节卒于官钦赐葬祭　　韩阳
按万姓统谱阳字伯阳山阴人永乐丁酉以春秋魁两浙历苏松二郡司训教士有成业誉望日起典江右试事所录者皆名士后多至名公卿转丹阳教谕用太常卿姚友直荐擢南监察御史论奏不避权要杨文定公溥时为宗伯推阳学行可师表一方乃授湖广按察佥事提督学政士类向化擢江西按察副使景泰丙子监省试同官有欲私其所亲者阳毅然斥之擢广东左布政使未几得请致仕阳孝友母病躬为尝粪然性方不能容人过云　　韩励
按万姓统谱励邢台人永乐间任工部主事廉能干济目为清吏　　韩玺
按万姓统谱玺太和人永乐进士任工科给事中侍从宣宗讲书日承顾问迁山东按察司佥事历广东左参政自近侍至藩臬始终以廉慎自持政声大着　　韩浩按万姓统谱浩字季洪常熟人永乐时任御史未尝深文诋斥见酷吏辄论罢之仁宗为太子留守殊被知遇讯狱讫多付韩御史奏上辄报可后迁按察江西年至九十余　　韩士奇
按山西通志士奇繁峙人永乐庚子举人历任陕西分巡关内道天顺间贼首定山等啸聚谋逆占据洋固二县改元僭号围攻汉中士奇多方募兵饬器械潜伏要地梳洗桥西岸下候贼兵半渡纵兵击之贼大溃生擒定山党属五百余贼遂平以荐升本司副使　　韩五
按齐东县志五食贫役于外先亡母父客死陵县五自伤卒求父骨归佣工七年始合葬妻亡不再娶永乐间以孝称　　韩俊
按寿光县志明宣宗时曹钦等千余人谋不轨俊以总旗率军伍数百人尽诛钦等手馘三人赐世袭锦衣卫百户　　韩雍
按明外史韩雍传雍字永熙长洲人正统七年进士授御史负气果敢以才略称出巡河道已巡按江西景泰二年擢广东副使陈循荐为右佥都御史巡抚江西天顺初罢天下巡抚官改山西副使宁王劾其擅乘肩舆诸事下狱夺官起大理少卿寻复授右佥都御史佐理院事母忧起复四年巡抚宣府大同议事入觐帝壮其貌留为兵部右侍郎宪宗立坐学士钱溥累贬浙江左参政广西猺獞流剽广东残破郡邑殆遍成化元年大发兵拜都督赵辅为总兵官以太监卢永陈瑄监其军兵部尚书王竑曰韩雍才气无双平贼非雍莫可乃改雍左佥都御史赞理军务辅亦知雍才足办贼军谋一听于雍贼平迁左副都御史提督两广军务以忧归明年两广盗复起乃起复雍右都御史总督如故雍遣参将张寿游击冯升等分道讨贼皆破之蛮民素慑雍威寇盗寝息九年柳浔诸蛮复叛参将杨广等俘斩九百人方更进而贼破怀集县兵部劾雍奏报不实广西镇守中官黄沁素憾雍抑己因讦雍且言其贪欲纵酒滥赏妄费帝遣给事中张谦往勘而广西布政使何宜副使张衔雍素轻己共酝酿其罪谦还奏事虚实交半竟命致仕去雍有雄略善断动中事机每战尝躬亲矢石不目瞬以疾恶太严而谤议易起两广人念雍功为立祠祀焉家居五年卒年五十七正德间谥襄毅初以军功予一子锦衣百户雍以授其弟至是录一子国子生　　韩能
按山西通志能盂县人正统间为随驾将军驻跸土木王师败绩能手执金瓜杀敌甚众力竭而死　　韩殷按广东通志殷字阜民番禺人宋魏公琦之后祖文祥宋末始徙番禺殷少学于乡登景泰甲戌进士历官刑部郎中伸冤理枉不避权要号韩铁笔尝偕给事中白莹往闽鞫御史朱荣狱守正不阿着有云鸿&amp;#　　韩文
按畿辅通志文新城人天顺间进士授行人擢给事中使琉球严礼度辞馈物迁户部郎中会畿内山东水上疏陈便宜十事寻升陕西参议岷番作乱出奇兵剿之转参政进右布政权茶易米以备储蓄升副都御史卒予祭葬　　韩文
按明外史韩文传文字贯道洪洞人成化初举进士除工科给事中六年承命核韦州军功还劾宁晋伯刘聚等滥杀妄报时服其鲠正进右给事中出为湖广右参议七年转左参议弘治改元为山东左参政居二年用倪岳荐擢云南左布政使六年以右副都御史巡抚湖广明年移抚河南召为户部右侍郎以母丧去丧除起改吏部进左侍郎十六年拜南京兵部尚书召拜户部尚书武宗即位文司国计力遏权幸太监刘瑾深恨文有以伪银输内库者遂以为文罪诏降一级致仕寻指文为奸党其子高唐知州士聪刑部主事士奇皆削籍瑾恨犹未已坐以遗失部籍逮文下诏狱数月始释世宗即位遣行人存问复令有司月给禀四石岁给役夫六人终其身嘉靖五年赠太傅谥忠定　　韩镛
福清
县人

按福清县志镛字文亮登成化丙戌进士授南京户部主事郎中升云南参议总督银场奏除宿弊复转贵州参议平蛮营运有功升陕西参政总督边储历官所至人怀其德　　韩重
按山西通志重字淳夫绛州人成化戊戌进士授礼科给事中升本科左弘治元年再升本科都给事中在科历九载弹劾不避权贵犯颜谏万贵妃过宠又疏正西僧之煽惑人为竦惧升陕西布政司参政以最迁本司右布政使清军督马政旬宣不怠二载升应天府尹有廉以律身勤而莅政民怀吏畏弊革利兴之褒丁母忧服除起顺天府尹务在爱民兴利祛害殚厥心力升右副都御史巡抚辽阳首劾奸宦梁&amp;#物论称快一年复奉敕巡抚湖广黜贪旌廉请饷练兵平猺息民擢南京兵部侍郎署正卿选军政不归私第不挠权势正德丁卯转北京未几进南京工部尚书疏请停不急工役诏允为刘瑾所嫉恳求致仕命下瑾嗾党恶计算败费钩致年余抑郁发疽卒于广陵公馆寿六十九岁　　韩鼎
按陕西通志鼎字廷器合水人辛丑登进士第乙巳选为礼科给事中丁未孝宗嗣位首陈公铨选经财用严兵卫崇天道四事寻差陕西宁夏二镇给散官军赏能尽革侵渔之弊人沾实惠戊申迁右给事中进左给事中太常卿丁永中少卿蒙以祺俱以黄冠起家会神乐观董素云窃祭服售人事觉因火其藏以灭迹永中等庇素云以灾闻鼎请明正其罪素云乃下诏狱众论快之鼎尽思极谏随事纳忠言皆称旨屡蒙褒纳升江西按察司副使有指挥以死罪抱冤当事历审皆知其冤而难于异同鼎曰法者天下之平也岂可知其枉而犹置人于法哉即日释之寻以疾归吐蕃作乱命制全陕讨之升兵部右侍郎正德间卒着有斗庵集庆阳府志　　韩璁
按黄梅县志璁问学该博制行孤介成化丙午乡荐授江西万安县学训弘治戊午聘云南主试寻致仕　　韩泰按蕲州志泰字道诚常州府武进县人高祖莹元时为蕲州路提举子显卿为蕲春府医官孙玺继业三世遂占籍于蕲泰医学精熟怜贫施济成化中礼部访求名医行取赴太医院三年称病归里年七十九卒　　韩福
按万姓统谱福字德夫西安人成化进士擢御史激扬有声出守大名道不拾遗奏课第一转佥都御史巡抚京畿抚绥振扬百姓绘像祀之转户部左侍郎因忤宦瑾谢职归　　韩&amp;#
按万姓统谱&amp;#成都人将家裔也自号飞霞不乐仕负不可一世概善诗文沉机远略有不可诘其际者知黄白之术托谈医事彭幸庵剿抚贼寇计多出飞霞功成而人不知　　韩邦问
按万姓统谱邦问字人经湖广籍浙江会稽人成化进士历官南京刑部尚书草庐蔬食不求安饱年九十二卒谥庄僖　　韩璒
按畿辅通志璒高阳人弘治间以进士授户部主事屡督运饷出纳称平历升山东佥事分巡辽东时妖人李真等作乱璒捕诛无遗类擢陕西按察副使避谤归寻起四川按察副使整饬威茂兵备威茂寓万山中由迭溪达松潘五寨蛮据山绝崄运道弗通璒调集兵士攀木缘崖夜袭其寨五寨悉平一方安堵升湖广参政致仕　　韩俊
按广东通志俊字克彰文昌人性宽厚有裁制登弘治丙辰进士为刑部主事迁员外以忤刘瑾归瑾诛起祠祭员外迁刑部郎中河南副使以廉能为天下第一卒于官囊无余赀世称清白　　韩邦奇
按明外史韩邦奇传邦奇字汝节朝邑人父绍宗福建副使邦奇登正德三年进士除吏部主事进员外郎六年冬京师地震上疏陈时政阙失忤旨不报会给事中孙祯等劾臣僚不职者并及邦奇帝以前疏故黜为平阳通判迁浙江佥事时中官在浙者凡四人王堂为镇守邦奇闵中官采富阳茶鱼为民害作歌哀之堂遂奏邦奇沮格上供作歌怨谤帝怒逮至京下诏狱斥为民嘉靖初起山东参议乞休去寻用荐以故官莅山西再乞休去起四川提学副使入为春坊右庶子七年主应天乡试坐试录谬误谪南京太仆丞复乞归起山东副使迁大理丞进少卿以右佥都御史巡抚宣府入佐院事进右副都御史巡抚辽东时辽阳兵变侍郎黄宗明言邦奇素有威望请假以便宜速往定乱帝方事姑息不从命与山西巡抚任洛换官至山西为政严肃有司供具悉不纳居四年引疾归中外交荐以故官起督河道迁刑部右侍郎改吏部拜南京右都御史进兵部尚书参赞机务致仕归三十四年陕西地大震邦奇陨焉赠太子少保谥恭简　　韩邦靖
按明外史韩邦奇传邦奇弟邦靖字汝度五岁读论语至三分天下有其二以服事殷掩卷沉思曰审如是则武王非矣其父大异之年十四举于乡与邦奇同登进士授工部主事榷木浙江进员外郎干清宫灾指斥时政甚切武宗大怒下之诏狱夺职为民世宗即位起山西左参议分守大同岁饥人相食奏请发帑不许复抗疏千余言不报乞归不待命辄行军民遮道泣留抵家病卒年三十六邦奇尝庐居病岁余不能起邦靖药必分尝食饮皆手进后邦靖病亟邦奇不解衣者三月乡人为立孝弟碑　　韩守愚
按陕西通志守愚鼎之子字希哲正德戊辰进士选庶吉士补兵部武库主事调山东济宁通判时流贼猖炽中外震恐当事以守愚素谙军机且边产也委以提率民兵守愚乃谕以忠义相机剿杀贼屡不利因相戒趋他境一方赖以保全历四川按察司佥事　　韩濂按万姓统谱濂字守清余姚人由进士任监察御史出按八闽以直谪江西高安县丞升通州判官转山西石州知州以忧去正德九年冬知泰州濂言行端谨老成重厚达大体历任几一年六事具举吏民畏服士有窘乏者分俸赀以周之十年秋升河南按察佥事进山东副使　　韩楷
按江夏县志楷字以正号夏浦正德丁丑进士初授刑科给事转礼科都以议大礼廷杖几死出为扬州知府历江西左布政升右副都御史巡抚云南致仕　　韩瓒按山西通志瓒绛州人正德己卯举人历教谕升蓝田知县政尚廉平百姓为立生祠升汉中通判会妖人刘列谋不轨瓒监军督率有方斩首五十余级生擒百余人获伪诏及妖书钦劳金币起补保定升济宁知州节爱有声补通州两院才之京兆憎其傲调宁州遂致仕　　韩唐
按山西通志唐太谷人正德间监生授莱芜主簿流贼杨虎等引众攻城唐躬率男拒战斩贼首数十力尽被害赠莱芜知县荫子入监　　韩士英
按万姓统谱士英字廷延南充人正德进士嘉靖初以南京户部郎中知岳州府温雅有度政尚明恕重创郡堂修葺诸废坠咸不扰于民后官至户部尚书　　韩奕按陕西通志奕本卫后所人字大之家贫不能受读以赋役见辱于军吏始奋志向学登正德中进士授四川新都令持己廉慎莅政平易擢监察御史奉命巡盐两浙时值矿徒啸聚横行州县奕曰盐法不过商估一年利害耳今变起不灭祸延不浅多方招抚于是大群解散后升四川佥事致仕为陶穴之居于城南教授生徒讲明性命之学一时隽髦多出门下暇则引水灌园设烹药淡然自得垂三十年　　韩士聪
按明外史韩文传太监刘瑾恨文指为奸党其子高唐知州士聪削籍士聪举人罢官后不复仕　　韩士奇
按明外史韩文传文子士奇进士终湖广参政　　韩士贤按明外史韩文传文少子士贤由举人为开封同知　　韩廷玮按明外史韩文传文孙廷玮进士行太仆卿
　　韩应龙
按万姓统谱应龙字汝化余姚人嘉靖乙未进士第一　　韩一古
按青城县志一古嘉靖戊戌进士授行人司行人选南京广东道监察御史巡视下江时分宜柄政一古抗章列其罪权贵忌之迁扬州知府壬子秋迁四川按察司副使忌者竞萋菲挂冠归纔年四十有五　　韩道儿按山西通志道儿临县人嘉靖十九年北兵入境掠其父道儿时十七岁追及之以石击兵救父得免道儿被杀有司上其事旌表从祀　　韩选
按陕西通志选灵州都指挥嘉靖三十二年从总兵姜应熊奋勇堵敌自辰至晚伤敌甚众力竭敌因碎其尸朝廷建祠赠祭　　韩叔阳
按高淳县志叔阳字进甫少聪慧有远志登嘉靖丁未进士授浦江令厘弊戢奸以政绩着历户部郎出守严州有惠利擢湖广副使不赴　　韩&amp;#
按万姓统谱四川泸州卫人嘉靖丙辰进士授中书历吏部文选司郎中为人兢兢守法感时事受病卒　　韩君恩
按山西通志君恩沁水人嘉靖丙辰进士任庐州府推官升陕西道监察御史浙江按察司副使事亲孝与弟友立朝侃侃有气节　　韩邦宪
按高淳县志邦宪字子成叔阳子少以奇童称领嘉靖戊午乡荐明年成进士相国欲引入馆选不赴授屯田主事佐理大工绝中贵人侵冒及营永陵有功晋虞衡员外郎因念父告归父随卒祖母母相继卒居三丧致哀尽礼服阕补刑部迁衢州知府甫至问民疾苦首陈明大义明职守实节省复成法议赋役讲实政广储蓄修武备八事而尢以教化风俗人才为先旌礼孝节捐俸养士他所规画尚多将次第举行而疾作矣时大旱犹强起书檄发粟赈济及将卒惟惓惓百姓是念语不及私所著有高淳事宜私议四则衢州诸集　　韩楫
按山西通志楫蒲州人嘉靖乙丑进士由庶吉士授刑科给事中穆庙登极上君道三札元辅徐称为中兴第一疏举文清公从祀累升通政　　韩福
按胶州志福字以德年二十余尚未读书从父入城值博士弟子员谒州守守优礼之福见怃然曰彼青衿者非夫也耶始发奋向学寻登两榜历升巩昌知府入计考廉能最巡抚宁夏累建边功致仕归每入城不乘车马卒朝廷遣官谕祭恩荫一子景入监　　韩必显按安丘县志必显字用晦隆庆戊辰进士授洛川令报竣行取御史时江陵柄政尚操切必显独以宽和持论江陵不悦谪楚藩司幕量移庐州司理平反大狱无数历南冏丞及地曹郎晋秩符卿持节晋阳册封衡国馈遗无所受惟以道义法纪规劝二藩二藩改容礼之迁京兆奉法不阿贵戚大珰折简一切谢绝晋纳言留意封驳忧形于色一时称任事才属关中凶瘵求所以镇抚之者久难其人上偶自维曰何不遣韩卿耶遂拜右佥都御史巡抚陕西以内艰不果行寻疾卒　　韩容
按青城县志容隆庆辛未进士授宜兴县知县以忧归服除补武陟迁天雄别驾寻守泽州迁留都冬官大夫将归养无何有高州之命于是上书乞骸骨遂以高州守致仕　　韩绍
按浙江通志绍字光祖乌程人隆庆辛未进士拜给事中忤江陵外转兵备迁行太仆卿致仕子敬庚戌第一人风流文彩足以名世　　韩萃善
按淄川县志萃善万历甲戌孙继皋榜进士授常州府推官历南京户部主事员外郎中山西太原府知府浙江按察司副使陕西布政司右参政疏乞终养　　韩取善按淄川县志取善万历丁丑沈懋学榜进士授工部主事改户部历主事员外郎中升山西参政按察司右布政以都察院右佥都御史巡抚辽东　　韩擢
按广东通志擢字叔捷博罗人登万历十四年进士除南户部主事榷税北新关历迁漳州知府简讼宽平升四川按察副使分部川西廉静率属会永宁土酋牝鸡弄兵中丞谓擢可服之请进参政改下南川道治其事乃单骑檄酋妇奢世统世续数其罪咸击颡帖服事竣恳归中丞为请复故秩上许之归里　　韩范按山西通志范字思兼沁水人万历丙戌进士授工部主事理南旺泉闸升营缮司员外求外补升兵部武选司郎中适选军政严毅廉靖凛不可犯黜中珰所私权贵衔之借霍文炳事左迁陕西金县典史丁外艰家食二十七年泰昌初起南武选司郎中天启元年升南通政司右参议明年升奉天府丞进通政司右通政引年致仕　　韩爌
按明外史韩爌传爌字象云蒲州人万历二十年进士授庶吉士进编修历官少詹事充东宫日讲官四十五年擢礼部右侍郎协理詹事府久之命教习庶吉士泰昌元年八月光宗嗣位拜礼部尚书兼东阁大学土入参机务未几光宗疾渐与方从哲刘一同受顾命两朝易命之际宫府危疑爌竭诚翼卫中外倚以为重以登极恩加太子太保户部尚书文渊阁大学士从哲去一当国爌协心佐理天启元年正月请开经筵从之大婚礼成加少保吏部尚书武英殿大学士荫一子尚宝司丞以贵州平苗功加少傅太子太傅建极殿大学士二年文震孟建言获谴论救甚力三年以山东平妖贼功加少师太子太师时叶向高当国爌次之及杨涟劾魏忠贤二十四大罪忠贤求援于爌爌不应忠贤深衔之既向高罢爌为首辅每事持正为善类所倚而同官魏广微深结忠贤遍引邪党逐赵南星高攀龙杨涟左光斗陈于廷朝政大变爌即抗疏乞休五年逆党李鲁生劾爌削籍除名庄烈帝登极复故官崇祯元年五月遣行人召之十二月还朝复为首辅皇长子生请尽蠲天下积逋报可时大治忠贤党爌与李标钱龙锡主之列上二百六十二人罪分六等时逆案虽定王永光袁弘勋范捷辈日为翻案计都城戒严初袁崇焕入朝尝与钱龙锡语边事龙锡东林党魁也捷遂首攻龙锡逐之明年正月中书舍人原抱奇劾爌主款误国招寇欺君宜与龙锡并斥其言主款者以爌崇焕座主也帝重去爌贬抱奇秩无何左庶子丁进以迁擢愆期怨爌亦劾之而工部主事李逢甲劾疏继上爌即三疏引疾诏赐白金彩币驰驿遣行人护归爌先后作相老成慎重引正人抑邪党天下称其贤才七年李自成陷蒲州迫爌出见不从贼执其孙曰不来则杀之爌止一孙乃出见贼释其孙爌归愤郁而卒年八十　　韩世能
按明外史黄凤翔传万历二十年礼部左侍郎韩世能去起凤翔代之世能字存良长洲人凤翔同年进士由庶吉士授编修与修世宗穆宗实录充经筵日讲官历侍读祭酒礼部侍郎教习庶吉士馆阁文字是科为最盛世能尝使朝鲜赠遗一无所受　　韩上桂
按广东通志上桂字孟郁号月峰番禺人幼&amp;#异绝伦好读书家贫不能给尝借人二十一史阅览一月即默识人物地名万历甲午举于乡以亲老求仕初授国子监丞未几转永平通判时宇内多事军储孔亟南北飞挽时有告匮上桂下车经画设法军赖以济巡抚方一藻才之大为荐赏崇祯甲申三月京师报至郁郁抱病数日卒　　韩应龙
按襄阳府志应龙字五云光化人万历丁酉举人授南川令平白仙台有功加级转青州运同寻升长芦运使回籍闯逆据襄强之官不应百苦备尝自缢死　　韩浚按淄川县志浚万历戊戌榜进士授嘉定知县擢广西道御史时神宗静摄日久浚疏有积怠成玩积玩成弛等语时论韪之巡鹾两浙巡按江右入掌河南道佐察典大计激扬不遗余力转大理寺丞值山左大饥公倡议请赈获发帑金十万济焉升佥都御史巡抚保定以疾请告归里　　韩仲雍
按高淳县志仲雍字璧哉万历甲辰进士观政吏部丙午顺天乡试分校所获多名士丁未除户部主事出榷九江关升贵州按察使提学佥事饬士试题外加论表策一道气习文章翕然一变升福建副使弃官归　　韩日缵
按广东通志日缵字绪仲鸣凤子博罗人万历丁未魁南宫选庶吉士己酉丁父忧服阕除检讨丙辰会试同考得士尽名硕丁巳请还里泰昌元年起左春坊左赞善天启元年管诰敕充两朝实录纂修官升右谕德兼侍讲壬戌会试复同考升右庶子兼侍读十月升礼部右侍郎充两朝实录纂修总裁丙寅经筵日讲时凶竖窃政人畏其炎日缵独淡然处之改南礼部侍郎改北升南礼部尚书未几母讣至奔丧服阕壬申起礼部尚书癸酉纂修实录甲戌充经筵讲官初进讲书经无偏无陂一节疏释详明上悦乙亥命教习馆员上嘉其实学史职有裨纂实录积劳致病终谕祭葬谥文恪　　韩敬
按浙江通志敬字求仲乌程人庚戌状元着书充栋以文章名世　　韩肫仁
按山西通志肫仁字伯伦沁水人万历癸丑进士授大理寺评事由寺副历寺正凡三年升青州知府除供亿兴学校清滞狱抑豪右旌节孝礼士夫吏畏民服人人欢欣适仲弟讣至日夜悲思遂上书告终养解绶归抵家旬日乃下章准以副使职衔终养寻奉旨旌其门曰节孝　　韩仲孝
按高淳县志仲孝字君陈湖广副使叔阳之孙衢州太守邦宪子也弱冠食廪读书守身金川唐侯以淡台灭明称之人因称为淡明先生万历丁巳岁大祲诏他郡县改折如高淳仲孝曰以淳为例而惠不及淳上书京兆奏请于常额外更蠲三之一所著有非斋集行于世　　韩野云
按贵州通志野云不详其自万历间止大道观能知人隐善饮不醉既尽数斗运于周身骨节珊然人携酒就之每于袖中出殽核以啖客无不遍者恒携一铁笛饮则吹之响彻云表后不知何往　　韩一光
按高淳县志一光字季孚登崇祯戊辰进士初授行人奉诏册封万安王癸酉考选河南道御史声震京师疏劾魏党乙亥代巡四川力禁投献严革冗役官属贪秽一清外转浙佥丁丑升参议己卯升山东副使告归　　韩识
按陕西通志识武功人儒生崇祯甲戌守堡御贼堡已陷犹持梃当门伤数贼贼壮之不欲杀识大骂不已竟磔死　　韩承宣
按山西通志承宣蒲州人崇祯甲戌进士主事奎子任山东历城县知县以殉城赠光禄寺卿　　韩演
按陕西通志演陇州庠生崇祯八年寇陷陇州演被执不屈而死　　韩淡
&lt;/div&gt;
    &lt;div class="pagination"&gt;
&lt;a href="氏族典卷诸姓部_page226.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page222.html"&gt;222&lt;/a&gt;&lt;a href="氏族典卷诸姓部_page223.html"&gt;223&lt;/a&gt;&lt;a href="氏族典卷诸姓部_page224.html"&gt;224&lt;/a&gt;&lt;a href="氏族典卷诸姓部_page225.html"&gt;225&lt;/a&gt;&lt;a href="氏族典卷诸姓部_page226.html"&gt;226&lt;/a&gt;&lt;span class="current-page"&gt;227&lt;/span&gt;&lt;a href="氏族典卷诸姓部_page228.html"&gt;228&lt;/a&gt;&lt;a href="氏族典卷诸姓部_page229.html"&gt;229&lt;/a&gt;&lt;a href="氏族典卷诸姓部_page230.html"&gt;230&lt;/a&gt;&lt;a href="氏族典卷诸姓部_page231.html"&gt;231&lt;/a&gt;&lt;a href="氏族典卷诸姓部_page232.html"&gt;232&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page228.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
