<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 819 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 819 页/共 899 页</h1>
    <div class="content">按晋书皇甫重传重字伦叔安定朝那人也性沈果有才用为司空张华所知元康中华版为秦州刺史齐王冏辅政以重弟商为参军冏诛长沙王乂又以为参军时河闲王颙将李含先与商重有隙说颙起兵共攻乂以讨后父尚书仆射羊元之及商为名乂既屡败乃使商闲行赍帝手诏令重进军讨颙商行过长安颙捕得杀之乂既败重犹坚守闭塞外门将士为之死战重获御史驺人问曰我弟至未驺云已为河闲王所害重失色立杀驺于是城内知无外救遂共杀重先是重遣养子昌请救于东海王越越不肯出兵昌乃诈称越命迎羊后于金墉城以后令发兵讨张方奉迎大驾事起仓卒百官初皆从之俄而又共诛昌　　皇甫方回
按晋书皇甫谧传谧子方回少遵父操兼有文才永嘉初博士征不起避乱荆州闭户闲居未尝入城府蚕而后衣耕而后食先人后己尊贤爱物南土人士咸崇敬之刺史陶侃礼之甚厚王敦遣从弟廙代侃廙既至荆州以方回为侃所敬责其不来诣己乃收而斩之荆土莫不流涕　　皇甫澹
按晋书刘沈传张方逼京师沈奉诏驰檄四境以安定太守卫博功曹皇甫淡为先登袭长安淡被擒将活之淡不为之屈于是见杀　　皇甫道
按万姓统谱道穆之子雍州都督
　　皇甫诪
按万姓统谱诪散骑常侍
　　皇甫贞
按晋书朱序传梁州刺史周琼失巴西三郡告急于序序遣将军皇甫贞率众赴之　　皇甫钊
按晋书周访传访子抚抚子楚楚子琼为梁州刺史领西戎校尉氐人窦冲反欲入汉川安定人皇甫钊等谋纳冲琼密知之收钊等斩之　　皇甫敷
按晋书安帝本纪元兴三年三月刘裕斩皇甫敷于罗落　　皇甫希之
按晋书桓元传元以历代咸有肥遁之士而己世独无乃征皇甫谧六世孙希之为著作并给其资用皆令谢而不受号曰高士时人名为充隐　　皇甫真
按晋书慕容暐载记皇甫真字楚季安定朝那人也弱冠以高才廆拜为辽东国侍郎皝嗣位迁平州别驾后以破麻秋之功拜辽东营丘二郡太守皆有善政及&#僭位入为典书令后从慕容评攻拔邺都珍货充溢真一无所取惟存恤人物收图籍而已&#临终与慕容恪等俱受顾托吕护之叛恪以真为冠军将军别部都督真性清俭寡欲不营产业饮酒至石余不乱雅好属文凡着诗赋四十余篇王猛入邺真从入关为奉车都尉数岁而死　　皇甫固
按唐书宰相世系表晋广魏太守固
　　皇甫柴
按唐书宰相世系表皇甫固生柴徙襄阳又徙寿春　　皇甫岌按晋书慕容廆载记廆推举贤才渤海封奕安定皇甫岌并以文章才隽任居枢要　　皇甫覆
按晋书姚苌载记苻坚为慕容冲所逼走入五将山坚司隶校尉权翼大鸿胪皇甫覆等文武数百人奔于苌　　皇甫序
按晋书姚兴载记兴之西也没奕于密欲乘虚袭安定长史皇甫序切谏乃止于自恨失言阴欲杀序　　皇甫轨按晋书冯跋载记魏军大至跋遣其将姚昭皇甫轨等距战轨中流矢死　　宋
　　皇甫安民
按宋书薛安都传安都从世祖伐逆加宁朔将军领马军至朱雀航横矛瞋目叱贼将皇甫安民等曰贼&#君父何心事之　　皇甫仲远
按宋书邓琬传琬遣阎湛之来寇庐江台军失利正员将军皇甫仲远并没　　皇甫道烈
按宋书殷琰传晋安王子勋反琰意欲奉顺而士人前陈南顿二郡太守皇甫道烈道烈从弟前马头太守景度并劝琰同逆　　皇甫贤
按宋书沈攸之传攸之发兵反自率宁朔将军中兵参军皇甫贤等闰十月四日至夏口　　南齐
　　皇甫仲贤
按南齐书周盘龙传戍将张蒲与卤潜相结因大雾拔白争门戍主皇甫仲贤于门拒战斩三人众乃退　　皇甫耽按南齐书魏虏传建武二年伪安南将军魏郡王元英寇南郑泰州治中皇甫耽拒战死　　皇甫肃
按南齐书垣崇祖传崇祖为虏将欲南奔卤执其母为质崇祖妹夫皇甫肃兄妇薛安都之女故虏信之　　梁　　皇甫谌
按梁书张齐传天监十五年魏东益州刺史元法僧遣子景和来拒齐师南安太守皇甫谌逆击之大破魏军于葭萌
　皇甫姓部汇考
唐书
　　宰相世系表
皇甫氏出自子姓宋戴公白生公子充石字皇父皇父生季子来来生南雍以王父字为氏六世孙孟之孟之生遇避地奔鲁裔孙鸾汉兴自鲁徙茂陵改父为甫裔孙晋广魏太守固生柴徙襄阳后又徙寿春裔孙珍义　　皇甫氏宰相一人鏄
　　吕才传
才卜宅篇曰孔殷宋华向萧亳皇甫本之子姓白居易长庆集　　皇甫镛墓志
公姓皇甫讳镛字龢卿始封祖微子也周克殷封于宋九世至戴公戴公之子曰皇父因字命族为皇父氏至于秦徙茂陵改父为甫及汉迁安定朝那其后为朝那人
　王史姓部列传
　　周
　　王史氏
按汉书艺文志王史氏二十一篇
注
七十子后学者
刘向别录云六国时人也
　　汉
　　王史篆
按万姓统谱篆清河太守
　　王史音
按郑樵通志音新丰令
　　后汉
　　王史元庠
按郑樵通志后汉侍中王史元庠
　　晋
　　王史简
按万姓统谱简曲阿人

　王史姓部汇考
郑樵通志
　　以官为氏
王史氏风俗通周宣王太史号王史氏英贤传周共王生圉圉曾孙满生简简生业业生宰世传史职因氏焉汉清河太守王史篆生音新丰令艺文志有王史氏后汉侍中王史元庠晋亦有王史氏凌迪知万姓统谱
　　王史姓
王史风俗通周宣王太史号王史氏其后氏焉　王孙姓部列传
　　周
　　王孙满
按左传宣公三年楚子伐陆浑之戎遂至于雒观兵于周疆定王使王孙满劳楚子楚子问鼎之大小轻重焉对曰在德不在鼎德之休明虽小重也其奸回昏乱虽大轻也周德虽衰天命未改鼎之轻重未可问也　　王孙挥
按左传襄公二十三年秋齐侯伐卫先驱&#荣御王孙挥　　王孙贾
按左传定公八年卫侯欲叛晋而患诸大夫王孙贾使次于郊大夫问故公以晋诟语之公朝国人使贾问焉曰若卫叛晋晋五伐我病何如矣皆曰五伐我犹可以能战乃叛晋　　王孙说
按万姓统谱说周时人
　　王孙由
按万姓统谱由楚臣
　　汉
　　王孙子
按汉书艺文志王孙子一篇
注
一曰巧心
　　王孙庆
按汉书王莽传莽天凤三年十月翟义党王孙庆捕得莽使太医尚方与巧屠共刳剥之量度五臧以竹筳导其脉知所终始云可以治病　　王孙大卿
按汉书货殖传王孙大卿以财养士与雄杰交王莽以为京司市师汉司东市令也　　王孙滑
按陈留耆旧传王孙滑治三礼为博士

　阳成姓部汇考
郑樵通志
　　复姓
阳成氏风俗通阳成胥梁晋隐士也汉有谏议大夫阳成公衡功臣表梧齐侯阳成延传封六代成或作城王莽时阳成修献符命
　堂溪姓部汇考
史记
　　吴世家
吴王留楚不去夫概亡归吴而自立为吴王阖闾闻之乃引兵归攻夫概夫概败奔楚楚昭王乃得以九月复入郢而封夫概于堂溪为堂溪氏
　羊角姓部列传
　　周
　　羊角哀
按烈士传羊角哀左伯桃为死友闻楚王贤往寻之道遇雨雪计不俱全乃并衣粮与羊角哀入树中而死
　王官姓部汇考
郑樵通志
　　以官为氏
王官氏晋有王官无地楚有王官子羽为沃邑大夫　王人姓部列传
　　汉
　　王人宰公
按郑樵通志汉有安平太守王人宰公

　王子姓部列传
　　周
　　王子城父
按史记齐世家惠公二年长翟来王子城父攻杀之埋之于北门　　汉
</div>
    <div class="pagination">
<a href="氏族典卷诸姓部_page818.html">上一页</a><span>...</span><a href="氏族典卷诸姓部_page814.html">814</a><a href="氏族典卷诸姓部_page815.html">815</a><a href="氏族典卷诸姓部_page816.html">816</a><a href="氏族典卷诸姓部_page817.html">817</a><a href="氏族典卷诸姓部_page818.html">818</a><span class="current-page">819</span><a href="氏族典卷诸姓部_page820.html">820</a><a href="氏族典卷诸姓部_page821.html">821</a><a href="氏族典卷诸姓部_page822.html">822</a><a href="氏族典卷诸姓部_page823.html">823</a><a href="氏族典卷诸姓部_page824.html">824</a><span>...</span><a href="氏族典卷诸姓部_page820.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
