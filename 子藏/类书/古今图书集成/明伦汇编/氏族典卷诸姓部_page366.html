<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 366 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 366 页/共 899 页</h1>
    <div class="content">按万姓统谱裕字公裕莆田人璞曾孙通经有名创义斋以来多士立为五规曰修身谨行立志抗节潜心经术留意世务限日收功既没皇甫泌谥之曰义成逸士　　黄子信
按万姓统谱子信长泰人以文章履行为学者师初调新会盐场帅杨长孺以其年老心易之尝捃摭其簿书子信将拂衣而去投以诗有云六年两度拜宸旒换得青衫白上头飞鹊只因无树繞穷猿何暇择林投明知着脚当来误几欲抽身不自由安得有钱了官债便无三径也归休长孺得诗恨知之晚及归又诗云笑倩西风拂旧埃归时行李似初来也知三载清贫好博得一家强健回　　黄辙
按浦城县志辙字遵晦四岁能诵书日记数千言治平四年进士乙科调虔州司理秩满为安仁令时蒲宗孟察访荆湖南北路辟为本司干官且荐其材迁著作佐郎知新昌县发奸伏抚善良部使者奏课为第一改奉议郎监泗州排岸丁母忧服阕拜大理丞乞补外通判筠州还朝卒　　黄隐
按莆田县志隐字仲光璞五世孙治平四年进士知无锡县以最闻元丰中召为监察御史迁殿中侍御史刚直敢言无所畏避元佑初迁国子司业力排王氏新语出守泗州历监司郡守坐尊司马氏学入元佑党籍　　黄彦臣
按龙溪县志彦臣字叔灿治平四年进士初授南宁簿历知长汀南安二县转泉广二州倅迁莆汀剑建四郡守累赠少师彦臣纠郡时有强盗在理守欲置之法彦臣疑其冤故缓之果获真盗在剑建兴利除害历中外俱有声称　　黄庶
按尚友录庶字亚父分宁人其先居金华四世祖赡知分宁遂家焉工诗子大临庭监叔达　　黄廉
按宋史黄廉传廉字夷仲洪州分宁人第进士历州县熙宁初或荐之王安石安石与之言问免役事廉据旧法以对甚悉河朔被水河南齐晋旱淮浙飞蝗江南疫疠帝命廉体量振济东道除司农丞还报合旨擢利州路转运判官复丞司农为监察御史里行加集贤校理提点河东刑狱元佑元年召为户部郎中陆思闵茶法为川陕害遣廉使蜀按察明年还为左司郎中迁起居郎集贤殿修撰枢密都承旨上官均论其往附蔡确为狱改陕西都转运使拜给事中卒　　黄大临
按万姓统谱大临字元明善诗有云急雪鹡鸰相并影惊风鸿雁不成行　　黄庭坚
按宋史黄庭坚传庭坚字鲁直洪州分宁人幼警悟举进士调叶县尉熙宁初举西京学官第文为优教授北京国子监留守文彦博才之留再任知太和县以平易治民安之哲宗立召为校书郎神宗实录检讨官逾年迁著作佐郎加集贤校理实录成擢起居舍人丁母艰庭坚性笃孝母病弥年昼夜视颜色衣不解带及亡庐墓下哀毁得疾几殆除服为秘书丞提点明道宫绍圣初出知宣州改鄂州章惇蔡卞与其党论实录多诬俾前史官分居畿邑以待问庭坚书用铁龙爪治河有同儿戏至是首问焉对曰庭坚时官北都尝亲见之真儿戏耳凡有问皆直辞以对闻者壮之贬涪州别驾黔州安置言者犹以处善地为骫法以亲嫌遂移戎州徽宗即位起监鄂州税佥书宁国军判官知舒州以吏部员外郎召皆辞不行丐郡得知太平州至之九日罢主管玉龙观庭坚在河北与赵挺之有微隙挺之执政转运判官陈举承风旨上其所作荆南承天院记指为幸灾复除名羁管宜州三年徙永州未闻命而卒年六十一庭坚学问文章天成性得善行草书楷法亦自成一家与张耒晁补之秦观俱游苏轼门天下称为四学士初游灊皖山谷寺石牛涧乐其林泉之胜因自号山谷道人云　　黄叔达
按尚友录叔达号知命子善诗尝与陈履常谒法云禅师夜归衣白衫骑驴缘道摇头而歌履常行于后一市惊以为异人明日李伯时画以为图邢敦夫作歌　　黄诰
按万姓统谱诰字君谟平江人熙宁进士为长沙簿时章惇开梅山请增税役诰力言罢之终太府卿　　黄彦按吴县志彦字修中挺子熙宁六年以王安石经说第进士安石举为越州教授迁瀛州防御推官知崇德县长兴丞以省罢知浦江县清直明恕时称有古循吏风除楚州教授宗正寺簿改富阳令坐法免管勾嵩山崇福宫官至朝奉大夫致仕政和四年卒　　黄德裕按万姓统谱德裕字仲益邵武人登元丰二年进士第知福州闽县方劲有为再知凤翔卒　　黄裳
按延平府志裳南平人字冕仲元丰五年廷试第一人政和间知福州为端明殿学士礼部侍郎迁尚书方三舍法行裳谓宜近不宜远宜少不宜老宜富不宜贫不如遵祖宗科举之制建炎中年八十七卒　　黄静按浦城县志静字安仁元丰五年进士历州县所至有声政和中除福建提举值岁歉殚力赈济百丈山丛竹结实大似占城米因图以奏诏付史馆置常平仓于仙阳镇以惠艰食之民静出钱数千缗为籴资其仓任满丐祠以归官至朝奉大夫　　黄辅国
按浦城县志辅国字应图辙之子元丰八年进士任青州司理调浮梁县主簿以枢密章楶奏辟为南海令改宣德郎知高邮县帅漕特荐授枢密院编修官除右正言累迁右司谏知无不言上留意学校辅国建议令诸州县皆置学除起居舍人命阅元佑以来臣僚章奏籍为奸党辅国不奉诏遂改中书舍人直学士院寻出知袁州江宁府落职知光州大观初知福泉二州后以给事中召辅国已卒追赠大中大夫　　黄實按宋史黄實传實字师是陈州人登进士第历司农主簿积官提举京西淮东常平元丰末议罢提举官命未布實舅章惇属蔡确徙實提点开封县镇迁提点梓州路两浙刑狱京东河北转运副使哲宗以實为监司久议召用曾布阴沮之乃以知陕州为江淮发运副使贺辽主登位还除太仆卿再擢宝文阁待制知瀛州徙定州卒于官實孝友敦睦世称其内行苏辙在陈与實游因结昏其后又与轼友善绍圣党祸起實以章惇甥故获免然亦不得久于朝着焉　　黄昭按万姓统谱昭字晦甫元佑中召拜侍御史在家着孝友之誉立朝有忠鲠之节子友闻友益友颜　　黄友闻按万姓统谱友闻字闻善与柳氏兄弟杯酒相失山谷有诗云自入醉乡无畔岸心与黄伯为友朋更阑骂坐客星散午过未苏发鬅鬠　　黄友颜
按万姓统谱友颜字颜徒作贫乐斋山谷以二诗咏之其一曰小山作朋友义重子舆桑香草当姬妾不须珠翠装乌鸟窥冻砚星月入幽房儿报无炊米浩歌绕屋梁　　黄履
按宋史黄履传履字安中邵武人少游太学举进士调南京法曹又为高密广平王二宫教授馆阁校勘同知礼院擢监察御史里行辞御史改崇政殿说书同修起居注进知制诰同修国史遭母忧去服除以礼部尚书召迁御史中丞哲宗即位徙为翰林学士履素与蔡确章惇邢恕相交结每确惇有所嫌恶则使恕道风旨于履履即排击之至是更自谓有定策功刘安世发其罪以龙图阁直学士知越州坐举御史不当降天章阁待制历舒洪苏鄂青州江宁应天颖昌府绍圣初复龙图阁直学士为御史中丞拜尚书右丞会正言邹浩以言事贬新州履曰浩以亲被拔擢之故敢犯颜纳忠陛下遽斥之死地人臣将视以为戒谁复敢为陛下论得失乎乞徙善地坐罢知亳州徽宗立召为资政殿学士复拜右丞未逾年求去加大学士提举中太一宫卒　　黄邦俊
按尚友录邦俊永福人父远举进士知莆田县尝解心经行于世邦俊元佑初举进士累迁大理寺丞后知英州有真阳共理集二卷胥训诰文三卷纂韵谱六卷强记集八卷　　黄蕡
按万姓统谱蕡字仲实震之曾孙其父尝与饮命蕡为诗其伯戏之曰汝叔祖鉴年七岁赋栀子诗为世传诵后为学士汝能之乎言毕蕡诗就有黄栀姑且饶它咏丹桂行须见我攀之句满座称赏年十八自郓贡太学以明经屡占上第尝作易传推明大衍之数尢精确元佑五年庚午擢进士第初调黄冈簿丁外艰服阕除赣县尉在官尚气节不能俯仰会飞蝗入境多方捕之有恶蕡者反以捕蝗不及罢去恬不介意元符初起为宣城丞改宣教郎知奉新县　　黄策按吴县志策字子虚彦子登元佑六年进士历雍丘主簿齐州教授元符末诏中外言事时昭慈圣献皇后既复位号而典册未正策上书甚切蔡京深衔之崇宁初入党籍羁管登州会赦还乡后为发运使属官靖康初为两浙漕使建炎中追录党人除直秘阁通判严州初钦宗在青宫时闻策名大书随缘堂三字以赐因自号随缘居士仕至工部侍郎　　黄&#
按莆田县志&#字仲实元佑间举经明行修科弗就哲宗诏降袍笏就其家起之始调清溪尉转知长泰县修治学舍无一不备晨治邑事日中与诸生讲肄经旨逮暮而归寻权龙溪尉卒　　黄晛
按万姓统谱晛字东晖瓯宁人绍圣初登第后知曹之属县童贯宣抚陕西恐吓官吏以壮其威道出曹州郡县罗拜于庭晛独秉笏挺立贯密令询其姓名晛遂弃官去　　黄中美
按邵武府志中美字文昭登绍圣元年进士调真定司理参军知邢州平乡县以不阿上官罢退久之贫甚亲友强起之乃更调镇西军节度推官守武将慢视法令僚属中美不为挠事有不可必庭辩之守为之愧屈改宣德郎知浚州卫转奉议郎除河北都转运司属官北京留守辟以为真定府录事移信德府时兵兴盗起信德城陷官吏匍匐拜降恐后中美独誓死不屈寇退先降者皆抵罪而宣抚独奇其节俾以府事未几以内禅转朝议大夫靖康元年还次京师京城被围明年钦宗北狩张邦昌受伪命一时公卿俯首听命中美感愤不数日卒　　黄涣
按万姓统谱涣灵山人元符初进士初授密州文学权知&#林州高宗壮其有志擢兵部侍郎建炎三年战没赠秘阁修撰官其一子　　黄琮
按万姓统谱琮字子方莆田人元符中登第初为长溪尉遭父艰邑令以千缗为赙辞徒步扶榇归迁闽清县又捐俸代民输有闽清清过伯夷清之谣移同安县令为福州方田指教官人甚德之时与陈麟翁谷号三循吏年五十以母老乞归傅崧卿荐不起母丧哀瘠不食甘露降于繐帷三日　　黄庠
按宋史孙唐卿传黄庠字长善洪州分宁人博学强记超敏过人初至京师就举国子监开封府礼部皆为第一比引试崇政殿以疾不时入天子遣内侍即邸舍抚问赐以药剂是时庠名声动京师所作程文传诵天下闻于外方近世布衣罕比也归江南五年以病卒　　黄伯思
按宋史黄伯思传伯思字长睿其远祖自光州固始徙闽为邵武人祖履资政殿大学士父应求饶州司录伯思以履任为假承务郎甫冠入太学元符三年进士高等调磁州司法参军久不任改通州司户丁内艰服除除河南府户曹参军治剧不劳而办秩满留守邓洵武辟知右军巡院伯思好古文奇字洛下公卿家商周秦汉彝器款识研究字画体制悉能辨正是非道其本末遂以古文名家除详定九域图志所编修官改京秩寻监护崇恩太后园陵使司掌管笺奏以修书恩升朝列擢秘书省校书郎未几迁秘书郎纵观册府藏书至忘寝食逾再考丁外艰宿抱羸瘵因丧尢甚服除复旧职伯思颇好道家自号云林子别字霄宾及至京梦人告曰子非久人间上帝有命典司文翰觉而书之不逾月以政和八年卒二子诏右宣教郎荆湖南路安抚司书写机宜文字右从事郎福州怀安尉　　黄沔
按仙游县志沔字朝宗元符三年登进士第徽宗奇其才尝以江南豪士称之御笔擢编修历江淮荆浙福建广南等路提点坑冶使官至朝请大夫秘阁修撰　　黄国镇
按尚友录国镇字子芳元符三年登第为福清尉孤介不可犯每游佛寺僧瀹茗饮之必偿以钱而去及去官一奴荷笼纵步南归后仕至本路提刑　　黄相
按尚友录山谷子相小字小德生母出于微贱故山谷诗云解着潜夫论不妨无外家东坡次韵有云名驹已汗血老蚌空泥沙山谷在黔中与王泸州帖云小子相今年十四骨相差庞厚又诗云小儿未可知客或许敦庞　　黄得礼
按万姓统谱得礼丰城人举进士为柳州推官建中靖国初应诏言持平守正如彭汝砺叶涛之徒当省其言子彦辅着论是非刊落陈言历官所至有声次山性警敏历官吏部员外郎数论事补外提点湖南刑狱　　黄龟年
按宋史黄龟年传龟年字德卲福州永福人登崇宁五年进士第调洺州司理参军累官河北西路提举入为太常博士靖康元年除吏部员外郎拜监察御史寻除尚书左司员外郎中书门下检正诸房公事充修正局检讨官迁殿中侍御史会边报王伦来归龟年劾桧专主和议沮止恢复植党专权渐不可长章凡三上遂褫桧职除太常少卿累迁起居舍人中书舍人侍御史常同言龟年阴结大臣致身要地又交结诸将趣操不正罢归司谏詹大方希桧意劾龟年附丽匪人搢绅不齿落职本贯居住卒子衡仕至湖南提举　　黄锺
按万姓统谱锺字器之兴化县人号定斋从陈昭度游干道中登第待次德化尉调漳州录事参军平生喜著述有周礼集解荀扬续注杜诗注释史要诸书　　黄彦远按尚友录彦远字思邈金溪人政和二年进士为平江府教授值睦寇逼近邑境官吏宵遁母尧氏闻难遣人勉之曰忠孝不两立汝当死职勿吾忧也彦远以义率士民城守贼不敢犯丁艰哀毁成疾庐墓三年服除再调吉水令而归隐居东庵着五经指南运气要览东庵文集　　黄锾
按浦城县志锾字用和登政和五年进士为工曹按视诸邑水灾蠲田租十之八部使者怒调衢州西安丞方腊初平郡县沦废锾瘁心振举声籍甚靖康元年丞相李纲宣抚河东辟为幕属绍兴六年召对称旨除诸王宫学教授以荐拜监察御史首陈七事词义敷畅上曰卿可谓非尧舜之道不陈于王前也因谕臣下当处以谏职会有沮者议遂格出为江西提点刑狱卒　　黄璘
按浦城县志璘字邦美政和八年登第除分水丞改密州教官再丞拱州襄邑靖康元年金人犯京阙分兵袭拱州城陷璘赴井而死建炎初搜访死节之士诏赠朝奉郎　　黄駜
按尚友录駜字公硕南安人居父丧芝产于灵堂前其叶累百政和中登第调崇安尉有郑主簿者贫不妄取卒于官駜倾囊以赒其行人皆义之终于南剑州通判　　黄葆光
按宋史黄葆光传葆光字元晖徽州黟人应举不第以从使高丽得官试吏部铨第一赐进士出身由徐州司理参军为太学博士迁秘书省校书郎擢监察御史左司谏蔡京怒其异己密白帝徙葆光符宝郎省吏醵钱入宝箓宫作千道斋报上恩帝思其忠明年复拜侍御史京权势震赫举朝结舌葆光独力攻之京惧中以他事贬知昭州立山县又使言官论其附会交结泄漏密语诏安置昭州京致仕召为职方员外郎改知处州州当方腊残乱之后尽心牧养民列上其状加直秘阁卒葆光善论事会文切理不为横议所移时颇推重　　黄潜善
按宋史黄潜善传潜善字茂和邵武人擢进士第宣和初为左司郎擢户部侍郎坐事谪亳州以徽猷阁待制知河间府靖康初金人入攻康王开大元帅府檄潜善将兵入援张邦昌僭位潜善趋白于帅府王承制拜潜善为副元帅二年高宗即位拜中书侍郎未几拜右仆射进左仆射帝南渡至瓜州幸镇江敌兵蹑其后潜善疏言艰难之时不敢具文求退中丞张澄劾之乃罢潜善为观文殿大学士知江宁府落职居衡州郑&#又论潜善误国王廷秀继以为言责置英州寻卒于梅州潜善猥持国柄嫉害忠良李纲既逐张&#宗泽许景衡辈相继贬死台谏一言随陷其祸中外为之切齿　　黄祖舜
按宋史黄祖舜传祖舜福州福清人登进士第累任至军器监丞权守尚书屯田员外郎徙吏部员外郎仓部郎中迁右司郎中权刑部侍郎迁同知枢密院事薨于官谥庄定　　黄夷行
按万姓统谱夷行字用之浦城人父革宣和间中武举官至武功大夫夷行用荫补官调监分宁酒税丁父忧故事小使臣丧制只百日夷行恳请持服尝建论委将帅训舟师及铨选用人利害会有以其说闻者孝宗召对便殿语复称旨翌日降诏奖谕特授合门祗候寻假泉州观察使知合门事使金既还主管左右春坊事东宫甚器遇之除合门宣赞舍人后以疾乞闲宁宗立召除带御器械改左武卫将军金使至命夷行充主客副使转武功大夫　　黄应南
按万姓统谱应南字南仲泰宁人宣和七年释褐历湖广江浙提刑视事必正衣冠尊严瞻视自俸禄外一介不苟取时称中兴廉吏　　黄宣
按万姓统谱宣莆田人知蔡州遂平县时李彦附蔡京力助公田胁制郡县有王时者乞籍遂平之租以供延福内藏凡三奉御札专委检校屡执不从中使到核实又以身扞之遂平以故无公田召为太学博士靖康初得旨褒封与一子官　　黄愿
按龙溪县志愿字修可彦臣长子也宣和中以父任补官历枢密院编修大府司农少卿靖康初知楚州值京东震恐有刘士忠者肆为浮言愿枭其首以安众建炎元年徙知扬州安抚淮南东路朝论以愿熟于邦计将除户部侍郎有阻之者乃加右文殿修撰三年春金人至城下时相黄潜善仓皇命愿赴京口因坐失守削秩上知之深未逾年复原官遂乞休致　　黄硕按龙溪县志硕字若冲彦臣第二子也大观三年与弟预同登进士第初调建昌教授外台交荐累官至朝散大夫年五十奉祠里居卒　　黄预
按龙溪县志预字几先彦臣第三子也与兄硕同登大观三年进士调汝州教授未上以荐除太学正时舍法盛行预笃意训导特转两官出知桐庐县有惠政入为监察御史以直言忤蔡京贬邠州宜禄县卒　　黄颖按龙溪县志颖字秀实彦臣第五子也以上舍免省赴廷试时彗星见颖指陈时政无所忌讳抑殿两科调秀州崇德簿后历枢密院编修官兼符宝郎俄迁中书舍人方拜命有忌其材者出为提点江州太平观为人温恭廉介尢工书隶有周礼解义春秋左氏事类行世　　黄烈
按浦城县志烈字元功宣和间累官知处州方腊窃发诸邑沦陷诏烈即剑州治事得方腊将洪载降之重修郡城民赖以固　　黄汝楫
按尚友录汝楫诸暨人家颇富仗义疏财宣和中方腊作乱犯境掠士女千余人闭空室中汝楫以财物二万缗赎之夜梦神告曰上帝以女活人多赐五子科第其后子开合关闻誾皆相继登科　　黄维缨
按万姓统谱维缨字端异宣和末屡上书言事李纲为行营使尝居幕府遭乱还郡陈长方称为千人之英绍兴初以文名　　黄友
按宋史黄友传友字龙友温州平阳人少不羁十五入太学语同辈曰大丈夫不能为国立功亦造化中赘物耳因投笔西游边帅刘法一见奇之延致门下登进士第调永嘉瑞安二县主簿摄华阴令有政声通判澶州会金人败盟郭药师以常胜军叛燕士响应友独领数千人与之战躬冒矢石破裂唇齿钦宗即位制置使詹度奏友久服武事筹略过人丞相何从而荐之召对进直徽猷阁制置司参谋官同种师中解太原围进榆次敌兵四合士卒奔溃敌执友谓曰降则赦汝友厉声曰男儿死耳遂遇害帝书忠节传家四字旌其闾官其后八人友体貌英伟胆雄万夫谋画机密出人意表　　黄藻
按万姓统谱藻延平人知清流县修学养士兴利除害适有邻寇作乱相戒曰彼有善政慎勿犯去任时老稚攀辕数日始得出境　　黄嘉
按万姓统谱嘉萍乡人靖康初为太学生从陈东伏阙上书请诛蔡京及用李纲退诣开封责府尹王时雍曰初见献熙丰十事将喜君有为乃今奸邪如此时雍唯唯执政者见嘉辈论事曰诸公日止食国家二升米耳吾徒有愧多矣后终廉州司法参军　　黄衡按万姓统谱衡字平国浦城人建炎中第进士为安福令郡守吕源方六月欲修城壁衡以书谏且谓庐陵诸邑累因兵火加之亢旱岂堪重役乞早罢之以慰民心郡守得书劾之朝廷下其事于宪司体核得實守因罢去衡终得福州教官未几用丞相赵鼎荐试馆职除秘书正字迁校书郎累乞补外得邵武军倅至家卒　　黄朴
按万姓统谱朴字文卿以世赏补怀集尉摄邑事有寇至官吏失色朴调乡兵御之贼畏遁去调阳江尉邑之大豪持吏长短或谒朴朴数其过申郡置之法一邑肃然海寇刘承兴猖獗朴率船迎击贼闻宵遁改秩宰安溪崇学校课农桑檄摄诏州不就力丐祠禄　　黄焕国
按万姓统谱焕国字章卿揭阳人天资明敏涉猎经史登绍兴辛亥进士初宰临汀政协民心有戡乱之功由朝奉转朝议通判汀州秩满汀民卧辙留之如婴儿之失慈母立祠于南安再迁鄞江三载卒　　黄勋按广东通志勋字有功南海人幼有至性孝于父母绍兴二年登进士第初授永福丞适县令久病废事勋为辨决狱囚涤滞除弊民贫不能具税赋者勋为代还积逋八千三百余缗民欢呼称为再生父焉以监司荐铨授修职郎寻进秩右朝奉郎知新昌县进朝散郎知雷州改知新州当时号循吏云终朝散大夫致仕卒　　黄公度
按尚友录公度莆田人绍兴初举进士第一工诗能文所著有汉书镌误及知稼集　　黄延年
按万姓统谱延年字曼卿知永丰绍兴四年秋盗起永平乡里正谕以不可辄为所害曼卿命尉将出捕之先遇首恶于途皆杀之且歼其同恶二人俘其徒九人上之州事遂平监司论荐　　黄中
按宋史黄中传中字通老邵武人初以族祖荫补官绍兴五年廷试言孝弟动上心擢进士第二人授保宁军节度推官二十余年秦桧死乃召为校书郎历迁普安恩平府教授司封员外郎充贺金生辰使还为秘书少监寻除起居郎累迁权礼部侍郎中使金回言其治汴宫必徙居见迫宜早为计上矍然宰相顾谓中曰沈介归殊不闻此何耶居数日中白宰相请以妄言待罪汤思退怒语侵中已乃除介吏部侍郎徙中以补其处中犹以备边为言又不听遂请补外上不许除左史干道改元中告老以集英殿修撰致仕进敷文阁待制居六年召对以为兵部尚书中求去除显谟阁提举江州太平兴国宫除龙图阁学士致仕凡邑里后生上谒必训以孝弟忠信淳熙七年卒谥简肃　　黄齐
按万姓统谱齐临桂人绍兴间举进士调富川尉迎父就养时曹成寇起齐惧遗亲忧自奋擒获七十辈县以安堵累迁知昌化军赐对具言桂有俊秀而宾兴之数狭地瘠民贫而折纳之输重诏增乡贡减军输邦人利之　　黄珙
按万姓统谱珙衡阳人资质方正尝以善行诲人长子师道仕为屯田郎中次子师旦为屯田员外郎皆以清白才干闻　　黄子游
按万姓统谱子游字叔偃浦城人绍兴中自仓部郎官知池州政尚中和检察六邑税籍唯青阳税重恻然曰六邑皆池民赋入轻重何乃相远如是乃求弊所从始与民之久厄不伸者归觐奏之有旨蠲削苗米税钱苗税悉如五邑例命下之日百姓呼舞相与建祠祀之且为之立碑　　黄补
按万姓统谱补字季全滔之后父端第绍兴中进士历惠州教授终安溪县令补侍父惠州时永嘉陈鹏飞谪居于此因得师友之其为学专用心于内而世间利达不少动其心已而以其学教授于乡及门者数百人时林光朝讲学城南补在城东几与齐名干道八年登科特授高州文学调高要尉卒有九经解等书　　黄仁俭
按万姓统谱仁俭字约之奉化人幼警悟长于记问恬淡韬晦不与物竞人莫窥其际调淳安主簿转监台州支盐仓摄郡幕给军衣有纰薄者群卒掉臂以噪座上皆失措仁俭徐呼其长谕以祸福罗拜曰黄佛子言敢不听仁俭书法甚精源流二王而遒劲似欧阳率更真草行书皆见重于世至今刻石犹有存者　　黄仁荣
按浦城县志仁荣字择之孝先元孙年十三通群书以恩补承务郎授泰和主簿季陵帅临安辟录事参军李光代季荐知金溪县历浙西提举后知信州除江东运判改知衢州直秘阁除度支郎为中沮改浙东提点刑狱复命知秀州明年除两浙转运副使数月加直敷文阁知临安府丁母忧服除寿皇付仁荣以提点诸路坑冶再除两浙转运副使复知临安府未几移赣州卒年八十六　　黄嗣廉
按万姓统谱嗣廉字景夷辙孙弱冠入太学试以孝事君则忠赋破题云家国虽异君亲则同以此因心之孝移为事上之忠遂中魁选绍兴戊辰擢进士第后终于宣议郎　　黄永存
按万姓统谱永存字坚叟中美第四子绍兴二十四年登第以才能有闻于世召为尚书郎官军器监淳熙中出为淮南转运副使俾修农战之业以为北向之渐官至正议大夫孙大昌隐德不仕有兼山语解大昌子公绍字直翁号在轩着韵会　　黄万顷
按泉州府志万顷字景度同安人绍兴二十七年进士知雷州陛对言马政甚悉上嘉叹改知廉州秩满知琼州从宦四十年不植亩田椽屋所著诗文数百篇又集古今诗话为笔苑五卷　　黄伟
按泉州府志传字维之后即为名更字叔张绍兴二十七年进士除太学录迁国子监簿时孝宗锐意恢复方讲武事献议者乞立武贤良维之奋笔草疏谓贤良求文武全才不宜立武科事遂寝除大理丞时少卿欲奏狱空维之不书名寺削维之名衔以闻维之力求外补差知邵武军后历官江西提学所荐引多寒士历中外直道而行略无阿曲自号竹坡居士　　黄棆按罗源县志棆字公择绍兴二十七年登第庆元间任中奉大夫提举建宁府武夷山冲佑观罗源县开国男食邑三百户赐紫金鱼袋敕巡广南路转运使兼本路劝农使兼提举本路盐事时开奏五事复奏举张用成李延年等一十五人又考察臧否守臣陈谠谭景先等一十五人人咸服其公　　黄槐
按罗源县志槐字公应绍兴间登进士第任广东提举所著有智者行其所无事论至今为学者绳尺　　黄杞按龙溪县志杞字景华愿之孙也以世赏补登仕郎初任宁化尉以捕盗功改知浦城县有清介声再调温之平阳通判太平州论荐除知肇庆府陛辞奏对称旨丞相周必大参政留正屡荐将有内除杞力求便郡因知潮州有惠政寻奉祠归　　黄瑀
按福州府志瑀字德藻闽县人绍兴中举进士调饶州司户参军改湖北转运主管帐司用荐改知永春县迁两浙转运司干官权知华亭县建炎间汪应辰汪澈荐其贤授监察御史时王继先以医得幸瑀欲论之病未及上同寮杜莘老素与瑀节义相劝来问瑀疾连呼之不应莘老忽曰吾今日击去王继先矣瑀即瞿然起坐曰君能任职吾何病探枕中片纸授之皆疏继先罪状也官终朝散郎　　黄铢
按尚友录铢字子厚崇安人少师事刘子翚与朱熹为同门友少熹一岁为文略相上下熹每叹其不可企及其文喜学太史公诗喜屈宋曹刘而下及韦应物尢喜琴书隶法甚古得魏晋以前笔意其于骚词能以楚声古韵为之既卒熹为序其集　　黄洧
按瓯宁县志洧字清臣父锐官朝请郎提点江淮荆浙广南福建坑冶公事洧以遗荫补官调高安尉秩满授兴化军司理参军监绍兴府清盐场改宣教郎知候官县治尚宽简先教后刑签书平海军节度判官厅公事郡守辛次膺邓柞范如圭咸委重焉秩满辞母老求通判福州以归未上母没执丧哀毁丧毕除知南雄州改广南东路提举市舶更为转运判官改使荆湖南路寻被旨按行诸郡入舂陵界闻郴桂饥民相聚剽劫问贼所巢乘夜深入群盗不意相顾骇愕一夕溃去遂以无事两郡民悉画像生祠之
　方姓部汇考
郑樵通志
　　以字为氏
周
人字

方氏周大夫方叔之后以字为氏风俗通云方雷氏之后汉有方贺唐有诗人方干严州人宋朝方姓为着姓闽中为多望出河南廖用贤尚友录
　　方姓
方河南商音


　唐姓部列传二
　　唐
　　唐俭
按唐书唐俭传俭字茂系并州晋阳人父鉴隋戎州刺史与高祖善尝典军卫故俭雅与秦王游同在太原俭爽迈少绳检然事亲以孝闻见隋政寖乱阴说秦王建大计高祖尝召访之及大将军府开授记室参军渭北道元帅司马从定京师为相国府记室晋昌郡公武德初进内史舍人迁中书侍郎为并州道安抚大使还为礼部尚书天策府长史检校黄门侍郎莒国公仍为遂州都督贞观初使突厥还为民部尚书俭居官不事事与宾客纵酒为乐坐不法贬光禄大夫永徽初致仕加特进显庆初卒谥曰襄少子观为河西令知名孙从心神龙中以其子晙娶太平公主女擢累殿中监晙太常少卿坐太平党诛　　唐宪按唐书唐俭传俭弟宪字茂彝仕隋为东宫左勋卫太子废罢归不治细行好驰猎藏亡命所交皆博徒轻侠高祖领太原颇亲遇之参与大议义师起授正议大夫封安富县公武德中进累云麾将军加郡公贞观中终金紫光禄大夫　　唐皎
按唐书唐临传临兄皎武德初为秦王府记室从王征讨掌书檄贞观中官吏部侍郎终益州长史　　唐临按唐书唐临传临字本德京兆长安人周内史瑾之孙其先自北海内徙武德初隐太子讨王世充临以策进说太子引直典书坊授右卫率府铠曹参军太子废出为万泉丞再迁侍御史俄持节按狱交州出冤系三千人累迁大理卿永徽元年拜御史大夫累迁吏部尚书初来济谪台州李义府谪普州临奏许祎为江南巡察使张伦剑南巡察使祎与济善而伦与义府有隙武后常右义府察知之谓临遣所私督其过坐免官起为潮州刺史卒临俭薄寡欲不好治第宅性旁通专务掩人过　　唐敏
按唐书宰相世系表敏字秀卿延濮青邠等州刺史　　唐寿按唐书宰相世系表寿折冲都尉
　　唐俭
按唐书宰相世系表俭霍王府友
　　唐谐
按唐书宰相世系表谐咸阳令
　　唐畛
唐书宰相世系表畛太常博士
　　唐杰
按唐书宰相世系表杰字志文安乡令
　　唐爽
按唐书宰相世系表爽字志明相州别驾
　　唐贞休
按唐书宰相世系表贞休鄜州刺史
　　唐逊
按唐书宰相世系表逊字志顺简州刺史
　　唐推贤
按唐书宰相世系表推贤字尚直殿中丞
　　唐简
</div>
    <div class="pagination">
<a href="氏族典卷诸姓部_page365.html">上一页</a><span>...</span><a href="氏族典卷诸姓部_page361.html">361</a><a href="氏族典卷诸姓部_page362.html">362</a><a href="氏族典卷诸姓部_page363.html">363</a><a href="氏族典卷诸姓部_page364.html">364</a><a href="氏族典卷诸姓部_page365.html">365</a><span class="current-page">366</span><a href="氏族典卷诸姓部_page367.html">367</a><a href="氏族典卷诸姓部_page368.html">368</a><a href="氏族典卷诸姓部_page369.html">369</a><a href="氏族典卷诸姓部_page370.html">370</a><a href="氏族典卷诸姓部_page371.html">371</a><span>...</span><a href="氏族典卷诸姓部_page367.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
