<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 712 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 712 页/共 899 页</h1>
    <div class="content">　　晋语
司空季子曰同姓为兄弟黄帝之子二十五人其同姓者二人而已惟青阳与夷鼓皆为己姓青阳方雷氏之甥也夷鼓彤鱼氏之甥也其同生而异姓者四母之子别为十二姓凡黄帝之子二十五宗其得姓者十四人为十二姓姬酉祁己滕葴任荀僖姞儇依是也凌迪知万姓统谱
　　姞姓
姞巨乙切周婚姻旧姓南燕密须皆姞姓之国姞氏为后稷元妃
　室姓部列传
　　辽
　　室昉
按辽史室昉传昉字梦奇南京人幼谨厚笃学会同初登进士第为卢龙巡捕官太宗入汴诏昉知制诰总礼仪事累迁翰林学士出入禁闼十余年改南京副留守决讼平允迁工部尚书拜枢密使兼北府宰相加同政事门下平章事干亨初监修国史八年请致政诏赐几杖令常居南京封郑国公卒　　宋
　　室种
按万姓统谱种卫将军

　栗姓部列传
　　周
　　栗腹
按万姓统谱腹燕相王使其纳领于赵以五百重金为赵王酒　　汉
　　栗丰
按汉书儒林传栗丰泰山人从食子公受韩诗为部刺史　　栗高
按万姓统谱高字客卿高士
　　栗融
按万姓统谱融字容卿儒生去官不仕于莽
　　栗赏
按万姓统谱赏见印薮
　　魏
　　栗举
按奇姓通举袁绍将为魏郡太守
　　宋
　　栗大用
按奇姓通大用武宣人年九岁大中祥符间以通五经应童子科至汴京入见真宗奇之特补登仕郎后至南雄太守　　明
　　栗恕
按长子县志恕笃学有操守洪武七年以才猷学术由县学生辟仕至吏部尚书甄拔士类拯济时艰舆论翕然宗之　　栗铭
按万姓统谱铭山西潞州人弘治进士
　　栗景初
按万姓统谱景初浚县人弘治中太常寺丞
　　栗应麟
按万姓统谱应麟潞州人嘉靖进士
　　栗应宏
按万姓统谱应宏字道甫上党人魁岸逸迈应嘉靖乙酉试不第退居太行山中耕以自老平生诗文多所自定　　栗永禄
按万姓统谱永禄字士学山西长治人嘉靖甲辰进士历兵部右侍郎　　栗祁
按万姓统谱祁字子原夏津人嘉靖壬戌进士参政　　栗魁周按万姓统谱魁周阳城人嘉靖乙未第进士历官至参议　　栗钺
按恩县志钺南和县人嘉靖十二年任训导
　　栗宽
按广东通志宽南海县人由岁贡任交趾知县　　栗城按泉州府志城百户
　　栗养廉
按泉州府志养廉望山门人百户
　　栗懋珍
按泉州府志懋珍养廉子百户

　&#姓部列传
　　后汉
　　&#虑
按续汉书虑字鸿豫山阳高平人少受业于郑康成建安初为侍中　　晋
　　&#隆
按晋书&#鉴传鉴叔父隆字弘始謇亮有匪躬之节初为尚书郎转左丞在朝为百僚所惮隆少为赵王伦所善及伦篡以为扬州刺史时宁远将军陈留王邃领东海都尉镇石头攻之隆父子皆死　　&#鉴
按晋书&#鉴传鉴字道徽高平金乡人汉御史大夫虑之元孙也少孤贫博览经籍躬耕陇亩吟咏不倦赵王伦辟为掾鉴闭门自守不染逆节惠帝反正累迁太子中舍人中书侍郎及京师不守鉴归乡里于时所在饥荒鉴&#宗族及乡曲孤老赖而全济者甚多咸相避难于鲁之峄山元帝初镇江左承制假鉴龙骧将军兖州刺史永昌初征拜领军将军明帝初即位王敦专制内外危逼谋仗鉴为外援由是拜兖州刺史都督扬州江西诸军敦忌之表为尚书令还台遂与帝谋灭敦既而钱凤攻逼京都鉴以尚书令领诸屯营及凤平封高平侯领徐州刺史及祖约苏峻反鉴闻难便欲率所领东赴鉴登坛慷慨三军争为用命会峻死苏逸等走吴兴鉴遣参军李闳追斩之拜司空加侍中更封南昌县公加都督扬州吴郡诸军事进位太尉寻薨时年七十一谥曰文成兄子迈位至护军二子愔昙　　&#愔
按晋书&#鉴传鉴子愔字方回少不交竞弱冠除散骑侍郎不拜性至孝居父母忧殆将灭性服阕袭爵南昌公转临海太守除太常固让不拜深抱冲退乐补远郡出为会稽内史就加镇军都督五郡军事久之以年老乞骸骨因居会稽征拜司空固辞不起太元九年卒时年七十二谥曰文穆三子超融冲超最知名　　&#昙
按晋书&#鉴传鉴子昙字重熙少赐爵东安县开国伯司徒王导辟秘书郎简文帝为抚军引为司马拜御史中丞领徐兖二州刺史假节镇下邳卒年四十二谥曰简子恢嗣　　&#超
按晋书&#鉴传愔子超字景兴一字嘉宾少卓荦不羁有旷世之度桓温辟为征西大将军掾温迁大司马又转为参军温怀不轨欲立霸王之基超为之谋温废立超始谋也迁中书侍郎年四十二先愔卒超将亡出一箱书付门生曰恐公年尊必以伤愍为弊我亡后若大损眠食可呈此箱不尔便烧之愔后果哀悼成疾门生依旨呈之则悉与温往返密计愔于是大怒曰小子死恨晚矣更不复哭超无子从弟俭之以子僧施嗣　　&#恢
按晋书&#鉴传昙子恢字道引少袭父爵散骑侍郎累迁给事黄门侍郎恢身长八尺美须髯孝武帝深器之擢为梁秦雍司荆扬并等州诸军事雍州刺史镇襄阳及王恭讨王国宝桓元殷仲堪皆举兵应恭恢与朝廷掎角元等元等退恢将家还都至杨口仲堪阴使人于道杀之及其四子子循嗣　　&#僧施
按晋书&#鉴传超子僧施字惠朋袭爵南昌公弱冠与王绥桓引齐名累居清显领宣城内史入补丹阳尹刘毅为南蛮校尉与毅俱诛国除　　&#正
按万姓统谱正巴西太守
　　&#萌
按万姓统谱萌撰春秋灾异十五卷
　　&#羽
按万姓统谱羽着春秋问略十卷
　　宋
　　&#济川
按万姓统谱济川真定人登科
　　&#晋卿
按万姓统谱晋卿景佑登科
　　&#士美
按湖广通志士美字和夫金乡人年十二经史皆成诵与人交重然诺未冠为房州刺史累迁观察使溪州贼大肆剽劫士美讨平之迁京兆尹复出为鄂岳观察使　　元
　　&#仲义
按畿辅通志仲义漯阳妫川人至正元年任昌平尹有德政　　&#伦
按屯留县志伦纳米八百石赐冠带
　　&#敏
按屯留县志敏纳米冠带
　　明
　　&#驯
按万姓统谱驯字子善固始人洪武二十四年任宁波知府　　&#梦祥
按万姓统谱梦祥开州人知县
　　&#琰
按万姓统谱琰南和人宣德中长治知县
　　&#据德
按顺天府志据德涿州人隆庆辛未进士

　一姓部列传
　　明
　　一炫宗
按万姓统谱炫宗延川人正统中任灵寿县丞　　一洪按万姓统谱洪邓州人成化中赞皇县知县
　　一善
按万姓统谱善定州人成化中嵩明县丞

　室姓部汇考
凌迪知万姓统谱
　　室姓
室出何氏姓苑

　必姓部列传
　　宋
　　必赞
</div>
    <div class="pagination">
<a href="氏族典卷诸姓部_page711.html">上一页</a><span>...</span><a href="氏族典卷诸姓部_page707.html">707</a><a href="氏族典卷诸姓部_page708.html">708</a><a href="氏族典卷诸姓部_page709.html">709</a><a href="氏族典卷诸姓部_page710.html">710</a><a href="氏族典卷诸姓部_page711.html">711</a><span class="current-page">712</span><a href="氏族典卷诸姓部_page713.html">713</a><a href="氏族典卷诸姓部_page714.html">714</a><a href="氏族典卷诸姓部_page715.html">715</a><a href="氏族典卷诸姓部_page716.html">716</a><a href="氏族典卷诸姓部_page717.html">717</a><span>...</span><a href="氏族典卷诸姓部_page713.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
