<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 604 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 604 页/共 899 页</h1>
    <div class="content">　　唐
　　尚献甫
按唐书尚献甫传献甫卫州汲人善占候武后召见由道士擢太史令后改太史局为浑仪监以献甫为令长安二年迁水衡都尉至秋卒　　尚衡
按万姓统谱衡至德中功臣散骑常侍检校礼部尚书兼御史大夫　　尚可孤
按唐书尚可孤传可孤字可孤东部鲜卑宇文之别种世处松漠间天宝末隶范阳节度使安禄山复事史思明上元中自贼所归累授左右威卫大将军封白水县伯为神策大将以功加检校尚书右仆射封冯翊郡王会诸军进讨李怀光次沙苑卒于军可孤性谨审沈壮既有勋劳未尝自论功御众公严李晟数称之　　宋
　　尚祚
按宋史张旦传景德中契丹入寇副指挥尚祚能运大挝所斩首拉胁者百余人众寡不敌死之　　尚道长
按万姓统谱道长仕宋为佥判杨诚斋赠诗云今代高人问子平风流文采旧家声合于玉殿班中立却向红莲幕里行　　元
　　尚文
按元史尚文传文字周卿世为祁州深泽人后徙保定参政王椅荐其才遂辟掌书记至元七年擢右直侍仪使转司农都事十七年出守辉州二十二年除御史台都事升大司农丞转少卿迁吏部侍郎改江南湖北道肃政廉访使二十一年召为刑部尚书元贞初拜中台侍御史大德七年拜资善大夫中书左丞十年拜昭文馆大学士泰定三年以中书平章政事致仕明年卒于家　　尚野
按元史尚野传野字文蔚其先保定人徙满城至元十八年征为国史院编修官二十八年迁南阳县尹大德六年迁国子助教俄升博士至大元年除国子司业皇庆元年升翰林侍讲学士延佑元年改集贤侍讲学士兼国子祭酒移疾归卒于家谥文懿子师易蕲州路总管府判官师简中奉大夫奎章阁侍书学士　　明
　　尚士行
按陕西通志士行同州人初名志以字行学通五经明初孟旸为学士荐于朝诏授本学训导经明行修人庆得师　　尚迪
按万姓统谱迪获嘉人洪武中由太学生历官刑部郎中永乐中升四川左布政使　　尚甫
按万姓统谱甫山东人洪武进士
　　尚肃
按万姓统谱肃齐河人洪武进士
　　尚褫
按明外史刘炜传尚褫字景福罗山人正统四年进士除行人擢南院御史以劾周铨下狱谪驿丞得云南虚仁驿量移丰城知县成化初大臣会荐擢湖广佥事所司上其治行赐诰旌异致仕卒　　尚敬
按万姓统谱敬临颍人成化进士
　　尚达
按陕西通志达字兼善同州人贡士弘治初任岳阳令县有涧水为民患达命开渠溉田岁旱民食其利　　尚衡按陕西通志衡字一中同州人弘治间进士历升给事中迁浙江左参议改山西时平阳盗王常聚众西山衡设计擒杀散其余党移守冀宁迁汉阳卒　　尚繻按万姓统谱繻字美信睢阳人弘治癸丑进士历参政　　尚絅
按万姓统谱絅睢水人正德进士历山东右参政　　尚维持按万姓统谱维持字国相罗山人嘉靖辛丑进士历提学副使　　尚德恒
按万姓统谱德恒西充人嘉靖丙辰进士历副使　　尚真按明外史张达传嘉靖三十四年寇犯青边口指挥尚真遇害
　射姓部汇考
蜀志
　　先主传注
三辅决录注曰射援字文雄扶风人也其先本姓谢与北地诸谢同族始祖谢服为将军出征天子以谢服非令名改为射子孙氏焉郑樵通志
　　以名为氏
楚
人名

射氏晋大夫虢射之后汉有大鸿胪射咸吴有中书郎射慈善治丧服射食亦切又如字（按射氏既云晋大夫虢射后而
　列楚人名中未知何故）


　播姓部列传
　　商
　　播轨
按万姓统谱轨贤人

　贺姓部汇考
晋书
　　贺循传
贺循字彦先会稽山阴人也其先庆普汉世传礼世所谓庆氏学族高祖纯博学有重名汉安帝时为侍中避安帝父讳改为贺氏宋史
　　贺铸传
贺铸字方回卫州人尝自言唐谏议大夫知章之后且推本其初出王子庆忌以庆为姓居越之湖泽所谓镜湖者本庆湖也避汉安帝父清河王讳改为贺氏庆湖亦转为镜当时不知何所据故铸自号庆湖遗老廖用贤尚友录
　　贺姓
贺广平商音

　播姓部汇考
凌迪知万姓统谱
　　播姓
播见姓苑唐置播州之姓

　尚姓部汇考
凌迪知万姓统谱
　　尚姓
尚京兆商音周太师尚父之后又望出清河上党　夜姓部列传
　　后汉
　　夜龙
按后汉书五行志灵帝光和中雒阳男子夜龙以弓箭射北阙　　明
　　夜珠
按奇姓通珠山东人正德间任光禄寺丞
　　夜景
按万姓统谱景山西太原人光山后万历间指挥　向姓部列传
　　周
　　向禽
按左传成公二年卫侯使孙良夫石稷&#相向禽将侵齐与齐师遇　　向为人
按左传成公五年冬同盟于虫牢郑服也诸侯谋复会宋公使向为人辞以子灵之难　　向带
按左传成公十五年宋向带为太宰
　　向戌
按左传襄公八年五月甲辰会于邢丘以命朝聘之数使诸侯之大夫听命季孙宿齐高厚宋向戌卫&#殖邾大夫会之　　向宁
按左传昭公十八年六月鄅人藉稻邾人袭鄅遂入之尽俘以归鄅夫人宋向戌之女也故向宁请师十九年二月宋公伐邾围虫三月取之乃尽归鄅俘注
宁向戌子也
　　向胜　向行　向罗
按左传昭公二十年宋元公无信多私而恶华向华定华亥与向宁谋曰亡愈于死先诸华亥伪有疾以诱群公子公子问之则执之夏六月丙申杀公子寅公子御戎公子朱公子固公孙援公孙丁拘向胜向行于其廪公如华氏请焉弗许遂劫之癸卯取太子栾与母弟辰公子地以为质公亦取华亥之子无戚向宁之子罗华定之子启与华氏盟以为质　　向宜　向郑
按左传昭公二十年宋华向之乱公子城公孙忌乐舍司马强向宜向郑楚建郳申出奔郑　　向巢
按左传定公九年春宋公使乐大心盟于晋且逆乐祁之尸辞伪有疾乃使向巢如晋盟且逆子梁之尸注巢向戌曾孙
　　向魋
按左传哀公十四年向魋入于曹以叛六月使左师巢伐之向魋奔卫　　后汉
　　向长
按后汉书向长传长字子平河内朝歌人隐居不仕性尚中和好通老易贫无资食好事者更馈焉受之取足而反其余王莽大司空王邑辟之连年乃至欲荐之于莽固辞乃止潜隐于家读易至损益卦喟然叹曰吾已知富不如贫贵不如贱但未知死何如生耳建武中男女娶嫁既毕敕断家事勿相关于是遂肆意与同好俱游五岳名山竟不知所终　　向栩
按后汉书向栩传栩字甫兴河内朝歌人向长之后也性卓诡不伦恒读老子状如学道又似狂生常于北坐板&#上如是积久板乃有膝踝足指之处或骑驴入市乞&#于人或悉邀诸乞儿俱归止宿为设酒食时人莫能测之郡礼请辟举孝廉贤良方正有道公府辟皆不到后征拜赵相到官不视文书舍中生蒿莱征拜侍中每朝廷大事侃然正色百官惮之会张角作乱栩上便宜颇讥刺左右中常侍张让谗栩与角同心欲为内应收送黄门北寺狱杀之　　向朗按蜀志向朗传朗字巨达襄阳宜城人也刘表以为临沮长表卒归先主蜀平以为巴西太守顷之转任牂牁又徙房陵后主践阼为步兵校尉领丞相长史丞相亮南征朗留统后事五年随亮汉中朗素与马谡善谡逃亡朗知情不举亮恨之免官亮卒后徙左将军封显明亭侯延熙十年卒　　向宠
按蜀志向朗传朗兄子宠先主时为牙门将秭归之败宠营特完建兴元年封都亭侯后迁中领军延熙三年征汉嘉蛮夷遇害宠弟充历射声校尉尚书　　向条按蜀志向朗传显明亭侯朗卒子条嗣景耀中为御史中丞注
条字文豹博学多识入晋为江阳太守南
中军司马
　　晋
　　向雄
按晋书向雄传雄字茂伯河内山阳人父韶彭城太守雄初仕郡为主簿尝系狱司隶锺会于狱中辟为都官从事累迁黄门侍郎咸宁初入为御史中丞太康初为河南尹赐爵关内侯齐王攸将归藩雄谏不纳起而径出遂以愤卒弟匡惠帝世为护军将军　　向秀按晋书向秀传秀字子期河内怀人也清悟有远识嵇康善锻秀为之佐相对欣然傍若无人又共吕安灌园于山阳康既被诛秀应本郡计入洛后为散骑常侍在朝不任职容迹而已卒于位二子纯悌　　宋　　向靖
按宋书向靖传靖字奉仁小字弥河内山阳人也世居京口与高祖少旧从平京城参建武军事高祖南征弥为前锋三战并大捷军还除太尉谘议参军下邳太守八年转游击将军寻督马头淮西诸郡军事高祖受命以佐命功封曲江县侯迁太子左卫率加散骑常侍二年卒官子植嗣多过失夺爵更以植次弟楂绍封又坐杀人国除　　向柳
按宋书向靖传靖子柳字元季历始兴王浚征北中兵参军始兴内史南康相臧质为逆召柳至寻阳与之俱下质败归降下狱死弥弟劭卒于义兴太守　　唐　　向训
按万姓统谱训宣徽使
　　宋
　　向拱
按宋史向拱传拱字星民怀州河内人少倜傥负气客于周祖门下及周祖即位授宫苑使广顺中迁皇城使出监昭义屯军刘崇入寇世宗亲征拱以功兼义成军节度师还出镇陈州显德二年世宗征淮南以拱权东京留守召赴行在拜淮南节度以功加同平章事宋初加兼侍中干德初尹河南纵酒为乐府政废弛太祖怒移镇安州太平兴国初进封秦国公雍熙三年卒孙怿国子助教拱子德明至洛苑使昱大中祥符八年进士出身德明子悦虞部郎中　　向敏中按宋史向敏中传敏中字常之开封人父瑀仕汉符离令敏中太平兴国五年进士解褐将作监丞出知广州未几拜右谏议大夫同知枢密院事真宗即位进户部侍郎咸平初拜参知政事四年同平章事出知永兴军景德五年复拜同平章事进右仆射卒子传正国子博士传式龙图阁直学士传亮驾部员外郎传师中丞传范密州观察使传亮子经定国军留后　　向传范
按宋史向传范传传范字仲模敏中之子以父任为卫尉丞娶南阳郡王惟吉女改内殿崇班熙宁初知郓州卒谥忠节　　向宝
按宋史向宝传宝镇戎军人为御前忠佐历真定鄜延副总管迁龙神卫四厢都指挥使嘉州团练使卒　　向经按宋史向传范传传范从侄经字审礼以荫至虞部员外郎神宗为颍王选经女为妃改庄宅使帝即位妃为皇后以潍州防御使知陈州徙徐州迁明州观察使召还进定国军留后复出知青州未逾岁得疾还卒于淄州　　向综
按宋史向传范传传范从侄综字君章知歙县性宽裕善治剧于奸恶不少恕官累中散大夫卒　　向真
按万姓统谱真麻阳人为峡州军牙头指挥使时蛮寇叛真被掳骂贼不屈遂遇害事闻诏立庙赠内殿崇班　　向宗旦
</div>
    <div class="pagination">
<a href="氏族典卷诸姓部_page603.html">上一页</a><span>...</span><a href="氏族典卷诸姓部_page599.html">599</a><a href="氏族典卷诸姓部_page600.html">600</a><a href="氏族典卷诸姓部_page601.html">601</a><a href="氏族典卷诸姓部_page602.html">602</a><a href="氏族典卷诸姓部_page603.html">603</a><span class="current-page">604</span><a href="氏族典卷诸姓部_page605.html">605</a><a href="氏族典卷诸姓部_page606.html">606</a><a href="氏族典卷诸姓部_page607.html">607</a><a href="氏族典卷诸姓部_page608.html">608</a><a href="氏族典卷诸姓部_page609.html">609</a><span>...</span><a href="氏族典卷诸姓部_page605.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
