<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 243 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 243 页/共 268 页</h1>
    <div class="content">　　按沁源县志宋氏郭有麟继妻夫亡矢死不嫁　　抚前妻子成立苦节四十七年年七十卒　　郑一贵妻任氏　　按沁源县志任氏郑一贵妻夫被虎食氏年二　　十二仅遗二女糠核不饱抚养三侄孙成立苦　　节五十年年七十余卒　　姚殿扬妻郭氏
　　按沁源县志郭氏儒士姚殿扬妻殿扬苦学病　　亡临死嘱氏曰汝若再嫁幼子弱女皆不存矣　　氏年二十五毁容以誓夫前夫亡设灵室中每　　饮食必祭足不出寝门四十年抚子女成立卒　　如夫志　　郭维屏妻史氏
　　按沁源县志史氏郭维屏妻夫亡苦志抚孤献　　瑾入泮瑾又早夭遗孙皆赖氏成立　　李一槐妻南氏
　　按沁源县志南氏生员李一槐妻槐亡氏年十　　九毁容绝粒誓以死殉翁姑谕以存孤为重乃　　强起事亲哺子苦节五十余年年近八十无疾　　而卒　　胡璞妻郭氏
　　按沁源县志郭氏廪生胡璞妻夫亡事八十老　　姑宋氏克尽孝养岁饥自啖糠核以稻粱饱姑　　年九十发白反黑　　郭鼎赞妻郭氏
　　按沁源县志郭氏贡士郭鼎赞妻夫亡遗二女　　氏自缢者三不得死尽以家业治夫丧啜糠&#　　三十九年年七十八终　　史翼经妻姚氏
朱
氏附

　　按沁源县志姚氏廪生史翼经妻夫亡氏年二　　十九矢志守节或劝之嫁辄怒曰上有翁姑夫　　死即妇事也躬操井臼奉养四十余年翁姑俱　　老寿子垂善为诸生翼经弟卫经妻朱氏亦年　　二十九而寡与姒同苦守翁泣曰二子俱亡天　　丧我也长媳既不嫁次妇不可更守朱曰同为　　人妇我独非人乎乃与姚氏共事翁姑相依四　　十余载　　魏以嘉妻赵氏
　　按武乡县志赵氏生员魏以嘉妻夫亡氏年二　　十七哀毁不食誓以死从父以抚孤劝乃止子　　长娶段氏寻夭继甥为嗣娶史氏又寡姑妇三　　嫠相依不十载两妇相继殁止留氏一人茕茕　　孤苦哭翁姑灵几前呕血数升青乌家言魏氏　　茔兆不吉乃典鬻箱箧购地改葬手拾骸骨泪　　血殷草事毕痛哭触地几死扶归教史出幼孙　　振翼成立为诸生守节四十一年　　魏晋封妻董氏
　　按武乡县志董氏生员董辉女一岁丧父长适　　魏晋封夫亡年二十八家贫无子伯氏逼改嫁　　氏剪发誓死逼不已半夜潜奔母家泣诉遂断　　耳自废族人哀之为立侄居昌为后值年荒织　　自给苦节五十四年　　魏运开妻王氏
　　按武乡县志王氏魏运开妻夫亡氏年二十八　　子四人俱非己出氏抚字教训悉如所生苦守　　五十余年卒　　魏以宁继妻韩氏
　　按武乡县志韩氏孝廉魏以宁继妻年二十夫　　亡氏投缳数四以救免遂矢志守节抚前室遗　　孤既娶而夭与妇窦氏抚诸孙成立苦守四十　　余年　　魏景韩妻窦氏
　　按武乡县志窦氏贡士窦方旸女生员魏景韩　　妻年二十二夫亡三子俱幼颠连困苦朝不保　　夕氏竭辛苦奉孀姑教诸儿成立其一为诸生　　积劳成疾年四十二卒　　魏以贞妻李氏
　　按武乡县志李氏生员魏以贞妻夫亡氏年二　　十四无子以族侄景徐为嗣家极贫织自给　　守节四十年　　魏以继妻籍氏
　　按武乡县志籍氏魏以继妻年二十六夫亡服　　毒几死复生孀居三十余年教幼子成立　　韩文煜妻窦氏　　按武乡县志窦氏韩文煜妻夫亡氏年二十四　　抚遗孤铭鼎为诸生孀居四十三年卒　　赵基洪妻萧氏
　　按武乡县志萧氏贡士赵基洪妻夫亡氏年二　　十七延师教三幼子俱得成立苦节三十六年　　赵养鳞妻韩氏　　按武乡县志韩氏廪生赵养鳞妻夫亡氏年二　　十六家贫纺织训二子长子璧为诸生孀居五　　十三年年八十犹健　　李光蔚妻魏氏
　　按武乡县志魏氏生员李光蔚妻夫亡氏年二　　十三事姑尽孝训子永元为诸生孀居三十八　　年　　李时化妻张氏
　　按武乡县志张氏李时化妻夫亡遗孤十岁氏　　备历艰辛守节三十余年年六十余尚健如壮　　岁　　关耀妻来氏
　　按武乡县志来氏关耀妻夫亡氏年二十八矢　　志守节遇饥荒辄损己衣食以活孤寡延师训　　子键得为诸生年七十余卒　　魏邦奇妻程氏
　　按武乡县志程氏廪生魏邦奇妻奇蚤亡抚遗　　腹子成立备历艰苦人不能堪　　王赈民妻魏氏
　　按武乡县志魏氏生员王赈民妻民亡氏年二　　十一止一子抚之成立寻夭氏又抚遗孙苦节　　五十年卒　　杜如梁妻郝氏
　　按武乡县志郝氏生员杜如梁妻年十五适梁　　越三载梁没遗孤五月氏备极艰苦躬织以　　给饔飧风雨飘摇含凄一室教子每务大节卒　　以明经登高第　　史孔笔妻韩氏
　　按武乡县志韩氏生员史孔笔妻年二十七夫　　亡欲自尽几死者数家人劝之曰二亲垂老诸　　子俱幼汝死能瞑目乎乃强起任事未几翁姑　　相继没值流寇之变家产焚劫一空氏备历艰　　难纺绩以课三子俱得成名孙珥以解元登进　　士官翰林氏守节四十年卒　　董葵妻魏氏
　　按武乡县志魏氏董葵妻年二十五夫亡三子　　俱幼氏孑立无依苦守诸孤俱克成立凡历艰　　辛五十五年卒　　李之&#妻程氏
　　按武乡县志程氏生员李之&#妻夫亡无子甘　　贫苦守历五十余年　　李之蕃妻魏氏
　　按武乡县志魏氏廪生李之蕃妻蕃没氏年二　　十六三子俱在襁褓氏独持门户教子俱补弟　　子员守节三十八年年六十三卒　　石克卿妻程氏
　　按武乡县志程氏石克卿妻年十八卿亡矢志　　抚孤成立苦节六十余年　　程正忠妻李氏
　　按武乡县志李氏程正忠妻忠亡年十七家贫　　甚以针黹度日抚子成立寻夭遗两孙氏又抚　　之如初年八十余尚健　　陈所行妻程氏
　　按武乡县志程氏进士陈所行妻年二十夫亡　　三子皆非己出值寇变流离颠沛不易其守抚　　三子皆成名士年七十卒　　陈枚吉妻赵氏
　　按武乡县志赵氏庠生陈枚吉妻吉亡氏年二　　十七二子甫离襁褓苦守教训俱克成立年六　　十病卒　　籍贵妻李氏
　　按武乡县志李氏籍贵妻年十九贵亡子方周　　岁苦节七十四年年九十三卒　　赵加封妻郝氏
　　按武乡县志郝氏赵加封妻夫亡氏年二十七　　家无担石止一子方乳哺氏攻苦力作守节四　　十余年有三孙贫苦如故　　张茂华妻白氏
　　按武乡县志白氏张茂华妻夫亡二子俱幼氏　　年二十三家极贫或劝再嫁不听值乱离饥馑　　提抱颠&#几不自存中年始得安土与子共耕　　稼年九十余见孙曾成人尚康健无恙　　武英妻韩氏
　　按武乡县志韩氏武英妻英亡氏年二十六无　　子家贫孑立糠核不饱纺绩自苦三十九年卒　　魏初旭妻李氏　　按武乡县志李氏廪生魏初旭妻夫亡氏年二　　十七子女俱幼屡欲自尽不得值世离乱室如　　悬罄苦守三十七年子女俱克成立　　魏启征妻郭氏
　　按武乡县志郭氏魏启征妻征亡氏年二十六　　翁姑衰老无子立侄为嗣翁姑相继没埋葬尽　　力教嗣子垂老甫为诸生家益贫行益苦凡历　　五十年卒　　赵敕封妻李氏
　　按武乡县志李氏生员赵敕封妻家贫性至孝　　封亡氏年二十八翁姑皆老二子俱幼藉针黹　　供菽水孀居三十二年卒　　韩文&#妻董氏
　　按武乡县志董氏韩文&#妻夫亡氏年二十五　　抚三子为诸生者二人一子为农得温饱氏年　　六十七卒　　张景瞻妻程氏
　　按武乡县志程氏张景瞻妻夫亡氏年二十一　　遗孤选士幼无所依氏苦守教训补弟子员年　　七十三无疾而卒　　王兴业妻胡氏
　　按武乡县志胡氏王兴业妻夫亡子廷垣尚幼　　氏备历困苦教子为诸生守节三十二年年六　　十九卒　　魏世鼎妻李氏
　　按武乡县志李氏廪生魏世鼎妻年十九夫亡　　无子引刀自刎翁姑力救遂苦节事二亲备极　　孝敬抚侄为后爱养如所生年五十七卒　　魏国才妻程氏　　按武乡县志程氏廪生魏国才妻性贞静事姑　　曲尽妇道国才以苦学病亡氏年十九子方三　　月氏转侧苫席不食欲自尽姑抱婴儿付之曰　　汝死是无七十姑并三月儿也乃强进粥糜营　　夫葬日织麻缕为糊口计群伯叔兄弟岁时馈　　问概辞弗受寻姑没哭极哀苦守四十四年训　　子克立事闻诏表其闾
　　董汉简妻王氏
妇魏
氏附

　　按武乡县志王氏生员董汉简妻夫亡守节四　　十年卒妇魏氏亦早寡矢志如姑　　李人龙妻张氏
　　按武乡县志张氏举人李人龙妻家素贫氏勤　　苦供膏火助夫成名夫寻没氏年十九抚襁褓　　儿完玉教之为诸生有才誉守节四十年如一　　日　　魏兼妻赵氏
　　按武乡县志赵氏举人魏兼妻夫亡一子方襁　　褓氏篝灯绩延师课读子长举明经　　魏堪妻李氏
　　按武乡县志李氏魏堪妻夫亡极贫苦赖伯兄　　抚养守志终身　　魏中原妻史氏
　　按武乡县志史氏太学生魏中原妻夫亡无子　　守节终身　　韩恢祖妻魏氏
　　按武乡县志魏氏韩恢祖妻夫亡氏年二十二　　无出妾子泰来未周岁氏抚养不啻所生教之　　力学补弟子员守节五十九年　　蔺如妻金氏
　　按武乡县志金氏蔺如妻夫亡守节终身　　张奇珍继妻王氏　　按泽州志王氏张奇珍继妻年二十夫亡事瞽　　姑曲尽孝养刺绣冠绝一时历兵火患难不废　　教子孙俱列庠序　　裴秉彝妻王氏
　　按泽州志王氏裴秉彝妻夫遭寇遇害室毁巢　　倾蹈履患难克保孤全节年七十余终　　张光前妻朱氏
宋
氏附

　　按泽州志朱氏张光前妻年二十一夫亡无子　　女抚嗣子复夭年八十五卒侄妇宋氏亦早寡　　守节抚孤入泮至老犹勤家事育诸孙不怠　　田光耀妻王氏种金
妻附

　　按泽州志王氏田光耀妻年二十四夫亡子方　　五岁耀弟种金妻王氏年二十六而寡子方在　　抱妯娌相依事亲教子俱以寿终　　李楷妾李氏
　　按泽州志李氏李楷妾年二十九楷夫妻偕逝　　李抚孤子先登勤俭训诲登为某县令累任府　　倅着廉名　　丁其泰妻李氏
　　按泽州志李氏丁其泰妻夫暴疾客死地远子　　幼氏罄鬻首饰衣服携孤往扶柩归葬养八十　　岁翁姑送其终教子成名士　　段万锺妻任氏
　　按泽州志任氏段万锺妻年十八夫亡投缳欲　　死姑劝免抚遗腹子克勤登武科有司旌表　　巩攀桂妻张氏　　按泽州志张氏巩攀桂妻年十六夫亡抚两月　　子祯成立　　袁洁母朱氏
　　按泽州志朱氏孝子袁洁母年十八夫亡守节　　五十二年　　时世英妻崔氏
　　按泽州志崔氏时世英妻年十九夫亡氏独奉　　养祖姑抚数月子子夭卖屋营葬四暴棺年七　　十余卒　　李兴隆妻秦氏
　　按泽州志秦氏李兴隆妻年二十夫亡翁姑没　　子女俱殇一寡茕茕死丧踵至尽力营葬血泪　　为枯苦守五十六年颠连无告　　李化国妻原氏
　　按泽州志原氏李化国妻年十九夫亡遗孤汇　　征甫九月伶仃无倚家产悉为强暴所夺不能　　餬口氏饥寒苦守教汇征早为诸生寻夭复抚　　孙成立艰难险阻百折不回年九十三卒　　张元孕妻王氏　　按泽州志王氏张元孕妻年二十一夫亡无子　　与孀姑相依姑欲改适氏痛哭留之不从既去　　犹馈衣食殁姑身乃止郡守旌之　　张光奎继妻李氏
李氏尚
氏刘氏附

　　按泽州志李氏张光奎继妻年二十四夫亡抚　　子茂琨娶李氏琨夭妇年二十七抚子廷&#&#　　长娶尚氏年二十&#没尚偕妾刘氏抚子淮成　　立为诸生　　裴述皋妻寇氏
　　按泽州志寇氏裴述皋妻夫亡抚二孤俱夭氏　　孑然形影罄其箱箧修颓墓葺治家庙年七十　　四卒　　张国治妻赵氏
　　按泽州志赵氏张国治妻治父承基为贼所絷　　治以救父被杀氏事翁姑抚幼子年八十七始　　终一致　　张茂晟妻宋氏
　　按泽州志宋氏张茂晟妻年二十六夫亡抚九　　岁子既娶复夭又抚孙入郡庠有司旌表　　宋黼皇妾徐氏　　按泽州志徐氏宋黼皇妾年二十皇夫妇相继　　殁继侄为子勤俭苦守终身不改　　王顺德妻赵氏
　　按泽州志赵氏王顺德妻年二十一夫亡子方　　周翁姑老父欲夺其志不从事亲抚孤苦节二　　十年卒　　何振继妻申氏
　　按泽州志申氏何振继妻年十九夫亡二子俱　　在襁褓八旬老翁久困&#褥前子未立门户不　　支氏徙居于乡躬执耕桑供菽水教子皆成立　　韩玚妻侯氏　　按泽州志侯氏韩玚妻年十九方乳子三日夫　　亡翁姑耄老氏作履组供甘旨穷守益坚抚三　　日孤儿成立　　张妻孙氏
孔氏
陈氏附

　　按泽州志孙氏张妻年二十五夫亡抚孤长　　食廪饩早夭孙亦不育立宗子为嗣苦节终身　　族人张加侯妻孔氏年十九而寡无子女执志　　如孙中骥妻陈氏年二十二丧夫抚遗腹子成　　名守节如孔　　锺世芳继妻朱氏
　　按泽州志朱氏锺世芳继妻年十九夫亡事孀　　姑教前妻子抚八岁孤侄及襁褓侄孙苦节终　　身有司旌表　　翟于珣妻王氏
　　按泽州志王氏翟于珣妻年二十三夫亡无子　　亦无翁姑兄弟止一女相依女长适人孤苦尤　　甚屏息守礼三十六年　　尹芳妻司氏
　　按泽州志司氏尹芳妻年十九夫亡抚二岁孤　　日无饱食时时挥泪见翁姑辄强欢笑苦节终　　身郡守旌表　　李捷妻王氏
　　按泽州志王氏李捷妻年二十五夫亡事衰翁　　抚襁褓二孤四壁萧然菽水乳哺之资悉出十　　指子长食廪饩苦节终身　　陈尚志妻李氏
　　按泽州志李氏陈尚志妻年十七夫亡无子女　　孝养孀姑送其终五十年如一日　　陈纪妻李氏
　　按泽州志李氏陈纪妻年十九夫亡抚六月遗　　孤毁容屏迹奉事翁姑四十二年始终如一　　翟于盘妻郭氏　　按泽州志郭氏翟于盘妻夫应省试既中式归　　没于途氏年二十四无子女亲操井臼孝养翁　　姑嗣侄为子以寿终　　崔铎妻李氏
　　按泽州志李氏崔铎妻年二十三夫亡子女俱　　无苦节事姑哭泣丧明而死

　闺节部列传一百八十六
皇清三十七
　　李佩妻朱氏
　　按高平县志朱氏李佩妻夫亡年十九守节四　　十四年抚九月孤成立　　郭守思妻孟氏
　　按高平县志孟氏郭守思妻夫亡年十九抚孤　　成立守节终身　　常太妻张氏
　　按高平县志张氏常太妻夫亡年二十四翁姑　　垂白子方襁褓或劝之嫁即以死誓苦节终身　　郭思恭妻关氏　　按高平县志关氏郭思恭妻夫亡年二十哀毁　　骨立恪奉翁姑抚遗腹子成立苦节六十年　　李大勋妻王氏　　按高平县志王氏李大勋妻夫亡年二十四孝　　事二亲抚幼子五十年如一日　　姬佩林妻郭氏
　　按高平县志郭氏姬佩林妻夫亡年二十子方　　三日苦守终身　　郭治礼妻毕氏
　　按高平县志毕氏郭治礼妻夫亡年二十二恶　　衣恶食若无意于人世守节四十年初终如一　　何春妻王氏　　按高平县志王氏何春妻夫亡氏年二十七坚　　贞自守教子读书四十余年　　张孟冬妻李氏
　　按高平县志李氏张孟冬妻夫亡年十九守节　　四十余年卒　　郝庆妻李氏
　　按高平县志李氏郝庆妻少寡守节抚孤成立　　李彪妻王氏　　按高平县志王氏李彪妻夫亡氏年三十生四　　子长十龄幼在抱氏欲死姑谕之曰既为彪妻　　则宜为诸子母既为诸子母则宜使诸子无失　　所恃氏因苦志守节五十余年四子皆成立县　　令表其门　　成大禄妻刘氏
　　按阳城县志刘氏成大禄妻年二十一夫亡家　　贫守志织纴以抚二孤成立孀居三十余年　　原遵妻潘氏　　按阳城县志潘氏原遵妻夫亡年二十二子方　　襁褓冰霜自励抚孤成立苦节终身　　张俊望妻王氏
</div>
    <div class="pagination">
<a href="闺媛典闺节部_page242.html">上一页</a><span>...</span><a href="闺媛典闺节部_page238.html">238</a><a href="闺媛典闺节部_page239.html">239</a><a href="闺媛典闺节部_page240.html">240</a><a href="闺媛典闺节部_page241.html">241</a><a href="闺媛典闺节部_page242.html">242</a><span class="current-page">243</span><a href="闺媛典闺节部_page244.html">244</a><a href="闺媛典闺节部_page245.html">245</a><a href="闺媛典闺节部_page246.html">246</a><a href="闺媛典闺节部_page247.html">247</a><a href="闺媛典闺节部_page248.html">248</a><span>...</span><a href="闺媛典闺节部_page244.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
