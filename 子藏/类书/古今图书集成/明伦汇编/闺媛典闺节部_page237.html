<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 237 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 237 页/共 268 页</h1>
    <div class="content">郑氏附

　　按诸城县志李氏孙应聘妻应聘亡氏抚周岁　　孤三省成立三省没妻高氏抚七岁孤璞娶郑　　氏璞死郑守节如姑三世一辙　　刘鸾妻丁氏
　　按诸城县志丁氏刘鸾妻乡耆丁憪女未嫁时　　其舅为怨家所杀裸形未葬及氏归兄公刘鹏　　以荡费官银累及弟鸾兄弟二人皆死于狱氏　　闻变自缢赖姑救解官银未给鹏变卖田产妻　　孥殆尽赖氏父憪出资赎出丁守节勤纺绩事　　姑甚谨阅十余年不衰及姑以天年终氏又哀　　求其父出资殡葬亲拾其舅三十年未收之骸　　骨合窆焉　　范璜妻王氏
　　按诸城县志王氏诸生范璜妻璜没氏年二十　　七遗二子皆在襁褓家贫不能自给氏竭力抚　　孤苦节二十余年如一日　　丁泰郁妻刘氏
　　按诸城县志刘氏丁泰郁妻适泰郁甫一载郁　　病亡舅姑怜其幼且无子女劝再适氏曰虽无　　子女亦人妇耳乃欲以非礼相逼耶操井臼勤　　纺绩克终妇道闾里以孝节称之　　黄加时妻冯氏
　　按诸城县志冯氏黄加时妻加时没氏无出妾　　朱氏子应亨甫二岁冯泣语朱曰汝子即吾子　　也当共守之苦节三十余年明崇祯壬午应亨　　遇变其妻马氏抚子泰誓曰姑抚二岁儿得延　　宗嗣今子四岁矣愿以身任之教泰入邑庠时　　冯年六十有九　　徐卷妻张氏
　　按诸城县志张氏徐卷妻卷早亡遗孤继全仅　　四岁时岁大祲氏与子衣食不充零丁孤苦幸　　存性命及子成立娶刘氏生子生盛甫三月而　　继全又丧姑媳相依抚幼孙皆以寿终　　张维贤妻王氏
　　按诸城县志王氏庠生张维贤妻年十九维贤　　没无子王欲以死殉既而曰我死谁为祭扫乃　　苦节自守日纺绩给衣食年七十每食必奠遇　　忌日未尝不亲祭焉　　徐录妻王氏
　　按诸城县志王氏徐录妻事翁姑以孝相夫以　　顺乡里称为纯德及夫病危氏七日不饮食促　　再治棺衾谓必从夫地下录曰吾所恃以承先　　人祀者一襁褓子耳汝死必至绝祀及夫没氏　　乃从夫命守节教其子维藩以明经屡试不第　　遂改武卯辰联捷官至游击氏年九十御史旌　　其闾追封淑人　　丘瑗常妻王氏
　　按诸城县志王氏丘瑗常妻瑗常殁氏年二十　　七无子誓以死殉翁姑阻之为立侄以继嗣未　　几复夭翁姑再为立嗣氏教抚兼至孝养翁姑　　克尽妇道年六十一学使旌之　　丁大&#妻聂氏
　　按诸城县志聂氏孝廉丁大&#妻壬午城陷大　　&#殉难氏曰吾夫世族死而无传吾不忍也指　　幼子璇曰存尔父者惟吾与汝遂携璇以逃既　　而兵退收夫尸于金革之中整理家事教子中　　夜不倦年七旬璇既成名德行文章为一邑推　　服　　李所发妻王氏
　　按诸城县志王氏贡士李所发妻所发没子让　　中甫二十四日王抱之誓柩前让中七八岁就　　塾师数里外经月不归归即促之去让中年十　　六补诸生丙午登贤书庚戌成进士王操井臼　　作脱粟饭如居约时未几让中殁王与妇刘氏　　抚幼孙成立年已七十余矣　　王如松妻牛氏
　　按诸城县志牛氏王如松妻如松少孤娶未逾　　二年而没越六月牛氏生子珍姑刘抚而痛哭　　曰吾家贫无近族孩提且未可保牛氏含泪不　　语朝夕勤苦以事孀姑乡里咸为叹息　　赵之选妻李氏
　　按诸城县志李氏赵之选妻年二十九之选没　　遗子名成甫八岁家贫抚孤为人制履作生计　　零丁孤苦两度凶年苦节五十余年如一日　　徐鼎相妻隋氏　　按诸城县志隋氏徐鼎相妻鼎相没氏抚孤拱　　英方周岁事翁姑甚谨姑亡翁娶继室氏事之　　尤谨姑发疽血涌不止氏亲为之吮日侍汤药　　不懈教子入泮乡里称之　　贾登庸继母
　　按蒙阴县志贾登庸继母失其姓年十八为庸　　父继室仅一载而庸父死父母以未有出令改　　嫁对曰前子即吾子也我去此子安归遂截发　　自誓备尝艰苦抚庸成立年五十余卒　　王尚臣妻刘氏
　　按蒙阴县志刘氏王尚臣妻家贫早寡依侄庠　　生业苦守业死依己侄刘汉卿终其身　　李赞廷妻杨氏
　　按蒙阴县志杨氏庠生为栋女李赞廷妻为栋　　死无子氏葬之岁时祭奠必尽哀己丑赞廷死　　于贼氏年二十八抚孤守节历尽艰辛垂三十　　年卒　　马栋梁妻李氏
　　按蒙阴县志李氏马栋梁妻年二十三夫亡苦　　守至八十余岁卒　　苗化奇妻王氏
　　按蒙阴县志王氏苗化奇妻年二十六夫亡守　　节抚二幼子方成立俱死氏又守一孙孙又死　　贫苦终身　　王兴妻李氏
　　按蒙阴县志李氏王兴妻兴至贫早亡氏拾穗　　纺绵忍饥寒以饱暖其姑姑没乞棺椁以殓手　　筑墓葬之人称节孝　　王国康妻王氏
　　按蒙阴县志王氏王国康妻康早亡氏年二十　　方孕七月后生子昌期抚育成立终身冰洁年　　七十终　　公珆妻尹氏
　　按蒙阴县志尹氏诸生公珆妻珆豪迈有文名　　早亡氏年二十五值乱离不变苦守终身　　张七妻王氏　　按蒙阴县志王氏张七妻年二十一夫亡夫兄　　张六狠逼他适氏绐以终丧及丧毕复逼氏白　　之县而怙恶不悛氏又白之府道府道重惩张　　六给氏照使终守　　姚百让妻崔氏
王
氏附

　　按蒙阴县志崔氏姚百让妻贼王朋据蒙山倡　　乱百让与皮衣锦俱战死崔年二十六子五岁　　女三岁夫族初惮氏兄崔钊刚烈未敢有言及　　钊逃荒远方遂强之嫁氏知不免遂卖女携子　　逃于颜神镇全节皮妻王氏亦年少子方七岁　　苦守终身卒年七十　　赵存礼妻郝氏
　　按蒙阴县志郝氏赵存礼妻礼死于寇氏年二　　十三翁姑欲嫁之不从翁姑寻逝氏竭力葬之　　翁遗幼子方数岁氏爱之如己子抚养成立　　公汝忠妻刘氏妇郭
氏附

　　按蒙阴县志刘氏公汝忠妻忠死氏年二十六　　子士蛟方五岁后子又早死妇郭氏年二十五　　抚子安姑妇同守终身刘年七十二郭六十有　　四卒　　公炳妻李氏
　　按蒙阴县志李氏公炳妻炳死于寇氏年二十　　四家徒四壁无子女苦守四十六年　　王汝为妻张氏
　　按蒙阴县志张氏王汝为妻为早亡氏年十八　　家贫如洗遗腹生子苦节守贞值兵火依母家　　拮据艰难每于祭扫日携其幼子痛哭于墓训　　子以义方远近贤之　　李&#妻公氏
　　按蒙阴县志公氏诸生李&#妻夫死氏年十九　　无子女誓不再嫁固守终身　　熊陛妻孙氏
　　按蒙阴县志孙氏熊陛妻夫死于贼氏家徒四　　壁荼苦守志抚两幼子训以义方年七十卒　　秦珽妻徐氏　　按蒙阴县志徐氏诸生秦珽妻珽才俊学优夫　　妇如宾珽亡氏年二十五矢志坚守五尺之童　　不使入门没齿如一　　杨守忠妻李氏
　　按蒙阴县志李氏杨守忠妻年二十三忠亡子　　方五岁守忠父因孤弱赘于郑家遂冒其姓郑　　族之强悍者欲氏改嫁氏谓翁曰闻翁原姓杨　　若复姓则郑族乌能为主翁从之氏因得全节　　年八十终　　张标妻张氏
　　按蒙阴县志张氏张标妻年二十四标死子方　　四岁父母劝之嫁氏曰翁姑年老别无子儿若　　嫁则老亲子何依遂剪发自誓苦守不移翁　　姑没氏卖产殡葬携子避乱于沂州年七十余　　卒　　齐象妻任氏
　　按蒙阴县志任氏齐象妻夫被贼杀氏年二　　十无子守贞不嫁事翁姑至孝以伯子清继嗣　　躬亲纺绩以资灯火清入邑庠氏年六十余卒　　陈福增妻李氏　　按蒙阴县志李氏诸生陈福增妻增死于难氏　　年方少子其经止三岁值兵荒饥馑之际氏抱　　幼子险阻艰难躬亲织常勖其子曰父母先　　世俱名门虽颠沛流离不可有辱先人教之读　　书入邑庠苦节至七十余岁卒　　王玙妻张氏
　　按蒙阴县志张氏王玙妻玙殉难氏年二十二　　子方周贫苦守贞七十余岁卒　　崔盈周妻朱氏
　　按蒙阴县志朱氏崔盈周妻夫亡朱年三十抚　　七岁子长子死妇仅一女族人崔钊欲迎养朱　　不肯宁卖薪与妇共守朱寿终钊葬之妇依女　　终身　　公瑧妻赵氏
　　按蒙阴县志赵氏诸生公瑧妻夫死于寇氏年　　二十六无子守节终身　　公同文妻孙氏
　　按蒙阴县志孙氏公同文妻丁贼薄城文竭力　　捍御城陷被杀氏年二十五抚二孤守节二十　　余年后饿死
　闺节部列传一百八十二
皇清三十三
　　李原素妻尹氏
　　按日照县志尹氏李原素妻年二十二原素病　　亡一月后生遗腹子氏矢志哺之成人贫苦自　　甘敬奉翁姑克送其死年六十终　　宋启运妻尹氏
　　按日照县志尹氏庠生宋启运妻年十九夫病　　亡氏即欲殉节因有遗腹乃强视息寻生子衡　　寄身母家矢志抚衡入黉序年七十七终　　丁光照妻刘氏　　按日照县志刘氏庠生丁光照妻夫年二十余　　病亡无子女贫无立锥氏长斋矢志茕茕一身　　备尝艰苦族人敬其苦节馈粟给之康熙九年　　年七十卒于母家　　李时珍妻金氏
　　按日照县志金氏李时珍妻太仆卿李蕃嫡母　　也夫没奉姑尽孝一日劫盗数辈夜入其宅获　　其姑为质金已得脱闻姑被执急还诣盗曰我　　姑老不任家事一切出入惟我人所共知急释　　吾姑当罄囊以酬尔盗奇其义详问群婢乃信　　氏即盛酒馔尽出镪缗簪珥与之盗亦不较多　　寡叹谢以去　　刘玉妻朱氏
　　按博兴县志朱氏刘玉妻玉早丧氏笃志守贞　　子女皆无饥寒自苦屡遭寇逆始终如一合邑　　公举有司旌之　　李运妻梅氏
　　按登州府志梅氏招远人李运妻夫亡氏年十　　五矢志守节六十年年七十余卒　　刘业妻王氏
　　按登州府志王氏招远人刘业妻夫亡抚遗腹　　子成立事翁姑终老　　李运继妻孙氏
　　按登州府志孙氏序班李运继妻招远人年二　　十夫亡守节五十余年　　董奎光妻孙氏
　　按登州府志孙氏董奎光妻莱阳人光没家贫　　纺绩事翁姑甚谨幼子通甫三岁抚养教训长　　入庠序苦节四十余年宗党欲举其节谋诸通　　通具以告氏不许而止　　张善征妻任氏
　　按登州府志任氏莱阳廪生张善征妻夫亡柏　　舟自矢守贞四十余年抚孤重启名魁天下通　　邑公请上闻康熙十九年奉
旨建坊旌表
　　张忭妻初氏
　　按福山县志初氏张忭妻夫亡氏年二十四守　　节四十余年终　　张鹤年妻迟氏
　　按福山县志迟氏张鹤年妻夫亡氏年二十守　　节终身　　曹振名妻张氏
　　按福山县志张氏曹振名妻夫亡氏年二十四　　守遗腹子一贫如洗数十年勤纺绩课子入泮　　县令表其门　　鹿兆昌妻牟氏
　　按福山县志牟氏诸生鹿兆昌妻年二十一夫　　没苦节终身操凛冰雪年六十八终　　王盘妻姜氏
　　按福山县志姜氏王盘妻夫亡氏年二十一子　　幼家甚贫苦守四十余年年六十三卒　　王中仁妻姜氏
　　按福山县志姜氏王中仁妻夫亡氏年二十二　　家甚贫养舅姑抚子矢志苦守年七十余终　　王孚远妻苏氏　　按福山县志苏氏诸生王孚远妻夫亡氏年二　　十遗腹产女抚长之苦节四十余年卒　　王命召妻迟氏
　　按福山县志迟氏王命召妻召死氏年二十一　　苦节自守纺绩度日年七十有二　　刘师吉妻岳氏
　　按福山县志岳氏刘师吉妻夫亡氏年三十守　　节四十余年年七十八卒　　王应甲妻初氏
　　按福山县志初氏诸生王应甲妻夫亡氏年二　　十四其子甫生三月氏苦节坚守教子读书入　　泮以寿终　　赖世沾妻王氏
　　按福山县志王氏赖世沾妻夫亡氏年三十翁　　姑在堂朝夕奉养勤纺绩课子入泮苦节五十　　余年年八十三以寿终有司申表其门　　王绍之妻刘氏
　　按福山县志刘氏王绍之妻夫没氏年二十四　　遗三子翁姑暮年家贫窭氏勤纺绩甘糟糠事　　亲克孝训子以严六十余载不窥户外顺治间　　巡方使者及邑令俱旌其门年八十四卒　　柳守廉妻王氏　　按福山县志王氏柳守廉妻年二十余夫没事　　继姑抚孤子育幼叔备极勤苦孀居六十余载　　始终如一　　郭尔俊妻孙氏
　　按福山县志孙氏郭尔俊妻夫亡无出坚欲自　　尽翁姑救止年二十三家贫苦守以针黹度日　　年六十终　　林梦魁妻吕氏
　　按福山县志吕氏林梦魁妻魁早亡父母俱衰　　暮氏年二十二无子女勤苦操作事翁姑无缺　　翁姑死负土筑坟三年庐于墓侧所遗两叔俱　　幼抚养成立为之毕娶年六十二以寿终　　王命锡妻鹿氏　　按福山县志鹿氏王命锡妻夫亡氏年二十三　　苦守遗腹子成立年七十而终　　刘应高妻牟氏
　　按福山县志牟氏刘应高妻夫亡氏年二十三　　子长五岁次遗腹矢志苦守五十六年七十九　　岁而终　　王瓒妻栾氏
　　按福山县志栾氏王瓒妻夫亡氏年二十四家　　甚贫遗幼子方五岁氏励志守节经历饥寒五　　十七年年八十一岁而卒　　苏守廉妻刘氏
　　按福山县志刘氏苏守廉妻夫亡氏年二十二　　子甫五月苦节坚守六十年年八十二卒　　迟谦妻王氏　　按福山县志王氏诸生迟谦妻年二十余夫亡　　苦守垂六十年如一日抚孤皆克成立有司表　　其门　　于让妻王氏
　　按福山县志王氏诸生王范妹廪生于让妻让　　早亡子女无出兄弟析居伶仃莫倚寄栖兄嫂　　家夫柩未葬每届节必素服哭奠守灵尽日经　　十八年不懈　　孙公沔妻田氏
　　按莱阳县志田氏诸生孙公沔妻沔亡氏年二　　十抚孤守节家贫克勤纺绩孝姑四十年苦志　　益坚县令表其门　　杨廷玺妻薛氏
　　按莱阳县志薛氏庠生杨廷玺妻夫亡家贫纺　　绩苦节五十余年抚孤入庠县令表其门　　董一竹妾张氏　　按莱阳县志张氏董一竹妾竹亡三子皆幼翁　　姑欲嫁之氏断指自誓绝荤诵佛康熙十一年　　寿八十沐浴更衣坐化异香满室殓时其体温　　&#如生　　刘嘉运妻贺氏
　　按宁海州志贺氏刘嘉运妻年二十四夫亡抚　　妾女守节年七十一终　　李腾蛟妻王氏
　　按宁海州志王氏诸生李腾蛟妻年二十二夫　　死子幼纺绩奉亲教子成立年七十五终　　王锡国妻顾氏　　按宁海州志顾氏王锡国妻年二十五夫死守　　节五十六年年八十一卒　　梅应时妻孙氏
　　按宁海州志孙氏梅应时妻年二十三夫死抚　　孤守节四十年终　　刘必登妻侯氏
　　按宁海州志侯氏刘必登妻年二十一夫亡守　　节以寿终　　周克显妻王氏
　　按宁海州志王氏诸生周克显妻年二十夫亡　　守节五十九年终　　李先春妻白氏
　　按宁海州志白氏指挥李先春妻年二十五夫　　阵亡氏守节抚孤五十八年　　吕宗尧妻孙氏
　　按宁海州志孙氏吕宗尧妻年二十夫亡子幼　　守节至八十余岁　　胡象深妻李氏
　　按宁海州志李氏诸生胡象深妻年十九夫亡　　抚孤成立以寿终　　孔起蛟妻姜氏
　　按宁海州志姜氏孔起蛟妻年二十夫亡子承　　祯方四岁家贫苦守抚子成人年七十五卒　　苏民泰妻宋氏　　按宁海州志宋氏诸生苏民泰妻年十九夫死　　守孤成立六十七岁终　　王思奋妻门氏
　　按宁海州志门氏王思奋妻年二十夫亡守二　　子成立历六十八年终　　韩启苏妻李氏
　　按宁海州志李氏韩启苏妻年十九夫死守节　　以寿终　　孙妻谢氏
　　按宁海州志谢氏孙妻年十七夫亡抚孤守　　节历六十余年　　苏之杰妻唐氏
　　按宁海州志唐氏苏之杰妻年二十三夫亡以　　针线自给教子入庠年六十七卒　　李必用妻苏氏
　　按宁海州志苏氏李必用妻年二十四夫亡抚　　子成立历四十六年终　　张早登妻孙氏
　　按宁海州志孙氏张早登妻年二十二夫亡氏　　抚三岁孤方成复夭又抚二岁孙至九十三岁　　卒　　宋得贤妻林氏
　　按宁海州志林氏诸生宋得贤妻年二十三夫　　亡抚孤珖成立守贞不二　　张国&#妻王氏
　　按宁海州志王氏忠烈张国&#妻年二十五夫　　阵亡氏抚养幼子成立年七十五终　　孙光先妻翟氏
　　按宁海州志翟氏孙光先妻年二十六夫亡氏　　柏舟自矢抚孤儿以养二亲年八十二卒　　丛大馥妻刘氏　　按文登县志刘氏廪生丛大馥妻夫亡苦节五　　十年合学公举县令旌其闾　　鞠引良继室王氏
　　按文登县志王氏鞠引良继室年二十九夫亡　　守节奉旨旌表
　　毕其性妻丛氏
　　按文登县志丛氏庠生毕其性妻夫亡守节抚　　孤存祀历五十年终　　宋弘元妻孙氏
　　按文登县志孙氏增生宋弘元妻夫亡抚继子　　苦节三十年　　赵思诚继室田氏
　　按文登县志田氏诸生赵思诚继室夫亡不嫁　　苦操五十余年　　于季郯妻张氏
　　按文登县志张氏增生于季郯妻夫亡苦节三　　十余年教子入庠　　刘诗妻于氏
　　按文登县志于氏诸生刘诗妻夫亡无子继侄　　承嗣苦守成人刘宗赖以不绝　　于得英妻迟氏
</div>
    <div class="pagination">
<a href="闺媛典闺节部_page236.html">上一页</a><span>...</span><a href="闺媛典闺节部_page232.html">232</a><a href="闺媛典闺节部_page233.html">233</a><a href="闺媛典闺节部_page234.html">234</a><a href="闺媛典闺节部_page235.html">235</a><a href="闺媛典闺节部_page236.html">236</a><span class="current-page">237</span><a href="闺媛典闺节部_page238.html">238</a><a href="闺媛典闺节部_page239.html">239</a><a href="闺媛典闺节部_page240.html">240</a><a href="闺媛典闺节部_page241.html">241</a><a href="闺媛典闺节部_page242.html">242</a><span>...</span><a href="闺媛典闺节部_page238.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
