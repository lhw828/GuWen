<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 97 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 97 页/共 268 页</h1>
    <div class="content">按靖州志丁氏舍人史&#妻夫亡氏年二十抚孤终身万历五年旌表　　唐文鳌妻罗氏
按会同县志罗氏城坊唐文鳌妻鳌死氏年二十三子方五月矢志抚孤思琮以孝廉为县令表旌　　廖希韶妻唐氏按衡州府志唐氏蓝山诸生廖希韶妻年二十夫亡矢不再嫁事姑孝谨缟素终身邑令旌表　　成重琅妻厉氏
按衡州府志厉氏蓝山成重琅妻归成甫期琅死无嗣氏年二十苦节坚守事姑以孝闻年五十卒　　廖兴官妻陈氏按衡州府志陈氏蓝山廖兴官妻年二十夫亡遗腹生子誓不再适苦节七十载诸孙森然玉立有司旌其庐　　李忠廉妻欧阳氏
按衡州府志欧阳氏名楼贞安仁欧阳永吉女年二十适诸生李机子忠廉廉早亡无子机亦寻没楼贞矢不易志或以改节讽辄大恸曰翁以吾夫之故悲毁过情致殒其躯吾命如蚁益当死殉乃隐忍苟活以姑老耳卒守其节孀居闭户以纺绩终身年八十余卒万历七年御史钱岱以闻诏建坊复其家　　唐大勋妻陈氏妾李
氏附

按衡州府志陈氏名金娘安仁唐大勋妻善事翁姑年二十五夫亡无子矢志不二勋妾李氏年二十与陈同守僮仆壮者尽遣去独留老幼二婢深居閟阁邻妪罕有见者年皆六十余终　　张正仪妻欧阳氏
按衡州府志欧阳氏名晚秀安仁欧阳志琏女适张正仪年三十夫亡子甫晬氏苦节抚之成立孀居二十余年足不逾阈虽至戚未尝一接乡党重之　　方福铭妻李氏按衡州府志李氏名圆娘安仁方福铭妻年三十而寡遗腹八月生子鹗李苦节育孤力贫自给凡三十年卒乡人共表其墓　　周彝妻黄氏
按衡州府志黄氏安仁周彝妻性慈惠克执妇道彝亡无子抚一女长归侯氏以夫侄廷相鞠为己子稍长教以读书既婚即为诸生黄年七十卒　　刘渊深妻王氏
按衡州府志王氏名春秀安仁刘渊深妻年十七归刘越二年渊深溺死遗腹生子青佩苦志抚鞠既长为诸生家素封勤俭不殊贫妇孀居三十一年终　　蔡管妻陈氏按衡州府志陈氏名锺秀安仁蔡管妻归七月而寡无子人争求之陈对夫灵截发誓志事姑尤孝谨寻以疾卒邑人共表其墓　　欧阳坤妻张氏
按衡州府志张氏名清秀安仁人县令欧阳&#第四子诸生坤妻也年十八坤没遗腹生子苦节鞠之长补邑弟子员孀居四十余年终　　谢崇儒妻李氏
按衡州府志李氏名鸾秀安仁诸生谢崇儒妻儒早世子学诗学易皆李矢志靡他家贫纺绩教二子　闺节部列传七十五
　　明七十
　　张希孟妻李氏
按零陵县志李氏邑人张希孟妻年二十四夫亡子一鸿甫三岁女一岁氏孀居五十年有司旌表　　李阼妻蒋氏按零陵县志蒋氏永州卫李指挥孙阼妻年二十夫亡止一女或讽再适氏号痛誓死茹荼五十余年乡里称其苦节　　熊庄简次室叶氏
按零陵县志叶氏永州卫指挥叶全女年十八为熊庄简次室熊亡父怜其无子欲迎归叶不从嫡子濂早丧妇潘氏年二十一亦孀居叶与潘抚其孙瑞成立补太学生事嫡甚谨嫡病叶焚香吁天求以身代卒与潘氏相依并老　　蒋廷生妻陈氏
按零陵县志陈氏零邑关厢民蒋廷生妻年十四适廷生五载生亡氏年十九子春蕃刚百日舅姑老家贫如洗氏矢志苦节养老育幼一资纺绩守节四十四年万历中巡按御史徐兆魁具题奉诏旌表　　王照室人黄氏范氏按零陵县志黄氏范氏邑诸生王照室人不知其孰为妻妾夫亡黄止一女二岁范女四岁男恒方十月范年二十九黄年二十七协志抚孤终老黄年六十二先范没范年七十四终并旌表　　谢天助妻王氏
按零陵县志王氏年十六适谢天助执妇道甚敬助多才不治生产虽早廪郡庠而一家八口咸赖氏拮据即甚窘不以告助助两副乡榜而没氏年二十九子勖甚幼矢志守贞孀居四十二年卒　　张绅妻蒋氏
按零陵县志蒋氏零陵张绅妻生子禄方数岁而绅没蒋年二十余守节鞠子治家有才略事无巨细咸自经营卜葬夫于先垄躬相宅兆术者莫能上下禄长教以诗书延名师淬励卒以明经为武义教谕氏年九十三卒　　邓复信妻张氏
按零陵县志张氏廪生邓复信妻信善属文四入棘闱不第及亡氏年二十余二子景昺皆幼事姑孝训景昺以义苦节自持白首无二　　陈典妻王氏
按零陵县志王氏孝廉陈典妻典少家贫氏纺绩以供之侍夫夜读不敢先寝无何典登第未数年夫与翁并没氏年二十余两丧在室亲戚咸悼之而氏内外综理事无倾缺葬翁范家冲葬夫何家冲抚子及孙五人皆成立年八十二卒　　陈三聘妻桑氏
按零陵县志桑氏邑诸生桑梓女适诸生陈三聘年二十余夫死无嗣翁姑年老氏事之甚谨誓不再嫁负螟蛉子为后家贫经营力作以充衣食冬夏服御父母常给之年七十余卒　　申九霄妻蒋氏
按祁阳县志蒋氏南川县丞申九霄妻霄年衰无子族人皆图之因谋谒选至京纳金氏女于南川生印至重庆纳王氏女回生都霄病蒋视汤药五年无懈容霄没蒋与二妾共抚二孤如所出初王以霄病不能乳子托乳于田舍妇家故丰以渐至约都长善忧而多病王携孙与媳对泣族尊嗾王曰儿必不起姑媳盍早计何自苦也王曰妾千里万里守此块肉天不见佑与之同埋耳嗾者遂退都亦愈孙在廷登万历壬午贤书王年九十卒守节六十一年身沐六朝雨露&#绕五代儿孙　　卢遐龄妻程氏
按祁阳县志程氏卢遐龄妻吏部程温女夫亡年二十七矢志靡他抚遗孤珩教之为诸生事闻旌表　　曾士奇妻文氏按祁阳县志文氏曾士奇妻年十九夫亡无子养妾子惟谨有富豪欲谋娶之文以死拒谋遂寝万历十七年巡按御史表其门三十五年皇太后恩赐粟帛旌异　　陈所养妻昌氏
按祁阳县志昌氏陈所养妻年二十夫亡茹荼自苦孝养衰翁翁年八十七动履惟艰昌躬亲扶掖曰吾代夫当尔闻者哀之抚二孤俱成长长伯胜以明经选邑令旌之　　田永隆妻滕氏
按祁阳县志滕氏田永隆妻祁之归阳人也年十八归田翁姑相继没年二十五生子瑶甫五十日而夫亡无伯叔可托携瑶归父母家教养成人年七十五守节五十载如一日田氏子孙繁衍皆滕所贻也　　徐顺德妻郑氏按祁阳县志郑氏徐顺德妻归徐十三载生子五人万历庚辰忽失所天茕茕孤贫坚誓不二剪发毁容纺绩以事姑嫜苹蘩无缺教子可缙可登列青衿以寿终　　谢天生妻卢氏
按祁阳县志卢氏谢天生妻年二十五夫亡泣血几殒抚孤六岁而殇又育嗣子逢春克成夫志万历中起明经为宜章令　　彭骥妻雷氏
按祁阳县志雷氏彭骥妻年二十二适彭二十九而彭亡二子长大用方三岁次大行甫弥月四壁萧然不能支旦夕雷心坚金石攻绩织以苟延训用行克成令器隆庆庚午大用得荐解头大行亦列弟子员雷守节七十一年用亦早世雷生正德丙子卒万历甲寅年百岁太守王公景具粟帛造庐拜谒旌其门总漕具题旌表奉诏建坊　　周元直妻冯氏
按道州新志冯氏周元直妻年十八夫亡遗腹一女时姑在堂事之尽礼殁而殓葬甚备女长适人亦故冯尚盛年独守一室纺绩自给年近六十而终里人共推重焉　　杨文试妻孙氏
按道州新志孙氏杨文试妻年十九夫亡无子守志不移继母怜其少托所亲讽之女泣曰以一身而事二人与娼流争一间耳况翁姑老叔尚幼事将谁诿众皆叹服翁姑没既毕葬为叔娶妇而没万历中奏请建坊　　蒋埙妻费氏
按江华县志费氏费斗达妹适蒋埙一年而孀遗腹生春家贫母令改适截发自矢始终无二事姑孝育子勤邑令胡琏及台省诸官俱为诗颂之　　刘绣越妻李氏
按江华县志李氏从化乡李守女年十八归诸生刘绣越两岁生子锺杰方两月夫亡翁早丧姑怜其少欲夺其志氏矢死不渝以锺杰寄育母家及七岁携归躬纺绩事姑教杰读书入庠序孀居七十九年县令陈瑞产欲加旌表李力辞而止万历戊子奉诏建坊立碑以示劝年九十九卒　　李华妻黄氏
按宜章县志黄氏李华妻生一女夫亡氏年二十一对灵截发自矢不他适家不畜僮仆惟一小婢相随言笑不见齿年七十五终　　李贤俊妻柳氏
按宜章县志柳氏李贤俊妻归二载夫亡家贫不给纺绩奉姑誓不再嫁邻里称其节孝　　黄贵孝妻邓氏
按宜章县志邓氏黄贵孝妻适黄三载夫亡父母欲嫁之指天盟曰惟愿从夫地下父母乃不复言奉姑躬亲菽水寝食与俱病则药饵必尝年近八十卒　　曾应取妻胡氏按宜章县志胡氏曾应取妻夫没氏年十九无子女誓不再适闭门纺绩孀居四十余年　　周志黉妻袁氏
按宜章县志袁氏诸生周志黉妻奉姑以孝闻年未三十夫亡与妾同苦节守爱妾子如所生年八十余以寿终　　邝梦斗妻邓氏
按宜章县志邓氏邝梦斗妻年十八归斗甫一岁夫亡家赤贫氏捐簪珥躬纺绩以事舅姑抚遗腹子朝聘教之为名诸生守节五十余年事闻旌表　　邓承学妻彭氏
按宜章县志彭氏幼聪慧喜闻古贞节遗事年及笄适邑人邓承学二十夫没矢志苦节虽家人不与之面训子经书皆口授年八十终　　何攸禄妻朱氏
按桂阳县志朱氏朱有约女年十六适何攸禄三月攸禄亡氏哀毁逾礼誓无他志及服阕乡人多求娶氏以大义绝之父母不能夺年八十六终　　范时孜妻邓氏
按桂阳县志邓氏知州邓皋女推官范永官第三子时孜妻孜以力学病亡氏年二十三矢志守节亲操井臼抚子元佐有声望三举大宾有司旌表　　曹玮妻朱氏
按桂阳县志朱氏云南佥事朱守恕女年十八适曹玮玮早亡无嗣氏守志终身　　何澈妻范氏
按桂阳县志范氏何澈妻年十八而寡遗腹三月生子时清抚育成立守志终身　　朱孔阳妻何氏
按桂阳县志何氏朱孔阳妻年二十一生男甫周而孔阳没誓不再适与叔姑永淑妻何氏同守志淑妻年亦二十七鞠兄子为嗣长二幼女嫁之年六十余犹勤纺绩阳妻抚子生孙四岁而子丧孤苦忧老不改其节年五十三卒　　周应坎妻朱氏
按桂阳县志朱氏适周应坎少寡守志足不逾阃操若冰霜阖族表其贞节　　周图妻朱氏
按桂阳县志朱氏适诸生周图柔顺简默敬事舅姑年十九而图亡抚夫兄子为嗣劲节凛然事闻诏建坊旌表　　周永仁妻胡氏
按桂阳县志胡氏处士周永仁妻诸生周从诰母夫早世氏年二十诰仅周岁氏苦节持家殷勤课诰补邑诸生诰性至孝母病笃尝粪以卜死生及卒庐墓三年　　周朝取妻朱氏
按桂阳县志朱氏周朝取妻年十九夫亡子应升方八月家业萧条伶仃孤苦沤麻教子补邑诸生子早丧又抚二幼孙成立年八十终　　王国煜妻曹氏
按兴宁县志曹氏生员曹才美女年十五适贡生王国煜未五载夫亡无子坚节独守终无异志　　黄弼妻唐氏
按兴宁县志唐氏黄弼妻弼亡氏矢志守节抚子成人年八十余卒　　陈某妻丘氏
按兴宁县志丘氏陈某妻夫亡矢志守节抚孤乐能为名儒　　王家传妻郭氏
按兴宁县志郭氏王家传妻夫亡氏年二十二守节课子以绍祖志年六十余卒　　温辅景妻雷氏
樊
氏附

按兴宁县志雷氏温辅景妻景亡氏年二十抚一岁子良方长列明经亦早丧无出家业荡尽与媳樊氏茕茕相倚共尽余年　　王家式妻李氏
按兴宁县志李氏王家式妻式少慕神仙氏与同志年未二十即别寝平居寡言语谑笑间尝导引辟&#累月年二十八夫丧粗衣素食简默自持家极贫苦勤事纺绩或采藜藿以自给绝无怨望寻抚外兄子以代役薪水闭门孑处虽戚族罕见其面　　唐应源妻何氏
按兴宁县志何氏唐应源妻年二十九夫亡抚子孀居四十五年　　段全第妻焦氏
按兴宁县志焦氏段全第妻年三十夫亡抚孤成立历五十年终　　刘安勋妻李氏
按兴宁县志李氏刘安勋妻年二十八夫亡孀居抚子五十七年年八十五卒　　周子英妻易氏
按南昌郡乘易氏新建周子英妻年十六适子英十八而子英没遗腹生子杰父母劝改适不从剪发毁容以明其志家贫甚纑治枲以养舅姑孀居六十七年万历间奏旌其门　　高绍妻樊氏
缉
妻附

按南昌郡乘樊氏南昌高绍妻年二十夫亡无子与族妹绍弟缉妻共誓孀居缉遗二孤启化启东姊妹分而子之各以寿终里人称双节　　黄如鲸妻熊氏
按南昌郡乘熊氏丰城黄如鲸妻鲸没熊年十七欲以死殉家人守之不得越五月产遗腹子竭力抚教成立万历间旌表　　余用义妻王氏
按南昌郡乘王氏余用义妻适用义二载生子永宁方八月用义客亡王悲痛几不欲生奉姑训子极艰苦无怨年七十二卒　　游玑妻黄氏
按南昌郡乘黄氏游玑妻年二十夫亡矢志不二寿九十一终　　万尚德妻严氏
按南昌郡乘严氏新建诸生万尚德妻家素贫夫亡亲老子幼力勤女工以供甘旨舅姑病痢浣涤扶掖久而勿衰困日益甚糟糠不给怡然无怨万历间旌表　　刘仕迎妻高氏
按南昌郡乘高氏南昌刘仕迎妻嫁三载夫亡欲从死以姑劝复强视息举遗腹子鋐食贫守志终其身事闻旌表　　熊溢妻廖氏
按南昌郡乘廖氏南昌熊溢妻溢亡守志不二劝翁娶妾生子以续宗祀有诏表其门　　胡旻妻刘氏
按南昌郡乘刘氏南昌胡旻妻旻举嘉靖孝廉归没于途刘年二十八欲以身殉不饮食者旬日祖姑徐以哭孙丧明刘乃强进饘粥事徐益孝幼子二俱克成立万历间旌表后以子承勋贵赠孺人　　方廷凤妻陈氏
按南昌郡乘陈氏宁州方廷凤妻年十九夫亡守志不嫁虽病剧不面医年五十九卒　　杨用才妻邓氏
按南昌郡乘邓氏南昌杨用才妻年二十八夫亡守志五十三年如一日课子若孙俱以文名著事闻旌表　　罗大珏妻刘氏
按南昌郡乘刘氏罗大珏妻珏亡刘年二十三事垂白舅姑抚髫&#幼子克成厥志年八十五终　　邓怀德妻杨氏按南昌郡乘杨氏南昌邓怀德妻早寡守志寿百岁学使旌其门　　杜用和妻邬氏
按南昌郡乘邬氏丰城杜用和妻用和以苦学遘疾早亡氏年十八剪发自誓课子成名　　熊&#妻丁氏
按南昌郡乘丁氏南昌人赠布政使熊&#妻年二十四夫亡守节重门扃闭屏绝纷华教子惟学为京兆尹封太安人卒　　涂纲妻某氏
按南昌郡乘某氏赠少卿涂纲妻年二十八夫亡守节事舅姑以孝着抚子宗浚登万历癸未进士累赠恭人奉诏旌表　　黄妻雷氏
按南昌郡乘雷氏丰城诸生黄妻尚书礼之女夬早亡遗孤汝佐甚幼雷守志教育为邑诸生万历间旌表　　伍守中妻黄氏
按南昌郡乘黄氏伍守中妻守中亡黄苦节不二抚孤子仕望登万历丁丑进士封宜人　　喻一魁妻魏氏
按南昌郡乘魏氏南昌喻一魁妻年二十五夫亡守志寿九十终郡守表其门　　万仲善妻萧氏
梁氏
方氏附

按南昌郡乘萧氏南昌万仲善妻夫亡守节子崇儒妻梁氏孙国奇妻方氏俱早寡三世一节　　樊澈妻聂氏
按南昌郡乘聂氏进贤诸生樊澈妻澈没聂年二十一越三月举遗腹子轮抚孤守节教轮读书后为训导万历间旌其门　　杨用宽妻李氏
按南昌郡乘李氏赠参政大夫杨用宽妻年二十八用宽没李茹苦抚孤年七十八终孙一桂累官布政使赠氏淑人万历间旌表　　刘浃妻周氏
按南昌郡乘周氏南昌进士赠文林郎刘浃妻浃甫释褐而没周守节抚孤炅课以经术炅登乡荐以县令考绩封太孺人　　吴桂芳副室张氏
按南昌郡乘张氏新建吴尚书桂芳副室年二十五芳没守节抚孤绪延任中府都事赠张孺人　　李秀芳妻郭氏
按南昌郡乘郭氏南昌李秀芳妻年二十四孀居无子守志事姑阅四十年如一日万历间旌其门　　章汉妻樊氏按南昌郡乘樊氏南昌诸生章汉妻汉没樊年二十三无子女苦节自砥孀居三十余载终万历间旌表　　叶应星妻赵氏按南昌郡乘赵氏新建叶应星妻应星客死延平赵闻讣哭绝越日乃苏及榇归触棺碎额几殆母劝之嫁不从孀居守志年七十二卒　　帅汝兰妻张氏
按南昌郡乘张氏宁州帅汝兰妻年二十五夫亡守节子方五岁抚育成人平居缟素不易事后姑甚谨年七十六终　　马坤妻王氏
按南昌郡乘王氏进贤马坤妻坤没王年十九欲缢以殉家人防之密得不死茹荼抚孤足不逾阃五十余载万历间旌其门　　颜会宗妻李氏
按南昌郡乘李氏进贤颜会宗妻早寡父母欲夺其志不从坚心守节以寿终　　张仕琦继室洪氏
按南昌郡乘洪氏南昌张仕琦继室年十七归仕琦一载而寡矢志不二育前妻子源成立以寿终　　黄相妻熊氏按南昌郡乘熊氏南昌黄相妻相客死凤阳熊年二十六食贫守节艰苦备尝抚遗腹子谕以孝行闻　　林泮妻邓氏按南昌郡乘邓氏新建林泮妻泮没邓年二十三子幼家贫翁姑劝改适氏恸哭几死日勤纺绩以事舅姑孀居四十五年乡闾称颂　　方叔壮继妻氏
按南昌郡乘陶氏新建人赠文林郎方叔壮继妻归五月叔壮病瘵死陶誓以身殉经旬不食舅姑力劝之始稍进&#粥抚教前室子彭庚尧庚俱领乡荐万历间以尧庚授官赠孺人　　邓永祯妻熊氏
按南昌郡乘熊氏新建邓永祯妻年二十七夫亡遗三子俱在襁褓家无亲族形影相依食贫课子皭然不滓年七十余卒　　徐锺妻屈氏
按南昌郡乘屈氏南昌徐锺妻锺客死河南屈年二十五闻讣恸哭扃户自缢姑觉救之时一子方在抱姑曰若死如此藐孤何屈因立志抚孤以共姜自期母怜其少令改适氏断发以示不听欲自杀乃止力纺绩以养姑姑没丧葬如礼闾里咸称节孝　　叶惟青妻魏氏
按新建县志魏氏诸生叶惟青妻年十九夫亡遗腹生子自昂氏坚志苦节教自昂成名凡三割股救姑称节孝　　熊汝溉妻胡氏
章氏
高氏附

</div>
    <div class="pagination">
<a href="闺媛典闺节部_page96.html">上一页</a><span>...</span><a href="闺媛典闺节部_page92.html">92</a><a href="闺媛典闺节部_page93.html">93</a><a href="闺媛典闺节部_page94.html">94</a><a href="闺媛典闺节部_page95.html">95</a><a href="闺媛典闺节部_page96.html">96</a><span class="current-page">97</span><a href="闺媛典闺节部_page98.html">98</a><a href="闺媛典闺节部_page99.html">99</a><a href="闺媛典闺节部_page100.html">100</a><a href="闺媛典闺节部_page101.html">101</a><a href="闺媛典闺节部_page102.html">102</a><span>...</span><a href="闺媛典闺节部_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
