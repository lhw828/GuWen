<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 193 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 193 页/共 268 页</h1>
    <div class="content">按处州府志刘氏松阳杨进佳妻年二十七夫亡无子母悲其少欲令再适不从引刀自刎家人救之得免以血衣寄母誓无他志寿八十四卒　　徐禄妻陈氏
按处州府志陈氏松阳徐禄妻年二十夫亡家贫无子姑染痹疾不能行陈晨夕扶持誓志不改年九十卒　　王曰诰妻梅氏
按处州府志梅氏云和王曰诰妻姑孀事之甚谨寻夫丧遂与姑相依为命家贫纺绩上供姑下课子后子万乘以明经秉铎三郡禄养终身　　汤崇训妻徐氏
按处州府志徐氏云和人汤崇训妻夫早亡家贫孝事瞽姑苦志教子历仕有声年几九十而卒有司表其门　　王肇宝妻吴氏
按处州府志吴氏云和王肇宝妻年二十一夫亡子在襁褓舅姑俱七旬家极贫命氏再嫁氏自缢几绝矢志不移纺绩以给孝养不倦子殁偕媳汤氏抚孙终老年七十有三　　吴一蛟妻林氏
按处州府志林氏云和廪生吴一蛟妻年十八夫亡子在襁褓矢志不二勤苦训子成人郡县旌表　　汤之宠妻王氏按处州府志王氏云和汤之宠妻年十六于归甫期夫亡无子姑怜其少欲令再嫁氏誓死不二立嗣承祧奉姑至孝姑殁丧葬尽礼郡县旌之　　徐有遇妻王氏
按处州府志王氏云和徐有遇妻年十八夫亡抚周岁子誓不二志事姑至孝白首如初　　陈其蕴妻吴氏
按处州府志吴氏云和陈其蕴妻年二十夫亡无子叔伯强其嫁氏啮血盟心卒无他志抱兄之子为嗣辟纑自给竟以寿终　　吴秉和妻徐氏
按处州府志徐氏云和吴秉和妻年十八夫亡家贫子幼矢志不二姑病汤药亲尝三月衣不解带舅姑殁竭力丧葬训子成立有司旌之　　郑守德妻王氏
按处州府志王氏宣平郑守德妻幼有志操及嫁克尽妇道夫亡誓不再适茹苦服素终其身抚养诸孤俱克成立　　陶龛妻郑氏
按处州府志郑氏宣平陶龛妻寇乱夫被害氏年二十三指天自誓随母避难金华数年纺绩自给还家训育遗孤乡族称叹　　瞿峻妻张氏
按处州府志张氏松阳瞿峻妻年二十一夫亡无子嗣二侄以守节自誓事舅姑克尽孝敬祭家庙必先斋戒邑人重之年七十余卒　　吴克毅妻张氏
按处州府志张氏松阳吴克毅妻年二十五夫亡二子襁&#氏坚守一志抚育有成人称贤母年八十卒　　叶滨妻徐氏按处州府志徐氏松阳叶滨妻年十八夫亡抚遗腹子孝养其姑年八十县令旌表　　李应梓妻吴氏
按处州府志吴氏松阳李应梓妻夫亡三子俱家贫守节拮据以赡朝夕备尝艰苦训子世镒勤织终身　　徐扬辉妻毛氏
按处州府志毛氏松阳徐扬辉妻万松之母年十八夫亡或欲令其改嫁氏痛哭几殒以苦节自誓训松有断机画荻之风松曲体母心以明经出仕人以为节孝之报　　徐大载妻叶氏
按处州府志叶氏松阳徐大载妻年十九夫亡哀踊求死翁姑泣谓曰儿已弗及养我尔能抚孤成立功德莫大矣乃拭涕黾勉抚育幼孩孝养翁姑始终无间有司旌之　　潘元义妻毛氏
按处州府志毛氏松阳潘元义妻夫早丧苦节竭力事姑内外罔不哀矜事闻台使表其门子国玺娶徐未期玺亡徐朝夕恸哭遂自缢　　叶继茂妻朱氏
按处州府志朱氏缙云人年十九归叶继茂五载而茂亡韶齿结褵丁年遘闵抚孤成立矢志无携崇祯戊辰具题旌表　　徐度贞妻叶氏
按处州府志叶氏松阳诸生徐度贞妻年二十一夫亡勤俭纺绩艰苦自持有姑詹氏遗风年七十二县令旌之　　潘伯正妻周氏
按处州府志周氏松阳潘伯正妻年二十一夫亡子幼家贫织自给终其身　　王名炫妻林氏
按处州府志林氏青田王名炫妻年二十三夫亡止一子仅及&#甘心守困誓不再适画荻训子家俊入邑庠寻又夭林年六十痛子而殁　　留實妻叶氏
按处州府志叶氏青田留實妻年二十四夫丧无子立继承祀矢志不二孝事舅姑始终如一年六十终　　留三聘妻朱氏按处州府志朱氏青田庠生留三聘妻年二十丧夫断发矢志守节抚孤之死靡他孀居三十余年卒　　叶孔照妻金氏按处州府志金氏青田叶孔照妻年二十四夫亡止遗一子坚守冰操抚孤以衍夫祀纺绩度日勉力支吾翁姑殁典服卖器倡伯叔以尽丧葬之礼苦节五十余年年八十一而卒　　留作醴妻朱氏
按处州府志朱氏青田诸生留作醴妻年二十二夫亡孀居饮冰遭家变克勤保守和丸教子俱髫龄入郡邑庠奉姑尽孝姑临终有愿祝佑其妇县令旌之　　林尚翔妻叶氏按处州府志叶氏青田林尚翔妻年二十夫亡欲以死从痛夫遗骸强起谋为窀穸营二圹将共入穴人曰夫嗣安在乃复为立嗣纺绩鞠育之父欲夺其志托疾促归自后不复归宁坚守如初嗣子迄成立忽然云亡　　蒋光璧妻叶氏
按处州府志叶氏青田庠生蒋光璧妻年二十九夫亡家贫守志坚定五子俱孩朝夕纺绩不惮劬劳家多荒产官粮为累氏勉强撑持备尝艰苦诸子得免追呼端心学业脱珥鬻丝为馆宾之费子方馥克早登贤书人以为苦节之验　　陈有章妻金氏
按处州府志金氏郡庠生陈有章妻年二十八夫亡家贫守志织纺勤俭不衣彩不茹甘奉继姑以孝教子爱不忘劳有丸熊画荻之风孀居五十一年年七十有九子象干历任泉州贵阳太守封恭人旌表　　许成仁妻陈氏按处州府志陈氏郡人儒医许成仁妻年三十夫亡遗孤王聘登瀛俱甫离襁褓氏纺织课诵二子俱蜚声黉序年六十三终　　王振宗妻陈氏
按处州府志陈氏丽庠文学王振宗妻幼内则年二十六适振宗事舅姑最孝振宗早亡氏年十九矢志孀居历久不变卒年四十有一　　辜存素妻黄氏
按处州府志黄氏郡庠廪生辜存素妻夫早亡遗子女幼氏矢志坚守躬操勤苦有丈夫风训二子成人长景益为邑庠生孀居茹荼近五十年年七十三终有孙二人　　郑明妻金氏
按处州府志金氏丽水人郑明妻夫亡遗子女坚志苦守抚其子应梦成长娶媳黄氏梦又早逝与媳共抚育二孙曾元蕃衍多勤诵读有司先后旌之年各六十余卒　　刘汤臣妻耿氏
按处州府志耿氏丽水刘汤臣妻年十八适刘二月而夫殁贞节自持矢志不二富室艳其姿求婚氏略不为顾劝之不应人终莫敢强年五十无嗣卒　　叶挺妻刘氏按处州府志刘氏松阳叶挺妻年十九孀居事姑至孝寿八十二终　　王葑妻林氏
按处州府志林氏丽水人进士王葑妻孝事翁姑相夫力贫苦学成名生二子尚幼夫庐墓死氏不惮絣茹荼抚训二子皆入泮学使旌其门有司岁时赈以粟帛年八十余终　　叶望圣妻彭氏
按处州府志彭氏丽水庠生叶望圣妻望圣早亡氏食贫抚孤坚贞苦节训子诵读长仲辛季如薳俱入庠序寿七十终　　李希尧妻刘氏
按处州府志刘氏丽水李希尧妻年二十有二夫亡家贫无子坚贞守志孝事舅姑慈育二女以纺绩度日年六十终　　连敦庸妻管氏
按处州府志管氏龙泉人章中丞先生之曾孙女姑适管爱而育之遂以管为氏适廪生连敦庸早寡志行端贞孀居茹荼五十余年遇养子如己出邑令徐可先表其闾　　齐氏女
按处州府志齐氏女丽水人许字叶赐聘年十八未归赐聘病痘死女闻讣奔丧恸哭誓不他适父母欲夺其志女潜入卧内自缢几绝救苏家贫纺绩度日以寿终旌表　　梁应选妻叶氏
潘氏许
氏张氏附

按处州府志叶氏郡诸生梁应选妻夫亡守节五十一年三子俱幼以纺绩教之成立年七十有六卒选弟邑诸生应星妻潘氏年二十夫亡守节四十四年抚子继诚为丽邑诸生星弟应某妻许氏年二十二夫亡守节四十二年星弟应箕妻张氏年二十七夫亡守志三十三年四妇贞操相持一堂共老　　钱中选妻杨氏
按处州府志杨氏丽邑廪生钱中选妻夫亡氏年二十八纺织度日奉姑叶氏孀居夙内则克勤克俭教子慈严兼至长子金声邑庠生次子金生登己卯贤书为某邑令多治绩年九十有三以寿终　　刘禹臣妻余氏
按处州府志余氏郡诸生刘禹臣妻年二十二夫病笃氏以身祷刲股和药不瘳几投于井幸母弟救免夫亡尸腐流汁尽吸之疮溃肌裂几死家贫无长物纺绩度日抚育二子成长得延夫祀寿六十终　　王叔可妻朱氏按处州府志朱氏遂昌人名淑质王叔可妻年十九夫亡舅姑欲夺其志誓死不从年九十六卒　　周应熊妻王氏
按处州府志王氏名思员遂昌人年十七适周应熊生一子甫八月夫病革嘱王曰养吾母保吾孤是所望于尔王嚙指出血泣曰必无负若天实监之孀居六十余年始终无异　　吴渭妻姜氏
按处州府志姜氏遂昌吴渭妻生一女夫死年二十四鞠妾生子若己出孀居四十余年未尝出户夫兄弟或以事见则门与语妾子破其产藜羹不继姜处之无怨言　　叶某妻应氏
按处州府志应氏遂昌人叶某妻年十八夫从戍二十余年不归人传其夫别娶生一子父母信之逼其改嫁氏坚执不从后夫终不返而氏志终不渝清苦自持乡人称为节妇　　苏长益妻叶氏
按处州府志叶氏遂昌苏长益妻性恬素年二十二夫亡舅姑哀其年少无子令改嫁妇泣愿守志始终一节年六十七卒　　朱子方妻叶氏
按处州府志叶氏名日善遂昌朱子方妻年二十夫亡恸哭几绝遗二孤长&#次&#尚在襁褓氏出&#篚养舅姑抚子家日贫而志益固五十余年终始一节　　黄鋿妻柴氏按处州府志柴氏遂昌黄鋿妻夫亡柴年二十八一子方垂髫氏蓬垢不出素通孝经大义教子宛如严师尝坐吟曰日落西山留不住水流东海岂能回言此志不渝也年九十五卒　　奚世恩妻魏氏
按处州府志魏氏丽水武生奚世恩妻年二十四夫丧坚志守节之死靡他子绍元尚在襁褓姑老子幼形影相吊孤苦伶仃艰辛万状子长袭千户氏年八十而终　　何仁妻陈氏
按处州府志陈氏丽水人应袭指挥武生何仁妻适何未久夫病祈祷请代百计救疗不治夫死哀毁逾常足不逾阃目不窥户至老不移台省上其事旌表年几九十而卒　　郭仲恩妻戈氏
按处州府志戈氏丽水人千户郭仲恩妻年二十四夫病垂危吁天祈代刲股救疗不痊寻舅姑与夫相继殁氏尽瘁丧葬哀毁倍常矢志茹荼抚孤成立冰玊之操历三十余年屡经旌表　　孙良佐妻张氏
按处州府志张氏丽水人卫人孙良佐妻年十七适佐未二载夫亡遗腹生一子家贫纑度日矢志守节孝事舅姑克勤抚子艰苦备尝事闻旌其闾仍免其子践更之役寿几八十而终　　张国栋妻陈氏
按处州府志陈氏丽水人卫镇抚张国栋妻生自儒家幼闲内则赞夫袭职竭力劻勷贤声茂着未几夫病吁天祈代夫亡家贫子幼矢志茹荼织训子汉杰中崇祯丁卯乡闱人称贤节　　叶纯仁妻张氏
按松阳县志张氏叶纯仁妻年二十夫亡守寡事姑足迹不离阃域教其子成人　　潘伯叶妻毛氏
按松阳县志毛氏潘伯叶妻年二十孀居无子家无宿储母命之出叹曰吾命也苟所适复如此柰何苦守数十载以纺织度日县令闻其苦节表其门年八十五卒　　周宠妻包氏
按松阳县志包氏周宠妻性孝义寡言笑父母甚爱之年十九夫亡布衣蔬食奉姑尽孝姑逝益励苦志孀居四十六年纺织理家有所余令子置祭田建祠宇周贫恤孤邻族闻于上旌表　　刘孔教妻毛氏
叶
氏附

按松阳县志毛氏刘孔教妻少寡姻族欲渔利劝改醮不从抚子德性娶叶氏甫孕而德性夭叶痛哭欲绝毛氏雪涕苦慰曰儿尚有妊天或祚刘一线可延也叶稍节哀弥月果产男抚之成人郡守旌表　　叶良俊妻杨氏按松阳县志杨氏叶良俊妻年二十有五夫亡遗子女幼家无担石缝以糊其口姑怜之听他适氏矢死靡他后子女俱夭折晚岁益孤苦年七十三卒　　周一兰妻丁氏按松阳县志丁氏周一兰妻性贞静年二十一霜居守节事舅姑葬祭唯谨茹苦含辛历五十余载如一日事闻有司岁给束帛寿八十一终　　詹希元妻叶氏
按松阳县志叶氏詹希元妻年二十而寡三子皆幼氏强节哀抚孤慈而严及壮有室犹予杖长子应瑞暨妇最得氏欢侍病不解衣终夜跪摩其胸背人以为守节之报　　周复妻毛氏
按松阳县志毛氏周复妻早孀苦节克闲闺则言必中礼抚子完成立克敦孝义年逾八旬不辍吟咏郡倅表其门　　毛汝节妻周氏
按松阳县志周氏毛汝节妻年二十四失所天一子甫离襁褓家贫朝夕纺绩训子成名年七十二县令旌之　　叶有斐妻徐氏
按松阳县志徐氏叶有斐妻年二十二夫疾割股以疗及殁守志五十余年训子凌云入泮　　徐应凤妻周氏
按松阳县志周氏徐应凤妻性好施乐善夫亡孀居苦操年至百余岁邑令造庐谒见仍立碑亭表之　　潘国聘妻王氏按松阳县志王氏潘国聘妻年二十五夫亡父怀轩宦游归佯试之曰汝终适人乎氏曰妇不二天义也三子具在吾何适乃益坚抚子迄有成立见元孙焉苦节八十余载年近百岁　　叶经济妻徐氏
媳徐
氏附

按松阳县志徐氏叶经济妻夫殁经营内外教子成立子夭同媳抚孙始终靡间时称双节媳亦姓徐氏　　叶继忠妻刘氏按松阳县志刘氏叶继忠妻年二十七忠疾笃与妻诀谓子幼而贫不能糊口听尔他适氏哭誓曰君虽服田然家世诗礼妾焉敢出此比死食力抚二子寿八十余邑令旌之　　潘继恩妻徐氏
按松阳县志徐氏潘继恩妻恩疾亟与氏诀曰吾夙重师儒亦唯望二子成立今不及见汝当责成之氏痛其言苦守家业督子勤学疾笃亦与二子诀曰汝父遗言庶几可复唯望兄弟传世清白式相友恭寿六十余卒　　程大秀妻杨氏
按松阳县志杨氏程大秀妻年二十六夫亡家贫纺绩抚幼子长成年九十有六卒　　毛汝文妻刘氏
按松阳县志刘氏毛汝文妻年二十四子方幼夫病不解衣者数月割股进之不效而殁氏恸哭殒地曰生死同归夫妇之义其伯翁应雷扶杖谕曰义莫大乎存孤死何为倘天假衰髦当不令若母子失所也氏强起抚二子竟克成立郡县交旌其门年七十八卒　　潘国举妻周氏
按松阳县志周氏诸生潘国举妻孀居四十余年历盘错履冰霜苦操不易训子继芳读书有成克振其家年七十余卒　　何曾六妻周氏
按松阳县志周氏何会六妻年二十二夫亡遗子仅三岁甘贫矢志裁剪纺织以抚其孤乡党敬之寿七十余卒　　刘孔受妻潘氏
按松阳县志潘氏刘孔受妻年十九生子甫周夫亡有六旬老姑氏矢志守节奉事无缺纺绩训子有方子弱冠食饩复早世又抚孙成人年七十四卒　　詹应震妻刘氏按松阳县志刘氏詹应震妻牛二十孀居无子或劝再醮氏曰匹耦前定一与之齐终身不改也苦守六十年乡闾叹服　　潘恩妻朱氏
按景宁县志朱氏潘恩妻夫亡氏方盛年一子恒信纔再周矢志弗二纺绩以养姑脱簪珥以教子年五十五卒　　潘简妻周氏
按景宁县志周氏潘简妻夫亡氏年二十抚遗腹子艮誓志守节百挫不移孀居四十年年逾六十卒　　郑浚哲妻林氏按福建通志林氏龙溪郑浚哲妻教谕林严女也年十六归郑二十五夫亡无二志姑陈氏性急林委曲承顺二十年不衰年七十四卒　　陈格非妻李氏
按福建通志李氏漳平人陈格非妻年二十而寡无子家贫矢志不二事舅姑以孝称年六十七卒　　徐文妻周氏按福建通志周氏惠安处士徐文妻亡翁年老长子幼次子遗腹氏抚养二雏奉翁菽水皆出纺绩苦节尽孝年五十三终　　尤惠妻李氏
按福建通志李氏尤惠妻晋江人其姑虐甚李顺承其意卒为所爱惠早亡李经营家计矢志不二抚诸孤皆成立卒年九十有八　　吴叔泰妻孙氏
按福建通志孙氏惠安吴叔泰妻生子吉甫周岁而叔泰亡父母劝令改适孙嚙指哭誓靡他纺绩自给事舅姑以孝闻娶妇生孙孀居七十年如一日卒年九十有三　　叶氏女
按福建通志叶氏女名申使惠安人许配谢某将婚谢死女矢志不字衰服往谢祭奠毕拜谢父母将以身殉既而叹曰予何难一死忍使泉下人乏嗣乎遂请立孤值母病笃归侍祷天割左臂疗母晕绝者再母愈依谢居十二年而殁　　柯文&#继室胡氏
按福建通志胡氏兴化人仙游训导柯文&#继室年十八归&#&#年七十胡敬顺无违&#老告归胡从焉父母泣留胡欲赴水乃许之归三年&#殁家贫无嗣矢志终身有司月给米优恤年逾八十卒　　戴震铉妻吴氏
按福建通志吴氏仙游诸生戴震铉妻年二十二寡子女俱殇守节四十余年卒年六十一　　蔡邦礼妻张氏
按福建通志张氏龙溪蔡邦礼妻嫁三年夫亡家贫竭力奉姑甘旨自食麦糜夫族欲谋害其孤乃归依母家孤儿赖以存立　　郑龙&#妻林氏
按福建通志林氏闽县郑龙&#妻夫殁于官氏矢志抚孤二十三年毕丧葬而卒　　郑天锡妻陈氏
按福建通志陈氏名孟姬闽县举人陈荐夫女诸生郑天锡妻夫亡抚遗腹慰孀居四十七年　　郑炳妻金氏
按福建通志金氏名贵候官诸生郑炳妻年二十四夫亡事翁姑抚孤辛苦终身　　张一鹑妻赵氏
按福建通志赵氏闽县张一鹑妻武举张天球母也夫病割股以进及亡氏毁形苦守三十四载以节着闻　　陈一栋妻邓氏
按福建通志邓氏名茂鸾闽县生员陈一栋妻栋随父之官殁父宦邸氏生子兆盛甫三月姑耄氏抚孤奉姑孝谨备至家贫苦节孀居六十一年　　李海若妻王氏
妇张
氏附

按福建通志王氏闽县人潮州学博王澄泉女下濂李海若妻夫亡子时健亦早夭与媳张氏抚两世孤俱以寿终　　王爽妻叶氏
按福建通志叶氏福清人尚宝寺丞益蕃女七岁能读书大义及笄适闽县太学生王爽产二子俱幼而爽亡氏滨死抚孤兼为父师二十年或遇感触辄寄于吟咏着有寄愁集八卷释愁吟二卷俄卒　　王宾兴妻陈氏按福建通志陈氏闽县诸生王宾兴妻年二十四寡抚四岁孤成立及见孙曾苦节六十六年终　　邓标妻吴氏
按福建通志吴氏候官人闽县邓标妻标亡吴年二十一抚三岁子煌成立苦守终身　　陈士迪妻王氏
按福建通志王氏名能庄候官人许字陈士迪迪病亡能庄侦知七日不食以剃刀自割母高奔救复苏时高亦孀居因与同守后高病卒能庄一恸而绝年四十五　　曾异撰母张氏
按福建通志张氏候官人崇祯己卯举人曾异撰母异撰父自温陵徙居闽早亡遗腹生撰家贫张氏手纺织口授经书酸楚特甚逮撰以文章名海内为母着传并己所著述名曰纺授堂集　　程氏女
按福建通志程氏女名正卿闽县诸生程应龙女许配陈国玺年十四而陈夭正卿具素服哀号奔丧以新妇礼谒陈父母既卒哭乃泣辞曰非不欲代夫奉甘旨恐以未亡人为翁媪忧且母年老须归侍寝食不敢受翁媪丝粟遂回母家勤纺织时备甘脆馈陈翁媪年八十八卒　　张枢母薛氏
按福建通志薛氏闽县人广西都督张枢母年二十五夫亡枢甫四岁氏奉养舅姑抚枢成立凶荒操作历艰苦五十余年　　陈时起妻黄氏
按福建通志黄氏闽县诸生陈时起妻举人陈尧若母年二十余夫亡誓死抚孤奉舅姑甘旨二十余年　　李安妻林氏按福建通志林氏莆田李安妻生子迪甫二岁安亡氏年二十二抚迪成人见四孙而卒　　陈天与妻吴氏
按福建通志吴氏教谕吴琮女长乐陈天与妻年二十七而寡子洵仅三岁姑以痛子得疾氏奉侍弥谨及姑亡辛苦营葬抚遗孤成立　　罗惟远继妻曾氏
按福州府志曾氏闽县人学正罗惟远继妻年二十　闺节部列传一百四十七
　　明一百四十二
</div>
    <div class="pagination">
<a href="闺媛典闺节部_page192.html">上一页</a><span>...</span><a href="闺媛典闺节部_page188.html">188</a><a href="闺媛典闺节部_page189.html">189</a><a href="闺媛典闺节部_page190.html">190</a><a href="闺媛典闺节部_page191.html">191</a><a href="闺媛典闺节部_page192.html">192</a><span class="current-page">193</span><a href="闺媛典闺节部_page194.html">194</a><a href="闺媛典闺节部_page195.html">195</a><a href="闺媛典闺节部_page196.html">196</a><a href="闺媛典闺节部_page197.html">197</a><a href="闺媛典闺节部_page198.html">198</a><span>...</span><a href="闺媛典闺节部_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
