<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 376 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 376 页/共 899 页</h1>
    <div class="content">按尚友录储字圣公歙人其地在今淳安讲孟氏易精通图谶建初间举贤良方正对策为天下第一拜议郎转洛阳令后赠尚书令封黟县侯世传其仙去兄侪弟俨俱有学行储为郎中章帝使文郎居左武郎居右储正住中曰臣文武兼备在所施用上嘉其才以乱丝付储使理储拔佩刀三断之对曰反经任势临事亦然　　方俨
按万姓统谱俨为大都督以文学知名
　　方贺
按郑樵通志汉有方贺
　　晋
　　方操
按万姓统谱操字持志淳安人磊落方正英秀雄伟孔群尝奏操执心正直积德慈仁累官至谏议大夫尚书仆射封上虞县公　　唐
　　方亮
按万姓统谱亮雉山人初汪华据歙称王睦州已为歙有及武德四年杜伏威命王雄诞平歙而复睦州用亮为刺史武德五年八月使亮持节领庐申二州诸军事亮当唐初尝不因朝命为刺史其后纳土归化免其乡里屠戮之若诚节彰着可嘉也　　方
按万姓统谱弋阳人景云初进士累官鸾台侍郎开元初封禅为礼仪使容止闲雅元宗叹其知礼封云亭侯　　方元荡
按万姓统谱元荡旌德人永贞初授冠军大将军元和中进御史大夫封河南郡王以兵从征吴元济有功诏嘉之　　方干
按尚友录干字雄飞桐庐人咸通中举进士不第隐镜湖上时徐凝有诗名一见干器之授以诗律干颇陋又兔阙而喜陵侮尝谒廉帅误三拜人号方三拜晚遇医补其唇又号为补唇先生其诗多警句门人私谥曰元英先生　　方昊
按十国春秋吴越方昊字太初青溪人生于唐末唐亡耻非所仕遁隐岩谷中武肃王尝招之不肯往聚徒讲学终其身乡人化之称为静乐先生　　方从训
按十国春秋吴方从训父虔为太祖守将总兵戍宁国以备两浙已而为吴越所禽从训遂代虔守宁国颇以扞御着功子孙世为宁国人　　宋
　　方纲
按宋史方纲传纲池州青阳人八世同爨家属七百口居室六百区每旦鸣鼓会食尝出稻五千振贷贫民景德二年转运使冯亮以闻诏旌其门　　方慎言
按莆田县志慎言字应之父延范慎言举咸平三年进士知信丰兰溪二县号称神明祥符初以殿中丞受诏往淄青数郡均给蚕赋使还称旨擢屯田员外仁宗即位改侍御史请便郡知泉州岁饥奏免丁税全活者众历两浙转运使改知潭州入为谏议大夫会择重臣镇南越遂以朝请大夫知广州卒赠开府仪同三司　　方慎从
按万姓统谱慎从字惟之慎言弟也景德二年登进士甲科授秘书省秘书郎历知弋阳怀宁同安怀安导江兰溪六县通判饶州荆南府知潮漳嘉三州再知漳州改都官郎中以老归卒慎从所至有德于民在导江日有楠木连理嘉禾九穗之祥玺书褒异守漳日适慎言守泉州旌麾相望二州人荣之及再至漳人夹道欢呼曰吾父复来矣子谏臣侍慎从官于漳手断合水孽蛟死漳人怜而祠之得封清水侯　　方偕按宋史方偕传偕字齐古兴化莆田人及进士第为温州军事推官迁秘书省著作佐郎历知福清资阳县累迁尚书屯田员外郎为御史台推直官知杂事庞籍荐为御史里行再迁侍御史为开封府通判江南安抚三司岁出乳香绵绮下州郡配民偕奏罢之更盐铁判官迁兵部员外郎改度支副使擢天章阁待制江淮制置发运使知杭州迁刑部郎中偕以吏事进治杭州有能声喜饮酒至酣宴无节数月暴中风以太常少卿分司西京迁光禄卿卒　　方龟年
按莆田县志龟年景佑元年进士与苏缄齐名仕屯田郎中所著有经史解题群书新语　　方侨
按万姓统谱侨字次山莆田人景佑初第进士历知循州阴察不法吏数人流之郡中肃然移潮州民喜曰循州方君也不教而服两州皆为立祠　　方次彭
按万姓统谱次彭字公述兴化人皇佑初进士出知梅州民甚爱之在州六年两被褒诏元佑初赐三品服引老归从弟公衮元丰中进士尝以布衣被荐条奏十事神宗嘉纳之从子醇道知南剑州以谅谨自持有杜陵诗评十卷　　方仲谋
按尚友录仲谋青溪人嘉佑中进士累官殿中丞工诗有雉山集二十卷　　方圭
按万姓统谱圭好为恶诗仁宗朝宋庠知扬州圭来谒燕于平山堂圭诵诗不已适见野外有牛就木磨庠谓坐客韩诙曰青牛恃力狂挨木诙应声曰妖鸟啼声不避人圭悟其意饮散击诙　　方惟深
按莆田县志惟深字子通父龟年葬姑苏因居焉举进士不第晚为兴化军助教王安石最爱其诗精诣警绝谓元白陆皮有不到处　　方宙
按万姓统谱宙莆田人侨之子熙宁中进士召对除司农丞章惇蔡确蔡京交荐之将处以台阁宙耻之力请外补得京西提举常平奏乞给还程颐旧田范镇子百揆在谪籍中皆为论奏官至转运判官　　方价按万姓统谱价初名俨慎从孙熙宁六年进士大观初知安丰县用荐召赴都堂审察蔡京以价不肯私谒报罢复知候官县已而挂冠里居二十余年终曾孙禧为殿中侍御史初慎从在嘉州手植荔枝于郡囿赋诗有留取清阴待子孙之句至大观中禧持节按蜀部嘉州父老拥车诵慎从诗为贺　　方会
按莆田县志会字子元熙宁九年进士调扬州司法参军以荐移建州教授以集英殿修撰知河中府朝廷升十帅府遴选守臣以会知越州充两浙安抚使缮城隍创楼船上水战法政和二年召还入对徽宗奖谕再四累爵文安郡开国侯卒赠太师　　方泽
按万姓统谱泽字公悦宋神宗朝守鄂渚有题南楼昼阁诗山谷过之登楼次其韵二篇又作诗寄公悦末云庾公风流冷如铁谁其继之方公悦　　方公衮
按万姓统谱公衮字汝补次彭从弟也元丰初用荐者以布衣上殿条奏十事曰教太子举实才奖清吏擢恬退禁鼓铸严荼商恤民困宽州县减丁钱益户口神宗嘉纳命以官为潮州教授复登元丰二年进士擢诸王宫教授与韩魏公相从最密魏公语曾公亮曰方公衮论事剀切正而不阿立己公忠清而不挠岂多得哉公衮尝录其言行曰魏公遗事年未五十卒　　方元寀
按万姓统谱元采字道辅莆田人侨从子少与程颐同游书问往复至数十纸有曰足下非混俗之流其志道之士又曰老夫怕执笔非吾故人不复作此书仕终宣义郎威武军节度推官　　方叔完
按万姓统谱叔完侨之子也宋元丰中补知候官县民以筑港潴水害怀安民田二邑交讼叔完往按之曰吾为令岂私吾民耶乃命改筑时曾巩以文章学术帅郡于人少与可叔完独为所信任檄权节度推官且表荐之移知祥符县　　方君式
按万姓统谱君式与毛国华从东坡游有诗刻石　　方蒙按万姓统谱蒙字逢原桐庐人与弟鼎俱登进士第而蒙尢有声元佑间为殿中侍御史三子元修元若元矩皆有才名元修为州判元若为右史元矩亦典郡　　方轸
按宁波府志轸字克载闽莆田人后居鄞登元符元年进士授太庙斋郎大观元年上书言蔡京睥睨社稷心怀不轨专以绍述熙丰之说为自谋之计内而势政侍从外而帅臣监司无非其门人亲戚又使子攸日以花木禽鸟愚陛下使不知天下治乱臣以为京必反也上以示京京取其疏自辩上令御史台进摄取伏辩以闻付轸诏狱父通诸王府翊善诏罢职敕轸贷命追毁出身以来文字编管岭南寻放归政和间复诣登闻鼓进状乞收权独断毋使国贼肆志上以轸长恶不悛编管永州后以收燕云恩赦放归靖康元年复收叙其父通尚在亦叙原官轸还鄞县令贫不能归遂占籍于鄞　　方适
按万姓统谱适字彦周元符中以特奏对策乞复元佑皇后又上书议时政崇宁中入元佑党籍　　方逢嘉
按万姓统谱逢嘉字君会淳安人领漕荐任无锡尉调转船两仓司事凡知者累以文学政事公廉明敏荐俱辞不就归隐于马岩山号岩隐　　方圣时
按万姓统谱圣时永嘉人父端以文行为欧阳公所器重圣时生未晬而孤力学苦行敝衣粝食处之裕如自号愚迂翁其友朱敏功赞之曰颜子之愚仲尼之迂既愚而迂斯名不违大观初诏举行义郡以应选固辞不就李季仲志其墓　　方佑
按万姓统谱佑字天贶慎从曾孙为人恭约好礼啬己厚人高价买产贱价粜廪值荒岁则倾囷无吝色每纶巾野服徜徉道旁野叟村童欢喜出迎曰长者来矣饥食寒衣病药死棺人人满意其孙万少时读书至己所不欲勿施于人佑语之曰此吾生平受用得力处小子识之佑之存心如此故时人以长者称之年七十二卒葬福平山后人因以福平长者为号云　　方闳
按万姓统谱闳淳安人与弟誾闻同居太学每试必迭为之魁时人语曰两浙三方天下无双闳仕至判南京国子监　　方誾
按尚友录誾字彦和淳安人年十八与从兄闳弟闻同业太学每试必迭为之魁一日誾与闳方食藕忽一士子来曰一弯西子臂前一夕兄弟皆梦有告以七窍比干心者于是同声对之誾历右文殿修撰至金紫光禄大夫致仕赐号龙亭居士　　方闻
按万姓统谱闻字彦直誾之弟也年十五领乡举徽宗幸太学试策问得闻所对御书词翰俱优四字遂赐释褐历太仆少卿至银青光禄大夫　　方元修
按万姓统谱元修字时敏桐庐人侍御蒙之子也自幼有诗名政和初审察监大观库后通判浚州尝同吕居仁赵才卿入大名幕其诗善锻炼咏梅花云北枝风力顾不蚤东阁诗情聊一新尢为人所称诵　　方廷实按莆田县志廷实字公美政和五年进士为御史台检法官除监察御史寻以宗正少卿被旨宣谕三京淮北廷实至京西先朝谒陵寝见永昌陵而下皆遇惊犯泰陵至暴露廷实解衣以覆之比还求外补除直徽猷阁提点福建刑狱海寇窃发廷实用以盗御盗法盗相继遁去改知泉州丁内艰服阕除广南东路提刑卒于官　　方
按万姓统谱&#字性夫桐庐人性至孝父死庐墓丧毕不归政和中领乡荐覃思积年着礼记集解书成献之朝诏颁其书于天下及居官所至以刚廉称家置万卷书堂虽耄年不释卷朱熹尝曰方氏礼记解尽有说得好处　　方腊
按宋史童贯传方腊者睦州青溪人也世居县堨村托左道以惑众时吴中困于朱&#花石之扰比屋致怨腊因民不忍阴聚贫乏游手之徒宣和二年十月起为乱自号圣公建元永乐置官吏将帅以巾饰为别自红巾而上凡六等不旬日聚众至数万凡得官吏必断脔肢体探其肺肠或熬以膏油丛镝乱射备尽楚毒以偿怨心警奏至京师王黼匿不以闻于是凶焰日炽兰溪灵山贼皆合党应之东南大震发运使陈亨伯请调兵徽宗始大惊亟遣童贯谭稹击贼诸将刘延庆王禀王涣杨惟忠辛兴宗相继复所失城生擒腊及妻邵子毫二太子伪相方肥等　　方庚
按万姓统谱庚字彦通淳安人宣和间擒腊寇破兀朮累着忠义授承信郎子五人文燧文博文郁文思文韬俱授承信郎文郁为进义校尉知桃源库务　　方喜按万姓统谱喜字良翰提举临之孙辟燕山功曹掾燕云陷敌令一时陷没者悉以告喜南望霣涕尽取出身文字焚之惟留承奉郎告置衲衣中道梗不得归绐与讲好防御少弛喜变姓名携数稚间道逃归抵庐江边守以闻得旨特转一官改差泉州监税比还家乡人环视叹息以为换世人形之歌诗至比苏属国言其在燕十九年也后通判广州终于官　　方暄按莆田县志暄文安郡开国侯会之子光州司法参军始会在寿春爱罗山之境因葬焉建炎初维扬告警散兵两淮发人冢墓暄恐会墓不免号泣赴援遂遇害　　方畴
按万姓统谱畴字耕田弋阳人建炎初进士绍兴改元上书言四宜忧十宜行一宜去又言择宗室为储贰除删定后为建康通判卒有文集二十卷　　方允武
按宋史朱跸传方允武者衢州人武学上舍补官为常州宜兴巡检建炎三年金人入县之金泉乡允武率土军乡民迎敌力战而没　　方致尧
按万姓统谱致尧莆田人宋建炎中叛将戚方寇宁国致尧纠率乡兵伏石岭隘处以待之贼至兵稍交因以计陷贼于淖田大破之伤其白马贵将致尧亦中流矢卧不能起贼益兵至遂为所执贼知其勇欲用以为将致尧骂曰我岂从叛贼反耶贼断其首而去绍兴中邑令李椿上其事赐谥义烈诏立祠祀之　　方有开按万姓统谱有开字躬明淳安人绍兴中进士官至户部侍郎每奏对辄陈恢复大计历官中外必求其尽职　　方滋
按万姓统谱滋绍兴中知嘉兴府急吏宽民百废具起始改建州学于通越门内其清名隽望为时所重　　方丰之按万姓统谱丰之号北山绍兴名士也有绝句云舍人早定江西派句法须从活处参　　方玠
按万姓统谱玠字纯仲寿昌人登隆兴元年进士第与东莱吕祖谦为同年友历官至信丰知县周必大赵汝愚皆尝荐其才行　　方崧卿
按尚友录崧卿字季申莆田人廷宾从子擢隆兴初进士知信州上饶县累官至京西转运判官所至皆有惠政崧卿自治严接人和平居常以宁人负我无我负人之语戒饬子弟所得禄赐半为抄书之费家藏书四万卷皆手自校雠尝校正韩昌黎文集又谱其经行次第为韩诗编年凡一十五卷　　方耒
按万姓统谱耒字耕道莆田人元采曾孙少孤贫苦学游建安参谒朱熹干道中登第为善化尉因见张栻栻深喜之谓世之可与共生死同祸福者耒一人耳后栻帅荆南奏耒及游九言为属曰是人能攻臣过失历仕着廉直声终连江令　　方恪
按万姓统谱恪字德奎淳安人领乡荐仕为秘阁校理耿介自持时权贵忌之乃弃官而归　　方秉白
按万姓统谱秉白字直甫号草堂与其群从秉俟同时隐居教授林光朝方翥刘夙及其弟朔诸名士皆其友也孝宗朝宪臣以孝廉荐不起传家惟书数厨而已郡守赵彦励尝辟修莆阳志后以阜鸣恩赠朝散大夫有草堂文集　　方壬
按万姓统谱壬字若水元采曾孙淳熙中游太学往返建安必参谒朱熹擢第为漳州长泰簿时熹为守辟壬主学条上讲说课试差补等十事熹令诸邑仿之每见民间疾苦悉别白为熹言之后熹召还出大学章句俾刊示学者　　方士繇
按万姓统谱士繇字伯谟莆田人从朱熹游聪明绝人持以谦厚尝累试场屋不利弃举子业专以讲学授徒为事六经皆通尢长于易尝劝熹少著书以熹之学教人读集注为本　　方绚
按尚友录绚字君素笃学力行好为古文尢工词赋壮年尝一再至京师然实非其志晚岁部使者以八行举辞不就工书篆诗亦清婉尤喜集古尝隐居西山草堂门人号曰濯锦先生　　方渐
按尚友录渐莆田人知梅州所至以书自随积至数千卷皆手自纂定就寝不解衣林光朝质之答曰解衣拥衾会有所检讨则怀安就寝矣增四壁为阁以藏其书榜曰富文子孙相传为富文方氏　　方翥
按尚友录翥字次云从兄略为广东转运副使作万卷楼储书千二百笥语翥曰次云才性不出户十年可移吾书入肝鬲矣翥既第不涉仕途凡十八年尽读之朱熹过莆谒翥甚礼敬之官至秘书省正字　　方大壮按尚友录大壮字履之适侄孙少好学不践场屋专心求道朱熹至莆大壮举所学就正焉得其亲传面命之懿日与同志讲明自号履斋熹为书其扁子大东孙澄孙曾孙公权元孙德至连四世登科第　　方輗按万姓统谱輗字叔行平江人资禀凝重李弘斋教授岳阳輗慕紫阳之学师承忘返弘斋诲之诗輗谢弃科举业从事根本之学时友人方明甫以才行聘輗戒以圣学详于为己不专为人自是明甫不应辟召輗平生未尝疾言遽色家庭雍睦子弟肃如僮仆亦知守礼四方慕德而来者户外屦尝满参政魏了翁嘉其学行名其室曰学斋知饶州朱寅孙志其墓　　方大琮按兴化府志大琮字德润慎从七世孙也以词赋为开禧元年省试第三人授南剑州学教授为江西转运使参议官决狱平允改知将乐县累迁太府寺丞除右正言迁起居舍人兼实录院检讨官奏乞还魏了翁以重朝廷兼权直舍人院自理宗亲政大琮累上谠言殿中侍御史蒋岘恶之疏劾王迈刘克庄等以大琮为魁杰遂罢去主管绍兴府千秋鸿禧观寻知建宁府嘉熙四年除秘阁修撰福建路转运判官淳佑元年改集英殿修撰知广州四年加宝章阁待制广东经略使六年进直学士改知隆兴府卒谥忠惠赠宝谟阁学士　　方阜鸣
按尚友录阜鸣字子默嘉定初任泉州佥判时真德秀为守阜鸣尝谓灭门刺史破家县令此衰世事古人惟曰岂弟君子民之父母而已真德秀击节叹赏在官清俭居家不苟取每以其仕晚不得大用其才为恨　　方信孺
按宋史方信孺传信孺字孚若兴化军人有隽材以父崧卿荫补番禺县尉金人厌兵遣韩元靓来使都督府亦遣壮士遗敌书皆莫能得其要领近臣荐信孺可使自萧山丞召赴都假朝奉郎枢密院检详文字充枢密院参谋官持督帅张岩书通问金国要以五事信孺辩对不少诎完颜宗浩不能诘授以报书还诏侍从两省台谏官议所以复命众议还俘获罪首谋增岁币五万遣信孺再往还言敌所欲者五事割两淮一增岁币二犒军三索归正等人四其五不敢言韩胄再三问至厉声诘之信孺徐曰欲得太师头耳胄大怒夺三秩临江军居住信孺自春至秋使金三往返以口舌折强敌金人计屈情见然愤其不屈议用弗就已而王楠出使定和议增币函首皆前信孺所持不可者乃诏信孺自便寻知韶州累迁淮东转运判官奉祠信孺性豪爽挥金如粪土所至宾客满其后车既归营居室岩窦自放于诗酒后赀用竭宾客益落信孺寻亦死　　方孚若
按万姓统谱孚若新居成刘后村贺以诗云按行花木皆寮友主掌湖山即事权宁宗朝为寺丞终宝庆知府　　方之泰
按万姓统谱之泰字严仲壬之孙绍定中第进士历英德府教授课试略如中州士习一变方大琮为闽漕辟幕府与洪天锡徐明叔号三贤幕迁知长溪县终袁州通判尝裒拾其外祖林光朝遗&#为二十卷　　方逢辰按尚友录逢辰淳安人举进士第一官吏部尚书贾似道秉政遂乞归力诋似道误国杜门讲学学者称为蛟峰先生　　方岳
按祁门县志岳字巨山七岁能赋诗廷试甲科调南康军教授除淮东安抚司干官秩满进礼兵部驾阁先是史嵩之主和议岳尝代赵葵书&#语侵嵩之嵩之怒嗾言者论岳闲居四年及范锺为左丞相召岳寻除太学正兼景献府教授轮对首言化瑟虽更圣心未一殚土木以彰宠赂何以训吏廉任环列以示昵私何以杜憸谒奏毕言东西阃和战之议及代书掇怒之由上再三嘉叹淳佑六年迁宗学博士七年除秘书郎适赵葵以元枢出督辟充行府参议官与同僚辨论不合丐祠差南康军湖广总领所纲梢据闸口邀民钱民船有覆溺者岳取纲梢榜之贾似道谓无体统移文令岳具析岳怒大书判数百语有曰岂不知天地间有一方岳还其文似道益不堪遂劾诸朝朝不直似道因易岳知邵武军改知饶州未上罢越七载起知袁州寻除吏部尚左郎官丁大全当国属沿江副阃袁玠劾岳卒自号秋崖　　方应发
按万姓统谱应发字君节幼孤感奋自立稍长有文名第淳佑庚戌进士授临江军教授累迁宗学谕史馆校勘差主别头试时相丁大全有密客力嘱以子峻却之坐以言者添差淮东安抚司干官召还除太学博士董宋臣方用事应发与学官徐庚金等六人伏阙言之且曰宋臣不死臣等无生不报补外添差通判建宁府召除国子监簿时贾似道为相遣其幕客讽应发为文以献寿不答坐以言者罢去起知潮州适潮阳盗起应发急赴郡招抚皆帖服听命知漳州漳贼尢猖獗闻应发威名皆投戈效顺德佑初除国子司业累擢右文殿修撰出为浙东提举景炎时为刑部侍郎累升礼部尚书以端明殿学士充福建招捕使宋亡后十年卒应发以文章进身而排难折冲尢有过人者平居孝友仁恕恩意蔼然当事刚果决烈有奇男子风　　方蒙仲
按万姓统谱蒙仲名澄孙以字行大东子少能文落笔若宿构者淳佑七年廷对万言欲聚君子以续国气脉明公论以强国精神又请立涪陵后锢秦桧子孙窜史嵩之以谢天下擢甲科为邵武军学教授辟淮西制置司参议官知邵武军立樵川书院以广教养郡最闻增一秩寻以秘书丞召卒蒙仲初年挟才气既乃务为谦和一时诸贤皆折节与之友方大琮王迈刘克庄尢爱厚之始以文字见知贾似道及似道相蒙仲独求外补自效终其身　　方暹
按万姓统谱暹字明甫平江人初师李弘斋黄勉斋与饶伯舆张元简赵思恕皆同门友元简九江人尝遗书云伯舆明理而远于事明甫见事而中于理吾尝以斯道望伯舆而以斯世望明甫也淳佑间朝廷诏诸帅臣举节行才识之士时孟珙帅荆湖董槐帅湖南皆以暹应诏明年特旨免文解一次暹辞不受珙复奏既不录以官宜赐以处士名以示国家优礼贤才之意疏入未报而暹卒学者称为连云先生　　方逢振按万姓统谱逢振字君玉蛟峰先生之弟也登景定三年进士第历官国史实录院检阅文字迁太府寺簿宋亡退隐于家元世祖诏侍御史程文海起为淮西北道按察佥事辞不赴聚徒讲学于石峡书院以终焉学者称为山房先生　　方一夔
按万姓统谱一夔字时佐淳安人号知非子幼承家训壮与何潜斋诸老游学问该博行谊醇笃累科弗利后应荐领教郡庠未几退隐富山授徒讲学门人称富山先生所著有富山遗&#行于世　　方山京
按万姓统谱山京举进士第一除佥书节度判官五年秋校士适彗星见山京举为策问极言内帑之私公田之扰因被劾罢归安贫乐道度宗登极召之不起　　方公权
按万姓统谱公权字道立以遗泽补将仕郎擢咸淳初第先是蒙仲临终以世业勉公权果以词赋魁福建漕试自题一联曰一身担得乌山起双手拿将龙榜归乌山蒙仲号也公权历广州教授太常寺主簿告归景炎间兴化被兵衣冠皆求见元帅唆都公权独以大义责之唆都反降势礼遇然公权竟不仕卒平生著述甚富时称石岩先生　　方演孙
按兴化府志演孙字景行大琮子弱冠与胄荐调建康府粮料院添差通判南&#州剖决如流摄邵武军累迁太府丞请外知建昌军度宗即位陛辞为上言皆关系新政已而移守赣州归及芜湖师溃国事几殆演孙家居犹运粟以助京师集民丁以固乡邦即家除工部郎官广王袭位福州召除军器监司农少卿进大司农　　方洪
按宋史赵与檡传德佑二年北兵逼瑞安守臣方洪誓以死守小校李雄夜开门纳外兵洪率众巷战兵败被絷伏节而死

　章姓部纪事
明外史艾南英传万历末&#屋文腐烂南英深疾之与同郡章世纯罗万藻陈际泰以兴起斯文为任乃刻四人所作行之世世人翕然归之称为章罗陈艾
　方姓部纪事
武进县志方正学门人某建文初见削夺亲藩太甚力谏正学不听遂被发佯狂歌哭市中正学被祸时突入卧室撄其幼子而去以绿绦系之书一字衫上置常州府桥前有卖腐金翁晨起得之抚以为子冒金姓故谢文肃吊正学诗有孙枝一叶是君恩之句正学祠堂记亦载此事后嗣有发解者以字似六字复改金为陆焉明外史方孝孺传世宗时松江人余斌自称孝孺后谓当捕录方氏时宁海典史魏泽藏其幼子德宗属门人俞允携之松江遂为俞姓一时士大夫信之为纂归宗录既而方氏察其伪言于官乃已浦城县志徐善安备兵浙中驻台州方孝孺靖难殉忠诏籍其家襁褓俱不免善安谓吾法官不能据法以争忍令忠义之裔顿斩乎时方孝孺有媵怀&#匿沟罅中或危言尼之坚不渝后生子孝孺同学俞任二公密携云间延方祀事发受棰楚断一臂濒死仍隐庇坚不吐永戍保安神宗朝巡按杨廷筠始为方氏复原姓华亭董其昌及诸乡衮偕郡守张九德建求忠书院祀孝孺以善安俞任二公配

　梁姓部汇考
沈隐侯集
　　齐禅林寺尼净秀行状
梁氏出自少昊至伯翳佐禹治水赐姓嬴氏周孝王时封其十六世孙非子于秦其曾孙秦仲为宣王侯伯平王东迁封秦仲少子于梁是为梁伯汉景帝世梁林为太原太守徙居北地乌氏遂为郡人焉郑樵通志　　以国为氏
周异
姓国

梁氏嬴姓伯爵伯益之后秦仲有功周平王封其少子康于夏阳梁山夏阳今为同州县犹有新里城新里梁伯所城者乐史云新里在澄城僖十九年秦取之子孙以国为氏晋有梁益耳梁弘梁由靡以晋有解梁城高梁曲梁之地此则以邑命氏者又有拔列兰氏改为梁氏魏姓也王圻续文献通考
　　同姓异派
梁氏有二伯益之后封于梁以国为氏又有拔列兰氏改为梁氏魏姓也廖用贤尚友录
　　梁姓
梁商音安定


　章姓部汇考
郑樵通志
　　以国为氏
周异
姓国

章氏即鄣国之后也姜姓齐太公支孙封于鄣为纪附庸之国今密州有古鄣城为齐所灭子孙去邑为章氏齐威王将有章子秦将有章邯字少荣收赵灭韩有功封雍王望出豫章廖用贤尚友录
　　章姓
章河间商音又望出南郡豫章
苏州府志
</div>
    <div class="pagination">
<a href="氏族典卷诸姓部_page375.html">上一页</a><span>...</span><a href="氏族典卷诸姓部_page371.html">371</a><a href="氏族典卷诸姓部_page372.html">372</a><a href="氏族典卷诸姓部_page373.html">373</a><a href="氏族典卷诸姓部_page374.html">374</a><a href="氏族典卷诸姓部_page375.html">375</a><span class="current-page">376</span><a href="氏族典卷诸姓部_page377.html">377</a><a href="氏族典卷诸姓部_page378.html">378</a><a href="氏族典卷诸姓部_page379.html">379</a><a href="氏族典卷诸姓部_page380.html">380</a><a href="氏族典卷诸姓部_page381.html">381</a><span>...</span><a href="氏族典卷诸姓部_page377.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
