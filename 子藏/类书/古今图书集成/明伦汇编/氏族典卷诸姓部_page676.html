<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 676 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 676 页/共 899 页</h1>
    <div class="content">按万姓统谱仁应浮梁人咸淳进士
　　元
　　闵本
按万姓统谱本河内人性刚正敏给始为御史台掾平反冤狱甚有声五转为吏部尚书移刑户二部皆以能见称尝上章乞谢事不允诏授集贤侍讲学士大兵薄京城本乃北向再拜大书其职衔姓名于屋壁与妻程氏及二女皆缢死　　闵仲达
按万姓统谱仲达瑞远人
　　明
　　闵良
按万姓统谱良洪武中杭州举人
　　闵巽
按万姓统谱巽字顺甫浮梁人正统戊午举人　　闵干按万姓统谱干浮梁人正统元年举贤良方正为海宁县丞处事简净清军有方秩满父老盈道送行升知漳浦县　　闵逸
按万姓统谱逸都昌人正统六年石首县丞
　　闵悌
按万姓统谱悌横州人正统进士
　　闵鳌
按万姓统谱鳌浮梁人正统举人
　　闵完
按万姓统谱完浮梁人正统举人
　　闵安
按万姓统谱安字安仁浮梁人景泰庚午举人　　闵宏按万姓统谱宏字子伟浮梁人天顺己卯举人　　闵珪按明外史闵珪传珪字朝英乌程人天顺甲申进士授御史有风力按历河南等处在在有声升江西按察副使转广东按察使寻升都察院左佥都御史巡抚顺天寻升刑部侍郎弘治辛亥以珪素谙两广民情升右都御史总领军务历左都御史掌院事台纲肃然寻升刑部尚书赠少保谥庄懿珪刚直端庄侃侃持正为时名臣　　闵凤
按万姓统谱凤字廷仪浮梁人天顺己卯举人　　闵贵按六安州志贵琅琊公五十七代孙宗正思致第三子成化二十年避流寇乱侨寓六安生子达传至五世孙文光题袭奉祀　　闵彦忠
按万姓统谱彦忠名恂以字显浮梁人饬行教家里人化之累荐而不起有芸轩集　　闵宽
按万姓统谱宽字大临浮梁人中乡举倅济南预修漕河改宝应时征夷馈饷不乏转德安同知戎籍以清应城巨盗受约束擢两淮运同归无长物　　闵鹗
按万姓统谱鹗字廷举浮梁人成化丙午福建宁州学正　　闵荫秀
按万姓统谱荫秀浮梁人成化举人
　　闵谦
按万姓统谱谦嘉兴人成化举人
　　闵元
按万姓统谱元浮梁人幼失父诚心事母母没庐墓服阕复追父丧三年服除仍三十余年庐墓如居丧日成化间事闻旌表　　闵槐
按万姓统谱槐字公甫任丘人弘治乙丑进士历按察副使　　闵楷
按万姓统谱楷字正甫任丘人弘治乙丑进士历官刑部尚书　　闵铭
按万姓统谱铭颍州人弘治中任教谕
　　闵鲁
按万姓统谱鲁南昌人正德举人任知县
　　闵富
按万姓统谱富凤阳人主东乡县簿斤斤执法不侵费百姓一钱其长考之曰吏迹儒心后卒于官长厚赙之而归其丧　　闵以仁
按万姓统谱以仁四川渠县人正德中自华阴簿升知孝义县性勤敏日夜不辍课树艺兴学政给诸楮膏之费时其优劣以激进之继修孔庙浚筑城隍雉堞凡县事干理无遗莅政有余材未几卒于官民咸嗟咨之　　闵旦
按万姓统谱旦字景周浮梁人嘉靖壬辰进士历郎中　　闵煦
按万姓统谱煦字和卿任丘人嘉靖乙未进士历刑部尚书　　闵如霖
按万姓统谱如霖字师望乌程人庄懿从孙嘉靖壬辰进士选庶吉士授编修寻转谕德奉敕纂修会典继掌国子监严身率物不苛细六馆之士至今德之壬子以礼部侍郎兼学士主教庶吉士与多士商论国家大故使知辅养所急寻改吏部掌詹事府丙辰升南京礼部尚书霖宽大优赡二典文衡一主武举较阅精审咸称得人历官清华应制敏捷心虚神朗遇事能断赠太子少保子道孚官生道鸣举人　　闵宜劭按万姓统谱宜劭字安卿庄懿公孙年弱冠举嘉靖辛卯乡试己未授应天府通判事尚简易不乐烦苛实心应事不屑毁方瓦合忤上官调两淮运判转荆州府通判筑堤防水人称为闵公堤劭素性淳确不怀机心言无枝叶动遵矩度业承世冑无异寒素君子称其有俭德云　　闵嘉庆
按万姓统谱嘉庆字原礼庄懿公曾孙由国子生任东城兵马指挥卒于京原礼魁梧白&#而长善为容倜傥正直言语不阿亦不谈人隐慝人多爱敬之乡族人有争者辄居间讲解至出己赀以为媾有从弟其恕者家贫好读书原礼数遗之钱粟待庶弟庶侄推己所有抚摩训育尤人所难盖乡邦之善士云　　闵文庆按万姓统谱文庆浮梁人嘉靖壬子江西解元　　闵进庆按无锡县志进庆衙卒嘉靖倭寇焚掠进庆力卫知县王其勤而死　　闵启元
按湖广通志启元黄陂人母病值启元不在妻李氏日夕拊&#口哺汤药告神刲股得苏启元母素善病启元百计救疗尝粪割股延至八十余乃终后启元之子善保亦刲股以愈李氏　　闵懋选
按湖广通志懋选字宗业先贤子骞六十六代孙邃于理学母病置榻于侧药饵必亲七年不出
　阃姓部列传
　　明
　　阃立道
按万姓统谱立道永乐间任上高县丞

　每姓部列传
　　汉
　　每当时
按奇姓通当时汉人见印薮

　揣姓部列传
　　明
　　揣本
按奇姓通本泌阳人永乐举人

　在姓部列传
　　晋
　　在育
按奇姓通晋汝南太守在育

　改姓部列传
　　周
　　改产
按郑樵通志秦有大夫改产

　尹姓部列传
　　陶唐氏
　　尹寿
按汉书古今人表尹寿尧师
　　周
　　尹轨
按尚友录轨有道之士也周穆王召之居终南山　　尹喜按尚友录喜为函谷关尹望见紫气知有神仙过老君果至授喜道德经五千言而去　　尹吉甫
按诗经小雅六月文武吉甫万邦为宪
注
吉甫尹吉
甫此时大将也
　　尹伯奇
按尚友录伯奇吉甫子事后母孝
　　尹何
按左传襄公三十一年子皮欲使尹何为邑子产曰少未知可否子皮曰愿吾爱之不我叛也使夫往而学焉夫亦愈知治矣子产曰不可　　尹铎
按国语赵简子使尹铎为晋阳请曰以为茧丝乎抑为保鄣乎简子曰保鄣哉　　尹文
按尚友录文处士着尹学三卷
　　汉
　　尹恢
按汉书功臣侯表恢以谒者从入汉以将军击定诸侯以右丞相备守淮阳六年封城父侯九年薨谥严　　尹开方按汉书功臣侯表孝惠三年城父侯开方嗣七年高后三年夺爵为关内侯　　尹齐
按汉书尹齐传齐东郡茌平人以刀笔吏稍迁至御史事张汤汤数称以为廉武帝使督盗贼斩伐不避贵势上以为能拜为中尉吏民益雕敝轻齐木强少文豪恶吏伏匿而善吏不能为治以故事多废抵罪后复为淮阳都尉王温舒败后数年病卒　　尹翁归
按汉书尹翁归传翁归字子兄河东平阳人徙杜陵晓习文法喜击剑为市吏公廉不受馈后去吏居家会田延年为河东太守行县至平阳悉召故吏令有文者东有武者西次到翁归独伏不肯起对曰翁归文武兼备惟所设施延年奇其对除补卒史徙署督邮举廉为缑氏尉历守郡中所居治理迁补都内令征拜东海太守以高第入为右扶风治如在东海课常为三辅最元康四年病卒　　尹殷
按汉书功臣侯表元康四年城父侯恢元孙之子新丰簪裊殷诏复家　　尹岑
按汉书尹翁归传翁归子岑历位九卿至后将军　　尹更始按汉书儒林传瑕丘江公受谷梁春秋于鲁申公荣广受焉沛蔡千秋少君从广受春秋汝南尹更始翁君事千秋能说谷粱为谏大夫长乐户将　　尹咸
按汉书儒林传更始子咸至大司农
　　尹赏
按汉书尹赏传赏字子心巨鹿杨氏人也以郡吏察廉为楼烦长徙频阳令坐残贼免后以御史举为郑令永始元延间上怠于政贵戚骄恣长安中奸猾浸多枹鼓不绝赏以三辅高第选守长安令得一切便宜从事视事数月盗贼止郡国亡命散走各归其处不敢窥长安江湖中多盗贼以赏为江夏太守捕格江贼及所诛吏民甚多坐残贼免南山群盗起以赏为右辅都尉迁执金吾数年卒官四子皆至郡守长子立为京兆尹皆尚威严有治办名　　后汉
　　尹敏
按后汉书尹敏传敏字幼季南阳堵阳人少为诸生建武二年上疏陈洪范消灾之术拜中郎辟大司空府帝以敏博通经记令校图谶后三迁长陵令永平五年诏书捕男子周虑虑素有名称而善于敏敏坐系免官十一年除郎中迁谏议大夫卒于家　　尹良
按万姓统谱良乌程人光武时封海昏侯辞不就　　尹兴按万姓统谱兴明帝时为苏守楚王英谋反阴疏天下善士有兴名英事觉逮诣廷尉狱赦还乡里　　尹勤按万姓统谱勤字督梁屏居人笃性好学门外荆棘生时人重其节后以定策功封福亭侯　　尹颂
按万姓统谱桓帝时以光禄勋尹颂为司徒
　　尹勋
按后汉书尹勋传勋字伯元河南巩人伯父睦司徒兄颂太尉宗族多居贵位者而勋独持清操州郡连辟察孝廉三迁邯郸令政有异迹后举高第五迁尚书令桓帝诛梁冀勋参建大谋封都乡侯迁汝南太守上书解释范滂等党议禁锢征拜将作大匠转大司农坐实武等事下狱自杀　　尹牙
</div>
    <div class="pagination">
<a href="氏族典卷诸姓部_page675.html">上一页</a><span>...</span><a href="氏族典卷诸姓部_page671.html">671</a><a href="氏族典卷诸姓部_page672.html">672</a><a href="氏族典卷诸姓部_page673.html">673</a><a href="氏族典卷诸姓部_page674.html">674</a><a href="氏族典卷诸姓部_page675.html">675</a><span class="current-page">676</span><a href="氏族典卷诸姓部_page677.html">677</a><a href="氏族典卷诸姓部_page678.html">678</a><a href="氏族典卷诸姓部_page679.html">679</a><a href="氏族典卷诸姓部_page680.html">680</a><a href="氏族典卷诸姓部_page681.html">681</a><span>...</span><a href="氏族典卷诸姓部_page677.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
