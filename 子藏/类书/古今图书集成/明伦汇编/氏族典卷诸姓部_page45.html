<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 45 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 45 页/共 899 页</h1>
    <div class="content">　儿姓部汇考
郑樵通志
　　以国为氏
周异
姓国

儿氏即郳氏也或省文作儿儿良六国时人见吕氏春秋汉有御史大夫儿宽受业于孔安国家贫赁作带经而锄宽千乘人又贺儿氏卤姓也　　以事为氏
儿氏吴郡有语儿生而能语子孙氏焉又河南官氏志贺儿氏改为儿氏　　同名异实
儿氏有二郳氏去邑为儿又贺儿亦改为儿


　重姓部列传
　　汉
　　重异
按万姓统谱异大彤渠帅将兵二十万与张步战　　明　　重省
按万姓统谱省石州人弘治举人
　　重书
按泸州志书由举人嘉靖间任扶风县教谕和以持己勤以教人升兴平知县　　重洛
按阳&#县志洛由太学生隆庆中任偃师县丞　　重辂按泰州志辂万历八年任湖广均州知州


　祁姓部列传
　　周
　　祁举
按左传僖公十年晋侯杀里克遂杀郑祁举及七与大夫皆里之党也　　祁瞒
按左传僖公二十八年城濮之战晋中军风于泽亡大&#之左旃祁瞒奸命司马杀之以徇于诸侯　　祁奚按春秋臣传奚晋祁邑大夫也悼公即位知奚之果而不淫也使为中军尉襄公三年奚请老晋侯问嗣焉称解狐其雠也将立之而卒又问焉曰午也可于是羊舌职死矣晋侯曰孰可以代之对曰赤也可于是使祁午为中军尉羊舌赤佐之君子谓祁奚于是能举善矣称其雠不为谄立其子不为比举其偏不为党商书曰无偏无党王道荡荡其祁奚之谓矣解狐得举祁午得位伯华得官建一官而三物成能举善也夫惟善故能举其类诗曰惟其有之是以似之祁奚有焉十六年平公即位以奚为公族大夫二十一年范宣子逐栾盈杀羊舌虎囚叔向人谓叔向曰子离于罪其为不知乎叔向曰诗曰优哉游哉聊以卒岁知也乐王鲋见叔向曰吾为子请叔向勿应出不拜其人皆咎叔向叔向曰必祁大夫室老闻之曰乐王鲋言于君无不行求赦吾子吾子不许祁大夫所不能也而曰必由之何也叔向曰乐王鲋从君者也何能行祁大夫外举不弃雠内举不失亲其独遗我乎诗曰有觉德行四国顺之夫子觉者也晋侯问叔向之罪于乐王鲋对曰不弃其亲其有焉于是祁奚老矣闻之乘驿而见宣子曰诗曰惠我无疆子孙保之书曰圣有谟勋明征定保夫谋而鲜过惠训不倦者叔向有焉社稷之固也犹将十世宥之以劝能者今壹不免其身以弃社稷不亦惑乎若之何其以虎也弃社稷子为善谁敢不勉多杀何为宣子说与之乘以言诸公而免之不见叔向而归叔向亦不告免焉而朝子午嗣　　祁午
按春秋臣传祁奚辞于军尉公问代孰可对曰臣之子午可人有言曰择臣莫若君择子莫若父午之少也婉以从令游有乡处有所好学而不戏其壮也强志而用命守业而不淫其冠也和安而好敬柔惠小物而镇定大事有直质而无流心非义不变非上不举若临大事其可以贤于臣也臣请荐所能择而君比义焉公从之没平公军无秕政　　祁盈
按左传昭公二十八年晋祁胜与邬臧通室祁盈将执之访于司马叔游叔游曰郑书有之恶直丑正实蕃有徒无道立矣子惧不免诗曰民之多辟无自立辟姑已若何盈曰祁氏私有讨国何有焉遂执之祁胜赂荀跞荀跞为之言于晋侯晋侯执祁盈祁盈之臣曰钧将皆死慭使吾君闻胜与臧之死也以为快乃杀之夏六月晋杀祁盈及杨食我遂灭祁氏羊舌氏　　汉
　　祁圣元
按东观汉记祁圣元善说经书京师语曰论难僠僠祁圣元　　吴
　　祁庚
按吴志虞翻传注朱育对濮阳兴论会稽人士曰山阴祁庚上虞樊正咸代父死罪　　晋
　　祁谋
按万姓统谱谋着周室王城明堂十卷
　　北魏
　　祁&#
按北史崔浩传方士祁&#奏立四王以日东西南北为名欲以致祯吉除灾异诏浩与学士议之浩曰不可　　唐
　　祁顺之
按万姓统谱顺之刑部员外郎
　　宋
　　祁暐
按宋史祁暐传暐字坦之莱州胶水人淳化三年进士历度支员外郎直集贤院天禧中出知潍州母卒葬于州城之南暐既解官就坟侧构小室号泣守护蔬食经六冬坠足三指有白乌白兔驯扰坟侧州人异之以状闻有诏旌美　　祁昂
父
翊

按宋史徐徽言传金人犯京师祁昂引刀欲自刺金人拥至军前不屈而死赠成忠郎团练使昂父翊宣和末知朔宁府救太原死于阵世着忠义云　　祁高
按万姓统谱高开封人登科
　　祁融
按万姓统谱融乐陵人登科
　　金
　　祁宰
子
公史

按金史祁宰传宰字彦辅江淮人宋季以医术补官王师破汴得之后隶太医累迁中奉大夫太医使数被赏赉常感激欲自效海陵将伐宋宰即上疏谏言甚激切海陵怒命戮于市籍其家产明年世宗即位于辽东四年诏赠资政大夫复其田宅章宗即位诏访其子忠勇校尉平定州酒监公史擢尚药局都监泰和初诏定功臣谥特赐谥忠毅　　元
　　祁祖谦
按福山县志祖谦延佑五年任主簿
　　明
　　祁宁
浙
江人

按万姓统谱宁浙江山阴人永乐进士
　　祁宁
江
南人

按武进县志宁宣德乙卯举人
　　祁顺
按广东通志顺字致和东莞人天顺庚辰进士授兵部主事巡山海关代归转户部员外郎中督饷临清成化乙未建储赐一品服使朝鲜关人故集土兵土物万计从而贸易悉屏斥之惟匹骑从自就馆至旋&#金缯声伎之奉一切麾却三韩君臣相顾骇异为筑却金亭刻使东稿以献未几出为江西参政三载以诖误谪知石阡府谨斥堠开屯田广储蓄流散日复土人素不知学乃集诸生亲为讲授历江西左布政使两院交荐顺辞甚力其平生邃问学持大体人不敢干以私　　祁敏
按万姓统谱顺子敏郎中
　　祁孜
按万姓统谱顺子孜举人
　　祁政
按万姓统谱顺子政举人
　　祁仁
按万姓统谱仁浙江山阴人成化进士
　　祁司员
按明外史祁彪佳传彪佳五世祖司员池州知府　　祁鹤按山西通志鹤安邑人正德甲戌进士历官山东副使嘉靖间青羊山盗起势甚猖獗廷议擢鹤兵备特授节钺鹤相机捣穴斩数千级御赐金币褒异及卒上哀恻不已　　祁清
按明外史祁彪佳传彪佳曾祖清陕西右布政使　　祁汝东按明外史祁彪佳传彪佳伯祖汝东两淮盐运使　　祁承按明外史祁彪佳传彪佳父承江西右参政
　　祁鲸
按万姓统谱鲸阜城人万历甲戌进士
　　祁鲲
按万姓统谱鲲阜城人万历乙丑进士
　　祁衍曾
按广东通志衍曾字羡仲东莞人顺之曾孙领万历丙子乡荐雅志居罗浮自号罗浮山人性通脱早岁丧父事母兄备极孝友计偕至都名倾都下久之以母丧痛哭发病卒所著有绿水园集传于世　　祁伯裕
按畿辅通志伯裕滑县人原名光宗因避庙号以字行万历时进士授工部调礼部历三道皆以边功着巡抚甘肃三年积功加兵部侍郎乙卯转三边总制叙功加宫保尚书旋告归卒谥敏惠所著有余清馆等集　　祁秉忠
按明外史罗一贯传祁秉忠陕西人万历四十四年为永昌参将银定成以二千余骑入塞秉忠提兵三百拒之转战两昼夜寇败去寻擢凉州副总兵经略袁应泰荐其智勇令守蒲河至则辽阳已破命为援剿总兵官守闾阳驿死　　祁敕
按广东通志敕字惟允弱冠魁乡荐成进士历刑部主事郎中尝辨出曹恕王良&#之冤议减屈剑高栾之狱人以为平差广西主考竣事拜饶州守治狱如刑曹时奸吏弄文者悉斥之会诏烧郊坛砖以愆期逮狱谪婺州典史道病归卒人咸惜之　　祁彪佳
按明外史祁彪佳传彪佳字弘吉山阴人生而英特丰姿绝人年十七举于乡又四年第天启二年进士授兴化府推官剖决精明政绩大着以外艰归崇祯四年起擢御史出按苏松诸府寻以侍养归家居九年母服终召掌河南道事十六年佐大计问遗莫敢及寻刷卷南畿乞休不允便道还家北都变闻恸哭趋赴南京福王以为大理寺丞旋擢右佥都御史巡抚江南马士英辈疾之移疾去明年五月南都失守六月杭州复失守彪佳即绝粒至闰六月四日绐家人先寝遂端坐池中而死年四十有四唐王赠少保兵部尚书谥忠敏

　仪姓部列传
　　夏后氏
　　仪狄
按战国策昔者帝女令仪狄作酒而美进之禹禹饮而甘之遂疏仪狄绝旨酒曰后世必有以酒亡其国者　　周
　　仪行父
按左传宣公九年陈灵公与孔宁仪行父通于夏姬皆衷其衵服以戏于朝　　仪楚
按姓氏急就篇徐大夫仪楚
　　汉
　　仪长孺
</div>
    <div class="pagination">
<a href="氏族典卷诸姓部_page44.html">上一页</a><span>...</span><a href="氏族典卷诸姓部_page40.html">40</a><a href="氏族典卷诸姓部_page41.html">41</a><a href="氏族典卷诸姓部_page42.html">42</a><a href="氏族典卷诸姓部_page43.html">43</a><a href="氏族典卷诸姓部_page44.html">44</a><span class="current-page">45</span><a href="氏族典卷诸姓部_page46.html">46</a><a href="氏族典卷诸姓部_page47.html">47</a><a href="氏族典卷诸姓部_page48.html">48</a><a href="氏族典卷诸姓部_page49.html">49</a><a href="氏族典卷诸姓部_page50.html">50</a><span>...</span><a href="氏族典卷诸姓部_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
