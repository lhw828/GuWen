<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 543 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 543 页/共 899 页</h1>
    <div class="content">　　智受益
按浙江通志受益邓州南阳人以善书负时望至元中擢荆湖行省都事征交趾转行省郎中计度馈饷历迁宣慰副使练习事物吏不能隐及为潭岳总管郡人大悦豪纵者避去庭无留事赐金虎符进两浙运使　　明
　　智审
按万姓统谱审元氏人洪武进士
　　智溥
按万姓统谱溥榆次人永乐举人
　　智明
按万姓统谱明封丘人永乐举人
　　智胜
按濮州志胜泰康人监生成化元年任州判
　　智升
按朝城县志升河南武安人监生弘治间任县丞以忧去　　智聪
按万姓统谱聪平定州人正德中通州知州
　　智隆
按万姓统谱隆武安人正德中任清丰县知县　　智佑按万姓统谱佑元氏人正德举人任兴平县知县　　智玉成按万姓统谱玉成魏县人嘉靖中嘉定县教谕　　智秉元按东阿县志秉元直隶元氏人万历间任教谕　纵姓部列传
　　明
　　纵文
按万姓统谱文萧县人正统中贡士任日照县训导　统姓部汇考
凌迪知万姓统谱
　　统姓
统见姓苑

　挚姓部汇考
廖用贤尚友录
　　挚姓
挚古诸侯挚畴之后因氏焉

　智姓部汇考
廖用贤尚友录
　　智姓
智望出天水姬姓即荀氏别食知邑又为智氏望出河东陈留
　刺姓部汇考
廖用贤尚友录
　　刺姓
刺见姓苑

　洞姓部列传
　　北魏
　　洞林
按万姓统谱林字敬叔朔方人同州都官从事　挚姓部列传
　　周
　　挚荒
按万姓统谱荒郑人
　　汉
　　挚峻
按陕西通志峻字伯陵京兆人与司马迁友善隐于山迁以书招之峻报曰君子量能而行度德而处故悔吝远于身利不可虚受名不可苟得汉兴以来帝王之道于斯始显能者见利不肖者自屏遂不仕卒于山山立祠号曰君　　挚网
按汉书货殖传茂陵挚网家巨万
　　后汉
　　挚恂
按陕西通志恂字季直京兆人通经术以儒术教授隐于南山不应征聘名重关西马融从游学恂以女妻之　　魏
　　挚模
按晋书挚虞传虞父模魏太仆卿
　　晋
　　挚虞
按晋书挚虞传虞字仲洽京兆长安人也父模魏太仆卿虞少事皇甫谧才学通博著述不倦举贤良拜中郎擢为太子舍人除闻喜令时天子留心正道又吴寇新平天下乂安上太康颂以美晋德母忧解职久之召补尚书郎元康中迁吴王友后历秘书监卫尉卿从惠帝幸长安及东军来迎百官奔散遂流离鄠杜之间转入南山中粮绝饥甚拾橡实而食之后得还洛历光禄勋太常卿时怀帝亲郊自元康以来不亲郊祀礼仪弛废虞考正旧典法物粲然及洛京荒乱盗窃纵横人饥相食虞素清贫遂以馁卒　　挚瞻按尚友录瞻字景游太常虞兄子也父育梁州刺史瞻少善属文起家著作郎中朝乱依王敦为户曹&#军历安丰新蔡西阳太守复出作内史年始二十九别王敦敦谓瞻曰卿年未三十已为万石亦太早瞻曰方于将军少为太早比之甘罗已为太老
　驷姓部汇考
郑樵通志
　　以字为氏
驷氏郑子驷之后

　类姓部列传
　　宋
　　类演
按郑樵通志福州宁德尉类演
　　类从道
按万姓统谱从道密州人登科
　　明
　　类善
按蒙阴县志善永乐贡士任吏目
　　类康
按万姓统谱康鳌山人正德中任新繁县训导　　类尚礼按蒙阴县志尚礼贡生以文行蒙旌&#

　志姓部列传
　　元
　　志能
按万姓统谱能知归德府廉明刚断发摘如神民有衔冤不直者虽数十年前事皆千里奔走来诉立为剖决旬日悉清
　梦姓部列传
　　宋
　　梦仲才
按奇姓通仲才万安人绍定进士
　　元
　　梦仙
按万姓统谱仙宿州人忠翊校尉

　智姓部艺文
　　智氏族谱后记　　　　　　　明智佑予族智氏世居元氏县南十五里北岩村茔中有元处士张君所作族谱记又有山西行太仆卿顾君续作族谱记其间事理甚详至成化二十二年有堂兄省祭官讳仁者于旧碑族人止处续书高祖笃以下未有讳名者六辈于碑阴今有同祖弟智供曰吾睹族中子孙之繁比于前而益盛恐后日出入存亡之不一或莫能究其宗派乃与予言曰茔中虽有二谱前作止于元末后作略于宗族吾又欲另立碑以镌吾族之宗派始于高祖下及曾孙以接元碑之旧请兄为文以序其颠末予嘉其仗义&#财而笃于亲遂忘其固陋而作此文故名智氏之族谱后记予考于史及二谱所述又&#于昔所传闻者吾智氏之得姓始于荀首乃晋臣荀林父之弟也方智伯恃才求地于韩赵魏三家吾祖讳果者知其必有灭宗之患遂逃难以存宗祀历汉而唐以至宋皆为山西榆茨县人有坟曰百亩围有村名曰缵木高唐碾子平之三处今名尚存皆吾智氏之宗族也宋以前宗族世次皆不可考迨宋金壬子年吾祖始自榆茨县徙居北范村历居四世有祖讳进者又自北范徙居北岩村历祖广诚宽值元末之乱予闻先祖传言曰元至正十七八年间我太祖高皇帝起兵削平僭伪与群雄争斗于南畿江湖左右元顺帝坐视莫能制但于滹沱迤南西抵太行东至海岸列营数十余名曰长围以御南兵之北侵者师久不召馈饷不给军士乏食遂剽掠于民蓄积头畜既尽至于食人民畏其害尽皆登山涉水以逃难有高祖讳审者率二弟曰笃曰和及家口西走时有元帅王保镇守山西及隘口处俱各守把人不得度予审祖以元进士素交识于保保乃容情得至山西寿阳等处居焉因贫教授于彼以资家口之费后保北遁山西亦乱审祖遂率二弟家口又投乐平四相公寨以避兵难吾祖以硕儒居寨为寨人尊礼以掌书命弟和亦骁勇为寨上头目家人赖以存活迨太祖定鼎金陵元主北遁沙漠吾祖归家复业惟兄弟三人家口而已其余宗族百十余人并不知其下落迨洪武四年开科审祖中三甲进士通五经任翰林院编修吾家遂以耕学相传科第代不乏人今因供之请遂从前碑止处续三祖以为始下至曾孙凡八辈皆详书其各人名目妻室子女之数丝分缕析脉络分明尊卑不紊观者一时而即知其宗派之异同如木寻其本而知枝叶之所出水浚其源而知注流之分别使子孙有据不至妄认远祖拜哭他人之墓矣呜呼支分派别固子孙所当知祖宗功德又子孙所当讲故逃难以保宗祀于榆茨者果祖明智之功避难以保宗祀于元氏者审祖艰辛之力也此尢子孙之当知乃并志之以传不朽　志姓部汇考
凌迪知万姓统谱
　　志姓
志见姓苑

　秘姓部列传
　　汉
　　秘彭祖
按汉书功臣侯表彭祖以卒从起沛为太公仆以中&#令击陈豨封戴侯十一年薨谥敬　　秘惮
按汉书功臣侯表高后三年戴共侯惮嗣十二年薨　　秘安国按汉书功臣侯表孝文八年戴夷侯安国嗣四十八年薨　　秘轸
按汉书功臣侯表元朔五年戴安侯轸嗣十二年薨　　秘蒙按汉书功臣侯表元鼎四年戴侯蒙嗣二十五年有罪诛　　秘政
按汉书功臣侯表元康四年戴侯彭祖元孙之孙阳陵大夫政诏复家　　晋
　　秘宣
按郑樵通志西秦有仆射秘宣
　　后晋
</div>
    <div class="pagination">
<a href="氏族典卷诸姓部_page542.html">上一页</a><span>...</span><a href="氏族典卷诸姓部_page538.html">538</a><a href="氏族典卷诸姓部_page539.html">539</a><a href="氏族典卷诸姓部_page540.html">540</a><a href="氏族典卷诸姓部_page541.html">541</a><a href="氏族典卷诸姓部_page542.html">542</a><span class="current-page">543</span><a href="氏族典卷诸姓部_page544.html">544</a><a href="氏族典卷诸姓部_page545.html">545</a><a href="氏族典卷诸姓部_page546.html">546</a><a href="氏族典卷诸姓部_page547.html">547</a><a href="氏族典卷诸姓部_page548.html">548</a><span>...</span><a href="氏族典卷诸姓部_page544.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
