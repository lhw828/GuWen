<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 289 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 289 页/共 899 页</h1>
    <div class="content">　　陶狐
按姓氏急就篇晋有陶狐
　　陶答子
按列女传陶答子化陶三年名誉不兴其妻谓之曰妾闻南山有豹雾雨七日而不食欲泽其衣毛而成其文章故藏隐以远害今君与此背得无后患乎　　汉　　陶舍
按汉书功臣侯表舍以右司马汉王五年初从以中尉击燕代封开封侯一年薨谥愍　　陶青
按汉书功臣侯表十二年开封夷侯青嗣四十八年薨　　陶偃
按汉书功臣侯表孝景中三年开封节侯偃嗣十七年薨　　陶睢
按汉书功臣侯表元光五年开封侯睢嗣十八年元狩五年坐酎金免　　陶元始
按汉书功臣侯表元康四年开封愍侯舍元孙之孙长安公士元始诏复家　　后汉
　　陶敦
按尚友录敦青九世孙安帝时拜大司徒
　　陶谦
按后汉书陶谦传谦字恭祖丹阳人也少为诸生仕州郡四迁为车骑将军张温司马西讨边章会徐州黄巾起以谦为徐州刺史击黄巾大破走之境内晏然时董卓虽诛而李傕郭汜作乱关中是时四方断绝谦每遣使间行奉贡西京诏迁为徐州牧加安东将军封溧阳侯是时徐方百姓殷盛谷实甚丰流民多归之而谦信用非所刑政不理别驾从事赵昱知名士也而以忠直见疏出为广陵太守曹宏等谗慝小人谦甚亲任之良善多被其害由斯渐乱下邳阎宣自称天子谦始与合从后遂杀之而并其众初曹操父嵩避难琅邪时谦别将守阴平士卒利嵩财宝遂袭杀之初平四年曹操击谦破彭城傅阳谦退保郯操攻之不能克乃还过拔取虑睢陵夏丘皆屠之凡杀男女数十万人鸡犬无余泗水为之不流自是五县城保无复行迹初三辅遭李傕乱百姓流移依谦者皆歼兴平元年曹操复击谦略定琅邪东海诸县谦惧不免欲走归丹阳会张邈迎吕布据兖州操还击布是岁谦病死　　陶同
按尚友录同敦孙汉末避乱于江东
　　吴
　　陶基
按晋书陶璜传璜父基吴交州刺史
　　陶丹
按晋书陶侃传侃父丹吴扬武将军
　　晋
　　陶璜
按晋书陶璜传璜字世英丹阳秣陵人也父基吴交州刺史璜仕吴历显位孙皓时交址太守马融卒南中监军霍弋遣犍为杨稷代融与将军毛炅九真太守董元牙门孟干孟通李松王业爨能等自蜀出交址破吴军于古城斩大都督修则交州刺史刘俊吴遣虞汜为监军薛珝为威南将军大都督璜为苍梧太守距稷大破之遂陷交址吴因用璜为交州刺史璜有谋策周穷好施能得人心九真郡功曹李祚保郡内附璜遣将攻拔皓以璜为使持节都督交州诸军事前将军交州牧征为武昌都督皓既降晋手书遣璜息融&#璜归顺璜流涕数日遣使送印绶诣洛阳帝诏复其本职封宛陵侯改为冠军将军在南三十年威恩着于殊俗及卒举州号哭如丧慈亲　　陶浚按晋书陶璜传璜弟浚镇南大将军荆州牧
　　陶抗
按晋书陶璜传璜弟抗太子中庶子
　　陶侃
按晋书陶侃传侃字士行本鄱阳人也吴平徙家庐江之寻阳父丹吴扬武将军侃早孤贫为县吏庐江太守张夔召为督邮领枞阳令有能名迁主簿夔察侃为孝廉至洛阳数诣张华华与语异之除郎中伏波将军孙秀召为舍人尚书乐广欲会荆扬士人武库令黄庆进侃于广庆后为吏部令史举侃补武冈令与太守吕岳有嫌弃官归为郡小中正会刘弘为荆州刺史将之官辟侃为南蛮长史后以军功封东乡侯陈敏之乱弘以侃为江夏太守加鹰扬将军后以母忧去职尝有二客来吊不哭而退化为双鹤冲天而去时人异之服阕参东海王越军事江州刺史华轶表侃为扬武将军元帝加侃奋威将军迁龙骧将军武昌太守帝使侃击杜弢破之告捷于王敦敦表拜侃为使持节宁远将军南蛮校尉荆州刺史贼王冲杜曾反侃为所败坐免官以白衣领职敦奏复侃官而深忌侃功左传广州刺史平越中郎将以王廙为荆州侃之佐吏将士诣敦请留侃敦怒不许侃将郑攀苏温马隽等不欲南行遂西迎杜曾以距廙敦意攀承侃风旨被甲持矛将杀侃因谘议参军梅陶长史陈颁言敦意遂解侃便夜发封柴桑侯太兴初进号平南将军寻加都督交州军事及王敦举兵反诏侃以本官领江州刺史寻转都督湘州刺史进号征南大将军开府仪同三司及王敦平迁都督荆雍益梁州诸军事领护南蛮校尉征西大将军荆州刺史苏峻作逆京师不守侃子瞻为贼所害平南将军温峤要侃同赴朝廷因推为盟主寻为侍中太尉改封长沙郡公加都督交广宁七州军事移镇巴陵咸和七年薨时年七十六追赠大司马谥曰桓　　陶回按晋书陶回传回丹阳人也辟司空府中军主簿并不就大将军王敦命为参军转州别驾敦死司徒王导引为从事中郎迁司马苏峻之役与陶侃温峤等并力攻峻以功封康乐伯时大贼新平纲维弛废司徒王导以回有器干擢补北军中候俄转中护军久之迁征卤将军吴兴太守在郡四年征拜领军将军加散骑常侍咸和二年以疾辞职帝不许徙护军将军未拜卒年五十一谥曰威　　陶延
按广东通志延字世赏其家丹阳祖常为交州刺史留从子居广州生延延才兼文武晋元帝时以战功至伏波将军为陶侃郎将湘贼杜弢诱五溪蛮寇武昌延将兵夜趋巴陵掩其不备大破之当论功进秩会疾卒荆州人还其丧广州　　陶威
按晋书陶璜传交州刺史璜卒朝廷以吾彦代彦卒又以顾秘代秘卒子参领州事参卒弟寿求领州将杀帐下督梁硕硕乃迎璜子苍梧太守威领刺史在职甚得百姓心三年卒　　陶淑
按晋书陶璜传璜子淑为交州
　　陶湮
按晋书陶璜传璜弟浚浚子湮字恭之临海太守黄门侍郎　　陶
按晋书陶璜传璜弟浚浚子猷宣城内史王导右军长史　　陶臻
按晋书陶侃传侃兄子臻字彦遐有勇略智谋赐爵当阳亭侯咸和中为南郡太守领南蛮校尉假节卒官追赠平南将军谥曰肃　　陶舆
按晋书陶侃传臻弟舆果烈善战以功累迁武威将军与杜弢战率轻舸出其上流击之所向&#&#自是每战贼望见舆军相谓曰避陶武威无敢当者后被重创卒诏赠长沙太守　　陶洪
按晋书陶侃传侃子洪辟丞相掾早卒
　　陶瞻
按晋书陶侃传侃子瞻字道真历广陵相庐江建昌二郡太守迁散骑常侍都亭侯为苏峻所害追赠大鸿胪谥愍悼世子以夏为世子及送侃丧还长沙夏与斌及称各拥兵数千以相图既而解散斌先往长沙悉取国中器仗财物夏至杀斌夏卒诏复以瞻息弘袭侃爵仕至光禄勋卒子绰之嗣绰之卒子延寿嗣宋受禅降为吴昌侯　　陶夏
按晋书陶侃传侃子夏为世子寻病卒
　　陶琦
按晋书陶侃传侃子琦司空掾
　　陶旗
按晋书陶侃传侃子旗历位散骑常侍彬县开国伯咸和末为散骑侍郎卒子定嗣卒子袭之嗣卒子谦之嗣宋受禅国除　　陶斌
按晋书陶侃传侃子斌尚书郎
　　陶称
按晋书陶侃传侃子称东中郎将南平太守南蛮校尉后加建威将军咸康五年庾亮责称前后罪恶伏法　　陶范
按晋书陶侃传侃子范最知名太元时为光禄勋　　陶岱按晋书陶侃传侃子岱散骑侍郎
　　陶绥
按晋书陶璜传璜子威威子绥为交州
　　陶馥
按晋书陶璜传璜弟浚浚子湮湮子馥于湖令为韩晃所杀追赠庐江太守　　陶汪
按晋书陶回传康乐伯回卒子汪嗣爵位至辅国将军宣城内史有干用　　陶陋
按晋书陶回传回子陋冠军将军有干用
　　陶隐
按晋书陶回传回子隐少府有干用
　　陶无忌
按晋书陶回传回子无忌光禄勋有干用
　　陶淡
按晋书陶淡传淡字处静太尉侃之孙也父夏以无行被废淡幼孤好导养之术年十五六便服食绝谷不婚娶颇好读易善卜筮于长沙临湘山中结庐居之养一白鹿以自偶州举秀才淡闻遂转逃罗县埤山中终身不返莫知所终　　陶潜
按晋书陶潜传潜字元亮大司马侃之曾孙也祖茂武昌太守潜少怀高尚博学善属文颖脱不羁任真自得为乡邻所贵以亲老家贫起为州祭酒不堪吏职少日自解归州召主簿不就躬耕自资遂抱羸疾复为镇军建威参军谓亲朋曰聊欲弦歌以为三径之资可乎执事者闻之以为彭泽令素简贵不私事上官郡遣督邮至县吏白应束带见之潜叹曰吾不能为五斗米折腰拳拳事乡里小儿邪义熙二年解印去乃赋归去来辞顷之征著作郎不就不事生业家务悉委之儿仆未尝有喜愠之色唯遇酒则饮时或无酒亦雅咏不辍宋元嘉中卒年六十三　　宋
　　陶愍祖
按梁书陶季直传季直祖愍祖宋广州刺史
　　陶景仁
按梁书陶季直传季直父景仁中散大夫
　　陶延
按南史陶子锵传子锵父延尚书比部郎
　　梁
　　陶季直
按梁书陶季直传季直丹阳秣陵人也祖愍祖父景仁季直早慧愍祖甚爱异之愍祖尝以四函银列置于前令诸孙各取季直时甫四岁独不取人问其故季直曰若有赐当先父伯不应度及诸孙故不取愍祖益奇之五岁丧母哀若成人及长好学淡于荣利起家桂阳王国侍郎北中郎镇西行参军&#不起父忧服阕尚书令刘秉领丹阳尹引为后军主簿领郡功曹出为望蔡令顷之以病免齐初为尚书比部郎时褚渊为尚书令与季直素善频以为司空司徒主簿迁太尉记室参军出为冠军司马东莞太守在郡号为清和还除散骑侍郎领左卫司马转镇西谘议参军齐武帝作相诛锄异己季直不能阿意明帝颇忌之乃出为辅国长史北海太守边职上佐素士罕为之者或劝季直造门致谢明帝既见便留之以为骠骑谘议参军兼尚书左丞仍迁建安太守政尚清静百姓便之还为中书侍郎迁游击将军兼廷尉梁台建迁给事黄门侍郎辞疾还乡里天监初就家拜太中大夫十年卒于家时年七十五季直素清苦及死家徒四壁子孙无以殡殓闻者莫不伤其志焉　　陶弘景按梁书陶弘景传弘景字通明丹阳秣陵人也初母梦青龙自怀而出并见两天人手执香炉来至其所已而有娠遂产弘景幼有异操年十岁得葛洪神仙传昼夜研寻便有养生之志及长身长七尺四寸神仪明秀朗目疏眉细形长耳读书万余卷善琴棋工草隶未弱冠齐高帝作相引为诸王侍读除奉朝请虽在朱门闭影不交外物唯以披阅为务朝仪故事多取决焉永明十年上表辞禄诏许之止于句容之句曲山中山立馆自号华阳隐居始从东阳孙游岳受符图经法遍历名山寻访仙药时沈约为东阳郡守高其志节累书要之不至性好著述尚奇异顾惜光景老而弥笃尤明阴阳五行风角星算山川地理方图产物医术本草着帝代年历又尝造浑天象云修道所须非止史官是用义师平建康闻议禅代弘景援引图谶数处皆成梁字令弟子进之高祖既早与之游及即位后恩礼愈笃书问不绝天建四年移居积金东涧善辟谷导引之法年逾八十而有壮容后太宗临南徐州钦其风素召至后堂与谈论数日而去大同二年卒时年八十五诏赠中散大夫谥曰贞白先生　　陶子锵
按南史陶子锵传子锵字海育丹阳秣陵人父延尚书比部郎兄尚宋末为幸臣所怨被系子锵公私缘诉流血稽颡行路嗟伤兄得释母终居丧尽礼与范云邻云每闻其哭声必动容改色子锵母性嗜莼母殁后恒以供奠梁武义师初至此年冬营莼不得子锵痛恨恸哭而绝久之乃苏遂长断莼味　　陶籍
按万姓统谱籍字文海弘景子仕齐为余杭令政化如神善于摘伏下莫能欺好学有才气为诗类谢灵运时人咸谓康乐之有陶籍如仲尼之有丘明老&#之有庄周　　随
　　陶模
按隋书陶模传模京兆人也性明敏有器干仁寿初为岚州司马谅既作乱刺史乔锺葵发兵将赴逆模拒之锺葵临之以兵辞气不挠于是囚之于狱及谅平炀帝嘉之拜开府授大兴令杨元感之反也率兵从卫元击之以功进位银青光禄大夫卒官　　唐
　　陶大举
按万姓统谱大举当涂人武后时为宣州刺史徐敬业反大举与战败之转怀州刺史吏民思之为立德政碑　　陶翰
按万姓统谱翰润州人开元中为礼部员外郎　　陶岘按昆山县志岘晋征士渊明后也开元中居昆山其文学可以经济自谓疏脱不谋宦达择不欺者悉付以田业家事乃遍游江湖自谓麋鹿野人吴越之士号为水仙浪迹三十余年归老于家　　陶沔
按尚友录沔竹溪六逸中人
　　陶详
按尚友录详为校书郎隐居阳羡方干有题陶详隐居诗　　陶雅
按十国春秋吴陶雅合肥人也生故与太祖同邑太祖用为将讨定舒州盗吴迥李本等命雅摄舒州刺史未几为许勍所袭奔还庐州已而击赵干之于九华破之授池州置制使改团练使雅治池州有惠政宽厚得民景福初田頵攻歙州久不下歙人相与持城下曰得陶雅为刺史请听命太祖即命雅为歙州刺史歙人纳之雅尽礼见故刺史裴枢送之还朝久之加检校司空浔阳公高祖时迁观察使会李遇与徐温不相能诛死雅惧与刘威偕诣广陵布腹心温慰藉良厚俾还歙州累加都团练使雅治歙凡二十年卒子敬昭将兵袭饶信有功雅镇静寡言善用兵天佑中充西南招讨使援陈询于睦州一夕军中夜惊士卒多逾垒亡去裨将韩球奔告之雅安卧不动须臾自定亡者皆还无何大败浙兵掳王球钱镒归世咸服其有应变之略　　宋
　　陶谷
按宋史陶谷传谷字秀实邠州新平人本姓唐避晋祖讳改焉历北齐隋唐为名族祖彦谦父涣谷十余岁能属文起家校书郎单州军事判官尝以书干宰相李崧崧甚重其文时和凝亦为相同奏为著作佐郎集贤校理改监察御史分司西京迁虞部员外郎知制诰天福九年加仓部郎中谷性急率尝与兖帅安审信集会杯酒相失为审信所奏时方姑息武臣谷坐责授太常少卿开运三年赐金紫契丹主北归胁谷令从行谷逃匿僧舍中衣布褐阳为行者状谷颇工历数谓同辈曰西南五星连珠汉地当有王者出及耶律德光死遂归汉为给事中仕周为右散骑常侍世宗即位迁户部侍郎从征太原以谷为翰林学士显德三年迁兵部侍郎加承旨六年加吏部侍郎宋初转礼部尚书谷在翰林与窦仪不协仪有公望虑其轧己尝附宰相赵普与赵逢高锡辈共排仪仪终不至相位干德二年判吏部铨兼知贡举再为南郊礼仪使法物制度多谷所定干德中命库部员外郎王贻孙周易博士奚屿同考试品官子弟谷属其子鄑于屿鄑书不通以合格闻俄为人所发下御史府案问屿责授干州司户贻孙责授左赞善大夫夺谷奉两月谷后累加刑部户部二尚书开宝三年卒年六十八赠右仆射谷强记嗜学博通经史为人隽辨宏博然奔竞务进闻达官有闻望者则巧诋以排之初太祖将受禅未有禅文谷在旁出诸怀中而进之曰已成矣太祖甚薄之子邴至起居舍人天禧四年录谷孙实试秘书省校书郎　　陶
按宋史陶&#传&#字商翁永州人少俶傥放宕吴中行山间有双鲤戏溪水上&#观之傍一老父顾曰此龙也行且斗君宜亟去去百步许雷大震而两岸圮木拔又遇风暴怒二十七艘同时溺独&#舟得济一见丁谓谓妻以宗女因从学兵法能持论纵横庆历中杨畋讨湖南猺&#上谒畋授之兵使往袭大破之以功得阳朔主簿侬智高犯南海畋为安抚使辟参军谋府罢调阳朔令摄兴安令知宾容钦三州换崇仪副使迁为使知邕州请便郡徙鼎州章惇经理五溪蛮事荐为辰州迁皇城使转康州团练使复知邕州进西上合门使留知顺州加东上合门使未拜而卒　　陶岳
按尚友录岳祁阳人累官太常博士知端州余靖过端诸父老言前后刺史不求砚者惟包孝肃及陶公二人历仕四十余年五为郡守有文集行世　　陶令
按尚友录令靖康间知盱眙县徽宗南渡以南山有十景欲临幸诏所在清道令辞以非浃旬可办上嘉其直而止　　陶节夫
按宋史陶节夫传节夫字子礼饶州鄱阳人晋大司马侃之裔也第进士起家为广州录事参军知新会县广守章楶重其材楶帅泾原辟入府崇宁初为讲议司检讨官进虞部员外郎迁陕西转运副使徙知延安府以招降羌有功加集贤殿修撰连擢显谟阁待制龙图阁直学士进枢密直学士节夫在延安日久蔡京张康国从中助之故唯京意是徇节夫寻领经制环庆泾原河东边事加龙图阁学士会朝廷罢经制司节夫乃求内郡徙洪州改江宁府历青秦二州太原府群盗李勉起辽州北平之间河东河北骚动两路帅臣宪臣皆罪去至出台郎督捕之节夫请悉罢所遣兵卒以计获勉坐上疏乞留本道兵勿移戍降为待制知永兴军数月卒追复龙图阁学士　　陶崇按万姓统谱崇字宗山全州人嘉泰中举进士理宗在潜邸时崇为讲读官及即位被召首陈保业谨微慎独持久之说擢知信州卒赠特进谥文肃有澈斋文集　　陶复亨
按万姓统谱复亨字仁叔新昌人咸淳乙丑试补国学元初充兴国教授文行相称有梅花百咏行于世　　陶椿卿按万姓统谱椿卿字均寿定海人以礼经魁宋末癸酉乡试覆试又魁父回孙登咸淳进士知平江府而卒庐墓终身元初被选举力辞不起乡邦异之　　陶居仁按宋史陶居仁传居仁太平之芜湖人以行义闻州里仕为镇江录事参军北兵攻镇江守臣洪起畏遁统制官石祖忠举城降居仁见执不屈遂见杀　　元　　陶元干
按万姓统谱元干襄阳人淹贯经史尝注易世称为陶易　　明
　　陶宗仪
按名山藏高道记宗仪字九成黄岩人元时举进士一不中即弃去学古无所不窥遇人无夷险佞直一接以诚平居寡言笑至于古今人物上下数千年竟日不倦明初征聘不就艺圃一区果蔬薯蓣度给宾祭余悉种菊栽接溉壅身自为之间遇胜日引觞独酌歌所为诗抚掌大噱人莫测也晚益闭门着书世所共传　　陶安
按明外史陶安传安字主敬当涂人少敏悟有大志博涉经史从耆儒李习游元至正初举乡试授明道书院山长避乱家居太祖取太平安与习率父老出迎太祖召与语善之留参幕府授左司员外郎从克集庆进郎中后克黄州思得重臣镇之遂命知黄州宽租省徭民以乐业坐事谪知桐城起知饶州吴元年初置翰林院首召安为学士时征四方宿儒议礼命安为总裁官洪武元年命知制诰兼修国史又命为江西行省参知政事政绩益着卒于官福王时追谥文宪　　陶本
按万姓统谱本字培之少&#敏有志操师事族兄安博学洽闻为文浑灏而尤邃于理太平汪知府敦聘本为府学训导本以初脱征戎久荒经艺不就时高皇帝锐意儒术诏举经明行修之士郡以本贡至京师偕庐陵等处刘崧辈二十人入见上亲御阙楼试以治平之策本落笔数千言言皆切当称旨即擢工部主事居二年廉勤明慎克举其职超授四川行省理问卒于官　　陶凯
按明外史陶凯传凯字中立临海人博学善属文尤工诗领至正乡荐除永丰教谕不就归洪武初以荐征入同修元史书成授翰林应奉教习大本堂授楚王经三年擢礼部尚书明年会试以凯为主考出为湖广参政召还国子祭酒以晋王府右相致仕凯尝自号耐久道人帝闻而恶之其在礼部时朝使往高丽主客误用符验后追坐论死　　陶振
按万姓统谱振受学杨维桢所洪武初以三经义举言诗则熹书则沈春秋则安国故诸生乐其近皆名陶生学为掌故吴江久之坐法传诣京师奏赋三篇多俚语俳调得释复为掌故安化振才易近卑俯为时格　　陶垕仲
按明外史陶垕仲传垕仲名铸以字行人洪武十六年以国子生擢监察御史尚气敢言直声动天下未几擢福建按察司使兴学劝士抚恤军民帝下诏褒异布政使薛大方贪暴垕仲劾奏之大方词相连并逮至京历讯坐大方罪诏垕仲还官垕仲清介自持禄入悉以赡宾客未几卒官　　陶晟
按明外史陶安传安子晟洪武中为浙江按察使贪贿不检下帝怒并其兄昱诛之　　陶成
按明外史陶成传成字孔恩郁林人永乐中举乡试除交址凤山典史秩满迁山东按察司检校用荐擢大理评事正统中以刘中敷荐超擢浙江佥事成有智略遇事敢任秩满进副使处州贼叶宗留陈鉴胡陶得二等寇兰溪成击斩数百人进屯武义立木城以守诱贼党为内应前后斩首数百生擒百余人招降者三千余人贼势渐衰惟得二尚在久之势复炽拥众来犯先遣其党十余辈以敝缊裹薪佯避贼入城及进攻成出战持薪者潜纵火焚木城官军惊溃成与都指挥佥事崔源战死时景泰元年五月也事闻赠成左参政录其子鲁为八品官　　陶铨
按山西通志铨字文衡绛州人正统乙丑进士授行人奉命至太原会中官王振亦至声势烜赫铨竟不往谒历升陕西参议致仕与诸里居者为九老延龄会夜有盗持炬入室见所有惟敝书旧衣盗叹而去　　陶元素按万姓统谱元素字希文上元人正统间举进士以亲老乞归养遂不复仕时推重之　　陶鲁
按明外史陶成传成子鲁字自强荫授新会丞当是时广西猺流劫高廉惠肇诸府香山顺德间土寇蜂起新会无赖子群聚应之鲁乃筑堡寨缮甲兵练壮勇以孤城捍贼冲贼来犯&#击破之天顺七年秩满巡抚叶盛上其绩就迁知县寻以破贼功进广州同知成化二年从总督韩雍征大藤峡有功雍请擢鲁为佥事专治新会阳江阳春泷水新兴诸县兵秩满课最进副使鲁治兵久所向克捷贼雠之刺骨劫其郁林故居焚诰命发先茔戕其族党鲁闻大恸事闻诏徙籍广东益奋志讨贼二十年以征荔浦猺功进湖广按察使治兵两广如故弘治四年总督秦纮遣平德庆猺进湖广右布政使鲁言身居两广而官以湖广为名于事体非便乃改湖广左布政使兼广东按察使领岭西道事人称之为三广公十一年总督邓廷瓒请官其子俾募卒备征讨乃官其子荆民锦衣百户是年鲁卒荆民复陈父功遂进副千户世袭　　陶玺按山西通志玺字廷用铨第四子天顺甲申进士授户部主事升本部员外郎才通性敏方洁不阿进本部郎中升长芦运使愈励清操毫不染指前使遗金若干于署井后遣使求之玺尽括给之当时称为陶君子云　　陶琰
按明外史陶琰传琰字廷信绛州人父铨进士陕西右参议琰举成化十六年乡试第一明年成进士授刑部主事弘治初进员外郎历固原兵备副使迁福建按察使浙江左布政使正德初以右副都御史巡抚河南迁刑部右侍郎陕西游击徐谦讦御史李高厚赂刘瑾欲中高危法琰往按据法直高瑾怒假他事下琰诏狱褫其职瑾诛起左副都御史总督漕运兼巡抚淮扬诸府转南京刑部侍郎贼刘七等将犯江南王浩八又入衢州进琰右都御史巡视浙江至则七等已灭浩八听抚复命总督漕运七疏乞身归世宗嗣位起故官凡三督漕军民习其政不严而肃寻加户部尚书嘉靖元年召拜工部尚书其冬改南京兵部加太子少保未浃岁屡引年乞休加太子太保乘传归又九年卒年八十有四赠少保谥恭介　　陶英按贵州通志英普定百户从征广西麓川东苗草塘四十余处累加指挥使成化间调征山都掌出哨遇伏力战死赠都指挥　　陶永淳
按万姓统谱永淳字质夫华亭人成化间进士任知县刑清政简兴学校崇节义当道交荐其贤能升绍兴府同知去民立碑以志遗爱　　陶照
</div>
    <div class="pagination">
<a href="氏族典卷诸姓部_page288.html">上一页</a><span>...</span><a href="氏族典卷诸姓部_page284.html">284</a><a href="氏族典卷诸姓部_page285.html">285</a><a href="氏族典卷诸姓部_page286.html">286</a><a href="氏族典卷诸姓部_page287.html">287</a><a href="氏族典卷诸姓部_page288.html">288</a><span class="current-page">289</span><a href="氏族典卷诸姓部_page290.html">290</a><a href="氏族典卷诸姓部_page291.html">291</a><a href="氏族典卷诸姓部_page292.html">292</a><a href="氏族典卷诸姓部_page293.html">293</a><a href="氏族典卷诸姓部_page294.html">294</a><span>...</span><a href="氏族典卷诸姓部_page290.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
