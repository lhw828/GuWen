<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 358 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 358 页/共 899 页</h1>
    <div class="content">按河南通志恩锡武安人倡率乡勇杀贼中流矢死　　王士俊按河南通志士俊南阳人领乡荐避贼渡江有土寇劫船士俊已逸去闻母哭声亟归船哀恳曰宁杀吾贼劫其资母子俱被害　　王好书
按新城县志好书冏卿耿鸣雷之仆人呼王老三辛未乱兵陷城呼之控马怒骂曰王老三自有主肯为汝曹作奴耶遂被害　　王与慧
按新城县志与慧字僧眼号雪潭参将象丰长子按察使之猷孙也四岁失恃哀毁如成人事继母孝聪&#秀发过目不忘崇祯辛未冬辽叛猝发所过罔不下旦夕突新城携孥而跳缘山谷及奔墓赴林者相踵王氏诸晜弟皆急装过孝子约与偕孝子泣曰而亡当也可令吾父无后哉以而及我孥免我请止即不幸当与先将军柩俱糜耳比时父柩尚未竁也已而城破被执以两铍夹其脰与慧怒骂曰国家以十年秣豢汝大凌之役资尔车赋益尔卒乘尔慑敌勿敢前何反为执者怒数刃之数不入卒异之执见其渠渠曰孝子也毋杀顾命其徒数辈以孝子归亡何而城中火起且延父柩与慧泣涕投火内以身蔽柩忽行火者至愕曰是孝子庐耶趋水水之断火所由道父柩无恙　　王应官
按武平县志应官指挥崇祯四年三月广寇劫掠应官战贼于高梧死之　　王协中
按明外史朱万年传崇祯五年叛将李九成等掠新城训导王协中御贼死　　王心正
按山西通志心正辽州人生员壬申遭流寇陷城心正令妻骞氏未嫁女大姐长媳李氏俱投井贼怒心正被害长男千总身极手持大刀奋力杀贼数人群贼&#拥力战而死　　王应泰
按山西通志应泰沁水人廪生因寇乱道委把总李怀合防守邑城怀合纵兵害民应泰直言面诋达之将怀合斥逐不匝月沁城失陷贼执应泰应泰骂不绝口刀刃横加复将尸掷火内应泰妻张氏并弟起泰妻崔氏抱子携女一时同投井死　　王梓
按山西通志梓沁水人乱时携妻刘氏避地金峰至途为贼所得梓有膂力与贼搏击后贼至益众欲降之梓怒格斗死复以刃胁刘氏刘氏抱梓尸极口骂贼贼杀之　　王永年
按明外史何承光传崇祯七年贼陷巫山通江指挥王永年力战死之　　王良鉴
按明外史徐学颜传崇祯年大寇陷嘉鱼知县霍山王良鉴抗节死　　王焘
按明外史徐世淳传崇祯中随州被贼城陷知州王焘殉难　　王元封
按浙江通志元封登崇祯甲戌武进士授湖广大围山守备负胆略时楚中流寇犯境元封单骑入贼寨擒杀数十人贼方造饭见元封后无援兵以汤泼之马仆犹步杀数人而死　　王毓贞
按明外史卢谦传崇祯八年正月贼陷霍丘举人王毓贞死　　王守库　王守德
按陕西通志守库守德扶风人少孤事母至孝崇祯八年流寇之乱人皆避匿守库兄弟以母年老相守不去俱被执寇欲杀守库弟守德跽泣曰我有子兄尚无后且善事母乞饶兄命愿以身代守库曰愿杀吾勿杀吾弟弟在母不缺养侄不失怙兄弟争死不已寇俱杀之　　王受命
按陕西通志受命陇州把总崇祯八年巨寇高应祥李自成张献忠等共率众数十万寇陇城陷被执贼恨相抗乱刀杀之　　王
按陕西通志材官崇祯八年巨寇高应祥等寇陇州与乡官任三才千总金鲤化等誓以死守州吏目王锡衮卖城降贼城遂陷被执贼恨相抗乱刀杀之　　王希贤
按陕西通志希贤陇州贡士崇祯八年巨寇高应祥李自成张献忠等陷城希贤被执不屈而死　　王道标
按陕西通志道标陇州人贡生波之子崇祯八年巨寇攻城道标与父会合乡官任三才千总金鲤化等死守五十余日城陷被执与父俱遇害　　王爱
按陕西通志爱陇州吏崇祯八年巨寇高应祥李自成张献忠等共率众数十万寇陇城陷被执死之　　王震按陕西通志震宁夏右屯卫指挥佥事与苏谅同事石城战死　　王诠
按蒙阴县志诠主事之翰幼子乙亥年十七岁入庠冬丁贼陷城逼之从诠曰吾国之儒生也岂肯从贼乎贼怒锋刃备加体无完肤骂不绝口而死　　王教民
按蕲水县志教民大参希元孙父三捷为乐林丞崇祯乙亥流寇突至执三捷将杀之教民从林中奔出求以身代贼遂戮教民而舍其父通邑为之流涕　　王子云按黄冈县志子云武举寇警时有格斗功及城陷被执骂不绝口贼碎磔之　　王一桂
按明外史王肇坤传崇祯九年昌平被围肇坤偕督饷户部主事王一桂等分门拒守城破一桂死之一桂黄冈举人　　王时化
按明外史徐尚卿传崇祯十年李自成等入四川攻陷昭化知县王时化死之赠光禄丞时化湖广人举乡试第一　　王行俭
按明外史陈士奇传王行俭字质行崇祯十年进士由刑部员外郎出为重庆知府城陷为贼脔死　　王汉按明外史高名衡传王汉字子房崇祯十年进士除高平知县调河内十五年召授御史巡按河南巡抚高名衡谢病擢汉右佥都御史代之无何总兵官刘超反于永城汉上疏请讨为兵部所泄超得为备明年正月汉抵永城声言招抚乡官丁魁楚练国事等开门纳之汉引众驰入为贼击死参将陈治邦游击连光耀父子皆战死　　王世琇
按明外史王世琇传世琇字昆良保定人崇祯十年进士授归德推官迁工部主事十五年李自成犯归德世琇将行僚属邀共守遂与同知颜则孔经历徐一源商丘知县梁以樟教谕夏世英誓众坚守总督侯恂家商丘其子方夏率家众斩关出众遂乱贼乘之入世琇则孔遇害一源世英骂贼死一时同死者尚书周士朴及工部郎中沈试主事朱国庆中书侯忻广西知府沈仔威县知县张儒举人徐作霖吴伯引周士美官生沈佖侯晙贡生侯恒沈诚周士贵国学生侯悰沈倜诸生吴伯裔张渭刘伯愚等则孔沂州人一源海盐人世英祥符人贼陷鹿邑知县纪懋勋死之陷虞城主簿孔亮亦死之　　王鼐臣
按安庆府志鼐臣太湖庠生崇祯丁丑为流贼所执不屈死之　　王夷吾
按安庆府志夷吾桐城诸生才藻卓绝长于诗文崇祯丁丑避贼于山贼杀其母夷吾奋力与贼斗被数创死　　王元会
按郧西县志元会崇祯十年知郧西事十二年张献忠袭之元会死焉　　王立邦
按安庆府志立邦字中寰潜山人行己方直以孝行闻戊寅夏为贼所执见状貌奇伟逼之降不从火烙无完肤骂不绝口贼以乱杖毙之　　王国俊
按武城县志国俊字龙门邑廪生慷慨端方戊寅年守城仗义死节　　王柱国
按蒙阴县志柱国字振东青州道材官崇祯十二年征剿武定州土寇大破之于陶山子庠生运晟骁勇有将略明末寇乱保障城乡多出奇制胜　　王锡
按明外史陈士奇传王锡新建人崇祯十三年进士除巴县知县贼围城急蒙巨板穴城锡灌以热油多死及被执大骂抉其齿骂不已捶膝使跪终不屈舁至教场贼缚树上射之又脔而烙之死　　王丕修
按莱阳县志丕修字如初崇祯庚辰进士廉介鲠直虽登第犹如寒素授行人因李贼破京忧愤不食死　　王锺按明外史潘弘传崇祯十四年李自成罗汝才攻陷邓州诸生王锺抗节死　　王子章
按明外史潘弘传崇祯十四年李自成罗汝才攻陷邓州诸生王子章抗节死　　王士昌
按明外史潘弘传崇祯十四年张献忠破信阳知县云南宁州王士昌怀印端坐被缚谩骂死　　王光显
按明外史陈预抱传崇祯十四年流贼陷偃师王光显抗节死　　王邦纪
按明外史陈预抱传崇祯十四年流贼陷偃师王邦纪抗节死妻高从死　　王明
按明外史来秉衡传崇祯十四年李自成陷洛阳王明抗节死明进士官行人　　王旸
按河南通志旸汝州人庠生崇祯十四年贼破城执其母旸曰宁杀我贼并杀之　　王裔昌
按河南通志裔昌郏县人庠生父敬臣亦为诸生誓不降贼杀贼不胜投井而死裔昌恸哭曰父死吾生何为亦投井死　　王有根
按河南通志有根祥符人与闯贼战死之
　　王衍范
按河南通志衍范尉氏人寇围城衍范御战力竭死难　　王明物
按河南通志明物南阳举人御寇被执骂贼死　　王锺祥按河南通志锺祥邓州生员城陷被执骂贼不屈死之　　王之章
按河南通志之章邓州人御贼力竭被执骂贼而死　　王鲸按河南通志鲸内乡生员寇围城城陷不屈死　　王之栋按河南通志之栋西平庠生夫妇骂贼死义
　　王辚
按河南通志辚光州庠生城陷骂贼死之
　　王四
按河南通志四郏县练总与刘守度蔡八征土寇战死　　王绂
按邵阳县志绂贵州人崇祯十四年任邵阳教谕气宇冲和行谊不苟献贼陷郡不屈死之　　王端冕
按明外史吉孔嘉传崇祯十五年以守城被难者有王端冕字服先江陵人由举人为赵州知州以廉惠得民城破被执死之教谕陈广心被杀　　王一统
按明外史吉孔嘉传崇祯十五年赵州城破训导王一统成安人居家多义行死节明伦堂　　王受爵
按明外史关永杰传崇祯十五年李自成攻破陈州举人王受爵击杀数贼大骂死赠宛平知县　　王玑
按明外史宋一鹤传崇祯十五年贼攻承天明年城陷知府王玑死之玑扶风人举于乡由户部郎中出为守擢凤阳副使未行及于难　　王世琮
按明外史傅宗龙传崇祯十五年李自成等陷汝宁佥事王世琮死之世琮字仲发达州人天启四年举于乡崇祯中为汝宁推官讨土寇流矢贯耳不为动时号王铁耳以荐超擢汝宁兵备佥事城破被执大骂死　　王风普
按河南通志风普商丘孝廉崇祯壬午流贼陷城风普殉节　　王客
按城武县志客性至孝事祖母张氏奉养惟谨壬午城陷负祖母逃被执张氏老病惊畏气绝客厉声曰祖母死吾何生为骂不绝口死之　　王孙绍
按城武县志孙绍目重瞳聪&#出人兼工绘染行步如风午难前数日痛饮长歌作诗画数十纸城破衣纻锦不少避匿被执死之时年十九岁　　王起潜
按城武县志起潜起家舌耕廉谨自持子配京少年人庠有令誉壬午之难父子守城俱死　　王象咸
按新城县志象咸号洞庭之都子也性&#放不羁嗜酒工草书见古人墨迹旧拓本坐卧其间至忘寝食遂入神品崇祯中官光禄寺署丞尝奉诏书御屏卜筑长白山北麓浒山泺之滨构一亭于水次自署墨　　王　　王象益
按新城县志象益字冲需号鸿渚之城子也兄弟皆以诗名象益晚以岁贡官博兴训导及壬午之难　　王与朋按新城县志与朋与子举人士熊诸生士雅壬午城破同被执与朋气壮辞厉父子皆死之　　王与才
按新城县志与才庠生性孝友辛巳大饥捐粟煮粥存活数百人壬午警薄城下呼诸子与诀曰人无固志城谁与守我死后汝等善事祖母如我在日勿贻我地下忧城陷遇害次子诸生士恺随父死　　王与玟
按新城县志与玟字文玉象丰子早慧以诗世其家学尢工行草尺牍有苏黄之风好蓄古法书名画敦彝盉鬲酒槍茶具之属一一能指其所从来人以为米芾薛尚功之流也壬午慷慨殉难以死年三十七有笼鹅馆集四卷　　王与盛
按新城县志与盛字崧生象壮子之都孙也美风神工文章能长啸含藏散越曲尽其妙壬午殉难死年二十余　　王与荩
按新城县志与荩象恒子贡生壬午城破殉之　　王与献按新城县志与献象恒子监生壬午城破殉之　　王与璧按新城县志与璧象恒子贡生壬午城破殉之　　王与缨按新城县志与缨廪生壬午城破被执不屈死　　王与斌按新城县志与斌壬午殉难
　　王与满
按新城县志与满壬午殉难
　　王士和
按新城县志士和与引子流贼陷京师拒户自经死　　王士熊按新城县志士熊与朋子举人壬午城陷死之　　王士雅按新城县志士雅与朋子庠生壬午城陷死之　　王士驹按新城县志士驹壬午城破殉难
　　王士纯
按新城县志士纯字元生一字孤绛举人与夔子风神玉立工李北海书为诗超诣绝尘年二十余及壬午之难　　王士瞻
按新城县志士瞻郡增广生壬午率子弟守城城破被执不屈死长子启淳诸生亦遇害　　王士琦
按新城县志士琦廪生事继母以孝闻壬午城破死　　王慧按昌邑县志慧生员壬午兵变守西城死汛地　　王名卿按昌邑县志名卿生员守南门死汛地
　　王保泰
按昌邑县志保泰卜庄社人任鸿胪寺序班壬午城陷为游骑所获索物不与以刃陵之保泰怒骂被害　　王贤按邹县志贤本县落凌村人有膂力善击剑见贼众据城日久自荐于巡抚赵愿单身入城说降赵令与十数人偕往比入城众无一语贤独陈说利害甚危贼怒支解之　　王允明
按邹县志允明生员本县马庄村人居匡庄村闻贼至纠众迎敌力尽见执逼降不从厉声骂贼遂与兄慎明弟湛明浚明同时被害　　王仕京
按邹县志仕京致仕典史本县石济村人性侠烈父子皆善击刺妖贼陷邹仕京年已六旬誓不与贼俱生纠合乡兵数与贼战曾败贼于徐镇桥刺杀百余人贼怒大众拥至相战于庄里村众寡不敌仕京及子王楷王路王权皆死独第五子桢被数创而走　　王绍贵按沾化县志绍贵体雄健流贼过郡邑掳民间丁壮以从见绍贵喜执之曰能从我乎绍贵不行以刃加其额绍贵绐之曰母在东村归白母即汝从也贼许之随其后入门语妻赵曰贼逼我从生不义孰若死妻曰丈夫死即死耳可从贼乎遂偕出骂贼曰尔逆狗王法不赦恨不斩尔万段岂能从尔贼怒欲兵之妻以身抱绍贵一刃双毙焉　　王相
按沾化县志相简次子从父战父遇害贼欲降之骂贼死　　王雯
按清流县志雯名佐仲子时海盗四起逼城雯与名佐披甲操戈与贼对垒两日夜保城郭无恙雯遂以阵殁　　王廷献
按费县志廷献南石沟居民年十八时其母为山贼掳去廷献愤不顾身持枪飞追手刃数贼力尽被杀　　王按宁海州志&#居孜子年十七时与兄庠生樾同难贼欲伤其兄&#争身代樾既死&#求死因并杀之　　王运隆按宁海州志运隆指挥事继母毕氏孝无间言出使高丽能不辱命　　王琰
按宁海州志琰以指挥佥事署监军道中军事登城守御城破巷战死　　王咸斌
按诸城县志咸斌河下隅人庠生天性孝友值壬午城破人皆逃窜咸斌守父丧矢死不避土寇乘机毁棺咸斌力争大骂而死胞弟咸谟抚尸大恸并遇害　　王鼎安按陕西通志鼎安凤翔人崇祯壬午举人父嘉征万历举人李自成入关逼授伪官父子以死誓不污贼甲申三月闻京师陷鼎安恸愤不食死嘉征亦不复上公车　　王俊
按淮安府志俊字华阳赣榆人以岁贡任河南新蔡教论讲学教士多士景从崇祯十五年闯贼破新蔡俊坐明伦堂贼至令俊跪俊叱之手剑起刃数贼群贼至抉俊目断其手至死不屈蔡人哀之　　王伯度
按淮安府志伯度盐城人以武举于崇祯中授崇明守备崇明滨海多贼伯度出兵捣贼巢被围数重中流矢而死弟伯圣以单骑溃重围负兄尸出巡抚张国维特疏褒之　　王培基
按安庆府志培基字尔因潜山人少不羁负气任侠弱冠补弟子员值明末寇乱乃弃举子业从事戎行入职方监军杨卓然幕多所谋画以功补太湖县城守参将崇祯十五年十二月贼张献忠袭破城执培基欲降之使之跪培基不屈挺立大骂贼杀之一门男女四十余口俱遭屠戮路人无不伤之　　王维藩
按荆州府志维藩字现南荆庠生壬午寇乱妻朱氏&#二女皆为贼掠维藩令妻女赴水死贼遂杀维藩　　王图南按荆州府志图南字北溟江陵人壬午贼至避乱晁湖被贼执骂贼不屈死　　王景亮
按明外史朱大典传巡按王景亮字武侯吴江人崇祯末成进士福王时为中书舍人唐王立擢御史巡按金衢二府兼视学政衢州破景亮自缢死　　王家录
按明外史都任传任兵备榆林李自成遣将来寇任集军民固守督饷员外郎王家录亦与焉家录黄冈人举于乡历官刑部主事奏恤刑热审诸疏调户部进员外郎出督延绥军储时已擢关南兵备佥事未行与任协守围急男子皆乘城家录命妇人运水灌城结为冰贼攻稍沮及城陷家录自刭死　　王世钦
按陕西通志世钦榆林人山海总兵免官家居崇祯十六年李自成陷长安榆林守将王定弃城走世钦与尤世禄等部署诸军守榆林城以拒自成城既陷被执槛车送长安自成亲释其缚骂不屈自成命斩之世钦方械系道宿长安传舍中且歌且饮大醉顾谓驿使自今至长安几日驿使以对仰天大笑曰行矣大丈夫死当为厉鬼以杀贼闻者壮之　　王召俊
按陕西通志召俊咸宁庠生癸未城陷召俊遂投井死焉　　王泰际
按苏州府志泰际字内三崇祯癸未进士性至孝归省值国变北望号恸与同年黄淳耀约偕隐乙酉兵乱淳耀兄弟并以身殉泰际以亲故遁迹故庐构三楹曰寿砚自号砚存老人闭户著书足迹不入城市四十年如一日卒年七十有七门人谥曰贞宪所著有冰抱集过日诗选　　王霖汝
按嘉定县志霖汝字公对泰际长子甫七岁丧母号恸哀毁如成人稍长发愤力学年二十三举于乡即以经济自负凡乡邑利弊每于当事直言之而笃于五伦内行淳备尢为里中所推重云　　王之爵
按江西通志之爵安福举人癸未冬张献忠大举寇吉之爵遇贼大骂贼逼之入水死　　王启蛟
按沔阳州志启蛟字玉海癸未城陷被执不屈死　　王再旦按沔阳州志再旦郡庠生癸未贼警城陷一家遇害再旦被执不屈死　　王树勋
按黄县志树勋生员&#门之子守城城陷以身捍父手刺杀数人被缚不屈杀之人称忠孝士　　王升
子
国兴

按明外史王升传升熹宗生母王太后弟也初封新城伯寻进侯卒子国兴嗣崇祯十七年京师陷见杀　　王士杰按明外史王士杰传士杰崇祯末任太和县丞有治才沙定洲反围其城毕力捍御城陷士杰死同死者大理府教授段见锦经历杨明盛司狱魏崇治明盛子一甲亦从父死故永昌府同知萧时显寓居大理亦自经其士人同死者举人则高拱极投池死杨士杰同母妻及妹自焚死诸生则尹梦旗梦符冯大成骂贼死杨宪一门自焚死有单国祚者会稽人为通海典史城陷骂贼被杀　　王承恩
按明外史王承恩传承恩太监曹化淳名下也累官司礼秉笔太监崇祯十七年李自成犯阙帝命承恩提督京营城陷帝崩于寿皇亭承恩即自缢其下福王时谥忠愍　　王励精
</div>
    <div class="pagination">
<a href="氏族典卷诸姓部_page357.html">上一页</a><span>...</span><a href="氏族典卷诸姓部_page353.html">353</a><a href="氏族典卷诸姓部_page354.html">354</a><a href="氏族典卷诸姓部_page355.html">355</a><a href="氏族典卷诸姓部_page356.html">356</a><a href="氏族典卷诸姓部_page357.html">357</a><span class="current-page">358</span><a href="氏族典卷诸姓部_page359.html">359</a><a href="氏族典卷诸姓部_page360.html">360</a><a href="氏族典卷诸姓部_page361.html">361</a><a href="氏族典卷诸姓部_page362.html">362</a><a href="氏族典卷诸姓部_page363.html">363</a><span>...</span><a href="氏族典卷诸姓部_page359.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
