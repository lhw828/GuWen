<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 110 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 110 页/共 899 页</h1>
    <div class="content">　　朱常
按名山藏分藩记衡定王薨子常嗣
　　朱常溒
按明外史诸王传荣王翊&#薨子常溒嗣
　　朱常
按名山藏分藩记德定王薨子常立
　　朱常
按名山藏分藩记德定王子安陵王常
　　朱常澍
按名山藏分藩记德定王子纪城王常澍
　　朱常注
按名山藏分藩记德定王子嘉祥王常注
　　朱常
按名山藏分藩记德定王子清平王常
　　朱常
按明外史诸王传崇端王世子常先卒
　　朱常
按明外史诸王传崇端王子南阳王常封世子亦先卒　　朱常淳
按明外史诸王传吉宣王子常淳先卒子由栋立追封安王　　朱常澄
按明外史诸王传常澄嗣襄王寄居九江府不知所终　　朱常泠
按名山藏分藩记荆恭王子常泠坐罪革为庶人　　朱常按名山藏分藩记荆恭王薨子敬王常立王一年薨　　朱常
按明外史诸王传荆敬王薨无子安城王常&#嗣万历二十五年薨谥曰康王　　朱常清
按明外史诸王传赵康王薨子穆王常清嗣常清有善行见旌于朝万历四十二年薨　　朱常波
按明外史诸王传赵王慈薨无子穆王弟常波袭封崇祯十七年彰德陷遇害　　朱谊&#
按名山藏分藩记秦靖王薨子谊&#立是为敬王王十四年薨　　朱谊漶
按名山藏分藩记秦敬王薨亡后弟紫阳王谊漶立万历二十三年薨　　朱谊&#
按陕西通志谊字明远丙子举人素好读书逆贼陷城投井死御史以闻诏赠为宛平侯　　朱敏淳
按名山藏分藩记晋惠王薨子敏淳立立二十六年薨　　朱敏蒙
按山西通志敏蒙号龙泽庆成府镇国将军也躯干甚伟傲岸之气人多惮之贼至平水敏蒙知国运将终发囷开笥分散贫窭丝粒无存贼至勒饷无以应缚见闯左右使跪敏蒙骂不绝口折颈裂股而死　　朱肃溱按名山藏分藩记周敬王薨子肃溱立
　　朱以海
按明外史诸王传鲁肃王薨子以海嗣寄居台州　　朱至澍按明外史诸王传蜀恭王薨子至澍嗣成都破至澍率妃妾辈投于井　　朱鼎渭
按明外史诸王传代王鼐钧薨子康王鼎渭袭封　　朱倬按明外史诸王传庆王倬嗣崇祯十六年流贼破宁夏被执　　朱禋法
按明外史诸王传岷王定耀薨曾孙禋法嗣
　　朱璟浤
按明外史诸王传韩端王世子璟浤早卒亶立追封简王　　朱璟清
逵
枵

按名山藏分藩记韩端王子崇明王璟清清薨子逵枵立　　朱璟
逵
植

按名山藏分藩记韩端王子长吉王璟长子逵植　　朱璟按名山藏分藩记韩端王子保德王璟薨子未名　　朱璟洛
按名山藏分藩记韩端王子绥平王璟洛洛薨亡子除　　朱璟
按名山藏分藩记韩端王子咸阳王璟&#
　　朱璟洚
按名山藏分藩记韩端王子襄丘王璟洚
　　朱璟渭
按名山藏分藩记韩端王子固原王璟渭
　　朱任昌
按名山藏分藩记靖江王邦薴薨子任昌嗣薨谥康僖　　朱任晟
按名山藏分藩记靖江王履焘薨亡子康僖王弟任晟以辅国将军进封　　朱承彩
按明外史诸王传万历中有承彩者榑裔也齐庶人多凶狡独承彩好学三十二年中秋日大集四方名士百二十人于金陵分题赋诗承彩名由此大着　　朱先按明外史戚继光传朱先嘉兴人当继光时为蓟镇南兵营参将迁副总兵后数为广东福建总兵官初起家武举募海滨盐徒为一军自胡宗宪为御史至总督皆倚任先大小数十战皆先登杀倭甚众以功授都司宗宪被逮先解官护行宗宪释还先乃归御史按福建巡抚王询侵军费檄先证之先不敢诬御史怒坐先万金论死系狱阅八年始白万历初用荐起圜山把总历登阃帅以年老谢事归　　朱正色
按畿辅通志正色字应明号和阳南和人万历甲戌成进士除偃师令有政声调江陵历升南驾部郎丁内艰服除备兵肃州转甘州宪副军士以大将军激变正色计缚其魁解散之水泉告变正色分守要害设伏出奇以大捷闻宁夏有变上雅重其才望属之节钺至则相形势请水攻遂缚哱承恩刘东阳俘馘阙下晋右副都御史子荫锦衣后数载致仕归卒于家　　朱熙洽
按苏州府志熙洽字鸿甫昆山人万历甲戌进士授潜江知县迁南昌府同知调辰州入为刑部郎出为福建佥事晋参议升贵州副使皆以清严着亡何以闽中旧事归卒　　朱运昌
按云南通志运昌字际之云南郡人万历庚辰进士为廷评荐更比部谳狱西川迁大参分守川西条上钱&#画一之制风行三川累迁福建左布政使中贵人衔命税关泊多所沮抑中贵人欲陷之乃上书乞归方抵里神宗特简为右佥都御史巡按福建卒于官　　朱宗望
按潜江县志宗望字渭瞻万历庚辰选贡授四川成都府江安县知县会播酋杨应龙反宗望知兵骄无制乃密调乡勇设伏城南谷俟酋薄城伏起夹击酋大北兵至宗望舆金辇饷按期给军元逆成擒江安祀名宦　　朱国祚
按明外史朱国祚传国祚字兆隆秀水人万历十一年举进士第一授修撰进洗马为皇长子侍班官寻进谕德二十六年超擢礼部右侍郎时皇长子储位未定冠婚逾期国祚屡疏谏储位卒定寻转左侍郎改吏部御史汤兆京劾其纵酒逾检国祚遂引疾归光宗即位以国祚尝侍潜邸特旨拜礼部尚书兼东阁大学士入阁参机务天启元年六月还朝寻加太子太保进文渊阁国祚素行清慎事持大体明年会试总裁三年进少保户部尚书改武英殿十三疏乞休诏加少傅兼太子太傅归明年卒赠太傅谥文恪　　朱应麟按安庆府志应麟字仁吾太湖人居陈汉山积粟万石万历戊子虞刘二贼踞长溪两台调兵进剿檄麟毋储粮为清野计麟奉檄一夕毁尽贼平授都司　　朱国祯按明外史朱国祚传同时有朱国祯字文宁乌程人万历十七年进士累官祭酒谢病归天启元年擢礼部右侍郎三年拜礼部尚书兼东阁大学士改文渊阁累加少保兼太子太保魏忠贤窃柄国祯为逆党李蕃所劾三疏引疾加少傅荫子中书舍人遣行人送归崇祯五年卒赠太傅谥文肃　　朱吾弼
按明外史朱吾弼传吾弼字谐卿高安人万历十七年进士授宁国推官征授南京御史时礼部侍郎郭正域以楚事系吾弼抗章申理忤旨遂移疾去居三年起南京光禄少卿召为大理右丞齐楚浙三党用事吾弼复辞疾归熹宗立召还累迁南京太仆寺卿天启五年为御史吴裕中劾罢　　朱思明
按云南通志思明字用晦昆明人万历己丑进士授刑部主事署本部郎中适宁夏之变神宗怒逮及军府重臣俾思明掌其狱为具爰书一时国体赖以全焉嗣命钦恤广东狱无冤滞累迁河南按察副使开漳河民感其德升本省右参政管理河道升广西布政使宗人多弛纵思明绳之以礼法乞终养归　　朱燮元按明外史朱燮元传燮元字懋和浙江山阴人万历二十年进士除大理评事迁苏州知府四川副使改广东提督学校以右参政谢病归起陕西按察使移四川右布政使天启元年就迁左永宁奢崇明反趋成都成都兵止二千饷又绌燮元偕巡按御史薛敷政右布政使周着按察使林宰等分陴守城围百二日而解初朝廷闻重庆变即擢燮元右副都御史巡抚四川后录守城功加兵部侍郎总督四川及湖广荆岳郧襄陕西汉中五府军务三年燮元直取永宁崇明败走录功进右都御史时安邦彦张甚陷贵州巡抚王三善军没廷臣以三善等失事由川师不协助议合两督府乃命燮元以兵部尚书兼督贵州云南广西诸军移镇遵义燮元赴重庆邦彦侦知之谋犯云南遵义时奢崇明年老无能为邦彦亦乞抚燮元闻于朝许之乃遣参将杨明辉往抚燮元旋以父丧归偏沅巡抚闵梦得来代梦得召还代以尚书张鹤鸣鹤鸣未至明辉奉制书仅招抚安位不云赦邦彦邦彦怒杀明辉抚议由此绝鹤鸣视师年余未尝一战贼得养其锐崇祯元年复召燮元代之兼巡抚贵州录前功进少保世荫锦衣指挥使论桃红坝功进少师六年满加左柱国再议平贼功世荫锦衣指挥佥事十一年春卒于官　　朱一龙
按景陵县志一龙字官虞万历壬辰进士初授苏州司李升南铨部转北铨部升稽勋员外随调验封又调考功郎中一龙在铨衡简要清通惟在得人事君告假回籍闭户啸咏惟饮醇酒数斗而已　　朱化孚
按云南通志化孚安宁人号岱晟万历壬辰进士初授行人主试黔省任兵曹既掌武选条选法六事随有银夏之擢钱粮必清斥堠必谨至参黔藩止营兵之乱司楚臬称刑罚之清告归所著有贲幽吟阳城纪胜行世　　朱之蕃
按茌平县志之蕃字元介号兰嵎世居茌平后附南直锦衣卫籍初之蕃父梦东方朔馈以大桃而生万历乙未传胪第一尝出使朝鲜与其国才士设疑辨难赋诗赠答应对如流　　朱延禧
按聊城县志延禧聊城人字允修万历乙未进士选庶吉士授翰林院检讨辛丑为会试同考转南京国子监司业已进春坊主顺天乡闱屡迁至礼部右侍郎日讲官讲尚书可爱非君章声音宏亮于末箴规语尤反复开陈熹宗闻之大悦称为讲官第一得进言体及枚卜御笔手点拜东阁大学士礼部尚书两朝实录成及陵工累迁少傅兼太子太师吏部尚书建极殿大学士时魏珰弄权兴大狱首逮杨涟等延禧在阁力救珰闻而嗛之已而内传奖魏珰&#称宗臣延禧援笔易宗为亲字珰遂大怒嗾言官劾之一辞即允阁臣恩典尽行削去后珰诛举朝交荐起用未果卒于家予祭葬有加赠太保谥文恭　　朱国庆
按河南通志国庆商丘人万历癸卯举于乡授广平府推官多所平反迁工部主事归遭闯寇破城殉难　　朱家民按明外史王三善传朱家民字同人曲靖人万历三十四年举于乡为涪州知州天启二年官贵阳知府安邦彦围贵阳家民乞援兵于四川又借河南兵共解其围丁父忧夺情擢安普监军副使加右参政崇祯时就迁按察使左布政以平寇功加俸一级久之致仕卒于家　　朱之玉
按潜江县志之玉字章峨万历丙午举人初任江西信丰知县迁山东高唐知州有贩金商客沉舟于河玉闻至河干选善水人探得囊箧以还商愿献其半玉弗受商为立却金亭以志其廉事迁顺天司理犒边纪功擢刑部郎中升桂林知府致仕寿八十二终　　朱童蒙按莱芜县志童蒙登万历庚戌科韩敬榜进士仕中书舍人行取兵科给事中转兵科都出为苏松兵备湖广布政使右参政升太仆寺少卿擢巡抚延绥都察院右副都御史以榆林功升右都御史封资政大夫有文荫一武荫二系朱绅子　　朱期昌
按蕲水县志期昌号辰翁万历庚戌进士授户部主事转贵州司员外郎总理山西宁武等处粮储未赴旋转浙江司郎中铨拟开封守辞不拜戊午题期昌视通州穵运庚申例升常州太守先是期昌父袗典郡适生期昌至是守毗陵人谓同张奂子猛之为武威也　　朱日爃
按苏州府志日爃万历壬子举人官工部员外督临清厂有守城绩　　朱大典
按明外史朱大典传大典字延之金华人举万历四十四年进士除章丘知县天启二年擢兵科给事中五年由左给事中出为福建副使进右参政以忧归崇祯三年起故官莅山东寻调天津五年四月李九成孔有德围莱州山东巡抚徐从治中炮死擢大典右佥都御史代之以解围功进右副都御史贼平叙功进兵部右侍郎世荫锦衣百户巡抚如故八年二月流贼陷凤阳毁皇陵总督杨一鹏被逮诏大典总督漕运兼巡抚庐凤淮扬四郡移镇凤阳明年李自成等围滁州大典袭破之贼引而北再窥凤阳大典急还兵遏贼贼退十三年河南贼大入湖广大典遣将救援屡有功进左侍郎明年以寇患益棘命大典总督江北及河南湖广军务在事七载有保障功然不能持廉屡为给事中方士亮等所劾诏削籍候勘事未竟而东阳许都事发许都者诸生豪侠负气愤县令苛敛作乱围金华大典子万化募健儿御之后贼平所募者不散大典闻急驰归知县徐调元阅都兵籍有万化名言大典纵子交贼逮治籍其家已而京师陷福王立诚意伯刘孔昭兵部侍郎徐人龙等白其诬而大典亦自结于马士英阮大铖乃召为兵部左侍郎逾月进尚书总督上江军务左良玉兴兵命监黄得功军御之得功死王亦被擒遂走杭州会潞王亦降大典乃还乡郡据城固守唐王闻就加东阁大学士督师浙东逾年城破阖门死之　　朱继祚
按明外史朱继祚传继祚莆田人万历四十七年进士授庶吉士进编修天启中与修三朝要典寻罢去崇祯初复官累迁礼部右侍郎充实录副总裁旋谢病去起南京礼部尚书又以人言罢去福王时起故官未赴南都失唐王召为东阁大学士从至汀州王被擒继祚奔还其乡鲁王监国继祚举兵应王攻取兴化既而兵至城复破继祚死之　　朱炳如
按衡州府志炳如字文生有异质过目辄成诵蚤岁文名籍甚成进士官行人奉便诸府馈遗无所受晋御史按鹾淮南已按粤西典试事号为得人新郑起出守泉州晋两浙运使人觐以治行第一晋按察使复转河南右使陕西左使节缩边费设处亲王禄米清节凛然所著有诗文集若干卷　　朱之楫
按通山县志之楫字斯济号巨川廷立第四子由恩选贡初授南京建平知县多异政升浙江温州府海防同知御倭有功进阶朝列大夫告归　　朱之柱
按通山县志之柱号石斋侍郎廷立第五子由岁贡授四川东乡知县居官清勤播州寇乱督粮征剿有功神宗钦锡殊勋金字扁额升夔州府同知告归　　朱世守按江西通志世守字玉槎安福人万历进士历官刑部侍郎引年乞休生平服官清慎虽居要枢而温温德隅人无间言　　朱万年
按明外史朱万年传万年黎平人万历中举于乡历官莱州知府有惠政崇祯五年叛将李九成等率众来犯万年率吏民固守时巡抚谢琏并在城中贼诡乞降琏率万年往受为所执万年曰尔执我无益可以精骑从我呼守者出降贼果以精骑五百拥万年至城下万年大呼曰贼精骑尽在此急发炮击之贼怒杀万年事闻赠太常卿官其一子　　朱继勋
按明外史朱谦传谦子永永子晖晖子麒麒子岳岳从弟冈冈子继勋协守南京已改守备万历间还至临清钞关主事许鼎臣征其税留之数日继勋愤恚投水死孙国弼嗣　　朱大启
按明外史朱国祚传国祚从子大启文选郎中终刑部左侍郎　　朱海
按彬州志海字克宽任监察御史有声出为江西佥事清白益着未几卒于官囊橐萧然殡殓无备
　朱姓部艺文
　　婺源茶院朱氏世谱后序　　　宋朱熹熹闻之先君子太史吏部府君曰吾家先世居歙州歙县之篁墩相传望出吴郡秋祭率用鱼&#唐天佑中陶雅为歙州刺史初克婺源乃命吾祖领兵三千戍之是为制置茶院府君卒葬连同子孙因家焉生三子仕南唐补常侍丞之号其后亦有散居他郡者熹按今连同别有朱氏旧不通谱近年乃有自言为茶院昆弟之后者犹有南唐补牒亦当时镇戍将校也盖其是非不可考矣先吏部于茶院为八世孙宣和中始官建之政和而葬承事府君于其邑遂为建人于今六十年而熹抱孙焉则居闽五世矣淳熙丙申熹还故里将展连同之墓则于方夫人十五公冯夫人之墓皆已失之因亟询访得连同兆域所在乃率族人言于有司而后得之其文据藏于家副在族弟然而三墓者则遂不可复见癸卯五月辛卯因阅旧谱感世次之易远骨肉之易&#而坟墓之不易保也乃更为序次定为婺源茶院朱氏世谱而并书其后如此仍录一通以示族人十一世以下来者未艾徽建二族自今每岁当以新收名数更相告语而附益之庶千里之外两书如一传之永远有以不忘宗族之谊至于芦村府君其墓益远居故里者尤当以时相率展省更力求访三墓所在而表识之以塞子孙之责而熹之曾大父王桥府君无他子其墓在故里者恃有薄田于其下得以奉守不废当质诸有司以为祭田使后之子孙虽贫无得鬻云九世孙宣教郎直徽阁主管台州崇道观熹序　　朱氏世德碑记　　　　　　　明太祖本宗朱氏出自金陵之句容地名朱巷有通德乡上世以来服勤农桑五代祖仲八公娶陈氏生男三人长六二公次十二公其季百六公是为高祖考娶胡氏生二子长四五公次即曾祖考四九公娶侯氏生子曰初一公初二公初五公初十公凡四人初一公配土氏是为祖考妣有子二人长五一公次即先考讳世珍元初籍淘金户金非土产市于他处先祖初一公困于役遂弃田庐携二子迁泗州旴眙县先伯考五一公十有二岁先考纔八岁先祖营于泗州置田治产及卒家日消由是五一公迁濠州锺离县其后因至锺离居先伯考性淳良务本积德与人无疾言忤意乡里称善人先伯娶刘氏生子四人重一公重二公重三公生盱眙重五公生锺离先考君娶徐氏泗州人长重四公生盱眙重六公重七公生五河县某其季也生迁锺离后戊辰年先伯考有孙六人兴兵以来相继而没先兄重四公有子曰文正今为大都督重六重七俱绝嗣曩者父母因某自幼多疾舍身皇觉寺中甲申父母长兄俱丧次兄守业又次兄出赘刘氏某托迹缁流至正二十四年天下大乱诸兄皆亡淮兵大起掠入行伍乃招集义旅兵力渐众因取滁和龙凤二年帅师渡江驻兵太平常念先考君常言世为朱巷人宗族俱有平日每有乡土之念即访朱故宗族之所遂调兵取句容明年克金陵而朱巷距城四十里举族父兄昆弟四十余人至始得与之叙长幼之礼行亲睦之道但朱氏世次自仲八公之上不可复考今自仲八公为高曾而下皆起家江左历世墓在朱巷惟先祖葬泗州先考葬锺离此我朱氏之源流也爰自金陵太平驻节开府为基本之地实乡郡焉屡次征伐拓地吴楚瓯越方数千里由是屡膺显爵乃龙凤九年三月十四日内降制书曾祖考称为资德大夫江南等处行中书省右丞上护军司空吴国公祖妣吴氏吴国夫人先祖考称为资德大夫江南等处行中书省平章政事上柱国司徒吴国公祖妣王氏吴国夫人先府君开府仪同三司录军国重事平西右丞相吴国公先妣陈氏吴国夫人以闰三月十三日祗谒先茔焚黄告祭遵旧典也重念报本礼行宜厚今勉建事功匪由己能实荷先世灵长之泽垂衍后昆宜得报恩三代并为上公以遂为子孙者之至愿书曰作善降之百祥积善之家必有余庆先祖父积功累善天之报施茂于厥后凡我子孙皆当体祖宗之心蹈德存仁以永其绪于无穷是我之所望也于是备书于后以传信将来有所考焉

　余姓部汇考
郑樵通志
　　以族为氏
余氏晋余頠着复姓录自云本出傅氏前燕录有余元余和余岩崇旧云鲜卑种类然既出傅氏无因出鲜卑

　舆姓部列传
　　后魏
　　舆珍
按姓氏急就篇后魏有舆珍


　絮姓部列传
　　汉
　　絮舜
按汉书张敞傅敞守京兆尹九岁坐与光禄勋杨恽厚善恽诛公卿奏恽党友不宜处位敞奏独寝不下敞使贼捕掾絮舜有所案验舜以敞劾奏当免不肯为敞竟事私归其家人或谏舜舜曰吾为是公尽力多矣今五日京兆耳安能复案事敞闻舜语即部吏收舜系狱是时冬月未尽数日案事吏昼夜验治舜竟致其死事舜当出死敞使主簿持教告舜曰五日京兆竟何如冬月已尽延命乎乃弃舜市会立春行冤狱使者出舜家载尸并编敞教自言使者使者奏敞贼杀不辜天子薄其罪欲令敞得自便利即先下敞前坐杨恽不宜处位奏免为庶人　　明
　　絮乐心
按续文献通考乐心井陉人郧县丞


　吴姓部汇考
</div>
    <div class="pagination">
<a href="氏族典卷诸姓部_page109.html">上一页</a><span>...</span><a href="氏族典卷诸姓部_page105.html">105</a><a href="氏族典卷诸姓部_page106.html">106</a><a href="氏族典卷诸姓部_page107.html">107</a><a href="氏族典卷诸姓部_page108.html">108</a><a href="氏族典卷诸姓部_page109.html">109</a><span class="current-page">110</span><a href="氏族典卷诸姓部_page111.html">111</a><a href="氏族典卷诸姓部_page112.html">112</a><a href="氏族典卷诸姓部_page113.html">113</a><a href="氏族典卷诸姓部_page114.html">114</a><a href="氏族典卷诸姓部_page115.html">115</a><span>...</span><a href="氏族典卷诸姓部_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
