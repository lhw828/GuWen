<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 890 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 890 页/共 899 页</h1>
    <div class="content">　　赤张满稽
按庄子天地篇门无鬼与赤张满稽观于武王之师赤张满稽曰不及有虞氏乎故离此患也　　汉
　　赤张技
按万姓统谱技汉人

　伯德姓部列传
　　金
　　伯德特离补
按金史伯德特离补传特离补奚五王族人也天会初与父挞不也归朝授世袭谋克后以京兆尹致仕特离补招降松山等州未附军民及招降平州苏州境内督之耕作宗望伐宋特离补为军马猛安率所部拔安肃摄通判事改磁州迁滨州刺史入为工部郎中迁大理卿天德三年复为大理卿同知南京留守迁崇义军节度使未几告老归田里卒特离补为人孝谨为政简静不积财凡调官行李止车一乘婢仆数人而已　　伯德梅和尚
按金史伯德梅和尚传梅和尚泰州人也性鲠直尚气节正隆五年收充护卫明昌初升武胜军节度使六年移镇崇义军时有事北边会敌入临潢梅和尚暨护卫辟合土等领军逆击之敌知孤军无继聚兵围之度不能免乃下马相背射杀百余人矢尽犹以弓提击为流矢所中死辟合土等皆没诏赠龙虎卫上将军赐钱葬之以其子都奴为军前猛安中奴护丧就差权同知临潢府事李达可为&#祭使同知德昌军节度使事石抹和尚为&#葬使承安五年上谕尚书省曰都奴从军有功其命为典署丞　　伯德窊哥
按金史伯德窊哥传窊哥西南路咩&#奚人壮健沉勇大元兵克西南路邻郡皆降窊哥独不屈贞佑五年东胜州已破窊哥与姚里鸦胡姚里鸦儿招集义军披荆棘复立州事河东北路行元帅府承制除窊哥武义将军宁远军节度副使姚里鸦胡武义将军节度判官姚里鸦儿武义将军观察判官窊哥等以恩不出朝廷颇怀觖望纵兵剽掠兴定元年诏窊哥遥授武州刺史权节度使姚里鸦胡权同知节度使事姚里鸦儿权节度副使各迁官两阶三年窊哥遥授同知晋安府事寻真授东胜军节度使东胜被围城中粮尽援兵绝窊哥率众溃围走保长宁寨诏各进一官战没者赠三官九月复被围窊哥死之　　伯德胡土按金史宣宗本纪兴定元年九月辽东行省完颜阿里不孙为叛人伯德胡土所杀　　伯德玩
按金史宣宗本纪兴定二年十月李全据安丘提控王政屯昌乐俟王庭玉兵同进讨宣差太府少监伯德玩擅率政兵攻全为全所败　　元
　　伯德履信
按山西通志履信字顺之平定人少聪慧过人笃志好学博通经史大德元年以乡荐领忻州学事正己率人人皆化之士之邪僻者远避而不敢见五年解任归里于苌池村建立义学教诲生徒多所造就　墨台姓部汇考
郑樵通志
　　以名为氏
墨台氏子姓宋成公子墨台之后汉有墨台悺人物考　　隐逸
伯夷叔齐姓墨台氏

　北门姓部列传
　　周
　　北门驷
按万姓统谱驷见左传
　　北门子
按万姓统谱北门子见尸子
　　北门成
按万姓统谱成见庄子

　植黎姓部汇考
郑樵通志
　　代北复姓
植黎氏后魏蠕蠕别帅植黎勿地

　北郭姓部列传
　　周
　　北郭佐
按左传襄公二十八年卢蒲癸王何二人皆嬖公膳日双鸡饔人更之以鹜庆封使析归父以告北郭子车子车曰人各有以事君非佐之所能也注
子车名
佐
　　北郭启
按万姓统谱启子车子鲁伐莒败于寿余
　　北郭骚
按万姓统谱骚齐人与晏子为友
　　汉
　　北郭伯玉
按万姓统谱伯玉将军

　黑齿姓部汇考
凌迪知万姓统谱
　　黑齿姓
黑齿百济西部人也

　北人姓部汇考
郑樵通志
　　复姓
北人氏庄子舜友北人无择晏子云古有北人无择清身絜己疾世人浊自投清泠之渊
　北海姓部列传
　　周
　　北海子高
按万姓统谱子高吴大夫

　石户姓部列传
　　上古
　　石户之农
按尚友录之农不知何许人与舜为友舜以天下让之之农于是夫负妻戴子以入于海终身不反　北唐姓部汇考
凌迪知万姓统谱
　　北唐姓
北唐英贤传曰晋有高人越者隐伏于北唐因氏焉　北唐姓部列传
　　汉
　　北唐子真
按万姓统谱子真治京氏易

　黑齿姓部列传
　　唐
　　黑齿常之
按唐书黑齿常之传常之百济西部人长七尺余骁毅有谋略为百济达率兼风达郡将犹唐刺史云苏定方平百济常之遁去遂复二百余城龙朔中高宗遣使招谕乃诣降累迁左领军员外将军洋州刺史仪凤三年从李敬元刘审礼击吐蕃夜率敢死士五百人掩其营杀掠数百人帝叹其才擢左武卫将军检校左羽林军调露中吐蕃入寇常之夜袭其军斩首二千级拜河源道经略大使永隆二年赞婆营青海常之驰掩其屯破之诏封燕国公垂拱中为燕然道大总管与李多祚王九言等击突厥骨咄禄元珍于黄花堆破之会周兴等诬其反捕系诏狱投缳死常之御下有恩前后赏赐分麾下无留赀及死人皆哀其枉
　合博姓部列传
　　汉
　　合博胡害
按汉书功臣表胡害以越户将从破秦入汉定三秦以都尉击项籍封贳侯谥齐　　合博方山
按汉书功臣表高后八年共侯方山嗣二十九年薨　　合博赤按汉书功臣表孝文元年炀侯赤嗣十一年薨　　合博遗按汉书功臣表孝文十二年康侯遗嗣四十四年薨　　合博猜按汉书功臣表元朔五年侯猜嗣元鼎元年坐杀人弃市　　合博士世
按汉书功臣表元康四年胡害元孙茂陵公士世诏复家元寿一年赐胡害为后者爵大上造　　合博兴
按万姓统谱士兴昭帝时将军

　&#力姓部列传
　　北魏
　　&#力犍
按万姓统谱犍后魏高车别帅

　息夫姓部列传
　　汉
　　息夫躬
按汉书息夫躬传躬字子微河内河阳人少为博士弟子受春秋容貌壮丽哀帝即位躬与汝南太守孙宠等上变告东平王云祠祭祝诅云等坐诛擢躬光禄大夫封宜陵侯持节领护三辅都水后建言请大将军行边斩一郡守以厌变异上然其议是日日食董贤沮其策乃免官以侯就国寄居丘亭奸人以侯家富夜守之邑人贾惠教躬祝盗方被发中向北斗招指人上书告躬怀怨与巫同祝诅逮系诏狱欲掠问躬仰天大呼血从鼻耳出死
　北人姓部列传
　　有虞氏
　　北人无择
按庄子让王篇舜以天下让其友北人无择北人无择曰异哉后之为人也居于畎亩之中而游尧之门不若是而已又欲以其辱行漫我吾羞见之因自投清泠之渊
　北海姓部汇考
凌迪知万姓统谱
　　北海姓
</div>
    <div class="pagination">
<a href="氏族典卷诸姓部_page889.html">上一页</a><span>...</span><a href="氏族典卷诸姓部_page885.html">885</a><a href="氏族典卷诸姓部_page886.html">886</a><a href="氏族典卷诸姓部_page887.html">887</a><a href="氏族典卷诸姓部_page888.html">888</a><a href="氏族典卷诸姓部_page889.html">889</a><span class="current-page">890</span><a href="氏族典卷诸姓部_page891.html">891</a><a href="氏族典卷诸姓部_page892.html">892</a><a href="氏族典卷诸姓部_page893.html">893</a><a href="氏族典卷诸姓部_page894.html">894</a><a href="氏族典卷诸姓部_page895.html">895</a><span>...</span><a href="氏族典卷诸姓部_page891.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
