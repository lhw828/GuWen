<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 8 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 8 页/共 268 页</h1>
    <div class="content">按乐安县志吴氏崇仁廉访使当之女湖平王心德妻心德为乱兵所杀吴年二十一父当遗书嘱其女以养姑守身之道吴得书感泣奉姑益孝律己益严终身不变其节　　艾璋妻吴氏
按建昌府志吴氏南城人艾璋妻夫亡不嫁往哭于墓墓为之裂人以方之杞梁妻云　　宁颜孙妻危氏
按建昌府志危氏宁颜孙妻性贞洁及笄归颜孙未几颜孙殁氏年二十七翁姑老子幼勤纺绩以养姑姑殁营葬尽礼守节四十四年卒洪武二十四年旌表　　易泰妻程氏
按建昌府志程氏易泰妻归泰克执妇道未几泰病氏晨昏吁天求以身代既殁欲殉亲族以子幼劝止之终身屏绝华饰事织以给口洪武二十五年旌表　　李绅妻戴氏
按南丰县志戴氏李绅妻元末起义士戴仲良女侄洪武初收其散卒而氏父兄皆没部上其籍怨家无所泄憾而贻祸于绅系于京狱戴奋激赴京击登闻鼓诉冤得释绅归道死氏扶榇归葬保孤励节历艰苦数十年年六十有九有司为建贞节堂　　谭济川妻曾氏
按南丰县志曾氏谭济川妻年二十夫亡姑怜其无子谓曰我已老汝为谁守曾曰烈女不更二夫至死而已　　江居赋妻邓氏
按南丰县志邓氏江居赋妻年二十三夫亡抚五岁子辟纑自给夫族利其改嫁潜谋匿其子以绝其念氏剪发毁容卒不为动年九十余而卒　　彭子京妻曾氏
按南丰县志曾氏彭子京妻年二十夫亡无子不食数日号泣几毙父母初欲嫁之知其志不可夺而止寿九十终　　李思彦妻游氏
胡
氏附

按南丰县志游氏李思彦妻夫亡游年二十三以织自守妾胡氏生子宪甫周岁与游共抚训之游年八十四卒　　胡沔妻刘氏
按南丰县志刘氏贡士胡沔妻沔为大理寺评事没刘年二十六无子扶柩还乡葬祭以礼事姑有孝行终身如一日　　曾忠妻李氏
女
附

按南丰县志李氏曾忠妻进士李玺女年二十六夫亡家贫无出抚嗣子守节奉姑嗣子死复立嗣孙克终其节女适西平崔溍亦守节如母　　李汉妻汪氏
按南丰县志汪氏李汉妻年十九汉亡子嵩仅三月姑双瞽事之尽孝舅媵与构难常困厄之氏苦操愈励年九十一卒　　谢廷秀妻李氏
按南丰县志李氏谢廷秀妻年二十四夫亡子女继夭氏与孀姑相倚旦夕不离年八十六卒　　李铎妻周氏
按吉水县志周氏李铎妻洪武间铎兄邦武坐累就逮至京病亡铎实从行亦哀毁而没氏年二十二痛绝几死事姑二十年孝养备至教子沂浴成人作贞节堂以奉母　　刘尊元妻萧氏
按永丰县志萧氏刘尊元妻尊元从父楚奇守韶战死氏年二十三立侄为嗣苦节自守誓不他适洪武二十四年诏旌其门　　章伯高妻沈氏
按临江府志沈氏上高人适新喻章伯高高堕马死沈年二十五矢志养姑历饥荒无变志洪武初诏旌其门　　阮尚德妻张氏
按临江府志张氏新喻人适阮尚德尚德死张年十九孝事翁姑守志不变洪武中诏旌其门　　张元玺妻袁氏
龙氏
边氏附

按临江府志袁氏新淦张元玺妻年十八归元玺越三岁而寡元玺故贫无子父母欲夺其志袁匍匐持刍啮堂下曰刍食兽类也兹得无以兽畜儿乎自是莫敢复言侍养舅姑以天年终日惟纺绩自给玺多昆季元芳妻龙氏元凤妻边氏俱早丧夫妯娌三人始终相持皆不变节袁氏力也　　熊恒顺妻李氏
按临江府志李氏清江熊恒顺妻归熊三年夫亡李年十八无子父母数令改嫁李以死自誓鞠从孙瞻绣为后纺绩自给年八十余终　　廖益麾妻蔡氏
按临江府志蔡氏新喻廖益麾妻夫亡家贫不足自给或逼改嫁蔡曰古人云饿死事小失节事大终不有司以闻建坊旌其闾　　张和镇妻胡氏
按临江府志胡氏新喻张和镇妻和镇亡终身不御膏沐虽至亲不出见事闻建坊旌之　　边仲亨妻王氏
按峡江县志王氏边仲亨妻亨父没于京亨扶柩至邵伯哀毁而死遗孤能修七岁从兄某自任抚孤逼王改适王以死拒事乃寝一日某招其子饮以鸩婢子语泄王大骇往携子以归自是出入王必与俱未几谋鸩者死孤因得成立学士解缙铭其墓　　李崇仁妻袁氏
按赣州府志袁氏雩都李崇仁妻年二十一夫亡抚遗腹子事姑曾氏晨昏定省未尝废礼洪武甲子奏闻旌其闾　　刘辛二妻谢氏
按赣州府志谢氏赣县刘辛二妻年二十七而寡舅姑衰老家仅存田五亩谢纺绩供具舅姑安之既没殡葬皆如礼遗孤亦赖以成洪武戊辰奏闻旌表　　范必云妻赖氏按赣州府志赖氏安远范必云妻年十八夫亡止一女在抱或讽他适泣曰妾分为范氏鬼安忍更事他姓况舅姑老匪我曷依代夫养亲我职也及舅殁葬祭皆竭其力嫠居凡五十年终　　周泰妻彭氏
按赣州府志彭氏雩都庠生周泰妻年十九夫丧哀不自胜抚教遗孤动遵约束事舅姑曲意承志大中丞汪某表其门　　刘氏三节
按赣州府志刘氏三节刘伯祥妻廖氏祥子澄甫妻萧氏甫子德闰妻欧阳氏三世相继嫠居而欧阳与萧妇姑相依四十九年当至正壬辰戊戌兵乱井里为墟独能保全家室抚遗孤玉辉成立以孝闻洪武末年邑令王彦明以闻于朝旌表宋濂为文述其事　　章德俊妻胡氏按江南通志胡氏章德俊妻绩溪人年二十夫亡守节洪武中旌表　　陈忠妻王氏
按江宁府志王氏江东人都指挥陈忠妻忠守交趾王与俱会黎贼叛忠战没王年二十三与其父携二女登竹筏潜赂贼党收忠尸殓之浮海间关扶柩南归葬所居后纺绩以度朝夕卒与忠合葬　　史可模妻李氏
按江宁府志李氏史可模妻顺天人史甲族也初可模为顺天诸生娶李三载病亡李长跪柩前号泣五昼夜昏晕卧地灌以瓜水乃苏父母孀姑跪求进饮食不得已勉从亲命侍姑随可模伯兄来江宁有要人闻其贤而美欲娶之遣官往聘以危言胁从氏闻闭户取利刃割耳截鼻家人排户入已仆地死夜半始苏要人闻之叹异而止后姑病氏刲股以疗年四十二卒　　王以材妻狄氏
按江宁府志狄氏吴县王以材妻洪武初平苏州籍其土材例当徙以畏怯窜身乱兵间不知所终狄氏子甫六月茕茕无依从众徙居金陵南郊外攻苦食勤绩织为生四十余年教子读书敦孝笃行称安节处士三传为襄敏公遂大其家　　韩敬宇妻陈氏
按江宁府志陈氏韩敬宇妻上元人夫死勤苦守节抚子成人　　叶氏
按江宁府志叶氏河南人不知其夫名流贼乱氏夫出征贼至掠氏上马氏数坠下不从贼怒断其颈喉仅属未死后夫亡无子女苦志守节年七十余终　　王留儿妻郑氏按上元县志郑氏神策卫人王留见妻洪武二十八年留儿从征广西阵亡郑年二十四姑杨氏老誓不再嫁养姑终身　　陈忠妻仲氏
按上元县志仲氏陈忠妻忠于洪武三十一年病亡仲氏年二十七守节抚孤年八十余终　　张五妻俞氏
按上元县志俞氏京城人张五妻洪武十九年年二十七夫亡守节终身　　苏官福妻薄氏
按上元县志薄氏府军右卫人苏官福妻洪武三十三年夫亡氏年二十八守节终身　　田二妻王氏
按上元县志王氏府军右卫人田二妻洪武三十五年夫亡守节三十余年　　黄受公妻龚氏
按上元县志龚氏豹韬卫人黄受公妻受公运粮德州病亡氏守节三十余年卒　　陈安儿妻汪氏
按上元县志汪氏豹韬卫人陈安儿妻洪武二十二年安儿德州运粮病亡汪年二十余守节终身　　奚善才妻顾氏按上元县志顾氏奚善才妻年二十夫亡守节终身　　陆保儿妻吴氏按上元县志吴氏陆保儿妻年二十九洪武二十一年保儿病亡氏守节终身　　刘受妻杨氏
按上元县志杨氏神策卫人刘受妻受征进太原战亡氏守节终身　　史敏妻王氏
按上元县志王氏史敏妻史为溧阳侯裔国初自山东徙实京师隶籍上元家世饶裕而王性端肃躬勤俭以率家众敏早亡王年二十有七抚其子经为诸生未几经死又抚其孙五人孟孙世衡授河南阳武县簿仲孙世揆授光禄署丞尤好义年八十四卒孀居凡五十七年　　陆阿葛妻倪氏
按江宁县志倪氏陆阿葛妻洪武中阿葛从征滇南战死倪氏守节不渝　　李老哥妻孙氏
屈
氏附

按江宁县志孙氏李老哥妻老哥没哥侄亦亡氏与侄妇屈氏同处一室励节自守皆以寿终事闻旌表　　张豫妻倪氏按江宁县志倪氏张豫妻幼柔静年十六嫁豫孝养舅姑及豫没氏年二十六抚二孤曰益曰晋稍长遣就学舅姑没力营丧事膏沐不施五十年后益举进士累官学士赠孺人　　张谦妻倪氏
张全
一附

按句容县志倪氏坊郭张谦妻谦坐诬与兄观同死谦无子观子达谪戍崇山倪与谦孀姊全一奉姑同至军中虽颠沛以礼自防达死弟逸调赤水全倪不惮险远扶持以往数十年如一日倪年七十四全一年八十有三而终逸子孙祔全一于其庙达妻谭氏年三十一达征禄肇死谭抚二子麒麟随逸往赤水终养其姑年六十六终　　孔士杰妻许氏
按句容县志许氏福祚乡孔士杰妻年十八杰亡越五月生遗腹子居敬抚育成人孝养舅姑守节三十六年洪武中旌表　　万寿春妻王氏
按句容县志王氏崇德乡万寿春妻年十七归春方四月春亡王奉养舅姑不嫁姑以长子子弘毅为之嗣王抚爱成人守节四十五年年六十二洪武中旌表按府志
万作马

　　范宗启妻梁氏
按溧阳县志梁氏范宗启妻河南宪使梁初女年二十三启亡无子守节不嫁洪武间旌表　　邢本仁妻陈氏
按高淳县志陈氏年十六适邢本仁二载仁亡无子断发毁容誓不再嫁勤纺绩操井臼豪族谋娶之几致殒命府县旌表卒年八十五　　赵一魁妻邢氏
按高淳县志邢氏年十七适赵一魁魁亡无子父强之嫁氏曰夫君也妇臣也从父命而以臣二君可乎父嘉其言曰真我女也为立嗣年八十终有司旌之　　芮珙妻陈氏魏
氏附

按高淳县志陈氏唐昌乡芮珙妻年十九夫亡无子夫幼弟芮峻甫一岁而孤陈勤苦纺绩以保守之后峻成立亦敬事其嫂不懈及补弟子员丧偶继妻魏氏亦守志而终　　魏爱五妻杨氏
按高淳县志杨氏唐昌乡杨穆五女年十九适魏爱五一载夫亡无子立从侄魏佾为嗣夫弟欲夺其志杨度利其产也遂弃产携佾徙居上庄村后佾成立致饶族里贤之　　周鼎九妻孙氏
按高淳县志孙氏周鼎九妻年二十夫亡遗二女时岁歉姑令再适不从屏去容饰力事女红以奉养二人送终尽礼抚二女俱择配年七十卒　　夏经全妻韩氏
按高淳县志韩氏副使叔阳妹邑诸生夏经全妻年二十五经亡富室欲求之或劝行泣曰亦闻饿死事小无子以族人子为后不肖家复为所废无以自给女欲迎养不往孤苦自甘年八十卒　　陈九献妻王氏
按高淳县志王氏陈九献妻年十九夫丧家贫无子勤纺绩以养寡姑有司交旌之年七十卒　　谷应乔妻张氏
按高淳县志张氏谷应乔妻年二十乔亡无子断发自誓终身不出户庭学使旌之卒年七十八　　史文煜妻周氏
按高淳县志周氏史文煜妻年二十夫亡翁怜其无子而贫令改适周截发以誓其父间语之绝裾而起授之田辞曰无嗣何用綦缟终身　　胡延华妻闵氏
按高淳县志闵氏适胡延华华早世无子氏念姑老矢志守节奉养族利其产悉分之抚侄为嗣寿终　　江务本妻许氏按歙县志许氏江务本妻嫁五年本亡许年二十四守节不二洪武中奏闻命御史式庐建坊　　吴子恭妻蒋氏
按歙县志蒋氏吴子恭妻年二十八恭亡氏孀居事亲以孝闻抚孤成立年七十八旌表　　鲍仲儒妻汪氏
按歙县志汪氏堨田鲍仲儒妻夫亡氏年二十二值家大落氏力绩纺以养姑抚子年八十四卒　　江莱甫妻叶氏
按歙县志叶氏江莱甫妻甫亡无嗣以夫从子昭为后元末兵乱奉其姑避寇山谷中服劳奉养姑安之洪武辛未奉诏建坊旌表复其家年百岁卒　　鲍频妻宋氏
按歙县志宋氏棠樾修撰鲍频妻洪武初频坐诛连物故宋尚少抱所生子长安至京师收夫遗骸长安亦夭誓志守节抚前室子相成立洪武中有司奏闻旌表　　江贵贤妻闵氏
按歙县志闵氏岩镇江贵贤妻贵贤死遗子志道甫三岁闵年二十六安贫抚孤娶媳吴氏志道死吴年亦二十六姑媳相依守节洪武末年郡守言之监司奏闻旌表　　鲍叔用妻俞氏

　闺节部列传八
　　明三
　　徐宗谷妻张璩奴
按浙江通志张璩奴黄岩人幼聪慧长适徐宗谷未几宗谷为雠人所害张负姑匿岩穴中由间道走避姻家泣谓姑曰妇不死以雠未复遗娠未耳既而生女宗谷妾生男张抚字之无异己出上诉夫冤置雠于显戮还家招夫魂葬之焚香誓天至死无二年五十四卒　　何富妻平氏
按仁和县志平氏何富妻富没五月子贵始生时平年二十有四矢志靡他或讽改适平峻绝之事舅姑养生送死无憾抚贵至于成立冰蘗自守历四十年洪武间旌表　　周文德妻何氏
按富阳县志何氏安辰人年十八适贵乐村周文德生一子洪武甲辰文德死或讽他适何以死自誓勤作养舅姑不衰未几子又没节操愈坚年七十三卒　　金泽妻谢氏按于潜县志谢氏坊郭金泽妻鼎革初寇盗充斥泽病剧题诗床壁以诀妻子及没氏苦节抚孤终身不二　　章璇妻吴氏
按于潜县志吴氏章璇妻川前人年三十夫亡孀居四十三年卒年七十有三　　张祖应妻赵氏
按于潜县志赵氏惟后乡人张祖应妻年二十六夫亡孀居三十九年卒年六十有五　　谢杰妻章氏
按于潜县志章氏川前人谢杰妻年二十八杰亡孀居五十二年年八十卒　　赵璋妻何氏
按于潜县志何氏丰后人赵璋妻年二十夫亡孀居六十年卒年八十　　童克让妻俞氏
按于潜县志俞氏坊郭人童克让妻年二十三夫亡孀居三十六年年五十九卒　　朱豪妻张氏
按于潜县志张氏丰后人朱豪妻年二十六夫亡孀居四十九年卒年七十有五　　徐泗妻潘氏
按于潜县志潘氏长前人徐泗妻年二十八夫没氏孀居五十六年年八十四卒　　汤材妻高氏
按于潜县志高氏长前人汤材妻年二十四夫亡孀居六十年卒年八十有四　　何以仁妻徐氏
按于潜县志徐氏丰后人何以仁妻年二十一夫亡孀居六十一年卒年八十二　　金珏妻席氏
按于潜县志席氏川前人金珏妻年二十夫亡苦节终身　　金涛妻徐氏
按于潜县志徐氏坊郭人金涛妻年二十二夫亡孀居四十七年卒年六十九　　谢瑾妻阮氏
按于潜县志阮氏惟前人谢瑾妻年二十六夫亡孀居五十五年年八十卒　　沈裕妻王氏
按嘉兴府志王氏沈裕妻名妙贞海盐人年二十一裕亡氏孝事其姑以苦节终老　　濮贵一妻刘氏
</div>
    <div class="pagination">
<a href="闺媛典闺节部_page7.html">上一页</a><span>...</span><a href="闺媛典闺节部_page3.html">3</a><a href="闺媛典闺节部_page4.html">4</a><a href="闺媛典闺节部_page5.html">5</a><a href="闺媛典闺节部_page6.html">6</a><a href="闺媛典闺节部_page7.html">7</a><span class="current-page">8</span><a href="闺媛典闺节部_page9.html">9</a><a href="闺媛典闺节部_page10.html">10</a><a href="闺媛典闺节部_page11.html">11</a><a href="闺媛典闺节部_page12.html">12</a><a href="闺媛典闺节部_page13.html">13</a><span>...</span><a href="闺媛典闺节部_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
