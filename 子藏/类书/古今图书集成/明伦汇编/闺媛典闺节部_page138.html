<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 138 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 138 页/共 268 页</h1>
    <div class="content">按上杭县志莫氏邑民詹洪妻洪死莫年二十二子未一周姑王氏亦嫠居莫抱孩事垂白姑委曲求得其欢王若不知其子之亡也既没丧葬拮据成礼天启辛酉年八十卒崇祯四年巡抚罗元宾具奏建坊旌表孙弥高登庚午贤书　　许氏女
按将乐县志许氏女其父世英家富巨万女受聘于廖汶未归而汶没女誓不更字设汶神主事之终身虽至戚不得一见有司旌其闾　　李泽妻梁氏
按广东通志梁氏李泽妻顺德人年二十四夫亡抚遗孤承问为忠义卫经历天启辛酉侄待问典铨特疏题请建坊佛山旌表卒年七十有七　　谢之屏妻何氏
按广东通志何氏南海赠承德郎谢之屏妻贞静端重治家有法年十八归之屏二十七屏亡氏矢志苦守言不逾阈四十年子云&#己未成进士奏请建坊旌表累赠安人　　罗昌儒妻苏氏
按广东通志苏氏顺德生员罗昌儒妻儒亡苏年二十四矢志不二竭力奉姑父母不能夺其志一女适陈产二子婿没女守志如母御史郭文周学使张希举共表其门　　张鄞妻蔡氏
按广东通志蔡氏东莞儒士张鄞妻年十七归张越两载夫亡氏年十九擗踊哀伤誓不食以死念遗腹忍死生子厚积翁鹏以清白吏归田甚贫翁姑没氏脱簪珥以殡居常纺绩自给年七十三旌表　　梁絅之妻谢氏
按广东通志谢氏高要人生员梁絅之妻归三载生子昌引夫亡触棺求死翁姑劝慰抚育遗孤未几翁丧勤纺绩养姑昌引幼得疾濒危有飞乌投止氏怀遂无恙稍长教以义方肃谨不懈戒惜字纸不使堕地姑病祷以身代天启甲子昌引举乡荐　　区盒妻梁氏
按广东通志梁氏高明人区盒妻二子方在襁褓夫亡梁年二十五矢志自励事姑历久愈恭教养二子皆克成立卒年八十一孙怀素举孝廉　　霍若祺妻方氏
按广东通志方氏南海庠生霍若祺妻年二十四夫亡遗子蒙拯及一女未周岁氏毁形截发以死自誓缟衣素食日事纺绩三十余年不窥户外天启二年奉旨建坊旌表卒年八十五　　周妹
按广东通志周妹周世安女许聘区姓未嫁区亡女为服三年誓不字人兄弟力农而家贫女纺绩自给六十年如一日御史蔡梦说具奏建旌表亭　　严养蒙妻区氏
按广东通志区氏高明人生员严养蒙妻济宁州同知区世美女归三载夫死氏年二十矢志靡他事舅姑抚幼侄食贫六十余年县令表其闾　　潘氏女
按广州府志潘氏女父嗣求番禺西村人许聘同里唐某某游西粤没于旅舍女闻讣私呼其保姆同驰往唐欲留守丧父兄知之疾追至半途执回哀哭不休强之改字不从遂幽闭一室绝其饮食旬日女唯饮七夕所贮圣水得不死因请于室傍筑一屠苏朝夕焚香诵经数年而死　　关敬尧妻欧氏
按广州府志欧氏顺德龙津人适赤花关敬尧宗党有鸿光之誉无何敬尧游苍梧死氏年未三十家贫苦节终岁不逾闺阈勤纺绩教子永镇永钰绵鳌皆成立至老犹亲女红不辍族里化之卒之夕乡人为罢中秋之庆　　余元相妻崔氏
按广州府志崔氏新会余元相妻年十九归余二十七而相亡子一俊甫周家无腹心庭有辛螫诸难骈臻迭加盗氏孑然几不能存泣曰荧荧星火而与水同域其势必灭遂避地居城依其新姻垂二十年子乃成立居恒济困穷抚臧获恩恤甚周邻妇构衅崔以片言折中无不欣服晚年持素念佛年八十四无疾终　　游某妻庞妙娘
按广州府志庞妙娘年十九归游某纔五月而夫亡誓死相从遗腹生子宾让遂抚孤成立孀居五十年卒　　李一桂妻杨氏
按广州府志杨氏新会庠生李一桂妻年二十三夫亡无子毁容矢志终其身　　黎质妻黄氏
李
氏附

按从化县志黄氏水东廪生黎质妻御史元昌次媳归质四年生子民褒数月质亡父母欲夺其志矢志不渝居恒素服瘁容惟勤纺绩戚里鲜觏之者抚褒成立补邑弟了员娶李氏三载举一孙而褒亦没李与姑并守孀节黄年八十有四李年八十有七　　谭纪妻李氏按从化县志李氏水东生员谭纪妻适纪三岁纪亡李年二十三姑及父母俱欲夺其志氏以死自誓纺绩以抚其子始终不渝年八十余卒　　黎民直妻陆氏
按从化县志陆氏水东生员黎民直妻直亡陆年二十余守节不二或悯其无子劝改志不听族人建祠犹捐金以助　　张世坚妻李氏
按从化县志李氏水西人香家村张世坚妻年十九适坚逾年生一子坚亡李毁容恶服誓不再嫁虽亲戚鲜觌其面年五十余终　　李太福妻黎氏
按从化县志黎氏水东人水西民李太福妻年二十四夫亡无子昆弟令改适黎叹曰无夫无子赋命之薄极矣又安用改节为毁形去饰终身不出闺阈年八十余卒
　闺节部列传一百六
　　明一百一
　　王杓妻李氏
按揭阳县志李氏庠生王杓妻廪生守长母杓家贫力学氏事之惟谨九载而夫亡哀毁骨立妯娌戚属咸叹藐孤无恃氏感悟强起执丧母兄屡激之改适氏匿影毁形灯缝月纺以毕葬事鞠育孺子成立天启元年郡守陆典上其事御史疏闻建坊旌其门　　谢延访妻李氏按揭阳县志李氏庠生谢延访妻年二十三丧夫号泣几陨矢志苦节躬辟纑以事舅姑教抚遗孤以义方年逾六十旌表　　吴重嘉妻岳氏
按饶平县志岳氏大埕宦家女下湾吴重嘉妻年十九归吴未一载夫亡抚遗腹子励志守节始终一德年七十三终　　陈文珏妻杨氏
按饶平县志杨氏海阳人大埕生员陈文珏妻年二十一与夫归外家珏病亡遗孤三月祖母怜之劝再适氏愤激触柱几死良久复苏扶柩归事姑以孝闻子应霜为诸生年四十八终督学蔡可泉表其节　　陈应魁妻张氏吴
氏附

按饶平县志张氏上底陈应魁妻年二十四孀居抚遗孤嘉宾长娶吴氏生二子未几宾死妇姑相依终老　　陈勋梧妻余氏
按饶平县志余氏黄冈人大埕陈勋梧妻彬州守陈诚斋妇也勋梧赘于余夭没氏舁夫归殓朝夕哭奠以礼阃内只二幼婢绩纫以自赡或劝改嫁辄碎一器曰此心有移者如此器　　逢阳妻吴氏
按饶平县志吴氏宣化都逢阳妻漳浦人也年二十夫随翁被逮之京师道亡无嗣氏鞠二女孀居五十余年如一日每言及其夫辄涕泣累日年七十八以夫兄子溥为后举春秋乡魁为当时名吏　　陈德家妻许氏
按饶平县志许氏诏安许潜女大埕陈德家妻年十七归陈阅岁夫亡事舅姑至孝教子继芳为儒年几七十终　　余嘉朝妻李氏
按普宁县志李氏钱湖寨余嘉朝妻年十六归余夫亡无子众劝之嫁氏曰烈女不嫁二夫命既若此再适何为事姑嫜抚嗣子年五十卒　　谢妇范氏
按埔阳县志范氏滦州人适州同谢世兴第四子年二十九孀居教诫孤女孝养老姑嗣子倾荡其家拮据以承菽水卒年七十有三　　罗岳妻唐氏
按埔阳县志唐氏庠生罗岳妻年二十二夫亡止一女安贫以抚嗣子始终不渝县令岁给粟赡之仍表其第时年七十有二　　刘必诲妻何氏
按埔阳县志何氏诸生刘必诲妻年二十六夫死无子姑老家贫誓无他志纺绩养姑生事死葬如礼及老女婿廪生蓝守栩迎养于家年七十有一　　萧以继继室邬氏
按埔阳县志邬氏湖寮人高州教授双溪邬公孙女邑庠生须觉女也归萧以继为继室结褵三载年二十有二夫病亡逾月生遗腹子日宁以继先娶杨氏生子早夭独存一女六娘以继疾革时谓己命应无子不敢必妻娠生男因遗命以从兄以&#之次子日安为后及是邬抚二子一女族孽恃强觊遗产而谋夺之日迫改嫁氏守弥坚孽计害其孤氏负而逃之舅家乃获免然度子与产不能两存遂不惜割产以餍孽腹而孤乃克保无恙自是贫苦日甚蚤夜纺绩以待成立毕婚嫁前女嗣男一如己出日安中道而殒日宁性至孝亦先氏亡氏卒年六十有三历苦节四十年终　　许光大妻陈氏
按埔阳县志陈氏廪生许光大妻年二十四孀居独守一女家赤贫旦夕不给光大旧负时名与孝廉郑育渐相善渐为赠澺溪淤田五十石赡之有司表其闾仍亦岁给粟帛年九十直指题请建坊陈母潘氏亦以节旌女适庠生杨时芬亦孀居如母年七十三　　张宗榉妻赖氏按埔阳县志赖氏邑庠张宗榉妻少寡无子卧夫柩侧凡三年妯娌间末尝一接言笑事翁姑孝敬弥笃妾姑年近九旬晨昏卧起悉氏左右扶掖伯仲哀怜之乃立其弟次子文&#为之后　　吴孔澜妻刘氏
按埔阳县志刘氏吴孔澜妻生子大奇孔澜病没遗腹又生大宾氏旦夕麻髽哀号所亲有觊其薄业者始以温语讽改适不可既而强委禽焉氏曰此藐孤吴氏百世之祀谁敢夺之遂拥大奇大宾持刀以出众乃引去刘虑二孤为憾者侧目遂哭踊挈与返其父家迨二子稍长绩澼絖以佐之二子早食饩于学宫并以明经为郡邑博禄养刘十余年寿终　　何大纪妻曾氏按埔阳县志曾氏儒士何大纪妻郡廪生何实母也归何甫四年大纪病亡遗孤未周氏矢志弗二垢颜恶服忍饥以守年六十五卒　　张子学妻何氏
按埔阳县志何氏庠生张子学妻学病亡氏年二十余死而复苏者数四子方三月家人以抚孤存祀大义劝之乃强延喘息历遭兵荒守志不渝教诲式&#孙支振拔以节终身　　饶模妻贺氏
按埔阳县志贺氏饶模妻年二十五而寡矢志靡他事舅姑以孝励节砥行始终如一年八十有司旌表　　饶与成妻唐氏按埔阳县志唐氏庠生饶与成妻年二十而孀无嗣仅存一老姑一孤侄唐哭踊几绝事姑抚侄五十余年如一日治家肃然侄生二孙一嗣成后年七十五卒　　饶机妻张氏
按埔阳县志张氏凤城人饶机妻年二十四而寡遗孤三岁产仅足糊口亡何子夭吁天摧痛誓不欲生时年尚三十族属利其去趣之不从族宪副相稔其贤持议为立嗣张勤俭持家训嗣子俾克成立卒年八十有四　　林相妻欧阳氏
按肇庆府志欧阳氏父照母李氏赠监察御史林相妻也林与欧阳皆四会名族氏幼有至性孝敬夙成下至中馈女红尤极精巧既归林翁姑相贺得贤妇未几翁以国子生任故城县丞相往省于官归至湖口病亡相弟榛负骸骨归葬氏年二十有八誓以死从每恸哭绝而复苏哀动闾里所生子女多殇仅存一子侯及一幼女而已或以子女幼劝他归氏仰天哭曰有死而已言者遂息林族食指繁时或不给则取具母家务勤俭以佐饘粥侯幼多疾氏调护甚谨至怠于学则苛责不贷已而翁佐上高以书取侯往就学遂遣行侯为学益力及归连登科第先辈李刑部克治为孙择配闻氏有女训遂娶侯妹侯初知莆田再知芜湖皆迎氏就养氏每以清慎勤三字为训尤戒毋用严刑意独恳恳侯遵母教不敢违后氏以久病思归未及抵家而卒春秋五十有七先是有司以氏行上于朝诏旌其门侯寻考最擢御史追赠孺人　　容远妻陆氏
按高要县志陆氏容远妻年二十远亡无子绝期功之亲终其身贫无怨言舅姑死葬祭如礼孀居五十余年如一日　　蔡廷任妻马氏
按高要县志马氏蔡廷任妻归三年举两子而寡年十八家贫朝夕不给姑诸兄某富而无子欲以氏子为后氏正色却之终身贫窭无怨年六十五卒　　甘永妻陈氏按新兴县志陈氏生员甘永妻年二十四夫亡二子在抱姑老菽水难继氏矢志靡他竭力供养姑没如礼殡葬二子长命尊师勤业夜必纺绩伴子读书所学有成不坠先业邑令旌之　　余仁仲妻郑氏
按新兴县志郑氏邑民余仁仲妻年十八归余生子齐仅三岁仁仲没郑守志终身　　苏纪妻梁氏
按新兴县志梁氏苏纪妻年二十八孀居守子彬彬年三十八夭死氏茕茕饮泣与彬妇共守幼孙琦梁母赵氏亦少寡能拮据持家恩平令表其门　　叶日培妻梁氏
按新兴县志梁氏庠生叶日培妻归三载而寡无子矢志守节家贫纺绩自给刻苦严厉虽戚属婢女问讯弗敢近　　吴椲妻严氏
按阳春县志严氏吴椲妻年二十六而寡甘贫抚幼誓不他适年六十余卒　　吴松森妻麦氏
按恩平县志麦氏吴松森妻年十八生女二十而夫亡誓不二志父母劝他适不听闭门纺绩数米而炊即丰岁粒米盈溢未尝一勺去糠核也年五十卒　　吴周莫妻梁氏按恩平县志梁氏吴周莫妻年二十生一子越岁莫病且革谓梁曰吾累汝然有子汝能守吾瞑目即不然亦当俟其立无以贫故弃去梁曰诺夫亡子稍长病风如愚母说使归宁欲嫁之不听谓曰若岂慕麦氏名耶奈何忍饥守愚子梁泣曰子诚愚亦梁氏骨肉舍之不可夫言在耳忍背之耶且麦氏犹能以无子守吾有子而改志何哉遂艴然归母再招不复往矣年八十卒　　何枢妻周氏
按高明县志周氏何枢妻年二十四夫亡守节事姑至孝家贫纺绩自给苦节抚孤四十余年始终如一　　严保初妻黄氏按高明县志黄氏黄名扬女年十八适严保初仅三月夫亡遗腹生一子矢志坚守至死不变　　区迁乔妻李氏
按高明县志李氏区迁乔妻生子昌应甫两月乔亡氏年二十三抚孤守节勤纺绩事姑惟谨教子登贤书氏年七十终　　谭妇严氏
按高明县志严氏严万平女有贤德年十八归谭某甫二载夫没无子女事翁姑终老有司旌之　　杨舜妻龙氏
按高明县志龙氏杨舜妻归二载生一子夫亡氏矢志守节备历艰苦抚幼子成人历年九十余有司旌表　　谢氏女
按高明县志谢氏女父旦未字守贞终身不嫁年九十有三卒　　李训妻夏氏
按高明县志夏氏李训妻年十七于归生二子俱在襁褓夫亡氏矢志靡他孀居三十九年卒　　谢廷惠妻谭氏
按高明县志谭氏谢廷惠妻惠亡氏年十九自矢苦节孝事翁姑纺绩课子髫年为诸生年九十邑令旌其门　　严金妻杨氏
按高明县志杨氏严金妻年二十夫没毁容深居事姑鞠子没齿无二　　赵羽昌妻黎细保
按德庆州志黎细保州民赵羽昌妻生一子腾霄方二岁昌亡黎年二十三甘贫守志教子成立　　李大章妻戴满相
按德庆州志戴满相州民李大章妻章亡相年二十二家贫一子在抱翁姑俱老纺绩以供甘旨比终殓葬如礼母欲以富家嫁之不从课子读书终其身卒年七十　　林懋建妻李氏
按吴川县志李氏林懋建妻夫早亡无子氏哀毁不食自经者数婢觉救之绘夫像朝夕敬奉如神哭不绝声孀居六十余载御史旌其门年九十二终　　张德妻冯氏按海康县志冯氏海康举人张德妻年二十四孀居守节事姑训子终其身两学请表　　陈一德妻黄氏
按遂溪县志黄氏生员陈一德妻德亡无嗣氏年二十一矢志守节始终不二有司旌之　　陈表妻黄氏
按琼山县志黄氏陈表妻定安训导黄景晟女年二十四夫亡守节终身　　谢有凭妻郑氏
按琼山县志郑氏谢有凭妻年十九生子周月夫亡苦节孀居纺绩自给四十余年　　懋妻朱氏
按琼山县志朱氏海南卫镇抚舍人懋妻年三十而寡甘贫苦抚遗腹子钰性严整为族诸妇所惮　　温鉴妻陈氏按琼山县志陈氏右所温鉴妻年二十七夫亡守节终身　　许荫妻王氏
按琼山县志王氏教授用女苍源许荫妻年二十三夫亡守节终身　　陈以忠妻黄氏
按琼山县志黄氏陈以忠妻尚之母年二十二而寡守节终身　　唐福妻李氏
按琼山县志李氏中所唐福妻年二十五寡子女俱亡守节终老　　杨鋹妻蔡氏
按琼山县志蔡氏前所杨鋹妻年二十一夫亡守节终身　　吴廷圭妻谢氏
按临高县志谢氏吴廷圭妻年三十二夫亡守节终身　　杨应妻苏氏
按临高县志苏氏杨应妻应年十八死于非命以父母属苏苏悲不自胜谨守遗命勤纺绩以事舅姑送终以礼　　王廷器妻锺氏
按临高县志锺氏王廷器妻器殁甘贫苦节始终无二县令旌之　　陈诤妻谢氏
按临高县志谢氏生员陈诤妻年二十四而寡养亲抚子勤俭慈和年六十余始终一节子食廪饩督学旌表　　黎嗣显妻王氏
按会同县志王氏别驾王继昌孙女积善庠生黎嗣显妻显亡氏年二十卧棺侧昼夜不离事姑至孝养夫弟嗣盘长子廷谏教之成名　　王铉铨妻黎氏
按会同县志黎氏县令黎时雍孙女廪生王铉铨妻年二十五而寡抚三幼子和熊断杼勉承先志长晋籓季晋藻皆为诸生　　王起龙妻黎氏
按会同县志黎氏王起龙妻贡士黎梦祉妹年十八而寡鞠子慈仁御下有体县令陈沃心表其堂　　王式先妻黎氏妇
附

按会同县志黎氏王式先妻孝廉黎嗣盘姑母年二十夫亡守节贞静孝慈乡里共称年九十五卒妇亦黎氏年十七而寡睦族敦邻甘贫教子一如其姑　　王妻张氏按会同县志张氏庠生王妻夫亡氏年十七欲以身殉念一女呱呱承祀无主立祭田勒墓碑以终其志守节垂六十年卒　　刘有谦妻王氏
按会同县志王氏贡生刘有谦妻年二十五孀居事翁以孝闻训子俱列庠序年六十二卒　　陆刚妻朱氏
按儋州志朱氏名妙龙百户陆刚妻年十八归刚六载刚没遗孤二长广次遗腹宽朱苦节全贞教子成立历四十余年士大夫咸为诗歌&#其节　　何羽翔后妻曾氏
按儋州志曾氏诸生何羽翔后妻归翔四年翔赴省试没前妻子朝相六岁氏子朝翰甫二岁誓不改嫁教二子俱成名年八十三卒　　萧巩后妻苻氏
按儋州志苻氏萧巩后妻性好善诚敬事姑悉奁具以嫁前室女无吝年二十五巩亡与姑共训遗孤汝仁成立当归宁母欲夺其志抚孤曰若弃此儿何面目见夫地下孀居二十二年终　　蔡荣妻刘氏
按儋州志刘氏诸生蔡荣妻性慈慎夫亡氏年二十六事姑孝立志如冰霜纺绩抚四子长克刚次克弘次克敬次克恭皆成名克恭为遗腹三子登仕籍一为诸生氏年八十余卒　　萧文庆妻林氏
按儋州志林氏诸生萧文庆妻夫亡氏年二十九姑老苦节抚子女各一父母欲夺其志林破器自誓养姑不衰教子凤有成年七十卒　　某氏女
按万州志某氏女已聘未嫁闻婿病亟至其家与诀及没不归抚其侧室所遗子教之诵读成名登显仕乃为词曰谁云妾无夫方及见夫夫病殂谁云妾无子侧室生儿与夫似儿读书妾纑空房夜夜闻啼乌儿能成名妾不嫁良人瞑目黄泉下　　王国彦妻万氏
按陵水县志万氏王国彦妻人杰女年十九夫亡无子抚族人子为嗣历四十六年清操如一旌表　　石崇安妻李氏按义宁县志李氏义宁石崇安妻年十九夫亡誓不再适年八十终　　何遵女
按平乐县志何遵女许配刘姓者未嫁刘亡女年十六诣刘朝夕奠食葬毕乃归誓不改适寿八十有四终　　刘鸾之妻黄氏
按&#浦县志黄氏刘鸾之妻夫早亡氏年二十五抚养幼孤誓不改嫁有恶少戏之氏厉色曰汝能保无死乎欲而妻之淫人乎因抚膺大恸少年惭而去寿七十八终　　李汝器妻石氏
按苍梧县志石氏李汝器妻夫亡年二十二恸绝欲以死殉因有遗娠亲戚咸劝阻得不死越三月举子家甚贫无翁姑兄弟祖翁年七十余氏孝养无惰容数载祖翁亡乃依孀母及弟居纺绩自给伶仃孤苦苦节五十余年　　封仁廉妻潘氏
按容县志潘氏封仁廉妻夫亡氏年二十五守节终身　　谭汝试侧室陈氏
按兴业县志陈氏谭汝试侧室年二十二孀居家贫纺绩茹苦抚孤每劝他适泣曰姑十八守节予宁二十丧志耶坐卧一室声不达户步不逾阈家人罕接其面　　俞璇妻董氏
按马平县志董氏俞璇妻年二十六守节育子暨孙凡历六十三年卒　　徐保泰母余氏
按马平县志余氏徐保泰母年二十四夫死事姑曹氏守节四十年终　　郑良栋妻计氏
吴
氏附

</div>
    <div class="pagination">
<a href="闺媛典闺节部_page137.html">上一页</a><span>...</span><a href="闺媛典闺节部_page133.html">133</a><a href="闺媛典闺节部_page134.html">134</a><a href="闺媛典闺节部_page135.html">135</a><a href="闺媛典闺节部_page136.html">136</a><a href="闺媛典闺节部_page137.html">137</a><span class="current-page">138</span><a href="闺媛典闺节部_page139.html">139</a><a href="闺媛典闺节部_page140.html">140</a><a href="闺媛典闺节部_page141.html">141</a><a href="闺媛典闺节部_page142.html">142</a><a href="闺媛典闺节部_page143.html">143</a><span>...</span><a href="闺媛典闺节部_page139.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
