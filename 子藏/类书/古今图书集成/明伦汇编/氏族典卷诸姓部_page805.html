<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 805 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 805 页/共 899 页</h1>
    <div class="content">　　温敦蒲剌
按金史温敦蒲剌传蒲剌始居长白山阿不辛河徙隆州蒲剌初从希尹征伐用是擢修武校尉天德初充护卫迁宿直将军与众护卫射远皆莫能及改辽州刺史正隆伐宋召为武冀军副都总管改莫州刺史征为太子左卫率府率再迁陇州防御使历镇西胡里改显德军节度使致仕卒　　温敦忠
按金史章宗本纪明昌三年十一月以前右副都点检温敦忠等为贺宋正旦使　　温敦伯英
按金史章宗本纪明昌六年八月以温敦伯英言命礼部令学官讲经　　温敦按带
按金史章宗本纪泰和四年八月司直温敦按带论奏不当削一官罢职　　温敦彦昌
按金史宣宗本纪兴定三年三月追赐皇后父太尉汴国公彦昌姓温敦　　温敦太平
按金史宣宗本纪元光二年七月有司奏前奉御温敦太平卒　　温敦阿里
按金史哀宗本纪天兴二年正月汴京西面元帅崔立为乱右副点检温敦阿里死之　　温敦昌孙
按金史温敦昌孙传昌孙皇太后之侄卫尉七十五之子为人短小精悍性复岂弟累迁诸局分官上幸蔡授殿前左副点检围城中数引军潜出巡逻时尚食须鱼练江鱼大且多昌孙自领兵以往所得动千余斤分赐将士后知其出左右设伏伺而邀之力战而死蔡城破前御史监察纳坦胡失打闻之恸哭投水而死
　轩丘姓部列传
　　汉
　　轩丘豹
按史记梁孝王世家公孙诡羊胜匿王后宫梁相轩丘豹进谏王
　孙叔姓部列传
　　周
　　孙叔敖
按史记孙叔敖传孙叔敖者楚之处士也虞丘相进之于楚庄王以自代也三月为楚相施教导民上下和合世俗盛美政缓禁止吏无奸邪盗贼不起秋冬则劝民山采春夏以水各得其所便民皆乐其生三得相而不喜知其材自得之也三去相而不悔知非己之罪也
　门尹姓部汇考
凌迪知万姓统谱
　　门尹姓
门尹宋门尹般之后

　温伯姓部列传
　　周
　　温伯雪子
按庄子田子方篇温伯雪子适齐舍于鲁鲁人有请见之温伯雪子曰不可吾闻中国之君子明乎礼义而陋乎知人心吾不欲见也至于齐反于鲁是人也又请见温伯雪子曰往也蕲见吾今也又蕲见吾是必有以振我也出而见客入而叹明日见客又入而叹其仆曰每见之客也必入而叹何耶曰昔之见吾者其谏吾也似子其道我也似父是以叹也　　明
　　温伯恭
按贵州通志恭普定人洪武初以才干授西堡副长官抚裔民咸纳款诚
　安国姓部列传
　　汉
　　安国少季
按史记南越尉佗传元鼎四年汉使安国少季往谕王王太后以入朝比内诸侯王年少太后中国人也尝与安国少季通其使复私焉吕嘉等反攻杀王太后及汉使者　　明
　　安国谟
按赵州志谟庆都人万历间本州训导
　　安国泰
按武昌府志泰北直平谷人贡士任武昌府儒学训导入名宦
　温敦姓部汇考
金史
　　乌春传
乌春之后为温敦氏裔孙曰蒲剌
　　国语解
姓

温敦汉姓曰空

　安期姓部列传
　　秦
　　安期生
按尚友录安期生琅琊阜乡人卖药海边时人皆呼千岁公秦始皇请见与语三夜赐金帛数万出于阜乡亭皆置去留书并赤玉舄一量为报曰后千岁求我于蓬莱山下始皇遣使者数辈入海求之未至蓬莱山辄遇风波而还乃立祠后乡亭并海边十处　　安期生按史记田儋传蒯通者善为长短说论战国之权变为八十一首通善齐人安期生安期生尝干项羽项羽不能用其筴　　汉
　　安期生
按史记封禅书李少君言于上曰臣尝游海上见安期生安期生食巨枣大如瓜安期生仙者通蓬莱中合则见人不合则隐于是天子始亲祠遣方士入海求蓬莱安期生之属
　原伯姓温孤姓温盆姓尊卢姓根水姓奔水姓昆　吾姓部汇考郑樵通志
　　以邑系为氏
原伯氏左传周原伯绞之后因氏焉今泽州沁水有原城晋孝公时有原伯盖见英贤传　　代北复姓
温孤氏代人改为温垂拱中有温孤元轨
温盆氏改为温氏
凌迪知万姓统谱
　　尊卢姓
尊卢古太昊时诸侯
　　根水姓
根水世本老童娶根水氏
　　奔水姓
奔水神农纳奔水氏
　　昆吾姓
昆吾古己姓之国夏时诸侯伯祝融之后

　安是姓部汇考
郑樵通志
　　复姓
安是氏英贤传晋厉公大夫安是叔施

　原亢姓部列传
　　周
　　原亢籍
按史记仲尼弟子传原亢籍

　原仲姓部列传
　　周
　　原仲义
按万姓统谱义楚悼王时人

　安国姓部汇考
郑樵通志
　　名字未辨
安国氏汉武帝使安国少季使南越见姓氏英贤传　盆成姓部列传
　　周
　　盆成括
按人物考盆成姓括名未详何国人括有小才未闻大道虞君问盆成子曰今工者久而巧色者老而衰今人不及壮之时益积心技之术以备将衰之色色者必尽乎老之前智谋无以异乎幼之时可好之色彬彬乎且尽洋洋乎安托无能之躯哉故有技者不累身而未尝灭而色不得以常茂盖规之也括不悟事齐而见杀
　完颜姓部列传四
　　金四
　　完颜讹可
按金史完颜讹可传讹可内族也时有两讹可皆护卫出身一曰草火讹可每得贼好以草火燎之一曰板子讹可尝误以官中牙牌报班齐者为板子故时人各以是目之正大八年九月大兵攻河中以两讹可将兵三万守之十二月河中破初河中主将知大兵将至惧军力不足截故城之半守之及被攻行帐命筑松楼高二百尺下瞰城中土山地穴百道并进至十一月攻愈急自王敢救军至军士殊死斗日夜不休西北楼橹俱尽白战又半月力尽乃陷草讹可战数十合始被擒寻杀之板讹可提败卒三千夺船走鼓噪北岸上矢石如雨数里之外有战船横截之败军不得过船中有赍火炮得至潼关遂入阌乡寻有赦诏将佐以下责讹可以不能死车载入陕州决杖二百竟杖而死　　完颜撒合辇
按金史撒合辇传撒合辇字安之内族也宣宗朝累迁同签枢密院事元光二年十二月庚寅夜宣宗病笃英王盘都先入侍哀宗后至东华门已闭都点检驸马都尉徒单合住奏中宫得旨领符钥启门合住见上上命撒合辇解合住刀佩之哀宗遂入明日即位由是见亲信正大元年正月庚申以辇同判大睦亲府事兼前职刑部四年大元进军陕西四月丙申召同议西事群臣多主和事独辇力破和议明惠皇后尝传旨戒曰汝谄事上上之骑鞠皆汝所教尉忻亦极言上颇悟出为中京留守兼行枢密院事九年正月北兵从河清径渡分兵至洛出没四十余日二月乙亥立炮攻城辇疽发于背不能军丙戌夜城东北破辇夺南门出不得投濠水死　　完颜思烈
按金史思烈传内族思烈南阳郡王襄之子也资性详雅颇知书史自五六岁入宫充奉御甚见宠幸世号曰自在奉御当宣宗入承大统胡沙虎跋扈思烈尚在髫&#尝涕泣跪抱帝膝致说曰愿早诛权臣以靖王室帝急顾左右掩其口自是帝甚器重之后由提点近侍局迁都点检天兴元年汴京被围哀宗以思烈权参知政事行省事于邓州率诸军发自汝州过密县遇元兵遂败绩于京水中京留守元帅左监军任守真死之上闻罢思烈行省之职以守中京无何元兵围中京未能下崔立遣人监思烈子于中京城下招之使降思烈不顾令军士射之既而知崔立已以汴京归顺病数日而死　　完颜合达
按金史完颜合达传合达名瞻字景山少长兵间习弓马能得人死力贞佑三年授临潢府推官权元帅右监军北兵至平州招降合达引兵逆战知事势不敌以本军降于阵监战以合达北上留半岁令还守平州已而谋自拔归四年十一月合达果率所部及州民并海西南归国诏升镇南军节度使驻益都与元帅蒙古纲相应接兴定三年正月诏伐宋以合达为元帅右都监四年复为元帅右都监屯延安十一月夏人攻安塞堡其军先至合达与征行元帅纳合买住御之夏人大溃追杀四十里元光元年正月迁元帅左监军授山东西路吾改必剌世袭谋克权参知政事行省事于京兆未几真拜二年二月以保凤翔之功进官赐金币是时河中已破合达提兵复取之正大二年八月巩州田瑞反合达讨之瑞弟济杀瑞以降三年诏迁平凉行省四年二月征还拜平章政事芮国公七年十月己未朔诏合达及枢密副使蒲阿救卫州北兵围解未几以蒲阿权参知政事同合达行省事于乡以备潼关八年十一月邓州报北兵道饶峰关由金州而东于是两省军入邓戊辰北兵渡汉江而北诸将以为可乘其半渡击之蒲阿不从丙子兵毕渡战于禹山之前北兵小却二相以大捷驿报九年正月丁酉两省军溃于阳翟之三峰山合达知大事已去欲下马战而蒲阿已失所在合达以数百骑走钧州城破北兵杀之合达熟知敌情习于行阵且重义轻财与下同甘苦众亦乐为之用　　完颜赛不按金史完颜赛不传赛不始祖弟保活里之后也状貌魁伟沈厚有大略初补亲卫军明昌元年八月为宁化州刺史四年升武卫军都指挥使寻为殿前左副都点检及平章仆散揆伐宋为右翼都统贞佑初拜同签枢密院事三年迁知临洮府事兼陕西路副统军兴定元年二月转签枢密院事四年三月奉诏出兵河北招降晋安五年五月奉诏引兵救河东战屡捷复晋安平阳二城正大元年五月拜平章政事未几转尚书右丞相五年行尚书省于京兆草表乞致仕哀宗迁归德起复为右丞相枢密使兼左副元帅封寿国公扈从以行河北兵溃从至归德又请致仕二年七月复诏行尚书省事于徐州赛不先病疽久不视事时蔡已被围徐州将士以朝命阻绝且逼大兵议出降赛不弗从恐被执至是投河求死流三十余步不没军士援出之又五日自缢于州第麻琮乃遣人以州降大元子按春正大中充护卫居许州大兵至许按春开南门以降是冬复自北中逃回十二月车驾东狩留后二相下开封擒捕斩之　　完颜白撒
按金史白撒传内族白撒名承裔末帝承麟之兄也系出世祖诸孙自幼为奉御贞佑间累官知临洮府事兼本路兵马都总管兴定元年为元帅左都监行帅府事于凤翔是年诏陕西行省伐宋白撒出巩州掩击宋兵大溃遂取兴元驻兵马是年夏兵三万由高峰岭入寇定西州环城为栅白撒遣刺史爱申阿失刺与行军提控乌古论长寿温敦永昌出战大败之斩首千余获马仗甚众二年冬哀宗即位边事益急正大五年八月召白撒还朝拜尚书右丞未几拜平章政事白撒居西垂几十年当宋夏之交虽颇立微效皆出诸将之力然本恇怯无能徒以仪体为事性愎贪鄙及入为相专愎尤甚大兵长驱趋汴令史杨居仁请乘其远至击之白撒不从且阴怒之已而退兵遣使持诏至其第令致仕既废军士恨其不战误国扬言欲杀之白撒惧一夕数迁冬十月乃复起白撒为平章政事权枢密使兼右副元帅于是群臣为上画出京计十二月甲辰车驾至黄陵冈将御船赐白撒剑得便宜从事决东平之策明年正月朔次黄陵冈命白撒攻卫州上驻兵河上白撒遂攻卫州兵至城下御旗黄伞招之不下凡攻三日不克及闻河南大兵济自张家渡至卫西南遂班师大兵踵其后战于白公庙败绩白撒等弃军遁狼狈入归德白撒惧不敢入上以舟往迎之既至不听入见并其子下狱乃暴其罪囚七日而饿死发其弟承麟子狗儿徐州安置　　完颜庆山奴
按金史庆山奴传内族庆山奴名承立字献甫统军使拐山之子平章白撒之从弟也为人仪观甚伟而内恇怯无所有宣宗既即位以承立为西京副留守胡沙虎伏诛庆山奴愈见宠幸以为殿前右副都点检三年大元兵围中都诏以庆山奴为宣差便宜都提控兴定元年正月元兵及夏人回经宁州庆山奴以兵邀击败之以功进元帅左都监兼保大军节度使行帅府事于鄜州正大四年李全据楚州诏以庆山奴为元帅同总帅完颜讹可将兵守盱眙且令城守勿出战已而全军盱眙界二帅迎敌大败降定国军节度使又以受贿夺一官八年十月庆山奴弃京兆还朝至乡哀宗遣近侍裴满七斤授以黄陵冈从宜不听入见未几代徒单兀典行省事于徐州九年正月自徐引兵入援闻大兵且至退保归德二月行次杨驿店遇小乃军遂溃兀论战死庆山奴马踬被擒及见大帅忒木诱之使招京城不从又偃蹇不屈左右以刀斫其足折亦不降即杀之　　完颜从坦
按金史从坦传从坦宗室子大安中充尚书省祇候郎君贞佑二年自募义兵数千充宣差都提控除同知涿州事充宣差都提控安抚山西军民应援中都四年行枢密院于河南府兴定元年权元帅左监军行元帅府事与参知政事李革俱守平阳兴定二年十月从坦上奏乞并怀孟卫州之兵以实潞州调泽州沁水端氏高平诸兵并山为营为平阳声援惟祈圣断以救倒悬之急是月壬子大元兵至平阳提控郭用战于城北濠垣被执不屈而死癸丑城破从坦自杀赠昌武军节度使　　完颜六斤
按金史完颜六斤传六斤中都路人大安中以荫补官迁方城令改通州军事判官以功迁本州刺史顷之元帅右都监蒲察七斤执之以去未几挈家脱归除同知临洮府事徙庆阳迁保大军节度使兴定五年鄜州破六斤自投崖下死焉赠特进知延安府事　　完颜九住按金史九住传九住宗室子为武州刺史唐括孛果速为军事判官贞佑二年十一月大元兵取九住子侄抵城下谓之曰苟不速降且杀之也九住曰当以死报国遑恤家为无何城破力战而死孛果速亦不屈死焉诏赠九住临海军节度使加骠骑卫上将军孛果速建州刺史加镇国上将军仍令树碑岁时致祭　　完颜奴申
按金史完颜奴申传奴申字正甫素兰之弟也登策论进士第仕历清要八年拜参知政事天兴元年春大兵攻汴急汴受围数月仓库匮乏冬十月哀宗议亲出捍御以奴申参知政事兼枢密副使完颜习捏阿不枢密副使兼知开封府权参知政事总诸军留守京师十二月辛丑上出京时汴京内外不通米升银二两百姓粮尽殍者相望天兴二年正月戊辰西面元帅崔立为变率甲卒二百横刀入省中先杀阿不次杀奴申及左司郎中纳合德晖等　　完颜仲德
</div>
    <div class="pagination">
<a href="氏族典卷诸姓部_page804.html">上一页</a><span>...</span><a href="氏族典卷诸姓部_page800.html">800</a><a href="氏族典卷诸姓部_page801.html">801</a><a href="氏族典卷诸姓部_page802.html">802</a><a href="氏族典卷诸姓部_page803.html">803</a><a href="氏族典卷诸姓部_page804.html">804</a><span class="current-page">805</span><a href="氏族典卷诸姓部_page806.html">806</a><a href="氏族典卷诸姓部_page807.html">807</a><a href="氏族典卷诸姓部_page808.html">808</a><a href="氏族典卷诸姓部_page809.html">809</a><a href="氏族典卷诸姓部_page810.html">810</a><span>...</span><a href="氏族典卷诸姓部_page806.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
