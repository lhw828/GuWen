<!DOCTYPE html>
<html>
<head>
    <meta charset="UTF-8">
    <title>交谊典卷交谊总部 - 第 4 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>交谊典卷交谊总部 - 第 4 页/共 8 页</h1>
    <div class="content">　之法
夜侍坐问夜膳荤请退可也

注
问夜问其时数也膳荤谓食之荤辛物□薤之　属食之以止卧古文荤作熏疏
释曰问其时数谓
　若钟鼓漏刻之数也
　　长者请见
若先生异爵者请见之则辞辞不得命则曰某无以见辞不得命将走见先见之
注
先生致仕者也异爵谓卿大夫也辞辞其自降　而来走犹出也先见之者出先拜也曲礼曰主人　敬宾则先拜宾疏
释曰云异爵谓卿大夫也者此
　士相见本文故以卿大夫为异爵也
　　称寡君不称寡君
非以君命使则不称寡大夫士则曰寡君之老注
谓摈赞者辞也不称寡君不言寡君之某言姓　名而已大夫卿士其使则皆曰寡君之某疏
释曰
　玉云大夫私事使私人摈则称名以其非聘问　之礼也聘礼云若有言则以束帛如享礼是也大　夫士则曰寡君之老为公事使者也但士无特聘　问或作介往他国亦有称谓而云寡君之士某也　　执币执玉凡执币者不趋容弥蹙以为仪

注
不趋主慎也以进而益恭为威仪耳今文无容疏
释曰案小行人合六币玉马皮圭璧帛皆称币　下文别云执玉则此币谓皮马享币及禽挚皆是　凡趋有二种有疾趋行而张足曰趋是也有徐趋　则下文舒武举前曳踵是也今此经云不趋者不　为疾趋故云主慎也既不云疾趋又不为下文徐　趋但疾徐之间为之故以进而益恭为威仪也执玉者则唯舒武举前曳踵
注
唯舒者重玉器尤慎也武迹也举前曳踵备
　跲也今文无者古文曳作枻
疏
释曰此篇直见在
　国以禽挚相见之礼无执玉朝聘邻国之事而云　执玉者因执挚相见故兼言朝聘执玉之礼也案　玉云执龟玉不趋不趋者不为疾趋又曲礼云　凡执主器执轻如不克故为重玉器尤慎也士相见受挚图

按此图见仪礼图乃宋
人杨复所著故附见于后

周礼
　　秋官
大行人凡诸侯之邦交岁相问也殷相聘也世相朝也司仪凡诸侯之交各称其邦而为之弊
掌交掌以节与弊巡邦国之诸侯及其万民之所聚者道王之德意志虑使咸知王之好恶辟行之使和诸侯之好达万民之说举邦国之通事而结其交好疏
自诸侯而及万民所以通上下之情也通事谓　诸侯朝觐聘问之礼凡此皆所以结其交与好也宋林洪山家清事　　山林交盟
山林交与市朝异礼贵简言贵直所尚贵清善必相荐过必相规疾病必相救药书尺必直言事初见用刺不拘服色主肃入叙坐称呼以号及表字不以官讲问必实言所知所闻事有父母者必备刺拜报谒同自后传入一揖坐诗文随所言毋及外事时政异端饮食随所具会次坐序以齿不以贵贱僧道易饮随量诗随意坐起自如不许逃席乏使令则供执役请必如期毋违客例有干实告及归不必谢凡涉忠孝友爱事当尽心无慢嫉前□须接诱后学以期追古风贵介公子有志于古者必不骄人苟非其人不在兹约凡我同盟愿如金石性理会通
　　增损吕氏乡约
礼俗相交　礼俗之交一曰尊幼辈行二曰造请拜揖三曰请召送迎四曰庆吊赠遗尊幼辈行凡五等曰尊者谓长于己三十岁以上在父行者曰长者谓长于己十岁以上在兄行者曰敌者谓年上下不满十岁者长者为稍长少者为稍少曰少者谓少于己十岁以下者曰幼者谓少于己二十岁以下者造请拜揖凡三条曰凡少者幼者于尊者长者岁首冬至四孟月朔辞见贺谢皆为礼见此外候问起居质疑白事及赴请召见皆为燕见深衣凉衫皆可尊长令免即去之尊者受谒不报长者岁首冬至具榜子报之如其服余令子弟以己名榜子代行凡敌者岁首冬至辞见贺谢相往还凡尊者长者无事而至少者幼者之家惟所服曰凡见尊者长者门外下马俟于外次乃通名主人使将命者先出迎客客趋入至庑间主人出降阶客趋进主人揖之升堂礼见四拜而后坐燕见不拜退凡相见主人语终不更端则告退或主人有倦色或方干事而有所俟者则告退可也则主人送于庑下若命之上马则三辞许则揖而退出大门乃上马不许则从其命凡见敌者门外下马使人通名俟于庑下或厅侧礼见则再拜稍少者无拜旅见则特拜退则主人请就阶上马徒行则主人送于门外凡少者以下则先遣人通名主人具衣冠以俟客入门下马则趋出迎拜升堂来报礼则再拜谢客止之则止退则就阶上马客徒行则迎于大门之外送亦如之仍随其行数步揖之则止望其行远乃入曰凡遇尊长于道皆徒行则趋进揖尊长与之言则对不则立于道侧以俟尊长已过乃揖而行或皆乘马于尊者则回避之于长者则立马道侧揖之俟过乃揖而行若己徒行而尊长乘马则回避之凡徒行遇所识乘马者皆仿此若己乘马而尊长徒行望见则下马前揖已避亦然过既远乃上马若尊长令上马则固辞遇敌者皆乘马则分道相揖而过彼徒行而不及避则下马揖之过则上马遇少者以下皆乘马彼不及避则揖之而过彼徒行不及避则下马揖之于幼者则不必下可也请召迎送凡四条曰凡请尊长饮食亲往投书礼薄则不必书专召他客则不可兼召尊长既来赴明日亲往谢之召敌者以书简明日交使相谢召少者用客目明日客亲往谢曰凡聚会皆乡人则坐以齿非士类则不然若有亲则别序若有他客有爵者则坐以爵不相妨者犹以齿若有异爵者虽乡人亦不以齿异爵谓命士大夫以上今升朝官是若特请召或迎劳出饯皆以专召者为上客如婚礼则姻家为上客皆不以齿爵为序曰凡燕集初坐别设桌子于两楹间置大杯于其上主人降席立桌东西向上客亦降席立于桌西东向主人取杯亲洗上客辞主人置杯桌子上亲执酒斟之以器授执事者遂执杯以献上客上客受之复置桌子上主人西向再拜上客东向再拜兴取酒东向跪祭遂饮以杯授赞者遂拜主人答拜若少者以下为客饮毕而拜则主人跪受如常上客酢主人如前仪主人乃献众宾如前仪惟献酒不拜若众宾中有齿爵者则特献如上客之仪不酢若婚会姻家为上客则虽少亦答其拜曰凡有远出远归者则送迎之少者幼者不过五里敌者不过三里各期会于一处拜揖如礼有饮食则就饮食之少者以下俟其既归又至其家省之庆吊赠遗凡四条曰凡同约有吉事则庆之冠子生子预荐登第进官之属皆可贺婚礼虽曰不贺然礼有曰贺娶妻者盖但以物助其宾客之费而已有凶事则吊之丧葬水火之类每家只家长一人与同约者俱往其书问亦如之若家长有故或与所庆吊者不相接则其次者当之曰凡庆礼如常仪有赠物用币帛酒食果实之属众议量力定数多不过三五千少至一二百如情分厚薄不同则从其厚薄或其家力有不足则同约为之借助器用及为营干曰凡吊礼闻其初丧闻
丧同
未易服则率同约者深衣而往
哭吊之凡吊尊者则为首者致辞而旅拜敌以下则不拜主人拜则答之少者以下则扶之不识生者则不吊不识死者则不哭且助其凡百经营之事主人既成服则相率素头素襕衫素带皆用白生纱绢为之具酒果食物而往奠之死者自敌以上则拜而奠以下则奠而不拜主人不易服则不易服主人不哭则亦不哭情重则虽主人不变不哭亦变而哭之赙礼用钱帛众议其数如庆礼及葬又相率致赗俟发引则素服而送之赗如赙礼或以酒食犒其役夫及为之干事及卒哭及小祥大祥皆常服吊之曰凡丧家不可具酒食衣服以待吊客吊客亦不可受曰凡闻所知之丧或远不能往则遣使致奠就外次衣吊服再拜哭而送之惟至亲笃友为然过期年则不哭情重则哭其墓
　交谊总部总论一
易经
　　比卦
初六有孚比之□咎

程
传
初六比之始也相比之道以诚信为本中心不　信而亲人人谁与之故比之始必有孚诚乃□咎　也孚信之在中也有孚盈缶终来有他吉

大
全
云峰胡氏曰与人交止于信亲比之初能有诚　信所以比之□咎及其诚信充实则非特□咎又　有他吉也　　又
六三比之匪人

本
义
阴柔不中正承乘应皆阴所比皆非其人之象　其占大凶不言可知大
全
三山刘氏曰承乘应皆阴
　匪人之象凡居者之邻学者之友仕者之同僚皆　所当戒也象曰比之匪人不亦伤乎

程
传
人之相比求安吉也乃比于匪人反得悔吝其　亦可伤矣深戒失所比也紫岩
易传
荀卿曰与不善人
　居如入鲍鱼之肆久不闻其臭言不善足以移人　知虑使流入邪恶也三以柔居刚位所比非人几　何不至丧身亡家是可伤已　　同人卦
同人于野亨利涉大川利君子贞

程
传
同人者以天下大同之道则圣贤大公之心也　常人之同者以其私意所合乃比之情耳故必　于野谓不以近情之所私而于郊野旷远之地　既不系所私乃至公大同之道□远不同也其亨　可知能与天下大同是天下皆同之也何险阻之　有故利涉大川小人用其私意所比者虽非亦同　所恶者虽是亦异故其所同者则为阿党盖其心　不正也故同人之道利在君子之贞正　　又
初九同人于门□咎

程
传
九居同人之初而□系应是无偏私同人之公　者也故为出门同人出门谓在外在外则无私昵　之偏其同博而公如此则□过咎也集
成
龚氏曰同
　人之道莫善于□应莫不善于有应有应则有偏　系之私□应则□适莫之累初九出门而与人同　□适莫也何咎之有象曰出门同人又谁咎也

程
传
出门同人于外是其所同者广□所偏私人之　同也有厚薄亲疏之异过咎所由生也既无所偏　党谁其咎之紫岩
易传
君子之同非物我尽忘浑浑与
　世为一如老庄所为也彼将有以用其同于天下　使天下各蒙其惠利不苟然耳　　又
上九同人于郊□悔

本
义
居外无应物莫与同然亦可以□悔故其象占　如此集
成
国外曰郊郊外曰野同人之世众皆争非
　其应上九处一卦之外而□争夺之私同人于郊　者也何悔之有　　随卦
初九官有渝贞吉出门交有功

</div>
    <div class="pagination">
<a href="交谊典卷交谊总部_page3.html">上一页</a><a href="交谊典卷交谊总部.html">1</a><a href="交谊典卷交谊总部_page2.html">2</a><a href="交谊典卷交谊总部_page3.html">3</a><span class="current-page">4</span><a href="交谊典卷交谊总部_page5.html">5</a><a href="交谊典卷交谊总部_page6.html">6</a><a href="交谊典卷交谊总部_page7.html">7</a><a href="交谊典卷交谊总部_page8.html">8</a><a href="交谊典卷交谊总部_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
