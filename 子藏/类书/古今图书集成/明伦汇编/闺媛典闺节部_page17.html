<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 17 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 17 页/共 268 页</h1>
    <div class="content">朱
氏附

按吴县志王氏卢本立妻居越来溪上立亡王抚藐孤士诚艰苦万状士诚出就外傅夜归诵声朗然王听而心悦力举三丧孀居五十一年卒士诚妻朱氏亦少寡能守志鞠孤曰纪曰纲开诗书之绪孙雍襄亦并登进士年七十余卒　　朱钥妻叶氏
按吴县志叶氏东洞庭人适阊门朱钥钥死海外叶誓不再嫁事姑抚子未几子夭父曰今无依矣将归之于家不可乃求宗人子立为后终无二志　　贺元吉妻金氏
按吴县志金氏贺元吉妻元吉早亡金守志不渝或以言餂之金怒曰安有士人妇而再嫁者乎事姑尤尽孝宗党共称之　　张有光妻李氏
按吴县志李氏张有光妻光早亡父训以乡举通判建宁府产甚薄李年二十九而寡遗孤敏事纔六龄收责者踵至剧役洊加李坚守屹然苦节四十年卒　　沈成德妻徐氏按吴县志徐氏西洞庭人年十九适沈成德事后姑尽孝甫八年成德客亡遗三孤家徒壁立舅姑命改适誓死不可夺冬夏栖止斗室中澼絖以支饘粥手指龟裂日一饭不再餐守节五十五年卒　　姚文绶妻金氏
按吴县志金氏孝子湖女适国子生姚文绶早寡苦心操作延名师课子汝坚为县诸生守节终身　　孙尚志妻钱氏按吴县志钱氏家南濠年十七适孙尚志生子二皆襁褓尚志患消证没氏鬻奁具葬之年二十七孀居三十年足不逾户邻妪罕识共面　　殷国彦妻潘氏
按吴县志潘氏殷国彦妻木渎人年二十二而寡斋心守志历四十七年及死栉沐整衣不进饮食家人固请曰此间无有受处含笑而逝士人为之诔　　刘诫妻张氏按吴县志张氏诸生刘诫继妻诫酷贫张稍有嫁赀供诫读书罄尽诫亡张年二十六岁凶勉治含殓子方幼戚党危之张誓死守节卒授子书得青衿先是诫有前妻子年数岁虑后母寄食于外张亟归之视如己子　　朱伯昂妻蔡氏
按常熟县志蔡氏朱伯昂妻年二十九昂没子森甫晬蔡奉舅姑克尽孝道正统末有司以事闻未蒙旌表而卒　　吴本妻林氏
按常熟县志林氏名坤字德贞吴本妻大同女年十九而嫁越三年本亡氏守节养姑姑殁无依乃居弟衎家年七十二卒正统五年旌表　　陈复妻邹氏
按常熟县志邹氏名淑清陈复妻士能之女复长洲人以事戍云南没淑清年二十四家贫无依居兄子谦家年八十四卒正统九年旌表　　吴克存妻陈氏
按常熟县志陈氏吴克存妻年二十五存亡氏矢志守节事舅姑尽孝教子淳中正统戊辰进士授御史巡按淮扬盐漕正统十二年旌表　　王永仁妻庄氏
按常熟县志庄氏王永仁妻天祥女归永仁以孝谨闻未几翁与夫相继殁庄年二十尽卖妆奁以营丧葬姑复寝疾无他妯娌庄奉侍不怠安贫育子誓不改志姑终治丧以礼年九十一卒正统十三年旌表　　朱亮妻陈氏钱
氏附

按常熟县志陈氏朱亮妻亮与兄昌以役至京相继殁陈年二十五昌妻钱氏亦尚少二寡皆一子一女俱在襁褓相誓守节亮子铉中正统丁卯举人授御史巡按南畿天顺四年陈奉旨旌表年八十四卒钱亦以寿终铉建双节堂朝野题咏成帙　　任仕中妻俞氏
女
附

按松江府志俞氏名淑安任仕中妻上海新江乡人年二十而寡女二岁男甫五月姑先夫殁翁宦远方家贫无依氏断发自誓织教子女长适俞邦用邦用亦早丧劝其再适女曰再嫁谁奉俞宗祀且辱吾母乃归与母同居终老诏旌其门　　孙思聪妻倪氏
按松江府志倪氏名妙真上海汉成里人幼敏慧父教以列女传知大义及笄赘孙思聪生子益五岁次仿甫&#而夫亡氏年二十五哀毁骨立未几父与弟并益俱死独与母及仿暨弟子絅居力艰苦以存二姓母殁抚子侄成人　　王彦章妻杨氏
倪
氏附

按松江府志杨氏华亭德门女洪武中嫁里人王彦章五年夫亡年二十四子端甫二岁氏誓不再适养翁姑抚孤子及翁姑殁端既娶亦死端妻倪氏事杨孝谨姑妇并守节育端子豫补郡诸生正统初诏旌表　　李从吉妻刘氏
按松江府志刘氏扬州通判刘远明女归上海主簿李从吉年二十八夫死守志不二抚二女长妙贞赘唐文祥次妙坚赘沈源仲二婿亦俱早亡女年皆二十余母女相依为命抚遗孤成立年尽八十余卒葬肇家&#　　魏思民妻沈氏
按无锡县志沈氏魏思民妻夫亡无子氏年二十一抚姊妹之子为后教养成名　　赵礼妻杨氏
按无锡县志杨氏赵礼妻夫亡氏年二十七父母将嫁之不从力衣食于女红始终不易其节正统中旌表　　茹洪妻陆氏
按无锡县志陆氏名嫥茹洪妻洪官寿光丞疾革执嫥手指其子璇曰善保此孤嫥泣曰苟怀二心者有如日洪遂没嫥鬻簪珥抱遗孤千里归葬秉志终身正统中旌表　　茹惟贤妻关氏
尢
氏附

按无锡县志关氏茹惟贤妻夫蚤丧誓不更适洁身抚孤终老其曾孙万锺妻尢氏亦早寡苦节如关并旌表　　余彦昭妻杨氏
姜
氏附

按无锡县志杨氏字淑华余彦昭妻洪武初夫戍滇南死氏年二十有一子同善生甫及&#家贫誓不再嫁养姑送其终既而同善长娶姜氏善亦亡姜生遗腹子庠姑媳更历荼苦抚庠成立姜先亡杨正统中旌表　　吴宗杰妻周氏
朱氏
花氏附

按江阴县志周氏吴宗杰妻杰与弟宗道宗善俱以行役相继死周年二十二道妻朱氏年二十七善妻花氏年二十五妯娌三人共守不二皆年八十余卒诏旌其门　　李贞妻蒋氏
按江阴县志蒋氏名妙清刑部主事李贞妻贞以贡荐令蒲圻有政声转刑部年二十七没于官妙清年二十二守节五十三年卒正统四年旌表　　夏公表妻李氏
按江阴县志李氏夏公表妻赤岸李珙次女年二十而寡苦节抚孤旻成立正统九年旌表年八十有二卒　　何起潜妻包氏
按江阴县志包氏何起潜妻年二十四寡无子以夫族侄为嗣旋夭乃以所生女赘婿陶实主祀事有司旌其门　　赵椿妻吴氏
按江阴县志吴氏名正字允端赵椿妻年二十一而寡守节旌表　　何宗常妻瞿氏
按江阴县志瞿氏名妙庄士人何宗常妻年二十而寡守节旌表　　聂宁妻周氏
按镇江府志周氏丹徒人聂宁妻宁死守节正统中旌其门　　王得妻储氏
按镇江府志储氏丹阳人王得妻年二十夫亡守节正统六年有司请旌表　　赵义妻张氏
按淮安府志张氏山阳人赵义妻夫客死翁姑怜其幼无子欲嫁之不从终守苦志正统间旌表　　王五妻薛氏
按徐州志薛氏王五妻年十八夫亡子甫数月誓不更适躬纺绩抚子成立正统中旌表　　高慧妻陈氏
钱信
妻附

按扬州府志陈氏仪真人陈智女高慧妻夫死氏年二十八守志不二慧有妹赘钱信为婿信死妹年二十四姑嫂相依苦节共老正统间有司奏旌其门　　张成妻商氏按扬州府志商氏仪真人适县民张成成亡商年二十六矢志守节历三十九年始终不二正统间有司以事闻旌表　　赵良彦妻姚氏
按扬州府志姚氏江都人赵良彦妻正统间良彦被盗死江中姚至其溺所具衣冠招魂以葬若有物缀其衣重不能起人咸异之守节六十年卒　　张思孔妻刘氏
按凤阳府志刘氏张思孔妻归三年夫亡抚遗孤鹤翘教之蜚声黉序守节五十年　　曹氏女
按凤阳府志曹氏女铁佛寺人许配永城刘柱明冢子柱明子死女随母来吊拜刘父母请留愿执妇道守志五十年河南直指上其事岁给粟帛　　刘锡妻张氏
按凤阳府志张氏刘锡妻年二十三而寡遗二孤父兄迫改适氏剪发自誓纺绩治生次子瑜中正统戊午科乡荐诏赐旌表　　倪景四妻周氏
按无为州志周氏倪景四妻景四亡周年二十子崝甫期岁周抱崝曰未亡人以有此不敢即死日事纺绩以奉舅姑舅姑怜其少欲嫁之不从正统已未事闻诏旌表　　郭彦昭妻孙氏
按海宁县志孙氏孙敏女于吟咏适郭彦昭彦昭籍太医没都门氏扶柩归葬年二十七断发绝姑意正统四年十二月丁丑旌表其所作海棠白头鸟诗云蛱蝶风前粉翅低黄莺柳畔破烟啼春光未老头先白莫向海棠枝上栖乌栖曲云乌啼哑哑清夜长窗前残月照流黄念昔束发为鸳鸯春沙烟渚梦成双何期中道孤飞去空余两翅垂道傍零露秋花芳自辍剪毛铩羽心捶裂鹊声啁嘈营曙鸿飞冥冥知凉热扶翼南归栖故枝泪滴竹斑声欲绝　　祝守熙妻朱氏
按海宁县志朱氏高安公道行女孙适祝少司空以幽季子守熙氏幼读内则长而慕敬姜之为人列女传诸书无不毕览行动必以礼司空即世未殡夫兄守元守参先翁没及是夫亦相继死有钱公长者责司空长子守一曰乃翁天子卿贰过时而葬不可守一曰先君遗命欲以四乙酉卜葬钱意其家中落故迟之乃延宗老出籯金襄事宗老义之第曰须告季子妇朱氏哭帷中再拜抗谢曰未亡人不当参外议然窃闻古者大夫望重于朝其死也天子赐之葬礼也今上明圣遇老臣必以礼晚当有赐书宜待命钱公及宗老咸以为知大体未几奉诏赐祭葬氏复鬻产襄事成大礼云　　卞文铭妻张氏
按湖州府志张氏卞文铭妻安吉人夫早亡父母怜其年少子幼讽之嫁张入闺良久而出则发皆剪矣竟弗能夺正统间旌表其门　　张公晔妻王氏
王氏
薛氏附

按宁波府志王氏鄞人张公晔妻年二十一而寡抚子纯长娶亦王氏纯没妇王年三十二纯长子愖方七岁次子恒尚乳哺姑妇茕茕相依十指拮据度日性好事佛又多赈恤贫窭饮食必祝曰天乎天乎其尚使张氏有后乎已而恒亦夭其妻薛氏知州穰之女年二十四以伯氏子时政为后孀居三十年人称三烈　　丰勋妻徐氏
按宁波府志徐氏鄞人年十八适丰勋勋力学笃行称醇儒年三十而殁无嗣徐年二十五誓以死殉投地伤手足姑周救免终身衰麻素食不变事姑尽孝正统八年有司以闻诏旌表年八十四卒　　管智妻司马淑贞　　吴德民妻司马竺贞按绍兴府志已上二妇上虞人正统间以节旌表事实不传　　顾蕙妻高氏
按余姚县志高氏顾蕙妻蕙与弟&#皆早亡高与&#妻黄氏各有一男俱在襁褓娣姒相依为命高躬筑蕙墓有鸟飞集悲鸣墓成乃去&#未克葬邻失火将及&#棺黄伏棺号恸愿与俱焚天忽大雨火灭乡里称异事闻旌表　　黄忠妻周氏
按余姚县志周氏黄忠妻年十七归忠甫七月而忠殁又七月而产遗腹男或欲夺其志周氏挥刀欲断其手亟夺之得免自是莫敢有言日夜纺绩资给遗孤白首不懈事闻旌表　　吴天祚妻冯氏
按余姚县志冯氏吴天祚妻夫病羸自以必死语冯曰慎勿背我冯泣曰敢有二心鬼神殛之夫殁号恸屡绝勺饮不入口日抱其孤抚棺泣母欲使改适氏遂终身不一归宁事闻表其闾　　孙原吉妻陈氏
按余姚县志陈氏孙原吉妻年十九而寡子汝宗纔一岁父母悯其少欲嫁之氏抱木主泣曰所未从汝于地下以姑老子幼耳今必欲夺吾志旦暮当相从也于是恸绝父母不敢复言守志四十余载里人白其事有司核实将上疏汝宗怨家陷之因日讯汝宗汝宗不胜棰楚乃啮其指书衣间曰母氏志节萋毁雠人有天有日有屈有伸生不能白死告鬼神书毕遂缢死有司乃上其事旌表其闾按府志作孙元
吉陈氏名妙善

　　魏仲逊妻霍氏
按余姚县志霍氏魏仲逊妻名淑清产一女而仲逊死淑清年方盛剪发毁形以明其志正统间旌表其门　　邵宏学妻汪氏
按余姚县志汪氏邵宏学妻少刚烈有血性早寡或谋夺其志汪拊膺恸绝良久复苏即欲自经谨守之获免以苦节表扬　　范氏邹氏
按余姚县志范氏王绅妻邹氏王绮妻范年二十而寡邹寡加范一年遗孤俱幼父母舅姑恐其不终皆劝嫁范乃断发自誓而邹恒佩刀衣间约曰有逼我者以颈血溅之遂莫敢强妯娌相依勤苦织抚孤养老终其身诏并旌表　　史锦妻杨氏
按余姚县志杨氏史锦妻年二十一而寡亲属以其年少无子速之嫁杨仰天大恸曰妾闻妇人从夫死生今妾以无子故欲俟夫弟生子后吾夫耳岂失节耶苟如是宁死遂引刀断其发躬纺绩养姑凡十余年而夫弟始生次子&#杨育之又十年姑死而杨亦老事闻诏旌表　　徐逯妻祝氏
按余姚县志祝氏徐逯妻年二十三逯死止一女乃抚幼侄为后以节显诏表其门　　潘秉彝妻徐氏
按余姚县志徐氏潘秉彝妻年十九夫亡断发毁容自明其志奉姑孝家贫岁凶轧轧机杼不辍邻火将焚彝柩潘以身蔽之火随灭年百有三岁被旌　　胡镗妻谢氏按余姚县志谢氏胡镗妻赠太傅莹之女生子三岁而镗殁谢年二十余舅姑亡单丁无倚或讽之嫁叱绝之鞠遗孤躬力作起家奉诏旌表　　俞宗琳妻章氏
按上虞县志章氏俞宗琳妻年二十而宗琳死抚遗腹子盛父母谓其少欲夺其志章号泣不从终身不事容饰苦守以事舅姑教子成人始终一节正统间事闻诏旌表　　侯孜妻陈氏
按临海县志陈氏侯孜妻生一女年二十七夫丧誓不他适以从子鹏为后年七十二终　　林启章妻杨氏
按临海县志杨氏林启章妻章亡抚三岁子泰居一楼五十年不下于楼前东西两楹各置一镮悬小炉日焚香其中朝东暮西每泣拜祈孤儿无恙及泰成立生楷桢等六孙曾孙六人子姓繁衍遂为诗礼之族所居楼为宋元时物在庆善里之北以杨故名存孤楼正统四年诏表其闾台之有旌表坊自杨始　　冯九朝妻郭氏按临海县志郭氏名素姬年十九归冯九朝甫阅月而夫殁氏誓死守人曰其如无出何郭抱幼侄示之曰此非冯氏裔乎奉舅姑惟谨每进食舅姑即携侄避去曰宁使小儿啼毋令老者饥茹荼饮蘗人不能堪中年舅姑殁治丧事尽力幼侄亦得成人　　杨邦潮妻张氏
按临海县志张氏年二十六适杨邦潮生女泰男应茂邦潮呕血死张晨夕哭不辍声抚教子女迹不及屏外年七十南郭隐士高纨书其事而赞之　　钱冑妻杨氏
按临海县志杨氏黄岩杨叔成长女适临邑钱胄生子绪三月而胄亡杨年二十二甘心冰蘗养舅姑俱以寿终正统八年诏旌表　　张暹妻陈氏
按临海县志陈氏年十八适张暹暹亡遗腹生子手足皆疯艰于动履陈抚之及长大兴厥家孙一曾孙七元孙十皆富盛氏年八十有八终　　董弘中妻黄氏
按临海县志黄氏名遂年十八适董弘中生三子夫亡黄年二十八姑张氏年八十余有疯疾黄茹荼食苦奉养无怠年六十九终　　侯思鹤妻董氏
按临海县志董氏年二十适侯思鹤生子普数岁而思鹤亡苦节养姑始终一节年七十六卒正统八年诏旌表
　闺节部列传十五
　　明十
　　王举妻江氏
按衢州府志江氏王举妻年二十五夫亡子丧与娣毛氏誓志守节伶仃凄惨万苦煎熬抚侄以续夫祀建坊旌表　　何与适妻范氏
按常山县志范氏绣溪何与适妻年二十夫亡子永寿方襁褓范矢志自守家极贫以纺绩自给鞠子奉姑曲尽恩礼正统戊辰有司上其事旌表　　陈一臣妻黄氏
按处州府志黄氏陈一臣妻年十九而寡抚孤成立始终一心年九十一卒郡县旌其门　　李永隆妻施氏
按处州府志施氏官生李永隆妻贞肃公媳也孝敬静嘿通经书识大体年十八而寡无子又无叔伯宗祀几坠氏泣血立孤事舅至孝凡生事死葬款天使酬宾客执礼无缺谏垣胡永顺至闻纺织声以阃范奏于朝旌表　　刘洪妻李氏
按处州府志李氏诚意伯刘洪妻幼闲内则通列女传等书既于归克尽妇道夫早世抚子世延训诫有节略子以&#直忤时相逮诏狱滨危赖母贤得免奉旨建坊旌其德　　叶叔渊妻蒋氏
按处州府志蒋氏叶叔渊妻年二十渊运粮没于京氏呼天恸哭忍死以孝养老姑抚遗腹子和丸助读为正统间选贡乡里服其式&#有方天顺间旌表　　陈思忠妻王氏按处州府志王氏陈思忠妻系广西迁江令王顺序之女父殁归思忠因父为里役代父解粮赴省道亡氏哀恸几殒矢志水蘗孝事翁姑敬爱妯娌翁亡孤幼家益贫窘纺绩度日百苦备尝年未八十卒　　陈圻妻夏氏按处州府志夏氏陈圻妻父一儒平乡县令止生氏一女嫁未几年十九而寡事翁姑克尽妇道守志完节年七十有四终　　陈其学妻郑氏
按处州府志郑氏陈其学妻承顺舅姑曲尽妇道夫亡三子俱幼氏啮指自誓以女红资给其子承允承充读书得游艺苑及舅姑殁哀恸骨立葬祭尽礼年八十一终守节五十二载郡守旌之　　宋广妻留氏
按处州府志留氏宋广妻夫亡贫无以殓留鬻奁具买棺择地葬之时年二十子方周岁父母怜其贫数令改嫁留坚执不移纺织以奉姑育子正统间盗起留挈老幼避之他乡间关险阻不二其志时人称真节妇　　潘廷臻妻季氏
</div>
    <div class="pagination">
<a href="闺媛典闺节部_page16.html">上一页</a><span>...</span><a href="闺媛典闺节部_page12.html">12</a><a href="闺媛典闺节部_page13.html">13</a><a href="闺媛典闺节部_page14.html">14</a><a href="闺媛典闺节部_page15.html">15</a><a href="闺媛典闺节部_page16.html">16</a><span class="current-page">17</span><a href="闺媛典闺节部_page18.html">18</a><a href="闺媛典闺节部_page19.html">19</a><a href="闺媛典闺节部_page20.html">20</a><a href="闺媛典闺节部_page21.html">21</a><a href="闺媛典闺节部_page22.html">22</a><span>...</span><a href="闺媛典闺节部_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
