<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 829 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 829 页/共 899 页</h1>
    <div class="content">按陈书欧阳頠传頠字靖世长沙临湘人也为郡豪族祖景达梁代为本州治中父僧宝屯骑校尉頠少质直有思理以言行笃信着闻于岭表父丧毁瘠甚至家产累积悉让诸兄州郡频辟不应乃庐于麓山寺傍专精习业博通经史年三十其兄逼令从宦起家信武府中兵参军迁平西邵陵王中兵参军梁兰钦少与頠相善钦南征夷獠頠预其功还为直阁将军除天门太守伐蛮左有功刺史庐陵王萧续深嘉之引为宾客钦征交州复启頠同行钦度岭以疾终頠除临贺内史启乞送钦丧还都然后之任时侯景构逆京城陷后岭南互相吞并高祖入援京邑頠深自结托高祖迁頠为始兴内史梁元帝承制以頠为都督东衡州诸军事东衡州刺史新丰县伯侯景平授武州刺史寻授郢州刺史萧勃留之不获拜命寻授衡州刺史进封始兴县侯时萧勃在广州兵强位重度岭出南康以頠为前军都督周文育击破之擒送于高祖高祖深加接待萧勃死后岭南扰乱頠有声南土且与高祖有旧乃授頠都督衡州诸军事衡州刺史始兴县侯未至岭南頠子纥已克定始兴及頠至岭南皆慑伏仍进广州尽有越地改授都督广交十九州诸军事广州刺史世祖嗣位改封阳山郡公合门显贵名振南土頠以天嘉四年薨时年六十六谥曰穆　　欧阳盛
按陈书欧阳頠传頠弟盛为交州刺史
　　欧阳邃
按陈书欧阳頠传頠次弟邃为衡州刺史
　　欧阳纥
按陈书欧阳頠传頠子纥字奉圣颇有干略天嘉中除黄门侍郎员外散骑常侍累迁安远将军衡州刺史袭封阳山郡公都督交广等十九州诸军事广州刺史在州十余年威惠着于百越进号轻车将军光大中上流藩镇并多怀贰高宗以纥久在南服颇疑之太建元年下诏征纥为左卫将军纥惧未欲就征其部下多劝之反遂举兵攻衡州乃遣仪同章昭达讨纥屡战兵败执送京师伏诛时年三十三子询以年幼免　　欧阳约
按唐书宰相世系表欧阳頠次子约
　　北魏
　　欧阳汤
按魏书段承根传承根师事欧阳汤汤甚器爱之　　隋　　欧阳佑
按闽书佑洛阳人为泉州守义宁二年官满西归至邵阳闻隋亡挈家自溺大干山河中土人殓葬之祠祀焉　　唐
　　欧阳询
按唐书欧阳询传询字信本潭州临湘人父纥陈广州刺史以谋反诛询当从坐匿而免江总以故人子私养之貌寝侻敏悟绝人总教以书记每读辄数行同尽遂博贯经史仕隋为太常博士高祖微时数与游既即位累擢给事中询初仿王羲之书后险劲过之因自名其体尺牍所传人以为法高丽尝遣使求之帝叹曰彼观其书固谓形貌魁梧邪尝行见索靖所书碑观之去数步复返及疲乃布坐至宿其傍三日乃得去其所嗜类此贞观初历太子率更令弘文馆学士封渤海男卒年八十五　　欧阳亮
按唐书宰相世系表欧阳约子亮
　　欧阳德
按唐书宰相世系表欧阳约子德
　　欧阳器
按唐书宰相世系表欧阳约子器
　　欧阳引
按唐书宰相世系表欧阳约子引光州刺史南海郡公　　欧阳长卿
按唐书宰相世系表欧阳询子长卿
　　欧阳肃
按唐书宰相世系表欧阳询子肃
　　欧阳伦
按唐书宰相世系表欧阳询子伦
　　欧阳通
按唐书欧阳询传询子通仪凤中累迁中书舍人居母丧诏夺哀每入朝徒跣及门夜直藉&#以寝非公事不语还家辄号恸年饥未克葬居庐四年不释服冬月家人以毡絮潜置席下通觉即彻去迁累殿中监封渤海子天授初转司礼卿判纳言事辅政月余会凤阁舍人张嘉福请以武承嗣为太子通与岑长倩等固执忤诸武意及长倩下狱坐大逆死来俊臣并引通同谋通虽被惨毒无异词俊臣代占诛之神龙初追复官爵通蚤孤母徐教以父书惧其堕尝遗钱使市父遗迹通乃刻意临仿以求售数年书亚于询父子齐名号大小欧阳体通晚自矜重以狸毛为笔覆以兔毫管皆象犀非是未尝书　　欧阳谌
按唐书宰相世系表欧阳引子谌巩令
　　欧阳顗
按唐书宰相世系表欧阳肃子顗
　　欧阳幼明
按唐书宰相世系表欧阳通子幼明字仲廉
　　欧阳祯
按唐书宰相世系表欧阳谌子祯
　　欧阳禨
按唐书宰相世系表欧阳谌子禨什邡令
　　欧阳昶
按唐书宰相世系表欧阳幼明子昶字子愿渤海子　　欧阳雅按唐书宰相世系表欧阳禨子雅字&#商州刺史　　欧阳璟按唐书宰相世系表欧阳昶子璟字崇文候官令　　欧阳琮按唐书宰相世系表欧阳昶子琮吉州刺史
　　欧阳何
按唐书宰相世系表欧阳祯孙何
　　欧阳价
按唐书宰相世系表欧阳祯孙价
　　欧阳嵩
按唐书宰相世系表欧阳雅子嵩
　　欧阳仑
按唐书宰相世系表欧阳雅子仑
　　欧阳&#
按唐书宰相世系表欧阳雅子&#
　　欧阳倩
按唐书裴怀古传始安贼欧阳倩率众数万剽没州县怀古以书谕祸福贼迎降　　欧阳珪
按唐书王翃传翃大历中擢容管经略使数月斩贼帅欧阳珪　　欧阳融
按唐书艺文志欧阳融经典分毫正字一卷
　　欧阳詹
按唐书欧阳詹传詹字行周泉州晋江人其先皆为本州州佐县令闽越地肥衍有山泉禽鱼虽能通文书吏事不肯北宦及常衮为观察使始择县乡秀民能文辞者与为宾主钧礼观游飨集必与里人矜耀故其俗稍相劝仕初詹与罗山甫同隐潘湖往见衮衮奇之辞归泛舟饮饯举进士与韩愈李观李绛崔群王涯冯宿庾承宣联第皆天下选时称龙虎榜闽人第进士自詹始詹事父母孝与朋友信义其文章切深回复明辨与愈友善詹先为国子监四门助教率其徒伏阙下举愈博士卒年四十余　　欧阳秬
按唐书欧阳詹传詹从子秬字降之亦工为文陆洿自右拾遗除司勋郎中弃官隐吴中诏召之既在道秬遗书让出处之遽洿不至还秬名益闻开成中擢进士第而里人萧本妄言与贞献太后近属恩宠赫然秬耻之会泽潞刘从谏表秬在幕府秬为辨质本之伪本终得罪其子稹拒命秬方休假还家稹表斥损时政或言秬为之诏流崖州赐死　　欧阳衮
按福州府志衮字希周闽县人宝历元年及第官监察御史二子琳玭皆登进士复中宏词以诗赋世家　　欧阳万按唐书宰相世系表欧阳琮八世孙万安福令　　欧阳雅按唐书宰相世系表欧阳万孙雅字正言
　　欧阳楚
按唐书宰相世系表欧阳万孙楚
　　欧阳&#
按唐书宰相世系表欧阳雅子&#字德用韶阳簿　　欧阳远按唐书宰相世系表欧阳楚子远
　　欧阳成
按唐书宰相世系表欧阳楚子成
　　欧阳谟
按唐书宰相世系表欧阳&#子谟
　　欧阳訰
按唐书宰相世系表欧阳&#子訰字达明
　　欧阳铉
按唐书宰相世系表欧阳远子铉
　　欧阳鄂
按唐书宰相世系表欧阳远子鄂
　　欧阳邺
按唐书宰相世系表欧阳谟子邺
　　欧阳鄠
按唐书宰相世系表欧阳訰子鄠
　　欧阳郴
按唐书宰相世系表欧阳訰子郴
　　欧阳邦
按唐书宰相世系表欧阳訰子邦
　　欧阳持
按万姓统谱持高安人天复中进士为太学博士昭宗迁洛持察朱全忠有异志遁归西山杨行密奏除左拾遗未几归　　后唐
　　欧阳柔
按五代史前蜀世家王建永平二年初田令孜之为监军也盗唐传国玺入于蜀而埋之二月尚食使欧阳柔治令孜故第穿地而得之以献　　欧阳晃
按五代史前蜀世家王建永平三年秋七月立其幼子郑王宗衍为太子光天元年六月建卒太子立衍年少荒淫委其政于宦者宋光嗣欧阳晃等　　后周
　　欧阳广
按万姓统谱广吉水人武安节度使边镐昏懦无断在湖南政出多门不合众心广上书言镐非将帅才必失湖南宜别择良帅益兵以救其败不报已而刘言袭镐据之唐主思广之言拜本县令　　宋
　　欧阳忠
按万安县志忠字敬直庐陵永和人与宋艺祖为布衣交后以陈桥之变叙平寇功封梁国公　　欧阳敷
按九江府志敷字华道邓州南阳人汉隐帝间为中书舍人继秉天雄军节钺周太祖时为光禄大夫检校尚书侍郎后因兵乱避居九华山淳化间卒　　欧阳回按宋史西蜀世家欧阳回益州华阳人父珏通泉令迥少事王衍为中书舍人后唐同光中蜀平随衍至洛阳补秦州从事孟知祥镇成都回复来入蜀孟知祥僣号以为中书舍人广政十二年拜翰林学士迁礼部侍郎转吏部侍郎加承旨二十四年拜门下侍郎兼户部尚书平章事监修国史尝拟白居易讽谏诗五十篇以献昶手诏嘉美赉以银器锦彩从昶归朝为右散骑常侍俄充翰林学士就转左散骑常侍岭南平遣回祭南海回称病不出太祖怒罢其职以本官分司西京开宝四年卒年七十六赠工部尚书迥坦率无检操雅善长笛好为歌诗多而不工在蜀日卿相以奢靡相尚回犹能守俭素此其可称也　　欧阳观按尚友录观字仲实庐陵人少孤力学天性仁孝岁时祀先人为涕泣曰祭之丰不如养之薄也为泗州司理时尝秉烛治官书屡发叹妻问之曰此死狱也我求其生不得尔子修方三岁乳者抱立于旁观曰术者谓我岁在戌必死使其言验不及见儿之立也后当以吾言告之　　欧阳&#
按万姓统谱字日华观弟与观同登进士累官至桂阳监民有相殴至死者狱久不决出囚饮食之独留一人曰汝持匕以左手今死者伤右肋此汝杀之明也囚即服其决狱多类此官至都官员外郎　　欧阳修按宋史欧阳修传修字永叔庐陵人四岁而孤母郑守节自誓亲诲之学家贫至以荻画地学书幼敏悟过人读书辄成诵及冠嶷然有声得唐韩愈遗&#读而心慕焉苦志探赜至忘寝食必欲并辔绝驰而追与之并举进士南宫第一擢甲科调西京推官入为馆阁校勘范仲淹以言事贬在廷多论救司谏高若讷以为当黜修贻书责之坐贬夷陵令稍徙干德令庆历三年知谏院时仁宗更用大臣杜衍富&#韩琦范仲淹皆在位增谏官员用天下名士修首在选中同修起居注知制诰会保州兵乱以为河北都转运使是时杜衍等相继以党议罢去修慨然上疏邪党益忌傅致以罪左迁知滁州徙扬州颍州复学士留守南京迁翰林学士俾修唐书知嘉佑二年贡举时士子尚为险怪奇涩之文号太学体修痛排抑之场屋之习从是遂变加龙图阁学士知开封府改群牧使唐书成拜礼部侍郎罢知陈州五年拜枢密副使六年参知政事修平生与人尽言无隐及执政士大夫有所干请辄面谕可否虽台谏官论事亦必以是非诘之以是怨诽益众帝将追崇濮王命有司议修引丧服记以为本生之亲改称皇伯历考前世皆无典据御史吕诲等诋修修求退罢知亳州明年知青州徙蔡州修以风节自持既数被污蔑年六十即连疏乞谢事帝辄优诏弗许及请止散青苖钱为王安石所诋故求归愈切熙宁四年以太子少师致仕五年卒谥曰文忠修始在滁州号醉翁晚更号六一居士天资刚劲见义勇为虽机&#在前触发之不顾放逐流离至于再三志气自若也好古嗜学凡周汉以降金石遗文断编残简一切掇拾研稽异同立说于左的的可表证谓之集古录奉诏修唐书纪志表自撰五代史记　　欧阳发
按宋史欧阳修传修子发字伯和少好学师事安定胡瑗得古乐锺律之说不治科举文词独探古始立论议自书契来君臣世系制度文物旁及天文地理靡不悉究以父恩补将作监主簿赐进士出身累迁殿中丞卒年四十六苏轼哭之以谓发得文忠公之学汉伯喈晋茂先之流也　　欧阳棐
按宋史欧阳修传修中子棐字叔&#广览强记能文辞用荫为秘书省正字登进士乙科调陈州判官以亲老不仕修卒代草遗表神宗读而爱之意修自作也服除始为审官主簿累迁职方员外郎知襄州曾布执政其妇兄魏泰倚声势来居襄规占公私田园强市民货郡县莫敢谁何至是指州门东偏官邸废址为天荒请之吏具成牍至棐曰孰谓州门之东偏而有天荒乎却之众共白曰泰横于汉南久今求地而缓与之且不可而又可却耶棐竟持不与泰怒谮于布徙知路州旋罢去元符末还朝历吏部右司二郎中以直秘阁知蔡州蔡地薄赋重转运使又为覆折之令多取于民民不堪命会有诏禁止而佐吏惮使者不敢以诏旨从事棐曰州郡之于民诏令苟有未便犹将建请今天子诏意深厚知覆折之病民手诏止之若有惮而不行何以为长吏命即日行之未几坐党籍废十余年卒　　欧阳辨
按江南通志辨字季默修之少子子瞻在颍诗云风流犹有三欧存盖指伯和仲&#季默也兄弟俱家于颍　　欧阳&#
按江南通志&#官歙州治盗如神历治七年皆有政声　　欧阳辟
按广西通志辟字晦夫灵川人元佑六年举进士任雷州石康令至任六年乞休归行李萧然居无完壁尝以茅为舍乐琴书于其中将终身焉为唐少卿着遇仙传　　欧阳经
按连州志经石龙头人家世业儒经尢卓颖登进士第后乞归建一草堂日读书其中初任杭州幕官以诗文见称时苏轼帅杭州荐之官至朝散大夫知封州　　欧阳珣
按宋史欧阳珣传珣字全美吉州庐陵人崇宁五年进士调忠州学教授南安军司录知盐官县以荐上京师遇国难及出使加将作监丞金人犯京师朝议割河北绛磁深三镇地讲和珣率其友九人上书极言祖宗之地尺寸不可以与人及事急会群臣议珣复抗论当与力战战败而失其地他日取之直不战而割其地他日取之曲时宰怒欲杀珣乃遣珣奉使割深州珣至深州城下恸哭谓城上人曰朝廷为奸臣所&#至此吾已办一死来矣汝等宜勉为忠义报国金人怒执送燕焚死之　　欧阳澈
按宋史欧阳澈传澈字德明抚州崇仁人年少美须眉善谈世事尚气大言慷慨不少屈而忧国悯时出于天性靖康初应制条弊政陈安边御敌十策州未许发退而复采朝廷之阙失政令之乖违可以保邦御俗之方可以去&#国残民之贼者十事复为书并上闻已而复论列十事言臣所进三书实为切要然而触权臣者有之迕天听者有之或结怨富贵之门或遗怒台谏之官臣非不知而敢抗言者愿以身而安天下也所上书为三巨轴州将为选力士荷之以行会金人大入要盟城下而去澈闻语人曰我能口伐金人强于百万之师愿杀身以安社稷有如上不见信请质子女于朝乡人每笑其狂止之不可乃徒步走行在高宗即位南京伏阙上封事极诋用事大臣遂见杀时年三十七许翰为陈东澈着哀辞澈所着飘然集六卷会稽胡衍既刻之丰城范应钤为立祠学中　　欧阳元量
按万姓统谱元量字宏中新喻人少有远志尝与弟昌邦入青原山着决胜兵要经进于上自宁乡令转阳山令绍兴间有盗黄三夏谋结猺獠三延为暴元量率三乡民兵夜屯富连岩佛寺期至明破贼贼出不意夜劫其寺元量与敌不利被执而死民悼之立祠寺北　　欧阳昌邦
按万姓统谱昌邦字德升元量弟靖康间在太学时伪楚僣号一时名同者改之或劝昌邦改名曰吾惟知避国讳而已他何暇计遂辞去后以恩科终永淳令　　欧阳朴
按万姓统谱朴字全真昌邦子举进士作州县二十余年不求人知改知衡阳未赴一日无疾辄大书力学持身语数幅戒其子且命勿徇俗为释老费言毕而逝　　欧阳识
</div>
    <div class="pagination">
<a href="氏族典卷诸姓部_page828.html">上一页</a><span>...</span><a href="氏族典卷诸姓部_page824.html">824</a><a href="氏族典卷诸姓部_page825.html">825</a><a href="氏族典卷诸姓部_page826.html">826</a><a href="氏族典卷诸姓部_page827.html">827</a><a href="氏族典卷诸姓部_page828.html">828</a><span class="current-page">829</span><a href="氏族典卷诸姓部_page830.html">830</a><a href="氏族典卷诸姓部_page831.html">831</a><a href="氏族典卷诸姓部_page832.html">832</a><a href="氏族典卷诸姓部_page833.html">833</a><a href="氏族典卷诸姓部_page834.html">834</a><span>...</span><a href="氏族典卷诸姓部_page830.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
