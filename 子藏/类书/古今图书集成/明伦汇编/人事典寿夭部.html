<!DOCTYPE html>
<html>
<head>
    <meta charset="UTF-8">
    <title>人事典寿夭部 - 第 1 页/共 2 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>人事典寿夭部 - 第 1 页/共 2 页</h1>
    <div class="content">
　寿夭部汇考
书经
　　洪范
五福一曰寿

大
全
陈氏大猷曰人莫不好生恶死寿则生之长者　四代皆尚齿故五福寿为先六极一曰凶短折

注
凶者不得其死也短折者横夭也祸莫大于凶　短折故先言之礼记
　　曲礼
寿考曰卒短折曰不禄
尔雅
　　释诂
黄发齯齿鲐背老寿也

注
黄发发落更生黄者齯齿齿堕更生细者鲐背　背皮如鲐鱼犹耆也皆寿考之通称洛书甄耀度
　　赐筭
黄帝曰凡人生一日天帝赐筭三万六千又赐纪二千圣人得三万六千七百二十凡人得三万六千一纪主一岁圣人加七百二十宋史
　　天文志
老人一星在弧矢南一名南极常以秋分之旦见于丙候之南郊春分之夕没于丁见则治平天子寿昌不见则兵起岁荒君忧客星入为民疫一曰兵起老者忧流星犯之老人多疾一曰兵起白云气入之国当绝丈人二星在军市西南主寿考悼耄矜寡以哀穷人星亡人臣不得自通
　寿夭部总论
书经
　　无逸
周公曰呜呼我闻曰昔在殷王中宗严恭寅畏天命自度治民祇惧不敢荒宁肆中宗之享国七十有五年其在高宗时旧劳于夕爰暨小人作其即位乃或亮阴三年不言其惟不言言乃雍不敢荒宁嘉靖殷邦至于小大无时或怨肆高宗之享国五十有九年其在祖甲不义惟王旧为小人作其即位爰知小人之依能保惠于庶民不敢侮鳏寡肆祖甲之享国三十有三年自时厥后立王生则逸生则逸不知稼穑之艰难不闻小人之劳惟耽乐之从自时厥后亦罔或克寿或十年或七八年或五六年或四三年周公曰呜呼厥亦惟我周太王王季克自抑畏文王卑服即康功田功徽柔懿恭怀保小民惠鲜鳏寡自朝至于日中昃不遑暇食用咸和万民文王不敢盘于游田以庶邦惟正之供文王受命惟中身厥享国五十年
大
全
吕氏曰严恭寅畏合而言之敬也治民祗惧不　敢荒宁皆敬也惟敬故寿也主静则悠远博厚自　强则坚实精明操存则血气循轨而不乱收敛则　精神内固而不浮至于俭约克治去戕贼之类又　不待言凡此皆敬之力寿之理也自此至文王其　寿莫非此理李氏杞曰无逸必寡欲寡欲而不寿　者鲜矣逸乐必多欲多欲而能全生者亦鲜矣张　氏曰高宗不敢荒宁则志气凝定精神纯一此长　年之基民心大和导迎善气又所以致长年也盖　神气耗散则根本不固厉气外袭则天和日消有　一于此皆足致夭苏氏曰人莫不好逸欲而其所　甚好者生也以其所甚好禁其所好庶几必信然　犹有不信者以逸豫为未必害生也汉武帝唐明　皇岂无欲者哉而寿如此夫多欲不享国者皆是　也武帝明皇千一而已岂可专望乎此哉吕氏曰　忧勤者必寿逸豫者必夭此周公格言大训非特　以戒成王实万世人主之龟鉴也盖人之一心苟　有所操存则精神思虑日由乎天理之中其寿固　可必孔子所谓仁者寿诗人所谓乐只君子万寿　无期亦即其理而推之耳后世之君惮忧勤而恣　逸乐伐性伤生靡所不至乃欲慕神仙之术以求　长年何其愚之甚也欤　　君奭
公曰君奭天寿平格保乂有殷

注
吕氏曰坦然无私之谓平格者通彻三极而无　间者也天无私寿惟至平通格于天者则寿之伊　尹而下六臣能尽平格之实故能保乂有殷多历　年所孔子家语
　　五仪解
哀公问于孔子曰智者寿乎仁者寿乎孔子对曰然人有三死而非其命也行己自取也夫寝处不时饮食不节逸劳过度者疾共杀之居下位而上干其君嗜欲无厌而求不止者刑共杀之以少犯众以弱侮强忿怒不类动不量力者兵共杀之此三者死非命也人自取之若夫智士仁人将身有节动静以义喜怒以时无害其性虽得寿焉不亦可乎庄子
　　齐物论
天下莫大于秋毫之末而泰山为小莫寿乎殇子而彭祖为夭天地与我并生而万物与我为一既已为一矣且得有言乎既已谓之一矣且得无言乎一与言为二二与一为三自此以往巧历不能得而况其凡乎韩诗外传
　　论寿夭
哀公问孔子曰有智寿乎孔子曰然人有三死而非命也者自取之也居处不理饮食不节劳过者病共杀之居下而好干上嗜欲无厌求索不止者刑共杀之少以敌众弱以侮强忿不量力者兵共杀之故有三死而非命者自取之也诗云人而无仪不死何为法言　　君子篇
或问龙龟鸿鹄不亦寿乎曰寿曰人可寿乎曰物以其性人以其仁或问寿可益乎曰德曰回牛之行德矣曷寿之不益也曰德故尔如回之残牛之贼也焉得尔曰残贼或寿曰彼妄也君子不妄有生者必有死有始者必有终自然之道也论衡
　　气寿篇
凡人禀命有二品一曰所当触值之命二曰强弱寿夭之命所当触值谓兵烧压溺也强寿弱夭谓禀气渥薄也兵烧压溺遭以所禀为命未必有审期也若夫强弱夭寿以百为数不至百者气自不足也夫禀气渥则其体强体强则其命长气薄则其体弱体弱则命短命短则多病寿短始生而死未产而伤禀之薄弱也渥强之人不卒其寿若夫无所遭遇虚居困劣短气而死此禀之薄用之竭也此与始生而死未产而伤一命也皆由禀气不足不自致于百也人之禀气或充实而坚强或虚劣而□弱充实坚强其年寿虚劣□弱失弃其身天地生物物有不遂父母生子子有不就物有为实枯死而堕人有为儿夭命而伤使实不枯亦至满岁使儿不伤亦至百年然为实儿而死枯者禀气薄则虽形体完具虚劣气少不能充也儿生号啼之声鸿朗高畅者寿嘶喝湿下者夭何则禀寿夭之命以气多少为主性也妇人疏字者子活数乳者子死何则疏而气渥子坚强数而气薄子□弱也怀子而前已产子死则谓所怀不活名之曰怀其意以为已产之子死故感伤之子失其性矣所产子死所怀子凶者字乳亟数气薄不能成也虽成人形体则易感伤独先疾病病独不治百岁之命是其正也不能满百者虽非正犹为命也譬犹人形一丈正形也名男子为丈夫尊公妪为丈人不满丈者失其正也虽失其正犹乃为形也夫形不可以不满丈之故谓之非形犹命不可以不满百之故谓之非命也非天有长短之命而人各有禀受也由此言之人受气命于天卒与不卒同也语曰图王不成其弊可以霸霸者王之弊也霸本当至于王犹寿当至于百也不能成王退而为霸不能至百消而为夭王霸同一业优劣异名寿夭或一气长短殊数何以知不满百为夭者百岁之命也以其形体小大长短同一等也百岁之身五十之体无以异也身体不异血气不殊鸟兽与人异形故其年寿与人殊数何以明人年以百为寿也世间有矣儒者说曰太平之时人民侗长百岁左右气和之所生也尧典曰朕在位七十载求禅得舜舜征三十岁在位尧退而老八岁而终至殂落九十八岁未在位之时必已成人今计数百有余矣又曰舜生三十征用三十在位五十载陟方乃死适百岁矣文王谓武王曰我百尔九十吾与尔三焉文王九十七而薨武王九十三而崩周公武王之弟也兄弟相差不过十年武王崩周公居摄七年复政退老出入百岁矣邵公周公之兄也至康王之时尚为太保出入百有余岁矣圣人禀和气故年命得正数气和为治平故太平之世多长寿人百岁之寿盖人年之正数也犹物至秋而死物命之正期也物先秋后秋则亦如人死或增百岁或减百也先秋后秋为期增百减百为数物或出地而死犹人始生而夭也物或逾秋不死亦如人年多度百至于三百也传称老子二百余岁邵公百八十高宗享国百年周穆王享国百年并未享国之时皆出百三十四十岁矣　　无形篇
人禀元气于天各受寿夭之命以立长短之形犹陶者用土为簋廉冶者用铜为柈杆矣器形已成不可小大人体已定不可减增用气为性性成命定体气与形骸相抱生死与期节相须形不可变化命不可减加以陶冶言之人命短长可得论也或难曰陶者用土为簋廉簋廉一成遂至毁败不可复变若夫冶者用铜为柈杆柈杆虽已成器犹可复烁柈可得为尊尊不可为簋人禀气于天虽各受寿夭之命立以形体如得善道神药形可变化命可加增曰冶者变更成器须先以火燔烁乃可大小短长人冀延年欲比于铜器宜有若垆炭之化乃易形形易寿亦可增人何由变易其形便如火烁铜器乎礼曰水潦降不献鱼□何则雨水暴下虫蛇变化化为鱼□离本真暂变之虫臣子谨慎故不敢献人愿身之变冀若虫蛇之化乎夫虫蛇未化者不若不化者虫蛇未化人不食也化为鱼□人则食之一有
见字
食则寿命乃短非
所冀也岁月推移气变物类虾为鹑雀为蜃蛤人愿身之变冀若鹑与蜃蛤鱼□之类也人设捕蜃蛤得者食之虽身之不化寿命不得长非所冀也鲁公牛哀寝疾七日变而成虎鲧殛羽山化为黄能（能音奴来反）
顾身变者冀牛哀之为虎鲧之为能乎则夫虎能之寿不能过人天地之性人最为贵变人之形更为禽兽非所冀也凡可冀者以老翁变为婴儿其次白发复黑齿落复生身气丁强超乘不衰乃可贵也徒变其形寿命不延其何益哉且物之变随气若应政治有所象为非天所欲寿长之故变易其形也又非得神草珍药食之而变化也人恒服药固寿能增加本性益其身年也遭时变化非天之正气人所受之真性也天地不变日月不易星辰不没正也人受正气故体不变时或男化为女女化为男由高岸为谷深谷为陵也应政为变为政变非常性也汉兴老父授张良书已化为石是以石之精为汉兴之瑞也犹河精为人持璧与秦使者秦亡之征也蚕食桑老绩而为又化而为蛾蛾有两翼变去蚕形蛴螬化为复育复育转而为蝉蝉生两翼不类蛴螬凡诸命蠕蜚之类多变其形易其体至人独不变者禀得正也生为婴儿长为丈夫老为父翁从生至死未尝变更者天性然也天性不变者不可令复变变者不可不变若夫变者之寿不若不变者人欲变其形辄增益其年可也如徒变其形而年不增则蝉之类也何谓人愿之龙之为虫一存一亡一短一长龙之为性也变化斯须辄复非常由此言之人物也受不变之形不可变更年不可增减传称高宗有桑谷之异悔过反政享福百年是虚也传言宋景公出三善言荧惑却三舍延年二十一载是又虚也又言秦穆公有明德上帝赐之十九年是又虚也称赤松王乔好道为仙度世不死是又虚也假令人生立形谓之甲终老至死常守甲形如好道为仙未有使甲变为乙者也夫形不可变更年不可减增何则形气性天也形为春气为夏人以气为寿形随气而动气性不均则于体不同牛寿半马马寿半人然则牛马之形与人异矣禀牛马之形当自得牛马之寿牛马之不变为人则年寿亦短于人世称高宗之徒不言其身形变异而徒言其增延年寿故有信矣形之血气也犹囊之贮粟米也一石囊之高大亦适一石如损益粟米囊亦增减人以气为寿气犹粟米形犹囊也增减其寿亦当增减其身形安得如故如以人形与囊异气与粟米殊更以苞瓜喻之苞瓜之汁犹人之血也其肌犹肉也试令人损益苞瓜之汁令其形如故耐为之乎人不耐损益苞瓜之汁天安耐增减人之年人年不可增减高宗之徒谁益之者而云增加如言高宗之徒形体变易其年亦增乃可信也今言年增不言其体变未可信也何则人禀气于天气成而形立则命相须以至终死形不可变化年亦不可增加以何验之人生能行死则僵仆死则气减形消而坏禀生人形不可得变其年安可增人生至老身变者发与肤也人少则发黑老则发白白久则黄发之变形非变也人少则肤白老则肤黑黑久则黯若有垢矣发黄而肤为垢故礼曰黄无疆发变异故人老寿迟死骨肉不可变更寿极则死矣五行之物可变改者唯土也埏以为马变以为人是谓未入陶更火者也如使成器入更火牢坚不可复变今人以为天地所陶冶矣形已成定何可复更也图仙人之形体生毛臂变为翼行于云则年增矣千岁不死此虚图也世有虚语亦有虚图假使之然蝉蛾之类非真正人也海外三十五国有毛民羽民羽则翼矣毛羽之民土形所出非言为道身生毛羽也禹益见西王母不言有毛羽不死之民亦在外国不言有毛羽毛羽之民不言不死不死之民不言毛羽毛羽未可以效不死仙人之有翼安足以验长寿乎中论
　　夭寿
或问孔子称仁者寿而颜渊早夭积善之家必有余庆而比干子胥身陷大祸岂圣人之言不信而欺后人耶故司空颍川荀爽论之以为古人有言死而不朽谓太上有立德其次有立功其次有立言其身殁矣其道犹存故谓之不朽夫形体者人之精魄也德义令闻者精魄之荣华也君子爱其形体故以成其德义也夫形体固自朽敝消亡之物寿与不寿不过数十岁德义立与不立差数千岁岂可同日言也哉颜渊时有百年之人今宁复知其姓名耶诗云万有千岁眉寿无有害人岂有万寿千岁者皆令德之谓也由此观之仁者寿岂不信哉传曰所好有甚于生者所恶有甚于死者比干子胥皆重义轻死者也以其所轻获其所重求仁得仁可谓庆矣槌钟击磬所以发其声也煮鬯烧熏所以扬其芬也贤者之穷厄戮辱此槌击之意也其死亡陷溺此烧煮之类也北海孙翱以为死生有命非他人之所致也若积善有庆行仁得寿乃教化之义诱人而纳于善之理也若曰积善不得报行仁者凶则愚惑之民将走千恶以反天常故曰民可使由之不可使知之身体发肤受之父母不敢毁伤孝之至也若夫求名之徒残疾厥体冒厄危戮以徇其名则曾参不为也子胥违君而适雠国以雪其耻与父报雠悖人臣之礼长畔弒之原又不深见二主之异量至于悬首不化斯乃凶之大者何庆之为干以为二论皆非其理也故作辩夭寿云干闻先民称所恶于知者为凿也不其然乎是以君子之为论也必原事类之宜而循理焉故曰说成而不可间也义立而不可乱也若无二难者苟既违本而死又不以其实夫圣人之言广矣大矣变化云为固不可以一概齐也今将妄举其目以明其非夫寿有三有王泽之寿有声闻之寿有行仁之寿书曰五福一曰寿此王泽之寿也诗云其德不爽寿考不忘此声闻之寿也孔子曰仁者寿此行仁之寿也孔子云尔者以仁者寿利养万物万物亦受利矣故必寿也荀氏以死而不朽为寿则书何故曰在昔殷王中宗严恭寅畏天命自度治民祗惧不敢荒宁肆中宗之享国七十有五年其在高宗实旧劳于外爰暨小人作其即位乃或亮阴三年不言惟言乃雍不敢荒宁嘉靖殷国至于小大无时或怨肆高宗之享国五十有九年其在祖甲不义惟王旧为小人作其即位爰知小人之依能保惠庶民不侮鳏寡肆祖甲之享国三十有三年自时厥后立王生则逸不知稼穑之艰难不知小人之劳苦惟□乐是从自时厥后亦罔或克寿或十年或七八年或五六年或三四年者周公不知夭寿之意乎故言声闻之寿者不可同于声闻是以达人必参之也孙氏专以王教之义也恶愚惑之民将反天常孔子何故曰有杀身以成仁无求生以害仁又曰自古皆有死民无信不立欲使知去食而必死也昔者仲尼乃欲民不仁不信乎夫圣人之教乃为明允君子岂徒为愚惑之民哉愚惑之民威以斧钺之戮惩以刀墨之刑迁之他邑而流于裔土犹或不悛况以言乎故曰惟上智与下愚不移然则荀孙之义皆失其情亦可知也昔者帝喾已前尚矣唐虞三代厥事可得略闻乎自尧至于武王自稷至于周召皆仁人也君臣之数不为少矣考其年寿不为夭矣斯非仁者寿之验耶又七十子岂残酷者哉顾其仁有优劣耳其夭者惟颜回据一颜回而多疑其余无异以一钩之金权于一车之羽云金轻于羽也天道迂阔暗昧难明圣人取大略以为成法亦安能委曲不失毫芒无差跌乎且夫信无过于四时而春或不华夏或陨霜秋或雨雪冬或无冰岂复以为难哉所谓祸者己欲违之而反触之者也比干子胥已知其必然而乐为焉天何罪焉天虽欲福仁亦不能以手臂引人而亡之非所谓无庆也荀令以此设难而解以槌击烧熏于事无施孙氏讥比干子胥亦非其理也殷有三仁比干居一何必启手然后为德子胥虽有雠君之过独有观心知仁悬首不化固臣之节也且夫贤人之道者同归而殊途一至而百虑或见危而授命或望善而遐举或被发而狂歌或三黜而不去或辞聘而山栖或忍辱而俯就岂得责以圣人也哉于戏通节之士实关斯事其审之云耳
　寿夭部杂录
书经召诰今冲子嗣则无遗寿曰其稽我古人之德矧曰其有能稽谋自天吕刑惟吕命王享国百年耄荒
诗经豳风七月章为此春酒以介眉寿按正义人老必有毫眉秀出按朱注介助也介眉寿者颂祷之词也大全王氏曰养气体以助之也小雅天保章如南山之寿
南山章乐只君子万寿无期
又
乐只君子万寿无疆
又
乐只君子遐不眉寿
又
乐只君子遐不黄
又
乐
只君子保艾尔后按注黄老人发复黄也老人面冻梨色如浮垢也保安艾养也蓼萧章其德不爽寿考不忘
又
宜兄宜弟令德寿岂
按注寿岂寿而且乐也
大雅棫朴章周王寿考遐不作人按注文王九十七乃终故言寿考行苇章酌以大斗以祈黄黄台背以引以翼寿考维祺以介景福按注黄老人之称以祈黄犹曰以介眉寿云耳台鲐也人老则背有鲐文引导翼辅祺吉也此颂祷之词欲其饮此酒而得老寿又相引导辅翼以享寿祺介景福也大全辅氏曰台背则老又甚于黄也相引导则不昧于所适相辅翼则不怠于所行相与年高而德卲也鲁颂閟宫章三寿作朋如冈如陵按注三寿未详或曰寿与冈陵等而为三也又
俾尔昌而炽俾尔寿而
富黄发台背寿胥与试俾尔昌而大俾尔耆而艾万有千岁眉寿无有害按注寿胥与试之义未详王氏曰寿考者相与为公用也苏氏曰愿其寿而相与试其才力以为用也按大全曹氏曰老寿者相与试用则不特三寿作朋而已所用皆老成人也又
天锡公
纯嘏眉寿保鲁
又
令妻寿母
又
既多受祉黄发儿齿
按注儿齿齿落更生细者亦寿征也
左传襄公八年子驷曰周诗有之曰俟河之清人寿几何庄子逍遥游楚之南有冥灵者以五百岁为春五百岁为秋上古有大椿者以八千岁为春八千岁为秋而彭祖乃今以久特闻众人匹之不亦悲乎齐物论莫寿乎殇子而彭祖为夭
盗跖篇人上寿百岁中寿八十下寿六十
韩子解老篇人无祸害则尽天年尽天年则全而寿淮南子墬形训暑气多夭寒气多寿论衡正说篇或说春秋二百四十二年者上寿九十中寿八十下寿七十孔子据中寿三世而作三八二十四故二百四十年也述异记仙者说元鹿为脯食之寿二千岁
册府元龟寿考洪范五福其一曰寿诗人之述黄易象之纪大□皆其事也盖夫民禀天地之中以生其扎瘥夭阏中道而殒者不可胜数矣乃有鲐背齯齿皤皤华皓而筋力靡秏精爽不衰以至饰巾待期启手无恨此康宁终命尽其天年者欤传之所载八十九十曰耄百年曰期颐人之享年及于耄期诚足贵矣三代而下悉用论次其有百岁以上至数百岁者岂特禀异气哉短命孔子曰苗而不秀者有矣夫秀而不实者有矣夫盖难其才殆庶几奄及短命时方丁壮不克永年揭修短之有期而贤愚之无间世莫仰其惠人弗知其然斯为不幸历代所伤者矣东坡志林尝有三老相遇或问之年一人曰吾年不可记但忆少年时与盘古有旧一人曰海水变桑田时吾辄下一筹尔来吾筹已满十间屋一人曰吾所食蟠桃弃其核于昆仑山之下今已与昆仑齐矣以予观之三子者与蜉蝣朝菌何以异哉颜回箪食瓢饮其为造物者费亦省矣然且不免于夭折使回更吃得两箪食半瓢饮当更不活得二十九岁然造物者辄支盗跖两日禄料足为回七十年粮矣但恐回不要耳过庭录六伯祖子正丞相长子有大才博学年甫三十二而卒有文集百卷鲁直为跋其后其略云士之学期于没而不朽君子之道百世以俟圣人故寿夭之际未尝置言凫鹤之短长故物不能齐也虽然有连城之璧操之甚栗中道而毁岂能使人无慨于心哉范子正予不及友也予尝亲闻其人又得其言皆可传后问其所游则司马温公爱之问其为吏则年三十试吏单又方使者剥肤椎髓取于民以自为功子正以岁饥独舍单父民钱十九虽没世可以不朽矣游宦纪闻洪文敏公容斋随笔论人君寿考自三代而后惟梁武帝八十三以侯景之祸幽辱告终至光尧太上皇帝之福寿真可于天人中求之国朝大臣如枢相张升宫保赵概皆八十六陈文惠八十三杜祁公八十一□郑公八十文潞公独九十二张文定公八十五范蜀公曾宣靖苏文定皆八十余渡江后惟史越王八十三周益公八十云续明道杂志世言眉毫不如耳毫耳毫不如老饕此言老人饕餮嗜饮食最年老之相也此语未必然某见数老人皆饮食至少其说亦有理内侍张茂则每食不过粗饭一盏许浓腻之物绝不向口老而安宁年八十余卒茂则每劝人必曰且少食无大饱王□龙图造食物必至精细食不尽一器食包子不过一二枚耳年八十卒临老犹康强精神不衰王为余言食取补气不饥即已饱生众疾至用药物消化尤伤和也刘几秘监食物尤薄仅饱即止亦年八十而卒刘监尤喜饮酒每饮酒更不食物啖少果实而已循州苏侍郎每见某即劝令节食言食少即藏气流通而少疾苏公贬瘴乡累年近六十而传闻亦康健无疾盖得其力也苏公饮酒而不服药每与客食未饱已舍匕箸清波杂志樱桃抄乳酪正雨厌肥梅风忺吹箨咸瞻格天阁见十眉环侍争鸣弦索茶瓯试瀹更良夜沉沉细酌问间生此日为谁曾向玉皇案前持□龟鹤从他祝寿未比当年阴功堪托天应不错教公议细评泊自和戎以来谋国多少萧曹卫霍奈胡儿自若唯守绍兴旧约闽士朱耆寿字国箕为秦伯和侍郎寿朱久游上庠博洽能文一时诸公皆知之以累举得官监临安赤山酒年八十余而终容斋四笔陈正敏遁斋闲览梁灏八十二岁雍熙二年状元及第其谢启云白首穷经少伏生之八岁青云得路多太公之二年后终秘书监卒年九十余此语既着士大夫亦以为口实予以国史考之梁公字太素雍熙二年廷试甲科景德元年以翰林学士知开封府暴疾卒年四十二子固亦进士甲科至直史馆卒年三十三史臣谓梁方当委遇中途夭谢又云梁之秀□中道而摧明白如此遁斋之妄不待攻也齐东野语先世旧藏吴兴张氏十咏图一卷乃张子野图其父维平生诗有十首也其一太守马太卿会六老于南园云贤侯美化行南国华发欣欣奉宴娱政绩已闻同水薤恩辉遂喜及桑榆休言身外荣名好但恐人间此会无他日定知传好事丹青宁羡洛中图其二庭鹤云戢翼盘桓傍小庭不无清夜梦烟汀静翘月色一团素闲啄苔钱数点青终日稻粱聊自足满前鸡鹜漫相形已随秋意归诗笔更与幽栖上画屏其三玉蝴蝶花云雪朵中间蓓蕾齐骤闻尤觉绣工迟品高多说琼花似曲妙谁将玉笛吹散舞不休零晚树团飞无定撼风枝漆园如有须为梦若在蓝田种更宜其四孤帆云江心云破处遥见去帆孤浪阔疑升汉风高若泛湖依微过远屿仿□落荒芜莫问乘舟客利名同一途其五宿清江小舍破损仅存一句云菇叶青青绿荇齐其六归燕云社燕秋归何处乡群雏齐老稻青黄犹能时暂栖庭树渐觉稀□度苑墙已任风庭下帘幕却随烟艇过潇湘前春认得安巢所应免差池拣杏梁其七闻砧云遥野空林砧杵声浅沙栖雁自相鸣西风送响暝色静久客感秋悉思生何处征人移塞帐即时新月落江城不知今夜捣衣曲欲写秋闺多少情其八宿后陈庄云腊冻初开苕水清烟村远郭漫吟行滩头斜日凫鹥队枕上西风鼓角声一棹寒灯随夜钓满犁膏雨□春耕谁言五福仍须富九十余年乐太平其九送丁逊秀才赴举云鹏去天池凤翼随风云高处约先飞青袍赐宴出关近带取琼林春色归其十贫女云蒿簪掠鬓布裁衣水鉴虽明亦懒窥数亩秋禾满家食一机官帛几梭丝物为贵宝天应与花有秋香春不知多少年来豪族女总教时样画蛾眉孙觉莘老序之云富贵而寿考者人情之所其慕贫贱而夭短者人情之所甚哀然有得于此者必遗于彼故宁处康强之贫寿考之贱不愿多藏而病忧显荣而夭短也赠尚书刑部侍郎张公讳维吴兴人少年学书贫不能卒业去而躬耕以为养善教其子至于有成平居好诗以吟咏自娱浮游闾里上下于溪湖山谷之间遇物发兴率然成章不事雕琢之巧采绘之华而雅意自得徜徉闲肆往往与同时处士能诗者为辈盖非无忧于中无求于世其言不能若是也公不出仕而以子封至正四品亦可谓贵不治职而受禄养以终其身亦可谓富行年九十有一可谓寿考夫享人情之所甚慕而违其所哀无忧无求而见之吟咏则其自得而无怨怼之辞萧然而有沉淡之思其宜然哉公卒十八年公子尚书都官郎中先亦致仕家居取公平生所自爱诗十首写之缣素号十咏图传示子孙而以序见属余既爱侍郎之寿都官之孝为之序而不辞都官字子野盖其年八十有二云此事不详于郡志而张维之名亦不显故人少知者会直斋陈振孙二卿方修吴兴志讨摭旧事见之大喜遂传其图且详考颠末为之跋云庆历六年吴兴郡守宴六老于南园酒酣赋诗安定胡先生瑗教授湖学为序其事六人者工部侍郎郎简年七十九司封员外郎范说年八十六卫尉寺丞张维年九十一俱致仕刘维庆年九十二周守中年九十五吴琰年七十二皆有子弟列爵于朝刘殿中丞述之仲父周大理丞颂之父吴大理丞知几之父也诗及序刻石园中园废石亦不存其事见图经及安定言行录余尝考之郎简杭人也或尝寓于湖范说治平三年进士同学究出身周颂天圣八年进士刘吴盛族述与知几皆有名迹可见独张维无所考近周明叔史君得古画三幅号十咏图者乃维所作诗也首篇即南园宴集所赋孙觉莘老序之其略云云于是始知维为子野之父也时熙宁五年岁在壬子逆数而上八十二年子野之生当在淳化辛卯其父享年九十有一正当为守会六老之年实庆历丙戌逆数而上九十一年则周世宗显德丙辰也后四年宋兴自是日趋太平极盛之世及于熙宁元丰再更甲子矣子野于其间擢儒科登膴仕为时闻人赠其父官四品仍父子皆耄期流风雅韵使人遐想慨慕不能已可谓吾乡衣冠之盛事矣世固知有子野而不知其有父也自庆历丙戌后十八年子野为十咏图当治平甲辰又后八年孙莘老为太守为之作序当熙宁壬子又后一百七十七年当淳佑己酉其图为好古博雅君子所得会余方缉吴兴人物志见之如获珙璧因细考而详录之庶几不朽于世其诗亦清丽闲雅如滩头斜日凫鹥队枕上西风鼓角声又花有秋香春不知皆佳句也子野之墓在卞山多宝寺今其后影响不存矣此图之获岂不幸哉本朝有两张先皆字子野其一博州人天圣三年进士欧阳公为作墓志其一天圣八年进士则吾州人也二人名姓字偶皆同而又适同时不可不知也且赋诗云平生闻说张三影十咏谁知有乃翁逢世升平百年久与龄耆艾一家同名贤叙述文章好胜事流传绘素工遐想盛时生恨晚恍如身在画图中南园故址在今南门内牟存叟端平所居是也其物尚为张氏物先君为经营得之存叟大喜亦尝赋五绝句其一云买家喜傍水晶宫正是南园故址中我欲筑堂名六老追还庆历太平风盖纪实也余家又偶藏子野诗一帙名安六集旧京本也乡守杨嗣翁见之因取刻之郡斋适二事皆出余家似与子野父子有缘耳省心录寿夭在天安危在人知天理者夭或可寿忽人事者虽安必危比事摘录至元丙子淮南阃帅夏贵归附元授中书左丞至己卯岁死有人赠以诗云自古谁无死惜公迟四年问公今日死何似四年前又有人吊其墓云享年八十三而不七十九呜呼夏相公万代名不朽昔宋褚渊身事二姓弟照叹曰使渊作中书而死也当是一名士今德不昌令有期颐之寿哀哉芥隐笔记李太白诗云拜龙颜献圣寿北斗戾南山摧天子九九八十一万岁岁岁长倾万寿杯余尝为圣节诗用八十一万岁事或问有所据否因举此且云道藏云笈七签二帙混元圣纪云混元一始万劫至千百成百成亦八十一万年而有太初太初之时老君从虚空而下为太初之师又自太上生后复八十一万亿八十一万岁乃生一□狂夫之言或曰仁者寿而颜子夭何与答曰颜子太老成当三十之年正当发散而件件务在收敛春行冬令所以早凋野客丛谈仆髫龀时侍叔父问路旁三叟之说谓出于近时小说因阅类要见应璩一诗正有是语曰昔有行道人陌上见三叟年各百余岁相与鉏禾莠住车问三叟何以得此寿上叟前致词室内姬粗丑中叟前致词量腹节所受下叟前致词暮卧不覆首要哉三叟言所以能长久乃知此古语尔太平清话召公奭寿一百九十余乃卒见风俗通太公望寿一百六十乃卒见紫微斗数偃曝谈余欧阳集古录云汉故北海桐景君碑铭有云不永麋寿余家集录三代古器铭有眉寿者皆为麋寿盖古字简少通用至汉犹然也余按麋群多至千百京房易传云废正作淫者大不明国多麋又曰震遂泥厥咎国多麋博物志云麋千千为群麋寿者言多寿如千秋云也非通用眉字也
　寿夭部艺文二
诗
词

　　洛中九老会
有
序
　　　唐白居易
　会昌五年三月二十四日胡吉刘郑卢张等六贤　皆多年寿予亦次焉于东都敝居履道坊合尚齿　之会七老相顾既醉且欢静而思之此会希有因　各赋七言韵诗一章以记之或传诸美事者其年　夏又有二老年貌绝伦同归故乡亦来斯会续命　书姓名年齿写其形貌附于图右仍以一绝赠之　云雪作须眉云作衣辽东华表暮双归当时一鹤　犹希有何况今逢两令威又云时秘书狄兼谟河　南尹卢贞以年未及七十虽与会而不及列　　洛中遗老李元爽年一百三十六　　禅僧如满归洛年九十五
　　前怀州司马安定胡杲年八十九
闲居同会在三春大抵愚年最出群雪鬓不嫌杯酒兴白头仍爱玉炉熏徘徊玩柳心尤健老大看花意却勤凿落满斟酩酊香囊高挂任氤氲搜神得句题红纸望景长吟对白云今日交情何不替齐年同事圣明君　　卫尉卿致仕冯翊吉旼年八十八
休官罢任已闲居林苑园亭兴有余对酒最宜花□发邀欢不厌柳条初低腰醉舞垂绯袖击筋讴歌任褐裾宁用管弦来合杂自亲松竹且清虚飞觥酒到须先酌赋咏诗成不住书借问商山贤四皓不知此后更何如　　前磁州刺史广平刘真年八十七
垂丝今日幸同筵朱紫居身是大年赏景当知心未退吟诗犹觉力完全闲庭饮酒当三月在席权豪象七贤山茗煮时秋雾碧玉杯斟处彩霞鲜临□花笑如歌妓傍竹松声当管弦虽未学穷生死诀人间岂不是神仙　　前龙武军长史荥阳郑据年八十五
东阁幽闲日暮春邀欢皆是白头宾官班朱紫多相似年纪高低次第匀联句每言松竹意停杯多说古今人更无外事来心肺空有清虚入鬼神醉舞两回迎劝酒狂歌一曲会余身今朝何事偏情重同作明时列任臣　前侍御史内供奉官范阳卢贞年八十二
三春已尽洛阳宫天气初晴景象中千朵嫩桃迎晓日万株垂柳逐和风非论官位皆相似及至年高已共同对酒歌声犹极妙玩花诗思可能穷先时共作三朝贵今日犹逢七老翁但把绿醽常满酌烟霞万里会应通　　前永州刺史清河张浑年七十七
幽亭春尽共为欢印绶居身是大官遁迹岂劳登远岫垂丝何必坐溪磻诗联六韵尤应易酒饮三杯未觉难每况襟怀同宴会共将心事比波澜风吹野柳悬罗带日照庭花落绮纨此席不烦铺锦帐斯筵堪作画图看　　刑部尚书致仕白居易年七十四
七人五百八十四拖紫纡朱垂白须囊里无金莫嗟叹樽中有酒且欢娱吟成六韵神还旺饮到三杯气尚粗嵬峨狂歌教婢拍婆娑醉舞遣孙扶天年高迈二疏传人数多于四皓图除却三山五天竺人间此会且应无　　洛中耆英会
有
序
</div>
    <div class="pagination">
<span class="current-page">1</span><a href="人事典寿夭部_page2.html">2</a><a href="人事典寿夭部_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
