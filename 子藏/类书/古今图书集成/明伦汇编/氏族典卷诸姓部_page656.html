<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 656 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 656 页/共 899 页</h1>
    <div class="content">按宋史许怀德传怀德字师古开封祥符人父均磁州团练使怀德少以父任为东西班殿侍累擢至殿前指挥使元昊寇边选为鄜延路兵马钤辖迁凤州团练使徙秦凤路历殿前都虞候遂州观察使宁远军节度使卒谥荣毅　　许遵
按宋史许遵传遵字仲涂泗州人第进士又中明法擢大理寺详断官知长兴县徙知宿州登州累典刑狱强敏明恕判大理熙宁间出知寿州再判大理寺请知润州又请提举崇福宫寻致仕　　许将
按宋史许将传将字冲元福州闽人举进士第一通判明州召对除集贤校理自太常丞超改右正言明日直舍人院又明日判流内铨皆神宗特命举朝荣之进知制诰使契丹归进翰林学士权知开封府为同进所忌黜知蕲州明年以龙图阁待制起知郓州召为兵部侍郎元佑四年拜尚书右丞罢知定州移大名府绍圣初入为吏部尚书崇宁元年进门下侍郎御史中丞朱谔谓将左顾右视见利则回初无定论降资政殿学士知颍昌府移大名召为神佑观使政和初卒谥曰文定子份龙图阁学士　　许几
按宋史许几传几字先之信州贵溪人擢第调高安乐平主簿知南陵县为开封府推官进至将作监再迁太仆卿户部侍郎以显谟阁待制知郓州几有吏干善理财由是四入户部至尚书张商英裁损吏禄几预其议贬永州团练副使安置袁州卒　　许翰
按宋史许翰传翰字崧老拱州襄邑人中元佑三年进士第宣和七年召为给事中为书抵时相落职提举江州太平观靖康初复以给事中召时金人攻京师甫退翰造阙即日赐对除翰林学士寻改御史中丞上疏言边事因陈决胜之策张邦昌为太宰翰上疏力争之擢中大夫同知枢密院论益不合以病去高宗即位用李纲荐召复延康殿学士既至拜尚书右丞李纲罢翰求去高宗未许时黄潜善奏诛陈东翰求去益力提举洞霄宫复以言者落职绍兴元年复资政殿学士三年卒　　许景衡
按宋史许景衡传景衡字少伊温州瑞安人登元佑九年进士第宣和六年为殿中侍御史言尚书省同知枢密院久阙愿遴选忠贤忤王黼意会吴岩夫以私书抵执政子道景衡之贤书误致王黼用是中景衡逐之钦宗即位以左正言召高宗即位除御史中丞宗泽为东京留守言者附黄潜善等多攻其短欲逐去之景衡奏泽威名政事卓然过人上大悟封以示泽泽乃安除尚书右丞有大政事必请间极论潜善伯彦共排沮之罢为资政殿大学士提举杭州洞霄宫至京口卒谥忠简　　许樊
按四川总志樊进士哲宗时为侍御史章惇请发司马光吕公着冢樊谏曰此非盛德事也乃止惇又请谪元佑诸臣如汉唐诛戮党人故事樊又谏曰本朝治道远过汉唐者以其未尝杀戮大臣也事遂寝　　许敦仁按宋史许敦仁传敦仁兴化人第进士崇宁初入为校书郎蔡京以州里之旧擢监察御史亟迁右正言起居郎倚为腹心凡建白悉受京旨拜御史中丞上章请五日一视朝徽宗以其言失当命罚金后二年卒　　许份
按万姓统谱份字子大崇宁中擢甲科知邓州政尚宽厚郡有百花洲建堂其上与民同乐值岁饥份置场给食全活饥民二万九百有奇去之日百姓遮道拜泣方之召父杜母上闻之曰许将之子贤能世其家　　许光亨
子宗彦
　孙登

按漳州府志光亨字必达唐宣威将军许天正裔孙少负奇气博贯古今登大观三年进士调江宁令以循良着丞相曾文正荐为昭文馆修撰出提点湖南刑狱谳论平允时称无冤改开封治中奸豪敛迹宣和元年疏论天变辞甚抗直出判相州御史陈瓘力谏不宜&#远光亨杜言者口召为太子中允转周府少卿兼太学司成乞骸骨未报三班侍从荐擢少卿兵部尚书门下侍郎兼平章军国重事力辞诏许之遂以少师奉祠提举洞霄冲佑观子宗彦字仙峰靖康间特奏名任龙川尉孙登字希进登绍兴戊辰进士官朝散大夫水部郎中知兴国州事兼管内劝农使　　许潭
按万姓统谱潭字彦恭性孝友有卓行大观间举八行众曰无逾潭矣子中登进士官会修所进校勘御前史籍兼东宫翊善出知处桂二州时有警旨令中与岳飞并力剿之以功进直宝文阁历知数州　　许亢宗按万姓统谱亢宗政和间进士授博士同编修九域志转太常迁司封员外郎充使金使夹攻之捷金虽归我幽燕实谋荐食使还以闻官终宝文阁　　许安仁
按万姓统谱安仁字仲山少从苏轼学有声称晚以累举授官政和间为顺昌尉甚得士民之誉　　许尹
按万姓统谱尹字觉民乐平人政和初登进士历知兴化永处柳邛五军州皆有善政高宗时摄蜀帅甚得人心迁司农卿总领川赋以便宜积财谷孝宗即位上疏乞延儒臣讲求治道寻以敷文阁待制致仕有文集数十卷　　许抟
按万姓统谱抟字公执莆田人宣和中在太学时秦桧弟棣犯学规王晞亮充直学申堂司桧充有官学录折简为棣援抟曰事到堂上岂容私桧悒悒而去其后抟历馆职除监察御史出知抚州严州会桧当国改祠遁迹特然自立　　许忻
按宋史许忻传忻拱州人宣和三年进士高宗时为吏部员外郎有旨引见是时金国使人张通古在馆忻上疏极论和议不便疏入不省后忻托故乞从外补乃授荆湖南路转运判官谪居抚州起知邵阳卒　　许叔微按尚友录叔微真州人笃志经史尢邃于医建炎初大疫叔微亲行里巷为之诊疗所活甚众梦神人曰上帝以汝阴功锡汝以官因留语云药市收功陈楼间阻堂上呼卢喝六作五后第六人登第升第五人在陈祖言楼材之间　　许直可
按万姓统谱直可东阳人绍兴间进士有才行为建康教授子中应继登进士为光州定城令孙彦知嘉定进士为澧州石门令三世登科乡邦荣之　　许骞
按万姓统谱骞申之八世孙登绍兴二年进士乙科为惠州府推官调南恩佥幕居官有守遇事不诡随丁父忧归卒于家年三十九官终从仕郎　　许克昌
按万姓统谱克昌字上达华亭人绍兴末举进士第一累官右正言时松江新泾堰闸为海水延入苏湖境上为民患克昌请于朝移堰入运港以避潮势由是三郡之田免咸潮浸灌之患　　许及之
按宋史许及之传及之字深甫温州永嘉人隆兴元年第进士知袁州分宜县除诸军审计迁宗正簿干道元年林栗请增置谏员乃效唐制置拾遗补阙以及之为拾遗班序在监察御史之上光宗受禅迁太常少卿以言者罢宁宗即位除吏部尚书及之早与薛叔似同擢遗补党事既起叔似累斥逐而及之谄事胄无所不至嘉定二年拜参知政事进知枢密院事胄诛降两官泉州居住嘉定二年卒　　许沆
按万姓统谱沆泸川人累官至太府少卿性孝善文词有章奏赋咏杂着三十卷　　许文蔚
按万姓统谱文蔚字衡甫休宁人幼贫苦学尝从朱熹吕祖谦游以上舍擢第教授通州又为海陵丞时有旨审察文蔚耻于干进杜门不出六年朝廷嘉其恬退累迁著作郎卒于家　　许巽
按万姓统谱巽字少杨仙游人干道中举进士知归善县尉有捕民为盗者贿郡守必欲成赏巽验非实格不行守不能强历秘书郎知滁州属吏畏服不敢受赇除提点成都路刑狱固辞乞除知漳州未上召赴行在卒巽居官所至以廉洁称人号耐贫先生　　许叔度按万姓统谱叔度字瑞大宁德人淳熙七年乡举尝着江东十论推原三国六朝离合之由臞轩王迈为之注亦工诗叔度兄弟五人俱有才名　　许升
按万姓统谱升字顺之同安人朱文公为同安簿从游最早恬淡寡欲切问近思文公语录载其问答之语为多文公去任复从游于建阳其学益进及卒文公深惜之为文以祭今配祀于文公之祠　　许浃
按万姓统谱浃知万安县兴学除弊恺悌之化比屋相尚郭帅元为撰许公十政诗刻石　　许俭
按万姓统谱俭字幼度闽清人朱文公门人俭不蓄私财不置私器三世不分异庭无间言郑性之大书孝友二字以扁其堂　　许知新
按万姓统谱知新淳熙间令象山治尚宽和为民兴利开千丈马冈瑞龙三河以灌下泾之田利甚溥焉　　许锡按万姓统谱锡淳熙登第令建昌守兴国以真德秀荐除夔路运判所在多可纪在夔窜贪墨奏罢鼓铸民忻然若更生入为刑部郎中投札论政弊言讦切忤时竟得请老归所著有家帚集　　许奕
按宋史许奕传奕字成子简州人庆元五年擢进士第一为秘书省正字迁秘书郎权考功郎官迁起居舍人韩胄议开边奕贻书论之胄不乐蜀盗既平以起居舍人宣抚四川使金还权礼部侍郎迁吏部侍郎求补外知泸州移知遂宁府民德之画像祠于学进龙图阁待制知潼川府其民亦相与祠于东山僧舍会金人败盟蜀道震扰奕请速选威望大臣宣抚信赏必罚以奖忠义收人心御史劾奕欺罔降一官诏提举玉隆宫还家死　　许之选
按江西通志之选字叔仁临川人开禧元年进士魏了翁荐诸朝授泰和宰邑有巨豪戕民挠政捕置狱悉得其状抵罪再知淮安县判九江卒　　许应龙
按宋史许应龙传应龙字恭甫福州闽县人嘉定元年进士调汀州教授迁宗学博士理宗即位应龙陈正心为治国平天下之纲领迁著作郎丐外知潮州端平初为礼部郎官迁国子司业祭酒试吏部侍郎升侍读权兵部尚书以端明殿学士提举洞霄宫卒应龙不躁不竞不激不随不妄荐士而亦无伤人害物之事　　许巨川
按万姓统谱巨川字东甫温陵人嘉定进士其学得伊洛紫阳之传初董教广洋笃志训诲学者有所矜式人多感之终东莞令　　许炳
按万姓统谱炳字仲明平江人通春秋登嘉定进士授宁乡县尉时人称其廉　　许应寅
按万姓统谱应寅字春伯平江人与弟应廷俱有时名俱登绍定二年进士春伯尢以操行着　　许堪
按万姓统谱堪金华人端平中知泰州大增治城濠又创堡城于城北淳佑中敌哨至以濠深不敢觇城堪之功也　　许子良
按万姓统谱子良字肖说东阳人嘉熙间举进士年已五十余矣调余姚簿未上用宰相乔行简荐历太学博士请外出知饶州改知台州　　许孔明
按万姓统谱孔明字元熙祁门人嘉熙间太学生理宗幸太乙宫伏阙上书谏游幸并言贤否混淆丞相丁大全燮理失道上嘉纳之仕终宣教郎　　许彪孙
按宋史许彪孙传彪孙显谟阁学士奕之子为四川制置司参谋官景定二年刘整叛召彪孙草降文以潼川一道为献彪孙辞使者曰此腕可断此笔不可书也即闭门与家人俱仰药死　　许知言
按万姓统谱知言闽清人兄逢言弟知白知什知亿俱业诗书母病知言兄弟昕夕不离侧越三月药弗效知言乃斋戒吁天刲股烹调以进母病遂愈年七十始卒知言兄弟哀毁逾礼俱然香于臂冀以资其冥福进士许叔度为立传刻于药师院后知亿子禹锡请改其里为孝顺从之　　许月卿
按万姓统谱月卿婺源人父大宁有学行尝教月卿曰段秀实笏击朱泚颜杲卿面折禄山简册有光精爽如此惟尔英烈追配古人此高宗皇帝追赞李若水词也小子识之后月卿登第攻击权贵无少顾忌数上书斥丁贾奸邪出佐江西漕宋亡三年不言虽言亦如病狂卒年七十谢迭山尝书其门曰要知今日谢枋得便是当年许月卿　　金
　　许安仁
按金史许安仁传安仁字子静献州交河人登大定七年进士第调河间县主簿累迁太常博士章宗为皇太孙以讲学被选即位改国子监丞徙翰林修撰同知制诰超授礼部郎中出为泽州刺史在郡二年徙同知河南府事升汾阳军节度使致仕泰和五年卒谥文简　　许古
按金史许古传古字道真安仁子也登明昌五年词赋进士第贞佑初自左拾遗拜监察御史迁左司员外郎转右司谏兴定三年正月拜左补阙八月解职哀宗即位召为补阙俄迁左司谏致仕正大七年卒古平生好为诗及书然不为士大夫所重时论但称其直云　　元
　　许楫
按元史许楫传楫字公度太原忻州人以儒生中词赋选河东宣抚司又举楫贤良方正孝廉楫至京师平章王文统命为中书省掾以不任簿书辞改知印一日从省臣立殿下世祖见其美髯魁伟授中书省架阁库管勾立大司农司以楫为陕西道劝农使至元十三年宋平帝命平章廉希宪行中书于荆南府以楫为左右司员外郎明年擢岭北湖南提刑按察副使改江西道二十三年授徽州总管二十四年授东平总管谢事二年卒子余庆重庆崇庆余失其名　　许谦按元史许谦传谦字益之其先京兆人九世祖延寿宋刑部尚书八世祖仲容太子洗马仲容之子曰洸曰洞洞由进士起家以文章政事知名于时洸之子實由平江徙婺之金华至谦五世为金华人父觥登淳佑七年进士第谦生数岁而孤稍长肆力于学讨论讲贯终日不倦笃于孝友有绝人之行其处世不胶于古不流于俗不出里闾者四十年四方之士以不及门为耻大德中廉访使刘庭直副使赵宏伟论荐于朝中外名臣列其行义者前后章数十上而郡复以遗逸应诏乡闱大比请司其文衡皆莫能致至元三年卒尝以白云山人自号世称为白云先生朝廷赐谥文懿　　许国祯
按元史许国祯传国祯字进之绛州曲沃人祖济金绛州节度使父日严荣州节度判官皆业医国祯尢精金乱寓太原世祖在潜邸国祯以医征至翰海留掌医药世祖即位授荣禄大夫至元十二年迁礼部尚书拜集贤大学士升翰林集贤大学士卒谥忠宪　　许衡按元史许衡传衡字仲平怀之河内人父通避地河南生衡于新郑县幼有异质稍长嗜学如饥渴世祖出王秦中召衡为京兆提学中统元年世祖即皇帝位召至京师时王文统以言利进为平章政事衡谢病归至元五年召还六年命与太常卿徐世隆定朝仪又诏与太保刘秉忠定官制时阿合马擅权势倾朝野一时大臣多阿之衡每与之议必正言不少让阿合马由是衔之衡乃论列阿合马专权罔上&#政害民事不报因谢病八年以为集贤大学士以病请还十八年卒大德二年谥文正　　许扆
按元史许国祯传扆字君黼一名忽鲁火孙从其父国祯事世祖于潜邸进退庄重世祖喜之赐今名入备宿卫忠慎小心除礼部尚书提点太医院事每外国使至必命与之语辞理明辩莫不倾服成宗即位迁中书右丞改陕西行中书省右丞有足疾不能行每国有大政诏使近侍即其家问之特授荣禄大夫大司徒食其禄终身谥僖简　　许维祯
按元史许维祯传维祯字周卿遂州人至元十五年为淮安总管府判官卒子殷　　许有壬
按元史许有壬传有壬字可用其先世居颍后徙汤阴有壬擢延佑二年进士第授同知辽州事至治元年迁吏部主事二年转江南行台监察御史召拜监察御史丁父忧天历二年擢两淮都转运盐司使至顺二年召参议中书省事丁母忧去元统元年复以参议召明年拜参知政事大臣有忌之者不可留遂归彰德至元六年召入中书仍为参知政事至正十二年盗起河南有壬画备御之策十五条以授郡将十三年拜河南行省左丞十五年复拜中书左丞集贤大学士十七年以老病力乞致仕二十四年卒有壬历七朝垂五十年遇国家大事无不尽言谥文忠子一人曰祯　　许熙载
按万姓统谱熙载汤阴人博通古今事母以孝闻仕为会福院照磨能以儒饰吏尝病古人女教杂见于礼书漫无统纪乃辑为女教书后开义学以教乡人所著有东冈小&#　　许辅
按山东通志辅字良佐临邑人至元中授青州路总管己亥岁受诏勤王战没于阵　　许义夫
按元史许义夫传义夫砀山人为夏邑县尹每亲诣乡社教民稼穑见民勤谨者出己奉赏之怠惰者罚之三年之间境内丰足后为封丘县尹值至正四年大饥盗贼群起抄掠州县义夫闻贼至近境乃单马见贼言辞愿款贼遂他往封丘之民得免于难　　许广大按浙江通志广大字具瞻天台人举进士授庆元路昌国州判官再授武义县尹以廉能闻至正九年调知鄞县平差役辨讼诉礼耆德奖拔后进岁旱祷雨辄应民歌颂之　　许则祖
按万姓统谱则祖乐平人性刚健至正间乱兵四起则祖倡义兵恢复德兴县后屡战胜一日追贼马陷泞泥中遂遇害事闻谥忠显　　许天篪
按江西通志天篪字时翁吉水人有易象图说理学同异行于世
　鬼姓部汇考
凌迪知万姓统谱
　　鬼姓
鬼见姓苑周有鬼谷先生

　序姓部列传
　　周
　　序点
按礼记射义孔子射于矍相之圃观者如堵墙使序点扬觯而语曰好学不倦好礼不变旄期称道不乱者不在此位也盖有存者　　汉
　　序渊
按郑樵通志汉有序渊

　杜姓部列传一
　　周
　　杜伯
按唐书宰相世系表伯为宣王大夫无罪被杀　　杜原款按左传僖公四年初晋献公欲以骊姬为夫人卜之不吉筮之吉公曰从筮卜人曰筮短龟长不如从长弗听立之生奚齐其娣生卓子及将立奚齐既与中大夫成谋姬谓太子曰君梦齐姜必速祭之太子祭于曲沃归胙于公公出姬置诸宫六日公至毒而献之公祭之地地坟与犬犬毙与小臣小臣亦毙姬泣曰贼由太子太子奔新城公杀其傅杜原款　　杜混罗
按左传成公十六年晋楚遇于鄢陵晋韩厥从郑伯其御杜混罗曰速从之其御屡顾不在马可及也韩厥曰不可以再辱国君乃止　　杜泄
按左传昭公四年十二月叔孙卒公使杜泄葬叔孙杜泄将以路葬且尽卿礼季孙使杜泄舍路不可五年春王正月舍中军以书使杜泄告于殡曰子固欲毁中军既毁之矣故告杜泄曰夫子唯不欲毁也故盟诸僖闳诅诸五父之衢受其书而投之帅士而哭之叔仲子谓季孙曰带受命于子叔孙曰葬鲜者自西门季孙命杜泄杜泄曰卿丧自朝鲁礼也吾子为国政未改礼而又迁之群臣惧死不敢自也既葬而行注
杜泄叔孙氏宰
　　杜康
按尚友录康善造酒酉日死故造酒忌酉
　　汉
　　杜得臣
按汉书功臣侯表得臣以卒从起胡陵入汉以郎将迎左丞相军击项籍封棘阳侯二十六年薨谥严　　杜恬按汉书功臣侯表恬以御史从出关以内史攻项昌以廷尉死事封长修侯谥平　　杜中
按汉书功臣侯表孝惠三年长修怀侯中嗣十七年薨　　杜意
按汉书功臣侯表孝文五年长修侯意嗣二十七年有罪免　　杜但
按汉书功臣侯表孝文六年棘阳侯但嗣四十三年薨　　杜相夫
按汉书功臣侯表孝景中五年长修侯相夫绍封三十七年元封三年坐为太常与大乐令中可当郑舞人擅繇阑出入关免　　杜武
按汉书功臣侯表元光四年棘阳怀侯武嗣七年元朔五年薨亡后　　杜周
按汉书杜周传周南阳杜衍人也义纵为南阳太守荐之张汤为廷尉史使案边失亡所论杀甚多奏事中意与减宣更为中丞者十余岁周少言重迟而内深次骨其冶大抵放张汤而善候伺上所欲挤者因而陷之上所欲释久系待问而微见其冤状至为廷尉诏狱益多中废后为执金吾逐捕桑弘羊卫皇后昆弟子刻深上以为尽力无私迁为御史大夫始周为廷史有一马及久任事而两子夹河为郡守訾累巨万治皆酷暴唯少子延年行宽厚云　　杜延年
按汉书杜周传周子延年字幼公亦明法律昭帝初立霍光秉政以延年补军司空上官桀父子谋逆延年以闻封为建平侯擢为太仆右曹给事中光持刑罚严延年辅之以宽昌邑王废大臣议所立时宣帝养于掖廷与延年中子佗相爱善延年劝光立焉宣帝即位益信任之光薨后子禹与宗族谋反诛上以延年霍氏旧人免官后数月复召拜为北地太守徙西河五凤中征入为御史大夫延年居父官府不敢当旧位坐卧皆易其处以病乞骸罢就第后数月薨谥曰敬　　杜缓
按汉书杜周传周子建平侯延年薨子缓嗣缓少为郎本始中以校尉从蒲类将军击匈奴还为谏大夫迁上谷都尉雁门太守父延年薨征视丧事拜为太常治诸陵县每冬月封具狱日常去酒省食官属称其有恩　　杜钦
按汉书杜周传缓中弟钦字子夏少好经书帝舅王凤以外戚辅政奏请钦为武库令钦为人深博有谋自上为太子时以好色闻及即位皇太后诏采良家女钦因说凤建九女之制会皇太后女弟与钦兄子私通钦惭惧乞骸骨去后有日蚀地震之变诏举贤良方正征诣大将军幕府国家政谋凤常与钦虑之京兆尹王章上封事言凤专权宜废勿用于是天子召见章议欲退凤钦令凤上疏谢罪文指甚哀太后涕泣上亦不忍废复起凤就位钦优游不仕以寿终　　杜熊按汉书杜周传缓少弟熊历五郡二千石三州牧刺史有能名　　杜勋
按汉书陈汤传汤矫制发诸国兵攻郅支单于军候假丞杜勋斩单于首得汉使节二既还杜勋不赏王莽秉政以汤功大赏薄追谥汤破胡壮侯封勋为讨狄侯　　杜季
按汉书孙宝传宝为京兆尹署侯文为东部督邮问部内奸恶文曰霸陵杜季宝曰其次文曰豺狼横道不宜复问狐狸季者大侠与卫尉淳于长善长方贵幸以季为托故宝无以应文季闻之杜门不通水火穿舍后墙为小户持鉏自治园因文所厚自陈遂不敢犯法宝亦竟无所谴明年季病死　　杜业按汉书杜周传周子延年延年子缓缓子业有才能以列侯选复为太常数言得失不事权贵坐法免官复为函谷关都尉成帝崩哀帝即位业上书言王氏世权日久朝无骨鲠之臣又言宜为恭王立庙京师以章孝道繇是征复为太常岁余左迁上党都尉会司&#奏业为太常选举不实业坐免官哀帝崩王莽秉政忧恐发病死谥曰荒侯　　杜邺
按汉书杜邺传邺字子夏本魏郡繁阳人也祖父及父皆至郡守武帝时徙茂陵邺少孤以孝廉为郎与车骑将军王音善平阿侯谭不受城门职后薨上闵悔之乃复令谭弟成都侯商位特进领城门兵邺见音前与平阿有隙即说音承顺圣意加异往时凡议必与及之音甚嘉其言由是与成都侯商亲密二人皆重邺以为腹心举侍御史哀帝即位迁为凉州刺史邺居职宽舒少威严数年以病免举方正直言未拜病卒　　杜苍
按汉书孙宝传苍季子字君敖名出季右在游侠中　　杜辅
按汉书功臣侯表元始二年建平侯辅嗣
　　杜宪
按汉书功臣侯表建平侯宪嗣建武中以先降梁王薨不得代　　杜普
按汉书王莽传莽败曹部监杜普守郡不降为汉兵所诛　　后汉
　　杜林
按后汉书杜林传林字伯山扶风茂陵人也父邺成哀间为凉州刺史林少好学博洽多闻时称通儒初为郡吏王莽败盗贼起林与弟成客河西隗&#素闻林志节深相敬待林虽拘于&#而终不屈节建武六年弟成物故&#乃听林持丧东归既遣而悔令刺客杨贤于陇坻遮杀之贤见林身推鹿车载致弟丧乃亡去光武闻林还征拜侍御史群寮甚尊惮之后为大司徒司直十一年司直官罢为光禄勋内奉宿卫外总三署周密敬慎选举称平后皇太子强求乞自退封东海王故重选官属以林为王傅代丁恭为少府二十二年复为光禄勋顷之代朱浮为大司空博雅多通称为任职明年薨帝亲自临丧送葬除子乔为郎　　杜茂
按后汉书杜茂传茂字诸公南阳冠军人也初归光武于河北为中坚将军常从征伐世祖即位拜大将军封乐乡侯建武二年更封苦陉侯与中郎将王梁击五校贼于魏郡清河东郡悉平诸营保降其持节大将三十余人三郡清静道路流通明年遣使持节拜茂为骠骑大将军十三年增邑更封修侯十五年坐断兵马廪缣使军吏杀人免官削户邑定封参蘧乡侯十九年卒子元嗣永平十四年坐与东平王等谋反减死一等国除永初七年邓太后绍封茂孙奉为安乐亭侯　　杜笃
按后汉书杜笃传笃字季雅京兆杜陵人也高祖延年宣帝时为御史大夫笃少博学不修小节不为乡人所礼居美阳与美阳令游数从请托不谐颇相恨令怨收笃送京师会大司马吴汉薨光武诏诸儒诔之笃于狱中为诔辞最高帝美之赐帛免刑笃以关中表里山河先帝旧京不宜改营洛邑乃上奏论都赋后仕郡文学掾以目疾二十余年不窥京师女弟适扶风马氏建初三年车骑将军马防击西羌请笃为从事中郎战没于射姑山子硕豪侠以货殖闻　　杜诗按后汉书杜诗传诗字公君河内汲人也少仕郡功曹更始时辟大司马府建武元年三迁为侍御史拜成皋令再迁为沛郡都尉转汝南所在称治七年迁南阳太守性节俭而政治清平时人方于召信臣故南阳为之语曰前有召父后有杜母视事七年政化大行十四年坐遣客为弟报仇被征会病卒　　杜孝
按尚友录孝巴郡人母嗜鱼脍杜役成都买鱼盛水竹筒投之江祝曰愿母得此作脍妇出汲见而取之持归曰夫所寄也熟以进姑闻者叹其孝感　　杜度
</div>
    <div class="pagination">
<a href="氏族典卷诸姓部_page655.html">上一页</a><span>...</span><a href="氏族典卷诸姓部_page651.html">651</a><a href="氏族典卷诸姓部_page652.html">652</a><a href="氏族典卷诸姓部_page653.html">653</a><a href="氏族典卷诸姓部_page654.html">654</a><a href="氏族典卷诸姓部_page655.html">655</a><span class="current-page">656</span><a href="氏族典卷诸姓部_page657.html">657</a><a href="氏族典卷诸姓部_page658.html">658</a><a href="氏族典卷诸姓部_page659.html">659</a><a href="氏族典卷诸姓部_page660.html">660</a><a href="氏族典卷诸姓部_page661.html">661</a><span>...</span><a href="氏族典卷诸姓部_page657.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
