<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 89 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 89 页/共 268 页</h1>
    <div class="content">按山西通志朱氏石自禄妻年二十三夫亡无子立侄为后孝事翁姑教嗣子成立苦节三十七年旌表　　韩粟妻张氏按山西通志张氏韩粟妻归粟三年而寡年二十余家贫无食勤女红自给抚二子俱克有成苦节三十三年卒　　王幕妻陈氏
按山西通志陈氏生员王幕妻归三年生子三策未弥月幕亡家贫不能继朝夕人皆难之劝改嫁氏以死拒苦守遗孤力勤耕织抚三策成立孀居四十年御史旌其门　　王师德妻姚氏
按山西通志姚氏生员王师德妻夫亡无出抚侄炫以继夫后事姑孝养备至教炫为诸生有司旌表　　荆世宠妻陈氏按山西通志陈氏荆世宠妻夫亡氏年十八孀居五十余年抚二孤廷安廷稳俱克成立学使表其门　　刘思光妻王氏按山西通志王氏刘思光妻年十九夫亡二子江海俱在襁褓矢志守节抚江海成立年七十余终万历间学使旌表　　杨灿妻王氏
按山西通志王氏生员杨灿妻夫亡年二十五苦志守节百折不回抚子士俊成立万历间旌表　　许迁乔妻张氏
按山西通志张氏许迁乔妻夫亡子&#甲未周岁氏织纺抚孤极艰苦无二万历间表其门　　高标妻张氏
按山西通志张氏高标妻猗氏人夫亡子起鹏方七月矢志守节奉姑终老教起鹏读书为诸生历四十九年年六十七有司表其门　　张凤翔妻吕氏
按山西通志吕氏张凤翔妻年十七夫亡抚二岁子朴补弟子员孀居四十八年年六十二卒建坊旌表　　周再灿妻贾氏按山西通志贾氏周再灿妻夫亡年二十无子女苦守五十年终　　程应登妻韩氏
按山西通志韩氏延庆知州程应登继妻及笄归登抚前妻子女数辈不啻己出随夫宦邸鸡鸣戒旦以清廉相劝勉应登没哭绝数四既葬坐卧一楼供应登像朝夕奠蔬菜不奠不食历三十余年未尝少辍布衣粝食不厌教子诲孙以继先业家声赖以丕振年七十六卒　　任汝贤妻吴氏　　　鲍凤妻王氏
　　王荣妻武氏　　　　江椿妻栗氏
　　魏文渊妻王氏　　　江绍妻赵氏
　　原江妻郭氏　　　　王聚良妻马氏
按山西通志已上八妇俱夫亡守节抚孤成立　　米祯妻周氏按山西通志周氏米祯妻年十六归祯及期生子献可祯亡氏年十九有美色里中争求之氏毁容矢志守节四十余年万历间旌表　　张斌妻庞氏
按山西通志庞氏官舍张斌妻夫亡氏年二十余遗孤三岁守节抚孤成立年六十余卒　　于嵩妻李氏
按山西通志李氏官舍于嵩妻年十九适嵩一子方五月夫亡既葬足不逾阈抚幼子奉孀姑极辛苦无怼守节终身　　崔日进妻秦氏
按山西通志秦氏举人崔日进妻夫亡水浆不入口旬日死万历戊申县令请表其门　　郭炳然妻王氏
按山西通志王氏生员郭炳然妻少寡矢志靡他苦节事亲终老直指表其门　　尢春妻杨氏
按山西通志杨氏儒官尢春妻夫亡氏年未二十家徒四壁苦节五十余年课子宜显食饩黉宫有司旌表　　王洊初妻刘氏
按山西通志刘氏生员王洊初妻夫亡氏年二十遗孤在襁褓父母欲嫁之氏啮指出血自誓苦节抚孤成立直指题请旌表　　胡世德妻刘氏
按山西通志刘氏胡世德妻年二十夫亡奉衰姑抚幼女备极酸楚年八十一万历间鹾使者表其门　　杨乔妻史氏按山西通志史氏生员杨乔妻夫亡年二十四姑强令改嫁氏闭门自缢以救免三年未尝见齿奉姑甚孝姑享年九十三不能动履者三载氏朝夕伺痛痒无倦及没尽礼安葬有群鹤飞繞其宅乡人以为节孝所致事闻表其门　　孙清妻王氏
按山西通志王氏孙清妻夫亡抚二幼孤恭执妇道夫弟没遗一子无依氏爱字无异己子比长分产与二子均远近称贤　　张氏姊妹
按山西通志张氏姊妹张宗汉之二女长适王尚志次适吴告君俱夫亡守节乡里称贤　　薛应滂妻李氏
按山西通志李氏生员薛应滂妻夫亡氏年十八事姑尽孝纺绩抚孤为诸生万历四年御史给粟赒养　　贾胜妻张氏按山西通志张氏贾胜妻夫亡氏年二十三勤纺绩训子苦节五十七年终　　刘崇文继妻孙氏
按山西通志孙氏吏部刘崇文继室年十五嫁刘十九而寡文居官清介家贫遗孤仅三岁氏忍饥寒抚孤成立　　景愈昌妻王氏
按山西通志王氏景愈昌妻夫亡无子以田产尽付叔愈芳芳犹逼氏改嫁不从乃贿媒诱之氏遂服毒邻妇亟救得生知州景登第常赈之景没饿死　　王朝德妻曹氏按山西通志曹氏王朝德妻夫亡氏年十九子松林甫五月苦守五十一年始终一致教松林成立年七十余卒万历十八年学使旌表　　杨友松妻王氏
按山西通志王氏生员杨友松妻夫亡氏年二十七孝事翁姑教子读书成名苦节六十三年万历间学使旌表　　冀承恩妻卢氏
按山西通志卢氏冀承恩妻贡士三聘母三聘二岁丧父氏年二十五奉姑育子艰难万状三聘既长克孝氏苦节五十四年　　杨廉妻郑氏
按山西通志郑氏崇雅女杨廉妻年二十七夫亡或劝他适氏以寡姑幼子无倚为辞苦节六十年终孙斌管皆成名　　栗永馨妾郭氏
按山西通志郭氏南通州知州栗永馨妾永馨任通时郭与嫡王氏同往王以郭敬谨周密家事悉委料理巨细咸宜永馨既罢归未久与王皆得痼疾郭敬事左右不怠及俱没郭年二十一无出矢志靡它遗孤淑瑞尚幼郭待诸妇以礼抚诸孙尽慈凡燥湿寒燠衣履盥沐皆身亲之孀居五十年卒　　杨继志继妻张氏
按山西通志张氏杨继志继妻年二十九夫亡无子抚前妻子如己出巨族欲谋娶不能夺守志五十年有司旌表　　裴&#妻荆氏
按山西通志荆氏裴&#妻&#少贫笃学力行名重州党氏辟纑操作篝灯佐读无懈夫早亡矢志坚守鞠遗孤四十余年言笑不苟建坊旌表　　孙昌期妻陈氏
按山西通志陈氏生员孙昌期妻期为族人昌祚逼死氏年二十一无子女痛哭几绝蓄志复仇匍匐泣诉当事鞫实仅得褫革昌祚衣顶氏哭告夫墓欲死不得乃勤织操井臼事亲抚孤孀居五十八年卒　　王春祯妻荆氏按山西通志荆氏行人王春祯妻少寡守节抚孤事亲操井臼躬稼穑一切家事区画井井教七岁子含光朝夕督责遂早知名午未联捷伏阙自陈母节诏建坊旌表　　元天瑞妻张氏
按山西通志张氏县丞璞


　闺节部列传六十九
　　明六十四
　　孙印妻李氏
按太原县志李氏知州李希孟之女幼聪&#好读女训诸书适孙印甫二载印亡守遗腹子明栋苦节终身有司旌表　　杨素妻刘氏
按太原县志刘氏杨素妻年二十五夫遘疾不起谓氏曰吾势不起所忧亲老子幼家无赀产可恃奈何氏号泣拔发誓无二志夫亡营葬毕昼夜勤绩纺以为事育之需教三子俱成立　　乔黎献妻王氏
按太原县志王氏乔黎献妻年二十夫亡遗孤未周氏痛绝复苏欲自尽以子幼弗忍依舅姑苦节终身　　杨春妻王氏按太原县志王氏杨春妻年十九夫亡守志抚孤事舅姑终身有司旌其门　　王贞吉妻方氏
按太原县志方氏千户王贞吉妻年十八夫亡守节不渝诏旌表　　杨木妻司氏
按太原县志司氏杨木妻木由举人任同知早亡遗四子妾子杰方四岁氏最怜之抚养成立杰长食廪饩为贡士每读诗至蓼莪篇辄泪下　　崔鹤妻武氏
按太谷县志武氏生员崔鹤妻年二十夫亡子未周岁贫不能自给母党劝之嫁氏拒绝之茹苦含酸勤织纺抚孤成立有司请表其门　　党继经妻孟氏
按太谷县志孟氏举人党继经妻年二十三夫亡无子家贫日不再爨姑欲遣之嫁不从躬织纺以养姑守节六十余年万历元年有司表其门仍给粟布优恤年八十三终　　陈人道妾袁氏
按太谷县志袁氏举人陈人道妾道没氏年二十九无出与道妻同守节妻没氏守愈坚杜门与女仆织纺度日极苦无怨言年七十余邻里不识其面直指旌其闾　　常勤学妻黄氏
按徐沟县志黄氏常勤学妻年二十三夫亡守节教子应荣为诸生　　李赞妻申氏
按徐沟县志申氏李赞妻年十八夫亡姑以其少使再嫁不从苦节抚幼子成立事闻旌表　　张治妻阎氏
按徐沟县志阎氏张治妻年二十一夫亡守节抚子成立年六十有司奏闻旌表　　张文风妻贾氏
按徐沟县志贾氏张文风妻年二十八夫亡子方襁褓遗嘱令勿守氏不从苦节抚子成立事姑以孝闻年四十余旌表　　苏朝庆妻智氏
按徐沟县志智氏苏朝庆妻年二十夫亡守节终身　　李呈锦妻任氏按徐沟县志任氏生员李呈锦妻年十九夫亡苦志守节教子和梅继父业　　张进履妻白氏
按徐沟县志白氏张进履妻年二十二夫亡守节教子四维为诸生　　李垲妻冯氏
按徐沟县志冯氏生员李垲妻年二十一夫亡守节教子生淇为诸生　　常仅妻王氏
按徐沟县志王氏常仅妻年二十八夫亡守节教五子俱成学孔为养利州吏目续孔法孔继孔述孔俱诸生　　常思孔妻苏氏
按徐沟县志苏氏常思孔妻早寡守节教六子俱成四子入泮　　常纯妻赵氏
按徐沟县志赵氏生员常纯妻年二十七夫亡守节教子俱入庠序　　郝仪妻李氏
按徐沟县志李氏郝仪妻年二十二夫亡守节教子成立　　赵进瑜妻张氏
按徐沟县志张氏赵进瑜妻年二十二夫亡守节教子成立　　郭凤翔妻冯氏
按徐沟县志冯氏郭凤翔妻年十六夫亡守节抚遗腹子成立　　龙康泰妻阎氏
按徐沟县志阎氏龙康泰妻年二十二夫亡欲以死从姑泣止之守节养姑抚孤成立事闻旌表　　武志贤妻苏氏
按徐沟县志苏氏武志贤妻年十九夫亡子一岁家贫纺绩自给终其身　　郭琛妻董氏
按徐沟县志董氏郭琛妻年十七夫亡子方岁余咸虑其不终劝再嫁氏执志益坚卒抚子成立　　王玺妻赵氏
按河曲县志赵氏王玺妻年二十九二子并在襁褓夫亡苦节自励教子成名　　吕景宗母刘氏
按河曲县志刘氏吕景宗母夫亡年十九子景宗在腹氏苦节六十余年教景宗成立　　王环继妻阎氏
按河曲县志阎氏王环继妻夫亡守节抚孤旌表　　李宗夏妻范氏按河曲县志范氏李宗夏妻美姿容年十九夫亡子方匝岁舅姑欲夺其志不从后益贫勤俭教子克振其家卒年七十　　任辄妻秦氏
按河曲县志秦氏修武令任辄妻夫亡氏年十九子德教甫三龄次未匝岁氏操井臼备艰苦秉义方玉子于成孀居四十年卒　　董希程妻李氏
按平定州志李氏生员董希程妻年二十二夫亡遗孤在抱家贫躬纺绩训子历四十年如一日　　白思敬妻葛氏
按平定州志葛氏白思敬妻敬亡姑年八十余二子方在髫龀葛事姑极孝逾十年姑将死语葛曰吾儿早丧非妇不至此诸孤未立愿终教成之于是葛教子益力长子镇官太仆丞次子铨举于乡为县令氏年七十余终　　费华妻尚氏
按平定州志尚氏费华妻年二十一夫亡家贫无子绩纺自养历六十余年有司旌表　　唐廷举妻苏氏
刘
氏附

按平定州志苏氏唐廷举妻夫亡守节五十年又生员唐宠妻刘氏亦守节四十年御史各旌其门　　唐辙妻葛氏按平定州志葛氏生员唐辙妻夫死不葬待同殡姑病久淹&#褥伺候不惮勤劳教子以义方持己终身不闻喜笑学使表其门　　李蓁妻唐氏
按平定州志唐氏庠生李蓁妻早寡甘贫守节有司表其门　　唐尧咨妻乔氏
按平定州志乔氏生员唐尧咨妻早寡无出朝夕以一老婢自随敝衣恶食不窥户外二十余年有司旌表　　杨晰妻孙氏
按平定州志孙氏生员杨晰妻年二十夫亡子幼姑寡服勤苦节三十七载学使表其闾　　郗梅妻王氏
按平定州志王氏生员郗梅妻年二十七而寡事孀母终养抚子成立学使表其门　　乔应祥妻李氏
按乐平县志李氏乔应祥妻夫被贼杀氏年三十守节五十年有司旌其门　　赵廉妻常氏
按乐平县志常氏生员赵廉妻夫早亡家贫苦守四十余年训子国鼎发解登第奏闻建坊旌表　　赵曰炡妻宋氏
按乐平县志宋氏生员赵曰炡妻年十九守节孝事翁姑有司旌表　　赵曰妻甄氏
按乐平县志甄氏赵曰妻嫁四十日夫死氏孀居二十年有司旌表　　李綦隆妻常氏
按乐平县志常氏生员李綦隆妻夫阵亡氏亲求尸恸哭几毙苦守四十余载抚孤成立监司旌表　　赵启儒妻光氏按乐平县志光氏赵启儒妻年二十四夫亡不食五日几死复苏事祖母与姑孝谨抚育幼子思道成立旌表　　乔绳愆妻李氏
按乐平县志李氏乔绳愆妻年十七夫亡遗腹四月生子虑氏抚训成立有司旌之　　乔光文妻郝氏
按定襄县志郝氏乔光文妻年二十二夫亡无子守节旌表　　张如纶妻武氏
按五台县志武氏贡士张如纶妻纶早没氏抚子可进读书为诸生备尝辛苦　　王奇中妻陈氏
按五台县志陈氏廪生王奇中妻中亡氏年二十三苦守五十年卒旌表　　解雯妻贺氏
按五台县志贺氏生员解雯妻雯亡氏年二十抚子汝淮读书成名年六十余卒　　段凤妻张氏
按五台县志张氏段凤妻凤早亡氏守节不变年六十余卒　　王實妻张氏
按五台县志张氏王實妻夫亡氏方娠生子朝臣而侄朝元亦孤张并抚之家贫事姑孝年二十七直指表其门　　贾振妻袁氏
按岢岚州志袁氏贾振妻年二十孀居抚子廷用成立年八十一卒　　李灼妻贾氏
按岢岚州志贾氏生员李灼妻灼亡子数岁氏躬操井臼课子为太学生　　牛惠妻许氏
按岢岚州志许氏牛惠妻惠死于兵子斗山方二岁家贫甚氏苦守抚育既成立早死又抚孤孙可用曾孙志仁俱为诸生年九十一卒直指旌其门　　贾东周妻潘氏
按岢岚州志潘氏贾东周妻周死于寇氏终岁哀泣至亲罕见其面竟以伤痛死子谟成武进士孙俱入太学　　常怀卿妻岳氏
按岢岚州志岳氏常怀卿妻卿死于酒氏苦节自矢年八十三子潮有孝行　　王道新妻梁氏
按岢岚州志梁氏明经王道新妻新亡遗三子穷苦万状氏矢志守节抚教长子继祖领乡荐历任南瑞兵备道　　王三乐妻姚氏
按岢岚州志姚氏生员王三乐妻乐亡子元士在襁褓氏矢志守节抚元士成立至老如初年七十余监司旌其门　　张大整妻王氏
按岢岚州志王氏张大整妻年二十五夫死于兵子定甫三龄氏苦守成立以寿终　　温铎妻赵氏
按岚县志赵氏温铎妻子志端甫一岁铎亡氏剪发自誓抚子成立有司奏闻表其门　　李存信妻梁氏
按岚县志梁氏李存信妻生子世芳未晬夫没氏年十八誓不再醮勤苦守节教子读书成名　　范浩妻刘氏
按岚县志刘氏范浩妻夫亡氏年十九守节六十余年卒　　冯继妻温氏
按岚县志温氏庠生冯继妻年十八生子方两月夫亡抚育幼子克成家业亲党无间言　　靳铎妻郭氏
</div>
    <div class="pagination">
<a href="闺媛典闺节部_page88.html">上一页</a><span>...</span><a href="闺媛典闺节部_page84.html">84</a><a href="闺媛典闺节部_page85.html">85</a><a href="闺媛典闺节部_page86.html">86</a><a href="闺媛典闺节部_page87.html">87</a><a href="闺媛典闺节部_page88.html">88</a><span class="current-page">89</span><a href="闺媛典闺节部_page90.html">90</a><a href="闺媛典闺节部_page91.html">91</a><a href="闺媛典闺节部_page92.html">92</a><a href="闺媛典闺节部_page93.html">93</a><a href="闺媛典闺节部_page94.html">94</a><span>...</span><a href="闺媛典闺节部_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
