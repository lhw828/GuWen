<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 885 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 885 页/共 899 页
  </h1>
  <div class="content">
   按魏书窟咄传昭成子窟咄昭成崩后苻洛以其年长逼徙长安苻坚礼之教以书学因乱随慕容永东迁永以为新兴太守刘显之败遣弟亢&amp;#等迎窟咄遂逼南界于是诸部骚动太祖左右于桓等谋应之同谋人单乌千以告太祖虑骇人心沉吟未发后三日桓以谋白其舅穆崇崇又告之太祖乃诛桓等五人余莫题等七姓悉原不问太祖虑内难乃北逾阴山幸贺兰部遣安同及长孙贺征兵于慕容垂贺&amp;#奔窟咄安同间行遂达中山慕容垂遣子贺驎步骑六千以随之安同与垂使人兰纥俱还达牛川窟咄兄子意烈捍之安同乃隐藏于商贾囊中至暮乃入空井得免仍奔贺驎军既不至而稍前逼贺染干染干阴怀异端乃为窟咄来侵北部人皆惊骇莫有固志于是北部大人叔孙普洛节及诸乌丸&amp;#奔卫辰贺驎闻之遽遣安同朱谭等来既知贺驎军近众乃少定太祖自弩山幸牛川窟咄进屯高柳太祖复使安同诣贺驎因&amp;#会期安同还太祖逾参合出代北与贺驎会于高柳窟咄困迫望旗奔走遂为卫辰杀之帝悉收其众贺驎别帝归于中山　　拓跋仪
按魏书秦明王传秦明王翰子仪长七尺五寸容貌甚伟少能舞剑骑射绝人太祖幸贺兰部侍从出入登国初赐爵九原公从破诸部有谋战功及太祖将图慕容垂遣仪观衅还报曰垂死乃可图今则未可太祖作色问之仪曰垂年已暮其子宝弱而无威谋不能决慕容德自负才气非弱主之臣衅将内起是可计之太祖以为然后改封平原太祖征卫辰仪出别道获卫辰尸传首行宫太祖大喜徙封东平公命督屯田于河北自五原至棝阳塞外分农稼大得人心慕容宝之寇五原仪蹑据朔方要其还路及并州平仪功多迁尚书令从围中山慕容德之败也太祖以普驎妻周氏赐仪并其僮仆财物寻迁都督中外诸军事左丞相进封卫王中山平复遣仪讨邺平之太祖将还代都置中山行台诏仪守尚书令以镇之远近怀附寻征仪以丞相入辅又从征高车仪别从西北破其别部又从讨姚平有功赐以绢布绵牛马羊等仪膂力过人弓力将十石陈留公虔&amp;#大称异时人云卫王弓桓王&amp;#太祖以仪器望待之如家人礼仪矜功恃宠遂与宜都公穆崇谋为乱伏武士伺太祖欲为逆崇子遂留在伏士中太祖召之将有所使遂留闻召恐发逾墙告状太祖秘而恕之天赐六年天文多变占者云当有逆臣伏尸流血太祖恶之颇杀公卿欲以厌当天灾仪内不自安单骑遁走太祖使人追执之遂赐死葬以庶人礼仪十五子　　拓跋烈按魏书秦明王传仪弟烈刚武有智略元绍之逆百寮莫敢有声唯烈行出外诈附绍募执太宗绍信之自延秋门出遂迎立太宗以功进爵阴平王薨谥曰熹子裘袭　　拓跋觚
按魏书秦明王传烈弟觚勇略有胆气少与兄仪从太祖侍卫左右使于慕容垂垂末年政在群下遂止觚以求赂太祖绝之觚率左右数十骑杀其卫将走归为慕容宝所执归中山垂待之逾厚觚因留心学业诵读经书数十万言垂之国人咸称重之太祖之讨中山慕容普驎既自立遂害觚以固众心太祖闻之哀恸及平中山发普驎柩斩其尸收议害觚者傅高霸程同等皆夷五族以大刃銼杀之乃改葬觚追谥秦愍王封子夔为豫章王以绍觚　　拓跋遵
按魏书常山王传常山王遵昭成子寿鸠之子也少而壮勇不拘小节太祖初有佐命勋赐爵略阳公慕容宝之败也别率骑七百要其归路由是有参合之捷及平中山拜尚书左仆射加侍中领渤海之合口及博陵渤海群盗起遵讨平之迁州牧封常山王遵好酒天赐四年坐醉乱失礼于太原公主赐死葬以庶人礼　　拓跋顗
按魏书陈留王传陈留王虔兄顗严重少言太祖常敬之雅有谋策从平中山以功赐爵蒲城侯平卢太守特见宠厚给鼓吹羽仪礼同岳牧莅政以威信着称居官七年乃以元易干代顗为郡时易干子万言得宠于太祖易干恃其子轻忽于顗不告其状轻骑卒至排顗坠&amp;#而据顗坐顗不知代己谓以罪见捕既而知之耻其侮慢谓易干曰我更满被代常也汝无礼见辱岂可容哉遂搏而杀之以状具闻太祖壮之万言累以诉请乃诏顗输赎顗乃自请罪太祖赦之复免其赎病卒　　拓跋虔
按魏书陈留王传陈留王虔昭成子纥根之子也少以壮勇知名登国初赐爵陈留公与卫王仪破黜弗部从攻卫辰慕容宝来寇虔绝其左翼宝败垂恚愤来桑干虔勇而轻敌于陈战没虔姿貌魁杰武力绝伦每以常&amp;#细短大作之犹患其轻复缀铃于刃下其弓力倍加常人以其殊异于世代京武库常存而志之虔常临阵以&amp;#刺人遂贯而高举又尝以一手顿&amp;#于地驰马伪退敌人争取引不能出虔引弓射之一箭杀二三人摇&amp;#之徒亡魂而散徐乃令人取&amp;#而去每从征讨常先登陷陈勇冠当时敌无众寡莫敢抗其前者及薨举国悲叹为之流涕太祖追惜伤恸者数焉追谥陈留桓王配享庙庭　　拓跋顺
按魏书毗陵王传毗陵王顺昭成子地干之子也性&amp;#很登国初赐爵南安公及太祖讨中山留顺守京师柏肆之败军人有亡归者言大军奔散不知太祖所在顺闻之欲自立纳莫题谏乃止时贺力眷等聚众作乱顺讨之不克乃从留宫自白登南入繁畤故城阻灅水为固以宁人心太祖善之进封为王位司隶校尉太祖好黄老数召诸王及朝臣亲为说之在坐莫不祗肃顺独坐寐欠伸不顾而唾太祖怒废之以王薨于家　　拓跋意烈
按魏书辽西公传辽西公意烈昭成子力真之子也先没于慕容垂太祖征中山弃妻子迎于井陉及平中原有战获勋赐爵辽西公除广平太守时和跋为邺行台意烈性雄耿自以帝属耻居跋下遂阴结徒党将袭邺发觉赐死　　拓跋勃
按魏书辽西公传辽西公意烈弟勃善射御以勋赐爵彭城公卒陪葬金陵　　拓跋纥罗
按魏书上谷公传上谷公纥罗神元皇帝之曾孙也初从太祖自独孤如贺兰部招集旧户得三百家与弟建议劝贺讷推太祖为主及太祖登王位纥罗常翼卫左右又从征伐有大功纥罗有援立谋特见优赏及即位与弟建同日赐爵为公卒　　拓跋因
按魏书武陵侯传武陵侯因章帝之后也从太祖平中原以功封曲逆侯世祖时改爵武陵　　拓跋颓
按魏书望都公传望都公颓昭帝之后也随太祖平中原赐爵望都侯世祖以颓美仪容进止可观使迎左昭仪于蠕蠕进爵为公卒　　拓跋素延
按魏书曲阳侯传曲阳侯素延桓帝之后也以小统从太祖征讨诸部初定并州为刺史太祖之惊于柏肆也并州守将封窦真为逆素延斩之时太祖意欲抚悦新附悔参合之诛而素延杀戮过多坐免官中山平拜幽州刺史豪奢放逸左迁上谷太守后赐爵曲阳侯时太祖留心黄老欲以纯风化俗虽乘舆服御皆去雕饰咸尚质俭而素延奢侈过度太祖深衔之积其过因征坐赐死　　拓跋比干
按魏书吉阳男传吉阳男比干太祖族弟也以司卫监讨白涧丁零有功赐爵吉阳男后为南道都将战没　　拓跋吕
按魏书江夏公传江夏公吕太祖族弟也从世祖平凉州有功封江夏公位外都大官委以朝政大见尊重卒赠江夏王陪葬金陵　　拓跋斤
按魏书高凉王传高凉王孤子斤失职怀怒构实君为逆死于长安太祖时以孤勋高追封高凉王谥曰神武　　拓跋度
按魏书高凉王传高凉王孤孙度太祖初赐爵松滋侯位比部尚书卒　　拓跋敦
按魏书西河公传西河公敦平文帝之曾孙也太祖初从征被坚执锐名冠诸将后从征中山所向无前太宗时拜中都大官世祖时进爵西河公宠遇弥笃卒子拨袭　　拓跋乌真
按魏书武卫将军谓传谓子乌真膂力绝人随太祖征伐屡有战功官至巨鹿太守　　拓跋泥
按魏书文安公传文安公泥国之&amp;#族也性忠直壮烈有智画太祖厚遇之赐爵文安公拜安东将军卒　　拓跋绍按魏书清河王传清河王绍天兴六年封凶狼险悖不遵教训好轻游里巷劫剥行人斫射犬豕以为戏乐太祖尝怒之例悬井中垂死乃出太宗常以义方责之遂与不协恒惧其为变而绍母夫人贺氏有谴太祖幽之于宫将杀之会日暮未决贺氏密告绍曰汝将何以救吾绍乃夜于帐下及宦者数人逾宫犯禁左右侍御呼曰贼至太祖惊起求弓刀不获遂暴崩明日宫门至日中不开绍称诏召百寮于西宫端门前北面而立绍从门扇间谓群臣曰我有父亦有兄公卿欲从谁也王公以下皆惊愕失色莫有对者良久南平公长孙嵩曰从王群臣乃知宫车晏驾而不审登遐之状唯阴平公元烈哭泣而去于是朝野恟恟人怀异志肥如侯贺护举烽于安阳城北故贺兰部人皆往赴之其余旧部亦率子弟招集族人往往相聚绍闻人情不安乃出布帛班赐王公以下上者数百匹下者十匹先是太宗在外闻变乃还潜于山中使人夜告北新侯安同众皆响应太宗至城西卫士执送绍于是赐绍母子死诛帐下阉宦宫人为内应者十数人其先犯乘舆者群臣于城南都街生脔割而食之绍时年十六　　拓跋熙
按魏书阳平王传阳平王熙天兴六年封聪达有雅操为宗属所钦重太宗治兵于东部诏熙督十二军较阅甚得军仪太宗嘉之赏赐隆厚后讨西部越勤有功泰常六年薨时年二十三太宗哀恸不已赐温明秘器礼物备焉　　拓跋曜
按魏书河南王传河南王曜天兴六年封五岁常射雀于太祖前中之太祖惊叹焉及长武艺绝人与阳平王熙等并督诸军讲武众咸服其勇泰常七年薨时年二十二　　拓跋修
羯
儿

按魏书河间王传河间王修天赐四年封泰常元年薨无子世祖继绝世诏河南王曜之子羯儿袭修爵改封略阳后与永昌王健督诸军讨秃发保周于番和徙张掖民数百家于武威遂与诸将私自没入坐贪暴降爵为公后统河南诸军袭蠕蠕至于漠南仍复王爵加征西大将军正平初有罪赐死爵除　　拓跋处文按魏书长乐王传长乐王处文天赐四年封聪辩夙成年十四泰常元年薨太宗悼伤之自小敛至葬常亲临哀恸陪葬金陵无子爵除　　拓跋连
按魏书广平王传广平王连天赐四年封始光四年薨无子　　拓跋黎
按魏书京兆王传京兆王黎天赐四年封神元年薨　　拓跋纂
按魏书秦明王传秦明王翰子仪仪子纂五岁太祖命养于宫中少明敏动止有礼太祖爱之恩与诸皇子同世祖践祚除定州刺史封中山公进爵为王赐步挽几以优异之纂好酒爱佞政以贿成世祖杀其亲嬖人后悔过修谨拜内大将军居官清约简慎人称廉平纂于宗属最长宗室有事咸就谘焉薨谥曰简　　拓跋良
按魏书秦明王传纂弟良性忠笃太宗追录仪功封南阳王以绍仪后　　拓跋干
按魏书秦明王传良弟干机悟沈勇善弓马少有父风太宗即位拜内将军都将入备禁中太宗出游于白登之东北干以骑从有双鸱飞鸣于上太宗命左右射之莫能中鸱旋飞稍高干自请射之以二箭下双鸱太宗嘉之赐御马弓矢金带一以旌其能军中于是号曰射鸱都将从世祖南巡进爵新蔡公高宗即位拜都官尚书卒谥曰昭　　拓跋素
按魏书常山王传常山王遵子素太宗从母所生特见亲宠少引内侍频历显官赐爵尚安公拜外都大官世祖初复袭爵休屠郁原等叛素讨之斩渠率徙千余家于涿鹿之阳立平原郡以处之及平统万以素有威怀之略拜假节征西大将军以镇之后拜内都大官高宗即位务崇宽征罢诸杂调有司奏国用不足固请复之惟素曰臣闻百姓不足君孰与足帝善而从之诏群臣议定皇子名素及司徒陆丽议曰古帝王之制名其体有五有信有义有象有假有类伏惟陛下当盛明之运应昌发之期诞生皇子宜以德命高宗从之素宗属之懿又年老帝每引入访以治国政事固辞疾归第雅性方正居官五十载终始如一时论贤之薨谥曰康陪葬金陵配飨庙庭　　拓跋悦按魏书陈留王传陈留王虔薨太祖封其子悦为朱提王悦外和内狠太祖常以桓王死王事特加亲宠为左将军袭封后为宗师悦恃宠骄矜后遇事谴逃亡投雁门规收豪杰欲为不轨为土人执送太祖恕而不罪太宗即位引悦入侍仍怀奸计说帝诛雁门人欲以雪其私忿太宗不从悦内自疑惧怀刀入侍谋为大逆叔孙俊疑之窃视其怀有刀执而赐死　　拓跋崇按魏书陈留王传悦弟崇世祖诏令袭桓王爵崇性沈厚初卫王死后太祖欲敦宗亲之义诏引诸王子弟入宴常山王素等三十余人咸谓与卫王相坐疑惧皆出逃遁将奔蠕蠕唯崇独至太祖见之甚悦厚加礼赐遂宠敬之素等于是亦安久之拜并州刺史有政绩从征蠕蠕别督诸军出大泽越涿邪山威慑漠北薨谥曰景王子建袭降爵为公位镇北将军怀荒镇大将卒建子琛位恒朔二州刺史琛子翌尚书左仆射　　拓跋&amp;#
按魏书陈留王传陈留王虔兄顗顗子&amp;#世祖时袭父爵以功除统万镇将后从永昌王仁南征别出汝阴济淮刘义隆将刘康祖屯于慰武亭以邀军路师人患之&amp;#曰今大风既劲若令推草车方轨并进乘风纵烟火以精兵自后乘之破之必矣从之斩康祖传首行宫高宗即位除秦州刺史进爵陇西公卒谥曰定子琛袭爵　　拓跋拔干
按魏书辽西公传辽西公意烈子拔干博知古今父虽有罪太祖以拔干宗亲委之心腹有计略屡效忠勤太宗践阼除渤海太守吏人乐之赐爵武遂子转平原镇将得将士心卒谥曰灵公子受洛袭进爵武邑公卒子叱奴武川镇将　　拓跋粟
按魏书辽西公传辽西公意烈弟勃勃长子粟世祖时督诸军屯漠南亮直善驭众抚恤将士必与之同劳逸征和龙以功进封为王薨陪葬金陵　　拓跋浑
按魏书辽西公传粟弟浑少善弓马世祖嘉之会有诸方使名浑射兽三头发皆中之举坐咸以为善及为宰官尚书颇以骄纵为失坐事免徙长社为人所害子库汗为羽林中郎将　　拓跋题
按魏书上谷公传上谷公纥罗子题少以雄武知名赐爵襄成公从征中山受诏徇下诸郡抚慰新城皆安化乐业进爵为王击慕容驎于义台中流矢薨　　拓跋婴文按魏书建德公传建德公婴文神元皇帝之后也少明辨有决断太宗器之典出纳诏命常执机要世祖践阼进爵建德公镇辽西卒　　拓跋真乐
按魏书高凉王传高凉王孤子斤斤子真乐频有战功后袭祖封太宗初改封平阳王薨　　拓跋屈
按魏书文安公传文安公泥子屈袭爵太宗时居门下出纳诏命性明敏善奏事每合上旨赐爵元城侯加功劳将军与南平公长孙嵩白马侯崔元伯等并决狱讼太宗东巡命屈行右丞相山阳侯奚斤行左丞相命掌军国甚有声誉后吐京与离石等叛屈督会稽公刘洁永安侯魏勤捍之勤没于陈洁堕马被执太宗以屈没失二将欲斩之时并州刺史拓跋六头荒淫怠事乃赦屈令摄州事屈纵酒颇废政事太宗积其前后失槛车征还斩于市　　拓跋磨浑
按魏书文安公传文安公泥子屈屈子磨浑少为太宗所知拓跋绍之逆也太宗潜隐于外磨浑与叔孙俊诈云太宗所在绍使帐下二人随磨浑往规为逆磨浑既得出便缚帐下诣太宗斩之太宗得磨浑大喜因为羽翼以勋赐爵长沙公拜尚书出为定州刺史卒　　拓跋丕
按魏书乐平王传乐平王丕少有才干为世所称太宗以丕长爱其器度特优异之泰常七年封拜车骑大将军后督河西高平诸军讨南秦王杨难当军至略阳禁令齐肃所过无私百姓争致牛酒难当惧还仇池丕绥怀初附秋毫无犯初冯弘之奔高丽世祖诏遣送之高丽不遣世祖怒将讨之丕上疏以为和龙新定宜优复之使广修农殖以饶军实然后进图可一举而灭帝纳之乃止后坐刘洁事以忧薨谥曰戾王子拔袭爵后坐事赐死国除　　拓跋弥
按魏书安定王传安定王弥泰常七年封太宗讨滑台留守京师薨谥殇王无子国除　　拓跋范
按魏书乐安王传乐安王范泰常七年封雅性沉厚宽和仁恕世祖以长安形胜之地非范莫可任者乃拜范都督五州诸军事卫大将军开府仪同三司长安镇都大将高选才能以为僚佐范谦恭惠下推心抚纳百姓称之时秦土新罹寇贼流亡者相继范请崇易简之治帝纳之于是遂宽徭与人休息后刘洁之谋范闻而不告事发因疾暴薨　　拓跋健
按魏书永昌王传永昌王健泰常七年封健姿貌魁壮善弓马达兵法所在征战常有大功才艺比陈留桓王而智略过之从世祖破赫连昌拔建德世祖袭蠕蠕越涿邪山车驾还诏健殿后蠕蠕万骑追之健与数十骑击之矢不虚发所中皆应弦而毙威震漠北寻从平凉州健功居多又讨破秃发保周自杀传首京师复降沮渠无讳无疾薨谥曰庄王　　拓跋崇
按魏书建宁王传建宁王崇泰常七年封拜辅国将军从讨北寇有功高祖时封崇子丽济南王后与京兆王杜元宝谋逆父子并赐死　　拓跋俊
按魏书新兴王传新兴王俊泰常七年封拜镇东大将军少善骑射多才艺坐法削爵为公俊好酒色多越法度又以母先遇罪死而己被贬削恒怀怨望颇有悖心后事发赐死国除　　拓跋他
按魏书阳平王传阳平王熙长子他袭封身长八尺美姿貌性谨厚武艺过人从世祖讨白龙于西河屠其城别破余党斩首数千级改封临淮王拜镇东将军寻改封淮南王除使持节都督豫洛河南诸军事镇南大将军开府仪同三司镇虎牢威名甚着后与武昌王提率并州诸军讨曹仆浑于河西平之拜使持节前锋大将军都督诸军事北讨蠕蠕破之运军储于比干城刘义隆遣将寇边他从征于悬瓠破之拜持节都督雍秦二州诸军事镇西大将军开府仪同三司雍州刺史镇长安义隆寇南鄙以他威信素着复为虎牢镇都大将高宗时转使持节都督凉州诸军事镇西大将军高祖初入为中都大官拜侍中转镇西大将军迁司徒赐安车几杖入朝不趋太和十二年薨年七十三追赠平东大将军定州牧谥曰靖王世子吐万早卒赠冠军并州刺史晋阳顺侯子显袭祖爵薨谥曰僖王　　拓跋浑
按魏书广平王传广平王连无子世祖以阳平王熙之第二子浑为南平王以继连后加平西将军浑好弓马射鸟辄历飞而杀之时皆叹异焉世祖常命左右分射胜者中的筹满诏浑解之三发皆中世祖大悦器其艺能常引侍左右赐马百匹僮仆数十人后拜假节都督平州诸军事平州刺史镇和龙在州绥导有方民裔悦之徙凉州镇将都督西戎诸军事领护西域校尉临镇清慎恩着凉土更满还京父老皆涕泣追送若违所亲太和十一年从驾巡方山道薨　　拓跋比陵按魏书阳平王传浑弟比陵太延五年为司空赐爵&amp;#公除安远将军怀荒镇大将卒　　拓跋提
按魏书河南王传河南王曜长子提骁烈有父风世祖时袭封颍川王迎昭仪于塞北时年十六有夙成之量殊域敬焉后改封武昌拜使持节镇东大将军平原镇都大将在任十年大着威名后与淮南王他讨平吐京叛寇迁使持节车骑大将军统万镇都大将甚见宠待大安元年薨年四十七谥曰成　　拓跋根
按魏书京兆王传京兆王子根封江阳王加平北将军薨无子显祖以南平王霄第二子继为根后　　拓跋祯按魏书秦明王传秦明王翰子仪仪子干干子祯通解诸方之语便骑射世祖时为司卫监从征蠕蠕忽遇贼别部多少不敌祯乃就山解鞍放马以示有伏贼果疑而避之高祖初赐爵沛郡公后拜南豫州刺史太湖山蛮时时钞掠前后守牧多羁縻而已祯乃设画召新蔡襄城蛮魁三十余人祯盛武装于州西为置酒使之观射先选左右能射者二十余人祯自发数箭皆中然后命左右以次射并中先出一囚犯死罪者使服军衣亦参射限命射不中祯即责而斩之蛮魁等伏伎畏威相视股栗又预教左右取死囚十人皆着蛮衣云是钞贼祯乃临坐伪举目瞻天微有风动祯谓蛮曰风气少暴似有钞贼入境不过十人当在西南五十里许即命骑追掩果缚送十人祯告诸蛮曰尔乡里作贼如此合死否蛮等皆叩头曰合万死祯即斩之乃遣蛮还并加慰谕诸蛮大服自是境无暴掠淮南之人相率投附者三千余家置之城东汝水之侧名曰归义坊初豫州城豪胡丘生数与外交通及祯为刺史丘生尝有犯怀恨图为不轨诈以婚进城人告云刺史欲迁城中大家送之向代共谋翻城城人石道起以事密告祯速掩丘生并诸预谋者祯曰吾不负人人何以叛但丘生诳误若即收掩众必大惧吾静以待之不久自当悔服语未讫而城中三百人自缚诣州门陈丘生谲诳之罪丘生单骑逃走祯恕而不问后征为都牧尚书薨赠侍中仪同三司谥简公有八子
　莫者姓部列传
　　晋
　　莫者羖
按万姓统谱羖西秦右卫将军
　　莫者幼春
按郑樵通志幼春西秦西安太守
　　莫者阿胡
按万姓统谱阿胡西秦尚书郎

　铎遏姓部汇考
郑樵通志
　　以名为氏
宋
人名

铎遏氏宋襄公下大夫铎遏章左传晋上军尉铎遏寇
　拓跋姓部列传三
　　北魏三
　　拓跋鸷
按魏书高凉王传高凉王孤子斤斤子真乐真乐子陵陵子子鸷字孔雀容貌魁壮腰带十围为羽林队仗副高祖末以征讨有功赐爵晋阳男累迁领军畿部都督武泰元年爾朱荣至河阴杀戮朝士鸷与荣共登高冢俯而观之自此后与荣合元颢之逼也鸷从驾北迎既到河内欲入城鸷奏曰河内昼则闭门夜引驾入此其意趣难以测量本图有在愿便发迈帝从之前至长子以爾朱荣赴援除鸷车骑将军封华山王庄帝既杀爾朱荣荣从子兆为乱帝欲率诸军亲讨鸷与兆阴通乃劝帝曰黄河万仞宁可卒渡帝遂自安及兆入殿鸷又约止卫兵帝见逼京邑破皆由鸷之谋孝静初入为大司马加侍中鸷有武艺木讷少言性方厚每息直省闼虽暑月不解衣冠曾于侍中高岳之席咸阳王坦恃力使酒陵侮一坐众皆下之不敢应答坦谓鸷曰孔雀老武官何因得王鸷即答曰斩反人元禧首是以得之众皆失色鸷怡然如故兴和三年薨赠假黄钺尚书令司徒公　　拓跋长乐按魏书安乐王传安乐王长乐皇兴四年封建昌王后改封安乐王长乐性凝重显祖器爱之承明元年拜太尉出为定州刺史鞭挞豪右顿辱衣冠多不奉法为人所患百姓诣阙讼其过高祖罚杖三十贪暴弥甚以罪征诣京师后与内行长乙肆虎谋为不轨事发赐死于家葬以王礼谥曰厉　　拓跋略
按魏书广川王传广川王略延兴二年封位中都大官性明敏鞫狱称平太和四年薨谥曰庄　　拓跋简
按魏书齐郡王传齐郡王简字叔亮太和五年封位中都大官简母沮渠牧犍女也简性貌特类外祖后为内都大官高祖尝与简俱朝文明太后于皇信堂简居帝之右行家人礼迁太保高祖仁孝以诸父零落存者唯简每见立以待之俟坐致敬问起居停简拜伏简性好酒不能理公私之事二十三年薨谥曰灵王世宗时改谥曰顺　　拓跋若
按魏书河间王传河间王若字叔儒年十六未封而薨追封河间王谥曰孝诏京兆康王子太安为后太安于若为从弟非相后之义废之以齐郡王子琛继　　拓跋猛按魏书安丰王传安丰王猛字季烈太和五年封加侍中出为和龙镇都大将营州刺史猛宽仁雄毅甚有威略戎夷畏爱之薨于州赠太尉谥曰匡　　拓跋颐
按魏书阳平王新成传阳平王新成长子安寿袭爵高祖赐名颐累迁怀朔镇大将都督三道诸军事北讨诏征赴京勖以战伐之事对曰当仰仗庙筭使呼韩同渭桥之礼帝叹曰壮哉王言朕所望也未发遭母忧诏遣侍臣以金革敦喻既殡而发与陆睿集三道诸将议军途所诣于是中道出黑山东道趋士卢河西道向侯延河军过大碛大破蠕蠕颐入朝诏曰王之前言果不虚也后除朔州刺史穆泰谋反遣使推颐为主颐密以状闻泰等伏诛帝甚嘉之世宗景明元年薨于青州刺史谥曰庄王传国至孙宗引肃宗时坐杀叔父赐死爵除　　拓跋衍
按魏书阳平王新成传颐弟衍字安乐赐爵广陵侯位梁州刺史表请假王以崇威重诏曰可谓无厌求也可请不合转徐州刺史至州病重帝敕徐成伯乘传疗疾差成伯还帝曰卿定名医绢三千匹成伯辞请受一千帝曰诗云人之云亡邦国殄瘁以是而言岂惟三千匹乎其为帝所重如此后卒于雍州刺史谥曰康侯衍性清慎所在廉洁又不营产业历牧四州皆有称绩亡日无敛尸具子畅　　拓跋钦
按魏书阳平王新成传衍弟钦字思若位中书监尚书右仆射仪同三司钦色尢黑故时号为黑面仆射钦淫从兄丽妻崔氏为御史中尉封回劾奏遇赦免寻除司州牧钦少好学早有令誉时人语曰皇宗略略寿安思若及晚年贵重不能有所匡益识者轻之钦曾托青州人高僧寿为子求师师至未几逃去钦以让僧寿僧寿性滑稽反谓钦曰凡人绝粒七日乃死始经五朝便尔逃遁去食就信实有所阙钦乃大惭于是待客稍厚后除司空公封巨平县公于河阴遇害赠假黄钺太师太尉公　　拓跋太兴
按魏书京兆王传京兆王子推子太兴袭拜长安镇都大将以黩货削官爵后除秘书监还复前爵拜统万镇将改封西河后改镇为夏州仍以太兴为刺史除守卫尉卿初太兴遇患请诸沙门行道所有资财一时布施求病愈名曰散生斋及斋后僧皆四散有一沙门方云乞斋余食太兴戏之曰斋食既尽唯有酒肉沙门曰亦能食之因出酒一斗羊脚一只食尽犹言不饱及辞出后酒肉俱在出门追之无所见太兴遂佛前乞愿向者之师当非俗人若此病得差即舍王爵入道未几便愈遂请为沙门表十余上乃见许时高祖南讨在军诏皇太子于四月八日为之下发施帛二千匹既为沙门更名僧懿居嵩山太和二十二年终子昴字伯晖袭薨　　拓跋遥
按魏书京兆王传太兴弟遥字太原有器望以左卫将军从高祖南征赐爵饶阳男萧宗初累迁左光禄大夫仍领护军迁冀州刺史右光禄大夫时冀州沙门法庆自号大乘聚众杀阜城令破渤海郡杀害吏人刺史萧宝寅遣兼长史崔伯驎讨之败于煮枣城伯驎战没凶众遂盛所在屠灭寺舍斩戮僧尼焚烧经像云新佛出世除去旧魔诏以遥为使持节都督北征诸军事帅步骑十万以讨之法庆相率攻遥遥并击破之遥遣辅国将军张蚪等率骑追掩讨破擒法庆并其妻尼惠晖等斩之传首京师遥卒谥曰宣公　　拓跋恒
按魏书京兆王传遥弟恒字景安粗涉书史恒以春秋之义为名不以山川表求改名芝历太常卿中书监侍中后于河阴遇害赠太傅司徒公谥曰宣穆公　　拓跋&amp;#按魏书济阴王传济阴王小新成子&amp;#字伏生袭位开府为徐州刺史以黩货赐死国除　　拓跋偃
按魏书济阴王传&amp;#弟偃字仲琁位太中大夫卒　　拓跋丽按魏书济阴王传偃弟丽字宝掌位兼宗正卿右卫将军迁光禄勋时秦州屠名王法智推州主簿吕苟儿为主号建明元年置立百官攻逼州郡泾州人陈瞻亦聚众自称王号圣明元年诏以丽为使持节都督秦州刺史与别驾杨椿讨之苟儿率众十余万屯孤山列据诸险围逼州城丽出击大破之便进军永洛贼徒逆战丽击走之行秦州事李韶破苟儿于孤山乘胜追奔三十里获其父母妻子斩贼王五人其余相继归降诸城之围亦悉奔散苟儿率其王公三十余人诣丽请罪椿又斩瞻丽因平贼之势枉掠良善七百余人世宗嘉其功诏有司不听追检拜雍州刺史为政严酷吏人患之迁冀州刺史入为尚书左仆射卒谥曰威　　拓跋逞
按魏书汝阴王传汝阴王天赐子逞字万安卒于齐州刺史谥曰威　　跋跋泛
按魏书汝阴王传逞弟泛字普安自元士稍迁营州刺史性贪残人不堪命相率逐之泛走平州后除光禄大夫宗正卿封东燕县男于河阴遇害　　拓跋修义
按魏书汝阴王传汝阴王天赐第五子修义字寿安涉猎书传颇有文才为高祖所知自元士稍迁左将军齐州刺史为政宽和爱人在州四岁不杀一人迁秦州刺史累迁吏部尚书惟事货贿授官大小皆有定价二秦反假修义兼尚书右仆射西道行台行秦州事为诸军节度修义性好酒每饮连日遂遇风病神明&amp;#丧虽至长安竟无部分之益元志败没贼东至黑水更遣萧宝夤讨之以修义为雍州刺史卒于州赠司空谥曰文子均位给事黄门侍郎　　拓跋匡
按魏书广平王传广平王洛侯无子以阳平幽王子匡后之匡字建扶性耿介有器节高宗器之谓曰叔父必能仪型社稷匡辅朕躬今可改名为匡以成克终之美世宗即位累迁给事黄门侍郎茹皓始有宠百寮微惮之世宗曾于山陵还诏匡陪乘又命皓登车皓褰裳将上匡谏止世宗推之令下皓恨匡失色当时壮其忠謇世宗亲政除肆州刺史匡既忤皓惧为所害廉慎自修甚有声绩迁恒州刺史征为大宗正卿河南邑中正后除度支尚书匡表引乐陵章武之例求绍洛侯封诏付尚书议尚书奏听袭封以明兴绝之义匡与尚书令高肇不平常无降下之色时世宗委政于肇朝廷倾惮唯匡与肇抗衡先自造棺置于厅事意欲舆棺诣阙论肇罪恶自杀切谏肇闻而恶之后因与太常刘芳议争权量遂与肇声色御史中尉王显奏匡请付廷尉定罪诏可有司奏匡诬肇处匡死刑世宗恕死降为光禄大夫又兼宗正卿出为兖州刺史肃宗初入为御史中尉匡严于弹纠始奏于忠次弹高聪等进号安南将军后加镇东将军匡每有奏请尚书令任城王澄时致执夺匡刚隘内遂不平先所造棺犹在僧寺乃复修事将与澄相攻澄颇知之后将赴省与匡逢遇驺卒相挝朝野骇愕澄因是奏匡罪状三十余条廷尉处以死刑诏付八座议特加原宥削爵除官三公郎中辛雄奏理之后除平州刺史寻为关右都督兼尚书行台遇疾还京孝昌初卒谥曰文贞后追复本爵改封济南王第四子献袭齐受禅爵例降　　拓跋澄
按魏书任城王传任城王云长子澄字道镇少而好学及康王薨澄居丧以孝闻袭封加征北大将军高祖时蠕蠕犯塞加澄使持节都督北讨诸军事以讨之蠕蠕遁走又以氐羌反叛除都督梁益荆三州诸军事征南大将军梁州刺史仇池帖然西南款顺加侍中转征东大将军开府徐州刺史甚有声绩后征为中书令改授尚书令萧赜使庾荜来朝荜见澄音韵遒雅风仪秀逸谓主客郎张彝曰往魏任城以武著称今魏任城乃以文见美也时高祖意在谋迁召澄决之曰任城便是我之子房加抚军大将军太子少保又兼尚书左仆射从幸邺宫除吏部尚书及幸代车驾北巡留澄铨简旧臣品为三等量其优劣驾还洛京复兼右仆射坐公事免官寻兼吏部尚书恒州刺史穆泰在州谋反推朔州刺史阳平王颐为主颐表其状高祖召澄授节铜虎竹使符御仗左右仍行恒州事澄至即擒泰民情怡然车驾南伐留澄居守复兼右仆射寻除尚书右仆射萧宝卷遣其太尉陈显达入寇汉阳澄从驾南伐高祖崩澄受顾命世宗初有降人严叔懋告尚书令王肃遣孔思达潜通宝卷图为叛逆澄信之乃表肃将叛辄下禁止咸阳北海二王奏澄擅禁宰辅免官归第寻出为平西将军梁州刺史辞以母老除安东将军相州刺史复固辞改受安西将军雍州刺史寻征赴季秋讲武除都督淮南诸军事镇南大将军开府扬州刺史频表南伐世宗不许又辞母老乞解州任寝而不报加散骑常侍萧衍将张嚣之寇陷夷陵戍澄遣辅国将军成兴步骑赴讨大破之复夷陵嚣之遁走又遣长风戍主奇道显攻萧衍阴山戍破之斩其戍主梅兴祖仍引攻白&amp;#戍又破之斩其宁朔将军吴道爽先是朝议有南伐之意以萧宝夤为东扬州刺史据东城陈伯之为江州刺史戍阳石以澄总督二镇授之节度至是勒兵进讨遇淮水暴长引归寿春转镇北大将军定州刺史除太子太保于时高肇当朝猜忌贤戚澄为肇间构常恐不全乃终日昏饮以示荒败肃宗冲幼朝野不安于忠等奏澄为尚书令于是众心忻服又加散骑常侍骠骑大将军寻迁司空加侍中俄诏领尚书令寻以疾患求解任不许萧衍于浮山断淮为堰以灌寿春乃除使持节大将军大都督南讨诸军事勒众十万将出彭宋寻淮堰自坏不行后迁司徒公神龟二年薨年五十三赠太傅领太尉公谥曰文宣王　　拓跋嵩
按魏书任城王传澄弟嵩字道岳高祖时自中大夫迁员外常侍转步兵校尉大司马安定王休薨未及卒哭嵩便游田高祖闻而大怒诏免官后从平沔北累有战功除左中郎将兼武卫将军高祖南伐萧宝卷将陈显达率众拒战嵩身备三仗免胄直前将士从之显达奔溃斩获万计以功赐爵高平县侯世宗即位以武卫将军兼侍中出为平南将军荆州刺史既而除平北将军恒州刺史转平东将军徐州刺史又转安南将军扬州刺史萧衍将田道龙何景先等领卒三千规寇陆城嵩遣统军李叔仁等破之衍征卤将军赵革屯于黄口嵩遣军司赵炽等往讨之先遣统军安伯丑潜师夜渡伏兵下蔡革率卒四千逆来拒战伯丑与下蔡戍主王虎等前后夹击大败之俘斩溺死四千余人统军李叔仁等夜袭硖石之贼又破之衍将姜庆真专据肥汭冠军将军曹天宝屯于鸡口军主尹明世屯东硖石嵩遣别将分击之俘斩大半于是威名大振后为苍头李太伯等同谋害嵩并妻穆氏及子世贤赠车骑将军领军谥曰刚侯　　拓跋赡按魏书任城王传嵩弟赡字道周高祖时宗正少卿龙骧将军光州刺史散骑常侍左将军迁平东将军兖州刺史颇爱书史而贪暴好杀澄深耻忿之绝其往来有四子长子远尚书郎　　拓跋英
按魏书南安王传南安王桢子英字虎儿性识聪敏博闻强记便弓马解吹笛微晓医术高祖时为平北将军武川镇都大将假魏公未几迁都督梁益宁三州诸军事安南将军领护西戎校尉仇池镇都大将梁州刺史高祖南伐为梁汉别道都将后大驾临锺离诏英率众备寇境上英以大驾亲动势倾东南汉中有可乘之会表求进讨高祖许之萧鸾将萧懿遣将交战攻围九十余日战无不克被敕班师以功迁安南大将军赐爵广武伯在仇池六载甚有威惠之称父忧解任高祖讨汉阳起英为左卫将军加前将军寻迁大宗正又转尚书仍本将军镇荆州萧宝卷将陈显达等寇荆州英连战失利车驾至南阳免英官爵世宗即位行徐州还复尚书广武伯萧宝卷遣将军陈伯之寇淮南司徒彭城王勰镇寿春以英为镇南将军率众讨之英未至贼已引退勰还诏英行扬州后以军功拜吏部尚书以前后军功进爵常山侯寻诏英使持节假镇南将军都督征义阳诸军事率众南讨大有战功世宗大悦改封中山王萧衍遣将军寇肥梁诏英使持节加散骑常侍征南将军都督扬徐二道诸军事率众十万讨之所在皆以便宜从事击破阴陵斩衍将二十五人及掳首五千余级又频破贼军于梁城斩其支将四十二人英于锺离城随水狭处营造浮桥至四月水盛破桥英及诸将狼狈奔走士众没者十有五六有司奏英经算失图案劾处死诏恕死为民后京兆王愉反英复王封除使持节假征东将军都督冀州诸军事英未发而冀州已平时郢州治中督荣祖潜引萧衍军以义阳应之三关之戍并据城降衍诏英使持节都督南征诸军事英击擒其大将六人支将二十人还朝除尚书仆射永平三年薨谥曰献武王　　拓跋怡
按魏书南安王传英弟怡起家步兵校尉转城门校尉迁鄯善镇将所在贪暴为有司所纠逃窜得免延昌中卒庄帝初以爾朱荣妇兄超赠骠骑大将军太尉公雍州刺史扶风王　　拓跋鸾
按魏书城阳王传城阳王长寿长子多侯早卒次子鸾字宣明始继叔章武敬王及兄卒还袭父爵身长八尺腰带十围以武艺著称频为北都大将高祖时拜外都大官又出为持节都督河西诸军事征西大将军领护西戎校尉凉州镇都大将后朝于京师会车驾南讨领镇军将军定都洛阳高祖幸邺诏鸾留守及开建五等食邑一千户除使持节征南大将军都督豫荆郢三州河内山阳东郡诸军事与安南将军卢渊李佐攻赭阳不克败退而还降为定襄县王后以留守之功还复本封除冠军将军河内太守转并州刺史世宗初除平东将军青州刺史后转安北将军定州刺史鸾爱乐佛道修持五戒不饮酒食肉积岁长斋缮起佛寺劝率百姓共为土木之劳公私费扰颇为民患正始二年薨时年三十八赠镇北将军冀州刺史谥曰怀王　　拓跋彬
按魏书章武王传章武王太洛无子以南安惠王第二子彬为后彬字豹儿袭爵勇健有武用出为使持节都督东秦豳夏三州诸军事镇西大将军西戎校尉统万镇都大将朔州刺史以贪婪削封是时吐京反诏彬持节假平北将军行汾州事率并肆之众往讨之吐京平仍除征卤将军汾州刺史吐京民去居等六百余人保险谋反扇动徒类彬请兵二万有司奏许之高祖大怒曰何有动兵马理也可随宜肃治若不能权方静帖必须大众者则先斩刺史然后发兵彬奉诏大惧率州兵讨平之太和二十三年卒赠以本官加散骑常侍　　拓跋思誉
按魏书乐陵王传乐陵王胡儿无子显祖诏汝阴王天赐之第二子永全后之袭封后改名思誉高祖初蠕蠕犯塞以思誉为镇北大将军北征大都将出为使持节镇东大将军和龙镇都大将营州刺史转镇北将军行镇北大将军及穆泰阴谋不轨思誉知而不告恕死削封为庶人太和末还复其王封正始四年薨赠光州刺史谥曰密王　　拓跋&amp;#
按魏书安定王传安定王休子除下大夫世宗初袭拜大中大夫除征卤将军华州刺史后除征卤将军豳州刺史延昌四年薨赠本将军朔州刺史　　拓跋愿平按魏书安定王传弟愿平清狂无行高祖末拜员外郎世宗初迁给事中悖恶日甚杀人盗公私咸患世宗以其戚近未忍致之于法乃免官禁之别馆馆名愁思堂冀其克念世宗崩愿平乃得出灵太后临朝以其暴乱不悛诏曰愿平志行轻&amp;#每乖宪典可还于别馆依前禁锢久之解禁还家付师严加诲&amp;#后拜通直散骑常侍前将军坐裸其妻王氏于其男女之前又强奸妻妹于妻母之侧御史中丞侯刚案以不道处死绞刑会赦免黜为员外常侍孝昌中卒　　拓跋永平
按魏书安定王传愿平弟永平征卤将军南州刺史为城民华延明所害太昌初追赠使持节侍中都督定瀛幽三州诸军事卫将军定州刺史　　拓跋珍平
按魏书安定王传永平弟珍平司州治中子叔遵员外散骑常侍　　拓跋贵平
按魏书安定王传珍平弟贵平羽林监转射声校尉庄帝初除散骑常侍宗正少卿封东莱王邑百户除平北将军南相州刺史庄帝既杀爾朱荣加武卫将军兼侍中为河北山东慰劳大使至定州东北为幽州大都督侯渊所执送于晋阳后还洛前废帝时以本官行青州事属土民崔祖螭作逆贼徒甚盛围逼东阳一百余日贵平率城民固守又令将士开门交战大军救至遂擒祖螭等斩之还除车骑将军加散骑常侍迁左卫将军宗师又迁车骑大将军左光禄大夫仪同三司贵平人才险薄为出帝所信出为青州刺史又加骠骑大将军开府仪同三司为幽州大都督侯渊所害　　拓跋昌
按魏书临淮王传临淮王谭子提提子昌字法显好文学居父母丧哀号孺慕悲感行人世宗时复封临淮王未拜而薨赠齐州刺史谥曰康王追封济南　　拓跋孚按魏书临淮王传昌弟孚字秀和少有令誉侍中游肇并州刺史高聪司徒崔光等见孚咸曰此子当准的人物恨吾徒衰暮不及见耳累迁兼尚书右丞灵太后临朝宦者干政孚乃总括古今名妃贤后凡为四卷奏之迁左丞蠕蠕王阿那既得返国其人大饥相率入塞阿那上表请台赈给诏孚为北道行台诣彼赈恤孚持白虎幡劳阿那于柔元怀荒二镇间阿那众号三十万阴有异意遂拘留孚载以辒车日给酪一升肉一段每集其众坐孚东厢称为行台甚加礼敬阿那遂南过至旧京后遣孚等还因上表谢罪有司以孚事下廷尉丞高谦之云孚辱命处孚流罪后拜冀州刺史孚劝课农桑境内称为慈父邻州号曰神君先是州人张孟都张洪建马潘崔独怜张叔绪崔丑张天宜崔思哲等八家皆屯保林野不臣王命州郡号曰八王孚至皆请入城愿致死效力后为葛荣所陷为荣所执兄佑为防城都督兄子子礼为录事参军荣欲先害子礼孚请先死以赎子礼叩头流血荣乃舍之又大集将士议其死事孚兄弟各诬己引过争相为死又孟都潘绍等数百人皆叩头就法请活使君荣曰此魏之诚臣义士也凡同禁五百人皆得免荣平还除冀州刺史元颢入洛授孚东道行台彭城郡王孚封颢逆书送朝廷天子嘉之颢平封孚万年乡男永安永乐器残缺庄帝命孚监仪注后从出帝入关　　拓跋深
按魏书广阳王传广阳王建闾子嘉嘉子深字智远袭爵肃宗初拜肆州刺史盗止息后为恒州刺史在州多所受纳政以贿成迁殿中尚书未拜坐淫城阳王徽妃于氏以王还第及沃野镇人破六韩拔陵反叛诏深为北道大都督受尚书令李崇节度及李崇征还深专总戎政先是别将李叔仁以拔陵来逼请求迎援深赴之前后降附二十万人既而鲜于修礼叛于定州杜洛周反于幽州其余降户遂欲推深为主深乃上书乞还京师令左卫将军杨津代深为都督以深为侍中右卫将军定州刺史城阳王徽与深有隙构之征为吏部尚书兼中领军后河间王琛等为鲜于修礼所败乃除深仪同三司大都督章武王融为左都督裴衍为右都督并受深节度深以兵士频经退散人无斗情连营转栅日行十里行达交津隔水而陈贼修礼与葛荣猜贰葛荣杀修礼自立北度瀛州深便率众北转荣东攻章武王融战败于白牛还深遂退走趣定州闻刺史杨津疑其有异志乃止于州南佛寺停三日夜乃召都督毛谥等六七人臂肩为约危难之际期相拯恤谥疑深意异乃密告津云深谋不轨津遣谥讨深深走出谥叫噪追蹑深与左右行至博陵郡界逢贼游骑乃引诣葛荣贼徒见深颇有喜者荣新自立内恶之乃害深庄帝追复王爵赠司徒公谥曰忠武　　拓跋世遵
按魏书阳平王传阳平王熙子他他子吐万吐万子显显子世遵袭爵世宗时拜前军将军行幽州事兼西中郎将又行青州事寻迁骁骑将军出为征卤将军幽州刺史世遵性清和推诚化导百姓乐之肃宗时以本将军为荆州刺史寻加前将军初在汉阳复有声绩后颇行货贿散费边储由是声望有损沔南蛮首及襄阳民望入密信引世遵请以襄阳内附世遵表求赴应朝议从之诏加世遵持节都督荆州及沔南诸军事平南将军加散骑常侍余如故遣洛州刺史伊生冠军将军鲁阳太守崔模为别将率步骑二万受世遵节度军至汉水模等皆疑不渡世遵怒临之以兵模乃济而内应者谋泄为萧衍雍州刺史所杀筑门以自固模焚襄阳邑郭烧杀数万口会是夜大风雨雪模等班师士卒冻死十二三世遵及生模并坐免官后除散骑常侍平北将军定州刺史百姓安之孝昌元年薨于州赠散骑常侍征西将军雍州刺史谥曰康王　　拓跋均
按魏书阳平王传世遵弟均字世平累迁通直常侍征卤将军以河梁立义之功封安康县开国伯食邑五百户除散骑常侍平东将军卒赠使持节征东将军青州刺史出帝时复赠骠骑大将军仪同三司冀州刺史均六子　　拓跋禹
按魏书阳平王传均弟禹容貌魁伟起家司空参军转符玺郎太常丞镇远将军东海太守带峒峿戍主禹颇好内学每云晋地有福孝昌末遂诣尔朱荣建义元年与荣同入洛除中军将军金紫光禄大夫封鄄城县开国伯邑五百户为并州东面大都督镇乐平荣死之后为土民王恶毡起义杀之后赠征西将军雍州刺史　　拓跋菩萨
&lt;/div&gt;
    &lt;div class="pagination"&gt;
&lt;a href="氏族典卷诸姓部_page884.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page880.html"&gt;880&lt;/a&gt;&lt;a href="氏族典卷诸姓部_page881.html"&gt;881&lt;/a&gt;&lt;a href="氏族典卷诸姓部_page882.html"&gt;882&lt;/a&gt;&lt;a href="氏族典卷诸姓部_page883.html"&gt;883&lt;/a&gt;&lt;a href="氏族典卷诸姓部_page884.html"&gt;884&lt;/a&gt;&lt;span class="current-page"&gt;885&lt;/span&gt;&lt;a href="氏族典卷诸姓部_page886.html"&gt;886&lt;/a&gt;&lt;a href="氏族典卷诸姓部_page887.html"&gt;887&lt;/a&gt;&lt;a href="氏族典卷诸姓部_page888.html"&gt;888&lt;/a&gt;&lt;a href="氏族典卷诸姓部_page889.html"&gt;889&lt;/a&gt;&lt;a href="氏族典卷诸姓部_page890.html"&gt;890&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page886.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
