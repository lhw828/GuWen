<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 84 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 84 页/共 899 页</h1>
    <div class="content">按宋史舒亶传亶字信道明州慈溪人试礼部第一调临海尉民使酒詈逐后母至亶前命斩之不服即自起斩之投劾去王安石当国闻而异之用为审官院主簿迁奉礼郎郑侠既贬复被逮亶承命往捕搜侠箧得所录名臣谏草有言新法事者悉按姓名治之擢太子中允提举两浙常平元丰初权监察御史里行加集贤校理未几同修起居注改知谏院进知杂御史判司农事超拜给事中权直学士院逾月为御史中丞举劾多私气焰熏灼见者侧目亶在翰林受厨钱越法三省以闻命下大理追秩勒停远近称快十余年始复通直郎崇宁初知南康军辰溪蛮叛蔡京使知荆南以开边功由直龙图阁进待制明年卒赠直学士　　舒卞
按尚友录卞字彦循奉化人自幼豪爽文才武略为时所重建炎间御金人有功武穆王闻其名招至幕下凡谋猷筹策多其赞画比没民思之祠于长寿乡　　舒继明按万姓统谱继明罗山人善射绍兴间守洛阳刘豫袭郡城矢尽被执骂贼而死　　舒璘
按宋史沈焕传舒璘字元质一字元宾奉化人举干道八年进士两授郡教授不赴继为江西转运司干办公事为徽州教授荐知平阳县秩满通判宜州卒淳佑中特谥文靖　　舒邦佐
按万姓统谱邦佐字平叔靖安人淳熙进士授鄂州蒲圻簿以廉称调衡州&#军尝言吏蠹易滋民冤难伸仁恕公明人甚德之去皆流涕　　舒嗣隆
按万姓统谱嗣隆邦佐孙有才识器量历官奉议大夫出言行政虽巨儒宿吏不能非之　　舒杲
按万姓统谱杲字彦升以进士至国子监簿平生悃愊无华之士莅官而官治临民而俗美尝题钓台有诗云会心林木已成欢登览还知天地宽莫讶钓台有真赝一潭秋月照人寒　　舒瀛
按万姓统谱瀛字登甫奉化人登宝庆二年进士第授衢州西安尉兵难卒起瀛先众捍敌死之朝廷嘉其忠官其子模　　舒津
按尚友录津字通叟奉化人读书积学期至古人景定三年进士第迁太学博士知平江莅事勤敏雅志淡如尝博釆传记着续蒙求尚书解春秋集注十七史纲目　　舒辩
按尚友录辩字平叟清苦独立景定元年入太学讲明正学虽寒暑弗懈着易释二十卷系辞释三卷读书随笔五卷心书六卷一门经学人谓得于文靖之传　　元
　　舒岳祥
按万姓统谱岳祥天台人以文学师表一代奉化戴表元从而受业大德间表元为东南大家者其学得于岳祥为多　　舒&#
按万姓统谱&#字道源绩溪人博学洽闻诗文不属草尤长于歌选善隶书初授丹阳教谕转台州路学正平生诗文有序集藏于家　　舒远
按元诗选小传远字仲修&#弟有北庄遗&#　　舒逊按元诗选小传逊字士谦远弟号可庵有搜括集　　明　　舒仲诚
按池州府志仲诚贵池人以贡任东光县学训导升万载知县为政严明誉闻上达行取监察御史永乐末擢湖广副使　　舒谟
按万姓统谱谟宣德中知县慈祥廉敏不事刑罚百姓爱慕升御史　　舒清
按万姓统谱清字本直德兴人成化进士授工部主事裁革冗费中贵憾之差造徽府掘地得钱十八万缗奏入公帑历广西布政使清操端重士林翘首　　舒昆山按麻城县志昆山字楚瞻青丘山人因号青山幼奇颖成化进士授主事员外郎中知建昌府升参政布政擢副都御史所至有政绩能文章一时碑碣多出其手　　舒钊
按福州府志钊候官人字仲勉弘治甲子举人官龙南知县　　舒芬
按明外史舒芬传芬字国裳进贤人正德十二年举进士第一授修撰帝议南巡时宁王宸濠久蓄异谋与近幸相结人情惶惧芬偕编修庶吉士上疏谏帝大怒命跪五日杖之三十谪福建市舶副提举世宗即位召复故官张璁桂萼方献夫骤擢学士芬偕同官杨慎等伏左顺门哭争帝怒下狱廷杖旋遭母丧归卒于家芬丰神玉立负气峻厉其学贯串诸经兼通天文律历而尤精于周礼学者称梓溪先生万历中追谥文节　　舒化
按明外史舒化传化字汝德临川人嘉靖三十八年进士授衡州推官改补凤阳擢户科给事中隆庆初三迁刑科都给事中时高拱当国化忤拱出为陜西参政再疏致仕归万历初累擢太仆少卿复以疾归由南京大理卿召拜刑部左侍郎会刑部缺尚书手诏用化十五年京察拾遗南京科道论及化遂三疏乞归帝不许会当虑囚复起视事寻称病笃乃听归卒赠太子少保谥庄僖　　舒大猷
按通城县志大猷甫田里人中嘉靖丙午科由江西安仁县谕升四川江油县知县升眉州知州转南户部浙江司员外本部广东司郎中四川龙安府知府调广东韶州府知府升广东分巡海南道兼提学兵备副使浙江右&#政兼佥事授淮扬海防兵备河道浙江按察司按察使浙江布政司右布政使致仕　　舒汀按福州府志汀字绍安候官人汀为人简抗重气节嘉靖乙未进士以行人选监察御史奉命按两淮按南直隶锄击奸豪风裁赫着寻按浙秉法惩恶肃吏庇氓还台严嵩忌之出汀为云南副使又以大计谪为判官寻卒　　舒春芳
按万姓统谱春芳鄱阳人嘉靖进士为湖广&#议温良端洁无疾言遽色所至旌良善导民俗剔奸锄强民信服之卒于官贫不能殓其清苦亦今世所稀云　　舒泰按万姓统谱泰字尚严婺源人由监生授湖广武冈州同知接夷境民黠难治泰以忠诚抚之皆悦服且藩封所在官校需索泰不肯阿徇以故被谮不安于位一旦求归民不忍舍涕泣相率诉于所司乞留之不得遂致仕养恬林下足迹不至官府卒年八十余　　舒靖按万姓统谱靖字守中靖安人进士历守嘉兴能烛吏民情伪专意教化营郡县学课诸生以道术肄习四礼燕语从容咨访得失以忤镇守中贵坐免　　舒&#按安庆府志号龙成怀宁人博涉书史隆庆间以明经授九江别驾有惠政后因骨鲠侮权贵致仕居家孝友年八十余卒　　舒彦
按通山县志彦字楚杰号十峰六都人由岁贡任四川庐山县训导性朴茂言事曾不出口至讲论义理则洋洋纚纚远近士争负笈从之　　舒弘绪
按通山县志弘绪字崇孝号悦斋六都人彦养子甫生时父中蕴弃不育彦收养之事亲孝贫益笃县令谯公廉知其状因字曰崇孝登万历癸未进士授翰林院庶吉士改授吏科给事中慷慨陈言务尽其职后因光宗年长犹未册立东宫抗疏力请撄神宗怒落籍归　　舒有翼
按宝庆府志有翼字慎吾邵阳人万历甲午乡试第七署远安教谕清源王铨部识其品行推令其邑迁泉州同知巡抚商周祚上其功转两浙运同分司松江归家惟辑述格言以自娱未尝有所千谒年九十卒　　舒其志
按广济县志其志字元渚万历乙未会魁授大行人迁工部郎三殿之建也督木西蜀殿成纪绩擢四川参政兼理学政升江西按察使摄九江饶州淮王惑于宠娼锢世子于秘室其志谒王正色危言王自输服立出世子于宫中后升江西布政病归　　舒祖仪
按邵阳县志祖仪字抑斋生而直方博洽能文尤精于性命之学喜施予赈贫焚券序当岁贡雅意高尚投牒致巾服督学嘉其高遥授冠带以德行文章额其门　　舒泰
按江西通志泰字德润新建人为邑诸生好学有质行母殁哀毁骨立庐墓三年事继母如所生以孝闻诏旌其闾　　舒显引
按孝感县志显引字孟锡号鹤臞筮仕四川东乡县知县任满转光禄寺署正迁南刑部主事甲戌自郎中出知陕西凤翔府丙子摄分巡篆以寇陷陇州左迁归里癸未避乱武昌五月城陷被伤卒　　舒柏
按兴国州志柏号银河以勇敢自命甲申寇起柏奉檄堵剿于南市黄颡口等处院道皆以有功&#之流贼入境率乡勇出战于双港桥斩贼将夺其马以归后贼势益集柏奋呼陷阵死长子龙亦死焉　　舒万化
按博兴县志万化江西玉山县人崇祯年间知县事城陷死之

　如姓部汇考
郑樵通志
　　平声
如氏桓谭新论有道人如子礼汉书长安富人如氏又如罗氏改为如氏

　樗姓部列传
　　明
　　樗本直
按万姓统谱本直和曲人宣德中任合水县学训导
　&#姓部汇考
按字典&#字本与疏同而尚友录万姓
统谱俱别疏&#为二姓兹故仍之

廖用贤尚友录
　　&#姓
&#望出长安


　璩姓部列传
　　唐
　　璩抱朴
按奇姓通抱朴唐进士
　　璩瑗
按万姓统谱瑗官至司徒银青光禄大夫封西川侯　　宋　　璩重
按郑樵通志宋登科璩重岳州人
　　璩秉
按郑樵通志宋登科璩秉岳州人
　　璩经国
按万姓统谱经国迪功郎
　　明
　　璩新源
按万姓统谙新源泾县人洪武三十三年贡士任知州　　璩玖
按诸城县志玖孙村社人永乐丁未岁贡
　　璩玉
按丘县志玉顺天玉田人举人正统十二年任训导　　璩锡按万姓统谱锡曲周人正统中太常典簿
　　璩镇海
按万姓统谱镇海大浦人宣德间以楷书入为户部主事　　璩纶
按万姓统谱纶保昌人成化举人教谕
　　璩安
按万姓统谱安安化人正德中御史升佥事
　　璩德寀
按万姓统谱德采永丰人万历间豹韬卫经历　　璩琇之按万姓统谱琇之和顺人万历间鸿胪寺序班　　璩光岳按建昌府志光岳字山仲号三谷新城人进士兵部职方司员外郎推升吏部会疾卒初知光州时剖判如流老吏慑服佐枢时军符旁午刻期应发善草书着石波馆集老子解说　　璩琛
按丘县志琛云南临安府照磨
　　璩伯昆
按安庆府志伯昆字山甫桐城人少有才名崇祯间以明经中副车授江西武宁令政平讼简威惠并用孚以诚信顽梗悉化至课士劝学文教尢着既以治行卓征试广东道御史因病乞归

　璩姓部汇考
郑樵通志
　　平声
璩氏望出豫章


　余姓部列传
　　宋
　　余齐民
按宋书余齐民传齐民晋陵人也少有孝行为邑书吏父殖大明二年在家病亡家人以父病报之齐民便归至门方详父死号踊恸绝良久乃苏问母父所遗言母曰汝父临终恨不见汝于是号叫殡所须臾便绝州郡上言旌闾表墓改其里为孝义里　　梁
　　余孝顷
按姓氏急就篇梁有余孝顷
　　唐
　　余常安
按唐书孝友传宪宗时衢州人余常安父叔皆为里人谢全所杀常安八岁已能谋复仇后十有七年卒杀全刺史元锡奏轻比刑部尚书李墉执不可卒抵死　　余知古
按姓氏急就篇唐有余知古见艺文志
　　余钦
按姓氏急就篇钦四门直讲
　　余懃
按万姓统谱勤余干人累官工部尚书兼御史大夫上柱国　　后周
　　余赐
按古田县志赐一名璀字琨美仕南唐迁左拾遗后家南剑将乐县杨龟山先生乃后代之外孙也璀好唐律有拾遗集传于后　　余仁椿
按古田县志仁椿赐之季子仕闽入南唐为员外郎历永贞令而还尝捐田建学以训乡族子弟蓝有书院自斯人始　　宋
</div>
    <div class="pagination">
<a href="氏族典卷诸姓部_page83.html">上一页</a><span>...</span><a href="氏族典卷诸姓部_page79.html">79</a><a href="氏族典卷诸姓部_page80.html">80</a><a href="氏族典卷诸姓部_page81.html">81</a><a href="氏族典卷诸姓部_page82.html">82</a><a href="氏族典卷诸姓部_page83.html">83</a><span class="current-page">84</span><a href="氏族典卷诸姓部_page85.html">85</a><a href="氏族典卷诸姓部_page86.html">86</a><a href="氏族典卷诸姓部_page87.html">87</a><a href="氏族典卷诸姓部_page88.html">88</a><a href="氏族典卷诸姓部_page89.html">89</a><span>...</span><a href="氏族典卷诸姓部_page85.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
