<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 352 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 352 页/共 899 页</h1>
    <div class="content">戭附

按晋书王鉴传鉴弟涛及弟子戭并有才笔涛字茂略历著作郎无锡令戭字庭坚亦为著作并早卒　　王承按晋书王湛传湛子承字安期弱冠知名太尉王衍雅贵异之比南阳乐广焉永宁初为骠骑参军值天下将乱乃避难南下迁司空从事中郎豫迎大驾赐爵蓝田县侯东海王越镇许以为记室参军迁东海太守政尚清静不为细察有犯夜者为吏所拘承问其故答曰从师受书不觉日暮承曰鞭挞宁越以立威名非政化之本使吏送令归家其从容宽恕若此寻去官东渡江时道路梗涩人怀危惧承每遇艰险处之夷然既至下邳登山北望叹曰人言愁我始欲愁矣及至建邺为元帝镇东府从事中郎渡江名臣王导卫玠周顗庾亮之徒皆出其下卒朝野痛惜之　　王廙按晋书王廙传廙字世将丞相导从弟而元帝姨弟也父正尚书郎廙少能属文多所通涉工书画善音乐射御博奕杂伎辟太傅掾转参军豫迎大驾封武陵县侯拜尚书郎出为濮阳太守元帝作镇江左廙弃郡过江帝以为司马频守庐江鄱阳二郡豫讨周馥杜弢以功累增封邑除冠军将军镇石头领丞相军谘祭酒王敦启为宁远将军荆州刺史及帝即位廙奏中兴赋征为辅国将军加散骑常侍以母丧去职服阕进左卫将军及王敦构祸帝遣廙喻敦乃为敦所留以为平南将军领护南蛮校尉荆州刺史寻病卒帝以亲故赠侍中骠骑将军谥曰康　　王彬
按晋书王廙传廙弟彬字世儒与兄廙俱渡江元帝引为镇东贼曹参军中兴建稍迁侍中从兄敦举兵入石头帝使彬劳之会周顗遇害彬素与顗善先往哭顗甚恸既而见敦敦问其所以彬勃然数敦音辞慷慨声泪俱下后敦议举兵向京师彬谏甚苦敦变色目左右将收彬彬正色曰君昔岁害兄今又杀弟邪敦以彬亲故容忍之俄而以彬为豫章太守迁前将军江州刺史及敦死有司奏彬及兄子并除名诏原之征拜光禄勋苏峻平后改筑新宫彬以营创劳赐爵关内侯迁尚书右仆射卒官谥曰肃　　王棱
弟
侃

按晋书王棱传棱字文子彬季父国子祭酒琛之子少历清官渡江为元帝丞相从事中郎从兄导以棱有政事出为豫章太守加广武将军棱知从兄敦骄傲自负有罔上心日夕谏诤敦不能容潜使人害之弟侃亦知名位至吴国内史　　王愆期
按晋书王接传接长子愆期流寓江南缘父本意注公羊集列女后传　　王旷
按晋书王羲之传羲之父旷淮南太守元帝过江旷首创其议　　王峤
按晋书王湛传湛子承承族子峤峤字开山祖默魏尚书父佑以才智称为杨骏腹心骏之排汝南王亮退卫瓘皆佑之谋也峤少有风尚永嘉末携其二弟避乱渡江元帝作相以为水曹属除长山令王敦请为参军爵九原县公敦在石头欲禁私伐蔡州荻以问群下时王师新败士庶震惧莫敢异议峤独曰不可敦不悦敦将杀周顗戴若思峤于坐谏敦大怒欲斩峤赖谢鲲以免出为领军长史敦平后转越骑校尉频迁吏部郎御史中丞咸和初拜庐陵太守卒官谥曰穆子淡嗣淡子度世　　王谅
按晋书王谅传谅字幼成丹阳人也少有干略为王敦所擢参其府事稍迁武昌太守初新昌太守梁硕专威永兴三年敦以谅为交州刺史谋诛硕硕围谅于龙编逼谅夺其节谅固执不与遂断谅右臂谅正色曰死且不畏臂断何有十余日愤恚而死　　王矩
按晋书王机传机兄矩字令式美姿容每出游观者盈路初为南平太守预讨陈恢有功迁广州刺史将赴职忽见一人持奏谒矩自云京兆杜灵之矩问之答称天上京兆被使召君为主簿矩意甚恶之至州月余卒　　王机
按晋书王机传机字令明长沙人也父毅广州刺史机美姿仪常慕王澄为人澄遂与友善用为成都内史会澄遇害机惧祸及就王敦求广州敦不许会广州人背刺史郭讷迎机为刺史机遂将奴客门生千余人入广州惧为王敦所讨乃更求交州时杜弢余党杜弘奔临贺送金数千两与机求讨桂林贼以自效机为列上朝廷许之王敦以机难制又欲因机讨梁硕故以降杜弢之勋转为交州刺史硕闻禁州人不许迎之自领交址太守机遂住郁林时杜弘大破桂林贼还遇机于道机劝弘取交州弘素有意于是机与弘及温邵刘沈等并反寻陶侃为广州先讨温邵刘沈皆杀之遣督护许高讨机走之病死于道　　王如按晋书王如传如京兆新丰人也初为州武吏遇乱流移至宛时诸流人有诏并遣还乡里如以关中荒残不愿归征南将军山简南中郎将杜蕤各遣兵送之而促期令发如遂潜结诸无赖少年夜袭二军破之又破襄城于是南安庞實冯翊严嶷长安侯脱等各帅其党以应之未几众至四五万自号大将军领司雍二州牧如连年种谷皆化为莠军中大饥其党互相攻如计无所出归于王敦敦从弟棱爱如骁武请敦配己麾下如数与敦诸将角射屡&#棱杖之如甚以为耻初敦有不臣之迹棱每谏之敦常怒其异己及闻如为棱所辱密使人激怒之如因闲宴请剑舞为欢害棱敦闻而阳惊亦捕如诛之　　王逊
按晋书王逊传逊字邵伯魏兴人也仕郡察孝廉为吏部令史累迁上洛太守私牛马在郡生驹犊者秩满悉以付官云是郡中所产也转魏兴太守惠帝末西南裔叛宁州刺史李毅卒城中百余人奉毅女固守经年永嘉四年治中毛孟诣京师求刺史乃以逊为南裔校尉宁州刺史逊与孟俱行逾年乃至吏士散没城邑丘墟逊披荒纠厉收聚离散专仗威刑鞭挞殊俗诛豪右不奉法度者数十家威行宁土又遣子澄奉表劝进于元帝帝嘉之赐爵褒中县公先是越巂太守李钊为李雄所执自蜀逃归逊复以钊为越巂太守李雄遣李骧攻钊钊败骧等又渡泸水寇宁州逊使将军姚崇距之战于堂狼大破骧等逊以崇不穷追也怒囚群帅执崇鞭之怒甚发上冲冠夜中卒逊在州十四年州人复立逊中子坚行州府事征还京病卒兄澄袭爵历魏兴太守散骑常侍　　王隐按晋书王隐传隐字处叔陈郡陈人也以儒素自守不交势援博学多闻太兴初召为著作郎令撰晋史豫平王敦功赐爵平陵乡侯时著作郎虞预私撰晋书而生长东南不知中朝事数访于隐并借隐所著书窃写之所闻渐广自后更疾隐交结豪贵共为朋党以斥隐竟以谤免黜归于家贫无资用书遂不就乃依庾亮于武昌亮供其纸笔书乃得成诣阙上之年七十余卒于家　　王舒
按晋书王舒传舒字处明丞相导之从弟也父会侍御史舒少为从兄敦所知及敦为青州舒往依焉元帝镇建康参镇东军事出补溧阳令太宁初徙廷尉敦表舒为荆州刺史及敦败王含父子奔舒舒遣军逆之并沈于江进都督荆州征为尚书仆射时将征苏峻司徒王导欲出舒为外援乃授会稽内史在郡二年而苏峻作逆乃假舒节都督行扬州刺史事时庾冰弃郡奔舒舒移告属县以虞谢藻监前锋征讨军事前义兴太守顾众护军参军顾扬等皆起义军以应舒贼转攻吴兴舒遣子允之以精锐邀贼于武康破之贼平以功封彭泽县侯寻卒官赠车骑大将军仪同三司谥曰穆长子晏之苏峻时为护军参军遇害晏之子昆之嗣卒子陋之嗣宋受禅国除　　王允之子晞之
　孙肇之

按晋书王舒传舒子允之字深总角从伯敦谓为似己恒以自随敦尝夜饮允之辞醉先卧敦与钱凤谋为逆允之已醒悉闻其言虑敦或疑己便于卧处大吐衣面并污凤既出敦果照视见允之卧吐中以为大醉不复疑之时父舒始拜廷尉允之求还定省以敦凤谋议事白舒舒即与导俱启明帝及苏峻反允之讨贼有功封番禺县侯咸和末除宣城内史监扬州江西四郡事咸康中进号西中郎将假节寻迁南中郎将江州刺史莅政甚有威惠卒谥曰忠子晞之嗣卒子肇之嗣　　王遐
按晋书王祥传祥子肇肇子俊俊子遐&#林太守　　王和按晋书五行志成帝咸康五年下邳民王和侨居暨阳息女可年二十自云上天来还得征瑞印绶当母天下晋陵太守以为妖收付狱　　王悦
琨
嘏恢

按晋书王导传导长子悦字长豫弱冠有高名导甚爱之导尝共悦奕棋争道导笑曰相与有瓜葛那得为尔邪导性俭节帐下甘果烂败令弃之云勿使大郎知悦少侍讲东宫历中书侍郎先导卒谥贞悦无子以弟恬子琨为嗣卒子嘏嗣卒子恢嗣　　王恬
按晋书王导传导子恬字敬豫少好武不为公门所重导见悦辄喜见恬便有怒色晚节更好士多技艺善奕棋为中兴第一迁中书郎除后将军魏郡太守加给事中领兵镇石头转吴国会稽内史卒谥曰宪　　王洽按晋书王导传导子洽字敬和导诸子中最知名与荀羡俱有美称弱冠历散骑中书郎中军长史吴郡内史征拜领军寻加中书令不受升平二年卒于官二子珣　　王协
按晋书王导传导子协字敬祖元帝抚军参军袭爵武冈侯早卒无子以弟劭子谧为嗣　　王劭
子穆
默　恢

按晋书王导传导子劭字敬伦历东阳太守吏部郎中司徒左长史丹阳尹劭美姿容有风操桓温甚器之迁吏部尚书出为建威将军吴国内史卒赠车骑将军谥曰简三子穆默恢穆临海太守默吴国内史恢右卫将军穆三子简智超默二子鉴惠　　王荟
按晋书王导传导子荟字敬文少历清官除吏部郎吴国内史时年饥粟贵荟以私米作饘粥以饴饿者转会稽内史进号镇军将军加散骑常侍卒于官　　王羲之按晋书王羲之传羲之字逸少司徒导之从子也年十三谒周顗顗察而异之于是知名及长辩赡以骨鲠称尤善隶书为古今之冠论者称其笔势以为飘若浮云矫若惊龙深为从伯敦导所器重时陈留阮裕有重名为敦主簿敦尝谓羲之曰汝是吾家佳子弟当不减阮主簿裕亦目羲之与王承王悦为王氏三少起家秘书郎征西将军庾亮请为参军累迁长史宁远将军江州刺史频召为侍中吏部尚书皆不就复授护国将军又推迁不拜乃以为右军将军会稽内史尝与同志宴集于会稽山阴之兰亭自为之序以申其志性爱鹅山阴有一道士养好鹅羲之固求市之道士云为写道德经当举群相赠耳羲之欣然写毕笼鹅而归甚以为乐后称病去郡与东土人士尽山水之游年五十九卒　　王述
按晋书王湛传湛子承承子述字怀祖少袭父爵年三十尚未知名人或谓之痴司徒王导以门地辟为中兵属既见无他言惟问以在东米价述张目不答导曰王掾不痴何言痴也尝见导每发言一坐莫不赞美述正色曰人非尧舜何得每事尽善导改容谢之康帝为骠骑将军召补功曹出为宛陵令历临海太守迁建威将军会稽内史莅政清肃终日无事母忧去职服阕代殷浩为扬州刺史迁散骑常侍尚书令述每受职不为虚让其有所辞必于不受至是子坦之谏述曰汝谓我不堪邪坦之曰非也但克让自美事耳述曰既云堪何为复让人言汝胜我定不及也太和三年卒谥简子坦之嗣　　王蒙
按晋书王蒙传蒙字仲祖哀靖皇后父也曾祖黯历位尚书祖佑北军中候父讷新淦令蒙少时放纵不羁不为乡曲所齿晚节始克己励行有风流美誉虚己应物恕而后行莫不敬爱焉事诸母甚谨奉禄资产常推厚居薄喜愠不形于色不修小絜而以清约见称善隶书美姿容尝览镜自照称其父字曰王文开生如此儿邪居贫帽败自入市买之妪悦其貌遗以新帽时人以为达与沛国刘惔齐名友善惔常称蒙性至通而自然有节蒙每云刘君知我胜我自知时人以惔方荀奉倩蒙比袁曜卿凡称风流者举蒙惔为宗焉司徒王导辟为掾后出补长山令复为司徒左西属蒙以此职有谴则应受杖固辞诏为停罚犹不就徙中书郎简文帝辅政益贵幸之与刘惔号为入室之宾转司徒左长史晚求为东阳不许及蒙病乃恨不用之蒙闻之曰人言会稽王痴竟痴也疾渐笃于灯下转麈尾视之叹曰如此人曾不得四十也年三十九卒临殡刘惔以犀把麈尾置棺中因恸绝久之谢安亦常称美蒙云王长史语甚不多可谓有令音二子修蕴　　王修
按晋书王蒙传蒙子修字敬仁小字荀子明秀有美称善隶书号曰流奕清举年十二作贤全论蒙以示刘惔曰敬仁此论便足以参微言起家著作郎琅邪王文学转中军司马未拜而卒年二十四临终叹曰无愧古人年与之齐矣　　王遐
子恪　臻
孙欣之　欢之

按晋书王遐传遐字桓子简顺皇后父骠骑将军述之从叔也少以华族仕至光禄勋宁康初追赠特进光禄大夫加散骑常侍谥曰靖长子恪领军将军恪子欣之豫章太守秩中二千石欣之弟欢之广州刺史遐少子臻崇德卫尉　　王欢
按晋书王欢传欢字君厚乐陵人也安贫乐道专精耽学不营产业常丐食诵诗虽家无斗储意怡如也其妻患之或焚毁其书而求改嫁欢笑而谓之曰卿不闻朱买臣妻邪时闻者多哂之欢守志弥固遂为通儒至慕容暐袭伪号署为国子博士亲就受经迁祭酒及暐为苻坚所灭欢死于长安　　王颐之
按晋书王廙传廙子颐之仕至东海内史
　　王胡之
按晋书王廙传廙子胡之字修龄弱冠有声誉历郡守侍中丹阳尹素有风眩疾发动甚数而神明不损石季龙死朝廷欲绥辑河洛以胡之为西中郎将司州刺史假节以疾固辞未行而卒　　王彭之
按晋书王廙传廙弟彬彬长子彭之位至黄门郎　　王嘉按晋书王嘉传嘉字子年陇西安阳人也轻举止丑形貌外若不足而聪睿内明滑稽好语笑不食五谷不衣美丽清虚服气不与世人交游隐于东阳谷凿崖穴居弟子受业者数百人亦皆穴处石季龙之末弃其徒众至长安潜隐于终南山结庵庐而止门人闻而复随之乃迁于倒兽山苻坚累征不起言未然之事事过皆验姚苌与苻登相持问嘉曰吾得杀苻登定天下否嘉曰略得之苌怒曰得当云得何略之有遂斩之登闻嘉死设坛哭之赠太师谥曰文及苌死苌子兴字子略方杀登略得之谓也嘉之死日人有陇上见之着拾遗录十卷其记事多诡怪今行于世　　王堕
按晋书苻洪载记王堕字安生京兆霸城人也苻洪征梁犊以为司马及为宰相着匪躬之称健常叹曰天下群官皆如王令君者阴阳曷不和乎性刚峻疾恶雅好直言疾董荣如仇雠每于朝见之际略不与言曰董龙是何鸡狗荣闻而惭恨遂劝生诛之及刑荣谓堕曰君今复敢数董龙作鸡狗乎堕瞋目叱之龙荣之小字也　　王猛
按晋书苻坚载记王猛字景略北海剧人也家于魏郡少贫贱以鬻为业好兵书气度雄远隐于华阴山怀佐世之才桓温入关猛被褐而诣之一面谈当世之事扪虱而言旁若无人温异之请与俱南猛还山谘师师曰卿与桓温岂并世哉猛乃止苻坚将有大志闻猛名遣吕婆楼招之一见便若平生若元德之遇孔明也及坚僭位以猛为中书侍郎迁尚书左丞咸阳内史京兆尹未几除吏部尚书太子詹事又迁尚书左仆射辅国将军司隶校尉加骑都尉居中宿卫时猛年三十六岁中五迁权倾内外上下咸服莫有敢言顷之迁尚书令太子太傅加散骑常侍又转司徒录尚书事辞不拜后率诸军讨慕容暐以功封清河郡侯留镇冀州俄入为丞相后数年复授司徒猛宰政公平流放尸素拔幽滞显贤才外修兵革内崇儒学劝课农桑教以廉耻兵强国富垂及升平猛疾笃坚亲临省病问以后事猛曰晋虽僻陋吴越乃正朔相承亲仁善邻国之宝也臣没之后愿不以晋为图言终而死时年五十一坚哭之恸谓太子宏曰天不欲使我平一六合耶何夺我景略之速也赠侍中丞相谥曰武侯　　王雕
按前秦录新平王雕陈说图谶坚大悦以为太史令　　王统按前秦录统擢之子也擢奔降于秦秦王健以为尚书坚立之二年以统为扶风内史建元七年迁益州刺史与别将杨安攻克仇池拜平远将军南秦州刺史寻攻陇西鲜卑乞伏司繁于度坚山降其部落五万余户九年复从杨安入寇汉川统以锐卒二万为前锋进平益州遂代安镇仇池十二年坚遣武卫苟苌等伐张天锡统率凉州之众为苌后继天锡诣降统还秦州坚以其弟广为益州刺史晋梁州刺史杨亮帅众五万伐蜀遣巴郡太守费统等将水陆三万为前锋亮次巴郡广遣巴西太守康回拒之别遣王虬帅蜀汉之众三万北救长安以江夏太守李丕为益州刺史守成都身帅所部奔还陇西遂以依统闻丕即位统兄弟咸遣使诣丕请讨姚苌丕大悦以统为镇西大将军广为安西将军皆进位州牧广后攻河州牧毛兴于枹罕为兴所败亡奔秦州陇西鲜卑匹兰执之送诣姚苌兴既败广进据平阳复谋伐统统亦以秦州降苌苌后寝疾召其子兴诣行营姚方成言于兴曰今寇敌未灭王统等皆有部曲终为人患不如除之兴遂杀统及广等苌闻之怒曰王统兄弟吾之州里吾方用之奈何辄杀之也　　王兖
按前秦录兖本新平氐也仕坚为中山太守固守博陵为秦拒燕丕即位以兖为平州刺史先是慕容麟攻兖于博陵至是粮尽矢竭功曹张猗逾城而出聚众应麟既而城陷为麟所杀　　王永
按前秦录永丞相猛子也清修好学坚以为扶风太守其弟皮凶险无行建元十一年为散骑侍郎谋反事泄坚以猛故赦皮不杀徙置朔方之北而因以永为幽州刺史永长于抚字甚得人心坚自淮南之败垂苌继叛乱者四起而永意气弥励与平州刺史苻冲率二州之众以讨慕容垂垂遣其将平视迎击永遣昌黎太守宋敞逆战于范阳敞兵败绩平视进据蓟南永求救于振威刘库仁库仁遣其妻兄公孙希帅骑三千救之大破平视于蓟南永乘胜长驱进据唐城与慕容麟相持慕容垂复遣慕容佐与平视共攻蓟永力战屡败乃使宋敞烧和龙及蓟城宫室帅众三万奔壶关长乐公丕时在邺城将西赴长安永遣使招之丕率邺中男女六万余口西如潞川骠骑张蚝刺史王腾迎入晋阳永留刺史苻冲守壶关自率众一万赴丕丕始知长安不守及坚凶问乃发丧即皇帝位大赦改元以永为使持节侍中都督中外诸军事车骑大将军尚书令进封清河公寻加司徒录尚书事左丞相宣檄四方共讨姚苌于是天水羌延冯翊寇明河东王昭新平张晏京兆杜敏扶风马郎建忠高平牧官都尉王敏等咸承檄起义各有众数万遣使应丕皆就拜将军郡守封列侯冠军丕留王腾守晋阳杨辅戍壶关率众数万进据平阳慕容永遣使假道东还丕不许乃使永与苻纂攻之以俱石子为前锋都督与慕容永战于襄陵石子大败永死之皮时为略阳太守以郡降于姚苌　　王洛
按晋书苻坚载记坚尝如邺狩于西山旬余乐而忘反伶人王洛叩马谏曰陛下为百姓父母苍生所系何可盘于游田以玷圣德若祸起须臾变在不测者其如宗庙何坚曰善昔文公悟愆于虞人朕闻罪于王洛吾过也自是遂不复猎　　王彪之
子越
之临之

按晋书王廙传廙弟彬彬子彪之字叔武年二十须鬓皓白时人谓之王白须初除佐著作郎武陵王晞以为司马累迁侍中廷尉转吏部尚书桓温欲北伐屡诏不许温辄下武昌人情震惧或劝殷浩引身告退彪之言于浩曰当静以待之令相王与手书陈以成败当必旋&#温果不进既而长安人雷弱儿等诈云杀苻坚苻眉请兵应接时殷浩镇寿阳便进据洛营复山陵属彪之疾归上简文帝笺陈弱儿等容有诈伪浩未应轻进寻而弱儿果诈浩大败退守谯城简文笑谓彪之曰果如君言自顷以来君谋无遗策张陈复何以过之后为镇军将军会稽内史居郡八年豪右敛迹亡户归者三万余口桓温下镇姑孰威势震主四方修敬皆遣上佐纲纪彪之独不遣温以山阴县折布米不时毕郡不弹纠上免彪之顷之复为仆射是时温将废海西公百寮震栗温亦色动莫知所为彪之既知温不臣迹已着理不可夺乃谓温曰公阿衡皇家便当倚傍先代耳命取霍光传礼度仪制定于须臾曾无惧容及简文崩群臣疑惑未敢立嗣或云须大司马处分彪之正色曰君崩太子代立大司马何容得异于是朝议乃定及孝武帝即位太皇太后令以帝冲幼令温依周公居摄故事彪之封还事遂不行寻迁尚书令与谢安共掌朝政安每曰朝之大事众不能决者谘王公无不得判太元二年卒谥曰简二子越之抚军将军临之东阳太守　　王坦之按晋书王湛传湛子承承子述述子坦之坦之字文度弱冠与郗超俱有重名时人为之语曰盛德绝伦郗嘉宾江东独步王文度嘉宾超小字也简文帝为抚军将军辟为掾累迁参军从事中郎出为桓温长史寻以父忧去职服阕征拜侍中袭父爵海西公废领左卫将军简文帝崩坦之与谢安共辅幼主迁中书令俄授都督徐兖青三州诸军事镇广陵初谢安爱好声律&#功之惨不废妓乐颇以成俗坦之非而苦谏之书往反数四安竟不从坦之又尝与殷康子书论公谦之义康子及袁宏并有疑难坦之标章摘句一一申而释之莫不厌服又孔严着通葛论坦之与书赞美之初坦之与沙门竺法师甚厚每共论幽明报应便要先死者当报其事后经年师忽来云贫道已死罪福皆不虚惟当勤修道德以升济神明耳言讫不见坦之寻亦卒谥曰献四子恺愉国宝忱　　王祎之按晋书王湛传坦之弟祎之字文邵少知名尚寻阳公主历中书侍郎年未三十而卒赠散骑常侍　　王元之按晋书王羲之传羲之子七人知名者五人元之早卒　　王凝之
按晋书王羲之传羲之子凝之工草隶仕历江州刺史左将军会稽内史王氏世事五斗米道凝之弥笃孙恩之攻会稽寮佐请为之备凝之不从方入靖室请祷出语诸将佐曰吾已请大道许鬼兵相助贼自破矣既不设备遂为孙恩所害　　王徽之
按晋书王羲之传羲之子徽之字子性卓荦不羇为大司马桓温参军蓬首散带不综府事又为车骑桓冲骑兵参军冲问卿署何曹对曰似是马曹又问管几马曰不知马何由知数又问马比死多少曰未知生焉知死时吴中一士大夫家有好竹欲观之便出坐舆造竹下讽啸良久主人洒扫请坐徽之不顾将出主人乃闭门徽之便以此赏之尽欢而去尝寄居空宅中便令种竹或问其故徽之但啸&#指竹曰何可一日无此君耶尝居山阴夜雪初霁月色清朗四望皓然独酌酒咏左思招隐诗忽忆戴逵逵时在剡便夜乘小船诣之经宿方至造门不前而反人问其故徽之曰本乘兴而来兴尽而反何必见安道耶后为黄门侍郎弃官东归未几献之卒徽之奔丧不哭直上灵&#坐取献之琴弹之久而不调叹曰呜呼子敬人琴俱亡因顿绝先有背疾遂溃裂月余卒子桢之　　王操之
按晋书王羲之传羲之子操之字子重历侍中尚书豫章太守　　王献之
按晋书王羲之传羲之子献之字子敬少有盛名而高迈不羇风流为一时之冠尝与兄徽之操之俱诣谢安二兄多言俗事献之寒温而已既出客问安王氏兄弟优劣安曰小者佳客问其故安曰吉人之辞寡以其少言故知之夜卧斋中有偷人入其室盗物都尽献之徐曰偷儿青毡我家旧物可特置之群偷惊走工草隶善丹青七八岁时学书羲之密从后掣其笔不得叹曰此儿后当复有大名起家州主簿秘书郎转丞以选尚新安公主谢安甚钦爱之请为长史进号卫将军复为长史安问曰君书何如君家尊答曰故当不同安曰外论不尔答曰人那得知寻除建威将军吴兴太守征拜中书令未几遇疾卒于官安僖皇后立以后父追赠侍中特进光禄大夫太宰谥曰宪　　王雅
祖隆
　父景

按晋书王雅传雅字茂达东海剡人魏卫将军肃之曾孙也祖隆后将军父景大鸿胪雅少知名州檄主簿举秀才除郎中出补永兴令以干理著称累迁尚书左右丞历廷尉侍中左卫将军丹阳尹领太子左卫率孝武帝深加礼遇朝廷大事多参谋议会稽王道子领太子太傅以雅为太子少傅帝将擢王恭殷仲堪等先以访雅雅以恭等无当世之才不可大任其后竟败有识之士称其知人迁领军尚书散骑常侍寻迁左仆射隆安四年卒时年六十七　　王茂之
按晋书王廙传廙子胡之胡之子茂之有美誉官至晋陵太守　　王蕴
子
华

按晋书王蕴传蕴字叔仁孝武定皇后父司徒左长史蒙之子也起家佐著作郎累迁尚书吏部郎性平和不抑寒素每一官缺求者十辈蕴无所是非时简文帝为会稽王辅政蕴辄连状白之曰某人有地某人有才务存进达各随其方故不得者无怨焉补吴兴太守甚有德政属郡荒人饥辄开仓赡恤主簿执谏请先列表上待报蕴曰今百姓嗷然路有饥馑若表上须报何以救将死之命乎专辄之愆罪在太守且行仁义而败无所恨也于是大振贷之赖蕴全者十七八焉朝廷以违科免蕴官士庶诣阙讼之诏特左降晋陵太守复有惠化百姓歌之定后立以后父迁光禄大夫领五兵尚书本州大中正封建昌县侯蕴以恩泽赐爵非三代令典固辞不受朝廷敦劝终不肯拜乃授都督京口诸军事左将军徐州刺史假节复固让谢安谓蕴曰卿居后父之重不应妄自菲薄以亏时遇宜依褚公故事但令在贵权于事不事耳可暂临此任以纾国姻之重于是乃受命镇于京口顷之征拜尚书左仆射迁丹阳尹即本军号加散骑常侍蕴以姻戚不欲在内苦求外出复以为都督浙江东五郡镇军将军会稽内史蕴素嗜酒末年尢甚及在会稽略少醒日然犹以和简为百姓所悦时王悦来拜墓蕴子恭往省之素相善遂留十余日方还蕴问其故恭曰与阿大语蝉连不得归蕴曰恐阿大非尔之友阿大悦小字也后竟乖初好时以为知人太元九年卒年五十五长子华早卒次恭爽　　王珣按晋书王导传导第三子洽洽子珣珣字元琳弱冠与陈郡谢亢为桓温掾俱为温所敬重珣转主簿军中机务并委珣焉文武数万人悉识其面珣兄弟皆谢氏婿以猜嫌致隙太傅安既与珣绝昏又离妻由是二族遂成仇衅乃出珣为豫章太守不之官除散骑常侍不拜迁秘书监安卒后迁侍中转吴国内史在郡为士庶所悦征为尚书右仆射领吏部转左仆射复领太子詹事时帝雅好典籍珣与殷仲堪徐邈王恭郗恢等并以才学文章见昵于帝珣梦人以大笔如椽与之既觉语人云此当有大手笔事俄而帝崩哀册谥议皆珣所草隆安初国宝用事谋黜旧臣迁珣尚书令二年假珣节进卫将军都督琅邪水陆军事四年以疾解职岁余卒谥曰献穆　　王
按晋书王导传导子洽洽子字季琰少有才艺善行书名出珣右历著作散骑郎国子博士黄门侍郎侍中代王献之为长兼中书令二人素齐名世谓献之为大令为小令太元十三年卒二子朗练义熙中并历侍中　　王恺　王愉
按晋书王湛传湛子承承子述述子坦之坦之子恺愉恺字茂仁愉字茂和并少践清阶恺袭父爵愉稍迁骠骑司马兄弟贵盛当时莫比国宝既死恺为吴郡内史愉为江州刺史恺病卒愉至镇未几殷仲堪桓元杨佺期举兵应王恭乘流奄至愉既无备惶遽奔临川为元所得元篡位以为尚书仆射刘裕义旗建加前将军愉既桓氏婿父子宠贵又尝轻侮刘裕心不自安潜结司州刺史温详谋作乱事泄被诛子孙十余人皆伏法　　王国宝
按晋书王湛传湛子承承子述述子坦之坦之子国宝国宝少无士操不修廉隅妇父谢安恶其倾侧每抑而不用从妹为会稽王道子妃由是与道子游处遂间毁安焉及道子辅政以为秘书丞俄迁琅邪内史领堂邑太守加辅国将军入补侍中迁中书令中领军与道子持威权扇动内外及弟忱卒国宝自表求解职迎母并奔忱丧而盘桓不发为褚粲所奏国宝衣女子衣诣道子告其事道子言于帝故得原时王恭以才器居名藩恶道子国宝乱政屡有忧国之言道子等亦深忌惮之将谋去其兵未及行而恭檄至以讨国宝为名道子委罪国宝乃赐死　　王忱
按晋书王湛传湛子承承子述述子坦之坦之子忱忱字元达弱冠知名历位骠骑长史尝造其舅范宁与张元相遇宁使与元语元正坐敛衽待其所发忱竟不与言元失望便去宁让忱曰张元吴中之秀何不与言忱笑曰张祖希欲相识自可见诣宁谓曰卿风流俊望真后来之秀忱曰不有此舅焉有此甥既而宁使报元元束带造之始为宾主太元中出为荆州刺史都督荆益宁三州军事建武将军假节数年卒官谥曰穆　　王恭
按晋书王恭传恭字孝伯光禄大夫蕴子定皇后之兄也少有美誉清操过人自负才地高华恒有宰辅之望谢安常曰王恭人地可以为将来伯舅起家为佐著作郎叹曰仕官不为宰相才志何足以骋因以疾辞俄为秘书丞转中书郎未拜遭父忧服阕除吏部郎历建威将军太元中为丹阳尹迁中书令领太子詹事其后帝将擢时望以为藩屏乃以恭为都督兖青冀幽并徐州晋陵诸军事平北将军兖青二州刺史假节镇京口恭表让军号改前将军慕容垂入青州恭御之失利降号辅国将军及帝崩以恭为安北将军不拜乃谋诛王国宝抗表京师王珣请收国宝赐死恭乃还又上表讨王愉司马尚之朝廷使元显等击恭恭败奔桓元至长塘湖湖浦尉收送京师斩之恭美姿仪人皆爱悦或目之云濯濯如春月柳尝被鹤氅裘涉雪而行孟昶窥见之叹曰此真神仙中人也桓元执政上表理恭诏赠侍中太保谥曰忠简　　王爽
按晋书王蕴传蕴子爽字季明强正有志力历给事黄门侍郎侍中孝武帝崩王国宝夜欲开门入为遗诏爽距之曰大行晏驾皇太子未至敢入者斩乃止爽尝与会稽王道子饮道子醉呼爽为小子爽曰亡祖长史与简文皇帝为布衣之交亡姑亡姊伉俪二宫何小子之有及国宝执权免爽官后兄恭再起事并以爽为宁朔将军参预军事恭败被诛　　王和
按晋书王恭传恭败斩恭兄子秘书郎和桓元执政上书理恭诏赠和通直散骑郎　　王简
按晋书王恭传恭败斩恭五男桓元执政上表理恭诏赠子简为通直散骑郎　　王谧
按晋书王导传导子协无嗣以弟劭子谧为嗣谧字稚远少有美誉拜秘书郎袭父爵迁秘书丞历中军长史黄门郎侍中及桓元举兵诏谧衔命诣元元拜建威将军吴中内史未至郡以为中书令领军将军吏部尚书迁中书监加散骑常侍领司徒兼太保元篡封武昌县开国公初刘裕为布衣众未之识谧独奇贵之及裕破元谧以本官加侍中领扬州刺史录尚书事义熙三年卒时年四十八追赠侍中司徒谥曰文恭三子瓘球琇入宋皆至大官　　王廞
按晋书王导传导子荟荟子廞历太子中庶子司徒左长史以母丧居吴王恭举兵假廞建武将军令起军为声援廞即墨绖合众诛杀异己不旬日国宝赐死恭罢兵符廞去职大怒回众讨恭恭遣刘牢之距战于曲阿众溃遂不知所在长子泰为恭所杀少子华以不知廞存亡忧毁布衣蔬食后从兄谧言其死所华始发丧入仕　　王绥
按晋书王湛传湛子承承子述述子坦之坦之子愉愉子绥绥字彦少有美称厚自矜迈实鄙而无行愉为殷桓所捕绥未测存亡在都有忧色居处饮食每事贬降时人每谓为试守孝子桓元为太尉绥以桓氏甥甚见宠待及元篡迁中书令刘裕建义以为冠军将军坐父愉之谋与弟纳并诛自昶父汉雁门太守泽已有名称忱又秀出绥亦著称八叶继轨轩冕莫与为比焉　　王桢之
按晋书王羲之传羲之子徽之徽之子桢之字公干历位侍中大司马长史桓元为太尉朝臣毕集问桢之我何如君亡叔在坐咸为气咽桢之曰亡叔一时之标公是千载之英一坐皆悦　　王静之
按晋书王羲之传羲之子献之无子以兄子静之嗣位至义兴太守　　王准之
按晋书王雅传雅子准之散骑侍郎有士操立名于世　　王协之
按晋书王雅传雅子协之黄门有士操立名于世　　王少卿按晋书王雅传雅子少卿侍中有士操立名于世　　王谈按晋书王谈传谈吴兴乌程人也年十岁父为邻人窦度所杀谈阴有复雠志至年十八乃密市利锸伺度斩之归罪有司太守孔岩义其孝勇列上宥之岩诸子为孙恩所害无嗣谈乃移居会稽修理岩父子坟墓尽其心力后太守孔廞究其义行元兴三年举谈孝廉不应召终于家　　王昙亨
按晋书王恭传恭庶子昙亨义熙中为给事中　　王伟之按宋书王韶之传韶之父伟之少有志尚当世诏命表奏辄自书写泰元隆安时事小大悉撰录之　　王满聪按后秦录满聪仕兴为城门校尉兴好游畋常从朝门游于文武苑及昏而还将自平朔门入前驱既至满聪被甲持仗闭门拒之曰今已昏暗奸良不辨有死而已门不可开兴乃回从朝门而入明日召满聪谓之曰卿社稷之臣也朕首嘉焉其进位二等　　王奚按后秦录奚不知何许人骁勇有膂力善骑射仕兴为护羌校尉赫连勃勃入寇贰城奚聚众三千屯于&#奇堡勃勃因进攻之短兵接战奚为勃勃所伤退而自固勃勃复断其水堡人窘迫执奚出降勃勃谓之曰卿忠臣也朕方与卿共平天下奚曰若蒙大恩速死为惠乃与所亲数十人自刎而死　　王宪
按后燕录宪字显则北海剧人祖猛为苻坚丞相父休河东太守宪幼孤随伯父永在邺丕称尊号以永为丞相永为慕容永所杀宪奔清河匿于民家垂引为安南将军河州刺史　　王高
按后燕录高魏郡人家贫徒有四壁夫妇二人昼则佣耕夜则伐草烧砖以卧　　王
按北凉录不知何许人仕蒙逊为尚书郎送戎罽千匹银三百斤转张掖太守以黩货闻　　王始
按南燕录始莱芜人德建平四年以妖术惑众至数千人聚于太山莱芜谷自称太平皇帝署置公卿百官号其父固为太上皇兄林为征东将军弟泰为征西将军德遣车骑将军桂阳王镇讨擒之斩于都市临刑人皆骂之曰何为妖妄自贻族灭或问其父兄今&#何在始曰太上皇帝蒙尘于外征东征西乱兵所害朕躬虽存复何聊赖其妻赵氏怒之曰君正坐此口过以至于此奈何临死复尔狂言始曰皇后何不达天命自古岂有不破之家不亡之国邪行刑者以刀镮筑之始仰视曰朕即崩矣终不改帝号也德闻而笑之谓左右曰荧惑之人死犹狂语何可不杀　　王牢按南燕录牢太原祁人也高祖宏河东太守绵竹侯牢仕慕容氏为上谷太守随德南渡居青州因以家焉　　王景晖
按南燕录景晖秦太史令高鲁之甥也初同鲁在秦鲁遣景晖随德使刘藻献玉玺于德遂留仕德后着南燕录六卷行于世　　王鸾
按南燕录鸾济南人也身长九尺腰带十围贯甲跨马不据鞍由蹬德一见而奇其魁伟赐之以食乃进一斛余德惊曰所啖如此非耕所能饱且才貌不凡堪为贵人可先以司县试之也于是拜为逢陵长鸾到官政理修明大收民誉征为东莱太守　　王买德
按夏录贾德初仕秦姚兴镇北参军勃勃&#贰城买德率众来奔勃勃拜为军师中郎将后勃勃欲因西秦乞伏炽盘之丧议率众讨之买德谏止其后刘裕灭秦姚泓遂据长安留子义真守之勃勃以买德为抚军右长史南断青泥而自率众攻拔长安义真败走买德获其宁朔将军傅弘之辅国将军蒯恩及司马毛修之勃勃遂入长安大飨将士拜都官尚书加冠军将军封河阳侯　　王遥
按神仙传遥字伯辽鄱阳人有妻无子能治病病无不愈一夜忽大治装妻曰舍我去乎遥曰暂行耳因担箧而去不复还后三十余年弟子见遥在马蹄山中颜色更少　　王烈
按神仙传烈字长休邯郸人也常服黄精及铅年三百三十八岁犹有少容入太行山中莫知所之　　王质按尚友录质衢州人入山伐木至石室中见有二童子围&#质置斧观之童子以物如枣核与质含之便不觉饥渴童子曰汝来已久可还质取斧柯烂已尽质亟归家已数百年亲旧无复存者复入山得道人往往见之因名其山曰烂柯山　　王闳
按尚友录闳吴人渡钱塘江遭风船欲覆闳拔剑斫水风息得济

　王姓部列传十九
　　宋六
　　王介
按宋史王介传介字元石婺州金华人从朱熹吕祖谦游登绍熙元年进士第除国子录上疏言寿皇亲挈神器授之陛下孝敬岂可久阙乎又言妇事舅姑如事父母不可亏宫中之礼不报孝宗崩介又力请上过宫宁宗即位迁太学博士时韩胄居中潜弄威福之柄疑介前封事诋己差通判绍兴府寻知邵武军会学禁起姚愈劾介伪学党主管台州崇道观以外艰去免丧召为秘书郎胄诛除国子祭酒会以不雨诏百官指陈阙失时宰相史弥远以母丧起复介手疏历论时政乞令弥远终丧择公正无私者置左右迁宗正少卿兼权中书舍人缴驳不避权贵乞补外以右文殿修撰知嘉兴府嘉定六年卒谥忠简子野　　王炎
按尚友录炎歙人为潭州教授以荐知湖州炎着易解未竟而病笃夜分祝天曰愿须臾宽死以成此书病少瘥书成果卒　　王明清
按尚友录明清本汝阴人宋庆元间寓居嘉兴官至朝散郎有史才所著有挥麈录及玉照新志　　王刚中
按尚友录刚中孝宗朝签书枢密院初刚中在蜀检身以法示人以礼不立崖堑恩威并行羽檄纷沓从容裁决皆中机会及去蜀士民怀之　　王镃
</div>
    <div class="pagination">
<a href="氏族典卷诸姓部_page351.html">上一页</a><span>...</span><a href="氏族典卷诸姓部_page347.html">347</a><a href="氏族典卷诸姓部_page348.html">348</a><a href="氏族典卷诸姓部_page349.html">349</a><a href="氏族典卷诸姓部_page350.html">350</a><a href="氏族典卷诸姓部_page351.html">351</a><span class="current-page">352</span><a href="氏族典卷诸姓部_page353.html">353</a><a href="氏族典卷诸姓部_page354.html">354</a><a href="氏族典卷诸姓部_page355.html">355</a><a href="氏族典卷诸姓部_page356.html">356</a><a href="氏族典卷诸姓部_page357.html">357</a><span>...</span><a href="氏族典卷诸姓部_page353.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
