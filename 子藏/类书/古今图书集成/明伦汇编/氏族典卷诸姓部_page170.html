<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 170 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 170 页/共 899 页</h1>
    <div class="content">　　甄济
按唐书甄济传济字孟成定州无极人叔父为幽凉二州都督家卫州宗属以伉侠相矜济少孤独好学以文雅称居清岩山十余年远近伏其仁环山不敢畋渔采访使苗晋卿表之诸府五辟诏十至坚卧不起天宝十载以左拾遗召未至而安禄山入朝求济于元宗授范阳掌书记禄山至卫使太守郑遵意致谒山中济不得已为起禄山下拜钧礼居府中论议正直久之察禄山有反谋不可谏济素善卫令齐&#因谒归具告以诚密置羊血左右至夜若欧血状阳不支舁归旧庐禄山反使蔡希德封刀召之不起使者持刀趋前济引颈待之希德歔欷嗟叹止刀以实病告后庆绪复使强舆至东都安国观会广平王平东都济诣军门上谒泣涕王为感动肃宗诏馆之三司署授秘书郎更拜太子舍人来瑱辟为陕西襄阳参谋拜礼部员外郎大历初江西节度使魏少游表为著作郎兼侍御史卒元和中袁滋表济节行诏赠秘书少监　　甄逢
按唐书甄济传济生子因其官字曰宪台更名逢幼而孤及长耕宜城野自力读书不谒州县岁饥节用以给亲里大穰则振其余于乡党贫狭者朋友有缓急辄出家赀周赡以义闻　　宋
　　甄婆儿
按宋史李璘传雍熙中有京兆鄠县民甄婆儿母刘与同里人董知政忿竞知政击杀刘氏婆儿始十岁妹方襁褓托邻人张氏乳养婆儿避仇徙居赦村后数年稍长大念母为知政所杀又念其妹寄张氏与兄课儿同诣张氏求见妹张氏拒之不得见婆儿愤怒悲泣谓兄曰我母为人所杀妹流寄他姓大雠不报何用生为时方寒食具酒殽诣母坟恸哭归取条桑斧置袖中往见知政知政方与小儿戏婆儿出其后以斧斫其脑杀之有司以其事上请太宗嘉其能复母雠特贷焉　　甄栖真
按宋史甄栖真传栖真字道渊单州单父人博涉经传长于诗赋一应进士举不中第叹曰劳神敝精以追虚名无益也遂弃其业读道家书以自乐初访道于牢山华盖先生久之出游京师因入建隆观为道士周历四方以药术济人不取其报祥符中寓居晋州性和静无所好恶晋人爱之以为紫极宫主年七十有五遇人或以为许元阳语之曰汝风神秀异有如人筌虽老矣尚可仙也因授炼形养元之诀且曰得道如反掌第行之惟艰汝勉之栖真行之二三年渐反童颜攀高摄危轻若飞举干兴元年秋谓其徒曰此岁之暮吾当逝矣即宫西北隅自甃殡室室成不食一月与平居所知叙别以十二月二日衣纸衣卧砖榻卒人未之奇也及岁久形如生众始惊传以为尸解栖真自号神光子与隐人海蟾子者以诗往还论养生秘术目曰还金篇凡两卷　　甄复
按鸡肋编复屯田员外郎
　　甄彻
按鸡肋编彻字见独本中山人后居宛丘大观中登进士第　　甄世光
按甄宁县志世光嘉定元年登进士第
　　甄履
按郑樵通志履登进士第开封人
　　甄昂
按郑樵通志昂登进士第开封人
　　甄好古
按郑樵通志好古瀛州人
　　明
　　甄庸
按畿辅通志庸宛平人洪武时举人授户部主事有贤声永乐元年升松江知府端谨廉明政平讼简二年坐累降右军都督府经历三年以荐举擢山西道监察御史出巡广西激扬有体吏畏民怀四年召还升工部右侍郎坐事免官五年复原职升南京兵部尚书致仕　　甄谊
按万姓统谱谊西安人洪武中同知长沙府事劝课农桑作兴学校锄强扶弱绰有政声寻升顺天府尹　　甄坚按万姓统谱坚洪武中任御史
　　甄贯
按同安县志贯感化芦岭人中洪武己卯乡试官营缮所正　　甄寔
按万姓统谱实沛县人永乐初乡贡历官湖州府同知升太仆寺卿益着勤能迁四川左布政使　　甄实
按广东通志实清远县人中永乐辛卯举人官通判　　甄完按万姓统谱完新昌人永乐进士
　　甄希贤
按万姓统谱希贤麟游人成化进士任御史
　　甄信
按同安县志信芦岭人弘治壬戌岁贡任广西南宁照磨　　甄成德
按山西通志成德字行叔平定人嘉靖戊戌进士授中书舍人擢南京户科给事中论罢刑部尚书黩贿大旱疏五事改兵科疏备边五事厘正南京兵制四事论罢兵部尚书其所纠弹皆关大体出补陕西副使奉两尊人养于官值地大震泫然曰区区禄养脱不幸何以自赎遂屡疏乞归　　甄敬
按山西通志敬字子一成德子癸丑进士知大名均田赋筑堤防节供役朔望率县尉盟城隍庙以清白矢志升御史按陇西发奸有威望迁四川佥事升行太仆少卿卒　　甄沛
按鱼台县志沛字汝泽嘉靖己未进士资性沉静仪度闲雅而内精明果决初任开封司李练达如久官老吏莫能欺寻擢南京工科谏议遇事敢言直声动阙庭后推江西少参峻洁无梁属僚惮肃甚负重望及卒朝野惜之　　甄津
按鱼台县志津字汝问同兄沛登己未榜初令句容调无锡俱以惠政闻寻擢刑部主事历官郎中详谳惟允庭中称平　　甄惠
按万姓统谱惠字之哲束鹿人举进士以翰林出判汝泰宿三州用荐升兵部武选司主事西征有功三州之民咸怀旧惠交章保留遂改升宿州知州　　甄淑按黄冈县志淑号锦石万历癸卯举人庚戌进士授阳武知县调太康俱有异政行取吏科给事天启朝居谏垣以不附魏珰坐削归怀宗登极膺眷擢太常转工部侍郎升北京刑部尚书守彰义门有功召对数次卒年七十二　　甄善
按黄冈县志善潜山训导
　　甄若琰
按黄冈县志若琰以祖淑尚书荫生国子监助教
　苏姓部列传三
　　金
　　苏保衡
按金史苏保衡传保衡字宗尹云中天成人父京辽进士为西京留守宗翰兵至西京京出降久之京病笃以保衡属宗翰京死宗翰荐之于朝赐进士出身补太子洗马调解州军事判官左监军撤离喝驻军陕西辟幕府参议军事累官同知兴中尹天德间缮治中都保衡分督工役改大兴少尹督诸陵工役再迁工部尚书海陵治兵伐宋保衡为浙东道水军都统制大定二年召赴中都是时山东盗贼啸聚诏保衡安抚山东还除刑部尚书仆散忠义伐宋保衡行户部于关中兼纠察许以便宜入为太常卿迁礼部尚书拜参知政事三年进右丞六年薨年五十五　　苏润按滕县志周苏忿生之裔有散居于滕之王龚村者遂为滕人润大父俊父温皆力农润倜傥有大志见金乱聚所善豪士起义师为沛令迁怀远大将军任滕州太守威明大着元孛鲁攻滕州润巡城中流矢死　　元
　　苏津
按滕县志津润弟也金季盗起津与兄同起义师为杞县丞时润为滕州太守润死州降以州属东平总管石天禄安辑之津弃官脱身归石天禄峄人以同乡之故招致津授沛县兵马都总领兼分治县令津招集流亡抚之如子沛人德之迁显武将军左监军同知滕州至元十三年李据济南叛遣夏贵袭取蕲宿等城张禧移兵攻之津从征所至争开门降津号令严明秋毫无犯市不易肆居者安堵如故百姓歌之有古名将风阿朮鲁上其功特迁定远大将军左副元帅兼睢州太守　　苏天爵
按元史苏天爵传天爵字伯修真定人父志道历官岭北行中书省左右司郎中时称能吏天爵由国子学生公试名在第一释褐授从仕郎大都路蓟州判官丁内外艰服除调功德使司照磨泰定元年改翰林国史院典籍官升应奉翰林文字至顺元年预修武宗实录二年升修撰擢江南行台监察御史明年虑囚湖北入为监察御史道改奎章阁授经郎元统元年复拜监察御史在官四阅月章疏凡四十五上明年预修文宗实录迁翰林待制寻除中书右司都事兼经筵参赞官后至元二年由刑部郎中改御史台都事三年迁礼部侍郎五年出为淮东道肃政廉访使宪纲大振一道肃然入为枢密院判官明年改吏部尚书拜陕西行台治书侍御史复为吏部尚书升参议中书省事至正二年拜湖广行省参知政事迁陕西行台侍御史四年召为集贤侍讲学士兼国子祭酒明年出为山东道肃政廉访使寻召还集贤充京畿奉使宣抚究民疾苦察吏奸贪然以忤时相意竟坐不称职罢归七年复起为湖北道宣慰使浙江道廉访使未行拜江浙行省参知政事九年召为大都路都总管以疾归俄复起为两浙都转运使时盐法弊甚天爵拯治有方办课及期而足十二年妖寇自淮右蔓延及江东诏仍江浙行省参知政事总兵于饶信其方略之密节制之严虽老帅宿将不能过之以忧深病积遂卒于军中天爵为学博而知要长于纪载晚岁以释经为己任学者因其所居称之为滋溪先生　　苏耀素
按万姓统谱耀素至正间平谷县尹操守廉洁民有善词律挟害良善者耀素召至取其情状书诸粉壁其人遂改行由是政声日着不数年拜内台御史　　苏大年按万姓统谱大年真定人年十五游学广陵因家焉有硕学鸿才不受辟举文辞翰墨皆绝出时辈至正间上书于朝官以编修平生著述甚多自号西坡又号林屋洞主　　苏照
按万姓统谱照字明远建安人至正间以明经荐至京预纂修事欲授以官以亲老辞精翰染称为名笔　　苏金按万姓统谱金字用之号净信居士少因荒乱无师逢人辄捧书质问稍长文艺皆通明兵下吴人物雕耗金赁舟往讯亲故篷底获布囊一中有金银器各数事金舣舟以俟失者至悉还之一无所取尝夜有盗逾墙足蹑假山石仆犬惊不能去金觉与钱一千俾作生理戒无为此盗感愧卒为善　　苏友龙
按金华府志友龙字伯夔迟之孙也尝学经于许谦以才推择充府吏入闽海为差奏汀寇谋袭临漳遣友龙督长吏为备击贼获其首祸者再转浙江行省书吏满考谒选擢授萧山尹会岁俭弛湘湖之禁以利民不足启常平仓以赈饥者改本路总管府经历不上转行枢密院照磨升行省都事怨家告友龙长子仕闽坐徙滁阳遇赦还卒于家　　明
　　苏伯衡
按明外史苏伯衡传伯衡字平仲金华人宋门下侍郎辙之裔也父友龙官萧山令行省都事并有树立伯衡警敏绝伦博洽群籍为古文有声元末贡于乡太祖置礼贤馆伯衡与焉岁丙午用为国子学录迁学正被荐召见擢翰林编修力辞乞省觐归洪武十年学士宋濂致仕太祖问谁可代者濂对曰伯衡太祖即征之入见复以疾辞赐钞而还二十一年聘主会试事竣复辞还寻为处州教授坐表笺误下吏死二子恬怡救父并被刑　　苏从善
按万姓统谱从善字晋卿当涂人明初为长兴州知州廉介警敏善于治理时州治新倡从善辟田野集户口赞军政休养生息民怀其德　　苏伯厚
按建安县志伯厚名坤洪武乙丑以明经授建宁训导后学多所造就永乐初预修太祖实录迁翰林侍书复预修永乐大典两典春闱伯厚学本诚实议论皆有根据有素履集　　苏仲简
按万姓统谱仲简名境以字行建安人照之子善文辞与兄伯厚弟叔敬季雅自相讲授洪武初以明经荐授崇安县训导所著有敬所小集　　苏铨
按万姓统谱铨洪武初柳州卫指挥佥事谋略过人首创公署操兵有法贼攻劫融县铨率兵奋击贼败散后复聚众摽掠铨设法擒之自此畏服不出民赖以安　　苏敏
按万姓统谱敏洪武中知庐州府莅政八载吏民肃然州县德之虽童&#亦皆称颂卒于官合郡之人为之垂涕　　苏恭让
按明外史王观传苏恭让玉田人举聪明正直任汉阳知府为治简而明严而不苛郡有重役辄诣上官反复陈说多得减省　　苏恭则
按广东通志恭则乐昌人洪武丁卯举于乡授刑曹员外郎明允详慎迁广西参政宽恤柔服猺獠率从永乐四年新城侯张辅帅师征交趾选督海运粮饷不乏时征南将军韩观镇广西剿柳庆猺贼性躁好杀恭则数谏止之全活甚众　　苏彬
按桃源县志彬上苏溪村老人洪武二十五年邑苦民寡田荒额粮难办具疏赴奏未允二十八年复击登闻鼓自缢其下得疏于怀特免二万二千石至今赖焉　　苏文
按恩县志文洪武丁丑进士初任江西陵川知县升知州遇革除死难　　苏瓒
按畿辅通志瓒字文玉河间人洪武中谪令崇明在官勤廉尢致意于农事官终工部侍郎才能着称　　苏霖按蒙阴县志霖永乐甲午举人以才名擢广东道监察御史直言忤时谪浙之萧山令莅政清平仁恕论者以为秋霜春雨时萧山产樱桃会中官用事引从者百余人以采办扰害霖执其从者即上奏为宣庙所嘉纳名益赫然　　苏观
按惠安县志观字民瞻在坊人永乐丁酉领乡荐正统初谒选授雷州府遂溪知县在任九年安静不扰劝农功兴学校省节浮费人甚怀之升南昌通判致仕　　苏镒
按万姓统谱镒字良金建安人伯厚子永乐间以明经举拜中书舍人升吏部验封司主事寻改员外郎与纂修事转稽勋司郎中食四品俸所著有金台寓稿　　苏钲
按万姓统谱钲字良声别号竹坡建安人性孝友尢&#敏悟笃喜读书好吟咏善书翰及写竹石花木山水为人所珍虽居城市日闭门不干与世交一时大夫士咸礼敬之所著有竹坡吟&#数十卷藏于家　　苏琦按万姓统谱琦郑州知州言时宜三事一屯田积粟以备边需二选股肱重臣分镇要害三招徕耕种以实中原上谓其言可采命参酌行之　　苏平
弟
正

按明外史刘溥传溥与汤引绩苏平苏正沈愚王淮晏铎邹亮蒋忠王贞庆号景泰十才子平字秉衡弟正字秉贞海宁人兄弟并以布衣终　　苏洹
按瓯宁县志洹字景济成化改元诏起经明行修于朝守以洹荐预修宪庙孝庙实录以疾辞归所著有贻拙集燕游倡和录　　苏谅
按陕西通志谅宁夏右屯卫指挥佥事成化四年石城满四作乱谅领军力战而死　　苏韡
按万姓统谱韡字廷茂江阴人成化五年任韶州知府心公而恕政简而明吏胥畏法军民悦服历副使　　苏勤按淮安府志勤安东人六世同居宗族和睦成化间郡守杨上其事于朝　　苏葵
按广东通志葵字伯诚顺德人也以成化丁未进士选庶吉士授编修弘治丙辰次当同考会试柄臣属其私人遂谢试事以此出为江西佥事督学士子服其公明镇守内臣董让作威福缙绅夺气恶葵守正遂诬奏葵遣法司盛洪等临治之洪闭门欲刑葵诸生数百排闼入拥葵去事竟得白改四川历福建布政卒　　苏章
按明外史李俊传成化二十一年武选主事苏章言宦官妖僧罪请亟诛窜帝怒甚寻以吏盗粥旧赐外蕃故敕事下章吏贬之外章余千人由进士贬姚安通判再迁延平知府有政绩终浙江参政　　苏民
按陕西通志民字天秀泰州人弘治中进士授榆次知县榆次健讼且善谤人难之民廉以持己讼息谤弭征为兵部主事时逆瑾擅权构之落职为梓潼驿丞毅然就道履任尽职时蛮人叛抚院李公进剿民领兵从之斩获甚多辞不居功亡何瑾诛复官工部主事改吏部历四司文选郎中澄别流品衡平镜明特有清誉升太常卿转南京太仆马政修举召改光禄撙节财费岁万计寻升工部右侍郎改南京兵部考满例当给由道经榆次榆次为旧治父老百姓万人要迎入县遮道不得行入京补刑部右侍郎甫两月疾卒　　苏显
按桃源县志显字文明号安溪中弘治戊午应天乡试授仪真县教谕端范造士岁俭捐俸以赈贫馁升清阳知县未半载入觐乞休　　苏纯
按名山藏本行记纯湘阴人弘治中举人幼事父母继祖母至孝父病衣不解带唾壶秽器手自浣濯父没绝盐饮水形容惫顿母命食粥咽绝复苏未几母没泣曰父亡而存者为母也母氏又亡何用吾存伤痛之形如割肺腑继祖母父母三丧相继不面妻室者七年其葬母时值隆冬积雪百凡躬亲竟中寒疾卒于丧次正德中旌表　　苏奎章
按名山藏本行记奎章筠连人博览群书潜心理学事父至孝一日与父入山遇虎莫所避奎章仓皇泣告愿舍父食己虎并舍去人咸称异后仕岷藩教授　　苏恩按万姓统谱恩字从仁华亭人正德进士巡按广东首抑权豪革和买均差徭民甚便之　　苏佑
按濮州志佑字允吉濮州人嘉靖丙戌进士初以广东道御史按宣大时大同军乱杀总兵李瑾佑上疏请讨监军至大同镇抚王宁出见佑密授计使首恶马升杨林者斩其党传首出献大同遂安迁江西督学副使后拜山西参政治雁门三关寻擢大理寺少卿及右副都御史召为刑部右侍郎寻改兵部侍郎复以本职兼佥都御史行宣大总督事秋寇薄京师佑将三镇兵击之斩首数十马牛以千计命为总督壬子败敌于老营堡癸丑进右都御史总兵岳懋失事惧罪奏佑不请兵饷削秩为庶民穆宗嗣位诏复其官及卒遣官谕祭营葬事　　苏存
按万姓统谱存字性甫任丘人嘉靖癸丑进士任知府　　苏朝宗
按万姓统谱朝宗字汝见汲县人嘉靖丙辰进士任御史历山东参议　　苏旻
按万姓统谱旻字舜夫嘉定人父病竭力迎医治疗弗愈及卒哀毁几绝独负土治墓结庐其侧悲号不少置一日雨甚水侵墓旻荷锸决之获金百锭人以为孝感所致旻不自私尽买药治棺以施人父有遗产悉让诸弟知县王术重其孝义赠之以诗　　苏士润
按泉州府志士润字惟德晋江人嘉靖进士除吉水令召入为御史按长芦鹾政疏积引之弊后按顺天巡视京营绳中贵人义子横行会江陵相与高新郑有&#士润为新郑所举士遂出为湖广宪副寻谪全州倅移湖州司理稍迁至夔二守及值夔守缺以大计入忽有疾遂卒　　苏大成
按江西通志大成字汝愿宁都人弱冠举于乡选得远安时遇凶年兼有大木之役设处赈济区画采办才足济之百姓安其政教有颂声最闻升刑部主事进员外郎韶州知府　　苏璜
按堂邑县志璜字公献性刚介有异才博极群书以易领乡荐任澄城知县惩奸民完积逋升鄜州守历西安府同知新至廉明有声当道署其考曰八郡循良超升湖广按察司佥事兵备江防以忧归不复仕　　苏梦旸按明外史苏梦旸传梦旸万历间为云南禄丰知县三十五年武定贼凤腾霄反寇禄丰梦旸率民兵力战贼退去明年元日方朝服祝厘贼出不意袭陷其城执之去不屈死赠光禄少卿有龙旌者云南赵州人由岁贡生为嵩明州学正贼薄城被执骂贼死赠国子博士　　苏浚
按泉州府志浚字君禹晋江人万历癸酉解元丁丑会魁授南刑部主事忧归补工部寻改礼部擢浙江督学佥事迁陕西分守参议广西兵备副使寻迁其省参政岑溪峒猺反侧督诸将讨平之未几以疾乞休迁贵州按察使不赴　　苏朝阳
按泉州府志朝阳字廷鸣南安人万历壬午选贡上春官领京畿荐授济宁学正升柳州怀远知县怀远乃百年废邑猺獞杂处朝阳至即单骑入巢谕之猺獞投戈息喙献地请城抚按连章荐之加庆远同知仍署县事寻升柳州知府其治民训士益励夙夜焉　　苏涵淳按淄川县志涵淳字侗初万历丙午科举人署玉田教谕升永平府推官兵部主事　　苏国翰
按同安县志国翰号乔岳魏公裔孙万历丙午举人官至吉安府同知致仕清风两袖卒年八十六　　苏寅宾按同安县志寅宾字初仲号日门万历己未进士令昆山以执法失权贵意被论贬宁波教授秩满升助教累升海南兵备转湖广粮储以不谒督漕权珰夺职归　　苏琼
按池州府志琼号青城石埭人进士任景州知州调泸州遇献贼攻城多方守御贼遁去后以松潘道莅任过泸启门郊迎贼乘隙入琼率属吏巷战骂不绝口支解以死妻舒氏引刀自刎抚按交题赠太仆寺卿赐祭葬舒氏赠淑人敕建旌忠祠　　苏升阶
按陕西通志升阶合水人庠生崇祯四年贼&#县升阶被掳大声骂贼死　　苏来聘
按陕西通志来聘陇州人崇祯八年城陷来聘被执不屈死之　　苏兆斗
按莱芜县志兆斗旧寨保人庠生慷慨仗义督乡兵剿史东明力战不胜贼执而焚之

　槐姓部汇考
郑樵通志
　　以字为氏
周
人字

槐氏左传富父槐之后以王父字为氏槐音回　　以名为氏帝
王名

槐氏音怀夏王帝槐之后也其音回者富父槐之后与此同文异音按通志槐字有二音槐氏有
二族今无从分别故并载之
</div>
    <div class="pagination">
<a href="氏族典卷诸姓部_page169.html">上一页</a><span>...</span><a href="氏族典卷诸姓部_page165.html">165</a><a href="氏族典卷诸姓部_page166.html">166</a><a href="氏族典卷诸姓部_page167.html">167</a><a href="氏族典卷诸姓部_page168.html">168</a><a href="氏族典卷诸姓部_page169.html">169</a><span class="current-page">170</span><a href="氏族典卷诸姓部_page171.html">171</a><a href="氏族典卷诸姓部_page172.html">172</a><a href="氏族典卷诸姓部_page173.html">173</a><a href="氏族典卷诸姓部_page174.html">174</a><a href="氏族典卷诸姓部_page175.html">175</a><span>...</span><a href="氏族典卷诸姓部_page171.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
