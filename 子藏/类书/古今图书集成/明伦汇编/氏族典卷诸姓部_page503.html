<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 503 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 503 页/共 899 页</h1>
    <div class="content">按唐书蒋乂传乂子偕以父任历右拾遗史馆修撰转补阙主客郎中累迁太常少卿大中八年撰次文宗实录世称良笔　　蒋曙
按唐书蒋乂传乂子系系子曙字耀之咸通末由进士第署鄂岳团练判官除虞工二部员外郎改起居郎黄巢之难曙阖门无&#类以是绝意仕进隐居沈痛中和二年表请为道士许之　　蒋摇
按万姓统谱摇湖州刺史
　　蒋凝
按万姓统谱凝美风标每到朝士家以为祥瑞朝中号为玉笋班　　蒋元晖
按唐书柳璨传蒋元晖者少贱不得其系着事朱全忠为腹心昭宗东迁元晖为枢密使帝驻谷水全忠谋&#因令其属李振谕元晖元晖与朱友恭氏叔琮夜选勇士百人叩行在帝为所&#全忠自河中来朝振曰晋文帝杀高贵乡公归罪成济今宜诛友恭等解天下谤全忠趋西内临对嗣天子因请讨罪人是时元晖自汴还洛全忠矫诏收付有司车裂之贬为凶逆百姓　　蒋贻恭
按万姓统谱贻恭吴人流落入蜀性耿直有逸才每一吟咏率多讽刺蜀主曰敢言之士也特授名山令　　后梁　　蒋殷
按五代史蒋殷传殷幼为王重盈养子冒姓王氏梁太祖取河中以王氏旧恩录其子孙表殷牙将太祖尤爱之唐迁洛阳殷为宣徽北院使庶人友珪与殷善友珪&#太祖自立拜殷武宁军节度使末帝即位以福王友璋代殷殷惧不受代王瓒亦王氏子惧为殷所累乃言殷非王氏子其本姓蒋末帝诏削殷官爵还其姓遣牛存节讨之殷举族自燔死　　宋
　　蒋文怿
按万姓统谱文怿朝奉郎试大理司直行常熟令事兼监察御史太平兴国三年钱氏纳土复首任七年去任余杭陆韶之作顶山龙祠以载其政　　蒋元振
按万姓统谱元振淳化中知廉州清苦励节家属多贫不能赡悉寄潭州在任啜菽饮水政尚简易民甚爱之　　蒋堂
按宋史蒋堂传堂字希鲁常州宜兴人擢进士第知临川县以太常博士知泗州召为监察御史历天章阁待制累迁枢密直学士知益州又徙杭州苏州以尚书礼部侍郎致仕卒堂为人清修纯饬遇事毅然不屈贫而乐施好学工文辞延举晚进至老不倦尤嗜作诗　　蒋偕
按宋史蒋偕传偕字齐贤华州郑县人举进士补韶州司理参军以秘书省著作佐郎为大理寺详断官通判同州用范仲淹荐改环庆路兵马都监历知汾泾二州徙原州迁北作坊使侬智高反除韶州团练使坐降忠州刺史军次贺州太平场贼夜入营袭杀之　　蒋续
按万姓统谱续堂孙皇佑中佥判平江军堂卒续自言少孤育于祖乞服衰以报朝议以堂有别子不许遂辞疾谒医去职行服　　蒋之奇
按宋史蒋之奇传之奇字颖叔常州宜兴人以伯父荫得官擢进士第对策擢监察御史神宗立转殿中侍御史历江西河北陕西副使元佑中知广州徙知瀛州入为户部侍郎未几复出知熙州夏人论和请画封境之奇揣其非诚心务守备谨斥候常若敌至终之奇去夏人不敢犯塞绍圣中召为中书舍人改知开封府崇宁元年除观文殿学士知杭州以疾告归提举灵仙观三年卒子&#至侍从　　蒋敏修
按万姓统谱敏修字臻甫营道人十五遍读诸经子史其父璨命作无弦琴赋立成人异之既长以文名元丰登进士仕桂州理刑掾有文稿二十卷　　蒋浚明
按万姓统谱浚明字彦昭其先自常州徙居奉化神宗时浚明诣阙上书论君子小人之党言极剀切上嘉纳之授溧阳县簿辞弗受后就丰稷荐除大理评事迁尚书金部员外郎新太学与郡人周行己等八人皆学术修明为四方学者矜式　　蒋汝通
按尚友录汝通字亨伯江阴人早入太学晚得一官高尚不仕以琴诗图史自娱好古博雅尤邃于性命之学尝着质疑以祛支干五行配合之误年登八十积勤不已所编有引睡集藏于家　　蒋湋
按尚友录湋宜州人黄山谷坐党事谪宜州士夫畏祸不敢近独湋日陪杖履比庭坚疾革湋往视庭坚大喜曰海外骨肉惟君请以身后事托之湋唯唯后为棺殓具舟送之归　　蒋璨
按万姓统谱璨字宣卿宜兴人之奇从子知平江府禁戢奸偷锄刈强梗植善柔拊贫弱狱市为清省诸军马厩岁更之费邦人德之　　蒋瑎
按万姓统谱瑎字梦锡之奇子元佑进士以明经荐徽宗擢为大司乐与梁师成议乐舞不合瑎曰一代礼典当质经不顾而去燕云初复廷臣议上尊号瑎曰裕陵却徽号为万世法柰何故说以亏盛德卒止之　　蒋静
按宋史蒋静传静字叔明常州宜兴人第进士调安仁令徽宗初立求言静上言多诋元佑间事蔡京第为正等擢职方员外郎明年迁国子司业进祭酒以显谟阁待制知寿州徙江宁府移病提举洞霄宫越九年召为大司成出知洪州复告归卒　　蒋炳文
按万姓统谱炳文兴安人大观间通判融州以兵入援京师为程不所沮遂罢官后上书言时事丞相赵鼎是其说荐为中都官炳文愿补外职自试除琼管安抚　　蒋猷
按宋史蒋猷传猷字仲远润州金坛县人举进士政和四年拜御史中丞有直声迁兵部工部吏部尚书请祠归宣和末召为刑部尚书累官正议大夫引疾授徽猷阁直学士提举嵩山崇福宫卒　　蒋煜
按宋史詹良臣传台州蒋煜者州之仙居人有文学寇欲妻以女煜拒之胁以拜亦不从寇曰吾戮汝矣煜伸颈就刃詈声不绝而死　　蒋璯
按万姓统谱璯字季庄慈溪人宣和间师王氏之学闭门穷经不妄与人接高闶居明州城中每过访其庐辄相对小室极意讲论自昼竟夜殆忘寝食或问闶曰蒋君不多与人周旋而独与君厚何也闶曰闶终岁读书凡有疑未判与缺而未知者每积至数十辄一扣之无不迎刃而解蒋君所长他人未必知之闶得为知己幸也　　蒋兴祖
按宋史蒋兴祖传兴祖常州宜兴人之奇之孙也以荫累调饶州司录睦州盗起兴祖白州纠吏卒缉盗以功迁知开封府阳武县治为畿邑最使者交荐之靖康初金兵来攻力不敌死焉妻及长子相继以悸死　　蒋子春
按宋史龚楫传建炎初金人至新塘有蒋子春者教授里中金人欲命以官子春怒骂乃杀之　　蒋芾
按宋史蒋芾传芾字子礼常州宜兴人之奇曾孙绍兴二十一年进士孝宗即位累迁拜右仆射同中书门下平章事除观文殿大学士知绍兴府提举洞霄宫寻以言者论落职建昌军居住卒　　蒋允济
按万姓统谱允济兴安人绍兴间为新化县令除革弊政民多德之后为宾州倅摄昭州先是官出钱一百予民输布一匹复折布为钱十倍取之允济疏闻竟减其半尝按问平南巡检祝尚贤夺其官后允济卒尚贤哭甚哀或问之曰罪在我如公之贤安得不哭　　蒋行简
按万姓统谱行简字仲可永嘉人进士历明州市舶监绍兴中知海盐有声还朝献所著枢言五十篇通判兴国军知处州闻赵汝愚谪死遂感疾不起　　蒋康国按万姓统谱康国字彦礼古田人尝从朱文公讲论文公楚辞集解凡楚集皆质之康国学者称鼎山先生　　蒋雍
按万姓统谱雍字元肃少博学强记于书无所不览乡先辈宋藻每以南方夫子称之与林光朝同时十人俱知名号莆阳十先生绍兴十四年试词赋兼春秋举于乡越六年罢兼经科以词赋再荐登进士教授泉州守王十朋见其文大加赏识遂定交雍因作梦仙赋以献十朋称其词新意古尝撰时政十议十朋见而叹曰经世之文也知通州秩满入觐首言江东盐课较之淳熙七年出入之数亏二万缗时主盐策者方以衍数增秩上矍然曰某人欺朕因访本末指画应对如向上曰卿才通练当以藩郡处卿雍拜谢上目其背曰方面材也将除赣州为执政所沮遂退居朴乡十余年凡四请祠以寿终子祈字子举以父任补官倜傥有大志博洽有文才　　蒋元夫
按尚友录元夫清湘人嗜学善属文两请乡荐贵贱不欺游张南轩陆象山之门作本宗谱系序载秀而下迄今凡一千四十余年世数历历可考宗族散居他乡其家风大振重源而务本慷慨而好义　　蒋复
按万姓统谱复字汝行零陵人受学于张南轩所著有澹岩文集　　蒋存诚
按万姓统谱存诚字遂明青田人好学工文辞仕为国子祭酒出知饶州犹子继周举进士历馆职二十余年一日孝宗问宰相叶衡其人如何对曰臣备位七年不识其面即日除右正言凡奏议上称其得陆贽体　　蒋举
按万姓统谱举字时举清湘人久在太学一日告友黄无悔曰学者所以学为忠与孝也有亲弗孝乎忠既未立孝焉可忘我其归矣无悔感其言歌以送之举由是以孝行知名　　蒋岘
按尚友录岘字伯见奉化人庆元中进士官至殿中侍御史尝自誓曰勿欺心勿负主勿求田勿问舍号四勿先生　　蒋重珍
按宋史蒋重珍传重珍字良贵无锡人嘉定十六年进士签判建康军以公事与部使者异议请祠易签判奉国军绍定二年召入对迁秘书省正字屡乞祠明年添差通判镇江府召为秘书郎端平初迁著作佐郎丞相主出师关洛重珍力争不听遂自劾迁着作郎又迁起居郎以集英殿修撰知安吉州致仕卒谥忠文　　蒋南金
按万姓统谱南金嘉定中知容州兴学校立贡院在任三年日以教养为事未尝有逸豫游乐之好　　蒋廷贵按万姓统谱廷贵侍郎堂之后堂守苏卒遂家焉廷贵少时业博士有敏思以进士知乐亭县惠爱行焉岁侵役繁为之请宽其赋六七建州役兴守以廷贵才委之督诸县调轻重得其中事无不举者县故僻前令多苟而可廷贵劳悴之不恤卒以死官下其少时入都尝为诸姬拥之遑遽绝袂去人称为介　　蒋一鸣按万姓统谱一鸣清湘人弟一夔兄弟六人五世同居九十余年家庭之间雍雍如也郡倅许俨暨权郡许应龙甚嘉重之　　蒋公顺
按万姓统谱公顺清湘人壮岁即学举子业精研义理之学从鹤山魏了翁游者七年所得益广筑室湘源命之曰一鹤鹤山发其义为之铭时为亲老求仕会别之杰制置两淮携公顺与俱以解安丰围补官监施州靖江税再调沅州黔阳尉辟常德府桃源令未赴而卒尝着乃祖龙溪家传以扬潜德凡师友辩订微言奥论凡千余纸　　蒋科
按万姓统谱科字进之电白人宝佑进士为琼州教授笃意教养较文以器识为先历宜阳令抚辑蛮峒教以诗书于利淡如也　　蒋芸
按万姓统谱芸开化人咸淳乡举上疏论贾似道奸不报遂不就南宫试而归宋亡元累征不起人称芹涧先生　　蒋捷
按万姓统谱捷字胜欲阳羡人德佑进士元初遁迹不仕大德间宪使臧梦解陆垕交章荐其才卒不就平生著述一以义理为主其小学详断发明旨趣尢多学者以其家竹山咸称为竹山先生云　　元
　　蒋禹玉
按万姓统谱禹玉字叔宝之奇七世孙中漕举授安吉县主簿宋末提义兵救常州不克家入吴客杭元初以儒士贡除杭学录邓文原柳贯诸公深器重之卒年九十　　蒋宫
按万姓统谱宫字伯雍仪真人至正初中选生三岁母卒哭之如成人五岁通诸经善属文遭父丧勺水不入口者三日既葬立碣朝夕哭于墓下从陈子山游授以诗书春秋及诸文章大家辄悟其旨中原乱作宫负祖母避地浙西用言者荐授行枢勾管洪武初擢兰阳县丞兵火之余广为招募弭捍患兴学崇礼邑人大和　　蒋必胜
按万姓统谱必胜字质甫元末以明经教授高邮池州升庆元主簿轻财好义建东湖书院捐田地山二千余亩以供春秋祀事师生廪饩之用常延文士杨维桢为馆宾与弟必寿等俱好义人谓之义门蒋子毅洪武初以人材举为刑部侍郎　　明
　　蒋贤
按万姓统谱贤字仲贤宜兴人轻财好施遇岁歉发粟赈贫死无以葬者施以棺洪武初率乡民运粮赴太平以助军上嘉其诚赐教俾知宜兴州以老辞用其孙贞代之　　蒋公直
按万姓统谱公直象山人勇智出伦处里闬恂恂执礼让孝友笃于家人无间言洪武初元兰秀山贼据县治众莫能御公直谋于县尹孔立躬先率众伏宝梵寺用计捕贼首招徕其胁从邑赖以安事闻朝廷赉白金五十两擢桂林府阳朔县知县时居民不识蚕桑公直教之植桑仍于外郡市蚕种教以饲养之法民甚德之卒于官　　蒋允汶
按万姓统谱允汶字彬夫永嘉人号苍岩先生值元季避地闽中就试中流寓榜进士第一既而辞不就仕洪武元年归乡里温守杨时中闻其才延为本府学五经师同知王全延以师事之洪武二十二年实授本府学训导浙江命考试乡贡得士为多其所著述有四书蔡类藏于家　　蒋景高
按万姓统谱景高字伯高象山人刻意问学与弟景武筑室山中朝夕讲论凡经史历数之学无不注意为诗文得古作者之趣洪武初荐授国子助教日拥皋比训以正学一时生徒咸抵于成晚年自号丹台外史　　蒋子杰
按万姓统谱子杰奉化人自幼强记捷识稍长志操高励不凡洪武八年举于乡授刑部主事日勤讯鞫狱多平反升山西按察使以风节自持宪治肃清后改凤阳知府以宽济严惠政尤多　　蒋廷瓒
按万姓统谱廷瓒滑县人少有学术识治体洪武中以才行荐除都督府经历改嘉兴通判永乐初历官至工部侍郎夷人归化疆宇底宁功成而还　　蒋资
按万姓统谱资化城人洪武进士官至郎中时成祖继统因谏见怒资就缚绝食三日不死充口外军复上疏上嘉其忠召还出为济宁知州升参议莅任廉能简易教行惠孚满九载民卧辙而泣　　蒋楫
按万姓统谱楫字济之全州人博学善属文元举进士不第洪武间以学行荐官至卫府纪善其诗文时人多传诵之　　蒋骥
按万姓统谱骥钱塘人洪武末登进士第授行人出使以清谨称寻入翰林为检讨宣德初升侍讲与修两朝实录成进升侍讲学士寻拜礼部侍郎卒　　蒋良辅按万姓统谱良辅四川阆中人洪武三十三年任本府儒学教授学规严整课试有方勤于教迪造就生徒居多知府虞谦重之荐于朝升给事中擢吉安知府　　蒋守约
按万姓统谱守约宜兴人永乐初由乐舞生授赞礼郎累官太常寺卿升礼部尚书天顺改元致仕归未几复召起俾典祀事年七十八卒于官不娶以族子悦祠荫补国子生知玉山县　　蒋礼
按万姓统谱礼和州人永乐进士授编修官至礼部郎中兼左春坊中允致仕外和内刚无私谒文誉日着而退托似不能言归老十余年屏迹公门后学宗为矩度　　蒋贵
按万姓统谱贵字大富琬子江都人起卒伍靖难累功封定西侯征木麓川卒追封泾国公谥武勇　　蒋琳按万姓统谱琳钱塘人官都察院左副都御史琳清强鸷锐勇于立功奉法以行万夫莫回而于人之喜怒身之祸福不计也当其巡抚贵州提督总兵军马行事峻整自副总兵三司不敢仰视先是草塘夷叛官军屡挫琳至计须弥剃而总兵以下难之琳乃躬为之率奋先以征一鼓直抵巢穴扫汛而还玺书褒嘉有忠诚谋勇尽心为国之语自是诸苗敛畏　　蒋晖按万姓统谱晖字廷晖钱塘人自幼好学博涉子史精楷法受知者荐入翰林授中书舍人升礼部郎中兼侍书年满七十坚乞致仕归寿八十八卒晖在官四十余年小心谨密出入禁闼未常有过爱重友道一时同事贫不给者居停周给其有殁者复为殓殡归其柩且为经纪其后晖平生惠利人庶矣未尝有所责报亦未尝以语诸人故人咸以长者称之书法苍劲而结体森严尢善题署子宏卒官吏部郎中实闽县教谕　　蒋勉
按万姓统谱勉涪州人永乐中进士擢刑部主事练达刑名历升本部右侍郎能声着闻　　蒋诚
按万姓统谱诚字性存大庾人由进士知四川巴县廉慎公勤兴学劝士牧爱之心始终如一巴民谣曰卓鲁芳声自古闻千年之后见斯人董狐再来循良转应有吾巴蒋牧民擢监察御史巡历所至务持大体风纪振肃台察有声复升广西按察司副使兵纪刑辟威恕并行平日事亲甚孝致仕归力尽孝养乡人贤之　　蒋用文
按名山藏方技记用文句容人醇谨通世务以精医官太医院使每侍仁宗随事献规仁宗问保和之要对曰在养正气问医效何缓对曰善生者先固本急恐伤本以是缓效时时请清心寡欲以强圣治盖以医谏仁宗赐之第固辞僦居萧寂晏如也　　蒋信
按明外史金忠传把台者忠之甥从忠来降授都督佥事宣德初赐姓名蒋信正统中封忠勇伯从驾陷土木也先使隶赛罕王帐下信虽居朔漠志常在中国每诣上皇所恸哭拥卫颇至已竟从驾还景泰五年卒谥僖顺子也儿索忽袭爵天顺初更名善弘治中卒无子爵绝　　蒋铭
按万姓统谱铭字公纪大庾人宣德中由进士授南京工部虞衡主事升验封郎中谦恭有守后升云南澄江知府清介不阿民不忍欺比致仕尢以风节自持非公事足迹不及公门　　蒋浚
按万姓统谱浚字希舜南海人领正统甲子乡荐能学能文同年学士丘浚称之知福建晋江县明敏多异政视地所宜给民以其乡谷种教之播耕民蒙其惠名曰蒋家稻迁任时民思之刻石于城南桥上曰爱民父母蒋公云浚为人慈祥恺悌而近民赋诗近唐体多可观者官至泉州府同知致仕年七十八卒于家　　蒋&#
按万姓统谱&#字成之全州人成化丁未进士与弟冕同登人以为盛事仕广州南海知县以政绩卓异征入朝擢监察御史迁湖广按察副使历升都察院右副都御史巡抚南赣汀漳进户部右侍郎嘉靖初以廷荐升本部尚书数月以老疾辞赐敕褒谕致仕命有司岁给舆隶仍驰驿以归无何弟冕以少傅兼谨身殿大学士致仕相与优游林泉兄弟完名人益诧以为难卒赐祭葬命有司临之&#天性纯笃于世人机械事茫无所知廉明清介刚断如神民无不戴咸以为无愧古人云　　蒋冕
按名山藏典谟记蒋冕字敬之全州人成化丁未举进士选庶吉士正德丙子以礼部尚书兼文渊阁大学士丁丑加太子太傅礼部尚书兼武英殿大学士加少傅户部尚书谨身殿大学士武宗崩与杨廷和迎立世庙于安陆世宗即位敕加伯爵具辞冕与杨廷和相得欢甚耿介抗颜侃侃大臣体居二年以议大礼不合乞归　　蒋勋
按万姓统谱勋肥乡人幼孝友聪秀动止如老成人成化辛丑进士授河南济源知县民俗犷复喜争勋至通经赋廉赇胥击豪右以&#果集事众骇愕而服寻授御史立朝谔谔敢言不为依阿出按山西纠贞百度升河南按察司佥事积岁滞讼填委勋取省阅俱完士类中贫不能举婚丧者捐俸余济之卒于官时悼惜之　　蒋琬
按万姓统谱琬江都人正统中嗣爵成化中充平羌将军镇甘肃充平胡将军镇宣府还充团营总兵卒赠凉国公谥敏毅世嗣侯　　蒋&#
按万姓统谱字明远少敏悟夙成博记经史言注之笔端丰蔚条鬯岁大比县令私试第其文辄甲诸士成化间以毛诗登乡闱第两斥礼部竟以疾卒性疏豁爽朗无城府群居不诘人过犯之辄聩若充耳人因多其量　　蒋谊
按万姓统谱谊字宗谊句容人成化丙戌进士任御史　　蒋恭
按万姓统谱恭字肃之巴县人成化丁未进士历侍郎　　蒋曙
按万姓统谱曙字景明全州人弘治丙辰进士历侍郎　　蒋钦
按万姓统谱钦字子修常熟人弘治丙辰进士拜监察御史劾马永成八人之奸及刘瑾用事系狱鞫问挺言不回竟死杖下赠光禄少卿荫其子为太学生　　蒋浤按万姓统谱浤字惟深上元人由进士历任南京吏部郎中升江西布政司右参议弘治间分守南赣有文学部历南安振作文教士心感慕致仕　　蒋玑
按万姓统谱玑字大器平乐人弘治间举人正德间授福建连城知县连城旧无城玑经营筑城不期年而完邻邑武平贼首刘隆等劫害生民兴师征剿以勇智奉檄往往擒斩贼级数多益励其众深入险阻以殄余孽为贼所执不屈死之连城士民追思遗爱立祠祀之扁曰忠惠赠汀州府同知荫其子朝阳入国子监　　蒋瑶
按万姓统谱瑶字粹卿号石庵归安人弘治己未进士正德己巳改御史按畿甸会流贼刘六等啸聚剽掠瑶计缚其党贼遂解去值毅皇帝南幸前锋廖宦者数窘之游击江彬尤甚以所赐铜瓜先驱肆胁瑶不为动升江西左布政使当逆藩变后百务改创瑶镇之以静而民不扰擢副都御史巡抚山东改河南赈饥殄盗疏通运河河清者六日复命掌南京都察院事升工部尚书扈从天寿山诸陵遣督四郊坛壝等工瑶以工役繁兴财用不给上疏未报继以年老乞休致瑶沈毅刚正廉静寡欲临利患不少变气节居家养重绝迹公门与诸乡达结社岘山之逸老堂春秋二会燕享太平寿八十九谥恭靖子舜臣应贡有时名年三十而卒子岳肇庆知府孙绍勋光禄寺署丞咸能世其先云　　蒋琮
按明外史蒋琮传琮大兴人事孝宗掌印绶监有小才伪为正论以迎合帝指命守备南京南京御史姜绾等劾琮违法事而绾等俱镌级调外宥琮不问时刘吉窃柄素恶南京御史劾己故兴此狱琮由是益无忌会广洋卫指挥石文通奏琮僭侈杀人掘聚宝山伤皇陵气及殴杀商人占役军匠侵夺官地私造马船诸罪遣使核治事皆实琮免死充孝陵净军　　蒋同仁按万姓统谱同仁字公甫武进人正德甲戌进士历参议　　蒋淦
按万姓统谱淦字汝洁泉州人正德进士历惠州知府政先仁恕讼狱至者不烦鞭扑而皆得其情岁当攒造力杜飞诡于是徭役适均贫民称便累官工部右侍郎　　蒋彬
按万姓统谱彬字原学全州人正德甲戌进士历参政　　蒋洪
按万姓统谱洪字国信溧阳人由进士正德十五年任知县治尚宽恕文学技艺俱优其劝农礼士尢为诸邑最三年升北京工部主事历官员外郎中仕至湖广佥事　　蒋山卿
按万姓统谱山卿字子云仪真人正德甲戌进士常以谏被谪复起官止布政司参政其人盖达生而有德者其诗亦似其人　　蒋绂
按万姓统谱绂字洪章号无碍登正德甲戌进士知光山吉水二县为人气高志深而厄于命家居简出搜剔书史为诗文苍古人争求之所著有无碍等集　　蒋舜民按万姓统谱舜民字虞中正德丁丑进士初任清丰知县有惠政均田为首累升浙江按察司佥事调山西平生好天理不喜曲事上官及与物接歡如也与朋友言亹亹不倦其天性如此　　蒋达
按万姓统谱达字文孚江都人戎籍家南京少以文学名进士任嘉兴知县拜御史值宸濠叛出军江上以劳遘疾卒事闻赠光禄少卿谕祭　　蒋雷卿
按万姓统谱雷卿字子仁长兴人置义田义学者故称义门蒋氏雷卿少沈敏力学砥行博综群籍龂龂名检有希圣之志与同邑臧应奎韦商臣读书顾渚山中以古豪杰自期待里中称为三龙后应奎商臣相继举进士雷卿竟不第贫益甚苦节弥坚郡守万公云鹏邑令齐公之鸾并重其名周之粟避谢不受晚以选贡入京师相嵩欲招致门下雷卿力辞归后数年除宁国训导青阳县学教谕授经讲艺亹亹不倦然必以力行为先诸生多所成就迁荆州府学教授雷卿喟然叹曰予不幸早孤仅一庶祖母老矣宁复濡忍斗粟为遂挂冠归闻者莫不高之　　蒋信
按万姓统谱信字卿实武陵人少为诸生贫甚郡太守怜之令捧诏适属县例得津赠为助信至恳拒之竟一无所受时姚江王守仁谪赴龙场寓武陵讲良知之学信虽游其门而卓然自有见不尽是姚江言比屡试不第应贡卒业南雍祭酒湛若水俾主诸生教事嘉靖戊子举应天乡试壬辰举进士年五十矣历官兵部员外郎四川佥事擢贵州提学　　蒋应奎
按万姓统谱应奎字文焕马邑人嘉靖丙戌进士历兵部侍郎　　蒋怀德
按万姓统谱怀德字惟宁山阴人嘉靖戊戌进士历参议　　蒋坎
按万姓统谱坎字养孚余姚人嘉靖戊戌进士历官知府　　蒋宗鲁
按万姓统谱宗鲁字道甫普安卫人嘉靖戊戌进士历都御史　　蒋贲
按万姓统谱贲字子素全州人嘉靖甲辰进士历按察使佥事　　蒋孝
按万姓统谱孝字惟忠武进人嘉靖甲戌进士历刑部郎中　　蒋焞
按万姓统谱焞字子厚全州人嘉靖癸丑进士任御史　　蒋弘德
按万姓统谱弘德字孚善巴县人嘉靖丙辰进士历长沙知府　　蒋承勋
按明外史张达传嘉靖三十六年把都儿众数万入掠迁安诸县永平副总兵蒋承勋力战死之承勋义州卫人四十五年寇犯威远卫大同参将崔世荣御之与子大朝大宾俱死　　蒋允仪
按明外史蒋允仪传允仪字闻韶宜兴人万历四十四年进士授桐乡知县移嘉兴天启二年擢御史巡按陕西太常少卿王绍徽家居与里人冯从吾不协允仪重从吾薄绍徽魏忠贤擢绍徽佐都察院用事五年允仪还朝即出为湖广副使又使给事中苏兆先劾其为门户渠魁遂削籍崇祯元年荐起御史其冬掌河南道事擢太仆少卿四年以右佥都御史抚治郧阳诸府标兵止五百饷六千不及一大郡六年流贼将窥湖广兵部令移镇襄阳郧西益虚其冬贼大至允仪兵少不能御上章乞援会贼入川郧得少缓中官陈大金与左良玉来援副使徐景麟见其多携妇女疑为贼用炮击之士马多死大金怒诉诸朝命逮景麟并逮允仪下狱戍边十五年卒　　蒋德璟
按明诗选小传德璟字若椰晋江人天启壬戌进士改庶吉士授编修历官太子少保礼部尚书文渊阁大学士有敬日草　　蒋时行
按明外史张瑶传贼陷新城贡生蒋时行死难赠顺天府教授
　仰姓部汇考
廖用贤尚友录
</div>
    <div class="pagination">
<a href="氏族典卷诸姓部_page502.html">上一页</a><span>...</span><a href="氏族典卷诸姓部_page498.html">498</a><a href="氏族典卷诸姓部_page499.html">499</a><a href="氏族典卷诸姓部_page500.html">500</a><a href="氏族典卷诸姓部_page501.html">501</a><a href="氏族典卷诸姓部_page502.html">502</a><span class="current-page">503</span><a href="氏族典卷诸姓部_page504.html">504</a><a href="氏族典卷诸姓部_page505.html">505</a><a href="氏族典卷诸姓部_page506.html">506</a><a href="氏族典卷诸姓部_page507.html">507</a><a href="氏族典卷诸姓部_page508.html">508</a><span>...</span><a href="氏族典卷诸姓部_page504.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
