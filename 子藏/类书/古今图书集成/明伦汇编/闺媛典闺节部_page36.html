<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 36 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 36 页/共 268 页</h1>
    <div class="content">按全辽志史氏义州卫陈士良妻年十九生一子未周岁夫亡守节年六十七终巡抚旌表　　石英妻郝氏
按全辽志郝氏广宁后屯卫百户石英妻年二十一夫亡无子甘贫守节年八十一终　　刘润妻马氏
按开封府志马氏刘润妻杞县人夫亡守志不二正德中旌表　　马振妻凌氏
按开封府志凌氏西华人马振妻夫亡守节正德初旌表　　宋&#妻胡氏
张
氏附

按开封府志胡氏举人宋&#妻延津人夫亡年二十三苦节不事容饰子滋甫一岁长而聪慧事母克孝正德五年病夭妻张氏年二十一孙守志生甫五月或劝张嫁辄怒斥之曰姑为节妇我岂改之卒艰苦自守勤纺绩易食以事胡教守志长登进士　　刘忠妻米氏
王氏
董氏附

按开封府志米氏刘忠妻阳武人忠亡米抚育遗孤琏娶王氏琏亦早丧王与姑又同育其孤裕长娶董氏未几裕又没三寡皆以节自励事闻诏并旌之　　孙质妻王氏楚
氏附

按开封府志王氏孙质妻杞县人质亡王誓不再醮教子廷器成立亦早丧妇楚氏守节如姑事闻诏并旌表　　宋芳妻李氏
按开封府志李氏郑州人宋芳妻夫亡守志正德中旌表　　熊刚妻宋氏
按开封府志宋氏熊刚妻夫亡年二十二遗孤铎方八月无翁姑田产惟纺绩度日族长欲夺其志不从被殴伤臂氏断发欲自缢乃止年八十七终　　刘瓛妻翟氏
按开封府志翟氏刘瓛妻少寡守节奉姑抚子被旌表　　刘凤瑞妻何氏
按开封府志何氏刘凤瑞妻年少夫亡苦节抚孤堂娶妇寻夭又抚其孙永清成立艰苦备尝旌表　　曹宗贤妻陈氏按开封府志陈氏曹宗贤妻年少夫亡苦节抚子成立旌表　　杜彦章妻韩氏
按开封府志韩氏杜彦章妻正德九年夫亡氏年少守节事姑课子被旌表　　李瑶妻杜氏
按开封府志杜氏李瑶妻年少夫亡抚孤守节家贫甚或两日一怡然处之阅四十年旌表　　裴子元妻徐氏
按开封府志徐氏裴子元妻年少守节家无寸土拮据以奉舅姑寻舅姑相继没毕力为殓葬抚孤文璋及娶而夭又抚其孙可成为邑廪生旌表　　张元贞妻后氏
按开封府志后氏张元贞妻夫早亡守节抚孤旌表　　王尚进妻刘氏阎
氏附

按开封府志刘氏王尚进妻夫早亡二子俱襁褓苦节抚养俱为郡庠生后二子相继没与妇阎氏同守节抚其遗孙五十余年　　郝玺妻黄氏
按开封府志黄氏郝玺妻少丧夫抚孤守节旌表　　彭钥妻赵氏按开封府志赵氏彭钥妻年少丧夫抚孤为邑诸生孀居四十年如一日　　沈冬妻桑氏
按开封府志桑氏沈冬妻夫亡守节旌表
　　沈纪妻高氏
按开封府志高氏沈纪妻夫亡守志旌表
　　于铉妻马氏
按开封府志马氏庠生于铉妻遇乱铉殉难氏历患难苦节二十年纺绩课子法尧为庠生　　马变妻李氏
按开封府志李氏马变妻夫亡无子守节终身　　刘余庆侧室李氏按开封府志李氏庠生刘余庆侧室夫亡守节抚孤成名有司旌表　　牛轶妻朱氏
按开封府志朱氏牛轶妻夫亡守节抚孤终其身　　黄元&#妻李氏按开封府志李氏黄元&#妻年二十七夫亡守节终老　　徐万良妻周氏
按开封府志周氏徐万良妻夫亡守节抚孤直指旌表　　强执妻徐氏
按开封府志徐氏强执妻夫亡苦节抚孤任道食饩于庠　　朱焕然妻马氏
按开封府志马氏诸生朱焕然妻夫亡守节终身　　戴有功妻李氏按开封府志李氏诸生戴有功妻夫亡守节终老　　李得文妻徐氏按开封府志徐氏李得文妻夫亡守志终身不改　　顾氏马氏按开封府志顾氏袁儒妻马氏胡杲妻俱杞县人夫亡守节正德六年诏并旌之　　杨春妻朱氏
按开封府志朱氏杨春妻密县人夫亡守节正德中诏旌其门　　江朝宾妻邢氏
按开封府志邢氏阳武人江朝宾妻夫亡守节有司上其事于朝　　太学生牛妻孙氏　诸生郑诰妻王氏
　　范湖妻徐氏　　　　诸生郯古妻周氏按鄢陵县志已上四妇俱早寡守节事迹无考　　焦讷妻李氏按归德府志李氏焦讷妻夫亡守节正德十六年旌表　　高安妻楚氏
按归德府志楚氏御史高安妻安病亡楚引刀刲其右耳誓不二志正德中诏旌其门　　庄若峤妻田氏
按永城县志田氏庄若峤妻适庄甫二载夫病亡遗孤在抱苦志守节四十余年终　　张骥妻李氏
按永城县志李氏张骥妻年二十八夫死氏承姑志以所应分田舍尽让与夫两弟率四子二女居母家俾其子皆从弟学二子寻列黉序守节三十余年年六十卒　　韩欧妻张氏
按永城县志张氏诸生韩欧妻夫亡氏年二十余坚志守贞事舅姑抚子女历五十年艰苦万状年七十而卒　　亓从周妻王氏
按永城县志王氏亓从周妻正德间与夫避兵徐州夫亡王年二十三舅姑皆老一子尚襁褓王携子扶柩归葬以死自守躬勤纺绩孝事舅姑教子成名年余六十卒　　张嵩妻郭氏
按卫辉府志郭氏诸生张嵩妻辉县人嵩早亡无子郭贫居竭力以养舅姑守节三十六年　　张岳妻吕氏
按卫辉府志吕氏张岳妻辉县人年二十七夫亡守节年八十三终
　闺节部列传三十
　　明二十五
　　庄升妻张氏
按河南府志张氏洛阳庄升妻嫁三载夫亡遗一子守节四十年始终如一诏旌表　　曹兴妻庞氏
李
氏附

按河南府志庞氏洛阳曹兴妻年十六适兴逾二年兴亡遗子俊仅二十日庞守节抚俊成人娶李氏方三载俊殁李养姑至孝岁祲不衰抚孤彪为正德癸酉乡进士御史陆鳌上其事旌表　　吴福妻曹氏
按河南府志曹氏洛阳吴福妻年二十二福以输边饷死遗腹生子应氏矢志不二养姑送其终抚应成立克振其家正德初有司上其事时礼曹灾不报　　许昂甫妻乔氏按河南府志乔氏参议晋之女洛阳人年十六适河南卫指挥舍人许昂甫一年昂殁遗腹三月后生男教子成名荫袭前职苦节三十余年未尝一出门户里人称之　　孙整妻常氏
按河南府志常氏洛阳孙整妻无子劝夫纳妾樊氏生二子曰珙曰琰整亡常抚之不异己出珙分教泰兴琰理家事常年八十余洛人称之　　孙缘妻冯氏
按河南府志冯氏恩官孙缘妻洛阳人主事澜祖母年十九夫亡遗子楹甫九月苦志守节葬舅姑抚孤成立坚操五十八载御史奏闻诏旌其门　　任彰妻某氏
按河南府志某氏任彰妻洛阳人彰死氏甚少矢志守贞尝语丧夫者曰少妇居孀良非容易吾初守志每于念起处辄啮臂以制之汝曹能办此铁石心肠方望完节不则励于始必隳于终矣及老有司以闻建坊旌之　　周全妻魏氏
按河南府志魏氏偃师周全妻年二十一夫丧居家严肃教子盛读书守节六十余年正德间诏赐旌表后盛官山西太原知府　　高奇妻莫氏
按河南府志莫氏偃师高奇妻年二十一夫亡一子尚幼泣欲殉葬舅姑力止之守节四十余年诏旌表　　刘盘妻穆氏按河南府志穆氏偃师诸生刘盘妻年二十四夫亡家甚贫姑年老子甫三岁俯仰罔托或劝他适誓死不从岁荐饥蝗旱相仍糟糠不给其节益坚事闻诏赐旌表　　席&#妻齐氏
按河南府志齐氏偃师席&#妻生一子一女年二十五&#亡哀毁逾礼矢志守贞年八十终　　马友妻兰氏
按河南府志兰氏孟津马友妻年十九夫亡守节四十九年正德间奉诏旌表　　郭田继室焦氏
按汝宁府志焦氏西平郭田继室夫死誓不再嫁前妻子甫三岁抚之成立事闻诏建坊于北门外　　桂兰妻张氏按汝宁府志张氏汝阳人弘治初归邑人桂兰明年生子甫九阅月而兰亡张誓不他适纺绩自给孝奉翁姑抚子读书领正德丙子乡荐授泗州知州升工部员外郎事闻诏表其门年九十二卒　　刘汉妻余氏
按汝宁府志余氏汝阳人成化十五年适刘汉生子林甫岁余夫亡氏刺绣以养翁姑矢志守节或议夺其志氏夜抚林泣曰吾不能顾汝矣乃自缢众救得免翁姑相继殁氏竭力营葬正德癸酉林举于乡有司以事闻旌表　　刘镐妻景氏
按汝宁府志景氏汝阳诸生刘镐妻夫亡氏年二十六事姑教子节孝两全事闻诏表其闾　　王惟恒妻郑氏
远
氏附

按汝宁府志郑氏邑庠生王惟恒妻年二十三夫死矢志守节抚子士俊成立又早丧复与妇远氏同守节教孙衎成名妇姑一辙远近慕之　　魏传芳妻何氏
按汝宁府志何氏遂平魏传芳妻夫早亡有二子长七岁次五岁柏舟自矢教子成立以明经领乡荐有司表其门　　荣耀妻魏氏
按汝宁府志魏氏遂平廪生荣耀妻夫亡抚幼子大祯孀居苦操有司表其门　　郭纲妻赵氏
按汝宁府志赵氏遂平郭纲妻年十四归纲勤俭相夫贤淑之名著于闾里越三年夫亡子秀生仅二岁氏年十八誓以死殉水米不入口数日翁姑谕之曰抚幼子成人不绝夫祀不愈于死乎氏强承命供甘旨尽诚纺绩教子秀生入泮值岁旱荒翁姑相继殁氏竭力殡葬成礼克尽孝道　　王凤征妻何氏
按汝宁府志何氏信阳太学生王凤征妻检讨洛书女年二十无子而寡庶出子嗣祖方襁褓氏欲自尽或以子劝乃强进饘粥训育嗣祖成立事闻建坊表其闾岁给廪饩终身　　刘环妻周氏
按汝宁府志周氏罗山刘环妻环亡氏年二十五守节甘贫始终无二正德七年邑令石缵以事闻旌表　　魏升妻苏氏辛
氏附

按汝宁府志苏氏西平魏升妻正德六年升死于寇抚子得岩及遗腹子得珠得岩长娶辛氏早夭无子姑媳遂同守节事闻&#建双节坊　　郭瑛妻申氏
刘
氏附

按汝宁府志申氏汝宁知府申达女达于永乐间守汝与千户郭升相好睹其子瑛眉目不凡许以女妻之年十六归瑛婉娩恭淑克闲妇道生一子兴甫七月瑛遘疾申侍汤药昼夜不离侧既而亡申以头触柱血流濡衣割左耳以自誓葬瑛后足未尝出户庭奉姑育子四十余年子长袭职诰封宜人瑛侄贺亦早丧其妻刘氏年二十五毁容励节孀居三十余年正德改元有司以闻并旌表　　李氏女
按汝宁府志李氏女光山人许聘同里罗生罗家贫为继母陵虐以死女闻讣痛哭缟素自居有富室欲娶之乃剪发垢面以死自誓礼佛诵经不出户庭者三年一夕端坐而逝　　宣仲名妻张氏
按南阳府志张氏宣仲名妻年二十夫死遗腹五月生子抚孤守节终其身　　宋牧妻高氏
按南阳府志高氏诸生宋牧妻夫亡氏矢志不二抚子修全成立年七十卒　　裴服妻任氏
按南阳府志任氏诸生裴服妻夫亡抚遗孤幼儒成立以节终　　丘一元妻夏氏
按南阳府志夏氏诸生丘一元妻夫亡家贫纺绩自给守节终身　　牛嗣科妻王氏
按南阳府志王氏诸生牛嗣科妻夫亡氏年二十苦节终身旌表　　张荣妻董氏
按南阳府志董氏年十八归张荣逾年生子又一年夫亡誓不改嫁苦节抚孤卒年九十有四　　陈庭妻李氏
按南阳府志李氏陈庭妻夫亡氏年十九抚子希古成立娶妇郭氏未几夫妇皆夭氏茕茕苦守历年七十而卒　　傅明弼妻许氏
按泌阳县志许氏正德壬午孝廉傅明弼妻年十五归弼事舅姑孝相夫鸡鸣戒旦弼以弱冠魁河洛寻赴春官以骇骨归氏养舅姑愈敬慎不衰春秋躬诣弼墓扫除祭奠爱育诸侄如子年九十五卒有司以闻诏建坊旌闾　　于邦郧妻李氏
按济南府志李氏德平人于邦郧妻夫亡苦节邑令申请建坊　　刘继慈妻葛氏
按济南府志葛氏德平人贡士守易女刘继慈妻年十九夫亡无子遗产俱让夫弟躬力女红以给朝夕寝处不离柩次茹素礼佛依孀母终身　　葛引生妻窦氏
按济南府志窦氏德平人葛引生妻年二十余夫亡守节孝奉舅姑四十余年邑令表其门　　傅作哲妻李氏
按济南府志李氏武定州人傅作哲妻年十八归傅未数载夫亡子女俱无誓死不二纺绩以养舅姑勤俭持家抚一幼弟教之读书补邑诸生鞠侄为嗣终老焉　　江楼妻刘氏
按济南府志刘氏武定州人刘檠女诸生江楼妻年十七归楼甫二岁夫亡抚遗腹子灿读书补州庠生无何灿复病夭氏惸孑无依日不聊生贞操愈励乡党咸重之　　高云后妻陈氏
按济南府志陈氏泰安人举人高云后妻陈寿女云前妻李氏于正德辛未贼陷城自刎喉几断贼惊遁有司以闻诏旌表及云继娶陈于正德辛巳身亡陈年二十一遗孤桂生甫半月陈以死自誓家贫以女红度日年七十余终　　曾&#妻董氏
按济南府志董氏阳信人曾&#妻年二十夫亡守节七十三岁终邑令以闻旌表　　曹温妻王氏
按济南府志王氏阳信人曹温妻年二十夫亡无子誓不再嫁内外莫能夺其志守节五十年邑令以闻旌表　　卢伟妻宋氏
按济南府志宋氏阳信人卢伟妻正德六年流贼侵掠伟率众截杀众败走伟独战为贼所毙氏哭几绝或劝之嫁答曰夫为义士我岂不义而生誓死守志八十余岁有司表其门　　于稷妻刘氏
</div>
    <div class="pagination">
<a href="闺媛典闺节部_page35.html">上一页</a><span>...</span><a href="闺媛典闺节部_page31.html">31</a><a href="闺媛典闺节部_page32.html">32</a><a href="闺媛典闺节部_page33.html">33</a><a href="闺媛典闺节部_page34.html">34</a><a href="闺媛典闺节部_page35.html">35</a><span class="current-page">36</span><a href="闺媛典闺节部_page37.html">37</a><a href="闺媛典闺节部_page38.html">38</a><a href="闺媛典闺节部_page39.html">39</a><a href="闺媛典闺节部_page40.html">40</a><a href="闺媛典闺节部_page41.html">41</a><span>...</span><a href="闺媛典闺节部_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
