<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 626 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 626 页/共 899 页</h1>
    <div class="content">　　勇锡佑
按畿辅通志锡佑崇祯癸酉科举人

　孔姓部艺文
　　赠孔君序　　　　　　　　　明宋濂余来江宁之四月与杨君某会于郡庠杨君谓余曰曲阜孔君克敬宣圣五十代孙也通儒家言习唐人古今诗往往婉丽如晴葩斗春态有余妍得言外含蓄之意然犹患学之未充也将负笈游大江之南适监察御史安道调官江宁遂与之偕来居无何南北道绝遂莫能归故乡青灯照影孤坐寥&#中思尼山之葱蒨怀泗水之渊沦未尝不潸然陨涕吾党之士怜焉子宜为文以宣其沈&#庶几有以底夫道也余谢曰克敬未余识也余何文为杨君曰吾闻释人之所难忘而能喻之以至理者霄壤闲坎止流行曷尝有一定哉譬之西风木叶&#霣于川之中其回旋转移有直达长江者有泊于石矶而栖于浮查者有弗离其故处者一委之自然而已何所容其心哉若胶胶泥于土著之间殆非也以克敬之家言之其先本宋人至防叔始奔于鲁遂为鲁人其后裔亦不专居于鲁也太子少傅潜则移于会稽抚州守博太学博士端朝则徙于信安通城令端植则迁于江夏处士管则分守临川间求其故多因患难来奔而寖成巨族或以诗书擢进士第或以政事列刺雄藩或以文学主教庠序章绶辉艳后先相望初不拘拘于泗水之怀尼山之思也虽然父母之邦亲戚聚焉坟墓存焉远而去之岂人情所欲哉第以世变之来纷纭轇轕有非智力之可为能存喘息而复齿于众士不趐足矣他尚何忧哉克敬之所忧者则宜曰我孔氏之子孙也孔氏之道大如天地明如日月信如四时坚如金石夫人之所当学也况吾为其后者乎是则可忧也克敬能若是则虽阙里之远人孰得而愧之脱有不然虽衣博衣而立鲁东门日号诸人曰我孔氏之子孙亦君子之所不与也克敬慎之哉抑余闻九苞之鶵决生于岐山之凤千里之驹必产于渥洼之马用世之才多出于神明之胄克敬之贤余知其不特通儒家言及能诗而已负笈之志盖未艾也他日道益凝声闻将日昭江宁之有孔氏其盛与信安江夏诸族等又当自克敬始也余之有望于克敬者不亦远乎杨君曰子言美矣其理亦至矣可以宣其沈&#矣盍书以赠之余不敢辞　　隅南孔氏谱序　　　　　　　　章朴天生孔子为万世师而私淑艾者未尝不切向往焉吾邑隅南孔氏圣裔也讳克聪公者与予联姻世契同博弟子员殆犹夫子德教而范我矜式者也克聪公之祖母为方氏而逊志先生以内侄居督诲率予同受业者久之一日斋头语及世家谱籍则无如孔氏为最予因请得寓目焉简编绚烂碑序焜煌皆历代诸名公之著作也水木本源自四十八代祖讳端友者宋时袭封衍圣公靖康之变与子玠随高宗南渡因赐地居衢终宋世皆袭爵封元初封宣圣后疑所立或言孔氏子孙寓衢者乃其宗子召孔洙赴阙洙逊于居曲阜者世祖曰宁辞荣而不违道真圣人之后也拜国子祭酒凡孔子子孙居衢者悉复其家五十三代祖讳淋公者树帜&#林司铎邹序遘乱挂冠入山栖会稽复迁宁海隅南居焉至克聪公与克坚克表克愚诸公为雁行历五十五世矣子姓繁衍昭穆森森一如鲁庭家训呜呼自生民以来未有如夫子者而子孙遍天下宜也道德酝酿文章毓秀克聪公期以学业发祥而志气卓越泥涂轩冕先生与予每劝之仕曰今天子在上治化大行得草茅臣妾幸也予沐熏陶实渥德契因翻阅诸书而史记年谱阙里志铭凿凿炳若日星夫子在天之灵亘万古如新矣吾谓其宗南北虽分而源同派合寖昌寖炽寖流寖长宁有既乎时在乙未菊月旦日先生命予笔之以记同事盟至好而道学渊源赖有所自则私淑诸孔子者因以识不朽云
　士姓部汇考
郑樵通志
　　以官为氏
士氏陶唐之苗裔历虞夏商周至成王迁之杜为伯宣王杀杜伯其子隰叔奔晋为士师故为士氏其子孙居随及范故又为随氏范氏有三族焉伊祁姓隰叔生士蒍字子舆故亦谓之士舆此为士氏又有士季氏亦为士氏后汉末有交趾太守士燮宋朝有尚书郎士建中　　同名异实
士氏有二隰叔为晋士师以官为氏又有士季氏之后以字为氏凌迪知万姓统谱
　　士姓
士河南士蒍之后

　纪姓部列传
　　周
　　纪昌
按列子殷汤篇纪昌者学射于飞卫飞卫曰尔先学不瞬而后可言射矣纪昌归偃卧其妻之机下以目承牵挺二年之后虽锥末倒&#而不瞬也以告飞卫飞卫曰未也亚学视而后可视小如大视微如着而后告我昌以牦悬虱于牖南面而望之旬日之间浸大三年之后如车轮焉以睹余物皆丘山也乃以燕角之弧朔蓬之簳射之贯虱之心而悬不绝纪昌既尽飞卫之术乃谋杀飞卫相遇于野二人交射中路矢锋相触而坠于地而尘不扬飞卫之矢先穷纪昌遗一矢既发飞卫以棘刺之端扞之而无差焉于是二子泣而投弓相拜于途请为父子&#臂以誓不得告术于人　　汉
　　纪信
按史记项羽本纪汉之三年项王与范增急围荥阳汉将纪信说汉王曰事已急矣请为王诳楚为王王可以间出于是汉王夜出女子荥阳东门被甲二千人楚兵四面击之纪信乘黄屋车傅左纛曰城中食尽汉王降楚军皆呼万岁汉王亦与数十骑从西门出走成皋项王见纪信问汉王安在信曰汉王已出矣项王烧杀纪信　　纪成
按史记高祖功臣侯表兵初起纪成以将军从击破秦入汉定三秦功封定平侯战好畤死事子通　　纪通按史记高祖功臣侯表成子通袭成功封襄平侯　　纪相夫按史记高祖功臣侯表相夫孝景中元三年嗣侯薨谥康　　纪夷吾
按史记高祖功臣侯表夷吾孝武元朔元年嗣侯元封二年薨无后国除　　纪万年
按汉书功臣侯表元康四年定平侯通元孙长安簪裊万年诏复家　　纪逡
按汉书鲍宣传成帝时清名之士琅邪纪逡以明经行仕王莽封侯贵重历位公卿　　吴
　　纪亮
按晋书纪瞻传瞻祖亮吴尚书令
　　纪陟
按晋书纪瞻传瞻父陟光禄大夫
　　晋
　　纪瞻
按晋书纪瞻传瞻字思远丹杨秣陵人少以方直知名吴平徙家历阳举秀才太安中召拜尚书郎元帝为安东将军引为军谘祭酒以功封都乡侯进封临湘县侯及帝践位拜侍中转尚书除右仆射瞻才兼文武忠亮雅正俄转领军将军当时服其严毅虽恒疾病六军敬惮之加散骑常侍寻卒赠本官开府仪同三司谥穆长子景早卒景子友嗣　　纪鉴
按晋书纪瞻传瞻子鉴太子庶子大将军从事中郎先瞻卒　　纪友
按晋书纪瞻传瞻子景景子友官至廷尉
　　南齐
　　纪僧真
按齐书纪僧真传僧真丹阳建康人少随征西将军萧思话及子惠开皆被赏遇后事太祖自寒官历至太祖冠军府参军主簿僧真梦蒿艾生满江惊而白之太祖曰诗人采萧萧即艾也萧生断流卿勿广言其见亲如此升明元年除员外郎转齐国中书舍人建元初封新阳县男永明元年丁父丧起为建威将军僧真容貌言吐雅有士风世祖尝目送之笑曰人何必计门户纪僧真常贵人所不及世祖崩明帝以僧真历朝驱使除游击将军兼司农待之如旧明帝崩出为庐陵长史卒　　纪僧猛
按齐书纪僧真传明帝欲令僧真治郡僧真启进其弟僧猛为镇蛮护军晋熙太守　　梁
　　纪少瑜
按南史纪少瑜传少瑜字幼玚丹阳秣陵人本姓吴养于纪氏因而命族早孤有志节年十三能属文尝梦陆倕以一束青镂管笔授之其文因此遒进为晋安国中尉深被恩遇大同七年始引为东宫学士邵陵王在郢启求学士武帝以少瑜充行少瑜美容貌工&#草后除武陵王记室参军卒　　隋
　　纪士腾
按唐书宰相世系表士腾隋翼州刺史
　　唐
　　纪俨
按唐书宰相世系表俨雍州司仓参军
　　纪先知
按唐书宰相世系表先知御史中丞
　　纪全经
按唐书宰相世系表全经户部郎中
　　纪处讷
按唐书宗楚客传纪处讷秦州上邽人为人魁岸髭长数尺其妻武三思妇之姊纵使通三思由是款昵进为太府卿神龙元年夏大旱&#价腾踊中宗召问所以救人者三思知之阴讽太史迦叶志忠奏是夜摄提入太微近帝坐此天子与大臣接有纳忠之符帝信之下诏褒美赐处讷衣一副彩六十段与楚客并同三品进侍中后伏诛　　纪明
按尚友录明吴人尝授秘诀于隐士周广观人颜色便知疾深浅不待诊视　　纪元皋
按全唐诗小传元皋元和进士
　　纪唐夫
按万姓统谱唐夫唐诗人
　　宋
　　纪交
按苏州府志交字圣赐丹阳人进士大观末任吴县知县以水利不修坐免后改知鄱阳县迁平江府通判历官兵部尚书　　纪善甫
按潮州府志善甫海阳人淳佑四年登第一甲第六人　　明
　　纪谆
按万姓统谱谆东安人洪武中由太学生擢监察御史持法敢为永乐初升山东按察使致仕　　纪着
按万姓统谱着开州人博学明经洪武中初任本州训导后历官有能声官至右佥都御史　　纪正
按汾州府志纪正陕西陇州人洪武三十五年任汾阳知县历升顺天府尹　　纪清
按万姓统谱清含山人洪武初以军功授济阳卫指挥永乐初升右军都督佥事　　纪纲
按明外史纪纲传纲临邑人为诸生燕王起兵过其县纲扣马请自&#王与语悦之纲善骑射便辟诡黠善钩人意向先发以为功王大爱幸授思义卫千户既即帝位擢锦衣卫指挥使令典亲军司诏狱纲广布校尉日摘臣僚及民间阴事以闻帝悉下纲治深文诬诋帝以为忠擢都指挥佥事帝所怒内侍及武臣下纲论死辄将至家洗浴好饮食之阳为言见上必请赦若罪诱取金帛且尽忽刑于市多蓄亡命造刀甲弓弩万计端午帝射柳纲属镇抚庞瑛曰我故射不中若折柳鼓噪以觇众瑛如其言无敢纠者纲喜遂谋不轨中贵雠纲者白发其端下都察院按治有状即日磔纲于市家属无少长咸戍边　　纪从德
按河南通志从德封丘人永乐六年以人材官知县　　纪逵按河南通志逵洛阳人天顺丁丑科进士仕至博士　　纪杰按河南通志杰磁州人成化乙未科进士仕至御史　　纪经纶按河南通志经纶兰阳人成化甲辰科进士仕至知府　　纪纮
按文安县志纮字廷仪宁受屯人卫经历亨子弘治戊午科举人历官秦府右长史嘉靖纪元诏厘各藩滥役时秦藩有无名内使数十人王不肯遣纮启凡四上卒迸之又启为火灾修省语甚戆时称为鱼头纪长史以子常贵赠通奉大夫　　纪镛
按江西通志镛字大器由吏员授福建漳浦县丞正德丁丑南靖寇炽镛率兵与贼战斩首数千级贼大溃乘胜抵贼巢穴遂遇害事闻赠承事郎漳浦知县荫其子鲤　　纪述
按文安县志述邑庠生事父母色养备至父在秦署病述尝粪用药秦藩有诗赠之　　纪常
按文安县志常字元正宁受屯人长史纮子嘉靖丙戌科进士授户部主事历升河南左布政使卒赠通政大夫常诚正刚介不依阿人意初见似龃龉久则无不孚敬为湖广按察使时滞牍淹囚甚众常励精裁决月余而囹圄空　　纪诫
按文安县志诫字勉夫方伯常仲子嘉靖戊午举于乡明年成进士授南京行人迁工部虞衡司郎中出知怀庆府治郡如理家事以材望擢山西按察司副使整饬井陉兵备三关令民什伍相保互相纠察盗无所容境内肃然诫事亲孝居恒不离左右有疾侍汤药尤谨父晚举二幼子友爱特至事兄如事父与人交情愫披豁胸次洒然学问该博为文能达其意当官政绩茂着谢政归识者惜之　　纪穆
按浙江通志穆江西永丰人嘉靖中任遂昌教谕修饬学政诸生材质可进者加意成就或有事必扶持而安全之士风扬厉有司取重　　纪大纲
按文安县志大纲字允立副使诫子嘉靖乙丑科进士初授行人司行人升刑部主事考选礼科给事中大纲新郑门生新郑与华亭构隙授意劾华亭大纲不可出为陕西按察司佥事以亲老乞终养遂绝意仕进闭门以著书自娱　　纪经纶
按云南通志经纶字肫夫临安人纯朴不妄言里称笃行君子尝市一婢异而问之曰父为百户曾立功以贫迫至此遂养为己女厚嫁之弟有痫疾爱护甚至后举嘉靖甲午乡试初任新都令再补上蔡皆有惠政计擒剧贼黑龙黑象黑虎等以功升郧阳通判历襄藩长史　　纪元
按云南通志元字调甫临安府贡生父良早卒母李氏孀居折肢三年元与妻郝氏昼夜侍侧母病痈危甚元请洗跪而吮之母愈人称孝感所致　　纪公巡
按汾州府志公巡山东恩县人嘉靖庚戌进士由给事中历转左参政隆庆五年升陕西按察使　　纪会
按汾州府志会陕西洋县举人嘉靖四十五年任临县知县　　纪承威
按汾州府志承威陕西咸安府人任平遥县训导　　纪世榛按汾州府志世榛陕西绥德州人任介休县训导　　纪杭按江西通志杭字胜卿鄱阳人生有异质闻祝无功讲学徒步从之游凡六年万历辛卯中乙榜由锺陵训导至普安知县致仕　　纪汝清
按文安县志汝清字廉卿自济南再徙文安世有显人汝清万历庚子举于乡初任宜阳知县调繁灵宝升南京应天府推官性至孝弱冠临父丧冱寒血凝冰绝食七日抱尸僵卧草蔬庐墓三年母沾危疾孝感群乌梦神授药病少间已葬负土龟茧庐墓如初河水暴发乘苇桴筑堰墓独完安御史廉实表闾天子锡玺书褒异史官陈仁锡为作孝行传　　纪克家
按文安县志克家字肇隆推官汝清子万历壬子科举人任泰安州知州累官刑部郎中廉直劲正甚获时誉
　士姓部纪事
唐书循吏传李至远迁天官侍郎知选事有王忠者被放吏谬书其姓为士欲拟讫增成之至远曰调者三万无士姓此必王忠吏叩头服罪
　李姓部汇考
蔡中郎集
　　太尉汝南李公碑
公讳咸字元卓汝南西平人盖秦将李信之后孝武大将军广之冑也枝流叶布家于兹土文武继踵世为着姓　　元文先生李子材碑
元文先生名休字子材南阳宛人也其祖李伯阳周柱下史觌衰世而遁焉其后雄俊豪杰往往崛出自战国及汉名臣继踵支冑散逸其迁于宛尚矣唐书　　宗室世系表
李氏出自嬴姓帝颛顼高阳氏生大业大业生女华女华生皋陶字庭坚为尧大理生益益生恩成历虞夏商世为大理以官命族为理氏至纣之时理征字德灵为翼隶中吴伯以直道不容于纣得罪而死其妻陈国契和氏与子利贞逃难于伊侯之墟食木子得全遂改理为李氏利贞亦娶契和氏女生昌祖为陈大夫家于苦县生彤德彤德曾孙硕宗周康王赐采邑于苦县五世孙干字元果为周上御史大夫娶益寿氏女婴敷生耳字伯阳一字聃周平王时为太史其后有李宗字尊祖魏封于段为干木大夫生同为赵大将军生兑为赵相生跻赵阳安君二子白云曰恪恪生洪字道弘秦太子太傅生兴族字育神一名汪秦将军生昙字贵远赵柏人侯入秦为御史大夫葬柏人西生四子崇辨昭玑崇为陇西房玑为赵郡房崇字伯佑陇西守南郑公生二子长曰平燕次曰瑶字内德南郡守狄道侯生信字有成大将军陇西侯生超一名伉字仁高汉大将军渔阳太守生二子长曰元旷侍中次曰仲翔河东太守征西将军讨叛羌于素昌战没赠太尉葬陇西狄道东川因家焉生伯考陇西河东二郡太守生尚成纪令因居成纪弟向范阳房始祖也尚生广前将军二子长曰当户生陵字少卿骑都尉次曰敢字幼卿郎中令关内侯生禹字子通弟忠顿丘房始祖也禹生丞公字丞公河南太守生先字敬宗蜀郡北平太守生长宗字伯礼渔阳丞生君况字叔千一字子期博士议郎太中大夫生本字上明郎中侍御史生次公字仲居巴郡太守西夷校尉弟恬渤海房始祖也次公生轨字文逸魏临淮太守司农卿弟潜申公房始祖也轨生隆字彦绪长安令积弩将军生艾字世绩晋骁骑将军魏郡太守生雍字&#熙济北东莞二郡太守生二子长曰伦丹阳房始祖也次曰柔字德远北地太守雍孙盖安邑房始祖也柔生弇字季子前凉张骏天水太守武卫将军安西亭侯生昶字仲坚凉太子侍讲生皓字元盛西凉武昭王兴圣皇帝十子谭歆让愔恂翻豫宏眺亮愔镇远将军房始祖也其曾孙系平凉房始祖也翻孙三人曰丞姑臧房始祖也曰茂炖煌房始祖也曰冲仆射房始祖也曾孙曰成礼绛郡房始祖也豫元孙曰刚武陵房始祖也歆字士业西凉后主八子勖绍重耳弘之崇明崇产崇庸崇佑重耳字景顺以国亡奔宋为汝南太守后魏克豫州以地归之拜恒农太守复为宋将薛安都所陷后魏安南将军豫州刺史生献祖宣皇帝熙字孟良后魏金门镇将生懿祖光皇帝讳天赐字德真三子长曰起头长安侯生达摩后周羽林监太子洗马长安县伯其后无闻次曰太祖次乞豆定州刺史房太祖景皇帝虎字文彬后周柱国大将军唐国襄公八子长曰延伯生于山东其后太祖入关延伯仕北齐为散骑常侍武德四年追封南阳伯附属籍贞观初罢之与姑臧绛郡武阳公三房号四公子房至开元二十三年复附属籍南阳公房
谯王房
蔡王房
毕王房
雍王房
郇王房
大郑王房
代祖元皇帝讳昺周安州总管柱国大将军唐国仁公四子长曰高祖次曰梁王澄次曰独王湛次曰汉王洪梁王房
蜀王房后为渤海王房
高祖神尧大圣大光孝皇帝二十二子分十五房曰楚王智云曰荆王元景曰徐王元礼曰韩王元嘉曰彭王元则曰郑王元懿曰霍王元轨曰虢王凤曰道王元庆曰邓王元裕曰舒王元名曰鲁王灵夔曰江王元祥曰密王元晓曰滕王元婴智云元景皆无后徐王房韩王房建中元年诏改为嗣郓王房懿宗即位复旧彭王房小郑王房称惠郑王房
霍王房
虢王房
道王房
邓王房
舒王房建中元年改为嗣郢王房
</div>
    <div class="pagination">
<a href="氏族典卷诸姓部_page625.html">上一页</a><span>...</span><a href="氏族典卷诸姓部_page621.html">621</a><a href="氏族典卷诸姓部_page622.html">622</a><a href="氏族典卷诸姓部_page623.html">623</a><a href="氏族典卷诸姓部_page624.html">624</a><a href="氏族典卷诸姓部_page625.html">625</a><span class="current-page">626</span><a href="氏族典卷诸姓部_page627.html">627</a><a href="氏族典卷诸姓部_page628.html">628</a><a href="氏族典卷诸姓部_page629.html">629</a><a href="氏族典卷诸姓部_page630.html">630</a><a href="氏族典卷诸姓部_page631.html">631</a><span>...</span><a href="氏族典卷诸姓部_page627.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
