<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 341 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 341 页/共 899 页</h1>
    <div class="content">按全唐诗小传传大中三年登第辟山南观察判官加授监察御史　　王龟
按唐书王播传播弟起起子龟字大年性高简博知书传无贵胄气常以光福第宾客多更住永达里林木穷僻构半隐亭以自适侍父至河中庐中条山朔望一归省州人号郎君谷未始以人事自婴武宗雅知之以左拾遗召入谢自陈病不任职诏许终父丧召为右补阙再擢屯田员外郎称疾去崔玙观察宣歙表为副龟乐宛陵山水故从之入为祠部郎中史馆修撰咸通中知制诰铎为相改太常少卿同州刺史牙将白约素暴横尝哗言月廪薄以动士心为乱龟捕杀之人皆震栗徙浙东观察使初式临州有惠政人闻其至欢迎之卒赠工部尚书子荛力学有文辞以铎当国不贡进士终右司员外郎　　王式
按唐书王播传播弟起起子式以荫为太子正字擢贤良方正科累迁殿中侍御史大中中为晋州刺史饰邮传器用毕给会河曲大歉民流徙他州不纳独式劳恤之活数千人时特峨胡亦饥将入寇汾浍闻式严备不敢道境以善最称徙安南都护宁国剧贼仇甫乱明越观察使郑祗德不能讨宰相选式往代斩之加检校右散骑常侍咸通三年徐州银刀军乱以式检校工部尚书徙武宁节度使诏许滑兵自随视事三日悉以计诛乱兵会诏降武宁为团练罢归终左金吾大将军　　王绍懿
按唐书王廷凑传廷凑子元逵元逵子绍懿为节度使累封太原县伯加检校司空政简易咸通七年死赠司徒以绍鼎子景崇嗣　　王季文
按全唐诗小传季文字宗素池阳人少居九华遇异人授九仙飞化之术咸通中登进士第授秘书郎寻谢病归九华日一浴于山之龙潭寒暑不渝竟仙去　　王铎按唐书王铎传铎字昭范宰相播昆弟子也会昌初擢进士第累迁右补阙集贤殿直学士白敏中辟署西川幕府咸通后仕寖显历中书舍人礼部侍郎所取多才实士为世称挹拜御史中丞以户部侍郎判度支十二年繇礼部尚书进同中书门下平章事加门下侍郎尚书左仆射超拜司徒韦保衡缘恩幸辅政铎上疏祈解乃以检校左仆射出为宣武节度使僖宗初以左仆射召始铎当国练制度智虑周密时论推允会河南盗起天下跂铎入辅又郑畋数言其贤复拜门下侍郎平章事干符六年贼破江陵朝廷议置统帅铎因请自率诸将督群盗帝即以铎为侍中荆南节度使诸道行营都统封晋国公俄而贼舍广州鼓而北铎退营襄阳于是以高骈代之贬太子宾客分司东都未几召拜太子少师从天子入蜀拜司徒门下侍郎平章事加侍中复以太子太保平章事中和二年以检校司徒中书令为义成节度使诸道行营都统判延资户部租庸等使于是表崔安潜自副郑昌图裴贽裴枢王搏等在幕府以周岌王重荣诸葛爽康实安师儒时溥六节度为将佐而中尉西门思恭为监军率卫兵洎梁蜀师三万壁盩厔移檄天下檄至士气皆起争欲破贼黄巢战蹙宦人田令孜策贼必破欲使功出于己乃构铎于帝罢为检校司徒以义成节度还屯铎功危就而谗见夺然卒因其势困贼后数月复京师策勋居关东诸镇第一四年徙义昌节度使铎世贵出入裘马鲜明妾侍且众过魏乐彦祯子从训心利之伏兵高鸡泊劫之铎及家属吏佐三百余人皆遇害朝廷微弱不能治其冤天下痛之　　王镣
按唐书王铎传铎弟镣累官汝州刺史干符中王仙芝来攻镣拒之自督勇士与别将董汉勋守南北门城陷汉勋力战死镣贬韶州司马终太子宾客　　王徽按唐书王徽传徽字昭文京兆人第进士授校书郎沈询判度支徐商领盐铁皆辟署使府从令狐绹署宣武淮南掌书记召授右拾遗徐商守江陵表为殿中侍御史署节度府判官御史中丞高湜荐知杂事进考功员外郎擢翰林学士广明元年为户部侍郎同中书门下平章事是日黄巢入关僖宗西狩徽为贼所执久之奔河中裂缣书章遣人间走蜀诏拜兵部尚书京城四面宣慰催阵使昭义高浔败绩授徽检校尚书左仆射同中书门下平章事领昭义节度使徽固辞诏更为诸道租庸供军使平京师迁右仆射充大明宫留守京畿安抚制置修奉使又进检校司空御史大夫仍权京兆尹徽不屈势幸为帝左右所憎共谮罢徽令赴行在俄授太子少师徽遂移疾免宰相疾其怨望贬集州刺史帝念徽无罪拜吏部尚书封琅邪郡侯帝至凤翔召为御史大夫固辞足痹复拜太子少师昭宗立复授吏部尚书进右仆射大顺元年卒赠司空谥曰贞　　王凝
按唐书王翃传翃兄翊翊曾孙凝字成庶少孤依其舅宰相郑肃举明经进士皆中历台省寖知名擢累礼部侍郎不阿权近出为商州刺史驿道所出吏破产不能给而州有冶赋羡银常榷直以优吏奉凝不取则以市马故无横扰人皆慰悦徙湖南观察使僖宗立召为兵部侍郎领盐铁转运使坐举非其人以秘书监分司东都即拜河南尹迁宣歙池观察使时干符四年也王仙芝之党屠至德势益张凝遣牙将孟琢助池守贼益兵来攻凝遣樊俦以舟师扼青阳俦战不胜凝斩以徇诸将闻皆股栗以死缀贼贼不能进明年贼大至都将王涓阵死凝益储蓄缮完以备贼贼至不能加会大星直寝庭坠术家言宜上疾不视事以猒胜凝曰东南国用所出而宣为大府吾规脱祸可矣顾一方何赖哉誓与城相存亡勿复言既而贼去未几卒年五十八赠吏部尚书谥曰贞　　王涓按唐书王翃传翃兄翊翊曾孙凝为宣歙池观察使贼至都将王涓自永阳赴敌凝谓涓曰贼乘胜而骄可持重待之慎毋战涓意锐日趋四舍至南陵未食即阵死焉　　王景崇
按唐书王廷凑传廷凑子元逵元逵子绍鼎绍鼎子景崇字孟安以公主嫡孙尢被宠庞勋反景崇遣兵会王师平贼进检校尚书右仆射封赵国公干符五年进常山王黄巢反帝西狩伪使赍诏至景崇斩以徇因发兵驰檄诸道合定州王处存连师西入关问行在贡输相踵每语及宗庙园陵&#流涕嗣节度凡十四年十三迁至检校太傅中和三年卒赠太傅谥忠穆子镕　　王处存
按唐书王处存传处存京兆万年人世籍神策军家胜业里为天下高赀父宗巧射利侈靡自奉僮千人以此奋累除检校司空金吾大将军遥领兴元节度使处存自右军镇使历检校刑部尚书定州制置使累迁义武节度使黄巢陷京师处存号哭不俟诏分麾下兵二千间道至山南卫乘舆外约王重荣连盟进屯渭桥而泾州行军司马唐弘夫亦屯渭北诏处存检校尚书右仆射督战俄拜东南面行营招讨使中和二年授京城东面都统素善李克用遣使十辈晓譬迎劝卒共平京师王铎差兴复功以勤王举义处存为第一收城破贼克用为第一迁检校司空复出兵三千属大将张公庆会诸军捕巢泰山灭之进检校司徒同中书门下平章事田令孜讨王重荣徙处存节度河中处存临事通便宜有大将风善修邻欢协穆太原以自助远近同心岁时讲兵与诸镇抗无能侵轧者累加侍中检校太尉卒年六十五赠太子太师谥曰忠肃　　王绪
按唐书王潮传僖宗入蜀盗兴江淮寿春亡命王绪刘行全合群盗寿州未几众万余自称将军复取光州提二州籍附秦宗权他日赋不如期宗权切责绪惧与行全拔众南走略浔阳赣水取汀州入漳州皆不能有时望气者言军中当有暴兴者绪潜视魁梧雄才皆以事诛之众惧次南安行全与左右数十人伏丛翳狙缚绪以徇众呼万岁　　王敬武
按唐书王敬武传敬武青州人&#平卢军为偏校事节度使安师儒中和中盗发齐棣间遣敬武击定已还即逐师儒自为留后时王铎方督诸道行营军复京师因承制授敬武平卢节度使趣其兵使西及京师平进检校太尉同中书门下平章事龙纪元年卒　　王师范按唐书王敬武传敬武为平卢节度使龙纪元年卒子师范年十六自称留后全忠已并郓州遣兵攻师范师范下之会全忠围凤翔昭宗诏方镇赴难以师范附全忠命杨行密部将朱瑾攻青州师范闻之哭曰吾为国守藩君危不持可乎乃与行密连盟杀全忠守将娄敬思全忠使从子友宁率军东讨王茂章与师范合击友宁于石楼斩其首传于行密全忠怒悉军二十万倍道至茂章敛军而南全忠败师范兵于临昫获其弟师克是时师范众尚十余万诸将请决战而师范以弟故乃请降全忠表为河阳节度使既受唐禅友宁妻诉雠人于朝乃族师范于洛阳　　王行瑜按唐书王行瑜传行瑜邠州人少隶军从朱玫为列校讨黄巢数有功令率兵守大散关为李鋋所破即奉款行在还取玫首以献擢邠宁节度使景福元年与李茂贞韩建及弟行实请讨杨守亮于山南昭宗不许行瑜等因擅兴军击取之后茂贞拒覃王杀宰相行瑜参有力得赐铁券稍凭兵跋扈会河中王重荣丧李克用请以其子珂嗣节度而行瑜建茂贞请授王拱因各以兵陈阙下欲废天子不克克用悉兵度河问行瑜等罪行实弃同州趋长安与行约谋劫乘舆又不克皆奔邠州行瑜屯&#园克用与战执其母及子行瑜归邠州婴城守厚赂克用求自归克用军环其城行瑜度不免悉族奔庆州为麾下斩于路　　王行实按唐书王行瑜传行瑜弟同州节度使行实谋劫乘舆不克奔邠州　　王行约
按唐书王行瑜传行瑜弟行约谋劫乘舆不克奔邠州　　王肇
按五代史前蜀世家干宁三年黔南节度使王肇以其地降于建　　王搏
按唐书王綝传綝六世孙玙玙曾孙搏字昭逸擢进士第辟佐王铎滑州节度府迁苏州刺史干宁初进同中书门下平章事封鲁国公初中官权盛帝欲剪抑之搏曰朝廷多难未可卒除当徐以计去之事急且有变崔引与搏并位素忌搏即劾搏为中官外应会引罢宰相疑搏挤斥乃厚结朱全忠荐己谮搏与宋道弼交私将危社稷全忠因显疏其尤光化三年罢为工部侍郎贬溪州刺史又贬崖州司户参军事赐死蓝田驿　　王溥
按唐书王溥传溥字德润失其何所人第进士擢累礼部员外郎史馆修撰崔引镇武安表署观察府判官引不赴镇溥留充集贤殿直学士御史中丞赵光逢奏为刑部郎中知杂事昭宗蒙难东内溥与引说卫军执刘季述等杀之帝反正骤拜翰林学士户部侍郎以中书侍郎同中书门下平章事判户部不能有所裨益罢为太子宾客分司东都未几召拜太常卿工部尚书会朱温侵逼贬淄州司户参军赐自尽　　王郜按唐书王处存传处存节度河中卒三军&#河朔旧事推子郜由副使为留后昭宗从之累拜节度使加检校司空同中书门下平章事又进太保光化三年朱全忠使张存敬攻幽州以瓦桥泞潦道祁沟关郜方与刘守光厚乃畀叔处直兵扰其尾令骑将甄琼章次义丰而存敬游奕骑已至且战且引十余里执琼章而氏叔琮下深泽执大将马少安围祁州屠之斩刺史杨约休兵十日处直壁沙河存敬军河北挑战处直不出涉河乃战处直大败遂围定州郜以其族奔太原使处直主留后郜至太原克用表为检校太尉卒　　王潮
按唐书王潮传潮字信臣光州固始人五代祖晔为固始令因家焉世以赀显僖宗入蜀盗兴江淮王绪刘行全据寿州劫豪杰置军中潮自县史署军正主廪庾士推其信绪约军中有以老孺从者斩潮与弟审邽审知奉母以行绪怒欲斩其母三子同辞曰事母犹事将军也杀其母焉用其子绪赦之时望气者言军中当有暴兴者绪潜视魁梧雄才皆以事诛之潮语行全曰子美须眉才绝众吾不知子死所行全与左右数十人伏丛翳狙缚绪以徇推潮为主潮苦让乃除地剚剑祝曰拜而剑三动者我以为主至审知剑跃于地皆拜之审知让潮自为副于是悉师行会泉州州人奉牛酒迎潮遂有其地攻福州建汀二州皆举籍听命昭宗假潮福建等州团练使俄迁观察使乃作四门义学还流亡定赋敛遣吏劝农人皆安之干宁中宠福州为威武军即拜潮节度使检校尚书左仆射卒潮病以审知权节度后事朱全忠荐为节度使帝在凤翔赐审知朱诏自三品皆得承制除授天佑初进琅邪郡王　　王审邽
按唐书王潮传潮弟审邽字次都为泉州刺史检校司徒喜儒术通书春秋善吏治流民还者假牛&#兴完庐舍中原乱公卿多来依之如杨承休郑璘韩偓归传懿杨赞图郑戬等赖以免祸审邽遣子延彬作招贤院以礼之　　王重荣
重
盈

按唐书王重荣传重荣太原祁人父纵太和末为河中骑将重荣以父任为列校与兄重盈皆以毅武冠军擢河中牙将重荣多权诡黄巢陷长安分兵略蒲节度使李都不能支乃臣贼然内惮重荣表以自副贼调取横数使者至百辈重荣胁说都都奔行在重荣乃悉驱出贼使斩之遂主留后贼使健将朱温以舟师下冯翊重荣大战败之即拜检校工部尚书为节度使温举同州降重荣表为河中行营招讨赐名全忠巢丧二州怒甚自将精兵数万壁梁田重荣军华阴杨复光军渭北掎角攻之巢中流矢走重荣惧巢复振与复光计遣使约连和李克用使陈景斯总兵自岚石赴河中遂平巢复京师以功检校太尉同中书门下平章事封琅邪郡王襄王熅僭位重荣不受命与克用谋定王室斩熅长安复平然性悍酷多杀戮尝辱部将常行孺行孺引兵夜攻府杀之推立重盈重盈前此已拜节度使及代重荣留长子珙领节度事入杀行孺昭宗立进太傅兼中书令父子兄弟相继帅守从子蕴亦为忠武节度使干宁二年重盈死军中以其兄子珂出继重荣故推为留后珙与弟绛州刺史瑶争河中上言珂本家苍头请选大臣镇河中又与朱全忠书言之珂急乃遣使请婚于李克用以李嗣昭助守河中因攻珙珙战数北为部将李璠所杀始全忠击杨行密不能克而珂与太原镇定等道请加行密都统以讨全忠全忠怨珂谓其将张存敬曰珂恃太原侮慢我尔持一绳缚之存敬以兵攻珂珂穷奉节印内存敬军全忠自洛至珂出迎举室徙汴遣人贼之于华州自重荣传珂凡二十年　　王镕按唐书王廷凑传廷凑子元逵元逵子绍鼎绍鼎子景崇景崇子镕年十岁军中推为留后授检校工部尚书李克用杨复光攻黄巢镕凡再馈粟以济师僖宗还自蜀献马牛戎械万计于是克用方击孟方立于邢州镕归刍粮光化中全忠讨幽州刘仁恭镕遣兵屯蓨城俄而仁恭败全忠使罗绍威讽镕绝太原镕依违全忠不悦引军攻镕镕以币二十万赂师遣子昭祚质仕全忠府全忠因妻之始廷凑使至河阳有视之曰非常人也廷凑问其故曰君子孙当王百年自廷凑讫镕凡百年　　王世贵
按唐书孝友传序万年王世贵事亲居丧着至行　　王瞿昙按唐书孝友传序华州王瞿昙事亲居丧着至行　　王达多按唐书孝友传序武邑王达多事亲居丧着至行　　王师威按唐书孝友传序历亭王师威事亲居丧着至行　　王知道按唐书孝友传序太原王知道事亲居丧着至行　　王秦举按唐书孝友传序梓潼王秦举事亲居丧着至行　　王兴嗣按唐书孝友传序梓潼王兴嗣事亲居丧着至行　　王奭按唐书孝友传序永泰王奭事亲居丧着至行　　王元绪按唐书孝友传序郑县王元绪数世同居
　　王丕
按唐书孝友传序繁昌王丕数世同居
　　王轩
按云溪友议唐王轩泊舟苎萝题诗西施石俄见女子低佪而谢后郭凝素闻之屡题歌诗寂尔无人进士朱泽嘲之曰借问东邻效西子何如郭素学王轩　　王涤按全唐诗小传涤字用霖琅邪人景福中擢第累官中书舍人后终于闽　　王驾
按全唐诗小传驾字大用河中人大顺元年登进士第仕至礼部员外郎自号守素先生　　王涣
按全唐诗小传涣字群吉大顺二年登第官考功员外郎　　王毂
按全唐诗小传毂字虚中宜春人干宁五年进士第官终尚书郎　　王贞白
按全唐诗小传贞白字有道永丰人干宁二年张贻宪榜进士后七年始授校书郎有灵溪集七卷　　王希羽一作
王羽

按全唐诗小传希羽池州人天复元年登进士第授秘书省正字后与杨夔康骈客于田頵　　王祝
按全唐诗小传祝字不耀给事中常州刺史
　　王硕
按全唐诗小传硕唐末人
　　王嵒
按全唐诗小传嵒蜀人避地荆南
　　王巨仁
按全唐诗小传巨仁新罗国隐士
　　王坛
按十国春秋吴王坛故孙儒队将也儒败率其党三千人奔睦州陈晟晟颇疑之处于外城未几坛同三河镇将陈严攻婺州婺州刺史蒋环奔会稽坛遂有其地已而与东阳镇将王永相攻吴越武肃王谕其罢兵不从兴师讨之光化三年师败奔宣州田頵用为亲将頵败坛降于太祖除淮南节度副使天佑九年出为宣州制置使数李遇不朝之罪居数年卒　　王居岩按十国春秋吴王居岩当涂人仕唐为骁卫长史遭乱弃官居青山太祖据淮南使人以兵迫起之居岩散遣其家人束身来归一日太祖大会忽失居岩急使人掩其家无一人在者

　王姓部列传四
　　魏
　　王修
按魏志王修传修字叔治北海营陵人也年七岁丧母母以社日亡来岁邻里社修感念母哀甚邻里为之罢社初平中北海孔融召为主簿守高密令举孝廉顷之郡中有反者修闻融有难夜往奔融复署功曹时胶东多贼寇复令修守胶东令袁谭在青州辟为治中从事袁绍又辟除即墨令后复为谭别驾太祖破冀州修诣太祖乞收葬谭尸太祖嘉其义听之礼辟为司空掾行司金中郎将迁魏郡太守魏国既建为大司农郎中令徙为奉常顷之病卒官　　王忠
按魏志王修传修子忠官至东莱太守散骑常侍　　王朗按魏志王朗传朗字景兴东海郡人也以通经拜郎中除灾丘长举孝廉辟公府不应徐州刺史陶谦察朗茂才为治中说谦奉章长安天子嘉其意拜谦安东将军朗会稽太守孙策击破之乃诣策太祖征拜谏议大夫参司空军事魏国初建以军祭酒领魏郡太守迁少府奉常大理文帝即王位迁御史大夫封安陵亭侯及文帝践阼改为司空进封乐平乡侯明帝即位进封兰陵侯转司徒朗着易春秋孝经周官传奏议论记咸传于世太和二年薨谥曰成侯子肃嗣　　王凯
按博物记王粲与族兄凯俱避地荆州刘表欲以女妻粲而嫌其形陋以凯有风貌乃以妻凯　　王粲
按魏志王粲传粲字仲宣山阳高平人也徙长安左中郎将蔡邕见而奇之曰王公孙有异才吾不如也年十七司徒辟诏除黄门侍郎以西京扰乱皆不就乃之荆州依刘表表卒粲劝表子琮令归太祖太祖辟为丞相掾赐爵关内侯后迁军谋祭酒魏国既建拜侍中博物多识问无不对性善算作算术略尽其理善属文着诗赋论议垂六十篇建安二十一年从征吴二十二年春道病卒时年四十一粲二子为魏讽所引诛后绝　　王象
按魏略象字希伯有才志建安中与同郡荀纬等俱为魏太子所礼待魏有天下拜散骑侍郎迁常侍封列侯领秘书监京师称为儒宗　　王照
按魏志文帝本纪延康元年五月冯翊山贼郑甘王照率众降皆封列侯　　王观
按魏志王观传观字伟台东都廪丘人也太祖召为丞相文学掾文帝践阼出为南阳涿郡太守明帝即位下诏书使郡县条为剧与中平者主者欲言郡为中平观曰此郡滨近外敌数有寇害云何不为剧邪主者曰若郡为外剧恐于明府有任子观曰今郡在外剧则于役条当有降差岂可为太守之私而负一郡之民乎遂言为外剧郡后送任子诣邺时观但有一子而又幼弱其公心如此观治身清素帅下以俭僚属承风莫不自励高贵乡公即位封中乡亭侯顷之加光禄大夫转为右仆射常道乡公即位进封阳乡侯迁司空固辞薨于家子悝嗣　　王
按蜀志后主传建兴六年亮出散关围陈仓粮尽退魏将王率军追亮亮与战破之斩双还汉中　　王肃
子
恽

按魏志王朗传朗子肃字子雍年十八从宋忠读太元而更为之解黄初中为散骑黄门侍郎太和三年拜散骑常侍青龙中山阳公薨肃上疏使称皇后肃以常侍领秘书监兼崇文观祭酒正始元年出为广平太守公事征还拜议郎顷之为侍中迁太常坐宗庙事免后为光禄勋徙为河南尹嘉平六年持节兼太常奉法驾迎高贵乡公于元城后迁中领军加散骑常侍甘露元年薨追赠卫将军谥曰景侯子恽嗣恽薨无子国绝初肃善贾马之学而不好郑氏采会同异为尚书诗论语三礼左氏解及撰定父朗所作易传皆列于学官其所论驳朝廷典制郊祀宗庙丧纪轻重凡百余篇　　王昶
按魏志王昶传昶字文舒太原晋阳人也少与同郡王凌俱知名文帝在东宫昶为太子文学践阼徙散骑侍郎迁兖州刺史明帝即位加扬烈将军昶虽在外任心存朝廷以为魏承秦汉之弊法制苛碎不大厘改国典以准先王之风而望治化复兴不可得也乃着治论略依古制而合于时务者二十余篇又着兵书十余篇言奇正之用青龙中奏之其为兄子及子作名字皆依谦实以见其意青龙四年诏欲得有才智文章者司马宣王以昶应选正始中转在徐州封武观亭侯假节都督荆豫诸军事乃表徙治新野习水军于三州嘉平二年昶奏孙权流放良臣适庶分争可乘衅而制吴蜀乃遣昶诣江陵引竹絔为桥渡水击之贼奔于是迁昶征南大将军仪同三司进封京陵侯甘露四年薨谥曰穆子浑嗣咸熙中为越骑校尉　　王凌
按魏志王凌传凌字彦云太原祁人也叔父允为汉司徒诛董卓卓将李傕郭泛等杀允尽害其家凌及兄晨时年皆少逾城得脱归乡里凌举孝廉为发干长太祖辟为丞相掾属文帝践阼出为兖州刺史与张辽等至广陵讨孙权有功封宜成亭侯转青州后从曹休征吴失利凌力战决围休得免难仍徙为兖豫州刺史正始初为征东将军假节都督扬州诸军事二年吴将全琮寇芍陂凌率诸军逆讨力战连日贼退进封南乡侯迁车骑将军仪同三司是时凌外甥令狐愚以才能为兖州刺史屯平阿舅甥并典兵专淮南之重密协计谓齐王不任天位楚王彪长而才欲迎立彪都许昌会愚病死凌遣将军杨弘以废立事告兖州刺史黄华华弘连名以白司马宣王宣王将中军乘水道讨凌凌面缚水次遣人送还京都至项饮药死　　王基
按魏志王基传基字伯舆东莱曲城人也少孤与叔父翁居翁抚养甚笃基亦以孝称黄初中察孝廉除郎中是时青土初定刺史王凌特表请基为别驾凌流称青土盖亦由基协和之也司马宣王辟基未至擢为中书侍郎散骑常侍王肃着诸经传解及论定朝仪改易郑元旧说而基据持元义常与抗衡出为安丰太守时曹爽专柄风化陵迟基着时要论以切世事以疾征还起家为河南尹未拜爽伏诛基尝为爽官属随例罢其年为尚书出为荆州刺史加扬烈将军随王昶击吴基别袭步协于夷陵赐爵关内侯高贵乡公即位进封常乐亭侯毋丘俭文钦作乱以基为行监军假节统许昌军钦等平迁镇南将军进封安乐乡侯上疏求分户二百赐叔父子乔爵关内侯以报叔父拊育之德诸葛诞反基以本官行镇东将军都督扬豫诸军事封东武侯基上疏固让归功参佐由是长史司马等七人皆侯景元二年薨谥曰景侯子徽嗣早卒咸熙中开建五等以基着勋前朝改封基孙廙而以东武余邑赐一子爵关内侯　　王仪按晋书王裒传裒父仪高亮雅直为文帝司马东关之役帝问于众曰近日之事谁任其咎仪曰责在元帅帝怒曰司马欲委罪于孤邪遂引出斩之　　王夔
按魏志齐王本纪嘉平六年夏四月立皇后王氏大赦五月封后父奉车都尉王夔为广明乡侯光禄大夫位特进　　王经
按魏志高贵乡公本纪正元二年八月辛亥蜀大将军姜维寇狄道雍州刺史王经与战洮西经大败还保狄道城　　王简
按魏志高贵乡公本纪甘露二年夏四月癸卯诏曰元菟郡高显县吏民反叛长郑熙为贼所杀民王简负担熙丧晨夜星行远致本州忠节可嘉其特拜简为忠义都尉以旌殊行　　王业
按博物记业凯之子刘表外孙也字长绪位至谒者仆射　　王弼
按魏志锺会传会与山阳王弼并知名弼好论儒道辞才逸辩注易及老子为尚书郎年二十余卒注弼
字辅嗣
　　王起
按魏志陈留王本纪咸熙元年八月癸巳诏以王起为部曲将　　吴
　　王叡
按吴志孙坚传董卓擅朝政横恣京城诸州郡并兴义兵欲以讨卓坚亦举兵荆州刺史王睿素遇坚无礼坚过杀之按王氏谱睿字
通耀祥伯父也

　　王直
按吴志孙权传权戏口守将晋宗杀将王直以众叛如魏魏以为蕲春太守　　王惇
按吴志孙亮传太平元年十一月孙宪与将军王惇谋杀孙綝事觉綝杀惇迫宪令自杀　　王蕃
按吴志王蕃传蕃字永元庐江人也博览多闻兼通术艺始为尚书郎去官孙休即位为散骑中常侍加驸马都尉时论清之遣使至蜀蜀人称焉还为夏口监军孙皓初复入为常侍蕃不能承颜顺旨时或迕意甘露二年&#大会群臣蕃沉醉顿伏&#大怒呵左右于殿下斩之徙家属广州　　王着　王延
按吴志王蕃传蕃二弟着延皆作佳器郭马起事不为马用见害　　晋一
　　王祥
按晋书王祥传祥字休征琅琊临沂人汉谏议大夫吉之后也祖仁青州刺史父融公府辟不就祥性至孝继母朱氏不慈祥愈恭谨母常欲生鱼时天寒冰冻祥解衣将剖冰求之冰忽自解鲤跃出持之而归徐州刺史吕虔辟为别驾时寇盗充斥祥率兵讨之州界清静政化大行时人歌之曰海沂之康实赖王祥邦国不空别驾之功举茂才除温令累迁大司农高贵乡公即位封关内侯拜光禄勋转司隶校尉从讨毋丘俭迁太常封万岁亭侯天子幸太学命祥为三老顷之拜司空转太尉加侍中五等建封睢陵侯武帝为晋王祥与荀顗往谒顗拜而祥独长揖帝曰今日方知君见顾之重矣武帝践阼拜太保进爵为公祥以年老乞骸骨诏以睢陵公就第年八十有五泰始五年薨明年策谥曰元　　王览
按晋书王祥传祥弟览字元通母朱遇祥无道览每谏其母其母乃止览孝友恭恪名亚于祥及祥仕进览亦应本郡之召稍迁司徒西曹掾清河太守五等建封即丘子泰始末除弘训少府职省转太中大夫咸宁初诏以览为宗正卿顷之乞骸骨诏以太中大夫归老后转光禄大夫咸宁四年卒时年七十三谥曰贞　　王沉
按晋书王沉传沉字处道太原晋阳人也祖柔汉匈奴中郎将父机魏东郡太守沉少孤养于从叔昶好书善属文大将军曹爽辟为掾累迁中书黄门侍郎及爽诛以故吏免后起为治书侍御史正元中迁散骑常侍侍中典著作时魏高贵乡公好学引沉及裴秀数于东堂讲燕号沉为文籍先生及高贵乡公将攻文帝召沉告之沉驰白帝甚为众论所非寻迁尚书出监豫州诸军事五等初建封博陵侯及帝受禅以佐命勋转骠骑将军录尚书事进爵为县公泰始二年薨子浚嗣　　王雄
按晋书王戎传戎祖雄幽州刺史
　　王浑
按晋书王戎传戎父浑凉州刺史贞陵亭侯
　　王乂
按晋书王戎传衍父乂为平北将军
　　王蔚
按晋书王接传接父蔚修儒史之学魏中领军曹羲作至公论蔚善之而着至机论辞义甚美官至夏阳侯相　　王宏
按晋书王宏传宏字正宗高平人魏侍中粲之从孙也魏时辟公府累迁尚书郎泰始初为汲郡太守抚百姓如家耕桑树艺屋宇阡陌莫不躬自教示曲尽事宜司隶校尉石鉴上其政术武帝下诏称之俄迁卫尉河南尹大司农无复能名更为苛碎坐桎梏罪人以泥墨涂面又擅纵五岁刑以下二十一人为有司所劾太康中代刘毅为司隶校尉于是检察士庶使车服异制帝常遣左右微行观察风俗宏缘此复遣吏科检妇人衵服至褰发于路论者以为暮年谬妄由是获讥于世太康五年卒　　王浚
按晋书王浚传浚字士治弘农湖人也博涉坟典美姿貌州郡辟河东从事刺史徐邈有女才淑择夫未嫁邈乃大会佐吏令女于内观之女指浚告母邈遂妻之后参征南军事羊祜深知之除巴郡太守迁为益州刺史征拜右卫将军祜乃密表留浚武帝谋伐吴诏浚修舟舰浚作大船连舫方百二十步受二千余人以木为城起楼橹开四出门其上皆得驰马来往又画怪兽于船首以惧江神舟棹之盛自古未有寻以谣言拜浚为龙骧将军监益梁诸军事太康元年正月浚发自成都兵不血刃顺流鼓棹径造三山&#乃备亡国之礼造于军门初诏书使浚至秣陵受王浑节度浑久破&#军斩张悌等顿兵不敢进而浚乘胜纳降浑耻而且忿乃表浚违诏不受节度诬罪状之浚上书自理有司奏付廷尉诏曰浚有征伐之劳不以一眚掩之拜浚辅国大将军封襄阳县侯浚自以功大而为浑父子及豪强所抑每进见或不胜忿径出不辞帝每容恕之平吴之后勋高位重不复素业自居乃玉食锦服纵奢侈以自逸其有辟引多是蜀人示不遗故旧也后转抚军大将军开府仪同三司太康六年卒谥曰武子矩嗣　　王浑
按晋书王浑传浑字元冲太原晋阳人也父昶魏司空浑沉雅有器量袭父爵京陵侯辟大将军曹爽掾爽诛随例免起为怀令咸熙中为越骑校尉武帝受禅加扬烈将军泰始初迁东中郎将转监豫州诸军事吴将薛莹鲁淑众号十万浑击破之迁安东将军镇寿春浑陈兵东疆视其地形险易历观敌城察攻取之势及大举伐吴浑率师出横江吴丞相张悌大将军孙震等率众数万指城阳浑遣孙畴周浚击破之斩二将吴人大震既而王浚破石头降孙&#威名益振明日浑始济江登建业宫酾酒高会自以先据江上破&#中军按甲不进致在王浚之后意甚愧恨频奏浚罪状帝下诏进爵为公时吴人新附颇怀畏惧浑抚循羁旅座无虚席门不停宾于是江东之士莫不悦附征拜尚书左仆射会朝臣立议齐王攸当之藩浑上书谏不纳太熙初迁司徒惠帝即位加侍中又诏录尚书事元康七年薨谥曰元子济嗣　　王湛按晋书王湛传湛字处冲司徒浑之弟也少言语初有隐德人莫能知宗族皆以为痴兄子济尝诣湛见&#头有周易请言之湛因剖析元理济叹曰家有名士三十年而不知济之罪也还白其父曰济始得一叔乃济以上人也武帝亦以湛为痴每见济调之曰卿家痴叔死未济曰臣叔殊不痴因称其美帝曰谁比济曰山涛以下魏舒以上湛少仕历秦王文学太子洗马尚书郎太子中庶子出为汝南内史元康五年卒年四十七子承嗣　　王恂
按晋书王恂传恂字良夫文明皇后之弟也父肃魏兰陵侯恂文义通博在朝忠正累迁河南尹建立二学崇明五经鬲令袁毅尝馈以骏马恂不受及毅败受货者皆被废黜焉魏氏给公卿已下租牛客户数各有差自后小人惮役多乐为之贵势之门动有百数又太原诸部亦以匈奴为田客多者数千武帝践位诏禁募客恂明峻其防所部莫敢犯者咸宁四年卒赠车骑将军　　王虔
按晋书王恂传恂弟虔字恭祖以功干见称累迁卫尉封安寿亭侯拜平东将军假节监青州诸军事征为光禄勋转尚书卒子士文嗣历右卫将军南中郎将镇许昌为刘聪所害　　王恺
按晋书王恂传恂弟恺字君夫少有才力历位清显虽无细行有在公之称以讨杨骏勋封山都县公邑千八百户迁龙骧将军领骁骑将军加散骑常侍寻坐事免官起为射声校尉久之转后将军恺性豪侈用赤石脂泥壁石崇与恺将为鸩毒之事司隶校尉博祗劾之有司皆论正重罪诏特原之由是众人佥畏恺故敢肆其意所欲之事无所顾惮焉及卒谥曰丑　　王肇
按晋书王祥传祥子肇仕至始平太守
　　王夏
按晋书王祥传祥子夏早卒
　　王馥
按晋书王祥传祥子馥嗣爵咸宁初拜上洛太守卒谥曰孝　　王烈　王芬
</div>
    <div class="pagination">
<a href="氏族典卷诸姓部_page340.html">上一页</a><span>...</span><a href="氏族典卷诸姓部_page336.html">336</a><a href="氏族典卷诸姓部_page337.html">337</a><a href="氏族典卷诸姓部_page338.html">338</a><a href="氏族典卷诸姓部_page339.html">339</a><a href="氏族典卷诸姓部_page340.html">340</a><span class="current-page">341</span><a href="氏族典卷诸姓部_page342.html">342</a><a href="氏族典卷诸姓部_page343.html">343</a><a href="氏族典卷诸姓部_page344.html">344</a><a href="氏族典卷诸姓部_page345.html">345</a><a href="氏族典卷诸姓部_page346.html">346</a><span>...</span><a href="氏族典卷诸姓部_page342.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
