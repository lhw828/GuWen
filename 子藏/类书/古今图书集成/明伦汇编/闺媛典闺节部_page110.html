<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 110 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 110 页/共 268 页</h1>
    <div class="content">按宜兴县志史氏黄鋐妻年二十九夫亡无子父母欲夺其志不可完节终身　　吴梦熊继妻赵氏
按宜兴县志赵氏万历丁丑进士吴梦熊继妻年二十四而寡二子在襁褓前妻一子有羸疾家食不足赵勤苦抚三孤克成其二贞启崇祯丁丑会元贞毓癸未进士守节七十八年年百有一岁天启六年旌表　　堵作邦妻徐氏
女
附

按宜兴县志徐氏堵作邦妻少寡守节止一女适筱里任亦早寡母子相依几五十年而没　　弓轼妻鞠氏
按靖江县志鞠氏弓轼妻夫亡年二十三抚孤自立断发守志食粗衣敝艰苦备尝纺绩奉姑孝养无忝通邑皆称之　　朱一熙妻闻氏
按靖江县志闻氏朱一熙妻归朱七年而夫亡痛不欲生遗子尚幼姑多方劝慰始勉进粥糜缟素终身不御华绮采风者屡旌其门　　孙德妻韩氏
按靖江县志韩氏孙德妻年二十二而寡无子族人利其赀谋嫁之韩截发毁容誓不贰志事姑极孝立嗣以延夫祀族人遂不敢言万历末奉诏旌表　　陆承荣妻倪氏按靖江县志倪氏年十七归陆承荣二十一而夫亡守节持身四十三年闾里莫不重之　　王氏女
按镇江府志王氏女金坛人许字邑民孙箴未婚而箴亡王年十七誓死守节事闻旌表　　虞原道妻王氏
按镇江府志王氏金坛人推官濂之女邑诸生虞原道妻原道为父讼冤被杖死无子王守节不贰万历中旌其门　　仲憼妻赵氏
按镇江府志赵氏丹阳人仲憼妻年十九憼亡家贫父母欲嫁之自剔其目以示不可夺事舅姑以孝闻万历中奉诏旌表　　沈文华妻鲁氏
按镇江府志鲁氏镇江卫指挥佥事某女举人宗礼女兄也年十七适指挥佥事沈文华未二载文华没遗孤甫周岁抚之及龀复殇鲁执志弥坚族人生子仅六月氏告庙立为后鞠育逾己出茹素奉佛又历三十余年终　　李臬妻于氏
按镇江府志于氏金坛人李臬妻年二十三夫亡守节姑病为尝粪祈祷卒以寿终直指旌表　　史光国妻丁氏
按镇江府志丁氏金坛人举人史光国妻光国年二十五举于乡万历己丑会试没于京师丁年少无子苦节自励直指疏闻奉诏建坊　　史洪纶妻贺氏
按镇江府志贺氏金坛人诸生史洪纶妻年未二十夫亡事姑尽孝一日火延夫柩贺死守烈焰中忽大雨火得灭有大盗经其户曰此节妇家相戒毋犯上官屡旌之贺辞不受曰此妇道之常可借此邀荣耶卒为疏闻奉诏建坊卒年八十有二子懋文官南雄府推官　　陈泰妻吴氏
按镇江府志吴氏金坛人陈泰妻年十六适泰甫二载而孀遗孤七月家甚贫吴独矢幽贞奉养舅姑备尝艰苦年七十余邑令黄兰芳申请题旌　　刘氏女
按镇江府志刘氏女金陵人诚意伯裔孙世美女知书好读易许配孝廉于廷燮未嫁廷燮亡女矢志守节默坐不出阃阈年四十八终葬牛首乌石山孙慎行为作传　　高才妻荆氏
按镇江府志荆氏金坛人诸生高才妻娶未逾年才亡荆求死不得既而遗腹生子遂一意抚孤宗戚怜其少强改适不从有冯甲者挟厚赀求婚强者愈力荆引刀截发令婢悬之闾左恸哭失声众骇而退遂得抚孤成立垂六十年兄子户部某欲闻之有司涕泣止之曰守节为死者讵为生人乎万历初与颁廪帛年八十余终　　汤一心妻高氏
按镇江府志高氏金坛人邑诸生汤一心妻一心早亡高年二十二恸绝复苏欲自缢亲族止之曰三岁遗孤谁其抚之况又有三月孕岂遂忍心至此乃止家失火阖宅俱窜走高独伏棺不去忽大雨火息惟高居屋三楹未毁守节六十五年足不逾阈二子币聘币征俱为诸生卒年八十有七万历四十一年直指疏请建坊于周庄南巷　　束伟妻孙氏
按镇江府志孙氏丹阳人束伟妻年二十五夫亡守节抚孤承祧万历九年巡按御史疏闻旌表年八十卒　　宦时敏妻王氏
按镇江府志王氏丹阳人宦时敏妻时敏亡氏年二十二家贫无子父母欲令改适誓死不从守节五十余年万历间直指奏旌年七十七卒　　董纯妻沈氏
按淮安府志沈氏诸生董纯妻年十八适纯二载纯亡抚数月子誓死不贰苦节四十余年终　　李年妻王氏
按淮安府志王氏李年妻归李四年万历三十六年夫亡姑老子幼治生无业氏勤纺绩供朝夕教子读书苦守七十余年如一日　　张富妻姚氏
按淮安府志姚氏安东人山阳民张富妻年二十五夫亡氏自安东入淮无亲可依家贫勉力葬夫长子以忠七岁次以孝五岁或诱别嫁氏斥之谨守门户启闭以时不畜犬曰吠人起争端安东亲友来一饭之外不留宿子稍长命鬻糖饼于市与之约出入有时过则挞与人口角及嬉戏则挞以白灰画圈于地命跪其中越则重挞挞必泣曰汝兄弟无福早失父使我代父事复大哭纑寒暑不辍纺时必令二子侍教之行善事后家稍裕终不衣帛曰布素吾家事茹素不二器年七十易箦时异香满室孙应锡中癸未武进士　　蒋尧臣妻周氏
按淮安府志周氏大河卫参将周尺女年十六适淮安卫蒋尧臣甫十月死无子女屡欲从死先是祖姑杨氏适尧臣祖继禄禄死于海姑汤氏适尧臣父把总乔乔死于运皆守节见周欲死哭谓周曰汝死如我二老寡何周拭泪从命复有逼之改节者周三自缢皆救免家贫以纺绩供养杨终周诣东海携祖翁骸骨合葬之汤患背疮刲股进之愈又病风痰十余年周侍左右始终不懈汤终亦与翁合葬抚嗣子汝琪为诸生万历四十四年旌表　　张贵吾妻杨氏
按淮安府志杨氏农夫张贵吾妻归三年贵亡氏年二十二无子抚周岁妾子为后翁老姑忽病医不效刲股和羹进之遂愈数年翁姑相继没氏捐奁资殡葬针黹度日守节四十余年年七十一郡县旌表　　卢应春妻金氏按淮安府志金氏卢应春妻年二十二夫亡家徒四壁苦节自守五十余年万历间旌表　　吴思舜妻邵氏
按淮安府志邵氏山阳人年二十七夫亡遗孤长以进尚幼次以逵仅八十日氏抚孤事舅姑极孝又抚侄以通亦如己子年八十八终旌表　　刘运庆妻杨氏
按淮安府志杨氏山阳人刘运庆妻夫亡氏年十七矢志守节教养幼子天裔成弟子员年八十终　　卫荣妻任氏按淮安府志任氏年十九归卫荣仅二年夫亡无子苦节事翁姑里人贤之求娶不从守节五十二年终　　田禹疆妻潘氏按淮安府志潘氏参军潘叔献女年十七适诸生田禹疆二十六疆亡继侄一成为嗣又夭依怀抱孙度日奇穷死而复苏者再苦节五十年身无完裙　　潘叔晔妻王氏按淮安府志王氏廪生潘叔晔妻年二十五晔赴乙卯试回溺死氏闻欲偕亡为家人劝解以侄既济为子未几晔两兄俱死济遂归宗复议侄十五为继而十五又夭家贫釜甄生尘苦守六十六年终有司表其门　　童谷妻周氏
按淮安府志周氏山阳人孝廉童谷妻年二十八夫病割股不愈哭几死决志从夫地下时怀娠将弥月亲戚劝之始勉起不旬日生子艰苦抚之翁姑死殡殓成礼守节三十二年终　　韩有和妻叶氏
按淮安府志叶氏韩有和妻子未周岁夫亡氏年二十三屡欲死家人救之家贫甚惟执女红自养守子世魁寒暑操作不辍年五十四旌表　　卢文贵妻解氏
按淮安府志解氏山阳人年十八适卢文贵六载夫亡哀毁旬日不食翁姑卧病纺绩供药饵翁姑相继没殡葬尽礼　　李启元妻杨氏
牛
氏附

按淮安府志杨氏李启元妻生子延龄甫三岁夫亡幼叔启龙妻牛氏方妊三月启龙亦夭弥月生子士洪中癸卯武科其先为恶族摧折百端二妇守志愈坚执女红以养翁姑皆寿终　　何其妻李氏
何氏
于氏附

按淮安府志李氏何其妻年二十二夫亡翁老姑瞽勤纺绩以奉二人侄妇何氏道来妻年二十五而寡无子苦守终身道明妻于氏年十九丧夫子在襁褓翁怜其幼欲嫁之亦不从守志如何　　任应祯妻许氏
按淮安府志许氏任应祯妻夫亡年二十一抚一子苦节五十七年　　王家槐妻洪氏
按淮安府志洪氏太学生王家槐妻嫁未三月夫亡年十六苦节四十余年　　周元相妻靳氏
按淮安府志靳氏增生周元相妻通孝经事翁姑及继姑尽妇道夫亡家徒壁立以纺绩课子鳞成名士　　杨时蕃妻李氏按淮安府志李氏山阳人廪生杨时蕃妻年二十三夫亡子会清甫三岁贫无立锥几欲死既而曰死易抚孤难乃日夜纺绩教清读书或以贫故劝清改业李作色曰贫乃人世之常书种不可绝也子闻之益力学弱冠成名　　王师妻吴氏
按淮安府志吴氏王师妻夫亡抚孤守节四十年旌表　　耿谏妻曾氏
按淮安府志曾氏故吏耿谏妻夫亡矢志不渝抚孤守节旌表　　陶守成妻顾氏
按淮安府志顾氏陶守成妻年二十二夫亡家贫抚二岁子成立年六十五终开府旌之　　熊时信妻萧氏
按淮安府志萧氏熊时信妻夫亡育侄事姑苦心守节年六十旌表　　郭儒得妻凌氏
按淮安府志凌氏郭儒得妻夫妇随翁之任得没于途氏年二十四已而翁徙官西秦城破殉节氏与孀姑幼子扶榇归旌表　　薛莲妻王氏
按淮安府志王氏薛莲妻夫亡子宾在抱氏年二十一教子孀居六十三岁终　　凌珍妻张氏
按淮安府志张氏诸生凌珍妻归九月夫亡抚遗腹子世学守节五十五年终　　夏广莱妻刘氏
按淮安府志刘氏夏广莱妻年二十二夫亡无子誓不改节终其身　　李化龙妻薛氏
按淮安府志薛氏李化龙妻夫亡年二十二姑老子方周家贫绩纻易食自茹蒿莱而饱姑以脱粟苦节四十九年年七十一旌表　　瞿鉴妻安氏
按淮安府志安氏瞿鉴妻鉴任广信通判氏封孺人鉴没于官氏年二十七无子抚前室子如己出年七十四终　　朱玠妻张氏
钱
氏附

按淮安府志张氏朱玠妻年二十二夫亡抚遗孤金长娶钱氏未几金亦夭无子姑妇相守苦志弥坚张年八十三钱年七十五督府王宗沐表其门　　夏时中妻王氏
按淮安府志王氏诸生夏时中妻年二十四夫亡子方襁褓断发矢志终身缟衣足不越阃奉翁姑甘旨日三进无缺后子为由江吏氏苦节四十余年　　唐维卿妻郑氏按淮安府志郑氏唐维卿妻年十八夫亡苦节六十年终　　徐华妻凌氏
按淮安府志凌氏徐华妻年二十一归华甫八月夫亡抚遗腹子父母怜其少强他适凌恸曰翁姑老子幼奈何去之守死终身　　王彦高妻潘氏
按淮安府志潘氏王彦高妻夫亡守节岁饥尽出储粟四十石赈之事闻旌表年八十四终　　夏道一妻周氏
按淮安府志周氏夏道一妻一亡氏年十九无子断发纳棺誓不贰志苦节二十八年终旌表　　孟世昌妻殷氏
按淮安府志殷氏孟世昌妻昌方娶已病未三月死氏自缢服毒皆为翁姑救解得不死矢志养翁姑终老开府旌之　　易无涵妻孙氏
按淮安府志孙氏诸生易无涵妻年二十夫亡氏断发破面誓不再适子之兴年十五刲股以救母病并奉诏坊表　　林相妻卓氏
按淮安府志卓氏山阳人林相妻嫁二载夫亡抚一岁孤纺绩自给夫兄栋逼再嫁不从逼不已卓发长委地手截去之引刀自劈其面栋惧遁去万历四十七年旌表　　许友卿妻陈氏
按淮安府志陈氏许友卿妻年十九夫亡父与翁欲嫁之陈绝食求死议遂寝竭力养舅姑终殡葬如礼守节四十二年万历间旌表　　王廷祚妻陆氏
按淮安府志陆氏诸生王廷祚妻年二十六夫亡子久章方三岁或讽改适截发以誓事姑暨伯姒霍氏甚谨篝灯伴子及伯氏四子同读书万历间旌表　　朱志妻苏氏按安东县志苏氏朱志妻夫亡矢志死守养亲抚子终其身万历中建坊旌表　　朱正吉妻孙氏
按睢宁县志孙氏生员朱正吉妻孔扬母正吉亡氏守苦节数十年家酷贫侍养翁姑缝纫给食拾橡栗以佐不给朝夕定省无倦容翁姑没时大水沉城庐舍淹没氏力卫棺椁居守三载祭葬尽礼时孔扬尚弱龄氏教之力学守节四十余年万历中县令旌表　　鲍佑妻高氏按睢宁县志高氏鲍佑妻年二十方娠夫疾笃嘱曰生子育之幸善事吾母高涕泣许之及夫亡事姑抚孤绝无异志姑没子亦寻丧高孑立三十年其节益坚事闻有司岁给粟帛优恤　　侯宁妻杨氏
按睢宁县志杨氏侯宁妻夫亡氏年二十二子方两月家贫姑欲夺其志氏以死自誓年七十余苦节表着闾里　　朱一忠妻刘氏
按睢宁县志刘氏朱一忠妻归忠三岁忠亡刘年二十家贫无子伶仃苦守终始一节年八十五有司表其门　　王庸止妻鲍氏
按睢宁县志鲍氏王庸止妻夫亡年二十二子甫一岁氏誓不再嫁躬女工教子为诸生子死孑守六十年年八十余卒　　高科妻潘氏
按宿迁县志潘氏邑人高科妻归四载科亡即欲自经念姑老子幼忍死守节日惟纺绩以给俯仰姑死哀毁尽礼抚诸子相继成立春秋八十齿发不衰万历间鹾使给以粟帛旌其门　　朱衮妻许氏
按宿迁县志许氏邑人朱衮妻年二十二衮亡抚孤守中及娶亦蚤世遗孙维翰方在襁褓孱弱多病氏爱养倍至事继姑以孝闻长夜深闺与妇王氏坐对寒灯勤修妇事万历中鹾使给以粟帛旌其门　　姚池妻朱氏按宿迁县志朱氏邑人姚池妻少明艳方盛年池亡哭甚哀誓不再嫁遗孤必通仅二岁家贫工刺绣以给衣食暇则闭户焚香端坐诵天竺古先生语励节坚守孀居七十余载或经年不出寝门万历中鹾使给以粟帛旌其门　　李骧妻苏氏
按宿迁县志苏氏邑人李骧妻年十八骧亡矢志不再嫁朝藜暮糗身亲耒耜酸楚备尝事病姑抚幼子终身如一万历中鹾使给以粟帛旌其门　　毕文萃妻高氏
按徐州志高氏年十五适毕文萃生子廷诰萃死氏年二十二矢志靡他事翁姑以孝闻教廷诰为诸生又早丧复教孙庾食饩于庠　　乔尚义妻赵氏
按徐州志赵氏乡耆文登女年十六适乔尚义甫四年夫病氏奉汤药甚勤阅七月夫亡子岳方三月骨肉陵逼欲利其产氏宁死无二苦楚万状赖姑周旋姑病侍药三月没为力葬岳年十八为诸生　　王学庸妻李氏
按徐州志李氏宪掾王学庸妻及笄适庸孝敬不违持家和以严夫亡冰蘗自矢抚孤干成立　　王国柱妻苏氏
按徐州志苏氏挥阃女及笄适挥佥王国柱袭封恭人柱早亡氏仰事俯育一身并肩抚三子文&#文煃文炳皆成立苦节四十余年年逾八十尚健每遇表扬辄挥泪不欲受其子不敢&#命而强行之　　魏维翰妻王氏按徐州志王氏本卫指挥王汉女指挥魏维翰妻万历丙辰翰以时疫亡氏年二十八事翁姑克当大事守节四十余年年七十二旌表　　刘存道妻崔氏
按丰县志崔氏刘存道妻年二十七道殁翁姑俱八旬子甫数岁氏孝亲抚孤备极辛苦寻子复夭折孙在襁褓抚育至七岁氏以病殁　　张继祖妻宗氏
按丰县志宗氏张继祖妻夫早亡抚孤伯雍家业废坠苦不能堪子丧复抚孤孙维新年七十卒　　王乔木妻马氏
按丰县志马氏王乔木妻乔木亡氏年二十四抚二子星斗辛勤教育垂五十余年皆有声庠序星以明经筮仕静海县令　　刘大训妻孙氏
按丰县志孙氏刘大训妻生员刘鳌母年二十七训亡鳌九龄氏持家教子严肃有法历四十余年如一日鳌敬承母训为诸生亦多节概　　赵曜妻刘氏
按丰县志刘氏处士赵曜妻曜亡氏年二十子志浩方十龄家贫岁歉日不常炊伶仃教子艰苦万状年六十一卒　　张缊妻刘氏
按丰县志刘氏邑学生张芳时母少适德甫长子缊缊亡氏年二十芳时甫三月氏号泣欲从死缊姑高再三劝止氏忍痛守节以奉翁姑教芳时成立阅数十年终　　刘德昭妻史氏
按丰县志史氏生员刘德昭妻昭亡氏年十八遗孤仅八月自经数四姑以存祀泣劝氏乃毁容誓志姑病奉汤药甚谨姑不起氏号哭仆地水浆不入口者浃旬竟以过哀失明及没年八十有三　　刘应魁妻张氏
按丰县志张氏处士刘应魁妻魁亡氏年未三十欲以身殉已而念翁姑垂白遗孤方幼从魁遗命事二亲终老课二子皆克成立诸孙相继入胶庠曾元林立四世同居年八十一卒　　高明妻吴氏
按丰县志吴氏高明妻年十九而寡总理家务闺门肃然抚孤成立又抚曾孙年八十尚健　　李谏妻张氏
按丰县志张氏儒士李谏妻谏亡氏方&#七月每夜祝天乞生男后果生男名嘉祥值岁饥氏屡绝食赖伯氏李讱资给之年七十二卒　　陈希曾妻杨氏
按丰县志杨氏陈希曾妻曾病亡氏年未三十遗孤奇典奇箴皆在孩提氏矢志守节纺绩自给养亲教子子克成立起家为时所重氏年八十三尚强健不衰　　王世铭妻张氏
按丰县志张氏生员王世铭妻樾嫡母也樾生母赵氏病亡樾方十岁张抚樾如己出铭亡所生子楷亦数岁张哀毁矢必死樾泣而跪请曰儿兄弟存活以有母也母弃儿儿何恃因率楷牵氏衣昼夜省伺久之张不忍遂苦守历荒凶无改县令表其门　　刘沔妻王氏
按丰县志王氏刘沔妻夫妇相敬如宾里人多化之沔亡氏年二十八家无儋石纺织教子茹苦如饴年逾七旬有司时给粟帛优恤　　刘志明妻吴氏
按丰县志吴氏刘志明妻年十四归明越明年明亡氏年十五方孕三月后生子名臣苦守不二罹水患饥窘万状织供给以课名臣读书臣亦克顺母志氏命臣置义田立义塾以成父志臣悉从焉　　李晟妻周氏
按丰县志周氏李晟妻年甫笄适晟未几晟以疾亡周即自经家人觉救不遂寻投于河又拯之乃断发自誓抚伯氏子为嗣以寿终　　渠鸾妻周氏
按丰县志周氏诸生渠鸾妻年二十六鸾亡子民瞻甫三岁家贫朝夕织纺自给以教成其子民瞻亦刻厉为时名人乡人欲以节举氏力辞而止　　崔安妻李氏
按丰县志李氏崔安妻年十七适崔甫三载崔亡氏抚周岁孤织自给有司屡旌异之　　董&#妻王氏
按丰县志王氏文学董&#妻&#病亡家业荡废氏年二十矢志抚孤伶仃孤苦课子克成年八十有司上其事诏表其门　　刘干妻董氏
按丰县志董氏刘干妻干亡氏奉亲抚孤备极艰苦子稍长夭没复抚孤孙年八十三卒　　邵奇策妻王氏
按丰县志王氏邵奇策妻年二十五策亡氏泣血自缢随救解乃嗣侄以守寻亦夭折伶仃孤苦年逾七十而卒　　杨禄妻张氏
郝氏
李氏附

</div>
    <div class="pagination">
<a href="闺媛典闺节部_page109.html">上一页</a><span>...</span><a href="闺媛典闺节部_page105.html">105</a><a href="闺媛典闺节部_page106.html">106</a><a href="闺媛典闺节部_page107.html">107</a><a href="闺媛典闺节部_page108.html">108</a><a href="闺媛典闺节部_page109.html">109</a><span class="current-page">110</span><a href="闺媛典闺节部_page111.html">111</a><a href="闺媛典闺节部_page112.html">112</a><a href="闺媛典闺节部_page113.html">113</a><a href="闺媛典闺节部_page114.html">114</a><a href="闺媛典闺节部_page115.html">115</a><span>...</span><a href="闺媛典闺节部_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
