<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 218 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 218 页/共 268 页</h1>
    <div class="content">
　　按合肥县志盛氏席前杰妻归杰二年生子大　　宗而杰亡氏与孀姑同卧起抚大宗长娶妇李　　氏逾年李亦寡遗腹生万祺李与姑冰蘗共守　　事祖姑终身　　卫琦妻黄氏
　　按合肥县志黄氏卫琦妻年二十三夫亡抚遗　　腹子守志终身　　陶开虞继妻胡氏
　　按合肥县志胡氏孝廉陶开虞继室夫亡矢志　　守节四十余年卒　　王尚志妻胡氏
　　按合肥县志胡氏儒士王尚志妻诸生武女也　　年十九夫殁翁姑皆早丧家贫依母家以全其　　志日勤纺绩夜课子读书艰苦备尝终无怨悔　　太守旌其闾　　吴以仁妻刘氏
　　按合肥县志刘氏卫弁吴以仁妻夫亡氏年二　　十抚遗孤纯如守节五十一年终太守旌表　　许孙蕗妻高氏　　按合肥县志高氏中丞许芳谷冢孙廪生裔馨　　子孙蕗妻馨亡氏事孀姑龚氏倍谨夫复殁遂　　与姑同守节时年二十四子二长璋三岁次景　　甫周亲戚劝他适怒绝之姑病刲股礼斗愿　　以身代苦节三十余年　　陈敬铭妻吴氏
　　按合肥县志吴氏千总陈敬铭妻都司吴王俊　　女铭殁于王事氏呕血几死者数四抚遗腹子　　养姑姑年迈得危疾氏刲股获愈苦节终身　　钱一志妻吴氏　　按合肥县志吴氏儒士钱一志妻郡廪生钱如　　容母也一志敦孝友氏事姑尤谨壬午城陷偕　　诸妇逃难遇贼逼之行吴以死誓延颈就戮贼　　义而释之姑病笃刲股以救夫殁如容幼氏苦　　节教之长娶妇朱氏事姑亦孝　　何无奇妻马氏
　　按合肥县志马氏儒士何无奇妻夫殁无嗣氏　　饮冰茹蘗五十余年年七十七守一女嫁儒士　　华宽刲股救姑不愈哭过哀得疾死人以为贤　　母之教云　　马朝极妻王氏
　　按合肥县志王氏马朝极妻夫亡氏矢志不二　　姑病刲股和药以愈之姑殁哀恸几绝苦守四　　十余年　　昂继谦妻锺氏
　　按合肥县志锺氏昂继谦妻夫亡氏年二十六　　抚遗孤绍善成进士媳梁氏刲股活姑乡里称　　孝　　胡景玉妻蔺氏
　　按合肥县志蔺氏生员胡景玉妻事姑至孝姑　　病笃焚香祈天割左股和药以进病立愈景玉　　殁矢志守节终其身　　卞四灵妻沈氏
　　按合肥县志沈氏田家女年十九归卞四灵刲　　股救姑未一岁夫死于贼守节终老　　蔡世隆妻吴氏
　　按合肥县志吴氏蔡世隆妻夫亡氏年二十四　　二子俱幼苦节三十八年旌表　　胡舜华妻李氏
婢
附

　　按合肥县志李氏诸生胡舜华妻华亡氏年二　　十一截发自矢手录金刚经一卷旦夕唪诵茹　　素终身足不逾户四十余年一婢喜感主母　　苦节遂不嫁共守终身　　沈勷明妻苏氏
　　按合肥县志苏氏邑民沈勷明妻年二十二勷　　明亡无子守节六十六年孤苦万状直指旌其　　门　　蔚九如妻严氏
　　按合肥县志严氏蔚九如妻归一载夫亡亲属　　劝再嫁誓死不二无儿无食茹苦终身　　程以德妻陈氏
妇龚
氏附

　　按合肥县志陈氏大参程忠节楷子以德妻以　　德亡氏年二十一子志黾甫三岁氏抚长之娶　　媳龚氏未数岁亦寡氏与媳相依抚两幼孙家　　贫岁饥伯以懿时赒之得不死陈年七十余卒　　龚亦年五十余　　鲁沂源妻王氏
　　按合肥县志王氏诸生鲁沂源妻壬午城陷沂　　源死氏少贫无嗣负姑逃难虽离乱中未尝废　　礼依侄守志终老焉　　巫浚明妻程氏
　　按合肥县志程氏巫浚明妻事翁姑以孝闻夫　　死痛绝数次既而曰诸孤在吾何可死长斋绣　　佛纺绩课子历三十余年年七十卒郡守旌之　　王越胜妻王氏　　按合肥县志王氏王越胜妻顺治癸巳年夫病　　药饵不效氏破胁刲肝肝出取寸许进之即愈　　后夫亡苦节三十余年而殁郡守旌之　　陈世琮妻徐氏
　　按庐江县志徐氏陈世琮妻琮亡氏年二十九　　抚遗腹子成名事翁姑终老　　吕顾先妻徐氏
　　按庐江县志徐氏吕顾先妻夫病刲股进药及　　殁矢死守贞二子尚幼又有遗腹苦节抚之皆　　克成立　　李之纪妻夏氏
　　按庐江县志夏氏李之纪妻李夏盛母也归三　　年夫亡欲从死姑泣止之氏亦念有遗腹幸得　　男乃止越五月免身生夏盛氏苦节育之成人　　白首如一有司以事闻会题建坊旌表　　陈岳秀妻蔡氏
　　按庐江县志蔡氏陈岳秀妻夫早亡氏年二十　　四抚一子二女流寇海贼不时侵犯迭罹兵燹　　险阻益坚事姑尽孝训子有成卒年八十二苦　　节五十余年　　邢仪之妻朱氏
　　按庐江县志朱氏生员邢仪之妻年十七夫殁　　欲以身殉因祖姑力劝勉留残喘抚嫡侄承嗣　　相依为命家无寸土以纺纴供翁姑菽水教子　　读书年五十八苦志四十一年　　王道纯母黄氏
　　按巢县志黄氏王道纯母年二十四夫亡抚道　　纯守节严以济慈道纯中癸卯科武举氏年七　　十有五终　　陆调宇妻薛氏
　　按巢县志薛氏陆调宇妻夫亡氏年二十八子　　幼抚之数岁复夭伶仃孤苦守节五十余年年　　八十余卒　　李嗣昌母陈氏
　　按巢县志陈氏李嗣昌母年二十五夫亡昌甫　　二周守之读书为诸生年七十余卒　　周昌绪母李氏
　　按巢县志李氏周昌绪母年十八夫亡绪方在　　抱氏蓬首垢面毁容自矢同室不闻其声训子　　成名历四十余年卒　　荚知顺母侯氏
孟
氏附

　　按巢县志侯氏荚知顺母年二十九夫亡子幼　　冰霜自矢守节教顺为郡增生年七十八终顺　　庶母孟氏知辰生母也寡时年十九抚知辰与　　侯氏相依共老年七十九卒　　吴士伟母陈氏

　闺节部列传一百六十七
皇清十八
　　刁恂妻郑氏
　　按宝应县志郑氏刁恂妻恂亡氏年二十余无　　子家贫刁族无可依者归依弟在湄终身年七　　十二卒　　姜应熊妻姚氏
　　按宝应县志姚氏姜应熊妻熊亡氏年二十三　　守节三十三年卒　　朱克迈妻仲氏
　　按宝应县志仲氏朱克迈妻迈亡氏年十九守　　节三十七年卒　　赵如奎妻马氏
　　按宝应县志马氏赵如奎妻奎亡氏年二十六　　守节三十五年卒　　范尔念妻成氏
　　按宝应县志成氏太学生范尔念妻念亡氏年　　二十六守节四十年顺治间旌表　　陆金声妻吉氏
　　按宝应县志吉氏陆金声妻声亡氏年二十五　　守节三十八年卒　　吴仲妻乔氏
　　按宝应县志乔氏吴仲妻仲亡氏年二十五无　　子依胞弟可聘守节六十三年卒　　乔国显妻胡氏
　　按宝应县志胡氏乔国显妻显亡氏年十七苦　　节四十三年卒　　成伟修妻汤氏
　　按宝应县志汤氏生员成伟修妻修亡氏年二　　十三抚二孤于君于亲皆入黉序有声守节六　　十年卒　　钮廷勋妻郑氏
　　按宝应县志郑氏钮廷勋妻廷勋亡氏年二十　　七无子苦节四十二年卒　　汪国元妻朱氏
　　按宝应县志朱氏汪国元妻元亡氏年二十六　　守节五十一年卒　　高尔第妻王氏
　　按宝应县志王氏生员高尔第妻尔第亡氏年　　二十七守节六十五年年九十二卒　　乔晸妻徐氏
妾陈
氏附

　　按宝应县志徐氏生员乔晸妻晸亡徐年二十　　五子守谟甫二岁媵妾陈氏年未二十生女以　　乳乳守谟奉徐守节女不育徐曰余守节分也　　汝毋自苦劝之嫁者日众媒数数在门陈不从　　奉徐益谨抚守谟益勤遂相依同老陈年七十　　徐卒守谟事陈如母　　王尚文妻韩氏
　　按宝应县志韩氏王尚文妻文没氏年二十七　　守节六十余年年八十有七卒　　陈樱妻许氏
　　按如皋县志许氏陈樱妻事姑尽孝内外无间　　言樱早亡子元祀方四岁许饮冰茹蘗誓死靡　　他躬亲织课子读书风雨晦明呫哔不辍由　　是元祀得食饩邑庠氏年九十郡守旌之　　胡君辅妻毕氏　　按如皋县志毕氏胡君辅妻年十七归辅不数　　年辅死毕年二十家贫无子族叔牧长生子弥　　月毕请立为嗣奉姑至孝抚子极慈子奉母训　　读书成名　　吴世家妻刘氏
　　按如皋县志刘氏吴世家妻世家苦志下帷数　　奇不售抑&#以没子尚襁褓刘哭之哀欲以身　　殉继念孤儿及舅姑无倚隐忍强活勉治家事　　绸缪户牖凄风苦雨历五十年教子维翰成立　　孝着闾里　　顾赞台妻吴氏
媳陆
氏附

　　按如皋县志吴氏年二十归顾赞台方五载台　　亡吴年二十五家贫无子立侄所养为嗣抚养　　一如己出教之读书为邑诸生养寻丧媳陆氏　　年二十矢志如姑课子力学以纺绩供膏火县　　令申请具题建坊　　顾文征妻张氏
　　按如皋县志张氏太学生顾文征妻年十八适　　文征甫逾年夫亡无子泣告族长立二子以承　　夫祀苦节四十六年屏绝铅华长斋绣佛教子　　曲尽义方长子天印为邑诸生前县令王生　　旌表　　周氏女
　　按如皋县志周氏女掘港周念劬女也年十七　　许聘海门张人经未嫁人经死女誓不再字父　　母曰苦事也恐弗能终以贻口实女曰儿志已　　坚父曰果尔吾当拜女曰岂有女受父拜者于　　是往诣张断发人经柩前号泣易衰服主内外　　事力作奉甘旨营夫葬刻木主于寝室朝夕相　　对如生比邻张元良者性好善怜其贫与之田　　三十亩曰生以此养死即祠祀之秋获时女至　　田所梦经语之曰吾汝夫也上帝怜尔苦节谓　　此地当有不测祸命吾告汝速移女寤叹曰苟　　无灵不应作此语有灵不可违遂移归是夜盗　　至焚劫殆尽女独得免经有妹将嫁无婢女即　　以己婢往经父母戒曰汝苦节如此何忍复夺　　汝婢乎女曰行吾所安何&#一婢其行事类如　　此　　张素望妻武氏
　　按凤阳府志武氏诸生张素望妻望死于前明　　万历四十二年武年二十二存孤养老历节五　　十余年卒　　何澄清妻邹氏
　　按凤阳府志邹氏何澄清妻年二十五夫亡守　　节存孤终老　　丁尔瞻妻陈氏
　　按凤阳府志陈氏丁尔瞻妻夫武举赴选死于　　京氏鬻奁迎榇食贫抚孤历四十余年　　韩鸣珂妻方氏
　　按凤阳府志方氏韩鸣珂妻年十九夫亡遗女　　周岁翁姑怜其少令改嫁氏泣曰烈女岂更二　　夫遂剪发示志守节终身　　黄国俊妻潘氏
　　按凤阳府志潘氏黄国俊妻归国一载夫亡抚　　遗腹子矢志守节终其身　　李华继室陈氏
方氏
詹氏附

　　按凤阳府志陈氏李华继室夫亡孀居五十年　　孙参前亦早死前妻方氏妾詹氏俱苦节抚孤　　冰操若一　　戴天晋妻李氏
　　按凤阳府志李氏戴天晋妻嫁一年而夫亡氏　　年二十一抚幼女守节终身　　葛秉阳妻吴氏
　　按凤阳府志吴氏葛秉阳妻夫随兄任广东病　　死氏鬻衣奁奉柩归里无子女苦志终身　　邹延庆妻范氏　　按凤阳府志范氏邹延庆妻夫亡守节顺治十　　五年有诏建坊旌表
　　李良弼妻苏氏
　　按凤阳府志苏氏李良弼妻年二十九夫亡孝　　事孀姑守节终老有司岁给花布终其身　　沈桐妻程氏　　按凤阳府志程氏沈桐妻年二十一夫亡家贫　　父母欲夺其志氏剪发毁容育孤成立有司旌　　之　　洪日光妻岳氏
　　按凤阳府志岳氏洪日光妻夫亡守志苦节三　　十七年年七十卒　　尹恒妻陶氏
　　按凤阳府志陶氏尹恒妻顺治十八年夫亡氏　　年二十八翁姑老三子俱幼食贫纺绩上养　　亲下教诸子拮据万状矢死靡他长子迪吉食　　饩次季亦皆成名氏犹日夕纠督不少纵年五　　十余终　　闵谷妻张氏
　　按凤阳府志张氏闵谷妻生子尔耜未周而谷　　亡氏事翁姑独肩殡殓守孤儿成立生四孙媳　　亡继娶朱氏寻与子偕丧氏复守孤孙饥荒兵　　火形影茕孑年六十余终　　常秉庄母俞氏
　　按凤阳府志俞氏常秉庄母夫亡苦节教子成　　名　　罗朝德妻唐氏
妾杜
氏附

　　按凤阳府志唐氏罗朝德妻夫亡与妾杜氏年　　皆二十余共守节训子终其身　　杨多引妻何氏
　　按凤阳府志何氏杨多引妻年二十六夫亡抚　　孤历节四十余年　　杨俊妻魏氏
　　按凤阳府志魏氏杨俊妻年三十夫亡二子在　　抱苦节三十余年　　常懋官妻朱氏
　　按凤阳府志朱氏常懋官妻年二十六夫亡抚　　孤守节终其身　　彭世卿妻俞氏
　　按凤阳府志俞氏彭世卿妻年二十三夫亡抚　　孤守节终老不渝　　赵伟妻戚氏
　　按凤阳府志戚氏赵伟妻年二十七夫亡事翁　　姑抚幼子苦节三十年终　　魏士秀妻李氏
　　按凤阳府志李氏魏士秀妻年二十五夫亡苦　　节抚孤终其身　　夏之遴妻陈氏
　　按凤阳府志陈氏夏之遴妻年十九夫亡孝养　　翁姑抚孤守节三十余年　　萧玗妻李氏
　　按定远县志李氏学博李长庚女进士李式妹　　年十八适诸生萧玗越三载生子良佩甫周玗　　染锢疾氏亲汤药经年无倦夫没矢志守贞甘　　贫苦敬事孀姑教二子成立历冰霜三十年乡　　里推服　　盛履嘉妻韦氏
　　按定远县志韦氏年十五适诸生盛履嘉嘉患　　虚损氏日视汤药备极艰辛及亡誓死守志终　　身不渝　　马世镇妻冯氏
　　按定远县志冯氏廪生冯学沂女归马世镇十　　三载镇病两日殁氏年二十八无子苦节终身　　卒年七十有五　　陈国俊妻叶氏
　　按定远县志叶氏陈国俊妻适俊一年生子启　　圣未周岁俊病亡氏年十九泣血苦守勉圣就　　学为诸生顺治间有司旌之　　陈三锡妻沈氏
　　按定远县志沈氏陈三锡妻归陈孝事公姑克　　尽妇道阅六载夫亡氏年二十四子方二周守　　节抚孤备历勤苦姑殁丧具成礼事后姑尤孝　　后姑年八十四临终氏犹吁天求代苦节四十　　一载年六十五终　　胡镌妻方氏
</div>
    <div class="pagination">
<a href="闺媛典闺节部_page217.html">上一页</a><span>...</span><a href="闺媛典闺节部_page213.html">213</a><a href="闺媛典闺节部_page214.html">214</a><a href="闺媛典闺节部_page215.html">215</a><a href="闺媛典闺节部_page216.html">216</a><a href="闺媛典闺节部_page217.html">217</a><span class="current-page">218</span><a href="闺媛典闺节部_page219.html">219</a><a href="闺媛典闺节部_page220.html">220</a><a href="闺媛典闺节部_page221.html">221</a><a href="闺媛典闺节部_page222.html">222</a><a href="闺媛典闺节部_page223.html">223</a><span>...</span><a href="闺媛典闺节部_page219.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
