<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 342 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 342 页/共 899 页</h1>
    <div class="content">按晋书王祥传祥子烈芬并幼知名为祥所爱同时而亡将死烈欲还葬旧土芬欲留葬京邑祥流涕曰不忘故乡仁也不恋本土达也惟仁与达吾二子有焉　　王裁
按晋书王祥传览子裁字士初抚军长史
　　王基
按晋书王祥传览子基字士先治书御史
　　王会
按晋书王祥传览子会字士和侍御史
　　王正
按晋书王祥传览子正字士则尚书郎
　　王彦
按晋书王祥传览子彦字士治中护军
　　王琛
按晋书王祥传览子琛字士伟国子祭酒
　　王济
按晋书王浑传浑子济字武子少有逸才风姿英爽伎艺过人有名当世与和峤裴楷齐名尚常山公主年二十起家拜中书郎以母忧去官起为骁骑将军累迁侍中与侍中孔恂王恂杨济同列武帝常谓诸公曰朕左右可谓恂恂济济矣齐王攸当之藩济谏忤旨左迁国子祭酒数年入为侍中出为河南尹未拜坐鞭王官吏免官性豪侈丽服玉食善解马性杜预谓济有马癖寻使白衣领太仆年四十六先浑卒追赠骠骑将军　　王澄
按晋书王浑传济弟澄字道深辩慧有才藻历清显　　王汶按晋书王浑传济弟汶字茂深辩慧有才藻历清显　　王佑按晋书王浑传浑子济为侍中时浑为仆射主者处事或不当济性峻厉明法绳之素与从兄佑不平佑党颇谓济不能顾其父由是长同异之言出为河南尹未拜坐鞭王官吏免官而王佑始见委任而济遂被斥外　　王矩
按晋书王浚传浚卒子矩嗣
　　王畅
按晋书王浚传浚子畅散骑郎
　　王粹
按晋书王浚传浚子畅畅子粹太康十年武帝诏粹尚颍川公主仕至魏郡太守　　王戎
按晋书王戎传戎字浚冲琅邪临沂人也祖雄父浑戎幼&#悟神彩秀彻视日不眩裴楷见而目之曰戎眼烂烂如岩下电阮籍与浑为友戎年十五随浑在郎舍戎少籍二十岁而籍与之交戎每与籍为竹林之游袭父爵辟相国掾历吏部黄门郎散骑常侍河东太守荆州刺史坐遣吏修园宅应免官诏以赎论迁豫州刺史加建威将军受诏伐吴吴平进爵安丰县侯征为侍中迁光禄勋吏部尚书以母忧去职杨骏执政拜太子太傅骏诛转中书令加光禄大夫迁尚书左仆射领吏部戎始为甲午制凡选举皆先治百姓然后授用寻转司徒裴頠诛坐免官惠帝反宫以为尚书令寻拜司徒性好兴利而又俭啬不自奉养天下人谓之膏盲之疾车驾西迁戎出奔于郏永兴二年薨于郏县时年七十二谥曰元　　王衍
按晋书王戎传衍字夷甫神情明秀风姿详雅总角尝造山涛涛嗟叹良久既去目而送之曰何物老妪生宁馨儿然误天下苍生者未必非此人也武帝闻其名问戎曰夷甫当世谁比戎曰未见其比当从古人中求之泰始八年卢钦举为辽东太守不就于是口不论世事雅咏元虚后为太子舍人迁尚书郎出补元城令终日清谈而县务亦理入为中庶子黄门侍郎衍既有盛才美貌明悟若神常自比子贡兼声名籍甚倾动当世妙善元言唯谈老庄为事每捉玉柄麈尾与手同色义理有所不安随即改更世号口中雌黄朝野翕然谓之一世龙门矣后历北军中候中领军尚书令拜河南尹转尚书又为中书令以病去官成都王&#以为中军帅累迁尚书仆射领吏部后拜尚书令司空司徒迁太尉封武陵侯讨苟晞衍为元帅为石勒所破勒呼与相见问以晋故衍自说少不豫事欲求自免勒怒曰君名盖四海身居重任少壮登朝至于白首何得言不豫世事邪破坏天下正是君罪使左右扶出使人夜排墙填杀之衍将死顾而言曰呜呼吾曹虽不如古人向若不祖尚浮虚戮力以匡天下犹可不至今日时年五十六　　王澄
子詹
　徽

按晋书王戎传澄字平子生而警悟虽未能言见人举动便识其意衍有重名于世时人许以人伦之鉴尢重澄及王敦庾敳尝为天下人士目曰阿平第一子嵩第二处仲第三澄由是显名少历显位累迁成都王&#从事中郎&#败为司空长史以迎大驾勋封南乡侯迁建威将军雍州刺史不之职惠帝末为荆州刺史持节都督领南蛮校尉至镇日夜纵酒不亲庶事上下离心内外怨叛会元帝征为军谘祭酒于是赴召时王敦为江州镇豫章澄过诣之侮敦敦怒令力士路戎搤杀之时年四十四载尸还其家及敦平诏复澄官谥曰宪长子詹早卒次子徽右军司马　　王万按晋书王戎传戎子万有美名少而大肥戎令食糠而肥愈甚年十九卒　　王兴
按晋书王戎传戎有庶子兴戎所不齿
　　王元
按晋书王戎传衍子元字&#子少慕简旷有俊才与卫玠齐名荀藩用为陈留太守屯尉氏元素名家有豪气荒弊之时人情不附将赴祖逖为盗所害焉　　王浚按晋书王沉传沉子浚字彭祖母赵氏妇贫贱出入沉家遂生浚沉初不齿之年十五沉薨无子亲戚共立为嗣拜驸马都尉太康初与诸王侯俱就国元康初迁越骑校尉右军将军出补河内太守镇许昌及愍怀太子幽于许昌浚承贾后旨与黄门孙虑共害太子迁宁北将军寻徙宁朔将军持节都督幽州诸军事于时朝廷昏乱盗贼蜂起浚为自安之计结好外国以女妻鲜卑务勿尘及赵王伦篡位三王起义浚拥众挟两端遏绝檄书伦诛成都王&#兴兵内向密使和演杀浚浚斩之进军讨&#乘胜克邺城还蓟声实益盛惠帝旋洛阳转浚骠骑大将军领幽州刺史永嘉中石勒寇冀州刺史王斌为所害浚又领冀州会洛京倾覆浚大树威令专征伐遣督护王昌等率诸军攻石勒于襄国败之刘琨与浚争冀州使宗人刘希还中山浚遣胡矩与疾陆眷攻破希浚还欲讨勒使枣嵩督诸军屯易水浚日以强盛乃设坛告类建立皇太子备置众官谋将僭号勒乃诈降伪卑辞以事之浚以为诚不复设备勒乃遣使&#日上尊号至城便纵兵大掠浚走众执以见勒斩之太元二年诏兴灭继绝封沉从孙道素为博陵公卒子崇之嗣义熙十一年改封东莞郡公宋受禅国除　　王铨
按晋书王隐传隐父铨历阳令少好学有著述之志每私录晋事及功臣行状未就而卒　　王豹
按晋书王豹传豹顺阳人也少而抗直初为豫州别驾齐王冏为大司马以豹为主簿冏骄纵失天下心豹致笺于冏会长沙王乂至于冏案上见豹笺谓冏曰小子离间骨肉何不铜&#下打杀冏纳乂言奏豹不忠不顺不义辄&#都街考竟以明邪正豹将死曰悬吾头大司马门见兵之攻齐也众庶冤之俄而冏败　　王尼
按晋书王尼传尼字孝孙城阳人也或云河内人本兵家子寓居洛阳卓荦不羁初为护军府军士胡母辅之王澄傅畅刘舆荀邃裴遐等赍羊酒诣护军门与尼炙羊饮酒醉饱而去护军大惊即与尼长假因免为兵东嬴公腾辟为车骑府舍人不就时尚书何绥奢侈过度尼谓人曰绥居乱世矜豪乃尔将死不久未几绥果为东海王越所杀初入洛尼诣越不拜越问其故尼曰公无宰相之能是以不拜洛阳陷避乱江夏时王澄为荆州刺史遇之甚厚俄而澄卒荆土饥荒尼不得食饿死　　王接
按晋书王接传接字祖游河东猗氏人汉京兆尹尊十世孙也幼丧父哀毁过礼及母终柴毁骨立居墓次积年备览众书多出异义为郡主簿迎太守温宇宇奇之转功曹史州辟部平阳从事羊亮荐之于王堪出补都官从事永宁初举秀才除中郎王堪请接补尚书殿中郎未至而卒年三十九接注公羊春秋多有新义又撰列女后传七十二人杂论议诗赋碑颂驳难十余万言　　王长文
按晋书王长文传长文字德睿广漠郪人也少以才学知名而放荡不羁州府辟命皆不就州辟别驾乃微服窃出举州莫知所之后于成都市中蹲踞啮胡饼刺史知其不屈礼遣之闭门自守不交人事着书四卷拟易名曰通元经有文言卦象可用卜筮时人比之扬雄太元同郡马秀曰扬雄作太元惟桓谭以为必传后世晚遭陆绩元道遂明长文通元经未遭陆绩君出耳后成都王颖引为江源令或问前不降志今何为屈长文曰禄以养亲非为身也梁王彤为丞相引为从事中郎后终于洛　　王瑚
按晋书王隐传隐兄瑚字处仲少重武节成都王颖举兵向洛以为冠军参军积功累迁游击将军与司隶满奋河南尹周馥等俱屯大司马门以卫宫掖时上官已纵暴瑚与奋等共谋除之反为所害　　王裒
按晋书王裒传裒字伟元城阳营陵人也父仪为文帝司马东关之役帝怒斩之裒少立操尚行己以礼痛父非命未尝西向而坐示不臣朝廷也隐居教授三征七辟皆不就庐于墓侧旦夕常至墓所拜跽攀柏悲号涕泪着树树为之枯母性畏雷母殁每雷辄到墓曰裒在此读诗至哀哀父母生我劬劳未尝不三复流涕门人受业者并废蓼莪之篇家贫躬耕计口而田度身而蚕或有助之者不听门生为本县所役告裒求属令裒曰卿学不足以庇身吾德薄不足以荫卿属之何益且吾不执笔已四十年矣乃步担干饭儿负盐豉草屩送所役生到县门徒随从者千余人安丘令以为诣己整衣出迎之裒下道罄折而立云门生为县所役故来送别因执手涕泣而去令即放之一县以为耻及洛京倾覆裒恋坟垄不去为贼所害　　王育
按晋书王育传育字伯春京兆人也少孤贫为人牧羊每过小学必欷歔流涕时折蒲学书同郡许子章闻而嘉之给衣食使与其子同学遂博通经史太守杜宣命为主簿司徒王浑辟为掾除南武阳令为政清约迁并州督护振武将军刘元海拘之其后以为太傅　　王延
按晋书王延传延字延元西河人也九岁丧母泣血三年每至忌日则悲泣一旬继母卜氏尝盛冬思生鱼延寻汾凌而哭忽有一鱼踊出延取以进年六十方仕于刘聪稍迁尚书左丞至金紫光禄大夫靳准作乱以延为光禄大夫延大骂不受准遂杀之　　王沉按晋书王沉传沉字彦伯高平人也少有俊才出于寒素不能随俗沉浮为时豪所抑仕郡文学掾郁郁不得志乃作释时论读之者莫不叹息焉　　王根
按晋书王祥传祥子馥卒子根嗣散骑郎
　　王俊
按晋书王祥传祥子肇肇子俊守太子舍人封永世侯　　王卓
按晋书王浑传浑子济济子卓字文宣嗣浑爵拜给事中　　王聿
按晋书王浑传浑子济尚常山公主主无子庶子聿字茂宣袭公主封敏阳侯　　王敦
按晋书王敦传敦字处仲司徒导之从父兄也父基治书侍御史敦少有奇人之目尚武帝女襄城公主拜驸马都尉时王恺石崇以豪侈相尚恺尝置酒敦与导在座恺使美人行酒以客饮不尽辄杀之酒至敦导所导勉强尽觞而敦&#然不视惠帝反正敦迁散骑常侍出除广武将军青州刺史永嘉初征为中书监于时天下大乱敦悉以公主时侍婢百余人配给将士金银宝物散之于众单车还洛东海王越自荥阳来朝以敦为扬州刺史帝初镇江东威名未着敦与从弟导等同心翼戴以隆中兴寻与甘卓等讨华轶斩之杜作乱敦遣陶侃破弢进镇东大将军开府仪同三司建武初迁征南大将军拜侍中江州牧初敦有重名又立大功于江左专任阃外手控强兵群从贵显威权莫贰遂欲专制朝廷帝畏而恶之遂引刘隗刁协等以为心膂敦不能平于是嫌隙始构每酒后辄咏魏武帝乐府歌曰老骥伏枥志在千里烈士暮年壮心不已以如意打唾壶为节永昌元年敦率众内向以诛隗为名敦党吴兴人沈充起兵应敦敦至芜湖又上表罪状刁协敦兄含时为光禄勋叛奔于敦敦入石头拥兵不朝放肆兵士劫掠内外收周顗戴若思害之还屯武昌及帝崩敦讽朝廷征己明帝乃手诏征之加黄钺班剑武贲二十人剑履上殿以王导为司徒敦自为扬州牧敦既得志暴慢愈甚四方贡献多入己府将相岳牧悉出其门以沈充钱凤为谋主又大起营府侵人田宅士庶解体咸知其祸败焉及敦病帝将讨敦微服至芜湖察其营垒又屡遣大臣讯问其起居知其为物情所畏服乃伪言敦死于是下诏遣司徒导等讨之敦病转笃不能御众使钱凤等率众三万向京师以含为元帅帝遣中军司马曹浑等击含于越城含军败敦怒作势而起困乏复卧凤等至京师帝亲率六军以御凤频战破之俄而敦死周光斩钱凤吴儒斩沈充并传首京师于是发瘗出尸焚其衣冠跽而刑之含父子奔荆州刺史王舒舒使人沉之于江敦眉目&#朗性简脱有鉴裁石崇以奢豪矜物&#上常十余婢侍列置甲煎粉沉香汁有如&#者皆易新衣而出客多羞脱衣而敦脱故着新意色无怍群婢相谓曰此客必能作贼又尝荒恣于色体为之弊左右谏之敦曰此甚易耳乃开后合驱诸婢妾数十人并放之时人叹异焉　　王弥
按晋书王弥传弥东莱人也祖颀魏元菟太守武帝时至汝南太守弥有才干惠帝末妖贼刘伯根起于东莱之县弥率家僮从之伯根死聚徒海渚弥多权略膂力过人青土号为飞豹后引兵入寇青徐刺史苟晞破之弥退集散亡众复大振会天下乱进逼洛阳王师击破之乃渡河归元海署司隶校尉使随刘曜寇河内又与石勒攻临漳永嘉初寇上党围壶关进征东大将军后与曜寇襄城遂逼京师陷宫城纵兵大掠曜禁之不从刘暾说弥还据青州弥然之乃以左长史曹嶷为镇东将军给兵五千多赍宝物还乡里招诱亡命且迎其室弥将徐邈高梁辄率部曲数千人随嶷去弥益衰弱初石勒恶弥骁勇常密为之备刘暾又劝弥征曹嶷籍其众以诛勒于是使暾诣青州为勒游骑所获勒见书大怒伏兵袭弥杀之并其众　　王横
按前凉录横太原晋阳人仕轨为参军晋室之乱遂奔于武威之姑臧子孙因世居焉　　王载
按蜀录载字元始新都人也有才智干略娶宁州刺史李毅女秀载将家避地在南适毅亡州文武以秀明达有父风遂推领州事又以载领南夷校尉龙骧将军秀奖厉督战食粮已尽但茹草炙鼠为食秀伺夷怠缓辄出军掩破之载后为汉嘉太守太傅骧攻破朱提等郡载惧以郡迎降仕雄至骑都尉龙骧长史

　王姓部列传三
　　后汉
　　王常
按后汉书王常传常字颜卿颍川舞阳人也王莽末为弟报仇亡命江夏久之与王凤王匡等起兵云杜绿林中聚众数万人后与成丹张&#别入南郡蓝口号下江兵是时汉兵与新市平林众俱败伯升闻下江军在宜秋与光武及李通俱造常壁曰愿见下江一贤将议事共推遣常伯升见常说以合从之利常大悟还具为丹&#言之乃稍晓说其将帅诸将虽屈强少识然素敬常乃皆谢曰无王将军吾属几陷于不义即引兵与汉军及新市平林合及更始立以常为廷尉大将军封知命侯建武二年夏常将妻子诣洛阳光武见常甚欢劳之封山桑侯后帝于大会中指常谓群臣曰此家率下江诸将辅翼汉室心如金石真忠臣也是日迁为汉忠将军五年攻拔湖陵与帝会任城因从破苏茂庞萌六年征还洛阳令夫人迎常于舞阳归家上冢西屯长安拒隗嚣九年击内黄贼破降之后北屯故安十二年薨于屯所谥曰节侯子广嗣三十年徙封石城侯永平十四年坐与楚事相连国除　　王良
按后汉书王良传良字仲子东海兰陵人也少好学习小夏侯尚书王莽时称病不仕教授诸生千余人建武三年征拜谏议大夫数有忠言以礼进止朝廷敬之六年代宣秉为大司徒司直在位恭俭妻子不入官舍布被瓦器时司徒史鲍恢以事到东海过候其家而良妻布裙曳柴从田中归恢告曰我司徒史也故来受书欲见夫人妻曰妾是也苦掾无书恢乃下拜叹息而还后以病归复征至荥阳过其友人友人曰不有忠言奇谋而取大位何其往来屑屑不惮烦也良惭自后连征不应卒于家　　王霸
按后汉书王霸传霸字元伯颍川颍阳人也父为郡决曹掾霸亦少为吏慷慨不乐父奇之遣西学长安汉兵起光武过颍阳霸率宾客上谒遂从击破王寻王邑于昆阳及王郎起光武在蓟即移檄购光武光武令霸至市中募兵将以击郎市人皆大笑举手邪揄之霸惭懅而还光武即南驰传闻王郎兵在后从者皆恐及至滹沱河霸恐惊众诡曰冰坚可度遂前光武谓官属曰霸权以济事殆天瑞也以为军正爵关内侯光武即位拜为偏将军建武二年更封富波侯四年秋帝幸谯使霸与捕卤将军马武东讨周建于垂惠苏茂将五校兵四千余人救建夹击武为茂所败武军奔过霸营大呼求救霸闭营坚壁茂建悉出攻武霸乃开营后出精骑袭其背茂建惊乱败走复聚挑战霸坚不出方飨士作倡乐茂雨射营中中霸前酒樽安坐不动其夜建兄子诵以城降十三年更封向侯是时卢芳与匈奴乌桓连兵寇盗尢数诏霸将刑徒六千余人与杜茂治飞狐道堆石布土筑起亭障自代至平城三百余里凡与匈奴乌桓大小数十百战永平二年以病免后数月卒子符嗣徙封轪侯符卒子度嗣度尚显宗女浚仪长公主为黄门郎度卒子敬嗣　　王梁
按后汉书王梁传梁字君严渔阳安阳人也太守彭宠以梁守狐奴令与盖延吴汉俱将兵南及世祖于广阿拜偏将军从平河北拜野王令及即位为大司空封武强侯建武二年与大司马吴汉等俱击檀乡有诏军事一属大司马而梁辄发野王兵帝以其不奉诏敕令止在所县而梁复以便宜进军帝以梁前后违命大怒遣宗广持节军中斩梁广不忍乃槛车送京师既至赦之月余以为中郎将三年春转击五校破之遣使者持节拜梁前将军四年与骠骑大将军杜茂击佼强苏茂于楚沛间五年从救桃城破庞萌等梁战尢力拜山阳太守数月征入为河南尹梁穿渠引谷水注洛阳城下东泻巩川及渠成而水不流七年有司劾奏之梁惭惧上书乞骸骨十四年卒官子禹嗣禹卒子坚石嗣坚石追坐父禹及弟平与楚王英谋反弃市国除　　王霸
按后汉书王霸传霸字儒仲太原广武人也少有清节及王莽篡位弃冠带绝交宦建武中征到尚书拜称名不称臣有司问其故答曰天子有所不臣诸侯有所不友司徒侯霸让位于霸阎阳毁之曰太原俗党儒仲颇有其风遂止以病归隐居守志茅屋蓬门连征不至以寿终　　王昌
按后汉书王昌传昌一名郎赵国邯郸人也素为卜相工明星历常以为河北有天子气时赵缪王子林好奇数任侠于赵魏间多通豪猾而郎与之亲王莽篡位郎诈称子舆母故成帝讴者百姓多信之更始元年十二月林等遂立郎为天子林为丞相明年光武自蓟进军邯郸郎战不利二十余日郎少傅李立开门纳汉兵郎夜&#走道死追斩之　　王饶
按后汉书王昌传光武围巨鹿王郎太守王饶据城数十日连攻不&#耿纯说曰久守王饶不如进攻邯郸王郎诛王饶不战服矣光武善其计进军邯郸　　王捷按后汉书隗嚣传嚣自称西州上将军以阿阳人王捷为大将军　　王元
按后汉书隗嚣传嚣自称西州上将军以长陵人王元为大将军元请东封函谷关据隘自守嚣心然元计按东观记
云元杜陵人

　　王遵
按后汉书隗嚣传帝令来歙招王遵遵与家属诣京师拜大中大夫封向义侯遵字子春霸陵人也父为上郡太守遵少豪侠有才辩虽与嚣举兵而常有归汉意曾于天水私于来歙又数劝嚣遣子入侍前后辞谏切甚嚣不从故去焉　　王泓
按汉书恩泽侯表泓建武元年以父丹为将军战死往与上有旧封武桓侯　　王丹
按后汉书王丹传丹字仲回京兆下邽人也哀平时仕州郡王莽连征不至家累千金隐居养志好施周给每岁农时辄载酒殽于田间候勤者而劳之十余年其化大洽风俗以笃邓禹西征上麦二千斛表领左冯翊疾免后征为太子少傅复征为太子太傅逊位卒于家　　王孟
按后汉书隗嚣传来歙袭得略阳城嚣惧有大兵使王孟塞鸡头道　　王政
按后汉书公孙述传述使大司徒任满将兵下江关据荆门征南大将军岑彭攻之满大败述将王政斩满首降于彭　　王闳
王
调附

按后汉书王景传景父闳为郡三老更始败土人王调杀郡守刘宪自称大将军乐浪太守建武六年光武遣太守王遵将兵击之至辽东闳与郡决曹吏杨邑等共杀调迎遵皆封为列侯闳独让爵帝奇而征之道病卒　　王隆
按后汉书王隆传隆字文山冯翊云阳人也王莽时以父任为郎后避难河西为窦融左护军建武中为新汲令能文章所著诗赋铭书凡二十六篇　　王扶
按后汉书刘平传王扶字子元掖人少修节行所止聚落化其德太傅邓禹辟不至后拜议郎永平中刘复着汉德颂盛称扶为名臣云　　王青
按万姓统谱青聊城人为东郡吏王莽居摄祖翁与太守翟义起兵西诛莽莽遣王邑等击义义兵败余众归翁翁守节力战莽燔死之父隆建武初为都尉功曹青时为小吏与父从都尉行县道遇贼隆以身卫都尉遂死青被流矢贯咽东郡太守张酺叹曰岂有一门忠义而爵赏不及者乎遂擢右曹仍荐青三世死节宜蒙显异　　王景
按后汉书王景传景字仲通乐浪邯人少学易广窥众书又好天文术数之事沉深多伎艺辟司空伏恭府时有荐景能理水者显宗诏与将作谒者王吴共修作浚仪渠永平十二年修汴渠明年渠成迁为侍御史十五年从驾东巡狩帝美其功绩拜河堤谒者建初七年迁徐州刺史明年迁庐江太守卒于官　　王吴按后汉书王景传景能理水显宗诏与将作谒者王吴修作浚仪渠吴用景&#流法水乃不复为害永平十二年修汴渠明年成吴增秩一等　　王忳
按后汉书王忳传忳字少林广汉新都人也忳尝诣京师于空舍中见一书生疾困愍而视之生谓忳曰我当到洛阳而被病命在须臾腰下有金十斤愿以相赠死后乞藏骸骨未及问姓名而忳即鬻金一斤营其殡葬余金悉置棺下人无知者后归数年县署忳大度亭长初到之日有马驰入亭中大风飘一绣被堕忳前即言之于县县以归忳忳后乘马到洛县马奔入他舍主人问所由得马忳具说其状并及绣被主人曰卿何阴德而致此忳念葬书生事因说之并道书生形貌主人惊曰我子也姓金名彦前往京师不知所住何意卿乃葬之大恩久不报天以此彰卿德耳彦父往迎丧余金具存忳由是显名仕郡功曹州治中从事举茂才除郿令　　王充
按后汉书王充传充字仲任会稽上虞人也其先自魏郡元城徙焉充少孤乡里称孝后到京师师事班彪好博览而不守章句家贫无书尝游洛阳市肆阅所卖书一见辄能诵忆遂博通众流百家之言后归乡里仕郡为功曹以数谏争不合去闭门潜思着论衡八十五篇刺史董勤辟为从事转治中自免还家友人谢夷吾荐充才学肃宗特诏公车征病不行年七十造性书十六篇永元中病卒于家　　王顺
按后汉书王涣传涣父顺安定太守
　　王乔
按后汉书王乔传乔河东人显宗世为叶令乔有神术每月朔望常自县诣台朝帝怪其来数而不见车骑密令太史伺望之言其临至辄有凫从东南飞来于是候凫至举罗张之但得一只鸟焉乃诏上方诊视则四年中所赐尚书官属履也后天下玉棺于堂前乔曰天帝独召我耶乃沐浴服饰寝其中盖便立覆宿昔葬于城东土自成坟百姓为立庙号叶君祠　　王乔
按尚友录乔蜀人益州北平山有白虾蟆谓之肉芝非仙材莫能致乔食之得道今武阳有乔仙祠　　王况按万姓统谱况字文伯志节高亮为陈留太守性聪敏善行德教明帝永平中蝗虫起泰山弥衍兖豫过陈留界飞游不集五谷独丰　　王望
按后汉书刘平传琅邪王望字慈卿自议郎迁青州刺史行部见饥者裸行草食以便宜出所在布粟给其粮衣事毕上言帝以望不先表请章示百官议罪锺离意以望怀义忘罪议赦不罪　　王方
按后汉书鲁恭传建初七年诏举贤良方正恭荐中牟名士王方方致位侍中　　王涣
按后汉书王涣传涣字稚子广汉郪人也少好侠尚气力晚而改节敦儒学为太守陈宠功曹宠入为大司农和帝问曰在郡何以为理宠曰臣任功曹王涣以简贤选能涣由此显名州举茂才除温令迁兖州刺史坐考妖言不实论岁余征拜侍御史永元十五年为洛阳令以平正居身得宽猛之宜发擿奸伏京师称叹以为涣有神算元兴元年病卒百姓市道莫不咨嗟　　王石
按后汉书王涣传永初二年邓太后诏以涣子石为郎中以劝劳勤　　王符
按后汉书王符传符字节信安定临泾人也少好学有志操与马融窦章张衡崔瑗等友善自和安之后世务游宦符耿介不同于俗隐居着书三十余篇以讥当时得失不欲彰显其名故号曰潜夫论符竟不仕终于家　　王龚
按后汉书王龚传龚字伯宗山阳高平人也初举孝廉稍迁青州刺史劾奏贪浊二千石数人安帝嘉之征拜尚书建光元年擢为司隶校尉明年迁汝南太守引进郡人黄宪陈蕃等由是后进知名之士莫不归心焉永建元年征为太仆转太常迁司空以地震策免永和元年拜太尉龚深疾宦官专权志在匡正乃上书极言其状请加放斥诸黄门恐惧各使宾客诬奏龚罪顺帝命亟自实李固时为梁商从事中郎乃奏记于商商即言之于帝事得释以老病乞骸骨卒于家子畅　　王康
按后汉书孙程传安帝废皇太子为济阴王中黄门南阳王康先为太子府史自太子之废常怀叹愤附同于程北乡侯薨程遂与王康等十八人谋迎济阴王立之是为顺帝诏封康为华容侯　　王国
按后汉书孙程传长乐太官丞京兆王国附同于程北乡侯薨程等十八人谋迎济阴王立之是为顺帝诏封国为郦侯　　王成
按后汉书孙程传顺帝封中黄门王成为广宗侯　　王道按后汉书孙程传顺帝封中黄门王道为范县侯　　王逸按后汉书王逸传逸字叔师南郡宜阳人也元初中举上计吏为校书郎顺帝时为侍中着楚辞章句行于世其赋诔书论及杂文凡二十一篇又作汉诗百二十二篇　　王谌
按后汉书种皓传皓河南洛阳人为县门下史时河南尹田歆外甥王谌名知人送客于大阳郭遥见皓异之还白歆曰为君得孝廉矣近洛阳门下史也歆即召皓于庭辩诘职事皓辞对有序歆甚知之召署主簿遂举孝廉　　王堂
按后汉书王堂传堂字敬伯广汉郪人也初举光禄茂才迁谷城令治有名迹永初中拜巴郡太守刺史张乔表其治能迁右扶风永建二年征入为将作大匠四年坐公事左转议郎复拜鲁相迁汝南太守郡内称治大将军梁商以求属不行恨之风州奏堂在任无警免归家年八十六卒　　王
按后汉书王堂传堂子清行不仕
　　王昱
按后汉书杜密传密颍川阳城人为太山太守去官还家太守王昱待之厚　　王辅
按万姓统谱辅平陆人学公羊传隐居以道自娱建康元年诏拜郎中陈灾异后拜议郎以公车征不行卒于家　　王畅
按后汉书王龚传龚子畅字叔茂少以清实称举孝廉不就举茂才四迁尚书令出为齐相征拜司隶校尉转渔阳太守坐事免太尉陈蕃荐畅清方公正复为尚书寻拜南阳太守奋励威猛功曹张敞谏曰化人在德不在用刑畅深纳敞谏更崇宽政教化遂行郡中豪族奢靡相尚畅常布衣皮褥以矫其弊后征为长乐卫尉建宁元年迁司空以水免明年卒于家　　王阜
按万姓统谱阜重泉令力行德政鸾集县庭迁益州太守始兴学校渐移其俗　　王考
按后汉书党锢传序牢修上书诬告指天下名士度尚张邈王考刘儒胡母班秦周蕃向王璋为八&#考字文祖东平寿张人冀州刺史　　王璋
按后汉书党锢传序牢修上书诬告指天下名士度尚张邈王考刘儒胡母班秦周蕃向王璋为八&#璋字伯仪东莱曲城人少府卿　　王访
</div>
    <div class="pagination">
<a href="氏族典卷诸姓部_page341.html">上一页</a><span>...</span><a href="氏族典卷诸姓部_page337.html">337</a><a href="氏族典卷诸姓部_page338.html">338</a><a href="氏族典卷诸姓部_page339.html">339</a><a href="氏族典卷诸姓部_page340.html">340</a><a href="氏族典卷诸姓部_page341.html">341</a><span class="current-page">342</span><a href="氏族典卷诸姓部_page343.html">343</a><a href="氏族典卷诸姓部_page344.html">344</a><a href="氏族典卷诸姓部_page345.html">345</a><a href="氏族典卷诸姓部_page346.html">346</a><a href="氏族典卷诸姓部_page347.html">347</a><span>...</span><a href="氏族典卷诸姓部_page343.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
