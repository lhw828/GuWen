<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 28 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 28 页/共 268 页</h1>
    <div class="content">按灵寿县志赵氏年十六适庠生郑进克勤妇道进亡无嗣氏年二十五家苦贫缝缀度日历三十年以寿终　　王祯妻赵氏
按灵寿县志赵氏王祯妻未详何时人旧志止有诗一首为王节妇赵氏题诗云良人没已久大节坚自持泰山或可移此心终不渝寒火孤灯夜联衣教子时令女一生事共姜百世师清风吹素发明月鉴孤帷卓行闻睿聪天使来丹书高节垂金石光彩耀门楣因思更嫁者见此生忸怩　　苗来妻杨氏
周
氏附

按灵寿县志杨氏苗来妻二十六岁夫亡止一残疾子家窘甚纺绩为活病子复夭妇周氏年二十杨率与同守抚孤孙延苗氏后　　郑重妻尹氏
按灵寿县志尹氏适邑人郑重年二十一重亡氏甘贫守节誓不再醮抚幼子成立年九十余卒学使表其门　　李镛妻郑氏
按灵寿县志郑氏适邑人李镛镛殁无嗣贫不聊生寄养于娣勤纺绩每数日弗食人亦不知卒以寿终　　郝举妻宋氏按灵寿县志宋氏适郝举生子玺方襁褓而夫亡年二十二竭志营葬誓不他适家极贫日樵薪夜绩苎抚孤成立寻亦亡又抚其孙男女八人艰苦之状不可胜道年八十余卒　　李应魁妻贡氏
按灵寿县志贡氏适邑人李应魁年二十五夫亡无子上有瞽姑家极贫纺绩补以奉姑始终不懈　　康思顺妻杨氏按灵寿县志杨氏康思顺妻年十八夫亡一子方襁褓贫不能自存依外祖度日至死不改节抚孤成立以寿终　　李世德妻刘氏
按灵寿县志刘氏李世德妻夫亡氏年二十二矢志守节抚养幼子孝事舅姑始终无间　　张能妻王氏
按灵寿县志王氏景泰元年适本县张能性至孝翁姑殁相夫营葬事夫弟鸾始生三月景泰四年能殁无子氏年二十誓不再嫁克勤纺绩抚幼叔成人以寿终弘治元年事闻诏旌表　　张时妻贡氏
按灵寿县志贡氏年十八适白店张时越五年夫殁遗腹生子苦志守节躬纺绩事舅姑终俱克葬抚孤成立补太学生官绍兴府经历贡年五十六卒事闻诏旌其闾　　胡从明妻张氏
按灵寿县志张氏适胡从明年二十夫亡子女俱无一贫如洗氏纺自给始终无改　　方应昌妻赵氏
按灵寿县志赵氏方应昌妻嫁甫一年应昌没子女俱无抚幼侄如己子家极贫纺绩度日苦节终身　　张甫妻按灵寿县志张甫妻失其姓年二十甫亡妾生一子方襁褓妻苦节抚之长登仕籍为显宦　　史政妻孙氏
按灵寿县志孙氏史政妻生二子方襁褓政亡氏年二十四苦节抚其子成人事闻诏旌表　　李庆甫妻贾氏
按灵寿县志贾氏李庆甫妻甫亡子祯方一岁氏躬织抚孤成立应岁贡任曹孙主薄事闻诏旌其门　　郭良辅妻赵氏按武邑县志赵氏郭良辅妻年二十夫亡无子父母翁姑并欲嫁之赵不从剪发自誓苦节终身弘治间旌表　　吕敬妻陈氏
按晋州志陈氏吕敬妻年二十二夫亡矢志不二凡亲戚庆吊一切往复之礼皆不与或强之则曰我孀妇自当避嫌况无子何事及我惟抚孤女勤纺绩而已苦节六十年年八十余卒弘治四年郡守具实以闻不报　　张渠妻王氏
按晋州志王氏廪生张渠妻渠病亡王年二十七哀毁&#自尽以救免事舅姑谨妇道饬躬秉礼未尝轻启内门抚子成立年八十卒有司旌之　　高泰妻孙氏
按宁晋县志孙氏高泰妻泰亡氏年二十一守遗腹子奉姑终身弘治十一年县令以闻建坊旌表　　田雨妻鲁氏按宁晋县志鲁氏田雨妻雨亡遗腹生子家贫守节克延危绪　　韩斌妻樊氏
按沙河县志樊氏韩斌妻斌随父之官没于湖广樊年二十七二子岢岚在襁褓闻丧哀痛率家人携幼子往取夫柩同舅姑回训二子成立弘治间旌表　　侯谏妻邵氏按沙河县志邵氏侯谏妻谏溺死邵年十八痛哭几绝誓不再醮遗腹生子蕃抚训成立家业赖以不坠卒年四十五　　许宗周妻赵氏
按沙河县志赵氏许宗周妻年十七夫亡痛哭不饮食者久之服阕人争求娶不许卒以节终　　武宝妻周氏
女
附

按沙河县志周氏阴阳官武宝妻夫亡周年二十五二子在抱氏勤纺绩苦守洎二子成立家业渐隆亲族邻里贫乏称贷者无不少应不责偿孀居四十余年旌表女适邢台兵部左侍郎赵孔昭子一心期年心亡守节如母　　韩九人妻刘氏
按沙河县志刘氏韩九人妻夫亡刘年二十四矢志守节媒媪微探其意刘斥曰死尔不事他人未几二子俱夭其志益坚年五十三卒　　曹复元妻要氏
高
氏附

按南和县志要氏年十六适曹复元夫残疾不废妇道孝敬益笃生一子壮方二岁夫亡号痛几死事翁教子家以不坠常输&#以赈穷乏年八十二卒子壮妻高氏生子六岁壮没矢志守节如姑亲操井臼躬勤纺绩助姑力作教子读书成名年六十八与姑并获旌表　　周民服妻王氏
按南和县志王氏诸生周民服妻年十八夫得怔忡疾氏朝夕奉药饵惟谨生子宗旦甫两月夫亡事姑教子年近七十旌表　　申志妻谭氏
按南和县志谭氏申志妻年十七夫亡子方弥月矢志守节极贫苦无怨昼纺夜绩年七十余卒　　路济民妻王氏
按南和县志王氏路济民妻年二十四夫亡止二女家贫无食姑令更适至死不从事姑以孝称姑没竭力营葬抚二女遣嫁年七十余有司旌表　　刘时熙妻孙氏
按南和县志孙氏刘时熙妻年十九夫亡子未周甘贫守节勤纺绩抚孤成立苦节五十余年　　刘景松妻孟氏
按南和县志孟氏诸生刘景松妻适松三载松亡子一岁氏纺绩以事舅姑艰难万状训子成名年八十余有司月给米赡养　　宁堂妻李氏
按南和县志李氏宁堂妻年二十夫亡子未周岁家贫躬纺绩度日年八十诸孙绕膝俱有声庠序　　胡琏妻路氏按南和县志路氏胡琏妻琏亡氏年二十余誓以身殉翁姑苦劝令作虚圹以待乃已教子成岁贡孙掇高科氏年八十子孙称觞膝下更数年而卒　　魏逊妻马氏
按南和县志马氏幼聪慧通女诫家礼诸书年十六归魏逊一年逊亡守遗腹子教养成立抚育二孙俱入庠序年六十余每见亲属妇女即诵女诫讲解以教之见亲属子弟即诵冠婚丧祭节目以教之人以比曹大家云　　范琮妻王氏
按南和县志王氏范琮妻年十九夫亡守节家贫躬纺绩以守遗腹子比长授以书史不坠厥绪弘治间县令陈世良给粟帛赡之年七十一卒　　路世英妻张氏
按南和县志张氏生员路世英妻英早亡乏嗣苦节五十余年年九十有五旌表　　李宜经妻高氏
按南和县志高氏生员李宜经妻经早亡高年二十二只身无依守节六十二年抚二岁遗孤教之读书成立持家勤俭御史旌之　　张氏
按南和县志张氏夫名启文失其姓氏年十九夫亡守节事孀姑以孝抚幼叔有恩姑所积蓄皆不取悉以让其叔御史表其门　　卢进登妻巩氏
按南和县志巩氏卢进登妻登亡子方三岁氏年二十九抚子克立苦节五十余年郡守给廪饩终其身　　韩辅妻李氏按平乡县志李氏韩辅妻顺德府人年十六而寡子方匝月氏抚育成立守节终身弘治五年旌表　　郭名妻李氏按魏县志李氏郭名妻德性幽闲克尽妇道夫亡氏年二十守节孝养翁姑终始如一　　刘佑妻冯氏
按魏县志冯氏刘佑妻年二十一夫亡子甫六月女四岁氏矢志抚孤成立女适名族　　申达妻马氏
按魏县志马氏申达妻夫亡年二十二子佐甫五岁姑老家贫纺绩为养教子读书领弘治乙卯乡荐　　萧凤妻王氏按长垣县志王氏萧凤妻凤死苦节终身有司旌表　　傅保妻王氏按长垣县志王氏傅保妻保亡氏年二十守节抚子弘治五年有司以闻旌表　　王商继妻李氏
按长垣县志李氏王商之继妻性贞&#慎言动弘治十四年年十七归商越三月商亡前室一子一女俱幼李抚之无异己出翁年几八十继姑韩氏侄箎性险愎屡唆祖母迫氏再嫁氏自缢数四而止翁年九十四卒丧葬尽礼教子成名儒以孝闻　　李&#妻宗氏
按长垣县志宗氏李&#妻年十八归&#三月而寡矢志守节终身弘治五年有司以闻旌表　　顾澄妻杨氏
按铁岭县志杨氏顾澄妻夫亡遗腹三月产一男氏甘贫抚孤卒年七十有九　　高凤妻苏氏
按开原县志苏氏高凤妻年二十随夫戍开原夫亡氏扶榇归葬教二子俱成年八十三岁卒　　高龙妻罗氏
按开原县志罗氏高龙妻年二十一夫亡遗腹四月生男苦守成立年五十三岁卒　　张俊妻徐氏
按盖平县志徐氏张俊妻夫死守节三十余年　　高琰妻潘氏按盖平县志潘氏高琰妻夫亡无子年十九以纺绩自给守节三十五年　　张顷妻朱氏
按盖平县志朱氏张顷妻夫亡年二十四无出痛哭曰姑所生夫子一人妾不能从夫子地下矣遂苦节养姑终身　　马钺妾韩氏
按全辽志韩氏义州卫指挥马钺妾年二十钺亡氏抚嫡出幼子誓不他适年七十余卒旌表　　杨宗胜妻霍氏
按全辽志霍氏铁岭学生员杨宗胜妻夫亡年二十岁抚孤苦节四十余年有司旌表　　张德贺妻赵氏
刘
氏附

按开封府志赵氏张德贺妻夫亡妾刘氏生子蕙妻妾共守始终如一　　岳正妻王氏
按开封府志王氏岳正妻夫亡孀居五十余年卒　　张国鼎妻毛氏按开封府志毛氏庠生张国鼎妻夫亡子杰甫五岁氏饮冰茹蘗教子入庠有司旌其门　　毛云起妻叶氏
按开封府志叶氏廪生毛云起妻夫亡孝姑训子苦节四十余年子入太学直指旌之　　秦之楚继室陈氏
按开封府志陈氏巡检秦之楚继室适楚三阅月夫亡氏年十八抚前妻子培籍或欲夺其志剪发自誓卒教籍为诸生　　孙之鹤妻宋氏
按开封府志宋氏孙之鹤妻家贫如洗夫亡守节抚三子成人　　杨来宠妻石氏
按开封府志石氏杨来宠妻宠为宁海州训导没于官三子俱幼氏抚孤四十余年　　王继祖妻张氏
按开封府志张氏王继祖妻夫亡守节抚孤入庠　　祝诗妻任氏按开封府志任氏祝诗妻夫亡矢志守节抚孤入庠　　耿殷妻刘氏按开封府志刘氏祥符人耿殷妻夫亡守节弘治末旌表　　程键妻刘氏
按开封府志刘氏太康人程键妻夫亡守志弘治末旌表　　黄智妻蒋氏
按开封府志蒋氏黄智妻仪封人年二十夫亡号哭三日不食乃自缢忽迅雷震其户姑觉而救之孀居三十余年弘治末旌表　　杜科妻马氏
按开封府志马氏杜科妻夫亡氏抚四岁孤绍孔成立有司旌其门　　李林东妻陈氏
按开封府志陈氏李林东妻夫亡长男三岁幼甫生两月氏历艰辛抚之成立　　张伦妻王氏
按开封府志王氏张伦妻夫亡王方少事姑方氏以孝闻抚二岁子成立弘治十七年旌表　　刘哲妻马氏
按开封府志马氏刘哲妻杞县人夫亡守节弘治末旌表　　马迪妻孟氏
按开封府志孟氏太康人马迪妻夫亡守志诏旌表　　李海妻马氏按卫辉府志马氏李海妻新乡人年二十二夫亡子光翰方二岁氏苦节抚之登第弘治间旌表　　冯世昌妻徐氏
按卫辉府志徐氏冯世昌妻获嘉人夫亡守节五十余年有司以闻旌表　　刘邻妻丁氏
按卫辉府志丁氏刘邻妻辉县人年二十九夫亡守节弘治中有司旌表　　陈芳妻董氏
按怀庆府志董氏陈芳妻芳以明经官辽州牧抵任数日没子方周岁氏扶榇归葬守节至八十三岁弘治间有司以闻旌表　　金玺妻赵氏
按怀庆府志赵氏金玺妻夫亡守节弘治间旌表　　王三省妻姜氏按怀庆府志姜氏王三省妻夫亡守节五十载教子孙成立旌表　　傅宣妻侯氏
按河南府志侯氏永宁傅宣妻舅姑蚤殁氏年十六归宣逾五年生二子宣病亡富室欲娶之宣兄琳怜其少将许焉氏闻仰天大恸以首触地绝而复苏夜半自缢于室家人惊觉救免琳知不敢复言氏力勤家务抚育二子长威贡入太学次远亦克成家守节六十年弘治十六年县令李景上其事旌之　　刘瑾妻王氏
按汝州志王氏刘瑾妻正统间夫亡氏年二十一子俱幼孀姑李氏无依纺绩甘贫守节奉养四十余年弘治间旌表　　盛玉妻史氏
按汝州志史氏诸生盛玉妻年二十四夫亡家贫甚抚孤成立　　杨伦妻宋氏
按汝州志宋氏杨伦妻年二十六夫亡抚孤入仕　　靳仁妻张氏按汝州志张氏医官靳仁妻年二十四夫亡守节抚孤成人　　胡冕妻赵氏
按汝宁府志赵氏汝阳人尚书好德曾孙女天顺初适里人胡冕逾五年生子祯甫六月冕病亡赵矢死守节终养翁姑食贫教子尝脱簪珥佐之祯领弘治十七年乡荐县令雷宗以闻旌表　　刘继业妻童氏　　　孙贞妻李氏
　　王业妻赵氏　　　　张暹妻赵氏
　　尚敦妻张氏　　　　尚素妻张氏
　　蒲延芳妻刘氏　　　谭尚臣妻司氏
　　孙秉连妻宋氏　　　汪杰妻刘氏
按济南府志已上十妇俱淄川人事实无考
　　杨雄剑妻任氏
按济南府志任氏长清人杨雄剑妻事实无考　　刘汉史妻邵氏按济南府志邵氏禹城人诸生刘汉史妻守节旌表　　王子诰妻于氏按济南府志于氏禹城人诸生王子诰妻事实无考　　赵循义妻孙氏按济南府志孙氏临邑人赵循义妻弘治间旌表　　范震甲妻黄氏按济南府志黄氏泰安人诸生范震甲妻太学生璋母年十九夫亡守节五十余年旌表　　刘粹然妻宋氏
按济南府志宋氏泰安人诸生刘粹然妻年二十夫亡守节七十二载旌表　　于汉妻安氏
按济南府志安氏德州人于汉妻年十七夫亡守节五十余年邑令表其门给粟养之　　于邦勋妻李氏
按济南府志李氏德州人于邦勋妻夫亡守节建坊旌表　　韩承业妻王氏
按济南府志王氏德州人诸生韩承业妻诸生王会　闺节部列传二十四
　　明十九
　　王辂妻石氏
按山西通志石氏王辂妻年二十夫亡守节终身弘治间旌表　　张谦妻孙氏
按山西通志孙氏张谦妻夫亡氏年二十二子文瑞未期哀毁几绝苦守四十年抚瑞成立弘治间旌表　　王士能妻李氏按山西通志李氏王士能妻生子瑞未周岁夫病焚香请代及没不食几死岁凶自摘蒿实和塞饥以甘美饱翁姑年八十四卒教子克成　　翟通妻解氏
按山西通志解氏赠中宪大夫翟通妻年二十七而寡遗二子长宣五岁次敬三岁训宣为农训敬为儒家贫以纺绩自给孀居五十余年敬登弘治庚戌进士历官至太仆寺少卿弘治十八年氏封太恭人　　乔雯妻令狐氏按山西通志令狐氏乔雯妻年二十二而寡二子俱幼家徒壁立勤纺绩训子成立孀居六十二年建坊旌表　　沈廷吉继妻丁氏
按山西通志丁氏沈廷吉继妻吉年四十五娶丁未几吉亡氏年二十三苦志守节抚育二孤孀居五十载御史表其门　　李华妻矫氏
按山西通志矫氏生员李华妻早寡翁姑俱八十子甫宪未周岁家贫勤纺绩以奉翁姑教子读书成名为良吏弘治间旌表　　朱诠銶继室王氏
按山西通志王氏镇国将军朱诠銶继室幼失恃于归后绝不归宁相夫能执妇道治家以俭尝以不及事翁姑为恨每祭祀必斋抚前妻女不啻己出銶卒终身御缟素绝庆吊不礼宾客不精食严阃范子妇谒见必教以孝弟经史次之着有女范十篇阀阅之家莫不传之　　赵敬妻牛氏
按山西通志牛氏赵敬妻年二十二而寡子鋐未周岁氏孝养翁姑教子补弟子员寻亦没孀居四十余年始终一致弘治间旌表　　李谦妻刘氏
按山西通志刘氏李谦妻夫亡遗二幼子家极贫翁姑已老日事纺绩奉菽水及没殡葬尽力训二子成人仲子恂登弘治己酉乡科　　周麟妻史氏
</div>
    <div class="pagination">
<a href="闺媛典闺节部_page27.html">上一页</a><span>...</span><a href="闺媛典闺节部_page23.html">23</a><a href="闺媛典闺节部_page24.html">24</a><a href="闺媛典闺节部_page25.html">25</a><a href="闺媛典闺节部_page26.html">26</a><a href="闺媛典闺节部_page27.html">27</a><span class="current-page">28</span><a href="闺媛典闺节部_page29.html">29</a><a href="闺媛典闺节部_page30.html">30</a><a href="闺媛典闺节部_page31.html">31</a><a href="闺媛典闺节部_page32.html">32</a><a href="闺媛典闺节部_page33.html">33</a><span>...</span><a href="闺媛典闺节部_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
