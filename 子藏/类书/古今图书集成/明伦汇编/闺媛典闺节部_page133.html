<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 133 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 133 页/共 268 页</h1>
    <div class="content">按歙县志程氏潘惠德妻夫亡养姑抚子劳苦终身卒年八十有九　　汪文&#妻吴氏
按歙县志吴氏信行汪文&#妻年二十六夫亡无子鞠从子以绍夫嗣年六十三卒　　鲍嗣业妻黄氏
按歙县志黄氏棠樾鲍嗣业妻夫亡氏年十九抚遗腹子存仁甘贫守节凡六十五年终　　吴以道妻罗氏
按歙县志罗氏溪南吴以道妻年三十而寡苦节终身卒年六十　　方宣申妻许氏
按歙县志许氏石川方宣申妻宣申没许年二十七守节抚孤孤死抚孙孙又死婿吴一初迎养于家年八十余终　　汪高科妻范氏
按休宁县志范氏林塘范方伯女适竹林生员汪梦鲤遗腹子太学生高科氏念汪祚单弱为夫置妾生三男二女科没抚子女毕婚嫁葬夫及翁姑年七十余卒事闻旌其门　　程生妻汪氏
按休宁县志汪氏后河程生妻夫亡长子四岁次遗腹姑潘寡且老氏事之尽孝姑丧哀毁逾礼抚育遗孤成立年八十三卒有司旌之　　黄廷宪妻汪氏
按休宁县志汪氏西门黄廷宪妻宪客亡汪欲殉念黄氏三世仅有二孤长七龄次三周既窆宪祖兆虚其右以俟己刺纫抚孤历四十八年不易素服长子良栋终身不离母侧有司旌之　　胡尚穆妻汪氏
按休宁县志汪氏方塘女演口胡尚穆妻穆没于京遗孤继文仅四龄氏有身未娩绝粒七日欲死翁文焕泣谕氏素孝乃强起扶柩归舟中产仲子继武守节四十余年而没二子庐墓三年天启间继武伏阙陈情奉俞旨建坊旌表　　汪天赋妻朱氏
按休宁县志朱氏西门汪天赋妻夫亡守节有司旌之许国公为之传　　金致中妻汪氏　　　王以泽妻朱氏
　　范柱妻吴氏　　　　王以襄妻胡氏
　　苏应时妻叶氏　　　邵一本妻夏氏
　　汪文浩妻陈氏　　　汪滚妻金氏
　　汪校妻叶氏　　　　汪鸣鹤妻程氏
　　黄楚妻张氏　　　　朱廷楠妻吴氏
　　夏敝妻汪氏　　　　闵一贯妻程氏
　　汪时芳妻苏氏　　　程惟寓妻查氏
　　汪进妻金氏　　　　张岩铜妻王氏
　　汪守诚妻伊氏　　　金维嵩妻汪氏
　　杨义郎妻汪氏　　　吴钦妻汪氏
　　汪守训妻程氏　　　邵一致妻金氏
按休宁县志已上二十四妇俱夫亡守节事实无考　　黄如槐妻汪氏按休宁县志汪氏竹林女适居安黄如槐甫八月而寡年十八抚遗腹子苦节五十四年　　朱松妻汪氏
按休宁县志汪氏北门朱松妻夫亡抚三岁遗孤成立为北京卫经历赠氏孺人　　汪步云妻吴氏
按休宁县志吴氏邑人汪步云妻夫亡子夭守节终身卒年七十余郡县旌表　　金一言妻汪氏
按休宁县志汪氏金一言妻早寡苦节养姑训子梦龙成立梦龙事母孝尝割股以疗母疾氏卒年八十一　　汪氏女
按休宁县志汪氏女石田人许字上溪口戴有时时死其父一贞年八十余女往供妇职备极艰苦至躬涤&#牏甘心焉年六十二卒　　鲍先义妻吴氏
按休宁县志吴氏遐塘女适焦充太学生鲍先义年十六织以供孝养夫没长子文运甫六岁次文魁四龄氏勤苦抚之成立至老不倦年六十三卒邑令表其门　　吴廷科妻董氏
詹氏
吴氏附

按宣城县志董氏吴廷科妻夫亡氏年二十四抚子思仁长娶詹氏生孙中奇仁没詹年二十三与姑共终守同时王仲文妻吴氏亦少寡抚子家相家柱家祯等皆成立以寿终三寡并天启四年巡按御史郭增光疏题诏旌表　　高一镗妻梅氏
按宣城县志梅氏高一镗妻夫亡守节年八十一旌表　　詹应枢妻马氏
按宣城县志马氏年十九归詹应枢三年夫病脔股和药告天请代夫亡子方乳翁姑六旬事育艰苦子希尹长补诸生年七十三终天启三年建坊旌表　　徐诏妻张氏按泾县志张氏徐诏妻年十九夫亡仅一女抚之长适诸生赵初氏矢志苦守终身不二　　章文效妻萧氏
按泾县志萧氏名恩清太学生章文效妻年二十三夫亡苦志守节六十年县令旌之　　萧思惺妻翟氏
按泾县志翟氏名招秀年二十适萧思惺四载惺亡子幼翁姑俱老二叔并未长成未几子夭翁姑相继没氏择地营葬抚二叔持门户数十年以所遗产分授二叔而卒　　沈一统妻左氏
按泾县志左氏名柳贞邑民沈一统妻年三十孀居　闺节部列传一百二
　　明九十七
　　杨节妻张氏
按桐城县志张氏杨节妻居常习列女传内则诸篇节年十九亡无子舅姑以节从子士良为之后张抚之及长家贫固守穷节虽室卑隘&#然如无人焉年七十三卒　　何思美妻胡氏
按桐城县志胡氏何思美妻年二十二夫亡守贞茹荼抚孤五十载以寿终　　孙祚远妻吴氏
按桐城县志吴氏孙祚远妻夫死哭泣失血抚一女不育以悲&#死　　潘奕三妻应氏
按广德州志应氏潘奕三妻忠义里人宋衰时官军渡河奕三九世祖尝具牛酒犒军督军者题其坊曰忠义里应年二十归奕三二十三生一女二十四而奕三亡姑悯其少命之嫁应曰再嫁非妇行吾宁死不辱吾门姑曰汝无儿焉守曰有儿则守无儿则嫁我志云何姑曰富而守节易如窘何曰纫纑可以裳衣摘蔬拾薇可以果腹吾甘焉姑不能夺顷之其母亦言嫁如姑应拊膺曰天乎乾坤茫茫独不能容吾身必欲使我委身沟壑母赧然出于是不复更议应事姑孝姑死哭几绝非有故不出阃邻妇罕识其面年九十一双瞳&#然行弗曳杖　　姚一伟妻王氏
按广德州志王氏庠生姚一伟妻伟早世子召南甫二月嚙指誓不更嫁拮据延师教子早列黉序　　宗光业妻昝氏按广德州志昝氏宗光业妻夫亡孀苦不移年八十课子及孙俱列庠序县令旌之　　任之杰妻岑氏
按广德州志岑氏庠生任之杰妻青年失俪皓首归贞尝刲股以疗姑疾教子九鼎为诸生天启丙寅县令旌表　　董宾妻翁氏
按苏州府志翁氏吴江人董宾妻年二十五而寡守节五十年天启二年旌表　　张定安妻王氏
按苏州府志王氏嘉定人张定安妻年二十而寡教子娄孙成立守节五十余年天启二年旌表　　徐应时妻诸氏
按苏州府志诸氏昆山人徐应时妻年二十九时亡氏矢志不更嫁苦守终身　　顾祖武妻叶氏
按苏州府志叶氏吴江人顾祖武妻年十九夫亡妾遗腹生一女叶抚若己出及长撤己奁嫁之教嗣子世第游黉序守节四十七年天启三年旌表　　倪必裕妻徐氏
按苏州府志徐氏吴县人倪必裕妻天启四年旌表事实无考　　李旦妻黄氏
按苏州府志黄氏吴江人李旦妻旦亡氏年二十二家贫子暹幼继姑逼改嫁黄欲刎颈乃止守节五十五年天启四年旌表　　余永思妻陆氏
按苏州府志陆氏长洲人嫁吴邑诸生余永思思亡氏凭棺恸绝复苏善承姑意诲长子浑登贤书孙之益为提学疏闻旌表　　沈晔妻赵氏
按苏州府志赵氏嘉定人沈晔妻年二十八而寡家贫纺绩以供朝夕抚二孤长大忠次大志弟兄先后刲股以愈母疾天启五年表其闾　　顾天爵妻陆氏
按苏州府志陆氏吴县人顾天爵妻年二十七而寡家贫姑讽改适不从抚襁褓孤达科成立生孙言亲为鞠育训诲及成皆克孝养天启六年旌表　　王甘节妻支氏
按苏州府志支氏昆山人太学生王甘节妻甘节幼病瘵支每祈天请代及节亡支年二十七抚六岁孤家柱局处小楼纺织自给家柱长有文望为州学生又不遇而没支又抚其孙十年卒年七十七天启六年旌表　　迮应中妻李氏
按苏州府志李氏吴江人迮应中妻年十七夫亡无子事姑孝茹斋守节五十三年天启元年旌表　　顾两疏妻庄氏按长洲县志庄氏文学顾两疏妻御史宗孟母也两疏早逝氏奉养衰舅甘脆愈旨身亲织佐孤儿读书秉训最严尝课诵至夜分不休故宗孟丱角即有文名按臣采其事入告天启乙卯旌表己未宗孟成进士自县令历官侍御史母时时以勤慎廉洁教之有小失即令长跪不命之起不起天启庚申宗孟乞归养奉母终其身　　陈三锡妻杜氏
按长洲县志杜氏诸生陈三锡妻三锡为太史仁锡从弟力学早夭氏布衣茹素历冰霜五十余年天启中旌表旧有坊在葑水探花第东　　汪大训妻程氏
按长洲县志程氏汪大训妻副使廷柱母大训早夭氏幼习家训教其子学二程之学遂成进士天启中以节闻旌其闾　　徐氏女
按长洲县志徐氏女年十六许字袁应龙未嫁而应龙没女矢志不嫁媒氏以改聘讽之辄赴井求死家人力救免苦守五十年邑令江盈科贤之为作徐贞女解　　张鸾妻俞氏
女
附

按长洲县志俞氏张鸾妻世居彝林山北洪武初水部郎适旧址也鸾出遇巨蛇横道锄杀之婴疾早亡时氏年二十七子文五岁女关清八岁计保门祚矢节抚孤族人攘其居氏引子女从田畔畚土筑基结茆而处以绩度日邻舍不通音问偶嫡叔过语取所绩绳&#少坐去氏以为污就水滨屡涤之其洁身饬行类非恒有抚孤成立年七十二卒关清幼许字中表某年十四闻某死倭难女截发茹素侍母守贞年六十三卒天启间学使熊廷弼并旌之　　王莘臣妻何氏
按吴江县志何氏通判王授子莘臣妻臣亡何年二十一无子抚嗣孙洪石为诸生洪石尝述其平生大概食不茹荤衣不绵帛持身凛凛五十七年如一日也言讫辄痛哭　　周武妻顾氏
按吴江县志顾氏年十五适同里周武未一年武亡誓以身殉亲族力护之月余始饮食家贫教嗣子力学贞静纯一始终无间天启末年卒年七十有五　　王以明妻沈氏按吴江县志沈氏副使曾孙女年十八归王以明九月以明死无嗣家贫依母以居以明弟章亦未有子沈氏每以此恸哭已而章生子洪祉沈年四十遂以祉为以明后以明属纩时以寸楮作书遗其甥沈氏得而囊之纫以为佩览之辄泪下垂四十年以囊授洪祉曰此而父书也天启中巡按饶京上闻旌表岁给粟帛优恤之　　乔懋绩妻陆氏
按松江府志陆氏邑庠生乔懋绩妻年二十七夫亡形容毁瘠强食以承姑欢姑没殡葬皆出己力年六十二终　　徐止礼妻陆氏
按松江府志陆氏徐止礼妻华亭人年二十九夫亡尽力营葬守节四十七年抚子昌贻成立为诸生天启三年奉旨旌表　　何三德妻唐氏
李
氏附

按松江府志唐氏何三德妻年三十夫亡长子万化方十岁次子万仞八岁氏矢志抚孤教之成立万化举天启壬戌进士疏陈母节诏旌表后万化为福建提学副使进封太恭人年八十卒万仞妻李氏年二十九而寡自投于河姑救之劝勿死遂与姑共守年五十九卒崇祯乙亥巡按上其事诏建坊旌之　　姚炜妻胡氏按上海县志胡氏生员姚炜妻天启元年巡按御史赵绂旌其门事实无考　　孙可久妻顾氏
按上海县志顾氏孙可久妻年二十一夫亡苦守七十年天启中题请建坊旌表　　徐奎生妻丁氏
按上海县志丁氏生员徐奎生妻年二十四夫没无子誓以身殉父母泣阻之苦节四十余年有司旌其门　　朱有智妻徐氏　　　唐之益妻潘氏
　　陆伯达妻张氏　　　夏旭初妻严氏
　　侯逢嘉妻沈氏　　　龚至钦妻乔氏
　　朱与枚妻姚氏　　　唐植慧妻张氏
　　凌彦林妻金氏　　　周萼怀妻张氏
　　马淘妻王氏　　　　周仁甫妻黄氏
　　陶恺妻张氏　　　　张云蛟妻沈氏
　　陆含淳妻严氏　　　黄有章妻倪氏
　　闵君卿妻俞氏　　　俞维贤妻陶氏
　　周元浩妻姚氏　　　赵锡祚妻乔氏
　　王达妻金氏　　　　何永言妻丁氏
　　乔从毅妻张氏　　　顾翔妻沈氏
　　瞿之璧妻沈氏　　　赵国绅妻姚氏
　　张嗣锡妻潘氏　　　吴弘道妻赵氏
　　彭尔升妻朱氏　　　徐文炽妻张氏
　　龚&#达妻邬氏　　　杜尔柔妻高氏　　洪功臣妻程氏　　　俞纲妻吴氏　　秦少山妻赵氏　　　丁国祚妻龚氏
按上海县志已上三十六妇仅存姓氏
　　孙章甫妻龚氏
曹
氏附

按武进县志龚氏孙章甫妻天启丙寅年二十六而寡因家贫挈二子归父母家晨兴夜作惟刺绣蚕织以课子自给尺布斗米耻贷于人姑年老常脱簪珥馈甘旨姑没鬻侍婢以葬长子始为诸生病没媳曹氏年三十三无子女秉节如姑妇姑更相劝勉左挟丝麻右持箴管率先督课布衣蔬食以终其身龚苦节五十三年年七十有九曹守二十六年姑亡哀毁过情未除服而死年五十八　　钮陛妻徐氏
按武进县志徐氏钮陛妻年二十三夫亡苦节五十年天启间旌表　　张履和妻王氏
按武进县志王氏张孝廉履和妻夫病两次割股不救守节三十五年抚孤成立天启间坊表　　陶良知妻刘氏
按武进县志刘氏陶良知妻年二十三夫亡守节六十余年卒　　董言策妻姚氏
按武进县志姚氏董言策妻天启间巡按王梦蛟题请旌表建坊大学士吴中达书额事实无考　　许邦利妻章氏
按武进县志章氏宜兴人马迹山小墅许邦利妻邦利为诸生年二十四岁而没氏年十九矢志守节贫约终身年八十八　　张氏女
按无锡县志张氏女幼许字陆亨亨死女年十三誓不再嫁谢铅华饭蔬食事父及继母历六十余年天启间建祠九龙&#坊侧　　翟应南妻钱氏
按无锡县志钱氏翟应南妻应南挈家游京师而没一子仅三月钱奉姑抱子间关二千里扶榇而还姑死道中及抵家翁又死钱欲自裁念三丧未妥黾勉襄事守之终身天启间旌表　　嵇兆和妻尤氏
</div>
    <div class="pagination">
<a href="闺媛典闺节部_page132.html">上一页</a><span>...</span><a href="闺媛典闺节部_page128.html">128</a><a href="闺媛典闺节部_page129.html">129</a><a href="闺媛典闺节部_page130.html">130</a><a href="闺媛典闺节部_page131.html">131</a><a href="闺媛典闺节部_page132.html">132</a><span class="current-page">133</span><a href="闺媛典闺节部_page134.html">134</a><a href="闺媛典闺节部_page135.html">135</a><a href="闺媛典闺节部_page136.html">136</a><a href="闺媛典闺节部_page137.html">137</a><a href="闺媛典闺节部_page138.html">138</a><span>...</span><a href="闺媛典闺节部_page134.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
