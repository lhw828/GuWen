<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 167 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 167 页/共 899 页</h1>
    <div class="content">　　汉
　　开章
按史记淮南厉王长传大夫但士伍开章等七十人与棘蒲侯太子奇谋反　　宋
　　开赵
按尚友录赵武功大夫英州刺史尝取肝救父诏曰开赵昔忠于国今孝于亲特转团练副使　　明
　　开济
按明外史开济传济字来学洛阳人元察罕帖木儿辟掌书记洪武初以明经举授河南府训导入为国子助教以疾罢归训徒里中十四年御史大夫安然荐济博通经史有吏治才召试刑部尚书逾年为真济以综核为己任数月间滞牍一清帝大以为能济敏慧有才辩凡国家经制田赋狱讼工役河渠事众莫能裁定济一算画即有条理品式可为世守以故帝益信任数被顾问兼预他部事人以是忌之谤议滋起济机深好以法中伤人帝尝切责寻令郎中仇衍脱囚死为狱官所发济执狱官毙之御史陶垕仲等发其事帝怒下狱弃市

　杯姓部列传
　　汉
　　桮育
按汉书律历志元凤三年太史令张寿王言黄帝至元凤三年六千余岁安陵杯育治终始言黄帝以来三千六百二十九岁不与寿王合

　咍姓部列传
　　明
　　咍左
按奇姓通左弘治中光州举人任平乡教谕


　魁姓部列传
　　明
　　魁伦
按万姓统谱伦登州莱芜县人贡生景泰二年任浙江黄岩县主簿

　槐姓部列传
　　唐
　　槐元忠
按姓氏急就篇唐有槐元忠
　　槐广
按奇姓通广唐人见韦苏州诗
　　槐承荣
按万姓统谱承荣唐人
　　槐公俭
按万姓统谱公俭唐人
　　宋
　　槐京
按郑樵通志宋朝有尚书郎槐京
　　明
　　槐寅
按续文献通考寅福清人都指挥
　棓姓部汇考
郑樵通志
　　平声
棓氏音裴


　裴姓部列传三
　　后梁
　　裴迪
按五代史裴迪传迪字升之河东闻喜人也为人明敏善治财赋精于簿书唐司空裴璩判度支辟为出使巡官都统王铎镇滑州奏迪汴宋郓等州供军院使铎为租庸使辟租庸招纳使梁太祖镇宣武辟节度判官累迁太常卿太祖即位召拜右仆射告老以司空致仕卒于家　　后唐
　　裴约
按五代史王彦章传彦章同时有裴约者潞州之牙将也庄宗以李嗣昭为昭义军节度使约以裨将守泽州嗣昭卒其子继韬以泽潞叛降于梁约召其州人泣谕众皆感泣梁遣董璋率兵围之约与州人拒守梁兵破泽州约见杀　　后晋
　　裴&#
按五代史裴&#传&#字司东河东人也少好学唐光化中举进士拜校书郎拾遗补阙事梁为翰林学士中书舍人事后唐为礼部侍郎改太子宾客以老拜兵部尚书致仕晋高祖时起为工部尚书复以老告拜右仆射致仕卒&#以文学在朝廷久宰相马引孙桑维翰皆&#礼部所放进士也引孙知举放榜引新进士诣&#&#喜作诗曰门生门下见门生世传以为荣维翰已作相常过&#&#不迎不送人或问之&#曰我见桑公于中书庶寮也桑公见我于私第门生也何迎送之有人亦以为当　　后周
　　裴羽
按五代史裴羽传羽字用化父贽羽以一品子为河南寿安尉事梁为御史台主簿改监察御史唐明宗时为吏部郎中与右散骑常侍陆崇使于闽为海风所飘至钱塘是时吴越王钱镠与安重诲有隙唐方绝镠朝贡羽等被留经岁而崇以疾卒后镠遣羽还羽求载崇尸与俱归镠初不许羽以语感动镠乃恻然许之羽护崇丧至京师及其橐装还其家士人皆多羽之义周太祖时为左散骑常侍卒赠户部尚书　　裴坚按十国春秋吴越裴坚字廷实湖州人父光庭累官至中书令有术士张景岁能言休咎辄以纸大书怠字贻光庭不旬日果贬台州刺史大有政声坚幼而明敏善属文及长有知人之鉴事文穆忠逊忠懿诸王多善政条教有方累官礼部尚书中书令拜吴越国丞相广顺二年九月甲寅卒年五十六谥曰文宪　　宋　　裴瑾
按山西通志瑾万泉人仕至永清军节度掌书记干德初转右补阙隶职如故开宝初加上柱国　　裴丽泽
按宋史裴济传济兄丽泽进士及第至右补阙　　裴济按宋史裴济传济字仲溥绛州闻喜人唐相耀卿八世孙后徙家河中济少事晋邸同辈有忮悍者济屡纠其过失被谮出补太康镇将未几谮济者坐法太宗知济可任会即位补殿直为天威军兵马监押及平太原征幽蓟济迎谒陪扈令监军易州契丹攻城不能下以劳迁西头供奉官太平兴国末江表盗起命为巡检迁崇仪副使召还迁崇仪使监戍兵于威卤军涂次镇州夜有贼骑扣城门大呼曰官军至矣州将促守吏开关济遽止之曰此必妄也及旦果有敌兵遁去太宗嘉之迁西上合门使定州都监就加行营钤辖寻知定州淳化初与周莹同判四方馆未几为镇州行营钤辖改四方馆使复知定州徙天雄军钤辖迁客省使复知定州至道二年改内客省使知镇州济在镇定凡十五年威绩甚着召还知天雄军咸平初李继迁叛以济领顺州团练使知灵州兼都部署至州二年谋缉八镇兴屯田之利民甚赖之其年清远军陷夏人大集断饷道孤军绝援济刺指血染奏求救甚急兵不至城陷死之赠镇江军节度　　裴丽正按宋史裴济传济弟丽正进士及第至金部员外郎　　裴庄按宋史裴庄传庄字端己阆州阆中人曾祖琛后唐昭州刺史祖远河东观察支使父全福鄠县令庄以明经登第归宋历虹县尉高陵主簿擢授绛州防御推官端拱初潘美镇真定辟为通判时契丹掠赵深边将无功庄上书以为周世宗诛樊爱能何徽二将遂取淮南克巴蜀愿陛下申明纪律无使玩寇会诏建方田庄复上言虑生事于边鄙上善之淳化三年拜监察御史改三司盐铁判官出为荆湖北路转运使真宗即位迁度支充河东转运使未几移知苏州咸平二年命巡抚江南契丹犯塞命为河北转运使未几徙知宣州会诏百辟上封直言庄条列四事改司封郎中景德初安抚两浙大中祥符初东封改鸿胪少卿六年出知襄州天禧二年入判刑部以疾分司西京郊祀改光禄卿卒　　裴德谷
按宋史裴济传济子德谷虞部郎中
　　裴德基
按宋史裴济传济子德基至如京使
　　裴德丰
按宋史裴济传济子德丰殿中丞
　　裴德舆
按宋史裴济传济弟丽正子德舆为殿中丞
　　裴奂
按宋史裴庄传庄子奂咸平二年进士屯田郎中　　裴稷按宋史裴庄传庄子稷左班殿直合门祗候
　　裴子良
按万姓统谱子良皇佑间知黎州侬智高反声言入南诏犯蜀州人危惧子良能镇抚安堵　　金
　　裴虎山
按金史裴满亨传满亨其先世居辽海祖虎山天辅间移屯东受降城以御夏人后徙居临潢　　裴满达
按金史裴满达传满达本名忽挞婆卢木部人为人淳直孝友天辅六年从蒲家奴追叛寇于铁吕川力战有功熙宗娶忽挞女是为悼平皇后天眷元年授世袭猛安明年以皇后父拜太尉封徐国公皇统元年除会宁牧居数岁以太尉奉朝请九年悼后死无何海陵弒熙宗欲邀众誉扬熙宗过恶以悼后死非罪于是封忽挞为王天德三年薨　　裴忽&#
按金史裴满达传满达子忽&#天眷三年权猛安皇统元年为行军猛安历横海崇义军节度使以后戚怙势赃污不法及留守中京益骄恣忽&#以赃罢天德三年复起为郑州防御使改安国军节度使卒年三十九　　裴满亨
按金史裴满亨传满亨字仲通本名河西临潢府人其先世居辽海后徙居临潢亨性敦敏习儒大定间收充奉职二十八年擢第升为奉御章宗即位擢监察御史内侍梁道儿恃恩骄横亨劾奏其奸迁镐王府尉出为定国军节度副使三迁同知大名府事承安四年改河南路按察副使就迁本路副统军中都西京等路按察使泰和五年改安武军节度使转河东南北路按察使卒于官赠嘉议大夫　　元
　　裴居敬
按山西通志居敬字太简河中人累官云南行省参知政事积学励行家蓄书二万卷卒赠陕西行省参知政事封河东郡公谥宪懿萧为作神道碑　　裴泽民
按山西通志泽民以功授银符领平阳事
　　明
　　裴承祖
按荆州府志承祖长阳人洪武中以异等拜监察御史命同御史张亨等八人署都察院事劾奏武定侯郭勋私蓄家僮擅杀帝命议其罪已而宥之寻出为浙江佥事治狱平允不事苛刻擢江西按察使　　裴琏按荆州府志琏监利人洪武中以明经荐知&#州迁浙江佥事执法不挠被诬褫职起监察御史因平寇功擢河南副使寻改刑部主事历侍郎　　裴冕
按万姓统谱冕山东寿光人由监生洪武二十九年任建宁府知府廉静公勤爱民礼士去后民怀之　　裴祥按山西通志祥夏县人永乐间贡士任工科给事中初天下驿传有马而无驴祥奏为马数少不足用增则伤财费民添设以驴价廉而财省亦足给用文皇可其奏遂命祥巡历酌处后以言事忤旨上方在疾中调同安知县疾愈思之取复谏职而祥卒矣　　裴纶按荆州府志纶字景宜监利人琏之次子永乐十九年进士廷试第三与刘球善尝忤王振振以他事中球罪而厄纶不得朝谒英宗一日顾问曰翰林白面裴纶何在振始不敢加害景泰初外补山东右藩劾罢镇守太监覃广赠礼部尚书谥文禧　　裴斐
按万姓统谱斐字成章渭南人性聪敏好学正统举人授御史立朝有风采出按辽阳将领振肃士卒悦服历按察司佥事　　裴里
按广东通志里字秉彝石康人景泰甲戌进士授户部主事历福建左参议刚直廉介不附权势归日惟图书数卷士论高之　　裴泰
按山西通志泰灵石人景泰丙子举人授博野知县行政一本慈恕岁凶谕富民平粜全活者众修城浚壕民乐趋事升定州知州值王师西征仓卒料理一切咸宜置旌善纪恶簿严缉盗贼弗格者悉擒捕之一方宁谧时大同缺饷部檄令定民京仓挖运即上议紫荆关直抵大同较京师转运为便请借州仓如数输运而以未领京储准本年秋粮之数免其征纳官民两便当道韪其议在博野请祀二程定州改正韩魏公祠其雅重文教类如此　　裴慧
按万姓统谱慧字悟理器宇宏深举止庄重天顺进士历官户部郎中为人笃慎老练称长者历山东左参政　　裴继芳
按山西通志继芳泰子正德辛未进士授工部都水司主事管闸临清时宦竖势焰恣横至临清凌轹官吏益甚继芳即盘验其私船搜获货物入之官漕河肃清官民免害复除户部管粮通州门无私谒运官夙弊一时剔革殆尽廉谨有声着闻朝野以疾乞休　　裴椿按京山县志椿字永年为州庠生尝试高等让廪不受后乡荐正德丙子除长洲教谕有贤声征入为南京户部主事以忧去再补户部累官至延平守卒于官　　裴绍宗
按明外史裴绍宗传绍宗字伯修渭南人正德十二年进士除海门知县武宗南巡受檄署江都事权幸惮之供亿大省十六年入为兵科给事中帝欲加兴献帝皇号绍宗力谏嘉靖二年冬帝以灾异频仍欲罢明年郊祀庆成宴绍宗言之竟得如礼明年以伏阙受杖卒赠光禄少卿　　裴骞
按山西通志骞泽州人正德辛巳进士历官通政司参议终山东副使学博才敏所著有滁阳蓟门等集　　裴镒按清流县志镒字厚卿制行直方慷慨轻利以子贵累封都宪赠尚书享年七十有九　　裴绅
按山西通志绅字子书系出闻喜裴度之后元时有泽民者以功授银符领平阳事始定居于蒲遂为蒲人嘉靖戊戌进士授行人擢监察御史督理长芦盐课禽郑尚书仆私贩置之法弹尚书夺俸迄代无私贩者按真定增修紫荆诸关蒙白金文绮之赐按浙江上海防数十事檄臬司问都御史戮平民报首功迁山东提学副使崇实学绝请谒人不得干以私升河南参政补四川擢江西按察使司河南右布政使拜都察院右佥都御史巡抚陕西延绥之警提旅遏其南下宁夏之警拒斩首功八十级以捷闻奏添西安参将以实内地劾忻城伯枉道扰民上命着为令征还忻城伯惧自杀寻以山东提学怨家中飞语听调归里五年卒年五十有五赐祭一坛　　裴宇
按山西通志宇泽州人嘉靖辛丑进士官翰林历任礼部尚书谦冲邃养所著有内山稿　　裴云鹏
按无锡县志嘉靖丙辰夏倭至焚掠云鹏与乡勇御贼死之　　裴化
按江西通志化字子韫贵溪人嘉靖间任华亭县巡检倭入寇化率兵御死之时政和县丞徐九经九思从弟也亦以城陷骂贼死　　裴天佑
按万姓统谱天佑&#榆人嘉靖进士历大理寺少卿　　裴应章按清流县志应章以进士由行人给谏历开府陟南大司空再起南太宰初为大行两奉使辽迨给事吏科画善后六事条上之迁长兵垣值事势方张寇数入犯应章所奏制驭悉中机宜江陵张居正当国应章皆与江陵左忤贰冏卿上给官防严举劾戒侵克核奇养诸事郧卒辱抚臣将为乱应章被命驰谕乱卒自缚自郧入为少司农后请归养神宗即位起应章为少宰已请归葬得疾力辞南司空命屡疏不允乃强赴寻乞归未几南铨命复下累征恳辞卒赠太子少保遣官营葬谕祭　　裴德泽
按江西通志德泽贵溪人由进士庶吉士改授侍御史服食简约如寒素出巡福建风裁大着后以言事谪交趾居三年遂弃官归　　裴赐
按山西通志赐稷山人隆庆辛未进士授兵部主事镇山海关转车驾会上谒陵从大司马扈跸欲辇金共事尚书不可辄辇金以行抵昌平上命犒师计数千金猝办人惊异之迁职方有大珰干以私馈金怒斥去庚辰例当典春闱江陵为其子预授以意不应遂易他曹寻出治兵井陉讽言官中以他事谪华州知州不赴归　　裴希度
按太平府志希度号绿野建阳卫世袭指挥佥事时承平久袭荫多蹈纨&#习希度独喜读书精骑射动以古名将自负由把总积功升临清参将调四川松潘升狼山副总寻晋福建总兵郑之龙兄弟据海为窟宅横行沿海州郡无宁日素惮希度威名乃乞降希度抚之授副总衔出入幕下而其弟之彪之虎势孤地方赖以安　　裴头陀
按延平府志头陀尝以铁履渡江来居栟榈山剪荆棘结草庐趺坐其中座侧石窍日涌米二升以赡之客至则增今窍犹存后人凿而大之米不复出矣
　模姓部列传
　　宋
　　模道成
</div>
    <div class="pagination">
<a href="氏族典卷诸姓部_page166.html">上一页</a><span>...</span><a href="氏族典卷诸姓部_page162.html">162</a><a href="氏族典卷诸姓部_page163.html">163</a><a href="氏族典卷诸姓部_page164.html">164</a><a href="氏族典卷诸姓部_page165.html">165</a><a href="氏族典卷诸姓部_page166.html">166</a><span class="current-page">167</span><a href="氏族典卷诸姓部_page168.html">168</a><a href="氏族典卷诸姓部_page169.html">169</a><a href="氏族典卷诸姓部_page170.html">170</a><a href="氏族典卷诸姓部_page171.html">171</a><a href="氏族典卷诸姓部_page172.html">172</a><span>...</span><a href="氏族典卷诸姓部_page168.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
