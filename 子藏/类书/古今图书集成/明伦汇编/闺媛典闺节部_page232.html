<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 232 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 232 页/共 268 页</h1>
    <div class="content">　　按济南府志赵氏海丰人诸生王璇妻年十八　　夫亡无子抚伯氏子为嗣长娶武氏又亡遗一　　子姑媳共抚之成人　　崔整妻张氏
妇孟
氏附

　　按济南府志张氏乐陵人崔整妻生一子尚幼　　整病亡氏以死自誓孝事舅姑及舅姑相继殁　　以礼葬子朝进又早丧妇孟氏亦守节如姑或　　探之氏骂曰我变节何颜复见姑耶卒不渝志　　马全妻郑氏妇荣
氏附

　　按济南府志郑氏乐陵人马全妻全死郑以节　　自誓年八十八终次子禄妻荣氏年二十而寡　　无子苦节不嫁邑令表其门　　李蒙妻韩氏
妇王
氏附

　　按济南府志韩氏沾化人李蒙妻年二十寡居　　抚孤子逊入邑庠逊娶王氏甫二载亦殁王年　　二十复抚其四月孤自强纺绩攻苦以给俯仰　　教强亦成诸生有司表其门　　孙鲁妻解氏
妇杨
氏附

　　按济南府志解氏沾化人孙鲁妻少寡有贤声　　抚其子业儒读书补廪生无何业儒亡妻杨氏　　亦守节奉姑以孝闻抚其子苖亦为诸生　　孟继尧妻牛氏妇王
氏附

　　按济南府志牛氏蒲台人孟继尧妻尧早亡氏　　年十九抚遗腹子士讲成立士讲娶王氏又早　　丧王年十九抚遗腹子纯事姑终老　　曾明昌妻孙氏
妾褚
氏附

　　按济南府志孙氏阳信人贡士曾明昌妻夫亡　　无出与妾褚氏立从子收为嗣收长善病数濒　　于死历兵火灾荒艰苦备至褚寡时年二十四　　孙为河曲县令瀛女事姑以孝闻　　李棻妻张氏
　　按济南府志张氏长山人难荫生李棻妻夫亡　　无出抚侧室二子斯洵斯绪如己生及长俱入　　邑庠　　谢子鲁妻王氏
　　按济南府志王氏长山人两浙运判锡域女适　　临淄谢子鲁年二十三鲁亡氏无出抚侧室四　　子与遗腹俱成立邑令表其门　　王与鼒妻骆氏
　　按济南府志骆氏商河人诸生王与鼒妻夫没　　氏年二十生子价甫一月姑悯其少令他适氏　　曰吾分一死以姑在不敢死子幼不忍死耳他　　复何言奉姑抚孤备尝艰苦姑没殡葬如礼教　　子成名士康熙间旌表　　丁启震妻马氏
　　按济南府志马氏阳信人丁启震妻夫年五十　　马归未二载夫亡氏年二十余纺绩自给三十　　四年而卒　　孙世良妻李氏
　　按济南府志李氏长山人邑庠生孙世良妻年　　二十夫亡守节四十余年康熙间建坊　　李修身妻郝氏
妇房
氏附

　　按济南府志郝氏新泰人李修身妻顺治初寇　　乱修身遇害子未周岁氏年二十七事舅姑抚　　孤历三十年子崇嘉长娶房氏而崇嘉又没房　　氏抚孤养姑苦节后先如一　　刘燧然妻宋氏
　　按济南府志宋氏泰安人刘燧然妻年二十三　　夫亡守节旌表　　韩焜妻孙氏
　　按济南府志孙氏淄川人韩焜妻邑庠生孙琥　　女幼丧母早适韩韩亡氏年十九遗孤维霖未　　周岁明季家中落氏恒依父家毁容纺绩矢志　　抚孤成立拮据娶妇见四孙年六十六卒　　张体豫侧室郭氏　　按济南府志郭氏淄川人增生张体豫侧室生　　子如曾及二女皆幼夫病革召氏嘱曰子弱　　女今以相托幸勿负我氏泣诺及夫亡氏年二　　十六营葬毕延师教子嫁女娶妇悉成礼曾偶　　旷学氏怒曰吾茹荼数年守汝汝将为荡子耶　　杖之曾惧力学食饩于庠氏年六十余终　　薛欢妻张氏　　按济南府志张氏淄川薛欢妻庠生希愈祖母　　长山张为观女夫早亡遗孤四岁当岁大饥尽　　卖衣物以葬内外无亲家贫如洗或谕改适辄　　正言斥去会城陷氏伏蓬蒿中搜掠五次不得　　势迫投井旋救出一日同众妇出汲忽烟火冲　　天墙屋倾圯众妇压死殆尽独氏无恙官军欲　　携其子去氏以孤孀泣告军怜而释之干戈扰　　攘中母子得全人谓苦节所感平居茹素奉佛　　恬静寡言勤俭持家六十年如一日年八十一　　终　　王泮继室殷氏
　　按济南府志殷氏淄川人王泮继室年二十五　　夫亡遗三女一子伯叔俱避祸去乡氏孤孑无　　依庚寅岁饥田庐如洗三旬九食织纴养子女　　三十余年婚嫁举毕年五十八无疾而逝　　韩广居妻王氏　　按济南府志王氏淄川庠生韩广居妻夫亡氏　　年二十六与姑刘相依为命教其子维绪为诸　　生事姑奉养笃摰姑病亲视汤药三年昼夜不　　少怠姑没哀毁不欲生邻里劝解曰儿尚幼教　　之成人始慰姑志也乃勉进饮食乡里莫不称　　孝　　丁郕妻吕氏
　　按济南府志吕氏淄川人诸生丁郕妻年十八　　夫亡子未周父母欲嫁之不从教子入庠家日　　贫子寻丧又苦抚两孤孙成立年七十终　　刘应蛟妻胡氏　　按济南府志胡氏淄川人诸生刘应蛟妻廪生　　振元母年十九夫亡振元甫三月蛟性孝友有　　文名氏姑高氏从祀乡贤高捷妹读书知大义　　赋哭儿诗十首示妇氏苦守衣食不给严冬无　　炉火姑尝名其室曰冰房岁歉高就养女家会　　大雪遥望涕泣曰冰房中寡妇孤儿奈此夕何　　使人探之则以榆皮和&#而食振元就外傅晡　　时归啼饥氏掇野荠啖之甲申寇至氏潜率女　　婢凿一洞炉其洞口而人不知察寇至匿姑及　　子女其中举家得全振元长能读书食饩氏年　　七十六邑令表其门　　宋忠妻李氏
　　按济南府志李氏淄川人宋忠妻李茂公女年　　十七适宋克尽妇道越二年夫亡遗孤方二岁　　氏每欲自尽家人救免劝曰尔死姑谁养子谁　　哺自是毁容垢面纺绩自给养姑抚孤苦节四　　十余年邑令旌表　　冯明登妻蒋氏
　　按济南府志蒋氏淄川人冯明登妻夫亡姑早　　逝翁八十余岁病卧呻吟饮食起居氏昼夜扶　　掖十余年不懈年七十余终　　李弘仁妻王氏
　　按济南府志王氏淄川人李弘仁妻年二十二　　夫亡子开平甫六岁氏矢志苦守五十九年如　　一日年八十一卒　　张敬胜妻袭氏
　　按济南府志袭氏淄川庠生张敬胜妻年十八　　而寡子方二十一日氏矢志苦守奉姑抚孤备　　历艰辛四十二年　　傅圣瑞妻王氏
　　按济南府志王氏傅圣瑞妻武定州人年未二　　十夫亡子女俱无矢死无二奉孀姑益谨抚幼　　侄犹己出艰辛一世教两侄俱入庠傅氏一门　　老幼存亡皆赖之　　张宿龙妻庞氏
　　按济南府志庞氏张宿龙妻滨州人年二十五　　夫亡家贫无子纺绩养姑守节二十八年康熙　　二十八年奉旨旌表
　　王乔龄妻张氏
　　按济南府志张氏王乔龄妻利津人年十九夫　　亡一子在抱寻经变乱功服以内之亲无有存　　者茕茕一身于积尸中求一家遗骨殡殓之五　　十年苦节自矢虽垂白如处子云　　钱&#妻耿氏
张
氏附

　　按济南府志耿氏新城人钱&#妻年二十夫亡　　无子誓不再嫁其侄龙亦早殁侄妇张氏事耿　　以孝耿抚张以慈姑妇相依为命耿年九十七　　张亦寿终　　李岳甫妻徐氏
女
附

　　按济南府志徐氏禹城人诸生李岳甫妻岳甫　　以不中恚忿死徐年二十余止遗二岁女誓不　　二天抚女长遣嫁亦早寡女曰母昔以我故守　　节我今独丧节辱母乎遂母女相依同老　　杨光庭妻房氏　　按济南府志房氏泰安人诸生杨光庭妻年二　　十四夫亡守节康熙间建坊　　安御妻房氏
　　按济南府志房氏泰安人诸生安卸妻年二十　　六夫亡守节康熙间建坊旌表　　范养甲妻陈氏
　　按济南府志陈氏泰安人诸生范养甲妻年二　　十七夫亡守节康熙间旌表　　马印昌妻魏氏
　　按济南府志魏氏阳信人马印昌妻庠生敦素　　女生子弥月夫死氏年十五抚三世遗孤日与　　嫡母刘庶祖母徐纺绩积劳成病而死　　王嶙妻周氏
　　按济南府志周氏王嶙妻阳信人年二十六夫　　亡抚子及幼弟口授章句稍长令就外傅夜复　　篝灯课之后同入邑庠有文名　　齐含美妻张氏
　　按济南府志张氏阳信人齐含美妻庠生献赋　　女生子十月夫亡氏年十八治家严整课子诵　　读子不释卷母不停针乡人称母师云　　林万春妻王氏
　　按济南府志王氏利津人儒士林万春妻年二　　十四夫亡守节上无翁姑下鲜兄弟长子彬四　　岁次麓方周家贫甚又值奇荒勤苦易食教子　　鸡鸣课读两子俱成立有声康熙间旌表　　李芳妻赵氏妇楚
氏附

　　按济南府志赵氏肥城人李芳妻年十六芳殁　　氏号泣欲死翁姑以其有身劝止逾数月生子　　名邦用教成补增广生娶楚氏二年邦用亡楚　　亦遗孕生子维熊赵与楚纺绩自给孤苦万状　　维熊年二十四又夭楚亦没赵年逾七十茕茕　　孑立邑令旌之　　段旺妻孙氏
　　按济南府志孙氏淄川段旺妻年二十一夫亡　　子方七月家贫孝养舅姑不缺甘旨自食糠&#　　野菜而已年七十余终教子孙俱成立　　赵明征妻杨氏
　　按济南府志杨氏历城人孝廉赵明征妻年二　　十五夫亡氏号哭将从夫地下念舅姑垂白无　　依乃矢志苦节教二子长于京举辛酉孝廉次　　于蕃食饩于庠孀居六十年康熙间事闻建坊　　旌表　　何觉妻罗氏
　　按济南府志罗氏德州人庠生何觉妻觉明末　　北游不返罗年二十九子允抡甫三月冰蘗自　　矢孝事孀姑教子成立寿六十余终　　牛可麟妻刘氏
　　按济南府志刘氏海丰人牛可麟妻刘多闻女　　年二十八夫亡遗三子皆幼矢志抚孤五十年　　食贫苦作以寿终　　赵养泰妻梁氏
　　按济南府志梁氏德州人处士赵养泰妻年二　　十七夫亡守节辛勤训子纺绩佐读每至半夜　　长子景星举孝廉官通判次子其星成进士官　　县令季子台星诸生氏年八十五旌表　　任明翰妻谢氏
　　按济南府志谢氏德州人庠生君前女儒士任　　明翰妻年十九归明翰未三月夫亡氏号痛不　　食欲以身殉以舅姑在堂子方在腹强之复食　　事亲抚孤三十五年康熙间题请建坊　　王秉权妻胡氏
　　按济南府志胡氏武定州人王秉权妻夫亡氏　　恸绝复苏者数姑谕之曰汝欲从夫泉下奈此　　呱呱子何乃闭户纺绩课子事姑终身子履庆　　弱冠入庠　　劳子稷妻李氏
　　按济南府志李氏阳信人劳于稷妻归三载夫　　亡氏年十九殚心竭力事继姑以孝闻坚贞自　　守十余年为夫立后竟以忧死　　何鸣皋妻安氏
女
附

　　按济南府志安氏泰安人诸生何鸣皋妻安第　　女年二十一夫亡誓欲从死姑以遗腹谕之已　　而产女氏蓬首垢面养姑抚女及笄赘婿李鹤　　龄亦早丧姑没氏与女形影相吊苦节着闻旌　　表　　徐秀郎妻李氏
妾李
氏附

　　按济南府志李氏新泰人徐秀郎妻诸生化溥　　嫡母年二十余夫没氏与妾李氏抚棺握手痛　　哭几殆俱欲相从地下念化溥仅二岁强起抚　　之成名年皆七十余卒　　杨雷妻刘氏
张
氏附

　　按济南府志刘氏莱芜人杨雷妻年二十夫亡　　家贫止一子在襁褓甘心苦守四十余年雷弟　　电妻张氏亦早寡苦守如刘　　纪大坤妻于氏
　　按济南府志于氏利津人庠生遇春女副宪曾　　孙纪大坤妻少丧夫矢死事舅姑亲操井臼勤　　纺绩以供甘旨姑殁奉继姑亦然训子教孙俱　　成立康熙间公举旌表　　李克畅继室陈氏
妾张
氏附

　　按济南府志陈氏临邑人李克畅继室畅病且　　死陈谓妾张曰夫苟不讳汝当他适吾誓不二　　天恨无子可依耳张泣曰妾愿与共之先是克　　畅父思廉没继母改嫁未三月产一男至是陈　　劝夫物色得之年十余岁复姓李名克用畅寻　　丧家日益贫陈志益坚抚克用成立张益敬事　　陈终身无失礼张先卒陈年八十有七终　　王卓妻张氏　　按济南府志张氏蒲台人诸生王卓妻卓死东　　粤氏间关万里扶柩归葬邑令旌之　　亓文扬妻吴氏
　　按济南府志吴氏莱芜人亓文扬妻年二十二　　文扬亡子佐明方三龄姑年六十病笃百药不　　效氏请身代姑僵卧二日竟蹶然起人谓孝感　　课子成立有声诸生间族人待以举火者甚众　　康熙间终年九十七具题旌表　　亓名儒继妻田氏
　　按济南府志田氏莱芜人廪生亓名儒继妻年　　二十一生子玮未期夫亡三日不食继姑任氏　　与前室王氏所遗二子珣琪环泣姑曰倘以身　　殉使老妇无依诸孤失恃尔夫不瞑目矣氏乃　　食事姑至孝教子皆入泮抚前子不异己出琪　　珣事继母亦不异所生康熙间建坊旌表　　何复申妻吕氏　　按济南府志吕氏莱芜人宗智女年十六归何　　未数载夫为土寇所害氏年二十三携两幼子　　避芦苇中闻夫被害孤身往积尸中恸哭收尸　　剪发市棺殡于祖茔抚二孤读书成立四十余　　年如一日康熙间公举旌表　　董奕秀妻张氏
　　按济南府志张氏平原人诸生董奕秀妻总漕　　讷叔祖母贡士调儒母夫早亡孀居五十年巡　　抚旌表　　刘蒙亨妻徐氏
妾张
氏附

　　按济南府志徐氏德州人诸生刘蒙亨妻年十　　九夫亡号恸不食誓死妾张有遗腹劝复食越　　三月生子嘉印徐张并抚之足不逾阃穴窦以　　通薪水躬训嘉印领乡荐张先殁徐年七十事　　闻建坊　　秦士栋妻朱氏
女
附

　　按济南府志朱氏德州人贡士朱时彪女适秦　　士栋生一女而士栋遭乱被掳朱年十九劝更　　嫁氏曰吾人也奈何效禽兽为抚女及笄赘诸　　生于晋泮数年晋泮亡或以女无出当更赘女　　曰母训在耳乃与母同守三十余年母没哀痛　　卧柩侧奉之如生晚依嗣子终老　　张恭妻高氏
　　按济南府志高氏利津人张恭妻年二十九夫　　殁子未周岁勤纺绩五十余年县令给粟二石　　表其门　　王闳妻孙氏
　　按济南府志孙氏淄川人诸生王闳妻夫亡事　　姑韩三十六年养志不怠子启泰官县令两遇覃恩受封年八十无疾而卒　　王席正妻高氏
　　按济南府志高氏长山人王席正妻夫亡抚侧　　室子肇京补邑庠生邑令旌表　　陈文嘉妻解氏
</div>
    <div class="pagination">
<a href="闺媛典闺节部_page231.html">上一页</a><span>...</span><a href="闺媛典闺节部_page227.html">227</a><a href="闺媛典闺节部_page228.html">228</a><a href="闺媛典闺节部_page229.html">229</a><a href="闺媛典闺节部_page230.html">230</a><a href="闺媛典闺节部_page231.html">231</a><span class="current-page">232</span><a href="闺媛典闺节部_page233.html">233</a><a href="闺媛典闺节部_page234.html">234</a><a href="闺媛典闺节部_page235.html">235</a><a href="闺媛典闺节部_page236.html">236</a><a href="闺媛典闺节部_page237.html">237</a><span>...</span><a href="闺媛典闺节部_page233.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
