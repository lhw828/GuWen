<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 197 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 197 页/共 899 页</h1>
    <div class="content">　　驯姓
驯见姓苑
　　纯姓
纯见姓苑
　　匀姓
匀见姓苑
　　滨姓
滨千乘见姓苑
　　豳姓
豳公刘自邰出徙见姓苑
　　旻姓
旻见姓苑
　　民姓
民见姓苑
　　闽姓
闽越王无疆为楚所灭子孙散居闽地因氏焉　　薪姓薪夷姓薪犁之国
　　珍姓
珍州名见姓苑
　　禋姓
禋见姓苑
　　姓
音辰见直音
　　姓
音宾见直音
　　邻姓
邻见姓苑
　　姓
音轸见直音
　　姓
音殷左传遂人四族有氏亦作因
　　潾姓
潾见姓苑
　　溱姓
溱州名见姓苑


　殷姓部列传
　　秦
　　殷通
按汉书项籍传籍叔父梁尝杀人与籍避仇吴中秦二世元年陈胜起九月会稽假守通素贤梁乃召与计事梁曰方今江西皆反秦此亦天亡秦时也先发制人后发制于人守叹曰闻夫子楚将世家唯足下耳梁曰吴有奇士桓楚亡在泽中人莫知其处独籍知之梁乃戒籍持剑居外待梁复入与守语曰请召籍使受令召桓楚籍入梁眴籍曰可行矣籍遂拔剑击斩守梁佩其印绶按注晋灼曰楚
汉春秋云姓殷

　　汉
　　殷嘉
按汉书儒林传京房受易梁人焦延寿授东海殷嘉河东姚平河南乘弘皆为郎博士繇是易有京氏之学　　殷崇
按汉书儒林传尚书有欧阳氏学林宾事欧阳生为博士授梁陈翁生翁生授琅邪殷崇崇为博士　　殷谟按尚友录谟字君长雁门人守节不仕王莽
　　后汉
　　殷亮
按尚友录亮建武中为博士诸儒说经赐席胜者坐之亮重席至八九　　殷丹
按后汉书孟尝传尝会稽上虞人仕郡为户曹史上虞有寡妇至孝养姑姑年老寿终夫女弟先怀嫌忌乃诬妇厌苦供养加鸩其母列讼县庭郡不加寻察遂结竟其罪尝先知枉状备言之于太守太守不为理妇竟冤死自是郡中连旱二年太守殷丹到官访问其故尝具陈寡妇冤诬之事宜戮讼者以谢冤魂丹从之即刑讼女而祭妇墓天应澍雨谷稼以登　　殷参按后汉书黄琬传蜀郡殷参以才行蒙举
　　殷登
按后汉书单扬传熹平末黄龙见谯桥元问扬此何祥也扬曰其国当有王者兴不及五十年龙当复见此其应也魏郡人殷登密记之至建安二十五年黄龙复见谯其冬魏受禅　　魏
　　殷馗
按魏志武帝本纪桓帝时有黄星见于楚宋之分辽东殷馗善天文言后五十岁当有真人起于梁沛之间其锋不可当至是凡五十年而公破绍天下莫敌矣　　吴
　　殷礼
按吴志张温传殷礼者本占候召温乞将到蜀还守尚书户曹郎按礼字往嗣吴
郡云阳人通占候

　　晋
　　殷融
按晋书殷顗传顗祖融太常卿
　　殷羡
按晋书殷浩传浩父羡字洪乔为豫章太守资性介立终于光禄勋　　殷康
按晋书殷顗传顗父康吴兴太守
　　殷师
按晋书殷仲堪传仲堪父师晋陵太守
　　殷茂
按宋书殷景仁传景仁祖茂散骑常侍
　　殷浩
按晋书殷浩传浩字深源陈郡长平人识度清远弱冠有美名三府辟皆不就征西将军庾亮引为记室参军累迁司徒左长史安西庾翼复请为司马除侍中安西军司并称疾不起简文帝时在藩始综万几卫将军褚裒荐浩征为建武将军扬州刺史会遭父忧去职服阕征为尚书仆射不拜复为建武将军扬州刺史遂参综朝权及石季龙死朝廷欲遂荡平关河于是以浩为中军将军假节都督扬豫徐兖青五州军事浩既受命以中原为己任上疏北征许洛将发坠马时咸恶之既而以淮南太守陈逵兖州刺史蔡裔为前锋安西将军谢尚北中郎将荀羡为督统开江西田千余顷以为军储师次寿阳潜诱苻健大臣梁安雷弱儿等使杀健许以关右之任初降人魏脱卒其弟憬代领部曲姚襄杀憬以并其众浩大恶之使龙骧将军刘启守谯迁襄于梁既而魏氏子弟往来寿阳襄猜惧俄而襄部曲有欲归浩者襄杀之浩于是谋诛襄浩既至许昌会张遇反谢尚又败绩浩还寿阳后复进军次山桑而襄反浩惧弃辎重退保谯城器械军储皆为襄所掠士卒多亡叛桓温素忌浩及闻其败上疏罪浩竟坐废为庶人徙于东阳之信安县浩虽被黜放口无怨言夷神委命谈咏不辍但终日书空作咄咄怪事四字而已后温将以浩为尚书令遗书告之浩欣然许焉将答书虑有谬误开闭者数十竟达空函大忤温意由是遂绝永和十二年卒浩后将改葬其故吏顾悦之上疏讼浩诏追复本官　　殷顗
按晋书殷顗传顗字伯通陈郡人也性通率有才气少与从弟仲堪俱知名太元中以中书郎擢为南蛮校尉及仲堪得王恭书将兴兵内伐顗密谏仲堪不从顗遂以忧卒隆安中诏赠冠军将军弟仲文叔献　　殷仲堪按晋书殷仲堪传仲堪陈郡人也调补佐著作郎冠军谢元以为长史厚任遇之领晋陵太守孝武帝召为太子中庶子甚相亲爱以会稽王非社稷之臣擢所亲幸乃授仲堪都督荆益宁三州军事振威将军荆州刺史假节镇江陵仲堪自在荆州连年水旱百姓饥馑其后蜀水大出漂浮数千家以堤防不严降为宁远将军安帝即位进号冠军将军固让不受初桓元将应王恭乃说仲堪推恭为盟主共兴晋阳之举仲堪然之而实不下闻恭已诛王国宝等始抗表兴师遣杨佺期次巴陵忽闻王恭已死刘牢之领北府兵在新亭乃回所镇顷之桓元讨佺期佺期败走还襄阳仲堪出奔酇城为元追兵所获逼令自杀死于柞溪　　殷仲文
按晋书殷仲文传仲文南蛮校尉顗之弟也少有才藻美容貌从兄仲堪荐之于会稽王道子即引为骠骑参军甚相赏待俄转谘议参军后为元显征卤长史会桓元与朝廷有隙元之姊仲文之妻疑而间之左迁新安太守及闻元平京师便弃郡投焉元以为谘议参军元将为乱使总领诏命以为侍中领左卫将军元九锡仲文之辞也元为刘裕所败随元西走至巴陵因奉二后投义军而为镇军长史转尚书帝初反正抗表乞解职诏不许仲文素有名望自谓必当朝政忽迁为东阳太守意弥不平何无忌甚慕之东阳无忌所统仲文许当便道修谒仲文失志恍忽遂不过府无忌疑其薄己大怒思中伤之义熙三年以仲文与骆球等谋反并伏诛仲文时照镜不见其面数日而遇祸　　殷涓
按晋书殷浩传浩子涓亦有美名咸安初桓温废太宰武陵王晞诬涓与晞谋反害之　　殷简之
按晋书殷仲堪传仲堪为桓元所杀子简之载丧下都葬于丹徒遂居墓侧义旗建率私僮客随义军蹑桓元元死简之食其肉桓振之役义军失利简之没阵　　殷旷之
按晋书殷仲堪传仲堪子旷之仕至郯令
　　殷裒
按尚友录裒荥阳令兴学教民民知礼让歌曰荥阳令有异政立学校人易性令吾子孙耻争讼　　殷道叔
按尚友录道叔晋陵太守撰行录三卷
　　殷迪
按万姓统谱迪字仲远太子太傅
　　殷跻
按万姓统谱跻字届青上党太守
　　殷佑
按万姓统谱佑字庆元云阳人擢吴郡太守尝上笺论顾荣功高赠典不称由是荣得加赠　　宋
　　殷景仁
按宋书殷景仁传景仁陈郡长平人也父道裕早亡景仁初为高祖太尉行参军迁宋台秘书郎出补衡阳太守入为洗马转中书侍郎高祖甚知之少帝即位除黄门侍郎寻领射声顷之转左卫将军太祖即位委遇弥厚与王华王昙首刘湛并为侍中以风力局干冠冕一时元嘉三年车驾征谢晦掌留任晦平代到彦之为中领军九年迁尚书仆射刘湛与景仁素善会王弘华昙首相继亡景仁引湛共参政事湛既入以景仁位遇本不逾己而一旦居前意甚愤愤欲倾之十二年景仁复迁中书令湛愈怒议遣人若劫盗者于外杀之上微闻之迁景仁于西掖门外密迩宫禁故其计不行景仁卧疾者五年虽不见上而密表去来日中以十数影迹周密莫有窥其际者收湛之日景仁使拂拭衣冠其夜上出华林园召景仁诛讨处分皆委之代义康为扬州刺史仆射月余卒　　殷穆按宋书殷淳传淳父穆以和谨致称历显官自五兵尚书为高祖相国左长史及受禅转散骑常侍国子祭酒复为五兵尚书吴郡太守太祖即位为金紫光禄大夫领竟陵王师迁护军又迁特进右光禄大夫领始兴王师元嘉十五年卒官时年六十谥曰元子　　殷道鸾按宋书殷琰传琰父道鸾衡阳王义季右军长史　　殷孝祖按宋史殷孝祖传孝祖陈郡长平人也曾祖羡晋光禄勋父祖并不达孝祖少诞节好酒色有气干太祖元嘉末为奉朝请员外散骑侍郎世祖以其有武用除奋武将军济北太守入为积射将军大明初魏寇青州上遣孝祖北援还授太子旅贲中郎将加龙骧将军有战功迁西阳王子尚抚军宁朔将军南济阴太守出为盰眙太守还为虎贲中郎将仍除宁朔将军阳平东平二郡太守又迁济南南郡前废帝景和元年以本号督兖州诸军事兖州刺史太宗初即位四方反叛孝祖率文武二千人还都进号冠军假节使持节都督兖州青冀幽四州诸军事抚军将军时贼据赭圻孝祖进攻之于阵为矢所中死时年五十二追赠散骑常侍征北将军封秭归县侯四年追改封建安县谥曰忠侯　　殷淳
按宋书殷淳传淳字粹远陈郡长平人也少好学有美名少帝景平初为秘书郎衡阳王文学秘书丞中书黄门侍郎淳居黄门为清切下直应留下省以父老特听还家高简寡欲早有清尚爱好文义未尝违舍在秘书阁撰四部书目凡四十卷行于世元嘉十一年卒时年三十二朝廷痛惜之　　殷冲
按宋书殷淳传淳弟冲字希远历中书黄门郎坐议事不当免复为太子中庶子尚书吏部郎御史中丞有司直之称出为吴兴太守入为度支尚书元凶妃即淳女而冲在东宫为劭所知遇劭弒立以为侍中护军迁司隶校尉冲有学义文辞劭使为尚书符罪状世祖亦为劭尽力世祖克京邑赐死　　殷淡
按宋书殷淳传淳弟淡字夷远亦历黄门吏部郎太子中庶子领步兵校尉孝武世以文章见知为当时才士　　殷道矜
按宋书殷景仁传景仁子道矜官至大中大夫　　殷琰按宋书殷琰传琰陈郡长平人少为太祖所知见遇与琅邪王景文相埒初为江夏王义恭征北行参军始兴王浚后军主簿出为鄱阳晋熙太守豫州治中从事史庐陵内史臧质反弃郡奔北皖坐击尚方顷之被宥临海王子顼为吴兴太守以琰为录事参军行郡事复为豫州别驾太宰户曹属丹阳丞尚书左丞少府寻阳王子房冠军司马行南豫州随府转右军司马又徙巴陵王休若左军司马前废帝永光元年除黄门侍郎出为山阳王休佑右军长史南梁郡太守休佑入朝琰仍行府州事太宗泰始元年晋安王子勋反即以琰督豫司二州南豫州之梁郡诸军事建武将军豫州刺史太宗知琰逼迫士人事不获已犹赍诏宥琰罪劝令归降时琰有疾以板为舆与诸将帅面缚请罪并抚宥还京都久之为王景文镇南谘议参军兼少府泰豫元年除少府加给事中后废帝元徽元年卒时年五十九　　殷孚
按宋书殷淳传淳子孚有父风世祖大明末为始兴相官至尚书吏部郎顺帝抚军长史　　殷恒
按宋书殷景仁传景仁子道矜道矜子恒太宗世为侍中降散骑常侍　　殷慧达
按宋书殷孝祖传孝祖封建安县侯从兄子慧达继封齐受禅国除　　南齐
　　殷叡
按梁书殷钧传钧父睿有才辩知名齐世历官司徒从事中郎睿妻王奂女奂为雍州刺史镇北将军乃言于朝以睿为镇北长史河南太守奂诛睿并见害　　殷任按陈书殷不害传不害祖任齐豫章王行参军　　梁　　殷钧
按梁书殷钧传钧字季和陈郡长平人也晋太常融八世孙年九岁以孝闻及长恬静简交游好学有思理善隶书为当时楷法高祖与睿少旧以女妻钧即永兴公主也天监初拜驸马都尉起家秘书郎太子舍人司徒主簿秘书丞受诏料检西省法书古迹别为品目迁骠骑从事中郎中书郎太子家令掌东宫书记顷之迁给事黄门侍郎中庶子尚书吏部郎司徒左长史侍中东宫置学士复以钧为之公事免复为中庶子领国子博士左骁骑将军博士如故出为明威将军临川内史钧体羸多疾闭合卧治而百姓化其德母忧去职居丧过礼昭明太子忧之手书诫喻服阕迁五兵尚书更授散骑常侍领步兵校尉侍东宫寻改领中庶子昭明太子薨官属罢又领右游击除国子祭酒常侍如故中大通四年卒时年四十九谥曰贞子二子构渥　　殷芸
按南史殷钧传钧宗人芸字灌蔬倜傥不拘细行然不妄交游门无杂客励精勤学博涉群书幼而庐江何宪见之深相叹赏天监中位秘书监司徒左长史后直东宫学士省　　殷高明
按陈书殷不害传不害父高明梁尚书中兵郎　　陈　　殷不害
按陈书殷不害传不害字长卿陈郡长平人性至孝居父忧过礼由是少知名家世俭约居甚贫窭有弟五人皆幼弱不害事老母养小弟勤剧无所不至士大夫以笃行称之年十七仕梁廷尉平不害长于政事兼饰以儒术名法有轻重不便者辄上书言之多见纳用大同五年迁镇西府记室参军寻以本官兼东宫通事舍人七年除东宫步兵校尉太清初迁平北府谘议参军舍人如故侯景之乱不害从简文入台及简文为景所幽遣人请不害与居处景许之不害供侍益谨梁元帝立以不害为中书郎兼廷尉卿因将家属西上江陵之陷也不害先于别所督战失母所在于时甚寒老弱冻死者填满沟&#不害行哭道路远近寻求遇见死人即扶捧阅视水浆不入口号泣不辍声者七日始得母尸不害凭尸而哭每举音辄气绝即于江陵权殡与王裒庾信俱入长安自是蔬食布衣枯槁骨立见者莫不哀之太建七年自周还朝诏除司农卿寻迁光禄大夫八年加明威将军晋陵太守在郡感疾诏以光禄大夫征还养疾后主即位加给事中初不害之还也周留其长子僧首京城陷僧首来迎不害道病卒时年八十五　　殷不
按陈书殷不传不字季卿不害弟也少立名节居父丧以至孝称好读书尢长吏术仕梁起家为尚书中兵郎甚有能称梁元帝承制授戎昭将军武陵王谘议参军承圣初迁武康令会江陵陷而母卒道路隔绝不得奔赴昼夜号泣居处饮食常为居丧礼高祖受禅起为戎昭将军除娄令至是第四兄不齐始之江陵迎母丧柩归葬不居处之节如始闻问若此者又三年身自负土手植松柏每岁时伏腊必三日不食世祖即位除尚书左民郎不就后为始兴王谘议参军兼尚书右丞迁东宫通事舍人及废帝嗣位高宗为太傅录尚书辅政甚为朝望所归不素以名节自立又受委东宫乃与仆射到仲举等谋矫诏出高宗及事发仲举等皆伏诛高宗雅重不特赦之高宗即位以为军师始兴王谘议参军加招远将军寻除大匠卿未拜加员外散骑常侍兼尚书右丞俄迁通直散骑常侍太建五年卒时年五十六诏赠秘书监第三兄不疑次不占次不齐并早亡不最小事第二寡嫂张氏甚谨所得禄俸不入私室　　殷梵童按陈书殷不害传不害弟不不子梵童官至尚书金部郎　　殷文隆
</div>
    <div class="pagination">
<a href="氏族典卷诸姓部_page196.html">上一页</a><span>...</span><a href="氏族典卷诸姓部_page192.html">192</a><a href="氏族典卷诸姓部_page193.html">193</a><a href="氏族典卷诸姓部_page194.html">194</a><a href="氏族典卷诸姓部_page195.html">195</a><a href="氏族典卷诸姓部_page196.html">196</a><span class="current-page">197</span><a href="氏族典卷诸姓部_page198.html">198</a><a href="氏族典卷诸姓部_page199.html">199</a><a href="氏族典卷诸姓部_page200.html">200</a><a href="氏族典卷诸姓部_page201.html">201</a><a href="氏族典卷诸姓部_page202.html">202</a><span>...</span><a href="氏族典卷诸姓部_page198.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
