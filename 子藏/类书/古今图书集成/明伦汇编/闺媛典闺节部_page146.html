<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 146 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 146 页/共 268 页</h1>
    <div class="content">按续深州志刘氏年十六归任守先守先早失父母刘每以不获事舅姑为恨时家计寥落守先任侠好客客至勿问早暮索醇鲜刘专纺绩应之未尝令知其所由来及守先殁遗二子氏年未三十哀痛倍常罄一切簪珥服饰以给丧葬益自勤纺绩以给子馆&#家业日以丰裕及老犹以勤苦率子妇辈不稍逸州之士大夫屡欲闻其事刘曰妇分也何旌为遂止卒年八十有一　　徐铸妻郭氏　　　　李栋妻姜氏
　　李佩妻徐氏　　　　王璁妻程氏
　　张表妻刘氏　　　　蔡冠妻李氏
　　陈嘉猷妻高氏　　　张天爵妻罗氏
　　田敏行妻陈氏　　　刘天箕妻程氏
按续深州志以上十妇俱本州人皆少寡苦节事实无考　　杜三畏妻田氏
按续深州志田氏杜三畏妻年十八夫亡家贫子幼翁姑年老氏生事死葬无憾教子俱克有成　　周伟妻孙氏　　　　生员范达道妻李氏　　范云程妻王氏　　　周永存妻马氏　　张一鹗妻魏氏　　　生员李与贤妻赵氏　　贡士赵天祥妻张氏　张应元妻安氏　　范元问妻赵氏
按衡水县志以上九妇俱夫亡苦节终身事实无考　　孙从业妻李氏按衡水县志李氏孙从业妻夫亡守节终身
　　任万库母周氏
按沙河县志周氏任万库母年二十夫亡苦节教子成立崇祯十一年奉旨建坊旌表年八十三卒　　张自秀妻何氏按沙河县志何氏张自秀继室幼内则性贞静夫亡二子皆幼氏勤纺绩课读书长师孔中己卯乡试次师道选明经氏年七十三卒　　赵继成妻于氏
按沙河县志于氏赵继成妻成亡氏年二十二断发毁容奉姑抚子勤纺绩亲井臼历六十余年艰苦备尝贞操如一年八十九卒　　胡维垣妻李氏
按南和县志李氏生员胡维垣妻垣亡遗二孤氏年二十余矢志靡他训二子成立年六十二卒直指旌其门　　尹涣妻黄氏
按南和县志黄氏尹涣妻夫病亡氏年十九子甫五日矢志守节事继姑以孝闻以徭役荡其产业家徒四壁躬勤纺绩课子成诸生天启间学使左光斗题请建坊旌表崇祯间寿终　　李靠山妻巩氏
按南和县志巩氏李靠山妻山亡守节四十余年旌表　　张妻康氏
按南和县志康氏张妻年二十五夫亡守节五十余年旌表　　焦峎妻张氏
田氏
张氏附

按平乡县志张氏焦峎妻年十六归焦越四年夫殁苦节训子泾读书三姑六婆一切严绝泾娶田氏年十五来归泾亡守志如姑姑疾以针黹市药衣不解带者三月每夜泣祷于祖庙愿以身代泾子奎光娶张氏数年光没一子方两月张纺绩育子成立三世贞节并旌表　　田儒士妻史氏
按平乡县志史氏田儒士妻儒亡氏年二十三苦节抚三子皆成立县令申请表其门　　高泽妻孙氏
按巨鹿县志孙氏高泽妻年二十六夫亡孀居三十余年有司旌表　　陈民祯妻李氏
按巨鹿县志李氏举人陈民祯继室祯任兴平亡宦邸氏扶榇归葬家业萧条纺织度日嫁己女抚前妻子戊寅城陷逃难全身艰苦万状子亦早夭孙尚幼未老而终　　董汉妻杨氏
按巨鹿县志杨氏董汉妻汉早亡氏抚遗腹子成立孝事公姑崇祯间有司表其门　　刘时显妻姚氏
按巨鹿县志姚氏生员刘时显妻显亡氏年二十五止一女父母劝改适不从哭数日不食泪竭左目丧明苦节五十年始终如一　　谢卿晋妻张氏
按任县志张氏生员谢卿晋妻性贞淑年二十二而寡无出苦节自励孝舅姑和妯娌没齿无二直指使者屡旌之年七十有九　　霍尔秀妻毛氏
按任县志毛氏霍尔秀妻年二十九秀亡遗二子岁大饥死者相藉父母及姑皆迫改嫁毛誓死弗从虑二子不能并存鬻其一以养姑留其一以奉祀年七十五卒　　张振声妻刘氏
按任县志刘氏生员张振声妻声亡刘年二十九二子未离襁褓岁饥仰事俯育皆资织纫择师教子俱成名年六十有九　　李缙妻刘氏
按任县志刘氏生员李缙妻年二十二缙亡一子甫二岁姑年七十余刘事姑抚幼委曲备至子希孔成立复夭遗二孙刘复抚之一为诸生　　程士聪妻李氏
按任县志李氏程士聪妻年二十三而寡家贫纺绩度日逾五十年卒子绍宗孙箴俱成立为诸生　　王朝立妻谢氏按任县志谢氏庠生王朝立妻归立越三年而立亡一子始周谢抚之成立苦节五十余年　　张大用妻袁氏
按任县志袁氏张大用妻年二十三用亡用弟利其产欲夺袁志袁坚守不渝年七十五县令旌之　　董秀妻杜氏按任县志杜氏董秀妻生子未&#而秀亡杜年二十二家极贫子幼无生理父母舅姑交劝改节杜断二指自矢年六十二抚子若孙皆成立　　孟粹妻苏氏
按任县志苏氏孟粹妻年三十一粹亡无出姑与母皆劝改适对曰夫妇情重不问子之有无也艰苦备尝秉节愈励教侄振世读书为诸生年六十有九卒　　张文灿妻韩氏按任县志韩氏张文灿妻灿为流寇所杀韩欲弃家去众皆阻之弗从乘夜埋夫挈子士琪匿中原山及寇退旋里比邻死锋刃者不计其数年七十有四子孙蕃衍　　刘翼圣妻王氏
按任县志王氏生员刘翼圣妻年二十五圣亡子镮甫六龄家徒四壁时不举火氏事耄姑训子皆出纺绩比子成立教以义方俨若慈父镮卒为诸生　　程录妻吕氏按任县志吕氏生员程录妻年二十五录亡无子舅姑皆劝改节吕誓死不从抚侄宪之教训成名　　李如槐妻吴氏按任县志吴氏李如槐妻年二十五夫亡二子俱幼吴秉节抚孤俱克成立　　霍强妻孙氏
按任县志孙氏霍强妻强亡一子盈科生甫三日孙年二十五守节四十余年科克成立　　张文表妻秦氏
按任县志秦氏张文表妻年二十六夫亡子从敬甫五岁秦抚孤守节誓不再醮年六十余卒　　冯高妻骆氏
按任县志骆氏冯高妻年十八高亡一子甫及周骆抚孤守节备极艰苦邻妇劝从人辄詈之曰是乃心也何用教我劝者大惭守节四十余年训子巨卿为诸生　　张文相妻栗氏
按任县志栗氏张文相妻年二十二相亡遗孪生二子方幼族人欲夺其志栗抱孤泣曰我为死者抚孤忍使我弃之殆无人心者矣自是无敢复言年七十余卒　　杜宗魁妻张氏
按任县志张氏杜宗魁妻魁亡一子甫三岁父母怜其少微讽之张泣誓曰命也茕茕弱息不绝如&#如有二心犬豕不食其肉乃屏迹苦守非大故不出寝门秉节六十余年年逾八十卒　　吉尚万妻李氏
按任县志李氏吉尚万妻嫁七月万亡欲死姑劝曰汝方&#吉氏不可无嗣乃止逾四月生子苦节抚之成立凡历四十余年县令复其徭役　　韩廷宪妻李氏
按任县志李氏韩廷宪妻生一子而廷宪亡氏年十九艰苦备尝并日而食凡历数十年如一日年七十余终　　韩世英妻王氏
按任县志王氏韩世英妻英亡氏年十九人争谋娶之不能夺苦节四十余年抚子成立　　杜江妻孟氏
按任县志孟氏杜江妻江亡遗四子无何叔水又殁妻改适遗孤侄望在襁褓无所依孟不忍叔之绝祀力不能俱存乃鬻其二子而抚之旌表　　霍玉妻秦氏
按任县志秦氏举人霍玉妻玉亡秦年十九一子未周秦抚之比成立生一孙而子丧秦又抚其孙年七十余卒　　马之骥妻王氏
按任县志王氏适马之骥越六载夫亡二子俱幼家贫困苦万状秉节不渝二子既长家日殷富　　霍可久妻骆氏
按任县志骆氏生员霍可久妻年二十久亡惟遗一女骆不饮食者数日母袁氏亦孀居苦劝得不死葬夫于卧侧朝夕拜奠二十余年　　宋普继妻谢氏
按任县志谢氏诸生宋普继妻生子国光未三月而普亡谢年二十三苦志守贞择师教国光为诸生　　李玹妻冯氏按任县志冯氏庠生李玹妻劝夫勤学有声于时年二十六夫亡止一弱女冯亲织纫以养姑立嗣为后后嗣孙数人皆贵显　　郭文政妻李氏
按任县志李氏年十七适郭文政三载政亡子永实甫三月李号泣欲自缢家人防之力劝而止勤纺绩教子克成　　张伯学妻孟氏
按任县志孟氏张伯学妻年十六适学甫十月而学亡越三日生一子舅姑以家贫怜其少艾欲嫁之受张氏聘孟抱孤号泣避居母家七年子八岁始归伯学祀赖以不绝年六十八终　　李如林妻吴氏
按任县志吴氏李如林妻年十九而夫亡一子新芳未周吴苦守抚之历四十一年年六十余卒　　李节妻郝氏
按任县志郝氏李节妻年十九节亡生遗腹子用抚之成立为诸生未几用复夭郝复抚一女孙纺绩终老　　谢天禄妻夏氏
按任县志夏氏谢天禄妻年二十七禄亡一子朝用甫二岁甚弱人咸危之氏勤抚育艰苦万状用卒成立守节五十余年送舅姑终后朝用判德州孙四人曾孙数十人皆贵显　　杜廓妻申氏
按永年县志申氏知州杜汝亮继母亮父廓为孝廉娶申三载而殁遗子女三人申躬自哺养食非亲调不与坐卧一小楼课汝亮读书率以纺绩篝灯荧荧丙夜不息迨汝亮领乡荐而勤苦尢笃遂遘疾不起台使者表其门　　王涛妻李氏
按永年县志李氏生员王涛妻年十九而寡止二女家贫织自给苦节终身　　赵奉妻孟氏
按永年县志孟氏赵奉妻年十九奉殁或劝其改适孟曰吾父翁皆清白吏妾身虽轻不可使前人受玷苦守五十一年年七十余卒　　郭瑛妻申氏
按永年县志申氏名伴君汝宁卫千户子郭瑛妻习女则通孝经大义归瑛克修归道佐中馈舅姑俱得欢心瑛病笃氏自割左臂肉和粥进之临终执手永诀以首触地流血剪发割左耳以示志瑛死姑张氏年老子未周岁氏躬执劳苦备极酸辛年三十七岁而卒　　申朝妻王氏
按永年县志王氏申朝妻年十七朝死一子亦殇家极贫艰难苦守五十余年年七十余卒　　姚朋妻胡氏
按永年县志胡氏主簿胡钦女主事姚斌子朋妻朋亡无子氏年二十三或谕改适氏厉声曰蒙耻若是何以见吾父母舅姑于地下孀居三十余年卒　　张访妻徐氏按永年县志徐氏张访妻参政徐政女嫁十月而访没氏方&#逾二月生子家贫舅姑老勤织以供甘旨后舅姑皆失明出入扶持必亲孀居四十余年子克成立　　马出图妻王氏
按永年县志王氏生员马出图妻同知键女图亡一子九岁家贫姑老且病氏长斋持素躬纺绩以奉甘旨教子成立有司旌之　　和大金妻张氏
按永年县志张氏和大金妻归金四年而寡遗孤二岁翁姑俱老家贫克修妇道苦节凡十余年翁姑相继没氏竭力埋葬教子毓秀以副榜贡入成均　　申成妻李氏按永年县志李氏申成妻巡抚申佐母也夫亡佐方在襁褓申虽宦族然素贫氏以纺绩事姑训子拮据四十年及佐出仕三任皆为法官氏时时以平反钦恤为诫故佐卒为名臣有司奏闻敕礼部建坊　　赵铎妻张氏按永年县志张氏赵铎妻铎早亡氏方有身哀痛几绝时家衅内作逼令别嫁氏曰夫无后倘生男虽饥寒无恨后月余果生子氏苦志抚育克成凡历艰辛五十余年无疾而卒　　胡养蒙妻段氏
按永年县志段氏生员胡养蒙妻蒙亡氏年二十九子二长鲤方数岁次鲔在襁褓家业萧然衣食不给继姑张氏性严厉残虐百端逼令改适氏誓死不二昼夜纺绩以供薪水二十年如一日张亦悔悟卒年六十有五　　王俨若妻马氏
按永年县志马氏王俨若妻年十七夫亡无子矢志不二翁姑怜之为立嗣苦守五十余年　　陈良策妻申氏
按永年县志申氏生员陈良策妻策亡氏年二十四家贫无子纺绩度日苦守五十年卒　　胡沾爱妻李氏
按永年县志李氏胡沾爱妻年十八夫亡子方两月氏矢志靡他事舅姑躬纺绩克尽妇道姑疾隆冬露祷虽大风雪不避教子读书成立苦节四十四年　　张崇温妻秦氏武
氏附

按永年县志秦氏张崇温妻温亡秦方&#越月生一男家贫甚母子无以自存人皆劝之改适秦曰无子尚当守死安忍更事他人卒抚子成立温弟崇耿病笃伏枕流涕与家人永诀反复叮咛而独不及其妻武氏武亦寂无一言及耿诘之曰汝谓我年少无子故以路人视我也安知我遂负汝哉耿谢之及耿死孑身苦守年逾五十以泣夫丧明人曰二寡可谓冰玉双清　　胡纳玉妻庞氏
按永年县志庞氏生员胡纳玉妻年十六归玉越三载玉亡矢志靡他苦节六十余年奏闻旌表　　卢机妻张氏
按永年县志张氏诸生卢机妻生子颖达机亡氏苦节教子读书有声庠序后颖达夫妇俱夭遗两孙氏复为教养举孝廉年七十八卒　　郝礼妻胡氏
女
附

按永年县志胡氏郝礼妻年二十夫亡守一子以事翁姑巡抚陈询赠以诗有一节晓霜凌翠竹寸心新月湛冰壶之句寿九十八无疾而卒其女适生员李贡年二十三贡没无子亦守节至八十二岁卒　　申化妻轩氏按永年县志轩氏申化妻吏部员外郎申佳引母佳引生六岁而孤氏砥节抚育备历艰苦勤纺绩篝灯丙夜不辍又时以忠孝大义立身扬名为训故佳引卒为名臣甲申春氏留京邸佳引以牧事出巡近郊闻寇急单骑赴阙氏喜曰吾固知尔必来计定乎佳引跪而泣曰不敢辱身以遗母羞遂殉难氏曰有子作忠臣吾复何憾归教诸孙如教其子年七十四卒　　杨德纯妻霍氏按曲周县志霍氏杨德纯妻年二十五夫亡二子俱夭家日贫衣食不给氏勤纺绩苦节终身年七十岁卒　　杨承业继妻刘氏
按曲周县志刘氏杨承业继妻年十八夫死无子抚侄成立不能养纺绩之外别无可恃苦节六十余年年八十一终　　陈铭鉴妻郭氏
按曲周县志郭氏陈铭鉴妻年二十二夫亡一子亦夭家贫苦饥父母怜之劝改适氏宁死无二年逾六十卒　　胡见花妻张氏
按曲周县志张氏胡见花妻年十七而寡无所出姑王氏亦孀居无养氏誓不更嫁勤纺绩以供菽水田园数亩不辞胼胝涂濡手足以躬耕耨继遇兵荒负姑逃难剥树餐皮濒死无怨　　胡一仕妻王氏
按曲周县志王氏胡一仕妻年十九生一子夫亡家极贫俯仰无赖饥寒困顿抚孤成立苦节五十余年　　李养心妻陈氏按曲周县志陈氏李养心妻年十九而寡一女方三岁子纔五月父母怜而欲嫁之氏云吾夫垂髫入泮大志未遂而天夺其年目已不瞑吾更改适使伤心地下乎欲自杀人不敢复言屡遭兵荒备尝艰苦为子女毕婚嫁年七十五积忧成疾子卖柴求医治之氏不肯服药而死　　秦赞妻霍氏
按曲周县志霍氏秦赞妻年二十三夫亡事孀姑极孝抚三子皆成立　　曹尧邑妻赵氏
按曲周县志赵氏曹尧邑妻夫素不悦于继母娶氏逾月与田六亩使另爨夫贫不能支积忧而死氏年二十一长男四岁次甫六月纺织耕耘身无完衣日不再食父价欲嫁之氏刎颈自誓辛苦艰难终无异志教二子成立年八十四卒　　宋鉴妻牛氏
按曲周县志牛氏宋鉴妻少寡一子殊幼氏苦志守之成立年七十余卒　　李成龙妻马氏
按曲周县志马氏李成龙妻夫亡止一女在抱氏有死志家人常防久之乃罢事姑极孝姑没妯娌以其贫苦劝之嫁氏自缢几死历大兵荒大疫厉至死不易其守三十年如一日　　成应召继妻卢氏
按曲周县志卢氏成应召继妻归召方九月召客死上有祖姑舅姑下有前室所遗幼女老弱待哺氏惟恃纺绩针黹仰事俯育一身独任亲死克葬时祭无亏一女率循母教择配名族　　方芬继妻贾氏
按曲周县志贾氏方芬继妻芬前妻子九岁氏爱抚如己子逾年而芬亡家极贫以纺绩为活俾子读书宁身受饥寒必以衣食足其子艰辛教养十有余年子得成立终养焉　　王一相妻韩氏
按曲周县志韩氏王一相妻性端重孝慈年二十二夫亡子方五岁家贫苦守抚孤成立执节五十余年　　杨应麟妻段氏
　闺节部列传一百十三
　　明一百八
　　郭维城妻乔氏
按成安县志乔氏郭维城妻归城未一岁而寡年十八无子欲从死宗族劝以翁姑年老无他昆弟可托不可遽死氏乃自为奉养计朝夕饔飧俱出十指姑有二女凡百资用奁具皆亲为办治翁怜其孤苦勤劬立族孙为嗣已而姑欲将所有遗产给其所生以氏与嗣孙为赘常不与饮食氏时时取给母家或不继力纺绩博升斗以度朝夕苦守五十余年卒抚嗣子成立姑暮年亦深自悔　　张世禄妻李氏
按成安县志李氏张世禄妻年二十二夫亡纺绩以事继姑极孝遗孤甫周岁躬自哺养教之读书成立　　郝应干妻张氏按成安县志张氏郝应干妻年二十四夫亡夜于柩前自经众觉而救之劝曰人生皆有死尔夫之夭命也尔必欲从俾三幼子谁托年老舅姑何赖恐尔夫亦不瞑目也张乃止事二亲甚谨日勤纺绩以教诸孤皆克成立卒年七十有五　　张馨继妻崔氏
宋
氏附

按成安县志崔氏张馨继妻馨生一周父世禄死母李教成之既娶弦断续娶崔抚前妻子维弱冠为诸生维娶宋氏甫两载生子暗方在襁褓而维亦夭宋年二十馨后没崔年二十有八与妇宋共抚暗成立艰难辛苦三世一节　　侯之矩妻白氏
按成安县志白氏生员侯之矩妻矩亡白年十九子三岁矩前子不才家产荡尽逼白改适白死不从伶仃艰苦鹑衣藿食无怨也惟纺绩伴幼子读书卒年八十四岁　　蔡应龙妻张氏
按成安县志张氏中书蔡应龙妻年二十七而寡龙父官参政柩在庭以应龙柩停父柩之东旁氏晨昏荐食必先参政而后龙无何子沆亦没媳李氏年二十一孤孙甫六岁二寡共抚之应龙姊亦亡其夫张迎归养于别舍供给必备既而媳李亦死张氏伶仃惨悴家业雕零年七十四终　　郭宾妻张氏
按成安县志张氏年十六适郭宾二十而宾亡子定方周岁张悲号不食父谓曰汝不念父母衰老无子乎且尔死定将谁托张乃强自进食蔬布苟完寄居母家与翁姑隔三十里积甘旨远将以奉三年无间姑死翁集宗族于堂召二子并张氏至议以田产鼎分轮膳张语众曰田产伯叔自分翁愿独迎奉养众皆叹息次日即奉翁归孝养备至始终无倦翁死仍独力任葬子定七岁即授以书严课之每述其艰难之状继以悲咽定感泣向学早有文名翁遗庶出一子方二岁一女方四岁皆为抚育毕婚嫁庚辰岁大祲收养孀嫂暨孤侄孙辈诸侄贫不能婚者亦为之娶人咸称其忠贞慈和年七十四岁而卒　　徐昭妻蔡氏
按成安县志蔡氏徐昭妻夫死无子因自誓曰吾夫居官清苦宜多嗣续今死而无子命也吾当有以报之用麻裙包土筑成巨冢朝夕哭奠三年发白齿落略似人形　　李宗义妻杨氏
温
氏附

按成安县志杨氏李宗义妻与宗智妻温氏娣姒也宗义兄弟相继早亡杨年十九温年二十俱无子守节有司旌之　　乔隆妻吴氏
按成安县志吴氏乔隆妻年二十二夫死无子止隆一小弱弟舅姑欲嫁之氏泣曰二亲老叔尚幼愿奉甘旨守叔长后叔亦早夭有遗孤氏复抚之成立年八十卒　　张宪妻何氏
</div>
    <div class="pagination">
<a href="闺媛典闺节部_page145.html">上一页</a><span>...</span><a href="闺媛典闺节部_page141.html">141</a><a href="闺媛典闺节部_page142.html">142</a><a href="闺媛典闺节部_page143.html">143</a><a href="闺媛典闺节部_page144.html">144</a><a href="闺媛典闺节部_page145.html">145</a><span class="current-page">146</span><a href="闺媛典闺节部_page147.html">147</a><a href="闺媛典闺节部_page148.html">148</a><a href="闺媛典闺节部_page149.html">149</a><a href="闺媛典闺节部_page150.html">150</a><a href="闺媛典闺节部_page151.html">151</a><span>...</span><a href="闺媛典闺节部_page147.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
