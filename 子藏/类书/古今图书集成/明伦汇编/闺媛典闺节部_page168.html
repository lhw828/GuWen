<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 168 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 168 页/共 268 页</h1>
    <div class="content">按蒲州志宋氏史璘妻归未三载夫亡家贫纺绩抚遗腹子成立守节六十余年　　萧镃妻张氏
按蒲州志张氏萧镃妻年十七夫亡翁姑相继殁皆以礼葬苦节抚遗腹子成立　　王彬妻马氏
按蒲州志马氏王彬妻夫客死甘肃翁姑年皆八十氏家贫力作供朝夕抚遗腹子成人年六十七卒　　严圭妻王氏按蒲州志王氏严圭妻年二十夫亡父母欲夺其志不可昼耕夜绩以供祭祀饔&#即荒岁未尝缺乏年九十一卒　　姬懋妻杨氏
按蒲州志杨氏姬懋妻懋以戎籍应伍没氏事舅姑抚幼子凡五十余年年七十七终　　孟子厚妻牛氏

　闺节部列传一百二十七
　　明一百二十二
　　董绘妻张氏
按闻喜县志张氏董绘妻年二十七夫亡无子抚前妻子苦节终身　　张文定妻陈氏
按闻喜县志陈氏张文定妻年二十九夫亡家贫无子守节终身　　王道正妻张氏
按闻喜县志张氏王道正妻年十九夫亡守节延师训子为诸生　　王冕妻李氏
按闻喜县志李氏王冕妻夫亡守节终身
　　王自西妻陈氏
按闻喜县志陈氏王自西妻少寡守节奉诏旌表　　吉珣妻梁氏按闻喜县志梁氏吉珣妻年二十五夫亡守节终身　　李翰妻王氏按闻喜县志王氏李翰妻夫亡年二十三守节终身　　柴管妻张氏按闻喜县志张氏柴管妻年二十二夫亡守节终身　　李浚妻王氏按闻喜县志王氏李浚妻年二十八夫亡守节贫苦终身　　赵廷妻刘氏
按闻喜县志刘氏赵廷妻夫亡年二十四家贫织纺度日孝养翁姑教子耕读处妯娌甚和终身如一　　张仁妻冯氏按闻喜县志冯氏张仁妻年二十夫亡守节终身　　秦腾霄妻崔氏按闻喜县志崔氏秦腾霄妻年二十九夫亡守寡终身　　李泽妻王氏
按闻喜县志王氏李泽妻年二十一夫亡守节终身　　赵廷戊妻牛氏按闻喜县志牛氏赵廷戊妻年二十六孀居事舅姑孝勤俭持家屡遭变故执节不渝　　陈彪妻李氏
按闻喜县志李氏陈彪妻年二十二夫亡无子守节终身　　李万陵妻翟氏
按闻喜县志翟氏李万陵妻年二十二夫亡守节终身　　谭九思妻赵氏
按闻喜县志赵氏谭九思妻年二十四夫亡守遗腹子成立　　张玮妻李氏
按闻喜县志李氏张玮妻年十九夫亡守节终身　　赵进儒妻贾氏按闻喜县志贾氏赵进儒妻年十八夫亡守节终身　　王召妻陈氏按闻喜县志陈氏王召妻年二十孝事舅姑抚孤成立　　乔凌霄妻班氏
按闻喜县志班氏乔凌霄妻年二十四夫亡守节终身　　李存妻郭氏
按闻喜县志郭氏李存妻年二十五夫亡抚子成立　　杨时果妻李氏按闻喜县志李氏杨时果妻夫以恶疾死苦守终身　　孙可成妻卢氏按闻喜县志卢氏孙可成妻夫亡无子苦节事舅姑生养死葬如礼　　刘邦柱妻景氏
按闻喜县志景氏刘邦柱妻夫亡守节终身
　　杨梦韩妻李氏
按闻喜县志李氏杨梦韩妻夫早亡抚子成立　　张应元妻乔氏按闻喜县志乔氏张应元妻早寡守节终身
　　韩士存妻高氏
按闻喜县志高氏韩士存妻夫亡守节终身
　　张伯清妻赵氏
按闻喜县志赵氏张伯清妻夫亡苦节终身
　　李承家妻杨氏
按闻喜县志杨氏李承家妻年二十五夫亡守节终身　　仇玉妻李氏
按闻喜县志李氏仇玉妻年十九夫亡守孪子终身　　续之玉妻赵氏按闻喜县志赵氏续之玉妻年二十三夫亡翁姑八旬子三岁家贫如洗氏孝养不衰翁姑没殡葬悉赖十指抚孤成立守节四十余年　　王钦录妻杨氏
按闻喜县志杨氏王钦录妻夫亡抚一子为诸生　　杨一植妻王氏按闻喜县志王氏杨一植妻夫亡抚墓生子成立　　荆攀桂妻宁氏按闻喜县志宁氏荆攀桂妻性端谨夫亡无出抚妾子如己生　　牛斗枢妻赵氏
按闻喜县志赵氏牛斗枢妻年十八夫亡抚七月子成立　　席懋敬妻谢氏
按绛州志谢氏席懋敬妻少寡养姑抚子守节终身　　解中启妻贾氏按稷山县志贾氏解中启妻夫亡无舅姑兄弟可依岁屡祲室如悬罄藜藿不继苦守七十余年卒　　加淇妻程氏　　　　赵思荣妻翟氏　　邓应诰妻郅氏　　　赵邦林妻朱氏
　　马秉刚妻梁氏　　　郅锞妻赵氏
　　高世勋妻王氏　　　薛廉妻李氏
　　李应奎妻裴氏
按稷山县志以上九妇俱少寡守节终身
　　张世禄妻加氏
按稷山县志加氏张世禄妻夫亡姑悍氏事姑惟谨苦守不移年六十卒　　张铨妻李氏　　　　张实妻乔氏
　　张光国妻姚氏　　　任希元妻张氏
按稷山县志以上四妇俱孝养舅姑守节终身　　胡宁妻梁氏按稷山县志梁氏胡宁妻性颖悟知书夫亡年二十余守节教子苦节六十余年　　马腾妻高氏
按稷山县志高氏马腾妻夫亡氏尚少矢志苦节抚孤成人　　刘梅妻陈氏
按稷山县志陈氏刘梅妻少寡家贫备历艰苦教子成立　　贾思圣妻曹氏
按稷山县志曹氏贾思圣妻少寡抚幼子成立持家数十年年八十三卒　　王佃妻杨氏
按稷山县志杨氏王佃妻年十九夫亡无子不食几死苦节事姑孝养终身　　任三令妻杨氏
按稷山县志杨氏任三令妻年二十夫亡抚姑终老　　张天显妻申氏按垣曲县志申氏廪生张天显妻夫亡无子立侄廷春为嗣事孀姑杨氏尽孝姑殁殡葬如礼教廷春为诸生有司表其门　　张镇妻吕氏
按垣曲县志吕氏张镇妻归五载夫亡无出或劝改节氏云夫之存亡子之有无原有定数再嫁何益孀居四十年始终不变　　王锦妻郭氏
按垣曲县志郭氏王锦妻性纯良克修妇道锦亡子夭家贫无倚遗孤孙殊幼恐绝夫嗣保持尽力孙克成人　　赵恕妻同氏
按垣曲县志同氏赵恕妻性淑慎克执妇道夫亡越明岁子殇零丁无依矢志益坚孀居四十年卒　　文希游妻刘氏按垣曲县志刘氏文希游妻年十九夫亡自缢姑救苏家贫纺织守墓生子成立苦节三十二年以疾终　　张治理妻闫氏按垣曲县志闫氏张治理妻性贞静理亡年二十哀毁气绝三日不食家贫无倚历艰苦竭力营葬抚孤补弟子员孀居六十余年　　文绳统妻普氏
按垣曲县志普氏文绳统妻夫亡氏年二十子未弥月家贫纺绩课子为诸生殡葬舅姑如礼　　张家仁妻杨氏
按垣曲县志杨氏张家仁妻夫亡氏年二十四孀姑七旬遗孤天显甫二岁氏事老抚幼殚心竭力姑殁殡葬如礼教子食廪于庠子亦少夭益艰苦终身　　张时选妻王氏按垣曲县志王氏张时选妻年二十二夫亡自缢柩前家人亟救不得死苦志自守动秉礼节孝事双亲二十余年竭力葬祭训二子俱为诸生　　席应槐妻文氏
按垣曲县志文氏席应槐妻夫亡氏年二十五欲从死兄斐然力劝止之遂守节抚孤成立　　席登云妻王氏
按垣曲县志王氏席登云妻夫亡氏年二十七子如晏尚幼家贫纺织度日抚如晏成人孀居四十余年卒　　郭元祥妻文氏
按垣曲县志文氏郭元祥妻年二十八夫亡子幼翁姑早没家贫无依训子耕读为诸生　　鲁崇偁妻车氏
按垣曲县志车氏鲁崇偁妻年二十夫亡纺绩事姑送其终抚孤为诸生　　席希商妻冯氏
按垣曲县志冯氏席希商妻年二十五夫亡贫苦守节抚遗孤入庠孀居六十年卒　　赵名教妻高氏
按垣曲县志高氏赵名教妻夫亡子幼糟糠不厌抚子为诸生孀居六十余年　　刘湛然妻牛氏
按隰州志牛氏刘湛然妻夫亡氏年二十二抚养二子成立奉翁姑尽孝　　邓贞妻崔氏
按隰州志崔氏邓贞妻贞早亡氏年二十一抚孤成立为诸生　　张渭妻刘氏
按隰州志刘氏张渭妻夫早亡氏年二十三抚孤成立为诸生　　杨友桂妻李氏
按隰州志李氏杨友桂妻夫亡氏年二十六抚孤成立　　王启科妻秦氏
按隰州志秦氏王启科妻夫亡氏年三十无子守节五十余年　　秦惟精妻李氏
按隰州志李氏秦惟精妻夫亡氏年二十五无子女苦节五十余年　　秦自治妻牛氏
按隰州志牛氏秦自治妻夫任经历其年没于官宦况萧然氏孝事翁姑历三十年卒　　高思纯妻孔氏
按长子县志孔氏高思纯妻纯亡抚五月孤子成立苦节四十余年事闻旌表　　任道管妻索氏
按长子县志索氏任道管妻管亡子之翰甫月余氏矢志苦守翰稍长教之读书以明经显历三十年卒　　陈大玉妻张氏按长子县志张氏陈大玉妻玉亡氏清苦持身勤俭训子守节三十三年　　李进明妻程氏
按长子县志程氏李进明妻明亡氏守节四十余年家贫纺织糊口抚子成立　　马承恩妻刘氏
按长子县志刘氏诸生马承恩妻年二十四而寡抚子成立苦节几五十年　　陈天爵继室潘氏
按长子县志潘氏举人陈天爵继室天爵司李兖州二年病归居官清慎箧无余资比卒家益贫潘年少无子立族子为嗣苦守三十年如一日　　王铨妻冯氏
按长子县志冯氏诸生王铨妻年二十四而寡苦节抚孤成立以文学应荐　　张美之继妻冯氏
按长子县志冯氏镇原尹张美之继妻年二十而寡无出数求死家人解救抚前妻子问明涕泣勉学冀承先志问明举于乡事冯尽孝　　王三策妻潘氏
按长子县志潘氏王三策妻年二十七而寡甘贫苦守教子补博士弟子员　　刘世科妻任氏
按长子县志任氏诸生刘世科妻科亡氏抚孤成立苦节三十九年　　史广妻朱氏
按潞城县志朱氏史广妻年二十七夫亡勤纺绩抚子成立旌表　　李辉妻党氏
按平顺县志党氏李辉妻年二十一而寡事舅姑克尽妇道抚孤成立守节五十五年有司奏闻旌表　　郭应曾妻曹氏按平顺县志曹氏生员郭应曾妻年十七而寡孝养孀姑抚训幼子苦节终身　　王嗣荣妻胡氏
按黎城县志胡氏王嗣荣妻夫亡年二十三苦节不变郡县岁给布粟优之　　王嗣贤妻师氏
按黎城县志师氏王嗣贤妻夫亡年十九苦守终身　　王嗣隆妻李氏按黎城县志李氏儒官王嗣隆妻年少孀居抚育遗孤极艰苦无二　　靳文魁妻张氏
按黎城县志张氏靳文魁妻夫亡年二十二子于义方二龄家贫苦节训于义成人　　祝永疆妻周氏
按黎城县志周氏祝永疆妻夫亡年二十七苦节训子终身　　靳祯妻王氏
按黎城县志王氏靳祯妻年二十而寡守节终身旌表　　王廷诏妻靳氏
按黎城县志靳氏王廷诏妻年二十五而寡事亲抚孤守节四十年　　季麟妻王氏　　　　李信妻韩氏
　　韩洪妻王氏
按黎城县志以上三妇俱少寡守节抚孤成立　　高中士妻王氏按黎城县志王氏高中士妻夫亡年二十五子甫数月家贫纺绩事舅姑抚弱子成立　　唐麟妻王氏
按黎城县志王氏唐麟妻夫亡年二十一抚遗腹子成立苦守五十一年　　高凤鸣妻李氏
按黎城县志李氏高凤鸣妻鸣素不治生产及殁家赤贫氏年二十抚孤成立苦节终身孙星雯读书少魁多士　　王珠妻李氏
按黎城县志李氏诸生王珠妻早寡励志苦守抚孤树勋成名士　　李养性妻王氏
按黎城县志王氏廪生李养性妻性亡氏年二十二苦节自矢事舅姑以孝着遗孤甫六月鞠养成人早没遗孤孙泽方七岁氏率泽母王氏同教泽成人　　李养纯妻王氏按黎城县志王氏诸生李养纯妻少寡有五子曰占黄瑛黄题黄芳黄登黄王事舅姑孝姑称之曰新妇类我姑殁舅衰病步履维艰氏先意承志进甘肥无不悦口命诸子奉盘匜翁侧翁饭毕氏始离如此十年不怠翁亡氏倾产营葬曰勿使我夫恨吾地下教子尽力占黄官天台令瑛黄建德令芳黄济南别驾题黄登黄俱为诸生皆有文行占黄事母尤孝氏年七十六无疾而卒有司旌其门　　李辉妻党氏
按黎城县志党氏李辉妻夫亡氏年二十一子方一岁党事舅姑抚孤子守节五十五年　　王世荣妻孙氏
按黎城县志孙氏王世荣妻夫亡年少无子守节终身　　韩永宁妻李氏
按黎城县志李氏廪生韩永宁妻宁亡氏年二十五备历艰苦抚幼子雍成立雍事母以孝闻　　韩楚妻杨氏
按黎城县志杨氏儒士韩楚妻楚亡氏年十九事姑守节终身　　王行让妻高氏
按黎城县志高氏廪生王行让妻早寡守节终身旌表　　王国祚妻徐氏
按黎城县志徐氏廪生王国祚妻祚亡氏年十九家贫无以自给纺绩抚孤卒成名士苦节六十余年　　高可仰妻史氏刘
氏附

按黎城县志史氏庠生高可仰妻仰亡氏与妾刘氏共守节氏无出抚刘二子若己出长凤鸣入庠事母以孝闻　　王进业妻刘氏
按黎城县志刘氏王进业妻业亡氏年二十一子方一岁家贫甚苦节十年子又夭折氏遂死　　乔士恩妻郭氏
按介休县志郭氏乔士恩妻年二十五夫亡抚养二子孝奉翁姑抚孤孙补弟子员以寿终有司旌表　　宋尚志妻文氏按介休县志文氏宋尚志妻年二十一夫亡苦节抚孤成立建坊旌表　　王睿妻钮氏
</div>
    <div class="pagination">
<a href="闺媛典闺节部_page167.html">上一页</a><span>...</span><a href="闺媛典闺节部_page163.html">163</a><a href="闺媛典闺节部_page164.html">164</a><a href="闺媛典闺节部_page165.html">165</a><a href="闺媛典闺节部_page166.html">166</a><a href="闺媛典闺节部_page167.html">167</a><span class="current-page">168</span><a href="闺媛典闺节部_page169.html">169</a><a href="闺媛典闺节部_page170.html">170</a><a href="闺媛典闺节部_page171.html">171</a><a href="闺媛典闺节部_page172.html">172</a><a href="闺媛典闺节部_page173.html">173</a><span>...</span><a href="闺媛典闺节部_page169.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
