<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 177 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 177 页/共 268 页</h1>
    <div class="content">按乐安县志曾氏董伯妻年二十三夫亡抚子齐爵成立生孙四岁齐爵夭媳袁氏年二十有四亦矢志靡他与曾共老　　曾纨参妻戴氏
按乐安县志戴氏罗山曾纨参妻年十九方妊数月夫亡及生男砥操如石事翁姑至孝寿六十九终　　董庆寿妻丘氏按乐安县志丘氏董庆寿妻年二十一夫殁遗腹生女家甚贫家人尝劝他适百计不能夺其志　　曾延伯妻李氏
按乐安县志李氏罗山曾延伯妻夫亡矢志抚孤母欲嫁之弗从时六月六日折杏一枝插之户右吁天祝曰妇节与杏为荣枯特以是卜之也而杏果渐茂李秉节愈峻年百岁有司建坊旌表　　黄时通妻李氏
杨
氏附

按乐安县志李氏黄时通妻夫亡偕叔时阳妻杨氏共守终身邑令旌表　　董一信妻黄氏
按乐安县志黄氏董一信妻年二十五夫婴奇疾死氏孑守孀帏抚孤勤学奉两继姑与嫡无异绅士交以诗赞之　　黄士承妻陈氏
按乐安县志陈氏名英贞黄士承妻年二十二夫亡秉节邑令旌其闾　　董用贯妻徐氏
按乐安县志徐氏董用贯妻年二十四生子方七月夫亡誓不改节姑患疯疾氏敬事无违通邑咸称节孝　　曾章志妻游氏
按乐安县志游氏曾章志妻年二十夫亡苦守劲节抚子惟用封文林郎　　董佳听妻曾氏
按乐安县志曾氏庠生董佳听妻听博学善属文事亲孝早亡曾年二十六恪承夫志孝事舅姑课二子成立郡司马以孝节旌其门　　曾殷成妻丁氏
按乐安县志丁氏罗山曾殷成妻年二十一夫疾笃泣谓丁曰我无后翁姑年老肯留以代养乎然亦弗敢强也及殁氏誓从夫命至死无异志　　董德周妻原氏
按乐安县志原氏董德周妻年二十四夫亡孀居严毅至死不渝　　曾章训妻聂氏
按乐安县志聂氏曾章训妻夫亡守志直指表其闾　　黄瑞龙妻邹氏按乐安县志邹氏名春贞黄瑞龙妻年二十一夫亡遗孤甫晬教养成名邑令旌表　　董如京妻余氏
按乐安县志余氏董如京妻年二十一夫亡苦守五十余年年七十五邑令旌之　　黄钺举妻董氏
按乐安县志董氏名吉贞庠生黄钺举妻年二十三夫死子方三岁氏苦抚成立生孙而夭氏复抚孙成人邑令表其闾　　曾达卿妻詹氏
按乐安县志詹氏罗山曾达卿妻夫病笃呼詹以手指父母者再及亡詹泣曰吾夫以两尊人属妾知妾无二志也邹元标生平无许可独于詹铭曰仰而妇俯而母孝而慈畴与伍　　董举方妻陈氏
按乐安县志陈氏董举方妻年二十三夫亡执丧如礼无子立叔次子汝盛以继夫祀　　曾章来妻詹氏
按乐安县志詹氏罗山曾章来妻年十九夫亡家屡空翁姑亦奄殁仅存祖姑以蚕织资养年七十余终　　陈伯芳妻黄氏按乐安县志黄氏陈伯芳妻年二十二夫亡生子育瑞甫周氏甘贫守志四十余年邑令表其门　　原开运妻吴氏
按乐安县志吴氏原开运妻事夫恭谨夫病危命吴曰我无子又极贫宜早自为计吴誓不二庭奉姑生养死葬咸尽诚孝县令旌之　　董子恕妻聂氏
按乐安县志聂氏董子恕妻年二十丧夫遗孤数月翁欲遣嫁不从断指截发以示不二年九十终　　陈本倪妻詹氏毕
氏附

按乐安县志詹氏陈本倪妻与媳毕氏皆早寡励志孀居人称双节　　董建辉妻曾氏
按乐安县志曾氏董建辉妻年二十一夫亡无子母讽改适矢志不移独居四十余载乡里称之　　黄公琦妻詹氏
按乐安县志詹氏名雪贞黄公琦妻年十九夫亡独守六十余年勤女红以供甘旨奉姑终始尽孝直指旌其门　　董朝玉妻曾氏
按乐安县志曾氏董朝玉妻年十九丧夫抚妾二子如己出翁姑相继病奉事不倦既没祭葬如礼以寿终　　黄子质妻邹氏
按乐安县志邹氏名正贞黄子质妻年二十五夫亡不以家贫易志抚遗腹子教养成立邑令旌其门　　董蕃典妻罗氏按乐安县志罗氏董蕃典妻夫亡仅遗一女贫苦不易其志　　游希孔妻陈氏
按乐安县志陈氏名清贞游希孔妻年十九夫殁子瑮甫周岁家贫饔飧不给勤纺绩以养姑邑令旌之　　董士明妻阙氏按乐安县志阙氏董士明妻年二十一夫亡遗孤在抱备尝艰苦百折不磨县令旌表　　黄朝能妻陈氏
按乐安县志陈氏名转贞黄朝能妻年二十四夫亡抚孤明纲泣勉就学明纲果克树家声进士吴士表其墓　　郭希望妻乐氏
按乐安县志乐氏名英贞郭希望妻归郭七载夫亡老姑幼子朝夕嗷嗷借机织以延残息至死无二　　董玉瑞妻陈氏按乐安县志陈氏董玉瑞妻生子逾数月夫亡家贫姑老竭志奉养至老不渝其守邑令旌之　　原开荣妻游氏
按乐安县志游氏原开荣妻年二十夫亡无子翁姑老勤纺绩以奉甘旨生养死祭不违于礼邑令表其门　　董本重妻曾氏
按乐安县志曾氏董本重妻夫游楚不知所终翁病氏奉汤药不少懈姑手不仁凡梳栉饮食举赖焉及死葬礼靡缺人称节孝　　何英元妻龚氏
按乐安县志龚氏何英元妻年二十八夫亡守志不易训迪遗孤拮据家事年五十余卒　　丁一权妻陈氏
按乐安县志陈氏丁一权妻年二十七孀居无子母屡劝再适坚以死拒平居足不下堂寝门以外不闻其声三十余载如一日事闻旌表　　詹孟智妻丘氏
按乐安县志丘氏詹孟智妻年二十八丧夫无子抚侄以继宗祧松柏之操岁寒益显　　何昌期妻原氏
按乐安县志原氏名成贞象峰原思韶女何昌期妻年二十二夫亡誓不改节或讽曰无子何守氏曰守非为子也逾年翁生幼叔而翁寻死茕茕孤寡虎视者不知凡几原以死御之事姑至孝延师训叔蚤获成名　　阙汝廉妻王氏
按乐安县志王氏名贤贞峡源阙汝廉妻年十九夫亡秉心若金石抚孤以义聿观厥成邑令旌表　　吴尚仁妻黄氏按乐安县志黄氏吴尚仁妻年十九尚仁客死闽中氏方妊七月闻讣痛不欲生以翁姑老冀得孙乃强起事奉及生男抚之长无替贻谋养翁姑生死尽礼有司旌之　　杨廷吉妻黄氏
按乐安县志黄氏杨廷吉妻年二十二廷吉即世止遗一孤教养备至守之终身　　伍文贵妻董氏
按乐安县志董氏牛田女龙江伍文贵妻年二十一夫亡无子苦志自守终身不变　　伍文瑞妻黄氏
按乐安县志黄氏名寅贞龙江伍文瑞妻年少夫亡欲自尽虑子失乳辄复苟活终身以为余憾　　乐廷宣妻邹氏
按乐安县志邹氏乐廷宣妻年二十八丧夫愿以身殉既而泣告曰未亡人不敢偷生为姑与二子且留一息虽家徒四壁而菽水尽欢教二子克骏其业年七十终有司旌表　　阙一元妻陈氏
按乐安县志陈氏名苏英峡源阙一元妻年二十三夫亡忍死以养老姑不惮艰苦贞心劲节久而益坚县令旌之　　胡应望妻吴氏
按乐安县志吴氏胡应望妻年二十三夫亡无子遗产为宗族瓜分吴纫麻自食终身不改其操年七十余终　　丘聚英妻谭氏
按乐安县志谭氏名干贞丘聚英妻年二十七夫死事舅姑尽礼教诸子不惮勤劬事闻旌表　　乐曰镠妻聂氏
按乐安县志聂氏名淑贞乐曰镠妻年二十夫亡子生仅半月贞心苦守百折不回　　王朝佑妻袁氏
按乐安县志袁氏王朝佑妻年二十六朝佑殁袁苦心独守如岁寒松柏之不雕于霜雪也寿百有四岁邑令旌其闾　　胡鲤妻邹氏
按乐安县志邹氏名京贞浯塘胡鲤妻夫亡邹年二十五抚子琏课之力学以酬夫愿寿八十六卒　　乐师颜妻黄氏按乐安县志黄氏乐师颜妻年二十七夫亡痛哭绝水浆七日或以姑老子幼为劝始强起就食董蓉山为作节孝传　　詹嘉甫妻何氏
按荣安县志何氏詹嘉甫妻年二十八孀居抚孤教之读书成立年九十卒以孙尔达贵赠夫人　　詹隆质后妻王氏
按乐安县志王氏詹隆质后妻甫笄于归质年已老未久即世遗腹生子琛氏苦节抚之成立事闻旌表　　詹事讲妾狄氏按乐安县志狄氏北京名家女詹事讲妾年二十一詹亡抚孤读书入成均尝命子修桥平路周急扶危至老不倦年八十终事闻旌表　　谢宗美继妻董氏
按乐安县志董氏谢宗美继妻名清贞年十六归谢未一年而寡抚前室三岁子勤绩佐读迄于成人劬劳罔倦　　詹立本妻陈氏
按乐安县志陈氏詹立本妻年二十四夫殁苦节抚孤动以古人自励邑令胡鳌作诗颂之　　谢宗濂妻黄氏
按乐安县志黄氏名月贞谢宗濂妻年二十三夫殁苦志养姑鞠子成立虽艰辛万状处之若素年四十余卒　　詹资美妻黄氏
按乐安县志黄氏名年贞詹资美妻年十九丧夫抚三月遗孤教养成立初终一致有司旌之　　陈心正妻康氏
按乐安县志康氏陈心正妻年二十八夫殁守节抚孤终身不二　　黄梦鸾妻曾氏
按乐安县志曾氏名瑞贞黄梦鸾妻年二十三夫亡秉节坚贞抚侄为嗣邑令表其闾　　黄广用妻陈氏
按乐安县志陈氏名池贞黄广用妻归二载夫殁家贫节食以养翁姑励操六十余载直指旌其门　　郭呈理妻詹氏按乐安县志詹氏郭呈理妻年十九夫亡无子继侄明性为嗣训迪成人克缵世绪氏以寿终　　邹人鹗妻黄氏
按乐安县志黄氏邹人鹗妻年二十五丧夫哀毁欲殉赖姑婉谕强起抚孤成立白首如初事闻旌表　　曾天祥妻董氏按乐安县志董氏诸生曾天祥妻年十九丧夫姑老子幼麻缉苎以供菽水姑没力营丧葬课子庭辅就业以寿终　　陈时文妻詹氏
按乐安县志詹氏名节贞东川陈时文妻年二十夫亡止遗一女氏守死不变遗产千金悉散与夫之昆弟听授度日敛迹空房历六十五载时陈氏寡者六七独詹得分胙　　潘南琮妻李氏邹氏
按乐安县志李氏邹氏俱潘南琮妻琮亡李年二十八邹年二十三相对泣誓不更他适时邹方娠数月生子岳峻频罹家难卒共抚峻成立俱以寿终　　何侪亮妻陈氏周
氏附

按乐安县志陈氏何侪亮妻夫亡与妾周氏皆少妻妾同心守志教子克承先业　　朱思忠妻曾氏
按乐安县志曾氏朱思忠妻忠殁诸孤皆幼遗产颇饶公私旁午氏力为综理一切允当勉孤勤学有成贤能慈节为乡闾首重　　黄启洪妻陈氏
按乐安县志陈氏名莹贞黄启洪妻年二十四夫病笃姑老子幼疑陈有异志陈涕泣誓死夫前及殁执志益励事姑能得欢心综理家务渐致富饶以寿终　　乐以仁妻游氏按乐安县志游氏名月贞太学生乐以仁妻年二十三夫亡欲自经死以妾防守得免抚妾出二子不啻己出孀居五十载不事膏沐不闻謦咳尚书某记其事　　元必和妻李氏
按乐安县志李氏象峰元必和妻年十八夫亡家贫无子姑老且病李勤纺绩以养母遣人劝嫁不从六十年比邻未识其面　　曾应心妻董氏
按乐安县志董氏望仙曾应心妻年二十夫丧家贫苦守值岁饥黄口嗷嗷邻妪劝其改图求活董怒斥而退寿七十终　　李廷显妻游氏
按乐安县志游氏李廷显妻年二十五丧夫有子逾年亦殇氏苦志励节至老不渝　　曾希尹妻邹氏
按乐安县志邹氏曾希尹妻甫嫁夫即病氏衣不解带四年夫亡矢志不二事翁姑尽孝立侄以继夫祀乡党称之　　陈宗周妻黄氏
按乐安县志黄氏名杜贞陈宗周妻年二十夫亡无子抚侄为嗣奉姑尽礼人称节孝　　张祥妻董氏
按乐安县志董氏莲河庠生张祥妻年二十一夫亡家贫翁迫之嫁氏引刀截发以明素志翁乃止卒年七十有三　　游惟圣妻聂氏
按乐安县志聂氏游惟圣妻归游五载夫亡立侄为后坚贞砥节至老如初
　闺节部列传一百三十四
　　明一百二十九
　　黄裳妻皮氏
按清江县志皮氏黄裳妻裳商于楚而委家事于皮时年三十二及裳归为党正苦役破产时为胥役所折辱裳自溺死皮氏号痛几绝誓以身殉裳父母老藐孤方幼翁媪责以大义乃忍死尽孝养病则躬调药饵及没殓葬如礼备极劳瘁无怨力贫支惫以教其子腾达崇祯丙子为乡举第一人皮氏卒年六十有四　　万冕妻桂氏
按新喻县志桂氏邑庠生万冕妻冕亡桂年二十二无子矢志不二父母绐归欲嫁之誓死不从卒归万守节终身　　刘顾言妻朱氏
按新喻县志朱氏清江吴塘人年十七归柏林刘顾言事继姑以孝闻年二十七顾言死明年里人有为督学御史者稔氏贤遣媒求配氏作色拒之或以贫苦劝氏泣曰饿死事小遂携三孤归泗溪守节终身卒年七十九　　施允孚妻章氏
按新喻县志章氏庠生施允孚妻年二十五孚亡欲以死从或劝曰如幼孤何何以报良人于地下氏悟苦节训子以承先志坚贞之操始终如一　　傅玉声妻赵氏
按新喻县志赵氏宋宗室之女傅玉声妻性端谨善女红为宗族妇仪玉声代兄玉良役死于通州赵甘贫守节有孤燕巢其室孀居数十年乡里皆奇之　　章宪乐妻敖氏按新喻县志敖氏清江敖资节女新喻章宪乐妻年二十九宪乐死遗孤锦幼敖矢志教成为&#州刺史家故饶氏茹蔬衣布泊如也卒年七十事闻旌闾　　龙以会妻苏氏按袁州府志苏氏万载龙以会妻年十九夫亡守节终身　　张文綍妻彭氏
按袁州府志彭氏万载诸生张文綍妻年十八夫亡抚孤大位读书或欲夺其节辄啮指自盟至老寝不解衣　　李永芳妻彭氏
按袁州府志彭氏万载邑掾李永芳妻年十六适李未五年夫亡居丧哀毁家饶于赀求娶者络绎于门氏誓死不从抚嗣子成立年六十终　　鲍绍文妻周氏
按袁州府志周氏万载鲍绍文妻年十九夫亡遗腹生子家贫亲族劝改适周截发自誓守子娶媳子媳并丧氏又抚孙际明长得馆糈以奉余年年九十县令为请旌表　　张铉妻锺氏
按袁州府志锺氏万载诸生张铉妻司训锺美女年二十五夫病危嘱曰老母弱子惟汝是赖锺恸悼仆地及夫没为南解所累产尽鬻去氏甘贫纺绩以支门户姑死丧葬尽礼教子星宿补诸生崇祯八年年六十一邑令请旌表　　袁汝栋妻鲍氏
按袁州府志鲍氏万载袁汝栋妻年二十三夫亡子甫周家贫守志以辟纑课子德炜补诸生　　龙三榜妻吴氏
按袁州府志吴氏万载龙三榜妻年二十六夫亡守节终老　　吴嘉佐妻潘氏
按袁州府志潘氏万载吴嘉佐妻年二十三夫亡逾月生子或求娶即引刀誓死家贫服勤以事孀姑哺子成立诏旌之年七十卒　　王道成妻柳氏
按袁州府志柳氏万载王道成妻年十五归王舅没姑病&#褥三年衣食溲溺皆须人氏躬左右以为常咸称孝妇年二十夫患痘时患者多死举家避之柳日侍汤药不离其侧及没哭绝复苏抚二子祚长祚永俱饩于庠崇祯癸未山寇窃发诫其党毋入王节妇庐寿七十无疾而终　　袁开美妻梁氏
按袁州府志梁氏万载诸生袁开美妻广西督学梁佳植妹年二十夫亡子甫二周梁毁容奉姑长斋礼佛训子弘烈补诸生　　欧阳体信妻周氏
按袁州府志周氏万载欧阳体信妻年十七于归未五年夫亡无嗣一女适孝廉袁汝祝田业悉散给亲族年七十五终　　辛启夏妻龙氏
按袁州府志龙氏万载诸生辛启夏妻年二十夫亡子琼未晬氏痛哭求死姑鞠氏劝曰若死吾老如幼孤何龙忍死养姑脱簪珥延师教琼读书补诸生　　潘朝宾妻易氏按宜春县志易氏庠生潘朝宾妻年二十夫亡遗腹生子氏茹荼砥志纺绩以奉翁姑画荻教子终身苦节历三十五年终　　刘和积妻袁氏
杨
氏附

按宜春县志袁氏刘和积妻年二十二夫没子仅二周氏矢志靡他辟纑教子癸未为张献忠所执骂贼不辱幸而释免子芳声长娶杨氏年二十四芳声又没杨抚遗腹子应璧三十余年姑媳共老　　周立志妻易氏
按宜春县志易氏周立志妻年十九夫亡矢志守节孝事舅姑抚孤成立崇祯戊寅县令为请旌表　　梅一廷妻谢氏按雩都县志谢氏梅一廷妻年二十二廷亡无子矢志自守家贫以纺绩度日独居五十四年年七十六卒　　严廷维妻黄氏
按雩都县志黄氏庠生严廷维妻年二十二维亡抚子文宪成立年八十六卒崇祯间南京车驾司主事徐某表其门　　唐铁妻梅氏
按安远县志梅氏唐铁妻年二十二夫阵亡子济贞甫一岁氏苦节自矢父母欲夺其志不从教子成立年七十六终　　谢昊恭妻锺氏
按安远县志锺氏谢昊恭妻年二十二夫亡坚志守节誓不再嫁饮荼茹蘗终身如一日寿九十八卒　　唐锽妻谢氏按安远县志谢氏庠生唐锽妻年二十七夫死子方襁褓矢志不二继姑溺所生欲夺其志数窘之谢心知姑意曰吾无所爱宁枵腹而死不忍二心于是尽所有让姑止携一老女奴别居茅屋絖哺孤目不窥牖而事姑仍不少失妇道后姑死或教谢讼以直前事弗听且诫其子曰我存可无虑我死后尔勿与叔争违我言不孝崇祯乙亥氏年九十终　　梁氏陈氏
</div>
    <div class="pagination">
<a href="闺媛典闺节部_page176.html">上一页</a><span>...</span><a href="闺媛典闺节部_page172.html">172</a><a href="闺媛典闺节部_page173.html">173</a><a href="闺媛典闺节部_page174.html">174</a><a href="闺媛典闺节部_page175.html">175</a><a href="闺媛典闺节部_page176.html">176</a><span class="current-page">177</span><a href="闺媛典闺节部_page178.html">178</a><a href="闺媛典闺节部_page179.html">179</a><a href="闺媛典闺节部_page180.html">180</a><a href="闺媛典闺节部_page181.html">181</a><a href="闺媛典闺节部_page182.html">182</a><span>...</span><a href="闺媛典闺节部_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
