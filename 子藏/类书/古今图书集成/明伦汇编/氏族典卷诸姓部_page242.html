<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 242 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 242 页/共 899 页</h1>
    <div class="content">　　鸾侥
按吕氏春秋赵简子沉鸾侥于河曰吾尝好声色而鸾侥致之吾尝好宫室台榭而鸾侥为之吾尝好良马善御而鸾侥来之今吾好士六年矣而未尝进一人不祛之何待

　颜姓部列传二
　　宋
　　颜文威
按曲阜县志文威颜子四十五代孙无职
　　颜衎
按宋史颜衎传衎字祖德兖州曲阜人自言兖国公四十五世孙少苦学治左氏春秋梁龙德中擢第解褐授北海主簿以治行闻再调临济令后唐天成中为邹平令符习初镇太平表为观察推官长兴初召拜太常博士习力奏留之习致仕衎东归养亲未几房知温镇青州复辟置幕下晋祖入洛知温恃兵力偃蹇衎劝其入贡知温以善终衎之力也知温诸子不慧衎劝令以家财十万余上进晋祖嘉之归功于衎拜殿中侍御史俄迁都官员外郎充东都留守判官改河阳三城节度副使检校左庶子知州事居半岁得家问父在青州有风痹疾衎不奏弃官去侍疾不复有仕宦意岁余父疾不能起衎亲自掬矢未尝少倦晋祖闻之召为工部郎中枢密直学士俄废枢密院以本官奉朝请逾年上表请还侍养授青州行营司马丁父忧哀毁甚俄召为驾剖郎中盐铁判官以母老恳辞有诏止守本官未几复出为天平军节度副使开运末授左谏议大夫权判河南府召拜御史中丞执宪颇有风采复抗表求侍养改户部侍郎衎又坚乞罢免诏书褒许即与其母东归汉干佑末丁忧服除诏郓州高行周津遣赴阙衎辞以足疾不至周广顺初起为尚书右丞俄充端明殿学士太祖征兖州驻城下遣衎往曲阜祠文宣王庙城平以衎权知州事归朝权知开封时王峻持权衎为峻所引用会峻败衎罢职守兵部侍郎显德初上表求解官授工部尚书致仕建隆三年春卒于家年七十四衎守章句无文藻然谅直孝弟为时所推　　颜承佑
按曲阜县志承佑颜子四十六代孙无职
　　颜仲昌
按曲阜县志仲昌颜子四十七代孙太子少保　　颜太初按宋史颜太初传太初字醇之徐州彭城人颜子四十七世孙少博学有隽才慷慨好义喜为诗多讥切时事天圣中亳州卫真令黎德润为吏诬构死狱中太初以诗发其冤览者壮之中进士后为莒县尉因事忤转运使投劾去久之补阆中主簿改临晋主簿后移应天府户曹参军南京国子监说书卒着书号洙南子所居在凫绎两山之间号凫绎处士有集十卷淳曜联英二十卷　　颜慥
按万姓统谱慥龙溪人以德行文章名世与蔡襄为金石交读书西湖白莲院襄为郡幕与慥倡和颇多庆历中辟为本州教授　　颜方
按万姓统谱方字正夫丹阳人至和四年以进士令邑事下车视事日召父老询民间利病民有善者赏之恶者戒之建学率子弟之秀者教之亲为讲贯诱掖使进逾年政成士民悦服方在官民为祈祷者以千计及卒百姓悲号如丧考妣相与立祠祀之　　颜复按宋史颜复传复字长道鲁人颜子四十八世孙也嘉佑中诏郡国敦访遗逸京东以复言凡试于中书者二十有二人考官欧阳修奏复第一赐进士为校书郎知永宁县熙宁中为国子直讲王安石更学法取士率以己意使常秩等校诸直讲所出题及所考卷定其优劣复罢元佑初召为太常博士兼崇政殿说书进起居舍人兼侍讲补起居郎拜中书舍人兼国子监祭酒未逾年以疾改天章阁待制未拜而卒年五十七　　颜孝初
按泉州府志孝初永春人力学起家嘉佑四年进士初廷对有升黜孝初两中南宫以文名世又长于诗官至秘书郎　　颜诩
按宋史颜诩传诩唐太师真卿之后真卿尝谪庐陵故诩为吉州永新人诩少孤兄弟数人事继母以孝闻一门千指家法严肃男女异序少长辑睦匜架无主厨馔不异义居数十年终日怡愉家人不见其喜愠年七十余卒　　颜唐臣
按尚友录唐臣字龙溪居巨族里有绿石渡潮平可舟潮退则泞行者病焉唐臣乃于北涯轝土填淤鞭石为堤从地跨石长二千八百七十尺为垂虹亭以憩涉者子敏若复筑南堤至新亭凡一千九百尺岁久淤深其孙戴复砌石增高行者便之昔尝有谣云渡不难须待三颜来此其验也里人为之立祠　　颜峣按曲阜县志峣颜子五十代孙承务郎
　　颜岐
按宋史颜复传复子岐建炎中为门下侍郎
　　颜擎
按曲阜县志擎颜子五十一代孙南徙无传
　　颜师鲁
按宋史颜师鲁传师鲁字几圣漳州龙溪人绍兴中擢进士第历知莆田福清县郑伯熊为常平使荐于朝召为官告院迁国子丞除江东提举寻改使浙西课最予职直秘阁入为监察御史遇事尽言无所阿挠十年由太府少卿为国子祭酒师鲁学行素孚规约率以身先与诸生言孳孳以治己立诚为本由是人知饬励规矩甚肃除礼部侍郎迁吏部侍郎寻除吏部尚书兼侍讲屡抗章请老以龙图阁直学士知泉州在泉凡阅三年专以恤民宽属邑为政始至即蠲舶货诸商贾尤服其清再起知泉州以绍熙四年卒于家年七十五师鲁自幼庄重若成人孝友天至嘉泰二年诏特赐谥曰定肃　　颜价
按曲阜县志价颜子五十二代孙南徙无传
　　颜敏德
按海澄县志敏德唐臣之子字克和登干道乙丑第历知循州除邕管安抚使邕数有峒寇敏德遇以威信不敢犯所部敉宁朝命嘉之官至朝散大夫　　颜棫按永春县志棫字叔坚淳熙七年领乡荐入太学十二年上舍两优释褐为温州判官除国子正知池州以治办闻提举江东常平救荒绩最召还为宗正少卿俄迁中书舍人兼直翰林进吏部侍郎擢工部尚书年五十二卒　　颜彻
按龙溪县志彻字介叔一字子通师鲁之子也少警敏庄重尚志节力学以茂才荐授南外睦宗院以便侍养未几丁定肃公忧服阕除授西外睦宗院宰永福彻多历外任有政声官至奉议郎累赠光禄大夫　　颜顺按曲阜县志顺颜子五十三代孙南徙无传
　　颜度
按万姓统谱度字鲁子兖公五十三世孙居昆山以文章政事名一时历临海令民有去思拜监察御史历秘阁修撰孝宗时度每出一言不动如山因以如山自号　　颜戣
按海澄县志戣敏德之子字子治历仕多在海外以安黎蛮有功改京秩会诸峒剽掠昌化军戣讨捕悉平诏改昌化为南宁命戣仍守之就除琼管安抚使诏召未行除直秘阁广西漕将擢宝谟阁学士致仕　　颜槦按泉州府志槦字子养开禧乙丑进士教授滕州历会昌南海南康令并有政声通判循州知梅州赣寇陈三率众万余人逼梅城槦激厉将士分隅拒之贼遁去甫上其功会病卒　　颜耆仲
按龙溪县志耆仲字景英师鲁之孙也以祖遗泽补官初调福州海口镇迁知鄞县历倅临安府宝庆二年始登进士第除知江阴军修学养士救荒多所全活召除吏部郎中历右司以直秘阁提举淮东兼提刑召除枢密院副都承旨历中书门下省检正诸房文字复由隆兴帅入为太府少卿力丐祠提举武夷山冲佑观　　颜颐仲
按龙溪县志颐仲字景正耆仲之弟也理宗朝以祖遗泽补官历宁化尉转西安丞除知西安县皆有美政丁内艰服阕调衡山未上委转运司干办公事迁通判临安府端平元年除将作监主簿出知严州入为司农丞摄金部郎官除直秘阁两浙转运判官时禁旅饥众遂汹汹颐仲抚定之除户部郎知临安府进将作监仍监府事轮对言中外弊事甚悉进太府少卿嘉熙改元以直秘阁奉武夷祠除广西转运判官三年令赴行在奏事除太府卿兼敕令所删修官迁司农卿兼左司四年兼权户部侍郎以直宝谟阁知宁国府淳佑改元除浙东提刑寻以旧职奉崇禧祠二年起知泉州以秘阁修撰兼福建提刑减商税除盗贼养孤老掩骸胳民甚德之四年起知温州明年迁右文殿知庆元府沿海制置使六年诏职事修举升集英殿制置大使七年除宝章阁待制八年除兵部侍郎乞祠十二年以刑部侍郎召兼敕令所详定官除权兵部尚书俄权刑部兼知临安府明年冬擢吏部尚书以宝章阁学士提举玉隆万寿宫请老里居　　颜振仲
按万姓统谱振仲彻子字景玉用祖泽补登仕郎宰安溪邑释冤狱以神称倅莆阳笃意学校籍废田以赡学徒飞雄军噪于市振仲亲出抚谕皆拜而去官至朝散郎　　颜公衮
按海澄县志公衮字鼎卿进士戴之子以父泽补官初调循州兴宁县令绍定间凶贼陈三枪罗动天逼兴宁境公衮偕主簿徐千能赴贼营谕以大义贼张甚公衮厉声数之遂遇害朝廷嘉其节赠员外郎　　颜复之按万姓统谱复之字子开淳佑进士补太学录貌古气和不苟訾笑叶侍郎荐十贤于朝复之其一也　　颜钺按万姓统谱钺历仕多在海外以安黎蛮有功就改京秩海外之民以爷呼之　　颜宝
按曲阜县志宝颜子五十四代孙南徙无传
　　元
　　颜椿
按曲阜县志椿颜子五十五代孙中书
　　颜之美
按曲阜县志之美颜子五十六代孙县尹
　　颜伯录
按永春县志伯录字畴叔元蒲寿庚荐授从仕郎广州路南海县尹辞不赴所居亭馆多种梅故自号梅野　　颜瑜
按元史颜瑜传瑜字德润兖州曲阜人兖国复圣公五十七代孙也以行谊用举者为邹及阳曲两县教谕至正十八年田丰起山东瑜携家走郓城道遇贼贼执瑜瑜骂贼贼怒欲杀瑜瑜无惧色复使之写旗瑜大诟贼以枪刺瑜至死骂不绝口其妻子皆为所害　　明
　　颜池
按曲阜县志池颜子五十七代孙三氏学教授高皇钦定主奉祀事　　颜琇
按吴县志琇字季粟洪武初父济民挈母戍凤翔琇独留久之闻母殁即奔赴负骨归行数千里未尝释于地后父放免奉事尤谨逮卒日夜哀苦不胜遂死　　颜贤按万姓统谱贤万安人洪武初泉州司狱性温良而果毅郡人翁彦立系狱通判胡钊以私恨囊沙将压之贤正色曰彼罪未至死不敢闻命彦立获免有卓六秀者与其党八人皆重罪而案未成一夕狱邻火郡守欲诬以因火焚狱欲尽杀之贤力拒曰囚非反狱岂可诬之狱尚未成岂可杀之乎守惭而退狱囚贫饿者给以食每重囚引决必诣贤谢而去时称能举其职　　颜师胜
按万姓统谱师胜兴化人由人才知四川峨眉县洪武间苗贼啸聚攻城师胜与贼三战三捷追贼被刺而死事闻赠官　　颜伯玮
按明外史颜伯玮传伯玮名以字行庐陵人唐鲁国公真卿后建文元年以贤良征授沛县知县燕兵攻沛伯颜遣县丞胡先间行至徐州告急援不至遂命其弟珏子有为还家侍父题诗公署壁上誓必死燕兵夜入东门指挥王显迎降伯玮冠带升堂南向拜毕自经死有为不忍去复还见父尸自刎父旁福王时赠伯玮太仆少卿谥忠惠有为翰林待诏谥孝节　　颜清
按武进县志清武进知县伯玮子从伯玮御靖难兵不克父子同时殉难　　颜拳
按曲阜县志拳颜子五十八代孙主奉祀事
　　颜宝
按万姓统谱宝字太和龙溪人永乐进士授四会知县温厚公正宽猛得宜奏除诡名粮九百余石复申除乡民盐钞一十二万余贯尤笃意学校为新其庙宇至于桥梁圩岸之属亦悉意缮治藩臬郡守交章论荐称为岭南独步迁秩而去邑人慕之历刑部郎中　　颜泽
按江阴县志泽字泽民永乐壬辰进士拜镇远府知府府新设民多梗化泽用俗为治奏请立学升福建布政司参政闽人称为佛子　　颜宗
按广东通志宗字学渊南海人永乐癸卯举于乡授福建邵武知县为政平易恺悌以救荒悯旱为先闽邓茂七作乱上命率师讨之渠魁既得余党据险当道委宗招抚宗率耆老数辈直诣贼所贼众皆泣谢听命散为良民所活十万余人景泰辛未九年满考擢兵部车驾司主事转署员外郎奔母丧归卒于途　　颜希仁按曲阜县志希仁颜子五十九代孙主奉祀事　　颜隆按泉州府志隆字文盛永春人应贡入太学正统元年授江西吉安府推官廉明有威当道交荐于朝擢河南按察司佥事景泰初疏乞归卒年八十有二　　颜彪按万姓统谱彪淮安盐城人任真定卫指挥同知正统己巳冬荐升署都指挥佥事守备倒马寻实授指挥佥事充右参将分守十八盘有勇有为克着边绩　　颜议按曲阜县志议颜子六十代孙景泰二年始授翰林院五经博士　　颜公鋐
按曲阜县志公鋐颜子六十一代孙袭博士
　　颜颐寿
按明外史马录传妖贼李福达坐戍山丹卫逃还为清军御史所勾再戍山海卫逃居洛川更姓名曰张寅输粟得太原卫指挥使用黄白术干武定侯郭勋勋大信幸其仇薛良讼于录按问得实论死勋为福达代辨帝置不问会给事中王科等交章劾勋勋亦累自诉且以议礼触众怒为言帝心动下廷鞫尚书颜颐寿等不敢自坚改拟妖言律斩帝以罪不及录怒甚下颐寿狱革职闲住时嘉靖六年九月也颐寿巴陵人居官有清望隆庆初复职赠官　　颜重德
按曲阜县志重德颜子六十二代孙袭博士
　　颜木
按万姓统谱木字惟乔随州人正德进士知许州以荐调亳州惩武人石氏之肆坐中伤免性嗜书善考索文思精劲有所属缀辄喜怪奇专宗左氏春秋时作公谷语一时文士多称之晚始为诗近体得唐人意退居马坪二十年日吟诵不辍所著有家政集七礼解选诗评尽余&#　　颜阶
按万姓统谱阶字德升龙溪人正德中以举人署香山教谕庄重醇雅克端师范士咸乐然向风嘉靖初征修宝录历升工部员外郎谨言慎行为人谋务尽忠告遇事剸裁曲当　　颜曾
按沂州志曾沂州卫左所千户正德六年流贼攻城曾率族众各持器械守东门身冒矢石射死贼首杨虎贼众奔攻南门曾随赴南门捍卫请将军大炮亲架点放打开贼营成一血道贼始败北而逃城赖以保全百姓免于屠戮　　颜肇先　颜从祖
按曲阜县志肇先从祖颜子六十三代孙俱袭博士从祖无嗣肇先以堂兄嗣职　　颜鲸
按明外史颜鲸传鲸字应雷慈溪人举嘉靖四十五年进士授行人擢御史出视仓场奸人马汉怙定国公势贷子钱漕卒偿不时则没入其粮为怨家所诉汉持定国公书至鲸立论杀之四十一年上漕政便宜六事明年出按河南改督畿辅学政大兴知县高世儒奉诏核逃役都督朱希孝以勾军劾之下部议鲸劾希孝乱法帝怒责鲸诬勋臣贬安仁典史隆庆元年历湖广提学副使以试恩贡生失张居正指降山东参议改行太仆少卿鲸按河南时黜新郑知县其人高拱所庇也在湖广王篆欲祀其父乡贤执不许至是拱掌吏部篆为考功遂以不谨落鲸职万历中给事中邹元标御史饶位交章荐之报寝给事中姜应麟李弘道亦言之仅以湖广副使致仕中外论荐十余疏不果用　　颜廷&#
按泉州府志廷&#字范卿永春人嘉靖戊午岁贡授九江府通判有兵与民哄当道欲罪民以媚兵廷&#不肯竟以此忤调补太宁都司断事迁岷府长史辅导匡正王甚重之其在九江时探匡庐彭蠡诸胜登眺吟咏江州人以白司马呼之年九十三卒所著有楚游草燕南寓稿　　颜锐
按陕西通志锐字进之兰州人岁贡为人刚毅博学通五经善楷书嘉靖中授河南新郑令风行雷厉剖决如流权贵奸豪敛手受法期月政平卒于任　　颜嗣慎按曲阜县志嗣慎颜子六十四代孙袭博士
　　颜素
按安庆府志素字质卿号与朴万历甲戌成进士授中书舍人寻丁内艰居丧哀毁再补原官即移疾去结庐石门豹岭间穷究古今尤邃于易起南大理历尚宝卿仕至应天府丞卒于官学者私谥为简一先生　　颜引祚
按曲阜县志引祚颜子六十五代孙袭博士
　　颜容暄
按漳浦县志容暄字孚孺号太屏万历三十八年成进士由工部郎出守南阳寻改太平及维扬所至有治政最后守凤翔值张献忠之乱城陷不屈自刎而死全家殉难隆武立国赠侍郎赐谥忠惠　　颜欲章
按江西通志欲章号云汉安福人万历进士初授浙江宁海县历升荆州知府时贵州土司安邦彦叛围贵阳都御史王三善荐欲章才可戡乱升贵州监军副使欲章由间道入贼境擒邦彦事平升河南参政寻升广东按察司晋浙江右布政归　　颜日愉
按明外史颜日愉传日愉字华阳上虞人万历中举于乡崇祯初除叶县知县有惠政为上官所恶劾罢之部民争诣阙讼冤乃获叙用后为静宁知州迁开封同知尝摄渑池荥阳二县事抚恤疮痍政绩甚着上官以南阳要冲举日愉为知府大治守具人心稍固十四年春李自成陷洛阳张献忠陷襄阳南阳大震恐日愉防益严五月七日贼猝至日愉击杀之几尽余贼引去城获全日愉手中一矢头项被二刃遽殒于城上事闻赠太仆卿　　颜继祖
按明外史颜继祖传继祖潭州人万历四十七年进士历工科给事中崇祯元年极论工部冗员及三殿叙功之滥迁工科右给事中三年畿辅戒严诏浚京城十六门濠堑以继祖巡视再迁吏科都给事中寻以忧去八年起故官擢太常少卿以右佥都御史巡抚山东流贼扰河南频遣兵扼之境内得无患十一年畿辅戒严命移驻德州时标下卒止三千而奉本兵杨嗣昌令五旬三更调后令专防德州济南由此空虚继祖屡请诸将赴援皆逗遛明年正月大清兵克济南德王被执言官交章劾继祖命削籍候勘继祖请以爵禄还朝廷以骸骨还父母帝不从逮下狱弃市继祖居谏垣多所建白惟连疏发李懋芳之隐人颇讥其薄　　颜伯贞　伯廉
按曲阜县志伯贞伯廉颜子六十六代孙俱袭博士　　颜则孔按沂州志则孔字泗源天启二年白莲妖变道宪聘为参谋以平贼功恩贡任归德别驾治声着闻朝宁知其全才授剑剿御流寇督师监军屡奏奇捷数沐褒嘉以勤劬染病养病府中时全师进剿寇乃乘间攻城阅月粮尽援绝孤城遂陷巷战被执骂贼而死阖家殉难　　颜佩韦
按吴县志佩韦少以义侠自命天启六年缇骑逮吏部员外郎周顺昌于西察院佩韦奋身鸠杨念如等执香伏地呼号不已旗尉厉声曰东厂严旨逮官乃容鼠辈置喙佩韦等不胜愤曰东厂何得逮官首击之巡抚毛一鹭恐惧匿厕中官旗不及匿击杀一人余皆负重伤一鹭奏闻民变佩韦等五人处斩兵使者张孝监刑五人曰为周吏部死死又何恨孝流涕斩之　　颜浑
按安庆府志浑字伯通别号紫芝怀宁人天启丁卯举于乡崇祯庚辰成进士召对称旨授吏部稽勋主事详慎严核宿弊顿清寻改文选主事升稽勋员外郎予告归　　颜光鲁
按曲阜县志光鲁颜子六十七代孙袭博士
　　颜孕绍
按明外史颜孕绍传孕绍字赓明曲阜人崇祯四年进士除凤阳知县调繁江都行取给事中陈启新讦其钻求翰林调于外寻由邯郸知县迁真定同知守城剿寇有功十五年擢河间知府比岁大饥寇盗充斥拊循甚至闰十一月大清兵临城与知县陈三接等坚守援兵云集率逗遛孕绍知城必破预集一家老稚于室中积薪绕之而身往城上策战守及城破趋归官舍举火焚室衣冠北向再拜跃入火中同死三接文水人妻武氏贤三接见封疆多故遣之归答曰夫死忠妻死节分也三接巷战死武亦从之赠孕绍光禄卿三接佥事　　颜应佑按泉州府志应佑字孝先以兵难迁徙失母许氏所在访求二十六年足迹几&#海内不能得一日有告以母在云南者即往求之行至蜻蛉岭始得焉遂迎以归士君子咸歌诗以嘉其孝　　颜道耕
按安乡县志道耕坊郭人读书好古精于诗词尤善草书隐居适志不乐仕进号林泉散人后筑室黄山号林泉野老寿八十六终　　颜绍绪
按典阜县志绍绪颜子六十八代孙袭博士
　　颜懋衡
按曲阜县志懋衡颜子六十九代孙袭博士


　边姓部汇考
郑樵通志
　　以字为氏
宋
人字

边氏子姓宋公子城之后城字子边或言宋平公子御戎字子边以王父字为氏孙&#为司徒又周大夫有边伯廖用贤尚友录
　　边姓
边陇西征音又望出陈留金墉


　田姓部列传二
　　魏
　　田畴
</div>
    <div class="pagination">
<a href="氏族典卷诸姓部_page241.html">上一页</a><span>...</span><a href="氏族典卷诸姓部_page237.html">237</a><a href="氏族典卷诸姓部_page238.html">238</a><a href="氏族典卷诸姓部_page239.html">239</a><a href="氏族典卷诸姓部_page240.html">240</a><a href="氏族典卷诸姓部_page241.html">241</a><span class="current-page">242</span><a href="氏族典卷诸姓部_page243.html">243</a><a href="氏族典卷诸姓部_page244.html">244</a><a href="氏族典卷诸姓部_page245.html">245</a><a href="氏族典卷诸姓部_page246.html">246</a><a href="氏族典卷诸姓部_page247.html">247</a><span>...</span><a href="氏族典卷诸姓部_page243.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
