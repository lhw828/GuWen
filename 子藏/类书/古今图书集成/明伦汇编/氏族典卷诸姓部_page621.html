<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 621 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 621 页/共 899 页</h1>
    <div class="content">陇氏见姓苑
凌迪知万姓统谱
　　甬姓
甬见姓苑
　　总姓
总见姓苑
　　姓
音总见直音
　　种姓
种见姓苑

　孔姓部纪事
史记孔子世家孔子葬鲁城北泗上弟子及鲁人往从冢而家者百有余室因命曰孔里后汉书孔融传融年十岁随父诣京师时河南尹李膺以简重自居不妄接士宾客敕外自非当世名人及与通家皆不得白融欲观其人故造膺门语门者曰我是李君通家子弟门者言之膺请融问曰高明祖父尝与仆有恩旧乎融曰然先君孔子与君先人李老君同德比义而相师友则融与君累世通家众坐莫不叹息世说新语梁国杨氏子九岁甚聪惠孔君平诣其父父不在乃呼儿出为设果果有杨梅孔指以示儿曰此是君家果儿应声答曰未闻孔雀是夫子家禽元史孔思晦传五季时孔末之后方盛欲以伪灭真害宣圣子孙几尽至是其裔欲复冒称宣圣后思晦以为不早辨则真伪久益不可明彼与我不共戴天乃列子族与共拜殿庭可乎遂会族人斥之而重刻宗谱于石畿辅通志正德初王宸尹应天巨族孔姓者冒圣裔谋授官以万金行赂宸叱之竟不得行
　垌姓部列传
　　宋
　　垌夫
按万姓统谱夫汉川人嘉定进士

　奉姓部列传
　　汉
　　奉挥
按万姓统谱挥汉马军使
　　宋
　　奉真
按奇姓通真善医熙宁中名闻于东都天章阁待制许元为江淮发运使奏课于京师时欲入对而其子疾亟惙惙欲死使真视之曰脾已绝不可治死在明日元曰固然今方有事须陛对能延数日否真曰此可为也诸脏已衰惟肝脏独过脾为肝胜其气先绝绝则死若急泻肝气令衰则脾少缓可延三日过此无术也乃投之药至晚遂渐苏元极喜真笑曰此不足喜肝气渐舒耳无能为也越三日果卒　　明
　　奉科
按万姓统谱科兰阳人洪武中以人材任知县　　奉明按万姓统谱明宣化人宣德举人
　　奉张
按万姓统谱张山东潍县人弘治中任迁安主簿　　奉尔爵按临桂县志尔爵临桂人明举人知县
　　奉秉澹
按临桂县志秉淡临桂人明举人知县

　孔姓部汇考
史记
　　孔子世家注
索隐曰家语孔子宋微子之后宋襄公生弗父何以让弟厉公弗父何生宋父周周生世子胜胜生正考父考父生孔父嘉五世亲尽别为公族姓孔氏孔父生子木金父金父生睪夷睪夷生防叔畏华氏之逼而奔鲁故孔氏为鲁人唐书
　　宰相世系表
孔氏出自子姓商帝乙长子微子启封于宋弟微仲衍曾孙愍公捷生弗父何何生宋父周周生世父胜胜生正考父考父生嘉字孔父孔父生木金父金父生睪夷父以王父字为氏生防叔避华父督之难奔鲁为大夫生伯夏夏生邹大夫叔梁纥二子孟皮仲尼仲尼为鲁司寇摄相事生鲤字伯鱼伯鱼生伋字子思为鲁缪公师生白字子上齐威王相白生求字子家求生箕字子京魏相箕生穿字子高穿生斌字子慎一名引魏文侯相文信君三子鲋腾树腾字子襄汉孝惠博士长沙太傅生忠字子贞博士忠二子武安国武生延年大将军太傅延年生霸字次孺给事中高密相褒成烈君四子福振喜光福关内侯生房房生均字长平尚书郎生大司马元成侯志志生损自均皆世袭褒成侯及损徙封褒亭侯生曜曜生完无子以弟子魏奉议郎羡为嗣羡生晋太常卿黄门侍郎震震生嶷嶷生豫章太守抚抚生从事中郎懿自羡以下袭奉圣侯生宋崇圣侯鲜鲜生后魏崇圣大夫乘乘生秘书郎灵珍灵珍生文泰自灵珍以下袭崇圣侯文泰生渠下博孔氏出自关内侯福七世孙郁后汉冀州刺史生扬下博亭侯子孙因居焉七世孙灵龟后魏国子博士生硕曲阜宪公颖达族孙务本自孔子至是三十五世　孔氏宰相一人纬郑樵通志
　　以字为氏
孔氏子姓出宋闵公之后闵公生弗父何以有宋而授厉公三世生正考父传所谓三命滋益恭者考父生孔父嘉为大司马鲁隐公三年宋穆公疾召孔父而属殇公焉桓三年宋华父督见孔父之妻于路目逆而送之曰美而艳遂杀嘉而取其妻其子奔鲁嘉字孔父后世以字为孔氏又为孔父氏自孔父六世而生仲尼三岁丧父十九而娶一年而生鲤以哀公十六年四月己丑卒年七十三葬鲁城北泗上自汉以来孔氏袭奉百世不绝又卫有孔氏不知所出为卫世卿鲁文公元年孔达始见传昭七年卫襄公夫人无子嬖人婤姶生孟絷孔成子梦康叔谓己立元余使羁之孙圉与史狗相之故孔氏之孙世为卫大夫又郑有孔氏穆公兰之后也穆公之子十三人其二皆为孔氏宋子生子曰公子喜字子孔遂为孔氏圭妫生子曰公子志字士子孔亦为孔氏后无闻凌迪知万姓统谱　　孔姓
孔鲁国角音

　宠姓部列传
　　后汉
　　宠义
按正字通义蜀汉长史
　　晋
　　宠遵
按晋书陶潜传潜周旋人羊松龄宠遵等或有酒要之或要之共至酒坐虽不识主人亦欣然无忤　　后晋　　宠令图
按万姓统谱令图李金全署为中门使

　项姓部艺文
　　项氏族谱序　　　　　　　　明屠隆项氏之先至周时始见于麟经项橐七岁为孔子师其支派在江南者世为楚将有惠于民民共思之曰梁者以兵法部署宾客名著三吴其后遂分辽西西楚二派&#传以至章安之项氏有项斯人材蔚盛科甲联翩家谱之在郡城者世系源流历历可考予不必赘也而黄岩一枝有宣五公者于元末始迁宁海为邑掾以子贵赠上林苑监正今巳十一世矣三世即分三房三房之下又分诸房各盛丁产守诗礼奋仕进其族之贤而耄者恐子孙渐繁无谱以统一之则亲尽不联如同路人于是出旧谱属予乡王恒字少谷者修葺而问序于予予思项氏宣五公以一人入回浦一传而贵其子数传而大其家必有积累之德阴行之善过人之事故其后嗣昌炽乃尔也少谷子曰项氏始迁时值元末兵骚简籍散落故宣五公之行状不少&#见而独传其始迁时不广田宅惟置三大墠以为基兆大树墠则公桥梓所自茔枫树墠则贻三世邬家墠贻四世今俗传项有三墠是也不信浮图惟宗周孔家堂不供佛像今俗传项无佛是也止此二事而已予曰此足以开族承家而为项氏之祖矣常人之情播迁异国土惠是怀首营财产而公不广田宅惟置三墠以贻子孙此其规模远矣王道衰熄世教不明元季人共佞佛而公独宗周孔家堂不供佛像此其贻谋正矣以贻谋之正兼规模之远以此开族承家不已足乎迨今十一世肯构肯堂继翚革之美如坻如茨裕稼穑之储擅制作则人怀径寸而诗文有集树羽仪则行有绳尺而径窦不趋或蹑青云之阶或结桃源之社或赈国以立义或泛岛而负奇三绝并资六艺兼通者皆公之子孙也其开族承家而硕大于回浦岂无所本也哉岂无所本也哉
　宠姓部汇考
凌迪知万姓统谱
　　宠姓
宠见姓苑

　姓部汇考
音
董

王应麟姓氏急就篇
　　姓
氏见广韵

　董姓部列传二
　　宋
　　董枢
按宋史董枢传枢真定元氏人后唐清泰中以献书授校书郎晋天福中为左拾遗周广顺初为左补阙恭帝即位迁殿中侍御史太祖干德初迁主客员外郎上书请伐蜀蜀平通判剑州会全师雄叛攻剑枢败之迁比部郎中三年出兼桂阳监使开宝二年刘鋹命内侍曾居实侵桂阳枢击退之三年大举伐鋹令枢率兵趋连口克之改兵部郎中权知连州兼行营招抚使岭南平四年移知襄州又为河北转运使改判西京留司御史台初枢罢桂阳监以孔璘代之岁满以赵瑜代之瑜称疾以张侃代之侃至奏瑜在任累月得羡银数十斤虽送官而不具数闻计枢与璘隐没可知诏下御史案之狱具枢坐死　　董遵诲
按宋史董遵诲传遵诲涿州范阳人父宗本隶契丹帅赵延寿麾下及延寿被执举族南奔汉祖得之擢拜随州刺史署遵诲随州牙校周显德初以功补东西班押班又迁骁武指挥使太祖微时游汉东依宗本而遵诲凭借父势太祖每避之遵诲尝谓太祖曰每见城上紫云如盖又梦黑蛇化龙飞去雷电随之是何祥也太祖不对他日论兵事遵诲理屈拂衣而起太祖乃辞宗本去及即位一日便殿召见遵诲伏地请死帝令左右扶起谕之曰朕方赦过赏功岂念旧恶邪干德六年授通远军使遵诲既至召诸酋长谕以朝廷威德刲羊酾酒宴犒甚至众皆悦服后复来扰边遵诲率兵击走之夷落以定就拜罗州刺史太宗即位兼领灵州路巡检遵诲不知书豁达无崖岸多方略武艺皆绝人在通远军凡十四年夏人悦服皆谨封界秋毫不敢犯太平兴国六年卒年五十六帝轸悼录其子嗣宗嗣荣为殿直　　董源
按十国春秋南唐董源善画后主时为后苑副使画多作山水龙离蛰出洞升降自如又工人物一日后主坐碧洛宫召冯延己论事至宫门逡巡不敢进后主使趣之延己云有宫娥着青红锦袍当门而立未敢竟进使谛视之乃八尺琉璃屏画夷光于上盖源笔也　　董羽
按十国春秋南唐董羽字仲翔常州人口吃不能疾谈俗号董哑子善绘龙水海鱼事后主为翰林待诏后归宋宋太宗常令画端拱楼下四壁极其精思一日太宗与嫔御登楼时皇子尚幼见画壁惊啼亟令圬墁云　　董俨
按宋史董俨传俨字望之河南洛阳人太平兴国三年进士解褐大理评事通判饶州加著作佐郎五年授左拾遗直史馆转右补阙充淮南西路转运副使转刑部员外郎端拱初进郎中三司度支副使逾年以户部员外郎知泉州召为京东转运使拜右司议大夫充右计谏使罢出知扬州迁右谏议大夫徙潭州转给事中历知广岳洪三州江陵府景德中判吏部铨加工部侍郎时黄观罢西川转运归阙俨与知杂御史王济姻家因托济言于观求荐己知益州未几观复领陕西转运得对便殿俨谓其必荐己他日面陈自以孤直不为权要所容况黄观庸浅无操持恐为执政所使妄有论荐俾臣远适惟陛下察之真宗不之诘数日王济得对因述俨尝有私托且言俨性本矫诈臣语观不可许之真宗不欲暴其事乃出俨知青州俨复请对言为权臣所摈上慰遣之久而不去乃谓之曰尔自告黄观求知益州复有何人排斥乎俨即矍然且言观济尝议益州须得臣往弹压之上以其词不类因令条析以闻复遣使陕西质问黄观观具述俨托王济求荐之事坐责授山南东道节度行军司马不署州事大中祥符初会赦起知郢州病疽卒年五十四东封恩复其官子仲容仲宗并为太子中舍兄伟至殿中丞致仕　　董道明
按宋史董道明传道明蔡州褒信人母死出葬道明潜匿墓中人瘗之经三日家人发冢取之道明无恙终身庐于墓侧　　董元亨
按宋史董元亨传元亨深州束鹿人累官国子博士通判贝州王则据城叛是日冬至元亨方与州将朝谒天庆观变起仓卒元亨促马驰还坐听事贼党露刃排闼入胁元亨曰大王遣索军资库钥元亨据案叱曰大王谁也妖贼敢弄兵乎我有死钥不可得也贼将郝用继来索愈急元亨厉声骂贼用遂杀之钥而去事闻赠太常少卿录其子孙三人贼平获郝用斩以祭元亨　　董隐子
按黄山谷文集董隐子传董隐子隐于乞人从人乞于南康市中与酒无不饮未尝见其醉连败纸蔽后前衣穿结不周腹背风严人挟纩战栗其面有孺子色言皆玩人然狂而不悖高安刘格道纯晚得之与为礼甚愿为置酒解衣衣之与言或时语不狂自道宿人年三十六矣熟视二十许人也道纯得&#疮如蓓蕾溃肌肤岑岑痛昼夜生数十隐子为和剂五日良已　　董敦逸
按宋史董敦逸传敦逸字梦授吉州永丰人登进士第调连州司理参军知穰县徙知弋阳县稍迁梓州路转运判官元佑六年召为监察御史言苏轼制诰中指斥先帝出为湖州运判改知临江军绍圣初复除监察御史改工部员外郎迁殿中侍御史左司谏侍御史瑶华秘狱成诏诣掖庭录问敦逸察知冤状上疏略云瑶华之废事有所因情有可察诏下之日天为之阴翳是天不欲废之也人为之流涕是人不欲废之也臣尝阅录其狱恐得罪天下哲宗读之怒明年用他事出知兴国军徙江州徽宗即位加直龙图阁知荆南召入为左谏议大夫迁户部侍郎卒年六十九　　董必
按宋史董必传必字子强宣州南陵人尝谒王安石于金陵咨质诸经疑义为安石称许登进士第绍圣中提举湖南常平时相章惇方置众君子于罪孔平仲在衡州以仓粟腐恶乘饥岁稍损价发之必即劾其戾常平法置鞫长沙以承惇意无辜系讯多死者平仲坐徙韶州惇与蔡卞将大诛流人遣吕升卿往广东必往广西察访哲宗既止不治然必所至犹以惨刻按胁立威为五书归奏除工部员外郎中书舍人郭知章封还其命诏以付赵挺之权给事中陈次升复封驳不下必于是讼知章次升为元佑党人坐不当讼言者出知江州改湖南转运判官捉点河北刑狱召为左司员外郎舒亶守荆南暴卒加必直龙图阁往代乃城通道等六寨置靖州折博市易且移飞山营戍公私烦费荆人病之进集贤殿修撰显谟阁待制卒年八十六赠龙图阁待制　　董助教
按湖广通志助教黄州人大观间岁大旱为饭作饼以济饥日数百人讫百余日无倦色多所全活　　董槐按宋史董槐传槐字庭植濠州定远人少喜言兵论事慷慨自方诸葛亮周瑜父永闻其自方怒而嘻曰不力学又自喜大言此狂生耳吾弗愿也槐心愧乃益自摧折嘉定六年登进士第调靖安主簿丁父忧去官十四年起为广德军录事参军绍定二年迁镇江观察推官入为主管刑部架阁文字迁籍田令丁母忧嘉熙元年召赴都堂迁宗正寺簿后迁至工部侍郎封定远县男进宝章阁直学士知福州辞进封子拜端明殿学士签书枢密院事进封侯为同知枢密院事宝佑二年进参知政事四川制置使余晦以战败夺官诏荆襄制置使李曾伯往视师曾伯辞槐上疏请行不许进封濠梁郡公帝日乡用槐槐言事无所隐而不为容悦三年拜右丞相槐任人先取故旧之在疏远者在官者率满岁而迁嗜进者始不说矣槐又言有害政者三愿自上除之于是嫉之者滋甚四年策免丞相以观文殿大学士提举洞霄宫景定二年进封吉国又进封许国公三年薨谥文清　　董楷按浙江通志楷字正翁临海人宝佑进士初为绩溪簿直冤狱赈饥馑修城捍水迁知洪州有惠政官至吏部郎中有克齐集程朱易解行世　　董宋臣
按宋史董宋臣传宋臣理宗朝宦者淳佑中以睿思殿祗候特转横行官宝佑三年兼干办佑圣观侍御史洪天锡劾之不报开庆初文天祥上疏乞诛宋臣又不报景定四年自保康军承宣使除入内内侍省押班主管太庙往来国信所同提点内军器库翰林院编修敕令所都大提举诸司提点显应观主管景献太子府事会天祥兼景献府教授义不与宋臣联事上书求去天祥出知瑞州言者论宋臣不置帝曲为谕解庇之秘书少监汤汉上封事言宋臣声焰熏灼愿收还押班等除命帝亦不之省六月命主管御前马院及酒库既卒犹命特转节度使其见宠爱如此　　金
　　董师中
按金史董师中传师中字绍祖洺州人少敏赡好学强记擢皇统九年进士第调泽州军事判官改平遥丞迁绵上令补尚书省令史再考擢监察御史迁尚书省都事降授沁南军节度副使累迁坊州刺史明昌元年初置九路提刑司师中选为陕西路副使召为大理卿遂擢中丞四年上将幸景明宫师中上疏论谏上从其奏乃罢北幸初完颜守贞改为西京留守朝京师上欲复用监察御史蒲刺都等纠弹数事师中辨其诬而举守贞正人可用守贞由是复拜平章政事及守贞以罪斥正失举罪除陕西西路转运使岁余征为御史大夫拜参知政事进尚书左丞师中通古今善敷奏练达典宪处事精敏尝言曰宰相不当事细务要在知人才振纲纪但一心正两目明足矣承安四年表乞致仕诏赐宅一区留居京师泰和二年薨年七十四谥文定　　董师俭
按金史董师中传师中弟师俭初业进士欲藉其资荫师中保任之密令人代给堂帖使之肄业师俭感其义方力学后遂登第　　董守志
按陕西通志守志字宽甫号凝阳精于修炼本姓朮虎世居隆安徙汧陇以神仙为慕感遇正阳纯阳海蟾往来提挈屡加点化晚筑庵于陇出低村一日祥云覆地疾雷震天真人谓其徒曰仙师邀会蓬莱矣遂返其真　　元
　　董俊
按元史董俊传俊字用章真定&#城人少力田长涉书史善骑射金贞佑间&#城令立的募兵射上中者拔为将俊一发破的遂将所募兵迎敌国王木华黎帅兵南下俊遂降以劳擢知中山府事金将武仙据真定俊逐仙走之仙以穷降升槁城县为永安州号其众为匡国军事一委俊王辰会诸军围汴明年金主奔归德追围之金兵夜出薄诸军于水俊力战死时年四十八俊早丧父事母以孝闻器度弘远善战而不妄杀故人乐为之用赠翊运&#节功臣太傅开府仪同三司上柱国封寿国公谥忠烈加赠推忠改封赵国公　　董文炳
按元史董文炳传文炳字彦明俊之长子父殁时年始十六以父任为&#城令同列皆父时人轻文炳年少吏亦不之惮文炳明于听断以恩济威未几同列束手下之吏抱案求署字不敢仰视里人亦大化服县贫民不聊生文炳籍县间田与贫民使耕之于是流离渐还数年民食以足朝廷初料民籍其家文炳使民聚口而居少为户数由是赋敛大减民皆富完时府索无厌文炳弃官去世祖在潜藩受命征南诏文炳从行世祖伐宋至淮西台山寨命文炳往取之文炳驰至寨下谕以祸福守者遂降世祖即位命文炳宣慰燕南诸道擢山东东路宣抚使李反济南文炳会诸军擒以献山东犹未靖乃以文炳为山东东路经略使山东以安至元二年以文炳为河南等路统军副使改山东路统军副使治沂州迁枢密院判官拜参知政事是岁大举兵伐宋时扬州真州坚守不下张世杰孙虎臣等陈大舰万艘碇焦山下江中劲卒居前文炳乘轮船建大将旗鼓大呼突阵诸将继进自寅至午宋师大败俘甲士万余人获战船七百艘宋力自此遂穷宋平拜资德大夫中书左丞十五年九月卒帝闻痛悼命文忠护丧葬&#城赠金紫光禄大夫平章政事谥忠献子士元士选　　董文蔚按元史董俊传文蔚字彦章俊之次子重厚寡言不事嬉戏立志勤苦读书忘倦及长善骑射膂力绝人事母至孝接人谦恭文炳为&#城令家务悉委之辛丑起民兵南征文炳命文蔚率十有七人自为一队甲寅按&#城等处行军千户南镇邓州丁巳攻襄樊城南据汉江北阻湖水卒不能渡文蔚夜领兵士于湖水狭隘之处伐木拔根立于水实以薪草为梁顷之即成至晓师悉渡围已合城中大惊文蔚复统军前行夺其外城论功居最世祖置武卫军文蔚以邓兵入为千户帝北狩留屯上都至元五年七月卒泰定中赠明威将军佥右卫使司事上骑都尉陇西郡伯　　董文用
按元史董俊传文用字彦材俊之第三子也学问早成弱冠试词赋中选世祖在潜藩命文用主文书世祖即位建元中统文用持诏宣谕边郡还朝张文谦宣抚大名等路奏文用为左右司郎中二年以兵部郎中参议都元帅府事至元改元召为西夏中兴等路行省郎中八年立司农司授山东东道巡行劝农使政绩为天下最十二年丞相安童奏为工部侍郎出为卫辉路总管受代归田里十九年召为兵部尚书转礼部尚书迁翰林集贤二院学士知秘书监二十二年拜江淮行中书省参知政事二十五年拜御史中丞迁翰林学士承旨世祖崩成宗即位眷益厚升资德大夫知制诰大德元年上章请老归以疾卒子八人士贞士亨士楷士英士昌士恒士廉士方谥忠穆　　董文直
按元史董俊传文直字彦正俊之第四子也刚毅庄栗简言笑通经史法律为&#城长官文直勤俭始终不替及弃官浮沈里社任真适意家门日以烜赫己独恬然不见诸辞色以病卒　　董文忠
按元史董俊传文忠字彦诚俊第八子岁壬子入侍世祖潜邸癸丑从征南诏己未伐宋与兄文炳文用败宋兵于阳罗堡世祖即位置符宝局以文忠为郎授奉训大夫居益近密常呼董八而不名文忠不为容悦随事献纳帝尝见宋降将问宋所以亡者皆曰贾似道薄武人而重文儒将士怨之故大军既至争解甲归命帝问文忠此言何如文忠因诘之曰似道薄汝矣君则贵汝以官富汝以禄未尝薄汝也今有怨于相而移于君不肯一战坐视国亡如臣节何然则似道薄汝者岂非预知汝曹不足恃乎帝深喜之至元十八年升典瑞局为监郎为卿仍以文忠为之授正议大夫俄授资德大夫佥书枢密院事冬十月卒赠光禄大夫司徒封寿国公谥忠贞　　董士元
按元史董文炳传士元一名不花字长卿文炳长子数岁从名儒受学及长善骑射以世家子选供奉内班文蔚卒无子帝命士元袭为千夫长以功迁武节将军从太师博鲁欢攻扬州驻师湾头堡博鲁欢病还京师以行省阿里代领诸军扬州守将姜才乘隙来攻阿里率轻骑数百出堡士元以百骑从之宋兵至者万余士元方整众欲战阿里趣令左旋已乃遁去士元以部兵赴敌死战泥淖马不能驰乃弃马步战至四更敌众始退及旦阿里来视战地见士元卧泥中身被十七槍甲裳尽赤肩舁至营而绝年四十二至大元年赠镇国上将军佥书枢密院事谥节愍后加赠推诚效节功臣资德大夫中书左丞护军追封赵郡公改谥忠愍　　董士选
按元史董文炳传士选字舜卿文炳次子幼从文炳居兵间昼治武事夜读书不辍文炳总师与宋兵战金山士选战甚力丞相伯颜临阵壮其骁勇奏功佩金符为管军总管战数有功宋平以士选为前卫指挥使成宗即位佥行枢密院于建康未几拜江西行省左丞赣州盗刘六十伪立名号聚众至万余朝廷遣兵讨之主将观望退缩不肯战守吏又因以扰民贼势益盛士选请自往不求益兵但率掾吏李霆镇元明善二人持文书以去众莫测其所为至赣捕官吏害民者治之民相告语曰不知有官法如此命择将校分兵守地待命察知激乱之人悉置于法复诛奸民之为囊橐者于是民争出请自效不数日遂擒贼魁散余众归农事平报于朝但请黜赃吏数人而已不言破贼事拜江南行御史台中丞入佥枢密院事俄拜御史中丞久之出为江浙行省右丞迁汴梁行省平章事又迁陕西士选忠义自许尤号廉介治家甚严而孝弟尢笃时言世家有礼法者必归之董氏其礼敬贤士尢至故世称求贤荐士亦必以董氏为首晚好读易淡然终其身每一之官必卖先业田庐为行赀故老而益贫云子守忠云南行省参知政事守&#侍正府判官守思知威州　　董朴
按元史董朴传朴字太初顺德人至元十六年用提刑按察使荐起家为陕西知法官以亲老归养寻召为太史院主事复辞不赴皇庆初朴年已逾八十诏以翰林修撰致仕延佑三年无疾而终朴家近龙冈学者因称之曰龙冈先生云　　董抟霄
按元史董抟霄传抟霄字孟起磁州人由国子生辟陕西行台掾时天大旱从侍御史郭贞谳狱华阴县有李谋儿累杀商贾于道事觉狱已具赂有司谓徒党未尽获五年不决人皆以为愤抟霄言于贞即尸诸市天乃大雨授四川肃政廉访司知事除泾阳县尹入为户部主事升员外郎拜监察御史又出佥辽东肃政廉访司事历江西行省左右司郎中迁浙东宣慰副使其历官所至往往理冤狱革弊政才誉益著称于时至正十一年除济宁路总管奉旨从江浙平章教化进征安丰遇贼大破之遂复安丰十二年命抟霄攻濠州又命移军援江南遂渡江至湖州德清县而徽饶贼已陷杭州遂进兵杭城贼奔接待寺塞其门而焚之贼皆死遂复杭州已而余杭武康德清次第以平徽饶贼复自昱岭关寇于潜抟霄大破之追杀至于潜遂复其县治既又克复昌化县复千秋关乘胜复安吉遂平徽州十四年除水军都万户俄升枢密院判官从丞相脱脱征高邮分戍盐城兴化贼巢十有二悉剿平之遂复安东十六年剿平北沙庙湾沙浦等寨寻进兵泗州朝廷嘉其功升同佥淮南行枢密院事十七年毛贵陷益都般阳等路有旨命抟霄从知枢密院事卜兰奚讨之济南告急抟霄乃提兵援济南大破之济南始宁诏就升淮南行枢密院副使兼山东宣慰使都元帅有嫉其功者潜于总兵太尉纽的该令抟霄依前诏后卜兰奚同征益都抟霄老且病请以其弟昂霄代领其众朝廷从之授昂霄淮南行枢密院判官未几有旨命抟霄守河间之长芦十八年抟霄以兵北行方驻兵南皮县之魏家庄适有使者奉诏拜抟霄河南行省右丞甫拜命毛贵兵已至而营垒犹未完因拔&#督兵以战贼众突至抟霄前捽而问曰汝为谁抟霄曰我董老爷也众刺杀之无血惟见其有白气冲天是日昂霄亦死之事闻赠宣忠守正保节功臣荣禄大夫河南行省平章政事柱国追封魏国公谥忠定昂霄赠推诚孝节功臣嘉议大夫礼部尚书上轻车都尉追封陇西郡侯谥忠毅抟霄早以儒生起家辄为能吏会天下大乱乃复以武功自奋其才略有大过人者而当时用之不能尽其才君子惜之　　董笔潭
按浙江通志笔潭奉化人少牧牛夜尝梦笔浮潭上旦往视之果得笔遂以笔潭名由是画鹰隼及惊涛果木皆绝伦　　董立
按陕西通志立字植夫号玉峰咸宁人中经元会试以疾还遂隐居教授三十余年顺帝朝丞相贺太平以隐逸荐天子颁敕加礼征入拜修撰授经郎辅导储嗣转内台御史迁国子司业陟淮西佥事历升汉中廉访副使复为左春坊赞善进礼部侍郎迁侍御史再迁陕西行台进正治上卿卒朝廷辍朝遣奠营葬进中丞谥文贞　　董成夫
按陕西通志成夫以军功授察罕脑儿宣慰使司同知进宣慰使当时深倚重之国无西北之忧者成夫之力居多旋以敌兵入边遂奋不顾身殁于王事讣闻赠中大夫枢密院副使谥忠烈命配食庙庭　　董镇按杭州府志镇字仲真其先河南人建炎初曾祖文林官临安司法遂家澉浦父仲温尚宋室主为驸马镇闻金华许谦为考亭之五传裹粮从学谦深器之谦卒镇筑室仙华山三年而后归仙华山谦讲学处也红巾之乱率乡人御之作嘉会堂于灵泉右画考亭像左书儒行篇从游者日众平生未尝著述惟默会经学见之躬行或劝之仕镇曰先妣宋室女镇即不食禄犹宋臣子安得随世以就功名耶洪武丁未卒刘基题其墓曰董处侯　　明
　　董伦
按明外史解缙传董伦字安常恩州人洪武十九年以荐授春坊赞善大夫左春坊大学士侍懿文太子太子薨出为河南左参议谪云南教官建文初召拜礼部右侍郎兼翰林院学士与方孝孺同侍经筵成祖即位伦年已八十命致仕数日卒　　董宝
</div>
    <div class="pagination">
<a href="氏族典卷诸姓部_page620.html">上一页</a><span>...</span><a href="氏族典卷诸姓部_page616.html">616</a><a href="氏族典卷诸姓部_page617.html">617</a><a href="氏族典卷诸姓部_page618.html">618</a><a href="氏族典卷诸姓部_page619.html">619</a><a href="氏族典卷诸姓部_page620.html">620</a><span class="current-page">621</span><a href="氏族典卷诸姓部_page622.html">622</a><a href="氏族典卷诸姓部_page623.html">623</a><a href="氏族典卷诸姓部_page624.html">624</a><a href="氏族典卷诸姓部_page625.html">625</a><a href="氏族典卷诸姓部_page626.html">626</a><span>...</span><a href="氏族典卷诸姓部_page622.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
