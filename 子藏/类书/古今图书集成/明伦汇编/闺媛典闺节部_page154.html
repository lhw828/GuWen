<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 154 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 154 页/共 268 页</h1>
    <div class="content">按河南府志陈氏新安王国颙妻年二十九夫亡屡遭凶荒苦节自守抚幼子读书成立历五十余年终　　颜烺妻翟氏按河南府志翟氏新安颜烺妻夫亡氏年二十八欲从死既而曰姑老子幼吾死如颜后何遂苦节事姑姑没毕葬训子历四十余年以节终　　郭允妻翟氏
按河南府志翟氏新安诸生郭允妻年二十七夫亡守节抚幼子历艰辛五十年以节终　　江德源妻懋氏
按河南府志懋氏偃师江德源妻生子一岁源亡氏矢志不二后兵乱群贼哨聚氏偕舅姑避难养亲育子备历艰苦有司表其门　　任伦妻魏氏
按宜阳县志魏氏任伦妻年二十七夫亡无子止一女未几夫之二弟伟杰亦相继没杰子政尚在襁褓其母李氏亦亡氏苦节自誓抚政不啻己出孤苦无依糊口不给所生女饥死无怨一意纺织供政读书登万历丙辰进士事闻于朝赠太恭人　　沈应聘妻杨氏
按宜阳县志杨氏沈应聘妻夫早亡饥荒频仍柏舟自矢纺绩抚养二孤艰辛备至子孙俱列胶庠年九十二以寿终　　康伟继室李氏
凌
氏附

按巩县志李氏知州康伟继室归康生子年夫亡李年二十二踽踽一身总理家务抚藐孤成立娶凌氏生子绍禹年亦早丧李与凌冰蘗同操白首如初　　李稳妻孙氏按巩县志孙氏诸生李稳妻生子一岁稳亡孙年宋二十家贫抚孤旦暮织纺为业非至亲罕见其面年逾八十子孙繁昌门祚隆盛以为苦节之报　　乔弟妻周氏
按巩县志周氏乔弟妻年二十四夫亡过哀鼻口出血饮食不入口七日誓以死殉舅姑数相劝乃就食事亲纺绩勤苦无怨寿八十二终　　张乐尧妻邵氏
按巩县志邵氏张乐尧妻尧死子聚斗方八岁母贾年老邵事孀母抚孤劳瘁经营至死不变　　邢太开妻李氏
按孟津县志李氏邑庠生邢太开妻夫没年二十三蓬首垢面誓必死二孤幼舅姑老别无兄弟可依氏独力奉侍三十余年无懈教二子皆为诸生　　李逢期妻赵氏
按孟津县志赵氏邑庠生李逢期妻年二十夫亡子女俱无誓死守节以伯兄子为嗣朝暮督之向学涕泣劝谕得早补弟子员历三十余年如一日　　李国士妻同氏
按孟津县志同氏邑庠生李国士妻夫殁氏年二十四矢志守节事姑以孝闻　　陈惟兰妻王氏
按孟津县志王氏诰赠渭南县知县陈惟兰妻兰病亡氏年十八誓以身随姑夙夜防之屡缢未遂同姒张相依为命守节五十余年如一日　　杨鸣鹿妻李氏
按孟津县志李氏杨鸣鹿妻夫死氏年二十一家贫无食遗孤方四十日氏日夜纺绩苦志守节五十年杨氏赖以不坠　　贺兴贤妻孙氏
按渑池县志孙氏贺兴贤妻夫死孝事孀姑教子为诸生清苦自持终身不二有司屡旌之　　武云妻王氏
按嵩县志王氏武云妻年二十三而寡苦节凡三十三年郡守上其事旌表　　汪济妻杨氏
按嵩县志杨氏汪济妻年十八而寡守节三十八年卒　　王跻妻许氏
按嵩县志许氏王跻妻跻死许苦节凡四十年终　　魏信妻周氏按嵩县志周氏魏信妻年十六适魏明年而信死守节六十年终　　蒋忠妻王氏
按嵩县志王氏蒋忠妻年十九而寡家贫甚或劝之嫁辄面叱之守节四十余年卒　　杨敬妻张氏
按嵩县志张氏杨敬妻年十九敬死守节五十二年卒　　张洪妻赵氏
按嵩县志赵氏张洪妻年二十三而寡守节三十五年终　　陈广妻宁氏
按嵩县志宁氏陈广妻年十九适广二十四而广死守节三十六年终　　萧通妻贾氏　　　　罗性之妻孙氏
　　蒋勋妻李氏　　　　诸生陈谏妻冯氏　　刘端妻何氏　　　　傅正妻张氏　　张密妻陈氏　　　　陆鸿妻李氏
　　贾镠妻郭氏　　　　夏以元妻王氏
　　萧镇妻李氏
按嵩县志已上十一人俱少寡守节事实无考　　靳时盛妻翟氏按嵩县志翟氏靳时盛妻夫亡守节抚孤及卒有司举其事诏旌表　　梅秀妻胡氏
按嵩县志胡氏梅秀妻年十九而寡守节五十四年卒　　黄祥妻阎氏
按嵩县志阎氏黄祥妻年二十七而寡家贫不能供朝夕或劝再嫁阎曰死即死矣忍为此耶守节五十九年卒　　傅信妻雷氏
按嵩县志雷氏傅信妻夫死氏年十八守节六十九年终　　田奇妻褚氏
按嵩县志褚氏田奇妻年二十而寡守节五十九年终　　刘应豸妻王氏
按汝州志王氏诸生刘应豸妻夫亡氏年二十四抚孤守节四十五载训子亦成诸生　　杜正魁妻邬氏
按汝州志邬氏杜正魁妻守节旌表事实未载　　张国鼎妻范氏按汝州志范氏张国鼎妻守节旌表事实未详　　李坤妻马氏按汝州志马氏诸生李坤妻年十七夫没止一子三岁抚育苦守三十余年崇祯庚辰州守旌其节　　李鸾妻王氏裴
氏附

按汝州志王氏诸生李鸾妻夫亡王年二十七与妾裴氏共茹苦抚孤成立　　王瑀妻陈氏
按汝州志陈氏王瑀妻夫亡氏年二十六抚孤守节终身不二　　李一纪妻任氏
按汝州志任氏李一纪妻夫亡氏年三十二抚遗腹子守节终身　　盛瓒妻陈氏
按汝州志陈氏盛瓒妻夫亡氏年二十六甘贫守节终身不二　　盛希夔妻史氏
按汝州志史氏诸生盛希夔妻夫亡氏年二十六家贫织守节终身　　史大壮妻盛氏
按汝州志盛氏史大壮妻夫亡氏年少孝养翁姑抚孤成立　　巩枢妻刘氏
按汝州志刘氏安集里人县令刘奎女孙诸生存省女增广生巩枢妻嫁八年夫病亡氏年二十五子二长四岁次怀抱孤苦纺绩抚子入庠守节四十九年如一日事闻旌表　　李榜妻叶氏
按汝州志叶氏方三里人廪生李榜妻榜病亡姑姜氏茕独无倚氏年二十四二子时宪时化方学步氏纺绩奉姑哀毁逾礼抚二子成名儒苦节四十八年事闻旌表　　李时化妻焦氏
按汝州志焦氏庠生李时化妻化早亡遗孤在抱氏年二十代夫事寡姑叶氏丸熊训子焚膏继晷不怠教子攀龙入泮上闻旌表　　陈王训妻张氏
按汝州志张氏诸生陈王训妻夫亡氏年二十柏舟自矢历五十余年卒　　乔豸妻陈氏
按汝州志陈氏乔豸妻怀一里人夫病亡三子朴楷俱在孩提氏年二十六矢志训朴入庠节操益坚事闻旌表　　王登妻段氏
按汝州志段氏王登妻登早亡二子宾伟俱幼氏绩纺自课抚育二子成立后宾又失耦遗弱孙之晋之观氏更含饴鞠养教之晋举进士之观荐明经教伟子之复之升亦俱入庠诏旌表之晋以掌科疏请貤封孺人　　傅连城妻徐氏
按汝州志徐氏诸生傅连城妻连城攻苦早亡氏奉翁姑以孝闻抚遗孤成立邑令范廷&#旌之　　刘傅妻陈氏按汝州志陈氏诸生刘傅妻年十七夫亡子未及周纺绩度日抚养幼子坚守五十余年以终其身　　赵光耀妻张氏按汝州志张氏进士赵光耀妻流贼破城耀仅得奉其母逃难河北氏依母家苦守誓死不移以忧愤成疾卒　　蒋洪妻田氏
按汝州志田氏坊廓里民田福女赋性贞静适同里民蒋洪年二十四夫亡子甫三岁氏抚孤孀居纺绩　闺节部列传一百十八
　　明一百十三
　　孔心继室宋氏
按汝宁府志宋氏汝阳举人孔心继妻夫亡氏年二十五无出抚育前室子守节四十年崇祯十四年旌表　　赵孝祖继室余氏
按汝宁府志余氏汝阳诸生赵孝祖继室夫亡氏年二十四抚育前室子勤苦终身御史金光辰具题旌表　　经一魁妻马氏
按汝宁府志马氏汝阳经一魁妻夫亡氏年二十九苦节五十余年御史请旌表　　秋华妻张氏
按汝宁府志张氏汝阳秋华妻年十九而寡无子剔一目为誓家贫澣衣自给虽饥寒守节不变年九十五卒　　刘生茂妻岳氏
按汝宁府志岳氏刘生茂妻名妙云息县人年十七适刘甫半载夫忽遘疾执岳手若有嘱而口不能言岳泣曰得无以我为虑乎我断不更为他人妇夫没岳以节闻旌表舅没脱簪珥葬之阅三日亦卒人称节孝　　黄家楼妻杨氏
按汝宁府志杨氏息县黄家楼妻家楼亡子杰甫三岁誓不改适服劳教子三十年如一日杰登进士为库部郎疏陈母节诏旌其门　　陈云妻汪氏
按汝宁府志汪氏光山诸生陈云妻夫以省亲没于任讣至哀恸不食数日携幼子间关千里扶榇回葬坚冰操勤家事历三十年过其庐者咸叹曰此陈家节妇也　　熊山妻徐氏
按汝宁府志徐氏光山熊山妻夫亡子管仅六岁坚守冰节四十余年啧啧人口子就外傅夕归督其课常达旦年七十有二卒　　傅孕恒妻赖氏
按汝宁府志赖氏汝阳诸生傅孕恒妻恒从父任南赣殁于任所赖年二十四事翁姑抚诸孤历四十年如一日子鷟祥副使鸾祥知府鹗祥荐祥为邑庠廪生　　傅鷟祥侧室孔氏
桂
氏附

按汝宁府志孔氏汝阳傅鷟祥侧室祥殁孔年二十二截发自誓长斋不茹荤事姑赖氏三十余年无少懈姑向亲族以孝妇称之年七十余卒子世珏娶桂氏庙见后世珏病不起桂年十六即独处一室非父母兄弟罕见其面阅三十五年裙布荆钗容无喜色　　韩万珠妻戴氏按汝宁府志戴氏汝阳庠生韩万珠妻同邑贡士戴鹏女归十余年夫病亡氏以死自誓数日不食遗孤四人长者垂髫幼者在抱无翁姑伯叔可托亲戚劝慰再四氏勉进饘粥家素单寒以纺绩自给子既长延师教训不稍宽假历三十余年茹蘗饮冰备尝艰苦长子文炳次子文灿俱入庠序年七十有司旌之　　李百史妻张氏按汝宁府志张氏汝阳廪生李百史妻归数年百史病亡子超宗方在抱氏以死自誓翁姑劝解之曰尔死如此周岁儿何氏慷慨曰成吾一己之志使李氏乏嗣非也乃抚养遗孤历十八年超宗食饩未几死无子氏穷困衰老备尝艰苦以百史胞弟璠之子继嗣年七十余终　　方载妻万氏
按汝宁府志万氏光山方载妻载为诸生早亡氏抚妾子主蒸尝家贫苦节年八十五卒　　扶云翥妻熊氏
按汝宁府志熊氏光山扶云翥妻夫亡遗子两月历艰苦抚之成人　　曹允澄妻范氏
按汝宁府志范氏息县人辛卯举人景淹女适郡庠生曹允澄五岁夫亡无子氏年二十以悼亡成疾卒公举于县申请旌表　　范琏妻田氏
按汝宁府志田氏真阳人廪生范琏妻庠生田起凤女夫亡无嗣姑段氏年老家贫甚氏市簪珥奉甘旨及没葬送如礼人称节孝　　吴芬妻田氏
按汝宁府志田氏固始人邑诸生吴芬妻归数载芬死田矢志无它抚遗孤绍志以学行着闻年八十卒诏旌其门　　李贡甫妻王氏
按汝宁府志王氏罗山李贡甫妻年十八归李一载夫亡氏誓不改节剪发自守遗腹生子如蕙家素贫忍饥寒教子入泮养母尽孝　　耿汝恬妻耿淳贞
按汝宁府志耿淳贞光山人黄安孝廉耿汝恬妻也性纯孝年十七适耿二载夫亡孝事其姑不茹荤十二年不食盐十五年后以侄为嗣未三龄病死贞亦呕血而殁越三日盗误至其家罗拜其柩无所取而去远近赴吊者数千人两台俱旌表之　　熊寿妻张氏
按汝宁府志张氏光山乡民熊寿妻无子为夫纳妾生子三岁夫亡妾亦殁氏历诸艰苦抚如己出年七十终　　胡允宁妻蔡氏
按汝宁府志蔡氏光山诸生胡允宁妻训导环女也事姑孝盥馔必亲奉少不怿必更以进姑没哀毁逾礼年五十余岁时设祭犹泣如初丧教诸子兼父师之任子厚巩俱庠生　　毕罡继室晏氏
按汝宁府志晏氏光山毕罡继室事两姑孝躬亲饮食不假婢妾抚前室子慈义兼笃子永干生花皆庠生　　程世昌继室汪氏林氏
按汝宁府志汪氏林氏光山人辛未进士中丞程世昌继室汪无出林生谦孚九岁中丞即世四目注一孤家日窘操作如贫家妇殊不为苦年各七十终　　李尚金妻邹氏按汝阳县志邹氏李尚金妻金亡氏年二十六抚二子入庠序卒年七十七邑令表其门　　桂首攀妻李氏
霍
氏附

按汝阳县志李氏太学生桂首攀妻攀亡李年二十一侧室霍氏年十九矢志同守抚遗腹子入国学两庠以双节举学使旌之　　胡景宁妻赵氏
按汝阳县志赵氏诸生胡景宁妻夫亡氏孀居抚二子俱入庠次子瑞尢称名士　　沈一鳌妻胡氏
按汝阳县志胡氏沈一鳌妻鳌亡氏年二十八纺绩度日竭力奉姑六十余年卒有司表其门　　王伟妻倪氏
按汝阳县志倪氏王伟妻年十九孀居子甫七月苦节历四十余年卒　　倪斌妻麻氏
按汝阳县志麻氏倪斌妻年二十夫亡子守仁甫八月守节六十余年卒　　熊选妻邓氏
按汝阳县志邓氏举人熊选妻选亡氏年二十八子勉学甫三岁抚之成名封太孺人寿八十二卒　　张元吉妻石氏按汝阳县志石氏张元吉妻年二十二元吉亡子庠生期远方二岁守节二十三年终　　郑鼐妻刘氏
按汝阳县志刘氏郑鼐妻年十九夫亡子甫七月苦节历四十余年卒　　伍臣妻范氏
按汝阳县志范氏伍臣妻年二十二夫亡抚子汝忠袭官百户膺荐举为游击将军　　刘絅妻孔氏
按汝阳县志孔氏刘絅妻先圣二十一代孙年二十七絅亡守子廪生际美以寿终　　董科妻严氏
按汝阳县志严氏董科妻年十九夫亡抚遗腹子为诸生历七十余年卒　　刘正阳妻陈氏
按汝阳县志陈氏刘正阳妻正阳亡氏年二十四抚子九成九思成立守节四十四年终邑令旌表　　赵明善妻樊氏按汝阳县志樊氏诸生赵明善妻年二十五明善亡抚子大任大儒俱为诸生　　张拱北妻刘氏
按汝阳县志刘氏诸生张拱北妻年二十一拱北亡子廪生复泰方七月守节三十一年终　　王琮妻刘氏
按汝阳县志刘氏王琮妻适琮四年而寡抚幼子成立年逾八十终　　任富妻王氏
李
氏附

按汝阳县志王氏任富妻夫亡侧室李氏生子恩方三龄两孀并守王年九十一李年七十二卒　　白璧妻路氏
按汝阳县志路氏诸生白璧妻年二十四璧亡守节近五十年学使旌表　　张桐侧室王氏
按汝阳县志王氏张桐侧室适桐三年而寡抚未晬子成立年六十二学使旌其节　　王汝锡妾赵氏
按汝阳县志赵氏诸生王汝锡侧室年二十三汝锡亡子之维甫三月苦守教之成立食饩廪年八十终　　杨道晋妻谢氏按汝阳县志谢氏诸生杨道晋妻晋亡氏年二十事姑抚孤始终如一　　赵瑀妻房氏
按汝阳县志房氏赵瑀妻瑀客死清江房年二十抚遗腹子俊寿历五十三年终　　王全妻刘氏
</div>
    <div class="pagination">
<a href="闺媛典闺节部_page153.html">上一页</a><span>...</span><a href="闺媛典闺节部_page149.html">149</a><a href="闺媛典闺节部_page150.html">150</a><a href="闺媛典闺节部_page151.html">151</a><a href="闺媛典闺节部_page152.html">152</a><a href="闺媛典闺节部_page153.html">153</a><span class="current-page">154</span><a href="闺媛典闺节部_page155.html">155</a><a href="闺媛典闺节部_page156.html">156</a><a href="闺媛典闺节部_page157.html">157</a><a href="闺媛典闺节部_page158.html">158</a><a href="闺媛典闺节部_page159.html">159</a><span>...</span><a href="闺媛典闺节部_page155.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
