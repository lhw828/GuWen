<!DOCTYPE html>
<html>
<head>
    <meta charset="UTF-8">
    <title>官常典勋爵部 - 第 42 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>官常典勋爵部 - 第 42 页/共 46 页</h1>
    <div class="content">按战国策魏秦伐楚魏王不欲楼缓谓魏王曰王不与秦攻楚楚且与秦攻王王不如令秦楚战王交制之按史记魏世家哀王十八年与秦伐楚
赧王十六年齐魏会于韩
按通鉴为魏
襄王二十年

按通鉴纲目云云
赧王十七年齐韩魏伐秦
按通鉴为魏
襄王二十一年

按战国策三国攻秦入函谷秦王谓楼缓曰三国之兵深矣寡人欲割河东而讲对曰割河东大费也免于国患大利也此父兄之任也王何不召公子池而问焉王召公子池而问之对曰讲亦悔不讲亦悔王曰何也对曰王割河东以讲三国虽去王必曰惜矣三国且去吾特以三城从之讲之悔也王不讲三国入函谷咸阳必危王又曰惜矣吾爱三城而不讲此又不讲之悔也王曰钧吾悔也宁亡三城而悔无危咸阳而悔也寡人决讲矣卒使公子池以三城讲于三国三国之兵乃退按史记魏世家哀王二十一年与齐韩共败秦军函谷秦割河东三城以和三国乃退赧王十九年齐韩魏赵宋中山共攻秦秦割地以和魏王嗣薨子遫立按通鉴为魏
襄王二十三年

按史记秦本纪昭襄王十一年齐韩魏赵宋中山五国攻秦至盐氏而还秦与韩魏河北及封陵以和按魏世家哀王二十三年秦复予我河外及封陵为和哀王卒子昭王立按通鉴哀
王当作襄王

赧王二十年秦魏襄城
按史记魏世家昭王元年秦拔我襄城
赧王二十一年秦攻魏新城秦五大夫礼奔魏按史记秦本纪昭襄王十三年左更白起攻新城五大夫礼出亡奔魏按新城
此时属魏
　按魏世家昭王二年
与秦战不利
赧王二十二年魏佐韩攻秦秦白起败之于伊阙按史记秦本纪昭襄王十四年左更白起攻韩魏于伊阙斩首二十四万虏公孙喜五城　按魏世家昭王三年佐韩攻秦秦将白起败我军伊阙二十四万赧王二十三年秦取魏垣
按史记秦本纪昭襄王十五年大良造白起攻魏取垣赧王二十四年秦取魏轵邓
按史记秦本纪昭襄王十六年左更错取轵及邓注
轵邓六国时魏邑也
赧王二十五年魏入地于秦
按史记魏世家昭王六年予秦河东地四百里芒卯以诈重赧王二十六年秦取魏六十一城
按史记魏世家昭王七年秦拔我城大小六十一赧王二十八年秦拔魏新垣曲阳按史记魏世家昭王九年秦拔我新垣曲阳之城赧王二十九年魏献安邑以和秦宋王死于魏之温邑按史记秦本纪昭襄王二十一年错攻魏河内魏献安邑秦出其人募徙河东赐爵赦罪人迁之　按魏世家昭王十年齐灭宋宋王死我温赧王三十一年秦会燕魏韩赵伐齐破之秦魏会于宜阳按史记秦本纪昭襄王二十三年尉斯离与三晋燕伐齐破之济西王与魏王会宜阳　按魏世家昭王十二年与秦赵韩燕共伐齐败之济西愍王出亡燕独入临淄与秦王会西周按通鉴纲目赧王三十一年燕上将军乐毅以秦魏韩赵之师伐齐入临灾齐君地出走其相淖齿杀之毅下齐七十余城秦魏韩会于京师赧王三十二年秦拔魏安城
按战国策秦将伐魏魏王闻之夜见孟尝君告之曰秦且攻魏子为寡人谋奈何孟尝君曰有诸侯之救则国可存也王曰寡人愿子之行也重为之约车百乘孟尝君之赵谓赵王曰文愿借兵以救魏赵王曰寡人不能孟尝君曰夫敢借兵者以忠王也王曰可得闻乎孟尝君曰夫赵之兵非能强于魏之兵魏之兵非能弱于赵也然而赵之地不岁危而民不岁死而魏之地岁危而民岁死者何也以其西为赵蔽也今赵不救魏魏歃盟于秦是赵与强秦为界也地亦且岁危民亦且岁死矣此文之所以忠于大王也赵王许诺为起兵十万车三百乘又北见燕王曰先日公子尝约两主之交矣今秦且攻魏愿大王之救之燕王曰吾岁不熟二年矣今又行数千里而以助魏且奈何田文曰夫行数千里而救人者此国之利也今魏王出国门而望见军虽欲行数千里而救人可得乎燕王尚未许也田文曰臣&#便计于王王不用臣之忠计文请行矣恐天下之将有大变也王曰大变可得闻乎曰秦攻魏未能克之也而台已燔游已夺矣而燕不救魏魏王折节割地以国之半与秦秦必去矣秦已去魏魏王悉韩魏之兵又西借秦兵以因赵之众以四国攻燕王且何利利行数千里而助人乎利出燕南门而望见军乎则道里近而输又易矣王何利燕王曰子行矣寡人听子乃为之起兵八万车三百乘以从田文魏王大悦曰君得燕赵之兵甚众且亟矣秦王大恐割地请讲于魏因归燕赵之兵而封田文穰侯攻大梁乘郢北魏王且从谓穰侯曰君攻楚得宛穰以广陶攻齐得刚博以广陶攻魏得许鄢陵以广陶秦王不问者何也以大梁之未亡也今日大梁亡许鄢陵必议议则君必穷为君计者匆攻便按史记秦本纪昭襄王二十四年秦取安城至大梁燕赵救之秦军去　按魏世家昭王十三年秦拔我安城兵到大梁去赧王三十八年魏王遫薨子圉立
按史记魏世家昭王十九年卒子安厘王立
赧王三十九年秦拔魏两城
按史记秦本纪昭襄王三十一年秦白起伐魏取两城　按魏世家安厘王元年秦拔我两城赧王四十年秦拔魏三城军大梁魏割温以和按史记秦本纪昭襄王三十二年相穰侯攻魏至大梁破暴鸢斩首四万鸢走魏入三县请和　按魏世家安厘王二年秦又拔我三城军大梁下韩来救予秦温以和按通鉴纲目赧王四十年秦魏冉伐魏韩救之大败魏纳八城于秦秦复伐魏围大梁魏又割温以和赧王四十一年秦拔魏四城按史记魏世家厘王三年秦拔我四城斩首四万赧王四十二年赵魏伐韩秦救之秦败魏师走魏将芒卯魏割南阳以和秦与魏韩上庸地按史记秦本纪昭襄王三十三年客卿胡阳攻魏卷蔡阳长社取之击芒卯华阳破之斩首十五万魏入南阳以和三十四年秦与魏韩上庸地为一郡南阳免臣迁居之按走芒卯入南阳事在本纪昭襄
王三十三年今依魏世家并于是年

按魏世家安厘王四年秦破我及韩赵杀十五万人走我将芒卯魏将段干子请予秦南阳以和苏代谓魏王曰欲玺者段干子也欲地者秦也今王使欲地者制玺使欲玺者制地魏氏地不尽则不知己且夫以地事秦譬犹抱薪救火薪不尽火不灭王曰是则然也虽然事始已行不可更矣对曰王独不见夫博之所以贵枭者便则食不便则止矣今王曰事始已行不可更是何王之用智不如用枭也按历代纪事年表赵惠文王二十六年与魏伐韩秦救之我师大败　赵人魏人伐韩华阳告急于秦秦弗救韩相国使陈筮如秦见穰侯穰侯与白起胡阳救韩八日而至败魏军于华阳之下走芒卯擒三将斩首十三万白起又与赵将贾偃战沈其卒二万人于河魏段干子请割南阳予秦以和赧王四十三年魏与秦韩楚伐燕
按史记秦本纪昭襄王三十五年佐韩魏楚伐燕赧王四十七年秦拔魏怀按史记魏世家安厘王九年秦拔我怀
赧王四十八年秦太子卒于魏
按史记秦本纪昭襄王四十年悼太子死魏归葬芷阳　按魏世家安厘王十年秦太子外质于魏死赧王四十九年秦拔魏邢丘怀齐楚攻魏秦救之按史记秦本纪昭襄王四十一年攻魏取邢丘怀按魏世家安厘王十一年秦拔我郪丘秦昭王谓左右曰今时韩魏与始孰强对曰不如始强王曰今时如耳魏齐与孟尝芒卯孰贤对曰不如王曰以孟尝芒卯之贤率强韩魏以攻秦犹无奈寡人何也今以无能之如耳魏齐而率弱韩魏以伐秦其无奈寡人何亦明矣左右皆曰甚然中旗冯琴而对曰王之料天下过矣当晋六卿之时知氏最强灭范中行又率韩魏之兵以围赵襄子于晋阳决晋水以灌晋阳之城不湛者三版知伯行水魏桓子御韩康子为参乘知伯曰吾始不知水之可以亡人之国也乃今知之汾水可以灌安邑绛水可以灌平阳魏桓子肘韩康子韩康子履魏桓子肘足接于车上而知氏地分身死国亡为天下笑今秦兵虽强不能过知氏韩魏虽弱尚贤其在晋阳之下也此方其用肘足之时也愿王之必勿易也于是秦王恐齐楚相约而攻魏魏使人求救于秦冠盖相望也而秦救不至魏人有唐睢者年九十余矣谓魏王曰老臣请西说秦王令兵先臣出魏王再拜遂约车而遣之唐睢到入见秦王秦王曰丈人芒然乃远至此甚苦矣夫魏之来求救数矣寡人知魏之急已唐睢对曰大王已知魏之急而救不发者臣窃以为用策之臣无任矣夫魏一万乘之国也然所以西面而事秦称东藩受冠带祠春秋者以秦之强足以为与也今齐楚之兵已合于魏郊矣而秦救不发亦将赖其未急也使之大急彼且割地而约从王尚何救焉必待其急而救之是失一东藩之魏而强二敌之齐楚则王何利焉于是秦昭王遽为发兵救魏魏氏复定赵使人谓魏王曰为我杀范痤吾请献七十里之地魏王曰诺使吏捕之围而未杀痤因上屋骑危谓使者曰与其以死痤市不如以生痤市有如痤死赵不予王地则王将奈何故不若与先定割地然后杀痤魏王曰善痤因上书信陵君曰痤故魏之免相也赵以地杀痤而魏王听之有如强秦亦将袭赵之欲则君且奈何信陵君言于王而出之魏王以秦救之故欲亲秦而伐韩以求故地无忌谓魏王曰秦与戎翟同俗有虎狼之心贪戾好利无信不识礼义德行苟有利焉不顾亲戚兄弟若禽兽耳此天下之所识也非有所施厚积德也故太后母也而以忧死穰侯舅也功莫大焉而竟逐之两弟无罪而再夺之国此于亲戚若此而况于仇雠之国乎今王与秦共伐韩而益近秦患臣甚惑之而王不识则不明群臣莫以闻则不忠今韩氏以一女子奉一弱主内有大乱外交强秦魏之兵王以为不亡乎韩亡秦有郑地与大梁邻王以为安乎王欲得故地今负强秦之亲王以为利乎秦非无事之国也韩亡之后必将更事更事必就易与利就易与利必不伐楚与赵矣是何也夫越山逾河绝韩上党而攻强赵是复阏与之事秦必不为也若道河内倍邺朝歌绝漳水与赵兵决于邯郸之郊是知伯之祸也秦又不敢伐楚道涉山谷行三千里而攻冥厄之塞所行甚远所攻甚难秦又不为也若道河外倍大梁右蔡左召陵与楚兵决于陈郊秦又不敢故曰秦必不伐楚与赵矣又不攻卫与齐矣夫韩亡之后兵出之日非魏无攻已秦固有怀茅邢丘城垝津以临河内河内共汲必危有郑地得垣雍决荧泽水灌大梁大梁必亡王之使者出过而恶安陵氏于秦秦之欲诛之久矣秦叶阳昆阳与舞阳邻听使者之恶之随安陵氏而亡之绕舞阳之北以东临许南国必危国无害已夫憎韩不爱安陵氏可也夫不患秦之不爱南国非也异日者秦在河西晋国去梁千里有河山以阑之有周韩以间之从林乡军以至于今秦七攻魏五入囿中边城尽拔文台堕垂都焚林木伐麋鹿尽而国继以围又长驱梁北东至陶卫之郊北至平监所亡于秦者山南山北河外河内大县数十名都数百秦乃在河西晋去梁千里而祸若是矣又况于使秦无韩有郑地无河山而阑之无周韩而间之去大梁百里祸必由此矣异日者从之不成也楚魏疑而韩不可得也今韩受兵三年秦挠之以讲识亡不听投质于赵请为天下雁行顿刃楚赵必集兵皆识秦之欲无穷也非尽亡天下之国而臣海内必不休矣是故臣愿以从事王王速受楚赵之约赵挟韩之质以存韩而求故地韩必效之此士民不劳而故地得其功多于与秦共伐韩而又与强秦邻之祸也夫存韩安魏而利天下此亦王之天时已通韩上党于共&#使道安成出入赋之是魏重质韩以其上党也今有其赋足以富国韩必德魏爱魏重魏畏魏韩必不敢反魏是韩则魏之县也魏得韩以为县卫大梁河外必安矣今不存韩二周安陵必危楚赵大破卫齐甚畏天下西乡而驰秦入朝而为臣不久矣赧王五十八年秦围邯郸魏公子无忌救之
按史记魏世家安厘王二十年秦围邯郸信陵君无忌矫夺将军晋鄙兵以救赵赵得全无忌因留赵按魏公子无忌传秦进兵围邯郸公子为赵惠文王弟平原君夫人数遗魏王及公子书请救于魏魏王使将军晋鄙将十万众救赵秦王使使者告魏王曰吾攻赵旦暮且下而诸侯敢救者已拔赵必移兵先击之魏王恐使人止晋鄙留军壁邺名为救赵实持两端以观望平原君使者冠盖相属于魏让魏公子曰胜所以自附为婚姻者以公子之高义为能急人之困今邯郸旦暮降秦而魏救不至安在公子能急人之困也且公子纵轻胜弃之降秦独不怜公子耶公子患之数请魏王及宾客辩士说王万端魏王畏秦终不听公子公子自度终不能得之于王计不独生而令赵亡乃请宾客约车骑百余乘欲以客往赴秦军与赵俱死行过夷门见侯嬴具告所以欲死秦军状侯生曰公子欲赴秦军譬若以肉投馁虎何功之有哉嬴闻晋鄙之兵符常在王卧内而如姬最幸出入王卧内力能窃之嬴闻如姬父为人所杀公子使客斩其仇头进如姬如姬之欲为公子死无所辞顾未有路耳公子诚一开口请如姬如姬必许诺则得虎符夺晋鄙军北救赵而西却秦此五霸之伐也公子从其计请如姬如姬果盗晋鄙兵符与公子公子行侯生曰将在外主令有所不受以便国家公子即合符而晋鄙不授公子兵而复请之事必危矣臣客屠者朱亥可与俱此人力士晋鄙听大善不听可使击之于是公子行至邺矫魏王令代晋鄙晋鄙合符疑之举手视公子曰今吾拥十万之众屯于境上国之重任今单车代之何如哉欲无听朱亥袖四十斤铁锥锥杀晋鄙公子遂将晋鄙军选兵八万人进兵击秦军秦军解去遂救邯郸存赵甲寅年魏太子增质于秦秦拔魏高都汲魏公子无忌率五国兵击却之是年为秦庄襄王三
年魏安厘王三十年

按史记秦本纪庄襄王三年使蒙骜攻魏高都汲拔之四年魏将无忌率五国兵攻秦秦却于河外蒙骜败解而去按纲目庄襄王无四年
事并纪于三年今从之
　按魏世家安厘
王三十年无忌归魏率五国兵攻秦败之河内走蒙骜魏太子增质于秦秦怒欲囚魏太子增或为增谓秦王曰公孙喜谓魏相曰请以魏疾击秦秦王怒必囚增魏王又怒击秦秦必伤今王囚增是喜之计中也故不若贵增而合魏以疑之于齐韩秦乃止增按魏公子无忌传公子留赵十年不归秦闻公子在赵日夜出兵东伐魏魏王患之使使往请公子公子恐其怒之乃诫门下有敢为魏王使通者死宾客皆背魏之赵莫敢劝公子归毛公薛公两人往见公子曰公子所以重于赵名闻诸侯者徒以有魏也今秦攻魏魏急而公子不恤使秦破大梁而夷先王之宗庙公子当何面目立天下乎语未及卒公子立变色告车趣驾归救魏魏王见公子相与泣而以上将军印授公子公子遂将安厘王三十年公子使使遍告诸侯诸侯闻公子将各遣将将兵救魏公子率五国之兵破秦军于河外走蒙骜遂乘胜逐秦军至函谷关抑秦兵秦兵不敢出戊午年秦取魏有诡魏王圉薨子增立公子无忌卒是年为秦王政四年
魏安厘王三十四年

按史记秦本纪王政四年春蒙骜伐魏取有诡三月军罢　按魏世家安厘王三十四年安厘王卒太子增立是为景愍王信陵君无忌卒　按魏公子无忌传公子率五国之兵破秦军于河外乘胜逐秦军至函谷关当是时公子威振天下诸侯之客进兵法公子皆名之故世俗称魏公子兵法秦王患之乃行金万斤于魏求晋鄙客令毁公子于魏王曰公子亡在外十年矣今为魏将诸侯将皆属诸侯徒闻魏公子不闻魏王公子亦欲因此时定南面而王诸侯畏公子之威方欲共立之秦数使反间伪贺公子得立为魏王未也魏王日闻其毁不能不信后果使人代公子将公子自知再以毁废乃谢病不朝与宾客为长夜饮饮醇酒多近妇女日夜为乐饮者四岁竟病酒而卒己未年秦伐魏取二十城
是年为秦王政五
年魏景愍王元年

按史记秦本纪王政五年蒙骜攻魏定酸枣燕虚长平雍丘山阳城皆拔之取二十城初置东郡　按魏世家景愍王元年秦拔我二十城以为秦东郡注
虚地阙
庚申年秦拔魏朝歌
是年为秦王政六
年魏景愍王二年

按史记魏世家景愍王二年秦拔我朝歌
辛酉年秦拔魏汲
是年为秦王政七
年魏景愍王三年

按史记魏世家景愍王三年秦拔我汲
癸亥年秦拔魏垣蒲阳衍
按史记魏世家景愍王四年秦拔我垣蒲阳衍丙寅年秦助魏伐楚是年为秦王政十二年魏
景愍王八年楚幽王三年

按通鉴纲目秦王政十二年助魏伐楚
庚午年魏献地于秦
是年为秦王政十六
年魏景愍王十二年

按史记秦本纪王政十六年魏献地于秦秦置丽邑癸酉年魏王增薨子假立是年为秦王政十九
年魏景愍王十五年

按史记魏世家景愍王十五年景愍王卒子王假立丙子年秦灭魏是年为秦王政二
十二年魏王假三年

按史记魏世家王假三年秦灌大梁虏王假遂灭魏以为郡县
　勋爵部汇考四十
　　周二十六
　　韩
威烈王二十三年初命晋大夫韩虔为诸侯
按史记韩世家韩之先与周同姓姓姬氏其后苗裔事晋得封于韩原曰韩武子武子后三世有韩厥从封姓为韩氏韩厥晋景公之三年晋司寇屠岸贾将作乱诛灵公之贼赵盾赵盾已死矣欲诛其子赵朔韩厥止贾贾不听厥告赵朔令亡朔曰子必能不绝赵祀死不恨矣韩厥许之及贾诛赵氏厥称疾不出程婴公孙杵臼之藏赵孤赵武也厥知之景公十一年厥与郄克将兵八百乘伐齐败齐顷公于鞍获逢丑父于是晋作六卿而韩厥在一卿之位号为献子晋景公十七年病卜大业之不遂者为祟韩厥称赵成季之功今后无祀以感景公景公问曰尚有世乎厥于是言赵武而复与故赵氏田邑续赵氏祀晋悼公之十年韩献子老献子卒子宣子代宣子徙居州晋平公十四年吴季札使晋曰晋国之政卒归于韩魏赵矣晋顷公十二年韩宣子与赵魏共分祁氏羊舌氏十县晋定公十五年宣子与赵简子侵伐范中行氏宣子卒子贞子代立贞子徙居平阳贞子卒子简子代简子卒子庄子代庄子卒子康子代康子与赵襄子魏桓子共败知伯分其地地益大大于诸侯康子卒子武子代武子二年伐郑杀其君幽公十六年武子卒子景侯立景侯虔元年伐郑取雍丘二年郑败我负黍六年与赵魏俱得列为诸侯安王二年郑围韩阳翟韩侯虔薨子取立
按史记韩世家景侯虔九年郑围我阳翟景侯卒子列侯取立安王五年聂政刺杀韩相侠累
按战国策韩傀相韩严遂重于君二人相害也严遂政议直指举韩傀之过韩傀以之犹
以此
叱之于朝严
遂拔剑趋之以救解于是严遂惧诛亡去游求人可以报韩傀者至齐齐人或言轵深井里聂政勇敢士也避仇隐于屠者之间严遂阴交于聂政以意厚之聂政问之曰子欲安用我乎严遂曰吾得为役之日浅事今薄奚敢有请于是严遂乃具酒自觞聂政母前仲子奉黄金百镒前为聂政母寿聂政惊愈怪其厚固谢严仲子仲子固进而聂政谢曰臣有老母家贫客游以为狗屠可旦夕得甘脆以养亲亲供养备义不敢当仲子之赐严仲子辟人因为聂政语曰臣有仇而行游诸侯众矣然至齐闻足下义甚高故直进百金者特以为丈人粗粝之费以反足下之欢岂敢以有求耶聂政曰臣所以降志辱身居市井屠者幸以养老母老母在前政身未敢以许人也严仲子固让聂政竟不肯受然仲子卒备宾主之礼而去久之聂政母死既葬除服聂政曰嗟乎政乃市井之人鼓刀以屠而严仲子乃诸侯之卿相也不远千里枉车骑而交臣臣之所以待之者至浅矣未有大功可以称者而严仲子举百金为亲寿我义不受然是深知政也夫贤者以感忿睚&#之意而亲信穷僻之人而政独安可嘿然而止乎且前日要政政徒以老母老母今以天年终政将为知己者用遂西至濮阳见严仲子曰前日所以不许仲子者徒以亲在今亲不幸而死仲子所欲报仇者请得从事焉严仲子具告曰臣之仇韩相韩傀傀又韩君之季父也宗族盛多居处兵卫甚设臣使人刺之终莫能就今足下幸而不弃请益具车骑壮士以为羽翼政曰韩与卫相去中间不远今杀人之相相又国君之亲此其势不可以多人多人不能无生得失生得失则语泄语泄则韩举国而与仲子为雠也岂不殆哉遂谢车骑人徒辞独行仗剑至韩韩适有东孟之会韩王及相皆在焉持兵戟而卫侍者甚众聂政直入阶刺杀韩傀韩傀走而抱烈侯聂政刺之兼中烈侯左右大乱聂政大呼所击杀者数十人因自皮面抉眼屠肠遂以死韩取聂政尸暴于市县购之千金久之莫知谁政姊嫈闻之曰吾弟至贤不可爱妾之躯灭吾弟之名非弟意也乃之韩视之曰勇哉气矜之隆是其轶贲育高成荆矣今死而无名父母既没矣兄弟无有此为我故也夫爱身不扬弟之名吾不忍也乃抱尸而哭之曰此吾弟轵深井里聂政也亦自杀于尸下晋楚齐卫闻之曰非独聂政之能乃其姊者列烈
通
女也聂
政之所以名施于后世者其姊不避葅醢之诛以扬其名也按史记韩世家列侯三年聂政杀韩相侠累
安王八年郑负黍反复归韩
按史记郑世家繻公十六年郑伐韩败兵于负黍郑君乙二年郑负黍反复归韩安王九年楚伐韩取负黍
按史记楚世家悼王九年伐韩取负黍
安王十一年秦伐韩宜阳取六邑
按史记韩世家列侯九年秦伐我宜阳取六邑安王十六年韩侯取薨子文侯立按史记韩世家列侯十三年卒子文侯立
安王十七年韩伐郑取阳城伐宋执宋君
按史记韩世家文侯二年伐郑取阳城伐宋到彭城执宋君安王二十二年韩伐齐
</div>
    <div class="pagination">
<a href="官常典勋爵部_page41.html">上一页</a><span>...</span><a href="官常典勋爵部_page37.html">37</a><a href="官常典勋爵部_page38.html">38</a><a href="官常典勋爵部_page39.html">39</a><a href="官常典勋爵部_page40.html">40</a><a href="官常典勋爵部_page41.html">41</a><span class="current-page">42</span><a href="官常典勋爵部_page43.html">43</a><a href="官常典勋爵部_page44.html">44</a><a href="官常典勋爵部_page45.html">45</a><a href="官常典勋爵部_page46.html">46</a><a href="官常典勋爵部_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
