<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 758 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 758 页/共 899 页</h1>
    <div class="content">音&#见直音通志云姓也百济有氏

　锡姓部汇考
廖用贤尚友录
　　锡姓
锡锡寿之后望出乐安

　锡姓部列传
　　汉
　　锡光
按万姓统谱光字长冲西城人哀平时为交趾太守教民裔以礼义王莽篡位据郡不附光武嘉其忠节拜大将军　　宋
　　锡休
按万姓统谱休益州刺史
　　宋
　　锡三锡
按万姓统谱三锡郫县人崇宁进士

　貊姓部列传
　　元
　　貊高
按凤阳府志高太和人初为扩廓部将至正间任平章事孤忠敢言不畏权势诛孛罗之叛讨扩廓之逆屡受特诏奋不顾身屹然河北保障　　明
　　貊安
按万姓统谱安太和人正统中任内乡县知县　　貊廷用按万姓统谱廷用岢岚人弘治中任颍州判官　　貊迥按胙城县志迥太和人隆庆间任胙城训导
　　貊出奇
按商丘县志出奇号汉平商丘人以武进士任山西汾州守备升山西都司佥书
　戚姓部列传
　　汉
　　戚鳃
按汉书功臣表鳃初从为郎以都尉守蕲城以中尉侯封临辕六年薨谥坚　　戚触龙
按汉书功臣表孝惠五年夷侯触龙嗣三十七年薨　　戚中按汉书功臣表孝景四年共侯中嗣十六年薨　　戚贤按汉书功臣表建元四年侯贤嗣元鼎五年坐酎金免　　戚常
按汉书功臣表元康四年鳃元孙梁郎官大夫常诏复家　　戚少诏
按汉书功臣表元始二年鳃元孙之孙少诏赐爵关内侯　　戚寿
按万姓统谱寿着杂礼义问十卷
　　陈
　　戚衮
按陈书戚衮传衮字公文吴郡盐官人也祖显齐给事中父霸梁临贺王府中兵参军衮少聪慧游学京都对策高第仍除扬州祭酒从事史就国子博士宋怀方质仪礼义寻兼太学博士梁简文在东宫召衮讲论寻除员外散骑侍郎又迁员外散骑常侍敬帝承制出为江州长史仍随沈泰镇南豫州泰之奔齐也逼衮俱行后自邺下遁还又随程文季北伐吕梁军败衮没于周久之得归仍兼国子助教除中卫始兴王府录事参军太建十三年卒时年六十三衮于梁代撰三礼义记值乱亡失礼记义四十卷行于世　　宋　　戚同文
按宋史戚同文传同文字同文宋之楚丘人世为儒幼孤祖母携育于外氏奉养以孝闻祖母卒昼夜哀号不食数日乡里为之感动始闻邑人杨悫教授生徒日过其学舍因授礼记随即成诵日讽一卷悫异而留之不终岁毕诵五经悫即妻以女弟自是弥益勤励读书同文纯质尚信义人有丧力拯济之宗族闾里贫乏者周给之由是深为乡里推服有不循孝悌者同文必谕以善道颇有知人鉴生平不至京师长子维任随州书记迎同文就养卒于汉东年七十三好为诗有孟诸集二十卷门人追号坚素先生二子维纶　　戚维
按宋史戚同文传同文子维建隆二年以屯田员外郎为曹王府翊善累官职方郎中致仕卒年八十一　　戚纶按宋史戚纶传纶字仲言应天楚丘人父同文纶少与兄维以文行知名笃于古学喜谈名教太平兴国八年举进士解褐沂水主簿徙知太和县同文卒于随州纶徒步奔讣千里余俄诏起复莅职就加大理评事迁光禄丞坐鞫狱陈州失实免官着理道评十二篇复授大理评事知永嘉县境有陂塘之利浚治以备水旱复为光禄寺丞转运使又上其政绩诏褒之真宗即位转著作佐郎通判泰州秘书监杨徽之荐特改太常丞俄判鼓司登闻院景德元年判三司拜右正言龙图阁待制纶久次州县留意吏事每便殿请对语必移晷或夜中召见多所敷启进秩右司谏兵部员外郎大中祥符元年掌吏部选事迁户部郎中直昭文阁被诏同编东封祥瑞封禅记三年擢枢密院直学士上作诗宠之祀汾阴领发运之职居无何出知杭州就加左司郎中属江潮为患乃立埽岸以易柱石徙徐州八年与刘综并罢学士授左谏议大夫代还复知青州岁饥发公廪以救饿殍全安甚众徙郓州王遵诲奏纶谤讪坐左迁岳州团练副使易和州天禧四年改保静军副使是冬以疾求归故里改太常少卿分司南京五年卒年六十八纶喜言民政颇近迂阔事兄维友爱甚厚维卒讣闻哀恸不食者数日有集二十卷又前后奏议有机务利害备边均田之策别为论思集天圣中子舜宾献之诏赠左谏议大夫舜宾官太子中舍　　戚舜臣
按万姓统谱舜臣字世佐楚丘人知抚州惠困穷扶善类毁淫祀郡有号大帝祀者百余所舜臣即除之后官虞部郎中　　戚方
按万姓统谱方中兴名将
　　戚如琥
按万姓统谱如琥金华人从吕东莱游笃于修齐之道迁国子博士改知袁州政绩大着甫受代而卒门人私谥曰贞白先生　　元
　　戚敬
按万姓统谱敬字秉肃嘉兴人隐居事母极孝母没居丧哀毁过礼既葬庐墓有白芝之瑞又以木刻母像事之如生邦人称之　　戚崇僧
按永康县志崇僧字仲咸永康人其先居金华祖绍隐居养亲人称为真孝先生父象祖道一书院山长仲咸自少端居苦学为诗文皆精丽绵密年十七从许文懿游潜心性理之说通诸子百氏同门推为高弟克己砺行为人所难自奉清约不以时好改其度每谓人知富贵之可乐而不知贫贱之可乐也居常默坐一室环书数百卷扁其室曰朝阳人称为朝阳先生所著有春秋纂例诸书　　明
　　戚存心
按万姓统谱存心黄岩人洪武中登进士擢行人以才行见称升陕西布政司参政未几召为礼部侍郎　　戚逊按万姓统谱逊宣城人幼力学豁达有大志洪武间任兵部主事累升山东布政勤慎爱民夙夜无怠永乐初大饥逊设法赈济民赖全活者众　　戚元礼
按万姓统谱元礼瑞昌人洪武初知武昌县时历兵火荆榛弥望元礼劳来不倦抚集流亡创建学校其功最巨　　戚宁
按万姓统谱宁新乡人景泰进士
　　戚澜
按万姓统谱澜余姚人景泰进士
　　戚雄
按万姓统谱雄字世英金华人由进士正德七年任建阳知县平易近民锄强扶善迁旧学置学田甫二载调广东南海寻擢监察御史　　戚贤
按万姓统谱贤字秀夫全椒人嘉靖进士任归安县知县政治精明锄强祛暴贤声大着升给事中以言事谪杜门好学颇负时名　　戚贤
按保定府志贤来安人由进士嘉靖间知唐县专意爱民潜心讲学　　戚元辅
按万姓统谱元辅字希周嘉兴人嘉靖癸丑进士历郎中　　戚元佐
按万姓统谱元佐字希仲嘉兴人嘉靖壬戌进士历尚宝卿　　戚景通
按蓬莱县志景通字世显定远人世袭登州卫指挥佥事青州贼李琪反据蒙阴山景通领数十骑往遂擒之后升江南运粮把总时戚勋以总督备倭至欲引景通为同姓景通谢曰故先世姓倪载在勋府即自附玺书之谓何卒却之　　戚继光
按蓬莱县志继光字元敬景通子世袭登州卫指挥佥事升浙江都司佥书以平倭寇功补浙东参将分部台州会江西告急檄继光行至则克捷军声大振顷之闽寇张甚继光督兵八千至俘馘立尽闽寇平进左都督加秩少保兼太子太保阶特进光禄大夫后以疾谢事归登州卒谥武毅　　戚杰
按万姓统谱杰字世秀泗州人年十九第隆庆乙丑进士历户部考功郎中卒　　戚维忠
按定州志维忠定州卫指挥性恬退以千金之产让与弟略无吝意历升保定都司辞归抚院廉其能委以掌卫赍印至门拜而不受抚院嘉其高尚　　戚无何
按太湖县志无何方外士也多仙术通文学百家之书无不览记借寓五显庙庙主拒之无何夜伸一臂遂倾庙一角主怒欲执之无何笑曰无碍明日有代葺者次日县主果至捐金修之自是闻无何名多与游者或邀之饮一日可十数家皆有无何在尝游龙潭客思鱼作脍无何拔一金搔首投潭中旋巨鱼跃出取烹而搔首在鱼腹后隐去不识所在　　戚昂
按凤阳府志昂泗州人家世力农昂独起文墨授京卫经历一白解户监守冤戍状一消军士脱巾祸其才识有大过人者　　戚文
按陕西通志文宁夏指挥骁勇夙着敌以计诱出边遇伏兵力战而死
　璧姓鬲姓获姓陌姓责姓册姓适姓硕姓姓　姓稓姓姓姓姓部汇考凌迪知万姓统谱
　　璧姓
璧齐有璧司徒
　　鬲姓
鬲氏有二有鬲之国以国为氏又商人胶鬲以名为氏　　获姓
获宋大夫孟获之后
　　陌姓
陌见姓苑
　　责姓
责见姓苑
　　册姓
册见姓苑
　　适姓
适见姓苑
　　硕姓
硕见姓苑
　　姓
古溺字见纂要
　　姓
音托见直音
　　稓姓
稓音作见直音
　　姓
音骆见直音
　　姓
音作见直音
　　姓
音&#见直音通志云姓也百济有氏

　狄姓部汇考
唐书
　　宰相世系表
狄姓出自姬姓周成王母弟孝伯封于狄城因以为氏孔子弟子狄黑裔孙汉博士山世居天水后秦乐平侯伯支裔孙恭居太原生湛东魏帐内正都督临邑子孙孝绪廖用贤尚友录
　　狄姓
狄天水征音周成王封少子于狄城因氏焉

</div>
    <div class="pagination">
<a href="氏族典卷诸姓部_page757.html">上一页</a><span>...</span><a href="氏族典卷诸姓部_page753.html">753</a><a href="氏族典卷诸姓部_page754.html">754</a><a href="氏族典卷诸姓部_page755.html">755</a><a href="氏族典卷诸姓部_page756.html">756</a><a href="氏族典卷诸姓部_page757.html">757</a><span class="current-page">758</span><a href="氏族典卷诸姓部_page759.html">759</a><a href="氏族典卷诸姓部_page760.html">760</a><a href="氏族典卷诸姓部_page761.html">761</a><a href="氏族典卷诸姓部_page762.html">762</a><a href="氏族典卷诸姓部_page763.html">763</a><span>...</span><a href="氏族典卷诸姓部_page759.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
