<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 801 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 801 页/共 899 页</h1>
    <div class="content">西王新序子夏曰禹学于西王国
　　西申姓
西申周成王时西申国献凤凰其国因氏焉
　　西宫姓
西宫见姓苑
　　西闾姓
西闾见姓苑有西闾过
　　西野姓
西野见姓苑
　　西乞姓
西乞秦将西乞术之后
　　西都姓
西都见王符潜夫论
　觟阳姓部列传
　　后汉
　　觟阳鸿
按后汉书洼丹传中山觟阳鸿字孟孙以孟氏易教授有名称永平中为少府
　申屠姓部列传
　　殷
　　申屠狄
按史记邹阳传申屠狄自沉于河
注
殷之末世人
　　汉
　　申屠嘉
按汉书申屠嘉传嘉梁人以材官蹶张从高帝为队率从击黥布为都尉孝惠时为淮阳守孝文元年举故以二千石从高祖者悉为关内侯十六年迁御史大夫代张苍为丞相封故安侯廉直不受私谒大中大夫邓通爱幸嘉入朝通居上旁怠慢嘉罢朝召通诣相府责曰小臣戏殿上大不敬当斩通顿首出血上使使持节召通而谢丞相孝景即位晁错用事嘉恶之错穿宗庙垣将奏诛之错恐先自归上及嘉请上曰我使为之错无罪嘉恨为所卖至舍呕血死谥曰节　　申屠蔑
按汉书申屠嘉传嘉死子共侯蔑代三年卒
　　申屠去病
按史记申屠嘉传嘉子蔑卒子侯去病代三十一年卒　　申屠臾
按史记申屠嘉传嘉子蔑蔑子去病卒子侯臾代六岁坐为九江太守受故官送有罪国除　　申屠公
按史记酷吏传周阳由为河东都尉时与胜屠公争权相告言罪胜屠公当抵罪义不受刑自杀而由弃市注
索隐曰风俗通云胜屠即申屠也
　　申屠博
按汉书百官表哀帝建平四年光禄大夫茂陵申屠博次孙为京兆尹一年迁　　申屠建
按汉书王莽传李松入长安将军赵萌申屠建亦至　　后汉　　申屠刚
按后汉书申屠刚传刚字巨卿扶风茂陵人也七世祖嘉文帝时为丞相刚质性方直仕郡功曹平帝时王莽专政朝多猜忌遂隔绝帝外家冯卫二族不得交官刚常疾之及举贤良方正因对策罢归田里后莽篡位刚遂避地河西转入巴蜀往来二十许年及隗嚣据陇右欲背汉而附公孙述刚说之嚣不纳遂畔从述建武七年诏书征刚刚将归与嚣书嚣不纳刚到拜侍御史迁尚书令光武尝欲出游刚以陇蜀未平不宜晏安逸豫谏不见听遂以头轫乘舆轮帝遂为止以数切谏失旨数年出为平阴令复征拜太中大夫以病去官卒于家　　申屠季
按后汉书冯鲂传湖阳大姓虞都尉反城称兵先与同县申屠季有雠而杀其兄谋灭季族季亡归鲂鲂将季欲还其营道逢都尉从弟长卿来欲执季鲂叱长卿曰我与季虽无素故士穷相归要当以死任之卿为何言遂与俱归季谢曰蒙恩得全死无以为报思有牛马财物愿悉献之鲂作色曰吾老亲弱弟皆贼城中今日相与尚无所顾何云财物乎季惭不敢复言　　申屠蟠
按后汉书申屠蟠传蟠字子龙陈留外黄人也九岁丧父哀毁过礼服除不进酒肉十余年每忌日辄三日不食同郡缑氏女玉为父报雠杀夫氏之党外黄令梁配欲论杀玉蟠时年十五为诸生进谏乃为谳得减死论乡人称美之家贫佣为漆工郭林宗见而奇之同郡蔡邕深重蟠后郡召为主簿不行遂隐居精学博贯五经兼明图纬太尉黄琼辟不就再举有道不就先是京师游士汝南范滂等非讦朝政自公卿以下皆折节下之太学生争慕其风以为文学将兴处士复用蟠独叹曰昔战国之世处士横议列国之王至为拥篲先驱卒有坑儒烧书之祸今之谓矣乃绝迹于梁砀之闲因树为屋自同佣人居二年滂等果罹党锢或死或刑者数百人蟠确然免于疑论中平五年复征不至明年董卓废立复征不到众人咸劝之蟠笑而不应处乱末终全高志年七十四终于家　　唐
　　申屠玚
按唐书刘政会传政会次子奇为天官侍郎荐张鷟司马锽为监察御史二人因申屠玚以谢奇正色曰荐贤本无私何见谢　　申屠思恭
按唐书孝友传朝邑申屠思恭事亲居丧着孝行　　申屠琮按唐书陈儒传朱敬玟有悍卒三千号忠勇军暴甚郑绍业将申屠琮率兵五千援京师儒告以忠勇挠治琮请除之追斩百余级军乃溃　　申屠生
按唐书刘巨容传扬州人申屠生能化黄金高骈客之亡奔巨容巨容留不遣　　宋
　　申屠有涯
按尚友录有涯居阳羡携磁瓶渡舟饮醉大吐众逐之登岸吟曰仲尼非不贤为世所不容蚩蚩同舟子不识人中龙忽跳入瓶中不见时号瓶隐　　申屠亨
按泉州府志亨晋江人绍兴八年进士
　　申屠祥
按万姓统谱祥闽人宜黄丞
　　申屠令坚
按万姓统谱令坚知吉州军事
　　元
　　申屠致远
按元史申屠致远传致远字大用其先汴人金末从其父义徙居东平之寿张致远肄业府学世祖南征驻兵小濮荆湖经略使乞實力台荐为经略司知事军中机务多所谋画师还至随州所俘男女致远悉纵遣之授太常太祝兼奉礼郎迁总管府推官改寿昌府判官二十年拜江南行台监察御史二十八年丁父忧起复江南行台都事以终制辞二十九年佥江东建康道肃政廉访司事未至移疾还元贞元年纂修世祖实录召为翰林待制不赴大德二年佥淮西江北道肃政廉访司事行部至和州得疾卒致远清修苦节耻事权贵聚书万卷名曰墨庄家无余产子伯骐征事郎岭北湖南道肃政廉访司知事骥骊俱为学官駉奉政大夫兵部员外郎　　申屠性
按诸暨县志性至正五年进士历官歙县贵溪教谕月泉书院山长婺学五经师　　申屠溶
按诸暨县志溶父性受业黄文献公之门溶得其渊源谨言端行为乡里所敬惮　　申屠澄
按诸暨县志澄字仲敬与兄溶俱为乡里所敬惮而澄尢寡合至有所请则温然愉婉辨析必尽工古文辞舂容简奥精篆籀小楷辟本路教授辞疾不行晚节益坚所著有孝全摭言数卷居花亭　　申屠震
按诸暨县志震稽山书院山长居龙泉乡作诗辞婉而义正为邑所重云　　申屠駧
按江南通志駧高邮人顺帝时进士监察御史福建廉访佥事　　明
　　申屠衡
按万姓统谱衡字仲权长洲人洪武初授翰林院修撰　　申屠祺
按万姓统谱祺崇德人洪武中任御史
　　申屠建
按万姓统谱建怀安人永乐举人任湘潭县教谕　　申屠铎按福州府志铎怀安人永乐十五年丁酉李马榜举人习春秋任蕲水教谕周恤贫士诲人严而有恩　　申屠迪按万姓统谱迪怀安人天顺闲仕训导
　　申屠达
按福州府志达怀安人建之弟习春秋成化四年以贡应天中式　　申屠祥
按万姓统谱祥闽人弘治中临川县丞

　哀骀姓部列传
　　周
　　哀骀它
按庄子德充符篇鲁哀公问于仲尼曰卫有恶人曰哀骀它丈夫与之处者思而不能去也妇人见之请于父母曰与为人妻宁为夫子妾者十数而未止也未尝有闻其唱也常和人而已矣无君人之位以济人之死无聚禄以望人之腹又以恶骇天下和而不唱知不出乎四域且而雌雄合乎前是必有异乎人者也仲尼曰是必才全而德不形者也
　裴满姓部列传
　　金
　　裴满胡喜
按金史世纪桓散达大会诸部来攻世祖使裴满胡喜牵大紫骝马以为贰马驰至阵身为军锋突入敌阵大败之　　裴满达
按金史裴满达传达本名忽挞婆卢木部人为人淳直孝友天辅六年从蒲家奴追叛寇于铁吕川力战有功熙宗娶忽挞女是为悼平皇后天眷元年授世袭猛安明年以皇后父拜太尉封徐国公皇统元年除会宁牧海陵弒熙宗封忽挞为王天德三年薨　　裴满忽睹按金史裴满达传达子忽睹历横海军节度使以后戚怙势赃污不法苟可得财无不为者以赃罢天德三年起复为郑州防御使改安国军节度使卒年三十九　　裴满按剌
按金史世宗本纪大定二年五月押军万户裴满按剌败宋兵于华州　　裴满胡剌
按金史世宗本纪大定十九年九月使太子左卫率府率裴满胡剌为夏国生日使　　裴满余庆
按金史章宗本纪大定二十九年正月即皇帝位十一月以右宣徽院使裴满余庆等为贺宋正旦使　　裴满亨按金史裴满亨传亨字仲通本名河西临潢府人其先居辽海祖虎山者天辅间移屯东受降城以御夏人后徙居临潢亨性敦敏习儒大定间充奉职二十八年擢第升奉御章宗即位擢监察御史三迁同知大名府事承安四年改河南路按察副使泰和五年改安武军节度使转河南北路按察使卒于官亨性谨密出入宫禁数年谠议忠言多所裨益所历州郡皆有政绩可纪云　　裴满福兴
按金史宣宗本纪贞佑元年十一月诏赠死事裴满福兴及鄯阳石古乃官　　裴满羊哥
按金史宣宗本纪贞佑四年十月以龙虎上将军裴满羊哥知归德府　　裴满钦甫
按金史哀宗本纪正大二年遣大理卿裴满钦甫为夏国报成使　　裴满阿虎带
按金史哀宗本纪天兴二年正月汴京西面元帅崔立为乱御史大夫裴满阿虎带死之
　淳于姓部列传
　　周
　　淳于髡
按史记淳于髡传髡齐人也博闻强记学无所主其谏说慕晏婴之为人也然而承意观色为务客有见髡于梁惠王一语连三日三夜无倦惠王欲以卿相位待之髡因谢去于是送以安车驾驷束帛加璧黄金百镒终身不仕　　秦
　　淳于越
按史记秦本纪始皇三十四年博士齐人淳于越进曰臣闻殷周之王千余岁封子弟功臣自为枝辅今陛下有四海而子弟为匹夫卒有田常六卿之臣无辅拂何以相救哉事不师古而能长久者非所闻也　　汉　　淳于意
按史记太仓公传太仓公者齐太仓长临淄人也姓淳于氏名意少而喜医方术高后八年更受师同郡元里公乘阳庆传黄帝扁鹊之&#书五色诊病知人死生决嫌疑定可治及药论甚精受之三年为人治病决死生多验然左右行游诸侯不以家为家或不为人治病病家多怨之者　　淳于司马
按史记太仓公传齐淳于司马病意切其&#告曰当病迵风　　淳于陵渠
按汉书律历志宦者淳于陵渠复覆太初历晦朔弦望皆最密日月如合璧五星如连珠　　淳于赐
按汉书百官表宣帝本始三年大司农淳于赐　　淳于信按汉书百官表成帝阳朔四年太原太守淳于信中君为右扶风　　淳于长
按汉书淳于长传长字子孺魏郡元城人少以太后姊子为黄门郎未进幸大将军王凤病长扶侍有甥舅恩凤且终以长属太后及帝帝嘉长义拜列校尉诸曹迁水衡都尉侍中至卫尉九卿赵飞燕贵幸上欲立为后太后以所出微难之长往来通语得立上德之乃以罢昌陵奏归功于长赐爵关内侯后遂封定陵侯王莽白长骄恣免就国后逮系洛阳坐戏侮长定宫谋立左皇后&#至大逆死狱中妻子徙合浦　　淳于酺按汉书淳于长传长子酺有罪王莽杀之
　　后汉
　　淳于崇
按安丘县志崇章帝时人恭之兄也将为盗所烹恭请代得免　　淳于恭
按后汉书淳于恭传恭字孟孙北海淳于人也善说老子清静不慕荣名王莽末岁饥兵起恭兄崇将为盗所烹恭请代得与俱免后崇卒恭养孤幼教诲学问有不如法辄反用杖自棰以感悟之儿惭而改过幽居养志潜于山泽举动周旋必由礼度建武中郡举孝廉司空辟皆不应客隐琅邪黔陬山遂数十年建初元年肃宗下诏美恭素行告郡赐帛二十匹遣诣公车除为议郎引见极日访以政事迁侍中骑都尉礼待甚优其所荐名贤无不征用进对陈政皆本道德帝与之言未尝不称善五年病笃使者数存问卒于官诏书褒叹赐谷千斛刻石表闾除子孝为太子舍人　　淳于孝
按安丘县志孝和帝时人以父恭故除为太子舍人　　淳于永按黄县志永为御史封侯
　　淳于登
按后汉书酷吏传阳球为司隶校尉奏收王甫及中常侍淳于登等　　淳于琼
</div>
    <div class="pagination">
<a href="氏族典卷诸姓部_page800.html">上一页</a><span>...</span><a href="氏族典卷诸姓部_page796.html">796</a><a href="氏族典卷诸姓部_page797.html">797</a><a href="氏族典卷诸姓部_page798.html">798</a><a href="氏族典卷诸姓部_page799.html">799</a><a href="氏族典卷诸姓部_page800.html">800</a><span class="current-page">801</span><a href="氏族典卷诸姓部_page802.html">802</a><a href="氏族典卷诸姓部_page803.html">803</a><a href="氏族典卷诸姓部_page804.html">804</a><a href="氏族典卷诸姓部_page805.html">805</a><a href="氏族典卷诸姓部_page806.html">806</a><span>...</span><a href="氏族典卷诸姓部_page802.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
