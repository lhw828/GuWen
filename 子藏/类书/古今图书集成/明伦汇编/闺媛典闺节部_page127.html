<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 127 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 127 页/共 268 页</h1>
    <div class="content">按河南府志刘氏九功女洛阳人适庠生李时行夫亡氏年二十五孝事舅姑抚子生馨成立诏旌其门　　沈天禄妻金氏按河南府志金氏洛阳金阶女适儒士沈天禄夫亡抚孤文蔚成立诏旌表　　毕承祖妻邢氏
按河南府志邢氏洛阳庠生毕承祖妻夫亡无子氏年二十一立侄启印为嗣抚之成人　　吕乡妻牛氏
按河南府志牛氏洛阳吕乡妻尚书维祺之大母乡亡氏年二十九绝食三日誓以死殉族妇以二子孤幼苦劝乃止或讽改节即剪发毁面苦守五十年年七十八岁卒建坊旌表　　韩锺岳妻朱氏
按河南府志朱氏洛阳庠生韩锺岳妻方伯朱用女岳亡氏年十八忍死守志岳弟锺宿夫妻俱早丧遗幼子际泰氏遂以为嗣抚之无异己出长就外傅截香筹教以夜读后泰以明经荐事闻旌表　　王好仁妻谢氏
按河南府志谢氏洛阳儒士王好仁妻归仁甫匝岁仁亡欲以身殉翁以妇有遗腹防守甚密遂不得死越三月生子夔卿长入庠序氏苦节四十三载年五十九终有司上闻旌表　　王之钺妻陈氏
按河南府志陈氏洛阳廪生王之钺妻钺亡无出抚育嗣子克继宗祧有司表其门　　李树勋妻刘氏
按河南府志刘氏洛阳庠生李树勋妻年十九树勋亡遗一子仅周岁氏绩纺勤苦事姑抚孤交尽其道教子国是入庠年八十一卒旌表　　白应冬妻张氏
按河南府志张氏洛阳白应冬妻少寡守志保孤内外称贤事闻旌表　　张文政妻秦氏
按河南府志秦氏洛阳张文政妻夫亡氏年二十六抚一子入庠守节五十二年七十八岁而卒旌表　　张某继室阚氏按河南府志阚氏总督张某继室洛阳人张没时阚年二十四蓄积俸余尽为前子所据氏惟守空宅竭力奉姑甘旨姑没丧葬一依家礼抚三孤皆次第入泮卒配飨曹节妇祠　　王应春妻黑氏
按河南府志黑氏阌乡廪生王应春妻事翁孝相夫子顺夫亡遗子奠国甫三岁教养成立苦操五十年熹宗时旌表　　杨芳妻雷氏
按河南府志雷氏孟津廪生杨芳妻年二十一夫亡孝事翁姑教子入庠天启五年奉&#建坊　　杜正夫妻陆氏
按河南府志陆氏洛阳庠生杜正夫妻孟津搢绅陆载女孙夫亡氏年二十七欲自缢以救得不死拮据以襄葬事养姑勉奉甘旨姑没祭葬如礼子甫长遣就外傅晚归即躬纺绩伴读二子后先得科选天启间诏旌之　　王守身妻尢氏
按河南府志尢氏洛阳庠生王守身妻西川尢先生女侄嫁四年守身病亡止一女家徒四壁或怜其贫无以终厥志氏刺指血誓曰居家尝闻先叔父遗训耿耿在心岂为贫所累哉女长适韩锺宿氏遂依之年八十五卒奏闻旌表　　马永寿妻吴氏
按汝宁府志吴氏马永寿妻归寿三载夫亡氏即欲从死亲邻劝阻剪发毁容示无他志止一女未几又丧氏孤苦孀居纺绩度日翁姑老多疾朝夕奉汤药不怠有司旌之寿八十二临终呼夫泣血而死　　孙政妻周氏李
氏附

按河南府志周氏洛阳孙政妻年十七政亡周茹苦死守抚其孤任成立娶妇李氏而任又早丧李嗣姑守志冰操如一事闻建坊旌表　　魏永兴妻吴氏薛氏
按汝宁府志吴氏薛氏并魏永兴妻生三子纲经纶而永兴亡纲等俱幼弱吴薛事奉翁姑生养死葬以孝闻携孤弱徙居择邻以处慈惠勤俭教子以义方纶早为诸生纲经亦成立里人莫不称道其贤年九十余犹康健县令旌之　　吴景和妻李氏
按汝宁府志李氏上蔡人吴景和妻景和亡李年二十一数欲自绝母持之得不死已而泣曰妾幸有遗孕倘得生男则从子也逾月果举子抚子养姑终始一节事闻诏旌其门　　宋之德妻任氏
按汝宁府志任氏宋之德妻夫亡氏年二十三子廷秀方二岁次未半周氏号泣誓与同死水浆不入口者五昼夜时孀姑年老以子幼百方泣谕始进饮食毁容持素养姑育子苦节三十八年年六十一卒　　陈美妻张氏按汝宁府志张氏陈美妻归数年夫亡氏守节抚孤四十余年年七十三卒　　许自德妻冯氏
按汝宁府志冯氏许自德妻夫亡氏年二十六子麒方三岁次麟一周氏矢志守节纺绩抚孤居四十余年人钦其节　　李自绳妻刘氏
按汝宁府志刘氏李自绳妻夫亡氏年二十二子鼒甫三岁忍死抚孤苦守将四十年里人皆乐称之　　张玉忠妻某氏按汝宁府志某氏张玉忠妻年二十二夫亡遗孤二人长四岁次一岁既无翁姑又鲜兄弟伶仃无倚惟以纺绩抚孤度日四十年里人嘉其苦节　　傅文敬妻赵氏
按汝宁府志赵氏傅文敬妻年二十四夫亡守节长子尧次子舜生孙及曾元共三十余人一堂五世年九十六郡县旌之咸称苦节之报　　刘锡引妻李氏
按汝宁府志李氏上蔡诸生刘锡引妻年二十二夫亡抚二子沐玮苦节三十年卒天启四年诏建坊表其闾　　刘守志妻王氏
按汝宁府志王氏上蔡人故赠君刘守志妻中丞光国母也守志没王年二十一拮据葬夫躬操机杼课子读书迨光国成进士为御史王诰封孺人诏旌表年八十余卒　　刘用良妻马氏
按汝宁府志马氏少参骥曾孙也适上蔡诸生刘用良良早亡马抚二孤又中道夭尝刺绣以养翁姑至剪发鬻钱佐之翁姑没就养母家以老事闻诏旌其门　　乐元妻徐氏
按汝宁府志徐氏真阳乐元妻年二十六夫亡抚遗腹子九成岁时祭扫外未尝出阃寻成又夭守节六十年而终事闻建坊　　吴似妻姜氏
按汝宁府志姜氏固始诸生姜俊女年十六适诸生吴似夫死抚孤显伯登天启甲子贤书年七十五诏建坊旌表　　熊伟妻廖氏
按汝宁府志廖氏商城进士熊伟妻都御史奋渭母也早寡苦节三十余年教奋渭成进士累官所至必戒之曰尔宜以母爱尔之心爱民即以尔报母之心报国卒后诏建贞母直臣坊　　熊辕妻张氏
按汝宁府志张氏商城廪生熊辕妻夫死于水氏即投水以殉姑力挽救不食八昼夜翁姑泣留抚孤时年二十一子奕久生十月奕昌遗腹氏剪发自誓扶榇归葬择师训子每夜孤灯垂泣督课二子年四十即发白齿落至七十卒巡抚旌之　　周建侯妻曾氏
按汝宁府志曾氏庠生周建侯妻侯少有文名屡踬&#屋赍志早没曾年未三旬矢志守节上事翁姑下抚二孤曲尽孝慈家徒壁立蔬食弗继曾日夜纺绩篝灯课子越二十余年称节孝子元臣望臣好学能文补博士弟子　　高通妻邢氏
按南阳府志邢氏高通妻夫亡氏年二十三抚幼子矢志守节足不履户外舅欲嫁之氏泣不从乃止年八十余终　　杨汝梅妻袁氏
按南阳府志袁氏诸生杨汝梅妻汝梅遇贼被害袁年二十一哀号自缢家人救苏忍死养孤育子足不及门外五十余年终　　贾文焕妻朱氏
按南阳府志朱氏孝廉贾文焕妻夫亡氏年二十六子昌龄七岁孝事姑嫜教子读书守节终老　　李继儒妻朱氏
按南阳府志朱氏李继儒妻夫亡氏年二十二守节五十余年卒　　罗斌妻李氏
按南阳府志李氏罗斌妻夫亡遗孤在抱守节终身　　杨显妻马氏按南阳府志马氏杨显妻年十九夫亡守志抚孤苦节终老　　朱景妻丁氏
按南阳府志丁氏朱景妻年十九夫亡抚孤守节五十余年虽至戚兄弟亦罕见其面　　杨廷秀妻王氏
按南阳府志王氏诸生杨廷秀妻年十九适廷秀越四年夫亡子荷明方二岁氏守节抚孤入弟子员天启四年建坊旌表　　某氏女
按济南府志某氏女棣州人许聘高华未嫁华殁女闻讣哀泣不食自往送殓葬见华母年老弟幼遂留养以孝闻抚弟荣成立年八十余终　　潘氏女
按济南府志潘氏女德州人许字刘某某亡女饮泣奔丧兄挽之不可刘家贫女出簪珥殓之归守终身　　王应科女按济南府志王应科女邹平人许字康黑汉黑汉七岁死女不再字年六十二终天启间旌表　　张延忞妻马氏
按济南府志马氏阳信人诸生张延忞妻邑庠生贾女夫亡舅姑老年二十四抚遗孤教以义方事舅姑以孝尝垂泣谓子曰未亡人自分一死所以至今为有若耳不有所就何以见尔父于九原耳提面命十八年子重光补增生氏得令终　　马永禧妻张氏
按济南府志张氏阳信人马永禧妻邑庠生郁女姑死未葬夫又早亡翁老子幼氏年二十五力女红以葬姑婚子收养其再从女嫁之历五十余年卒　　王贲妻桂氏按济南府志桂氏海丰人忠简公次子王贲妻王殁守节终身抚一子二女成立事闻旌表　　张克明妻刘氏
按济南府志刘氏海丰人张克明妻诸生家栋姊夫亡氏年二十八艰苦备至后姑亡事本生姑茕茕朝暮垂四十年贫不受怜节不愿显抚成二女择配贫儒　　毛维新妻马氏
按济南府志马氏阳信人诸生毛维新妻夫病两月而没氏年二十五姑老子幼艰苦备尝不得已往依其父年四十一终　　田征修妻吴氏
按济南府志吴氏阳信人田征修妻生子两岁夫亡越二月复生一子时年二十一日力升合以保其嗣年八十余终　　董世庆妻刘氏
按济南府志刘氏阳信人董世庆妻进士镐女生子六日世庆亡氏年二十四&#鸣盥栉夜复篝灯鬼火阴风形影相吊纺织四十年竟折一腕年八十余卒　　王梦奎妻丁氏按济南府志丁氏阳信庠生士瞻女王梦奎妻奎死　闺节部列传九十八
　　明九十三
　　周京妻李氏
按曹州志李氏周京妻年二十二而寡矢志抚孤成立子寻丧冉抚三岁遗孙备历凶荒志节益厉年六十卒　　胡守利妻朱氏
按曹州志朱氏胡守利妻年二十三夫亡矢志不二养老抚孤年八十卒州守旌之　　赵汝惺妻孙氏
按曹州志孙氏赵汝惺妻年二十三而寡砥节孀居抚孤成立年七十余卒州守旌之　　李云程妻庞氏
王
氏附

按曹州志庞氏李云程妻年二十九夫亡程弟云桂妻王氏年十九亦寡娣姒同心苦守不渝称双节　　吴道烜妻李氏按曹州志李氏吴道烜妻年二十而寡无子守节三十余年卒州守旌之　　张敬妻桑氏
陈氏
李氏附

按曹州志桑氏张敬妻年十九而寡无子敬弟敏妻陈氏年二十而寡妯娌共守节陈复以己子文焕嗣敬文焕又早丧妻李氏年二十五事二老终身　　吴棣妻李氏按曹州志李氏吴棣妻年十八夫丧无子守节六十年卒　　吴构妻陈氏
按曹州志陈氏吴构妻年二十五而寡守节抚孤教子让产宗族称贤年七十余卒　　吴道炵妻贾氏
按曹州志贾氏吴道炵妻年二十二夫亡守节抚孤年荒饿死　　赵廷对妻高氏
按曹州志高氏赵廷对妻年二十一而寡无子守节终身　　白安妻梁氏
按曹州志梁氏白安妻年二十而寡无子守节事亲尽孝州守旌之　　庞国顺妻李氏
按曹州志李氏庞国顺妻顺死不嫁抚孤孀居五十余年卒州郡交旌之　　刘汝义妻聂氏
按曹州志聂氏刘汝义妻义早夭氏年二十抚遗孤成立嫠居六十年州守旌其门　　吴加第妻范氏
按曹州志范氏吴加第妻年二十三而寡家贫无子艰苦守节年七十五以岁荒绝食死　　吴加会妻邢氏
按曹州志邢氏吴加会妻年二十二夫死家贫无子守节以岁荒绝食死　　郝引昌母侯氏
按曹州志侯氏郝引昌母年十八而寡抚孤不嫁七十而终　　李盈豆妻王氏
按曹州志王氏太学生李盈豆妻年二十五而寡无子守节年七十六卒州守旌之　　李丁继室刘氏
按曹州志刘氏乡官李丁继室丁亡氏无子抚前子及孙甚慈爱孀居四十余年内外歌咏其德　　王弘德妻柴氏
按曹州志柴氏王弘德妻年二十而寡抚三岁孤不改节年七十卒　　吴道烓妻许氏
按曹州志许氏吴道烓妻年十七夫亡抚七月孤不嫁年荒饿死　　吴九通妻鲍氏
按曹州志鲍氏吴九通妻年十九夫死抚孤孀居终身不贰　　吴九崇妻刘氏
按曹州志刘氏吴九崇妻年十八夫死无子守节年荒饿死　　陈登妻吴氏
按曹州志吴氏陈登妻年二十九而寡家贫守节四十余年遇荒绝粮死　　王自诚妻吴氏
按曹州志吴氏王自诚妻年二十一而寡守节二十年遇荒饿死　　朱光显妻程氏
按曹州志程氏朱光显妻年二十五而寡养老抚孤一节终身　　聂望妻羊氏
按曹州志羊氏聂望妻年二十而寡守节抚孤年七十卒　　何明妻朱氏
按曹州志朱氏何明妻年二十而寡守节终身州守旌表　　吴道灼妻葛氏
按曹州志葛氏吴道灼妻年十九而寡甘贫守节年荒饿死　　丁大卿妻王氏
按曹州志王氏丁大卿妻年十九夫亡子方七月家无长男氏茹苦抚孤秉节终身　　郭廷兰妻张氏
按曹州志张氏诸生郭廷兰妻年二十九而寡守节抚孤年八十卒　　张照元妻庞氏
按曹州志庞氏张照元妻年二十一夫亡遗孤方襁褓继姑悍厉氏奉老抚幼孝慈两尽孀居五十一年　　王加勉妻张氏按曹州志张氏王加勉妻年二十而寡抚一岁孤守节终身　　吴椅继室张氏
按曹州志张氏太学生吴椅继室年二十一而寡无子守节二十余年　　王自富妻郜氏
按曹州志郜氏王自富妻氏生一子永泰妾生二子未几妾殂夫亦继没氏抚育二子无异己出永泰早岁入庠仰体母心训弟成立一门四十余口三世同居各无间言州守旌表　　刘埏妻成氏
按曹州志成氏诸生刘埏妻年二十二而寡守节抚孤养舅姑终老　　刘国彦妻姬氏
按曹州志姬氏刘埏子国彦妻年十九而寡抚三岁孤同姑孀居终身不移州守旌表　　徐洛妻王氏
按曹州志王氏徐洛妻年十九而寡子女俱无终养孀姑守节五十余年奉诏旌表　　徐成龙妻班氏
按曹州志班氏徐成龙妻年二十而寡奉姑抚孤从一而终州守旌表　　张嘉行妻马氏
按曹州志马氏张嘉行妻年二十五而寡家贫子守节终身　　张三友妻张氏
按曹州志张氏张三友妻年二十而寡养老抚幼孀居四十余年卒　　许然妻路氏
按曹州志路氏许然妻天启间白莲倡乱然从戎阵亡氏年二十余矢志不嫁养老抚孤之死靡他州守旌表　　刘弘化妻李氏
按曹州志李氏刘弘化妻年十九而寡无子守节不移七十六岁卒　　徐有政妻鲁氏
按曹州志鲁氏徐有政妻年二十二而寡甘贫守节抚二岁孤成立州郡并旌之　　程应龙妻薛氏
按曹州志薛氏程应龙妻年二十三而寡养老育姑孀居四十五年卒　　程应麟妻刘氏
按曹州志刘氏程应麟妻年十九而寡同姒孀居终身如一督学旌之　　赵世贵妻朱氏
按曹州志朱氏赵世贵妻年二十七而寡矢志抚孤从一终老　　张思孟妻王氏
按曹州志王氏张思孟妻年二十二而寡奉姑抚孤不辞艰辛州郡旌表　　李台妻程氏
按曹州志程氏李台妻年二十余而寡无子不嫁孀居五十余岁卒　　晁鸿仪妻王氏
按曹州志王氏晁鸿仪妻年十八而寡无子守节奉姑终身州守旌表　　马健继室刘氏
</div>
    <div class="pagination">
<a href="闺媛典闺节部_page126.html">上一页</a><span>...</span><a href="闺媛典闺节部_page122.html">122</a><a href="闺媛典闺节部_page123.html">123</a><a href="闺媛典闺节部_page124.html">124</a><a href="闺媛典闺节部_page125.html">125</a><a href="闺媛典闺节部_page126.html">126</a><span class="current-page">127</span><a href="闺媛典闺节部_page128.html">128</a><a href="闺媛典闺节部_page129.html">129</a><a href="闺媛典闺节部_page130.html">130</a><a href="闺媛典闺节部_page131.html">131</a><a href="闺媛典闺节部_page132.html">132</a><span>...</span><a href="闺媛典闺节部_page128.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
