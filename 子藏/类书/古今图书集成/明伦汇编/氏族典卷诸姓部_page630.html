<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 630 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 630 页/共 899 页
  </h1>
  <div class="content">
   按宋史李渎传渎河南洛阳人六世祖坦生仲芳大理司直仲芳生元初福建观察推官元初生鄑即渎之曾祖也字尧封仕梁历滑魏宋三镇留后拜崇政使礼部尚书后唐天成中以太子少傅致仕卒赠太保祖延昭殿中丞父莹字正白善词赋广顺进士蒲帅张铎辟为记室因家河中干德初为殿中侍御史度支判官使江南坐受赂遗责授右赞善大夫卒初莹祷河祠而生渎故名渎字河神后改字长源淳淡好古十六丁外艰服阕杜门不复仕进家世多聚书画颇有奇妙往来中条山中不亲产业所居木石幽胜谈唐室以来衣冠人物历历可听王旦李宗谔与之世旧每劝其仕不答真宗祀汾阴孙冕言其隐操陈尧叟复荐之命使召见辞足疾不赴遣内侍劳问明年又遣使存问素嗜酒尝语诸子曰山水足以娱情苟遇醉而死吾之愿也一日忽曰适有人至&amp;#下诵诗云行到水穷处未知天尽时言讫不见吾当逝矣亟取莹集七十编洎书画付诸子促家人置酒顷之卒　　李玭
按宋史李玭传玭大名宋城人性笃孝力耕以事母母卒让田与其弟坚遂庐于葬所昼夜号泣负土筑坟高丈余又以二代及诸族父母&amp;#葬者尽礼葬之凡三年成六坟皆高丈余坟成复留守坟三年常令兄之子卖药自给年六十余足未尝入县门乡人目为李孝子天禧中知府张知白以状闻诏赐粟帛令府县安存之里中有母在而析产者闻玭被旌兄弟惭惧复相率同居　　李维
按宋史李沆传沆弟维字仲方第进士为保信军节度推官真宗初召试擢直集贤院以沆相避知歙州沆没入为户部员外郎擢兵部员外郎知制诰累迁中书舍人以疾辞出知许州复入为翰林学士承旨仁宗初再迁尚书左丞兼侍读学士迁工部尚书出知陈州卒维博学少以文章知名至老手不废书尝预定七经正义修续通典册府元龟性宽易嗜酒善谑而好为诗常曰人生觞咏自适余何营哉既没家无余赀子师锡虞部员外郎公谨太子中舍　　李行简
按宋史李行简传行简字易从同州冯翊人中进士第起家陇州司理参军徙彭州军事推官改著作郎再迁太常博士知坊州王嗣宗荐为监察御史王旦数称其才真宗雅亦知之再迁侍御史擢龙图阁待制历尚书刑部郎中帝数幸龙图阁命讲周易间访大臣能否行简所对无怨昵各道其所长人以为长者久之拜右谏议大夫集贤院学士干兴初改给事中以足疾请外得知河中府徙虢州卒　　李庾庚
按万姓统谱庾庚天禧中守明州善地理之学有幻术在郡浚东钱广德二湖以溉田民利焉立祠祀之　　李宥按宋史李宥传宥字仲严唐之后裔自吴徙青遂为青人祖成五代末以诗酒游公卿闲善摹写山水世传以为宝父觉宥举进士调火山军判官入馆校勘书籍迁集贤校理遂直院知蕲州提点荆湖刑狱判户部勾院知制诰纠察在京刑狱同判太常寺以谏议大夫知江宁府降秘书监致仕起分司南京改太子宾客判留司御史台卒　　李迪
按宋史李迪传迪字复古其先赵郡人徙幽州曾祖在钦避五代乱又徙家濮州迪举进士第一授将作监丞历通判徐兖州改著作郎直史馆知郓州诏纠察在京刑狱迁起居舍人为三司盐铁副使知亳州会唃&amp;#啰叛帝忧关中召对长春殿进右谏议大夫徙陕西都转运使入为学士曹玮在秦州屡请益兵未及遣帝因问迪关右兵几何对曰臣向在陕西以方寸小册书兵粮数备调发今犹置佩囊中帝令自探取目黄门取纸笔具疏某处当留兵若干余悉赴塞下帝顾曰真所谓颇牧在禁中矣初上将立章献后迪屡上疏谏以章献起于寒微不可母天下章献深衔之天禧中拜给事中参知政事加礼部侍郎寇准罢拜吏部侍郎兼太子少傅同中书门下平章事丁谓寖擅权迪愿与谓俱罢左迁户部侍郎知郓州仁宗即位太后预政贬准雷州以迪朋党傅会贬衡州团练副使谓败复兵部侍郎知河南府迁工部尚书太后崩召为资政殿学士判尚书都省未几复拜同中书门下平章事集贤殿大学士留京师元昊攻延州迪愿守边诏不许然甚壮其意除彰信军节度使知天雄军徙青州以太子太傅致仕薨谥文定帝篆其墓碑曰遗直之碑又改所葬邓侯乡曰遗直乡子东之肃之承之及之孙孝寿孝基孝称　　李仕衡
按宋史李仕衡传仕衡字天钧秦州成纪人后家京兆府进士及第调鄠县主簿徙知彭山县迁光禄寺丞父益以不法诛仕衡亦坐除名后会赦寇准荐其材复官累迁至吏部侍郎仁宗即位拜尚书左丞以足疾改同州观察使知陈州徙颍州复知陈州曹利用仕衡婿也利用被罪降仕衡左龙武军大将军分司西京岁余改左卫大将军卒仕衡前后管计事二十年虽才智过人然素贪家赀至累巨万子丕绪荫补将作监主簿累迁司农卿致仕卒丕绪居官廉静不为矫激家多图书集历代石刻为数百卷藏之　　李若谷按宋史李若谷传若谷字子渊徐州丰人少孤游学依姻家赵况于洛下遂葬父母缑氏举进士补长社县尉改大理寺丞知宜兴县累迁度支员外郎出为京东转运使徙陕州改梓州天圣初罢知荆南徙潭州累迁太常少卿集贤殿修撰以右谏议大夫知延州迁给事中加集贤院学士知江宁府进尚书工部侍郎龙图阁直学士知开封府拜参知政事以太子少傅致仕卒赠太子太傅谥康靖若谷在政府议论宽厚治民多智虑恺悌爱人其去多见思子淑　　李谘按宋史李谘传谘字仲询唐赵国公峘之后峘贬死袁州因家新喻遂为新喻人谘举进士擢第三人除大理评事通判舒州召为太子中允直集贤院历三司开封府判官再迁左正言出为淮南转运副使帝幸亳以劳迁尚书礼部员外郎会江南饥徙江东转运副使擢知制诰出知荆南仁宗即位超迁本曹郎中权知开封府数月权三司使拜右谏议大夫时陕西缘边数言军食不给章献太后忧之命吕夷简与谘等经度其事谘曰商人入粟边郡算茶与犀象缗钱为虚实请变法以实钱入粟实钱售茶既行而商人失厚利怨谤&amp;#起谘以疾累请郡改枢密直学士知洪州坐不察夺职久之进给事中知杭州复枢密直学士知永兴军衣冠子弟恃荫无赖者谘悉杖之境内肃然还勾当三班院坐举吏降左谏议大夫权三司使事进尚书礼部侍郎拜枢密副使遭父丧起复迁户部侍郎是时榷茶法寖坏乃诏谘蔡齐等更议之谘以前坐变法得罪固辞不许于是复用谘所变法卒谥宪成　　李渭
按宋史李渭传渭字师望其先西河人后家河阳进士起家为临颍县主簿累官至太常博士会河决滑州天圣初上治河十策参知政事鲁宗道奉诏行河奏渭与张君平并为修河都监未几为郓州兵马都监徙知宪州又知凤州兼阶成州钤辖迁军器库副使历知原环庆三州时诏举勇略任边者李谘以渭应诏徙益利路兵马钤辖领惠州刺史擢西上合门使徙鄜延路再迁四方馆使元昊反贬为尚食使知汝州徙磁州复降右监门卫将军白波兵马都监卒　　李余庆按武进县志余庆天圣中知常州政严猛疾恶如仇豪猾吏有犯者率不得生吏民震栗如神明先是余庆偶得疾有医者素作奸常惧为余庆所发因乘闲进利药洞泄不已余庆心知为医所中使人扶舁坐厅事召医立杖杀之归卧及席而死至和元年王安石铭其墓　　李绎
按宋史李若拙传若拙子绎字纵之举进士中第除将作监丞累迁尚书屯田员外郎知华州擢提点河北刑狱权知贝州三迁本曹郎中为利州路转运使河北经费不支仁宗问谁可任者参知政事薛奎荐绎遂徙河北进刑部郎中直史馆知延州改兵部为江淮制置发运使内出绢五十万匹责贸于东南绎辄奏罢之甫半年漕课视常岁增五之一迁太常少卿再知延州绎所至称治自以久宦在外意不自得作五知先生传谓知时知难知命知退知足也尝两知凤翔府至是又徙凤翔寻为右谏议大夫卒　　李畋按尚友录畋华阳人以孝行为乡里所称初蜀士知向学不乐仕宦知州张咏敦勉就举畋遂登第累官知荥州自号谷子所著歌诗杂文及谷子总百卷张咏语录三卷卒年八十七　　李之才
按宋史李之才传之才字挺之青社人天圣八年同进士出身为人朴率自信无少矫厉师河南穆修受易时苏舜钦辈亦从修学易其专授受者惟之才尔修之易受之种放放受之陈抟源流最远之才初为卫州获嘉主簿权共城令时邵雍居母忧于苏门山百源之上布裘蔬食躬爨以养父之才叩门劳之曰好学笃志果何似雍曰简策之外未有适也之才曰君非迹简策者其如物理之学何他日又曰物理之学学矣不有性命之学乎雍再拜愿受业于是示以五经大旨授易而终焉其后雍卒以易名世之才再调孟州司法参军时范雍守孟莫之知也雍初自洛建节守延安送者皆出境外之才独近郊或病之谢曰故事也顷之雍谪安陆之才沿檄见之洛阳前日远送之人无一来者雍始恨知之之晚友人尹洙以书荐于中书舍人叶道卿因石延年致之延年素不喜谒贵仕凡四五至道卿门通其言乃已道卿荐之改大理寺丞为缑氏令会延年调兵河东辟之才泽州签署判官转殿中丞丁母忧甫除丧暴卒于怀州官舍归葬青社　　李尧辅
按万姓统谱尧辅字彦夫随州人好学多积书欧阳修常造其家得昌黎集六卷读之尝为撰李氏东园记　　李端懿
按宋史李遵勖传遵勖子端懿字元伯性和厚喜问学颇通阴阳医术星经地理之学七岁授如京副使侍真宗东宫尤所亲爱尝解方玉带赐之稍长出入宫禁如家人七迁济州防御使知冀州为政循法度民爱其不扰迁华州观察使以母丧起复为镇国军节度观察留后愿终制许之服除提举集禧观出知郓州寻除宁远军节度使知澶州卒谥良定　　李端愿
按宋史李遵勖传遵勖子端愿字公谨以献穆公主恩七岁授如京副使四迁为恩州团练使累进邢州观察使知襄郢二州本路转运使拜武康军节度使知相州请归除醴泉观使以太子少保致仕哲宗嗣位进太子太保元佑六年卒子评　　李端&amp;#
按宋史李遵勖传遵勖子端&amp;#字守道官左藏库使执献穆丧辞起复诏特给奉累迁至蔡州观察使元佑中以安德军留后卒谥曰恭敏　　李载
按宋史李载传载字伯熙黎阳人少苦学登进士第调冀州推官知大名冠氏县府守吕夷简入相荐其材知齐州出为信阳军安抚使改常州知祥符县有巫以井泉饮人云可愈疾趋者午载杖巫堙其井历知虢州涟水军以光禄卿提举仙源观卒　　李淑
按宋史李若谷传若谷子淑字献臣年十二真宗幸亳献文行在所赐童子出身试秘书省校书郎寇准荐之授校书郎馆阁校勘干兴初迁大理评事修真宗实录为检讨官书成改光禄寺丞集贤校理为国史院编修官召试赐进士及第改秘书郎进太常丞擢史馆修撰再迁尚书礼部员外郎进吏部员外郎会若谷参知政事改侍读学士若谷罢进本曹郎中以右谏议大夫知许州改给事中知郑州徙河阳转尚书礼部侍郎初在郑州作周陵诗国子博士陈求古以私隙讼其讥讪朝廷出知应天府父丧免官终丧起复为翰林学士丁母忧服除为端明侍读二学士迁户部侍郎复为翰林学士而御史中丞张升等论奏之出知河中府暴感风眩卒　　李用和
按宋史李用和传用和字审礼章懿皇太后弟也少穷困居京师刘美求用和于民闲奏为三班奉职累迁建武军节度使殿前副都指挥使以老乞罢军职拜宣徽北院使逾月改彰信军节度使同中书门下平章事景灵宫使卒谥恭僖用和列位将相能小心静默推远权势论者以此称之　　李昭亮
按宋史李昭亮传昭亮字晦之明德太后兄继隆子也补东头供奉官累迁为殿前副都指挥使以宣徽北院使判河阳徙延州以南院使判澶州徙并州成德军拜同中书门下平章事判大名府徙定州改天平彰信泰宁军节度使在定州数言老疾不任边事愿还京师乃以为景灵宫使又改昭德军节度使卒谥良僖昭亮为人和易练习近事于吏治颇通敏善委任僚佐以故数更藩镇无他过　　李防
按宋史李防传防字智周大名内黄人举进士为莫州军事推官改秘书省著作佐郎通判潞州迁秘书丞累迁尚书工部员外郎为江南转运徙知应天府又徙兴元府入为三司盐铁判官失举免官后起通判河南府累擢知永兴军进给事中知耀潞二州卒防好建明利害所至必有论奏朝廷颇施行之　　李仲容按宋史李涛传涛孙仲容字仪父举进士甲科除大理评事知三原县累擢监察御史天圣中以起居郎为知制诰累迁右谏议大夫不为宰相张士逊所喜罢为给事中复知制诰为翰林侍读学士至户部侍郎卒　　李兑
按宋史李兑传兑字子西许州临颍人登进士第由屯田员外郎为殿中侍御史改同知谏院擢天章阁待制知谏院在言职十年凡所论谏不自表暴故鲜传世出知杭州帝书安民二字以宠之徙越州加龙图阁直学士知广州南人谓自刘氏纳土后独着清节还知河阳帝又宠以诗徙邓州丐退以为集贤院学士判西京御史台积官尚书右丞转工部尚书致仕卒　　李先
按宋史李兑传兑从弟先字渊宗起进士为虔州观察推官知信州南安军抚楚州历利梓江东淮南转运使所至治官如家人目以俚语在信为错安头谓其无貌而有材也在楚为照天烛称其明也积官至秘书监致仕卒子庭玉　　李及
按宋史李及传及字幼几其先范阳人后徙郑州父覃左拾遗及举进士再调升州观察推官寇准荐其才擢大理寺丞知兴化军以殿中丞通判曹州擢知陇州初置提点刑狱内出及与陈纲二人名付中书明日以纲使河北及使陕西特迁一官还判三司磨勘司出知凤翔府徙延州除三司户部副使为淮南转运使累迁太常少卿知秦州议者以及谨厚非守边才及至州州将吏颇易之会有禁卒白昼攫妇人金钗于市吏执以来及方坐观书召使前略加诘问其人服罪命斩之观书如故于是将士皆惊服改左司郎中枢密直学士以右谏议大夫召还勾当三班院再迁尚书工部侍郎历知杭州郓州应天河南府召拜御史中丞卒娶张氏性嫉悍及尝生子鞠之外舍张固请归保养之乃会亲属以子击堂柱碎其首及遂无子以弟之子为后　　李纮
按宋史李昌龄传昌龄从子纮字仲纲父克明仕至提点广东刑狱纮进士及第试秘书省校书郎知歙县历于潜剡县吕夷简荐之改著作佐郎监丹阳县酒税举为御史台推直官拜监察御史迁殿中侍御史改盐铁判官历梓州陕西河北路转运使迁侍御史建言西北久通好士习安佚不知战阵之法宜择良将练精卒为守御备举种世衡等数人及奏罢贡余物遗近臣迁知杂事权同判流内铨为三司度支副使除天章阁待制河北都转运使迁刑部郎中同知通进银台司进龙图阁直学士知秦州卒　　李纬
按宋史李昌龄传纮弟纬起家三班借职杜衍荐为阁门祗候积劳累迁至河北缘边安抚副使韩琦荐知保州以左骐骥使荥州刺史知雄州治兵颇严不事厨传数与宦者争利害积公使钱贮米三千斛为常平仓迁西上合门使留再任卒子师中至天章阁待制　　李昭述
按宋史李昉传昉孙昭述字仲祖以父荫为校书郎召试赐进士出身为刑部详覆官累迁秘书丞群牧制置使曹利用荐为判官知开封县特迁尚书屯田员外郎知常州迁为三司度支判官改河北转运使徙湖南潭州戍卒愤监军酷暴欲构乱或指昭述谓曰如李公长者何可负其谋遂寝加直史馆徙陕西转运使纠察在京刑狱累迁刑部郎中以右谏议大夫为河北都转运使宣抚使表其能除龙图阁直学士知澶州又为枢密直学士真定府路安抚使知成德军改龙图阁学士知秦州谏官言昭述庸懦不可负重镇留真定府居四年入领三班院以翰林侍读学士知郑州未几知通进银台司判太常寺累迁尚书右丞疾卒李氏居京城北崇庆里凡七世不异爨至昭述稍自丰殖为族人所望然家法亦不隳　　李昭遘按宋史李昉传昉孙昭遘字逢吉以荫为将作监主簿杨亿荐之召试授馆阁校勘改集贤院校理坐失误落秩未几复为盐铁判官罢为白波发运使迁直史馆判三司理欠司徙度支判官使契丹还降知泽州后复直史馆知陕州归为三司户部判官纠察在京刑狱累迁尚书工部郎中历知凤翔河中晋州迁管勾登闻检院擢天章阁待制知沧州徙郑州卒　　李冠按宋史石延年传齐州历城有李冠举进士不第得同三礼出身调干宁主簿卒有东皋集二十卷　　李奇按万姓统谱奇字子正宜春人景佑元年登第嘉佑中任职方员外郎性慷慨不事产业悉以祖产分兄弟仍戒子孙不得追取既卒族人端以诗哭之有祖来产业分兄弟身后诗书遗子孙之句　　李英
按万姓统谱英高要人为钦州推官死侬寇之难一家歼于贼刃者十有三人赠比部郎中庙食高要　　李东之按宋史李迪传迪子东之字公明晓国朝典故献文召试赐进士出身为馆阁校勘进直集贤院历知邢汉庐州凤翔府擢侍御史知杂事拜天章阁待制河北都转运使加龙图阁直学士知荆南河阳澶州改集贤院学士判西京留司御史台英宗即位富&amp;#荐其学行复旧职兼侍读请老自工部尚书拜太子太保致仕再迁少师熙宁六年卒　　李肃之
按宋史李迪传肃之字公仪迪弟子也以迪荫监大名府军资库为御河催纲通判澶州擢知德州提点开封府界内县镇夔路湖南刑狱狄青孙沔交荐之徙湖北转运使左迁知齐州改江东两浙河北转运使进度支副使江淮发运使神宗初即位以为右谏议大夫知瀛州迁天章阁待制知开封府出知定州还迁三司使又出知永兴军青齐二州元丰二年复知开封为枢密都承旨加龙图阁直学士知郓州四年提举太极观卒　　李承之
按宋史李迪传迪子承之字奉世中进士第调明州司法参军郡守任情枉法人莫敢忤承之独毅然力争之守惮其言尝建免役议王安石见而称之熙宁初以为条例司检详文字改京官检正中书刑房察访淮浙常平农田水利差役事加集贤校理又察访陜西时郡县昧于奉法敛羡余过制承之悉栽正其数迁集贤殿修撰擢宝文阁待制纠察在京刑狱出知延州入权三司使蔡确治相州狱多引朝士承之为帝言其险颇之状帝始悟进枢密直学士坐补吏不当降待制知汝州未几为陕西都转运使召拜给事中吏部侍郎复以枢密直学士知青州历应天府河阳陈郓扬州而卒　　李及之
按宋史李迪传及之字公达迪弟之子由荫登第通判安肃军康定中夏人犯边契丹复发兵及之言契丹以与夏人甥舅之故特以此慰其心姑张虚势以疑我必不失誓好愿毋过虞已而果然徙通判河南府知信州入判刑部尝撰次唐史有益治体者为君臣龟鉴八十卷王尧臣上其书并表其学行韩琦亦以馆职荐之召试除直秘阁历开封府判官知泾晋陕三州以大中大夫致仕卒子孝寿孝称　　李敏之
按万姓统谱敏之字仲通迪之后博学好古母疾衣不解带者累月及居丧毁哀过甚以荫历补瑞金县主簿会剧贼戴小人乱敏之平之迁卫尉寺丞为江宁县有循吏风　　李关
按尚友录关海阳人早丧父事母至孝通春秋余经诸子皆知其大略隐居不仕以教授郡邑子弟贫者助其笔札尤精医术乡人赖之号北源先生有文集　　李寿朋按宋史李若谷传若谷子淑淑子寿朋字延老庆历初与弟复圭同试学士院赐进士出身判吏部南曹迁群牧判官击断敏甚皇城卒逻其纵游无度出知汝州以饥岁营州廨劳民降为荆门军历开封府推官户部判官知凤翔府沧州司马光出使荐其能加直史馆入直舍人院同修起居注进户部盐铁副使性&amp;#隽任侠奉祠西太一宫饮酒食肉如常时暴得疾卒　　李复圭
按宋史李若谷传若谷孙复圭字审言通判澶州知滑州徙相州泾州历湖北两浙淮南河东陕西成都六转运使熙宁初进直龙图阁知庆州夏人筑垒于其境不犯汉地复圭贪边功遣将袭击致士卒死伤边民流离谪保静军节度副使岁余知光化军召判吏部流内铨知曹蔡沧州还为盐铁副使以集贤殿修撰知荆南卒　　李阳孙
按万姓统谱阳孙崇仁人庆历初为丰州簿官满徒走而归晏殊深器重之赠以诗曰不忍与君别怜君仁义人三年官满后依旧一家贫　　李谨交
按万姓统谱谨交成都人幼颖异读书辄能暗诵父师怪而器之年十四举进士仁宗命中黄门引入内赐坐尝进牡丹诗官至鄂州观察推官　　李继和
按宋史李继和传继和开封人以父任为内侍黄门庆历中为河北西路承受累迁宣庆使文州团练使入内副都知卒子从善　　李士燮
按万姓统谱士燮字和甫初名梁登庆历六年第后改今名为人刚正不挠所至吏民畏爱尝知彬州人未尝见其有笑容仕至职方郎中　　李觏
按宋史李觏传觏字泰伯建昌军南城人亲老以教授自资学者常数十百人皇佑初范仲淹荐为试太学助教上明堂定制图嘉佑中用国子监奏召为海门主簿太学说书而卒子参鲁熙宁中诏以为郊社斋郎　　李宪
按宋史李宪传宪字子范开封祥符人皇佑中补内黄门稍迁供奉官神宗即位历永兴太原府路走马承受数论边事为熙河经略安抚司干当公事按视鄜延军还为入内内侍省押班干当皇城司元丰中为泾原经略安抚制置使进景福殿使武信军留后夏人入兰州宪破之坐妄奏功状罢内省职事哲宗立改永兴军路副都总管提举崇福宫御史中丞刘挚论之降宣州观察使又贬右千牛卫将军分司南京居陈州卒绍圣元年谥忠敏　　李渤
按万姓统谱渤乐昌人嘉佑初进士世业儒郡人尊之称为夫子尝试南昌作伯夷风赋中魁时有诗云岭北尝闻夫子号江西曾振伯夷风弟岩以上书召见赐同进士后渤知白州岩知象州　　李时亮
按万姓统谱时亮博白人嘉佑中举进士累官知廉州有能声尝献平边十策及疏时政得失神宗喜之累检校散骑常侍兼御史大夫时亮善属文尤长于诗与陶&amp;#赓和号李陶集　　李惟几
按万姓统谱惟几字几道　内人嘉佑间知海盐岁荐饥数上书请官钱贷民浚沟洫树木闸置乡底堰民获岁稔后干道中李大汴为令修堰闸之利民亦称之　　李参
按宋史李参传参字清臣郓州须城人以荫知盐山县通判定州知荆门军历知兴元府淮南京西陕西转运使部多戍兵苦食少参审订其阙令民自隐度麦粟之赢先贷以钱俟谷熟还之官号青苗钱经数年廪有羡粮熙宁青苗法盖萌于此召为盐铁副使以右谏议大夫为河北都转运使移河东知荆南嘉佑七年召为群牧使治平初加集贤院学士知瀛州再迁枢密直学士知秦州阅岁未尝以边事闻英宗遣使问故对曰将在边期无事而已不敢妄以寇贻主忧以疾解边任判西京御史台起知曹濮二州卒　　李绚按宋史李绚传绚字公素邛州依政人擢进士第再授大理评事通判邠州元昊犯延州并边皆恐邠城陴不完绚方摄守即发民治城僚吏皆谓当言上逮报绚不听帝闻之喜还为太子中允直集贤院历三司度支判官为京西转运使未几召修起居注紏察在京刑狱时宰相杜衍拔知名士置台省恶衍者指绚为其党出知润州改太常丞徙洪州时五溪蛮寇湖南擢转运使帝曰有馆职善饮酒者为谁辅臣未谕帝曰是往岁城邠州者其人才可用辅臣以绚对遂除湖南转运使绚&amp;#驿至邵州戒诸部按兵毋得动使人谕蛮以祸福蛮罢兵受约束复修起居注权判三司盐铁勾院以右正言知制诰迁龙图阁直学士起居舍人权知开封府改提举在京诸司库务出知苏州未行卒　　李孝基
按宋史李迪传迪子东之东之子孝基字伯始进士高第晏殊富&amp;#荐其材任馆阁欲一见之孝基曰名器可私谒邪竟不往知汝阴雍丘县累官光禄卿与父东之同谢事士大夫美之以比二疏　　李京
按宋史李京传京字伯升赵州人进士中第历平定军判官冀州推官改大理寺丞知魏县奉法严正徙永昌县通判赵州王拱辰荐为监察御史里行迁监察御史授右正言数上书论事宰相贾昌朝不悦京尝属侍御史吴鼎臣荐推直官李實鼎臣希昌朝意以告中丞高若讷若讷为鼎臣上京简谪京太常博士监鄂州税卒官子谌为郊社斋郎　　李璋
按宋史李用和传用和子璋字公明以章懿皇后恩补三班借职积官知邓州坐失举改节振武军知郢州还朝道卒谥曰良惠　　李玮
按宋史李用和传用和子玮选尚兖国公主积官濮州团练使以朴陋与主不协主还宫玮自安州观察使降建州落驸马都尉知卫州未几主徙封岐国复玮都尉主薨以奉主亡状贬郴州团练使陈州安置遇赦还京师至建武军节度使检校太师卒　　李珣
按宋史李用和传用和子珣字公粹以荫为合门祗候累迁均州防御使知相州未几迁相州观察使熙宁中迁宣州观察使知颍州哲宗初进泰宁军留后提举万寿观复知相州卒　　李惟贤
按宋史李昭亮传昭亮子惟贤字宝臣以父荫为三班奉职后为合门祇候通事舍人累迁西上合门使知冀州徙恩州后迁四方馆使卒惟贤善宣辞令习朝仪仁宗颇爱之　　李大临
按宋史李大临传大临字才元成都华阳人登进士第为绛州推官杜衍荐为国子直讲文彦博荐为秘阁校理仁宗尝遣使赐馆阁御书至大临家大临方自秣马使者还奏帝曰真廉士也为开封府推官神宗雅知其名擢修起居注进知制诰会李定除御史宋敏求苏颂相继封还词命次至大临亦还之诏谕数四大临争不已乃以工部郎中出知汝州辰溪贡丹砂道叶县其二箧化为雉&amp;#山谷间耕者获之人疑为盗械送于府大临识其异讯得实释耕者复天章阁待制甫七十致仕七年而卒大临清整有守因争李定后名益重世并敏求颂称为熙宁三舍人云　　李舜举
按宋史李舜举传舜举字公辅开封人世为内侍曾祖神福事太宗以信谨终始舜举少补黄门仁宗使督工冶金为器既成有羡数并上之帝嘉其不欺出为秦凤路走马承受熙宁中历干当内东门御药院讲筵阁实录院郭逵讨交州以为广西干当公事会逵贬亦降左藏库副使以文思院使进内侍押班制置泾原兵马转嘉州团练使沈括城永乐遣舜举计议被围急断衣襟作奏曰臣死无所恨愿朝廷勿轻此贼寻以死闻谥曰忠敏舜举资性安重与人言未尝及宫省事颇览书传能文辞笔札在御药院十四年神宗尝书李舜举公忠奉上恭勤检身始终惟一以安以荣十九字赐之　　李师中
按宋史李师中传师中字诚之楚丘人父纬为泾原都监夏人犯镇戎纬帅兵出战而帅司所遣别将郭志高逗遛不进纬坐责降师中诣宰相辩父无罪时吕夷简为相诘问不屈由是知名举进士辟知洛川县庞籍为枢密副使荐其才召对转太子中允知敷政县权主管经略司文字提点广西刑狱初邕州萧注谋启边衅欲以所管蛮峒酋豪往讨交址经略使萧固转运使宋咸为所饵合词称便而师中至邀注难之遂罢会蛮猺申绍泰入追亡者害巡检宋士尧注又张皇为骇奏仁宗为之旰食师中因劾注邀功生事按法当斩于是注责泰州安置并按固咸皆坐贬师中摄帅事交址耀兵于边声言将入寇师中方宴客饮酒自若草六榜揭境上披以其情即日贡方物绍泰惧委巢穴遁去边人化其德多画象立祠以祀称为桂州李大夫不敢名还知济兖二州熙宁初拜天章阁待制河东都转运使西人入寇以师中知秦州王韶筑渭泾上下两城师中言唐于西域每得地则建为州其后皆陷失大抵根本之计未实而勤远略贪土地者未有不如此韶又请置市易师中奏阻其谋王安石方主韶坐以奏报反复罪削职知舒州复待制知瀛州又乞召司马光苏轼等置左右师中言时政得失又自称荐吕惠卿&amp;#其语以为罔上遂贬和州团练副使还右司郎中卒
　李姓部纪事
朝野佥载后魏孝文帝定四姓陇西李氏大姓恐不入星夜乘鸣&amp;#倍程至洛时四姓已定讫故至今人谓之&amp;#李焉海山记隋炀帝辟西苑内为十六院择有容色美人居之一日明霞院美人杨夫人喜报帝曰酸枣邑所进玉李一夕忽长清阴数亩帝沈默甚久曰何故而忽茂夫人云是夕院中人闻空中若有千百人语言云李木当茂洎晓看之已茂盛如此帝欲伐去左右或奏曰木德来助之应也又一夕晨光院周夫人来奏云院中杨梅一夕忽尔繁盛帝喜问曰杨梅之茂能如玉李乎或曰杨梅虽茂终不敌玉李之盛帝往两院观之亦自见玉李繁茂后李梅同时结实院妃来献帝问二果孰胜院妃曰杨梅虽好味颇清酸终不若玉李之甘苑中人多好玉李帝叹曰恶梅好李岂人情哉天意乎迷楼记大业九年帝将幸江都有迷楼宫人抗声夜歌云河南杨柳谢河北李花荣杨花飞去落何处李花结果自然成帝闻其歌披衣起听召宫女问之云孰使汝歌也汝自为之邪宫女曰臣有弟在民间因得此歌曰道途儿童多唱此歌帝默然久之曰天启之也天启之也后帝幸江都唐帝提兵入京前谣皆验方知世代兴亡非偶然也续文献通考唐室未兴天下歌桃李子又言十八子当有天下唐书高俭传初太宗尝以山东士人尚阀阅后虽衰子孙有负世望嫁娶必多取赀故人谓之卖&amp;#由是诏士廉与韦挺岑文本令狐德棻责天下谱谍参考史传检正真伪进忠贤退悖恶先宗室后外室退新门进旧望右膏粱左寒畯合二百九十三姓千六百五十一家为九等号曰氏族志而崔干仍居第一帝曰我子崔卢李郑无嫌顾其世衰不复冠冕犹恃旧地以取赀不肖子偃然自高贩鬻松槚不解人间何为贵之齐据河北梁陈在江南虽有人物偏方下国无可贵者故以崔卢王谢为重今谋士劳臣以忠孝学艺从我定天下者何容纳货旧门向声背实买&amp;#为荣耶太上有立德其次有立功其次有立言其次有爵为公卿大夫世世不绝此谓之门户今皆反是岂不惑耶朕以今日冠冕为等级高下遂以崔干为第三姓班其书天下高宗时许敬宗以不叙武后世又李义府耻其家无名更以孔志约杨仁卿史元道吕才等十二人刊定之裁广类例合二百三十五姓二千二百八十七家帝自叙所以然以四后姓酅公介公及三公太子三师开府仪同三司尚书仆射为第一姓文武二品及知政事三品为第二姓各以品位高下叙之凡九等取身及昆弟子孙余属不入改为姓氏录当时军功入五品者皆升谱限搢绅耻焉目为勋格义府奏悉索氏族志烧之又诏后魏陇西李宝太原王琼荥阳郑温范阳卢子迁卢泽卢辅清河崔宗伯崔元孙前燕博陵崔懿晋赵郡李楷凡七姓十家不得自为昏三品以上纳币不得过三百匹四品五品二百六品七品百悉为归装夫氏禁受陪门财先是后魏太和中定四海望族以宝等为冠其后矜尚门地故氏族志一切降之王妃主婿皆取当世勋贵名臣家未尝尚山东旧族后房元龄魏征李绩复与昏故望不减然每姓第其房望虽一姓中高下县隔李义府为子求昏不得始奏禁焉其后天下衰宗落谱昭穆所不齿者皆称禁昏家益自贵凡男女皆潜相聘娶天子不能禁世以为敝云李义府传义府瀛州饶阳人已贵乃言系出赵郡与诸李叙昭穆嗜进者往往尊为父兄行给事中李崇德引与同谱既谪普州亟削去义府衔之及复当国傅致其罪使自杀于狱贞观中高士廉韦挺岑文本令狐德棻修氏族志凡升降天下允其议于是州藏副本以为长式时许敬宗以不载武后本望义府亦耻先世不见叙更奏删正委孔志约杨仁卿史元道吕才等定其书以仕唐官至五品皆升士流于是兵卒以军功进者悉入书限更号姓氏录搢绅共嗤靳之号曰勋格苏味道传味道赵州栾城人与里人李峤俱以文翰显时号苏李萧&amp;#士传颖士尝兄事元德秀而友殷寅颜真卿柳芳陆据李华邵轸赵骅时人语曰殷颜柳陆李萧邵赵以能全其交也所与游者孔至贾至源行恭张有略族弟季遐刘颖韩拯陈晋孙益韦建韦收独华与齐名世号萧李温大雅传大雅弟彦博彦博裔孙廷筠少敏悟工为辞章与李商隐皆有名号温李唐国史补李稹酒泉公义琰侄孙门户第一而有清名常以爵位不如族望官至司封郎中怀州刺史与人书札唯称陇西李稹而不衔续文献通考唐人有喜附贵族者因游姑苏书曰大丞相再从侄游此士人李璋善谑书其下曰混元皇帝六十二代孙李璋继至宋史李昉传晋侍中崧者与昉同宗且同里时人谓崧为东李家昉为西李家中山诗话李绚公素有诗赠同姓人曰吾宗天下着王胜之辄取注之曰居甘泉者以讴着（京师名倡李氏居甘泉坊
善讴）
卖药者以木牛着
京师李家卖药以木
牛自表人呼为李木牛
围碁者
以憨着
李乃国手面神思
昏浊人呼为李憨子
裁头者以拗着（
李家头
天下称善而必与人乖刺岁久自以李拗呼）作诗者以豁达着（豁达老人喜为诗所
至辄自题写诗句鄙下而自称豁达李老尝书人新素墙壁主人憾怒诉官杖之拘执使市石灰更圩漫讫告官乃得纵舍闻者哂之）此数人因胜之有云遂自托不朽
挥麈三录元佑中舒州有李亮工者以文鸣荐绅间与苏黄游两集中有与其唱和而李伯时以善丹青妙绝冠世且好古博雅多收三代以来鼎彝之类为考古图又有李元中字画之工追踪锺王时号龙眠三李同年登进士第出处相若约以先贵毋相忘其后位俱不显挥麈后录李成季昭&amp;#元佑左史自号乐静居士五代宰相李涛五世孙涛至本朝以兵部尚书莒国公致仕其家自洛徙齐成季犹子汉老邴也中兴初位政府一时大诏令多出其手秦少游作李公择常行状云远祖涛五代时号称名臣仕皇朝为兵部尚书封莒国公莒公少时仕于湖南有一子留江南公其裔孙也所以今为南康建昌人世号山房李氏成季与公择乡里虽各南北要是本出一族子孙皆鼎盛不知后来两家曾叙昭穆否耳癸辛杂识叶亦愚之右丞相也李澌泉班通书题衔云门生中奉大夫福建道宣慰使班盖径去自己之姓以避其名其苟贱不足道如此澌泉在前朝为省元为从官为督府参谋所守如此宋安得不&amp;#续文献通考金章宗时元妃李氏得宠兄喜儿与弟铁哥皆擢显近势倾朝廷风采动四方南京李炳中山李着与通谱系超取显美元顺帝至元三年伯颜请杀张王刘李赵五姓汉人帝不许明外史宪宗纪太后传孝宗即位悲念太后特遣太监蔡用之贺求太后家得纪父贵纪祖旺兄弟以闻帝大喜诏改父贵为贵授锦衣卫指挥同知祖旺为旺授锦衣卫指挥佥事赐予第宅金币庄田奴婢不可胜计先是太后在宫中尝自言家贺县姓纪幼不能知亲族也太监郭镛陆恺皆闻之恺亦广西人故姓李蛮中纪李同音因妄称太后兄令人访其叔福与兄诣京师而福等已死恺女兄夫韦父成者出冒之有司皆待以戚畹名所居里曰迎恩里贵旺曰韦犹冒李况我实李氏因诈为宗系上有司有司莫辨也二人既骤贵父成亦诣阙争辨帝命郭镛听之镛但逐父成而已及帝使使者修治贺先茔蛮李姓者数辈皆称太后家自言使者使者还奏贵旺不实复遣给事中孙珪御史滕佑间行连贺间微服入猺獞中访之尽得其状归奏帝谪罚镛等有差戍贵旺边海自此帝数求太后家竟不得李时勉传时勉与陈敬宗各为南北祭酒敬宗方严肃下时勉平恕得士终明之世称贤祭酒者曰南陈北李李维桢传维桢弱冠登朝博闻强记与同馆许国齐名馆中为之语曰记不得间老许做不得问小李　史姓部列传一
　　周
　　史佚
按史记晋世家成王与叔虞戏削桐叶为圭以与叔虞曰以此封若史佚因请择日立叔虞成王曰吾与之戏耳史佚曰天子无戏言言则史书之礼成之乐歌之于是遂封叔虞于唐　　史籀
按张怀瓘书断周史籀宣王时为史官师模仓颉古文又作籀文　　史伯
按国语郑桓公为司徒甚得周众与东土之人问于史伯曰王室多故余惧及焉其何所可以逃死史伯对曰其济洛河颍之间乎是其子男之国虢郐为大君若以周难之故寄帑与贿焉不敢不许是骄而贪必将背君君若以成周之众奉辞伐罪无不克矣若克二邑鄢蔽补丹依历莘君之土也若前莘后河右洛左济主芣騩而食溱洧修典刑以守之唯是可以少固公说乃东寄帑与贿虢郐受之十邑皆有寄地　　史苏
按左传僖公十五年初晋献公筮嫁伯姬于秦遇归妹之睽史苏占之曰不吉其繇曰士刲羊亦无也女承筐亦无贶也西邻责言不可偿也归妹之睽犹无相也震之离亦离之震为雷为火为嬴败姬车说其輹火焚其旗不利行师败于宗丘归妹睽孤寇张之弧侄其从姑六年其逋逃归其国而弃其家明年其死于高梁之虚及惠公在秦曰先君若从史苏之占吾不及此夫　　史嚚
按左传庄公三十二年秋七月有神降于莘虢公使祝应宗区史嚚享焉神赐之土田史嚚曰虢其亡乎吾闻之国将兴听于民将亡听于神神聪明正直而壹者也依人而行虢多凉德其何土之能得　　史朝
按左传昭公七年卫襄公夫人姜氏无子嬖人婤姶生孟絷孔成子梦康叔谓己立元余使羁之孙圉与史苟相之史朝亦梦康叔谓己余将命而子苟与孔烝鉏之曾孙圉相元史朝见成子告之梦梦协晋韩宣子为政聘于诸侯之岁婤姶生子名之曰元孟絷之足不良弱行孔成子以周易筮之遇屯又遇屯之比以示史朝史朝曰元亨又何疑焉且其繇曰利建侯嗣吉何建建非嗣也子其建之故孔成子立灵公　　史狗按左传襄公二十九年吴公子札适卫说蘧瑗史狗史公子荆公叔发公子朝曰卫多君子未有患也　　史按新序卫灵公之时蘧伯玉贤而不用弥子瑕不肖而任事史患之数谏不听史病且死谓其子曰吾不能进蘧伯玉退弥子瑕是不能正君也生不能正君者死不当成礼置尸北堂足矣史死灵公往吊见丧在北堂问故其子以父言对灵公蹴然曰夫子死且不懈又以尸谏可谓忠矣于是乃召蘧伯玉以为乡退弥子瑕徙丧正堂成礼而后返史字子鱼论语所谓直哉史鱼者也　　史赵
按左传襄公三十年三月晋悼夫人食舆人之城杞者绛县人或年长矣无子而往与于食有与疑年使之年曰臣小人也不知纪年臣生之岁正月甲子朔四百有四十五甲子矣其季于今三之一也吏走问诸朝史赵曰亥有二首六身下二如身是其日数也　　史叟按说苑公叔文子问于史叟曰武子胜事赵简子久矣其宠不解奚也史叟曰武子胜博闻多能而位贱君亲而愻疏而无怨色入与谋国家出不见其宠君赐之禄知足而辞故能久也　　史黡
按说苑赵简子曰吾欲得范中行氏良臣史黡曰范中行之良臣不能匡相其君使至于难出在于外又不能入亡而弃之何良之为简子曰善　　史黯
按说苑赵简子将袭卫使史黯往视之期以一月六日而后反简子曰何久也黯曰谋利而得害由不察也今蘧伯玉为相史佐焉孔子为客子贡使令于君前甚听易曰涣其群元吉者其佐多贤矣简子按兵不动　　史墨
按左传昭公三十一年十二月辛亥朔日有食之赵简子占诸史墨对曰六年及此月也吴其入郢乎终亦弗克入郢必以庚辰日月在辰尾庚午之日日始有谪火胜金故弗克　　史皇
按左传定公四年冬蔡侯吴子唐侯伐楚舍舟于淮汭自豫章与楚夹汉史皇谓子常子必速战不然不免三战子常知不可欲奔史皇曰安求其事难而逃之将何所入子必死之十一月庚午二师陈于柏举阖庐之弟夫概王以其属五千先击子常之卒子常之卒奔楚师乱吴师大败之子常奔郑史皇以其乘广死　　史起
按水经注魏襄王以史起为邺令堰漳水以灌邺田咸成沃壤百姓歌之　　史疾
按万姓统谱楚考烈时史疾为韩使楚楚王问曰客何方所循曰治列子圉寇之言曰何贵正王曰正亦可为国乎曰可楚国多盗正可以圉盗乎曰可曰以正圉盗奈何顷间有鹊止于屋上者曰请问楚人谓之何王曰谓之鹊谓之乌可乎曰不可今王之国有柱国令尹司马典令其任官置吏必曰廉洁胜任今盗贼公行而弗能禁也此乌不为乌鹊不为鹊也　　史理按说苑周威公得史理赵巽以为谏臣去苛令三十九物　　史举
按江南通志举凤阳人为下蔡监门习百家之说　　秦　　史禄
按广西通志禄秦始皇时以史监郡始皇伐百粤使禄转饷凿渠通粮道自海阳山导水源以湘水北入于楚瀜江激行六十里置陡门三十六使水积渐进故能循崖而上建瓴而下既通舟楫又利灌溉号为灵渠及汉马援征征侧继疏之以济师徒引馈运中国不至告惫者禄之功也　　汉
　　史恭
按汉书外戚传卫太子史良娣家本鲁国有兄恭良娣生男进号史皇孙武帝末巫蛊事起卫太子及史皇孙皆遭害史皇孙一男生数月犹坐太子系狱五岁乃遭赦治狱使者丙吉怜曾孙无所归载付恭恭养视焉宣帝立恭已死封三子高曾元皆为侯　　史高按汉书史丹传丹父高侍中贵幸以发举反者大司马霍禹功封乐陵侯宣帝疾病拜高大司马车骑将军领尚书事元帝即位辅政五年乞骸骨赐安车驷马罢就第薨谥安侯　　史曾
按汉书外戚恩泽侯表曾以悼皇考舅子侍中中郎将封关内侯后有旧恩封将陵侯神爵四年薨亡后谥哀　　史元
按汉书外戚恩泽侯表元以悼皇考舅子侍中中郎将封关内侯有旧恩封平台侯二十五年薨谥康　　史术按汉书外戚恩泽侯表永光二年乐陵严侯术嗣十一年薨　　史丹
按汉书史丹传丹高之子以父任为中庶子侍从十余年元帝即位为驸马都尉侍中出常骖乘甚有宠诏丹护太子家时定陶共王爱幸上疾数问尚书以景帝立胶东王故事丹入卧内涕泣言上意大感太子遂为嗣成帝即位擢长乐卫尉迁右将军赐爵关内侯给事中后徙左将军光禄大夫鸿嘉元年诏封武阳侯丹为人足知恺悌爱人心谨密故尤信于上极滋味声色之乐为将军前后十六年病乞归赐安车驷马就第薨谥顷侯男女二十人九男皆以丹任并为侍中诸曹史氏凡四人侯卿大夫二千石十余人　　史恁
按汉书外戚恩泽侯表建昭元年平台戴侯恁嗣十九年薨　　史崇
按汉书外戚恩泽侯表建始二年乐陵康侯崇嗣薨亡后　　史淑
按汉书外戚恩泽侯表元延二年乐陵侯淑以崇弟绍封亡后　　史邯
按汉书外戚恩泽侯表永始四年武阳炀侯邯嗣十二年薨　　史习
按汉书外戚恩泽侯表鸿嘉二年平台侯习嗣　　史岑按汉书外戚恩泽侯表元始四年乐陵侯岑以高曾孙绍封王莽败绝　　史获
按汉书外戚恩泽侯表元寿二年武阳侯获嗣更始元年为乱兵所杀　　史立
按汉书外戚传哀帝时张由诬告中山冯太后祝诅傅太后使中谒者史立与丞相长史大鸿胪杂治立受太后指几得封侯治冯太后女弟习等死者数十人冯太后自杀立迁中太仆哀帝崩大司徒孔光奏立陷人入大辟幸蒙赦令请免为庶人徙合浦　　史谌按汉书王莽传莽以杜陵史氏女为皇后封后父谌为和平侯拜宁始将军谌子二人皆侍中后降申屠建见杀　　史熊
按汉书王莽传熊九虎将军战败自杀
　　后汉
　　史崇
按万姓统谱崇字伯勤东汉杜陵人建武中累官青冀二州刺史封溧阳县侯天下既平诏遣公侯皆就封崇治尚宽简不威而化卒谥壮侯子孙因家溧阳　　史通平按尚友录通平汉光武时自会稽来蜀诣峨眉山谒天皇真人授以三一之法及五符诀遂居青神县地置茅庐炼火丹龙虎成形饵之又广行阴德功满白日升天　　史茅
按万姓统谱茅溧阳人溧阳侯崇之孙也元初三年袭爵除尚书迁侍中转镇西将军雍州牧宰治得宜宽猛相济时人德之茅子洽洽子泽泽子铉世袭侯封皆有名　　史弼
&lt;/div&gt;
    &lt;div class="pagination"&gt;
&lt;a href="氏族典卷诸姓部_page629.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page625.html"&gt;625&lt;/a&gt;&lt;a href="氏族典卷诸姓部_page626.html"&gt;626&lt;/a&gt;&lt;a href="氏族典卷诸姓部_page627.html"&gt;627&lt;/a&gt;&lt;a href="氏族典卷诸姓部_page628.html"&gt;628&lt;/a&gt;&lt;a href="氏族典卷诸姓部_page629.html"&gt;629&lt;/a&gt;&lt;span class="current-page"&gt;630&lt;/span&gt;&lt;a href="氏族典卷诸姓部_page631.html"&gt;631&lt;/a&gt;&lt;a href="氏族典卷诸姓部_page632.html"&gt;632&lt;/a&gt;&lt;a href="氏族典卷诸姓部_page633.html"&gt;633&lt;/a&gt;&lt;a href="氏族典卷诸姓部_page634.html"&gt;634&lt;/a&gt;&lt;a href="氏族典卷诸姓部_page635.html"&gt;635&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page631.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
