<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 446 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 446 页/共 899 页</h1>
    <div class="content">　　刘翱
按建阳县志翱京兆人少警&#辟山南节度幕官时峒寇据云安翱引兵破城裨将欲屠之翱不许全活甚众累官至开国公　　刘存
按唐书杨行密传大将刘存率兵二万战舻七百伐湖南　　刘师贞
按尚友录师贞字文通彭城人少年失母及长不记容状至忌辰终日流涕追慕废寝食忽梦见母状及觉哀号乃刻木为像敬事如生每有时新之物必先荐之而后食　　刘巨麟
按万姓统谱巨麟广州都督州山峻水深民不并汲巨麟始凿井四民便之　　刘敬和
按万姓统谱敬和高苑县令尝令淄川高山邹平皆有声至高苑适岁饥即擅开仓赈民民歌曰高苑之树枯已荣淄川之水浑已澄邹邑之民仆已行述其德政树碑于县治　　后梁
　　刘鄩
按五代史刘鄩传鄩密州安丘人也少事青州王敬武敬武卒子师范表鄩登州刺史以为行军司马梁太祖西攻凤翔师范乘梁虚因遣人分袭梁诸州县梁以葛从周为兖州节度将兵在外鄩使人负油鬻城中悉视虚实袭破之梁祖引兵东还遣从周攻鄩师范败降梁鄩亦降以为都押衙太祖即位累迁左龙武统军末帝即位领镇南军节度使为开封尹庄宗入魏鄩潜军袭太原不克屯于莘县庄宗数以劲兵压鄩营鄩不肯出而末帝又数促鄩使出战鄩大败南奔朱友谦叛段凝等素恶鄩乃谮之罢归洛阳鴆杀之子遂凝遂雍事唐皆为刺吏　　刘捍
按五代史刘捍传捍开封人也太祖初镇宣武以为客将太祖北攻镇州与王镕和镕军未知梁意方严兵捍驰一骑入城中谕镕镕听命梁兵攻定州降王处直捍复以一骑入慰城中太祖即位迁左天武指挥使出为佑国军留后同州刘知俊反执捍送李茂贞见杀　　刘知俊
按五代史刘知俊传知俊字希贤徐州沛人也少事时溥溥与梁相攻知俊与其麾下二千人降梁太祖以为左开道指挥使知俊勇出诸将当时刘开道名重军中历海怀郑三州刺史从破青州以功表匡国军节度使邠州杨崇本以兵六万攻雍州知俊不俟命与康怀英等击败崇本崇本降太祖遣知俊攻下丹延鄜坊四州加检校太尉封大彭郡王知俊功益高太祖性多猜忌屡杀诸将知俊惧不自安遂叛臣于李茂贞茂贞以知俊为泾州节度使使攻兴元取兴凤围西县已而茂贞左右忌知俊功以事间之知俊乃奔于蜀王建以为武信军节度使使反攻茂贞取秦凤阶成四州建虽待知俊甚厚然阴忌其材而蜀人亦共嫉之遂见杀　　刘守光
按五代史刘守光传守光深州乐寿人也其父仁恭事幽州李可举能穴地攻城军中号刘窟头可举死子匡威以为将使戍蔚州匡威为弟匡俦所逐仁恭闻乱乃拥戍兵攻幽州干宁元年晋击破匡俦以仁恭为幽州留后为之请命于唐拜卢龙军节度使其后晋攻罗弘信求兵于仁恭执晋使者以叛光化元年遣其子守文袭沧州逐节度使卢彦威遂取沧景德三州击魏屠贝州罗绍威求救于梁梁遣李思安救魏大败守文于内黄斩首五万仁恭惧复附晋仁恭有爱妾罗氏其子守光烝之仁恭怒笞守光守光执仁恭而幽之其兄守文闻父且囚即率兵讨守光为守光所杀守光素庸愚由此益骄梁干化元年自号大燕皇帝明年晋遣周德威攻燕自祈沟关入破其城执仁恭及其家三百口守光南走沧州迷失道被擒并其二妇俱死执仁恭至雁门斩之　　刘隐
按五代史南汉世家隐其祖安仁上蔡人也后徙闽中商贾南海因家焉父谦封州刺史三子曰隐台岩谦卒隐代为封州刺史干宁中节度使薛王知柔辟隐行军司马其后徐彦若代知柔表隐节度副使彦若卒军中推隐为留后天佑二年拜隐节度使梁开平元年加检校太尉三年加检校太师封南平王干化元年进封南海王是岁卒　　刘龑
按五代史南汉世家隐弟龑初名岩谦庶子也善骑射身长七尺垂手过膝隐为行军司马龑亦辟薛王府谘议参军隐镇南海龑为副使隐卒龑代立干化二年除清海军节度使检校太保同平章事末帝即位封南海王贞明三年龑即皇帝位国号大越改元曰干亨二年改国号曰汉龑初名岩又更曰陟九年白龙见南宫三清殿改元白龙又更名龚以应龙见之祥有胡僧言谶书灭刘者龚也龑乃采周易飞龙在天之义为龑字音俨以名焉四年楚人攻封州封州兵败龑惧以周易筮之遇大有遂改元曰大有五年封子耀枢邕王龟图康王洪度秦王洪熙晋王洪昌越王洪弼齐王洪雅韶王洪泽镇王洪操万王洪杲循王洪暐息王洪邈高王洪简同王洪建益王洪济辨王洪道贵王洪照宜王洪政通王洪益定王十五年龑卒子玢立　　刘浚
按十国春秋南汉刘浚字伯深其先滑州胙人也父崇望相唐昭宗世父崇龟大顺时出为清海军节度岭南东道观察处置等使浚从崇龟流寓广州因占籍焉烈宗据番禺辟浚居幕府议论多所商定高祖即位拜宗正卿兼工部侍郎干亨中高祖练兵于潮欲以侵闽浚力谏不听为闽人所败大有九年擢浚中书侍郎同平章事浚在位清简执持劝高祖养民息兵子孙在广南多有显者　　刘瑭
按十国春秋南汉刘瑭干亨时官客省使高祖既自立为帝命瑭聘于吴以即位告且劝吴王隆演称皇帝未几自江南归复命不知所终　　刘山甫
按十国春秋闽刘山甫彭城人太祖入闽署山甫威武军节度判官山甫故中朝旧族有才藻着金溪闲谈十二卷常撰徐寅墓志铭情文兼至为世所称官终威武军殿中侍御史　　刘全
按十国春秋吴刘全曲溪人太祖引兵至天长全与高霸等悉众来属居三十六英雄之一官濠州团练使威名大震为濠人所称天佑二年十一月卒太祖以其子仁规知濠州仁规颇苛刻用事未协众心官至清淮军节度使卒子崇俊复刺史濠州凡三世典濠梁为一时之盛　　刘信
按十国春秋吴刘信兖州中都人也初为郡盗战败奔广陵事太祖数有功太祖遇之厚尝召信计事醉不能言太祖嫚骂之信即仗一剑弃去左右请追之太祖曰信岂负我者邪醉而去醒当复来明日果至累官至镇南军节度使天佑十五年王祺攻虔州谭全播久不下会祺病高祖命信充虔州行营招讨使代之信昼夜急攻不能克使人说全播取质纳赂而还时徐温同平章事怒曰信以十倍之众攻一城不得而反用说客降之何以威敌国笞其使者而遣之曰吾以笞信也信大惶惧济师遂破虔州已而楚攻荆南荆南来求救命信率步兵趋潭州荆南兵解去武义元年加征南大将军唐庄宗灭梁遣谏议大夫薛昭文使闽假道洪州信燕劳之谓昭文曰皇帝知有信否昭文曰主上新平河南未熟公名信曰汉有韩信吴有刘信一等人也君还语天子当来较射于淮上未几唐师伐蜀温急召信至广陵以为左统军托以内备居无何卒南唐受禅以旧故赠太师长子彦英事高祖掌亲兵第四子彦贞仕南唐　　刘得常
按十国春秋吴刘得常升州人十七岁作大道歌诣茅山见国师吴法通执弟子礼居紫阳观二十年不逾户阈高祖时华姥山一夕有童子歌曰灵菌长金刀响山中人数闻之虑有兵是年盛产黄芝经月枯悴得常遂逝焉　　刘威
按合肥县志威慎县人事杨行密为牙将孙儒屡胜行密欲退保铜官威言贼远来可以不战疲之从其计后儒被劫且死仰顾见威曰闻公为此策以败我使我有将如公者其可败耶授庐州观察使是时四郊多垒井邑萧然威内抚百姓外御寇兵擢镇南军节度使危全讽帅兵十万来攻威密遣使告急于广陵而日召寮佐奏乐宴饮神气闲暇州境以安　　后唐　　刘处让
按五代史刘处让传处让字德谦沧州人也少为张万进亲吏万进叛梁附晋梁遣刘鄩讨之万进遣处让求救于晋晋兵未渡河而万进为梁所败处让因留事晋庄宗即位为客省使天成中累迁左骁卫大将军晋高祖立历宣徽南院使枢密使丁母忧居丧&#年起复为彰德军节度使以疾卒　　刘岳
按五代史刘岳传岳字昭辅洛阳人也唐民部尚书政会之八代孙崇龟崇望其诸父也岳事梁为左拾遗侍御史末帝时为翰林学士唐明宗时为吏部侍郎故事吏部文武官告身皆输朱胶纸轴钱然后给其品高者则赐之贫者不能输钱往往但得敕牒而无告身岳建言请一切赐之由是百官皆赐告身自岳始也宰相冯道世本田家状貌质野旦入朝兵部侍郎任赞与岳在其后道行数反顾赞问岳何为岳曰遗下兔园册尔兔园册者乡校俚儒教田夫牧子之所诵也道闻之大怒徙岳秘书监其后李愚为相迁岳太常卿卒于官子温叟　　刘
按五代史刘&#传&#汴州雍丘人也世为宣武军牙将梁太祖镇宣武&#以军卒补队长稍以战功迁牙将为襄州都指挥使节度使王班为乱军所杀推&#为留后&#伪许之明日飨士于庭伏甲幕中擒为乱者杀之襄州平以功拜复州刺史徙亳安二州末帝时为晋州观察留后凡八年日与晋人交战庄宗灭梁&#来朝顿首谢罪遣还镇遂以为节度使徙镇安远天成元年以史敬镕代之&#还京师以疾卒于道中　　刘赞
按五代史刘赞传赞魏州人也父玭为县令赞始就学每食则玭自肉食而别以蔬食食赞于&#下谓之曰肉食君之禄也尔欲之则勤学问以干禄吾肉非尔之食也由是赞益力学举进士为判官明宗时累迁中书舍人刑部侍郎守官以法权豪不可干以私是时秦王从荣握兵而骄多过失言事者请置师傅以辅道之乃拜赞秘书监为秦王傅从容讽谏率以正道秦王恶之戒左右赞来不得通赞亦不往已而秦王败死赞长流岚州清泰二年诏归田里行至石会关病卒　　刘昫
按五代史刘昫传昫涿州归义人也与其兄晅弟&#皆以好学知名燕蓟之间唐庄宗即位拜翰林学士明宗时累迁兵部侍郎长兴三年拜同中书门下平章事监修国史先是冯道与昫为姻家而同为相道罢李愚代之愚素恶道为人凡事有稽失者必指以诮昫遂相诋诟废帝并罢之以昫为右仆射晋高祖时以昫为东都留守判盐铁开运中拜司空同中书门下平章事以目疾罢为太保卒　　刘延朗
按五代史刘延朗传延朗宋州虞城人也初废帝起于凤翔与共事者五人韩昭引李专美宋审虔房皓延朗事无大小皆此五人谋之而皓又喜鬼神巫祝之说有瞽者张蒙自言事太白山神皓素信之常引蒙见帝闻语声惊曰此非人臣也于是决反使专美作檄书遣使者驰告诸镇皆不应独陇州防御使相里金遣其判官薛文遇计事帝得文遇大喜而延朗调率城中民财以给军帝既立以延朗为庄宅使久之为枢密副使初帝与晋高祖俱事明宗而心不相悦帝既入立高祖不得已来朝延朗等多言敬塘可留京师昭引专&#不可遣之是时契丹数寇北边高祖悉握精兵在北帝罢高祖总管徙镇郓州延朗等多言不可文遇曰敬塘徙亦反不徙亦反帝乃令文遇手书除目夜半下学士院草制居五六日敬塘以反闻延朗等请帝亲征帝心忧惧不知所之遂自焚高祖入京师延朗以一骑走南山过其家指而叹曰吾积钱三十万于此不知何人取之遂为追兵所杀　　刘通微按十国春秋吴刘通微精术数素为宋齐丘所知干贞初徐知诰执政柄徐温将佐忌之屡请以温子知询为代中外岌岌人无固志齐丘夜召通微同宿而征其事坐久闻鼓声通微投袂起曰安若泰山不足多虑也彼怀恶志者行当受祸金鼓之声澌澌然殆有大丧天未曙捷步至白温死矣　　刘耀枢
按十国春秋南汉刘耀枢高祖长子也大有五年封雍王无何薨　　刘龟图
按十国春秋南汉刘龟图高祖之次子大有五年封康王亦早薨　　刘弘昌
按十国春秋南汉刘弘昌高祖第五子也大有初封越王为人孝谨有知识高祖绝怜之会高祖病卧寝中时雍康二王皆早死殇帝以次当立高祖召右仆射王翷与语呼殇帝及中宗小字曰寿隽虽长然皆不足任吾事惟弘昌类我吾欲立之奈何吾子孙不肖后世如鼠入牛角势当渐小尔因泣下欷歔翷遂谋立弘昌为太子议已定用萧益言而止及殇帝嗣位骄&#失德左右辄以无罪死弘昌屡谏不听已而为刘思潮等所弒弘昌乃率兵迎中宗于寝殿论拥戴功加太尉兼中书令诸道兵马都元帅知政事未几中宗谋尽诛诸弟以弘昌贤而得众忌之干和二年遣弘昌祠襄帝陵于海曲至昌华宫使人掩其不备而毙之以盗杀闻　　刘弘弼
按十国春秋南汉刘弘弼高祖第六子大有五年封齐王中宗即位出为建武节度使及弘杲得罪弘弼自以居大镇恐罹不测之祸请束身入朝许之未几中宗殊不释于诸弟命幽弘弼私第干和五年与弘暐弘简弘建弘济弘道弘照弘益同日被杀尽纳其女而歼其子　　刘弘雅
按十国春秋南汉刘弘雅高祖第七子也与弘昌弘弼同时封韶王应干时勒令致仕干和三年被杀　　刘弘泽按十国春秋南汉刘弘泽高祖第八子大有时封镇王已而出镇邕州有善政中宗切忌之干和二年会凤凰见邕州中宗益怒使人鴆杀之以暴卒闻　　刘弘操按十国春秋南汉刘弘操高祖第九子也大有五年与弘泽等同日封万王居数年交州牙将皎公羡杀杨廷艺自立廷艺故将吴权举兵攻交州公羡惧不敌来乞师高祖以弘操为静海节度使徙封交王出兵白藤以攻之乃自以兵驻海门会权已杀公羡逆战海口先植铁橛海中权兵乘潮而进复伪遁以引弘操弘操乘势逐之潮退舟还轹橛者皆覆弘操遂大败溺死　　刘弘杲
按十国春秋南汉刘弘杲高祖第十子也大有五年封循王应干初与兄弘昌同心翊戴加副元帅参预政事中宗之立也国中议论&#&#弘杲屡请讨贼阴劝斩刘思潮等以止外议思潮等闻之谮弘杲谋反有异心中宗大怒遣使者夜召弘杲弘杲知不免乃留使入具沐浴诣佛前祝曰弘杲误来生王宫今见杀矣后世当生民家以免屠害涕泣与家人诀别然后赴召至则赐死一云弘杲方宴客思潮与谭令禋帅卫兵突入斩之　　刘弘暐
按十国春秋南汉刘弘暐以大有初封恩王高祖第十一子也干和五年与弘弼等为中宗所杀　　刘弘邈
按十国春秋南汉刘弘邈高祖第十二子也故封高王中宗时出为雄武节度使镇邕州弘邈以齐镇三王相继死邕州固辞求宿卫不许弘邈素柔懦无所短长至镇时委政僚佐日饮酒祷鬼神以为常有人上书诬弘邈谋作乱中宗遣甘泉宫使林延遇赐鴆杀之时干和十二年四月也　　刘弘简
按十国春秋南汉刘弘简高祖第十三子大有时封为同王后与弘弼等同日被杀　　刘弘建
按十国春秋南汉刘弘建高祖第十四子大有时封益王后为中宗所杀　　刘弘济
按十国春秋南汉刘弘济封辨王高祖第十五子也干和五年中宗杀诸弟八人弘济遂遇害　　刘弘道
按十国春秋南汉刘弘道高祖第十六子大有五年封贵王与弘弼等八人同被杀　　刘弘照
按十国春秋南汉刘弘照封宣王高祖第十七子也干和五年被杀死　　刘弘政
按十国春秋南汉刘弘政高祖第十八子也年差长于弘益与诸兄同时封通王干和十三年为祯州节度使是岁夏被杀　　刘弘益
按十国春秋南汉刘弘益高祖第十九子大有初封定王干和五年与弘弼八人同遇害　　后晋
　　刘审交
按五代史刘审交传审交字求益幽州文安人也通于吏事为唐兴令刘守光僭号为兵部尚书守光败归于太原唐庄宗以为从事其后拜辽州刺史改慈州晋高祖即位分户部度支盐铁为三使岁余三司益烦弊乃复合为一拜审交三司使迁右卫上将军陈州防御使徙襄州又徙青州皆有善政汉高祖起义太原罢不用隐帝时为汝州防御使有能名干佑三年卒　　刘景岩
按五代史刘景岩传景岩延州人也其家素富能以赀交游豪杰其从为丹州刺史晋高祖起兵延州节度使杨汉章发乡民赴京师将行景岩遣人激怒之杀汉章迎景岩为留后晋高祖即位即拜景岩节度使开运三年致仕居华州契丹犯京师以周密镇延州景岩乃还故里而州人逐密立高允权允权妻刘氏景岩孙女也景岩良田甲第僮仆甚盛允权心利其田宅乃诬其反而杀之长子行琮德州刺史罢留京师亦被诛次子行谦允权妇翁也为奏言非刘氏子遂免不诛　　刘玢
按五代史南汉世家玢初名洪度封秦王龑子龑卒立更名玢改元曰光天玢不能任事龑在殡召伶人作乐饮酒宫中裸男女以为乐或衣墨绖与娼女夜行出入民家洪熙洪杲洪昌阴遣陈道庠养勇士习为角抵以献玢玢宴长春宫以阅之玢醉起道庠等随至寝门拉杀之谥曰殇弟晟立　　刘崇俊
按十国春秋南唐刘崇俊字德修楚州山阳人祖金父仁规世典濠州崇俊继之尽反仁规之政人怀其惠居数年渐专恣不法多蓄不逞使过淮剽掠获美女良马以自奉元宗升濠州为定远军拜崇俊节度使以其子节尚太宁公主然元宗亦恶其为人会寿州姚景死崇俊厚赂权贵求兼领寿州元宗阳若不解其意命移镇寿州而遣楚州刺史刘彦贞驰入濠州代之崇俊自悼失计颇革心循法度未几得疾卒年四十赠太尉谥曰威　　刘彦贞
按十国春秋南唐刘彦贞吴功臣信第四子也以父任为大理评事迁屯田员外郎父丧起复将军连刺海楚二州善骑射矢不虚发军中号曰刘一箭吏事亦以强济见称迁定远军节度使移寿州久之入为神武统军周师侵淮南拜北面行营都部署帅三万人援寿州次来远镇战败死焉交泰元年赠中书令谥曰壮　　后汉
　　刘铢
按五代史刘铢传铢陕州人也与汉高祖有旧高祖镇太原以为左都押衙即位拜永兴军节度使铢用法刻民有过者问其年几何对曰若干即随其数杖之谓之随年杖每杖一人必两杖俱下谓之合欢杖隐帝患铢刚暴召还京师权知开封府周太祖兵犯京师铢悉诛太祖家属太祖入京师执铢枭首于市　　刘旻按五代史东汉世家旻汉高祖母弟也初名崇为人美须髯目重瞳子少无赖嗜酒好博尝黥为卒高祖事晋为河东节度使以旻为都指挥使高祖即帝位以为太原尹北京留守同中书门下平章事隐帝时累加中书令周太祖之自魏入也白汉太后立旻子赟为汉嗣人皆知太祖之非实意也旻独喜已而周太祖果代汉降封赟湘阴公旻奉书周太祖求赟归太原而赟已死旻恸哭以周广顺元年正月戊寅即皇帝位于太原周太祖崩旻闻之喜遣使乞兵于契丹契丹遣杨衮将铁马万骑以助旻是时世宗新即位以为旻幸周有大丧而天子新立必不能出兵宜自将以击其不意自宰相冯道等多言不可世宗意甚锐显德元年亲征战于高平旻大败以忧得疾明年卒子承钧立　　刘信
按五代史汉家人传蔡王信高祖之从弟也高祖镇太原以信为兴捷军都指挥使领义成军节度使徙领许州周太祖军变于澶州王峻遣马铎以兵巡检许州信自杀周太祖即位追封蔡王　　刘承训
按五代史汉家人传高祖子承训早卒追封魏王　　刘承勋按五代史汉家人传高祖子承勋开封尹广顺元年以疾卒追封陈王　　刘赟
按五代史汉家人传高祖弟崇崇子赟高祖爱之以为己子干佑元年拜赟徐州节度使周太祖时授开府仪同三司检校太师上柱国封湘阴公以幽死　　刘昌嗣按万姓统谱昌嗣湘乡人汉时为磁相二州刺史汉隐帝遇害昌嗣愤之即避地衡山马氏招以宾礼不赴周行逢逼以伪禄昌嗣曰吾尝致身汉氏纵不能为夷齐独不可效梅福乎乃改姓范号愚叟躬耕给饘粥以终身焉　　后周
　　刘词
按五代史刘词传词字好谦大名元城人也少以勇悍知名唐庄宗下魏博与梁战夹河为效节军使坐事左迁汝州废帝时选为禁军校以功迁指挥使拜泌州刺史迁团练使徙房州汉高祖时讨李守贞于河中词领宁江军节度使周太祖入立加同中书门下平章事世宗战高平樊爱能等军败词趣兵以进世宗嘉之以为河东行营副都部署徙镇永兴明年卒谥忠惠　　刘仁赡
按五代史裴约传刘仁赡字守惠彭城人也父金事杨行密以骁勇知名仁赡少通兵书事南唐为黄袁二州刺史所至称治李景使掌亲军周师征淮仁赡为节度使镇寿州按兵城守世宗围之数重攻之百端不能下明年世宗复至淮上景兵大败君臣皆震慑奉表称臣而仁赡独坚守不可下子崇谏幸其父病谋与诸将出降仁赡立命斩之于是士卒皆感泣愿以死守三月仁赡病甚其副使孙羽以城降世宗命舁仁赡至帐前叹嗟久之是日卒世宗以其子崇赞为怀州刺史　　刘承钧
按五代史东汉世家承钧旻次子也少颇好学工书旻卒承钧嗣位初旻僭号仍称干佑不改元承钧既立始赦境内改干佑十年曰天会元年自旻世凡举事必禀契丹而承钧之立多略契丹遣使者责承钧承钧惶恐奉之愈谨而契丹待承钧益薄承钧自李筠败而失契丹之援无复南侵之意立十三年病卒其养子继恩立　　刘晟
按五代史南汉世家玢弟晟初名洪熙封晋王既弒玢遂自立改元曰应干十一年晟病甚封其子继兴卫王璇兴桂王庆兴荆王保兴祥王崇兴梅王显德三年世宗平江北晟恐遣使修贡于京师为楚人所隔使者不得行晟忧形于色卒谥曰文武光圣明孝皇帝子鋹立　　刘鋹
按五代史南汉世家晟子鋹初名继兴封卫王晟卒以长子立改元曰大宝晟性刚忌不能任臣下而独任其嬖幸开宝四年平英雄二州鋹将潘崇彻先降师度马径鋹遣其右仆射萧漼奉表降不纳乃载珍宝嫔御将入海宦官乐范窃其舟以逃归师次白田鋹表衣白马以降献俘京师赦鋹为左千牛卫大将军封恩赦侯　　刘璇兴
按十国春秋南汉刘璇兴中宗次子也干和十一年封桂王后主即位宦官陈延寿进谋曰先祖所以得传陛下者由尽杀群弟也宜稍诛诸王以杜后患后主颔之未几璇兴被杀　　刘庆兴
按十国春秋南汉刘庆兴中宗第三子与兄璇兴同时封荆王　　刘保兴
按十国春秋南汉刘保兴以干和中封祯王与后主颇相友爱宋师至城下后主遣保兴率百官奉迎为郭崇岳所遏不得进已而与宋将潘美战败绩逃于民家被宋军掳去宋太祖署保兴右监门率府率终于其官　　刘崇兴
按十国春秋南汉刘崇兴中宗少子也干和十一年封梅王　　刘皓
按十国春秋后蜀刘皓与王昭图年德俱长当时号二人为宿儒　　刘保乂
按十国春秋后蜀刘保乂青州人治尚书左氏家言广政初官户部郎中充诸王侍读赐金紫后主问以经义多称旨保乂性严急日以夏楚课诸王业不进者辄抶之王宫乳媪密谕保乂宜少假借为诸王地保乂曰膏粱之性不过督则它日皆豚犬也其端方不挠多此类十年八月卒　　刘玙
按十国春秋后蜀刘玙故唐御史再思之孙再思从僖宗入蜀自蜀还长安留其子孟温居成都孟温以儒学教授成都中玙即其长子也玙精于经术广政十年补石室教授未几卒门人私谥曰宝中先生　　刘彦琛按十国春秋吴越刘彦琛安国人也为忠懿王将多战功官衢州刺史卒于官因葬其地　　刘甫
按十国春秋吴越刘甫其先泉州人徙居闽县舍闽来仕遂不复还乡闾称其廉孝子若虚亦知名于宋　　辽　　刘景
按辽史刘景传景字可大河间人四世祖怦唐卢龙节度使父守敬南京副留守景好学能文燕王赵延寿辟为幽都府文学应历初迁右拾遗知制诰为翰林学士景宗即位以景忠实擢礼部侍郎迁尚书宣政殿学士上方欲倚用乃书其笏曰刘景可为宰相顷之为南京副留守俄召为户部使历武定开远二军节度使统和六年卒子慎行　　刘慎行
按辽史刘六符传六符父慎行由膳部员外郎累迁至北府宰相出为彰武军节度使赐保节功臣子六人一德二元三嘏四端五常六符德早世元终上京留守常历武定军节度使嘏端符皆第进士嘏端俱尚主为驸马都尉三嘏与公主不谐奔宋归杀之四端拜枢密直学士　　刘六符
按辽史刘六符传六符有志操能文重熙初迁政事舍人擢翰林学士与耶律仁先使宋定进贡名还加同中书门下平章事出为长宁军节度使俄召为三司使卒　　刘伸
按辽史刘伸传伸字济时宛平人重熙五年登进士第历彰武军节度使掌书记大理正擢枢密都承旨升大理卿为崇义军节度使政务简静民用不扰拜参知政事北院枢密使乙辛&#之出为保静军节度使迁上京留守复以崇义军节度使致仕大安二年卒　　刘辉
按辽史刘辉传辉大康五年第进士大安末为太子洗马上书言西边诸番为患士卒远戍中国之民疲于飞挽非长久之策为今之计莫若城于盐泺实以汉户使耕田聚粮以为西北之费言虽不行识者韪之擢史馆修撰卒
　丘姓部杂录
槁简赘笔吴兴丘墓一村之人皆姓丘有碑列其族党称左史丘明之后云明为鲁国史左弱为邾国大夫按左史盖鲁史官丘明乃姓名也
　周姓部列传二
　　晋
　　周浚
按晋书周浚传浚字开林汝南安成人也父裴少府卿浚性果烈有人伦鉴识仕魏累迁御史中丞拜折冲将军随王浑伐吴以功封成武侯移镇秣陵迁侍中武帝问浚卿宗后生称谁为可答曰臣叔父子恢称重臣宗从父子馥称清臣宗帝并召用浚转少府后代王浑为使持节都督扬州诸军事安东将军三子顗嵩谟　　周馥
按晋书周浚传馥字祖宣浚从父弟也父蕤安平太守馥起家为诸王文学王浑表请补尚书郎稍迁司徒左长史吏部郎转御史中丞侍中拜徐州刺史惠帝幸邺成都王&#以馥守河南尹东海王越迎大驾迁司隶校尉假节都督诸军事于渑池帝还宫出为平东将军都督扬州诸军事与周&#等讨陈敏以功封永宁伯馥自经世故每欲维正朝廷忠情恳至以东海王越不尽臣节每言论厉然越深惮之馥睹群贼孔炽洛阳孤危乃建策迎天子迁都寿春永嘉四年上书以不先白越越怒举兵袭之为馥所败求救于元帝帝遣甘卓郭逸攻馥于寿春馥众溃奔于项为新蔡王确所拘发病卒子密矫密字泰元性虚简时人称为清士位至尚书郎矫字正元亦有才干　　周处按晋书周处传处字子隐义兴阳羡人也父鲂吴鄱阳太守处仕吴为东观左丞及吴平入洛稍迁新平太守转广汉太守以母老罢归寻征拜散骑常侍迁御史中丞凡所纠劾不避宠戚梁王肜违法处深文按之及氐人齐万年反朝臣恶处强直乃使隶夏侯骏西征既而梁王肜为大将军都督关中诸军事处知肜必当陷己乃悲慨即路志不生还时贼屯梁山有众七万而骏逼处以五千兵击之肜复促令速进而绝其后继处遂力战而没谥曰孝有三子&#靖札靖早卒&#札并知名　　周
按晋书周处传处子&#字宣佩强毅沉断有父风士友咸敬惮焉太安初妖贼张昌等聚众于江夏别率封云攻徐州石冰攻扬州&#潜结江东人士同起义兵攻冰于建康冰北走投封云云司马张统斩云冰以降&#不言功赏散众还家陈敏反于扬州以&#为安丰太守&#与顾荣甘卓等以兵攻敏斩之元帝初镇江左以&#为仓曹属吴兴人钱璯谋反&#复率合乡里义众讨斩之传首建康帝以&#行吴兴太守封乌程县侯&#宗族强盛人情所归帝疑惮之于时中州人士佐佑王业而&#自以为不得调内怀怨望乃阴谋诛诸执政事泄遂忧愤发背而卒谥忠烈　　周札按晋书周处传处子札字宣季性矜险好利以讨钱璯功赐爵漳浦亭侯徐馥平改东迁县侯转右将军都督石头水陆军事王敦举兵攻石头札开门应敦故王师败绩敦转札为光禄勋寻补尚书时札兄靖子懋懋弟筵筵弟赞赞弟缙次兄子勰一门五侯并居列位吴士贵盛莫与为比王敦深忌之时有道士李脱者妖术惑众号李八百敦使庐江太守李恒告札及其诸兄子与脱谋图不轨尽掩杀札兄弟子既而遣军会稽袭札见杀札长子淡太宰府掾次子稚察孝廉不行　　周恢
按晋书贾充传充外孙韩谧好学有才思继佐命之后开合延宾海内辐辏汝南和郁周恢皆傅会于谧　　周访按晋书周访传访字士达本汝南安成人也汉末避地江南至访四世吴平因家庐江寻阳焉祖纂吴威远将军父敏左中郎将访少沉毅谦而能让为县功曹元帝渡江命参镇东军事寻以为扬烈将军领兵屯寻阳讨华轶斩之遂平江州为振武将军进龙骧将军王敦表为豫章太守赐爵寻阳县侯敦以访勋业隆重患之而惮其强虽怀逆谋终访之世未敢为非太兴三年卒谥曰壮二子抚光　　周顗
按晋书周顗传顗字伯仁浚之子也少有重名袭父爵武城侯拜秘书郎累迁尚书吏部郎元帝初镇江左请为军谘祭酒出为荆州刺史召为扬武将军中兴建补吏部尚书顷之以醉酒为有司所纠白衣领职太兴初更拜太子少傅转尚书左仆射寻为护军将军初顗以雅望获海内盛名后颇以酒失为仆射略无醒日时人号为三日仆射及王敦构逆王师败绩与戴若思俱被收遂于石头南门外石上害之敦素惮顗每见顗辄面热虽复冬月扇面手不得休敦使缪坦籍顗家收得素簏数枚盛故絮而已酒五瓮米数石在官者服其清约敦卒后谥曰康子闵恬颐　　周嵩按晋书周浚传浚子嵩字仲智元帝作相引为参军及帝为晋王又拜奉朝请嵩上疏谓宜崇谦谦之美推后己之诚由是忤旨出为新安太守嵩怏怏不悦在侍中戴邈坐褒贬朝士又诋毁邈帝怒收付廷尉以顗方贵重隐忍久之拜御史中丞是时帝以王敦势盛渐&#忌王导等嵩上疏言之故导等获全王敦既害顗使人吊嵩嵩曰亡兄天下人为天下人所杀复何所吊敦甚衔之惧失人情用为从事中郎密使妖人李脱诬嵩及周筵潜相署置遂害之嵩精于事佛临刑犹于市诵经云　　周谟
按晋书周浚传浚子谟以顗故频居显职王敦死后诏赠戴若思谯王承等而未及顗谟上疏言之追赠顗官谟历少府丹阳尹侍中中护军封西平侯卒谥曰贞　　周该
按晋书周该传该天门人也性果烈以义勇称叔父级为宜都内史闻谯王承立义湘州甘卓又不同王敦之举而书檄不至级谓该申款于谯王该欣然奉命潜至湘州与承相见口陈至诚会王敦遣其将魏乂围承甚急该间出反命为乂所执考之至死竟不言其故级由是获免王敦之难　　周崎
按晋书周崎传崎邵陵人也为湘州从事王敦之难谯王承使崎求救于外为魏乂侦人所执乂谓崎曰汝为我语城中外援理绝我当活汝崎伪许之既到城下大呼曰王敦军败于湖努力坚守贼今散矣乂于是数而杀之　　周勰
按晋书周处传处子&#&#子勰字彦和终于临淮太守　　周彝
按晋书周处传处子&#&#子彝少知名元帝辟为丞相掾早亡　　周筵
按晋书周处传处子靖靖子筵卓荦有才干拜征卤将军徐馥之役筵族兄续亦聚众应之元帝遣筵杀续筵因欲诛勰札拒不许委罪于从兄邵诛之迁太子右卫率及王敦作难筵闻札开城纳敦愤&#慷慨形于辞色寻遇害　　周闵
按晋书周顗传顗子闵字子骞方直有父风历衡阳建安临川太守侍中中领军吏部尚书左仆射转护军领秘书监卒谥曰烈无子以弟颐长子琳为嗣仕至东阳太守琳子文骠骑谘议参军　　周抚
按晋书周访传访子抚字道和强毅有父风而将御不及王敦命为从事中郎敦败亡走入蛮中明年诏原敦党咸和初为江夏相苏峻作逆率所领从温峤讨之峻平迁监沔北军事镇襄阳永和初桓温征蜀抚镇彭模以功迁平西将军进爵建城县公升平中进镇西将军兴宁三年卒谥曰襄子楚嗣　　周光
按晋书周访传访子光少有父风王敦以为宁远将军寻阳太守及敦举兵光率千余人赴之既至敦已死光见其兄抚曰王公已死兄何为与钱凤作贼其夕众散光捕凤诣阙赎罪故得不废苏峻作逆随温峤力战有功峻平赐爵曲江男卒官　　周翼
按万姓统谱翼郗鉴外甥少遇饥乱赖鉴得存郗亡翼为郯县令解职归心丧终三年后历青州刺史少府卿　　周楚
按晋书周访传访子抚抚子楚字元孙起家参征西军事从父入蜀拜鹰扬将军犍为太守父卒袭爵建城公世在梁益甚得物情太和中卒谥曰定子琼嗣　　周仲孙按晋书周访传访子光光子仲孙兴宁初督宁州军事桓温以梁益多寇周氏世有威称复除仲孙监益豫梁三郡宁康初杨安寇蜀仲孙失守免官后征为光禄勋卒　　周琼
按晋书周访传访子抚抚子楚楚子琼劲烈有将略历数郡代杨亮为梁州刺史建武将军寻卒子虓嗣　　周虓按晋书周访传琼子虓字孟威少有节操州召为祭酒后历位至西夷校尉领梓潼太守宁康初苻坚将杨安寇梓潼虓遣步骑送母妻从汉水将抵江陵为坚将朱肜邀获虓遂降于安坚欲以为尚书郎不受太元三年潜至汉中坚追得之后又与坚兄子苞谋袭坚事泄坚引虓同状虓曰生为晋臣死为晋鬼遂徙于太原以疾卒　　宋
　　周朗
按宋书周朗传朗字义利汝南安成人也祖文黄门侍郎父淳宋初官至侍中太常兄峤尚宣城德公主以贵戚显官元嘉末为吴兴太守贼劭弒立随王诞举义回惑不知所从为府司马丘珍孙所杀朗少而爱奇雅有风气初为太子舍人又为江夏王义恭太尉参军元嘉二十七年朝议遣义恭北讨朗闻之解职起为通直郎世祖即位除建平王宏中军录事参军时普责百官谠言朗上书忤旨自解去职又除太子中舍人出为庐陵内史丁母艰有孝性每哭必恸其余颇不依居丧常节大明四年上使有司奏其无礼请加收治诏&#付边郡于道杀之子仁昭顺帝升明末为南海太守　　周续之
按宋史周续之传续之字道祖雁门广武人也其先过江居豫章建昌县豫章太守范&#于郡立学续之诣&#受业通五经并纬候名冠同门既而闲居读老易入庐山事沙门释慧远时彭城刘遗民遁迹庐山陶渊明亦不应征命谓之寻阳三隐高祖之北讨世子居守迎续之馆于安乐寺延入讲礼月余复还山江州刺史刘柳荐之辟为太尉掾不就景平元年卒无子兄子景远有续之风泰始中为晋安内史　　周灵甫按广东通志灵甫增城人有膂力善武艺慷慨大义仕至南江督护鲁国孔默之刺史广州时雅爱之其子熙先有隽才复善灵甫元嘉中熙先携灵甫至建康荐之得官累迁伏波将军后熙先谋立彭城王义康以钱六十万使灵甫于广州合兵灵甫知谏不从乃长往不返熙先寻就擒灵甫闻之纵酒愤叹尽散所与钱以赒贫者而谓人曰负人之托不信败人之事不忠失忠与信吾腼然人矣遂扼腕而死　　南齐
　　周山图
按南齐书周山图传山图字季寂义兴义乡人也少贫微佣书自业为吴郡晋陵防郡队主宋孝武伐太初山图豫勋赐爵关内侯泰始初为殿中将军五年以为龙骧将军历阳令豫章贼张凤聚众康乐山明帝遣山图讨之山图击斩凤除宁朔将军元徽三年迁步兵校尉太祖辅政山图密启沈攸之久有异图宜深为之备攸之事起世祖为西讨都督启山图为军副授前军将军攸之败还都迁游击将军建元元年封广晋县男世祖践阼甚见亲信永明元年卒　　周盘龙按南齐书周盘龙传盘龙北兰陵兰陵人也胆气过人便弓马泰始初随军讨赭圻贼累至龙骧将军封晋安县子太祖即位进号右将军建元二年贼寇寿春以盘龙为军主奋击陷阵贼众大败由是名播北国永明元年迁征卤将军五年转大司马后以疾为光禄大夫寻出为兖州刺史进爵为侯还为散骑常侍十一年病卒子奉叔勇力绝人随盘龙征讨所在暴掠郁林在西州奉叔密得自进及即位与直阁将军曹道刚为心膂隆昌元年出为持节都督青冀二州军事时帝谋诛宰辅故出奉叔为外援高宗虑其一出不可复制与萧谌谋称敕召奉叔于省内杀之　　周颙按南齐书周颙传颙字彦伦汝南安成人晋左光禄大夫顗七世孙也祖虎头员外常侍父恂归乡相颙少为族祖朗所知萧惠开携入蜀为厉锋将军还都宋明帝颇好言理以颙有辞义引入殿内亲近宿直帝所为惨毒之事颙不敢显谏辄诵经中因缘罪福事帝亦为之小止元徽初出为剡令转齐台殿中郎建元初为山阴令还为文惠太子中军录事参军颙音辞辩丽出言不穷宫商朱紫发口成句泛涉百家长于佛理着三宗论于钟山西立隐舍休沐则归之转太子仆迁中书郎转国子博士卒官　　周洽
按万姓统谱洽南齐曲阿令廉约无私视民如子后擢都水使者卒之日无以为殡吏民买棺葬之　　梁　　周舍
按梁书周舍传舍字升逸汝南安成人父颙齐中书侍郎有名于时舍博学多通起家齐太学博士梁台建为奉常丞高祖即位召拜尚书祠部郎时天下草创礼仪损益多自舍出寻为棱陵令入为中书通事舍人累迁鸿胪卿尚书吏部郎太子右卫率虽居职屡徙而常留省内日夜侍上预机密二十余年未尝离左右性俭素每入官府虽广厦华堂闺合重邃舍居之则尘埃满积以荻为鄣坏亦不营母忧去职服阕除侍中迁太子詹事普通五年卒二子弘义弘信　　周兴嗣按梁书周兴嗣传兴嗣字思纂陈郡项人汉太子太傅堪后也高祖凝晋征西府参军宜都太守兴嗣世居姑孰年十三游学京师积十余岁遂博通记传善属文齐隆昌中举秀才除桂阳郡丞高祖革命兴嗣奏休平赋其文甚美高祖嘉之拜安成王国侍郎擢员外散骑侍郎迁给事中普通二年卒　　陈
</div>
    <div class="pagination">
<a href="氏族典卷诸姓部_page445.html">上一页</a><span>...</span><a href="氏族典卷诸姓部_page441.html">441</a><a href="氏族典卷诸姓部_page442.html">442</a><a href="氏族典卷诸姓部_page443.html">443</a><a href="氏族典卷诸姓部_page444.html">444</a><a href="氏族典卷诸姓部_page445.html">445</a><span class="current-page">446</span><a href="氏族典卷诸姓部_page447.html">447</a><a href="氏族典卷诸姓部_page448.html">448</a><a href="氏族典卷诸姓部_page449.html">449</a><a href="氏族典卷诸姓部_page450.html">450</a><a href="氏族典卷诸姓部_page451.html">451</a><span>...</span><a href="氏族典卷诸姓部_page447.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
