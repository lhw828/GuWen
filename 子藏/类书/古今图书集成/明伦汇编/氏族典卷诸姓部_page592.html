<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 592 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 592 页/共 899 页</h1>
    <div class="content">　杆姓部列传
　　汉
　　杆者
按汉书功臣侯表者以小月氏王将军众千骑降封瓡讘侯二年薨　　杆胜
按汉书功臣侯表瓡讘侯胜嗣五年天汉二年薨不得嗣
　卞姓部汇考
廖用贤尚友录
　　卞姓
卞济阳羽音曹叔振铎之后食采于卞因氏

　干姓部汇考
廖用贤尚友录
　　干姓
干见姓苑

　酇姓部列传
　　明
　　酇良钺
按万姓统谱良钺吉州人止统中湖广咸宁县训导　盼姓部列传
　　周
　　盼子
按战国策濮上之事赘子死章子走盼子谓齐王曰不如易余粮于宋宋王必说梁氏不敢过宋伐齐齐固弱是以余粮收宋也齐国复强虽复责之宋可不偿因以为辞攻之亦可注
盼子威王臣

　患姓雁姓部汇考
凌迪知万姓统谱
　　患姓
患见姓苑
　　鴈姓
雁见姓苑

　宦姓部列传
　　明
　　宦绩
按江阴县志绩字宗熙永乐二年进士官终武昌府推官
　盼姓部汇考
凌迪知万姓统谱
　　盼姓
盼见姓苑

　晏姓部列传
　　周
　　晏弱
按左传襄公二年夏齐姜薨齐侯使诸姜宗妇来送葬召莱子莱子不会故晏弱城东阳以逼之　　晏婴
按史记晏平仲传晏平仲婴者莱之夷维人也事齐灵公庄公景公以节俭力行重于齐既相齐食不重肉妾不衣帛以此三世显名于诸侯　　汉
　　晏称
按万姓统谱称司隶校尉
　　晋
　　晏谟
按尚友录谟临淄人晏婴之后善属文南燕慕容德召谟问以临淄故事谟应对辨博慕容德叹赏之撰齐记三卷　　晏汉
按万姓统谱汉南燕人
　　后唐
　　晏球
按万姓统谱球指挥使
　　宋
　　晏殊
按宋史晏殊传殊字同叔抚州临川人七岁能属文景德初张知白安抚江南以神童荐之帝召殊与进士千余人并试廷中殊援笔立成赐同进士出身擢秘书省正字历官至翰林学士迁左庶子仁宗即位进礼部侍郎上疏论张耆不可为枢密使忤太后旨罢知宣州数月改应天府召拜御史中丞改资政殿学士为枢密副使未拜改参知政事康定初进同中书门下平章事庆历中拜集贤殿学士孙甫蔡襄奏论殊役官兵治僦舍以规利坐是降工部尚书知颍州徙陈州又徙许州稍复礼部刑部尚书迁户部以观文殿大学士知永兴军徙河南府迁兵部以疾归京师薨谥元献　　晏知止
按宋史晏殊传殊子知止为朝请大夫
　　晏几道
按江西通志几道字叔原殊第七子尝监颍昌许田镇能文章善持论尤工乐府其小山词清壮顿挫见者击节以为有临淄公风黄庭坚为之序曰叔原固人英也仕宦连蹇而不一傍贵人之门家人寒饥而面有孺子之色人百负之终不疑其欺己至其文上掩屈骚下者亦岂减桃叶团扇哉其为时所称如此　　晏叔卿按万姓统谱叔卿殊侄孙皇佑进士
　　晏敦复
按宋史晏敦复传敦复字景初丞相殊之曾孙第进士为御史台检法官绍兴初出知贵溪县召为吏部郎官左司谏权给事中为中书门下省检正诸房公事居两月论驳凡二十四事议者惮之复为吏部侍郎寻请外以宝文阁直学士知衢州提举亳州明道宫闲居数年卒　　晏绍休
按万姓统谱绍休绍兴进士
　　晏大烈
按万姓统谱大烈绍定进士永州录事参军
　　明
　　晏璧
按万姓统谱璧字彦文庐陵人永乐间为徐州判官有文名寻迁山东按察司佥事所著有史钺行于世　　晏文铭按万姓统谱文铭江西人永乐进士
　　晏若川
按万姓统谱若川新喻人正统中任廉州府同知　　晏文显按万姓统谱文显四川人景泰进士
　　晏辄
按万姓统谱辄四川人成化进士
　　晏镳
按万姓统谱镳上高人成化间知宁乡县家给以小榜教民孝亲敬长婚丧以时力效古灵之风锄强去凶赈饥修废为时能吏　　晏晃
按万姓统谱晃上高人弘治举人
　　晏珠
按万姓统谱珠字朝用四川内江人正德辛未进士知灊山以清苦自励布衣粝食自处如寒士真诚质实不事华靡不为修饰尽心民事民感戴之虽闺妇牧子皆曰清官晏老爷云三年以母忧去后荐升户部主事　　晏士翘
按万姓统谱士翘江西清江人嘉靖乙丑进士任御史历知府
　战姓部汇考
凌迪知万姓统谱
　　战姓
战见姓苑

　练姓部列传
　　唐
　　练何
按万姓统谱何河内人本东姓贞观中为总管府录事参军从李绩伐高丽献火攻策焚南苏罗城遂破之以精练军戎之故赐姓练封岐山侯　　宋
　　练定
按万姓统谱定字公权嘉佑八年擢进士第初调和州乌江尉再除福州司理时吕惠卿居丧温陵闻定名还朝荐之为流内铨主簿以外艰归绍圣初吕惠卿知大名奏掌机宜文字召对论事以尊主强国为先不合时宰意通判信州久之召为将作监除湖南转运判官崇宁间提点本路刑狱移广南路诸子不欲逾峤以丏祠定正色曰臣事君犹子事父也父召无宿诺君命召不俟驾讵可择地为去就哉即日就道官至朝请大夫有青丘集二十卷行世　　练亨甫
按万姓统谱亨甫字葆光句容人始生之夕其父梦游大泽淂圆石上有字云一七聪二七悟声名满天下觉而惊异既生父甚奇之五岁侍伯父出游精舍亨甫以手搔头伯父戏之曰猴悲摸头亨甫应声曰虎怒纵横步七岁属文十四岁入京师以所业就正王安石安石奇之呼为小友引为白衣检讨熙宁六年决取进士上科调泗州推官迁太学正除崇文殿校书尝从高遵裕西征涂中题诗因谪郴州监税未几召为史馆编修　　练山甫
按万姓统谱山甫字补之浦城人年十五能挽强弓补国子生后补武举因论弓箭法忤神宗罢归有旨还本舍后于徐衡榜登第调泾源路总管司教阅官以功累官武德大夫　　练仪甫
按建安县志仪甫熙宁九年登进士第
　　练逢
按万姓统谱逢字彦默授抚州司户改剑浦令再调本州推官用荐改秩卒杨时铭其墓云孝尊于亲学传于人政得于民吁嗟乎君未闻而终于幕宾百世以下有焕斯文　　练毖
按万姓统谱毖延平人为旌德令政务简易兴学奖士邑子弟如汪澥吕镗皆其造就毖雅有清操人饮酒者皆曰此练长官酒也其见称如此　　练素
按万姓统谱素崇宁进士
　　练绘
按万姓统谱绘字质夫浦城人少同杨时游程颐之门甚器之登大观三年进士浮沉州县不以轩冕为荣而以名教为乐官至奉议郎　　练干誉
按万姓统谱干誉字克家为考城令时督办军赋甚急干誉坚以民力匮竭为请中官或以私嘱者卒置于法初与王黼善及当国未尝一造其门遂奉祠子楶通直郎以廉称　　练来
按尚友录来字彦本建安人干誉子累试礼部不利闭门著书有大易发微二礼释疑采野遗民集　　练表鹏按万姓统谱表鹏干誉之子字彦木以著书自娱有大易发微等书　　练&#
</div>
    <div class="pagination">
<a href="氏族典卷诸姓部_page591.html">上一页</a><span>...</span><a href="氏族典卷诸姓部_page587.html">587</a><a href="氏族典卷诸姓部_page588.html">588</a><a href="氏族典卷诸姓部_page589.html">589</a><a href="氏族典卷诸姓部_page590.html">590</a><a href="氏族典卷诸姓部_page591.html">591</a><span class="current-page">592</span><a href="氏族典卷诸姓部_page593.html">593</a><a href="氏族典卷诸姓部_page594.html">594</a><a href="氏族典卷诸姓部_page595.html">595</a><a href="氏族典卷诸姓部_page596.html">596</a><a href="氏族典卷诸姓部_page597.html">597</a><span>...</span><a href="氏族典卷诸姓部_page593.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
