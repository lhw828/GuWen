<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 702 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 702 页/共 899 页</h1>
    <div class="content">　　明
　　宿进
按万姓统谱进夹江县人弘治进士体貌魁梧志行端亮历刑部员外郎逆瑾擅权以直言受杖卒嘉靖初赠光禄少卿　　宿九万
按万姓统谱九万夹江人举人弘治三年任江陵教谕　　宿儒
按万姓统谱儒掖县人正德丙子举人
　　宿椿
按万姓统谱椿字孔龄榆次人嘉靖乙未进士　　宿应参按万姓统谱应参字文炳掖县人嘉靖甲辰进士历行太仆寺卿
　穆姓部列传
　　汉
　　穆生
按汉书楚元王传元王交少时尝与鲁穆生白生申公俱受诗于浮丘伯既王楚以穆生为中大夫穆生不嗜酒元王尝为设醴及王戊即位忘设焉遂谢病申公白生强起之曰易称知几其神乎君子见几而作不俟终日遂去后王戊与吴通谋二人谏不听胥靡之　　穆商
按万姓统谱商着甲气摄生论四卷
　　魏
　　穆良
按万姓统谱良字德充司空行参军将作丞司徒祭酒安东将军南巨鹿太守有民誉　　北魏
　　穆崇
按魏书穆崇传崇代人也其先世效节于神元桓穆之时崇机捷便辟太祖之居独孤部崇常往来奉给甚见宠待太祖为魏王拜崇征卤将军从平中原赐爵历阳公迁太尉徙安邑公又从征高车大胜而还除豫州刺史征为太尉又徙宜都公天赐三年薨谥曰丁公　　穆遂留
按魏书穆崇传崇长子遂留历显官讨蠕蠕有功赐爵零陵侯后以罪废　　穆观
按魏书穆崇传遂留弟观字闼拔袭崇爵少以文艺知名太宗即位绾门下中书出纳诏命及访旧事未尝有所遗漏尚宜阳公主拜驸马都尉迁太尉劳谦善诱不以富贵骄人泰常八年薨年三十五赠宜都王谥曰文成　　穆翰
按魏书穆崇传观弟翰平原镇将西海王薨子龙仁袭爵降为公卒子丰国袭爵　　穆顗
按魏书穆崇传翰弟顗忠谨有材力太宗时为中散转侍御郎从世祖征赫连昌勇冠一时赐爵泥阳子从征和龙功超诸将进爵长乐侯复进爵建安公出镇凉州所在著称高宗时督诸军西征吐谷浑坐击贼不进免官爵征为内都大官天安元年卒赠建安王谥曰康子寄生袭　　穆乙九
按魏书穆崇传遂留子乙九内行长者以功赐爵富城公加建忠将军侍中卒谥曰静子真起家中散尚长城公主拜驸马都尉后&#离婚纳文明太后姊寻除南部尚书侍中卒谥曰宣　　穆忸头
按魏书穆崇传乙九弟忸头侍中北部尚书卒赠司空公谥曰敬子蒲&#虞曹尚书泾州刺史赠征西将军雍州刺史谥曰昭子韶字伏兴代郡太守金紫光禄大夫卒谥曰文　　穆寿
按魏书穆崇传观子寿尚乐陵公主拜驸马都尉明敏有父风世祖爱重之迁侍中中书监领南部尚书舆驾征凉州命寿辅恭宗总录要机自矜无礼为时所鄙真君八年薨谥曰文宣子平国尚城阳长公主拜驸马都尉侍中中书监为太子四辅正平元年卒子伏干尚济北公主拜驸马都尉和平二年卒谥曰康无子　　穆伏真
按魏书穆崇传寿弟伏真高宗世稍迁尚书赐爵任城侯出为兖州刺史子常贵南阳太守　　穆多侯
按魏书穆崇传伏真弟多侯历位殿中给事左将军赐爵长宁子迁司卫监高宗崩乙浑专权见杀谥曰烈子胡儿袭爵　　穆栗
按魏书穆崇传顗子栗凉州镇将安南公子祁字愿德司州治中太子右卫率卒子景相字霸都中书舍人上党太守　　穆泥干
按魏书穆崇传栗弟泥干为羽林中郎赐爵临安男历冀州刺史巨鹿公卒子浑袭爵秘书中散子令宣通直常侍　　穆相国
按魏书穆崇传寿子相国官至安东将军济州刺史上洛公相国弟正国尚长乐公主拜驸马都尉子平城早卒高祖时始平公主薨追赠平城驸马都尉与公主合葬平城弟长城司徒左长史子世恭武定中朱衣直阁长城弟彧符玺郎中卒子永延尚书骑兵郎青州征东司马　　穆应国
按魏书穆崇传相国弟应国征西将军张掖公子度孤袭爵平南将军梁城镇将子清休颇有将略司农少卿出为夏州刺史子铁锤秘书郎　　穆安国
按魏书穆崇传应国弟安国历金部长加右卫将军赐爵新平子为乙浑所杀子吐万袭爵襄城镇将子金宝秘书郎　　穆泰
按魏书穆崇传真子泰本名石洛高祖赐名焉以功臣子孙尚章武长公主拜驸马都尉赐爵冯翊侯迁安西将军进爵为公出为定州刺史改封冯翊县侯初文明太后谋黜废泰切谏乃止高祖德之泰不愿迁都遂潜相扇动图为叛为人擒送伏诛子伯智拜太子洗马散骑侍郎尚饶阳公主拜驸马都尉早卒子喈伯智弟士儒字叔贤徙凉州后乃得还为太尉参军事子容武定中汲郡太守　　穆罴
按魏书穆崇传寿子平国平国子罴尚新平长公主拜驸马都尉转征东将军吐京镇将赏善罚恶深自克励部内肃然征为光禄勋魏郡开国公穆泰之反罴与潜通削封为民卒于家　　穆亮
按魏书穆崇传罴弟亮字幼辅初字老生早有风度尚中山长公主拜驸马都尉封赵郡王加侍中征南大将军徙封长乐王征西大将军敦煌镇都大将政尚宽简赈恤穷乏寻除冀州刺史徙封顿丘郡开国公世宗即位转司空公景明三年薨时年五十二谥曰匡　　穆弼
按魏书穆崇传翰子丰国丰国弟子弼有风格善自位置涉猎经史除中书舍人转司州治中别驾历任有称肃宗时拜平西将军华州刺史卒于州谥曰懿子季齐释褐司徒参军事开府骑兵参军　　穆建
按魏书穆崇传罴子建字晚兴性通率好文史起家秘书郎妻爾朱荣之妹常依附荣封济北郡开国公元晔之立建兼尚书右仆射出帝末洛州刺史天平中坐事自杀子千牙武定中开府祭酒　　穆衍
按魏书穆崇传建弟衍字进兴解褐员外郎封新兴县开国子行云州事　　穆绍
按魏书穆崇传亮子绍字永业尚琅琊长公主拜驸马都尉迁卫将军太常卿寻转七兵尚书领京兆王愉文学世宗初通直散骑常侍徙殿中尚书遭所生忧免居丧以孝闻绍资性方重罕接宾客希造人门除侍中托疾未起河阴之役故得免害庄帝立授尚书令司空公进爵为王普泰元年除骠骑大将军开府青州刺史未行其年九月薨时年五十二谥曰文献子长嵩字子岳起家通直郎光禄少卿兴和中卒子岩武定中司徒谘议参军　　穆丑善
按魏书穆崇传崇宗人丑善太祖初率部归附与崇同心戮力御侮左右从征窟咄刘显破平之又从击贺兰部平厍莫奚拜天部大人居于东蕃卒子莫提从平中原为中山太守除宁南将军相州刺史假阳陵侯卒子吐太宗世散骑常侍卒于侍中镇东将军子敦辅国将军西部都将赐爵富平子卒子纯袭爵历散骑常侍除右将军河州刺史卒子盛袭爵直阁将军盛弟裕辅国将军中散大夫裕子礼东牟太守礼弟略武定末魏尹丞　　穆&#
按魏书穆崇传丑善曾孙&#历东宫庶子汲郡太守肃宗世除并州刺史在公以威猛见称卒谥曰安子显寿长水校尉显寿弟显业卒于散骑侍郎　　穆子琳
按魏书穆崇传&#子显业显业子子琳举秀才为安戎令颇有吏干出帝即位以摄仪曹事封高唐县开国男孝静初迁仪同开府长史丞相司马卒子伯昱弟朏武定中开府中兵参军　　穆良
按魏书穆崇传子琳弟良字先德司空行参军南巨鹿太守颇有民誉入为中书舍人武定六年卒　　北齐　　穆提婆
按北齐书穆提婆传提婆本姓骆汉阳人也父超以谋叛伏诛提婆母陆令萱尝配入掖庭后主襁褓之中令其鞠养遂为胡后所昵令萱奸巧多机辩独擅威福天统初奏引提婆入侍后主录尚书事封城阳王令萱又佞媚穆昭仪养之为母是以提婆改姓穆氏晋州军败提婆奔投周军令萱自杀子孙大小皆弃市　　唐
　　穆宁
按唐书穆宁传宁怀州河内人父元休有名开元间献书天子擢偃师丞世以儒闻宁刚正气节自任以明经调盐山尉安禄山反并力捍贼颜真卿拒禄山署宁河北采访支使宁以息属其母弟曰苟不乏嗣足矣即驰谒真卿真卿过河见肃宗行在驰驿召宁上元初为殿中侍御史佐盐铁转运累迁鄂岳沔都团练及租庸盐铁转运使坐杖死沔州别驾贬平集尉大历初起为监察御史迁和州刺史治有状召入拜太子右谕德宁性不能事权右毅然寡合执政者恶之遂移疾德宗在奉天奔诣行在擢秘书少监改太子右庶子帝还京师即罢归东都以秘书监致仕卒宁居家严事寡姊恭甚四子赞质员赏赏监察御史　　穆赞
按唐书穆宁传宁子赞字相明擢累侍御史分司东都陕虢观察使召为刑部郎中擢御史中丞裴延龄欲曲贷吏赞执不可延龄白赞深文贬饶州别驾宪宗立进宣歙观察使卒于官赠工部尚书　　穆质
按唐书穆宁传宁子质性强直举贤良方正条对详切频擢至给事中政事得失未尝不尽言改太子左庶子坐与杨凭善出为开州刺史卒　　穆员
按唐书穆宁传宁子员字与直工为文章杜亚留守东都署佐其府蚤卒　　穆寂
按万姓统谱寂贞元中与刘师老应科目时太府卿韦渠牟主刘金吾李齐运主穆无名子曰太尉当天升穆老尚书倒地落刘师刘禹锡曰名&#之险　　宋　　穆修
按宋史穆修传修字伯长郓州人幼嗜学不事章句赐进士出身调泰州司理参军负才与众龃龉通判忌之诬告其罪贬池州遇赦得释迎母居京师补颍州文学参军徙蔡州明道中卒修性刚介好论斥时病诋诮权贵人欲与交结往往拒之宰相欲识修且将用为学官修终不往见母死自负榇以葬日诵孝经丧记不用浮屠为佛事　　穆衍
按宋史穆衍传衍字昌叔河内人徙河中第进士调华池令从韩绛宣抚陜西遇庆卒溃乱衍念母在耀亟谒归信宿走七驿元丰中种谔西征参其军事改陕西转运判官绍圣初以直秘阁为陕西转运使加直龙图阁知庆州徙延安又徙秦州未行而卒年六十三　　穆宾
按济南府志宾字廷秀其先河南人迁居章丘女郎山之阳少有志操明黄老之道不乐仕进里中人无老幼贵贱皆称曰君子熙宁初卒年七十三洛阳王寿卿为题其墓表　　穆&#
按万姓统谱为衡阳县尉元将兀良哈入寇提兵相拒七昼夜卒完衡民李芾荐知县事仕至湖北提刑　　穆栖梧
按万姓统谱栖梧朝议大夫
　　穆守危
按万姓统谱守危嘉佑登科
　　穆琪
按万姓统谱琪河中人嘉佑登科
　　明
　　穆铎
按万姓统谱铎高唐人洪武中任广东佥事
　　穆荣
按万姓统谱荣洪武三年以儒士举知金溪时赋额未定丈量田土分疆界以定租额民永赖焉　　穆恭
按平阳府志恭宿州举人成化间知县持身廉介爱民若子常巡行南&#集农夫与论耕桑树畜有不足者捐俸买牛以助之士民被泽至今称颂　　穆孔晖
按万姓统谱孔晖字伯潜棠邑人弘治乙丑进士历礼部左侍郎兼学士卒谥文简　　穆相
按万姓统谱相字伯寅三原人正德进士授沂水令政绩卓闻升监察御史以身任事抗言直谏人称真御史　　穆世杰
按万姓统谱世杰字文英泾阳人正德进士明春秋兼通法律授江西乐安知县平桃源洞贼以功荫子为千户　　穆宁中
按万姓统谱宁中字允执府军前卫人嘉靖癸丑进士历郎中　　穆文熙
按万姓统谱文熙字敬甫东明人嘉靖壬戌进士任行人历吏部员外升副使
　卜姓部汇考
廖用贤尚友录
　　卜姓
卜西河羽音周礼卜人氏以官为氏又望出武陵河南
　秃姓部列传
　　元
　　秃监
按畿辅通志监高昌人至顺间任郡同知有善政民立碑
　目姓部汇考
凌迪知万姓统谱
　　目姓
目氏目夷之后以王父字为氏

　腹姓部列传
　　周
　　腹击
按万姓统谱击赵武灵王臣

　目姓部列传
　　周
　　目夷
按尚友录夷字子鱼宋襄公庶兄初桓公有疾襄公为太子固请曰目夷长且仁君其立之公命子鱼子鱼辞曰能以国让仁孰大焉臣不及也且又不顺遂走而退及桓公薨襄公即位使子鱼为司马
　坴姓部汇考
凌迪知万姓统谱
　　坴姓
坴见千姓编不知所出

　秃姓部汇考
国语
　　郑语
史伯对郑桓公曰祝融亦能昭显天地之光明以生柔嘉材者也其后八姓于周未有侯伯佐制物于前代者昆吾为夏伯矣大彭豕韦为商伯矣当周未有己姓昆吾苏顾温董董姓鬷夷豢龙则夏灭之矣彭姓彭祖豕韦诸稽则商灭之矣秃姓舟人则周灭之矣注
</div>
    <div class="pagination">
<a href="氏族典卷诸姓部_page701.html">上一页</a><span>...</span><a href="氏族典卷诸姓部_page697.html">697</a><a href="氏族典卷诸姓部_page698.html">698</a><a href="氏族典卷诸姓部_page699.html">699</a><a href="氏族典卷诸姓部_page700.html">700</a><a href="氏族典卷诸姓部_page701.html">701</a><span class="current-page">702</span><a href="氏族典卷诸姓部_page703.html">703</a><a href="氏族典卷诸姓部_page704.html">704</a><a href="氏族典卷诸姓部_page705.html">705</a><a href="氏族典卷诸姓部_page706.html">706</a><a href="氏族典卷诸姓部_page707.html">707</a><span>...</span><a href="氏族典卷诸姓部_page703.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
