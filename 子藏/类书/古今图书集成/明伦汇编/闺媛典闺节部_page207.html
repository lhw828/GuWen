<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 207 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 207 页/共 268 页</h1>
    <div class="content">　　按寿阳县志杜氏刘铭妻夫亡年三十与妾杨　　氏同苦守抚二岁子文进成立历五十余年始　　终如一有司旌其闾　　王章武妻赵氏
　　按寿阳县志赵氏生员王章武妻生子陛夫殁　　守节三十余年教陛为邑诸生顺治间县令旌　　其门　　吴玉妾张氏
　　按寿阳县志张氏御史吴玉妾玉五十无嗣娶　　张生运隆运泰二子玉以服阕督粮河南没于　　官氏年二十值闯逆告变氏代玉母傅氏比饷　　受极刑节益固泣语家人曰吾不难一死以两　　孤儿未成立耳事平训运隆运泰皆早成寻相　　继夭复抚二孙教学益力苦节三十余年　　王然妻景氏　　按静乐县志景氏王然妻年二十三而寡三子　　俱幼族人咸遭寇害氏内外无依苦节抚孤成　　立年七十终　　巩金瓯妻潘氏
　　按静乐县志潘氏巩金瓯妻年二十而寡子瑞　　幼当逆闯乱后家计萧条氏甘贫力作训子　　龆年入泮年八十卒　　李室妻周氏
　　按静乐县志周氏鸿胪序班李室妻夫亡年二　　十八抚妾子之之檀爱如己出皆克成立　　李室妾邸氏　　按静乐县志邸氏李室妾室亡邸年二十二与　　嫡妻周氏同心守节抚二孤成名苦节四十年　　未尝出见亲族有司旌表　　王定妻苏氏
　　按静乐县志苏氏王定妻夫早亡子泽民甫六　　岁家贫公私交迫氏勤纺绩力稼穑支持门户　　教子为诸生守节四十余年　　薄追雅妻张氏
　　按定襄县志张氏薄追雅妻年二十四夫亡子　　杰甫二岁氏矢志苦节事姑以孝教杰早岁为　　诸生年七十四卒　　薄检之妻阎氏
　　按定襄县志阎氏省祭薄检之妻检亡氏年二　　十二贫苦孀居父母欲夺其志不从历兵荒盗　　贼造次弗渝抚子建功举顺治甲午孝廉顺治　　十二年题请建坊旌表　　张际盛妻李氏
　　按定襄县志李氏生员张际盛妻年二十五夫　　亡长子洪七岁次瀇三岁氏性贞淑治家严肃　　训子以义方洪早年拔贡为广文次瀇领袖诸　　生苦节六十年年八十三卒　　陈五伦妻李氏
　　按五台县志李氏陈五伦妻伦亡无子矢志不　　嫁家贫奉孀姑为人佣力操井臼以供菽水积　　其所余为姑备棺衾姑年八十七殁邻媪吕氏　　者怜其贫而助之殡复苦其无依养于家十有　　二年年七十三卒　　吕珩妻曲氏
妇徐
氏附

　　按五台县志曲氏吕珩妻珩亡氏年二十八子　　致和甫周岁家贫苦志守节抚致和成立年五　　十七卒致和亦早殁妇徐氏克继姑节孀居抚　　孤三十余年　　张瑛妻韩氏
　　按五台县志韩氏张瑛妻生三子夫亡家贫依　　父母家抚育幼孤教之读书苦节终身　　刘性之妻张氏
　　按五台县志张氏刘性之妻年十八女甫周岁　　性之病笃嘱氏曰刘氏绝矣此女即刘氏后宜　　善抚之言迄而绝氏哀痛几死泣曰死固吾分　　第我死此女亦死负吾夫托矣乃殡夫往依父　　母家抚女成人终身不二　　曲文晶妻薄氏
　　按五台县志薄氏庠生曲文晶妻晶早亡遗二　　孤长三岁次逾月氏矢志苦节抚孤成立事舅　　姑以孝闻备极艰辛几五十载年七十长子又　　死遗孙六人复抚之长县令表其门　　白时兴妻党氏
　　按五台县志党氏白时兴妻夫亡姑老家贫无　　子姑谕改适氏矢志不二苦节奉姑县令给布　　粟旌表　　王之柱妻张氏
媳万
氏附

　　按五台县志张氏生员王之柱妻柱死氏年二　　十七值寇变流离万状保护三子成立季子公　　瑞早殁媳万氏守节如姑奉姑尽孝　　张登阁妻白氏
徐
氏附

　　按五台县志白氏张登阁妻夫亡氏年十九遗　　腹生子谓苦守五十载登阁弟景元妻徐氏亦　　早寡徐苦节与姒无异教子论讷与侄谓皆食　　廪饩监司旌表　　狄女悟贞
　　按崞县志狄悟贞狄监之之女阳武里人性沉　　静敏慧读书知大义父母皆钟爱之及笄许字　　天阳里张梦麟未嫁而麟亡女闻容色惨悴屡　　欲投缳家人谨卫之既而父母欲遣之嫁令旁　　人谕意女但垂泣不答及将聘女痛哭失声愿　　即归张父母知不可夺而止女遂绝食日饮泣　　父母惧通其说于张张筮吉以礼迎之里中观　　者如堵既至张衰绖服丧三年事麟父母终其　　身　　王恒母张氏
　　按保德州志张氏保德王恒母士鼎女也幼　　闺范习女红及中馈事年十四归恒父某事舅　　姑相夫子身操井臼不以贵家自佚性简重寡　　言笑不喜华饰御下不苛细内外皆得其欢年　　二十六夫亡子恒始六岁母抱恒伏棺上号恸　　绝饮食舅姑谕之曰吾孙幼毋轻生以贻我二　　老忧对曰妇固不敢死也乃强起督丧事无何　　舅以国事死姑亦寻殁王率恒经营葬祭极尽　　其礼门祚既衰忧勤弥甚历节四十三年年六　　十九卒先是诏旌天下贞节恒欲以母闻母曰旌者未必节节者　　不求旌亟命止之翁虽宦室甚贫窭当分爨之　　日仅给小米二石黑豆三斗菽籸四升恒泣母　　戒曰好儿当自立岂藉分产哉　　任征妻丘氏
　　按宁武关志丘氏任征妻征亡氏年二十五家　　贫守节训子先觉登顺治辛丑进士直指旌其　　闾　　贾登遴妻张氏
　　按宁武关志张氏诸生贾登遴妻遴亡氏年二　　十七苦节教子翔龙为诸生有司旌表　　贾登选妻张氏
　　按宁武关志张氏诸生贾登选妻选被闯戮氏　　年二十四无子女与登遴妻妯娌共寡守节终　　身有司表其门　　张弘纲妻夏氏
　　按宁武关志夏氏庠生张弘纲妻纲殁氏年二　　十九家贫无子苦节终身　　陈性道妻王氏
　　按宁武关志王氏陈性道妻道亡氏年二十六　　抚孤成立守节终身有司旌表　　赵翠春妻刘氏
　　按宁武关志刘氏诸生赵翠春妻夫遭闯寇死　　氏年二十三抚子成立及既婚而夭又抚孤孙　　鸣谦食廪饩卒年七十六有司旌之　　孙光统妻丘氏
　　按宁武关志丘氏诸生孙光统妻统亡氏年十　　九无子苦节终身　　翟天禄妻赵氏
　　按宁武关志赵氏翟天禄妻禄亡氏守节抚孤　　成立有司旌其门
　闺节部列传一百五十八
皇清九
　　郭俨妻卢氏
　　按临汾县志卢氏生员郭俨妻事翁姑至孝御　　下有方无事足不逾阈年二十夫亡抚孤儿十　　岁补弟子员勤织不以哀废有司表其门　　李守仁妻贾氏　　按临汾县志贾氏李守仁妻年二十五夫亡子　　俱幼氏勤绩纺教训成立季子培基为诸生有　　司表其门　　亢以继妻王氏
妇徐
氏附

　　按临汾县志王氏诸生亢以继妻事孀姑至　　孝抚前妻子宗琬如己出夫亡年二十九矢志　　守节宗琬官通判亦再娶而殁继妻徐氏年二　　十二同姑守节克尽妇道抚前妻子女若己出　　苦志二十余年封安人　　王挺妻卫氏
　　按临汾县志卫氏王挺妻年二十二而寡子女　　皆在襁褓氏甘贫苦守纺绩度日四十余年其　　子文熊善体母心孝着乡党有司旌之　　王选继妻郭氏
　　按临汾县志郭氏王选继妻年二十五而寡家　　贫艰苦万状前妻子振业己子建业骏业俱幼　　氏苦守并克成立孙玫三岁失恃氏又教育为　　弟子员　　秦冈之妻卢氏
　　按临汾县志卢氏秦冈之妻年二十七夫殁家　　贫子幼纺绩为生苦节五十余年教子成立　　刘有声妻张氏妇王
氏附

　　按临汾县志张氏刘有声妻年二十夫亡子广　　晋福晋崇晋俱幼家贫勤纺绩教三子俱为诸　　生崇晋早殁妻王氏守节如姑兵乱携女投火　　而死　　蒋氏女
　　按襄陵县志蒋氏女父贤幼许聘高昂未嫁昂　　殁女往归高抚棺恸哭守贞不字针绣自给形　　神枯瘁克终其身　　朱九思妻梁氏
　　按襄陵县志梁氏朱九思妻年二十五夫亡抚　　数岁子成立操井臼勤纺绩养舅姑终老苦节　　不渝　　崔育桥妻陈氏
　　按襄陵县志陈氏崔育桥妻夫亡抚襁褓子既　　娶而夭氏又抚数月孤孙成立年逾七旬犹勤　　纺绩不怠　　梁宗仁妻秦氏
　　按襄陵县志秦氏梁宗仁妻年二十一夫亡恸　　哭几绝翁姑年老子方周岁仰事俯育一身兼　　任苦节六十年终　　张希孔妻郝氏
　　按襄陵县志郝氏张希孔妻年二十夫亡甘贫　　守志纺绩教子终身　　许祥吉妻李氏梁玮妻席氏
　　王积德妻贾氏　　　杨振妻郭氏
　　刘玕妻张氏
　　按襄陵县志已上五妇俱少年丧夫守节终身　　裴晋彦妻李氏　　按襄陵县志李氏裴晋彦妻年二十四夫亡事　　祖姑及姑曲尽孝养抚子以文学成名　　李晔然妻翟氏
　　按襄陵县志翟氏李晔然妻年未三十夫客死　　广陵氏历险阻扶榇归葬抚前妻子若己出教　　之成名　　宋邦秀妻刘氏
　　按襄陵县志刘氏宋邦秀妻夫亡无子抚周岁　　幼叔成立　　张士秀妻王氏
　　按襄陵县志王氏张士秀妻年二十余夫亡教　　幼子成名　　杨宗羔妻孔氏
　　按襄陵县志孔氏杨宗羔妻年十九夫亡无子　　止一女家贫纺绩自给苦节六十一年　　梁鼎隆妻张氏
　　按襄陵县志张氏梁鼎隆妻年二十七夫亡事　　舅姑益谨教二子成立　　杨捷妻亢氏
　　按襄陵县志亢氏杨捷妻夫宦游西秦遭乱忧　　愤而死氏携幼子间关千里扶柩东归茕茕无　　依纺绩课子励志苦守三十余年　　赵嗣抃妻邓氏
　　按襄陵县志邓氏赵嗣抃妻夫早亡矢志苦守　　抚子成名　　王聘妻萧氏
　　按洪洞县志萧氏王聘妻夫亡年二十四抚三　　岁子苦守养姑终老姑抱沉&#刲股和药以进　　孀居三十四年卒　　任光统妻岳氏
　　按洪洞县志岳氏任光统妻统为佣客死氏年　　十八无子女甘贫守节竭力扶归夫柩奉翁姑　　送其终闭户纺绩四十年卒　　王家楹继妻郭氏
　　按洪洞县志郭氏王家楹继妻事孀姑尽孝楹　　殁于官氏年二十八二子俱幼扶榇归葬值家　　难转转不宁苦志教子成立艰辛三十余年　　晋淑琦妻王氏　　按洪洞县志王氏晋淑琦妻夫亡氏年十八无　　子女矢志守节举动一如老妇历艰辛四十六　　年终　　王家龄妻邢氏
　　按洪洞县志邢氏王家龄妻夫亡年二十九矢　　志靡他苦守三十四年卒　　韩续祖继妻赵氏
　　按洪洞县志赵氏韩续祖继妻年二十一夫亡　　事孀婶如姑抚前妻子犹己出守节四十四年　　以寿终　　晋淑博妻王氏
　　按洪洞县志王氏晋淑博妻夫亡年二十一事　　舅姑克尽妇道抚襁褓子为诸生　　于鸣雷妻郑氏
　　按洪洞县志郑氏于鸣雷妻夫亡年二十三矢　　志苦守奉姑尽孝织度日历四十余年　　杨大旺妻许氏
　　按洪洞县志许氏杨大旺妻夫亡年二十六抚　　遗腹子穷居破&#织纺度日历五十年卒　　晋家昌继妻刘氏　　按洪洞县志刘氏晋家昌继妻夫亡年二十一　　无子女矢志守节家贫无依勤女工糊口苦守　　四十五年　　刘师禹妻石氏
　　按洪洞县志石氏刘师禹妻夫亡年二十二抚　　二幼子为诸生纺绩度日苦守五十四年乡里　　重之　　杨茂续妻张氏
　　按洪洞县志张氏杨茂续妻夫亡年二十八矢　　志守节事孀姑尽孝翁柩葬东省竭力迁归合　　葬抚三岁子成立苦守四十七年　　卢鸿祚妻王氏
　　按洪洞县志王氏卢鸿祚妻夫亡年二十五矢　　志守节抚养三幼子为诸生苦守三十一年　　张承业妻董氏　　按洪洞县志董氏张承业妻夫亡年二十一抚　　二岁子成立家贫力作苦守六十三年　　董其蒙妻李氏
　　按洪洞县志李氏董其蒙妻夫亡年二十二抚　　五月子成立孝事翁姑三十余年　　于鲸妻段氏
于霆
霁妻附

　　按洪洞县志段氏于鲸妻与于霆霁妻俱年少　　守节孝养孀姑抚子成立霆霁妻亦姓于氏　　韩象愈妻晋氏　　按洪洞县志晋氏举人韩象愈妻愈会试殁于　　京邸氏年三十日夜号泣泪尽继之以血子恭　　甫四岁抚育成立奉翁姑尽孝翁姑病亲尝药　　饵祷神求代人称节孝　　曹永明妻李氏
　　按太平县志李氏曹永明妻夫客死陜西卫王　　城氏远涉二千里扶榇归葬抚孤为诸生　　杨思智妻卫氏　　按太平县志卫氏杨思智妻年十九夫亡守节　　抚孤成立登乡荐　　杨发春妻张氏
　　按太平县志张氏杨发春妻年十九夫亡守节　　终身　　许登朝妻吴氏
　　按太平县志吴氏许登朝妻年二十二夫亡甘　　贫苦节抚子有成　　王者宠妻师氏
　　按太平县志师氏王者宠妻年十九夫亡事姑　　哺子苦节终身　　赵德化妻赵氏
　　按太平县志赵氏赵德化妻年十九夫亡守节　　终身　　王民望妻曹氏
　　按太平县志曹氏王民望妻年十八夫亡无出　　抚嗣子教之为诸生苦节终老　　卫希苏妻毛氏
　　按太平县志毛氏卫希苏妻年二十九夫亡守　　节训子有成　　卫向中妻丁氏
　　按太平县志丁氏卫向中妻夫亡年十七无子　　苦节六十年　　吴来宾妻卫氏
　　按太平县志卫氏吴来宾妻年二十四而寡甘　　贫教子志不可夺　　卫步荆妻赵氏
　　按太平县志赵氏卫步荆妻年十七夫亡子方　　三日氏抚之成立苦节五十余年　　卫来贡妻席氏
　　按太平县志席氏卫来贡妻年二十五夫亡抚　　遗腹子成立　　卫嘉瑞妻杨氏
　　按太平县志杨氏卫嘉瑞妻年二十二夫亡守　　节七十年终　　曹焯妻张氏
　　按太平县志张氏曹焯妻年十九夫亡孀居三　　十一年终　　高可嘉妻王氏
　　按太平县志王氏高可嘉妻年十九夫亡无子　　立侄为嗣抚训成立旌表　　柴邦宰妻张氏
　　按太平县志张氏柴邦宰妻年二十六夫客死　　欲以身殉以姑老无养苦守四十五年卒　　张醇修妻李氏　　按太平县志李氏张醇修妻年二十八夫亡守　　节抚孤为诸生　　胡万财妻董氏
　　按太平县志董氏胡万财妻年十九夫客死陕　　西庄浪子仅月余氏自远边扶榇归葬艰苦自　　守四十余年　　王时圣妻梁氏
　　按太平县志梁氏王时圣妻夫亡年二十子方　　三月姑劝之嫁不从事亲终老教子补弟子员　　李嵩妻杨氏　　按太平县志杨氏李嵩妻幼聪慧知书年十六　　归嵩未几夫亡事孀姑以孝称抚子与侄俱入　　庠序　　卫泰时继妻单氏
　　按太平县志单氏卫泰时继妻年二十四夫亡　　抚前妻子如己出苦节终身　　李调元妻杨氏
　　按太平县志杨氏李调元妻年十七夫亡无依　　归母家抚遗腹子成立　　赵文正妻卫氏
</div>
    <div class="pagination">
<a href="闺媛典闺节部_page206.html">上一页</a><span>...</span><a href="闺媛典闺节部_page202.html">202</a><a href="闺媛典闺节部_page203.html">203</a><a href="闺媛典闺节部_page204.html">204</a><a href="闺媛典闺节部_page205.html">205</a><a href="闺媛典闺节部_page206.html">206</a><span class="current-page">207</span><a href="闺媛典闺节部_page208.html">208</a><a href="闺媛典闺节部_page209.html">209</a><a href="闺媛典闺节部_page210.html">210</a><a href="闺媛典闺节部_page211.html">211</a><a href="闺媛典闺节部_page212.html">212</a><span>...</span><a href="闺媛典闺节部_page208.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
