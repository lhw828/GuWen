<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 511 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 511 页/共 899 页</h1>
    <div class="content">　　邴虬
按万姓统谱虬后魏人益州刺史
　　唐
　　邴粲
按郑樵通志粲与高祖有旧赐姓李
　　明
　　邴&#
按冠县志效仕至昌黎县丞
　　邴正
按冠县志正任石城驿驿丞
　丙姓部汇考
郑樵通志
　　同名异实
丙氏有二邴豫之后或去邑作丙又李陵降匈奴裔孙归魏见丙殿因赐氏焉廖用贤尚友录
　　丙姓
丙商音平阳
　丙姓部列传
　　汉
　　丙猜
按汉书功臣侯表猜初以客从入汉定三秦以中尉破项籍封高宛侯七年薨谥制　　丙得
按汉书功臣侯表孝惠元年高宛简侯得嗣三十年薨　　丙武
按汉书功臣侯表孝文十六年高宛平侯武嗣二十四年薨　　丙信
按汉书功臣侯表建元元年高宛侯信嗣三年坐出入属车间免　　丙吉
按汉书丙吉传吉字少卿鲁国人治律令为鲁狱史积功劳稍迁至廷尉右监坐法失官归为州从事武帝末以廷尉监征治巫蛊狱时宣帝生数月坐卫太子事系吉哀曾孙无辜择谨厚女徒保养后望气者言长安狱中有天子气上遣使者分条诏狱系者无轻重皆杀之谒者令夜到吉闭不纳曰皇曾孙在他人无辜犹不可况曾孙乎使还劾奏上寤曰天使之也因赦天下狱系者曾孙病几不全吉加致医药甚有恩惠后吉为车骑将军军市令迁大将军长史入为光禄大夫给事中霍光废昌邑王贺议所立吉奏记光立宣帝赐爵关内侯吉深厚不伐朝廷莫明其功为太子太傅迁御史大夫及帝亲政掖庭宫婢自陈尝有阿保功引使者丙吉知状上亲见问乃知吉有旧恩而终不言上大贤之封博阳侯后五岁代魏相为丞相吉本起狱法及居相位宽大好礼让学诗礼通大义病笃上亲临问荐杜延年于定国陈万年后皆称职薨谥定子显禹高　　丙齮
按汉书功臣侯表元康四年高宛侯猜元孙之孙高宛大夫齮诏复家　　丙显
按汉书丙吉传吉子显嗣侯少为诸曹官至卫尉太仆坐罪免夺爵为关内侯后复以为城门校尉　　丙昌按汉书恩泽侯表鸿嘉元年博阳康侯昌以吉孙绍封　　丙并
按汉书恩泽侯表元始二年博阳厘侯并嗣
　　丙内
按汉书功臣侯表元始三年高宛侯猜元孙之曾孙内诏赐爵关内侯　　丙胜客
按汉书恩泽侯表博阳侯胜客嗣王莽败绝
　　丙充国
按万姓统谱充国见印薮
　　宋
　　丙发
按万姓统谱发端平进士遂宁人
　　明
　　丙亮
按莘县志亮南雄府推官
　　丙昭
按莘县志昭高平税课大使
　　丙右
按莘县志右字辅之贡生昭之子弘治己酉科举人阜平知县博览群书善诗赋及致政不事生产觞咏陶情而已　颍姓部汇考
廖用贤尚友录
　　颍姓
颍陈留郑颍考叔为颍谷封人因氏焉
　颍姓部列传
　　周
　　颍考叔
按左传隐公元年颍考叔为颍谷封人
　　后汉
　　颍容
按后汉书颍容传容字子严陈国长平人也博学多通善春秋左氏师事太尉杨赐郡举孝廉州辟公车征皆不就初平中避乱荆州聚徒千余人刘表以为武陵太守不肯起着春秋左氏条例五万余言建安中卒　　宋
　　颍域
按万姓统谱域承务郎徽州路知事
　　颍洪
按万姓统谱洪江阴人司法
　冷姓部汇考
郑樵通志
　　以名为氏
冷氏即泠氏又有作上音者前赵徐州刺史冷道江都人唐贞元间监察御史冷朝阳吴人望出新蔡临安廖用贤尚友录
　　冷姓
冷征音京兆
　冷姓部列传
　　汉
　　冷宏
按万姓统谱宏尚书令
　　冷征
按万姓统谱征获羌校尉
　　冷褒
按广东通志褒建平间为郎中令与黄门郎段犹同时初哀帝以定陶王入即帝位追尊定陶共王为皇帝傅太后为共皇太后丁为共皇后褒犹奏言不宜复引定陶藩国之名以冠大号请为共皇立庙京师大司徒师丹独言非尊无二上之义上用朱博议如褒犹言平帝即位王莽白太皇太后发掘二冢夺其玺绶定陶皇庙随废追贬诸建议者褒犹皆徙合浦　　冷循按万姓统谱循见印薮
　　冷乔
按万姓统谱乔见印薮
　　冷福
按万姓统谱福见印薮
　　冷伯
按万姓统谱伯见印薮
　　后汉
　　冷寿光
按尚友录寿光行容成公御妇人法取精于元牝其要谷神不死守生养气者也谓握固不泄还精补脑可以长生　　冷苞
按万姓统谱苞刘璋将
　　晋
　　冷平
按南燕录平临淄人太上二年沙门僧智夜入平舍淫其寡嫂平与弟安国杀之郡县按平兄弟欲以一人坐杀人论死而平安国各引自杀竞死诏俱赦之　　冷道按万姓统谱道江都人徐州刺史
　　唐
　　冷朝阳
按万姓统谱朝阳有诗名宪宗尝问朝臣曰比闻一士人能诗姓字甚僻大臣以朝阳对上曰是也诗评云朝阳在大历才子中为最下　　冷约
按万姓统谱约司空天佑元年冬致仕为人优柔信用非人三年十二月吉州彭玗彭璋率兵围城秦裴镇洪州差吕师周替之　　宋
　　冷廷叟
按万姓统谱廷叟仕宋为光禄卿以诗酒终山谷诗序云庭坚于廷叟有十八年之旧故山谷有诗云往时尽醉冷卿酒又云冷卿智多发沧浪牛刀发硎司一邦　　冷源
按万姓统谱源元符中任武康令
　　冷世光
按尚友录世光字宾王常熟人绍兴十八年进士调归安簿知历阳县改知宁国龙游朱文公为常平使者常委用之两省交荐除监察御史迁殿中侍御史弹劾无所避人谓之冷面御史寻知严州引年致仕作闲适堂晚岁优游里社泊如也年八十终朝奉大夫自其父通奉振施乡里世光兄弟率行不替乡人高之有奏议弹章二卷东堂类&#二十卷刀笔五卷　　冷世修按万姓统谱世修字良器绍兴十八年进士调崇德县簿知兴化县监行在激赏库改秩乞改次等官回一阶封垂白之母命词宠之远近歆艳知建康上元县民有互讼者世修谕之曰骨肉相争非美事也今以法绳汝则终身不可复聚以恩义化之民感泣争让通判和州秩满知南康军未上丐祠作留耕堂以示子孙卒年七十二终朝奉大夫有诗文三十卷词科类要十卷　　冷应征
按万姓统谱应征字公定分宁人宝庆初进士调庐陵主簿以廉能着知广州政务不扰不倦尝曰治官事当如家事惜官物当如己物闻襄樊受围日缮器械裕财粟以备仓卒后卒赖其用临事辄断虽势要不为之挠夺　　元
　　冷齐贤
按万姓统谱齐贤高安人善读书乐于为善至正闲出粟赈乏赖以活者甚众乡里德其好义号曰春山以其活枯槁如春旸也　　明
　　冷谦
按万姓统谱谦字启敬有仙术历太常协律郎　　冷自诚按万姓统谱自诚宁县人洪武初庚午举人
　　冷春
按万姓统谱春字载阳高安人洪武己卯举人任吏科给事中　　冷麟
按万姓统谱麟山东人洪武七年为令精敏廉慎一介不苟取量事难易与民面立期限期至未完许赴县展限即三五易亦不深罪也如违期不报即一日必罚泒办征科务求民便且天性仁恕不忍轻决时有被一笞一鞭者众必贱之故人皆知愧而犯之者少九年以浙江行省荐升本省都事声绩尤着先是象山知县孔立有惠政民以孔冷并称　　冷融
</div>
    <div class="pagination">
<a href="氏族典卷诸姓部_page510.html">上一页</a><span>...</span><a href="氏族典卷诸姓部_page506.html">506</a><a href="氏族典卷诸姓部_page507.html">507</a><a href="氏族典卷诸姓部_page508.html">508</a><a href="氏族典卷诸姓部_page509.html">509</a><a href="氏族典卷诸姓部_page510.html">510</a><span class="current-page">511</span><a href="氏族典卷诸姓部_page512.html">512</a><a href="氏族典卷诸姓部_page513.html">513</a><a href="氏族典卷诸姓部_page514.html">514</a><a href="氏族典卷诸姓部_page515.html">515</a><a href="氏族典卷诸姓部_page516.html">516</a><span>...</span><a href="氏族典卷诸姓部_page512.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
