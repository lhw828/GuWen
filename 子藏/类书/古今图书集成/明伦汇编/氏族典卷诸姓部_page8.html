<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 8 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 8 页/共 899 页</h1>
    <div class="content">按昆山县志琨字君美釴子由举人任永康教谕迁蓟州知州蓟为九边之一民以牧马为课每户承马若干匹给场若干亩有勋贵攘其地为庄园琨按籍稽核侵渔者悉还本户勋贵遂诬奏琨逮下诏狱孝庙临轩阅琨辨疏即令复职武庙初年逆瑾用事再起前狱下锦衣锻炼之蓟民竞守圜土号恸如失父母乃得释迁杭州府同知再转两浙运司同知清节愈励擢知登州府归　　冯裕
按益都县志裕字伯顺号闾山先世戍辽东生于广宁正德戊辰举进士授华亭令时瑾竖煽祸邑人张文冕任近侍为瑾腹心以家托之裕至邑一无私庇冕怒诉于瑾将逮系之已而逆瑾伏诛升知州迁户部郎出守贵州迁按察司副使屡建平蛮功解官归　　冯瑮按万姓统谱瑮慈溪人父高年失明病在&#褥凡十五年瑮事之惟谨家素贫每食必备甘旨里人王铎素重瑮延之家塾每有珍味瑮辄不食铎觉之必先馈其父然后馔瑮始食父有老婢卧病为奉汤药如事所生或讶之瑮曰吾父存日赖其周旋忘之是忘吾父吾岂忍知县贾奭雅重其行欲以闻瑮曰此子行之常若以希褒锡是市名也力辞　　冯琦
按陕西通志琦河州卫指挥佥事正德癸酉四川流贼猖獗琦追剿战死赠指挥同知　　冯厚
按万姓统谱厚字良载慈溪人坦易不设机&#别号坦庵先生三月而孤比长事母至孝举明经授学官历迁淮王府长史尝集文翰类选大成凡一百六十三卷以资启沃善诗文着有洪庵&#中都&#南阳&#测蠡管见春秋卑论藏于家　　冯吉亨
按万姓统谱吉亨字伯通慈溪人操履纯笃德性温恭由进士试兵科给事中辞不就乞补教职授龙泉教谕淡泊自守立教有法约人以礼士风丕变比九年考绩将迁又辞改青州教授守身训士一如龙泉学者翕然宗之致仕归隐于慈湖之南称为湖南居士年八十一而卒　　冯忠
按万姓统谱忠字原孝慈溪人少孤力学工诗词古文第进士为刑科给事中转员外郎奉使陕西使回升扬州守忠莅官不事炫饰政简而肃转彰德知府郡有韩魏公祠旧为寺僧所据忠逐而复之所著有松樵集　　冯续
按万姓统谱续平度人由进士授兵部主事时山海关巡抚非其人续劾罢之改户部监通徐二州租税总管蓟东边储以廉能称自总戎而下荐留者章数上会内艰归服阕赈陕右饥民赖以安全擢山西右布政累迁甘肃巡抚都御史　　冯志
按万姓统谱志字行甫慈溪人清方寡谐出守汝宁豪滑敛迹武宗南狩跸次不常檄报所至皆储止供物又前途贿诸嬖幸志独不为供备具简不致珍异既取道维扬帑无虚费竟以劲直忤上官转河东转运不逾年归　　冯恩
陜
西人

按陕西通志恩琦之子嘉靖元年领军于洮州遇敌战死　　冯恩
江
南人

按明外史冯恩传恩字子仁松江华亭人幼孤家贫母吴氏亲督教之举嘉靖五年进士除行人出劳两广总督王守仁遂执贽为弟子擢南京御史十一年冬彗星见诏求直言恩乃备指大臣邪正而极论张孚敬方献夫汪鋐三人之奸谓孚敬根本之彗鋐腹心之彗献夫门庭之彗三彗不去百官不和庶政不平虽欲弭灾不可得已帝得疏大怒逮下锦衣狱究主使名明年春移刑部狱论死长子行可年十三伏阙讼冤比朝审鋐当主笔东向坐恩独向阙跪鋐令卒拽之西面恩起立不屈鋐曰汝屡上疏欲杀我我今先杀汝恩叱曰圣天子在上汝为大臣欲以私怨杀言官邪且此何地而对百僚公言之何无忌惮也吾死为厉鬼击汝因历数其事诋鋐不已鋐益怒推案起欲驱之恩声亦愈厉出长安门士民观者如堵皆叹曰是御史非但口如铁其膝其胆其骨皆铁也因称四铁御史恩母吴氏击登闻鼓讼冤不省又明年行可上书请代父死帝览之恻然令法司再议乃遣戍雷州越六年遇赦还穆宗即位录先朝直臣即家拜大理寺丞致仕年八十一卒　　冯顗
按山西通志顗高平人慷慨有大志嘉靖丙午举人武邑知县累升南京户部郎中辽阳佥事清标卓行世所罕有　　冯时亨
按山西通志时亨陵川人嘉靖丙午举人由济南府判擢陕西金州知州巨寇何勉啸聚时亨给军饷多所赞画清廉自励德政民颂　　冯履祥
按万姓统谱履祥字君德慈溪人生七八岁即警悟好读书嘉靖壬子补邑庠弟子员岁丙辰四月十一日倭贼卒犯县履祥随父出奔贼逼断父左手且裂其背履祥以身蔽之泣诉曰此吾父也愿无加害宁杀我贼竟刃之死其妻袁氏遁于灵山时孕已弥月迨十七日夜梦一红面神告曰尔夫为父死不可使无后吾当与汝一子产时无恐次日妇果生一子又值倭寇将入贼马皆止策之亦不前贼不越境而回一方稍辑人谓灵山骠骑大将军威神之庇与得儿梦符盖履祥孝感所致云　　冯舜渔
按山西通志舜渔蒲州人嘉靖癸丑进士历中外二十年升延绥都御史　　冯彬
按广东通志彬字用先雷州卫人登嘉靖己丑进士知平阳上海二县以清白着征为监察御史出按广西振扬风纪抚辑洞蛮恩威大着出补松江知府多惠政竟以直罢归所著有桐冈文集　　冯惟健
按益都县志惟健字汝至号陂门宪副裕长子嘉靖戊子领乡荐凡七上春官不第龃龉于时奇思健气溢为词章诗赋得之汉魏骚选为多近体似开宝以上名家书启诔赞超轶峻整至于叙记诸篇命意深厚敷言尔雅不类文士之词所著有陂门山人文集若干卷　　冯惟重
按益都县志惟重字汝威号芹泉宪副裕次子十岁属文观书数行俱下刻意为诗无大历以后语书遒逸有晋人笔意举嘉靖戊戌进士授行人司世宗南狩奉命告湘湖馈遗无所受走烈暑中及庐江疽发于背遂卒有诗集传世　　冯惟敏
按益都县志惟敏字汝行号海浮聪颖过人诗文雅丽尢善为乐府以俊语度新声传之远迩闻者解颐王元美称其北调独为杰出拍凑务头无不曲尽而才气亦足发之中嘉靖戊子乡试为涞水令以不俯仰改教久之自免归所著有山堂词稿击节余音行于世　　冯惟讷
按益都县志惟讷字汝言号少洲副宪裕子六岁就外傅诵书如成人举嘉靖戊戌进士知宜兴县以事上官不阿调魏县迁知蒲州累迁陕西按察佥事备兵陇右迁浙江督学副使山西参政按察使陕西右布政清屯田万余顷事闻钦赏金币迁江西左布政使入觐事竣请老以光禄寺卿致仕所著有风雅广逸楚词旁注选诗约注文献通考纂要杜律删注冯光禄诗集若干卷　　冯世雍
按江夏县志世雍字子和号三石嘉靖癸未进士累官吏部郎中出守临安调徽州府有惠政所著有三石文集吕梁志　　冯邦政
按京山县志邦政字克治嘉靖岁贡授清河令洁己爱民会直指索贿不与遂解绶归　　冯衢
按万姓统谱衢字遂亨乌程人嘉靖间以岁贡授巢县训导为人质直刚方见人有过即面正之无瞻前顾后之虑有同僚徐姓者指甲太长即取刀剪之有门生张姓者衣袖太宽即取刀裁之上司闻之以其能正风俗称赏不已奖励语曰裁徐同僚长指甲以其不近人情去张门生大衣袖以其暴殄天物致仕归有司敦请乡饮力辞寿八十三而终　　冯荣
按万姓统谱荣华亭知县贼陷华亭荣不屈被囚王师既复华亭主将以民从乱欲屠之荣力争曰民由迫胁必欲加兵荣请先死之主将义其言从之民得免死　　冯震
按万姓统谱震慈溪人嘉靖中拜监察御史按治湖广持宪体恤刑狱公明正大不为烜赫之政而吏民畏服豪右敛迹以名御史称　　冯庸
按万姓统谱庸字定之兰州人敦德尚行通春秋传子史手不释卷国家典故一一手录成帙言谈必根道义行检必循礼义恬静自守不事干谒　　冯行可
按明外史冯恩传恩直言论死长子行可年十三伏阙讼冤日夜匍匐长安街见冠盖者过辄攀舆号呼乞救终无敢言者明年冬事迫行可乃刺臂血书疏自缚阙下帝乃戍之边侥穆宗即位旌行可为孝子行可既脱父于死越数年登乡荐久之不第谒选得光禄寺署正迁应天府通判有善政　　冯时可
按明外史冯恩传恩子时可隆庆五年进士累官按察使以文名　　冯学易
按浙江通志学易字韦卿少温恭力学登隆庆丁卯贤书授汝宁西平令六载奏最晋汉安管河同知时距潘季驯治河之后已逾二十年黄流屡决学易上下相度疏浚得宜后历官河东运使以廉洁着称　　冯子履按益都县志子履字礼甫号仰芹隆庆戊辰进士选固安令升兵部主事累迁易州兵备副使以子琦为宗伯畏盛满致政封礼部侍郎侍读学士卒　　冯保
按明外史冯保传保深州人嘉靖中为司礼监秉笔太监隆庆元年提督东厂兼掌御马监事时司礼掌印者缺保以次当得之大学士高拱荐陈洪代保由是疾拱与张居正深相结谋去之万历元年正月有王大臣者伪为内侍服入干清宫被获下东厂保欲缘此族拱与居正谋居正迫众议微讽保保意稍解拱获免由是举朝皆恶保慈圣太后遇帝严保倚太后势数挟持帝帝积不能堪及太后归政东宫旧阉张鲸张诚乘间陈其过恶会御史李植江东之弹章入遂谪保奉御南京安置卒于南京　　冯佑
按明外史冯保传保弟佑官都督逮下狱死
　　冯邦宁
按明外史冯保传保从子邦宁官都督逮下狱死　　冯子咸按明外史冯琦传琦从祖惟健举人惟健子子咸字受甫少孤事母孝母疾不解衣者逾年母殁哀毁骨文万历元年举于乡再会试不第遂不复赴讲求濂洛之学乡人率其教多为善良锺羽正称子咸信道忘仕则漆雕子循经蹈古则高子羔云　　冯文盛
按江西通志文盛字士蒙新昌人万历举人署教新建文衡着声应四川聘入闱取士多得人升山东高苑知县清水利给牛种邑人怀之升南大理评事转寺正持大狱如法毫无阿徇出知云南广南府丁艰补岳州岳滨洞庭多盗悉心防护民赖以安擢贵州兵备副使饬戎靖苗黔境安堵　　冯琦
按明外史冯琦传琦字用韫临胊人幼颖敏绝人年十九举万历五年进士改庶吉士授编修预修会典成进侍讲充日讲官历庶子进少詹事掌翰林院事迁礼部右侍郎改吏部&#政勤敏力抑营竞寻转左侍郎拜礼部尚书琦明习典故学有根柢数陈谠论中外想望丰采帝亦深眷倚内阁缺人帝已简用朱国祚及琦而沈一贯密揭言二人年未及艾盍少需之先用老成者乃改命沈鲤朱赓琦素善病至是笃十六疏乞休不允卒于官年仅四十六赠太子少保天启初谥文敏　　冯景隆
按明外史刘台传南京给事中冯景隆疏劾李成梁谪蓟州判官景隆浙江山阴人尝讼赵世卿冤且请召张位习孔教申救御史魏允贞至是谪官后量移南阳推官　　冯若愚
按明外史冯元飙传元飙父若愚太仆少卿
　　冯从吾
按明外史冯从吾传从吾字仲好长安人万历十七年进士改庶吉士授御史巡视中城二十年正月抗章上言帝大怒欲廷杖之会仁圣太后寿辰阁臣力解得免寻告归起巡长芦盐政既还朝适帝以军政故大黜两京言官从吾亦削籍犹以前疏故也从吾生而纯懿长志濂洛之学罢官归造诣益邃家居二十五年光宗践阼起尚宝卿进太仆少卿并以兄丧未赴俄改大理天启二年擢左佥都御史甫两月进左副都御史与邹元标共建首善书院集同志讲学其中给事中朱童蒙疏诋之从吾再疏引归四年召拜工部尚书连疏力辞明年秋魏忠贤党张讷疏诋从吾遂削籍卒崇祯初赠太子太保谥恭定学者称少墟先生　　冯应京
按明外史冯应京传应京字可大盱眙人万历二十年进士为户部主事督蓟镇军储以廉干闻寻改兵部进员外郎二十八年擢湖广佥事分巡武昌汉阳黄州三府绳贪墨摧奸豪风采大着税监陈奉恣横应京以法裁之明年抗疏列其九大罪奉亦诬奏应京挠命凌敕使帝怒逮应京缇骑扺武昌民知应京获重谴相率围奉廨奉窘逃匿楚王府遂执其爪牙六人投之江并伤缇骑应京囚服坐槛车晓以大义乃稍稍解散三郡父老诣阙诉冤帝不省系应京诏狱拷讯久之不释应京乃于狱中着书昕夕无倦三十二年九月星变修省廷臣请释系囚于是应京获释应京志操卓荦学求有用不事空言为淮西士人之冠出狱三年卒天启初赠太常少卿谥恭节　　冯有经按畿辅通志有经顺天人万历己丑进士以右中允充东宫讲读官一日进拜皇太子偶不为起立有经奏曰臣承乏春宫辅导无状致殿下失起立之礼敢请其罪光宗改容谢之有经事母甚孝立身谨饬以孝义称　　冯盛明
按畿辅通志盛明涿州人万历己丑进士授扶沟令调莱芜升大理评事历升开封府知府设计擒睢阳剧盗不遗一矢总河疏荐升淮徐兵副使治河功成三十年无河患转潼关兵参政累迁河南左布政使巡抚矫诏勤王盛明不从被劾刑部尚书黄克缵弃官代理诬乃白卒赠奉政大夫　　冯起震
按益都县志起震字青方岁贡不仕太常少卿可宾父也少负异资淹贯经史兼善画竹自与可后数百年所希觏也董思白邢子愿诸名公咸器重之　　冯奕垣按广东通志奕垣字弱璧南海人万历辛丑进士选庶吉士未几补监察御史巡视西城权豪敛戢丙午巡按贵州黜贪奖廉百司肃清按部抵铜仁四面俱红苗窟穴向无藩篱奕垣捐锾千三百缗城之以积劳病卒叙功赠光禄寺少卿　　冯元鉴
按浙江通志元鉴字鉴之嘉善人少有文名试辄高等万历庚子举于乡为人潇洒脱尘能诗尤精书法就教五载升涪州刺史公移促赴元鉴草诗一首辞之闭户读书人罕识其面　　冯一第
按明诗选小传一第字公长沙人天启丁卯举人殉节有贲阁吟谱　　冯元扬
按明外史冯元飙传元飙兄元扬字尔廖举崇祯元年进士授都水主事乞假归起礼部主事进员外郎郎中迁苏松兵备参议太仓人陆文声讦其乡人张溥张采倡复社乱天下巡按倪元珙以属元扬元扬盛称溥等元珙据以入告而温体仁庇文声两人并获谴元扬谪山东盐运司判官济南被兵摄济宁兵备事十四年迁天津兵备副使十月擢右佥都御史巡抚天津兼督辽饷以衰老乞休代未至而京师陷元扬乃由海道&#归阅六月卒　　冯元飙
按明外史冯元飙传元飙字尔弢慈溪人与兄元扬并有文名天启二年第进士历知澄海揭阳崇祯四年征授户科给事中迁刑科左给事中擢太常少卿屡迁南京太仆寺卿通政使召拜兵部右侍郎转左十六年五月为尚书帝倚之甚至元飙顾不能有所为河南湖广地尽陷关宁又日告警元飙规自脱其年八月遂称病乞休福王时卒　　冯嘉言
按明诗选小传嘉言字国华慈溪诸生有十菊山人诗集　　冯绳祖　冯继祖
按浙江通志绳祖字武甫号琴山继祖字起甫皆运使学易孙赠侍郎元鼎子元鼎性至孝少有文名三十而卒运使伤之亦亡时绳祖甫十岁继祖甫七岁奉母陈淑人教皆力学能诗文已而继祖亦卒绳祖抚其遗孤笃于己子性慷慨不善谋生晚年不得志纵饮长歌虽爨烟屡断不顾也所著有窥园草琴山杂&#元鼎所著有缶鸣编陈淑人有绣佛斋草继祖以子贵亦赠侍郎所著有寒吟录人谓冯氏世有文名云　　冯维
按常德府志维字文纲武陵人进士授刑部主事历升郎中决狱勤慎升广西布政司参议转参政皆以公平致誉焉　　冯世廉
按当阳县志世廉字淡如以岁荐任浙江仁和县丞明敏过人疑狱一谳立决甫一载即乞休优游林下二十年卒　　冯霄
按黄陂县志霄性简重令鄢陵开双泊河有功以最绩闻上嘉之　　冯天彭
按黄陂县志天彭笃人伦修子职菽水承欢竭力无缺父病割股上台屡奖之　　冯天禄
按江夏县志天禄为冯炳养子事父孝父病天禄问人曰人言割股愈疾然否人曰不然孝所感耳天禄即焚香告天割胁饲之病稍愈乡人多称冯孝子　　冯舜臣按襄阳府志舜臣字五余以选贡授宜黄知县称经术循吏士民戴之负才性不欲善事上官遂拂衣归以诗文重于郡邑　　冯云路
按明外史冯云路传云路字渐卿黄冈人好学励行年三十即弃诸生从贺逢圣讲学遂寓居武昌着书数百卷崇祯三年巡按林铭球荐其贤并上所著书不用及贼将渡江云路贻书逢圣曰在内以宁湖为止水在外以汉江为汨罗宁湖者云路谈经处也城既陷乘桴入宁湖贼遣使来聘追呼曰我主以高爵待贤人公何远遁遥应曰我平生止读忠孝书未尝读降贼书也遂投湖死年四十有六从游诸生汪延陛亦死焉　　冯凤雏
按明外史张振德传遵义推官冯凤雏挺身御贼被创死　　冯泽
按畿辅通志泽蠡县人明末城破死之
　　冯运泰
按山西通志运泰字来吉汾阳人生员时闯贼将渡河运泰以固圉为己任拉同侪日夜为城守计贼谍以运泰不倡迎方薄城即使缚运泰以见运泰闻之遂投井死　　冯守礼
子摅奇
　拱奇

按山西通志守礼字约中猗氏人初诞时囧卿刘白塘梦冯氏门有正气扁异之谓其父曰此子必树非常以侄女妻之授平定学正丁忧起补莒州学正升莱芜知县城陷自杀二子摅奇拱奇亦自杀巡按余日新题请血荫　　冯复忠
按陕西通志复忠陇州庠生崇祯八年巨寇李自成等陷城复忠不屈死　　冯继功
按延平府志继功永安人精堪舆禽遁明末山寇窃发功临卒作谶语云木&#空有毁火豕定无遗丁亥城陷人皆谓其言之验有手辑遁甲诸书藏于家　　冯师孔按通州志师孔河南人崇祯进士任通州兵备道时羽檄告警师孔巡察严密奸民悍卒犯者立置诸法城赖以安升陕西巡抚遇流寇之难以死殉焉　　冯运隆按滦州志运隆字翊明由贡士任河间司训壬午守陴力战城陷死节　　冯祯
按陕西通志祯榆林人奉命征剿流贼身先士卒攻战而死事闻敕封洛南伯建祠于河南春秋致祭
　冯姓部艺文
　　冯氏族谱序　　　　　　　明冯从吾冯从吾曰夫国有史夫家有谱古人家谱之作盖自亲亲一念生也后世&#为文具失作者意矣吾族故无谱先君尝有志而殁余欲成先志而未敢自专乃谋之伯兄敬吾兄曰子其任之呜呼余尝读苏氏谱叹世人贱而后贵者耻言其先为之咨嗟太息者久之夫为人父祖者孰不愿子孙贵显以光大厥阀比子孙贵显矣反耻言其先如此则为人父祖者又奚愿有此子孙哉则不孝莫大乎是世之作谱者率多僭托远冑夸耀失实此其心亦毋乃耻言其先意欤谱如画工写真要之取其肖而止令后世子孙以是仿佛先人云耳不问文也从吾何敢以不文不勉成先君之志夫叙事必有所由从作例义第一合族辩世溯流于源谱之大者作世系第二然名行不可无纪也有可传则传之用以发扬幽光作世传第三国史纪外戚夫家岂有异焉作外传第四述往昭来用垂观省之义又安可无训也作谱训第五凡五篇
　冯姓部纪事
汉书冯奉世传奉世子野王立成帝立野王出为上郡太守立出为五原属国都尉数年迁五原太守徙上郡立居职公廉治行略与野王相似吏民嘉美野王立相代为太守歌之曰大冯君小冯君兄弟继踵相因循聪明贤知惠吏民政如鲁卫德化钧周公康叔犹二君晋书苻坚载记苻融为司隶校尉京兆人董丰游学三年而返过宿妻家是夜妻为贼所杀妻兄疑丰杀之送丰有司丰不堪楚掠诬引杀妻融察而异之问曰汝行往还颇有怪异及卜筮不丰曰初将发夜梦乘马南渡水反而北渡复自北而南马停水中鞭策不去俯而视之见两日在于水下马左白而湿右黑而燥寤而心悸窃以为不祥还之夜复梦如初问之筮者筮者云忧狱讼远三枕避三沐既至妻为具沐夜授丰枕丰记筮者之言皆不从之妻乃自沐枕枕而寝融曰吾知之矣周易坎为水马为离梦乘马南渡旋北而南者从坎之离三爻同变变而成离离为中女坎为中男两日二夫之象坎为执法吏吏诘其夫妇人被流血而死坎二阴一阳离二阳一阴相乘易位离下坎上既济文王遇之囚羑里有礼而生无礼而死马左而湿湿水也左水右马冯字也两日昌字也其冯昌杀之乎于是推检获昌而诘之昌具首服曰本与其妻谋杀董丰期以新沐枕枕为验是以误中妇人唐书高力士传力士冯盎曾孙也圣历初岭南讨击使李千里上二阉儿曰金刚曰力士武后以其强悟敕给事左右坐累逐出之中人高延福养为子故冒其姓冯宿传宿弟定与宿齐名人方汉二冯
明外史冯元飙传元飙与兄元扬并有文名并好结纳一时翕然称二冯故与冯铨通谱谊周延儒欲以赈饥为铨功惮众议元飙令引吴甡入阁助之
　洪姓部汇考
宋史
　　洪拟传
洪拟镇江丹阳人本弘姓其先有名璆者尝为中书令避南唐讳改今姓后复避宣祖庙讳遂因之郑樵通志　　以国为氏
夏商
以前国

洪氏本共氏因避仇改为洪豫章有弘氏因避宋朝讳亦改为洪　　同名异实
洪氏有二共氏改为洪氏又豫章弘氏避唐明皇讳改为洪与前
说互异

王应麟姓氏急就篇
　　洪氏
洪氏共工氏之后本曰共后推本水德之绪加水于左廖用贤尚友录
　　洪姓
洪炖煌角音共工之后避仇改为洪又望出宣城豫章

　洪姓部列传
　　后汉
　　洪矩
按万姓统谱矩三国宣城人庐江太守
　　唐
　　洪子舆
按万姓统谱子舆睿宗时为侍御史姜晦时为中丞讽子舆劾韦安石子舆不从　　洪察
按万姓统谱察本姓弘氏居常州改姓洪
</div>
    <div class="pagination">
<a href="氏族典卷诸姓部_page7.html">上一页</a><span>...</span><a href="氏族典卷诸姓部_page3.html">3</a><a href="氏族典卷诸姓部_page4.html">4</a><a href="氏族典卷诸姓部_page5.html">5</a><a href="氏族典卷诸姓部_page6.html">6</a><a href="氏族典卷诸姓部_page7.html">7</a><span class="current-page">8</span><a href="氏族典卷诸姓部_page9.html">9</a><a href="氏族典卷诸姓部_page10.html">10</a><a href="氏族典卷诸姓部_page11.html">11</a><a href="氏族典卷诸姓部_page12.html">12</a><a href="氏族典卷诸姓部_page13.html">13</a><span>...</span><a href="氏族典卷诸姓部_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
