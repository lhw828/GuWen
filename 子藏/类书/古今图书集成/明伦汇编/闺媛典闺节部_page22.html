<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 22 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 22 页/共 268 页</h1>
    <div class="content">按河南府志许氏陕州太学生赵应奇妻年二十四夫亡事继姑以孝闻育幼子成立历艰辛四十年贞节弥坚奉诏旌表　　宋方妻申氏
按河南府志申氏陕州宋方妻方客死鲁山申年三十攻苦力作抚孤成立伯让为纳媳生孙佳士媳寻丧复抚孙补郡庠生先后拮据数十余年以寿终　　卫良心妻崔氏按河南府志崔氏郡学生卫良心妻年二十夫亡孀居茹苦四十五年抚孤力学食饩于庠　　刘安妻陈氏
按河南府志陈氏孟津民刘安妻年二十三夫亡守节五十年成化间奉诏旌表　　董安妻王氏
按河南府志王氏陕州董安妻安亡氏年二十一守节六十余年至八十四岁终　　杨铎妻阎氏
按河南府志阎氏陕州杨铎妻铎少为诸生疾将革谓阎曰我名不立而早夭含恨入地矣幸有二子兰庄汝其育而教之阎诺遂守节育子终身不二　　张腾霄妻宋氏按河南府志宋氏陕州庠生张腾霄妻霄亡宋年二十五子而讷甫七龄家无立锥纺绩为生历四十余年讷从名师学食饩于庠有司旌表　　谭贡妻郭氏
按河南府志郭氏谭贡妻贡早亡郭年二十抚遗孤死守其母迎养于家纫针操杼以终其身　　王以恬妻赵氏
按河南府志赵氏陕州王以恬妻夫亡赵年二十一舅姑垂老二子方呱呱戚党以年少讽嫁泣曰我非难死惟老幼无托是患卒躬纺绩终事舅姑训二子成立有司奉恩诏署其门　　胡绍先妻李氏
按河南府志李氏指挥胡绍先妻陕州人年二十六丧夫守节五十余年抚育孤子不坠家声子为官奏最诏封太淑人　　刘应甲妻王氏
按河南府志王氏廪生刘应甲妻年二十甲亡遗幼女三俱抚育适人阃范严肃有敬姜风茹苦四十余年直指旌表　　李民乐妻彭氏
按河南府志彭氏陕州诸生李民乐妻年二十七丧夫二孤皆幼氏艰辛教育长并入庠州守旌表　　王试妻尚氏赵
氏附

按河南府志尚氏诸生王试妻陕州人年十九夫亡氏方孕哀毁奉舅姑甚谨及生男毓秀仰事俯育不厌糟糠二十余年娶媳赵氏生三子毓秀亡赵守节抚子如姑州守表其门　　王顺干妻辛氏
按河南府志辛氏陕州王顺干妻年二十七夫亡子用谋甫二岁辛饮食不进数日欲殉夫邻妇百端劝解遂毁容抚子终身不二　　申命妻孙氏
按河南府志孙氏陕州申命妻适命甫期年命亡遗腹生子又殇氏绩纺终其身有司给粟布旌表　　李文妻赵氏按河南府志赵氏弘农李文妻文亡家甚窘遗子二俱襁褓赵艰辛鞠育终其身以节闻　　谷整妻段氏
按南阳府志段氏谷整妻夫亡子秀方六岁氏抚孤成立苦节四十余年　　宋宣妻段氏
按南阳府志段氏宋宣妻年二十四夫亡遗孤鉴四岁氏日抱哭于墓教子耕读以节终身　　段介妻李氏
按南阳府志李氏段介妻夫早亡氏苦节自誓贫无怨言　　吴河妻张氏
按南阳府志张氏吴河妻年二十三夫亡守节六十余年年八十四卒　　党明妻韩氏
按南阳府志韩氏党明妻早寡教子子文由贡士为景州学正　　韩节妻李氏
按南阳府志李氏韩节妻年二十四夫亡子幼守节五十余年　　任弘毅妻权氏
按南阳府志权氏任弘毅妻年十八夫亡孝事舅姑守节四十余年卒　　吴惟说妻韩氏
按南阳府志韩氏诸生吴惟说妻夫亡氏年二十六孝事舅姑抚三岁孤儿成立苦节七十年寿九十六终　　梁姓妻李氏
按南阳府志李氏裕州人年十七适同州梁姓越九年夫亡氏忍死抚孤负薪供爨力贫教二子成立年九十七卒　　吴作砺妻王氏
按南阳府志王氏诸生吴作砺妻年二十八夫亡遗孤在抱氏安贫抚育守节三十年卒　　薛一儒妻曹氏
按南阳府志曹氏薛一儒妻夫没氏年二十三守节终身年七十七卒　　王畿继妻王氏
按南阳府志王氏王畿继妻年二十六夫亡抚八岁子旌守节终身年八十四卒　　张清妻赵氏
按南阳府志赵氏张清妻年二十六夫亡抚周岁遗孤守节终身年逾八十卒　　郑清妻徐氏
按南阳府志徐氏郑清妻年二十三夫亡遗腹生子守节抚孤四十余年卒　　黄镇妻刘氏
按南阳府志刘氏黄镇妻年二十九夫死遗孤幼舅姑欲夺其志氏以刀截发誓不他适以寿终　　胡江妻封氏
按南阳府志封氏胡江妻年二十二夫亡遗腹数月屡以死殉舅姑苦劝止之及生子抚之成立守节四十年　　王经妻李氏
按南阳府志李氏诸生王经妻年二十九夫亡守节终身　　刘瓘妻邢氏
按南阳府志邢氏刘瓘妻夫亡氏年二十一力贫守节终身无异　　陈诗妻孙氏
按南阳府志孙氏太学生陈诗妻年二十七夫没屏息不出庭户守节三十年终　　李穆妻谢氏
按南阳府志谢氏李穆妻夫死无子矢志守节继夫侄茂林承祧邑令旌表　　王可赠妻李氏
按南阳府志李氏举人王可赠妻年二十二夫亡守节五十四年卒　　杜梓妻袁氏
按南阳府志袁氏诸生杜梓妻夫亡守节教子成立　　陈守仕妻杜氏按南阳府志杜氏陈守仕妻夫亡家赤贫氏以纺绩营生教二子各执业季子生玉书为邑庠生氏年九十八无疾而逝　　朱鼎隆妻袁氏
按南阳府志袁氏诸生朱鼎隆妻年二十三夫亡遗子三岁氏纺绩抚孤以寿终　　范英妻马氏
按南阳府志马氏范英妻夫亡氏年十九家人怜其少劝更适氏誓不二天年逾八十卒　　邢钊妻曹氏
按南阳府志曹氏邢钊妻年二十夫亡遗孤在抱氏忍死抚孤守节六十余年终　　张佩妻卢氏
吕
氏附

按济南府志卢氏齐东人张佩妻从夫军于京生子二岁夫亡年未二十携子扶柩归葬纺绩事姑子长娶妇吕年十九亦寡姑妇俱守志不移成化间旌表　　郑&#妻徐氏按兖州府志徐氏郑&#妻峄县人年二十七而寡子臻始周岁守志五十余年卒臻庐墓终丧诏表其门　　魏琦妻杨氏按兖州府志杨氏魏琦妻金乡人适魏三年生子九日夫没氏孝养舅姑矢志靡他成化十六年旌表　　刘实妻张氏按兖州府志张氏刘实妻东平人年十七归刘三日夫亡守节终老成化四年奉诏旌之　　丁大妻靳氏
按兖州府志靳氏丁大妻东平人年二十余夫亡守节终身成化中奉诏旌表　　滑政妻张氏
按兖州府志张氏东平人滑政妻年十九而寡矢志守节至八十余岁成化元年奉诏旌表　　戚伯通妻宋氏
按兖州府志宋氏戚伯通妻东平名家女年十八而寡教育二子守节终身　　二许氏
按兖州府志二许氏滕县人训导许纶女也长为诸生萧廷采妻生一子而寡年二十有六次为邑人刘启明妻生一女而寡年二十有四守志各数十年终　　杜永佑妻徐氏按兖州府志徐氏济宁解元徐崇德女杜永佑妻也夫亡氏年十九一子未周誓以死守抚儿成立年八十卒　　黄希曾妻邢氏
按兖州府志邢氏滕县人年二十四夫亡子芬甫四岁舅姑欲更嫁之氏藏刀于枕曰儿不须乳也若再强我我自刎耳遂止守志五十余年　　孙粲妻刘氏
按兖州府志刘氏滕县人诸生启南女归孙粲三年而寡誓不他适守志三十余年　　吴鹗荐妻刘氏
按兖州府志刘氏吴鹗荐妻滕县人年二十一夫亡遗一子甫三岁刘抚养之逾年子殇刘亦几死守节四十余年　　刘璘妻李氏
按兖州府志李氏刘璘妻金乡人年二十而寡守节抚孤寿至九十余成化十六年奏闻旌表　　毛信妻张氏
按青州府志张氏毛信妻蒙阴人年二十夫亡无子哀毁几绝誓不再适年九十终成化七年旌表　　杨芳妻孙氏按登州府志孙氏莱阳举人杨芳妻夫亡抚遗孤守节终身成化十年旌表　　潘桂妻丛氏
按登州府志丛氏宁海太学生潘桂妻夫亡氏欲自缢以姑失目无依忍死侍养守节五十四年　　刘连妻黄氏
按登州府志黄氏刘连妻宁海人夫亡守节终身　　梁默妻林氏按登州府志林氏宁海诸生梁默妻夫亡矢志不二守节终身　　刘崇妻王氏
按登州府志王氏宁海刘崇妻夫亡矢志不二忍死事姑守节终身　　宋子荣妻姜氏
按登州府志姜氏蓬莱人宋子荣妻夫亡守节终身成化二年旌表　　卫琮妻叶氏
按登州府志叶氏蓬莱卫琮妻夫亡矢志不二守节终身　　吴钦妻王氏
按登州府志王氏吴钦妻钦亡子国卿甫九月氏苦节抚之成人　　许震妻王氏
按登州府志王氏蓬莱人指挥许震妻震亡遗子玺甚幼族人谋害之王谨守携抱不假手于人一夕族人堕垣裂腹而毙人皆称快　　吴钰妻张氏
按登州府志张氏吴钰妻蓬莱人钰亡毁容苦节事衰姑孝及没葬祭成礼抚孤成立季子国相登进士　　陈鼎继室王氏按登州府志王氏府尹陈鼎继室蓬莱人年十五归鼎前室有子五人氏抚育备至鼎擢应天府尹而没氏年十九冰蘗自茹七十年如一日后受子其学一品封媳孙氏孀居五十余年与氏并埒　　张昂继室陈氏
按登州府志陈氏蓬莱人张昂继室昂没前妻刘氏子翱甫十岁嗣子翘九岁翊六岁诩二岁氏破镜自誓杜门三十年家人不见其面诩登进士第氏年八十余终　　许鉴后妻王氏
陈
氏附

按登州府志王氏许鉴后妻蓬莱人鉴前妻子早丧妇陈氏守节不嫁寻鉴前妻没再娶王氏一岁鉴病革遗命必改嫁王及妇陈二寡并誓不从越数年陈氏子大经亦夭大经妻乔氏号恸呕血死王陈守节终身　　方宝继室周氏
按登州府志周氏蓬莱贡士方宝继室事姑至孝宝亡子幼氏苦节教子守志终身　　孙辉妻王氏
按登州府志王氏蓬莱人指挥孙辉妻夫亡氏年二十六守节三十余年　　王麒妻张氏
按登州府志张氏王麒妻宁海人夫为靖海令没遗子轩甫三岁氏抚孤守节教轩读书登进士成化十四年旌表　　曲江妻潘氏
按登州府志潘氏宁海诸生曲江妻夫亡氏年二十一遗孤有诚甫一岁矢志抚孤守节三十年终　　史镛妻赵氏按登州府志赵氏莱阳史镛妻夫亡守节终身成化十四年旌表　　李桢妻苗氏
按登州府志苗氏指挥李桢妻宁海人夫亡家贫纺绩事继祖姑抚孤守节训子中武举以寿终　　齐景才妻焦氏
按山西通志焦氏齐景才妻夫亡年二十四抚育幼子苦节不渝成化六年旌表　　高清妻王氏
按山西通志王氏前卫高清妻夫亡姑病目失明氏以舌舐之目复明翁姑没形貌销毁昼夜号泣闻者悲之　　乔恒妻张氏
按山西通志张氏前卫乔恒妻夫亡氏年二十三誓不二志孝翁姑抚四子皆克有成年六十三卒　　张亨妻刘氏按山西通志刘氏张亨妻年二十二夫亡子皆幼氏事翁姑抚孤成立历辛苦三十六年卒　　傅江妻常氏
按山西通志常氏生员傅江妻年二十七夫亡守遗腹子锦成立孀居三十四年卒　　仲海妻董氏
按山西通志董氏卫军仲海妻家贫事翁姑孝海亡三子俱幼氏年二十余操井臼攻女红养老抚孤各得其所长子能承役有智谋以功升指挥　　李纲妻王氏
按山西通志王氏李纲妻夫亡氏年二十一守遗腹子贞信勤纺绩终身成化元年旌表　　乐俊妻王氏
按山西通志王氏乐俊妻少寡守志抚子成立成化元年旌表　　韩干妻曹氏
按山西通志曹氏韩干妻夫亡氏年二十一翁垂老子嵩周岁氏事翁尽孝没以礼葬训子成立成化三年旌表　　马进成妻宋氏
按山西通志宋氏马进成妻夫亡氏年二十五苦志抚孤之死无二年七十二卒有司申请旌之　　邹天福妻戴氏
按山西通志戴氏邹天福妻夫亡氏年二十七子永尚幼氏苦节训永成立孀居四十余年　　张聪妻霍氏
按山西通志霍氏张聪妻夫亡氏年二十子云在抱氏矢志不二教云成立孀居五十余年年七十三卒　　李韶妻祁氏按山西通志祁氏李韶妻夫亡氏年二十三翁姑欲嫁之不从苦节终身成化七年旌表　　王子章妻李氏
按山西通志李氏王子章妻夫亡矢志自守遭兵乱保全七岁子于颠连之际备历艰苦四十余年晚节尢固成化七年旌表　　邵深妻氏
按山西通志氏邵深妻年二十四夫亡攻织甘淡薄持己端洁邑巨室有鳏男闻其贤固求之不动及卒墓产紫芝二本成化七年旌表　　邢琰妻李氏
按山西通志李氏邢琰妻夫亡贫苦无依亲党劝之嫁氏曰有姑在孰与养竭力奉姑矢志无他人亦无敢复言年七十八卒成化七年旌表　　陈凤妻李氏
按山西通志李氏陈凤妻少寡家贫矢志不二朝夕纺绩自给抚子成立官汉阴县令成化七年县令上闻旌表　　李经邦继妻王氏
按山西通志王氏李经邦继妻夫亡氏年十七抚前妻子成立娶妇中殂又抚孙五十年始终如一有司旌表　　和宪妻苏氏
按山西通志苏氏和宪妻夫亡氏年二十二子铭甫周岁甘贫苦节始终如一成化间旌表　　李辨妻梁氏
按山西通志梁氏李辨妻夫亡子颐方八月家贫以纺绩供颐读书登成化乙酉乡榜奏闻旌表　　任健妻温氏
按山西通志温氏任健妻夫亡家极贫织抚二子俱成名孀居五十年旌表　　梁士豪妻田氏
按山西通志田氏梁士豪妻夫亡守节纺织教子为诸生孀居二十年有司旌表　　王胡妻郝氏
按山西通志郝氏王胡妻夫亡事姑尽孝苦守终身有司旌表　　刘达妻李氏
按山西通志李氏训导刘达妻夫亡家无所畜惟事纺绩以养姑抚幼富民某慕其姿求为室姑许之氏知势不能已潜以刀截其左耳事遂寝年七十卒　　仝璘妻尉氏按山西通志尉氏同璘妻年二十夫亡成化二年岁凶人相食氏饥馁濒死执节愈坚夏邑富民求娶伯兄允之氏断发以死誓终不能夺邑令闻之给&#
　闺节部列传十九
　　明十四
　　梁松妻曹氏
按四川总志曹氏太学生梁松妻江津人成化中松亡氏年三十既葬夫抚兄子显用矢志不二以寿终　　冉应海妻隆氏按四川总志隆氏万县人年十八归冉应海二年生子未弥月而夫亡氏誓不再嫁孝姑慈幼始终一节有司上其事旌表　　张启宗妻王氏
按四川总志王氏巴县人张启宗妻年十八适启宗二十夫亡孝姑守节年六十而终事闻旌表　　李应阳妻杨氏
按四川总志杨氏芦山人李应阳妻年十八夫亡遗腹生子郁守之终身学使旌表　　黄裳妻谌氏
按四川总志谌氏茂州人黄裳妻正统中裳以进士任行人殁无子氏年二十四守节二十八年成化间有司以闻诏旌表　　余祥妻张氏
</div>
    <div class="pagination">
<a href="闺媛典闺节部_page21.html">上一页</a><span>...</span><a href="闺媛典闺节部_page17.html">17</a><a href="闺媛典闺节部_page18.html">18</a><a href="闺媛典闺节部_page19.html">19</a><a href="闺媛典闺节部_page20.html">20</a><a href="闺媛典闺节部_page21.html">21</a><span class="current-page">22</span><a href="闺媛典闺节部_page23.html">23</a><a href="闺媛典闺节部_page24.html">24</a><a href="闺媛典闺节部_page25.html">25</a><a href="闺媛典闺节部_page26.html">26</a><a href="闺媛典闺节部_page27.html">27</a><span>...</span><a href="闺媛典闺节部_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
