<!DOCTYPE html>
<html>
 <head>
  <meta charset="utf-8"/>
  <title>
   官常典勋爵部 - 第 5 页/共 46 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   官常典勋爵部 - 第 5 页/共 46 页
  </h1>
  <div class="content">
   注
师古曰言其爵位上通天子
皆秦制以赏功劳彻侯金印紫绶避武帝讳曰通侯或曰列侯改所食国令长名相又有家丞门大夫庶子按杜氏通典汉初论功封列侯者凡百四十有三人注
萧何为冠
外戚与定天下&amp;#者二人凡列侯金印紫绶大者食县小者食乡亭得臣其所食吏民凡皇帝之女为公主皆列侯尚之
注
国制王姬下嫁于诸侯以同姓诸侯主之公者　诸侯之尊称故为之公主后汉荀爽上疏曰汉承　秦法设尚主之仪以妻制夫以卑临尊者宜改尚　主之制以称乾坤之位列侯国有相

注
改所食国令长为之汉初侯王有丞相兼有相　国按史周勃破燕王卢绾得相国一人丞相二人　景帝省之高帝二年以张良为成信侯韩太尉信为韩王按汉书高祖本纪初项梁立韩后公子成为韩王张良为韩司徒羽以良从汉王韩王成又无功故不遣就国与俱至彭城杀之及闻汉王并关中而齐梁畔之羽大怒乃以故吴令郑昌为韩王距汉二年冬十月张良自韩间行归汉汉王以为成信侯使韩太尉韩信击韩韩王郑昌降十一月立韩太尉信为韩王高帝四年立张耳为赵王韩信为齐王黥布为淮南王封侯公为平国君按汉书高祖本纪四年冬十一月汉立张耳为赵王韩信已破齐使人言曰齐边楚权轻不为假王恐不能安齐汉王怒欲攻之张良曰不如因而立之使自为守春二月遣张良操印立韩信为齐王秋七月立黥布为淮南王八月汉遣陆贾说项羽请太公羽弗听汉复使侯公说羽羽乃与汉约中分天下割鸿沟以西为汉以东为楚九月归太公吕后军皆称万岁乃封侯公为平国君　按韩信传韩信平齐使人言汉王曰齐夸诈多变反复之国南边楚不为假王以镇之其势不定今权轻不足以安之臣请自立为假王当是时楚方急围汉王于荥阳使者至发书汉王大怒骂曰吾困于此旦暮望而来佐我乃欲自立为王张良陈平伏后蹑汉王足因跗耳语曰汉方不利宁能禁信之自王乎不如因立善遇之使自为守不然变生汉王亦悟因复骂曰大丈夫定诸侯即为真王耳何以假为遣张良立信为齐王征其兵使击楚项王恐　按张耳传陈余袭常山王耳耳败走谒汉王汉王厚遇之四年夏立耳为赵王五年秋耳薨谥曰景王子敖嗣立　按黥布传四年秋七月立布为淮南王十一年布反番阳人杀布兹乡按异姓诸侯王表五年十二月乙丑耳薨子敖嗣为王（按本纪五年正月诸侯上疏请上皇帝号乃赵王张敖高祖时以十月为岁首则年表所纪是而耳传五年秋耳薨恐&amp;#）
高帝五年封项伯等四人为列侯赐姓刘氏更封韩信为楚王封彭越为梁王立吴芮为长沙王亡诸为闽粤王赐有功军吏爵拜娄敬为奉春君封卢绾为燕王按汉书高祖本纪五年冬十二月灌婴追斩羽东城楚地悉定封项伯等四人为列侯赐姓刘氏春正月下令曰楚地已定义帝无后欲存恤楚众以定其主齐王信习楚风俗更立为楚王王淮北都下邳魏相国建城侯彭越勤劳魏民卑下士卒常以少击众数破楚军其以魏故地王之号曰梁王都定陶二月甲午汉王即皇帝位诏曰故衡山王吴芮与子二人兄子一人从百粤之兵以佐诸侯诛暴秦有大功诸侯立以为王项羽侵夺其地谓之番君其以长沙豫章象郡桂林南海立番君芮为长沙王又曰故粤王亡诸世奉粤祀秦侵夺其地使其社稷不得血食诸侯伐秦亡诸身帅闽中兵以佐灭秦项羽废而弗立今以为闽粤王王闽中地勿使失职帝乃西都洛阳夏五月兵皆罢归家诏曰诸侯子在关中者复之十二岁其归者半之民前或相聚保山泽不书名数今天下已定令各归其县复故爵田宅吏以文法教训辨告勿笞辱民以饥饿自卖为人奴婢者皆免为庶人军吏卒会赦其亡罪而亡爵及不满大夫者皆赐爵为大夫故大夫以上赐爵各一级其七大夫以上皆令食邑非七大夫以下皆复其身及户勿事又曰七大夫公乘以上皆高爵也诸侯子及从军归者甚多高爵吾数诏吏先与田宅及所当求于吏者亟与爵或人君上所尊礼久立吏前曾不为决甚亡谓也异日秦民爵公大夫以上令丞与亢礼今吾于爵非轻也吏独安取此且法以有功劳行田宅今小吏未尝从军者多满而有功者顾不得背公立私守尉长吏教训甚不善其令诸吏善遇高爵称吾意且廉问有不如吾诏者以重论之戍卒娄敬求见说上曰陛下取天下与周异而都雒阳不便不如入关据秦之固上以问张良良因劝上是日车驾西都长安拜娄敬为奉春君赐姓刘氏秋七月燕王臧荼反上自将征之九月虏荼诏诸侯王视有功者立以为燕王荆王臣信等十人皆曰太尉长安侯卢绾功最多请立以为燕王高帝六年降封韩信为淮阴侯始剖符大封功臣以萧何为第一曹参等皆为通侯按汉书高祖本纪六年冬十月人告楚王信谋反上问左右左右争欲击之用陈平计乃伪游云梦十二月会诸侯于陈楚王信迎谒因执之诏曰天下既安豪杰有功者封侯新立未能尽图其功身居军九年或未习法令或以其故犯法大者死刑吾甚怜之其赦天下上还至雒阳赦韩信封为淮阴侯甲申始剖符封功臣曹参等为通侯春正月壬子以太原郡三十一县为韩国徙韩王信都晋阳上已封大功臣三十余人其余争功未得行封上居南宫从复道上见诸将往往耦语以问张良良曰陛下与此属共取天下今已为天子而所封皆故人所爱所诛皆平生雠怨今军吏计功以天下为不足用遍封而恐以过失及诛故相聚谋反耳上曰为之奈何良曰取上素所不快计群臣所共知最甚者一人先封以示群臣三月上置酒封雍齿因趣丞相急定功行封罢酒群臣皆喜曰雍齿且侯吾属亡患矣　按萧何传汉五年已杀项羽即皇帝位论功行封群臣争功岁余功不决上以萧何功最盛先封为酇侯食邑八千户功臣皆曰臣等身被坚执兵多者百余战少者数十合攻城略地大小各有差今萧何未有汗马之劳徒持文墨议论不战顾居臣等上何也上曰诸君知猎乎曰知之知猎狗乎曰知之高帝曰夫猎追杀兽者狗也而发纵指示兽处者人也今诸君徒能走得兽耳功狗也至如萧何发纵指示功人也且诸君独以身从我多者三两人今萧何举宗数十人皆随我功不可忘也群臣后皆莫敢言列侯毕已受封奏位次皆曰平阳侯曹参身被七十创攻城略地功最多宜第一上已桡功臣多封何至位次未有以复难之然心欲何第一关内侯鄂千秋时为谒者进曰群臣议皆误夫曹参虽有野战略地之功此特一时之事夫上与楚相距五岁常失军亡众跳身遁者数矣然萧何常从关中遣军补其处非上所诏令召而数万众会上乏绝者数矣夫汉与楚相守荥阳数年军无见粮萧何转漕关中给食不乏陛下虽数亡山东萧何尝全阙中待陛下此万世功也今虽亡曹参等百数何缺于汉汉得之不必待以全奈何欲以一旦之功而加万世之功哉萧何当第一曹参次之上曰善于是乃令何第一赐带剑履上殿入朝不趋上曰吾闻进贤受上赏萧何功虽高待鄂君乃得明于是因鄂千秋故所食关内侯邑二千户封为安平侯是日悉封何父母兄弟十余人皆有食邑乃益封何二千户以常繇咸阳时何送我独赢钱二也　按张良传六年封功臣良未尝有战斗功高帝曰运筹策帷幄中决胜千里外子房功也自择齐三万户良曰始臣起下邳与上会留此天以臣授陛下陛下用臣计幸而时中臣愿封留足矣不敢当三万户乃封张良为留侯与萧何等俱封上已封大功臣二十余人其余日夜争功而不决未得行封上居雒阳南宫从复道望见诸将往往数人偶语上曰此何语良曰陛下不知乎此谋反耳上曰天下属安定何故而反良曰陛下起布衣与此属取天下今陛下已为天子而所封皆萧曹故人所亲爱而所诛者皆平生仇怨今军吏计功天下不足以遍封此属畏陛下不能尽封又恐见疑过失及诛故相聚而谋反耳上乃忧曰为将奈何良曰上平生所憎群臣所共知谁最甚者上曰雍齿与我有故怨数尝窘辱我我欲杀之为功多不忍良曰今急先封雍齿以示群臣群臣见雍齿先封则人人自坚矣于是上乃置酒封雍齿为什方侯而急趣丞相御史定功行封群臣罢酒皆喜曰雍齿且侯我属无患矣　按功臣表曹参以中涓从起沛至霸上侯以将军入汉以假左丞相定魏齐十二月以右丞相封为平阳侯食邑万六百户十二年薨谥懿侯子窋嗣注
师古曰中涓亲近之臣若谒者舍人之类也涓　洁也主居中扫洁也孟康曰曹参位第二而表在　首萧何位第一而表在十三表以封前后故也靳歙以中涓从起宛胊入汉以骑都尉定三秦击项籍别定江汉十二月封为信武侯食邑五千三百户九年薨谥肃侯子亭嗣
注
师方曰歙音翕
夏侯婴以令史从降沛为太仆常奉车竟定天下及全皇太子鲁元公主十二月封为汝阴侯食邑六千九百户三十年薨谥文侯子嗣王吸以中涓从起丰至霸上为骑郎将入汉以将军击项籍十二月封为清河侯食邑二千二百户二十二年薨谥定侯子强嗣傅宽以舍人从起横阳至霸上为骑将入汉定三秦属淮阴定齐为齐丞相十二月封为阳陵侯食邑二千六百户十二年薨谥景侯子清嗣召欧以中涓从起沛至霸上为连敖入汉以骑将定燕赵得燕将军十二月封为广严侯食邑二千二百户二十三年薨子胜嗣薛欧以舍人从起丰至霸上为郎入汉以将军击项籍将锺离昧十二月封为广平侯食邑四千五百户十四年薨谥敬侯子山嗣陈濞以舍人从砀以刺客将入汉以都尉击项羽荥阳绝甬道杀追士卒十二月封为博阳侯三十年薨谥严侯子塞嗣陈婴以自定东阳为将属楚项梁为楚柱国四岁项羽死属汉定豫章浙江都渐定自为王壮息十二月封为堂邑侯食邑六百户八年薨谥安侯子禄嗣陈平以故楚都尉汉王二年初起修武为都尉以护军中尉出奇计定天下十二月封为曲逆侯食邑五千户二十四年薨谥献侯子买嗣张良以&amp;#将从起下邳以韩申都下韩入武关设策降秦王婴解上与项羽&amp;#请汉中地常为计谋正月封为留侯食邑万户十六年薨谥文成侯子不疑嗣刘缠兵初起与诸侯共击秦为楚左令尹汉王与项有隙于鸿门缠解难以破羽降汉正月封为射阳侯孝惠三年薨子雎有罪不得代
注
师古曰缠即项伯也射字或作贳者后人改也萧何以客初从入汉为丞相守蜀及关中给军食佐定诸侯为法令宗庙正月封为酇侯食邑八千户九年薨谥文终侯子禄嗣周勃以中涓从起沛至霸上为侯定三秦食邑为将军入汉定陇西击项籍守峣关定泗水东海正月封为绛侯食邑八千一百户十二年薨谥武侯子胜之嗣樊哙以舍人起沛从至霸上为侯以郎入汉定三秦为将军击项籍再益封从破燕执韩信正月封为舞阳侯食邑五千户十三年薨谥武侯子伉嗣郦商以将军从起岐攻长社以南别定汉及蜀定三秦击项籍正月封为曲周侯食邑四千八百户二十二年薨谥景侯子寄嗣灌婴以中涓从起砀至霸上为昌文君入汉定三秦食邑以将军属韩信定齐淮南及八邑杀项籍正月封为颍阴侯食邑五千户二十六年薨谥懿侯子何嗣周昌初起以职志击秦入汉出关以内史坚守敖仓以御史大夫正月封汾阴侯十年薨谥悼侯子开方嗣注
如淳曰职志官名主旗帜也师古曰志音式吏　反武虎兵初起以谒者从击秦入汉定三秦出关以将军击定诸侯正月封为梁邹侯比博阳侯食邑二千八百户十一年薨谥孝侯子最嗣董渫初起以舍人从击秦为都尉入汉定三秦出关以将军定诸侯正月封为成侯食邑二千八百户七年薨谥敬侯子赤嗣孔聚以执盾前元年从起砀以左司马入汉为将军三以都尉击项籍属韩信正月封为蓼侯三十年薨谥夷侯子臧嗣陈贺以舍人前元年从起砀以左司马入汉用都尉属韩信击项籍为将军定会稽浙江湖陵正月封为费侯二十二年薨子常嗣陈豨以特将将卒五百人前元年从起宛胊至霸上为游击将军别定代破臧荼正月封为阳夏侯十年以赵相国反自为王十二年诛周以卒从起砀以连敖入汉以长&amp;#都尉击项籍正月封为隆虑侯三十九年薨谥克侯子通嗣
注
如淳曰连敖楚官号
丁复以越将从起薛至霸上以楼烦将入汉定三秦属周吕侯破龙且彭城为大司马破项籍叶为将军忠臣正月封为阳都侯食邑七千八百户十九年薨谥敬侯子&amp;#嗣吕青以汉五年用令尹初从功比堂邑侯正月封阳信食邑一千户十年薨谥胡侯子臣嗣郭蒙以扈卫起薛属周吕侯破秦军扛里陷杨熊军曲遇入汉为城将定三秦以都尉坚守敖仓为将军破项籍正月封为东武侯邑三千户十九年薨谥贞侯子它嗣雍齿以赵将前三年从定诸侯功比平定侯三月封汁防食邑二千五百户九年薨谥肃侯子巨鹿嗣雍齿故沛豪有力与上有隙故晚从陈武以将军前元年将卒二千五百人起薛别救东阿至霸上三岁十月入汉击齐历下军临灾三月封为棘蒲侯孝文后元年薨谥刚侯子奇反诛不代朱轸以舍人前元年从起沛以队师先降翟王虏章邯三月封为都昌侯十四年薨谥严侯子率嗣严不职以舍人从起沛至霸上以骑将入汉还击项籍属丞相宁功封侯用将军击黥布三月封为武强侯二十年薨谥严侯子婴嗣合傅胡害以越户将从破秦入汉定三秦以都尉击项籍三月封为贳侯食邑六百户功比台侯二年薨谥齐侯子方山嗣摇母余以越队将从破秦入汉定三秦以都尉击项籍三月封为海阳侯食邑千七百户九月薨谥齐信侯子昭襄嗣宣虎以河南将军汉王三年降晋阳以重将破臧荼三月封为南安侯食邑九百户三十年薨谥严侯子戎嗣蔡寅以魏太仆汉王三年初从以车骑将军破龙且及彭城三月封肥如侯食邑千户二十四年薨谥敬侯子戎嗣虫达以西城户将三十七人从起砀至霸上为执金吾五年为二队将属周吕侯入汉定三秦以都尉破项籍陈下三月封为曲成侯食邑四千户以将军击燕代二十二年薨谥圉侯子捷嗣陈涓以卒前元年起砀从以二队将入汉击项籍得梁郎将处三月封为河阳侯以丞相定齐二十二年薨谥严侯子信嗣韩信初以卒从项梁梁死属项羽为郎中至咸阳亡从入汉为连敖票客萧何言信为大将军别定魏赵为齐王徙楚坐擅发兵废为淮阴侯十一年坐谋反诛
注
师古曰高纪及信传并云为治粟都尉而此云　票客参错不同或者以其票疾而宾客礼之故云　票客也耏跖以门尉前元年初起砀至霸上为定武君入汉还定三秦为都尉击项羽功封芒侯三年薨子昭嗣阎泽赤以执盾初起从入汉为河上守迁为殷相击项籍功比平定侯四月封敬市史记
作故市
食邑千户三
年薨子无害嗣戎赐以连敖从起薛以三队将入汉定三秦以都尉破项籍军为将军六月封为柳丘侯食邑八千户十八年薨谥齐侯子安国嗣周止以舍人从起沛以郎中入汉为周信侯定三秦以为骑郎将破项籍东城六月封为魏其侯食邑千户十八年薨谥严侯子简嗣缯贺以执盾汉王三年初起从晋阳以连敖击项籍汉王败走贺击楚追骑以故不得进汉王顾谓贺祁王战彭城斩项籍争恶绝延壁六月封为祁侯食邑千四百户二十三年薨谥谷侯子胡嗣
注
师古曰谓之祁王盖嘉其功故宠号之许以为　王也争恶谓争恶地延壁壁垒之名也工师喜初以舍人从击破秦以郎中入汉以将军定诸侯守雒阳六月封为平侯食邑千二百户六年薨谥悼侯子奴嗣奚涓以舍人从起沛至咸阳为郎入汉以将军定诸侯功比舞阳侯封鲁食邑四千八百户六年薨涓无子封母底为重平侯十九年薨尹恢初以谒者从入汉以将军击定诸侯以右丞相备守淮阳功比厌次侯封城父食邑二千户九年薨谥严侯子开方嗣张越以骑都尉汉五年从起东垣击燕代属雍齿有功为车骑将军封为任侯高后三年有罪免户七百五十襄以执盾队史前元年从起砀破秦以治粟内史入汉以上郡守击定西魏地功封为棘丘侯高后元年有罪免户九百七十郭亭以连敖前元年从起单父以塞路入汉还定三秦属周吕侯以都尉击项籍功七月封为河陵侯二十四年薨谥顷侯子欧嗣
注
师古曰塞路者主塞要路以备敌寇也
单究初以舍人从以郎入汉定三秦以郎骑将军击诸侯功比魏其侯七月封昌武食邑九百户十三年薨谥靖信侯子如意嗣丙猜初以客从入汉定三秦破项籍比斥丘侯七月封高宛食邑千六百五户七年薨谥制侯子得嗣丁义以卒从起留以骑将入汉定三秦破项籍军荥阳为郎骑将破锺离昧军固陵七月封为宣曲侯食邑六百七十户二十二年薨谥齐侯子通嗣华毋害以越将从起留入汉定三秦击臧荼七月封为终陵侯食邑七百四十户从攻马邑及布三十五年薨谥齐侯子勃嗣刘到以舍人从起砀至霸上以二队入汉定三秦以都尉击项籍破臧荼八月封为东茅侯捕韩王信为将军益邑千户二十四年薨谥敬侯子吉嗣唐厉以舍人初从起丰以左司马入汉以亚将攻籍却敌为东部都尉破籍侯成武为汉中尉击布八月封为斥丘侯食邑千户二十年薨谥懿侯子朝嗣
注
师古曰初为成武侯后更封斥丘也
戴野以舍人从起砀用队帅入汉以都尉击籍籍死击临江属将军贾功八月封为台侯以将军击燕代二十五年薨谥定侯子午嗣王陵以自聚党定南阳汉王还击项籍以兵属从定天下八月封为安国侯食邑五千户二十一年薨谥武侯子忌嗣丁礼以中涓骑从起砀为骑将入汉定三秦为正奉侯以都尉击籍属灌婴杀龙且八月更封为乐成侯食邑千户二十六年薨谥节侯子马从嗣审食其以舍人初起侍吕后孝惠二岁十月吕后入楚食其侍从一岁封为辟阳侯二十五年为淮南王长所杀谥幽侯子平嗣周&amp;#以舍人从起沛至霸上入汉定三秦食邑池阳击项籍荥阳绝甬道从度平阴遇韩信军襄国楚汉分鸿沟以&amp;#为信战不利不敢离上八月封为蒯成侯食邑三千二百户二十七年薨谥制侯子昌嗣鄂秋以谒者汉王三年初从定诸侯举萧何有功八月因故食邑二千户封为安平侯十二年薨谥敬侯子嘉嗣张苍以客从起武阳至霸上为常山守得陈余为代相徙赵相以代相八月封为北平侯食邑千二百户五十年薨谥文侯子奉嗣陈夫乞以卒从起扛里入汉以都尉击项籍定燕封高胡侯食邑千户二十五年薨子程嗣爰类以慎将元年从起留入汉以都尉守广武功封厌次侯二十二年薨子某嗣注
师古曰慎将以谨慎为将也
按外戚恩泽侯表吕泽以客从入汉定三秦将兵下砀汉王败彭城往从之佐定天下正月封为周昌侯三年薨谥令武侯子台嗣吕释之以客从击秦汉王入汉使释之归丰卫太上皇四月封为建成侯九年薨谥康侯子则嗣高帝七年复封功臣刘它等为通侯
按汉书高祖本纪不载　按功臣表刘它以砀郡长初从功比侯十月封为平皋侯食邑五百八十户实项氏赐姓刘十年薨谥炀侯子远嗣陈胥以卒从起薛以将军入汉以右司马击项籍十月封为复阳侯食邑千户三十一年薨谥刚侯子嘉嗣其石以中谒者从入汉以郎中骑从定诸侯十一月封为阳河侯食邑五百户三年薨谥齐侯子安国嗣许盎以骈邻从起昌邑以说卫入汉以中尉击项籍十月封为柏至侯食邑千户二十年薨谥靖侯子禄嗣
注
师古曰二马曰骈骈邻谓并两骑为军翼也说　读曰税卫谓军行初舍止之时主为卫也吕马童以郎骑将汉元年从好畤以司马击龙且复共斩项籍正月封为中水侯食邑千五百户三十年薨谥严侯子瑕嗣王翥以中郎骑汉王二年从起下邳属淮阴侯从灌婴共斩项羽正月封为杜衍侯食邑千七百户十八年薨谥严侯子福嗣杨喜以郎中骑汉王二年从起杜属淮阴后从灌婴共斩项籍正月封为赤泉侯食邑千九百户封十三年高后元年有罪免二年复封十八年薨谥严侯子敷嗣华寄以舍人从起薛入汉以都尉击项羽攻韩王信三月封为朝阳侯食邑千户十二年薨谥齐侯子夷嗣杜得臣以卒从起湖陵入汉以郎将迎左丞相军击项籍七月封为棘阳侯食邑二千户二十六年薨谥严侯子但嗣吕腾以骑士汉王三年从出关以郎中共击斩项羽功比杜衍侯封涅阳食邑千五百户孝文五年薨子成实非子不得代林挚以客从起亢父斩章邯所置蜀守用燕相封为平棘侯食邑千户二十四年薨谥懿侯子辟强嗣高帝八年封功臣赵将夕等为通侯
按汉书高祖本纪不载　按功臣表赵将夕以赵将汉王三年降属淮阴侯定赵齐楚以击平城功十月封为深泽侯食邑七百户高后元年有罪免二年复封一年薨谥齐侯子头嗣温疥以燕将军汉王四年从破曹咎军为燕相告燕王荼反十月封为侯以燕相国定卢绾食邑千九百户二十五年薨谥顷侯子仁嗣程黑以赵卫将军汉王三年从起卢奴击项羽敖仓下为将军攻臧荼有功十月封为历侯食邑千户十四年薨谥简侯子厘嗣卫胠汉七年以梁将军从初起击韩信陈豨黥布军功比高陵侯十二月封武原食邑二千八百户八年薨谥靖侯子寄嗣陈锴史记
作错
高祖七年为将从击代陈豨有功十二月封
为&amp;#侯食邑六百户七年薨谥祖
史记
作袛
侯子婴嗣许
瘛以汉三年用赵右林将初击定诸侯功二月封为宋子侯食邑五百三十六户四年薨谥惠侯子留嗣陈遫以舍人从起丰入汉以都尉击项羽三月封为猗氏侯食邑千一百户十一年薨谥敬侯子支嗣室中同以弩将初起从入汉以都尉击项羽代侯功三月封为清侯食邑千户五年薨谥简侯子圣嗣留肸以客吏初起从入汉以都尉击项籍代侯功三月封为强侯食邑千户三年薨谥圉侯子章复嗣秦同以卒从起薛以弩将入汉以都尉击项羽代侯功三月封为彭侯食邑千户二十二年薨谥简侯子执嗣杨武以郎中骑将汉元年从起下邽击阳夏以骑都尉斩项羽三月封为吴房侯食邑七百户三十二年薨谥严侯子去疾嗣魏遫以舍人从砀入汉以都尉击臧荼功四月封为&amp;#侯食邑千户三十五年薨谥严侯子连嗣旅卿以齐将汉王四年从韩信起无盐定齐击项羽又击韩王信于代六月封为昌侯食邑千户三十四年薨谥圉侯子通嗣旅罢师以齐将汉王四年从淮阴侯起击项籍又攻韩王信于平城有功六月封为共侯食邑千二百户二十六年薨谥严侯子党嗣冯解散以代大与汉王三年降为雁门守以将军平代及寇六月封为阏氏侯食邑千户四年薨谥节侯子它嗣
注
师古曰大与主爵禄之官
张说以卒从起方与属魏豹一岁五月以执盾入汉以司马击项羽以将军定代七月封为安丘侯食邑二千户三十二年薨谥懿侯子奴嗣纪通父城以将军从击破秦入汉定三秦功比平定侯战好畤死事九月封子通为襄平侯五十二年薨子相夫嗣陈署以卒从汉王起霸上以谒者击项籍斩曹咎九月封为龙阳侯食邑千户十八年薨谥敬侯子坚嗣张瞻师以赵骑将从击诸侯功十二月封为平侯食邑千五百户八年薨谥严侯子惸嗣须无诏以为列诸侯自置吏令长受令长沙王三月封为陆量侯二年薨于桑嗣周成父苛以内史从击破秦为御史入汉围取诸侯守荥阳骂项籍死事四月封子成为高景侯孝文后五年谋反下狱死邓弱以长沙将兵四月封为离侯吴郢以长沙柱国九月封为义陵侯食邑千五百户七年薨子望嗣高帝九年废张敖为宣平侯
按汉书高祖本纪九年冬十二月行如雒阳贯高等谋逆发觉逮捕高等并捕赵王敖下狱诏敢有随王罪三族郎中田叔孟舒等十人自髡钳为王家奴从王就狱王实不知其谋春正月废赵王敖为宣平侯丙寅前有罪殊死以下皆赦之二月行自雒阳至贤赵臣田叔孟舒等十人召见与语汉廷臣无能出其右者上说尽拜为郡守诸侯相　按功臣表张敖嗣父耳为赵王坐相贯高等谋反废为宣平侯十七年薨谥武侯子欧嗣高帝十年封赵壮士四人各千户封乐毅孙叔为华成君按汉书高祖本纪十年秋九月代相国陈豨反上曰豨尝为吾使甚有信代地吾所急故封豨为列侯以相国守代今乃与王黄等劫掠代地吏民非有罪也能去豨黄来归者皆赦之上自东至邯郸上喜曰豨不南据邯郸而阻漳水吾知其亡能为矣赵相周昌奏常山二十五城亡其二十城请诛守尉上曰守尉反乎对曰不上曰是力不足亡罪上令周昌选赵壮士可令将者白见四人上嫚骂曰竖子能为将乎四人&amp;#皆伏地上封各千户以为将左右谏曰从入蜀汉伐楚赏未遍行今封此何功上曰非汝所知陈豨反赵代地皆豨有吾以羽檄征天下兵未有至者今计唯独邯郸中兵耳吾何爱四千户不以慰赵子弟皆曰善又求乐毅有后乎得其孙叔封之乐乡号华成君高帝十一年立尉它为南粤王封薛公千户及张相如等为通侯按汉书高祖本纪十一年夏五月诏曰粤人之俗好相攻击前时秦徙中县之民南方三郡使与百粤杂处会天下诛秦南海尉它居南方长治之甚有文理中县人以故不耗减粤人相攻击之俗益止俱赖其力今立它为南粤王使陆贾即授玺绶它稽首称臣秋七月淮南王布反上问诸将滕公言故楚令尹薛公有筹策上召见薛公言布形埶上善之封薛公千户　按功臣表张相如高祖六年为中大夫以河间守击陈豨力战功十二月封为东阳侯食邑千三百户三十二年薨谥武侯子殷嗣乐说淮阴侯韩信舍人告信反十二月封为慎阳侯食邑三千户五十二年薨子愿嗣陶舍以右司马汉王五年初从以中尉击燕代十二月封为开封侯食邑二千户一年薨谥愍侯子青嗣公孙昔以卒汉王五年初从以郎中击代击陈豨正月封为禾成侯食邑千九百户二十一年薨谥孝侯子渐嗣孙赤以中涓从起沛以郎入汉以将军击项籍为惠侯坐守荥阳降楚免复来以郎击籍为上党守击陈豨正月封为堂阳侯食邑八百户九年薨谥哀侯子德嗣高色以客从起啮桑以上队将入汉以将军击魏太原共陉属淮阴侯罂度军破项籍及豨正月封为祝阿侯食邑千八百户二十一年薨谥孝侯子成嗣杜恬以汉王二年用御史初从出关以内史击诸侯攻项昌以廷尉死事正月封为长修侯食邑千九百户四年薨谥平侯子中嗣赵尧以汉五年为御史用奇计徙御史大夫周昌为赵相代昌为御史大夫从击陈豨功十一月封为江邑侯食邑六百户高后元年有罪免刘泽帝从兄弟汉三年为郎中击项羽以将军击陈豨得正黄十一月封为营陵侯食邑万一千户高后七年为琅邪王宣义高祖六年为中地守以廷尉击陈豨二月封为土军侯食邑千一百户就国后为燕相七年薨谥式侯子莫如嗣任敖以客从起沛为御史守丰二岁击项羽为上党守陈豨反坚守二月封为广阿侯食邑千八百户复迁为御史大夫十九年薨谥懿侯子敬嗣赵衍以谒者汉王元年初从起汉中雍军塞渭上上计欲还衍言从他道道通后为河间守豨反诛都尉相如功二月封为须昌侯食邑千四百户三十二年薨谥贞侯子福嗣戚鳃初从为郎以都尉守蕲城以中尉二月封为临辕侯食邑五百户六年薨谥坚侯子触龙嗣公上不害高祖六年为太仆击代豨有功二月封为汲侯食邑千三百户为赵太仆三年薨谥绍侯子武嗣吕臣以舍人从起留以郎入汉破曹咎成皋为都尉击豨功二月封为&amp;#陵侯食邑千户二十七年薨谥夷侯子谢嗣靳强以郎中骑千人前三年从起栎阳击项羽以中尉破锺离昧军功三月封为汾阳侯十一年薨谥严侯子解嗣秘彭祖以卒从起沛以卒开沛城门为太公仆以中&amp;#令击陈豨功三月封为戴侯食邑千一百户十一年薨谥敬侯子惮嗣翟盰以汉王二年为燕令以都尉下楚九城坚守燕七月封为衍侯食邑九百户十二年薨谥简侯子山嗣昭涉掉尾汉王四年以燕相从击项籍还击臧荼八月封为平州侯食邑千户十八年薨谥共侯子种嗣高帝十二年立南武侯织为南海王诏谕受封功臣毋得背义起兵封单右车等为通侯按汉书高祖本纪十二年春二月诏曰南武侯织亦粤之世也立以为南海王三月诏曰吾立为天子帝有天下十二年于今矣与天下之豪士贤大夫共定天下同安辑之其有功者上致之王次为列侯下乃食邑而重臣之亲或为列侯皆令自置吏得赋敛女子公主为列侯食邑者皆佩之印赐大第室吏二千石徙之长安受小第室入蜀汉定三秦者皆世世复吾于天下贤士功臣可谓亡负矣其有不义背天子擅起兵者与天下共伐诛之布告天下使明知朕意注
第有甲乙次第也
按功臣表单右车以卒从沛入汉以郎击布功十月封为中牟侯食邑二千二百户始高祖微时有急给高祖马故得侯二十三年薨谥共侯子绘嗣黄极忠以群盗长为临江将已而为汉击临江王及诸侯破布十月封为邔侯食邑千户二十七年薨谥严侯子荣成嗣周聚以卒从丰以队卒入汉击项籍成皋有功为将军布反定吴郡十月封为博阳侯二十四年薨谥节侯子遫嗣灵常以荆令尹汉五年初从击锺离昧及陈公利几徙为汉中大夫从至陈取韩信迁中尉以击布十月封为阳羡侯食邑二千户十四年薨谥定侯子贺嗣泠耳以客从起沛入汉用兵破齐田解军以楚丞相坚守彭城拒布军功十月封为下相侯食邑二千户十八年薨谥严侯子顺嗣王虞人以骑司马汉王元年从起废丘以都尉破田横龙且追籍至东城以将军击布十二月封为高陵侯食邑九百户十年薨谥圉侯子弄弓嗣贲赫淮南王英布中大夫告反十二月封为期思侯食邑二千户孝文十四年薨谥康侯亡后季必以骑都尉汉二年初起栎阳攻破废丘因击项籍属韩信破齐攻臧荼为将军击韩信十二月封为戚侯食邑千五百户十六年薨谥圉侯子长嗣冯溪以卒前二年起柘击籍定代为将军功正月封为榖阳侯十二年薨谥定侯子熊嗣许猜以楚将汉一年降从起临济以郎中击项羽陈豨正月封为严侯食邑六百户四十年薨谥敬侯子恢嗣奚意以魏郎汉王二年从起阳武击项籍属魏王豹豹反徙属相国彭越以太原尉定代正月封为成阳侯食邑六百户十六年薨谥定侯子信嗣刘襄以客从汉王二年起定陶以大谒者击布三月封为桃侯食邑千户孝惠七年有罪免二年复封十六年薨谥安侯子舍嗣郦疥父食其以客从破秦以列侯入还定诸侯常使使约和诸侯说齐王死事子疥二月封为高梁侯十三年薨谥共侯子勃嗣陈仓以中涓从起丰以骑将入汉以将军击项籍后攻卢绾六月封为纪信侯食邑七百户十年薨谥匡侯子开嗣王竞以车司马汉元年初从起高陵属刘贾以都尉从军六月封为景侯食邑五百户七年薨谥严侯子真粘嗣毛释之以中涓从起丰以郎骑入汉还从击诸侯六月封为张侯食邑七百户二十六年薨谥节侯子鹿嗣革朱以越连敖从起薛别以越将入汉击诸侯以都尉六月封为煮枣侯食邑九百户孝惠七年薨谥端侯嗣子有罪不得代孝文二年式以朱子绍封朱濞以卒从起丰入汉以都尉击项籍臧荼十二月封为傿陵侯食邑二千七百户十一年薨谥严侯子庆嗣张平以中尉前元年从起单父不入关以击籍黥布卢绾得南阳十二月封为卤侯食邑二千七百户十二年薨谥严侯子胜嗣
注
师古曰季必灌婴传云李必今此作季表传不　同当有误惠帝元年封吴浅为便侯
按汉书惠帝本纪不载　按功臣表吴浅以父长沙王功九月封为便侯食邑二千户三十七年薨谥顷侯子信嗣惠帝二年封黎朱苍为轪侯
按汉书惠帝本纪不载　按功臣表黎朱苍以长沙相四月封为轪侯食邑七百户八年薨子狶嗣惠帝三年夏五月立闽越君摇为东海王按汉书惠帝本纪云云　按两粤传初高祖击项籍摇率越人佐汉孝惠三年举高帝时越功曰闽君摇功多其民便附乃立摇为东海王都东瓯世俗号为东瓯王后数世至孝景三年吴王濞反东瓯受汉购杀吴王吴王子怨杀其父借闽越兵围东瓯汉发兵救之东瓯请举国徙中国处江淮之间按年表自摇立至广徙凡五十五年惠帝五年夏封刘到为平都侯
按汉书惠帝本纪不载　按功臣表刘到以齐将高祖三年定齐降六月封为平都侯食邑千户十三年薨谥孝侯高后元年封张买等四人为侯
按汉书高后本纪不载　按功臣表张买以父越人为高祖骑将从军以中大夫四月封为南宫侯薨子生嗣阳城延以军匠从起郏入汉为少府作长乐未央宫筑长安城先就四月封为梧侯食邑五百户六年薨谥齐侯子去疾嗣齐受以卒从起留以家车吏入汉以骁骑都尉击项籍得楼烦将用齐丞相四月封为平定侯九年薨谥敬侯子市人嗣冯无择以悼武王郎中从高祖起丰攻雍共击项籍力战奉悼武王出荥阳四月封为博成侯三年薨谥敬侯子代嗣注
师古曰悼武王高后兄周吕侯吕泽也高后追　尊曰悼武王吴阳以父长沙王功七月封为沅陵侯二十五年薨谥顷侯子福嗣高后二年诏差次列侯功定朝位藏之高庙
按汉书高后本纪高后二年春诏曰高皇帝匡饬天下诸有功者皆受分地为列侯万民大安莫不受休德朕思念至于久远而功名不着亡以尊大谊施后世今欲差次列侯功以定朝位藏于高庙世世勿绝嗣子各袭其功位其与列侯议定奏之丞相臣平言谨与绛侯臣勃曲周侯臣商颍阴侯臣婴安国侯臣陵等议列侯幸得赐餐钱奉邑陛下加惠以功次定朝位臣请藏高庙奏可高后四年夏封诸功臣为通侯
按汉书高后本纪不载　按功臣表朱进以执矛从入汉以中尉破曹咎用吕相四月封为中邑侯食邑六百户二十二年薨谥贞侯子悼嗣卫毋择以队卒从起沛属皇欣以郎击陈余用卫尉四月封为乐平侯食邑六百户三年薨谥简侯子胜嗣王恬启汉五年为郎中柱下令以卫将军击陈豨用梁相四月封为山都侯八年薨谥贞侯子中黄嗣徐厉以舍人从沛以郎中入汉还得雍王邯家属用常山丞相四月封为祝兹侯十一年薨谥夷侯子悼嗣周信以卒从起单父为吕后舍人度吕后为河南守四月封为成阴侯食邑五百户十六年薨谥夷侯子勃嗣吕它父婴以连敖从高祖破秦入汉以都尉定诸侯功比朝阳侯死事四月封子它为俞侯四年坐吕氏诛越以卒从汉二年起栎阳以卒吏击项羽为河内都尉用长沙相四月封为醴陵侯食邑六百户孝文四年有罪免文帝元年益封周勃等食邑封刘揭等为通侯按汉书文帝本纪元年冬十月辛亥皇帝见于高庙遣车骑将军薄昭迎皇太后于代诏曰前吕产自置为相国吕禄为上将军擅遣将军灌婴将兵击齐欲代刘氏婴留荥阳与诸侯合谋以诛吕氏吕产欲为不善丞相平与太尉勃等谋夺产等军朱虚侯章首先捕斩产太尉勃身率襄平侯通持节承诏入北军典客揭夺吕禄印其益封太尉勃邑万户赐金五千斤丞相平将军婴邑各三千户金二千斤朱虚侯章襄平侯通邑各二千户金千斤封典客揭为阳信侯赐金千斤正月封将军薄昭为轵侯六月诏曰方大臣诛诸吕迎朕朕狐疑皆止朕唯中尉宋昌劝朕朕已得保宗庙已尊昌为卫将军其封昌为壮武侯又曰列侯从高帝入蜀汉者六十八人益邑各三百户吏二千石以上从高帝颍川守尊等十人食邑六百户淮阳守申屠嘉等十人五百户卫尉足等十人四百户封淮南王舅赵兼为周阳侯齐王舅驷钧为靖郭侯故常山丞相蔡兼为樊侯　按功臣表刘揭高祖十三年为郎以典客夺吕禄印闭殿门止产等共立皇帝十一月封为阳信侯食邑二千户十四年薨谥夷侯子中意嗣宋昌以家吏从高祖起山东以都尉从荥阳食邑以代中尉劝王骖乘入即帝位四月封为壮武侯食邑千四百户景帝中四年有罪夺爵一级为关内侯蔡兼以睢阳令高祖初从阿以韩家子还定北地用常山相六月封为樊侯食邑千二百户十四年薨子客嗣
注
师古曰蔡兼本六国时韩家之诸子后更姓蔡　也按外戚恩泽侯表薄昭高祖七年为郎从军十七年以中大夫迎帝于代以车骑将军迎皇太后正月封为轵侯食邑万户十年坐杀使者自杀文帝二年诏列侯就国
按汉书文帝本纪二年冬十月诏曰朕闻古者诸侯建国千余各守其地以时入贡民不劳苦上下欢欣靡有违德今列侯多居长安邑远吏卒给输费苦而列侯亦无由教训其民其令列侯之国为吏及诏所止者遣太子文帝三年诏免丞相勃遣就国
按汉书文帝本纪三年冬十一月诏曰前日诏遣列侯之国辞未行丞相朕之所重其为朕率列侯之国遂免丞相勃遣就国文帝七年封魏驷起二人为通侯
按汉书文帝本纪不载　按功臣表魏驷以阳陵君三月封为沶陵侯十二年薨谥康侯亡后起以信平君三月封为南侯坐后父故削爵一级为关内侯文帝十年封召奴为黎侯按汉书文帝本纪不载　按功臣表召奴以父齐相四月封为黎侯十一年薨谥顷侯子溃嗣文帝十四年封孙单为瓶侯
按汉书文帝本纪不载　按功臣表孙单父卬以北地都尉匈奴入力战死事三月封为瓶侯孝景前三年坐反诛文帝十六年封韩隤当为弓高侯韩婴为襄城侯按汉书文帝本纪不载　按功臣表韩隤当故韩王子以匈奴相国降六月封为弓高侯十六年薨谥壮侯韩婴韩王信太子之子以匈奴相国降六月封为襄城侯食邑二千户七年薨谥哀侯子释之嗣文帝后三年封申屠嘉为故安侯按汉书文帝本纪不载　按功臣表申屠嘉孝文二年举淮阳守从高祖功用丞相四月封为故安侯食邑五百户七年薨谥节侯子共嗣
　勋爵部汇考四
　　汉二
景帝二年夏六月封故丞相萧何孙系为列侯按汉书景帝本纪云云景帝三年以襄平侯嘉子谋反诏赦其罪复嘉侯爵封窦婴为通侯按汉书景帝本纪三年冬十二月诏曰襄平侯嘉子恢说不孝谋反欲以杀嘉大逆无道其赦嘉为襄平侯及妻子当坐者复故爵论恢说及妻子如法注
晋灼曰纪通子也功臣表襄平侯纪通以父功　侯孝景三年康侯相夫嗣推其封薨正与此合岂　更名嘉乎按外戚恩泽侯表窦婴以将军屯荥阳捍破吴楚七国六月封魏其侯二十三年元光四年有罪弃市景帝六年封栾布等为通侯按汉书景帝本纪不载　按功臣表栾布以将军吴楚反击齐四月封为俞侯食邑千八百户六年薨子贲嗣卫绾以将军击吴楚四月封为建陵侯食邑三千一百五十户二十一年薨谥哀侯子信嗣程嘉以将军击吴楚四月封为建平侯食邑三千一百五十户十八年薨谥敬侯子横嗣公孙浑邪以将军击吴楚四月封为平曲侯食邑三千二百二十户四年有罪国除苏息以将军击吴楚四月封为江阳侯食邑二千五百四十一户中二年薨谥康侯子卢嗣景帝中元年夏四月封故御史大夫周苛周昌孙子为列侯按汉书景帝本纪云云

注
师古曰封苛之孙及昌之子也苛昌皆尝为御　史大夫而从昆弟也故总言之景帝中二年定诸侯王薨谥诔吊赗及嗣封之制封故楚赵傅相内史前死事者四人子为列侯按汉书景帝本纪中二年春二月令诸侯王薨列侯初封及之国大鸿胪奏谥诔策列侯薨及诸侯太傅初除之官大行奏谥诔策王薨遣光禄大夫吊襚祠赗视丧事因立嗣子列侯薨遣大中大夫吊祠视丧事因立嗣其薨葬国得发民挽丧穿复土治坟无过三百人毕事秋九月封故楚赵傅相内史前死事者四人子皆为列侯
注
文颖曰楚相张尚太傅赵夷吾赵相建德内史　王悍此四人各谏其王无使反不听皆杀之故封　其子按功臣表横父建德以赵相不听王遂反死事四月封横为遽侯邑千一百七十户后二年有罪弃市国除
注
师古曰横史失其姓它皆类此
王弃之父悍以赵内史王遂反不听死事四月封弃之为新市侯邑千十四户八年薨子始昌嗣赵周父夷吾以楚太傅王戊反不听死事四月封周为商陵侯邑千四十五户元鼎五年坐为丞相知列侯酎金轻下狱自杀国除张当居父尚以楚相王戊反不听死事四月封当居为山阳侯邑千一百一十四户元朔五年坐罪国除景帝中三年封于军等为通侯
按汉书景帝本纪不载　按功臣表于军以匈奴王降十一月封为安陵侯邑千五百五十户建元六年薨亡后国除赐以匈奴王降十二月封为桓侯六年赐死陆强以匈奴王降十二月封为&amp;#侯邑千五百七十户薨子则嗣徐卢以匈奴王降十二月封为容城侯邑七百户七年薨谥携侯子&amp;#嗣仆以匈奴王降十二月封为易侯邑千一百十户后三年薨亡后范代以匈奴王降十二月封为范阳侯邑六千二百户十四年薨谥靖侯子德嗣邯郸以匈奴王降十二月封为翕侯元光四年坐罪国除音怛史
记表作黥

景帝中五年封卢它之为通侯
按汉书景帝本纪不载　按功臣表卢它之故燕王卢绾子以匈奴东胡王降四月封为亚谷侯邑千户二年薨谥简侯子种嗣景帝后元年封直不疑为塞侯
按汉书景帝本纪不载　按功臣表直不疑以御史大夫前将兵击吴楚功八月封为塞侯邑千四十六户六年薨子相如嗣景帝后二年冬十月省彻侯之国
按汉书景帝本纪云云
　按文献通考汉初封列侯犹有君国子民之意故　文帝遣列侯就国之诏谓其居长安无由教训其　民也景帝既不令诸侯王治事故亦省彻侯之国　盖事权皆在其相所谓侯国者与郡邑无异矣按　文帝二年诏列侯就国而多辞未行三年乃免绛　侯相印令率列侯就国是强之使行也绛侯既就　国每河东守尉行县至绛勃自畏恐诛常被甲令　家人持兵以见人遂言其欲反夫既曰畏罪恐诛　而乃被甲持兵以待守尉欲何为耶勃不学无术　不能处功名之际而徒以来谗贼之口倘非遇孝　文长者则不能全之矣然即此可以见当时功臣　侯之就国者忧谗畏讥不能不见陵于守尉方其　身都将相则声势赫奕与人主朋俦及其退就国　邑则心怀畏惧视守尉如官长盖封爵之宠同乎　黜徙迫之乃行与古人建侯之意异矣武帝元光三年夏五月封高祖功臣五人后为列侯按汉书武帝本纪云云元光四年封赵信为翕侯
按汉书武帝本纪不载　按功臣表赵信以匈奴相国降十月封为翕侯元朔二年击匈奴功益封千六百八十户六年败降匈奴国除元朔元年封乐为特辕侯
按汉书武帝本纪不载　按功臣表乐以匈奴都尉降九月封为特辕侯邑六百五十户元鼎元年薨亡后国除元朔二年封月氏等为通侯
按汉书武帝本纪不载　按功臣表月氏以匈奴相降十月封为亲阳侯邑六百八十户五年坐谋反入匈奴要斩国除猛以匈奴相降十月封为若阳侯邑五百三十户五年坐谋反入匈奴要斩国除苏建以都尉从车骑将军击匈奴功三月封为平陵侯五年用游击将军从大将军益封一千户六年坐罪国除张次公以都尉从车骑将军击匈奴功三月封为岸头侯益封凡二千户五年坐奸免　按外戚恩泽侯表卫青以将军击匈奴取朔方功三月封为长平侯后破右贤王益封又封三子二十三年薨谥烈侯子伉五年以青功封宜春侯元鼎中坐罪免伉弟不疑五年以青功封阴安侯元鼎中坐酎金免不疑弟登以青功封发干侯坐酎金免元朔三年封于单为列侯
按汉书武帝本纪不载　按功臣表于单以匈奴单于太子降四月封为涉安侯五年薨亡后元朔四年封赵安稽桀龙二人为列侯
按汉书武帝本纪不载　按功臣表赵安稽以匈奴王降七月封为昌武侯以侯从骠骑将军击左右王益封二十一年薨子充国嗣桀龙以匈奴相国降七月封为襄城侯邑四百户二十二年与浞野侯俱战死事子病己嗣元朔五年封功臣李蔡等为通侯
按汉书武帝本纪不载　按功臣表李蔡以将军再击匈奴得王四月封为安乐侯邑二千户元狩五年坐罪自杀公孙敖以护军都尉三从大将军击匈奴至右王庭得王四月封为合骑侯六年从大将军益封九千五百户元狩二年坐罪免李朔以校尉三从大将军击匈奴至右王庭得虏阏氏功四月封为轵侯六年有罪免公孙戎奴以校尉三从大将军击匈奴至右王庭为雁行上石山先登四月封为从平侯食邑千一百户元狩二年坐罪免赵不虞以校尉三从大将军击匈奴攻辰吾先登石亹四月封为随城侯食邑七百户元狩二年坐罪免元朔六年诏置武功赏官封张骞等为通侯
按汉书武帝本纪元朔六年夏六月诏曰朕闻五帝不相复礼三代不同法所繇殊路而建德一也盖孔子对定公以徕远哀公以论臣景公以节用非期不同所急异务也今中国一统而北边未安朕甚悼之日者大将军巡朔方征匈奴斩首虏万八千级诸禁锢及有过者咸蒙厚赏得免减罪今大将军复克获斩首虏万九千级受爵赏而欲移卖者无所流貤其议为令有司奏请置武功赏官以宠战士　按功臣表张骞以校尉从大将军击匈奴知道水及前使绝国大夏三月封为博望侯元狩二年坐罪免郝贤以上谷太守四从大将军击匈奴首虏千级以上五月封为众利侯食邑千一百户元狩二年坐罪免　按外戚恩泽侯表霍去病以校尉击匈奴四月封为冠军侯后以将军破祁连迎昆邪王益封皇后姊子七年薨谥景桓侯子嬗嗣亡后元狩元年夏赐中二千石爵右庶长秋封王援訾为潦侯按汉书武帝本纪元狩元年夏四月丁卯赐中二千石爵右庶长　按功臣表王援訾以匈奴王降七月封为潦侯食邑五百六十户二年薨谥悼侯亡后元狩二年封赵破奴等为通侯按汉书武帝本纪不载　按功臣表赵破奴以司马再从骠骑将军击匈奴得两王千骑正月封为从票侯食邑二千户元鼎五年坐酎金免元封三年以匈奴河将军击楼兰封浞野侯太初二年以浚稽将军击匈奴为虏所获军没高不识以校尉从骠骑将军再击匈奴正月封为宜冠侯食邑一千一百户四年坐罪免仆朋以校尉从骠骑将军再出击匈奴得王二月封为辉渠侯后从骠骑将军虏五王益封八年薨谥忠侯子雷电嗣延和三年击匈奴没呼毒尼以匈奴王降六月封为下摩侯食邑七百户九年薨子伊即轩嗣元狩三年封萧何曾孙庆及昆邪等为通侯
按汉书武帝本纪三年夏五月封故相国萧何曾孙庆为列侯　按功臣表昆邪以匈奴昆邪王将众十万降七月封为湿阴侯食邑万户四月薨谥定侯子苏嗣应疕以匈奴王降七月封为辉渠侯元鼎三年薨谥慎侯亡后乌黎以匈奴右王与浑邪降七月封为河綦侯食邑六百户六年薨谥康侯子余利鞮嗣稠雕以匈奴大当户与浑邪降七月封为常乐侯食邑五百七十户十八年薨子广汉嗣亡后
注
师古曰当户匈奴官名也
元狩四年封路博德等为通侯
按汉书武帝本纪不载　按功臣表路博德以右北平太守从骠骑将军击左王得重会期虏首万二千七百人六月封为邳离侯食邑千六百户太初元年坐罪免
&lt;/div&gt;
    &lt;div class="pagination"&gt;
&lt;a href="官常典勋爵部_page4.html"&gt;上一页&lt;/a&gt;&lt;a href="官常典勋爵部.html"&gt;1&lt;/a&gt;&lt;a href="官常典勋爵部_page2.html"&gt;2&lt;/a&gt;&lt;a href="官常典勋爵部_page3.html"&gt;3&lt;/a&gt;&lt;a href="官常典勋爵部_page4.html"&gt;4&lt;/a&gt;&lt;span class="current-page"&gt;5&lt;/span&gt;&lt;a href="官常典勋爵部_page6.html"&gt;6&lt;/a&gt;&lt;a href="官常典勋爵部_page7.html"&gt;7&lt;/a&gt;&lt;a href="官常典勋爵部_page8.html"&gt;8&lt;/a&gt;&lt;a href="官常典勋爵部_page9.html"&gt;9&lt;/a&gt;&lt;a href="官常典勋爵部_page10.html"&gt;10&lt;/a&gt;&lt;span&gt;...&lt;/span&gt;&lt;a href="官常典勋爵部_page6.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
