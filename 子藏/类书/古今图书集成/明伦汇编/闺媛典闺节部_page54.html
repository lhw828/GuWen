<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 54 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 54 页/共 268 页</h1>
    <div class="content">　闺节部列传四十二
　　明三十七
　　蔡玉章妻欧阳氏
按衡州府志欧阳氏名珊蕊衡阳人巫山令欧阳来女诸生蔡玉章妻年十六归蔡越四载章亡无嗣舅姑老力奉晨昏有死无二毁容敝服家人见之莫不感咽嘉靖丁酉氏年三十九侍御刘公黻为之传苦节终身　　陈爵妻单氏
按衡州府志单氏名川娘衡山单彦女年十七适安仁陈爵以敬戒慈惠称于族越十年爵死子廷佩甫五岁或讽改适氏唾之抚廷佩成立补某卫经历氏年七十余终　　李春葵妻段氏
按衡州府志段氏名壮贞安仁人年十七归李春葵生女甫数月葵死无子段苦节事姑勤俭操作积余赀建二石桥以济徒涉年七十终　　陈思桂妻李氏
按衡州府志李氏名二贞安仁义官李胜纪女归诸生陈思桂思桂爵同母弟也生二女无子思桂没李誓不嫁与爵妻单共守终身　　周孟安妻樊氏
按衡州府志樊氏名季秀安仁樊廷珪女年十七适周孟安生子甫四载安患疾樊侍汤药惟谨焚祝愿以身代及安亡氏年二十七断指刺血誓不他适敬事舅姑择师教子鸣凤饩于庠事闻有司旌之卒年九十一　　刘弘妻陈氏
按衡州府志陈氏衡山陈均庭女年二十适安仁刘弘越六载夫亡舅姑欲再嫁之不从居深屏息言笑不闻抚从子青圭为嗣嘉靖九年终　　彭嗣银妻尹氏
按衡州府志尹氏桂阳州彭嗣银妻性素孝善事父母既嫁尢孝翁姑未几夫暴亡尹年二十六生子如万甫九月家人欲夺其志尹以死自誓苦守如万成人年八十四卒　　邓颙继妻魏氏
按衡州府志魏氏桂阳州邓颙后妻适邓未&#而寡抚前室子廷春如己出孀居数十年嘉靖辛亥州守林垠请旌之卒年八十　　黄昙妻雷氏
按衡州府志雷氏桂阳州雷友保女年十八适黄昙生子天锡夫亡雷年二十八矢志守节誓与子俱存亡嘉靖中年八十余旌表　　何佃妻欧阳氏
庞
氏附

按衡州府志欧阳氏桂阳州乡举何佃妻有贤行佃亡氏年二十三与侧室庞氏抚夫侄为子嫡庶共寝处数十年州守为建双节坊旌之　　黄颙妻雷氏
媳陈
氏附

按衡州府志雷氏桂阳州人年十七适黄颙逾年生子廷秀甫七龄夫亡雷年二十四家贫苦节以纺绩自给秀长娶陈氏生孙而秀又没雷抱孙泣语陈曰吾与若共育此雏以续黄氏祀能乎陈呜咽请如命雷年八十二陈年六十姑媳不离跬步州守表其门　　尹宪宽妻陈氏按衡州府志陈氏桂阳州人尹宪宽妻宽亡三子俱幼陈年二十八或讽他适陈厉声叱之讽者惭退茹荼守志养祖翁姑尽孝年八十有司颜其堂曰节孝　　夏国祚妻杨氏按衡州府志杨氏桂阳州夏国祚妻年及笄来归越四载夏亡遗孤未晬杨触石几绝既自惟曰姑老儿方在抱孰与任其责也乃收泪治丧毕永屏膏沐勤女工以养姑课子力学子寻补弟子员饩于庠邑令表其庐学使者复旌之　　谭元宗妻段氏
按衡州府志段氏衡阳谭仟母仟父元宗家素贫业医以给朝夕及元宗没遗三子长仟次僎及妾子仕皆次第怀抱间段年三十含悲茹苦惟冀三孤速成邻人欲谋其故宅侵侮备至段不为意久之家益窘人咸劝其改适段指天誓曰吾不即死以三孤未立也宁有他志乎苦守数十年不渝嘉靖戊午僎举于乡越乙丑段终年七十六　　张鹗翼妻段氏
按衡州府志段氏衡阳张鹗翼妻年十六适张会翁没氏尽发其妆以殓嘉靖甲午夫以乡闱失意病亡客邸讣至段解带自经母毛氏觉救之复苏不食七日强起抚孤凡二十七年而卒　　王赏妻宁氏
按衡州府志宁氏郡诸生王赏妻年二十四方娠而赏殁宁誓不独生或劝俟身寻果生男遂抚之缟粝终身足不逾阃年七十终　　陈鸠妻蔡氏
按衡州府志蔡氏名晚香安仁陈鸠妻年二十二夫没无子苦节四十年终　　侯义旒妻谭氏
按衡州府志谭氏名六贞安仁侯义旒妻旒父爵为感恩令苗贼胡南蛇反旒代父出征阵亡无子谭年二十一几以身殉久之有显者将求婚谭截发示志年七十余卒　　邓琏妻尚氏
按零陵县志尚氏邓琏妻年十九夫亡誓不更适哺幼子孀居六十四年嘉靖改元收入武宗实录　　王清妻唐氏按零陵县志唐氏邑诸生王清妻年二十九夫亡子宽甫八岁贫苦万状族豪百计侵虐唐以死誓纺绩抚孤成人守节五十六年郡守旌表　　邓希周妻唐氏
按零陵县志唐氏邓希周妻年二十四夫亡誓不再适日事绩纺以抚幼孤奉翁姑郡县以闻旌表　　徐有为妻王氏按零陵县志王氏邑人王崇德女徐有为妻年二十夫亡誓志守节抚孤成人太守王翰免其子敦孝役其祖母唐氏亦节妇也初崇德尝司训赣州寄诗其女云祖妣唐孺人孀操谁与伍且喜吾娇女亦能肖我祖不爱事繁华宁甘守清苦终始能勉旃芳名垂万古王氏善体父志卒能继其祖母　　蒋如柏妻伍氏
按零陵县志伍氏诸生蒋如柏妻夫亡家贫奉姑尽孝教子勤学孀居五十年苦节如一日有司各赐绢帛表其门年八十余子遇春举明经孙尚荣登进士　　王定熥妻胡氏按零陵县志胡氏南渭王定熥妻夫亡年二十二子长二岁次遗腹氏哀毁骨立育二孤成人性乐施予两被回禄独所居一室无恙郡守请旌之　　乔禄妻唐氏
按东安县志唐氏乔禄妻年十九禄亡杜门自守家贫以纺绩为活抚育二子皆早丧又抚幼孙始终一节年七十终　　唐京理妻李氏
按东安县志李氏生员唐京理妻年二十七理亡无子矢志终身县令旌表　　胡益周妻龚氏
按东安县志龚氏胡益周妻夫早世无嗣氏誓不再适甘贫守志事老姑尽孝县令表其门　　夏质妻唐氏
按东安县志唐氏夏质妻年二十八质亡家贫无子苦节终身　　李志伦妻文氏
按东安县志文氏李志伦妻年二十五伦亡抚幼子苦节四十五年终　　林德宾妻曹氏
按东安县志曹氏林德宾妻年二十四宾亡矢志抚孤年九十有八嘉靖改元诏赐米帛优之　　唐胜瑛妻陈氏
按东安县志陈氏唐胜瑛妻年二十三瑛亡抚遗腹子力贫事姑人称节孝　　陈景茂妻邓氏
按东安县志邓氏陈景茂妻年二十茂亡苦守二幼子纺绩以事其姑县令旌表　　乔重妻刘氏
按东安县志刘氏舍余乔重妻嫁重六阅月夫亡遗腹生女永屏膏沐却请召事姑孝谨县令旌之　　邓任妻秦氏按东安县志秦氏生员邓任妻年二十六任亡抚孤成立奉寡姑终老县令旌之　　邓胜妻舒氏
按东安县志舒氏邓胜妻年二十四胜亡苦节抚子咸克成立　　陈滢妻周氏
按永明县志周氏陈滢妻年三十夫亡氏矢志坚贞誓不他适抚孤学恭成立训以义方家贫惟日纺绩以供膏火学恭总角即为诸生　　徐时述妻蒲氏
按永明县志蒲氏贡士徐时述妻述肄业成均没于京氏年三十抚遗孤日省仅四龄家贫绩事姑孝谨督课子孙垂老不怠　　蒲以惟妻周氏
妇
附

按永明县志周氏蒲以惟妻年二十七惟没子秉捷方六岁周氏苦守成立亦娶于周未几捷亡悲妇年少曲讽之嫁妇泣曰微姑且死守矧姑在乎遂以从兄子蒲辂为后矢志与姑共孀居阅三十余年并如金石　　徐濂妻蒲氏
按永明县志蒲氏名素嫦给谏之女新喻丞子徐濂妻性仁孝克修妇道翁以穷措大领恩选辟二上公车蒲悉倾妆奁资其往返事继姑待夫异母弟尽诚年二十二生一女夫偶与里豪睚眦相角竟被伤而殒氏痛绝求死屡解不从忽泣而叹曰凶首未悬亦何颜从夫地下日夜哀号思得甘心焉仇竟畏罪自刎蒲遂守节终身有司嘉其行檄表焉屡遇乱离卒保无恙虽奇男子何以加焉　　唐本固妻义氏
按永明县志义氏兴化乡人嘉靖三年适唐本固年二十四夫亡遗孤一岁父怜之强改嫁不从愿抚孤以存祀孀居贫老持身谨严金石之坚冰玉之洁莫可比擬有司表其门　　陈廷策妻周氏
媳
附

按永明县志周氏允平乡人适陈廷策年二十二夫亡誓不更嫁抚孤成人家贫纺绩度日志操愈坚子早丧与妇共守遗腹孙终老有司表其门　　陈思性妻欧阳氏
尹氏
蒲氏附

按永明县志欧阳氏省祭陈思性妻性谒铨携妻妾及子邦釴同往性没于京欧阳与妾尹氏扶柩还乡中流覆舟各执帆架得济时釴纔五岁与柩俱溺他舟救至仓皇拯其婴儿棺则任浮沉焉釴乃复赴水扳棺号泣众皆怜之并援柩登岸既旋里相依守贫教釴勤学釴生而&#敏年十四为诸生娶蒲氏釴寻亡遗子澍四龄泓二龄而二姑老且病蒲年二十余勤俭纺绩以承菽水勖澍泓读书兄弟同案入庠子孙世为文人　　黄灏妻李氏
按永兴县志李氏李易女适诸生黄灏灏没无子易已亡氏茕独无归苦守四十余年卒　　彭万忠妻楚氏
按永兴县志楚氏诸生彭万忠妻归三年夫没氏年二十家贫矢不二志贡士某求为继室氏毁容却之至老无怨　　李谟妻岳氏
姚
氏附

按南昌郡乘岳氏宁州李谟妻年二十四谟亡守节抚孤仲熏娶姚氏为妇未几仲熏复没姚年十九姑妇食贫相依为命乡人怜之　　黄一清妻游氏
按南昌郡乘游氏丰城黄一清妻年二十三而寡守节终身嘉靖间旌表　　金曰荣妻孙氏
按南昌郡乘孙氏新建金曰荣妻年二十二而寡长子应辉三岁次子应隆纔八月孙励志守节食贫抚孤艰苦万状后孙铣举进士嘉靖间旌其门　　陈杰八妻李氏
按南昌郡乘李氏奉新陈杰八妻年二十一而寡触棺几死越四月遗腹生子诰纺绩易糈以养姑屏足不出庭户孀居四十三年　　李钥妻龚氏
按南昌郡乘龚氏李钥妻年二十夫亡守节抚孤登嘉靖癸丑进士奉诏旌表封安人　　方来贺妻陶氏
按南昌郡乘陶氏新建诸生方来贺妻年十七归来贺越四载夫没止遗腹一子拮据抚育孝事继姑尝刲股以瘳其疾　　陈沛妻章氏
按南昌郡乘章氏宁州陈沛妻年二十四夫亡守节终身　　石胜安妻黄氏
按南昌郡乘黄氏宁州石胜安妻年二十二夫亡守节白首无二　　幸善继妻车氏
按南昌郡乘车氏宁州幸善继妻年二十六夫亡守志不二乡里称之　　谢聪妻杨氏
方氏
邓氏附

按南昌郡乘杨氏新建谢聪妻年二十夫亡无子誓不再适立侄廷和为嗣娶妇方氏生孙天引而廷和复夭方年二十四与姑同志抚天引及长娶邓氏未几天引又没生遗腹子产正邓年二十二亦终身不二抚产成人嘉靖末俱蒙旌表　　方印妻张氏
按南昌郡乘张氏字文娥南昌卫指挥使方印妻新建张明府元春女正德庚午印督兵讨姚源盗死难张年二十三闻讣号泣曰夫以死报国吾当以死报夫一恸遂绝救之得苏逾月生子恩尽瘁事姑育恩成立嘉靖间旌表恩后官都督佥事封张太淑人赠夫人　　夏才兮妻熊氏
按南昌郡乘熊氏丰城夏才兮妻夫亡守志有司旌其门　　李聪妻范氏
按南昌郡乘范氏丰城李聪妻夫亡守志有司旌表　　管澄清妻胡氏按南昌郡乘胡氏丰城管澄清妻夫亡守志有司旌表　　范用志妻孙氏
按南昌郡乘孙氏丰城范用志妻夫亡守志有司旌表　　刘琼妻吴氏
按南昌郡乘吴氏丰城刘琼妻夫亡守节事闻旌表　　查勖己妻沈氏按南昌郡乘沈氏宁州查勖己妻性贞淑克执妇道姑患疯疾出入扶侍甚谨亲涤秽器无厌年二十九勖己亡哀痛欲殉姑以方娠止之阅旬生子孟常遂抚之成立终身焉　　万民戴妻杨氏
按新建县志杨氏文学万民戴妻夫亡孝事舅姑生养死葬尽礼抚二子各授一经长子娶妇相继没遗三孤孙杨复教之次第遣入塾受经书后孙翱举进士氏以寿终　　夏世梃妻谭氏
按新建县志谭氏夏世梃妻年二十六夫亡守贞不二嘉靖间旌表　　金城妻胡氏
按进贤县志胡氏金城妻知诗书工织年二十一夫亡子廷球方晬氏每欲殉夫苦遗孤无托励志抚育稍长亲督课之及遣就外傅家虽贫奉师有礼年四十余终　　陈正道妻邓氏
按瑞州府志邓氏陈正道妻年二十而寡子爵甫四龄姑怜其少令他适邓矢志不移勤苦持家俾克无坠诏旌其闾　　况伯珙妻锺氏
按瑞州府志锺氏况伯珙妻高安锦水坊人珙亡氏年方二十食贫励志抚遗腹子成立嘉靖末直指旌其闾　　傅舜妻刘氏
按瑞州府志刘氏傅孟春母年十八适春父舜甫四年而舜亡孟春方半岁氏哀毁誓以身殉昏仆不食者数日姑谕节哀抚孤以存夫祀氏勉强从命闭户辟纑备尝艰苦春长教之读书守节三十一年年五十七岁嘉靖乙丑春登进士疏闻于朝旌表　　傅应东妻吴氏
按瑞州府志吴氏文端公女名怿贞随母黄夫人于宦邸纳傅应东聘年十六东入京赘焉未&#而应东没氏痛哭触棺死而复苏朝夕哀恸不已数请扶柩南还母不可氏曰儿所不死者以姑在诸兄阴令买舟夜半潜出应东柩氏忽梦觉追往扶柩同行时文端方入直报知出朝再四慰谕不听因令兄一恂伴归及抵瑞城过家门不入事姑孝义备至抚嗣子茹荼三十年直指疏请旌表　　廖启通妻吴氏
按瑞州府志吴氏廖启通妻高安城南人年十七适通数月而通没舅姑怜其少谕令改嫁氏长跽泣曰妇有遗腹何忍弃之誓死不他适也遂苦节终身直指奏请旌表　　廖希中妻周氏
按瑞州府志周氏名镜贞廖希中妻高安上坊人年十八夫亡守节白首如初事闻旌表　　吴一鹗妻朱氏
按高安县志朱氏名多贞龙山诸生吴一鹗妻年十九抚孤守节子夭复抚孙成名事闻旌表　　陈禧妻宋氏
按高安县志宋氏荷山孝廉陈禧妻年二十三禧亡子汝捷甫生五月氏矢志守节事寡姑谢氏敬谨嘉靖间诏旌其门　　黄榜先妻朱氏
按高安县志朱氏名淑贞枫岭诸生黄榜先妻年二十生子云龙而榜没舅姑怜其少令他适朱碎碗自誓甘贫苦节至老不渝嘉靖间诏旌其闾　　王思烈侧室金氏
按饶州府志金氏王思烈侧室年二十七夫亡子庆云甫晬氏矢志无他家贫备极艰苦寂无怨言卒年四十有七　　余植妻山氏
按饶州府志山氏余植妻生子未周夫没苦节三十余年无病而终　　郑嘉产妻高氏
按饶州府志高氏太学生郑嘉产妻嘉产早没高年二十四苦节甘贫教子成立事闻直指旌之寿七十三卒　　王尚用妻苏氏
按饶州府志苏氏王尚用妻尚用早亡苏年二十抚孤成立恭俭淑慎内外无间言年七十五卒　　甄文明妻胡氏
按饶州府志胡氏甄文明妻夫亡誓不更嫁苦守五十年终　　江宗海妻金氏
按饶州府志金氏江宗海妻夫亡抚侄为嗣守节四十年终　　史书褒妻罗氏
按饶州府志罗氏史书褒妻方伯元祯女幼聪慧端庄年九岁即知女训及笄归史克修妇道书褒没罗年三十二茹苦食贫终身衣布抚五岁子乘古督令勤学膏火不继每以女红佐之守节五十载年八十一终　　王三省继妻黄氏
按饶州府志黄氏王三省继妻夫没抚前妻一子如己出卒训诲成立邑令旌之年八十余卒　　程遵妻朱氏
按饶州府志朱氏名俸贞程遵妻归未几遵没朱年二十三遗娠生子天锡教养成立备历险阻五十四年年七十七卒嘉靖间旌表　　李铉妻刘氏
按饶州府志刘氏李铉妻铉死遗孤五岁氏矢志保孤备历艰苦嘉靖间旌其门　　程广祥妻汪氏
按饶州府志汪氏程广祥妻夫亡守节嘉靖间旌表　　郑昆妻曹氏按饶州府志曹氏郑昆妻夫亡守节嘉靖间旌表　　李天桂妻江氏按饶州府志江氏李天桂妻夫亡氏年十八子煌甫半岁抚孤守节年七十余终　　王思曾妻徐氏
</div>
    <div class="pagination">
<a href="闺媛典闺节部_page53.html">上一页</a><span>...</span><a href="闺媛典闺节部_page49.html">49</a><a href="闺媛典闺节部_page50.html">50</a><a href="闺媛典闺节部_page51.html">51</a><a href="闺媛典闺节部_page52.html">52</a><a href="闺媛典闺节部_page53.html">53</a><span class="current-page">54</span><a href="闺媛典闺节部_page55.html">55</a><a href="闺媛典闺节部_page56.html">56</a><a href="闺媛典闺节部_page57.html">57</a><a href="闺媛典闺节部_page58.html">58</a><a href="闺媛典闺节部_page59.html">59</a><span>...</span><a href="闺媛典闺节部_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
