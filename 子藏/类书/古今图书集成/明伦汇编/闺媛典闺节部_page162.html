<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 162 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 162 页/共 268 页</h1>
    <div class="content">按莒州志尉氏诸生薛应丰妻丰亡氏年二十二抚遗孤榛逾二十年榛又没氏曰子亡何以生为遂不饮食诸侄劝之稍食不半载而死事闻有司旌表　　孙镗妻郭氏按莒州志郭氏孙镗妻年二十五夫阵亡遗子尚恩甫三月氏抚孤守节年八十九终　　吴之才妻陈氏
按莒州志陈氏诸生吴之才妻才亡遗孤灼甫周岁氏年十九抚孤坚守勤俭纺绩教子灼早入庠序氏年七十八卒有司旌其门　　张杞妻卢氏
按莒州志卢氏诸生张杞妻年二十三夫亡遗孤延祯方襁褓氏坚贞苦守中外肃然有司上闻旌表　　荆储瑜妻董氏按莒州志董氏荆储瑜妻嫁未周岁瑜亡氏年十七即自缢为家人所觉得不死誓不更嫁苦节自守迄六十七岁中外咸称之有司旌表　　史逵妻王氏
李氏
刘氏附

按莒州志王氏史逵妻年十九方怀妊夫亡越二月生子恺朝夕勤绩誓不改嫁后恺老年丧子娶妾李氏生子孔撰甫周恺亡李抚孤艰苦与长媳刘氏相倚为生二孀共守四十余年撰早岁入泮屡试第一壬午之难被执不屈死　　季掖妻战氏
按莒州志战氏季掖妻掖同兄捷为报父仇俱死刑狱战子方周岁夫家无依归依父母父母亦别无子女家贫甚战勤纺绩鬻女工抚幼孤养亲三十余年父母赖无冻馁苦节纯孝世莫能及　　杜李妻纪氏
按莒州志纪氏杜李妻夫早丧读书达礼有敬姜曹大姑风事姑抚子孝节兼至诏旌其门　　郭履妻申氏
按日照县志申氏郭履妻夫亡氏年十九守节事姑六十余年姑殁图影事之如生崇祯壬午氏年八十三闻兵变遂缢死　　吴如诤妻何氏
按登州府志何氏知府熹孙女蓬莱庠生吴如诤妻夫亡氏年十八遗孤&#鬯纔五月氏不食数日众劝之不应母舅陈梦玮曰劝者皆不知尔志然死节易事吾愿尔为其难乃冁然拜受命事翁与继姑甚孝教子以义方卒成名士年七十余父若凤百岁氏侍养不衰人称节孝题请旌之　　解性传妻赵氏
按登州府志赵氏蓬莱诸生解性传妻夫亡氏年十七无子守节四十五年　　梁天成妻姜氏
按登州府志姜氏蓬莱商人梁天成妻夫亡甘贫苦节训子秉忠食饩于庠　　吴允修妻王氏
按登州府志王氏蓬莱诸生吴允修妻夫亡遗二孤艰苦备至纺绩训子成立长化淳贡士季化灏庠生氏守节三十余年　　赵玓妻朱氏
按登州府志朱氏赵玓妻莱阳人年十六适玓半载夫亡氏怀孕方两月后生男家贫佣纺以奉老姑抚幼子二十余年　　卢九皋妻林氏
按登州府志林氏蓬莱诸生卢九皋妻夫亡遗孤三乐甫三月氏抚孤守节四十七年　　周乘基妻李氏
按登州府志李氏蓬莱周乘基妻夫亡守节六十七年年八十七卒　　梁天宠妻宁氏
按登州府志宁氏梁天宠妻蓬莱人夫亡守节训子弘基入泮　　李义妻杨氏
按登州府志杨氏登州卫指挥李义妻嫁三年夫亡抚嗣子克绍先绪守节五十八年奉诏建坊旌表　　戚宁妻阎氏按登州府志阎氏指挥戚宁妻蓬莱人夫亡绝水浆几以身殉守节教子景通袭祖职　　葛庆妻刘氏
按登州府志刘氏蓬莱人葛庆妻夫亡氏年十九谋自缢姑防之甚严劝之甚哀及终丧欲嫁之不从守节终老　　衣润身妻吴氏
按登州府志吴氏栖霞人衣润身妻夫亡氏年二十四遗孤云凤方六岁守节训之食饩邑庠崇祯十五年遇掠被害时年七十一　　吴应期妻郭氏
按登州府志郭氏县令日新女蓬莱人年十五适儒士吴应期夫亡氏年十七抚一女孀居足不出户者五十年诸侄皆于帘内见之一郡颂为贞毅　　张宗儒妻冯氏
按登州府志冯氏蓬莱诸生张宗儒妻年二十九夫亡无出妾周氏年十七生子应祥早殇氏纺绩养姑节孝自励有司岁给米肉花布终其身　　赵应奎妻姜氏
按登州府志姜氏蓬莱举人赵应奎妻夫亡氏年二十六无子守节五十余年　　宋堂妻吕氏
按登州府志吕氏宋堂妻蓬莱人夫亡抚一子一孙俱殁贫苦终身　　阎蓥妻黄氏
按登州府志黄氏蓬莱阎蓥妻夫亡子翀甫周岁氏纺绩抚孤克成家业年七十终　　徐镗妻卢氏
按登州府志卢氏徐镗妻蓬莱人夫亡遗子浩甫三月氏号恸潜缢于室姑姒救免苦谕保孤乃毁面断指誓不再适姑殁罄产营葬孀居七十年浩并妇乔氏俱先丧孙应魁事卢纯孝　　张文元妻孙氏
按登州府志孙氏蓬莱诸生张文元妻夫亡年十八遗子未周翁姑衰老氏奉亲育孤守节八十年终　　朱衣妻王氏按登州府志王氏蓬莱诸生朱衣妻夫亡氏年十九子方一周家贫姑老亲属嫉忌氏纺绩事姑训子苦节历八十年终　　周儒妻王氏
按登州府志王氏蓬莱周儒妻夫亡子相仅二月氏守节八十余年寿九十七有司给丁二名月米二石　　王汝教妻吴氏按登州府志吴氏登州廪生王汝教妻夫亡子继善述善皆幼氏苦节守志抚育二子入泮述善成进士　　蔡洪恩妻张氏按登州府志张氏蓬莱人蔡洪恩妻家贫事姑至孝生二子夫病笃嘱氏曰素知汝孝且慈事我母终抚二子成立赖汝矣氏受命纺绩奉姑至老长子永华任大同知府次子永庄登进士旌表　　吴如训妻张氏
按登州府志张氏进士荣孙女蓬莱人适庠生吴如训城陷夫死氏守节事姑至孝家贫以针黹自给妾出子&#曙甫岁余抚之入泮　　王积善妻高氏
按登州府志高氏登州卫人王积善妻夫亡氏年十九子崇炜甫三月苦节鞠之成人事姑以孝闻遇妯娌咸有礼持家尤谨　　韩汝成妻姜氏王氏
按登州府志姜氏王氏并郡人韩汝成妻遇变夫死姜氏守数年而终王年甫三十抚六岁孤应愈家贫苦节教子食饩于庠　　浦益华妻何氏
按登州府志何氏蓬莱庠生浦益华妻华溺水死遗子二长士槚五岁次周岁氏年二十二守志抚孤皆克成立　　初文科后妻李氏
按登州府志李氏蓬莱人初文科后妻夫亡氏年二十有二家贫守节抚前室子本立所生子本大俱入泮　　王友妻姜氏
按登州府志姜氏黄县王友妻夫早亡纺绩奉姑育子孀居五十年卒　　郑敏妻邢氏
按登州府志邢氏黄县人郑敏妻夫亡子甫两月舅姑早丧与叔共炊叔贫不能赡欲夺其志氏以死自誓教子为清河主簿年八十享禄养焉　　孙忠妻王氏
按登州府志王氏孙忠妻黄县人夫疾笃无子谓氏曰我死汝必适人氏焚香告天剪发自矢夫殁闭门纺绩自给年七十七卒　　杨为干继室缪氏
按蓬莱县志缪氏静海令杨为干继室事姑以孝闻前妻遗子虞宫未周氏抚如己出夫亡年二十七誓以死殉姑劝止之历二十年备尝艰苦教虞宫登第人以为节孝之报　　梁之圻妻蒋氏
按蓬莱县志蒋氏诸生梁之圻妻弱龄孀居茹苦抚孤守节终老　　张一墀妻陶氏
按蓬莱县志陶氏诸生张一墀妻夫亡抚孤守节终身　　丁允朝妻林氏
按蓬莱县志林氏诸生丁允朝妻夫亡氏年二十甘贫苦志守节终身　　刘秉智妻宋氏
按蓬莱县志宋氏刘秉智妻夫亡自缢赖嫂救止茹苦终身学使表其闾　　张珍继室浦氏
按蓬莱县志浦氏张珍继室珍亡孀居持节事姑以孝闻抚前子如所生孙为政中壬子举人　　张儆妻陈氏
按蓬莱县志陈氏太学生张儆妻夫亡氏年二十五守节终身　　万世英妻张氏
刘
氏附

按蓬莱县志张氏万世英妻夫亡氏年二十誓死坚守抚遗孤成立娶妇刘氏张死于乱刘亦寡抚三子终身人称节　　牟国溥妻王氏
按栖霞县志王氏牟国溥妻夫亡子幼家贫守子成立　　王化伋妻牟氏
按栖霞县志牟氏庠生王化伋妻归未逾年夫亡遗孕生子宪氏苦节抚养长为诸生　　林脱鲁妻刘氏
按栖霞县志刘氏林脱鲁妻年十七夫亡抚遗腹子文焕家贫纺绩为生苦节倍常教文焕长为诸生　　高起凤妻马氏按栖霞县志马氏高起凤妻年十八夫亡守子成立　　杜若彬妻陈氏按栖霞县志陈氏杜若彬妻年十九夫亡遗孤成真甫三月家贫日不再食氏守苦节抚子成人　　李世家妻牟氏
按栖霞县志牟氏李世家妻年十九夫亡上有老姑其子笃材方在抱氏事老育幼备极苦心子长入庠姑没归葬氏叹曰守节一生今无憾矣寿七十余终　　王泽泳妻李氏按栖霞县志李氏王泽泳妻学正一科女年十九夫亡守四龄子子亡育孙孀居四十余年艰苦备尝至老言笑不苟寿六十七终　　孙其达妻李氏
王
氏附

按栖霞县志李氏廪生孙其达妻生一子夫亡妾王无出妻妾相依柏舟共矢世称璧　　衣应聘妻郝氏
按栖霞县志郝氏庠生衣应聘妻年十九夫亡抚子佩印成庠生　　牟巨妻邹氏
按栖霞县志邹氏庠生牟巨妻夫亡苦节抚子国祚成庠生　　王化振妻刘氏
按栖霞县志刘氏庠生王化振妻夫亡苦节抚子质为诸生　　黄抱赤妻梁氏
按莱阳县志梁氏黄抱赤妻夫亡守节四十三年备历艰苦抚二子克振家声年七十三以寿终　　苏民熙妻颜氏
按宁海州志颜氏苏民熙妻年三十三夫亡抚二子皆入泮年六十九死于难　　与傧妻傅氏
按文登县志傅氏仁和坊傅会女许聘与傧及笄傧遘疾父母讳而娶焉氏朝夕侍汤药不懈傧殁氏年二十三哀毁骨立请于翁姑求为立后未几翁姑相继逝依孀婶抚嗣子苦操五十余年卒　　宋龙文妻刘氏
按文登县志刘氏宋龙文妻夫亡冰霜矢志年七十六终　　宋任元妻侯氏
按文登县志侯氏宋任元妻夫亡苦节终老
　　田天锡妻王氏
按文登县志王氏成山诸生田天锡妻夫亡守节教子艰辛诞受敕命年八十三卒　　刘凤朝继室柳氏
按文登县志柳氏医士刘凤朝继室夫亡冰霜自矢训子成名　　商朝国妻周氏
按文登县志周氏靖海舍余商朝国妻年二十二夫亡备历辛苦守节终身　　宋学时妻伯氏
按文登县志伯氏靖海舍余宋学时妻夫亡抚侄成立守节终身　　刘若愚妻伯氏
按文登县志伯氏刘若愚妻年十九夫亡守节历七十四年奉诏旌表　　鲍捷来妻邢氏
按文登县志邢氏举人鲍捷来妻夫亡苦守教子成名　　丛妻孙氏
按文登县志孙氏丛妻夫亡守节以礼自闲年九十余卒　　刘钦继妻林氏
按文登县志林氏诸生刘钦继妻年十七夫亡守节七十五岁而终　　晓义妻丛氏
按文登县志丛氏晓义妻夫亡无子立侄为后训之入庠苦守终身　　宫大壮妻于氏
按文登县志于氏宫大壮妻夫亡事翁笃孝抚子成家　　萧继和妻鞠氏
按文登县志鞠氏萧继和妻练达世务有丈夫风夫亡苦节训子成人　　刘撰妻于氏
按文登县志于氏刘撰妻年十八夫亡守节育遗腹子成立事闻旌表　　邵鬲妻董氏
按文登县志董氏邵鬲妻年二十夫亡守节育子成立直指旌其门　　丛思原妻王氏
按文登县志王氏诸生丛思原妻夫亡剪发守志殡姑抚侄终始不渝　　刘迁沛妻李氏
按文登县志李氏刘迁沛妻夫亡守节孝事姑嫜训子入泮　　刘用存妻丛氏
按文登县志丛氏诸生刘用存妻夫亡励志守节敦孝行有司旌表　　鲍启明妻丛氏
按文登县志丛氏诸生鲍启明妻早寡事孀姑苦守贞操终身不改　　江有汜妻张氏
按文登县志张氏赠文林郎江有汜妻夫亡课子成名年七十而殁　　王新祚妻贾氏
按平度州志贾氏诸生王新祚妻新祚早亡无子女家甚贫惟以针黹奉养其舅苦守三十余年卒　　李如金妻王氏按平度州志王氏李如金妻年二十夫亡子女俱无孀居六十余年始终如一有司岁给粟布旌之　　李先&#妻董氏按平度州志董氏李先&#妻&#亡氏年二十二方孕后举一子苦守抚之成立有司以事闻旌表年八十七终　　江一仲妻柴氏
按平度州志柴氏江一仲妻仲亡氏年十九逾三月生子氏苦节教育之江氏赖以不绝寿九十而卒有司表其门　　戴彭年妻何氏
按平度州志何氏庠生戴彭年妻年二十六彭年亡氏孀居守四子长七岁次五岁三四皆在襁褓烈日严霜历五十八年年八十四卒学使旌表　　董朝信妻李氏
按昌邑县志李氏诸生董朝信妻年十九适朝信克修妇道越三载朝信病亡子三迁生甫两月氏昼夜号泣绝饮食三日人以老亲幼子无托劝之始勉啜水浆自是毁妆不为容饰惟一意孝亲抚孤子登黄甲李以寿终　　黄卷妻姜氏
按昌邑县志姜氏黄卷妻年二十卷亡一子方五月姜哀痛不食欲以身殉既而知死之无益不如养公姑抚子以成夫志遂以守志名其子执遗经教之零丁孤苦三十年而卒其子为邑廪生　　孙评妻宋氏
按昌邑县志宋氏适御史孙梦豸之子评夫妇俱年二十二评病亡无出氏守节六十余年奉敕建坊旌表　　孙谔妻李氏
按昌邑县志李氏评弟孙谔妻年十五归谔时谔病剧未行合卺寻死氏仍室女也守节四十五岁而终奉诏旌表　　崔尔恒妻姜氏
按胶州志姜氏崔尔恒妻性端淑克尽妇道尔恒病亡氏矢志贞守四十余年人无间言直指表其闾　　马清妻纪氏按胶州志纪氏幼许马清清习童子业颇有声年十五忽病痿不能行自度贫且病废愿罢婚听纪自便纪号泣剪发不从遂终归清家四壁立纪工缉作线枲杂花得钱以供甘旨而自食粗粝家渐饶无子为清买妾生女清年三十病亡氏绝汤饮数日姑哭曰我依汝为活汝死吾亦死矣防之愈密氏乃抚其　闺节部列传一百二十四
　　明一百十九
　　席日正妻丁氏
按山西通志丁氏席日正妻沁水人夫亡氏年十八祖姑九十二翁姑俱七十余氏俱终养葬祭尽礼家无亲族止一从侄崇敬方十岁氏抚为己子与娶妻生孙席珍甫九岁敬不任贫苦亡去妻亦死氏极苦伶仃抚席珍成立　　张给妻刘氏
按山西通志刘氏沁水孝廉张给妻夫亡氏年二十九子道溥方五岁阅三年亦殇翁姑命嗣侄承祧苦守四十五年奉诏旌表　　何通海妻李氏
按山西通志李氏沁水人生员何通海妻夫亡氏年十九翁姑怜其无出令再嫁不从家贫晚岁寄食母家年七十余卒　　原大仿妻郭氏
按山西通志郭氏沁水人原大仿妻夫亡氏年二十二无子守节后夫弟大经夫妻俱殁一子一女俱幼氏抚之如己子皆克成立　　田铎妻王氏
按山西通志王氏田铎妻沁水人夫亡氏年二十六抚幼子成立孀居三十九年旌表　　敦士弘继室杨氏
按山西通志杨氏沁水人右卫贡士敦士弘继妻士弘任云南提举没于官氏年二十六扶旅榇万里还乡事八十四岁继姑以孝闻教子读书为崇祯元年乡贡守节三十余年学使奏请旌表　　巨经妻李氏
按山西通志李氏沁水人巨经妻年十九而寡翁谨阵亡氏负尸还葬辛苦万状守节不渝年七十八终直指旌表　　周权妻樊氏
</div>
    <div class="pagination">
<a href="闺媛典闺节部_page161.html">上一页</a><span>...</span><a href="闺媛典闺节部_page157.html">157</a><a href="闺媛典闺节部_page158.html">158</a><a href="闺媛典闺节部_page159.html">159</a><a href="闺媛典闺节部_page160.html">160</a><a href="闺媛典闺节部_page161.html">161</a><span class="current-page">162</span><a href="闺媛典闺节部_page163.html">163</a><a href="闺媛典闺节部_page164.html">164</a><a href="闺媛典闺节部_page165.html">165</a><a href="闺媛典闺节部_page166.html">166</a><a href="闺媛典闺节部_page167.html">167</a><span>...</span><a href="闺媛典闺节部_page163.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
