<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 875 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 875 页/共 899 页</h1>
    <div class="content">按唐书宰相世系表通理子正真定尉
　　独孤曳
按唐书宰相世系表道济子曳
　　独孤愐
按唐书鲍防传贞元元年策贤良方正得穆质等世美防知人时比岁旱质对指当时辅政者右司郎中独孤愐欲下质防不许　　独孤明
按唐书公主传信成公主下嫁独孤明
　　独孤晞
按万姓统谱晞元和中建宁太守
　　独孤迈
按万姓统谱迈宝历二年自歙州刺史授湖州迁秘书少监　　独孤勉
按唐书宰相世系表问俗子勉扬子令
　　独孤勋
按唐书宰相世系表问俗子勋
　　独孤助
按唐书宰相世系表问俗子助太子舍人
　　独孤劝
按唐书宰相世系表问俗子劝
　　独孤良&#
按唐书韦表微传韦&#镇西川王纬独孤良&#居幕府皆厚相推挹　　独孤朗
按唐书独孤及传及子朗字用晦元和中擢右拾遗建言宜除百姓之患不听盗杀武元衡朗请罢兵贬兴元户曹参军久乃拜殿中侍御史出为韶州刺史召还再迁谏议大夫敬宗初宦官殴鄠令朗请诛首恶王播赂权近还判盐铁朗连疏论执迁御史中丞殿中王源植贬官朗直其枉文宗初迁工部侍郎出为福建观察使卒赠右散骑常侍　　独孤郁
按唐书独孤及传及子郁字古风始生而孤与朗育于伯父汜擢进士第最为权德舆所称以女妻之元和初举制科高等拜右拾遗俄兼史馆修撰进右补阙吐突承璀讨王承宗郁执不可挺议鲠固号称职擢翰林学士九年以疾辞屏居鄠卒年四十赠绛州刺史　　独孤實
按唐书宰相世系表愐子實兼殿中侍御史
　　独孤寂
按唐书宰相世系表愐子寂
　　独孤密
按唐书宰相世系表愐子密云州刺史
　　独孤申叔
按唐书公主传魏国宪穆公主下嫁王士平主恣横帝幽之禁中门下客蔡南史独孤申叔为主作团雪散雪词状离旷意帝闻怒逐之　　独孤遐叔
按唐书宰相世系表助子遐叔
　　孤独庠
按唐书独孤及传郁子庠字贤府丧父始十岁有至性闻呼父官及吊客来辄号恸几绝后举进士仕至尚书丞　　独孤蒙
按唐书宰相世系表密子蒙
　　独孤云
按唐书宰相世系表密子云字公远吏部侍郎　　独孤霖按唐书艺文志独孤霖玉堂集二十卷
　　独孤回
按唐书宰相世系表云子回
　　独孤损
按唐书昭宣帝本纪天佑二年六月朱全忠杀裴枢及静海军节度使独孤损　　独孤标
按京山县志独孤标天佑中卓庵潼泉山尝语人曰侯门荻生当建寺既趺坐而逝留偈曰独孤标时独孤标东西南北无结交生也任他随缘过死后从他火烧百年果有大洪山主来建巨剎后为野燎所焚其言皆验　　独孤迟
按唐书宰相世系表云子迟字后己
　　独孤宪
按唐书宰相世系表云子宪字正风
　　宋
　　独孤君选
按万姓统谱君选宝佑进士
　　独孤辅仁
按万姓统谱辅仁宋末人
　　明
　　独孤乐善
按万姓统谱乐善江西太和人永乐进士由庶吉士仕为礼部主事历郎中居官三十年以廉洁自持时称为清白吏　　独孤一敬
按万姓统谱一敬乐安人宣德十年任长阳知县有善政历潼川州知州　　独孤善
按万姓统谱善宜黄人正德举人

　濮阳姓部列传
　　汉
　　濮阳潜
按万姓统谱陇西令牛述延名士濮阳潜
　　吴
　　濮阳兴
按吴志濮阳兴传兴字子元陈留人也父逸汉末避乱江东官至长沙太守兴少有士名孙权时以五官中郎将使蜀还为会稽太守时琅琊王休居会稽兴深与相结及休即位征兴为太常卫将军平军国事封外黄侯永安三年迁为丞相与休宠臣左将军张布共相表里邦内失望七年七月休薨左典军万彧素与乌程侯孙&#善乃劝兴布于是兴布废休适子而迎立&#&#既践阼加兴侍郎领青州牧俄彧谮兴布追悔前事十一月朔入朝&#因收兴布徙广州道追杀之夷三族　　北魏
　　濮阳贾
按魏书耿元传冠军濮阳贾元绍并工于法术　　唐　　濮阳愿
按唐书杨凭传凭弟子敬之祖客灞上见闽人濮阳愿阅其文大推挹遍语公卿间愿死敬之为敛葬　　明　　濮阳成
按广德州志成字子义沉毅有远志膂力绝人明太祖兵至广德幸祠山时成年尚童稚潜伏殿阁以觇上仰见人影命射之应弦取矢不能害疑其刺客更命举火焚之道士以神应为辞得免后兵往宣州大阅成从焉试射角力充灵壁侯汤和麾下百户后累立战功封武德将军世袭金山卫百户　　濮阳恭
按万姓统谱恭广德人永乐进士
　　濮阳涞
按广德州志涞号真庵端方正直任南昌府通判操励清白致政归著述有四书贞义礼记贞义韵学大成图书性理订疑行世　　濮阳瑾
按广德州志瑾字良玉号西峰天顺癸未选贡任宁阳县丞鲁地饥民困俵马力请当道疏免在邑九年每多惠政屡遇饥歉发官帑及私粟以救民民赖以苏上官交疏特荐以亲老乞归　　濮阳宗达
按云南通志宗达字兼善建水人领成化四年乡荐志尚高雅不求宦达恬静自守绝迹公门人罕有识其面者有著述藏于家　　濮阳伏
按广德州志伏字汝昭别号继川瑾之孙任光禄寺署正寻迁东昌府通判治声籍籍部使者荐牍凡几上毅然乞骸归为里党周困乏毕婚嫁无德色至今传之　　濮阳奎
按万安县志奎浙江分水人弘治九年任县丞佐理多才部署皆当体要按察以贤能擢之后为州治殊有政绩　　濮阳大纲
按锺祥县志大纲浙江秀水人由举人任安陆府同知　　濮阳昌龄
按桐庐县志昌龄字寿人弘治十二年举充淮府仪宾　　濮阳琦
按广德州志琦州人贞女妙娘父
　　濮阳钋
按广德州志钋濮阳汉父赠奉政大夫户部郎中　　濮阳傅按广德州志傅濮阳棐父赠文林郎余杭知县　　濮阳铣按广德州志铣嘉靖七年贡
　　濮阳储
按广德州志储嘉靖十四年贡任罗山县知县　　濮阳钺按广德州志钺字廷威号黄山赋性刚方遇事敢言任南京东城司兵马御史刘公节辟为从事嘉靖初陈言八事一曰勤圣学二曰慎始终三曰持大体四曰审好尚五曰丰储赋六曰恤民用七曰节民力八曰省滥费皆嘉纳之以直忤当事归　　濮阳江
按广德州志江字致源事孀母至孝虽处闺榻中未尝作笑语声任辽东州同济边饷有功升临江府通判　　濮阳汉
按广德州志汉嘉靖戊子举人历任户部郎中　　濮阳侁按宁都县志侁广德州人嘉靖四十五年任宁都主簿　　濮阳棐
按余杭县志棐号斗台广德人由举人万历五年知县事积弛之后棐刻意振刷尢加意造士升雷州通判　　濮阳中玉
按泰和县志中玉号琢峰舒城人万历丁未进士由长兴更泰和威惠并用持正不阿去官之日萧然敝箧家居三十余年茅屋数楹仅蔽风雨而已　　濮阳之宾
按万载县志之宾桂林卫人万历十七年由举人任本县教谕　　濮阳愈
按广德州志愈万历十九年贡任湖口县教谕　　濮阳春按广德州志春万历辛卯科举人历任南京刑部郎中　　濮阳桱
按广德州志桱万历庚子科武举人
　　濮阳景昭
按广德州志景昭万历四十六年贡任亳州训导　　濮阳景和按广德州志景和天启元年岁贡任祁门教谕　　濮阳景旦按广德州志景旦江之孙居家孝友持躬端肃少擅文誉郡大夫慕之屡延不至天启丙寅由岁贡任海门训导乙亥寇警维扬上官委旦城守星霜殚力致疾卒于署都御史疏请旌恤　　濮阳玮
按广德州志玮崇祯八年恩贡
　　濮阳野
按广德州志野崇祯十三年恩贡
　　濮阳睿
按广德州志睿崇祯十五年贡
　　濮阳浩
按广德州志浩例监
　　濮阳瀚
按广德州志瀚由例监任县主簿
　　濮阳渭
按广德州志渭例监
　　濮阳涛
按广德州志涛例监
</div>
    <div class="pagination">
<a href="氏族典卷诸姓部_page874.html">上一页</a><span>...</span><a href="氏族典卷诸姓部_page870.html">870</a><a href="氏族典卷诸姓部_page871.html">871</a><a href="氏族典卷诸姓部_page872.html">872</a><a href="氏族典卷诸姓部_page873.html">873</a><a href="氏族典卷诸姓部_page874.html">874</a><span class="current-page">875</span><a href="氏族典卷诸姓部_page876.html">876</a><a href="氏族典卷诸姓部_page877.html">877</a><a href="氏族典卷诸姓部_page878.html">878</a><a href="氏族典卷诸姓部_page879.html">879</a><a href="氏族典卷诸姓部_page880.html">880</a><span>...</span><a href="氏族典卷诸姓部_page876.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
