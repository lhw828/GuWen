<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 114 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 114 页/共 899 页</h1>
    <div class="content">舒氏亦曰舒鸠氏子爵偃姓皋陶之后也舒子平僖三年为徐所灭其后复立襄二十一年舒鸠子为楚所灭子孙以国为氏今庐州舒城本旧名也其地在楚徐之间故为二国所灭或言舒之种类多舒子平与舒鸠子自是二国故舒城西有龙舒或曰舒有五名一曰舒二曰群舒三曰舒蓼四曰舒庸五曰舒鸠望出巨鹿廖用贤尚友录
　　舒姓
舒京兆征音舒子之国因氏又望出巨鹿庐江
　闾姓部汇考
郑樵通志
　　以邑为氏
齐
邑

闾氏齐大夫闾丘婴之后或单言闾氏从省文也又改为卢氏廖用贤尚友录
　　闾姓
闾顿丘唐叔之后又望出三原


================================================
　吴姓部列传三
　　宋二
　　吴扆
按崇安县志扆以子玠璘贵封鲁国公
　　吴玠
按宋史吴玠传玠字晋卿德顺军陇干人父葬永洛城因徙焉少沉毅有志节知兵善骑射读书能通大义未冠以良家子隶泾原军政和中夏人犯边以功补进义副尉稍擢队将从讨方腊及击河北群盗累功权泾原第十将靖康初夏人攻怀德军玠以百余骑追击擢第二副将建炎二年金人渡河玠逆击大破之三年剧贼史斌寇汉中玠击斩之迁忠州刺史宣抚处置使张浚巡关陜与玠语大悦即授统制四年升泾原路马步军副总管金帅娄宿与撒离喝长驱入关玠军败降武显大夫知怀德军张浚惜玠才寻以为秦凤副总管兼知凤翔府转忠州防御使浚合五路兵欲与金人决战及次富平敌骤至军溃玠收散卒保散关东和尚原列栅为死守计绍兴元年金将没立出散关战败遁去拜明州观察使母丧起复兼陕西诸路都统制金兀朮会诸道兵攻和尚原玠击败之以玠为镇西军节度使二年命玠兼宣抚处置使司都统制金人战饶风岭玠退保西县遣兵掩击其后尽弃锱重去进玠检校少保充利州路阶成凤州制置使四年敌复大入攻仙人关玠击走之授川陕宣抚副使拜检校少师奉宁保定军节度使六年兼营田大使易保平静难节度九年金人请和帝以玠功高授特进开府仪同三司迁四川宣抚使玠卒于仙人关赠少师谥武安淳熙中追封涪王子五人拱扶撝扩　　吴璘
按宋史吴璘传璘字唐卿玠弟也少好骑射从玠攻战积功至合门宣赞舍人绍兴元年箭筈关之战璘功居多超迁统制和尚原军马及兀朮大入玠兄弟以死守之张浚承制以璘为泾原路马步军副都总管升康州团练使三年迁荥州防御使知秦州节制阶文璘弃原别营仙人关以防金人四年兀朮撒离喝以大兵十万至关下璘血战连日金兵大败迁定国军承宣使熙河兰廓路经略安抚使知熙州六年置行营两护军璘为左护军统制九年升都统制寻除秦凤路经略安抚使知秦州玠卒授璘神龙卫四厢都指挥使十年金人败盟诏璘节制陕西诸路军马撒离喝渡河入长安趋凤翔璘力战破之授镇西军节度使升侍卫步军都虞候十二年入觐拜检校少师阶成岷凤四州经略使十四年朝议析利州路为东西路以璘为西路安抚使十七年徙奉国军节度使改行营右护军为御前诸军都统制二十一年以守边安静拜少保二十六年领兴州驻札御前诸军都统制职事改判兴州三十一年金主亮叛盟拜四川宣抚使兼陕西河东招讨使孝宗受禅命兼陜西河东路宣抚招讨使拜少傅干道元年诣阙拜太傅封新安郡王三年卒赠太师追封信王　　吴球
按政和县志球字元璞宋建炎三年高宗南巡天下士人应赴省试者许就本路帅司类试球以第六人中榜及廷对首言任相非人太学生陈东以直谏见诛降授下州助教未几复赐进士出身为泰州教授调兴国军改福州明州凡四任官至承议郎后卒于家　　吴益
按宋史吴益传益字叔谦宪圣皇后弟也建炎末以恩补官累迁干办御辇院带御器械后受册推恩益加成州团练使益娶秦桧长孙女历官至保康军节度使加太尉仪同三司初既建节以桧故授文资直秘阁桧进徽宗御制辞免加恩帝乃特命赐益三品服累加秘阁修撰直徽阁又加直宝文阁桧死其子&#复请于帝又升敷文阁待制显仁太后葬为攒宫总护使进少保孝宗嗣位进少傅又进太师封太宁郡王干道七年卒谥庄简追封卫王　　吴盖
按宋史吴益传益弟盖字叔平绍兴五年以恩补官累迁宣赞舍人后受册推恩加文州刺史官至武宁军节度使累升太尉开府仪同三司少保封新兴郡王干道二年卒赠太傅追封郑王　　吴表臣
按宋史吴表臣传表臣字正仲永嘉人登进士第擢通州司理累官监察御史迁右正言久之以病请补外以直秘阁知信州绍兴元年召为司勋郎中迁左司宰相拟表臣为检正帝曰朕将自用之遂除左司谏前宰相朱胜非同都督江淮军马表臣力言都督不可罢除侍读又累疏争之不听遂罢表臣送吏部授台州黄岩丞寻除提点浙西刑狱召为秘书少监同修哲宗实录帝如建康诏表臣兼留司参议官除中书舍人给事中兵部侍郎建崇二国公就外傅兼翊善徙礼部侍郎迁吏部尚书兼翰林学士时秦桧欲使使金议地界指政事堂曰归来可坐此表臣不答又以议大礼忤意罢去俄起知婺州课最除敷文阁待制三岁请祠进直学士提举江州太平兴国宫家居数年卒表臣晚号湛然居士自奉无异布衣时乡论推其清约　　吴师古
按尚友录师古宜兴人举进士绍兴中宰臣秦桧决策主和金使以诏谕江南时枢密编修胡铨抗疏论之坐贬师古锓木传其疏金人募其书千金为人所讦师古流袁州　　吴播
按延平府志播南平人绍兴间知建宁县谨厚有吏才而饰以文学省科役击强暴奉法爱民民甚便之　　吴志兴按尚友录志兴杨子人世笃孝义其家世七代约三百余年不分异积善好施乡人称为吴善三公高宗封为迪功郎卒年九十三　　吴曾
按万姓统谱曾崇仁人高宗时献所著书累迁吏部郎奉祠久之起知靖州去贪吏安边民后知严州致仕　　吴挺
按宋史吴璘传璘子挺字仲烈以门功补官从璘为中郎将超授右武郎浙西都监兼御前祗候寻差利路钤辖改利州东路前军同统制继改西路绍兴三十一年金人渝盟挺愿自力军前璘以为中军统制擢荥州刺史寻拜熙河经略安抚使明年攻巩州城破以功授团练使又授郢州防御使孝宗即位拜武昌军承宣使寻加龙神卫四厢都指挥使熙河路经略安抚使中军统制干道元年升本军都统制三年拜侍卫亲步军指挥使节制兴州军马璘卒起复金州都统金房开达安抚使改利州东路总管挺力求终丧服除召为左卫上将军拜主管侍卫步军司公事淳熙元年改兴州都统拜定江军节度使四年入觐除知兴州利州西路安抚使十年特加检校少保绍熙四年以疾致仕诏加太尉卒赠少师开府仪同三司挺少起勋阀弗居其贵拊循将士人人有恩子五人　　吴可当
按万姓统谱可当字时文登进士第立朝有谠言直节终司农少卿　　吴楫
按万姓统谱楫字公济崇安人幼&#悟绍兴末乡试不第退居田里闭户读书晚年以特恩补官调靖江府临桂县主簿　　吴芾
按宋史吴芾传芾字明可台州仙居人举进士第迁秘书省正字与秦桧旧故至是桧已专政芾退然如未尝识桧疑之讽言者论罢通判处婺越三郡知处州何溥荐芾除监察御史迁殿中侍御史知婺州孝宗初即位陛辞陈为治先正其心上嘉纳知绍兴府权刑部侍郎迁给事中改吏部侍郎以敷文阁直学士知临安府内侍家僮殴伤酒家保芾捕治之权豪侧目执政议以芾使金复除吏部侍郎且议以龙大渊为副芾曰是可与言行事者邪语闻得罢不行下迁礼部侍郎力求去提举太平兴国宫时芾与陈俊卿俱以刚直见忌未几俊卿亦引去中书舍人阎安中为孝宗言二臣之去非国之福起知太平州历知隆兴府芾前后守六郡各因其俗为宽猛吏莫容奸民怀惠利再奉太平祠屡告老以龙图阁直学士致仕后十年卒自号湖山居士　　吴昉
按万姓统谱昉知荆门军锺相之党攻城昉阖室被害二子雍丰在襁褓间得免开禧间立庙军城南赐额英愍　　吴澥
按万姓统谱澥崇化人隆兴初进士以朝臣荐召对孝宗嘉之升太学录改西外宗教所著有内字辨等书　　吴箕
按万姓统谱箕字嗣之休宁人少孤刻志读书干道五年登进士第主仁和簿分教临川与象山诸公讲明义理宰当涂县剖析民讼召审察寻以疾卒子会博闻强记登绍熙元年第尉饶之鄱阳调金陵纠曹时丘崇为帅吏胥侧足会不肯诡随平反甚众任满不复出仕家居十余年卒会子轸辅俱登第　　吴汉英
按江阴县志汉英字长卿登干道丁丑进士由庐江簿升管湖广运司累官大宗正丞兵部郎官奏安边十策及更化三札言者疑为党论罢主管台州明道观闲居六年讲明理学敦伦修行晚慕陶渊明着归去集二十卷　　吴琚
按宋史吴益传益子琚习吏事干道九年特授添差临安府通判其后历尚书郎部使者换资至镇安军节度使复以才选除知明州兼沿海制置使宁宗初得祠奉朝请寻知鄂州再知庆元府位至少师判建康府兼留守卒琚尝使金金人嘉其信义琚死后宋遣使至金议和屡不合金人言南使中惟吴琚言为可信　　吴
按宋史吴益传益子仕至保静军节度使
　　吴环
按宋史吴益传益弟盖盖子环至昭化军节度使　　吴珏按万姓统谱珏字仲玉兴化县人孝宗时为龙岩令改宁国军佥判终通判漳州　　吴儆
兄
俯

按万姓统谱儆休宁人与兄俯齐名时为之语曰眉山三苏江东二吴俯登干道进士终太学录儆登绍熙进士历官通判邕州张栻荐之朝召对首陈恢复大计孝宗嘉奖之子垕私淑朱子之说隐居不仕　　吴德彰按泉州府志德彰惠安人宋干道间兵荒父母俱没于外时德彰幼少欲求骸骨以葬访不可得乃以檀木刻像葬于山脊自后山下有香气袭人经久乃息里人号其山曰香山　　吴格
按万姓统谱格休宁人淳熙间登第历官提举浙西常平茶盐召为左曹郎官直秘阁帅绍兴越有定科浮财物力等钱大为民害格急为代输求免科率官至枢密都承旨起居舍人卒　　吴柔胜
按宋史吴柔胜传柔胜字胜之宣州人登淳熙八年进士第调都昌簿丞相赵汝愚知其贤差嘉兴府学教授将置之馆阁会汝愚去御史汤硕劾柔胜尝救荒浙右擅放田租为汝愚收人心且主朱熹之学不可为师儒官自是闲居十余年嘉定初主管刑工部架阁文字迁国子正复迁太学博士又迁司农寺丞出知随州除京西提刑改湖北运判兼知鄂州改知太平州除直秘阁主管亳州明道宫改直华文阁除工部郎中力辞除秘阁修撰依旧宫观卒谥正肃　　吴庸按永州府志庸字子实登淳熙特科为容州陆川簿尉李节倡乱庸与徐邦直唐节纠合弓兵御贼凡六战众寡不敌庸没于阵帅上其事赠承事郎仍官其子　　吴曦
按宋史吴曦传曦信王璘之孙节度挺之中子以祖任补右承奉郎淳熙五年换武德郎除中郎将后省言其太骤改武翼郎累迁高州刺史挺卒起复濠州团练使庆元元年由建康军马都统制除知兴州兼利西路安抚使四年宪圣园陵成以劳迁武宁军承宣使六年光宗攒陵成迁太尉会韩胄谋开边曦潜畜异志因附胄求还蜀胄遂命曦兴州驻札御前诸军都统制兼知兴州利州西路安抚使开禧二年朝廷议出师诏曦为四川宣抚副使仍知兴州听便宜行事未几兼陕西河东招抚使曦为反谋阴献关外阶成和凤四州于金求封为蜀王三年正月曦乘黄屋左纛僭王位于兴州即治所为行宫称是月为元年遣董镇至成都治宫殿将徙居之兴州合江仓官杨巨源倡义讨逆未有以发会李好义与李贵等皆有谋二月甲戌夜漏尽巨源好义首率勇敢七十人斧门以入李贵即曦室斩其首裂其尸函曦首献于朝曦败时年四十六　　吴猎
按宋史吴猎传猎字德夫潭州醴陵人登进士第初主浔州平南簿时张栻经略广西檄摄静江府教授刘焞代栻栻以猎荐辟本司准备差遣久之知常州无锡县用陈傅良荐召试守正字光宗以疾不觐重华宫猎上疏辞甚切宁宗即位迁校书郎除监察御史出为江西转运判官寻劾罢久之起为广西转运判官除户部员外郎总领湖广江西京西财赋召除秘书少监属江陵告饥除秘阁修撰主管荆湖北路安抚司公事知江陵府金人围襄阳德安朝廷命猎节制本路兵马加宝谟阁待制京湖宣抚使时吴曦反于蜀除刑部侍郎充四川宣谕使以敷文阁学士四川安抚制置使兼知成都府嘉定六年召还卒猎初从张栻学干道初朱熹会栻于潭猎又亲炙湖湘之学一出于正有畏斋文集奏议六十卷谥文定　　吴锡畴按万姓统谱锡畴休宁人儆之从子垕之子四岁而孤伯氏破其家或教之讼锡畴泣曰贫寠命也二祖以孝友名家吾兄弟讼不辱吾先乎闻者贤之　　吴子斌按泉州府志子斌字伯全同安人少游上庠有文名登嘉泰二年第知南丰县有惠政秩满民诣台借留者千计通判肇庆府卒于官　　吴英
按广东通志英南海人嘉泰四年海寇窃发有司募人捕之英往应命乃设伏要害擒获无算帅府上其功授承信郎开禧二年有边警调发守把汉川防把江面嘉定十年除平江府驻札御前都副统制宝庆改元转武议大夫拜团练使英捧诏感奋淮口之役躬冒矢石为众队先乘风纵火焚贼舟五百余艘贼大奔斩首千余级寻战于北神镇又纵火烧断横江锁贼引去及贼围盐城亲率舟师登岸死战连获大捷累功转左武大夫防御使卒于家　　吴炎
按万姓统谱炎字济之邵武人绍熙初擢进士第开禧初自武学谕迁太学博士时韩冑擅权炎丐外通判建宁军陛辞极言楮法之更大失人心至郡宽征啬用改兴化军先教化崇礼逊政绩甚多终更奉祠卒　　吴汝明
按尚友录汝明尝刲股疗母疾有灵芝生堂侧开禧中敌入境他室庐皆焚荡汝明室独存嘉定中以事闻诏旌表　　吴元
弟宏
　愈

按万姓统谱元德安人开禧间与弟宏愈同登进士官至制干累赠正议大夫宏饶州司户愈官至沿江制置使兼知鄂州卒谥文肃宏子观官至江东提刑知饶州　　吴发
按万姓统谱发字伯韫歙人十岁能属文纔冠登第授藩阳簿调江陵士曹临川法掾多所平反为信州判官遇事益刚烈授龙泉丞嘉定己巳旱蝗仓台委往庆元虑囚邑宰尚严狴犴充斥徙而之他发移牒索之或罪或释悉遣还家欢声载道代归即告老弟&#字景齐登第授青阳簿　　吴泳
按宋史吴泳传泳字叔永潼川人嘉定二年进士历官为军器少监行太府寺丞行校书郎升秘书丞兼权司封郎官兼枢密院编修官升著作郎兼权直舍人院迁秘书少监兼权中书舍人寻迁起居舍人兼权吏部侍郎兼直学士院疏言谨政体正道揆厉臣节综军务四事权刑部尚书兼修玉牒以宝章阁直学士知宁国府提举太平兴国宫进宝章阁学士差知温州赴官道间闻温州饥至处州乞蠲租科降救饥者四万八千有奇改知泉州以言罢所著有鹤林集　　吴纯臣
按广东通志纯臣群之子居官有父风尝知连州尽心民瘼嘉定乙亥春夏不雨纯臣露行酷日中诣龙津祷焉崔与之素知其贤比入觐上问南中人才以纯臣对除提点广西刑狱剖决无滞进通奉大夫乞归卒　　吴渊
按宋史吴渊传渊字道父秘阁修撰柔胜之第三子也幼端重寡言苦志力学五岁丧母哭泣哀慕如成人嘉定七年举进士调建德县主簿至官就辟令江东九郡之冤讼于诸使者皆乞送渊改差浙东制置使司干办公事丁父忧诏以前职起复力辞弗许再辞诏从之服除差浙东提举茶盐司干办公事寻改镇江府节制司沿江制置使司干办公事皆不就知武陵县改杨子县兼淮东转运司干办公事添差通判真州入为将作监丞迁枢密院编修官兼刑部郎官再迁秘书丞以直焕章阁知平江府兼节制许浦水军提点浙西刑狱会严衢盗起调遣将士招捕之歼其渠魁散其支党以功为枢密院检详诸房文字兼国史院编修官实录院检讨官兼左司进右文殿修撰枢密副都承旨兼右司兼检正适政府欲用兵中原以据关守河为说渊力陈其不可丞相郑清之不乐而罢出知江州改江淮荆浙福建广南都大提点坑冶都司袁商令御史王定劾渊罢侍御史洪咨夔不直之劾定左迁未几边事果如渊言清之致书引咎差知镇江府定防江军之扰兼淮东总领以功迁太府少卿复以总领兼知镇江加集英殿修撰进权工部侍郎权兵部户部侍郎再为总领兼知镇江时渊造阙下入对历陈九事甫下殿御史唐璘击之遂仍前职提举太平兴国宫久之加宝章阁待制再起知镇江兼总领未几以户部侍郎兼知镇江府召赴行在以宝章阁直学士知太平州寻兼江东转运使时两淮民流徙入境者四十余万渊亟加慰抚旁郡流民焚劫无虚日独太平境内肃然无敢哗者以功加华文阁直学士沿海制置使知庆元府不赴以工部尚书沿海制置副使知江州亦不赴升华文阁学士知隆兴府江西安抚使兼转运副使徙知潭州湖南安抚使不赴加敷文阁学士仍知隆兴府改知镇江府兼都大提举浙西沿海诸州军许浦澉浦等处兵船右正言三疏劾渊夺职寻复职提举太平兴国宫未几改鸿庆宫丁母忧服除进龙图阁学士江西安抚使寻为沿江制置副使兼提举南康军兵甲公事节制蕲黄州安庆府屯田使迁兵部尚书知平江府兼浙西两淮发运使寻兼浙西提点刑狱知太平州兼提领两淮茶盐所以功进端明殿学士沿江制置使江东安抚使兼知建康府兼行宫留守节制和州无为军安庆府兼三郡屯田使渊兴利除害究心军民拜资政殿大学士封金陵侯进爵为公徙知福州福建安抚使改知平江府兼发运使改知宁国府累疏辞免且丐祠以本官提举洞霄宫起知潭州湖南安抚使不赴改知太平兼提领江淮茶盐所转荆湖制置大使知江陵府兼夔路策应大使兼京湖屯田大使带行京湖安抚制置大使拜观文殿学士兼总领湖广江西京西财赋湖北京西军马钱粮渊调兵二万往援川蜀其后力战于白河沮河玉泉宝佑五年正月朔以功拜参知政事越七日卒赠少师渊有材略迄济事功所至兴学养士然政尚严酷好兴罗织之狱籍入豪横故时有蜈蚣之谣　　吴潜
按宋史吴潜传潜字毅夫宣州宁国人秘阁修撰柔胜之季子嘉定十年进士第一授承事郎签镇东军节度判官改签广德军判官丁父忧服除授秘书省正字迁校书郎添差通判嘉兴府权发遣嘉兴府事转朝散郎尚书金部员外郎绍定四年迁尚右郎官授直宝章阁浙东提举常平辞不赴改吏部员外郎兼国史编修实录检讨迁太府少卿淮西总领迁太府卿兼权沿江制置知建康府江东安抚留守端平元年诏求直言潜所陈九事以直论忤时相罢奉千秋鸿禧祠改秘阁修撰权江西转运副使兼知隆兴府主管江西安抚司擢太常少卿进右文殿修撰集英殿修撰枢密都承旨督府参谋官兼知太平州权工部侍郎知江州辞不赴改权兵部侍郎兼检正试工部侍郎知庆元府兼沿海制置使改知平江府条具财计雕敝本末以宽郡民与转运使王野争论利害授宝章阁待制提举太平兴国宫改玉隆万寿宫试户部侍郎淮东总领兼知镇江府改宝谟阁直学士兼浙西都大提点坑冶权兵部尚书浙西制置使进工部尚书改吏部尚书兼知临安府兼侍读经筵以台臣徐荣叟论列授宝谟阁学士知绍兴府浙东安抚使辞提举南京鸿庆宫遂请致仕授华文阁学士知建宁府辞丁母忧服除转中大夫试兵部尚书转翰林学士知制诰改端明殿学士签书枢密院事进封金陵郡侯以亢旱乞罢免改资政殿学士提举洞霄宫改知福州兼本路安抚使徙知绍兴府浙东安抚使召同知枢密院兼参知政事淳佑十一年入为参知政事拜右丞相兼枢密使明年以水灾乞解机政以观文殿大学士提举洞霄宫又四年授沿海制置大使判庆元府以久任累章乞归田里进封庆国公判宁国府还家以醴泉观使兼侍读召拜特进左丞相改封许国公属将立度宗为太子潜密奏云臣无弥远之材忠王无陛下之福帝怒落职谪建昌军寻徙潮州责授化州团练使循州安置死时景定三年五月也德佑元年追复元官明年以太府卿柳岳请赠谥特赠少师　　吴梅乡
按万姓统谱梅乡字清淑仙居人嘉定十七年特举仕至忠州文学从朱子游所著有经说语录　　吴昌裔
按万姓统谱昌裔字季永蚤孤痛自植立得程颐张载朱熹诸书研绎不倦举嘉定进士历官监察御史遇事敢言后以宝章阁待制致仕卒谥忠肃　　吴昶
按万姓统谱昶歙人刻志为学朱熹归省先茔首执礼馆下得闻伊洛之学安贫守道无意进取以荐征郡校书弗就　　吴必大
按万姓统谱必大兴国人以父任补官为吉水丞属权臣指朱文公为伪学遂致仕必大晚师文公深究理学议论操守为儒林所重　　吴居仁
按尚友录居仁字温父建阳人以特科历古田尉攸县丞融州节度推官所至以儒饬吏听事必以人伦大义断曲直部使者下其所断为州县式居官奉法不妄有所取比殁无以为敛朱文公每对黄干称为真廉吏　　吴寿昌
按尚友录寿昌字大年邵武人初谒佛者&#山喜谈禅后游朱文公之门着问答略尝问张栻吕祖谦以南轩非寿昌所敢知东莱博学多识则有之守约恐未也熹深然之　　吴雄
按尚友录雄字伯英平安人年二十客临安因蔡元定见朱仲晦于考亭遂受业与黄宜卿康叔临蔡伯静及其弟仲默讲贯明彻雄博学尢有志于当世星纬占候孙吴兵法咸诣其妙　　吴燧
按泉州府志燧字茂新同安人绍定二年进士累官监察御史上疏以正纪纲开言路为首务除大理寺卿不拜而去再岁召为秘书监擢殿中侍御史兼侍讲时洪天锡论董宋臣甚力燧请行其言改礼部侍郎未几奉祠度宗立召为兵部侍郎　　吴一鸣
按延平府志一鸣字伯大南平人登绍定五年进士为潭州益阳县尉帅李华闻其贤置之幕下复荐于朝累调泉之德化令时康维新帅漕荐之得调长乐令为仇家所诬去任行李萧然邑人号哭于道执政后亦知其非罪复调临安府佥判时枢密郑清疾作遂委代之官终浙东帅司机宜　　吴叔告
按莆田县志叔告字君谋贡于乡端平二年理宗始亲政策士叔告以发强密察为言擢第一签书威武军节度判官累迁秘书郎轮对皆切时政迁著作佐郎知抚州寻除刑部郎以不善迎合为中外所攻寝新命贬一秩淳佑三年复元职六年差知袁州召奏事再除刑部郎知漳衡常三州改严州自临川罢归景定二年召除尚右郎官兼国史院编修官实录院检讨官四年除大理少卿丐外以直宝章阁提举浙西常平事是冬召奏事再祈免得请归装萧然　　吴思斋按万姓统谱思斋字子善丽水人由任子入官忤贾似道归寓桐庐值宋改物家无儋石有劝之仕者辄谢曰譬犹处子已嫁不能更二夫也　　吴士龙
按万姓统谱士龙字子云江潭人幼器识不群善谈兵淳佑间领监举以韬略登右科授建康帅司干官制置随任安庆望江宰以母年八十急归侍养抚孤侄如己子资产一无所私乡邑称之　　吴升
按万姓统谱升字潜夫婺源人淳佑庚戌以布衣领荐登壬子进士第入史馆授国史编校晚号定庵卒年八十四从子康后着春秋诛意谴告百卷进于朝理宗览而嘉之特旨与殿试调镇江户参　　吴秀发
按福州府志秀发字宗鲁闽县人宝佑元年进士判饶州政务便民尤留心狱讼元兵南寇疏屯田战守事宜后以功进中散大夫光禄卿加松江制置仍判州事　　吴雷奋
按万姓统谱雷奋休宁人景定元年进士授饶州司户以刚直忤权贵去官后辟为荆湖安抚司准备差遣不出　　吴名扬
按万姓统谱名扬金溪人咸淳中进士历官浙西制干文天祥招徕天下士名扬与焉后奏除礼兵二部架阁踊跃赴义倾动一时　　吴秘
按万姓统谱秘瓯宁人累官提点京东路刑狱所著有周易通神及扬子注太元笺　　吴豫
按万姓统谱豫歙人弱冠失怙呕血弥年读书不求甚解重义疾邪筑&#圃于禾稼间以自老　　吴从龙
按宋史吴从龙传从龙字子云官至武功郎建康府统制绍定兵难为先锋援不至被擒使至泰州城下诱降终不屈死之官其弟从虎至武经大夫　　吴简言
按尚友录简言字若讷长汀人以茂异决科累官祠部郎中尝经巫山神女庙题诗云惆怅巫娥事不平当时一梦是空成只因宋玉闲唇吻流尽巴江洗不清是夜梦神女来谢　　吴楚材
子
应登

按宋史吴楚材传楚材名炎以字行建昌南城人德佑元年建昌降明年春楚材还其乡领村纠集民兵时江西制置使黄万石授楚材迪功郎权制置使计议官以安之且戒勿兴兵楚材不听二月己亥自领村率众攻城甫至近郊之龟湖北兵三道蹴之进攻领村拒以木栅不得入事闻益王元帅府承制授楚材宣议郎带行大社令知建昌军俾聚军图再举万石匿其命楚材既失利且乏援元兵诱降其众多解去楚材走光泽为人所执及其子应登以献及吴浚为江西制置招讨使斩楚材父子传首诸邑益王立于福州闻而哀之赠官朝奉郎即邵武立庙赐名忠勇　　吴钦
按尚友录钦休宁人中漕举补府学教授宋&#题其所居之屏曰殷周虽代而首阳自存晋室虽更而陶径自若时论高之　　金
　　吴激
按金史吴激传激字彦高建州人父栻宋进士官终朝奉郎知苏州激米芾之婿也工诗能文字画俊逸得芾笔意尤精乐府造语清婉哀而不伤将宋命至金以知名留不遣命为翰林待制皇统二年出知深州到官三日卒诏赐其子钱百万粟三百斛田三顷以周其家有东山集十卷行于世东山其自号也　　吴僧哥按金史吴僧哥传僧哥西南路唐古乙剌&#上沙鸾部落人拳勇善骑射大安间选籍山西人为兵僧哥充马军千户有功贞佑初迁万户权顺义军节度使朔州失守僧哥复取之真授同知节度使事弟权同知节度使事迪剌真授节度副使权节度副使燕曹儿真授节度判官提控马寿儿以下迁授有差众苦乏食僧哥乞赐粮十五万斛朝廷以为应州已破朔为孤城其势不可守乃迁朔之军民九万余口分屯于岚石隰吉绛解之间未行大元兵至朔州战七昼夜有功加遥授同知太原府事兼同知节度使事迪剌石州刺史曹儿同知岢岚州防御使事四年始迁其民南行且战且行者数十里僧哥力惫马踬死焉时年三十诏赠镇国上将军顺义军节度使　　吴邦杰
按金史吴邦杰传邦杰登州军事判官邦杰寓居日照之村墅为大元兵所得驱令攻城邦杰曰吾荷国恩讵忍攻吾君之城与之酒食不顾乃杀之诏赠朝列大夫定海军节度副使　　元
　　吴元珪
按元史吴元珪传元珪字君璋广平人父鼎燕南提刑按察副使元珪简重深沉凡征谋治法律令章程皆得于家庭之所授受至元十四年世祖召见命侍左右授后卫经历从幸上都擢枢密都事升经历二十六年参议枢密院事寻升枢密院判官二十八年除礼部侍郎迁左司郎中三十一年参议中书省事大德元年除吏部尚书三年宣抚燕南迁工部尚书六年佥河南行中书省事将行拜江浙行省参知政事武宗即位由佥枢密院事拜枢密副使诏元珪二十余人议政中书特加平章政事仁宗即位诏元珪与十六人议时政皇庆元年出拜江浙行省左丞移疾去延佑元年拜甘肃行省左丞岁余召还俾宣抚辽阳诸郡复为枢密副使特加荣禄大夫至治元年以年老致仕三年卒赠光禄大夫追封赵国公谥忠简　　吴鼎
按元史吴鼎传鼎字鼎臣燕人至元十七年见裕宗于东宫命入宿卫二十五年授织染杂造局总管府副总管后积官至礼部尚书宣徽副使大德十一年山东诸郡饥诏鼎往赈之至大元年改正奉大夫保定路总管三年召授资善大夫同知中政院事两浙财赋隶中政者巨万计前往者率多取其赢鼎治之一无私焉四年改京畿漕运使皇庆二年特旨复命宣徽院事进资政大夫崇祥院使延佑三年卒赠荣禄大夫平章政事柱国追封蓟国公谥孝敏　　吴全节
按元史释老传吴全节字成季饶州安仁人学道于龙虎山至元二十四年至京师从留孙见世祖三十一年成宗至自朔方召见敕每岁侍从行幸所司给庐帐车马衣服廪饩着为令大德十一年授元教嗣师至治元年留孙卒二年制授特进上卿元教大宗师崇文弘道元德真人总摄江淮荆襄等处道教知集贤院道教事尝代祀岳渎全节雅好结士大夫无所不倾其交长者尤见亲而敬推毂善类唯恐不尽其力至于振穷周急又未尝以恩怨异其心卒年八十二　　吴恭祖
按河南通志恭祖字景庄孟州人沉毅有才识至元末为福建行省理问有能声累迁建兴汀福四路总管所至以重厚称卒赠兵部尚书追封渤海郡侯谥正肃　　吴国宝
按元史李忠传吴国宝雷州人性孝友父丧庐墓大德八年境内蝗害稼惟国宝田无损人皆以为孝感所致云　　吴起孙
按江西通志起孙字诚甫五世同居素无恒产惟资医术以供食指至大壬子本路以闻至今称为义门吴氏　　吴澄
按元史吴澄传澄字幼清抚州崇仁人高祖晔初居咸口里望气者言其地当出异人澄生三岁&#悟日发教之古诗随口成诵五岁日受千余言夜读书至旦母忧其过勤节膏火不多与澄候母寝燃火复诵习既长用力圣贤之学尝举进士不中侍御史程巨夫奉诏求贤江南起澄至京师未几以母老辞归左丞董士选荐澄有道擢应奉翰林文字有司敦劝久之乃至而代者已到官澄即日南归未几除江西儒学副提举居三月以疾去官至大元年召为国子监丞执经问难者接踵而至澄各因其材质反复训诱之皇庆元年升司业一夕谢去俄拜集贤直学士特授奉议大夫俾乘驿至京师次真州疾不果行英宗即位超迁翰林学士进阶大中大夫泰定元年初开经筵命为讲官会修英宗实录命总其事居数月实录成即移疾去中书言于帝请有所褒异诏加资善大夫澄所居草屋数间程巨夫题曰草庐故学者称之为草庐先生卒赠江西行省左丞上护军追封临川郡公谥文正　　吴思达
按元史刘德泉传延佑间蔚州吴思达兄弟六人尝以父命析居思达为开平县主簿父卒还家治葬毕会宗族泣告其母曰吾兄弟别处十余年矣今多破产以一母所生忍使兄弟苦乐不均耶即以家财代偿其逋更复共居母卒哀毁甚宅后柳连理人以为友义所感　　吴方
按尚友录方字季仁八行先生范七世孙尝受学于陆子方之门延佑中有司荐为处州儒学录不就自号懒庵居士蔡港务官亏税钱将鬻女以偿方为之代输其人请以女备使令拒弗纳寓官有受代死无所归者方让所治寿域葬之　　吴律
按濮州志律字伯仪濮州鄄城人监察御史衍之子也幼时父书律字示之三试皆识故名律师事导江先生传其性命之学尝为曹州判官夏大旱往定陶虑囚释遣冤滞雨大至升承务郎知峄州后退居峗山书院教授生徒数百人延佑中起为承直郎升翰林修撰历升秘书少监既致仕居濮之富春园自号蕴斋卒年八十一　　吴师道
按元史吴师道传师道字正传婺州兰溪人自羇丱知学即善记览工词章因读宋儒真德秀遗书乃幡然有志于为己之学刮摩淬砺造履益深登至治元年进士第授高邮县丞明达文法吏不敢欺再调宁国路录事迁池州建德县尹中书左丞吕思诚侍御史孔思立列荐之召为国子助教寻升博士其为教一本朱熹之旨而遵许衡之成法丁内忧归以奉议大夫礼部郎中致仕终于家　　吴升
</div>
    <div class="pagination">
<a href="氏族典卷诸姓部_page113.html">上一页</a><span>...</span><a href="氏族典卷诸姓部_page109.html">109</a><a href="氏族典卷诸姓部_page110.html">110</a><a href="氏族典卷诸姓部_page111.html">111</a><a href="氏族典卷诸姓部_page112.html">112</a><a href="氏族典卷诸姓部_page113.html">113</a><span class="current-page">114</span><a href="氏族典卷诸姓部_page115.html">115</a><a href="氏族典卷诸姓部_page116.html">116</a><a href="氏族典卷诸姓部_page117.html">117</a><a href="氏族典卷诸姓部_page118.html">118</a><a href="氏族典卷诸姓部_page119.html">119</a><span>...</span><a href="氏族典卷诸姓部_page115.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
