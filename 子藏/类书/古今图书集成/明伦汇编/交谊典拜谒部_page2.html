<!DOCTYPE html>
<html>
<head>
    <meta charset="UTF-8">
    <title>交谊典拜谒部 - 第 2 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>交谊典拜谒部 - 第 2 页/共 5 页</h1>
    <div class="content">陈
注
其余谓父母也
大
全
长乐陈氏曰稽颡犹稽首也
　礼非至尊不稽首则丧非至重不稽颡矣
　　少仪
闻始见君子者辞曰某固愿闻名于将命者不得阶主适者曰某固愿见
注
君子卿大夫若有异德者固如故也将犹奉也　即君子之门而云愿以名闻于奉命者谦远之也　重则云固奉命传辞出入阶上进者言宾之辞不　得指斥主人敌当也愿见愿见于将命者谦也疏
　此论见君子之法但此一篇明细小威仪不复　局以科段记者谦退不敢自专制其仪而传闻旧　说故曰闻也辞客之辞也某客名也再辞曰固闻　名谓名得通达也将命谓传辞出入通主客之言　语也客实愿见君子而云愿闻名于传命者不敢　必斥见君子但愿将命者闻之而已不云初辞而　云固者欲明主人不即见己己乃再辞也若初辞　则不云固惟云某愿闻于将命者耳阶进也人升　阶必上进主谓主人也客宜卑退不得进斥主人　也敌者不谦故云愿见亦应云愿见于将命者因　上已有故此略之固义亦同上集
说
长乐刘氏曰古
　者朋友往来宾主相觌同用一礼于是传命共为　一辞若士相见载于仪礼用以一天下之礼俗也　此少仪所以载于经乎曰闻者谓三代先王既行　其辞于旧俗间或衰坠而知礼者未尽殒灭故曰　闻焉愿闻名于将命者谓至于门外摈者请事答　以辞不得阶主述其崇德之意不敢由阶升堂直　见主人之谓也　金华应氏曰古礼废坏辞命不　审摈诏不严交际之义能尽其敬者固鲜然分势　之隆崇者又未免亢焉而不接人臣之见天子昧　死而后言顿首而后请其辞曰陛下下僚之见上　官庭趋而后进升阶而屡降其辞曰阁下亦几于　阻绝而不通矣夫将命者人也人则有可通之情　陛阶门合地也地则无自通之路噫安得以少仪　之辞而语之哉　严陵方氏曰闻言所记之事非　由于己见乃闻之于人尔君子者有位有德者之　通称也辞则表记所谓无辞不相见是矣将命者　盖将奉主人之命而传道之者也亦摈诏之类欤　论语言将命者出户是矣愿见君子而曰愿闻名　于将命者以其尊而不可以遽见故先欲闻其名　以其不可指斥而与之亢礼故止言将命者而已　不得阶主盖言不可指斥主人升进而与之阶也　与之相敌故不必先闻其名直曰愿见而已此隆　杀之辨也　山阴陆氏曰主主尊者阶阶敌者不　得阶主亦词也若曰固愿见不得阶主而前尔　邵氏曰诸家解释不得阶主未甚分晓以愚观之　阶犹阶梯之阶主犹观近臣以其所为主之主求　见君子者辞曰某固愿闻名于将命者恐不得将　命者导达为之阶主尔夷之因徐辟而求见孟子　正此意罕见曰闻名亟见曰朝夕瞽曰闻名

注
罕希也希相见虽于敌者犹为尊主之辞如于　君子也亟数也于君子则曰某愿朝夕闻名于将　命者于敌者则曰某愿朝夕见于将命者瞽无目　也以无目辞不称见疏
前二条明始相见此经明
　已相见而疏者尊者敌者皆云愿闻名于将命者　然敌者始来曰愿见重来而数□曰闻名者亦奖　之使不疏也或云始来礼隆故尊卑宜异重来礼　杀故宜同也亟见谓数相见者瞽者其来不问见　贵贱则并通云愿闻于将命者集
说
严陵方氏曰罕
　见以其相见之罕疑其情之不通虽于敌者亦曰　闻名而已始入而辞曰辞矣即席曰可矣排阖说屦于户内者一人而已矣有尊长在则否
注
可犹止也谓摈者为宾主之节说屦于户内者　一人虽众敌犹有所尊也在在内也尊长在则后　来之众皆说屦户外疏
此一节明宾主之入摈者
　告之辞让之节及说屦之仪始入门主人辞谢于　宾摈者告主人曰辞谢宾矣谓辞让宾令宾先入　至阶之时摈者亦应告主人曰辞让宾先登矣此　不言者始入之文包入门登阶也至宾主升堂各　就席而立摈者恐宾主辞让即席故告之曰可矣　言止不须辞也宾主席众入户内虽尊卑相敌犹　推一人为尊阖谓门扉排推门扉说屦户内者止　尊者一人而已先有尊长在堂或室众人后入不　得说屦户内也集
说
山阴陆氏曰始入而辞曰辞矣
　即席曰可矣宜承道瞽亦然脱乱在此　庆源辅　氏曰物畜然后有礼故众必有所尊也若说屦于　尊长前非礼问品味曰子亟食于某乎问道艺曰子习于某乎子善于某乎不疑在躬
疏
此一经明宾主相问饮食及道艺之事
集
说
严陵
　方氏曰人之情品味有偏嗜道艺有异尚问品味　不可斥之以好恶而昭其癖故曰子亟食于某乎　问道艺不可斥之以能否而暴其短故曰子习于　某乎子善于某乎信然后不疑有诸己之谓信则　疑固不可以在躬矣不度民械不愿于大家不訾重器

疏
此一节因明宾主之礼客至主人之家不度民　械使已亦有也大家谓富贵广大之家谓大夫之　家士往见彼富大不可愿效之非分而愿必有乱　心也客不思玩主人珍物重器若思玩之则憎疾　已贫贱生淫乱滥恶也介者不拜妇人吉事虽有君赐肃拜为尸坐则不手拜肃拜为丧主则不手拜
注
肃拜拜低头也手拜手至地也妇人以肃拜为　正凶事乃手拜耳为尸为祖姑之尸也士虞礼曰　男男尸女女尸为丧主不拜手者为夫与长子当　稽颡也其余亦手拜而已虽或为唯或曰丧为主　则不手拜肃拜也疏
此论妇人拜仪妇人吉礼不
　手拜但肃拜肃拜如今妇人拜也吉事及君赐悉　然手拜则周礼空首郑注周礼空首拜头至手此　云手至地不同者此手拜之法先以手至地而头　来至手两注不同其实一也肃拜是妇人之常而　昏礼妇拜扱地以其新来为妇尽礼于舅姑故也　左传穆嬴顿首于宣子之门者有求于宣子非礼　之正也下云为丧主则不手拜明不为丧主其余　轻丧凶事则手拜也周礼坐尸嫌妇人或异故记　者明之尸坐谓虞祭若平常吉祭共以男子一人　为尸祭统云设同几是也妇人为尸或答拜时但　肃拜而不手拜也集
说
长乐陈氏曰肃拜俯其手而
　肃之也妇人与介者之拜也手拜者手至地也士　昏礼妇拜扱地是也　严陵方氏曰肃拜者低头　屈膝以致其肃尔莫重于君赐吉事虽有之亦止　于肃拜而已为尸亦拜者以妇人容或答拜故也　　庆源辅氏曰言虽有君赐肃拜以见肃拜非简　也自是妇人礼当然凶事变常故手拜为尸坐为　丧主不手拜则又变于丧　　杂记上
为妻父母在不杖不稽颡母在不稽颡稽颡者其赠也拜
陈
注
适子妻死而父母俱存故其礼如此然大夫主　适妇之丧故其夫不杖若父没母存母不主丧则　子可以杖但不稽颡耳赠谓人以物来赠己助丧　事也母在虽不稽首惟拜谢此赠物之人则可以　稽颡故云稽颡者其赠也拜小敛大敛启皆辩拜
辩
音遍
陈
注
礼当大敛小敛及启攒之时君来吊则辍事而　出拜之若它宾客至则不辍事待事毕乃即堂下　之位而遍拜之故特举此三节言之若士于大夫　当事而大夫至则亦出拜之也　　杂记下
三年之丧以其丧拜非三年之丧以吉拜

陈
注
拜问拜赐拜宾皆拜也丧拜稽颡而后拜也吉　拜拜而后稽颡也今按檀弓郑注以拜而后稽颡　为殷之丧拜稽颡而后拜为周之丧拜疏云殷之　丧拜自斩衰至缌麻皆拜而后稽颡以其质故也　周制则杖期以上皆先稽颡而后拜不杖期以下　乃作殷之丧拜此章疏义与檀弓疏互看乃详　　丧大记君拜寄公国宾大夫士拜卿大夫于位于士旁三拜夫人亦拜寄公夫人于堂上大夫内子士妻特拜命妇汜拜众宾于堂上
陈
注
君谓遭丧之嗣君也寄公与国宾入吊卿大夫　则拜之于位士则旁三拜而已旁谓不正向之也　夫人亦拜寄公夫人于堂上其于卿大夫之内子　士之妻则亦拜之但内子与命妇则人人各拜之　众宾则士妻也汜拜之而已亦旁拜之比也其无女主则男主拜女宾于寝门内其无男主则女主拜男宾于阼阶下子幼则以衰抱之人为之拜为后者不在则有爵者辞无爵者人为之拜仪礼
　　士冠礼
冠者北面见于母母拜受子拜送母又拜

注
妇人于丈夫虽其子犹侠拜
疏
但是妇人于丈
　夫皆使侠拜故举子以见义也
侠古
洽反

　　士昏礼
妇拜扱地

注
扱地手至地也妇人扱地犹男子稽首
　　士相见礼

注
郑目录云士以职位相亲始承挚相见之礼士　相见于五礼属宾礼疏
经亦有大夫及庶人见君
　之礼亦有士见大夫之法独以士相见为名者以　其两士职位不殊同类昵近故以士相见为目云　执禽挚之法此新升为士大夫之等同国执禽挚　相见及见君之礼虽非出聘亦是宾主相见之法　故属宾礼也此篇内含卿大夫相见以其新升为　士或士自相见或士往见卿大夫或卿大夫下见　士或见己国君或士大夫见他国君来朝者新出　仕从微至着以士为先后更有功乃升为大夫已　上故以士为总号也又天子之孤卿大夫士与诸　侯之孤卿大夫士执挚既同相见之礼亦无别也　　请见士相见之礼　贽冬用雉夏用腒左头奉之曰某也愿见无由达某子以命命某见
注
贽所执以至者君子见于所尊敬必执贽以将　其厚意也士贽用雉者取其耿介交有时别有伦　也雉必用死者为其不可生服也夏用腒备腐臭　也左头头阳也无由达言久无因缘以自达也某　子今所因缘之姓名也以命者称述主人之意今　文头为脰疏
释曰自此至送于门外再拜论士与
　士相见之事士贽用雉者对大夫已上所执羔雁　不同也雉交接有时至于别后则雌雄不杂谓春　交秋别也主人对曰某子命某见吾子有辱请吾子之就家也某将走见
注
有又也某子命某往见今吾子又自辱来序其　意也走犹往也疏
释曰云某子命某见者某子则
　是绍介姓名以某子是中间之人故宾主共称之　也此上下皆言请不言辞辞而不受须相见故言　请而已宾对曰某不足以辱命请终赐见

注
命谓请吾子之就家
主人对曰某不敢为仪固请吾子之就家也某将走见
注
不敢为仪言不敢外貌为威仪忠诚欲往也固　如故也宾对曰某不敢为仪固以请

</div>
    <div class="pagination">
<a href="交谊典拜谒部.html">上一页</a><a href="交谊典拜谒部.html">1</a><span class="current-page">2</span><a href="交谊典拜谒部_page3.html">3</a><a href="交谊典拜谒部_page4.html">4</a><a href="交谊典拜谒部_page5.html">5</a><a href="交谊典拜谒部_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
