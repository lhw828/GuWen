<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 317 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 317 页/共 899 页
  </h1>
  <div class="content">
   按魏书杨播传谧弟遵彦武定中吏部尚书华阴县开国侯　　杨元让
按魏书杨播传播弟暐暐子元让尚书祠部郎中　　杨叔良按魏书杨播传播弟颖颖子叔良武定中新安太守　　杨暄按魏书杨播传播族弟钧钧长子暄卒于尚书郎　　杨顺按魏书杨机传机兄顺字元信梁郡太守
　　杨机
按魏书杨机传机字显略天水冀人祖伏恩郡功曹赫连屈丐时将家奔洛阳因以家焉机少有志节解褐奉朝请为京兆王愉国中尉迁给事中廷尉评延昌中行河阴县事当官正色不避权势明达政事甚有声誉荆州刺史杨大眼启为其府长史熙平中为泾州平西府长史转洛阳令迁镇军将军司州治中转别驾除中散大夫出除河北太守建义初拜平南将军光禄大夫行河南尹转廷尉卿徙卫尉卿出除华州刺史永熙中除度支尚书奉公正己时论许其清白与辛雄等并诛　　杨彪
按魏书裴叔业传杨令宝卒追封邵陵县开国子子彪袭爵永熙中征卤将军中散大夫齐受禅例降　　杨孝邕按魏书杨播传播弟椿椿子昱昱子孝邕员外郎走匿于蛮中潜结渠帅谋应齐献武王以诛朱氏微服入洛为人所告世隆收付廷尉掠杀之　　杨元就
按魏书杨播传播弟顺顺子仲宣仲宣子元就幼而俊拔收捕时年九岁牵挽兵人谓曰欲害诸尊乞先就死兵人以刀斫断其臂犹请死不止遂先杀之　　杨僧静按魏书杨机传机兄顺顺子僧静武定中太中大夫　　杨&amp;#按魏书杨机传机兄子&amp;#少有公干频为司州记室户曹从事早卒　　杨毗罗
按魏书杨机传机子毗罗解褐开府参军事卒于镇远将军　　杨衒之
按隋书经籍志杨衒之洛阳伽蓝记五卷（
按汉魏丛书衒之后
　魏人）

　　北齐
　　杨愔
按北齐书杨愔传愔字遵彦小名秦王弘农华阴人父津魏司空侍中愔儿童时口若不能言而风度深敏出入门闾未尝戏弄六岁学史书十一受诗易好左氏春秋及长能清言美音制风神俊悟容止可观人士见之莫不敬异有识者多以远大许之孝昌初以军功除羽林监赐爵魏男永安初拜通直散骑侍郎时年十八元颢入洛乘舆失守愔扈从达建州除通直散骑常侍及孝庄幽崩潜窜屡载属神武至信都遂投刺辕门署行台郎中转大行台右丞愔从兄幼卿为岐州刺史以直言忤旨见诛愔闻之悲惧因哀感发疾后取急就雁门温汤疗疾郭秀素害其能因致书恐之愔遂弃衣冠于水滨若自沉者变易名姓自称刘士安入嵩山与沙门昙谟征等屏居削迹又潜之光州因东入田横岛以讲诵为业海隅之士谓之刘先生神武知愔存遣愔从兄宝猗赍书慰喻仍遣光州刺史奚思业以礼发遣神武见之悦除太原公开府司马转长史复授大行台右丞封华阴县侯迁给事黄门侍郎又兼散骑常侍为聘梁使主至碻磝戍病不成行久之以本官兼尚书吏部郎中武定末超拜吏部尚书加侍中卫将军天保初以本官领太子少傅别封阳夏县男又诏监太史迁尚书右仆射尚太原长公主又拜开府仪同三司尚书右仆射改封华山郡公九年徙尚书令又拜特进骠骑大将军十年封开封王干明元年二月为昭帝所诛时年五十　　北周
　　杨穆
按周书杨宽传宽兄穆字绍叔魏永安中除华州别驾孝武末宽请以澄城县伯让穆诏许之仍拜中军将军金紫光禄大夫除车骑将军都督并州诸军事并州刺史卒于家赠骠骑大将军开府仪同三司华州刺史　　杨俭
按周书杨宽传宽兄俭字景则伟容仪有才行魏正始中起家侍御史加奉朝请迁员外散骑侍郎孝昌中除镇远将军顿丘太守元颢入洛授抚军将军孝庄反正废于家寻拜散骑常侍都督颍州诸军事颍州刺史建明中加征南将军金紫光禄大夫孝武初除卫将军北雍州刺史政尚宽惠夷夏安之孝武西迁除侍中骠骑将军大统初以本官行东秦州事加使持节当州大都督从破齐神武于沙苑封夏阳县侯七年领大丞相府谘议参军出为都督东雍华二州诸军事骠骑大将军开府仪同三司华州刺史八年卒于家赠本官谥曰静　　杨宽
按周书杨宽传宽字景仁弘农华阴人也祖恩魏镇远将军河间内史父钧博学强识举秀才累迁州刺史怀朔镇将军卒追封临贞县伯谥曰恭宽少有大志及长颇解属文尢尚武艺弱冠除奉朝请属钧出镇州请从展效乃改授将军高阙戍主时茹茹既乱其主阿那瑰来奔魏帝遣使纳之诏钧率兵卫送宽亦从以功拜行台郎中魏广阳王深与宽素相委昵深犯法得罪宽被逮捕遇赦得免除宗正丞孝庄践阼拜通直散骑侍郎领河南尹丞行洛阳令邢杲反宽以都督从太宰上党王元天穆讨平之就拜通直散骑常侍谒孝庄于太行拜散骑常侍安东将军孝庄反正拜中军将军太府卿华州大中正封澄城县伯尔朱荣被诛其从弟世隆等还逼京师进宽镇北将军使持节大都督随机扞御世隆北走宽追至河内俄而尔朱兆陷洛阳囚执孝庄帝宽还洛不可遂自成皋奔梁至建业闻孝庄帝&amp;#崩宽发哀尽礼梁武义之礼送还朝尔朱仲远启复宽官爵留为大行台吏部尚书孝武初改授散骑常侍骠骑将军给事黄门侍郎监内典书事孝武入关录从驾勋进爵华山郡公大统初迁车骑大将军太子太傅仪同三司三年使茹茹迎魏文悼后还拜侍中都督泾州诸军事泾州刺史五年除骠骑大将军开府仪同三司都督东雍州诸军事东雍州刺史十年转河州刺史梁宜丰侯萧循固守南郑十七年宽从大将军达奚武讨之军还除南豳州刺史魏废帝初入为尚书左仆射将作大监坐事免魏恭帝二年除廷尉卿世宗初拜大将军别封宜阳县公除小冢宰转御正中大夫保定元年除总管梁兴等十九州诸军事梁州刺史其年薨于州赠华陕虞上潞五州刺史谥曰元子纪嗣大象末官至上仪同大将军虞部下大夫　　杨荐按周书杨荐传荐字承略秦郡宁夷人也父宝昌平郡守荐幼孤早有名誉性廉谨喜怒不形于色魏永安中随尔朱天光入关讨群贼封高邑县男文帝临夏州补帐内都督及平侯莫陈悦使荐入洛阳请事魏孝武帝授文帝关西大行台仍除荐直合将军孝武欲向关中荐赞成其计进爵清水县子魏大统元年蠕蠕请和亲文帝遣荐与杨宽使并结婚而还进爵为侯及侯景叛十六年大军东讨文帝恐蠕蠕乘虚寇掠乃遣荐往更论和好以安慰之进使持节骠骑大将军开府仪同三司加侍中孝闵帝践阼除御伯大夫进爵姚谷县公仍使突厥结婚以奉使称旨迁大将军保定四年又纳币于突厥还行小司马又行大司徒从陈公纯等逆女于突厥进爵南安郡公天和三年迁总管梁州刺史后以疾卒　　杨&amp;#
按周书杨传字显进正平高梁人也祖贵父猛并为县令少豪侠魏孝昌中尔朱荣杀害朝士城阳王元征逃难投藏而免之孝庄帝立徽乃出由是以义烈闻擢拜伏波将军从魏孝武入关加抚军银青光禄大夫时东魏迁邺弘农为东魏守从太祖攻拔之太祖以有谋略堪委边任乃表行建州事转正平郡守录前后功封合阳县伯进授大都督加晋建二州诸军事保定四年迁少师其年大军围洛阳诏率义兵出轵关自镇东境二十余年数与齐人战每常克获以此遂有轻敌之心时洛阳未下而深入敌境又不设备齐人奄至大破军遂降于齐朝廷犹录其功令其子袭　　杨绍
按周书杨绍传绍字子安弘农华阴人也祖兴魏新平郡守父国中散大夫绍屡从征战有功魏永安中授广武将军普泰初封平乡男魏孝武初迁卫将军大统元年进爵为公四年出为鄜城郡守绍性恕直兼有威惠百姓安之累迁大都督车骑大将军仪同三司从大将军达奚武征汉中以功授辅国将军进开府赐姓叱利氏孝闵帝践阼进位大将军保定二年卒谥曰信子雄嗣大象末上柱国邽国公　　杨敷
按周书杨敷传敷字文衍华山公宽之兄子也父暄字景和历谏议大夫征葛荣为所害敷少有志操魏建义初袭祖钧爵临贞县伯除员外羽林监大统元年拜奉车都尉历祠部郎中加抚军将军通直散骑常侍魏恭帝二年迁廷尉少卿断狱平允孝闵帝践阼进爵为侯授蒙州刺史保定中征为司水中大夫累进骠骑大将军开府仪同三司天和六年出为汾州刺史进爵为公齐将段孝先来寇敷拒守累旬粮尽援绝敷乃率兵夜出击孝先尽锐围之敷殊死战矢尽为孝先所擒卒于邺高祖平齐谥曰忠壮　　杨干运按周书杨干运传干运字元邈傥城兴势人也父天兴齐安康郡守干运少雄武孝昌初为本州治中转别驾大统初梁州民皇甫圆聚众南叛汉中干运入梁转信武将军武陵王萧纪称尊号以干运威服巴渝拜车骑将军梁州刺史时纪与其兄湘东王绎争帝连兵不息干运兄子略说干运送款关中太祖乃密授使持节骠骑大将军安康郡公及尉迟迥至剑南干运遂降迥魏废帝三年干运至京师寻卒子端嗣拜梁州刺史略亦以归附功拜车骑大将军建德末位至开府封上庸县伯　　杨纂
按周书杨纂传纂广宁人也父安仁魏北道都督纂年二十从齐神武起兵于信都以军功稍迁安西将军以功高薄赏志怀怨愤大统初乃间行归款封永兴县侯从太祖解洛阳围经河桥邙山之战每先登累迁骠骑大将军开府仪同三司加侍中进爵为公赐姓莫胡卢氏俄授岐州刺史孝闵帝践阼进爵东熙郡公保定元年进位大将军改封陇东郡公除陇州刺史天和六年进授柱国大将军转华州刺史寻卒于州子睿嗣　　杨忠
按周书杨忠传忠弘农华阴人也小名奴奴高祖元寿武川镇司马祖烈太原郡守父祯建远将军结义徒讨鲜于修礼死之忠年十八客游泰山会梁兵攻郡被执至江左从北海王颢入洛除直合将军赐爵昌县伯从魏孝武西迁进爵为侯东魏辛纂据穰城忠从独孤信讨之斩纂居半岁以东魏之逼与信奔梁梁武帝以为大德主帅大统三年归阙尝从太祖狩于龙门忠独当一猛兽太祖壮之北台谓猛兽为揜于因以字之迁征西将军进爵襄城县公邙山之战先登阵进车骑大将军仪同三司时侯景渡江梁武丧败其义阳郡守马伯符以下溠城降朝廷因之将经略汉沔乃授忠都督十五州诸军事镇穰城进爵陈留郡公魏恭帝初赐姓普六茹氏行同州事孝闵帝践祚入为小宗伯齐人寇东境忠出镇蒲&amp;#进位柱国大将军武成元年进封隋国公保定三年以忠为元帅大将军攻晋阳班师拜总管泾幽灵云盐显六州诸军事泾州刺史是岁又东伐天和三年以疾还京薨谥曰桓子坚嗣　　杨整
按周书杨忠传忠弟整建德中开府陈留郡公从高祖平齐殁于并州诏其子智积袭其官爵　　杨惠
按周书杨忠传忠弟惠大象末大宗伯竟陵县公　　杨嵩按周书杨忠传忠弟嵩以忠勋赐爵兴城郡公　　杨达按周书杨忠传忠弟达以忠勋爵周郡公


　扬姓部杂录
王氏谈录杨修书云修家子云公言子云自叙为扬侯之裔自为扬字恐与华阳之杨异日知录杨氏汉书扬雄传曰其先出自有周伯侨者以支庶食采于晋之扬因氏焉扬在河汾之间周衰而扬氏或称侯号曰扬侯会晋六卿争权韩魏赵兴而范中行智伯弊当是时逼扬侯扬侯逃于楚巫山因家焉此误以扬侯与杨食我为一人也唐书宰相世系表曰扬氏出自姬姓周宣王子尚父封为扬侯又云晋之公族食啜邑羊舌凡三县一曰铜鞮二曰扬氏三曰平阳羊舌四族叔向食采扬氏其地平阳扬氏县是也及晋灭羊舌氏而叔向子孙逃于华山仙谷遂居华阴用修据此以杨阳扬羊四姓为一尤误按阳城即今之洪洞县本阳侯国左氏女叔侯所云霍杨韩魏皆姬姓也而子云反离骚亦云有周氏之婵嫣兮或鼻祖于汾隅灵宗初谍伯侨兮流于末之扬侯不知其字何以为杨及其灭于晋而为大夫羊舌氏邑则食我始见于传而杨朱与老子同时又非羊舌之族也阳氏则以国为氏以邑为氏皆不可知晋有阳处父乃在叔向之前而楚之阳&amp;#鲁之阳虎非一阳也宋之羊斟邾之羊罗非一羊也安得谓阳为平阳羊为羊舌而&amp;#附之叔向乎

　杨姓部列传八
　　明二
　　杨名
按明外史杨名传名字实卿遂宁人嘉靖七年乡试第一明年以第三人及第授编修十一年十月彗星见名应诏上书言汪鋐郭勋陈道瀛金赟仁数人皆不当用疏入帝震怒即执下诏狱拷讯无所承谪戍编伍瞿塘卫明年释还家居二十余年奉亲孝亲殁与弟台庐于墓免丧疾作卒　　杨守谦
按明外史杨守谦传守谦字允亨徐州人举嘉靖八年进士授屯田主事改职方历郎中出为陕西副使改督学政有声就拜参政擢右佥都御史巡抚山西俄移抚延绥二十九年进副都御史巡抚保定未几俺荅入寇率师入援诏同各路援兵相机战守寇薄都城诸将御之不能却进守谦兵部右侍郎协同提督内外诸军事守谦孤军薄俺荅营而阵无后继不敢战帝闻不悦而尚书丁汝夔虑丧师戒勿轻战诸将亦坚壁辄引汝夔及守谦为辞流闻禁中帝益怒寇退遂执守谦及汝夔廷鞫之坐失误军机戮于市隆庆初谥恪愍　　杨博
按明外史杨博传博字惟约蒲州人父瞻四川佥事博举嘉靖八年进士除盩厔知县调长安征为武库主事历职方郎中迁山东提学副使转督粮参政二十五年超拜右佥都御史巡抚甘肃进右副都御史以母忧归服阕召拜兵部右侍郎转左经略蓟州保定寻迁总督蓟辽保定军务三十三年进右都御史明年擢兵部尚书录防秋功加太子少保丁父忧去兵部尚书许论罢帝起博代之博未终丧疏辞而帝以大同右卫围急改博总督宣大山西军务加太子太保蓟辽总督王被逮移博代之召还加少保帝忧边甚博每先事为防久之改吏部尚书隆庆改元进少傅御史庞尚鹏被论博议留忤旨遂谢病归大学士高拱掌吏部荐博堪本兵诏以吏部尚书理兵部事六年高拱罢改博吏部进少师明年疾作三疏乞致仕归逾年卒谥襄毅　　杨爵
按明外史杨爵传爵字伯珍富平人以学行名举嘉靖八年进士授行人擢御史以母老乞归养母丧庐墓服阕起故官二十年元日微雪大学士夏言尚书严嵩侍郎温仁和等作颂称贺爵抚膺太息上疏极谏帝好祥瑞恶言者爵疏诋符瑞且词过切直帝震怒立下诏狱逾年工部员外郎刘魁再逾年给事中周怡皆以言事同系历五年不释至二十四年八月有神降于乩帝感其言立出三人狱未逾月尚书熊浃疏言乩仙之妄帝怒曰我固知释爵诸妄言归过者纷至矣复令东厂追执之比三人至复同系镇抚狱二十六年十一月大高元殿灾帝祷于露台火光中若有呼三人忠臣者遂传诏急释之家居二年卒隆庆初复官万历中赐谥忠介　　杨宜
按万姓统谱宜字伯时衡水人嘉靖癸巳进士授御史督南直隶学校考鉴精当一时名士多出其门历总督军务兵部右侍郎都察院右副都御史　　杨载鸣
按万姓统谱载鸣字虚卿泰和人嘉靖戊戌进士任文选郎中甄别得人历左参政　　杨九泽
按万姓统谱九泽字子德华阴人嘉靖戊戌进士任御史巡按浙江有风裁称名御史　　杨挺高
按万姓统谱挺高字叔谦金乡人嘉靖辛丑进士任工部主事榷芜湖关毫不入私家历河南左布政使清介自持与人无交接虽性气少粗然亦确然有守之士也　　杨时光
按山西通志时光石州人嘉靖二十年九月边墙不守将至石州预先打造虎尾炮五百余杆置买硝黄千余斤愿输粟五百石实仓以备兵十六日载粟来州中途遇兵不屈而死知州王朗恸其节义申请具题旌表　　杨顺
按明外史杨顺传顺德州人嘉靖二十年进士为人倾狡不修节概累官朔州兵备副使巡抚大同明年进副都御史又明年进兵部右侍郎督宣大山西军务给事中吴时来劾其罪戍边隆庆初给事中陈瓒追论顺阿权相杀直臣论斩追所盗赃顺瘐死　　杨选按明外史杨选传选字以公章丘人嘉靖二十三年进士授行人擢御史迁易州兵备副使大同巡抚朱笈被逮超拜选右佥都御史代之忧归再起仍故职四十年擢总督蓟辽副都御史以居庸岔道却敌功进兵部右侍郎明年古北口守将遣哨卒四人出塞为朵颜卫人所掠其部长通汉叩关索赏副总兵胡镇执之通汉子惧拥哨卒请易其父通汉者辛爱妻义父也选欲以牵制辛爱要其子入质乃遣还父自是诸子迭为质选驰疏以闻自诩方略十月丁卯辛爱大举入犯京师戒严帝大惊谕阁臣徐阶令兵部谕诸军并力剿逐明日选以寇东遁闻自诩追逐功帝疑之以问阶对曰谓之追送则可谓之追杀则不可帝衔之给事中李瑜劾选罪被逮下诏狱内侍家蓟西者哗言寇之入由通汉父子勾之帝入其言益怒论死戮于市　　杨允绳
按明外史杨允绳传允绳字翼少松江华亭人嘉靖二十三年进士授行人擢兵科给事中再迁户科左给事中谢病归久之起故官三十四年巡视光禄光禄丞胡膏伪增物直允绳劾之膏窘言元典隆重不敢徒取充数允绳憎臣简别太精斥言斋醮之用取其可耳何必精择其欺谤元修如此帝遂大怒下允绳诏狱刑部尚书何鳌当允绳仪仗内诉事不实律绞允绳竟死西市天启初谥忠恪　　杨镗
按江夏县志镗与朱恩俱楚府引礼生嘉靖二十四年正月十八日楚世子英耀张灯于酒间杀父愍王镗恩闻变夺门出越城奔告巡抚以状闻槛英耀至京师斩首焚其尸镗奔出告变时仓皇过宫门叩铜环大言曰宫中人世子弒国主好为藏少子内臣藏少子英沟中竟免于难　　杨继盛
按明外史杨继盛传继盛字仲芳容城人七岁失母庶母妒使与竖牧牛年十三始从师学家贫益自刻厉举乡试卒业国子监嘉靖二十六年登进士授南京吏部主事召改兵部员外郎俺荅&amp;#京师帝命仇鸾为大将军办寇鸾畏寇甚请开互市市马冀无战斗固恩宠继盛以为雠耻未雪而遽议和示弱大辱国乃奏言十不可五谬疏入帝颇心动鸾进密疏乃下继盛诏狱贬狄道典史已而俺荅数败约入寇鸾奸大露帝乃思继盛言稍迁诸城知县月余调南京户部主事迁刑部员外郎当是时严嵩用事恨鸾陵己心善继盛欲骤贵之复改兵部武选司而继盛恶嵩甚于鸾抵任一月遂劾嵩十大罪疏入帝已怒嵩密构于帝帝益大怒下继盛诏狱杖之百令刑部定罪侍郎王学益嵩党也受嵩嘱欲坐绞尚书何鳌不敢违竟如嵩指成狱然帝犹未欲杀之也系三载会都御史张经李天宠坐大辟嵩揣帝必杀二人比秋审因附继盛名并奏得报遂以三十四年十月朔弃西市穆宗立恤直谏诸臣以继盛为首赠太仆少卿谥忠愍　　杨巍
按明外史杨巍传巍字伯谦海丰人嘉靖二十六年进士除武进知县擢兵科给事中忤吏部出为山西佥事已迁参议分守宣府为阳和兵备副使擢右佥都御史巡抚宣府逾年以养母归归二年召起巡抚陕西隆庆初进右副都御史移抚山西复乞养母去神宗立起兵部右侍郎万历二年改吏部进左侍郎又以终养归母年逾百岁卒十年起南京户部尚书旋召为工部尚书明年迁吏部巍初历中外甚有声及秉铨素望大损然有清操性长厚不为刻核行以年几八十屡疏乞归归十五年年九十二而卒　　杨思忠按明外史沈束传嘉靖二十九年孝烈皇后大祥欲预祧仁宗祔后太庙下廷议尚书徐阶以为非礼礼科给事中杨思忠力赞阶议帝怒衔思忠逾三年正旦日食阴云不见六科合疏贺帝摘疏中语诘为不成文曰思忠怀欺不臣久矣杖百斥为民隆庆元年起掌吏科三迁右佥都御史巡抚陕西五年改南京户部右侍郎致仕卒思忠字孝夫平定人嘉靖二十年进士　　杨尚英
按松江府志尚英镇海卫千户属倭乱尚英戮力行间大小数十战积功迁至苏松参将嘉靖三十五年战于吴淞江口逐北至海洋犁其舟十三俘斩三百人后为浙直副总兵　　杨成
按明外史杨成传成字允大长洲人嘉靖三十五年进士授工部主事历浙江副使隆庆初进四川参政三迁广西左布政使万历元年召为应天府尹进右副都御史巡抚江西赣州俗负险善斗有争产相格杀巡抚名之为贼驿书会剿成曰此一狱吏事耳何兵为赣抚独以兵掩击馘斩首百十计复会疏献捷成愀然曰公下残民命上欺朝廷吾塞耳不欲闻乃欲见涴耶辞不与历工部左右侍郎八年拜南京工部尚书久之就改礼部移疾归十五年起南京吏部寻改兵部致仕子子&amp;#以笃行闻乡里　　杨道亨
按万姓统谱道亨字豫甫华亭人嘉靖丙辰进士历云南按察副使守真定时抚臣以他故诬罢寻为监司奏核非罪复故官方命下而卒道亨风骨耸秀而温然谦卑长者性孝友好施与盖惇实之君子也　　杨锦按益都县志锦字尚絅号月川嘉靖丙辰进士授汝州知州岁祲请赈全活万人升户部员外郎百姓攀留不得行历任河东庆阳蓟镇兵道&amp;#历边境大着威名升甘肃巡抚前后军功钦赏银币七次丁外艰遂不复出　　杨照
按明外史杨照传照字明远嗣职为前屯卫指挥使嘉靖中以功进署都指挥佥事充辽东游击将军历进都督佥事为辽东总兵官三十九年进都督同知遂为给事中王鹤所劾解职用荐以为事官暂充辽东副总兵四十二年总兵官吴瑛罢以照代寇聚众广宁塞外谋大入照率游击线补衮郎得功等分道掩之照夜行失道去寨六十里天明为寇所觉麾众围之照力战中矢死照忠勇负气抚士有恩以敢战知名　　杨&amp;#
按无锡县志嘉靖丙辰夏倭至焚掠&amp;#与乡勇御贼斩贼首阎三等数人既而众溃死之　　杨应卿
按长泰县志应卿生员性慷慨喜谭兵事嘉靖三十九年倭寇攻县应卿督游兵救援城以获全四十一年饶寇由横洋地方声言欲攻县应卿率乡兵二百余人觇贼突遇接战被创阵亡　　杨周
按松溪县志嘉靖壬戌倭寇围县周奋力御倭被铳伤而毙　　杨觅三
按松溪县志嘉靖壬戌倭寇犯境觅三死战御倭铳伤而毙　　杨管五
按松溪县志嘉靖壬戌倭寇围县管五力敌倭寇被铳伤而死　　杨孙郎
按松溪县志孙郎邑人嘉靖壬戌十二月倭寇围县孙郎死战御贼殁于阵　　杨三
按松溪县志三邑人嘉靖壬戌十二月倭寇围县三奋力御倭阵亡　　杨俊民
按山西通志俊民字伯章博长子嘉靖壬戌进士授户部主事升河南督学敦厉风教刻二程全书置学田祀乡贤忠义节烈者转参政用法宽平独严豪右巡抚郧阳山东凤阳所至斥贪残损徭赋实户口诘戎兵务计地方之便升户部尚书总督仓厂时宁夏东倭告急征饷不巳议增盐策议拜爵免罪议劝输议借漕粮议转山东粟百方补苴不患匮乏神宗尝曰户部安可一日无杨尚书冢宰缺则命摄吏部御史大夫缺则命摄都察院无不允当卒赠少保赐祭葬如例　　杨时乔
按明外史杨时乔传时乔字宜迁上饶人嘉靖四十四年进士除工部主事擢礼部员外郎迁南京尚宝丞万历初以养亲去服除起南京太仆丞复迁尚宝移疾归时乔雅无意荣进再起再告阅十七年始荐起尚宝卿四迁南京太常卿三十一年召拜吏部左侍郎帝委时乔铨柄又不置右侍郎一人独理部事铨叙平允秉铨凡五年卒谥端洁　　杨一魁
按山西通志一魁号后山管子嘉靖乙丑进士授行人擢兵科给事中累迁山东左布政使所在以清白着称万历十一年升副都御史巡抚河南十二年升南京户部右侍郎总督粮储二十三年升工部尚书总理河道提督军务加太子少保二十六年钦取回京总理部务二十九年考满加太子太保三十年求罢归　　杨维藩
按明外史杨照传嘉靖四十四年寇犯小团山广宁游击杨维藩鏖战力屈死维藩照叔父也结发从父都督镇于行间屡&amp;#首功积官指挥佥事　　杨豫孙
按明外史江沼传沼同年进士华亭杨豫孙字幼殷以南京吏部主事历太常少卿提督四裔馆时徐阶秉国豫孙其里人颇见重凡人才进退国事可否多所咨决朝士有求于阶者日辐辏豫孙门乃力求出外以右佥都御史巡抚湖广政尚宽平部内无事隆庆元年召拜大理卿未上卒　　杨行中
按畿辅通志行中字惟慎通州人嘉靖时进士授山阴令选授御史按辽东世宗将幸承天行中力为谏止上震怒令廷杖会风霆变作得免累擢左副都御史转刑部侍郎寻升南京工部尚书转南京吏部尚书以疾卒　　杨上林
按万姓统谱上林字子渐山阳人嘉靖进士授长兴知县宽厚通达文学优长官至吏科都给事中　　杨复楚按山西通志复楚沁州所副千户嘉靖间剿绵山土贼杨甫等被贼火焚死州人立祠祀之奉旨加一级袭正千户　　杨先春
按蕲水县志先春嘉靖时人膂力绝伦曾有大盗数十人劫其家先春以只手举数百斤磨盛茶以饮贼贼惊散去又尝有盗来先春曰我与若较骑射胜我则以金相遗贼曰汝先之先春乃扬鞭走马冲突于槐柳之下者三巳而伸手抱槐树上以双足夹马悬半空中马不能逞惟四蹄踢跃而已盗笑而去之　　杨遇春按咸宁县志遇春二都石坑人父早丧事母色养兼至母卒未葬家忽遇火遇春迫不能移乃伏棺欲与母俱烬众扶之出复投河众又挽之须臾宅毁无遗而母棺独存人以为孝感所致　　杨松
按明外史骆问礼传杨松河南卫人历官御史巡视皇城尚膳少监黄雄征子钱与民哄兵马司捕送松所事未决而内监令校尉趣雄入直诡言有驾帖松验问无有遂劾雄诈称诏旨帝怒命镌松三秩谪山西布政司照磨神宗立擢庐州推官终山西副使　　杨起潜按陕西通志起潜盩厔人中隆庆庚午科乡试以会试赴都门闻母讣三千里外徒步奔丧归家蔬食三载哀毁骨立以殁　　杨起元
按明外史王守仁传杨起元万历五年进士归善人选庶吉士累官吏部左侍郎卒　　杨镐
按明外史杨镐传镐商丘人万历八年进士历知南昌蠡二县入为御史坐事调大理评事再迁山东参议进副使参政二十五年朝鲜用兵擢右佥都御史经略朝鲜军务是时倭将行长清正等据全罗为久留计九月朔镐抵王京十二月会总督邢玠提督麻贵议进兵方略分四万人为三协合攻蔚山贼闭城坚守以待援兵官兵攻围不能下明年正月二日行长救兵骤至镐大惧狼狈先奔诸军继之士卒死亡殆二万赞画主事丁应泰愤之尽列败状言镐当罪者二十八可羞者十帝怒欲行法首辅赵志&amp;#营救乃罢镐令听勘已东征事竣给事中杨应文叙镐功诏许复用三十八年起抚辽东为给事中麻僖御史杨州鹤所劾镐疏辨乞休去四十六年大兵起破抚顺守将王命印死之辽东大震廷议镐熟谙辽事起兵部右侍郎往经略既至申明纪律征四方兵图大举明年正月会总督巡抚巡按定议以二月十有一日誓师二十一日出塞兵分四道期三月二日并进天大雪兵不前师期泄遂大败文武将吏死亡无算败书闻京师大震言官交章劾镐逮下诏狱论死崇祯二年伏法　　杨恂
按明外史杨恂传恂字伯纯代人万历十一年进士授行人擢刑科给事中累迁户科都给事中论赵志&amp;#忤旨出之外陈于陛沈一贯论救乃以原品调陕西按察经历引疾归久之卒　　杨&amp;#
按贵州通志万历乙酉举人任滦州知州殉难赠光禄寺少卿赐祭葬荫一子　　杨道宾
按明外史郭正域传杨道宾字惟彦晋江人万历十四年进士第二授编修累迁国子祭酒少詹事礼部右侍郎掌翰林院事转左改掌部事皇太子辍讲已四年道宾极谏其冬天鼓鸣道宾言宜急罢矿使更张阙政以和民心帝不听逾年卒官谥文恪　　杨天民
按明外史杨天民传天民字正甫山西太平人万历十七年进士除朝城知县调繁诸城有异政擢礼科给事中进右给事中册立久稽再疏请不报二十九年五月复偕同官上言帝大怒谪天民杂职得贵州永从典史天民幽愤卒　　杨续芝
按沅州志续芝参将杨显子与父同剿播酋赴乌江老君关播酋迎敌应援不至续芝连斩数贼力竭身被数十枪陨于阵中　　杨其休
按明外史李献可传献可疏请豫教帝大怒贬秩调外给事中杨其休疏救并贬一秩出之外其休青城人由苏州推官擢吏科给事中罢归未及召而卒　　杨荣按明外史杨荣传荣尚膳监监官也万历二十七年命采矿云南并使监税荣怙宠恣行威虐杖毙数千人三十四年正月怒操捕指挥使樊高明后期搒掠绝斤枷以示众又以求马不获系指挥使贺瑞凤且言将尽捕六卫官于是指挥贺世勋韩光大等率冤民万人焚荣第杀之投火中并杀其党二百余人　　杨鹤按明外史杨鹤传鹤字修龄武陵人万历三十二年进士授雒南知县调长安四十年擢御史出督两浙盐法巡按贵州还朝引疾去旋丁外艰天启初起太仆少卿擢右佥都御史巡抚南赣丁内艰初熊廷弼宣慰辽东鹤实荐之及魏忠贤擅政御史卓迈劾鹤党护廷弼遂除名崇祯元年召拜左佥都御史寻进左副都御史明年拜兵部右侍郎总督陕西三边军务是时群贼蜂起而鹤素不膺军旅之任庙堂误用之莫知为计虽时有克捷而其势不衰鹤又素无方略以故一意主抚巡按御史吴甡劾鹤误国帝怒遣使逮下狱戍袁州八年冬卒于戍所　　杨嗣修
按怀庆府志嗣修字景欧河内人以万历丁未进士授行人迁户部主事出守衡州府平蓝山临武盗猺獞熙然化之调汾州府升登州府副使迁神木参政寻晋秩按察使迁榆林道升右佥都御史抚宁夏投劾归　　杨涟
按明外史杨涟传涟字文孺应山人为人磊落负奇节万历三十五年成进士除常熟知县举廉吏擢户科给事中转兵科右神宗崩光宗嗣位越四日不豫中官崔文升投以利剂帝疾甚涟遂劾崔文升用药无状帝遂逐文升涟预顾命感激誓以死报九月乙亥朔帝崩至熹宗即位凡六日涟定宫府危疑须发尽白迁兵科都给事中御史贾继春及其党忌涟涟结王安图封拜涟不胜愤抗疏乞归天启二年起礼科都给事中旋擢太常少卿明年拜左佥都御史又明年进左副都御史魏忠贤用事群小附之涟益与赵南星左光斗魏大中辈植善类抑憸邪忠贤及其党衔刺骨遂兴汪文言狱其年六月涟抗疏力攻忠贤列其二十四大罪自是忠贤日谋杀涟至十月吏部尚书赵南星既逐廷推代者涟注籍不与忠贤矫旨责涟大不敬无人臣礼削籍忠贤憾不已再兴汪文言狱将罗织杀涟五年其党徐大化劾涟光斗党同伐异招权纳贿命逮文言鞫之许显纯严鞫文言使引涟文言大呼曰世岂有贪赃杨大洪哉至死不承大洪者涟别字也显纯乃自为狱词坐涟赃二万遂逮涟下诏狱显纯酷法拷讯体无完肤其年七月遂于夜中毙之崇祯初谥忠烈　　杨邦宪
按益都县志邦宪字孝征号范我都御史锦子万历丁未进士授户部主事监庾潞河平准出入历员外郎中出知西安府有惠政擢关内兵使者关以内大治晋四川大参丁母忧归服阕补神木道实卒伍峙糗刍以计擒巨盗麻四等晋方伯备兵榆林拜右佥都御史巡抚江西解任归　　杨东明
按贵州通志东明平坝千户万历丁未仲贼劫掠沙作站东明挺身御敌贼暗伏壕外东明乘胜击之战死于壕　　杨通照
弟
通杰

按明外史杨通照传通照通杰铜仁人母疾兄弟争拜祷求以身代越三年不入内室万历三十六年群苗流劫至其家母被执去二人往追之转斗数十里至鬼空溪见贼絷母大骂杀入重围中为贼所磔死通照年二十五通杰年二十二泰昌元年旌曰双孝之门　　杨一鹏
按临湘县志一鹏字大友万历庚戌进士授成都司李时播酋用兵转运皇木一鹏着兵木二议迁吏部文选主事累迁郎中天启甲子除大理寺丞时魏珰剥削忠良落职归崇祯初珰败以原官起用历任太常太仆少卿转兵部左右侍郎署戎政尚书事晋户部尚书总督淮安漕运兼巡抚凤阳乙亥贼焚陵寝以失守死愍帝追悼其冤诏复原官赐恤荫　　杨嗣昌
按明外史杨嗣昌传嗣昌字文弱万历三十八年进士除杭州府教授迁南京国子博士累进户部郎中引疾归崇祯元年起河南副使加右参政四年移山海关饬兵备甚着劳绩父鹤被逮三疏请代罪得减死五年擢右佥都御史巡抚永平山海诸处七年拜兵部右侍郎总督宣大山西军务以父忧去复遭继母丧九年秋兵部尚书张凤翼卒特起复嗣昌屡辞不许明年三月抵京凤翼故柔靡兵事无所区画嗣昌锐意振刷议大举平贼请身赴行间督战帝可其奏而不许其行十一年六月特命改礼部尚书兼东阁大学士入参机务仍掌兵部事初嗣昌之夺情也廷臣以古者金革无避未敢讼言其非及入政府又夺陈新甲情起为总督于是何楷首论之黄道周诋尤力时大兵自墙子岭入总督吴阿衡败死阿衡者裕州人福王时得谥忠毅阿衡既死京师戒严帝命中官高起潜监督军务嗣昌与之比意主和议以纾外难戒诸将无轻战而州县失亡相继御史王聚奎劾嗣昌忠孝两亏嗣昌内惭十二月卢象升阵亡嗣昌益忧惧诏贬三秩戴罪视事十二年六月张献忠变闻嗣昌上疏请斥不许八月嗣昌解部事专治阁务及罗山败书闻帝渐悟嗣昌不足倚既挠群议用之庶几一出平贼谢天下遂于嗣昌解任引罪疏特旨令督师十三年二月帝以嗣昌劳苦兵间发金犒师使者甫出国门玛瑙山捷音至帝大悦论功加太子少保嗣昌虽有才然好自用军行必自裁进止千里待报尝失机十四年正月嗣昌知贼必出川统舟师下云阳檄诸军陆行与贼战黄陵城大败将士死亡过半贼遂攻当阳袁继咸闻贼至急谋发兵献忠令罗汝才与相持而自以轻骑驰抵襄阳诱启城门纳大众城遂陷襄王被害嗣昌惊悸上疏请死俄闻洛阳被陷福王遇害益忧惧遂不食卒　　杨之璋
按河南通志之璋字荆岫河内人父初东以孝廉历四川参政之璋万历庚戌进士令三原清介自持历礼部郎中例当补京卿首揆欲邀一见之璋不可即以病告崇祯末流贼袭怀被执不屈死　　杨所修
按明外史杨所修传所修商城人万历三十八年进士由渭南知县入为兵科给事中以假归天启三年补工科初入谏垣无所附丽后见魏忠贤势盛遂倾身结之屡迁吏科都给事中加太常少卿冒三殿功再加右副都御史庄烈帝即位命以本官掌南京通政司事召为左副都御史崇祯改元被劾罢已入逆案赎徒为民十五年流贼陷商城被执不屈骂贼死　　杨逊按崇安县志逊黎口人万历四十一年暴水突至逊惟负母登山妻子俱溺死　　杨景辰
按明外史黄立极传杨景辰晋江人万历四十一年进士由庶吉士积官吏部右侍郎入阁官翰林时为要典副总裁一徇奸党指又三疏颂魏忠贤及朝局已变乃请毁要典给事御史交劾之罢其后定逆案景辰落职闲住列名逆案中　　杨维垣
按明外史杨维垣传维垣文登人隶籍京师举万历四十四年进士授行人迁御史为人有胆决而阴贼险騺赵南星秉铨出为山西副使托疾归其冬南星为魏忠贤所逐夤缘复御史益与东林为难庄烈帝嗣位维垣虑为忠贤所累欲先自贰然不敢显攻两疏先劾崔呈秀呈秀竟由是罢去维垣寻加太仆少卿视御史事力排东林朝士多恶之御史毛羽健任赞化邹毓祚吴玉交章力攻乃削籍后入逆案遣戍淮安崇祯十七年南都重建阮大铖用事维垣急图起官其年礼部尚书钱谦益力荐之谦益素领袖东林至是希旨附和遂召为通政使迁左副都御史及南京失守维垣驱二妾入井整衣冠自经死人以为晚盖云　　杨方盛
按云南通志方盛字大豫万历丙辰会魁初授湖广大冶令不数月刑清政理考选山西道御史巡按河南剔蠹锄奸甚见丰采巡视长芦盐政巨商敛手补京畿道适遇黔中奢安之叛条陈安边调援剿贼开路诸疏廷议伟之随迁太仆寺少卿提督西路马政迁右通政历应天府尹持体有政声崇祯壬午擢南户部右侍郎兼都御史总督粮储告归卒　　杨以成
弟
以恭

按明外史徐朝纲传杨以成云南路南人万历中由贡生授贵阳通判理毕节卫事秩满进同知天启二年安邦彦反围贵阳以成身督吏民拒守而卫吏阮世爵为内应引贼入城城遂陷以成仓皇投缳贼絷之去乃为书述贼中情形置竹筒中令弟以恭赴云南告变行至散纳溪贼搜得其书遂并以成杀之家属死者十三人　　杨文岳
按明外史傅宗龙传杨文岳字斗望南充人万历四十七年进士授行人天启五年擢兵科给事中屡迁礼科都给事中崇祯二年出为江西右参政历湖广广西按察使云南山西左右布政使以右副都御史巡抚登莱十二年擢兵部右侍郎总督保定山东河北军务十四年李自成陷洛阳犯开封诏文岳赴救大溃于孟家庄再溃于火烧店部将挟文岳夜驰入项城奔陈州事闻命革职充为事官戴罪自赎文岳稍收亡卒率所部就巡抚高名衡防杞贼围开封明年正月文岳驰解之论功复官文岳虑贼犯汝宁从间道抵上蔡出贼前而贼以闰十一月悉众薄汝宁城陷执文岳文岳大骂不屈贼怒缚之城南三里铺用大炮击之死汝阳知县文师颐亦死之　　杨文骢
按明外史杨文骢传文骢字龙友贵阳人浙江参政师孔子万历末举于乡崇祯时官江宁知县御史詹兆恒劾其贪污夺官福王立文骢戚马士英当国起兵部主事历员外郎中监军京口明年迁兵备副使监大将军郑鸿逵郑彩军驻金山五月朔擢右佥都御史巡抚其地还驻京口兵溃走苏州大兵破南京文骢遂走处州时唐王已自立于福州矣文骢奉表称贺鸿逵又数荐乃拜兵部右侍郎提督军务令图南京明年衢州告急王令文骢援衢文骢不能御退至浦城为追骑所获不降被戮　　杨东明
按明外史杨东明传东明字启修虞城人官给事中掌吏科协孙丕扬主大计后以劾沈思孝思孝与相诋贬三官为陕西布政司照磨里居二十六年光宗立起太常少卿天启中累迁刑部右侍郎卒崇祯初赠刑部尚书　　杨鲸
按贵州通志鲸官参将天启三年征水西死事闻赐祭赠都督佥事袭升三级　　杨通增
按贵州通志通增游击天启三年征水西死事闻照本职赠二级袭升一级　　杨鸣高
按贵州通志鸣高任浙江汤溪令安贼叛募兵援省至谷龙司败绩死之　　杨廷烈
&lt;/div&gt;
    &lt;div class="pagination"&gt;
&lt;a href="氏族典卷诸姓部_page316.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page312.html"&gt;312&lt;/a&gt;&lt;a href="氏族典卷诸姓部_page313.html"&gt;313&lt;/a&gt;&lt;a href="氏族典卷诸姓部_page314.html"&gt;314&lt;/a&gt;&lt;a href="氏族典卷诸姓部_page315.html"&gt;315&lt;/a&gt;&lt;a href="氏族典卷诸姓部_page316.html"&gt;316&lt;/a&gt;&lt;span class="current-page"&gt;317&lt;/span&gt;&lt;a href="氏族典卷诸姓部_page318.html"&gt;318&lt;/a&gt;&lt;a href="氏族典卷诸姓部_page319.html"&gt;319&lt;/a&gt;&lt;a href="氏族典卷诸姓部_page320.html"&gt;320&lt;/a&gt;&lt;a href="氏族典卷诸姓部_page321.html"&gt;321&lt;/a&gt;&lt;a href="氏族典卷诸姓部_page322.html"&gt;322&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page318.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
