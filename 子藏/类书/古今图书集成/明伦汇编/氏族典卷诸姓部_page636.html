<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 636 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 636 页/共 899 页
  </h1>
  <div class="content">
   按唐书太子瑛传瑛始王真定进王郢开元三年立为皇太子初瑛母以倡进善歌舞帝在潞得幸鄂光二王母亦帝为临淄王时以色选及武惠妃宠幸倾后宫生寿王爱与诸子绝等而太子二王以母失职颇怏怏惠妃女咸宜公主婿杨洄揣妃旨伺太子短二十五年洄构瑛瑶琚与妃之兄薛锈异谋惠妃使人诡召太子二王曰宫中有贼介以入太子从之妃白帝曰太子二王谋反甲而来帝使中人视之如言并废为庶人锈赐死瑛瑶琚寻遇害瑛子五人俨伸倩俅备瑛之废帝使庆王畜俨等为子俨封新平郡王伸平原郡王俅嗣庆王备太仆卿倩失传　　李琰
按唐书棣王琰传琰开元二年始王鄫后徙王棣领太原牧天宝初为武威郡都督经略节度河西陇右会妃韦以过置别室而二孺人争宠不平求巫者密置符琰履中以求媚仇人告琰厌魅上帝伺其朝使人取履视之信帝怒囚于鹰狗坊以忧薨琰凡五十五子得王者四人僎王汝南郡侨宜都俊济南侒顺化僚太仆卿侠国子祭酒仁殿中监僾秘书监　　李瑶按唐书鄂王瑶传瑶既封遥领幽州都督河北节度大使开元二十三年授开府仪同三司实封二千户　　李琬按唐书靖恭太子琬传琬始王鄄徙王荥为京兆牧领陇右节度大使安禄山反诏琬为征讨元帅募河陇兵屯陕以高仙芝副之会薨琬风格秀整有素望中外倚之琬男女五十八人得王者三人俯王济阴郡偕北平倩陈留&amp;#卫尉卿僓秘书监佩鸿胪卿　　李琚按唐书光王琚传琚开元十三年封俄领广州都督勇力善骑射帝爱之与鄂王同居友睦甚皆笃学既废无嗣初名涺二十三年诏改今名　　李一
按唐书夏悼王一传一生韶秀以母宠故钟爱命之曰一未免怀薨追爵及谥　　李璲
按唐书仪王璲传璲既封授河南牧薨子侁王锺陵郡僆广陵　　李
按唐书颍王传喜读书好文辞开元十五年遥领安东都护安禄山反诏领剑南节度大使以蜀郡长史崔圆为副将至成都崔圆迎拜马前不为礼圆衔之视事再逾月人便其宽圆奏罢居内宅乃诏宣慰肃宗于平原从还京师建中四年薨子伸为荥阳王僝高邑王俔楚国公僔夔国公　　李敏
按唐书怀思王敏传敏貌丰秀若图画帝爱之甫晬薨追爵及谥　　李璘
按唐书永王璘传璘少失母肃宗自养视之既封领荆州大都督安禄山反帝至扶风诏璘即日赴镇俄又领山南江西岭南黔中四道节度使至江陵募士得数万璘生宫中于事不通晓见富且强遂有窥江左意其子襄成王&amp;#刚鸷乏谋亦乐乱劝璘取金陵即引舟师趋广陵攻采访使李成式江淮震动明年肃宗遣宦者啖廷瑶等与成式谋招谕之时河南招讨判官李铣在广陵有兵千余廷瑶邀铣屯扬子成式又遣裴戎以广陵卒三千戍伊娄埭张旗帜大阅士璘与&amp;#登陴望之有惧色是夜铣阵江北夜然束苇人执二炬景乱水中觇者以倍告璘疑王师已济儿女及麾下遁去迟明觉其绐复入城具舟楫使&amp;#驱众趋晋陵成式以兵进先锋至新丰璘使&amp;#逆击之铣合势张左右翼射&amp;#中肩军遂败璘奔鄱阳将南走岭外皇甫侁兵追及之璘中矢被执侁杀之&amp;#为乱兵所害子攒为余姚王侦莒国公儇郕国公伶仪并国子祭酒　　李瑁
按唐书寿王瑁传瑁母惠妃开元十五年遥领益州大都督大历十年薨子王者三人僾王德阳郡伾济阳郡偡广阳郡伉薛国公杰国子祭酒　　李玢
按唐书延王玢传玢仁爱有学既封遥领安西大都护兴元元年薨子倬王彭城郡侹平阳倞鲁国公偃荆国公优太仆卿　　李琦
按唐书盛宣王琦传琦既封领扬州大都督帝之西诏为广陵大都督淮宣江东河南节度大使广德二年薨子偿封真定王佩武都王俗徐国公系许国公　　李环按唐书济王环传环逸其薨年子傃王永嘉郡俯平乐郡　　李
按唐书信王&amp;#传&amp;#开元二十一年封子佟封新安王倜晋陵王　　李玼
按唐书义王玼传玼与信王并失薨年子仪为舞阳王僇高密王　　李珪
按唐书陈王珪传珪二十二子得王者三人伦王安南郡佗临淮佼安阳　　李珙
按唐书丰王珙传珙已封为左卫大将军帝至普安授珙武威都督河西陇右安西北庭节度大使珙不行广德初吐蕃入京师代宗幸陕将军王怀忠诸王西迎寇遇郭子仪怀忠曰上东迁宗社无主今仆奉诸王西奔以系天下望公为元帅惟所废置子仪未对珙辄曰公何如司马王延昌质责珙子仪亦让之即护送行在所帝赦不责珙语不逊群臣恐其乱请除之乃赐薨子佻为齐安王　　李瑱
按唐书恒王瑱传瑱好方士常服道士服从帝幸蜀还代宗时薨　　李璇
按唐书凉王璇传璇母高平王重规之女宫中号小武妃者璇薨代宗时子仂为泸阳郡王　　李璥
按唐书汴哀王璥传璥于诸子为最少初封纔数岁容貌秀澈有成人风帝爱之开元二十三年授右千牛卫大将军明年薨　　李琎
按唐书让皇帝宪传宪子琎眉宇秀整性谨洁善射封汝阳王历太仆卿薨　　李嗣庄
按唐书让皇帝宪传宪子嗣庄幼有令名为太子左谕德封济阴王薨　　李琳
按唐书让皇帝宪传宪子琳以秘书监为嗣宁王从天子幸蜀薨　　李瑀
按唐书让皇帝宪传宪子瑀早有材望伟仪观始封陇西郡公从帝幸蜀至河池封汉中王山南西道防御使肃宗诏收群臣马助战瑀与魏少游等持不可帝怒贬蓬州长史薨谥曰宣　　李珍
按唐书惠文太子范传嗣岐王珍仪观丰伟为宗正员外卿与蔚州镇将朱融善融尝言珍似上皇金吾将军邢济以闻肃宗诏废珍为庶人赐死　　李齐物
按唐书淮安王神通传神通子孝锐孝锐子齐物字道用天宝初擢累陕州刺史迁河南尹坐与李适之善贬竟陵太守还迁京兆尹太子太傅卒　　李适之
按唐书李适之传适之恒山愍王孙也始名昌神龙初擢左卫郎将开元中迁累通州刺史擢秦州都督徙陕州刺史河南尹进御史大夫二十七年兼幽州长史知节度事迁刑部尚书天宝元年代牛仙客为左相累封清和县公与李林甫争权不协林甫好谓适之曰华山生金采之可以富国适之信其言他日从容为帝道之帝以问林甫对曰臣知之旧矣顾华山陛下本命王气之舍不可以穿治帝以林甫为爱己而薄适之不亲适之惧不自安乃上宰政以太子少保罢俄坐韦坚累贬宜春太守会御史罗希奭阴被诏杀坚等过宜春适之仰药自杀　　李令问
按唐书李靖传靖孙令问元宗为临淄王时与雅旧及即位以协赞功迁殿中少监预诛窦怀贞封宋国公进散骑常侍然未尝辄干政率游畋自娱厚奉养侈饮食后坐其子与回纥部酋承宗连婚贬抚州别驾卒　　李邕
按唐书李邕传邕字泰和扬州江都人父善邕少知名始善注文选释事而忘意书成以问邕邕不敢对善诘之邕意欲有所更善曰试为我补益之邕附事见义善以其不可夺故两书并行既冠见特进李峤自言愿一见秘书峤曰秘阁万卷岂时日能习邪邕固请乃假直未几辞去峤惊试问奥篇隐帙了辩如响峤叹曰子且名家峤荐邕拜左拾遗五王诛坐善张柬之出为南和令贬富州司户参军事韦氏平召拜左台殿中御史弹劾任职人颇惮之迁户部员外郎岑羲等忌之贬邕舍城丞元宗即位召为户部郎中左迁括州司马起为陈州刺史会仇人告邕赃贷枉法下狱当死许昌男子孔璋上书天子得减死贬遵化尉徙澧州司马开元二十三年起为括州刺史后历淄滑二州刺史上计京师邕蚤有名久斥外既入朝人间传其眉目异至阡陌聚观后生望风内谒门巷填隘以谗媢不得留出为北海太守天宝中宰相李林甫忌邕因傅以罪诏刑部员外郎祁顺之监察御史罗希奭就郡杖杀之邕之文于碑颂是所长人奉金帛请其文前后所受巨万计邕虽诎不进而文名天下时称李北海　　李白
按唐书李白传白字太白兴圣皇帝九世孙其先隋末以罪徙西域神龙初遁还客巴西白之生母梦长庚星因以命之十岁通诗书既长喜击剑为任侠轻财重施更客任城与孔巢父韩准裴政张叔明陶沔居徂徕山日沈饮号竹溪六逸天宝初至长安贺知章见其文叹曰子谪仙人也言于元宗召见金銮殿奏颂一篇帝赐食亲为调羹有诏供奉翰林白犹与饮徒醉于市帝坐沈香亭子意有所感欲得白为乐章召入而白已醉左右以水&amp;#面稍解援笔成文婉丽精切帝爱其才数宴见白尝侍帝醉使高力士脱力士耻之擿其诗以激杨贵妃帝欲官白妃辄沮止白益骜放与知章李适之汝阳王琎崔宗之苏晋张旭焦遂为酒八仙人恳求还山帝赐金放还永王璘辟为府僚佐璘败当诛有诏长流夜郎会赦还寻阳代宗立以左拾遗召而白已卒　　李华
按唐书李华传华字遐叔赵州赞皇人曾祖太冲名冠宗族太宗时擢祠部郎中华累中进士宏辞科天宝十一载迁监察御史徙右补阙安禄山反元宗入蜀百官解窜华母在邺欲间行辇母以逃为盗所得伪署凤阁舍人贼平贬杭州司户参军华自伤践危乱不能完节遂屏居江南上元中以左补阙司封&amp;#外郎召称疾不拜客隐山阳勒子弟力农安于穷槁大历初卒　　李守德
按唐书王毛仲传李守德者为人奴善骑射本名宜得立功乃改今名位武卫将军尝遇故主于道主走避守德命左右迎之至第亲上食奉酒主流汗不敢当数日入奏曰臣蒙国恩过分而故主无寸禄请解官授之帝嘉其志擢为郎将　　李彭年
按唐书李怀远传怀远子景伯景伯子彭年有才历迁中书舍人吏部侍郎与李林甫善常慕山东着姓为婚姻引就清列典选七年卒以赃败长流临贺郡天宝十二载擢为济阴太守徙冯翊天子幸蜀陷于贼胁以伪官忧愤死　　李林甫
按唐书李林甫传林甫长平肃王叔良曾孙初为干牛直长开元初迁太子中允宇文融为御史中丞引与同列稍历刑吏部侍郎时武惠妃宠倾后宫子寿王盛王尤爱林甫因中人白妃愿护寿王为万岁计妃阴助之拜黄门侍郎寻为礼部尚书同中书门下三品再进兵部尚书皇太子鄂王光王被谮帝欲废之张九龄切谏帝疏薄九龄专任林甫于是林甫进兼中书令帝卒用其言杀三子天下冤之林甫善刺上意每奏请必先饷遗左右审伺微旨以固恩信性阴密忍诛杀公卿不由其门而进必被罪徙附离者虽小人且为引重子岫为将作监常从游后园见辇重者跪涕曰大人居位久枳棘满前一旦祸至欲比若人可得乎林甫不乐曰势已然可奈何杨国忠为御史大夫贵震天下方兼剑南节度使林甫因建遣之镇欲离间之国忠入辞帝曰处置讫亟还指日待卿林甫闻之忧懑是时已属疾帝视之林甫不能兴左右代拜俄而国忠至自蜀谒林甫&amp;#下垂涕托后事因不食卒国忠素衔林甫未葬阴讽禄山暴其短帝怒诏林甫图危宗社悉夺官爵斫棺剔取含珠金紫用庶人礼葬之诸子悉徙岭南黔中　　李麟
按唐书李麟传麟裔出懿祖于属最疏父浚历润虢潞三州刺史终剑南节度按察使麟以父荫补京兆府户曹参军转殿中侍御史累擢兵部侍郎与杨国忠同列国忠怙权疾之出为河东太守元宗入蜀麟走见帝再迁宪部尚书同中书门下平章事时宰相韦见素房管崔涣崔圆踵赴肃宗行在独麟以宗室子留总百司上皇还京进同中书门下三品封褒国公李辅国挠政苗晋卿等皆附离取安独麟守正不阿顺辅国忌恚干元初罢为太子少傅明年卒　　李岘按唐书李岘传岘吴王恪孙也天宝时累迁京兆尹出为零陵太守岘寻徙长沙至德初拜扶风太守兼御史大夫明年封梁国公干元二年以中书侍郎同中书门下平章事于是李辅国用权岘顿首帝前极言其恶帝稍加检制辅国深衔岘乃出为蜀州刺史代宗立改荆南节度入为礼部尚书乘舆在陕由商山走帝所还京拜门下侍郎同中书门下平章事不逾月罢为太子詹事迁吏部尚书改检校兵部尚书卒初东京平陈希烈等数百人待罪议者将悉抵死岘曰河北残孽服官吏其人尚多今不开自新之路而尽诛之是坚叛者心使为贼致死于是衣冠蒙更生岘兄峘峄峘从上皇岘翼戴肃宗以勋力相高同时为御史大夫俱判台事又合制封公而峄为户部侍郎银青光禄大夫同居长兴里第门列三戟　　李按唐书李&amp;#传&amp;#并州汶水人父希倩神龙初右台监察御史&amp;#少秀敏举明经高第授成安尉张说在并州引&amp;#置幕府及执政改为长安尉拜御史迁给事中失李林甫意出为河南少尹天宝初除清河太守举美政迁广陵长史民为立祠赛祝徙彭城太守封酒泉县侯入为京兆尹改光禄卿东京留守安禄山反执&amp;#害之有诏赠司徒谥忠懿再赠太尉&amp;#十余子江涵沨瀛等同遇害惟源彭脱大中初诏求&amp;#画像续图凌烟阁　　李彭
按唐书李&amp;#传&amp;#子彭擢明经第天宝中选名臣子可用者自咸宁丞迁右补阙从天子入蜀后&amp;#数年卒　　李系
按唐书越王系传系生开元时王南阳郡至德二载进王赵干元二年九节度兵溃河北朝廷震骇李光&amp;#请贤王为帅于是诏系充天下兵马元帅徙王越为李辅国所害三子建王武威郡逌兴道逾齐国公　　李倓按唐书承天皇帝倓传倓始王建宁英毅有才略善骑射禄山乱太子至灵武即帝位议以倓为天下兵马元帅左右固请广平王帝从之更诏倓典亲军以李辅国为府司马时张良娣有宠与辅国交构欲以动皇嗣者倓忠謇数为帝言之由是为良娣辅国所谮妄曰倓恨不总兵郁郁有异志帝惑偏语赐倓死及广平即位追赠齐王大历三年有诏以倓当艰难时首定大谋排众议于中兴有功乃进谥承天皇帝　　李佖按唐书卫王佖传佖始王西平蚤薨宝应元年五月与郓王同追封　　李仅
按唐书彭王仅传仅始王新城进封彭史思明陷河洛人心震骚群臣请以诸王临统方镇兵遥相维压于是诏仅充河西节度兖王北庭泾王陇右杞王陕西兴王凤翔&amp;#为大使是岁仅薨子镇为常山郡王　　李僩按唐书兖王僩传僩始王颍川进王兖宝应元年薨　　李侹按唐书泾王侹传侹始王东阳进王泾兴元元年薨　　李荣按唐书郓王荣传荣始王灵昌早薨追封
　　李
按唐书襄王&amp;#传&amp;#至德二载始王与杞召兴定四王同封贞元七年薨子宣为伊吾郡王采乐安王宣裔孙熅　　李倕
按唐书杞王倕传倕贞元十四年薨
　　李偲
按唐书召王偲传偲元和元年薨
　　李
按唐书恭懿太子传始封兴王上元元年薨
生后方专爱帝最怜之后数撼储嫡欲以嗣会薨计塞是夕帝及后梦辞决流涕去帝鲠怅故册赠皇太子　　李侗
按唐书定王侗传侗宝应初薨
　　李峘
按唐书郁林王恪传恪子琨琨子祎祎子峘性质厚历宦有美名以王孙封赵国公杨国忠乱政悉斥不附己者峘由考功郎中拜睢阳太守以清简为二千石最方入计而元宗入蜀即走行在除武部侍郎俄拜蜀郡太守剑南节度采访使上皇还京迁户部尚书改越国干元元年持节都统江淮节度宣慰观察使明年宋州刺史刘展有异志密诏峘与扬州长史邓景山图之战寿春败绩峘走丹阳诏贬袁州司马卒于官　　李巘
按唐书郁林王恪传恪子琨琨子祗封吴王薨子巘嗣王累至宗正卿检校刑部尚书薨性介直历官清白慈爱过人家无余储　　李
按唐书曹王明传明子杰杰子引引子戢戢子嗣曹王&amp;#字子兰少补左司御兵曹参军天宝十一载嗣王事母太妃郑以孝闻安禄山反奉母逃民间间走蜀谒元宗由都水使者迁左领将军上元初请补外不许乃故抵轻法贬温州长史召还上书言治道诏授衡州刺史为观察使谩劾贬潮州会杨炎起道州为宰相知&amp;#直复用为衡州刺史建中元年进拜湖南观察使李希烈反迁江西节度使以功进工部尚书改户部尚书贞元初吴少诚擅蔡故徙&amp;#镇山南东道割随汝以益军练兵峙粮市回鹘马以益战骑岁时大畋以教士少诚畏之&amp;#性勤俭能知人疾苦所至常平物估豪家不得擅其利卒谥曰成　　李国贞
按唐书淮安王神通传神通子孝同孝同曾孙国贞父广业为剑州长史国贞刚鲠有吏才干元中由长安令迁河南尹召为京兆尹上元初拜剑南节度使召为殿中监以户部尚书持节治于绛既至粮乏而所储陈腐民贫不忍遽敛上书以闻而军中歡谤突将王振乘众怨绐曰具畚锸以待役事众皆怒夜烧牙门振引众取国贞遂害之并杀其二子及三大将　　李暠
按唐书淮安王神通传神通子孝节孝节曾孙皓少孤事母孝始为枝江丞累擢卫尉少卿居母丧柴瘠讫除家人未尝见言笑与兄升弟晕相友开元初为汝州刺史政严简有治称累为太子少傅武都县伯卒晕至太仆少卿晕子进亦知名累擢给事中至德初以工部侍郎迁兵部卒　　李涵
按唐书永安壮王孝基传璋子永安壮王孝基无子以兄子道立嗣道立曾孙涵简素忠谨为宗室隽累授赞善大夫郭子仪表为关内盐池判官肃宗至平凉朔方留后杜鸿渐等使涵奉笺驰谒除左司员外郎再迁宗正少卿宝应初河朔平涵方母丧夺哀持节宣慰使还固请终制代宗见其&amp;#毁许之服除擢给事中迁兵部侍郎朱希彩杀李怀仙复宣慰河北还为浙西观察使入朝拜御史大夫京畿观察使德宗嗣位除太子少傅徙光禄卿以尚书右仆射致仕累封襄武县公卒子鰅贞元初为饶州别驾妾高以善歌入宫鰅因御医许泳通书坐诛　　李泌
按唐书李泌传泌字长源魏人柱国&amp;#六世孙徙居京兆七岁知为文元宗开元十六年悉召能言佛道孔子者相答难禁中有员俶者九岁升堂词辨注射坐人皆屈帝异之曰半千孙固当然因问童子岂有类若者俶跪奏臣舅子李泌帝即驰召之泌既至帝方与燕国公张说观奕因使说试其能赋方圆动静帝大悦张九龄尢所奖爱呼小友及长博学善治易常游嵩华终南间慕神仙不死术天宝中待诏翰林皇太子遇之厚尝赋诗讥杨国忠国忠疾之诏斥置蕲春郡肃宗即位物色求访已见陈天下所以成败事帝悦欲授以官固辞愿以客从入议国事出陪舆辇李辅国以泌亲信疾之泌畏祸愿隐衡山诏为治室庐泌尝取松樛枝以隐背名曰养和后得如龙形者因以献帝四方争效之代宗立召至舍蓬莱殿书阁初泌无妻不食肉帝乃赐光福里第强诏食肉为娶朔方故留后李暐甥婚日敕北军供帐元载恶不附己因江西观察使魏少游请僚佐载称泌才以试秘书少监充判官载诛帝召还复为常衮所忌授澧朗峡团练使徙杭州刺史德宗在奉天召赴行在授左散骑常侍贞元元年拜陕虢观察使泌始凿山开车道至三门以便餉漕以劳进检校礼部尚书三年拜中书侍郎同中书门下平章事累封邺县侯太子妃萧母郜国公主也坐蛊媚幽禁中帝责怒太子泌入帝数称舒王贤泌揣帝有废立意执争数十意益坚帝寤太子乃得安俄加集贤殿崇文馆大学士泌固辞乃以学士知院事四年月蚀东壁泌曰东壁图书府大臣当有忧者吾以宰相兼学士当之矣昔燕国公张说由是以亡又可免乎明年果卒泌出入中禁事四君数为权幸所疾常以智免好纵横大言时时谠议能寤移人主然持黄老鬼神说故为人所讥　　李光&amp;#按唐书李光&amp;#传光&amp;#营城柳州入父楷洛本契丹酋长武后时入朝累官左羽林大将军封蓟郡公光&amp;#起家左卫亲府左郎将累迁左清道率兼安北都护补王忠嗣府兵马使俄袭父封以破吐谷浑功进云麾将军安禄山反郭子仪荐其能诏摄御史大夫知节度事以朔方兵救常山次真定常山团结子弟执贼将安思义降光&amp;#不杀问其计会郭子仪出井陉与光&amp;#合击贼九门西诏加光&amp;#范阳节度使肃宗即位诏以兵赴灵武更授户部尚书同中书门下平章事光&amp;#入太原侍御史崔众不即付兵斩以徇威震三军至德二载思明将兵十万攻光&amp;#为飞楼障以木幔筑土山临城光&amp;#穴地颓之阳约降而鼓噪突出俘斩万计加检校司徒封郑国公干元元年入朝诏与九节度围安庆绪于相州大战邺西败之思明来援诸将溃归以光&amp;#代子仪为朔方节度使未几为天下兵马副元帅会许叔冀战不利降贼思明乘胜西向光&amp;#悉军趋河阳治&amp;#沟筑月城以守贼帅周挚与安太清合众三万攻北城光&amp;#出战诸军争奋禽周挚太清挺身走上元元年加太尉中书令进围怀州思明来救光&amp;#再逐北贼将高晖李日越降怀州未下光&amp;#令郝廷玉由地道禽太清献俘太庙仆固怀恩媢光&amp;#功陈扫除计使者来督战军溃怀州复陷光&amp;#请罪入朝恳让太尉更拜开府仪同三司未几复拜太尉兼侍中河南副元帅镇泗州帝为赋诗以饯宝应元年进封临淮郡王程元振疾之吐蕃寇京师代宗诏入援光&amp;#畏祸不敢行及帝幸陕犹倚以为重数存问其母还长安因拜东都留守二年薨谥曰武穆光&amp;#用兵谋定而后战与郭子仪齐名而战功推为中兴第一　　李嗣业
按唐书李嗣业传嗣业字嗣业京兆高陵人也累功署昭武校尉后应募安西军中初用陌刀而嗣业尤善每战必为先锋高仙芝讨勃律署嗣业为陌刀将禽其主平之授右威卫将军从平石国以跳荡先锋加特进敌号为神通大将初仙芝特以计袭取石其子出奔因构诸胡共怨之以告大食连兵攻四镇仙芝为大食所败嗣业驰守白石手梃鏖击仙芝乃得还表嗣业功进右金吾大将军留为疏勒镇使安禄山反肃宗追之诏至即引道广平王收长安嗣业统前军王师乱嗣业袒持长刀大呼出阵前步卒二千以陌刀长柯斧堵进所向无前封虢国公与子仪等围相州中流矢卧帐中方愈忽闻金鼓声知与贼战大呼创溃血流数升卒谥曰忠勇子佐国袭爵历丹王府长史　　李勉
按唐书李勉传勉字元卿郑惠王元懿曾孙父择言累为州刺史勉始调开封尉从肃宗于灵武擢监察御史时武臣崛兴无法度大将管崇嗣背阙坐勉劾之迁司膳员外郎累为行军司马进梁州刺史羌浑奴剌寇州勉不能守召为大理少卿天子素重其正欲遂柄用而李辅国讽使下己勉不肯乃出为汾州刺史历河南尹徙江西观察使入为京兆尹寻拜岭南节度使进工部尚书封汧国公田神玉死诏勉节度汴宋还滑台明年复移治汴德宗立就加同中书门下平章事俄为汴宋滑亳河阳等道都统建中四年李希烈围襄城诏勉出兵救之为贼所乘溃围出东保睢阳兴元元年以检校司徒平章事召既见帝素服待罪诏不许勉内愧取充位而已卒谥贞简勉少贫客梁宋与诸生共逆旅诸生疾且死出白金曰左右无知者幸君以此为我葬余则君自取之勉许诺既莽密置余金棺下后其家谒勉共启墓出金付之其在朝廷鲠亮廉介为宗臣表尝引李巡张参在幕府后二人卒至宴饮仍设虚位沃馈之善鼓琴有所自制天下宝之乐家传响泉韵磬勉所爱者　　李辅国按唐书李辅国传辅国本名静忠以阉奴为闲&amp;#小儿王荐之皇太子得侍东宫陈元礼等诛杨国忠辅国豫谋又劝太子分中军趋朔方收河陇兵图兴复太子至灵武愈亲近遂劝即位擢家令判元帅府行军司马任以肱膂更名护国又改今名凡四方章奏军符禁宝一委之辅国能谨密取人主亲信而内深贼帝还京拜殿中监封成国公常止银台门决事诏书下辅国署已乃施行群臣无敢议时太上皇居兴庆宫帝命陈元礼高力士王承恩魏悦玉真公主常在太上皇左右太上皇每置酒长庆楼南俯大道因裴回观览或父老过之皆拜舞乃去上元中剑南奏事吏过楼下因上谒太上皇赐之酒辅国因妄言于帝曰太上皇居近市交通外人元礼力士等将不利陛下愿徙太上皇入禁中帝不寤会帝属疾辅国即诈言皇帝请太上皇按行宫中至睿武门射生官五百遮道太上皇惊几坠马问何为者辅国以甲骑数十驰奏曰陛下以兴庆宫湫陋奏迎乘舆还宫中力士厉声曰五十年太平天子辅国欲何事叱使下马辅国失辔骂力士曰翁不解事斩一从者力士呼曰太上皇问将士各好在否将士纳刀呼万岁皆再拜力士复曰辅国可御太上皇马辅国而走与力士对执辔还西内太上皇执力士手呼曰微将军朕且为兵死鬼左右皆流涕自是太上皇怏怏不豫至弃天下辅国以功迁兵部尚书南省视事张皇后数疾其颛帝寝疾后召太子将诛辅国及程元振太子不从更召越王兖王图之元振告辅国即伏兵凌霄门夜捕二王囚之而杀后他殿代宗立辅国愈跋扈帝尊为尚父进司空兼中书令自辅国徙太上皇天下疾之帝在东宫积不平既嗣位不欲显戮遣侠者夜刺杀之抵其首混中殊右臂告泰陵　　李栖筠
按唐书李栖筠传栖筠字贞一世为赵人幼孤有远度不妄交游族子华每称有王佐才举进士擢高第调冠氏主簿迁安西封常清节度府判官常清表为行军司马肃宗驻灵武发安西兵栖筠料精卒七千赴难擢殿中侍御史三迁吏部员外郎进工部侍郎魁然有宰相望元载忌之出为常州刺史以治行进银青光禄大夫封赞皇县子赐一子官元载当国久益恣横代宗欲黜载会御史大夫敬括卒即召栖筠与河南尹张延赏择可为大夫者延赏先至遂代括会李少良陆珽等劾载阴事诏御史问状延赏称疾不敢鞫少良珽覆得罪死帝殊失望出延赏为淮南节度使即引拜栖筠为大夫始栖筠见帝敷奏明辩不阿附帝心善之故制麻自中以授朝廷莫知中外竦眙栖筠素方挺无所屈故事赐百官宴曲江教坊倡顐杂侍栖筠以任国风宪独不往遂以为法帝比比欲召相惮载辄止然有进用皆密访焉多所补助栖筠见帝依违不断内忧愤卒赠吏部尚书谥文献栖筠喜奖善而乐人攻己短为天下士归重不敢有所斥称赞皇公云子吉甫　　李抱玉
按唐书李抱玉传抱玉本安兴贵曾孙世居河西善养马始名重璋少从军李光&amp;#引为裨校天宝末元宗以其战河西有功为改今名赐姓因徙籍京兆举族以李为氏擢陈郑颍亳节度使史思明已破东都光&amp;#壁河阳拒之使抱玉守南城抱玉纵奇兵俘杀甚众差功第一封栾城县公代宗立兼泽潞节度使统相卫仪邢十一州兵授司空徙凉国公进司徒广德中吐蕃入寇帝次陜群盗遍南山五谷间诏抱玉讨贼不阅旬五谷平权凤翔陇右节度以尚书左仆射同中书门下平章事大历二年来朝久之加山南西道副元帅兼节度使在镇十余年卒谥曰昭武　　李怀仙按唐书李怀仙传怀仙柳城胡也世事契丹守营州禄山以为裨将朝义弒立以怀仙为幽州节度使朝义败将趋范阳中人骆奉先间遣镌说怀仙遂降使其将李抱玉以兵三千戍范阳朝义至抱玉闭关不纳乃缢死斩其首因奉先以献仆固怀恩即表怀仙为幽州卢龙军节度使迁检校兵部尚书怀恩反边羌拿战不解朝廷方勤西师故怀仙与田承嗣薛嵩张忠志等得招还散亡治城邑甲兵自署文武将吏私贡赋天子不能制大历三年麾下朱希彩朱泚泚弟滔谋杀怀仙族其家　　李季卿
按唐书李适传适子季卿亦能文举明经博学宏辞调鄠尉肃宗时为中书舍人以累贬通州别驾代宗立还为京兆少尹复授舍人进吏部侍郎河南江淮宣慰使振拔幽滞号振职大历中终右散骑常侍遗命以布车一乘葬赠礼部尚书　　李忠臣
按唐书李忠臣传忠臣本董秦也幽州蓟人事节度使薛楚玉等甄劳至折冲郎将刘正臣擢秦兵马使攻长杨战独山袭榆关从正臣赴难复败李归仁至德二载王元志使秦率兵自雍奴桴苇绝海击贼战累日拔鲁城河间景城又与田神功下平原乐安于是招讨使李铣承制假秦德州刺史屯濮州未几授濮州刺史屯杏园渡许叔冀以汴下史思明秦力屈亦降夜挈五百人冒围归李光&amp;#诏加殿中监召至京师赐今氏名平东都进御史大夫吐蕃犯京师秦方宴鞠场使者至即整师引道代宗嘉之加本道观察使大历五年加蔡州刺史与马燧败贼于汴州为汴州刺史封西平郡王忠臣资婪沓嗜色所至人苦之十四年大将李希烈因众怒以兵&amp;#逐忠臣逃奔京师帝素宠之不责也复授检校司空同中书门下平章事奉朝请德宗立湖南观察使辛京杲私怒部曲杀之有司劾当死忠臣曰京杲应死久矣帝问故对曰京杲诸父战死兄弟战死渠独得存以故知之帝凄然释之忠臣戆直不通书帝尝谓卿耳大真贵兆对曰臣闻驴耳大龙耳小帝喜其野而诚然既失兵怫郁不顾藉朱泚反伪署司空泚败系有司与其子俱斩　　李叔明
按唐书李叔明传叔明字晋阆州新政人本鲜于氏世为右族兄仲通字向天宝末为京兆尹剑南节度使叔明擢明经干元中除司勋员外郎东都平拜洛阳令擢商州刺史上津转运使迁京兆尹除太子右庶子崔旰扰成都出为邛州刺史徙治梓州大历末或言叔明本严氏少孤养外家冒鲜于姓请还宗诏可叔明初不知意丑之表乞宗姓列属籍代宗从之建中初吐蕃袭火井叔明击走之以功加检校户部尚书迁左仆射德宗幸兴元出家赀助军封蓟国公后朝京师拜尚书右仆射改太子太傅致仕卒始叔明与仲通俱尹京兆及兼秩御史中丞&amp;#节制剑南又与子&amp;#俱兼大夫蜀人推为盛门子&amp;#以少卿从德宗梁州擢禁军将军贞元初迁太子詹事坐郜国公主贬罗州别驾　　李自良
按唐书李自良传自良兖州泗水人天宝乱往从兖郓节度使能元皓以战多累授右卫率积阀至试殿中监事浙东薛兼训节度府兼训徙太原又为牙将鲍防代总节度事会回纥入寇防遣大将焦伯瑜等击之自良请坚壁勿出防不听战败由是知名马燧代防表为军候自良为人勤且有谋燧来朝德宗罢燧兵以自良代之自良以事燧久不敢当乃授右龙武大将军入谢帝终以河东近胡谓曰守北门无易卿者乃以检校工部尚书充河东节度使居治九年卒于官　　李宝臣
按唐书李宝臣传宝臣字为辅本范阳内属奚也范阳将张锁高畜为假子故冒其姓名忠志为安禄山射生从入朝留为射生子弟出入禁中禄山反遁归更为禄山假子事安庆绪为恒州刺史九节度师围相州也忠志惧归命于朝肃宗即授故官史思明度河忠志复叛思明死忠志不肯事朝义使裨将王武俊挈五州以献朝义平擢礼部尚书封赵国公名其军成德即拜节度使赐姓及名于是遂有恒定易赵深冀六州地与薛嵩田承嗣李正己梁崇义相姻嫁为表里始宝臣与正己素为承嗣所易其弟宝正承嗣婿也与承嗣子维击球马骇触维死承嗣鞭杀之由是交恶乃与正己共劾承嗣可讨状代宗欲其自相图则势离易制即诏宝臣与朱滔及正己攻沧州历年未下天子遣中人马希倩劳宝臣宝臣归使者百缣使者恚抵诸道宝臣顾左右愧甚而承嗣知宝臣少长范阳心常欲得之阴使客说曰公与滔共攻沧州即有功利归天子公于何赖诚能赦承嗣罪请奉沧州入诸赵愿取范阳以报宝臣遂阴交承嗣而劫滔承嗣知衅成入堡使人谢宝臣宝臣惭而还俄进封陇西郡王又拜同中书门下平章事拜司空宝臣既贮异志引妖人作谶妖人畏事露且诛诈曰公饮甘露可与天神接密置菫于液宝臣已饮即喑三日死惟岳悉诛杀妖人　　李正己
按唐书李正己传正己高丽人为营州副将从侯希逸入青州荐为折冲都尉宝应中以军候从讨史朝义时回纥恃功横正己欲以气折之与大酋角逐约曰后者批之既逐而先正己批其颊回纥矢液流离众军哄然笑酋大惭自是沮惮不敢暴希逸以为兵马使寻逐希逸出之有诏代为节度使本名怀玉至是赐今名遂有淄青等十五州历检校司空加同中书门下平章事封饶阳郡王请附属籍许之因徙治郓以子纳及腹心将守诸州建中初叛会发疽死　李姓部列传四
　　北齐
　　李景遗
按北齐书李元忠传元忠族叔景遗好结聚亡命共为劫盗乡里每患之永安末其兄南巨鹿太守无为以赃罪禁于州狱景遗率左右十余骑诈称台使径入州城劫无为而出之由是以侠闻及高祖举义于信都景遗赴军门高祖接之甚厚命与元忠举兵于西山擒刺史爾朱羽生以功除龙骧将军昌平县公爾朱兆来伐又力战有功除使持节大都督左将军太昌初进爵郡公天平初出为颍州刺史未几为前颍川太守元洪威所袭杀子伽林袭　　李广
按北齐书李广传广字弘基范阳人其先自辽东徙焉广博涉群书有才思文议之美少与赵郡李謇齐名魏安丰王廷明镇徐州署广长流参军崔暹精选御史皆是世冑广独以才学兼御史修国史显祖初嗣霸业命掌书记天保初欲以为中书郎遇其病笃而止广曾欲早朝未明假寐忽惊觉谓其妻云吾向似睡忽见一人出吾身中语云君用心过苦非精神所堪今辞君去因而恍惚不乐数日便遇疾积年不起竟以疾终文笔十卷魏收为之序　　李祖升
按北齐书李祖升传祖升赵国平棘人显祖李皇后之长兄父希宗上党太守祖升仪容丽文学足以自通仕至齐州刺史为徒兵所害弟祖勋女为济南王妃除侍中封丹阳王无可称述卒　　李义深
按北齐书李义深传义深赵郡高邑人祖真魏中书侍郎父绍宗殷州别驾义深学涉经史有当世才用解褐济州征东府功曹参军尔朱兆平高祖以义深为大丞相府记室参军累迁左光禄大夫相府司马所经称职武定中除齐州刺史多所受纳天保初除散骑常侍为阳夏太守段业告其在州聚敛被禁止送梁州穷治三年卒于禁所　　李稚廉
按北齐书李稚廉传稚廉赵郡高邑人齐州刺史义深之弟永安中释褐奉朝请普泰初开府记室龙骧将军天平中高祖擢为泰州开府长史平北将军世宗荐之除济州仪同长史又迁瀛州长史世宗嗣事召诣晋阳除霸府掾命为并州长史天保初除安南将军太原郡守显祖尝召见问以治帝意深文峻法稚廉固以为非帝不悦除济阴郡守征拜太府少卿肃宗即位除合州刺史还朝授兼太仆卿转大司农卿天统元年加骠骑大将军大理卿为南青州刺史未几征为并省都官尚书武平五年卒　　李神威
按北齐书李义深传义深族弟神威曾祖融魏中书侍郎神威幼有风裁传其家业礼学粗通义训又好音乐撰集乐书百卷魏武永尚书左丞天保初卒　　李铉按北齐书李铉传铉字宝鼎渤海南皮人九岁入学书急就篇月余便通家素贫苦常春夏务农冬乃入学年十六从浮阳李周仁受毛诗尚书章武刘子猛受礼记常山房虬受周官仪礼渔阳鲜于灵馥受左氏春秋铉以乡里无可师者遂诣大儒徐遵明受业居徐门下五年常称高弟二十三便自潜居撰定孝经论语毛诗三礼义疏及三传异同周易义例合三十余卷州举秀才除太学博士武定中高祖命世宗妙简硕学以教诸子世宗以铉应旨征诣晋阳在东馆师友诸王铉以去圣久远文字多有乖谬遂览说文爰及仓雅删正六艺经注中谬字名曰字辨天保初诏铉与邢卲等参议礼律仍兼国子博士废帝之在东宫显祖诏铉以经入授甚见优礼数年病卒赠廷尉少卿　　李浑
按北齐书李浑传浑字季初赵郡柏人人曾祖灵魏巨鹿公父遵魏冀州征东府司马京兆王愉起逆遇害浑以父死王事除给事中时四方多难乃谢病求为青州征东府司马永安初除散骑常侍普泰中崔社客反于海岱攻围青州诏浑赴援浑简练骁勇衔枚夜袭未明达城下贼徒惊散生擒社客斩首送洛阳海隅清定后还为东郡太守天保初除太子少保以参禅代仪注赐爵泾阳县男寻除海州刺史妾郭氏在州干政纳货坐免官卒于邺　　李绘
按北齐书李浑传浑弟绘字敬文年六岁便自愿入学家人偶以年俗忌约而弗许伺其伯姊笔牍之闲而辄窃用未几遂通急就章内外异之及长仪貌端伟神情朗&amp;#齐王萧宝夤引为主簿记室待以宾友之礼天平初世宗用为丞相司马每罢朝文武总集对扬王庭常令绘先发言端为群僚之首音辞辩正风仪都雅听者悚然武定初为聘梁使主还拜平南将军高阳内史郡境有三猛兽民常患之绘欲修槛遂因斗俱死咸以为化感所致河间守崔谋恃其弟暹势从绘乞麋角鸰羽绘答书曰鸰有六翮飞则冲天麋有四足走便入海下官肤体疏懒手足迟钝不能逐飞追走远事佞人天保初为司徒右长史卒赠南青州刺史谥景　　李玙
按北齐书李玙传玙字道璠陇西成纪人凉武昭王皓之五世孙父韶有名魏代玙温雅有识量释褐太尉行参军累迁骠骑大将军东徐州刺史解州还遂称老疾不求仕齐受禅进前将军导从于圆丘行礼玙意不愿荣名两朝虽以宿旧被征过事即绝朝请天保四年卒子诠韫诵　　李晓
按北齐书李玙传玙从弟晓字仁略魏太尉虔子学涉有思理释褐员外侍郎朱荣之害朝士将行晓衣冠为鼠所噬遂不成行得免河阴之难及迁都邺晓便寓居清河筑室安居训诲子侄武定末入都除顿丘守卒　　李元忠
按北齐书李元忠传元忠赵郡柏人人曾祖灵卫定州刺史巨鹿公祖恢镇西将军父显甫安州刺史元忠袭爵平棘子魏清河王怿引为主簿遭母忧去任家素富实其家人在乡多有举贷求利元忠每焚契免责乡人甚敬重之魏孝明时盗贼蜂起清河有五百人西戍还经南赵郡以路梗共投元忠元忠遣奴为导曰若逢贼但道李元忠遣送奴如其言贼皆舍避永安初就拜南赵郡太守弃官还家会高祖率众东出自往奉迎乘露车载素筝浊酒以见高祖因进从横之策备陈诚款深见嘉纳中兴初除中军将军二年转太常卿殷州大中正后以从兄瑾年长以中正让之寻加征南将军封晋阳县伯武定元年除骠骑大将军仪同三司三年卒子搔嗣　　李密
按北荠书李元忠传元忠族弟密字希邕平棘人祖伯膺魏东郡太守赠幽州刺史父焕治书侍御史河内太守密少有节操朱兆弒逆高祖出山东密以兵从举义遥授并州刺史封容城县侯授建州刺史又除襄州刺史侯景外叛诱密执之景败归朝天保初以旧功授散骑常侍子道谦武平中侍御史道谦弟道贞南青州司马为贼邢杲所杀　　李愍
按北齐书李元忠传元忠宗人愍字魔怜年四十犹不仕州郡惟招致奸侠以为徒侣孝昌末天下兵起愍潜居林虑山安乐王元鉴为北道大行台至邺以贼众盛强未得前遣使征愍表授武骑常侍假节别将镇邺城葛荣之围信都余党南抄阳平以北皆为贼有鉴命愍为前驱别讨之颇有斩获及鉴谋逆愍乃诈患暴风未几大都督源子邕讨鉴愍弃家口奔子邕仍被征赴洛除奉车都尉持节镇汴河朱荣至东关分广平易阳襄国南赵郡之中丘三县为易阳郡以愍为太守赐爵襄国侯永安末迁乐平太守未之郡洛京倾覆愍率所部西保石门山高祖建义愍拥众数千人以赴高祖亲迎之除使持节征南将军都督相州诸军事相州刺史令愍率本众西还旧镇太昌初除太府卿后出为南荆州刺史当州大都督转行东荆州仍除骠骑将军东荆州刺史当州大都督天平二年卒　　李构
按北齐书李构传构字祖基黎阳人祖平魏尚书仆射构释褐开府参军迁谯州刺史卒　　李庶
按北齐书李构传构从父弟庶魏大司农谐子稍迁临漳令魏书出庶与卢斐王松年等讼其不平并系狱庶死临漳狱中庶兄岳痛之终身不历临漳县门　　李搔按北齐书李元忠传元忠子搔字德况起家行参军累迁河内太守入为尚书仪曹郎天保八年卒　　李公绪按北齐书李浑传公绪字穆叔浑族兄籍之子性聪敏博通经传魏末为冀州司马属疾去官后以侍御史征不至卒公绪善阴阳图纬之学尝语人云吾观齐之分野国家世祚终于四七及齐亡之岁上距天保之元二十八年矣公绪好著书撰典言十卷又撰质疑五卷丧服章句一卷古今略记二十卷元子五卷赵语十三卷并行于世　　李湛
按北齐书李浑传浑子湛字处元为太子舍人兼常侍聘陈使副袭爵泾阳县男浑与弟绘伟俱为聘梁使主湛又为使副是以赵郡人士目为四使之门　　李行之按北齐书李玙传玙弟瑾六子彦之倩之寿之礼之行之凝之并有器望行之与兄弟深相友爱又风素夷简为士友所称范阳卢思道是其舅子尝赠诗云水衡称逸人潘杨有世亲形骸预冠盖心思出风尘时人以为实录　　李騊駼
按北齐书李义深传义深子騊駼有才辩尚书郎邺县令武平初兼通直散骑常侍聘陈为陈人所称后卒于绛州长史　　李正藻
按北齐书李义深传騊駼子正藻明敏有才干武平末仪同开府行参军判集书省事以父騊駼没陈正藻便谢病解职忧思毁瘠居处饮食若在丧之礼人士称之卒于宜州长史　　李翥
按万姓统谱翥字彦鸿世居柏人弱冠以文章知名仕北齐位东平太守以文章饰吏事后待诏文林馆除通直散骑常侍聘于梁贫无居宅寄止佛寺中常着巾帔终日对酒招致宾客风调详雅翥从父兄子朗翥之流亚兼有吏能位中书舍人　　北周
　　李弼
按周书李弼传弼字景和辽东襄平人六世祖根慕容垂黄门侍郎祖贵丑平州刺史父永太中大夫弼膂力过人魏永安元年尔朱天光辟为别将从天光西讨以功拜征卤将军封石门县伯天光赴洛弼因隶侯莫陈悦为大都督太昌初除南秦州刺史随悦征讨及悦害贺拔岳军停陇上太祖自平凉进军讨悦弼知悦必败密通使太祖遂拥众以归太祖令弼以本官镇原州寻拜秦州刺史大统初进位骠骑大将军开府仪同三司从平窦泰又从平弘农与齐神武战于沙苑以功拜特进爵赵郡公又与贺拔胜攻克河东略定汾绛四年从太祖东讨洛阳弼为前驱又从太祖与齐神武战于河桥入深陷阵身被七创为所获弼佯若殒绝于地守者稍懈睨其傍有马因跃上西驰得免五年迁司空九年从战邙山转太尉十四年北稽胡反弼讨平之迁太保加柱国大将军魏废帝元年赐姓徒何氏及晋公护执政朝之大事皆与于谨及弼等参议孝闵帝践祚除太师进封赵国公元年薨　　李檦
按周书李弼传弼弟檦字灵杰长不盈五尺少事尔朱荣魏永安元年从荣破元颢拜讨逆将军及荣被害檦从尔朱世隆奉荣妻奔河北又随尔朱兆入洛赐爵淝城郡男迁都督孝武西迁檦从元斌之与齐神武战于成皋兵败奔梁后得逃归大统元年授抚军将军寻为太祖帐内都督从复弘农破沙苑跨马运矛隐身鞍甲之中敌人见之皆曰避此小儿太祖初亦闻檦骁悍未见其能至是方嗟叹之曰但使胆决如此何须要八尺之躯也以功进爵为公九年从战邙山迁持节大都督十五年拜骠骑大将军开府仪同三司魏废帝初改封封山县公孝闵帝践阼进位大将军武成初进爵汝南郡公出为总管延绥丹三州诸军事延州刺史四年卒于镇无子以弼子椿嗣先以檦勋功封魏平县子大象末开府仪同三司大将军右宫伯改封河东郡公　　李棠
按周书李棠传棠字长卿渤海蓨人祖伯贵魏宣武时官至鲁郡守父元冑员外散骑侍郎棠幼孤好学有志操魏中兴初辟卫军府功曹参军魏孝武西迁棠时在凹北遂仕东魏及高仲密为北豫州刺史请棠为掾先是仲密与吏部郎中崔暹有隙暹被齐文襄委任仲密恐其构己遂据城遣棠诣阙归款太祖嘉之拜棠卫将军封广宗县公俄迁给事黄门侍郎魏废帝二年从尉迟迥伐蜀蜀人未即降棠乃应募先使谕之既入成都萧撝问迥军中委曲棠不对撝遂害之子敞嗣　　李贤
按周书李贤传贤字贤和其先陇西成纪人曾祖富魏太武时讨两山屠各殁于阵祖斌袭领父兵镇高平因家焉父文保早卒贤幼有志节魏永安中万俟丑奴反叛尔朱天光率兵击破之其党万俟道洛犹据原州天光遣使造贤令密图道洛贤绐道洛奔牵屯山天光令都督长孙邪利行原州事以贤为主簿道洛乘虚忽至杀邪利贤复率乡人拒战道洛乃退累迁威烈将军贺拔岳为侯莫陈悦所害太祖西征贤与其弟远穆等密应侯莫陈崇以功授都督魏孝武西迁太祖令贤率骑兵迎卫授左都督安东将军还镇原州大统二年迁原州长史寻行原州事四年莫折后炽连结贼党所在寇掠贤率乡兵与史宁讨之后炽遁走八年授原州刺史十六年迁骠骑大将军开府仪同三司太祖之奉魏太子西巡也至原州遂幸贤第让齿而坐行乡饮酒礼焉后以弟子植被诛贤坐除名保定二年诏复贤官爵授瓜州刺史高祖及齐王宪之在襁褓也以避忌不利居宫中太祖令于贤家处之六载乃还宫因赐贤妻吴姓宇文氏养为侄女及高祖西巡幸贤第凡昆季至子侄等并豫宴赐四年王师东讨朝议以西道空虚乃授贤使持节河州总管贤乃大营屯田以省运漕五年宕昌寇边乃于洮州置总管府以镇遏之俄废洮州总管迁于河州复以贤为之高祖思贤旧恩征拜大将军天和四年卒于京师子端嗣　　李远
按周书李贤传贤弟远字万岁魏正光末天下鼎沸远昆季率励乡人欲图拒守而众情猜惧远按剑言曰有异议者斩于是众皆股栗听命遂深壁自守而外无救援城陷远闲行入朝授武骑常侍及尔朱天光西伐除伏波将军太祖与语说之令居麾下魏文帝嗣位之始以远字可嘉令扶帝升殿迁使持节征东大将军从征窦泰复弘农并有殊勋授都督瀛州刺史沙苑之役除车骑大将军仪同三司进爵阳平郡公寻从独孤信东略时河东初复民情未安授河东郡守征为侍中魏建东宫授太子少傅寻转少师东魏北豫州刺史高仲密请举州来附齐神武屯兵河阳太祖以仲密所据辽远难为应接远潜师而往拔以归寻授都督义州弘农等二十一防诸军事东魏将段孝先趋宜阳遣兵袭破之拜大将军顷之除尚书左仆射孝闵帝践阼进位柱国大将军远子植在太祖时已掌朝政及晋公护执权恐不被任用乃密欲诛护谋泄护乃害植并逼远令自杀植弟叔谐叔谦叔让亦死余并以幼得免　　李穆
按周书李穆传穆字显庆少明敏有度量太祖入关便给事左右深被亲遇处以腹心之任以功授都督从迎魏孝武封永平县子擒窦泰复弘农并有战功进爵为公河桥之战太祖所乘马中流矢惊逸太祖堕于地敌人追及之左右皆奔散穆乃以策扶太祖因大骂曰尔曹主何在尔独住此敌人不疑是贵人也乃舍之而过穆以马授太祖遂得俱免自是恩盼更隆擢授武卫将军加大都督车骑大将军仪同三司进爵武安郡公特赐铁券恕以十死又赐穆世子惇安乐郡公征江陵功封一子长城县侯寻进位大将军赐姓拔氏俄除原州刺史转雍州入为小冢宰孝闵践阼又别封一子为县伯及植谋害晋公护穆坐除名世宗即位拜骠骑大将军直州刺史建德元年迁太保六年进位上柱国除并州总管时东夏甫平人情尚扰穆镇之以静百姓怀之　　李和
按周书李和传和本名庆和其先陇西狄道人后徙居朔方父僧养为夏州酋长和少敢勇有识度贺拔岳镇关中引和为帐内都督以破诸贼功稍迁征北将军金紫光禄大夫赐爵思阳公大统初累迁侍中骠骑大将军开府仪同三司夏州刺史赐姓字文氏赐名意封永丰县公保定二年进德广郡公出为洛州刺史和前在夏州颇留遗惠及有此授商洛父老想望德音和至州以仁恕训物狱讼简静天和三年进位大将军拜延州刺史建德元年改授延绥银三州诸军事以罪免寻复柱国隋开皇元年和以意是太祖赐名市朝已革庆和则父之所命义不可违遂以和为名二年薨赠本官加司徒公谥肃子彻嗣　　李昶按周书李昶传昶顿丘临黄人祖彪为御史中尉父游亦有才行游兄志为南荆州刺史游随从至州属朱之乱与志俱奔江左昶初谒太祖应对明辨太祖每称叹之绥德公陆通以为司马累迁都官郎中太祖以为丞相府记室参军著作郎修国史转黄门侍郎封临黄县伯奏为御史中尉岁余加使持节车骑大将军赐姓宇文氏进爵为侯武成元年除中外府司录保定初进骠骑大将军开府仪同三司二年转御正中大夫为纳言寻进爵为公五年出为昌州刺史还京卒于路昶以父在江南身寓关右自少及终不饮酒听乐时论以此称焉子丹嗣　　李彦
按周书李彦传彦字彦士梁郡下邑人祖先之魏淮南郡守父静南青州刺史彦解褐奉朝请从孝武入关兼著作佐郎修起居注加宁朔将军迁平东将军大统初除通直散骑侍郎三年拜安东将军长史仪曹郎中十二年改授民部郎中封平阳县子大军东讨加持节大都督通直散骑常侍掌留台事魏废帝初拜尚书右丞转左丞彦在尚书十有五载属军国草创庶务殷繁断决如流略无疑滞迁给事黄门侍郎寻进车骑大将军仪同三司赐姓宇文氏拜兵部尚书加骠骑大将军开府仪同三司改授军司马进爵为伯卒谥敬子升明嗣少历显职大象末太府中大夫仪同大将军　　李迁哲
按周书李迁哲传迁哲字孝彦安康人世为山南豪族仕于江左祖方达齐末为本州治中父元真仕梁历东梁衡二州刺史迁哲起家文德主帅大同二年除安康郡守太清二年都督魏兴上庸等八郡诸军事四年迁持节信武将军东梁州刺史大统十七年太祖遣达奚武等略地山南迁哲战败遂降太祖拜使持节车骑大将军封沌阳县伯魏恭帝初直州人乐炽等连结为乱太祖遣贺若敦趋直谷不得前以迁哲信着山南乃令同往经略军还加授侍中骠骑大将军开府仪同三司除直州刺史令与田弘同讨信州迁哲率骁勇为前锋所在攻战拓地三千余里及旋军迁哲留镇白帝世宗初授都督信临等七州诸军事信州刺史二年进爵西城县公天和三年进位大将军四年诏迁哲镇襄阳五年陈将章昭达攻逼江陵令迁哲往救迁哲频击破之建德二年进爵安康郡公三年卒于襄州迁哲累世雄豪性华侈妾媵至有百数男女六十九人缘汉千余里间第宅相次姬人之有子者分处其中迁哲每鸣笳导从往来纵酒饮燕尽生平之乐子孙参见或忘其年名者披簿以审之长子敬仁先迁哲卒第六子敬献嗣还统父兵起家大都督建德六年从谯王讨稽胡有功进爵仪同大将军迁哲弟显位至上仪同大将军　　李延孙按周书李延孙传延孙伊川人祖伯扶魏太和末从征悬瓠有功为汝南郡守父长寿赐爵清河郡公孝武西迁长寿率励义士拒东魏授颍川郡守迁广州刺史侯景率兵攻之长寿众少城陷遇害延孙少从长寿征讨以勇敢闻初为直合将军贺拔胜为荆州刺史表延孙为都督及长寿被害延孙乃还收集其父之众自魏孝武西迁之后朝士流亡持妻子来投延孙者延孙即率众卫送并赠以珍玩咸达关中齐神武深患之遣慕容绍宗等数道攻之延孙奖励所部出战遂大破之临阵斩其扬州刺史薛喜于是义军更振乃授延孙京南行台节度河南诸军事广州刺史寻进车骑大将军仪同三司赐华山郡公延孙既荷重委每以克清伊洛为己任频以少击众威振敌境大统四年为其长史扬伯兰所害子人杰官至开府仪同三司和州刺史改封颍川郡公延孙弟义孙亦官至开府仪同三司　　李辉
按周书李弼传弼子辉次子耀尚太祖女义安长公主遂以为嗣辉大统中起家员外散骑侍郎赐爵义城郡公历抚军将军大都督魏恭帝二年加骠骑大将军仪同三司出为岐州刺史孝闵帝践祚除荆州刺史保定中加将军天和六年进位柱国建德元年出为梁州刺史辉既不得为嗣朝廷以弼功重乃封辉邢国公位至开府子宽大象末上大将军蒲山郡公辉弟衍大象末大将军真乡郡公衍弟纶位至司会中大夫开府仪同三司封河阳郡公早卒子长雅嗣纶弟晏建德中开府仪同三司大将军赵郡公从高祖平齐殁于并州子憬袭爵　　李端
弟吉　崇
　孝轨　询

按周书李贤传贤子端字永贵历位开府仪同三司司会中大夫中州刺史从高祖平齐于邺城战殁端弟吉仪同三司吉弟崇位至太府中大夫上柱国广宗郡公崇弟孝轨开府仪同大将军升迁县伯孝轨弟询少历显位大象末上柱国陇西郡公　　李基
按周书李贤传贤弟远子基字仲和幼有声誉美容仪太祖奇之乃令尚义归公主大统十年释褐员外散骑常侍后以父勋封建安县公累迁抚军将军俄转大都督进爵清河郡公魏恭帝即位迁使持节车骑大将军孝闵帝践阼出为海州刺史寻以兄植被收例合坐死以主贵得免武成二年除江州刺史保定元年卒子威嗣　　李惇
按周书李穆传穆长子惇字士宇大统四年以穆功赐爵安平县侯寻授车骑大将军仪同三司大都督进爵安乐郡公天和三年迁骠骑大将军开府仪同三司凤州刺史卒于位　　李威
&lt;/div&gt;
    &lt;div class="pagination"&gt;
&lt;a href="氏族典卷诸姓部_page635.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page631.html"&gt;631&lt;/a&gt;&lt;a href="氏族典卷诸姓部_page632.html"&gt;632&lt;/a&gt;&lt;a href="氏族典卷诸姓部_page633.html"&gt;633&lt;/a&gt;&lt;a href="氏族典卷诸姓部_page634.html"&gt;634&lt;/a&gt;&lt;a href="氏族典卷诸姓部_page635.html"&gt;635&lt;/a&gt;&lt;span class="current-page"&gt;636&lt;/span&gt;&lt;a href="氏族典卷诸姓部_page637.html"&gt;637&lt;/a&gt;&lt;a href="氏族典卷诸姓部_page638.html"&gt;638&lt;/a&gt;&lt;a href="氏族典卷诸姓部_page639.html"&gt;639&lt;/a&gt;&lt;a href="氏族典卷诸姓部_page640.html"&gt;640&lt;/a&gt;&lt;a href="氏族典卷诸姓部_page641.html"&gt;641&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page637.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
