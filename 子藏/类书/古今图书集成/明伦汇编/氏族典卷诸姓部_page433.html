<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 433 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 433 页/共 899 页</h1>
    <div class="content">按汉书王子侯表强赵共王子绥和元年封容乡侯薨谥厘侯弘嗣王莽篡位免　　刘固
按汉书王子侯表固赵共王子绥和元年封缊乡侯十六年王莽篡位免　　刘贺
按汉书王子侯表贺河间孝王子绥和元年封广昌侯十六年王莽篡位免　　刘普
按汉书王子侯表普河间孝王子绥和元年封都安侯薨谥节侯胥嗣王莽篡位免　　刘永
按汉书王子侯表永河间孝王子绥和元年封乐平侯十六年王莽篡位免　　刘常得
按汉书王子侯表常得广阳惠王子绥和元年封方乡侯十六年王莽篡位免　　刘宰
按汉书王子侯表宰六安顷王子绥和二年封庸乡侯十五年王莽篡位免　　刘宇
按汉书王子侯表宇河间惠王子建平二年封南昌侯十二年王莽篡位免　　刘信
按汉书王子侯表信东平炀王子建平二年封严乡侯四年坐父大逆免元始元年复封六年王莽居摄二年东郡太守翟义立信为天子兵败死　　刘璜
按汉书王子侯表璜东平炀王子建平二年封武平侯四年坐父大逆免元始元年复封居摄二年举兵死　　刘曾
按汉书王子侯表曾楚思王子建平四年封陵乡侯至王莽六年举兵欲诛莽死　　刘&#
按汉书王子侯表楚思王子建平四年封武安侯二年元寿二年坐使奴杀人免元始元年复封八年免　　刘昌
按汉书王子侯表昌长沙王子建平四年封湘乡侯十一年王莽篡位免　　刘嘉
按汉书王子侯表嘉广陵缪王子元寿元年封方乐侯十一年王莽篡位免　　刘得
按汉书王子侯表得河间孝王子元寿二年封宜禾侯薨谥节侯恢嗣王莽篡位免　　刘元
按汉书王子侯表元河间孝王子元寿二年封富春侯十年王莽篡位免　　刘閟
按汉书王子侯表閟元始元年以楚孝王孙封承乡侯八年王莽篡位免　　刘圉
按汉书王子侯表圉元始元年以淮阳宪王孙封乐平侯八年王莽篡位免　　刘并
按汉书王子侯表并元始元年以淮阳宪王孙封高阳侯八年王莽篡位免　　刘宠
按汉书王子侯表宠元始元年以淮阳王孙封平陆侯八年王莽篡位免　　刘延
按汉书王子侯表延元始元年以鲁顷王孙封宰乡侯八年王莽篡位免　　刘不害
按汉书王子侯表不害元始元年以东平思王孙封金乡侯八年王莽篡位免　　刘旦
按汉书王子侯表旦元始元年以东平思王孙封平通侯八年王莽篡位免　　刘汉
按汉书王子侯表汉元始元年以东平思王孙封西安侯八年王莽篡位免　　刘开
按汉书王子侯表开元始元年以东平思王孙封湖乡侯八年王莽篡位免　　刘少柏
按汉书王子侯表少柏元始元年以东平思王孙封重乡侯八年王莽篡位免　　刘寄生
按汉书王子侯表寄生元始元年以东平思王孙封阳兴侯八年王莽篡位免　　刘嘉
按汉书王子侯表嘉元始元年以东平思王孙封陵阳侯八年王莽篡位免　　刘修
按汉书王子侯表修元始元年以东平思王孙封高乐侯八年王莽篡位免　　刘闵
按汉书王子侯表闵元始元年以东平思王孙封平邑侯八年王莽篡位免　　刘况
按汉书王子侯表况元始元年以东平思王孙封平纂侯八年王莽篡位免　　刘辅
按汉书王子侯表辅元始元年以东平思王孙封合昌侯八年王莽篡位免　　刘开
按汉书王子侯表开元始元年以东平思王孙封伊乡侯八年王莽篡位免　　刘不害
按汉书王子侯表不害元始元年以东平思王孙封就乡侯八年王莽篡位免　　刘武
按汉书王子侯表武元始元年以东平思王孙封胶乡侯八年王莽篡位免　　刘恢
按汉书王子侯表恢元始元年以东平思王孙封宜乡侯八年王莽篡位免　　刘丰
按汉书王子侯表丰元始元年以东平思王孙封昌城侯八年王莽篡位免　　刘禹
按汉书王子侯表禹元始元年以东平思王孙封乐安侯八年王莽篡位免　　刘恢
按汉书王子侯表恢东平炀王子元始元年封陶乡侯八年王莽篡位免　　刘褒
按汉书王子侯表褒东平炀王子元始元年封厘乡侯八年王莽篡位免　　刘旦
按汉书王子侯表旦东平炀王子元始元年封昌乡侯八年王莽篡位免　　刘鲤
按汉书王子侯表鲤东平炀王子元始元年封新乡侯八年王莽篡位免　　刘光
按汉书王子侯表光楚思王子元始元年封郚乡侯八年王莽篡位免　　刘武
按汉书王子侯表武楚思王子元始元年封新成侯八年王莽篡位免　　刘丰
按汉书王子侯表丰楚思王子元始元年封宜陵侯八年王莽篡位免　　刘护
按汉书王子侯表护楚思王子元始元年封堂乡侯八年王莽篡位免　　刘由
按汉书王子侯表由楚思王子元始元年封成陵侯八年王莽篡位免　　刘众
按汉书王子侯表众楚思王子元始元年封成阳侯八年王莽篡位免　　刘休
按汉书王子侯表休楚思王子元始元年封复昌侯八年王莽篡位免　　刘平
按汉书王子侯表平楚思王于元始元年封安陆侯八年王莽篡位免　　刘誉
按汉书王子侯表誉楚思王子元始元年封梧安侯八年王莽篡位免　　刘充
按汉书王子侯表充楚思王子元始元年封朝乡侯八年王莽篡位免　　刘普
按汉书王子侯表普楚思王子元始元年封扶乡侯八年王莽篡位免　　刘宣
按汉书王子侯表宣广阳缪王子元始二年封方城侯七年王莽篡位免　　刘益
按汉书王子侯表益广阳思王子元始二年封当阳侯七年王莽篡位免　　刘疌
按汉书王子侯表疌广阳思王子元始二年封广城侯七年王莽篡位免　　刘允
按汉书王子侯表允东平炀王子元始二年封春城侯七年王莽篡位免　　刘赏
按汉书王子侯表赏长沙剌王子元始五年封昭阳侯四年王莽篡位免　　刘景
按汉书王子侯表景长沙剌王子元始五年封承阳侯四年王莽篡位免　　刘广
按汉书王子侯表广真定共王子元始五年封信昌侯四年王莽篡位免　　刘尚
按汉书王子侯表尚楚思王子元始五年封吕乡侯四年王莽篡位免　　刘殷
按汉书王子侯表殷楚思王子元始五年封李乡侯四年王莽篡位免　　刘隆
按汉书王子侯表隆楚思王子元始五年封宛乡侯四年王莽篡位免　　刘承
按汉书王子侯表承楚思王子元始五年封寿泉侯四年王莽篡位免　　刘遵
按汉书王子侯表遵楚思王子元始五年封杏山侯四年王莽篡位免　　刘歆
按汉书王莽传始建国元年莽封刘歆为祁烈伯奉颛顼后按注师古曰此别
一刘歆非国师也

　　刘侠卿
按小名录刘盆子在赤眉中为刘侠卿牧牛盆子既立犹朝夕拜侠卿侠卿为之跪　　刘恭
按万姓统谱恭为更始侍中更始降赤眉为所杀恭夜往收藏其尸
　刘姓部纪事
续文献通考王莽既篡天下禁天下用卯金刀以汉为刘姓卯金刀其字也蜀志秦宓传吴遣使张温来聘百官皆往饯焉众人皆集而宓未往亮累遣使促之温曰彼何人也亮曰益州学士也及至温问曰君学乎宓曰五尺童子皆学何必小人温复问曰天有头乎宓曰有之温曰在何方也宓曰在西方诗曰乃眷西顾以此推之头在西方温曰天有耳乎宓曰天处高而听卑诗云鹤鸣九皋声闻于天若其无耳何以听之温曰天有足乎宓曰有诗云天步艰难之子不犹若其无足何以步之温曰天有姓乎宓曰有温曰何姓宓曰姓刘温曰何以知之答曰天子姓刘故以此知之温曰日生于东乎宓曰虽生于东而没于西答问如响应声而出于是温大敬服晋书刘颂传颂字子雅广陵人汉广陵厉王胥之后也世为名族同郡有雷蒋&#鲁四姓皆出其下时人为之语曰雷蒋&#鲁刘最为祖颂嫁女临淮陈矫矫本刘氏子与颂近亲出养于姑改姓陈氏中正刘友讥之颂曰舜后姚虞陈田本同根系而世皆为婚礼律不禁今与此同义为婚可也刘聪载记聪僭即皇帝位立其妻呼延氏为皇后及呼延氏死将纳其太保刘殷女其弟乂固谏聪更访之于太宰刘延年太傅刘景景等皆曰臣常闻太保自云周刘康公之后与圣氏本源既殊纳之为允聪大悦使其兼大鸿胪李弘拜殷二女为左右贵嫔位在昭仪上又纳殷女孙四人为贵人位次贵嫔谓弘曰此女辈皆姿色超世女德冠时且太保于朕实自不同卿意安乎弘曰太保裔自有周与圣源实别陛下正以姓同为恨耳且魏司空东莱王基当世大儒岂不达礼乎为子纳司空太原王沉女以其姓同而源异故也聪大悦于是六刘之宠倾于后宫宋书刘延孙传延孙彭城吕人大明中为南徐州刺史先是高祖遗诏京口要地去都邑密迩自非宗室近戚不得居之延孙与帝室虽同是彭城人别属吕县刘氏居彭城县者又分为三里帝室居绥兴里左将军刘怀肃居安上里豫州刺史刘怀武居丛亭里及吕县凡四刘虽同出楚元王由来不序昭穆延孙于帝室本非同宗不应有此授时竟陵王诞为徐州上深相畏忌迁之广陵欲使腹心为徐州据京口以防诞故以南陵授延孙而与之合族使诸王序亲唐书刘子元传子元别撰刘氏家史及谱考上推汉为陆终苗裔非尧后彭城丛亭里诸刘出楚孝王&#曾孙居巢侯般不承元王按据明审议者高其博尝曰吾若得封必以居巢绍司徒旧邑后果封居巢县子瑞安县志大罗山峰峦奇秀不胜指屈中有民居唐刘冲隐居于此自号罗隐秀才人即名其地为秀才垟相传冲系唐宗室避乱更姓刘以居罗山故又称罗续文献通考宋刘敞与弟攽子奉世俱以文学名人称清江三刘刘涣与子恕孙壮舆三世以清节着人称瑞阳三刘与清江刘氏并刘颌谥忠简纯谥忠烈韐谥忠显子羽谥忠定珙谥忠肃建人号五忠刘氏元顺帝至元三年伯颜请杀张王刘李赵五姓帝不许明外史柯潜传潜为学士即院中后圃构清风亭人称其亭为柯亭院中有井学士刘定之所浚也称刘井其后柯亭刘井翰林中以为美谈云江宁府志刘麟广洋卫籍千户苍子弘治丙辰进士外戚张氏骄横台谏庞津等历诋罪状上震怒下诏狱麟上疏申救清议重之授刑部主事转郎中出守绍兴精核廉敏逆瑾修郎署时旧隙黜为民郡人争致赆麟却之曰勤苦诸君吾治不逮前刘敢蒙一钱惠耶郡故汉刘宠所治既去越人肖其像为小刘祠苏州府志严经字道卿吴县人弘治丙辰擢第授南京刑部主事郎中擢知吉安府宅艰补彰德有疑狱历刘罗二守不能决经至立为剖断民间有刘一斛严一升之谣河南通志卫辉刘易从嘉靖乙丑进士知武昌府刑清政简能决疑狱民有刘明月之谣云南通志刘文征字右吾昆明人由万历进士历任绍兴知府考清廉第一民有汉明二刘之谣淮安府志明朝刘姓外戚有二一刘岱刘化官都督乃万历妃兄子也一刘文炳刘文耀封新乐侯即泰昌后兄子也文炳兄弟甲申殉难河南通志郑藩世子朱载堉生时以秘箧贻子孙云俟有急难启视甲申闯寇遣伪将军刘方亮陷怀庆五孙开箧有借问将军谁姓刘之句
　刘姓部列传十三
　　宋三
　　刘锜
按宋史刘锜传锜字信叔德顺军人泸州军节度使仲武第九子也美仪状善射水斛满以箭射之拔箭水注随以一矢窒之人服其精高宗即位录仲武后锜得召见奇之差知岷州为陇右都护与夏人战屡胜夏人儿啼辄怖之曰刘都护来张浚宣抚陕西奇其才以为经略使浚师溃子富平锜贬秩绍兴三年复官十年金人归三京充东京副留守金人败盟来侵锜大破之未几秦桧请令锜还太平州十一年兀木复谋再举锜奋击敌退走张俊嫉之还朝言锜战不力遂罢宣抚判官命知荆南府三十一年金主亮南来时宿将无在者乃以锜为江淮浙西制置使节制逐路军马八月锜引兵屯扬州病求解兵柄遂还镇江召诣阙提举万寿观金之聘使将至留守汤思退除馆以待谕锜徙居锜怒呕血而卒谥武穆　　刘化源按宋史刘化源传化源耀州人建炎初金人关陕化源时知陇州城陷被执金人驱入河北鬻蔬果隐民间者十年终不屈辱　　刘子羽
按宋史刘子羽传子羽字彦修建之崇安人资政殿学士之长子死既免丧除秘阁修撰知池州建炎三年大将范琼拥强兵张浚与子羽密谋诛之浚宣抚川陕辟子羽参议军事富平不利金人乘胜而前子羽单骑至秦州召诸亡将命吴玠守大散关明年金人复聚兵来攻再为玠所败浚移治阆州承制拜子羽利州路经略使浚以刘光世骄惰请罢之而以其兵属子羽子羽辞乃以徽猷阁待制知泉州张浚罢相御史常同论子羽十罪安置漳州十一年知镇江府兼沿江安抚使金人入寇子羽建议清野淮东之人皆徙镇江抚以恩信虽兵民杂居无敢相侵者秦桧风谏官论罢之十六年卒　　刘子翚
按宋史刘子翚传子翚字彦冲之仲子死靖康之难子翚痛愤几无以为生庐墓三年服除通判兴化军寇犯闽境子翚与郡将画计备御如素服戎事者事闻诏因任子翚始执丧致羸疾至是辞归武夷山不出者凡十七年间走其父墓下瞻望徘徊涕泗呜咽事继母吕氏及兄子羽尽孝友子羽之子珙幼英敏嗜学子翚教之不懈珙卒有立朱熹父松且死以熹托子翚及熹请益子翚告以易之不远复三言俾佩之终身熹后卒为儒宗卒年四十七学者称屏山先生　　刘子翼
按尚友录子翼字彦礼以荫补官宣和中守真定金人入寇遣子翼入奏战守事宜累迁浙东提举茶盐事改广东转运判官奉祠俄以循吏荐知抚州徙信州子翼开朗诚决而本之以恕所至简易不扰民甚爱之　　刘正
按万姓统谱正字道醇候官人建炎间知尤溪县廉明不阿绍兴初建剑寇起正训练民兵以卫县境弓手余招酗酒跃马入队扰其众队长不能止正斩以徇部下肃然乡民林悌郑侑招集亡命欲为乱正廉得其情执而戮之民赖以安　　刘诲
按万姓统谱建炎中金兀&#军至杭州守臣康允之弃城退保赭山时诲自楚州赴召在城中军民推之为守后死于难赠直龙图阁　　刘仪凤
按宋史刘仪凤传仪凤字韶美普州人绍兴二年登进士第二十七年侍从荐除诸王宫大小学教授迁秘书丞礼部员外郎所草笺奏以典雅称干道元年迁兵部侍郎仪凤在朝每归即匿其车骑&#其门户客至无亲&#皆不得见奉入半以储书御史张之纲论仪凤录四库书本以传私室遂斥归蜀三年复集英殿修撰起知汉州罢归淳熙二年卒　　刘一止
按宋史刘一止传一止字行简湖州归安人登进士第为越州教授绍兴初召试馆职除秘书省校书郎迁监察御史极陈堂吏宦官之&#执政植私党无忧国心罢主管台州崇道观召为祠部郎除起居郎擢中书舍人迁给事中居琐闼百余日缴奏不已用事者始忌奏一止偃蹇慢上落职罢祠后八年请老复职致仕卒子峦&#　　刘宁止
按宋史刘一止传一止弟宁止字无虞登宣和进士建炎初为两浙转运判官苗刘之变宁止自毗陵驰诣京口见吕颐浩刘光世勉以忠义退而具军需以佐勤王帝复位除右司郎官扈从隆佑太后幸江西录勤进秘阁修撰知镇江府兼沿江安抚进右文殿修撰张浚都督诸军以为行府属除吏部侍郎知秀州升显谟阁提举太平观卒　　刘大中
按万姓统谱大中字立道真州人绍兴七年自兵部尚书知处州在任激浊扬清抑强扶弱所部肃然初民输秋租监官恣下渔取大中令输户自解吏不能为扰未几召还除吏部尚书寻再知处州乞祠提举临安崇禧观　　刘长孺
按宋史刘化源传刘长孺耀州人签书博州判官厅公事与刘豫书劝以转祸为福豫怒追其官囚之百日长孺终不屈绍兴九年宣谕使周聿上之朝诏赴行在而楼照言化源长孺老病遂命各转两官奉祠其后金复渝盟长孺之华阴县不屈而死　　刘勉之
按宋史刘勉之传勉之字致中建州崇安人自幼强学日诵数千言逾冠以乡举诣太学时伊洛之学不行勉之求得其书潜抄而默诵之谯定至京师勉之闻其邃易学遂师事之已而厌科举业揖诸生归见刘安世杨时皆请业焉及至家即邑近郊结草为堂读书其中与胡宪刘子翚相往来日以讲论切磋为事绍兴间吕本中疏其行义志业以闻特召诣阙秦桧方主和勉之知不与合即谢病归杜门十余年所居有白水人号曰白水先生贤士大夫自赵鼎以下皆敬慕与交后秦桧益横鼎窜死诸贤禁锢勉之竟不复出其友朱松卒属以后事且戒其子熹受学勉之经理其家而诲熹如子侄熹之得道自勉之始绍兴十九年卒年五十九　　刘章
按宋史刘章传章字文孺衢州龙游人绍兴十五年廷对擢第一授镇江军签判明年迁秘书郎兼普安恩平两王府教授专以经谊文学启迪掖导受知孝宗自此始秦桧当国嗛不附己出倅筠州桧死召为司封员外郎擢秘书少监使金还权工部侍郎迁吏部御史论章使胥长买绢罢提举崇道观起知信州寻除秘阁修撰拜礼部侍郎淳熙四年告老以资政殿学士致仕卒谥曰靖文　　刘夙
按万姓统谱夙字宾之莆田人绍兴辛未南省第二人孝宗朝召试馆职极论荐举之弊皆由大臣为惠而不为政所致除著作佐郎上封事曰陛下与曾觌龙大渊辈觞&#唱酬字而不名罢宰相易大将待其言而后决裁革侥幸当自宫掖近侍始请外除湖外帅参起知衢州奉札论纾民力罢贡献辨君子小人曾觌道衢谒夙不纳徙知温州寻奉祠卒　　刘朔
按万姓统谱朔字复之夙之弟绍兴庚辰南省第一人孝宗初立对曰陛下何不延纳愤激敢言之士而听讦直难堪之言因以自考察成败得失且及曾觌龙大渊罪状出知福清县寻奉祠再召入对时虞允文方赞恢复朔言宜选兵蓄财以待其变免试除正字出为福建帅参道卒子起晦字建翁登第历贵溪令召为秘书省正字蔚有时望识者谓其材行不忝其父云　　刘洵直
按尚友录洵直字子浩年十二亡父十六失母号痛几绝时已知苦学篝灯几筵之旁诵书率至夜分尝一夕族父闻哭声甚哀问故曰读马周传至其言少失父母犬马之养无所施为之悲感不能自止诸父奇之两以乡举试礼部为第七人登绍兴二十一年第调永巷县主簿秩满授漳州教授终通判平江府年五十七赠金紫光禄大夫子&#棠皆登进士第　　刘度按尚友录度字汝一博闻强记内翰汪藻一见异之以制科荐登绍兴丁丑进士历官台谏辛巳岁金人败盟度条陈三策大驾巡边留居谏省高宗即位抗疏陈春秋正始之道有传言鉴古五十篇　　刘清之
按宋史刘清之传清之字子澄临江人受业于兄靖之甘贫力学博极书传登绍兴二十七年进士第调万安县丞帅龚茂良荐之得知宜黄县茂良入为参知政事与丞相周必大荐于孝宗召入对改太常寺主簿丁内艰服除通判鄂州改衡州清之念士风未振筑临蒸精舍讲学为阅武场作朱陵道院部使者以清之不能媚己贻书台臣诬以劳民用财论罢光宗即位起知袁州疾卒　　刘颖
按宋史刘颖传颖字公实衢州西安人绍兴二十七年进士调溧阳主簿时张浚留守建康金师初退府索民租未入者颖曰师旅之后宜先抚摩当尽蠲逋赋浚由是知之遣其子栻与游改知铅山县再知常熟县召监进奏院进太常丞提举浙西常平茶盐就迁提刑除直秘阁淮东转运副使初水败楚州城修补未竟刘超欲移筑颖入对言国家何苦捐百万缗为军帅幸赏地耶光宗从之除户部郎中迁司农少卿淮西总领前主计者请自为都酿利赢余其后稍亏反以大军钱佐之邀籴江淮回易如负贩状颖以为失王人之体遂罢之寻除宗正少卿迁起居郎兼实录院检讨官以疾丐祠提举兴国宫除集英殿修撰知宁国府改知绍兴府嘉定改元进龙图阁待制知婺州致仕卒　　刘俣
按宁波府志俣字硕翁父遵授文学俣登绍兴三十年进士第知华亭倅绍兴府帅王希吕使者朱熹雅敬之委以诸暨萧山荒政知兴国军陛辞乞免萧山废田之税以时省缮华亭海堰禁逻兵胥吏扰沿海民船事皆施行改知岳州除广东仓迁福建宪除直秘阁召除尚书礼部郎中卒　　刘允升
按万姓统谱允升名阶以字行建州布衣也闻岳武穆被逮诣阙上书讼其冤秦桧大怒下棘寺论死　　刘宝按尚友录宝宋岳飞将尝从破杨&#有功及岳飞遇害宝遂散其部下士卒隐居华容山卒　　刘颌
按建阳县志颌字子诚翱七世孙绍兴间为广州参谋时綦丹谨和尚陷三水镇颌帅兵剿捕转淮东提刑金主亮趋淮东颌力战死之谥忠简　　刘德秀
按万姓统谱德秀丰城人举进士历官谏议大夫吏部尚书进龙图阁学士四川制置使改知潭州召佥枢密院进爵郡公为政严而不苛帅属尤有去思自号退轩有遗稿数十卷　　刘安雅
按万姓统谱安雅绍兴间知梅州会虔州贼陈荣等围城安雅命取钩吻草研汁投酒中散于民居贼遣人牒索金银遂磔之盗入民居纵饮死者百数贼疑惧遁去围遂解　　刘季裴
按万姓统谱季裴字少度福安人十岁能文绍兴中进士历秘书丞监察御史起居郎兼太子左庶子终朝散郎秘阁修撰季裴干道间作十论以进中一篇论何承天屯田矩画甚详上方欲行两淮屯田事大见称赏每经筵顾问所对皆称旨所著有论孟周易解颐斋遗&#　　刘愚
</div>
    <div class="pagination">
<a href="氏族典卷诸姓部_page432.html">上一页</a><span>...</span><a href="氏族典卷诸姓部_page428.html">428</a><a href="氏族典卷诸姓部_page429.html">429</a><a href="氏族典卷诸姓部_page430.html">430</a><a href="氏族典卷诸姓部_page431.html">431</a><a href="氏族典卷诸姓部_page432.html">432</a><span class="current-page">433</span><a href="氏族典卷诸姓部_page434.html">434</a><a href="氏族典卷诸姓部_page435.html">435</a><a href="氏族典卷诸姓部_page436.html">436</a><a href="氏族典卷诸姓部_page437.html">437</a><a href="氏族典卷诸姓部_page438.html">438</a><span>...</span><a href="氏族典卷诸姓部_page434.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
