<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 517 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 517 页/共 899 页</h1>
    <div class="content">　冷姓部汇考
郑樵通志
　　以名为氏
冷氏即泠氏又有作上音者前赵徐州刺史冷道江都人唐贞元间监察御史冷朝阳吴人望出新蔡临安廖用贤尚友录
　　冷姓
冷征音京兆

　柳姓部考
唐书
　　宰相世系表
柳氏出自姬姓鲁孝公子夷伯展孙无骇生禽字季为鲁士师谥曰惠食采于柳下遂姓柳氏楚灭鲁仕楚秦并天下柳氏迁于河东秦末柳下惠裔孙安始居解县安孙隗汉齐相六世孙丰后汉光禄勋六世孙轨晋吏部尚书生景晋侍中二子耆纯耆太守号西眷耆二子恭璩恭后魏河东郡守南徙汝颍遂仕江表曾孙缉宋州别驾宋安郡守生僧习与豫州刺史裴叔业据州归于后魏为扬州大中正尚书右丞方舆公五子鷟庆&#桧鸑晋太常卿平阳太守纯六世孙懿后魏车骑大将军汾州刺史生敏字白泽隋上大将军武德郡公从祖弟道茂平阳太守纯生卓晋永嘉中自本郡迁于襄阳官至汝南太守四子辅恬杰奋号东眷　柳氏宰相三人奭璨浑
廖用贤尚友录
　　柳姓
柳河东商音

　柳姓部杂录
庾开府集柳霞墓志铭秦始征晋之地汉开平越之乡律中夷则星居鹑首况复庄谋于卫既为社稷之臣喜对于齐无废诸侯之职日知录元吴澄送何友道游萍乡序云袁柳抚何二族各以儒官着而其初实一姬姓文之昭由鲁之展而为柳武之穆由晋之韩而为何氏不同而姓同　省姓部考
凌迪知万姓统谱
　　省姓
省见姓苑

　苟姓部列传
　　周
　　苟变
按孔丛子子思居卫言苟变于卫君曰其材可将五百乘君任军旅率得此人则无敌于天下矣卫君曰吾知其材可将然变也尝为吏赋于民而食人二鸡子以故弗用也子思曰夫圣人之官人也取其所长弃其所短今君处战国之世选爪牙之士而以二卵弃干城之将此不可使闻于邻国者也卫君再拜曰谨受教矣　　汉
　　苟参
按汉书外戚传孝元王皇后父禁母李氏以妒去为河内苟宾妻生一男名参成帝立后为皇太后怜参欲以田蚡为比而封之上曰封田氏非正也以参为侍中水衡都尉　　苟谏
按尚友录谏上党太守王莽以鲍宣不附已杀之后复欲灭其子永谏力为保全之　　后汉
　　苟宇
按后汉书独行传温序行部至襄武为隗嚣别将苟宇所拘劫　　晋
　　苟晞
按晋书苟晞传晞字道将河内山阳人东海王越引为通事令史累迁阳平太守拜尚书右丞汲桑之破邺也东海王越出次官渡以讨之命晞为前锋桑弃栅霄遁晞遂定邺而还西讨吕朗等灭之进位抚军将军假节都督青兖诸军事封东平郡侯晞见朝政日乱惧祸及多所交结募得千里牛每遣信旦发暮还迁征东大将军领青州刺史进为郡公以严刻立功日加斩戮越薨诏晞为大将军大都督加黄钺晞志盈满刑政苛虐由是众心稍离莫为致用石勒袭杀之晞无子弟纯亦遇害　　苟奭
按万姓统谱奭侍中
　　苟辅
按前秦录辅南安人为坚新平太守姚苌率众攻之辅固守粮尽矢竭外援不至苌遣使谓辅曰卿但率众还吾须此城置镇辅以为然率男女万五千口出城苌围而坑之男女无遗坚追赠辅官爵谥曰节愍侯　　苟和
按后燕录和略阳人征北将军齐公恢之舅也泓时仕为立节将军恢阻兵谋叛诸将多应之者惟和不贰泓善其忠加金章紫绶　　北魏
　　苟孤
按魏书苟颓传颓从叔孤少以忠直称太宗即位以定策功拜车骑将军后除镇军大将军并州刺史博陵公　　苟颓
按魏书苟颓传颓代人也曾祖乌提有勋于太祖赐吴宁子父洛跋内行长颓性厚重少言严毅清直武力过人擢为中散小心谨敬世祖南讨以颓为前锋都将每临敌对战常先登陷陈还迁奏事中散典凉州作曹转给事中拜洛州刺史承明元年征拜散骑常侍殿中尚书太和元年迁侍中安东将军颓方正好直言虽文明太后生杀不允颓亦言至恳切未曾阿谀三年迁征北大将军司空公进爵河东王十三年薨　　苟若周
按魏书苟颓传颓弟若周散骑常侍尚书太和中豫州刺史　　苟寿乐
按魏书苟颓传若周弟寿乐太和中北部尚书怀州刺史寻除散骑常侍殿中尚书晋安侯卒　　苟恺
按魏书苟颓传颓长子恺累迁冠军将军袭爵河东王例降为公正光二年卒　　苟养
按魏书苟颓传恺弟养步兵校尉早卒
　　苟资
按魏书苟颓传养弟资武骑侍郎汲郡太守迁龙骧将军肆州刺史还除武卫将军延昌末卒谥曰愍　　苟济按尚友录济颍川人与梁武有旧仕于北朝尝云会于楯鼻上磨墨作檄　　苟宝
按魏书苟颓传颓子恺恺子宝武定中北梁太守　　苟景蛮按魏书苟颓传颓子资资子景蛮庄帝时抚军将军金紫光禄大夫　　宋
　　苟与龄
按宋史苟与龄传与龄字寿隆滁州来安人志尚高洁事其亲生养死葬力竭而礼尽母殁庐墓侧有芝十九茎生于墓亭郡县以事闻旌其门　　苟允中
按中江县志允中十岁阅孝经遂以孝自励父病衣不解带三月而鬓发皆白及卒负土成坟庐墓三年虎豹驯扰醴泉自出　　苟简　苟耸
按四川总志简耸资阳人兄弟名振于元丰间宣和中同声对策排奸佞简为蔡京所杀耸以三舍生授营州文学　　苟铎
按万姓统谱铎滁州人登科
　　苟毅
按万姓统谱毅易州人
　　苟全
按万姓统谱全夔州人
　　苟纶
按万姓统谱纶登进士第
　　苟世昌
按万姓统谱世昌绍兴进士仁寿人
　　元
　　苟宗直
按万姓统谱宗直字正甫保定人弱冠从郝经使宋被留仪真经授以学遂以儒名家仕至国子祭酒诗文书画皆有晋唐风致　　苟师颜
按万姓统谱师颜任德清尹
　　苟日新
按潼川州志日新开封人至正四年安岳县治始立日新以文学知名擢主簿经理城郭扩公署立学校举士子分乡里定版籍一时开拓之功皆其经营恩威并着为时良吏　　明
　　苟文甫
按万姓统谱文甫灵宝人洪武中举人材任御史　　苟天赋按万姓统谱天赋潼川州人景泰举人
　　苟发
按万姓统谱发潼川州人景泰举人
　　苟惠
按四川总志惠通江人刚烈有胆略蓝盗起惠率兵击之贼破走龙潭惠从间道冲杀贼溺死水中水为之不流复合战杀伤甚众会日暮贼伏兵出惠力屈而死　　苟溥
按四川总志溥通江人惠族弟膂力过人鄢蓝陷城纵火烟焰蔽天溥帅锐卒五百人合兵进击贼败于三花顶兵声大振寻又败于龙潭后数日贼潜入溥家短兵接战溥身被数十创父子兄弟同时遇害者三十五人　　苟良策
按四川总志惠子良策县学生惠力战死良策庐墓上贼擒之去不屈死　　苟俊
按中江县志俊彰武人弘治间任中江县主簿　　苟沔按万姓统谱沔通州人正德间汝宁府同知
　　苟颓
按万姓统谱&#字希颜阆中人嘉靖庚戌进士任御史历太仆寺卿子万朝万历丙子举人　　苟延庚
按万姓统谱延庚字季寿眉州人嘉靖癸丑进士历按察佥事　　苟汝安
按万姓统谱汝安字省夫莆州人举人嘉靖中任四川佥事　　苟自修
按夔州府志自修奉节人嘉靖乙卯科举人
　　苟绳武
按顺庆府志绳武蓬州人隆庆中举人授泾阳县训导性孝友事继母曲为承顺父遗产割与诸父兄弟之贫者日与诸生讲论不倦秦中人多裹粮从之　　苟好善按明外史张秉文传崇祯十二年济南城破知府苟好善死之好善醴泉人进士　　苟缵宗
按四川总志缵宗字子孝华阳庠生孝事继母段氏长兄无嗣长斋祈吁果得子方伯朱公表其闾曰笃行赠之诗有云善养直追曾闵孝古心应到燧巢初又云荐达未能惭浅薄空将遗话说成都其企重如此
　苟姓部汇考
郑樵通志
　　以名为氏
苟氏国语云黄帝之后有苟宾苟参或言以河内多苟杞因以为氏又若干氏改为苟氏宋朝登科有苟师颜苟铎并滁州人又有苟毅易州人苟全夔州人王应麟姓氏急就篇　　苟氏
苟草名所居饶之因以命氏一云晋大夫荀氏之后避难改族而称苟姓苑云黄帝之后又句氏避宋高宗讳加卄有苟谌廖用贤尚友录
　　苟姓
苟河内商音黄帝之后奔苟突国因氏一派出自敬姓因避晋石敬塘讳去文姓苟与去苟姓文者相同又望出河南西河　苟姓部列传
　　周
　　苟变
按孔丛子子思居卫言苟变于卫君曰其材可将五百乘君任军旅率得此人则无敌于天下矣卫君曰吾知其材可将然变也尝为吏赋于民而食人二鸡子以故弗用也子思曰夫圣人之官人也取其所长弃其所短今君处战国之世选爪牙之士而以二卵弃干城之将此不可使闻于邻国者也卫君再拜曰谨受教矣　　汉
　　苟参
按汉书外戚传孝元王皇后父禁母李氏以妒去为河内苟宾妻生一男名参成帝立后为皇太后怜参欲以田蚡为比而封之上曰封田氏非正也以参为侍中水衡都尉　　苟谏
按尚友录谏上党太守王莽以鲍宣不附已杀之后复欲灭其子永谏力为保全之　　后汉
　　苟宇
按后汉书独行传温序行部至襄武为隗嚣别将苟宇所拘劫　　晋
　　苟晞
按晋书苟晞传晞字道将河内山阳人东海王越引为通事令史累迁阳平太守拜尚书右丞汲桑之破邺也东海王越出次官渡以讨之命晞为前锋桑弃栅霄遁晞遂定邺而还西讨吕朗等灭之进位抚军将军假节都督青兖诸军事封东平郡侯晞见朝政日乱惧祸及多所交结募得千里牛每遣信旦发暮还迁征东大将军领青州刺史进为郡公以严刻立功日加斩戮越薨诏晞为大将军大都督加黄钺晞志盈满刑政苛虐由是众心稍离莫为致用石勒袭杀之晞无子弟纯亦遇害　　苟奭
按万姓统谱奭侍中
</div>
    <div class="pagination">
<a href="氏族典卷诸姓部_page516.html">上一页</a><span>...</span><a href="氏族典卷诸姓部_page512.html">512</a><a href="氏族典卷诸姓部_page513.html">513</a><a href="氏族典卷诸姓部_page514.html">514</a><a href="氏族典卷诸姓部_page515.html">515</a><a href="氏族典卷诸姓部_page516.html">516</a><span class="current-page">517</span><a href="氏族典卷诸姓部_page518.html">518</a><a href="氏族典卷诸姓部_page519.html">519</a><a href="氏族典卷诸姓部_page520.html">520</a><a href="氏族典卷诸姓部_page521.html">521</a><a href="氏族典卷诸姓部_page522.html">522</a><span>...</span><a href="氏族典卷诸姓部_page518.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
