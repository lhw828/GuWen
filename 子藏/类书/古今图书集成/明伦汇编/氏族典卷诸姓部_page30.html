<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 30 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 30 页/共 899 页</h1>
    <div class="content">按锺祥县志仲魁为诸生时颇有学行以贡历仕绩溪邛州训所至有声复有志阳明先生之学为诸生讲解以子贵封工部员外郎　　从学
按锺祥县志学嘉靖丁酉举人
　　从行己
按锺祥县志行己嘉靖戊午举人
　　从行知
按锺祥县志行知嘉靖甲子举人任扬州府通判　　从规按锺祥县志规嘉靖举人
　　从佑
按锺祥县志佑嘉靖贡士
　　从持
按锺祥县志持所向之父以子赠文林郎玉山县知县　　从贞
按万姓统谱贞繁昌卫指挥同知居官清俭出入惟一家僮前导萧然若寒士其高风雅致虽三尺童子能诵其美　　从介
按万姓统谱介繁昌人嘉靖中江西清江县训导　　从字按万姓统谱字湖广承天人嘉靖丁酉举人任工部员外郎　　从守臣
按莱阳县志守臣历王府长史
　　从所向
按锺祥县志所向字南溟万历己酉举人任江西玉山令升刑部主政清廉自守性甘恬退宦归灌圃自娱手不释卷癸未城陷同子士默不屈死

　枞姓部列传
　　汉
　　枞公
按汉书高祖本纪汉王令枞公守荥阳羽拔荥阳杀枞公注
不知其名


　江姓部列传一
　　周
　　江乙
按战国策江乙为魏使于楚谓楚王曰臣入境闻楚之俗不蔽人之善不言人之恶诚有之乎王曰诚有之江乙曰诚如是臣等之罪免矣注
乙魏人
　　汉
　　江喜
按汉书功臣表喜以圉啬夫捕反者故城父令公孙勇封轑阳侯　　江充
按汉书江充传充字次倩赵国邯郸人本名齐有女弟善鼓琴嫁赵太子丹齐得幸于敬肃王为上客久之太子疑齐以己阴私告王捕齐不得收系其父兄皆弃市齐亡入关更名充告太子丹与姊及王后宫乱竟败赵太子召见犬台宫上说之自请使匈奴还拜直指绣衣使者贵戚近臣奢僭充皆举劾太子家使乘车马行驰道中充以属吏遂白奏威震京师迁水衡都尉坐法免上幸甘泉病充见上年老恐后为太子所诛因奏言祟在巫蛊上以充为使者治巫蛊遂掘蛊太子宫得桐木人太子惧不能自明收充斩之太子由是败后武帝知充诈夷三族　　江仁
按汉书功臣表轑阳侯仁嗣永光四年坐使家丞上书还印符随方士免　　江公
按汉书儒林传申公以诗春秋授瑕丘江公尽能传之徒众最盛　　江生
按后汉书卓茂传茂元帝时学于长安事博士江生习诗礼注
鲁人江翁也为博士号鲁诗宗
　　后汉
　　江革
按后汉书江革传革字次翁齐国临淄人也少失父独与母居遭天下乱盗贼并起革负母逃难备经阻险常采拾以为养数遇贼或欲将去革辄涕泣求哀贼不忍犯或乃指避兵之方遂全于难转客下邳穷贫裸跣行佣以供母便身之物莫不必给建武末年归乡里乡里称之曰江巨孝太守尝备礼召革以母老不应及母终至性殆灭尝寝伏冢庐服竟不忍除永平初举孝廉为郎补楚太仆月余自劾去后数应三公命辄去建初初举贤良方正再迁司空长史肃宗甚崇礼之迁五官中郎将后上书乞骸骨转拜谏议大夫赐告归　　晋
　　江蕤
按晋书江统传统祖蕤以义行称为谯郡太守封亢父男　　江祚
按晋书江统传统父祚南安太守
　　江允
按晋书江逌传逌祖允芜湖令
　　江济
按晋书江逌传逌父济安东参军
　　江统
按晋书江统传统字应元陈留圉人也祖蕤封亢父男父祚统静默有远志时人为之语曰嶷然稀言江应元与乡人蔡克俱知名袭父爵除山阴令时关陇屡为氐羌所扰统作徙戎论帝不能用未十年而乱时服其深识迁中郎转太子洗马在东宫累年甚被亲礼及太子废徙许昌统与宫臣至伊水拜辞道左悲泣流涟都官从事悉收付狱孙琰说贾谧释之及太子薨改葬统作诔叙哀为世所重后为博士尚书郎参大司马齐王囧军事囧骄荒将败统切谏迁廷尉正成都王&#记室以母忧去职服阕为司徒左长史东海王越为兖州牧以统为别驾委以州事寻迁黄门侍郎散骑常侍领国子博士永嘉四年避难奔于成皋病卒凡所造赋颂表奏皆传于后　　江瞢
按晋书江逌传逌从弟灌灌父瞢尚书郎
　　江琼
按前凉录琼字孟琚陈留济川人初仕晋为冯翊太守善虫篆诂训永嘉之乱弃官西奔遂仕于轨子孙因居凉土世传家业　　江虨
按晋书江统传统子虨字思元本州辟举秀才平南将军温峤以为参军复为州别驾辟司空郗掾除长山令鉴又请为司马转黄门郎车骑将军庾冰镇江州请为长史冰薨庾翼以为谘议参军俄而复补长史翼薨大将于瓒作难虨讨平之除尚书吏部郎仍迁御史中丞侍中吏部尚书永和中代桓景为护军将军出补会稽内史加右军将军代王彪之为尚书仆射哀帝欲于殿庭立鸿祀又欲躬自籍田虨并以为礼废日久仪注不存中兴以来所不行谓宜停之为仆射积年简文帝为相每访政事虨多所补益转护军将军领国子祭酒卒官　　江惇
按晋书江统传统子惇字思悛孝友淳粹高节迈俗性好学儒元并综每以为君子立行应依礼而动虽隐显殊途未有不傍礼教者也若乃放达不羁以肆纵为贵者非但动违礼法亦道之所弃也乃着通道崇检论世咸称之苏峻之乱避地东阳山太尉郗鉴檄为兖州治中又辟太尉掾康帝为司徒亦辟焉征西将军庾亮请为儒林参军征拜博士著作郎皆不就邑里宗其道有事必谘而后行东阳太守阮裕长山令王蒙皆一时名士并与惇游处深相钦重养志二十余年永和九年卒时年四十九友朋相与刊石立颂以表德美云　　江逌
按晋书江逌传逌字道载陈留圉人也少孤与从弟灌共居甚相友悌由是获当时之誉避乱居临海本州辟从事除佐著作郎并不就征北将军蔡谟命为参军何充复引为骠骑功曹以家贫求试守为太末令州檄为治中转别驾迁吴令殷浩将谋北伐请为谘议参军浩甚重之迁长史姚襄逼浩浩令逌击之襄少败顷之除中书郎升平中迁吏部郎长兼侍中复领本州大中正升平末迁太常在职多所匡谏卒时年五十八　　江灌
按晋书江逌传逌从弟灌字道群少知名才识亚于逌州辟主簿举秀才为治中转别驾历司徒属北中郎长史领晋陵太守简文帝引为抚军从事中郎后迁吏部郎时谢奕为尚书铨叙不允灌每执正不从奕托以他事免之受黜无怨色顷之简文帝又以为抚军司马甚相宾礼迁御史中丞转吴兴太守灌性方正视权贵蔑如也为大司马桓温所恶欲中伤之征拜侍中以在郡时公事有失追免之后为秘书监寻复解职时温方执权朝廷希旨故灌积年不调温末年以为谘议参军会温薨迁尚书中护军复出为吴郡太守加秩中二千石未拜卒　　江敳
按晋书江统传统子虨虨子敳历琅邪内史骠骑谘议　　江蔚
按晋书江逌传逌子蔚吴兴太守
　　江纂
按宋书江秉之传秉之父纂给事中
　　江绩
按晋书江逌传逌从弟灌灌子绩字仲元有志气除秘书郎以父与谢氏不穆故谢安之世辟召无所从论者多之安薨始为会稽王道子骠骑主簿多所规谏历谘议参军出为南郡相会荆州刺史殷仲堪举兵以应王恭仲堪要绩与南蛮校尉殷顗同行并不从仲堪等屡以为言绩终不为之屈顗虑绩及祸乃于仲堪座和解之绩曰大丈夫何至以死相胁江仲元行年六十但未知获死所耳一座皆为之惧仲堪惮其坚正以杨佺期代之朝廷闻而征绩为御史中丞奏劾无所屈挠会稽世子元显专政夜开六门绩密启会稽王道子欲以奏闻道子不许车引亦曰元显骄纵宜禁制之道子默然元显闻而谓众曰江绩车引间我父子遣人密让之俄而绩卒朝野悼之　　江恒按晋书江统传统子虨虨子敳敳子恒元熙中为西中郎长史　　宋
　　江夷
按宋书江夷传夷字茂远济阳考城人也父敳夷少自藻厉为后进之美州辟主簿不就桓元篡位以为豫章王文学义旗建高祖板为镇军行参军寻行大司马琅邪王军事转以公事免顷之复补主簿豫讨桓元功封南郡州陵县五等侯孟昶建威府司马中书侍郎中军太尉从事中郎征西大将军道规长史南郡太守寻转太尉谘议参军领录事迁长史入为侍中大司马从府公北辟拜洛阳园陵进至潼关还领宁远将军琅邪内史本州大中正高祖受命大司马府琅邪国事一以委焉宋台建为五兵尚书高祖受命转掌度支出为义兴太守加秩中二千石以疾去职寻拜吏部尚书为吴郡太守营阳王于吴县见害夷临哭尽礼又以兄疾去官复为丹阳尹吏部尚书加散骑常侍迁右仆射夷美风仪善举止历任以和简着称出为湘州刺史加散骑常侍未之职病卒时年四十八　　江秉之
按宋书江秉之传秉之字元叔济阳考城人祖逌父纂秉之少孤初为刘穆之丹阳前军府参军高祖督徐州转主簿仍为世子中军参军宋受禅随例为员外散骑侍郎补太子詹事丞少帝即位入为尚书都官郎出为永世乌程令以善政著名东土征建康令为治严察京邑肃然殷景仁为领军请为司马复出为山阴令迁补新安太守元嘉十二年转任临海并以简约见称十七年卒时年六十　　江僧安
按宋书江智渊传智渊父僧安太子中庶子
　　江悠
按宋书杜慧度传慧度南讨林邑林邑乞降遣长史江悠奉表献捷　　江湛
按宋书江湛传湛字徽渊济阳考城人湘州刺史夷子也居丧以孝闻爱好文义喜弹&#鼓琴兼明筭术初为著作佐郎迁彭城王义康司徒行参军南谯王义宣左军功曹复为义康司徒主簿太子中舍人出为武陵内史还为司徒从事中郎迁太子中庶子尚书吏部郎随王诞为北中郎将南徐州刺史以湛为长史南东海太守元嘉二十五年征为侍中任以机密领本州大中正迁左卫将军领国子博士二十七年转吏部尚书公平无私不受请谒劭入弒收湛湛据&#受害意色不挠时年四十六子恁恕愻法寿皆见杀世祖即位赠左光禄大夫开府仪同三司加散骑常侍谥曰忠简公　　江智渊
按宋书江智渊传智渊济阳考城人初为著作郎江夏王义恭太尉行参军太子太傅主簿随王诞后军参军诞待之甚厚时谢庄沈怀文并与智渊友善怀文每称之曰人所应有尽有人所应无尽无者其江智渊乎元嘉末除尚书库部郎固辞不拜竟陵王诞复版为骑军转主簿随府转司空主簿记室参军领南濮阳太守迁从事中郎诞将为逆智渊悟其机请假先反诞事发即除中书侍郎迁骁骑将军尚书吏部郎出为新安王子鸾北中郎长史南东海太守加拜宁朔将军行南徐州事大明七年卒年四十六　　江徽按宋书江秉之传秉之子徽尚书都官郎吴令元凶杀徐湛之徽以党与见诛　　江恁
按宋书江湛传湛长子恁尚太祖第九女淮阳长公主为著作佐郎　　江季筠
按宋书江智渊传智渊子季筠太子洗马早卒后废帝即位以后父追赠金紫光禄大夫　　江概
按宋书江智渊传智渊兄子概历黄门吏部侍中武陵王北中郎长史南东海太守行南徐州事后废帝元徽中卒　　江齐之
按梁书江革传革祖齐之宋尚书金部郎
　　南齐
　　江谧
按南齐书江谧传谧字令和济阳考城人父徽为太初所杀谧系尚方孝武平京邑乃得出解褐奉朝请辅国行参军于湖令强济称职宋明帝即位以为骠骑参军转尚书度支郎俄迁右丞兼比部郎出为建平王景素冠军长史长沙内史行湘州事征还为正员郎右军将军太祖领南兖州谧为镇军长史广陵太守入为游击将军领尚书左丞升明元年迁黄门侍郎沈攸之事起议加太祖黄钺谧所建也事平迁吏部郎稍被亲待迁太尉谘议领录事参军齐台建为右卫将军建元元年迁侍中出为临川王平西长史冠军将军长沙内史行湘州留事既而豫章王嶷领湘州以谧为长史封永新县伯三年为左民尚书寻迁掌吏部世祖即位出为征卤将军镇北长史南东海太守未发御史中丞沈冲奏谧前后罪请免官削爵土收送廷尉狱治罪诏赐死时年五十二　　江按南齐书江传字叔文济阳考城人父恁为太子劭所杀母文帝女淮阳公主幼以戚属召见孝武谓谢庄曰此小儿方当为名器少有美誉桂阳王休范临州辟迎主簿不就尚孝武女临汝公主拜驸马都尉除著作郎太子舍人丹阳丞袁粲见叹曰风流不坠政在江郎迁安成王抚军记室秘书丞中书郎寻转安成王骠骑从事中郎褚渊为卫军重为人引为长史加宁朔将军顺帝立随府转司空长史领临淮太守转太尉从事中郎齐台建为吏部郎太祖即位出为宁朔将军豫章内史还除太子中庶子领骁骑将军永明初仍为豫章王太尉谘议领录事迁南郡王友竟陵王司徒司马迁侍中领本州中正司徒左长史五年迁五兵尚书明年出为辅国将军东海太守行南徐州事七年徙为侍中领骁骑将军寻转都官尚书领骁骑将军&#林即位迁掌吏部隆昌元年为侍中领国子祭酒明帝即位改领秘书监又改领晋安王师建武二年卒年四十四赠散骑常侍谥曰敬子　　江遵
按南齐书江祏传祏祖遵宁朔参军高宗即位以后父赠金紫光禄大夫　　江德邻
按南齐书江祏传祏父德邻司徒右长史高宗即位以帝舅赠光禄大夫　　江祏
按南齐书江祏传祏字弘业济阳考城人少为高宗所亲恩如兄弟宋末解褐晋熙国常侍太祖徐州西曹员外郎高宗冠军参军带滠阳令竟陵王征北参军尚书水部郎高宗为吴兴以祏为郡丞加宣威将军庐陵王中军功曹记室安陆王左军谘议领录事带京兆太守除通直郎补南徐州别驾高宗辅政委以心腹隆昌元年自正员郎补丹阳丞中书郎高宗为骠骑镇东府以祏为谘议参军领南昌太守入纂议定加宁朔将军及即位迁守卫尉封安陆县侯建武二年迁右卫将军四年转太子詹事永泰元年转侍中中书令遗诏转右仆射东昏即位参掌选事永元元年领太子詹事帝失德既彰祏议立宝元事觉见杀和帝中兴元年赠卫将军　　江祀
按南齐书江祏传永泰元年祏弟卫尉祀为侍中东昏失德祏议立宝元祀以少主难保劝祏立遥光事觉祏祀同日见杀祀字景昌初为南郡王国常侍历高祖骠骑东阁祭酒秘书丞晋安王镇北长史南东海太守行府州事　　江禧
按南齐书江祏传祏弟禧居丧早卒
　　江介
按南齐书江谧传谧子介建武中为吴令治深切民间榜死人髑髅为谧首弃官而去　　江廞
按南齐书江祏传祏见杀弟禧子廞字伟卿年十二闻收至谓家人曰伯既如此无心独存赴井死　　江柔之按梁书江革传革父柔之齐尚书仓部郎有孝行以母忧毁卒　　江亮之
按南齐书江泌传泌父亮之员外郎
　　江泌
按南齐书江泌传泌字士清济阳考城人也少贫昼日斫屧夜读书随月光握卷升屋性行仁义母亡后以生阙供养遇鲑不忍食食菜不食心以其有生意也历仕南中郎行参军领国子助教世祖以为南康王子琳侍读建武中明帝害诸王后泌忧念子琳诣志公道人问其祸福志公覆香炉灰示之曰都尽无所余及子琳被害泌往哭之泪尽继之以血亲视殡葬乃去泌寻卒泌族人与泌同名世谓泌为孝江泌以别之　　江泌
按南齐书江泌传泌族人兖州治中泌黄门郎愈子也与泌同名　　梁
　　江淹
按梁书江淹传淹字文通济阳考城人也少孤贫好学沈静少交游起家南徐州从事转奉朝请宋建平王景素好士淹随之寻举秀才转巴陵王国左常侍景素为荆州淹从之镇及镇京口淹又为镇军参军事领南东海郡丞会太守陆澄丁艰淹自谓郡丞应行郡事固求之景素大怒言于选部黜为建安吴兴令升明初齐帝辅政闻其才召为尚书驾部郎骠骑参军事相国建补记室参军事建元初又为骠骑建安王记室带东武令参掌诏册并典国史寻迁中书侍郎永明初迁骁骑将军掌国史出为建武将军庐陵内史还为骁骑将军兼尚书左丞寻领国子博士少帝初兼御史中丞明帝即位为车骑临海王长史俄除廷尉卿加给事中迁冠军长史加辅国将军出为宣城太守还为黄门侍郎领步兵校尉寻为秘书监东昏末兼卫尉顷之又副领军王莹及义师至新林淹微服来奔高祖板为冠军将军寻兼司徒左长史中兴元年迁吏部尚书二年转相国右长史天监元年为散骑常侍左卫将军封临沮县开国伯以疾迁金紫光禄大夫改封醴陵侯四年卒年六十二谥曰宪伯淹少以文章显晚节才思微退时人皆谓之才尽凡所著述百余篇自撰为前后集并齐史十志行于世　　江蒨
按梁书江蒨传蒨字彦摽济阳考城人父有重名蒨幼聪警读书过目便能讽诵选为国子生通尚书举高第起家秘书郎累迁司徒东阁祭酒庐陵王主簿居父忧以孝闻服阕除太子洗马累迁司徒左南属太子中舍人秘书丞出为建安内史义师下蒨帅吏民拒之及建康城平蒨坐禁锢俄被原起为后军临川王外兵参军累迁临川王友中书侍郎太子家令黄门侍郎领南兖州大中正迁太子中庶子转中权始兴王长史出为伏波将军晋安内史诏征为宁朔将军南康王长史行府州国事顷之迁太尉临川王长史转尚书吏部郎右将军蒨方雅有风格徐勉为儿求婚蒨不答由此与勉有忤除散骑常侍不拜寻迁司徒左长史高祖谓勉云江蒨资历应居选部勉对曰蒨有眼患又不悉人物高祖乃止迁光禄大夫大通元年卒时年五十三谥肃子　　江葺
按梁书江蒨传仆射徐勉以权重自遇为子求蒨弟葺女拒之葺为吏部郎坐杖曹中干免官勉意也　　江革按梁书江革传革字休映济阳考城人也父柔之革幼而聪敏早有才思六岁便解属文柔之深加赏器曰此儿必兴吾门九岁丁父艰十六丧母以孝闻服阕诣太学补国子生举高第司徒竟陵王闻其名引为西邸学士弱冠举南徐州秀才解褐奉朝请江祏为太子詹事启革为府丞以革才堪经国令参掌机务祏诛除尚书驾部郎中兴元年高祖入石头令与徐勉同掌书记建安王为雍州刺史以革为征北记室参军带中庐令王被征为丹阳尹以革为记室领五官掾除通直散骑常侍建康正频迁秣陵建康令入为中书舍人尚书左丞司农卿复出为云麾晋安王长史寻阳太守行江州府事徙仁威庐陵王长史俄迁左光禄大夫南平王长史御史中丞除少府卿出为贞威将军北中郎南康王长史广陵太守改授镇北豫章王长史随镇彭城为魏人所执魏徐州刺史元延明厚加接待革不为屈还朝除少府卿长史校尉时武陵王在东州颇自骄纵乃除折冲将军东中郎武陵王长史会稽郡丞行府州事王惮之因&#学好文除都官尚书寻监吴郡武陵王出镇江州表革同行又除明威将军南中郎长史寻阳太守征入为度支尚书性强直为权势所疾乃谢病还家除光禄大夫领步兵校尉南北兖二州大中正大同元年卒谥曰强子　　江观
按梁书江革传革九岁丁父艰与弟观同生孤贫傍无师友兄弟自相训勖读书精力不倦十六丧母服阕与观俱诣太学补国子生建安王为雍州刺史以革为征北记室参军与弟观少长共居不忍离别苦求同行乃以观为征北行参军兼记室途次江夏观遇疾卒　　江法成
按梁书江子一传子一父法成天监中奉朝请　　江蒍按梁书江淹传淹封醴陵侯卒子蒍袭封嗣自丹阳尹丞为长城令有罪削爵普通四年高祖追念淹功复封为吴昌伯　　江行敏
按梁书江革传革子行敏好学有才后官至通直郎早卒　　江从简
子
兼

按梁书江革传革子从简少有文性年十七作采荷词以刺敬容为当时所赏历官司徒从事中郎侯景乱为任约所害子兼叩头流血乞代父命以身蔽刃遂见杀天下莫不痛之　　江子一
按梁书江子一传子一字元贞济阳考城人少好学有志操以家贫阙养因蔬食终身起家王国侍郎朝请启求观书秘阁高祖许之有&#直华林省稍迁尚书仪曹郎出为遂昌曲阿令皆着美绩除通直散骑侍郎出为戎昭将军南津校尉及侯景反攻陷历阳自横江将渡子一帅舟师邀之其副董桃生散走子一乃收余众步道赴京师贼至子一启太宗开承明门挑战身先士卒抽戈独进群贼夹攻之见害诏赠给事黄门侍郎侯景平世祖又追赠侍中谥义子　　江子四按梁书江子一传子一弟子四历尚书金部郎大同初迁右丞上封事极言得失高祖甚善之侯景反子一与子四子五开承明门挑战相引赴贼并见害诏赠子四中书侍郎侯景平世祖又追赠黄门侍郎谥毅子　　江子五
</div>
    <div class="pagination">
<a href="氏族典卷诸姓部_page29.html">上一页</a><span>...</span><a href="氏族典卷诸姓部_page25.html">25</a><a href="氏族典卷诸姓部_page26.html">26</a><a href="氏族典卷诸姓部_page27.html">27</a><a href="氏族典卷诸姓部_page28.html">28</a><a href="氏族典卷诸姓部_page29.html">29</a><span class="current-page">30</span><a href="氏族典卷诸姓部_page31.html">31</a><a href="氏族典卷诸姓部_page32.html">32</a><a href="氏族典卷诸姓部_page33.html">33</a><a href="氏族典卷诸姓部_page34.html">34</a><a href="氏族典卷诸姓部_page35.html">35</a><span>...</span><a href="氏族典卷诸姓部_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
