<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 658 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 658 页/共 899 页</h1>
    <div class="content">杜京兆商音又望出晋昌襄阳

　旅姓部列传
　　汉
　　旅卿
按汉书功臣侯表卿以齐将汉王四年从韩信起无盐定齐击项羽又击韩王信于代七年封昌侯三十四年薨谥圉　　旅罢师
按汉书功臣侯表罢师以齐将汉王四年从淮阴侯起击项籍又攻韩王信于平城有功七年封共侯二十六年薨谥严　　旅党
按汉书功臣侯表孝文七年共惠侯党嗣八年薨　　旅通按汉书功臣侯表孝文十五年昌侯通嗣十一年孝景三年坐谋反诛　　旅高
按汉书功臣侯表孝文十五年共怀侯高嗣五年薨亡子　　旅信
按汉书功臣侯表元康四年共侯罢师曾孙霸陵簪裊信诏复家　　旅光
按汉书功臣侯表元康四年昌侯卿元孙昌上造光诏赐黄金十斤复其家　　旅赐
按汉书功臣侯表光子赐代死无子绝

　圉姓部列传
　　周
　　圉合阳
按奇姓通合阳楚大夫
　　汉
　　圉良卿
按万姓统谱良卿见印薮

　姓部汇考
郑樵通志
　　上声
氏陈留先贤传有氏又董贤传有丹

　姓部列传
　　汉
　　丹
按万姓统谱丹陈留人

　汝姓部列传
　　后汉
　　汝郁
按后汉书贾逵传逵荐陈国汝郁帝即征之蒙优礼郁字叔异性仁孝亲殁遂隐处山泽后累迁为鲁相以德教化百姓称之流人归者八九千户　　汝随
按郑樵通志汉有长水校尉汝随
　　汝猷
按万姓统谱猷见印薮
　　汝驩
按万姓统谱歡见印薮
　　宋
　　汝颜
按万姓统谱颜安岳人举进士调凤州幕职年未及请致仕仁宗嘉其早退特授太子舍人　　汝孝恭
按郑樵通志孝恭普州人登进士第
　　汝孝隆
按郑樵通志孝隆普州人登进士第
　　汝为
按尚友录为丰县人建炎中陈边事假开州刺史使金兼致书刘豫豫诱以官固辞以机密归报朝廷后亡归献恢复方略又上丞相书三要秦桧欲械送金人乃变姓名入蜀所著有忠嘉集　　汝日休
按万姓统谱日休蓟州人登科
　　汝华然
按万姓统谱华然荣昌人干道进士
　　明
　　汝讷
按吴江县志讷字行敏先世以赀雄乡里讷景泰四年举于乡成化初谒选吏部以善书荐誊英庙实录授中书舍人擢南京武选员外迁郎中擢汀州知府母忧归服除补南安威惠大行弘治二年致仕归卒　　汝楫按吴江县志楫字济川中景泰七年丙子举人仕至处州府同知　　汝伯衡
按吴江县志伯衡字惟正天顺二年贡仕永康训导　　汝泰按吴江县志泰讷从子字元吉中弘治二年己酉举人历知府　　汝舟
按吴江县志舟字济商讷子弘治十年贡生仕至赵州知州　　汝维贤
按吴江县志维贤泰子字懋嘉弘治十三年贡生　　汝砺按吴江县志砺字启商讷子弘治十七年贡生　　汝齐贤按吴江县志齐贤泰子字懋思中嘉靖十年辛卯举人戊戌进士仕终通判　　汝可起
按苏州府志可起字君喜吴江人崇祯末以明经入廷试时疆圉多故尚骑射上临轩亲试可起三发三中的授常州府训导壬午南归至故城县值骑兵充斥间行宿韩生家天寒甚与同行人燎薪向火数骑突入众散走可起整衣危坐骑诃曰汝官耶可速降可起骂不屈以指探舌血印壁未成字骑攒刃斫之仆火死韩生殡而瘗之
　莒姓部汇考
凌迪知万姓统谱
　　莒姓
莒嬴姓伯益之后封于莒其后以国为氏

　举姓姓叙姓姓与姓姓部汇考
凌迪知万姓统谱
　　举姓
举见姓苑
　　姓
音举见直音
　　叙姓
叙见姓苑
　　姓
音鲁见直音
　　与姓
与见姓苑
　　姓
音语见直音

　绪姓部列传
　　明
　　绪珊
按万姓统谱珊成都人永乐举人
　　绪纪
按万姓统谱纪马平人弘治举人
　　绪东山
按奇姓通东山马平人举人嘉靖中任高安知县　武姓部纪事
唐书高俭传太宗尝以山东士人尚阀阅后虽衰子孙犹负世望嫁娶必多取赀故人谓之卖婚由是诏士廉与韦挺岑文本令狐德棻责天下谱谍参考史传检正真伪进忠贤退悖恶先宗室后外戚退新门进旧望右膏粱左寒畯合二百九十三姓千六百五十一家为九等号曰氏族志而崔干仍居第一帝曰我与崔卢李郑无嫌顾其世衰不复冠冕犹恃旧地以取赀不肖子偃然自高贩鬻松槚不解人间何为贵之齐据河北梁陈在江南虽有人物偏方下国无可贵者故以崔卢王谢为重今谋士劳臣以忠孝学艺从我定天下者何容纳货旧门向声背实买昏为荣耶太上有立德其次有立功其次有立言其次有爵为公卿大夫世世不绝此谓之门户今皆反是岂不惑耶朕以今日冠冕为等级高下遂以崔干为第三姓班其书天下高宗时许敬宗以不叙武后世又李义府耻其家无名更以孔志约杨仁卿史元道吕才等十二人刊定之裁广类例合二百三十五姓二千二百八十七家帝自叙所以然以四后姓酅公介公及三公太子三师开府仪同三司尚书仆射为第一姓文武二品及知政事三品为第二姓各以品位高下叙之凡九等取身及昆弟子孙余属不入改为姓氏录当时军功入五品者皆升谱限搢绅耻焉目为勋格姚思廉传思廉孙武后时夏官侍郎坐从弟敬节叛贬桂州长史后方以符瑞自神取山川草树名有武字者以为上应国姓裒类以闻后大悦拜检校天官侍郎李绩传绩子震震子敬业袭英国公武后既废中宗又立睿宗实亦囚之诸武擅命唐子孙诛戮天下愤之敬业乘人怨起兵魏师温为军师武后遣左玉钤卫大将军李孝逸兵三十万往击之削其祖父官爵毁冢藏除属籍初敬业之叔思文为润州刺史敬业兵起以使闲道闻固守逾月城陷敬业责曰庐陵王继天下无罪见废今兵以义动何过拒邪若太后是助宜即姓武师温等欲杀之敬业不许及扬楚平乃独免后遂赐武姓历春官尚书武后传御史傅游艺率关内父老请革命改帝氏为武又胁群臣固请妄言凤集上阳宫赤雀见朝堂天子不自安亦请氏武示一尊傅游艺传游艺卫州汲人载初初由合宫主簿再迁左补阙武后夺政即上书诡说符瑞劝后当革姓以明受命后说擢给事中阅三月进同凤阁鸾台平章事即拜鸾台侍郎乃黜唐称周废唐宗庙自称皇帝赐游艺姓武氏突厥传阿史那弥射子元庆拜镇国大将军行左威卫大将军武后擅命率诸蕃长请赐睿宗氏曰武通鉴纲目嗣圣七年九月武氏改国号曰周称皇帝以豫王旦为皇嗣改姓武氏以史务滋为纳言宗秦客检校内史傅游艺为鸾台侍郎平章事并赐姓武嗣圣八年八月周改义丰王光顺等姓武氏幽之宫中光顺太子贤之子也与弟守礼守义及睿宗诸子皆幽闭宫中不出门庭者十余年
　旅姓部汇考
凌迪知万姓统谱
　　旅姓
旅周大夫子旅之后望出南安又云亚旅官名以官为氏
　杜姓部纪事
汉书杜周传周子延年延年子钦字子夏目偏盲茂陵杜邺与钦同姓字俱以材能称京师故衣冠谓钦为盲杜子夏以相别钦恶以疾见诋乃为小冠高广财二寸由是京师更谓钦为小冠杜子夏而邺为大冠杜子夏云后汉书杜密传密颍川阳城人为太仆党事既起免归本郡与李膺俱坐而名行相次故时人亦称李杜焉按注前有李固
杜乔故言亦也

续文献通考晋杜坦因简文帝称金日磾进言曰日磾若生今世牧马不暇安得显用帝曰卿何量朕之薄也坦曰且以臣言之臣本中州巨族特以渡江差后遂以伧荒见隔以此而观日磾安得不牧马帝悦迁为侍中魏书胡叟传叟安定临泾人好属文既善为典雅之词又工为鄙俗之句入长安观风化隐匿名行惧人见知时京兆韦祖思少阅坟典多蔑时辈知叟至召而见之祖思习常待叟不足叟聊与叙温凉拂衣而出祖思固留之曰当与君论天人之际何遽而反乎叟对曰论天人者其亡久矣与君相知何夸言若是也遂不坐而去至主人家赋韦杜二族一宿而成时年十有八矣其述前载无违旧美叙中世有协时事而末及鄙黩人皆奇其才畏其笔世犹传诵之以为笑狎唐书杜正伦传正伦相州洹水人隋世举秀才天下不十人而正伦一门三秀才皆高第为世歆美正伦与城南诸杜昭穆素远求同谱不许衔之诸杜所居号杜固世传其地有壮气故世衣冠正伦既执政建言凿杜固通水以利人既凿川流如血阅十日止自是南杜稍不振杜审言传审言生子闲闲生甫甫旷放不自检好论天下大事高而不切少与李白齐名时号李杜　巨姓部列传
　　汉
　　巨武
按万姓统谱武东汉人为荆州刺史
　　巨览
</div>
    <div class="pagination">
<a href="氏族典卷诸姓部_page657.html">上一页</a><span>...</span><a href="氏族典卷诸姓部_page653.html">653</a><a href="氏族典卷诸姓部_page654.html">654</a><a href="氏族典卷诸姓部_page655.html">655</a><a href="氏族典卷诸姓部_page656.html">656</a><a href="氏族典卷诸姓部_page657.html">657</a><span class="current-page">658</span><a href="氏族典卷诸姓部_page659.html">659</a><a href="氏族典卷诸姓部_page660.html">660</a><a href="氏族典卷诸姓部_page661.html">661</a><a href="氏族典卷诸姓部_page662.html">662</a><a href="氏族典卷诸姓部_page663.html">663</a><span>...</span><a href="氏族典卷诸姓部_page659.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
