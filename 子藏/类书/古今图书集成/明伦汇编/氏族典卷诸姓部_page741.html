<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 741 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 741 页/共 899 页</h1>
    <div class="content">按旌德县志建邦号宣岳旌德人天启进士历官京兆尹勤心抚字又捐俸赈饥疏闾阎疾苦请补助擢工部侍郎卒着有芝林居集剔奸厘弊等疏十二卷诗文六卷　　郭正中
按海宁县志正中初名凝之字大来海宁人忠孝性成又追原家学讲求天文历数壬遁奇门三略六韬之术天启甲子举于顺天崇祯初推举纂修历法正中虽在历局所言皆关时政而尤痛言铨选之弊后罢归寻以边才起山东沂州兵备副使史可法保举监淮扬诸路军守邳宿所至除弊政汰冗滥严冒功绝苞苴东平伯刘泽清劾之正中遂拂衣归着有圣学正宗景行录读易诗隐居草诸文集　　郭九鼎
按广州府志九鼎字圣襄天启戊辰进士历官工科给事中凡所奏议皆言人不敢言后升吏科都给事直声益着为当世所推重　　郭凝鼎
按畿辅通志凝鼎山东汶上县进士崇祯初知遵化时邑当残破凝鼎急请发粟赈济民赖以活后忤权贵落职　　郭文灿
按祥符县志文灿字中白祥符人崇祯五年举进士任山西大同令迁刑部主事　　郭锺琇
按开封府志锺琇祥符人性孝友父病亲侍汤药尝粪割股不解衣者年余妻王氏当汴城陷时扶姑避难姑饥氏以乳哺之后得与夫遇人谓皆孝感之所致云　　郭如嵩
按汝州志如嵩汝州贡士天性忠孝平日事亲婉容承欢晨昏定省及父卒泣血三年母病则祷神请以身代处兄弟乡曲俱和睦城破之日卒以身殉　　郭允高按隆平县志允高隆平庠生天性孝友父病瘟允高昼夜侍奉不懈嫂遗四岁子抚养成立戊寅之变贼执其父允高挺身救父同死　　郭鸣世
按保定府志鸣世祁州人方寝疾闻城陷衣巾端坐贼入击之不起为贼所杀　　郭光斗
按密云县志光斗密之浮山民也明末寇乱光斗挺身杀贼势危自刎其妻郑氏闻之亦自缢死　　郭应第
按河南府志应第洛阳县人多积好施赈急救厄不能枚举后城破自尽　　郭铏
按潜江县志铏潜江人崇祯癸未二月闯贼破潜父之辂诫诸子领家属宜分途避之倘有变毋俱陷虎口铏为长子偕父之辂母赵氏往贼获之辂将刃之铏以身蔽且求代不得遂俱遇害　　郭钾
按潜江县志钾铏之仲弟也崇祯癸未二月闯贼破潜被执不屈骂贼而死　　郭锺
按潜江县志锺铏之叔弟也崇祯癸未二月闯贼破潜与兄钾俱被执骂贼而死　　郭缵化
按明外史何承光传崇祯七年贼陷巫山通江巡检郭缵化阵殁　　郭
按潜江县志铏之季弟也邑生员崇祯癸未闯贼破潜长兄铏偕父母出避遇害即诀妻子往觅亲骨上下百里凡沉骸浮尸内无不抱认终不获绝粒七日至尸尽处自沈水死　　郭大勤
按宝庆府志大勤邵阳人幼就刑馆敬慎明练计先后所全活者数十人卒年八十二　　郭万里
按宝庆府志万里字白公宝卫万户子辞荫袭不就喜吟咏中年失偶不再娶晚得微疾茗香净几子婢罕睹其面怡然而逝　　郭都贤
按衡州府志都贤号天门益阳人崇祯中由进士历官至兵部侍郎性恬退谦冲而声望屹如山岳后见南都政事浊乱知势不可为遂祝发隐于玉沙湖种菊自娱所著有补山堂诗集　　郭以重
按黄冈县志以重黄州卫指挥也倜傥有气节癸未贼窥黄州以重乡居率妻子将赴难未及黄而城陷遇贼众掠至执重重厉声曰吾世为朝廷武臣岂从贼耶贼露刃恐之且诱以富贵重曰从汝诚易但抱小儿者乃吾妻也汝为我杀之吾无累矣贼果杀重夺贼刀杀一贼群贼大至重赴水死　　郭震辰
按明外史何承光传崇祯七年四月守备郭震辰击贼百丈关兵败被执骂贼死　　郭金城
按罗田县志金城四川人提兵五百守罗纪律严肃秋毫无扰于民一日贼忽逼城大战斩首百颗冲营数战力竭被絷胁降不从遭戮　　郭尚尧
按蕲水县志尚尧蕲水穷民崇祯初割股救父父苏时门前生芝草大如斗县令旌之　　郭应铨
按龙泉县志应铨字公选授兵部司务因刘一鹏兵至投岩而死　　郭应衡
按龙泉县志应衡字仲平授兵部职方司主事刘一鹏兵至不屈而死　　郭人举
按万安县志人举万安人丙戌兵乱遇人举利其金以刃加颈人举厉声曰我书生且伟男子耳贫无长物安向汝贼求生耶遂不屈而死　　郭裕
按明外史陈美传崇祯十五年李自成寇枣阳知县郭裕清江人由举人授任裕发炮石击伤多贼愤攻益力城陷裕身被数槊大骂贼支解之阖门遇害　　郭其昌按赣县志其昌字文钦赣县人敦行力学补郡庠生每岁入悉以周急避乱山中闻事急具衣冠北向拜遂不食而逝妻范氏号泣三日夜抚棺殉　　郭伏羌
按庆阳府志伏羌环县人指挥防守曲子镇贼众入城力战连诛数贼而亡　　郭江
按延安府志江榆林卫指挥历固原总兵官战于定边死之　　郭天吉
按延安府志天吉榆林人以武进士仕至甘肃副将闯贼攻甘凉城陷天吉巷战被擒不屈贼怒磔之　　郭司南按延安府志司南安塞人崇祯间以举人任巨鹿知县坚守城池凡四月余城溃司南与仆张尔璋复格斗杀数人遂自刎尔璋亦自刎　　郭产桂
按长武县志产桂长武人明末盗起陷于贼贼欲藉之以咨谋产桂叱之曰朝廷饩养之士恨不能手刃贼奴乃与贼作谋耶挥拳击贼贼怒磔之骂不绝口而死　　郭宗昌
按陕西通志宗昌华州人崇祯间应召入都以不屑逢时归家著书有涉园杂着松谈稿金石史印史诸书　　郭肯获
按陕西通志肯获字尔播朝邑人举人闭户读书恬若寒素洁志不仕人高其节　　郭卫宸
按太平县志卫宸字葵一由进士任四川嘉定知州异政多端民号神君为建生祠　　郭封伯
按汾西县志封伯汾西武生贼寇攻城城门将开身冒矢石督战不畏一邑赖以保障　　郭焕
按鱼台县志焕鱼台庠生遭贼破城见父与弟被执抱救不舍皆遇害　　郭显星
按河南府志显星字冲斗洛阳县人制行淳朴性嗜古初由许州学正擢翰林院孔目未任里居值寇变城破被执仗节不屈死之　　郭之奇
按潮州府志之奇字仲常揭阳人崇祯间进士历官詹事府詹事丁父艰后遁迹入南交山中结茅着稽古篇百卷其服官行政有与客纪言视学申义摄臬陈事剿防合纪视学报政诸书　　郭铁匠
按凤阳府志铁匠颍州人居东门外流贼诱偷城郭铁匠大呼贼至守城惊起城因得保贼怒磔之　　郭齐云按常德府志齐云常德府乡官献贼倡乱齐云为所掳大骂不屈贼杀之血溅贼面其尸半刻不仆　　郭永芳按昌邑县志永芳监生壬午兵变守西城死汛地　郭姓部纪事
五代史郭崇韬传当崇韬用事时自宰相豆卢革韦悦等皆倾附之以其姓郭因以为子仪之后崇韬遂以为然其伐蜀也过子仪墓下马号恸而去闻者颇以为笑
　若姓部汇考
凌迪知万姓统谱
　　若姓
若姓苑云鲁人

　作姓部列传
　　汉
　　作显
按万姓统谱显涿郡太守

　洛姓部列传
　　北魏
　　洛齐
按万姓统谱齐宦官
　　明
　　洛源
按郑州志源永乐七年贡任陕西洛平县丞
　　洛宣
按万姓统谱宣正统间征麓州攻鬼哭山身先士卒竟死于锋镝之下诏赐祭加其子官一级　　洛忠
按万姓统谱忠官至清浪参将早孤事母至孝神奇英迈勇力绝人平都清普安苗酋保全安南诸城信义德威慑服夷獠母疾侍进汤药衣不解带遍祷神庙稽颡北辰愿以身代母卒哀毁逾礼葬时秋雨连旬至期晴霁事毕复雨如初人以为孝敬所感事闻巡按徐文华令有司厚礼旌异之　　洛祯
按万姓统谱祯嵩明人正德中任馆陶知县

　约姓部列传
　　上古
　　约续
按万姓统谱续古贤人见韩子
　　宋
　　约令钧
按万姓统谱令钧太子中允咸平二年赵州刺史　博姓部列传
　　汉
　　博子劳
按万姓统谱子劳善相马
　　宋
　　博尚之
按万姓统谱尚之奉议郎
　　元
　　博敦
按万姓统谱敦平江人留守
　　明
　　博彦约
按万姓统谱彦约云和人洪武中泾县教谕

　作姓部汇考
凌迪知万姓统谱
　　作姓
作周公之子胙侯子孙避地改为作氏

　落姓部列传
　　北魏
　　落子渊
按万姓统谱子渊虎贲将

　勺姓部列传
　　宋
　　勺复之
按万姓统谱复之眉州人庆历进士

　郭姓部列传五
　　明一
　　郭子兴
按万姓统谱子兴定远人其先曹州人父郭公善星历子兴兄弟三人皆以赀产豪里中元末兵起子兴乃散家财阴结豪杰攻拔濠城据之自称元帅为人勇干善战而性悻直不能容物卒以愤恨终洪武初追封滁阳王　　郭子兴
</div>
    <div class="pagination">
<a href="氏族典卷诸姓部_page740.html">上一页</a><span>...</span><a href="氏族典卷诸姓部_page736.html">736</a><a href="氏族典卷诸姓部_page737.html">737</a><a href="氏族典卷诸姓部_page738.html">738</a><a href="氏族典卷诸姓部_page739.html">739</a><a href="氏族典卷诸姓部_page740.html">740</a><span class="current-page">741</span><a href="氏族典卷诸姓部_page742.html">742</a><a href="氏族典卷诸姓部_page743.html">743</a><a href="氏族典卷诸姓部_page744.html">744</a><a href="氏族典卷诸姓部_page745.html">745</a><a href="氏族典卷诸姓部_page746.html">746</a><span>...</span><a href="氏族典卷诸姓部_page742.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
