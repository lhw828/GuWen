<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 321 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 321 页/共 899 页</h1>
    <div class="content">按宋史杨文仲传文仲字时发眉州彭山人淳佑七年以漕试第一入太学升内舍时言路颇壅因季冬雷震首帅同舍叩阍极言时事宝佑元年登进士第调复州学教授转运使姚希德江万里合荐文仲学为有用辟四川宣抚司准备差遣添差沿海制置使干办公事召为户部架阁迁太学正升博士添差通判扬州制置使李廷芝檄主管机宜文字召为宗学博士迁太常丞又迁将作监以救太学教谕彭成天迕贾似道主管崇禧观出知衡州召为秘书少监迁太常少卿起居舍人瀛国公时大元兵渡江畿甸震动朝士多弃去者侍从班惟文仲一人文仲疾甚&#祠以集英殿修撰知漳州三上章乞致仕改知泉州因将家逾岭南待次卒　　杨文
按万姓统谱文价子宝佑间授武德郎修学勤治累官播州安抚使卒赠光禄大夫同知枢密院事　　杨霆按宋史尹谷传杨霆字震仲少有志节以世泽奏补将仕郎铨试第一授修职郎桂岭主簿有能声五中漕举改鄂州教授迁复州司理参军转常澧观察推官擢知监利县辟荆湖制置司干官吕文德荐诸朝除通判江陵府丁内艰德佑初起复奉议郎湖南安抚司参议与安抚使李芾协力战守霆有心计善出奇应变城初被围日夜守御比城破霆赴水死妻妾皆死　　杨麟伯
按万姓统谱麟伯字祥甫沙溪人入太学登进士任扬州观察推官尝置为义庄以济贫乏为义学以教乡里　　杨权
按尚友录权旴江人自少&#悟不群闻张真牧有道行即往从之真牧授以九返之术曰逢江莫行至沱则止后舟至九江江沱觜始悟遂结茅修炼其中时大疫施以符水辄效远近慕之后作颂而逝宋咸淳中拜通慧孚惠真人　　金
　　杨伯渊
按金史杨伯雄传伯雄族兄伯渊字宗之父丘文辽中书舍人伯渊早孤事母以孝闻疏财好施喜收古书天会初以名家子补尚书省令史十四年赐进士第历吏礼二部主事御前承应文字秩满除同知永定军节度使事召为司计郎中知平定泰安军有惠政四迁山东东路转运使正隆末群盗&#起独济南赖伯渊保全大定三年致仕卒于家　　杨伯雄
按金史杨伯雄传伯雄字希云真定&#城人八世祖彦稠后唐清泰中为定州兵马使后随晋主北还遂居临潢父丘行太子左卫率府率伯雄登皇统二年进士调韩州军事判官迁应奉翰林文字海陵篡立迁右补阙改修起居注再迁兵部员外郎丁父忧起复翰林待制迁直学士再迁右谏议大夫大定初除大兴少尹丁母忧显宗为皇太子选东宫官属张浩荐伯雄起复少詹事兄子蟠为左赞善言听谏从时论荣之复为左谏议大夫翰林直学士会太子詹事阙宰相复举伯雄遂以太子詹事兼谏议六年上幸西京欲因往凉陉避暑伯雄入谏是年至凉陉侥巡果有疏虞上思伯雄之言及还迁礼部尚书十二年改沁南军节度使召为翰林学士承旨丞相石琚致仕上问谁可代卿者琚对曰伯雄可时论以琚举得其人伯雄知无不言匡救弘多后除定武军节度使改平阳尹徙河中尹卒年六十五谥庄献　　杨邦基
按金史杨邦基传邦基字德懋华阴人父绹宋末为易州州佐宗望伐宋绹被杀邦基年十余岁匿僧舍中得免既长好学天眷二年登进士第调滦州军事判官迁太原交城令以廉召为礼部主事以兵部员外郎摄吏部差除坐铨注李庆之大兴国奴与高衎等皆贬官邦基降坊州宜春簿转高密令大定初除太府少监知登闻检院为秘书少监迁翰林直学士再迁秘书监修起居注出为同知西京留守事徙永定军节度使致仕大定二十一年卒邦基能属文尢以画名当世　　杨仲武
按金史杨仲武传仲武字德威保安人父遇为宥州团练使宋末仲武谒经略使王庶求自效遂用为先锋娄室入关仲武降为环庆路兵马都监皇统初除知宁州改坊州刺史迁同知临洮尹改同知河中府临洮地接西羌与木波杂居边将贪暴遂相率为寇仲武前治临洮从数骑入其营谕以祸福寇掠遂息至是木波复掠熙河诏复遣仲武仲武至责以负约羌人罗拜而去大定三年除武胜军节度使改陕西西路转运使卒　　杨伯仁
按金史杨伯仁传伯仁字安道伯雄之弟也天性孝友读书一过成诵登皇统九年进士第事亲不求调天德二年除应奉翰林文字初名伯英避太子光英讳改今名丁父忧起复改左拾遗转翰林修撰授奉直大夫改著作郎居母丧服除调镇西节度副使入为起居注改大名少尹郡中豪民横恣甚伯仁穷竟渠党四境帖然府尹荆王文坐赃降德州防御使伯仁以不能匡正降南京留守判官改同知安化军节度使召为太子右谕德改翰林待制除滨州刺史入为左谏议大夫改礼部侍郎迁侍讲伯仁久在翰林文词典丽大臣举可修起居注者数人上以伯仁领之从幸上京伯仁多病至临潢地寒因感疾还中都明年卒　　杨伯元
按金史杨伯元传伯元字长卿开封尉氏人登大定三年进士第调郾城主簿升榆次令召为大理评事累除定海军节度副使用廉超授同知河东北路转运事入为尚书刑部员外郎以忧免起为辽州刺史明昌元年移涿州久之擢工部侍郎四迁安武军节度使泰和三年致仕卒伯元以才干多被委任累为审录官人称其平赐谥曰达　　杨伯通
按金史杨伯通传伯通字吉甫弘州人擢大定三年进士第由尚书省令史为吏部主事顺义军节度副使以忧去召为尚书省都事授同知定武军节度使事明昌元年擢左司员外郎累迁吏部尚书寻移户部承安二年拜参知政事四年进尚书左丞致仕卒　　杨贞按山西通志贞吉州人父椿尝为献州刺史贞擢明昌进士第仕至河东南路招抚使隰吉便宜经略使筑牛心寨以御元围急命其子克义克敬婿王礼厚俱死之又命妻孟氏自经女礼厚妻坠崖死贞乃南望再拜焚庐赴河而死后尸横河水上门人张安石见而收葬焉　　杨云翼
按金史杨云翼传云翼字之美其先赞皇檀山人六代祖忠客平定之乐平县遂家焉曾祖青祖郁考桓皆赠官于朝云翼登明昌五年进士第一授承务郎承安四年出为陕西东路兵马都总管判官泰和元年召为太学博士迁太常寺丞大安元年张行简荐其精术数召授提点司天台贞佑三年转礼部侍郎兴定元年迁翰林侍讲学士二年拜礼部尚书四年改吏部哀宗即位拜翰林学士正大三年复为礼部尚书明年设益政院云翼为选首五年卒谥文献云翼天性雅重于国家之事知无不言　　杨达夫
按金史杨达夫传达夫字晋卿耀州三原人泰和三年进士有才干所至可纪召补省掾草奏章坐字误降平凉府判官尝主鄠县簿事一从简吏民乐之达夫亦爱其山水之胜因家焉会有诏徙民东入关达夫与众行及韶避兵于州北之横岭为游骑所执见杀　　杨烈
按济阳县志烈文安公之祖年二十二登泰和间进士仕至弘农郡开国伯食邑七百户　　杨沃衍
按金史杨沃衍传沃衍一名斡烈赐姓兀林荅朔州静边官庄人本属唐和迪刺部族少尝为北边屯田小吏朝命徙唐括族内地沃衍留下徙率本部族愿从者入保朔州南山茶杞沟有众数千推沃衍为招抚使与大兵战连获小捷及乏食遂行剽劫朝廷遣人招之沃衍即以众来归宣宗遂以为武州刺史未几大兵来攻死战二十七昼夜不能拔乃退时贞佑二年二月也既而以武州终不可守令沃衍迁其军民驻岢岚州以武州功擢为本州防御使俄升岢岚为节镇以沃衍为节度使兴定元年春上以沃衍累有战功赐今姓遥授通远军节度使是冬伐宋二年正月捷报至上大喜诏迁沃衍官一阶遥授知临洮府事元光元年正月遥授中京留守六月进拜元帅右监军二年北兵攻凤翔还道出保安沃衍遣提控完颜查剌破于石楼台前后获马二百符印数十正大二年进拜元帅左监军遥领中京留守三峰山之败沃衍走钧州其部曲白留奴杲刘胜既降请于大帅愿入钧招沃衍大帅质留奴令胜入钧见沃衍道大帅意沃衍拔剑斫之遂遗语部曲后事望汴京拜且哭曰无面目见圣朝惟有一死耳即自缢部曲举火焚之从死者十余人沃衍死时年五十二　　杨敏中
按金史齐鹰扬传杨敏中屯留县尉致仕贞佑初元兵取淄州城破被执欲降之敏中不屈死诏赠昭勇大将军同知横海军节度使事　　元
　　杨杰只哥
按元史杨杰只哥传杰只哥燕京宝坻人家世业农太祖略地燕赵率族属降附命从阿木鲁攻信安阿木鲁知其材略命裁决军务信安城四面阻水其帅张进数月不降杰只哥往说之乃降辛卯大名守苏椿叛讨获之丁酉从阿朮鲁攻归德麾诸将缚草作筏渡濠抵城下梯城先登拔之宋兵至杰只哥拒战率舟师追击转战中流溺死年四十　　杨惟中
按元史杨惟中传惟中字彦诚弘州人金末以孤童子事太宗知读书有胆略年二十奉命使西域三十余国宣畅国威敷布政条俾皆籍户口属吏乃归皇子阔出伐宋命惟中于军前行中书省事克宋枣阳光化等军光随郢复等州遂拜中书令太宗崩太后称制惟中以一相负任天下定宗即位平阳道断事官斜彻横恣不法诏惟中宣慰惟中按诛之宪宗即位世祖以太弟镇金莲川得开府专拜乃立河南经略司奏惟中为使河南大治迁陕右四川宣抚使岁己未世祖总统东师奏惟中为江淮京湖南北路宣抚使俾建行台以先启行宣布恩信蒙古汉军诸帅并听节制师还卒于蔡州年五十五中统二年追谥曰忠肃公　　杨英
按元史选举志太宗始取中原耶律楚材请用儒术选士诏命考试得东平杨英等若干人皆一时名士　　杨孝先按元史杨杰只哥传杰只哥子孝先佥江北淮东道肃政廉访司事　　杨孝友
按元史杨杰只哥传杰只哥子孝友镇江路总管　　杨奂按元史杨奂传奂字焕然干州奉天人金末举进士不中教授乡里金元帅崔立以汴京降奂微服北渡冠氏帅赵寿之延致奂待以师友之礼戊戌太宗诏刘用之试诸道进士奂试赋论第一从监试官北上谒中书耶律楚材楚材奏荐之授河南路征收税课所长官兼廉访使既至招致一时名士与之议政事约束一以简易公私便之世祖在潜邸驿召奂参议京兆宣抚司事累上书得请而归乙卯卒赐谥文宪　　杨果按元史杨果传果字正卿祁州蒲阴人自宋迁亳复徙居许昌金正大甲申登进士第会参政李蹊行大司农于许果以诗送之蹊大称赏归言于朝用为偃师令以廉干称金亡杨奂征河南课税起果为经历未几史天泽经略河南果为参议时兵革之余法度草创果随宜赞画民赖以安世祖中统元年设十道宣抚使果为北京宣抚使明年拜参知政事至元六年出为怀孟路总管以老致政卒于家年五十七谥文献　　杨大渊
按元史杨大渊传大渊天水人也与兄大全弟大楫皆仕宋大渊总兵守阆州岁戊午宪宗兵至阆州大渊惧以城降擢大楫为管军总管从攻礼义城拜大渊侍郎都行省悉以阃外之寄委之世祖中统三年冬大渊入觐拜东川都元帅至元元年大渊擅杀其部将王仲诏戒敕之令免籍仲家冬十月大渊谍知宋总统祁昌由间道运粮入得汉城并欲迁其郡守向良及官吏亲属于内地乃自率军掩袭擒祁昌向良等二年大渊以疾卒八年追封阆中郡公谥肃翼子文粲袭为阆蓬广安顺庆夔府等路都元帅　　杨邦宪按万姓统谱邦宪袭世职端平间蛮人掠境亲率拒之擒其酋长进武节大夫宋亡元世祖诏谕之始内附授播州沿边安抚使卒赠平章政事追封播国公谥惠敏　　杨浚
按万姓统谱浚字子元高安人博洽书传精练吏事至元间辟为掾史枉直一任理活人甚多壮年即投笔杜门养亲课子溪船啸月山履访春盖泊然于世姚云赞其影曰材周于用而独能平允无害事当其可而不以文法致身赵子昂为书紫源二字系之以诗云紫源贤功曹四十已投笔杜门勤耕桑教子习儒术世方贪谲显斯人可圭璧吾非私吾友乃实敬其德何时一尊酒相与保空寂二公不轻许可浚之所养可知矣　　杨弘道
按淄川县志弘道字淑能金末补父荫不就与元遗山刘京叔杨焕然辈皆以诗名大为赵闲闲诸公所称避乱走襄汉宋人辟为唐州司户兼文学复弃去尝一见益都李议不合为用事者所嫉浮沉闾里以诗文自娱着小亨集事言补等书行于世延佑三年赠谥文节　　杨文安
按元史杨大渊传大渊兄子文安字泰叔父大全仕宋战死官其长子文仲文安依叔父大渊于阆州宪宗攻阆州大渊以郡降授文仲安抚使中统元年授文安监军攻礼义城杀伤甚众三年授文安开达忠万梁山等处招讨使升千户至元二年宋兵由开州运粮饷文安率奇兵间道邀击之获总管方富等行省上其功充夔东路征行元帅五年文仲卒诏文安充阆州夔东路安抚使军民元帅七年进为明威将军八年擢昭勇大将军东川路征南招讨使十二年加骠骑卫上将军十三年进阶金吾卫上将军十五年擢四川南道宣慰使十七年授参知政事十九年入觐擢龙虎卫上将军中书左丞行江西省事到官逾月以疾卒子艮之袭佩虎符昭勇大将军管军万户历湖南宣慰副使岳州路总管卒　　杨敬直
按河南通志敬直祥符人父泽有隐德敬直以儒术见世祖累有军功进宣慰使卒赠弘农郡公弟元直仕至行中书省平章政事卒赠梁国公　　杨子江
按陕西通志子江三元县龙桥镇人元世祖攻襄阳不克子江用炮击破其城取之官便宜都元帅护国追谥武庄公　　杨琼
按万姓统谱琼曲阳人自少聪慧奇巧出人意表既长名教远洽中统初召用领大都等处山场右局总管以功除武略将军琼平生寡嗜欲食不兼味衣必纯素子谦以荫加翰林直学士　　杨桓
按元史杨桓传桓字武子兖州人幼警悟弱冠为郡诸生中统四年补济州教授后由济宁路教授召为太史院校书郎迁秘书监丞至元三十一年拜监察御史升秘书少监预修大一统志秩满归大德三年以国子司业召未赴卒年六十六桓为人宽厚事亲笃孝博览群籍尢精篆籀之学　　杨恭懿
按元史杨恭懿传恭懿字元甫奉元人力学强记家贫服劳为养暇则就学书无不读尢深于易礼春秋父没居丧尽礼宣抚司行省以掌书记辟不就至元十年诏遣使召之以疾不起十一年太子下教中书俾如汉惠聘四皓者以聘恭懿丞相遣郎中张元智为书致命乃至京师十七年授集贤学士兼太史院事十八年辞归二十年以太子宾客召二十二年以昭文馆学士领太史院事召二十九年以议中书省事召皆不行三十一年卒年七十　　杨湜
按元史杨湜传湜字彦清真定&#城人始以府吏迁检法中统元年辟为中书掾与中山杨珍无极杨卞齐名时人以三杨目之四年授益都路宣慰司谘议至元二年除河南大名诸处行中书省都事三年立制国用司总天下钱谷以湜为员外郎改宣徽院参议七年改制国用司为尚书省拜户部侍郎湜心计精析时论经费者咸推其能焉子克忠安丰路总管孙贞　　杨一
按元史杨一传一怀孟人至元间怜其叔清家贫密以分契诣神祠焚之与清同居者三十年无间言州县以闻旌其家　　杨琛
按山西通志琛翼城人初名俊从兄宜荡平诸贼寨以功行翼州元帅事金人执虎符白麻招之俊戮使者以闻特降金符为征行元帅取河中兴元与塔海下蜀淮全活数万口从车驾攻河南破蔡州宣授千夫长佩金符赐名琛　　杨仁风
按山西通志仁风襄垣人父润金末同知沁南节度守铜鞮令城陷死难仁风幼聪敏能文至元间进士为刑部郎中累官辽阳参知政事以中书左丞致仕　　杨载按元史杨载传载字仲弘其先居建之浦城后徙杭因为杭人少孤博涉群书为文有跌宕气年四十不仕户部贾国英数荐于朝以布衣召为翰林国史院编修官与修武宗实录调管领系官海船万户府照磨延佑初仁宗以科目取士载首应诏遂登进士第授承务郎饶州路同知浮梁州事迁儒林郎宁国路总管府推官以卒载文章一以气为主博而敏直而不肆自成一家言而于诗文尢有法　　杨刚中
按元史杨载传上元杨刚中字志行自幼厉志操及为江东宪府照磨风采凛凛有足称者其为文奇奥简涩动法古人而不屑为世俗平凡语仕至翰林待制而卒有霜月集行于世　　杨景行
按元史杨景行传景行字贤可吉安太和州人登延佑二年进士授赣州路会昌州判官调永新州改江西行省照磨转宜黄县尹升抚州路总管府推官发擿奸伏郡无冤狱转湖州路归安县尹所历皆有惠政所去民皆立石颂之以翰林待制朝列大夫致仕卒　　杨赛因不花
按元史杨赛因不花传赛因不花初名汉英字熙载其先太原人唐季南诏陷播州有杨端者以应募起竟复播州遂使领之五代以来世袭其职五传至照无子以族子贵迁嗣又八传至粲粲生价价生文文生邦宪皆仕宋为播州安抚使至元十三年宋亡邦宪奉版籍内附授播州安抚使追封播国公汉英邦宪子也生五岁而父卒母田氏携至上京见世祖遂命袭父职赐名赛因不花二十五年再入觐升侍卫亲军都指挥使大德五年宋隆济及折节等叛诏也先忽都鲁率兵偕赛因不花讨之赛因不花奋击先进大破之西南悉平八年进资德大夫至大四年加勋上护军诏许世袭以疾卒年四十赠推诚秉义功臣银青荣禄大夫平章政事柱国追封播国公谥忠宣子嘉贞嗣　　杨朵儿只
按元史杨朵儿只传朵儿只河西宁夏人事仁宗于藩邸甚见倚重大德丁未从迁怀孟仁宗知朝廷有变将北还命朵儿只与李孟先之京师与右丞相哈剌哈孙定议迎武宗于北藩论功以为太中大夫家令丞进正奉大夫延庆使仁宗始总大政拜礼部尚书迁宣徽副使拜资德大夫御史中丞中书平章政事特加昭文馆大学士荣禄大夫未几复为中丞迁集贤大学士为权臣铁木迭儿所害年四十二英宗即位会有天灾求直言集贤大学士张珪中书参议回回皆称杨朵儿只等冤请于帝特赠金紫光禄大夫司徒上柱国夏国公谥襄愍　　杨用中
按万姓统谱用中字志行上元人受业于导江张氏为文高古简质不为世俗语观者叹异之幼有文操为江东宪司照磨风采凛然泰定中除江浙提学学者多推尊之子翮亦有文名其文森严有法颇不类其父至正末亦为江浙提学人以其父子前后相继为提学颇称之云　　杨不花
按元史杨朵儿只传朵儿只子不花幼有才气能以礼自持好读书善书以荫补武备司提点转佥河东廉访司事天历初除通政院判将行值陕西诸军拒诏郡邑守吏率民逃之不花独率众出御阵溃遂见杀二仆亦见执欲起杀雠雠腰斩之至顺二年赠嘉议大夫礼部尚书　　杨钧
按陕西通志钧华阴人博学弘识颇有干用位兵部尚书北道行台恒州刺史怀朔镇将赠侍中司空公进封临真县伯谥曰恭　　杨守则
按山西通志守则翼城人初授翰林院检阅官迁内台御史升户部侍郎迁大都河间路总管　　杨升
子
宝

按云南通志升太和人豁大超迈经史兼通至正中历官木邦征江鹤庆知事以讨明玉珍有功升木邦路同知卒子宝为大理路通事以招谕土人授姚安路判官从征克蔚州曹州升大理路土官治中梁王构兵宝极力解和土人深感其德　　杨完者
按城步县志完者赤水人世为土官至正时江浙丞相达识铁睦迩兵累败议者以为苗军可用乃请于上招武刚路土官完者至淮剿贼有功累官江浙省参政十七年为浙右丞张士诚屡为完者所败达识铁睦迩忌其功计杀之弟伯颜亦死事闻赠完者潭国公谥忠愍　　杨乘
按元史杨乘传乘字文载滨州渤海人至正初为介休县尹累官江浙行省左右司员外郎坐海寇掠漕粮舟免官寓居松江张士诚入平江其徒郭良弼董绶言乘于士诚士诚遣张经招乘乘整衣冠自经死年六十四　　杨&#
按元史杨&#传&#扶风人父清母牛氏牛氏尝病剧&#叩天求代遂痊如是者再后午氏殁哀毁特甚葬毕令妻卫氏家居养清&#独庐墓上负土为坟蔬食水饮终其丧清卒亦如之　　杨朴
按元史杨朴传朴字文素河南人早以文学得推择为吏仕至滁州全椒县尹滁界庐江庐江陷于寇滁人震动行省参政也先总兵于滁不理军事寇入纵火犹张烛挥杯急逾城出走朴度必死乃尽杀其妻女朝服坐堂上盗欲降之朴指妻女示曰我戕我属欲死官守耳尚何云云乃连唾之贼絷朴倒悬树上而割其肉至尽犹大骂弗绝　　杨士弘
按万姓统谱士弘襄城人寓临江好学善属文尢工于诗尝选唐人诗名曰唐音其自着有览池春草集　　杨少愚按万姓统谱少愚青阳人少好学博通群书所著有孝经述孝编秋浦集九华外史　　杨慥
按万姓统谱慥五台人举进士累官南京司农卿户部侍郎擢尚书有清望资器雅重处巨细事皆有法知朝廷大体非他人所能及　　杨本岩
按江西通志本岩庐陵人读书起家直学迁白鹭书院山长元季兵起本岩率民兵保障其乡以功迁本县主簿捕东固之贼乘利深入寇设伏遂遇害子节感愤力战寇并其徒邹胜杀之

　张姓部列传五
　　北魏
　　张济
按魏书张济传济字士度西河人也父千秋慕容永骁骑将军永灭来奔太祖善之拜建节将军赐爵成纪侯随从征伐累着功绩登国末卒济涉猎书传清辩&#仪容太祖爱之引侍左右与公孙表等俱为行人拜散骑侍郎袭爵先是姚兴遣将攻洛阳司马德宗雍州刺史杨佺期遣使乞师于常山王遵遵以状闻太祖遣济为遵从事中郎报之后迁谒者仆射报使姚兴以累使称旨拜胜兵将军频从车驾北伐济谋功居多赏赐奴婢百口马牛数百羊二十余口天赐五年卒　　张衮
按魏书张衮传衮字洪龙上谷沮阳人也祖翼辽东太守父卓昌黎太守衮初为郡五官掾好学有文才太祖为代王选为左长史从太祖征常参大谋决策帏幄太祖器之时刘显地广兵强跨有朔裔会其兄弟乖离衮言于太祖曰显志大意高今因其内衅宜速乘之太祖从之遂破走显又从破贺讷慕容宝之来寇也衮以为宜羸师卷甲以侈其心太祖从之果破之参合皇始初迁给事黄门侍郎太祖南伐师次中山衮遗宝书喻以成败宝见书大惧遂奔和龙既&#中山拜衮奋武将军幽州刺史赐爵临渭侯衮清俭寡欲劝课农桑百姓安之天兴初征还京师永兴二年疾笃后数日卒后世祖追谥曰文康　　张恂
按魏书张恂传恂字洪让上谷沮阳人也随兄衮归国参代王军事恂言于太祖曰中土遗民望云冀润宜因斯会以建大业太祖深器异厚加礼焉皇始初拜中书侍郎从将军奚牧略地晋川赐爵平&#子迁常山太守吏民歌咏之于时丧乱之后罕能克厉惟恂当官清白治为当时第一太宗即位征拜太中大夫神瑞三年卒赠平&#侯谥曰宣　　张多罗
按魏书张济传济爵成纪侯卒子多罗袭爵坐事除　　张蒲按魏书张蒲传蒲字元则河南修武人本名谟汉太尉延之后父攀慕容垂御史中丞以清方称蒲少有父风颇涉文史以端谨见知为慕容宝尚书左丞太祖定中山宝之官司叙用者多降品秩既素闻蒲名仍拜为尚书左丞太宗即位为内都大官赐爵泰昌子太常初丁零翟猛雀驱逼吏民入白山谋为大逆诏蒲与冀州刺史长孙道生等往讨蒲曰良民所以从猛雀者皆逼凶威强服之耳今直以大军临之吏民虽欲返善其道无由不如先遣使喻之使民不与猛雀同谋者无坐则民必喜而俱降矣道生具以奏闻太宗诏蒲军前慰喻乃下数千家还其本属蒲皆安集之猛雀奔逃蒲与道生等追斩猛雀首送京师世祖即位以蒲清贫妻子衣食不给乃出为相州刺史始光三年卒于州谥曰文恭　　张黎
按魏书张黎传黎雁门平原人也善书计太祖知待之太宗器其忠亮赐爵广平公管综机要世祖以其功旧任以辅弼除大司农卿军国大议黎常与焉恭宗初总百揆黎与东郡公崔浩等辅政忠于奉上非公事不言吴王余立以黎为太尉后以议不合旨免仍与古弼并诛　　张忠
按魏书张谠传谠兄忠字处顺在南为合乡令世祖南征忠归降赐爵新昌男拜新兴太守卒官赠冀州刺史　　张感
按魏书甄琛传琛同郡张纂叔感字崇仁有器业不应州郡之命　　张纂
按魏书甄琛传琛同郡张纂字伯业祖珍字文表慕容宝度支尚书太祖平中山入国世祖时拜中书侍郎真君元年关右慰劳大使二年拜使持节镇西将军凉州刺史卒赠征东将军燕州刺史谥曰穆纂颇涉经史雅有气尚交结胜流太和中释褐奉朝请稍迁伏波将军任城王澄镇北府骑兵参军带魏昌县令吏民安之后为北中府司马久之除乐陵太守在郡多所受纳闻御史至弃郡逃走于是除名乃卒天平初赠使持节都督冀定二州诸军事骠骑将军定州刺史　　张昭
按魏书张蒲传蒲子昭有志操天兴中以功臣子为太学生太宗即位为内主书后袭父爵神中从征蠕蠕以功进爵修武侯加平远将军延和二年出为幽州刺史开府加宁东将军时幽州年谷不登昭谓民吏曰何我之不德而遇其时乎乃使富人通济贫乏车马之家籴运外境贫弱者劝以农桑岁乃大熟士女称颂之在任三年卒　　张渊
按魏书张渊传渊不知何许人明占候晓内外星分自云尝事苻坚坚欲南征司马昌明渊劝不行坚不从果败又仕姚兴父子为灵台令姚泓灭入赫连昌昌复以渊及徐辩对为太史令世祖平统万渊与辩俱见获世祖以渊为太史令数见访问神二年世祖将讨蠕蠕渊与徐辩皆谓不宜行与崔浩争于世祖前渊专守常占而不能钩深致远故不及浩后为骠骑军谋祭酒尝着观象赋　　张伟
按魏书张伟传伟字仲业小名翠螭太原中都人也高祖敏晋秘书监伟学通诸经讲授乡里受业者常数百人儒谨泛纳勤于教训虽有顽固不晓问至数十伟告喻殷勤曾无愠色常依附经典教以孝悌门人感其仁化事之如父性恬平不以夷崄易操清雅笃慎非法不言世祖时与高允等俱被辟命拜中书博士转侍郎大将军乐安王范从事中郎冯翊太守还仍为中书侍郎本国大中正使酒泉慰劳沮渠无讳还迁散骑侍郎聘刘义隆还拜给事中建威将军赐爵成&#子出为平东将军营州刺史进爵建安公卒赠征南将军并州刺史谥曰康在州郡以仁德为先不任刑罚清身率下宰守不敢为非　　张温
按魏书张衮传衮子温外都大官广宁太守卒　　张楷按魏书张衮传温弟楷州主簿
　　张度
按魏书张衮传衮次子度少有志尚袭爵临渭侯上谷太守入为武昌王师加散骑常侍除使持节都督幽州广阳安乐二郡诸军事平东将军崎城镇都大将又转和龙镇都大将所在着称还朝为中都大官卒谥康侯　　张太
按魏书张衮传度弟太平西将军荆州刺史俎阳侯　　张那按魏书张衮传太弟那宁远将军雍城镇将
　　张纯
按魏书张恂传恂子纯字道尚袭爵镇远将军平&#子坐事爵除　　张代
按魏书张恂传纯弟代字定燕陈留北平二郡太守卒赠冠军将军营州刺史谥曰惠侯代所历着清称有父之遗风　　张怀义
按魏书张湛传湛兄怀义闲粹有才干遭母忧哀毁过人服制虽除而蔬粝弗改卒于征西参军　　张贰兴
按魏书张衮传衮子温温子贰兴昌黎太守
　　张诞
按魏书张衮传衮子楷楷子诞有学尚性雅直初与高允同时被征后除中书侍郎通直散骑常侍建威将军赐爵容城子　　张陵
按魏书张衮传衮子度袭爵临渭侯卒子陵袭爵后为赤城典作都将卒　　张延
按魏书张衮传陵弟延散骑常侍左将军库部尚书赐爵永宁侯　　张湛
按魏书张湛传湛字子然一字仲元敦煌人魏执金吾恭九世孙也湛弱冠知名凉土好学能属文冲素有大志仕沮渠蒙逊黄门侍郎兵部尚书凉州平入国年五十余矣赐爵南浦男加宁远将军司徒崔浩识而礼之湛至京师家贫不粒操尚无亏浩常给其衣食每岁赠浩诗颂浩常报答及浩被诛湛惧悉烧之　　张赦提
按魏书张赦提传赦提中山安喜人也性雄武有规画初为虎贲中郎时京畿盗魁自称豹子虎子并善弓马遂领逃连及诸畜牧者名为部帅于灵丘雁门间聚为劫害至乃斩人首射其口刺人脐引肠绕树而共射之以为戏笑其为暴酷如此军骑掩捕久弗能获行者患焉赦提设防遏追穷之计宰司善之以赦提为逐贼军将乃求骁勇追之未几而获虎子豹子及其党与尽送京师斩于阙下自是清静其灵丘罗思祖宗门豪溢家处隘险多止亡命与之为劫显祖怒之孥戮其家有思祖家党相率寇盗赦提应募求捕逐乃以赦提为游侥军将前后禽获杀之略尽因而滥有屠害尢为忍酷既资前称又藉此功除冠军将军幽州刺史假安喜侯赦提克己厉约遂有清称后颇纵妻段氏多有受纳令僧尼因事通请贪虐流闻中散李真香出使幽州采访牧守政绩真香验案其罪赦提惧死欲逃其妻姑为太尉东阳王丕妻恃丕亲贵诣丕申诉求助执事恐有不尽使驾部令赵秦州重往究讯事状如前处赦提大辟高祖诏赐死于第　　张鸾旗
按魏书张宗之传宗之兄鸾旗中书侍郎东宫中庶子兼宿卫给事加宁远将军赐爵洛阳男转殿中给事出为散骑常侍冠军将军泾州刺史进爵为侯复为殿中给事中常侍卒赠洛州刺史谥曰靖　　张宗之
父
孟舒

按魏书张宗之传宗之字益宗河南巩人家世寒微父孟舒刘裕西征假洛阳令及宗之贵幸高宗赠孟舒平南将军洛州刺史巩县侯谥曰贞初缑氏宗文邕聚党于伊关谋反逼胁孟舒等文邕败孟舒走免宗之被执入京充腐刑以忠厚谨慎擢为侍御中散赐爵巩县侯仪曹库部二曹尚书领中秘书进爵彭城公出为散骑常侍宁西将军东雍州刺史以在官有称入为内都大官出除散骑常侍镇东将军冀州刺史又例降为侯太和二十年卒年六十九赠建节将军怀州刺史谥曰敬　　张佑
按魏书张佑传佑字安福安定石唐人父成扶风太守世祖末坐事诛佑充腐刑积劳至曹监中给事赐爵黎阳男稍迁散骑常侍都绾内藏曹时文明太后临朝中官用事佑以左右供承合旨宠幸冠诸阉宦特迁为尚书加安南将军进爵陇东公仍绾内藏曹未几监都曹加侍中与王睿等俱入八议太后嘉其忠诚为造甲宅宅成高祖太后亲率文武往燕会焉拜散骑常侍镇南将军尚书左仆射进爵新平王受职于太华庭备威仪于宫城之南观者以为荣高祖太后亲幸其宅餐会百官佑性恭密出入机禁二十余年未曾有过由是特被恩宠岁月赏赐家累巨万与王质等十七人俱赐金券许以不死太和十年薨时年四十九高祖亲临之诏鸿胪典护丧事赐帛千匹赠征南大将军司空公谥曰恭葬日车驾亲送出郊　　张谠
按魏书张谠传谠字处言清河东武城人也六世祖名犯显祖讳晋长秋卿父华为慕容超左仆射谠仕刘骏历给事中泰山太守青冀二州辅国府长史带魏郡太守刘彧之立遥授冠军将军东徐州刺史及革徐兖谠乃归顺于尉元元亦表授冠军东徐州刺史遣中书侍郎高闾与谠对为刺史后至京师礼遇亚于薛毕以勋赐爵平陆侯加平远将军谠性开通笃于抚恤青齐之士虽疏族末姻咸相敬视李敷李欣等宠要势家亦推怀陈款无所顾避毕众敬等皆敬重之高允之徒亦相器待延兴四年卒赠平南将军青州刺史谥康侯子敬伯求致父丧出葬冀州清河旧墓久不被许停柩在家积五六年第四子敬叔先在徐州初闻父丧不欲奔赴而规南叛为徐州所勒送至乃自理后得袭父爵　　张敬伯
按魏书张谠传谠子敬伯自以随父归国之功赐爵昌安侯出为乐陵太守　　张敬叔
按魏书张谠传谠子敬叔武邑太守
　　张应
按魏书张应传应不知何许人延兴中为鲁郡太守应履行贞素声绩着闻妻子樵采以自供高祖深嘉其能迁京兆太守所在清白得吏民之欢心焉　　张状按魏书张衮传衮子度袭爵临渭侯卒子陵袭卒子状袭为中散卒　　张白泽
按魏书张衮传衮子度度子延延弟孙白泽年十一遭母忧居丧以孝闻世祖闻而嘉之高宗初除中散迁殿中曹给事中甚见宠任参预机密后蠕蠕犯塞显祖引见群臣议之白泽曰若銮舆亲动贼必望麾崩散显祖从之遂大破贼众白泽本字锺葵显祖赐名白泽纳其女为嫔出行雍州刺史清心少欲吏民安之显祖诏诸监临之官所监治受羊一口酒一斛者罪至大辟与者以从坐论白泽上表谏显祖纳之太和五年卒谥曰简　　张库
按魏书张衮传白泽弟库瀛州刺史宜阳侯
　　张法
按魏书张衮传衮子度袭爵临渭侯卒子陵袭卒子状袭卒子法袭太和中例降为伯世宗时除怀荒镇金城戍将　　张昶
按魏书张蒲传蒲爵寿张子卒子昭袭爵卒子昶袭爵早卒　　张灵符
</div>
    <div class="pagination">
<a href="氏族典卷诸姓部_page320.html">上一页</a><span>...</span><a href="氏族典卷诸姓部_page316.html">316</a><a href="氏族典卷诸姓部_page317.html">317</a><a href="氏族典卷诸姓部_page318.html">318</a><a href="氏族典卷诸姓部_page319.html">319</a><a href="氏族典卷诸姓部_page320.html">320</a><span class="current-page">321</span><a href="氏族典卷诸姓部_page322.html">322</a><a href="氏族典卷诸姓部_page323.html">323</a><a href="氏族典卷诸姓部_page324.html">324</a><a href="氏族典卷诸姓部_page325.html">325</a><a href="氏族典卷诸姓部_page326.html">326</a><span>...</span><a href="氏族典卷诸姓部_page322.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
