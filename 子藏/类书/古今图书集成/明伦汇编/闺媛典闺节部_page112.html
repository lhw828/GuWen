<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 112 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 112 页/共 268 页</h1>
    <div class="content">按临淮县志任氏朱永祚妻年二十六祚亡冰蘗自矢族人有羡其发者氏怒剪去之昼夜哭泣昏其一目奉八旬姑育三岁子皆尽其道县令旌之　　王深妻林氏
按临淮县志林氏凤阳卫前所舍人王深妻年二十八深亡守节终身年九十五卒有司并旌之　　魏烈妻刘氏
按临淮县志刘氏魏烈妻年二十六烈亡遗子二岁励志抚孤事翁姑甚谨终始一节历四十七年　　李执中妻王氏按临淮县志王氏李执中妻年十九适执中甫二期执中亡氏抚遗孤苦节四十三年学使旌表　　蒋纲妻袁氏
按临淮县志袁氏凤阳卫舍余蒋纲妻年十九纲亡矢志守贞持冰霜七十三年郡守表其门　　陈法妻李氏
按临淮县志李氏陈法妻年二十五法亡无子励志守节历艰苦四十年县令旌表　　金焕妻刘氏
按临淮县志刘氏诸生金焕妻年三十焕亡无子氏矢志守节清苦自甘奉事孀姑克尽妇职姑没持节愈坚县令旌表　　俞化龙妻李氏
按临淮县志李氏医官俞化龙妻年二十六夫亡子方七月苦志四十六年抚孤成立县令旌其门　　黄行素妻李氏按临淮县志李氏诸生黄行素妻夫早亡事翁姑尽孝训二孤长序有文名县令旌表　　章晔妻王氏
按临淮县志王氏名妙善章晔妻年二十适晔仅二年夫亡子永福甫周抚之及弱冠而夭妇俞氏无出事王尽妇道姑妇共守终身有司奏闻旌表　　吴谥妻钱氏
按定远县志钱氏诸生吴谥妻处士钱乐庵女年十七适谥二载生子风美方数月夫病亡氏坚守苦节以勤俭治家义方课子俾世其家业年九十七终万历末年建坊旌表　　陈一凤妻仇氏
按虹县志仇氏陈一凤妻夫病笃子甫周岁氏怀其子语夫曰君上有双亲下有孤子必期奉若亲育若孤以存若后有违此言其阴殛我已而夫亡氏鬻镮钏勤织勉奉翁姑教子成立翁姑相继殁哭踊殡殓如礼平居严毅无欢容人不敢犯万历间旌表　　孟光先妻梁氏按虹县志梁氏孟光先妻归先越期先亡子应太方妊家徒四壁炊烟屡绝而冰操愈坚及生太自慰曰孟氏有后矣因抚之成立诲以礼义闺门之内凛若严师太卒成诸生万历间县令旌表　　姚伯群妻谭氏
按虹县志谭氏姚伯群妻年二十三夫亡抚孤守志六十一年如一日万历末县令申请旌其门　　胡珠妻金氏
按天长县志金氏庠生胡珠妻夫亡氏年二十二遗腹娩男人绐以女氏捶胸几死既验之则男也遂赖以为生年近九十子姓计若干人皆氏一&#之遗万历初旌表　　李方膺妻陈氏
按合肥县志陈氏李方膺妻万历丁未进士李文郁母膺弃儒行贾年三十客亡陈闻讣触&#哀号累日不食匍匐迎丧江行舟几覆者数次仅得完榇以归时文郁方龆龀陈教之成人翁年八十时卧病&#褥梦中若有人告曰亟易乃翁寝陈惊起扶舅过别榻而室倾矣氏年八十见子成进士享禄养十余年奉诏建坊　　龚铨妻王氏
陆
氏附

按合肥县志王氏袭铨妻夫殁氏年二十八子濂甫四岁又婴弱疾舅姑老王事上鞠上二十四年如一日濂既娶而没媳陆氏年二十七事王尽孝养子承先甫七岁抚之及长领乡荐教孙萃肃登进士为御史奏闻奉诏建坊曾孙鼎孳累官礼部尚书代称贵显　　李可教妻蒋氏
按合肥县志蒋氏儒士李可教妻少读列女传以贤淑闻年二十而孀子光元未弥岁舅姑老勤织以供甘旨课光元为名诸生光元殁教孙当泰举丁卯乡荐为经魁氏年八十卒　　王一龙妻李氏
按合肥县志李氏儒士王一龙妻一龙早亡氏年十九子思孝思恭方襁褓苦节抚之及长俱列胶序神宗朝诏有司旌表年七十有三　　李箕妻胡氏
按合肥县志胡氏儒士李箕妻年十六适箕未三岁箕亡遗孤收春甫一龄苦节抚教为诸生又没复抚孤孙可培亦夭氏年七十五终　　王浣妻徐氏
按合肥县志徐氏王浣妻年十八适浣六载浣病弥留之际语徐曰我脱死汝幸择嫁毋自苦徐不言而泣浣亡哭绝复苏毁容自誓足不渝阈每食设夫匕箸如生时苦节五十年建坊旌表　　石填妻张氏
按滁州志张氏生员石填妻万历辛卯填乡试南渡溺于江氏闻痛哭欲绝苦节数十年年八十殁　　唐俊妻刘氏晏
氏附

按和州志刘氏唐俊妻盛年无子劝夫娶妾晏氏生世泰夫亡家难方殷刘与晏誓弗变节教子成人　　王元奎妻庆氏按和州志庆氏王元奎妻夫亡家贫苦节教子汝弼成人　　唐储妻王氏
按和州志王氏唐储妻夫亡无出苦节终其身　　王慰妻胡氏按和州志胡氏王慰妻年二十四夫亡无出家贫守节从祀烈女祠　　吴自高妻申氏
按和州志申氏吴自高妻高亡氏年少抚遗腹子良翰苦节教之成名及殁从祀烈女祠　　张&#妻王氏
按和州志王氏张&#妻入祀烈女祠事实无考　　唐珍妻张氏按和州志张氏唐珍妻珍亡氏年二十余家贫子幼自力纺绩抚孤成人　　蒋汉妻王氏
按和州志王氏蒋汉妻事实无考
　　吴自濂妻蒋氏
按和州志蒋氏吴自濂妻年二十夫亡立身敬戒矢志冰霜育孤子事孀姑克尽妇道守节五十余年事闻诏建坊旌表　　余一鸿妻马氏
按和州志马氏州人余一鸿妻年二十八夫亡抚育二孤誓死无二寒灯夜绩劬劳尽瘁尘甑朝炊辛苦无怨事闻有司岁给米帛终其身　　宋文成妻萧氏
按和州志萧氏州民宋文成妻年二十九夫亡子甫周岁饮冰茹蘗剪发自誓苦节六十年万历间御史表其门　　马思智妻袁氏
按和州志袁氏州民马思智妻年二十三夫亡家徒四壁矢志抚孤族人强夺其志氏引刀破面而止事闻旌其门　　汪裔蕃妻吴氏
按和州志吴氏汪裔蕃妻年二十九夫亡家贫守节足不逾阃乡里称之　　成似初妻刘氏
按和州志刘氏廪生成似初妻夫亡年二十九苦志抚孤终身不窥外户虽父母兄弟有来无往节口备物祀先必诚典衣教子修脯独急守节五十一年年八十卒学使旌之　　田荣生妻杨氏
按和州志杨氏田荣生妻生员种玉母年二十四夫亡守节抚孤成人年八十八卒　　徐子有妻王氏
按和州志王氏梁山镇民徐子有妻年二十一夫亡遗孤四十日忍死抚育历六十四年茹荼饮冰靡所不至迄今父老犹能道共艰苦有诏旌其闾　　耿禹妻杨氏
按和州志杨氏耿禹妻年十九夫亡矢志守节卧不解衣足不逾阃课子教孙俱克成立旌表　　宫应星妻张氏
按和州志张氏生员宫应星妻年二十一星亡长子良范方二岁次子良籓襁褓氏励志无他经营家业多所创建教良范为诸生孙鸣彩鸣犍俱有声邑序年七十余曾孙罗立人以姆仪奉之　　张凭妻刘氏
按和州志刘氏张凭妻居运漕镇年三十孀居持家有道苦守六十余年邑侯旌表　　张堪妻王氏
按和州志王氏张堪妻年二十四夫亡守节五十余年终　　吴之衡妻蒋氏
按和州志蒋氏吴之衡妻年二十夫亡子弘毅方学步氏甘贫砥节足不逾阃没齿如初　　徐某妻罗氏
按和州志罗氏徐某妻年十五夫亡守遗腹子成立苦节历七十五年　　孔朝聪妻王氏
按和州志王氏孔朝聪妻万历三十九年聪亡氏年二十四子万斗甫数月坚贞苦节抚斗成人历四十二年终　　王自谦妻庆氏
按和州志庆氏王自谦妻庆有成女也夫亡氏年十七号泣悲惨誓不再生及遗腹生子家籓遂苦节守之至十四岁而殇氏纺绩度日四十三载年六十二终天启初礼部具题奉诏给银建坊旌表　　李柱妻郭氏
按和州志郭氏李柱妻年十七适柱甫八月柱死矢志守节抚遗腹子应玑入国学万历间奉诏旌表年五十卒　　李佃妻赵氏
按和州志赵氏年十七适李佃佃亡氏年二十七誓不再嫁苦节四十三年　　李承勋妻沈氏
按钱塘县志沈氏武毅将军李承勋妻年二十五夫亡守志五十年万历间旌表　　钱九皋继室沈氏
按钱塘县志沈氏参军钱九皋继室元配何氏子方六龄氏爱之无异己出氏生子鸠九皋殁京邸亲长讽之嫁词甚婉沈志益坚孙世清为山东按察司副使请于有司得旌表　　朱妻顾氏
按钱塘县志顾氏朱妻贡士之栋祖母也夫籍白洋称望族独落魄迁于钱塘朝夕手一编食贫如故及病亡氏年二十三遗二孤忍死抚育年七十四卒　　严执中妻范氏按海宁县志范氏硖石严执中妻万历间旌其节事实无考　　查懋功妻徐氏
按海宁县志徐氏诸生查懋功妻夫亡年十九破镜见志苦节终身茅鹿门坤作半镜赞曰嗟彼镜兮圆如月半面照之光如缺一以置于夫之怀一以留为&#之玦生同衾兮死同穴千秋之下化作双龙剑兮雌雄相随共超忽呜呼世之所谓婺宿之精兮予载书之名不灭观察刘宪龙作破镜行云君不见一声旅雁叫孤雏带月飞来影自疏又不见芜原城头返哺乌归飞提提鸣呜呜人生节孝当如此烈妇闻之泣不止忆昔当年嫁与君频望妆楼祝镜神愿作松萝千岁古与君双栖共一身讵知变化不须臾白日黄泉路忽殊闭玉埋香宁复旦夜台寂寞谁相愉几番欲葬青丘草回首高堂不敢道无夫有&#应同死有母无儿仗谁老可怜此恨无人说哭把菱花对君折从今罢却黄金寸心暗誓南楼月为君养兮温凊为君守兮名节宜将黄鹄故雄心甘让柏舟之往烈　　孙率祖妻马氏
按海宁县志马氏黄冈孙率祖妻年十七夫亡苦守遗孤既娶复夭又抚其孙成立历节五十余年或欲上其事于有司氏正色谢绝时论高之宗伯董其昌赞曰珩璜为饰幽兰为佩玉之洁不可涅兰之香不可绝斯与古今之贞妇寿母垂嫔则而称女宗者同根而共节虽君王筑台犹非所屑又何有于官司之绰楔　　周士年妻方氏
按富阳县志方氏孝廉方杰女年十四归邑诸生周士年甫三载而夫亡下绝嗣裔茕茕孑立取给女工织乡党靡不叹其贞操事闻奉诏建坊旌表　　高万翊妻邵氏
按富阳县志邵氏赠鸿胪少卿邵起元女夙内则年十九归诸生高万翊二十六夫亡氏励志守节艰苦备尝历四十年如一日三党称之　　俞赓扬妻高氏

　闺节部列传八十六
　　明八十一
　　郑之英妻施氏
妇
附

按临安县志施氏诸生郑之英妻英中万历甲午副榜郁郁以死氏青年守节抚孤翼明入泮明亦娶施氏未几明又亡姑媳共矢贞操课幼孙文沼力学饩于庠氏年七十有二　　郑国相妻孟氏
按临安县志孟氏郑国相妻年二十夫亡一女尚襁褓氏冰霜自励谨事孀姑及姑亡屡空坚守不改万历中直指旌之　　姚炳妻杨氏
按临安县志杨氏姚炳妻年二十炳亡贫不聊生氏苦守三十余年如一日万历中鹾使表其门　　郑辕妻俞氏
按临安县志俞氏年十九适郑辕四载辕亡氏号泣几绝姑老家贫择侄继嗣辟纑以供衣食伶仃苦守至死不变万历中直指旌表　　俞云鹤妻胡氏
按临安县志胡氏俞云鹤妻年二十二鹤亡氏痛哭几绝时方孕忽梦其夫嘱曰汝勿苦为吾保遗腹子及苏生子尚孝遂守之终身　　俞承勋妻吴氏
按临安县志吴氏俞承勋妻年十八勋病笃氏割股祈代及亡欲以死殉因上有孀姑腹怀遗孕复勉就食既而生子允缙遂坚志抚孤姑媳伶仃苦守年六十六万历三十三年中丞给米帛优恤　　盛渠妻徐氏
按临安县志徐氏年十五赘盛渠为婿未期而渠没舅姑父母怜其少不欲令守节送殡日嘱舆人仍舁归徐氏知呼抢求死遂归盛苦守终身抚侄以大尽慈年七十三有司给粟优恤　　汪观妻郑氏
按临安县志郑氏诸生汪观妻观扶父柩于洛阳黄河水溢舟覆观抱柩中流得病死氏年二十苦守五十余年万历三十三年有司给粟优恤　　郎旺继妻沈氏
按临安县志沈氏郎旺继室年二十六旺亡子琚方生五月氏矢不更嫁事舅姑孝抚孤成立抚前妻二子瑾琅无异己出瑾仕为乐平丞氏年八十二卒　　胡缜妻徐氏按临安县志徐氏胡缜妻年二十四缜死抚遗腹子既娶而夭与妇田氏苦守三十余年万历三十三年有司给米帛旌表　　高巩妻鲍氏
按临安县志鲍氏参议鲍龙女高巩妻巩溺死芜湖氏年二十五家贫无子苦守三十五年清操弥励万历三十四年县令旌表　　童守道妻高氏
按临安县志高氏太学生童守道妻年二十一道亡苦节终老万历三十四年县令旌其门　　高仿妻方氏
按临安县志方氏高仿妻年二十二仿没无子矢志守节教嗣子道中入泮万历三十五年直指旌之　　胡惟中妻徐氏按临安县志徐氏胡惟中妻中死敬事孀姑训子入泮万历三十五年直指旌之　　翁坤继妻方氏
按临安县志方氏翁坤继妻坤留京三载姑卧病氏亲侍汤药昼夜不怠姑获愈坤没氏年二十四足不逾阃声不出户训子道魁为诸生乡党称节孝万历三十八年旌表道魁于崇祯间举贤良方正　　胡遵妻高氏
按临安县志高氏太学生胡遵妻年二十四夫没于京遗子三岁次尚在腹氏矢死靡他训子成立　　胡连妻高氏按临安县志高氏胡连妻年二十七夫亡励节苦守闺范肃然万历二十年鹾使表其门　　程坎妻郎氏
按临安县志郎氏程坎妻年二十四夫亡遗孤鹏高在襁褓家贫励志苦守阃范肃然尝训其子曰家居城市易入嚣凌必以忠厚为裕后之本予闻积金不如积德愿汝以是传子孙可矣苦节四十三年万历间县令旌之　　高翥妻汪氏
按临安县志汪氏高翥妻年十八翥亡家贫无嗣苦守贞节万历十六年氏年八十三有司给米帛恤之　　高申妻童氏按临安县志童氏高申妻年十七申亡立嗣守节万历十六年旌表　　方际泰妻盛氏
按于潜县志盛氏庠生方际泰妻蚤寡抚嗣子读书成名以寿终　　谢国俊妻何氏
按于潜县志何氏庠生谢国俊妻年二十二夫亡家贫纺绩度日苦守五十余年　　伍应兆妻俞氏
按于潜县志俞氏坊郭伍应兆妻夫亡年二十五苦志守贞事舅姑以孝县令旌之　　盛一鹏妻俞氏
按于潜县志俞氏波后庠生盛一鹏妻年二十八夫亡艰难困苦哺育二子及长相继俱丧遗一孙亦殇氏伶仃苦守又三十余年而卒　　盛皞如妻冯氏
按于潜县志冯氏波后庠生盛皞如妻年二十五夫亡无子抚叔子为嗣苦守四十一年终　　盛森云妻周氏
按于潜县志周氏波后庠生盛志孝子森云妻云贫无立锥身染恶疾氏以十指供汤药略无倦怠年二十二夫亡力营殓葬抚遗孤成立一切皆以十指给之妇节之苦晚近罕见　　盛锺圣妻金氏
按于潜县志金氏波后儒生盛锺圣妻年二十一夫亡其舅为司训宦囊萧索没年七十有三妾姑犹遗腹生一子氏力抚之成立冰蘗之操久而益励　　方名盛妻章氏按于潜县志章氏川前人方名盛妻早孀以纺绩膳姑诗书课子年逾七旬端庄严肃始终如一焉　　伍明远妻赵氏按于潜县志赵氏伍明远妻年二十九夫亡训子成立苦节终身　　陆士斗妻许氏
按于潜县志许氏庠生陆士斗妻夫亡年二十二苦节守贞垂老不变　　谢嘉美妻何氏
按于潜县志何氏谢嘉美妻年二十三夫亡无子并无翁姑伯叔家甚贫纺绩度日卒年七十三　　俞国器妻盛氏
按于潜县志盛氏俞国器妻年二十夫亡遗孤早夭乞姒子为嗣苦守四十余年终身不变　　章美逵妻方氏
按于潜县志方氏川前人章美逵妻年二十七夫亡家无寸土子甫弥月食贫困守历六十六年终　　何文龙妻张氏按于潜县志张氏长前何文龙妻夫亡年二十二坚贞自矢历久不渝万历庚子县令表其门　　徐正传妻冯氏
按新城县志冯氏邑庠生徐正传妻年十七归徐未逾年正传父没传哀毁致疾寻亦溘逝遗子振鹭方襁褓冯苦节自励食贫纺绩抚子事姑四十年如一日寿七十三卒乡里称其节孝　　袁奈妻黄氏
按新城县志黄氏邑民袁奈妻年二十八奈亡无子氏继侄自皋为嗣纺绩自给守节终身年七十有七　　凌信达继妻王氏按新城县志王氏凌信达继妻吴江人年十八归凌克尽妇道勤俭持家和睦亲族抚前室子如己出信达年二十八死氏誓不再适孀居五十余年如一日寿八十终　　罗绘妻白氏
按新城县志白氏罗绘妻未及笄归绘不五载而绘亡子一诚甫阅月氏誓死存孤躬亲纺绩出机杼之余以训其子补博士弟子员入成均氏以寿终县令表其节　　徐瀚妻王氏
按新城县志王氏邑廪生徐瀚妻年二十一生子大诚甫七日瀚亡氏矢志不改嫁教大诚成立万历三十年授福建延平府知事王年九十七终　　郁维周妻马氏
按嘉兴府志马氏石门郁维周妻夫素病氏勤纺绩供药饵及亡氏年二十五遗腹生子抚训成立历三十余年县令周应秋旌之　　金梁妻陆氏
按嘉兴府志陆氏石门金梁妻年二十而寡一女甫月余家贫翁劝他适陆泣曰一日生存金氏妇也舍此安适卒守节以寿终　　严璠妻姚氏
按嘉兴府志姚氏石门严璠妻璠没以死自誓孝养二姑抚遗腹子教之成立督学旌之　　李世妻杜氏
按嘉兴府志杜氏石门李世妻世亡氏事姑抚子志不少变年逾六十邑令隃冲表其门　　张氏女
按嘉兴府志张氏女许字石门吴玠未归而玠亡女乞视殓既至毁容断发遂留不归因请立后仍以女侄配嗣男为别宅以居卒年八十余玠有妹与共相砥励没齿不适人事闻题请建坊旌表　　周楠妻吕氏
按嘉兴府志吕氏石门周楠妻年十九而寡事翁至孝苦节终身督学旌表　　周滂妻陆氏
按嘉兴府志陆氏周滂妻年十九滂没啮指誓守抚遗孤成立郡邑月给薪米赒之年七十二卒表其门　　朱守谦妻杨氏按嘉兴府志杨氏海盐朱守谦妻年二十六夫亡守节四十余年邑令旌表　　陆兰甫妻何氏
</div>
    <div class="pagination">
<a href="闺媛典闺节部_page111.html">上一页</a><span>...</span><a href="闺媛典闺节部_page107.html">107</a><a href="闺媛典闺节部_page108.html">108</a><a href="闺媛典闺节部_page109.html">109</a><a href="闺媛典闺节部_page110.html">110</a><a href="闺媛典闺节部_page111.html">111</a><span class="current-page">112</span><a href="闺媛典闺节部_page113.html">113</a><a href="闺媛典闺节部_page114.html">114</a><a href="闺媛典闺节部_page115.html">115</a><a href="闺媛典闺节部_page116.html">116</a><a href="闺媛典闺节部_page117.html">117</a><span>...</span><a href="闺媛典闺节部_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
