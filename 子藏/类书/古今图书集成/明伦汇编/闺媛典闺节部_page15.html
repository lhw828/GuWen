<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 15 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 15 页/共 268 页</h1>
    <div class="content">按广东通志李氏归善人镇抚吴祯妻也祯亡守节以疾终宣德四年旌表　　郭宗育妻周氏
按新会县志周氏年十九归郭宗育生子三岁育亡周守志不二姑老家甚贫资女工为养宣德间有司以闻未及旌表而卒　　苏忞妻蒋氏
按广西通志蒋氏怀集人靖州知州苏忞妻宣德间忞从征死于寇无子蒋年二十六矢志终身　　秦健妻李氏
按广西通志李氏博白人秦健妻年二十六健亡哭几丧明父母悯其无子令再适不从孀居五十余年　　严士良妻吴氏按云南通志吴氏云南府严士良妻福建候官人洪武二十二年随夫戍滇二十年夫亡抚孤守贞四十余年宣德间奏闻旌表　　高源妻王氏
按云南通志王氏高源妻建水人年二十四夫亡子宏方四岁王纺绩教之长袭父官王以寿终　　赵宁妻王氏
按云南通志王氏赵宁妻建水人年十九夫亡无子父母令改嫁不从孀居四十余年女适徐果亦早寡励节如母　　乔玥妻许氏
按云南通志许氏乔玥妻通海人年二十一夫亡苦节自誓教子相成立宣德元年旌表　　张思仁妻王氏
按云南通志王氏张思仁妻仁为山阳人坐戍金齿亡氏年二十六父母欲嫁之氏曰夫死远方翁姑老子幼女即不肖宁忍负乎卒不能夺宣德间旌其门　　梁贵妻邵氏按云南通志邵氏梁贵妻山阳人夫戍金齿亡氏年二十五携孤子收夫骨归葬养其翁姑宣德间旌表　　甄六妻吴氏按畿辅通志甄六妻吴氏保定府人年二十五夫亡无子奉姑李氏终其身年六十七正统间旌表　　王坚妻纪氏按畿辅通志纪氏王坚妻顺天府人年十九夫亡无嗣勤苦以事翁姑历节五十年事闻旌表　　薛太妻李氏
按畿辅通志李氏薛太妻顺天府人夫死守节孝事舅姑正统间旌表　　孙瑜继妻王氏
按畿辅通志王氏太守孙瑜继妻顺德府人归孙甫七月而寡年十九家失火翁姑老不能避仓皇中左右无人氏冒火负翁姑出及没家贫不能葬氏倾奁襄事抚前室子如己出　　池宽妻陈氏
按畿辅通志陈氏宣府人池宽妻有姿色尤精女红年十六归宽正统己巳也先兵入宽随父信率所操练兵往援马营遗陈在室后敌攻云州城陷陈义不受辱先令夫女弟及子女共九人缢死然后从容自缢景泰初事闻于上诏旌表之仍立祠令春秋祀焉　　马赐妻李氏按畿辅通志李氏马赐妻保定府人年二十七岁赐亡氏为择嗣鞠之以承赐宗守节终老　　李镇妻雷氏
按畿辅通志雷氏宣府人李镇妻夫死氏寻自缢诏旌表　　陈琏妻孔氏
按畿辅通志孔氏陈琏妻顺天府人归琏逾月琏赴南监遗孔氏于家事姑孙氏克尽妇道越三年夫以疾卒于客邸氏迎榇还葬姑怜其无子欲嫁之氏曰夫既早逝姑老且病妇若嫁姑将何依姑卒尽典簪珥葬之孀居五十八年正统中事闻旌表　　胡升妻王氏
按畿辅通志王氏胡升妻保定府人正统十四年升死土木之变王年甫二十三抚二女励志守节年六十而卒　　王贤妻冯氏　　　　任怀妻刘氏
　　钱恂妻冯氏　　　　李宗妻杨氏
按畿辅通志已上四妇俱宣府人励志苦节事迹无考　　纪锁妻王氏
按畿辅通志王氏纪锁妻顺天府人事翁姑至孝洪武二十三年夫随征死于敌氏方二十岁闻讣痛哭几绝姑李怜其少欲再嫁之不从奉姑益笃苦节弥坚正统四年诏旌表　　邵龄妻刘氏
按畿辅通志刘氏邵龄妻保定府人年十九夫亡无子守节至五十有五卒　　王霆妻李氏
按畿辅通志李氏王霆妻保定府人年二十一夫亡抚孤守节至五十余岁卒　　梁才妻延氏
按易州志延氏梁才妻年十六归才不数月而才死无子氏欲殉姑泣曰我亦未亡人汝死我与汝偕氏乃止宗人怜其少强议婚氏以死拒之正统间卒旌表其门　　李&#妻邵氏
按易州志邵氏官舍李&#妻年二十一夫亡一子甫二岁矢志靡他孝养翁姑抚育幼子年九十卒　　史斌妻崔氏按易州志崔氏史斌妻斌为人所害崔哭诉于官复其雠抚幼孤底于成　　李悦妻薛氏
按束鹿县志薛氏李悦妻年十八夫亡子甫二岁躬纺绩奉舅姑守节至五十九岁卒　　贾鲁妻郭氏
按束鹿县志郭氏贾鲁妻年二十夫死无子孝事翁姑朝夕不懈守节至七十余岁以疾卒　　赵旻妻马氏
按平卿县志马氏赵旻妻年二十二而寡遗腹生子抚之成立守节终身正统三年旌表　　魏扩妻李氏
按平乡县志李氏魏扩妻年二十七夫亡守节五十年正统十一年诏建坊旌表　　程黼妻于氏
王
氏附

按开封府志于氏程黼妻长葛人黼为宁津令没于官子显尚在襁褓于年二十六还葬其夫抚显及冠娶王氏生子&#未逾岁显亡王年二十四家贫或讽他适王泣曰吾姑守节若改之生无以见姑死无以见夫卒守节终身正统中诏旌双节　　卢升妻杨氏
按开封府志杨氏许州人卢升妻夫亡守节正统中旌表　　赵二妻李氏
按开封府志李氏赵二妻项城人夫病亡年二十五遗腹生男叹曰妾不能从死定抚此血孤以守赵祀遂躬机杼教其子成人正统十二年卒年九十有四邑令以闻表其居　　阎友能妻郭氏
按卫辉府志郭氏阎友能妻胙城人年二十二夫亡无子舅姑欲令改适郭誓死不从家贫纺绩以奉舅姑守节三十三年正统初旌表　　蔡致中妻马氏
按河南府志马氏宜阳龙屋里马十九女年二十五适蔡致中动止具有仪则几四载夫亡哀哭逾礼子宽方二岁次豆儿方半岁氏躬勤纺绩教养为毕婚娶舅姑殁一以礼葬持身贞洁乡里称之正统八年上闻旌表　　马瑗妻刘氏
按河南府志刘氏宜阳刘恭之女年十六适马瑗柔顺慈惠恪守妇道年二十二夫亡哀号不食几死孀居纺绩誓不再嫁奉养舅姑抚幼子敬成立为医学训科远近贤之正统八年上闻旌表　　王鉴妻张氏
按河南府志张氏名淑秀宜阳韩城人赋性聪敏年十八适王鉴恪执妇道甫三载鉴病亡张年二十无子哭夫尽哀是夜自缢乡人重其节合葬焉　　马贵妻海氏
按河南府志海氏名金兰宜阳柴峪里民海通女年二十归马贵一年生子浩又二年夫丧哀号不绝水浆不入口三日家贫惟闭户纺绩足不履中庭本族长幼未尝轻睹其面抚子浩成立任直隶石岱主簿年逾八十乡人重之　　郭东山妻王氏
按河南府志王氏宜阳廪生郭东山妻性和顺躬纺绩以事姑课子年二十五夫亡抚三子长浚次润幼溥誓不再嫁及浚为庠生不顺氏诉之乡保乡保扶其手劝之归氏忿然曰吾手岂他人所可执耶入厨以刀断其手死而复苏事闻诏建坊旌表　　吕复性妻马氏
按河南府志马氏宜阳坊郭保吕复性妻夫亡无子守节终身奉旨建坊旌表　　翟朝相妻高氏
按河南府志高氏宜阳诸生翟朝相妻有坊旌表事实不传　　苏六妻屈氏
按河南府志屈氏灵宝苏六妻六殁屈躬治含敛葬毕截发誓不再适正统间旌表　　吕才妻李氏
按河南府志李氏灵宝吕才妻夫亡李昼夜哭泣屏膏茹素三十余年屡值凶荒节操愈厉诏旌表　　张琨妻李氏按河南府志李氏义官绅之女适灵宝举人张琨琨亡氏年二十二家计落莫竭力绩纺以事舅姑抚孤成立年九十余没子悦有孝行庐于墓侧哀恸而死　　冯聪妻郭氏按河南府志郭氏成之女适灵宝民冯聪逾年聪死夫弟世安利聘财将嫁之郭号恸自杀期不复生乃已逾六十年清白之操凛如一日　　邵景全妻赵九女
按河南府志赵九女许字邵景全未嫁景全没女欲往会葬父母义而许之遂素服侍景全父母不复归家父欲夺其志不从日事绩纺以奉舅姑始终不替父母寿终各以礼葬乡人服焉年七十有七卒　　马元吉妻袁氏按汝州志袁氏医士马元吉妻永乐初元吉没于京氏携幼子负骨归葬养舅姑以天年终子亦成立守节四十余年正统间旌表　　卢海僧妻丁氏
按济南府志丁氏历城人卢海僧妻正统间旌表　　方复初妻孟氏按济南府志孟氏历城人方复初妻孙守地癸丑进士乞建坊事实无考　　孟训妻张氏　　　　周官妻宓氏
　　刘法妻冯氏　　　　赵应时妻刘氏
　　洪绶妻孟氏　　　　党习书妻张氏
　　孙梦麟妻蔡氏
按济南府志已上七妇俱历城人守节旌表事实不传　　秦景华妻姜氏
按兖州府志姜氏秦景华妻平阴人年二十一而寡奉舅姑守节白首如初　　张尚义妻巩氏
按兖州府志巩氏张尚义妻邹县人年二十五夫亡家贫子幼矢志守节日不再食冬无复衣年七十余卒　　刘怀仁妻惠氏
按兖州府志惠氏邹县人刘怀仁妻刘为邑诸生早亡氏年二十四子显祖方弱龄长娶张氏显祖亦没遗腹生男张亦死誓妇姑相守年各八十余卒　　鲍致曲妻赵氏按兖州府志赵氏邹县人邑诸生鲍致曲妻夫早亡伯氏利其产钥其门欲逐之鲍有遗孕以死誓不他适数月生子抚养有成　　巩敬妻程氏
按兖州府志程氏巩敬妻宁阳人夫亡无子守节五十余年正统间奉诏旌表　　陈奉先妻谢氏
按兖州府志谢氏陈奉先妻嘉祥人年二十余夫亡纺绩教子守节终身正统十四年奉诏旌表　　徐社妻赵氏
按兖州府志赵氏徐社妻东平人年十六夫亡奉亲教子守节五十余年　　王岐凤妻刘氏
按兖州府志刘氏东阿人参政约女也年十六适王岐凤六月而夫亡矢志守节以伯子为嗣年八十余卒诏表其闾　　刘艺妻赵氏
按兖州府志赵氏东阿人年二十一而寡守志二十九年卒年四十有九　　傅皓妻颜氏
按兖州府志颜氏傅皓妻复圣裔也年二十余而寡守志五十年奉诏旌表　　雷勉妻张氏
按兖州府志张氏阳&#人雷勉妻夫亡抚孤成立守志五十余年　　董敏妻袁氏
按兖州府志袁氏董敏妻阳&#人袁宝女年二十五夫亡守节四十年　　田景隆妻张氏
按兖州府志张氏田景隆妻阳&#人年二十而寡抚子守志四十八年　　郑显妻王氏
按兖州府志王氏郑显妻阳&#人年十八而寡奉亲育子守志五十余年　　张中礼妻刘氏
按兖州府志刘氏张中礼妻阳&#人年二十而寡守志四十余年　　雷景旸妻郭氏
按兖州府志郭氏雷景旸妻阳&#人年二十余夫殁无子纺绩养姑守志四十余年　　王继先妻张氏
按兖州府志张氏王继先妻阳&#人夫亡无子年未二十奉养孀姑守志五十余年　　王政妻赵氏
按青州府志赵氏王政妻益都人正统六年旌表事实失传　　宋文美妻赵氏
按青州府志赵氏宋文美妻蒙阴人年二十五文美亡坚志守节孝养翁姑抚孤女赘婿以终其身正统间旌表　　张祚弘妻王氏
按寿光县志王氏张祚弘妻夫早亡子国瓒甫二岁力贫守节年八十五终建坊旌表　　蒋某妻毛氏
按寿光县志毛氏蒋某妻正统壬戌从夫戍莲水城夫亡携二孺子负夫骸骨北归昼伏草莽夜行间道艰辛万里归葬其夫教育遗孤织自给始终全节闾里高之正统七年旌表　　刘鋐妻王氏
按寿光县志王氏刘鋐妻夫早亡无子止二女氏孀居几六十年终　　王雄妻
按寿光县志王雄妻失其姓氏雄早亡抚育子女成立孀居六十余年　　王锐妻刘氏
按寿光县志刘氏王锐妻年二十八夫亡无子女氏誓不他适纺绩孝姑以终其身　　李应明妻王氏
按寿光县志王氏李应明妻年十六归应明恪修妇职三年夫亡氏年十九守节食贫教其子可继成立有司以闻建坊表之　　张握秀妻吴氏
按寿光县志吴氏张握秀妻归甫一载握秀死氏年十六矢节不嫁抚遗腹子茕茕孤守苦节八十二年寿九十七岁孙曾繁衍闾里荣之　　魏养心妻孙氏
按寿光县志孙氏魏养心妻夫早亡抚子宏勋守节三十五年持家教子备极艰苦　　李迅妻张氏
按寿光县志张氏李迅妻迅为名士早亡氏年十九奉翁姑孝谨苦节三十余年教子楩成立入太学　　张廷钦妻赵氏按寿光县志赵氏张廷钦妻年十三归钦钦亡苦节五十余年或欲以其事上闻氏止之曰女守贞从一乃理之常敢借以沽名哉及老无疾而卒　　范宣妻孙氏
按登州府志孙氏招远人范宣妻夫亡无子亲族欲夺其节氏誓死不二年七十终　　孙瓒妻牟氏
按登州府志牟氏福山举人孙瓒妻夫亡氏年二十五二子果采俱在襁褓欲从死其母慰之曰汝死幼子何依乃勉从命日夜纺绩以资膏火终身不二　　李华妻孙氏按登州府志孙氏福山李华妻夫亡氏年二十六守节五十余年年八十卒　　孙辉妻王氏
妾
附

按登州府志王氏孙辉妻福山人夫亡氏年二十五妾王氏年十六生子甫一岁两寡共誓不他适同抚遗孤成立　　李喧妻栾氏
按登州府志栾氏福山李喧妻夫亡氏年二十四抚孤守节五十余年　　臧禺妻刘氏
按登州府志刘氏福山太学生臧禺妻夫亡守节抚二子成立　　王之弼继室孙氏
按登州府志孙氏福山诸生王之弼继室夫亡前室子方五岁氏守节抚孤年仅四十而没　　王一元妻初氏
按登州府志初氏福山诸生王一元妻夫亡子方三岁女四月守节保孤孀居六十九年　　郭宗周妻王氏
按登州府志王氏福山诸生王一元女郭宗周妻年十八夫亡氏欲从死母以遗腹劝止及生子抚之逾十九年又丧氏守节终身　　牟应楫妻郭氏
按登州府志郭氏福山郭宗传女适牟应楫四十日夫亡矢志守节养舅姑终老年八十有二卒　　宫课妻刘氏
按登州府志刘氏文登人宫课妻年十九夫亡誓死事姑抚幼苦节终身正统二年旌表　　陈鼐妻王氏
按登州府志王氏栖霞举人陈鼐妻夫早亡家贫茕独无嗣守节终身　　隋好信妻刘氏
李
氏附

按登州府志刘氏栖霞隋好信妻好信与弟好直兄弟俱早亡刘与娣李氏并誓死不嫁纺绩相倚以育诸孤奏闻旌表蠲其徭役　　徐懋妻林氏
按登州府志林氏栖霞太守恂之姊适徐懋生一子夫亡矢志抚孤年五十卒　　林九思妻王氏
按登州府志王氏栖霞林九思妻夫亡氏年二十三抚一女守节女死贫苦异常亦不改操年七十五终　　林质妻姜氏按登州府志姜氏栖霞人林质妻夫亡抚幼子守节终身　　李鸣凤妻高氏
按登州府志高氏栖霞人太学生李鸣凤妻夫亡氏年二十四抚遗腹子孀居五十余年　　刘希仁妻吴氏
按登州府志吴氏招远诸生刘希仁妻夫亡事姑抚孤守节终身　　李昌言妻路氏
按


　闺节部列传十四
</div>
    <div class="pagination">
<a href="闺媛典闺节部_page14.html">上一页</a><span>...</span><a href="闺媛典闺节部_page10.html">10</a><a href="闺媛典闺节部_page11.html">11</a><a href="闺媛典闺节部_page12.html">12</a><a href="闺媛典闺节部_page13.html">13</a><a href="闺媛典闺节部_page14.html">14</a><span class="current-page">15</span><a href="闺媛典闺节部_page16.html">16</a><a href="闺媛典闺节部_page17.html">17</a><a href="闺媛典闺节部_page18.html">18</a><a href="闺媛典闺节部_page19.html">19</a><a href="闺媛典闺节部_page20.html">20</a><span>...</span><a href="闺媛典闺节部_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
