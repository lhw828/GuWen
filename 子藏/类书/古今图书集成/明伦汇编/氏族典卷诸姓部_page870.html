<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 870 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 870 页/共 899 页</h1>
    <div class="content">　　北魏
　　豆卢光
按周书贺拔胜传胜弟岳召侯莫陈悦悦杀岳遂亡败唯中兵参军豆卢光走灵州　　北周
　　豆卢长
按周书豆卢宁传宁父长柔元镇将有威重见称于时武成初以宁着勋追赠柱国大将军少保涪陵郡公　　豆卢宁
按周书豆卢宁传宁字永安昌黎徒河人其先本姓慕容氏前燕之支庶也高祖胜以燕皇始初归魏授长乐郡守赐姓豆卢氏或云避难改焉宁少骁果有志气身长八尺美容仪善骑射永安中以别将随尔朱天光入关加授都督又以破万俟丑奴功赐爵灵寿县男天光败后侯莫陈悦反太祖讨悦宁与李&#率众归太祖魏孝武西迁以奉迎勋封河阳县伯大统元年进爵为侯迁显州刺史进爵为公从太祖擒窦泰复弘农破沙苑除武卫大将军兼大都督寻进车骑大将军仪同三司拜北华州刺史在州未几以廉平着魏恭帝二年改封武阳郡公迁尚书右仆射梁将王琳遣其将侯方儿潘纯&#寇江陵宁与蔡佑郑永等讨之方儿等遁走三年武兴氐反叛宁讨平之孝闵帝践祚授柱国大将军武成初出为同州刺史复督诸军讨稽胡郝阿保刘桑德等破之军还迁大司寇进封楚国公大兵东讨宁舆疾从军五年薨于同州时年六十六赠太保谥曰昭初宁未有子养弟永恩子绩及生子赞宁曰兄弟之子犹子也遂以绩为世子世以此称之赞以宁勋建德初赐爵华阳县侯进爵武阳郡公　　豆卢永恩
按周书豆卢宁传宁弟永恩少有识度为时辈所称与宁俱归太祖以迎魏孝武功封新兴县伯屡逢征讨皆有功拜龙骧将军魏恭帝元年进爵龙来县侯孝闵帝践祚授鄯州刺史改封沃野县公武成元年迁利州刺史时文州蛮叛永恩率兵击破之保定二年出为陇右总管府长史宁以佐命元勋封楚国公请以先封武阳郡三千户益沃野之封诏许焉寻卒官年四十八谥曰敬子通嗣　　隋
　　豆卢绩
按隋书豆卢绩传绩字定东昌黎徒河人也本姓慕容燕北地王精之后也父宁绩初生时周太祖亲幸宁家称庆时遇新破齐师太祖因字之曰定东绩聪悟有器局少受业国子学略涉文艺魏大统十二年太祖以绩勋臣子封义安县侯周闵帝受禅授稍伯下大夫改封丹阳郡公转渭州刺史甚有惠政德泽流行大致祥瑞鸟鼠山俗呼为高武陇其下渭水所出其山绝壁千寻由来乏水诸羌苦之绩马足所践忽飞泉涌出有白乌翔止厅前乳子而后去又白狼见于襄武民为之谣曰我有丹阳山出玉浆济我民夷神乌来翔百姓因号其泉为玉浆泉后丁父艰毁瘁过礼天和二年授邵州刺史袭爵楚国公开皇二年突厥犯塞以绩为北道行军元帅以备边岁余拜夏州总管十年以疾卒时年五十五谥曰襄子贤嗣官至显州刺史大理少卿武贲郎将贤弟毓　　豆卢通
按隋书豆卢绩传通字平东绩之兄也一名会弘厚有器局在周少以父功赐爵临贞县侯武贲中大夫北徐州刺史及高祖为丞相尉迥遣其所署莒州刺史乌丸尼率众来攻通逆击破之进位大将军开皇初进爵南陈郡公转相州刺史尚高祖妹昌乐长公主自是恩礼渐隆迁夏州总管洪州总管所在之职并称宽惠十七年卒官年五十九谥曰安子宽　　豆卢毓按隋书豆卢绩传绩子毓字道生少英果有气节汉王谅出镇并州毓以妃兄为王府主簿炀帝即位征谅入朝谅谋发兵作乱毓苦谏不从时谅司马皇甫诞前以谏谅被囚毓于是出诞与之协计闭城拒谅谅袭击之毓至西门守兵皆并州人素识谅即开门纳之毓遂见害时年二十八及谅平赠大将军封正义县公谥曰愍子愿师嗣寻拜仪同三司大业初行新令五等并除改封雍丘愍侯复以愿师承袭大业末授千牛左右　　豆卢實
按隋书高祖本纪开皇四年十一月遣通直散骑常侍豆卢實使于陈　　豆卢勋
按万姓统谱勋楚公
　　唐
　　豆卢宽
按唐书豆卢钦望传钦望祖宽隋文帝外孙为梁泉令高祖定关中与郡守萧瑀率豪姓进款擢累殿中监　　豆卢行褒
按唐书苏世长传世长为王世充太子太保行台右仆射及其将豆卢行褒戍襄阳　　豆卢署
按前定录豆卢署本名辅真贞元六年举进士下第将游信安以文谒郡守郑式瞻甚礼之馆给数日稍洽因谓署曰子复姓不宜两字为名将为改之何如署因起谢且求其所改式瞻书数字若著者助者署者曰吾虑子宗从中有同者故书数字子当自择之其夕宿于馆梦一老人谓曰闻使君与子更名子当四举成名四者最佳后二十年为此郡守因指县隙地曰此可以建亭台既悟思之四者署字也遂以为名既二年又下第以为梦无征知者或诮之后二年果登第盖自更名后四举也太和九年署自秘书少监为衢州刺史既至周览郡内得梦中所指隙地遂命建一亭曰征梦亭　　豆卢怀让
按唐书豆卢钦望传钦望祖宽宽子怀让尚万春公主诏宽用魏太和诏去豆姓着卢贞观中迁礼部尚书左卫大将军芮国公卒赠特进并州都督陪葬昭陵谥曰定复其旧姓　　豆卢钦望
按唐书豆卢钦望传钦望雍州万年人累官越州都督司宾卿长寿二年拜内史封芮国公擢尚书左仆射平章军国重事钦望居宰相积十余年谨身自全卒年八十赠司空谥曰元　　豆卢反
按唐书韦坚传李林甫奏坚谋立太子长流临封郡从坐十余人仓部员外郎郑章监察御史豆卢反皆免官　　豆卢靖
按唐书元稹传豆卢靖等出为刺史阅旬追还诏书稹谏诏令数易不能信天下　　豆卢建
按唐书公主传卫国公主下嫁豆卢建
　　豆卢着
按唐书怀懿太子凑传王守澄令神策虞候豆卢着上飞变帝因黜凑　　豆卢籍
按唐书令狐楚传楚子绹去宰相刘蜕张云交劾绹大中时引谏议大夫豆卢籍为夔王等侍读乱长幼序　　豆卢瑑
按唐书刘邺传豆卢瑑字希贞河南人仕历翰林学士户部侍郎与崔沆皆拜同中书门下平章事是日宣诰于庭大风雷雨拔树未几及祸　　豆卢湛
按唐书公主传宿国公主下嫁豆卢湛
　　后唐
　　豆卢革
按五代史豆卢革传革父瓒唐舒州刺史豆卢为世名族唐末天下乱革避地之中山庄宗以革名家子召为行台左丞相庄宗即帝位拜同中书门下平章事革虽唐名族而素不学问除拜官吏多失其序俯仰默默无所为是岁大水四方地连震流民殍死者数万人庄宗乃命学士草诏手自书之以问革革不能对庄宗崩革为山陵使谏官希旨上疏诬革纵田客杀人遂罢革贬辰州刺史复坐请俸私自入责授革费州司户参军已而窜陵州天成二年夏诏赐自尽革子升官至尚书郎坐其父废
　仆固姓部汇考
郑樵通志
　　代北复姓
仆固氏九姓仆固部为金州都督或号仆固广德中中书令朔方节度大宁郡王仆固怀恩叛逆与子玚并诛死
　仆散姓部汇考
金史
　　国语解
仆散曰林

　屋引姓部汇考
凌迪知万姓统谱
　　屋引姓
屋引本居元朔随魏南迁孝文改为屋氏

　屋引姓部列传
　　唐
　　屋引丰生
按万姓统谱丰生洪仁府统军封渭源县公

　谷梁姓部汇考
郑樵通志
　　复姓
谷梁氏鲁有谷梁赤传春秋尸子云谷梁俶字元始鲁人亦传春秋十五篇望出下邳姓纂今下邳有谷梁氏
　祝圉姓部汇考
郑樵通志
　　以名氏为氏
祝圉氏卫祝圉之后汉侍御史祝圉遥

　仆散姓部列传
　　金
　　仆散大弯
按金史熙宗本纪皇统八年七月御史大夫仆散大弯罢　　仆散乌里黑
按金史海陵本纪正隆二年九月以宿直将军仆散乌里黑为夏国生日使　　仆散浑坦
按金史仆散浑坦传浑坦蒲与路挟满人也身长七尺勇健有力善骑射从其父胡没速征伐初授修武校尉迁利涉军节度使世宗即位以为广宁尹窝斡反为行军都统败窝斡于长泺徙显德军庆阳尹致仕卒年七十二　　仆散师恭
按金史仆散师恭传师恭本名忽土上京老海达葛人擢宿卫海陵谋逆使为内应忽土许之十二月九日弒熙宗奉海陵王坐众前称万岁既即位忽土为左副检点赐铁券改名师恭迁会宁牧拜太子少师工部尚书封王海陵至汴京忽土时时入见太后疑其与太后有异谋时契丹撒八谋归大石师恭至临潢追之不及师恭还遣其子忽杀虎乘传逆之至则执而戮于市遂族灭之　　仆散忠义
按金史仆散忠义传忠义本名乌者上京拔卢古河人高祖斡鲁补曾祖班睹祖胡阑父背鲁国初世袭谋克婆速路统军使忠义魁伟长&#喜谈兵有大略年十六从宗辅定陕西宗&#再取河南表荐忠义为猛安攻冀州先登攻大朋破其军十余万皇统四年除博州防御使郡中称治八年迁西北路招讨使入为兵部尚书出为震武军节度使徙平阳尹再徙济南尹世宗立入朝京师拜尚书右丞移剌窝斡僭号忠义请除之世宗大悦拜平章右副元帅封荣国公忠义至军大败之获其弟袅遣将追摄又败之契丹平拜尚书左丞改封沂国公宋人侵掠边鄙诏忠义总戎居南京制诸将宋人行成罢兵诏天下忠义朝京师拜左丞相兼都元帅大定六年正月薨谥武庄　　仆散习尼列按金史世宗本纪大定三年八月以宿直将军仆散习尼列为夏国生日使　　仆散守中
按金史世宗本纪大定九年九月以宿直将军仆散守中为夏国生日使　　仆散怀忠
按金史世宗本纪大定十七年十二月以宿直将军仆散怀忠为高丽生日使　　仆散曷速罕
按金史世宗本纪大定二十二年九月以尚辇局使仆散曷速罕为夏国生日使　　仆散揆
按金史仆散揆传揆本名临喜其先上京人左丞相兼都元帅沂国武庄公忠义之子也大定十五年尚韩国大长公主历殿前左卫将军罢职寻起为滦州刺史章宗即位改知临洮府事以政迹闻升河南路统军使陕西提刑司举揆刚直明断狱无冤滞禁戢家人百姓莫识其面明昌四年郑王永蹈谋逆揆坐除名未几起为同知崇义军节度使以战功升西南路招讨使兼天德军节度使优诏褒谕许其子安贞尚邢国长公主进拜尚书右丞寻出经略边事还拜平章政事封济国公泰和五年宋人渝盟以揆为宣抚河南军民使至汴搜练将士军声大振宋人服罪即罢宣抚使召揆还六年春宋人复来侵揆总大军南伐宋人溃走既而宋帅丘乞和揆以方春地湿不可久留且欲休养士马遂振旅而还次下蔡遇疾诏其子宁寿引太医诊视泰和七年二月薨谥曰武肃揆体刚内和临民有惠政其为将也军门镇静赏罚必行士卒与同甘苦人亦乐为之用故为一代名将云　　仆散讹可
按金史章宗本纪明昌六年三月以翰林修撰仆散讹可兼右拾遗　　仆散迭
按茌平县志迭承安二年为茌平令
　　仆散琦
按金史章宗本纪承安四年九月以知东平府仆散琦等为贺宋生日使　　仆散端
按金史仆散端传端本名七斤中都路猛安人事亲孝选充护卫除右卫将军章宗即位转左卫历河南陕西统军使复召为都点检丁母忧起复尚书左丞平章政事仆散揆伐宋发兵南京诏端行省主留务顷之进拜平章政事封申国公贞佑二年五月判南京留守表请南迁凡三奏宣宗意乃决明年中都失守宣宗至南京以端知开封府事进兼枢密使数月以左丞相兼都元帅行省陜西端虽癃老凡朝廷使至必远迓宴劳不懈故谗构不果行初同华旧屯陜西军及河南步骑九千余人皆隶陜西宣抚副使永锡端奏请此军隶行省缓急可使朝廷从之及元兵入潼关永锡坐诛而罪不及端兴定四年薨赠延安郡王谥忠正子纳坦出为定国军节度使天兴元年十一月纳坦出之子忙押门与兄石里门及护卫颜盏宗阿同饮忙押门诈以事出投北兵　　仆散安贞
按金史仆散安贞传安贞本名阿海父揆尚韩国公主安贞复尚邢国长公主加驸马都尉历邳淄涿州刺史拱卫直都指挥使贞佑初除山东路统军安抚等使杨安儿亡归山东与张汝楫聚党攻劫州县山东大扰安贞至益都败安儿于城东莱州徐汝贤以城降安儿贼势复振遂僭号置官属改元天顺安贞军昌邑东徐汝贤等来拒战杀贼数万遂复莱州斩徐汝贤及诸贼将以徇安儿脱身走后安儿与汲政等乘舟入海舟人曲成等击之坠水死安贞迁枢密副使行院于徐州兴定二年议和于宋宋人不受以安贞权参知政事行尚书省元帅府分道伐宋败之五年复伐宋出息州宋兵溃至黄州进克蕲州安贞每获宋壮士&#释不杀无虑数万六月甲寅朔尚书省奏安贞谋叛令覆案之戊寅并其二子杀之　　仆散留家按金史宣宗本纪贞佑三年二月山东宣抚使仆散安贞遣提控仆散留家等破贼杨安儿　　仆散毅夫
按金史宣宗本纪兴定元年八月左司谏仆散毅夫乞更开封府号赐美名上曰山陵在中都朕岂乐居此乎遂止　　仆散奴失不
按金史宣宗本纪兴定四年九月夏人陷西宁州尚书省都事仆散奴失不坐诛　　元
　　仆散翰文
按万姓统谱至元末翰文知府事奏析华亭东北为上海县请以府直隶行中书在任爱民如子秩满归民咨嗟流涕如失父母然
　祝圉姓部列传
　　汉
　　祝圉遥
按万姓统谱遥侍御史

　监尹姓部汇考
凌迪知万姓统谱
　　监尹姓
监尹楚监允大心之后

　豆卢姓部汇考
唐书
　　宰相世系表
豆卢氏本姓慕容氏燕王廆弟西平王运生尚书令临泽敬侯制制生右卫将军北地愍王精降后魏北人谓归义为豆卢因赐以为氏居昌黎棘城二子丑胜廖用贤尚友录
　　豆卢姓
豆卢范阳本慕容氏燕败归魏北人谓归义为豆卢因氏焉　豆卢姓部列传
　　北魏
　　豆卢光
按周书贺拔胜传胜弟岳召侯莫陈悦悦杀岳遂亡败唯中兵参军豆卢光走灵州　　北周
　　豆卢长
</div>
    <div class="pagination">
<a href="氏族典卷诸姓部_page869.html">上一页</a><span>...</span><a href="氏族典卷诸姓部_page865.html">865</a><a href="氏族典卷诸姓部_page866.html">866</a><a href="氏族典卷诸姓部_page867.html">867</a><a href="氏族典卷诸姓部_page868.html">868</a><a href="氏族典卷诸姓部_page869.html">869</a><span class="current-page">870</span><a href="氏族典卷诸姓部_page871.html">871</a><a href="氏族典卷诸姓部_page872.html">872</a><a href="氏族典卷诸姓部_page873.html">873</a><a href="氏族典卷诸姓部_page874.html">874</a><a href="氏族典卷诸姓部_page875.html">875</a><span>...</span><a href="氏族典卷诸姓部_page871.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
