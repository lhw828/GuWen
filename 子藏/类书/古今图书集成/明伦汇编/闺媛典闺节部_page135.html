<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 135 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 135 页/共 268 页</h1>
    <div class="content">按盱眙县志曹氏儒士牛宦妻年二十四而寡抚遗腹子拱象成立教孙凤鸣为诸生守节六十年旌表　　蒋胪妻汤氏按盱眙县志汤氏蒋胪妻年十九胪没水救兄而死氏守节七十余年有司旌其门　　宋谨妻熊氏
按盱眙县志熊氏宋谨妻年二十六谨死遗孤七岁苦节三十余年事闻旌表　　宋恩妻李氏
按盱眙县志李氏宋恩妻年二十六恩死遗孤五岁氏事孀姑苦节四十余年事闻旌表　　傅銮妻戴氏
彭
氏附

按盱眙县志戴氏傅銮妻年二十夫亡守节子汝贤早丧妇彭氏亦年二十姑妇相依共抚遗孤终老　　陈达妻王氏按盱眙县志王氏陈达妻年二十一而寡抚孤方长又没仍抚幼孙备历艰苦终身事闻旌表　　孙佩妻陈氏
贺
氏附

按盱眙县志陈氏乡贡孙佩妻佩早世陈年二十妾贺年十九二寡共守贞操旌表　　钱世镇妻陶氏
按盱眙县志陶氏生员钱世镇妻年十九而寡遗腹生子灏抚之成立克世其家旌表　　孙重烈妻王氏
按盱眙县志王氏孙重烈妻年二十夫亡守节教子克复旧业历冰霜六十年旌表　　沈士连妻顾氏
按盱眙县志顾氏沈士连妻年二十而寡守节四十年县令旌之　　臧尚信妻严氏
按盱眙县志严氏臧尚信妻年二十而寡抚遗腹子琳读书成立县令旌表　　乔可栋妻何氏
郭
氏附

按盱眙县志何氏诸生乔可栋妻年二十而寡抚子良士娶郭氏未几良士亡姑媳相依教孤孙一奕读书入庠序旌表　　张中轮妻乔氏
按盱眙县志乔氏生员张中轮妻夫亡苦节五十年事亲孝教子俱入黉宫旌表　　高宾妻刘氏
按盱眙县志刘氏生员高宾妻年二十而寡抚子世勋山皆为诸生旌表　　李光国妻洪氏
按盱眙县志洪氏生员李光国妻年二十四而寡砺志教子苦节五十年县令旌表　　杨允吉妻王氏
按盱眙县志王氏令史杨允吉妻年十九而寡抚孤成立旌表　　杨麟阁妻赵氏
按盱眙县志赵氏诸生杨麟阁妻年十八而寡抚孤读书有声黉序旌表　　陈其志妻金氏
按颍上县志金氏生员陈其志妻夫亡氏年三十无子日夕哀泣欲以身殉复念舅姑老幼女无托恐伤舅姑心遂苦节奉甘旨苦守四十年年七十七终　　黄必进妻温氏按颍上县志温氏黄必进妻夫亡氏年二十六孝事舅姑抚孤之俊成立苦节四十年终　　王道纯妻李氏
按颍上县志李氏王道纯妻夫亡家业雕零抚二孤坚贞自苦卒获成立郡县旌之　　卜奎妻张氏
按颍上县志张氏诸生卜奎妻夫亡氏年二十茹苦贞守抚孤子云程娶妻未二年而没孤孙孀妇两无所依姑媳相看一堂共老　　王恩隆妻刘氏
按颍上县志刘氏王恩隆妻年未三十夫亡二子俱弱稚氏苦守成人续其世业里党称之　　高如斗妻林氏
按颍上县志林氏高如斗妻夫亡年三十三甘贫茹苦抚育二孤一补博士弟子历节三十余年终　　梅春妻刘氏按颍上县志刘氏梅春妻年二十三生二子长荣甫三岁次富尚襁褓夫亡昼夜号泣欲同游地下父母慰之曰若此二孤何托宁存残喘以两全矣遂以纺绩守二子成立荣举翰林秀才累官至光禄寺署正封孺人年八十一卒有司以闻诏旌表　　石驯妻卜氏
按颍上县志卜氏镛女也秀慧而庄重年十六适石驯夫亡毁面劳形以节自誓子尚怀抱家业雕零势家欲谋娶之卒不能夺子早夭茕茕孤立衣食不给而志节益坚年七十三终　　万尊训妻李氏
按颍上县志李氏万尊训妻夫亡抚三孤教以读书不啻严父三子同时并入胶庠　　林野妻顾氏
按颍上县志顾氏林野妻夫亡氏年二十家贫苦守抚孤子仪凤中副榜凤夭复抚幼孙年七十而卒事闻旌之　　卜梧妻汪氏
按颍上县志汪氏卜梧妻梧亡氏年三十三长子甫三龄次子数月氏矢志苦守育二孤终身不出中堂子侄罕睹其面坚守五十年年八十有三事闻旌其门　　马伯取妻郭氏
按颍上县志郭氏希伦女生员马伯取妻夫亡氏年三十三怀孕未育氏以孕未必男誓欲死从所亲论之曰死仅了一己事耳如夫之宗嗣何万一得男所全甚大氏颔之越四十二日果生男即干州守履云也氏括发盟心抚育教训历五十年如一日年八十三事闻旌表　　杨寿昌妻王氏
按颍上县志王氏生员杨寿昌妻遇贼不辱诡辞脱难夫死募棺以葬抚妾出一子贫乏不自给以草根木皮为粮负薪汲水苦守终身　　卜鲲程妻朱氏
按颍上县志朱氏卜鲲程妻程家徒四壁氏恒以纺绩佐之及夫没子甫一岁茹苦若甘以守其孤没齿无二子克成立家亦渐隆　　高翼妻王氏
按颍上县志王氏高翼妻夫亡氏年十九无子女誓以身殉母密防之不获自尽蓬垢泣血长斋茹素终身不闻笑语会兵噪恐不免遂投缳婢为救解苦守三十余年如一日邑令旌之　　卜云程妻康氏
按颍上县志康氏卜云程妻夫亡家贫姑老子甫一岁氏以女工奉姑甘旨糟糠自咽守孤成人苦节四十八年邑令旌之　　鹿鸣珂妻凌氏
按颍上县志凌氏生员鹿鸣珂妻夫死于寇氏收葬己无出妾生一子率妾共育之辛苦终身　　蒋学儒妻田氏
按和州志田氏蒋学儒妻年十九孀居守遗腹子苦节五十余年事闻旌表　　吴子濂妻蒋氏
按和州志蒋氏吴子濂妻濂亡氏年二十哀毁骨立欲以死殉因念姑老饔飧无托长子德武方三龄次子德斌尚襁褓不可死朝夕拮据以终养育姑病药必亲尝教子言行不苟勤慎自饬郡守旌其门　　郑相妻周氏按和州志周氏郑相妻年二十二夫亡守节终身　　李从妻黄氏按和州志黄氏李从妻事实无考
　　唐世采妻张氏
按和州志张氏唐世采妻年十九孀居抚遗腹一女相倚为命安贫励节年六十余终　　唐继祉妻张氏
按和州志张氏孝廉张弘道女十五适唐继祉二十一夫亡从一不二终身屏绝膏沐声不外闻天启二年建坊旌表　　顾双桥继室王氏
按钱塘县志王氏顾双桥继室孝廉名俊之曾大母也年十九双桥没守节七十八年卒天启癸亥仁和令请于学使者旌之　　金鸣宰妻吴氏
按富阳县志吴氏金鸣宰妻年二十九宰亡吴矢志不再适万历甲午姑陆氏病吴进药不效祷求身代天启元年舅文昌病濒危吴质衣购药饵刲股以疗年六十有九合邑上其事请旌表　　张王道妻陈氏
吴
氏附

按嘉兴府志陈氏桐乡诸生张王道妻年十八归张二十而寡无子抚侄超为嗣教养如己出守节四十年超成进士王道弟王谟继室吴氏年三十六而寡守节四十年抚育三子长方起次越次纁伯仲俱登进士有司并旌之　　张承宠妻唐氏
按嘉兴府志唐氏桐乡张承宠妻年二十一夫没母欲夺其志氏绝不归宁以织纺自给抚遗腹子光晞孀居四十载邑令旌之　　曹士英妻刘氏
按嘉兴府志刘氏桐乡曹士英妻夫亡矢志勤抚二孤年八十二卒有司旌之　　王廷璧妻孙氏
按嘉兴府志孙氏王廷璧妻海盐人年二十夫亡守节天启中旌表　　朱廉妻茅氏
按嘉兴府志茅氏桐乡朱廉妻年十八夫没翁欲夺其志氏自缢救免克完其节有司旌之　　周滂妻刘氏
按嘉兴府志刘氏周滂妻石门人适周四载夫亡氏庐墓三年甘贫苦守奉姑训子垂六十年学使旌表　　许氏女按嘉兴府志许氏女父评嘉善人受陆允孝聘年二十允孝亡议改适女截发毁容以死自誓依母杨纺绩终身天启间旌表　　任氏女
按嘉兴府志任氏女嘉善人许配庄世植未娶世植亡女年十九依寡姨顾氏冰蘗自守邑令申请旌之　　黄廷龙妻锺氏按嘉兴府志锺氏诸生黄廷龙妻桐乡人年二十六夫亡事孀姑抚幼子苦节终身有司旌表赐帛卒年六十有七　　陆时显妻陈氏
按嘉兴府志陈氏嘉善陆时显妻显业漆匠娶陈十八日而死家贫无子氏与姑及寡嫂相依长斋苦节年八十无疾而卒里人捐赀与其夫合葬于福源宫旁邑令李陈玉勒石表墓　　郁调元妻韩氏
按嘉兴府志韩氏嘉善郁调元妻调元没氏恸哭曰不能从君死为藐孤也率妾张氏苦守持家御侮抚张子如己出历艰辛五十余年学使许豸旌之以子之章贵封太恭人年八十三卒　　顾慕良妻赵氏
按嘉兴府志赵氏顾慕良妻嘉善人年二十一而寡遗子文进甫三岁氏矢志守节辛苦六十余年郡守王士龙旌表　　张云凤妻方氏
按嘉兴府志方氏嘉善张云凤妻年十八归张三月而寡家贫抚遗腹成立艰苦备至天启间旌表年八十有一终　　董良中妻唐氏
按嘉兴府志唐氏嘉善董良中妻年二十五夫亡苦节五十余年天启间旌表　　吴志逵妻陆氏
按嘉兴府志陆氏嘉善吴志逵妻年二十七夫亡苦节三十八年崇祯间题请建坊　　卢茂春妻章氏
接嘉兴府志章氏嘉善卢茂春妻年十六归春十七而寡无子以夫侄凤仪为嗣守节抚孤五十余年天启崇祯间屡经旌表　　陈九韶妻徐氏
按嘉兴府志徐氏桐乡陈九韶妻年二十七夫亡抚孤云鹗为邑诸生苦节历三十余年奉诏旌表　　方以规妻沈氏按嘉兴府志沈氏桐乡方以规妻年二十三以规死止一女无子母女相依苦节三十年天启中学使吴之甲旌表　　郑振先妻沈氏
按嘉兴府志沈氏桐乡郑振先妻方以规妻之妹性方严事继姑孝年二十七夫亡遗孤昌世甫四岁辛勤织纺以供朝夕课子昌世成立守节六十三年年九十一学使吴之甲旌之孙蕴弘成进士　　钱维垣妻沈氏
按嘉兴府志沈氏桐乡钱维垣妻年二十夫亡守节甘布素勤织纺邑令王应期旌之　　钱国铨妻锺氏
按嘉兴府志锺氏桐乡钱国铨妻年十七于归方十八日而夫亡尽出笥中色服裂而焚之安贫守节终身不二邑令王应期旌表　　姚国柱妻沈氏
按嘉兴府志沈氏桐乡姚国柱妻年十七丧夫终身居一小楼不下天启间学使旌表　　夏梗妻许氏
按嘉兴府志许氏夏梗妻桐乡人年二十七丧夫姑老子幼氏勤织纺以养有司旌之年七十四卒　　费可学妻张氏按嘉兴府志张氏费可学妻桐乡人年十九丧夫父母欲夺其志不从苦节自守兵宪旌表　　庄学颜妻章氏
按嘉兴府志章氏庄学颜妻桐乡人年二十二夫亡抚孤父母没弟幼氏竭力营葬有司旌之年七十九卒　　夏尚贤妻孙氏
按嘉兴府志孙氏夏尚贤妻桐乡人许聘后夫得癞疾父母欲改配不从及归夫疾笃而死氏事舅姑终身有司旌表给以粟帛年六十有五　　萧韶妻夏氏
按嘉兴县志夏氏萧韶妻师鲁母也年十九于归未三十而寡子未十龄誓必教之成立亲授书史鬻钗典衣以资膏火县令杨齐表其门天启丙寅寿终　　钱天与妻陈氏按嘉善县志陈氏文学钱天与妻年十八归与与屡摈棘闱赍志以没无嗣氏守志五十年如一日天启间巡方表之　　郎阶妻马氏
按嘉善县志马氏郎阶妻年二十二夫死氏辛苦以奉翁姑抚幼子遭家多难悉心捍御幸免覆巢课其子入泮守节五十余年　　沈忆渊妻蒋氏
按嘉善县志蒋氏沈忆渊妻年二十七夫亡翁姑早世无子茕茕苦守三十余年勤纺织以营葬事年六十三终　　周士龙妻夏氏
按嘉善县志夏氏周士龙妻年十九适士龙甫十月夫亡恸哭欲自经姑救之复苏遗腹五月生子抚育成立年六十九卒　　徐大节妻石氏
按嘉善县志石氏徐大节妻年十九归徐甫五载徐亡氏秉志苦守孝养翁姑抚育遗息艰苦备尝年六十二卒邑令旌之　　王应麟妻锺氏
按海盐县志锺氏王应麟妻应麟家贫早亡遗腹生子士弘锺艰苦万状抚之成立为诸生　　刘世埏妾沈氏
按海盐县志沈氏主事刘世埏妾埏艰于子纳沈生子祖锺未周岁埏没时嫡徐操家柄先已抱其侄为子矣沈时抚祖锺窃泣历二十余年凝重寡言足不逾阃卒能使嫡全慈保遗孤成立身所服补缀不完皆初笄时服至老不去体也年六十有二有司奏旌其门　　朱应箕继妻屠氏
按海盐县志屠氏诸生朱应箕继妻祖父并鼎贵应箕年倍之更善病前妻有三女一子俱长屠事姑孝抚前子女慈事应箕敬应箕死欲以身殉姑禁止之教所生子学宣学章为诸生历三十有三年未尝一归母家诸屠来省稍&#即不与面天启四年有司请旌之　　胡宪仲侧室仇氏
按海盐县志仇氏刑部胡宪仲侧室仲初为孝廉纳仇而孕即北上明年子彭述生仲登第即之官南曹没仇侍仲无几何时孀居四十有八年苦节最着　　胡彭述妻刘氏按海盐县志刘氏赠刑部胡宪仲子彭述妻布政&#女彭述早孤家贫刘尽出奁资给朝夕孝养孀姑仇氏子震亨年十二彭述没与姑同抚震亨姑性孤严每杖震亨刘必曲解尝曰为两世留人种也后震亨入仕有禄养岁时必悲泣以养不逮父与王母也震亨官合肥奏最封刘为太孺人　　钱萱妻孙氏
妾严
氏附

按海盐县志孙氏礼部钱萱妻萱谪粤没于官孙扶萱榇万里归葬与妾严共孀守三十余年贞节并着　　吴麟征妻朱氏按海盐县志朱氏吴贞肃麟征妻幼有女德其父无嗣有孽子氏字之有恩及麟征殉难惊号不食数日滨死母强以勺饮渐起蔬食布衣历十五年而亡氏七岁时习浣堕河举首见崖上朱衣数人呼急救贵人适汲妇至拯之仅免朱衣忽不见　　彭长宜继妻沈氏
按海盐县志沈氏上海县令彭长宜继妻右都御史思孝女孙少通诗书尊嫜娣姒各得其欢心宜之官氏家居操作载米以佐官厨宜殉难氏遂断肉食布素终身力御外侮教子孙皆克成立年七十四终　　吴士妻周氏女
附

按海盐县志周氏吴士妻士为诸生以诖误窜口外不归周年二十三独居守志抚一女既长嫁仇士魁仅数年士魁死苦节如母　　王氏女
按海盐县志王氏女平湖王昌祚女许聘海盐吴中宰未嫁中宰亡女如吴守丧不数年死县令旌之　　沈九畴妾王氏按海盐县志王氏沈九畴妾九畴艰于子娶王生梦融方四岁九畴病革语其妻曰王年少我死必嫁之王曰我必不嫁九畴固以为言王曰我已言不嫁何弗信也立取刀割其舌掷地示九畴畴惊起呜咽书遗命嘱勿慢之书毕而绝王与嫡相依艰苦操作抚梦融成立年五十九卒　　钱与映妾康氏
按海盐县志康氏孝廉钱与映青衣也事映不数年映没康守志不移映存日康为司财未尝殖私蓄曰为人婢妾而殖私蓄皆图他从者也以故诸子多敬之以寿终　　朱映璧妻葛氏
按海盐县志葛氏国子生朱映璧妻璧赴秋试攻苦遘疾而没无子葛年十九抱襁褓侄敷锡为后鞠育倍于己出既长训迪成名平居却珰珥脂泽率媳张氏缲丝络纬无虚日年八十终天启三年县令旌表　　钱朮妻郑氏按海盐县志郑氏端简公姊主事钱木妻朮本姓刘郑即布政刘&#母也性端严俭约朮没时&#方八龄氏教之成进士尝以廉洁勤民相诫训曰汝父令威岁蝗旱公退未尝不涕洟废寝食搏颡祷天自俸钱外未尝分毫取于民汝识此庶无忝尔父&#受母教卒为贤臣
　闺节部列传一百四
　　明九十九
　　范氏女
按金华府志范氏女许字章宜宾未几宜宾得痿证形如婴孩父母欲图别嫁女知之绐曰乞与一面再议未晚遂至章家不返十年而宜宾始没抚侄继嗣艰苦万状年八十五卒事闻赐建坊旌其门　　童懋礼妻范氏
按金华府志范氏年十九归童懋礼三年懋礼得狂疾尝以铁练锁禁室中氏纺绩以办衣食虽痛遭挞辱无愠色五年懋礼亡或劝之曰狂暴之人有何恩爱且家甚贫又无子胡不他适氏大恸曰予之遇此命也嚙指血淋漓以示遂终守极苦无怨年七十六卒郡县旌其门　　余大荣妻俞氏
按金华府志俞氏余大荣妻年二十三夫亡二子尚幼矢志抚孤足不逾阃事舅姑尽孝训子启元启魁甫弱冠俱食饩于庠事闻旌表　　傅福妻周氏
按金华府志周氏傅福妻福死氏年二十二子一在抱一在娠父母劝更适号泣不从再逼之即自缢姑救得苏苦织以奉舅姑守节七十余年卒　　叶汉妻俞氏
按金华府志俞氏叶汉妻年未三十夫亡抚养四子成立年九十六卒　　冯光炜妻王氏
按金华府志王氏冯光炜妻相夫教子无愧阃仪夫亡苦节年逾七旬始终如一事闻旌之　　黄良栋妻钱氏
</div>
    <div class="pagination">
<a href="闺媛典闺节部_page134.html">上一页</a><span>...</span><a href="闺媛典闺节部_page130.html">130</a><a href="闺媛典闺节部_page131.html">131</a><a href="闺媛典闺节部_page132.html">132</a><a href="闺媛典闺节部_page133.html">133</a><a href="闺媛典闺节部_page134.html">134</a><span class="current-page">135</span><a href="闺媛典闺节部_page136.html">136</a><a href="闺媛典闺节部_page137.html">137</a><a href="闺媛典闺节部_page138.html">138</a><a href="闺媛典闺节部_page139.html">139</a><a href="闺媛典闺节部_page140.html">140</a><span>...</span><a href="闺媛典闺节部_page136.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
