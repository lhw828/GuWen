<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 683 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 683 页/共 899 页</h1>
    <div class="content">按魏书郑羲传仲明兄洪健洪健长子道门仲明初谋起义令道门说大都督李叔仁于大梁叔仁始欲同举后闻庄帝已立叔仁子拔江乃斩道门　　郑修
按魏书郑修传修北海人也少隐于岐南几谷中屏迹人事不交世俗前后州将每征不至岐州刺史魏兰根频遣致命修不得已暂出见兰根寻还山舍　　郑俨按魏书郑俨传俨字季然荥阳人容貌壮丽为灵太后所幸昼夜禁中与徐纥俱为舍人共相表里势动内外累迁中军将军中书令肃宗崩爾朱荣举兵向洛俨走归乡里为其部下所杀子文宽从出帝殁关西　　北齐
　　郑述祖
按北齐书郑述祖传述祖字恭文荥阳开封人祖羲魏中书令父道昭魏秘书监述祖释褐司空行参军天保初累迁太子少师兖州刺史卒于州　　郑元德
按北齐书郑述祖传述祖子元德多艺术官至琅琊太守　　郑雏
按万姓统谱雏述祖族子有识尚操行清整仕至胶州刺史初文宣为皇太子纳其女为良娣以雏为尚书郎终于赵郡太守　　郑颐
按万姓统谱颐字子默彭城人高祖据为彭城太守自荥阳徙焉仕北齐初为太原公东阁祭酒干明初拜散骑常侍兼中书侍郎　　郑抗
按万姓统谱抗字子信颐之弟仕北齐武平末兼左右郎中待诏文林馆　　郑仲礼
按北齐书郑仲礼传仲礼荥阳开封人魏鸿胪严庶子也少轻险有膂力高祖嬖宠其&#以亲戚被昵擢帐内都督　　北周
　　郑孝穆
按周书郑孝穆传孝穆字道和荥阳开封人魏将作大匠浑之十一世孙祖敬叔魏颍川濮阳郡守父琼范阳郡守孝穆涉猎经史魏孝昌初解褐太尉行参军转司徒主簿属盗贼蜂起除假节龙骧将军屡有战功永安中迁冠军将军持节都督孝武西迁从入关除司徒左长史大统五年行武功郡事迁岐州刺史有能名就加通直散骑常侍征拜京兆尹进车骑大将军仪同三司是年太祖总戎东讨除大丞相府右长史封金乡县男赐姓宇文氏孝闵帝践祚加骠骑大将军武成二年征拜御伯中大夫保定三年出为宜州刺史转华州五年除虞州转陜州皆有政绩入为少司空卒谥曰贞子诩嗣位至开府仪同　　郑伟按周书郑伟传伟字子直荥阳开封人魏将作大匠浑之十一世孙祖思明直合将军父先护车骑将军伟倜傥有大志自梁归魏起家通直散骑侍郎及孝武西迁伟归乡里不求仕进大统三年独孤信既复洛阳伟乃入朝太祖与语叹美之拜龙骧将军北徐州刺史封武阳县伯从战河桥及解玉壁围伟常先锋陷阵录前后功除中军将军荥阳郡守襄城郡公魏恭帝二年进位大将军除江陵防主都督十五州诸军事天和六年转华州刺史卒于州子大士嗣　　郑顶按周书郑伟传伟族人顶字宁伯少有干用起家员外散骑侍郎后随伟入朝赐爵魏昌县伯历职内外&#有恪勤之称　　郑子常
按周书郑伟传伟族人顶顶子常字子元颇涉学有当官誉累战功授上开府仪同大将军赐爵饶阳侯卒　　郑元礼
按北齐书郑述祖传述祖子元德元德从父弟元礼字文规少好学爱文藻有名望世宗引为馆客历太子舍人入周卒于始州别驾　　隋
　　郑译
按隋书郑译传译字正义荥阳开封人也祖琼魏太常父道邕魏司空译颇有学识周武帝时起家给事中士拜银青光禄大夫转左侍上士封沛国公初高祖与译有同学之旧译又素知高祖相表有奇倾心相结高祖为丞相拜译柱国相府长史治内史上大夫事及高祖为大冢宰总百揆译进位上柱国性轻险不亲职务而赃货狼籍高祖阴疏之及受禅以上柱国公归第未几授隆州刺史俄迁岐州刺史开皇十一年以疾卒官谥曰达子元嗣　　郑翻
按万姓统谱翻字灵雀晋阳人父绍元小字安都仕齐位赵郡太守翻少有器量涉学好文章齐武平末位司徒记室参军寻遇齐亡历周隋遂不仕隐居荥阳三窟山傲诞不自羁束或有所之乘驴衣鞯破弊而往远近钦其高名朝廷累征不至终于家　　郑露
按万姓统谱露字恩叟其先出荥阳过江入闽远祖昭尝过莆田爱其风土因迁祖坟于南山葬焉莆人不知儒学露卜居南山之胜构书堂以修儒业莆人始兴学号为南湖先生按郑氏家谱
露为隋太府卿


　邓姓部列传
　　汉
　　邓宗
按汉书陈胜传胜令汝阴人邓宗徇九江郡
　　邓说
按汉书陈胜传阳城人邓说将兵居郯章邯别将击破之胜诛说　　邓弱
按汉书功臣表弱离侯成帝时光禄大夫滑湛曰邓弱以长沙将兵侯　　邓彭祖
按汉书儒林传邓彭祖字子夏从五鹿充宗受梁丘贺易官至真定太傅　　邓通
按汉书邓通传通蜀郡南安人以濯船为黄头郎文帝尝梦欲上天不能有一黄头郎推上觉而之渐台见通梦中所见也甚说幸之上使善相者相通当贫饿死上曰富通者在我赐通铜山得自铸钱钱布天下文帝病痈通为嗽吮之上使太子齰痈有难色已闻通尝齰之惭景帝立通免人有告通盗出僥外铸钱下吏尽没入之负责数巨万竟寄死人家　　邓先
按汉书错传景帝以爰盎言诛错仆射邓公为校尉击吴楚还言吴欲反数十岁意不在错错患诸侯强大请削之以尊京师万世之利也景帝长息曰吾亦恨之乃拜邓公城阳中尉邓公成固人也建元中上招贤良公卿言邓先邓先时免起为九卿一年复谢病归　　邓章
按汉书错传先子章以修黄老言显诸公间
　　邓平
按尚友录平仕为太史丞造大初历
　　后汉
　　邓晨
按后汉书邓晨传晨字伟卿南阳新野人父宏豫章都尉晨初娶光武姊元汉兵败元及三女皆遇害更始立以晨为偏将军与光武略地颍川又别徇阳翟以东至京密皆下之更始北都洛阳以晨为常山太守建武三年征还京师拜光禄大夫晨好乐郡职由是复拜为中山太守吏民称之封西华侯二十五年卒谥曰惠侯子棠嗣徙封武当棠卒子固嗣固卒子国嗣国卒子福嗣永建元年卒无子国除　　邓禹
按后汉书邓禹传禹字仲华南阳新野人年十三受业长安见光武遂相亲附数年归家及闻光武安集河北即杖策北渡追及于邺光武见之甚欢赤眉西入关更始将王匡等莫能当光武欲乘衅并关中以禹沈深有大度授以西讨之略乃拜为前将军建武元年禹入河东破樊参王匡成丹刘均等遂渡汾阴河入夏阳降者日以千数众号百万名震关西二年拜右将军十三年天下平定封为高密侯永平元年薨谥曰元侯　　邓彪
按后汉书邓彪传彪字智伯南阳新野人太傅禹之宗也父邯中兴初以功封鄳侯渤海太守彪仕州郡辟公府五迁桂阳太守永平十七年征为太仆拜奉车都尉迁大司农数月代鲍昱为太尉彪在位清白为百僚式和帝即位以为太傅录尚书事以老病上还枢机永元五年薨　　邓震
按后汉书邓禹传禹长子震高密侯卒子干嗣　　邓袭按后汉书邓禹传禹子袭昌安侯
　　邓珍
按后汉书邓禹传禹子珍夷安侯
　　邓训
按后汉书邓禹传训字平叔禹第六子也建初三年拜谒者六年迁护乌桓校尉永元四年病卒元兴元年追谥曰平寿敬侯五子骘京悝弘阊　　邓鸿
按后汉书邓禹传禹少子鸿好筹策永平中以为小侯拜将兵长史肃宗时为度辽将军永元中出击匈奴有功征行车骑将军出塞追畔胡逢侯坐逗留下狱死　　邓骘
按后汉书邓禹传禹子训训子骘字昭伯少辟大将军窦宪府及女弟为贵人骘兄弟皆除郎中贵人立皇后骘三迁虎贲中郎将延平元年拜车骑将军殇帝崩太后与骘等定策立安帝永初元年封上蔡侯建光元年太后崩宫人先有受罚者诬告骘弟悝弘阊谋立平原王得帝怒废为庶人骘以不与谋但免特进遣就国与子凤并不食而死从弟河南尹豹舞阳侯遵将作大匠畅皆自杀　　邓干
按后汉书邓禹传禹子高密侯震卒子干嗣元兴元年拜侍中卒子成嗣　　邓藩
按后汉书邓禹传禹子昌安侯袭嗣子藩和帝时为侍中　　邓康
按后汉书邓禹传禹子夷安侯珍子康少有操行兄良袭封无后永初六年绍封康为夷安侯为越骑校尉康以太后久临朝政宗门盛满心怀畏惧永宁元年谢病太后怒免康官遣归国安帝征为侍中顺帝立为太仆有方正称以病免阳嘉三年卒谥曰义侯　　邓褒按后汉书邓禹传禹子震震子干干子成成子褒尚舞阴公主桓帝时为少府卒长子某嗣少子昌袭母爵舞阴侯　　邓芝
按蜀志邓芝传芝字伯苗义阳新野人汉司徒禹之后也入蜀闻巴西太守庞羲好士往依焉先主定益州擢为郫令迁广汉太守所在清严有治绩入为尚书先主薨于永安先是吴王孙权请和先主累遣宋玮费祎等与相报答丞相诸葛亮遣芝修好于孙权及亮北住汉中以芝为中监军扬武将军亮卒迁前军师前将军领兖州刺史封阳武亭侯延熙六年就迁为车骑将军后假节十四年卒子良景耀中为尚书左选郎晋朝广汉太守　　魏
　　邓扬
按魏志曹真传真子爽为侍中诸弟皆以列侯侍从出入禁闼贵宠莫盛焉南阳邓扬有声名进趣于时明帝以其浮华抑黜之及爽秉政乃复进叙任为腹心张当陈爽阴谋反逆于是收扬等皆伏诛夷三族注扬字元茂邓禹后也明帝时为尚书郎除洛阳令坐事免拜中郎正始初出为颍川太守转大将军长史迁侍中尚书　　邓艾
按魏志邓艾传艾字士载义阳棘阳人以口吃不得作干佐后为典农纲纪上计吏因使见太尉司马宣王宣王奇之辟为掾迁尚书郎后迁城阳太守又迁兖州刺史高贵乡公即位封方城亭侯甘露元年以为镇西将军督陇右诸军事迁征西将军四年诏诸军征蜀艾欲因平蜀之势以乘吴锺会等白艾所作悖逆诏槛车征艾艾父子既囚锺会至成都先送艾然后作乱会死艾本营将士出艾槛车迎还监军卫瓘遣田续等讨艾遇于绵竹斩之子忠与艾俱死　　晋　　邓朗
按纲目晋武帝泰始九年夏四月以邓艾孙朗为郎中　　邓殷
按尚友录殷晋汝阴太守先是梦行水边见一女子猛兽随其后占曰水边女汝字兽守也当作汝阴守后果然　　邓攸
按晋书邓攸传攸字伯道平阳襄陵人祖殷为中庶子攸举灼然二品为吴王文学历转吏部郎出为河东太守永嘉末没于石勒勒以为参军给车马勒过泗水攸负妻子而逃又遇贼掠其牛马步走担其儿及其弟子绥度不能两全乃弃其子而去至江东元帝以为太子中庶子时吴郡阙守帝以授攸在郡刑政清明百姓欢悦拜侍中岁余转吏部尚书永昌中为护军将军咸和元年卒　　邓骞
按晋书甘卓传邓骞字长真长沙人少有志气为乡邻所重刺史谯王承命为主簿使说甘卓留为参军以母老辞卓而反历迁大司农卒于官　　邓岳
按晋书邓岳传岳字伯山陈郡人也后改名岱少为王敦参军转从事中郎西阳太守王含构逆岳领兵随含含败岳奔蛮王向蚕后遇赦出王导命为从事中郎后复为西阳太守郭默之杀刘引也陶侃使岳率众讨之默平迁督交广二州军事广州刺史假节录前后勋封宜城县伯咸康三年进征卤将军卒　　邓遐按晋书邓岳传岳子遐字应远勇力绝人桓温以为参军数从温征伐历冠军将军数郡太守沔水中有蛟常为人害遐拔剑入水蛟绕其足遐挥剑截蛟数段而出枋头之役温忌惮遐因免遐官寻卒弟逸字茂山亦有武干　　邓粲
按晋书邓粲传粲长沙人少以高洁著名不应州郡辟命荆州刺史桓卑辞厚礼请粲为别驾粲嘉其好贤乃起应召患足疾不能朝拜求去职不听令卧视事后以病笃乞骸骨许之　　宋
　　邓琬
按宋书邓琬传琬字元琰豫章南昌人也高祖混曾祖元&#为晋尚书吏部郎祖潜之镇南长史父引之光禄勋琬初为州西曹主簿转江州治中从事史世祖起义板为南海太守大明七年擢给事黄门侍郎出为晋安王子勋镇军长史前废帝狂悖无道遣使赍药赐子勋死琬称子勋教即日戒严造檄文驰告远近会太宗定乱进子勋号车骑将军诸佐吏&#喜琬不即解甲乃建牙于桑尾传檄京师令群僚上伪号于子勋太宗遣王元谟南讨琬战败张悦呼琬计事伏甲帐后斩之　　梁
　　邓郁
按南史邓郁传南岳邓先生名郁荆州建平人也少而不仕隐居衡山极峻之岭断谷三十余载唯以涧水服云母屑天监十四年无病而终　　邓元起
按梁书邓元起传元起字仲居南郡当阳人起家奉朝请雍州刺史萧缅板为槐里令迁武宁太守义师起萧颖胄与书招之率众与高祖会于夏口和帝即位授冠军将军中兴元年为益州刺史天监初封当阳县侯征为右军将军以西昌侯萧藻代之是时梁州长史夏侯道迁以南郑叛魏将王景引孔陵寇东西晋寿并遣告急众劝元起急救之元起不从藻表其逗留不忧军事收付州狱于狱自缢　　北魏
　　邓渊
按魏书邓渊传渊字彦海安定人也祖羌苻坚车骑将军父翼河间相慕容垂用为建武将军尚书左丞卒于赵郡内史渊性贞素太祖定中原擢为著作郎出为蒲丘令入为尚书吏部郎渊明解制度多识旧事与定朝仪律令音乐及军国文记诏策多渊所为从征平阳以功赐爵下博子其从父弟晖为尚书郎与定陵侯和跋厚善跋有罪诛其子弟奔长安或告晖送出之由是太祖疑渊知情遂赐渊死　　邓颍
按魏书邓渊传下博子渊死子颍袭爵为太学生稍迁中书侍郎进爵为侯延和三年卒谥文恭　　邓权
按魏书邓渊传颍弟权从世祖征伐官至龙骧将军豫州刺史赐爵新野侯从征蠕蠕坐法死　　邓颢
按魏书邓渊传权弟颢卒于中书侍郎
　　邓怡
按魏书邓渊传颍子怡官至荆州刺史赐爵南阳公和平中卒长子良奴袭爵　　邓宗庆
按魏书邓渊传怡弟宗庆以中书学生入为中散稍迁尚书赐爵定安侯转典南部号为称职进爵南阳公除泾州刺史徙赵郡公转徐州刺史未几坐妻韩巫蛊伏诛宗庆子伯忻与父俱死伯忻子俨逃越得免后历郢州刺史　　邓灵珍
按魏书邓渊传颢子灵珍中书学生秘书中散卒　　邓灵奇按魏书邓渊传灵珍弟灵奇立忠将军齐州刺史赐爵昌国侯为政清简有威惠子恭伯右光禄大夫　　邓述按魏书邓渊传怡子述历吏职以贞谨见称迁中大夫守廷尉少卿出为齐州刺史太傅元丕出为并州刺史以述为太傅长史征为司空长史卒官谥曰贞　　邓羡按魏书邓渊传灵珍子羡历中书学生侍御史以明谨见知中山王英攻义阳羡为军司罢除谏议大夫转大司农少卿出行荆州事转郢州刺史征为给事黄门侍郎灵太后临朝羡以义阳军司之勋封安阳县开国子神龟初发疽卒谥曰恭　　邓纂
按魏书邓渊传述长子纂奉朝请累迁中散大夫　　邓献按魏书邓渊传纂弟献奉朝请司空西合祭酒员外常侍河阴令迁谏议大夫肃宗末除颍州刺史建义初闻爾朱荣入洛朝士见害遂奔萧衍　　邓跻
按魏书邓渊传羡子跻字伯升颇有意尚秘书郎迁太中大夫梁州开府长史与刺史元罗同陷萧衍卒　　唐　　邓世隆
按唐书令狐德棻传邓世隆者相州人隋大业末王世充兄子太戍河阳引为宾客洛阳平亡命变姓名号隐元先生栖白鹿山贞观初召授国子主簿改着作佐郎历卫尉丞终著作郎　　邓文瑞
按尚友录文瑞南阳人华林实录云四世同居五百余人口衣无常主开元中诏旌表门闾　　邓景山
按唐书邓景山传景山曹州人本以文吏进累至监察御史至德初擢拜青齐节度使徙淮南为政简肃入朝拜尚书左丞以为太原尹封南阳郡公少将黄抱节因众怒作乱景山遇害谥曰敬　　邓惟恭
按唐书刘元佐传元佐滑州匡城人建中初充宋亳颍节度使为假子乐士朝鴆死众起元佐子士宁为留后士宁忍暴其下厌苦不服大将李万荣者与元佐同里相善宽厚得士心士宁忌之夺其兵使摄州事尝引众二万畋城南未还万荣晨入府召所留亲兵告曰天子有诏召大夫俾我代节度士皆拜于是分兵闭诸门使告士宁士宁出奔诏拜万荣兵马留后进节度使会万荣病甚以兵属邓惟恭惟恭者与万荣同里闬而署万荣子乃为司马万荣死惟恭执乃送京师杖死京兆府以董晋代之　　邓处讷
邓
继崇

按唐书邓处讷传处讷字韫邵州龙潭人少从江西人闵顼防秋安南中和元年还道潭州逐观察使李裕推顼为留后请诸朝僖宗擢顼为钦化军节度使以处讷为邵州刺史陬溪人周岳诱杀顼处讷攻岳斩之自称留后昭宗诏拜武安军节度使不三日会刘建锋马殷兵至攻澧陵处讷遣邵州豪杰蒋勋邓继崇率兵断龙回关而建锋趋潭州守者以为勋军纳之既入处讷方宴执而杀之　　宋
　　邓守恩
按宋史邓守恩传守恩并州人十岁以黄门事太宗咸平初为入内高班累迁入内副都知&#事干敏以强果称于时天禧五年卒　　邓中和
按宋史邓中和传中和字祖德开封长垣人举三礼景佑庆历间丧亲庐墓终其丧定省往来如事生者二十年负土累坟高三丈　　邓宗古
按宋史邓宗古传宗古简州阳安人父死自培土为坟庐其侧晨夕号恸甘露降于墓木里中号为邓孝子　　邓至
按尚友录至双流人通六经学者从之甚众每出入市邑人皆拱立着往事龟鉴五十卷通书十卷二江集三卷　　邓绾
按宋史邓绾传绾字文约成都双流人举进士为礼部第一稍迁职方员外郎熙宁二年冬通判宁州附王安石累迁御史中丞帝谓绾论事荐人不循分守斥知虢州元丰中以待制知荆南陈陕徙永兴军改青州进龙图阁直学士知邓州卒子洵仁洵武洵仁大观中为尚书右丞　　邓洵武
按宋史邓绾传绾子洵武字子常第进士绍圣中为编修官撰神宗史议论专右蔡卞诋诬宣仁后尢切史祸之作其力居多迁起居舍人连进知枢密院迁特进拜少保封莘国公宣和元年薨谥文简　　邓润甫
按宋史邓润甫传润甫字温伯建昌人第进士为武昌令熙宁中除集贤校理知谏院同邓绾治郑侠狱深致其文擢御史中丞迁翰林学士因论奏相州狱落职知抚州哲宗立进承旨绍圣初哲宗亲政润甫首开绍述遂拜尚书左丞无何暴卒谥安惠　　邓孝甫
按宋史邓孝甫传孝甫字成之临川人第进士积官奉议郎提点开封府界河渠坐事去官遂闭户著书不复言仕元符末诏求直言孝甫年八十一上书云乱天下者新法也因论熙宁而下权臣迭起欺世误国历指其事而枚数其人蔡京嫉之削籍羁筠州卒　　邓根按尚友录根字深伯昭武人登进士第建炎初令崇德治剧有风力倜傥饶气概团丁壮习武艺陈通叛于杭势张略地独不入境秀卒徐明叛根领兵至城下诛明以功改秩贰郡四年代程俱为守兵烬之后经理有方秀民赖之　　邓旦
按尚友录旦字日升连城人绝意进取居唯一室在东郭之石岩颜曰尚友日以诗酒自娱士大夫欲迎致之不屑也　　邓名世
按尚友录名世字元亚临川人天资笃厚为文长于叙事先是议臣禁学春秋及诸史者名世独酷嗜之试有司屡以援春秋见黜同舍又告其藏元佑党人文集乃杜门却扫益研究经史考三传同异往往发诸儒所未到御史刘大中荐之命录其书以进遂以布衣上殿进治人务实等说上嘉纳寻赐出身除敕令所删修官兼史馆校勘时绍兴四年也　　邓肃
按宋史邓肃传肃字志宏南剑沙县人少警敏能文李纲见而奇之为忘年交入太学所与游皆天下名士钦宗嗣位召对便殿补承务郎授鸿胪寺簿金人犯阙肃被命诣敌营留五十日而还张邦昌僭位肃义不屈奔赴南京擢左正言肃在谏垣遇事感激不三月凡抗二十疏言皆切至执政怒罢归绍兴二年避寇福唐以疾卒　　邓若水
按宋史邓若水传若水字平仲隆州井研人吴曦叛州县莫敢拒若水方为布衣愤甚仗剑徒步如武兴欲手刃曦中道闻曦死乃还人皆笑其狂而壮其志登嘉定十三年进士第时史弥远柄国若水对策极论其奸嘉熙间召为太学博士当对草奏数千言丞相乔行简大骇出若水通判宁国府到官数月以言罢遂不复仕有一子筑山寨以兵捍卫乡井寨破举家遇害　　邓得遇
按宋史邓得遇传得遇字达夫叩州人淳佑十年进士调宁远主簿改知南昌县通判隆兴府知昭州迁广西提点刑狱逾年摄经略事兼知静江府德佑二年静江破得遇投南流江而死　　金
　　邓俨
按金史邓俨传俨字子威懿州宜民人天德三年擢进士第大定中为左司郎中累迁中都转运使明昌初为户部尚书寻知归德府事致仕卒　　元
　　邓文原
按元史邓文原传文原字善之绵州人父漳徙钱塘文原在宋时以流寓试浙西转运司魁四川士至元二十七年辟为杭州路儒学正大德二年调崇德州教授五年擢应奉翰林文字升修撰至大三年授江浙儒学提举皇庆元年召为国子司业至官首建白更学校之政当路因循重于改作论不合移病去延佑五年出佥江南浙西道肃政廉访司事移江东道至治二年召为集贤直学士天历元年卒子衍荫授江浙等处儒学副提举至顺五年制赠文原谥文肃　　明　　邓愈
</div>
    <div class="pagination">
<a href="氏族典卷诸姓部_page682.html">上一页</a><span>...</span><a href="氏族典卷诸姓部_page678.html">678</a><a href="氏族典卷诸姓部_page679.html">679</a><a href="氏族典卷诸姓部_page680.html">680</a><a href="氏族典卷诸姓部_page681.html">681</a><a href="氏族典卷诸姓部_page682.html">682</a><span class="current-page">683</span><a href="氏族典卷诸姓部_page684.html">684</a><a href="氏族典卷诸姓部_page685.html">685</a><a href="氏族典卷诸姓部_page686.html">686</a><a href="氏族典卷诸姓部_page687.html">687</a><a href="氏族典卷诸姓部_page688.html">688</a><span>...</span><a href="氏族典卷诸姓部_page684.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
