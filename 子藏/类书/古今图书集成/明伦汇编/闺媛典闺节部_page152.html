<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 152 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 152 页/共 268 页</h1>
    <div class="content">按归德府志刘氏鹿邑王谒妻年十六适谒生二子俱幼夫亡矢志守节葬姑以礼御史奏请旌表　　李天街妻邢氏按归德府志邢氏考城李天街妻耆老邢从教女夫亡遗二子幼弱氏守节抚孤亲丧庐墓三年年七十八卒崇祯六年奏请旌表　　孙汸妻万氏
按商丘县志万氏处士孙汸妻汸死无子氏苦节四十余年养老抚幼以孝慈称　　孙炳妻戴氏
按商丘县志戴氏郡庠生孙炳妻夫亡苦志守节事姑抚幼孝而能慈　　乔坦妻贾氏
按商丘县志贾氏乔坦妻夫亡抚孤苦守终身　　郭琰妻刘氏按宁陵县志刘氏郭琰妻年二十八而寡卒年七十有七抚育二孤人无间言有司表其门　　王宾妻翟氏
按宁陵县志翟氏王宾妻宾早亡氏方二十一孀居七十余年寿九十七岁直指疏闻崇祯戊寅奉诏建坊不果　　曹汉妻黄氏
按宁陵县志黄氏曹汉妻年二十五夫亡子甫一岁黄事姑抚幼志节凛然年八十一卒有司奏请旌表　　史书妻王氏按宁陵县志王氏史书妻年二十二书亡无嗣家贫与寡姑赵氏共纺绩以养祖舅姑誓无二志值岁饥大水王艰苦万状而养生送死莫不尽力乡人怜之赵年八十五王年七十三终　　陈雄妻李氏
按宁陵县志李氏陈雄妻贫家妇也年二十而雄死有太学生张某颇富求娶之李骂曰村奴漫尔辱人倘汝家有孀妇亦从人乎求者&#退氏抚遗腹子备尝艰苦年七十八卒　　史成道妻李氏
按宁陵县志李氏史成道妻年二十七成道死遗孤方匝月家贫舅姑老生养死葬皆赖焉年七十五卒　　解豸妻孟氏按宁陵县志孟氏解豸妻一中母一中生八月而豸亡氏年二十九苦节抚一中成立年七十二终　　曹子芳妻宋氏黄
氏附

按宁陵县志宋氏诸生曹子芳妻年二十四夫亡无子芳弟子正妻黄氏年二十六生子甫周正亦没娣姒共守节年六十余终　　陈勇妻王氏
按宁陵县志王氏陈勇妻年二十八勇亡氏教幼子奉珪长为万泉令年七十六卒有司表其门　　周国辅妻张氏
按柘城县志张氏周国辅妻国辅病殁氏年二十二抚孤成立寻死氏养弱孙年逾七十艰苦万状学使旌之　　曹守正妻轩氏
按柘城县志轩氏曹守正妻年二十六夫亡一女方襁褓氏矢志靡他抚女事舅姑茹荼苦守年八十六旌表　　田汝鉴妻杜氏
按柘城县志杜氏田汝鉴妻鉴病亡氏年二十一遗孤三岁氏念姑老子幼茹荼守志年七十三旌表　　贺文辉妻王氏按柘城县志王氏贺文辉妻年十七适文辉生一子方襁褓辉病亡氏年二十一矢志苦守抚遗孤备尝艰难纺绩课读守节四十余年旌表　　王允立妻吴氏
按柘城县志吴氏诸生王允立妻生一子尚幼允立病亡氏毁容自誓事姑教子纺绩自给历四十年有司表其门　　刘时俊妻周氏
按柘城县志周氏刘时俊妻生二子一女俱幼时俊病亡氏年二十七奉垂白双亲抚育二子成立守节三十余年白首完节学使旌其门　　李一龙妻朱氏
按柘城县志朱氏武学生李一龙妻一龙早亡二子俱幼弱氏矢志抚孤克终靡他教二子俱成立县令表其门　　张一甫妻朱氏
按柘城县志朱氏张一甫妻年二十四夫亡二子幼氏矢志抚孤以延夫嗣历三十余年卒　　王赆妻马氏
王
氏附

按柘城县志马氏王赆妻与张文焕妻王氏俱夫死守节终身　　魏文斗妻范氏
按柘城县志范氏魏文斗妻斗早死越五月生子&#生抚养三十载贫苦无怨　　张抱朴妻王氏
按柘城县志王氏张抱朴妻夫亡三子方襁褓氏矢志守节抚子成立垂三十余年卒　　张贲妻刘氏
按柘城县志刘氏张贲妻夫亡氏年二十二矢志守节抚幼子割股以愈翁病年三十二卒　　周选妻韩氏
按柘城县志韩氏周选妻选病亡氏年二十五二子俱幼身复怀孕遵夫遗命养亲抚孤备尽慈孝历五十五年心如金石年八十而终　　梁采妻阎氏
按柘城县志阎氏庠生梁采妻采亡氏年二十一无子女矢志不二孝事舅姑秉节五十八载年七十有九卒　　刘瓘妻李氏
按柘城县志李氏诸生刘瓘妻夫亡无子孀居无倚纺织度日鹑衣豕食不易其志有司表其门　　孙冕妻梁氏
按柘城县志梁氏廪生孙冕妻冕没梁年二十八号泣誓从死继姑劝慰再三乃强视一息蔬食终身事姑以孝抚孤成立年七十而没　　焦立妻孙氏
按考城县志孙氏锦衣舍人焦讷子立之妻立亡孙同姑李氏孀居守节人号锦衣双节　　郭芳妻杭氏
按彰德府志杭氏临漳郭芳妻年二十一夫亡守志勤女红抚遗孤成立　　王云鹏妻赵氏
按彰德府志赵氏诸生王云鹏妻临漳人年十九夫亡子甫三岁寻殇继姑刘欲夺其志处之旷室中赵悬练以&#及姑死氏抚幼叔如所生　　刘训妻张氏
按彰德府志张氏涉县刘训妻年十七夫亡阅三月生遗腹子纺绩养姑教子成立　　刘朋实妻陈氏
按彰德府志陈氏安阳刘朋实妻年十七夫亡无子甘贫苦节志操凛然　　郭希盛妻焦氏
按彰德府志焦氏临漳郭希盛妻年十九夫亡抚遗腹一子毁容誓死孝事翁姑终身不怠　　孙尚鹏妻霍氏
按彰德府志霍氏临漳孙尚鹏妻年十七夫亡痛哭丧明抚遗腹子苦节四十余年督学旌表　　李雯继室刘氏
王
氏附

按彰德府志刘氏磁州李雯继室年二十八雯没与妾王氏誓共守节白髻缟衣终身不易遗孤夭殁茕独无依而志节如故直指旌表　　吴松妻和氏
按彰德府志和氏林县吴松妻年二十二夫亡翁姑以家贫欲夺其志和不对日夜抱孤哭于柩前翁姑知不可夺乃止勤女红以养二亲教育遗孤苦节三十余年督学旌表　　李举妻王氏
按彰德府志王氏林县李举妻年十九归李越六年夫亡欲以身殉其姑以抚孤劝止笃志守节见孤娶媳抱孙有司表其门　　刘安妻张氏
按彰德府志张氏林县刘安妻夫亡氏年十八遗孤甫三日纺绩以养翁姑足不出户教子如严父年八十余有司旌表　　秦宁妻王氏
按彰德府志王氏林县秦宁妻年十七归秦甫二载宁以救弟死&#窖中氏奔坠欲与俱死家人遮拥不果号泣自誓姑曰汝有娠而死是绝尔夫也乃勉就饮食后果生子岁洊饥悉藉女红养老育孤教子杞食饩于庠建坊旌表　　李景元妻孙氏
方
氏附

按彰德府志孙氏林县诸生李景元妻年十八夫亡子蒲方一岁氏欲身殉慰之者曰得全李氏孤儿尔夫死犹生也乃苦节抚孤教之成立无何蒲又没妇方氏育孙五人氏与方茕茕相守督课诸孙于筐绩之前历六十年如一日直指题请建坊　　蔡朝辅妻崔氏
按彰德府志崔氏林县蔡朝辅妻年十九夫亡遗孤二岁誓死守贞养亲教子贫苦寿终有司旌表　　张昊妻王氏　　　　李白然妻王氏　　崔世登妻李氏
按彰德府志已上三妇俱磁州人仅存名氏
　　刘智妻艾氏
按彰德府志艾氏磁州刘智妻年二十二夫殁无出苦节五十二年年七十五卒　　陈锐妻刘氏
按磁州志刘氏处士陈锐妻年二十一夫亡善事舅姑抚孤成立年五十七卒有司旌表　　高典妻王氏
按磁州志王氏高典妻典亡氏年二十八家贫守节以纺绩针工易米奉舅姑舅姑殁励节三十余年不变乡人难之　　高得水妻林氏
按磁州志林氏高得水妻生一子三月夫亡氏年二十二誓不再嫁养姑育子苦节不渝　　任汝霖妻张氏
按磁州志张氏任汝霖妻先娶王氏早亡遗一子加相尚幼继娶张生一子二女视先妻之子如己出霖亡氏年二十六勤苦治家训子嫁女守节三十余年　　宋应魁妻张氏按磁州志张氏诸生宋应魁妻年三十孀居苦节事翁姑抚子誓不再醮守节终身　　刘铎妻郝氏
按磁州志郝氏刘铎妻铎亡氏年二十九守节三十余年抚孤成人始终一节　　李渭妻赵氏
按磁州志赵氏千户所李渭妻渭殁氏年二十七孝养庶姑抚育幼子誓不再嫁父母不能夺其节　　闫卿妻李氏按磁州志李氏闫卿妻卿殁氏坚守五十余年晚岁又抚孙世平教之成立　　孙守廉妻武氏
按磁州志武氏孙守廉妻廉早亡氏年二十四遗一子翁姑相继没抚孤成立守节二十余年　　台永智妻胡氏
按磁州志胡氏进士胡经妹同里台永智妻夫亡守节贤德为乡党所称　　陈时妻韦氏
按磁州志韦氏诸生陈时妻年十九夫亡守节三十余年奉例旌表　　李如松妻姬氏
按磁州志姬氏处士李如松妻夫亡守节三十余年事继姑胡氏最久氏年七十又丧明胡氏性严切委曲致养未尝少拂其意自壮至老如一日族里称之　　冯上爱妻陈氏郭
氏附

按卫辉府志陈氏汲县人获嘉诸生冯上爱妻年二十夫死矢志守节抚侄兆佑以嗣夫后妾郭氏感其义愿与同守历五十年弟上宾怜其苦节遗命附葬兄穴焉　　冯兆魁妻岳氏
按卫辉府志岳氏获嘉诸生冯兆魁妻值流寇之变夫亡子幼翁上宾被执西安流离莫保岳多方谋迓归里曲尽孝养翁姑每语人曰此妇为吾教孙成立能各持门户不啻吾子也　　贺敏猷妻张氏
按卫辉府志张氏汲县人获嘉太学生贺敏妻夫早亡无子翁殉国难贺氏之宗不绝如&#张方图自尽复念翁遗嘱抚侄行素之子为子备受辛苦力葬五丧教子入泮孝慈两尽非特一节而已　　陈力妻李氏
按卫辉府志李氏卫辉民陈力妻夫亡氏年二十三遗子王前方在襁褓氏矢志守节甘贫纺绩教子读书为郡庠生事闻旌表　　赵允硕妻张氏
按卫辉府志张氏胙城人赵允硕妻年二十余夫死止一女弥月氏矢志坚贞动必循礼辛苦备尝六十余年如一日大中丞疏闻奉诏建坊旌表　　魏一经妻冯氏
按卫辉府志冯氏郡人魏一经妻年二十一夫亡欲以死殉邻人以孤儿固劝乃止后子死曰向之所以不死者以有子也今子殇我且遂其志矣未几而没　　刘效祖妻陈氏按汲县志陈氏刘效祖妻刘天存母诸生刘复兴祖母也少年守节直指具题建坊旌表　　杜嘉训妻李氏
按汲县志李氏杜嘉训妻年少守节教子延芳入庠　　刘母李氏按胙城县志李氏诸生刘母夫早亡事舅姑养生送死备至训二子有成有司旌表　　张允妻牛氏
按胙城县志牛氏诸生张允妻夫早亡无子事舅姑尽孝姑疾刲股为药饵后舅姑相继没遭凶岁克葬以礼公举表其门　　杨三宅妻张氏
按新乡县志张氏请生杨三宅妻夫亡守节四十载有司以闻建坊旌表　　王仲银妻郭氏
按新乡县志郭氏王仲银妻年二十一夫死无子翁姑劝他适氏焚香祝天誓守苦节莫有能夺其志孀居六十三载年八十四卒县令表其门　　张时第妻马氏
按新乡县志马氏张时第妻年十八夫死遗子绍祖甫六月抚养成立绍祖又死二孙俱幼氏茹苦抚之并列胶序有司旌其门年九十三卒　　朱廷妻崔氏
按获嘉县志崔氏诸生朱廷妻夫亡守节三十余年抚子育孙艰苦倍常有司旌之妾子国盛邑庠廪生生而失母氏躬自哺养乳为生湩　　郭同人妻汪氏
按获嘉县志汪氏诸生郭同人妻生子可能甫四岁同人病徂郭族故单寒屡遭岁俭家益贫矢志靡他孀母孤儿相对纺读可能入邑庠氏为未亡人三十余年励操如一日事闻表其门　　冯效弟继妻李氏
按获嘉县志李氏廪生冯效弟继妻夫早亡育前室子上用由贡任环县教谕守节六十二年奉诏建坊旌表　　郭可畏妻王氏
按获嘉县志王氏郭可畏妻早岁丧夫守节不移年九十七卒　　贺松龄妻王氏
按获嘉县志王氏贺松龄妻夫亡氏年二十一子在襁褓氏上事舅姑下抚幼子称未亡人四十余年子若孙皆入庠　　王梦妻李氏
按辉县志李氏王梦妻夫亡氏年二十七无出饮冰自守与弟媳陈同居抚孤侄事孀姑勤苦不怠年逾古稀兵宪嘉其节移文置田以优赡之督学表其门　　王梦显妻陈氏
按辉县志陈氏诸生王梦显妻夫亡子方襁褓励志守节躬操井臼纺绩不辍教子入庠事嫠姑终始以礼年逾六十兵宪移文置田存恤县令春秋颁胙　　校建才妻李氏按辉县志李氏校建才妻夫早亡抚二子三女誓不他适家贫无生计昼夜纺绩邻里不堪其苦氏甘之自若孀居三十余载年六十一司李旌之　　牛桃野妻宋氏
按辉县志汪氏诸生牛桃野妻夫亡子方幼氏矢志坚守甘贫绩纺篝灯课子寒暑不倦其子入庠氏愈勤苦拮据以助其学有司奉文旌表　　关尽谏妻孙氏
按淇县志孙氏关尽谏妻夫亡氏年二十九敬事舅姑如礼抚育孤幼有方一贞自矢百折不回治家克任勤劬教训不事姑息家业日隆守节四十六载年七十五卒　　邢先言妻赵氏
按淇县志赵氏邢先言妻夫亡氏年三十无子天性严肃凛然有冰霜之操勤苦妇工自食其力守节四十七载年七十七卒　　王爵妻康氏
按怀庆府志康氏济源人父友贤年老无子择王爵入赘女劝母为父买妾生子乏乳氏亦生一女遂舍己女而乳其弟曰吾父老矣女可再得弟不可再得也爵早亡誓不再适苦守终身　　白养明妻马氏
按怀庆府志马氏河内白养明妻夫亡氏年十九无子姑病刲股愈之守节五十余年　　刘光国妻马氏
按怀庆府志马氏孟县刘光国妻夫亡子幼氏纺绩奉姑姑病笃马刲肉食之寻愈　　汪彦深妻秦氏
按怀庆府志秦氏温县人年十八适汪彦深汪亡氏事姑甚孝苦节不渝　　任僖妻李氏
按怀庆府志李氏温县人庠生任僖妻夫亡氏年十九遗孤周岁力贫守节学使旌其门　　李亨妻樊氏
毕氏
范氏附

按怀庆府志樊氏孟县李亨妻亨亡子升始三岁樊年二十四誓不改志抚升成立娶毕氏守节六十余载升夭子岩七岁毕守节五十余载岩丧岩妻范氏年十八子誾尚襁褓父母怜其少使改适范曰祖姑与姑两世守节至我而渝人谓我何亦孀居四十余载有司上其事诏旌表　　钱永昌妻刘氏
按怀庆府志刘氏孟县钱永昌妻夫亡氏年二十七守节抚孤成人　　刘橘妻尚氏
按怀庆府志尚氏孟县庠生刘橘妻夫亡守节五十余载教子孙成立　　杨希颜妻韩氏
按怀庆府志韩氏孟县杨希颜妻年十九夫亡抚遗腹子根深居帷闼戚党罕见其面教子严切根长补庠生氏孀居五十余载年七十九卒有司表其闾或岁时馈粟让勿受　　王腾霄妻宋氏
按怀庆府志宋氏孟县王腾霄妻夫亡年十九守节六十余年教子者佐补庠生　　赵一壮妻张氏
按怀庆府志张氏孟县赵一壮妻夫亡守节四十年　　苗之蕃妻宁氏按怀庆府志宁氏孟县苗之蕃妻年十七而寡抚孤孝亲历五十载不渝有司申请旌表　　韩光寿妻刘氏
</div>
    <div class="pagination">
<a href="闺媛典闺节部_page151.html">上一页</a><span>...</span><a href="闺媛典闺节部_page147.html">147</a><a href="闺媛典闺节部_page148.html">148</a><a href="闺媛典闺节部_page149.html">149</a><a href="闺媛典闺节部_page150.html">150</a><a href="闺媛典闺节部_page151.html">151</a><span class="current-page">152</span><a href="闺媛典闺节部_page153.html">153</a><a href="闺媛典闺节部_page154.html">154</a><a href="闺媛典闺节部_page155.html">155</a><a href="闺媛典闺节部_page156.html">156</a><a href="闺媛典闺节部_page157.html">157</a><span>...</span><a href="闺媛典闺节部_page153.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
