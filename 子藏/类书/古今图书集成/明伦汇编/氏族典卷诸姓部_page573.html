<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 573 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 573 页/共 899 页</h1>
    <div class="content">按万姓统谱云程字亨之临海人嘉靖己丑进士历刑部尚书　　蔡汝楠
按万姓统谱汝楠字子木德清人年十八举乡试十九登嘉靖壬辰进士授行人封王转员外郎政务毕举究极经史扬榷古今而闻望亦日以着寻由归德补知衡州衡僻居湖南百务简陋楠相度事宜兴举废坠是时士子局于风气文习未昌尢惓惓考校若师生然尽日而止凡有质论汇成二书名曰衡襄问辨五经臆说海内文士皆宗之升河南巡抚都御史百度贞肃群吏帖然擢兵部团营侍郎转南京工部侍郎卒于留都汝楠资禀卓异气格不群精于词翰文宗西汉诗驾盛唐所著有白石文集行于世白石类稿筹边要略天文地舆等书　　蔡叆
按万姓统谱叆字天章宁晋人嘉靖丙戌进士授行人选御史刚直敢言与杨爵等同系狱罢归居家敦孝悌教授生徒修学庙置膳田三十顷以助贫生婚丧置义学赡田举行乡约以教子孙养济院义冢各捐田数十亩以恤孤独淑行种种人称洨滨先生　　蔡朴按万姓统谱朴字子初沧州人嘉靖甲辰进士任御史　　蔡完
按万姓统谱完字人备黄陂人性孝友重义厚伦自幼甘贫闭户读书年二十中嘉靖甲午乡试历二十三载未尝干渎有司第丙辰进士初任兰溪令厘弊贞度抚民洁己秋毫不染以贤能征百姓愿留补御史赫然有声寻卒于京囊无私积仅存匹绢一时同官莫不哀悼相助有差衬归不能殡巡抚赵贤以赎锾助葬　　蔡隆
按明外史张达传嘉靖三十四年寇犯青边口指挥蔡隆遇害　　蔡国珍
按明外史蔡国珍字汝聘奉新人嘉靖三十五年进士乡人严嵩当国欲罗致门下国珍不应乞就南为刑部主事就改吏部进郎中出为福建提学副使以侍养归遭母丧服除遂不出家居二十年张居正既卒朝议大起废籍万历十一年以故官&#福建迁湖广右参政历浙江左布政使召为左副都御史历擢吏部尚书御史况上进论国珍八罪帝察其诬不问国珍遂称疾累疏乞休归国珍素以学行称为时望所属家居十三年卒谥恭靖　　蔡悉
按明外史王守仁传守仁弟子蔡悉字士备合肥人嘉靖三十八年进士授常德推官累官南京尚宝卿有学行恬宦情清操亮节淮西人宗之　　蔡时鼎
按明外史蔡时鼎传时鼎字台甫漳浦人万历初进士历知桐乡元城为治清严征授御史巡盐两淮还朝会戚畹子弟有求举不获者诬顺天考官张一柱私其客冯诗章维宁及编修史钶子记纯又滥取冒籍者五人帝怒夺钶职下诗维宁吏调一柱南京时鼎以事初纠发不由外廷径从中出极言宵人蜚语直达御前其渐不可长帝怒责时鼎疑君讪上谪马邑典史告归居二年起太平推官进南京刑部主事就改吏部十八年进南京礼部郎中卒官　　蔡复一
按明外史蔡复一传复一字敬夫同安人万历二十三年进士授刑部主事历兵部郎中迁湖广参政进按察使迁山西左布政天启二年以右副都御史抚治郧阳奢崇明安邦彦反贵州巡抚王三善败殁进复一兵部右侍郎代之寻代杨述中总督贵州云南湖广军务复一以邻境不协讨致贼未灭请敕四川云南出兵犄角平贼帝可之因命广西云南四川诸郡邻贵州者悉听复一节制而朱燮元亦以尚书督四川湖广陕西诸军以故复一饬制不行于境外廷议燮元督河道令复一专督五路师御史杨维垣独言燮元不可易帝用维垣言解复一任复一俟代仍拮据兵事卒于平越军中讣闻帝嘉其忠勤谥清宪复一好古博学善属文耿介负大节既殁囊无遗赀　　蔡毅中按明外史蔡毅中传毅中字宏甫光山人祖凤翘平阳同知父光临洮同知毅中万历二十九年进士改庶吉士授检讨天启初迁国子司业以左谕德进国子祭酒擢礼部右侍郎杨涟劾魏忠贤得严旨毅中率其属抗疏言之疏入忠贤大诟毅中乃再疏乞归忠贤故不许已嗾其党劾罢之　　蔡懋德
按明外史蔡懋德传懋德字维立昆山人举万历四十七年进士授杭州推官天启五年行取入都为礼部仪制主事进祠祭员外郎都城建魏忠贤祠尚书率诸司谒贺独懋德与同官翁鸿业中道托疾归崇祯改元由主客郎中出为江西提学副使迁浙江右参政遭内艰去服除起井陉兵备调济南迁山东按察河南布政十四年擢右佥都御史巡抚山西十六年贼入潼关陕西尽陷自蒲州北抵保德二千余里悉与贼邻恃黄河为限穷冬冰合贼骑得长驱懋德以疲卒三千当数十万强寇日奔走平阳汾州间十二月岢岚保德俱告警太原汹汹晋王手书趣懋德还懋德不得已分兵守二郡以十八日去平阳平阳遂陷懋德乃与监司毛文炳太原知府孙康周署阳曲县事长史范志泰等誓以死守而部将张雄者守新南门与贼通懋德召中军应时盛谋将雄调守大南门未几雄缒城出降懋德北向再拜出遗表付友人自缢时盛即弓弦自勒死文炳被执抗骂被杀妻赵妾李亦投井死康周率死士巷战被执见杀志泰不食死福王时懋德谥忠襄文炳字梦石郑州人进士康周字晋侯安丘人乡举志泰虞城人时盛辽阳人起家小校　　蔡道宪
按明外史蔡道宪传道宪字元白晋江人崇祯十年进士授大理推官父艰服阕起官长沙十六年张献忠犯长沙先是巡按御史刘熙祚委道宪募兵得壮丁五千训练之皆可用至是亲将之与总兵官尹先民等守城会偏沅巡抚李干德总兵官孔希贵自岳州溃至与熙祚奉二王走衡州时知府堵引锡入觐未返通判周二南往摄攸县事城中文武无几士民尽窜道宪犹勒兵拒守贼繞城呼降道宪命射之贼攻益力先民降道宪被执大骂贼磔之健卒林国俊等九人随道宪不去贼并杀之四卒奋然曰愿埋主尸后死贼许之乃解衣裹道宪骸瘗之南郊醴陵坡遂自刎道宪谥忠烈二南字汝为云南人由选贡生为长沙通判久之擢岳州知府死王事举人冯一第就缚死贼陷东安举人唐得明仰药死犯耒阳诸生谢如珂拒战死
　郐姓部汇考
郑樵通志
　　以国为氏
郐氏房姓即郐仲之国本祝融之墟在溱洧之间为郑武公所并遂为新郑今新郑县东北三十五里有古郐城是也子孙以国为氏
　璯姓部汇考
璯
音哙

王应麟姓氏急就篇
　　璯氏
璯氏见广韵

　姓部汇考
凌迪知万姓统谱
　　姓
音类见直音

　祭姓部列传
　　周
　　祭仲
按春秋桓公十有一年九月宋人执郑祭仲
注
祭氏
仲名
　　汉
　　祭癸
按奇姓通癸宣帝时以言便宜至弘农太守
　　后汉
　　祭午
按后汉书祭遵传遵兄午官至酒泉太守
　　祭遵
按后汉书祭遵传遵字弟孙颍川颍阳人光武过颍阳遵以县吏进见署为门下吏从征河北为军市令舍中儿犯法遵格杀之以为刺奸将军建武二年拜征卤将军与景丹等入箕关南击蛮中贼大破之张丰反遵与朱佑耿弇俱击之遵兵先至急攻丰丰降受诏屯良乡拒彭宠从伐公孙述师次长安隗嚣使王元拒陇坻遵进击破之自后数挫嚣九年春卒于军谥曰成侯无子　　祭彤
按后汉书祭遵传遵从弟彤字次孙光武初以遵故拜黄门侍郎及遵卒以为偃师长视事五岁县无盗贼课为第一迁襄贲令时匈奴鲜卑反数入塞杀略吏人朝廷益增缘边兵以彤为能拜辽东太守破走鲜卑&#追出塞复招其大都护偏何使击匈奴自是匈奴衰弱边无寇警乃悉罢缘边屯兵建武十二年征为太仆十六年伐北匈奴不见卤而还自恨无功呕血死　　祭逢
按后汉书祭遵传遵从弟彤卒其子逢上疏具陈遗言帝雅重彤方更任用闻之大警召问逢疾状嗟叹者良久焉　　祭参
按后汉书祭遵传遵从弟彤彤子参从击车师有功迁辽东太守永元中鲜卑入郡界参坐沮败下狱死　　明　　祭节
按万姓统谱节蓝水人洪武间举俊才授衡府纪善　　祭宗舜按万姓统谱宗舜保昌人嘉靖中陕西蒲城县丞　大姓部汇考
廖用贤尚友录
　　大姓
大大廷氏之后见风俗通

　祋姓部汇考
凌迪知万姓统谱
　　祋姓
祋见姓苑

　蒯姓部列传
　　汉
　　蒯通
按前汉书蒯通传通范阳人本与武帝同讳武臣定赵地通说范阳令徐公降后韩信东击齐闻郦生说下齐欲止通说信袭齐齐烹郦生已说信背汉不听乃阳狂为巫后信被诛叹曰悔不用蒯通之言高帝召通欲烹之通曰狗各吠非其主彼时臣独知齐王信非知陛下也乃赦之曹参为齐相请通为客论战国时说士权变八十一首号曰隽永　　后汉
　　蒯越
按后汉书刘表传表为荆州刺史请南郡人蒯越与共谋画　　晋
　　蒯钦
按万姓统谱杨骏字文长惠帝时为太傅大都督姑之子蒯钦少而相昵直亮不回屡以正言犯骏骏弟杨珧杨济为之寒心钦曰杨文长虽暗犹知人之无罪不可妄杀必当疏我我得疏外可以不与俱死不然倾家覆族其能久乎　　宋
　　蒯恩
按宋书蒯恩传恩字道恩兰陵承人也高祖征孙恩县差为征民充乙士使伐马刍恩尝叹曰大丈夫弯弓三石奈何充马士高祖闻之即给器仗恩大喜自征妖贼常为先登多斩首级从平京城进定京邑以宁远将军遂平江陵义熙二年贼张坚据应城反恩击破之封都乡侯迁龙骧将军兰陵太守平成都擢为行参军改封北至县五等男恩自从征讨每有危急辄率先诸将常陷坚破阵不避艰险凡百余战身被重疮高祖录其前后功劳封新宁县男高祖世子为征卤将军恩以大府佐领中兵参军随府转中兵参军高祖北伐留恩侍卫世子迁谘议参军转辅国将军淮陵太守世子开府又为从事中郎转司马入关迎桂阳公义真义真还至青&#为佛佛所追恩断后力战连日义贞前军奔散恩军人亦尽为所执死子国才嗣国才卒子慧度嗣慧度卒无子国除　　后周　　蒯亮
按万姓统谱亮仕南唐为海州录事参军多与徐铉往返亮后代铉送以诗云昔年闻有蒯先生二十年来道不行抵掌曾谈天下事折腰犹有俗人情老还上国风光薄贫理归装结束轻迁客临流重惆怅晚风黄叶满都城　　宋
　　蒯鳌
按尚友录鳌宣城人少孤贫干德中入庐阜读书卒业太学为人廉直重信义虽贫窭未尝谒人家藏龙尾砚客有欲之者不忍言而去鳌察知其意即驰数舍与之太平兴国中擢进士历茶陵令迁殿中侍御史寻乞归庐山数年卒　　蒯谔
按万姓统谱谔登科
　　明
　　蒯正
按万姓统谱正嘉兴人永乐中将乐县学训导　　蒯真按万姓统谱真郫县人永乐举人
　　蒯全
按万姓统谱全寿州人洪熙中刑部主事
　　蒯信
按万姓统谱信南乐人宣德中太仆寺丞
　　蒯裕
按万姓统谱裕安丰人宣德中常州府通判
　　蒯翊
按万姓统谱翊山西猗氏人天顺中青州府同知　　蒯艾按万姓统谱艾四川人正德中任芜湖主簿

　会姓部列传
　　汉
　　会栩
按奇姓通栩武阳令
　　明
　　会同
按万姓统谱同高昌人正德中任雩都丞

　祭姓部汇考
郑樵通志
　　同名异实
祭氏有二周公之后以国为氏又郑有祭邑祭仲是其后也廖用贤尚友录
　　祭姓
祭侧介切太原征音

　大姓部列传
　　上古
　　大鸿
</div>
    <div class="pagination">
<a href="氏族典卷诸姓部_page572.html">上一页</a><span>...</span><a href="氏族典卷诸姓部_page568.html">568</a><a href="氏族典卷诸姓部_page569.html">569</a><a href="氏族典卷诸姓部_page570.html">570</a><a href="氏族典卷诸姓部_page571.html">571</a><a href="氏族典卷诸姓部_page572.html">572</a><span class="current-page">573</span><a href="氏族典卷诸姓部_page574.html">574</a><a href="氏族典卷诸姓部_page575.html">575</a><a href="氏族典卷诸姓部_page576.html">576</a><a href="氏族典卷诸姓部_page577.html">577</a><a href="氏族典卷诸姓部_page578.html">578</a><span>...</span><a href="氏族典卷诸姓部_page574.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
