<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 158 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 158 页/共 899 页</h1>
    <div class="content">按魏书奚斤传斤父箪有宠于昭成皇帝时国有良马曰騧骝一夜忽失后知刘库仁所盗箪闻而往取库仁以国甥恃宠逆击箪箪捽其发落伤其一乳及苻坚使库仁与卫辰分领国部箪惧将家窜于民间库仁求之急箪遂西奔卫辰及太祖灭卫辰箪晚乃得归故名位后于旧臣太宗即位赠长宁子　　奚斤
按魏书奚斤传斤代人也世典马牧父箪有宠于昭成皇帝斤机敏有识度登国初统禁兵后为侍郎亲近左右皇始初从征中原以斤为征东长史拜越骑校尉典宿卫禁旅车驾还京师迁都水使者出为晋兵将军幽州刺史赐爵山阳侯太宗即位为郑兵将军循行州郡问民疾苦太宗幸云中斤留守京师蠕蠕犯塞令斤追之拜天部大人进爵为公世祖为皇太子临朝听政以斤为左辅刘义符立国内离阻乃遣斤收刘裕前侵河南地假斤节都督前锋诸军事司空公晋兵大将军行扬州刺史遂平兖豫诸郡太宗崩斤乃班师世祖即位进爵宜城王仍为司空征赫连定斤军无粮乏水众溃为定所擒后世祖克平凉斤得归免为宰人使负酒食从驾还京师以辱之寻拜安东将军降爵为公太延初为卫尉改为弘农王加征南大将军后为万骑大将军世祖伐凉州以战功赐僮隶七十户以斤元老赐安车平决刑狱谘访朝政真君九年薨谥曰昭王子二十余人　　奚普回
按魏书奚斤传斤弟普回阳曲护军
　　奚牧
按魏书奚牧传牧代人也重厚有智谋太祖录先帝旧臣拜为治民长敷奏政事参与计谋太祖征慕容宝加辅国将军略地晋川以军功拜并州刺史赐爵任城公州与姚兴接界兴颇寇边牧乃与兴书称顿首钧礼抗之责兴侵边不直之意兴以与国通和恨之有言于太祖太祖戮之　　奚眷
按魏书奚眷传眷代人也少有将略太祖时有战功太宗时为尚书假安南将军虎牢镇将为寇所惮世祖初为中军都曹尚书复镇虎牢赐爵南阳公加使持节侍中都督豫洛二州河内诸军事镇南将军开府寻徙镇长安世祖征蠕蠕以眷为尚书督偏将出别道后期斩于都南爵除　　奚直
按魏书奚康生传康生祖直平远将军柔元镇将入为镇北大将军内外三都大官赐爵长进侯卒赠幽州刺史谥曰简　　奚他观
按魏书奚斤传斤爵弘农王子他观袭降为公除广平太守后为都将征悬瓠卒于军子延　　奚和观
按魏书奚斤传斤子和观太祖时内侍左右太宗以其世典戎御遂拜典御都尉赐爵广兴子建威将军寻进为宜阳侯加龙骧将军领牧官中郎将出为冀青二州刺史卒子冀州袭爵　　奚拔
按魏书奚斤传斤子拔太宗时内侍左右世祖即位稍迁侍中选部尚书镇南将军赐爵乐陵公后以罪徙边征为散骑常侍从征蠕蠕战没子买奴　　奚乌侯
按魏书奚斤传斤弟普回普回子乌侯世祖时拜治书御史赐爵夷余侯从征蠕蠕及赫连昌以功进爵城阳公加员外散骑常侍出为虎牢镇将兴光中卒子兜　　奚延
按魏书奚斤传斤子他观他观子延出为瓦城镇将卒子绪袭爵　　奚受真
按魏书奚斤传斤子和观和观子受真为中散高宗即位拜龙骧将军赐爵成都侯迁给事中出为离石镇将　　奚买奴
按魏书奚斤传斤子拔拔子买奴有宠于显祖官至神部长与安成王万安国不平安国矫诏杀买奴于苑内高祖赐安国死追赠买奴为并州刺史新兴公　　奚兜按魏书奚斤传斤弟普回普回子乌侯乌侯子兜世祖时亲侍左右随从征讨常持御剑后以罪徙龙城寻征为知臣监出为薄骨律镇将假镇远将军赐爵富城侯时高车叛围镇城兜击破之斩首千余级延兴中卒　　奚绪
按魏书奚斤传斤子他观他观子延延子绪初为散令后为太中大夫加左将军开建五等封弘农郡开国侯食邑三百户后例降为县改封澄城县开国侯增邑九百户卒子遵袭　　奚康生
按魏书奚康生传康生河南洛阳人其先代人也世为部落大人父普怜不仕而卒康生性骁勇有武艺弓力十石矢异常箭为当时所服由是为宗子队王从驾征锺离假康生直合将军后以勋除中坚将军太子三校西台直后寿春来降也遣康生宣诏抚赉拔梁城合肥洛口三戍以功封安武县开国男出为南青州刺史时萧衍闻康生能引强弓力至十余石特作大弓两张送与康生其弓长八尺把中围尺二寸箭粗如长笛观者以为希世绝伦又萧衍遣将寇扰彭城时康生遭母忧诏起为持节假平南将军又授武卫将军一战败之还京召见出为平西将军华州刺史颇有声绩转泾州刺史仍本将军以辄用官炭瓦为御史所劾削官爵寻旨复之遭父忧起为平西将军西中郎将是岁大举征蜀假康生安西将军世宗崩班师除卫尉卿出为抚军将军相州刺史征拜光禄卿领右卫将军与元叉同谋废灵太后迁抚军将军河南尹仍右卫领左右康生粗武气高叉惮之见于颜色康生亦微惧不安正光二年三月肃宗朝灵太后于西林园文武酒酣迭舞康生为力士舞每顾视太后为杀缚势太后解其意日暮太后欲携肃宗宿宣光殿康生时有酒势将出处分遂为叉所执处康生斩刑矫诏决之子难徙安州灵太后反政赠都督冀瀛沧三州诸军事骠骑大将军司空公冀州刺史又追封寿张县开国侯食邑一千户子刚袭　　奚遵按魏书奚斤传斤子他观他观子延延子绪绪子遵袭封卒赠镇远将军洛州刺史谥曰哀侯无子国除世宗继绝世诏以绪弟子鉴绍其后　　奚鉴
按魏书奚斤传斤子他观他观子延延子绪绪子鉴卒于中坚将军司徒从事中郎赠龙骧将军肆州刺史子绍宗　　奚绍宗
按魏书奚斤传斤子他观他观子延延子绪绪子鉴鉴子绍宗武定中开府田曹参军　　奚刚
按魏书奚康生传康生子刚武定中青州开府主簿齐受禅爵例降　　奚定国
按魏书奚康生传康生子定国袭康生安武县开国男　　唐
　　奚贾
按万姓统谱贾常建同时人郎士元亦有送奚贾诗　　奚陟按唐书奚陟传陟字殷卿其先自谯亳西徙故为京兆人少笃志通群书大历末擢进士文辞清丽科授弘文馆校书郎德宗立谏议大夫崔河图持节使吐蕃表陟自副以亲老辞不拜杨炎辅政召授左拾遗居亲丧毁瘠过礼朱泚反走间道及车驾于兴元拜起居郎翰林学士不就职贼平改太子司议郎历金部吏部员外转左司郎中贞元八年迁中书舍人江南淮西大水诏陟劳问循慰所至人人便安迁刑部侍郎寻知吏部选事迁侍郎铨综平允十五年病痈卒年五十五赠礼部尚书　　奚敬元
按唐书奚陟传陟子敬元位左补阙
　　奚超
按十国春秋吴奚超易水人父鼐与弟鼎善制墨称为能品唐末迁居歙州超得其法高祖睿帝时以造墨名家至南唐赐姓李氏李廷珪廷宽廷宴即超子也廷宴之子文用文用之子仲宣皆能世其业　　奚庭邽按遁斋闲览唐末墨工李超与其子庭珪自易水渡江迁居歙州本姓奚赐姓李氏庭珪始名庭邽其后改之故世有奚庭邽墨又有李庭珪墨或有作奚庭珪者伪也　　辽
　　奚和朔奴
按辽史奚和朔奴传和朔奴字筹宁可汗之裔保宁中为奚六部长统和初皇太后称制以耶律休哥领南边事和朔奴为南面行军副部署四年宋曹彬米信等来侵和朔奴与休哥破宋兵于燕南手诏褒美军还怙权挝无罪人李浩至死上以其功释之冬南征将本部军由别道进击敌军于狼山俘获甚众十三年秋迁都部署伐兀惹至其城知不能克从副部署萧恒德让掠地东南循高丽北界而还以地远粮绝士马死伤诏降封爵卒子乌也郎君班详稳　　奚回离保按辽史奚回离保传回离保一名翰字挼懒奚王忒邻之后善骑射趫捷而勇与其兄&#里剌齐名大安中车驾幸中京补护卫稍迁铁鹞军详稳天庆间徙北女直详稳兼知咸州路兵马事改东京统军既而诸蕃入寇悉破之迁奚六部大王兼总知东路兵马事保大二年金兵至天祚播迁回离保率吏民立秦晋国王淳为帝淳伪署回离保知北院枢密事兼诸军都统屡败宋兵淳死其妻普贤女摄事是年金兵由居庸关入回离保知北院即箭笴山自立号奚国皇帝改元天复为郭药师所败一军离心其党耶律阿古哲与其甥乙室八斤等杀之伪立凡八月　　宋　　奚士达
按万姓统谱士达庆元中知嘉兴县
　　奚士逊
按万姓统谱士逊宁国人与兄士达同举进士累官至大理卿会韩胄死史弥远议大狱士逊曰胄诚奸邪若欲加以大逆非士逊所知由是罢归子祀　　奚迎泰按万姓统谱迎泰长兴人景定进士
　　奚祀
按万姓统谱祀举进士佐郡邑有廉能声
　　明
　　奚成
按江阴县志成宋进士世炎五世孙吴元年归附征南洪武初任湖广沅州卫总旗累功至十六年实授贵州平越卫右所总旗　　奚士钟
按江阴县志士钟成之孙伦之子宣德元年袭祖职从征麓川阵&#荫百户　　奚得
按贵州通志得平越卫百户骁勇无敌正统十四年苗乱围城得开门直入贼垒斩贼甚多贼解围走得率二子宣宏追杀力战而死　　奚昌
按万姓统谱昌字元启吴县人少游乡校有隽声正统甲子以易中式十试礼部不中遂易尚书酷好作诗每大众中举手摇足为推敲之状年且五十中进士卒于京师诗溜丽脍炙人口　　奚能
按江阴县志能得之第三子天顺五年袭父难荫从征都清有功予世袭副千户　　奚铭
按万姓统谱铭宛平人成化间知乐安县莅政清勤除弊惩奸赏罚明信兴学校劝农桑百废修举民俗大化擢监察御史　　奚自
按万姓统谱自顺天人弘治进士
　　奚杰
按江阴县志杰能之子弘治十四年袭父职征水西有功升正千户剿镇筸再升指挥佥事予世袭　　奚世文按黄冈县志世文正德丙午举人官剑州知州　　奚良辅按万姓统谱良辅上海人嘉靖乙未进士
　　奚世亮
按黄冈县志世亮字汝寅嘉靖丁未进士授南京户部主事榷税以廉着历郎中改刑部出知思南府左迁高邮州同知迁福建延平府同知时兴化缺守倭入寇凡委摄篆者咸计避之以属世亮世亮率士卒登城拒守受围逾月亲冒矢石城陷身被数枪死之寇平事闻赠右参议谕葬荫一子入监读书　　奚所养
按广济县志所养号二思为思溪长子季父世亮所养嘉靖辛未进士授延平府迁兴化死倭难谕葬　　奚继善按黄冈县志继善以伯世亮死事荫先是世亮无嗣荫弟子继良入监读书寻故以弟继善补荫任詹事府录事南京鸿胪寺主簿　　奚国柱
按江阴县志国柱指挥佥事杰之曾孙天宠之子万历二十六年袭荫征播征苗有功升指挥同知世袭封骠骑将军晋阶从一品　　奚光先
按江阴县志光先国柱子天启四年袭父职以计擒叛酋升云南参将　　奚荣先
按贵州通志荣先平越人官学正品行端方博学好古撰郡志二十卷

　崔姓部汇考
唐书
　　宰相世系表
崔氏出自姜姓齐丁公伋嫡子季子让国叔乙食釆于崔遂为崔氏济南东朝阳县西北有崔氏城是也季子生穆伯穆伯生沃沃生野八世孙夭生杼为齐正卿生子成子明子强皆为庆封所杀子明奔鲁生良十五世孙意如为秦大夫封东莱侯二子业仲牟业字伯基汉东莱侯居清河东武城生太常信侯昱昱生襄国太守穆侯绍绍生光禄勋嗣侯雅雅生扬州刺史忠忠生散骑常侍泰泰字世荣始居歙县二子恪景恪丞相司直生郡功曹殷七子双邯金虎蕃固双为东祖邯为西祖为南祖亦号中祖四世孙林字德儒魏司空安阳孝侯曾孙悦前赵司徒左长史关内侯三子浑潜湛湛生顗后魏东平府谘议参军生蔚自宋奔后魏居荥阳号郑州崔氏许州鄢陵房蔚少子彧居鄢陵南祖崔氏泰少子景字子成淮阳太守生挺字子建挺生破卤将军权权生谏议大夫济字元先亦称南祖济生湫字道初湫生安定侯融字子长融生中书令温字道和温生魏常山太守就字伯元就生上谷太守公安公安生晋大司徒关内侯岳字元嵩岳生后赵尚书右仆射牧字伯兰牧生后赵征东大将军荫字道崇荫生聊城令怡字少业怡生宋乐陵太守旷随慕容德度河居齐郡乌水号乌水房生清河太守二子灵延灵茂灵茂宋库部郎中居全节生稚宝稚宝后魏祠部郎中生逵字景通北齐三公郎中生周司徒长史德仁德仁生君实伯基八世孙密密二子霸琰霸曾孙遵
琰字季珪魏尚书生谅字士文生遇遇生瑜瑜生逞字叔祖逞生袆袆四世孙溉清河大房逞少子諲宋青冀二州刺史生灵和宋员外散骑常侍生后魏赠清河太守宗伯生休寅休号大房清河小房寅字敬礼后魏太子舍人乐安郡守生长谦给事中青州刺史生子令公华清河青州房琰生钦钦生京京孙琼慕容垂车骑属生辑宋泰山太守徙居青州号青州房辑生修之目连博陵安平崔氏仲牟生融融生石石生廓字少通生寂寂生钦钦生朝汉侍御史生舒汉四郡太守二子发篆篆郡文学生毅毅生骃字亭伯长岑长二子盘实盘生烈后汉太尉城门校尉生均字州平西河太守十世孙昂大房崔氏骃少子实字子真后汉尚书生皓皓生质质生赞赞生洪字良夫晋大司农生廓廓生遄遄生懿字世茂五子连琨格邈殊又三子怡豹&#为一房号六房连字景遇巨鹿令号大房生郡功曹绰二子标鉴标字洛祖行博陵太守生后魏镇南长史广字仲庆生元猷元猷生当鉴字神具后魏东徐州刺史安平康侯三子含秉德习秉德骠骑大将军谥曰靖穆子忻君哲仲哲第二房崔氏琨字景龙饶阳令行本郡太守二子经郁经生辩字神通后魏武邑太守饶阳侯谥曰恭二子逸楷郁后魏濮阳太守生挺
第三房崔氏格二子蕃颍蕃生天护颍八世孙不疑左补阙　崔氏定着十房一曰郑州二曰鄢陵三曰南祖四　曰清河大房五曰清河小房六曰清河青州房七　曰博陵安平房八曰博陵大房九曰博陵第二房　十曰博陵第三房宰相二十三人　郑州崔氏有元综鄢陵有知温南祖有昭纬慎由　引&#神基清河大房有龟从小房有彦昭群郸青　州房有圆安平房有仁师湜博陵大房有元暐损　铉元式第二房有珙远佑甫植第三房有日用白居易长庆集　　虢州刺史赠礼部尚书崔公墓志铭
公讳元亮字晦叔其先出于炎帝至裔孙穆伯受封于崔因而命氏汉初始分为清河博陵二祖故其后称博陵人郑樵通志
　　以邑为氏
齐
邑

崔氏姜姓出齐丁公嫡子季子让国于叔乙食采于崔遂为崔氏杜预云济南东朝阳县西北有崔氏城是也季子生穆伯穆伯生沃沃生野八世孙夭僖二十八年晋侯宋公齐国归父崔夭次于城濮夭生杼宣十九年齐惠公卒崔杼有宠于惠公高国畏其逼也公卒而逐之书曰崔氏出奔卫非其罪也成十七年齐侯使崔杼为大夫襄二十三年崔杼弒庄公崔杼生成及强后妻生明嫡庶争立二十七年庆封使卢蒲嫳杀成及强杼及其妻缢崔明奔鲁生良十五世孙意如为秦大夫封东莱侯二子伯基仲牟伯基居清河东武城仲牟居博陵安平并为着姓廖用贤尚友录
　　崔姓
崔博陵角音又望出清河


　壶姓部汇考
郑樵通志
　　以邑为氏
晋
邑

壶氏晋大夫邑也因以为氏其地今潞州黎城东壶口关是也卫有壶黡汉有谏议大夫壶遂列仙传有壶公

　洼姓部列传
　　后汉
　　洼丹
按后汉书洼丹传丹字子玉南阳育阳人也世传孟氏易王莽时常避世教授专志不仕徒数百人建武初为博士稍迁十一年为大鸿胪作易通论七篇世号洼君通丹学义研深易家宗之称为大儒十七年卒于官年七十　　唐
　　洼炫
按万姓统谱炫洪州幕府


　崔姓部列传四
　　唐
　　崔善为
按唐书崔善为传善为贝州武城人祖颙为魏散骑侍郎善为巧于历数仕隋调文林郎仁寿中迁楼烦司户书佐高祖为太守尤礼接善为见随政日紊密劝高祖图天下及兵起署大将军府司户参军封清河县公擢累尚书左丞傅仁均撰戊寅历李淳风诋其疏帝令善为考二家得失多所裁正贞观初为陕州刺史历大理司农二卿坐与少卿不平出为秦州刺史卒赠刑部尚书谥曰忠　　崔仁师
按唐书崔仁师传仁师定州安喜人武德初擢制举调管州录事参军陈叔达荐仁师才任史官迁右武卫录事参军与修梁魏史贞观初改殿中侍御史迁度支郎中时校书郎王元度注尚书毛诗诋孔郑旧学请遂废诏诸儒大议仁师以元度不经条不合大义者奏之元度报罢迁给事中后密请魏王为太子失帝旨左迁鸿胪少卿稍进民部侍郎又征辽东副韦挺知海运又别知河南漕事仁师以便宜发近海租赋饷军坐除名起为中书舍人检校刑部侍郎二十二年迁中书侍郎会有伏合诉者仁师不时上帝大怒流连州永徽初授闾州刺史卒　　崔信明
按唐书崔信明传信明青州益都人高祖光伯仕后魏为七兵尚书信明之生五月五日日方中有异雀鸣集庭树太史令史良为占曰五月为火火主离离为文日中文之盛也雀五色而鸣此儿将以文显然雀类微位殆不高邪及长强记美文章乡人高孝基尝语人曰崔生才富为一时冠但恨位不到耳隋大业中为尧城令窦建德僭号而信明族弟敬素者为贼鸿胪卿自谓得意语信明曰夏王英武有举天下心士女襁负而至不可数兄不以此时立功立事岂所谓见几不俟终日乎答曰昔申胥海隅钓师能固其节尔欲吾屈身贼中求斗筲邪遂逾城去隐太行山贞观六年有诏即家拜兴势丞迁秦川令卒　　崔敦礼按唐书崔敦礼传敦礼字安上祖仲方在隋为礼部尚书其先博陵着姓魏末徙为雍州咸阳人敦礼涉书传以节义自将武德中官通事舍人善辞令进止观者皆尝持节幽州召庐江王瑗瑗已举兵执之胁问朝廷事敦礼不为屈太宗壮之还除左卫郎将擢中书舍人四迁兵部侍郎出为灵州都督召还拜兵部尚书永徽四年拜侍中监修国史累封固安县公进中书令兼检校太子詹事以久疾自言不任事奉两宫更拜太子少师同中书门下三品弟余庆时为定襄都督府司马召使侍疾卒年六十一赠开府仪同三司并州大都督谥曰昭　　崔余庆
按唐书崔敦礼传敦礼弟余庆位至兵部尚书　　崔义元按唐书崔义元传义元贝州武城人隋大业乱往见李密密不用河内贼黄君汉为密守柏崖义元说君汉以城归乃拜君汉怀州刺史行军总管以义元为司马王世充将高毗寇河内义元击走之以功封清丘县公太宗讨世充数用其谋东都平转隰州都督府长史贞观初历左司郎中兼韩王府长史永徽中累迁婺州刺史时睦州女子陈硕真举兵反义元发兵拒之斩首数百级降其众万余贼平拜御史大夫义元有章句学高宗诏与博士讨论五经义武后为皇后义元赞帝决又以后旨按长孙&#忌等诛之终蒲州刺史年七十一赠幽州都督谥曰贞后持政赠扬州大都督赐其家实封户二百　　崔行功
按唐书崔行功传行功恒州井陉人祖谦之仕北齐终巨鹿太守徙古鹿泉少好学高宗时累转吏部郎中以善占奏常兼通事舍人内供奉坐事贬游安令又召为司文郎中主朝廷大典册初太宗命秘书监魏征写四部群书将藏内府显庆中诏行功充使检校置详正学士代散官以劳迁兰台侍郎卒　　崔珏
按山西通志珏一名元靖乐平人贞观间进士仕长子令廉介公直发奸摘伏民不敢欺虎尝伤人珏以一使持檄追虎至杀之　　崔知悌
按唐书崔知温传知温兄知悌中书侍郎以忠勤见表迁尚书左丞裴行俭破突厥诏知悌驰慰将士佐行俭平寇有功终户部尚书　　崔知温
按唐书崔知温传知温字礼仁许州鄢陵人仕为左千牛稍迁灵州司马四迁兰州刺史累迁尚书左丞转黄门侍郎修国史永隆初以秩卑特诏同门下三品兼修国史迁中书令卒年五十七赠幽州大都督谥曰忠　　崔元综
按唐书豆卢钦望传崔元综郑州新郑人祖君肃武德中为黄门侍郎鸿胪卿元综天授初以鸾台侍郎同凤阁鸾台平章事性恪慎坐政事堂束带终日不休偃尤护细概外若谨厚而中刻薄每受制鞫狱必澡垢索疵不入死不肯止人畏鄙之未几坐事流振州缙绅为庆会赦还除监察御史迁蒲州刺史致仕善摄生年九十余卒　　崔神基
按唐书崔义元传义元封清丘县公子神基袭爵长寿中为司宾卿同凤阁鸾台平章事为酷吏所构流岭南中宗初稍用为大理卿　　崔神庆
按唐书崔义元传义元子神庆举明经武后时累迁莱州刺史入朝待制亿岁殿奏事称旨后以历官有佳政且其父于己有功擢拜并州长史长安中累转礼部侍郎数上疏陈时政转太子右庶子封魏县子侍读东宫历司刑卿劾张昌宗狱颇阔略不尽神龙初昌宗伏诛坐流钦州卒五王得罪缘昌宗被流者皆诏原雪赠神庆幽州都督　　崔元暐
按唐书崔元暐传元暐博陵安平人少以学行称叔父行功器之举明经为高陵主簿居父丧尽礼累迁凤阁舍人长安元年为天官侍郎当公介然不受私谒执政忌之改文昌左丞不逾月武后曰卿向改职乃闻令史设斋相庆此欲肆其贪耳乃复拜天官侍郎三年授鸾台侍郎同凤阁鸾台平章事兼太子左庶子四年迁凤阁侍郎先是酷吏诬籍数百家元暐开陈其枉后感悟皆为原洗宋璟劾张昌宗不轨事元暐颇助璟及有司正昌宗罪而元暐弟&#为司刑少卿执论大辟兄弟守正如此以诛二张功为中书令博陵郡公后迁上阳宫顾元暐曰诸臣进皆因人而元暐我所擢何至是对曰此正所以报陛下也俄拜博陵郡王罢政事流古州道病卒子璩　　崔日知
按唐书崔日用传日用从父兄日知字子骏少孤贫力学以明经进至兵部员外郎与张说同为魏元忠朔方判官以健吏称迁洛州司马会谯王重福之变官司逃日知独率吏卒助屯营击贼以功加银青光禄大夫迁殿中少监调授荆州长史四迁京兆尹封安平县侯坐赃为御史李如璧所劾贬歙县丞后历殿中监进中山郡公说执政荐为御史大夫帝不许遂为左羽林大将军俄授太常卿终潞州长史谥曰襄　　崔日用
按唐书崔日用传日用滑州灵昌人擢进士第为芮城尉大足元年武后幸长安陜州刺史宗楚客委以顿峙馈献丰甘称过宾使者楚客叹其能亟荐之擢为新丰尉迁监察御史阴附安乐公主得稍迁神龙中诸武若三思延秀及楚客等权宠交煽日用多所结纳骤拜兵部侍郎宴内殿酒酣起为回波舞求学士即诏兼修文馆学士权雍州长史以功授黄门侍郎参知机务封齐国公坐与薛稷相忿竞罢政事为婺州长史历扬汴兖三州刺史由荆州长史入奏计因言太平公主逆节有萌及讨逆诏权检校雍州长史以功进吏部尚书久之坐兄累出为常州刺史后徙汝州开元七年徙并州长史卒年五十赠吏部尚书谥曰昭再赠荆州大都督　　崔良佐
按唐书崔元翰传元翰父良佐与齐国公日用从昆弟也擢明经甲科补湖城主簿以母丧遂不仕治诗易书春秋撰演范忘象浑天等论数十篇隐共北白鹿山之阳卒门人共谥曰贞文孝父　　崔冬日
</div>
    <div class="pagination">
<a href="氏族典卷诸姓部_page157.html">上一页</a><span>...</span><a href="氏族典卷诸姓部_page153.html">153</a><a href="氏族典卷诸姓部_page154.html">154</a><a href="氏族典卷诸姓部_page155.html">155</a><a href="氏族典卷诸姓部_page156.html">156</a><a href="氏族典卷诸姓部_page157.html">157</a><span class="current-page">158</span><a href="氏族典卷诸姓部_page159.html">159</a><a href="氏族典卷诸姓部_page160.html">160</a><a href="氏族典卷诸姓部_page161.html">161</a><a href="氏族典卷诸姓部_page162.html">162</a><a href="氏族典卷诸姓部_page163.html">163</a><span>...</span><a href="氏族典卷诸姓部_page159.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
