<!DOCTYPE html>
<html>
<head>
    <meta charset="UTF-8">
    <title>氏族典卷氏族总部 - 第 15 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷氏族总部 - 第 15 页/共 46 页</h1>
    <div class="content">　　改恶氏第三
萧氏齐武帝以巴东王子响叛逆改为蛸氏
马氏以何罗逆诛马后恶之改为莽氏
枭氏隋炀帝诛杨元感改为枭氏
勃氏梁武帝改豫章王综为勃氏（
勃梁书作悖按综虽梁武子实东昏
　遗体也梁武以其外叛于魏故改为悖作勃恐讹）黥氏淮南王英布少时以罪被黥遂为黥氏
蝮氏唐干封元年改武惟良为蝮氏
刘诞谋逆贬为留氏
　　汉魏受氏第四
　臣谨按成周以国命氏汉则称郡国者亦有之楚元王交之子刘富初封休侯更封红侯其后遂为红氏楚怀王孙心都郴其后遂为郴氏番氏因吴芮封番君支孙氏焉栎阳氏后汉景丹封栎阳侯曾孙分避乱陇西因封为氏周阳氏汉淮南王舅赵兼封周阳侯子由为河东尉因封为氏东陵氏因邵平之封子孙遂以为氏广武氏因李左车之封子孙遂以为氏冠军氏者因霍去病之封也信都氏者因张敖之封也武强氏者因后汉王梁之封也蕲氏者姓苑云蕲春侯之后鄮氏者姓纂云越人以郡为姓今明州鄮县是也如此之类是为以郡命氏者也春秋之时冀芮居冀地颍考叔居颍谷介之推烛之武并以地命氏者汉四皓亦然如绮里季居于绮里也其后有绮氏亦有绮里氏甪里先生居于甪里也其后有甪氏亦有甪里氏少康之后汉初徙居嵇山遂为嵇氏后汉鲑阳鸿为少府居鲑阳遂为鲑氏鲑音圭如此之类汉亦多矣是为以地命氏者也成周以邑命氏汉魏亦有之揭阳氏者因汉功臣安道侯揭阳定为揭县令因氏焉泉氏因全琮之孙晖魏封南阳侯食封白水遂改为泉氏如此之类是为以邑命氏者也三代之时贵者有氏贱者有名无氏按汉郊祀志汾阴人无锦粤人勇之是亦有名无氏者盖锦为工技之贱勇之为蛮裔之贱也按无锦汉书作
巫锦巫亦姓也

　臣谨按亡氏之贱汉犹有之受氏之道汉魏犹传　略载一二以备考古汉魏之后无所闻惟用古姓　氏耳　　变裔第五
贺鲁之为周　　　　　贺葛之为葛
是娄之为高　　　　　叱卢之为祝
口引之为寇　　　　　如稽之为绂
去斤之为艾　　　　　是贲之为封
叱奴之为狼　　　　　吐难之为山
古引之为侯　　　　　出连之为毕
乞扶之为扶　　　　　那娄之为娄
是连之为连　　　　　俟畿之为俟
可单之为单　　　　　纥骨之为骨
沓卢之为沓　　　　　莫千之为合
屈突之为屈　　　　　俟亥之为亥
俟畿之为畿　　　　　贺儿之为儿
叱利之为利　　　　　叱李之为李
柯柭之为柯　　　　　叱罗之为罗
那莫之为莫　　　　　莫舆之为舆
费连之为费　　　　　费羽之为羽
黜弗之为弗　　　　　莫卢之为卢
尔绵之为绵　　　　　解毗之为解
奇斤之为奇　　　　　统万之为万
统稽之为稽　　　　　安迟之为安
辗迟之为展　　　　　馝邗之为邗
如罗之为如　　　　　薄奚之为古
若干之为苟　　　　　昝卢之为昝
姒先之为姒　　　　　渴侯之为纸
拔略之为苏　　　　　纥干之为干
乙弗之为乙　　　　　步鹿之为步
屋引之为房　　　　　车焜之为车
普周之为周　　　　　高护之为李
茙眷之为茙又为眷　　莫芦之为芦或为卢丘林之为林又为丘丘敦亦为丘副吕之为副又为吕叱丘亦为吕
就赖之为就菟赖亦为就
温狐之为温温盆亦为温
阿伏之为阿阿贺亦为阿
纥单之为纥纥奚亦为纥
羽真之为高楚娄亦为高
是云之为是是奴亦为是
盖娄之为娄匹娄亦为娄
俟力之为鲍俟力代亦为鲍
乌丸之为桓阿鹿桓亦为桓
可地之为延可地延亦为延
俟奴之为俟俟伏斤亦为俟
费羽之为羽拂羽亦为羽
黜弗之为弗燕弗亦为弗铁弗亦为弗
吐门之为门叱门亦为门库门亦为门
拓跋之为元纥骨亦为元是云亦为元景氏亦为元阿单之为单渴单亦为单悉云之为云宥连亦为云
贺兰之为贺赖氏亦为贺
　右二字变裔
吐谷浑之为浑　　　　俟吕邻之为吕
没鹿回之为窦纥豆陵亦为窦
万纽于之为于勿忸于亦为于
斛瑟罗之为罗破多罗亦为罗
温石兰之为石乌石兰亦为石又为乌
步六孤之为陆　　　　丘穆陵之为穆
阿伏干之为阿　　　　普陋茹之为茹
拔列兰之为梁　　　　乌落兰之为兰
宿六斤之为宿　　　　库若干之为干
扈地干之为扈　　　　俟伏斤之为斤
地骆拔之为骆　　　　郁原甄之为甄
若口引之为寇　　　　破多罗之为潘
破落□之为□　　　　步鹿如之为鹿
阿史□之为史　　　　没路真之为路
譬历辰之为辰　　　　纥突邻之为邻
骨咄禄之为禄　　　　大利稽之为合
俟力代之为俟　　　　大洛稽之为稽
俟伏斤之为伏　　　　壹眷之为明
步鹿斤之为步　　　　独孤浑之为杜
库□官之为库　　　　奚什卢之为卢
渴烛浑之为朱　　　　莫胡卢之为阳
　右三字变裔
　臣谨按代北之人随后魏迁河南者后魏献帝为　之定姓为复姓或为三字姓或为四字姓其音多　似西域梵书有二合三合四合者皆指一字之音　故孝文用夏变裔革以华俗皆改为单字之姓又　孝文诏南迁者死不得还即葬洛阳故诸姓皆在　河南又按其书曰河南官氏志者盖优代北之人　随后魏南迁因作其书而为之志又按孝文之时　咸改单姓惟贺若氏不改及乙旃氏改为叔孙拓　跋氏改为长孙　　变于裔第六
阎庆之为大野氏　　　辛威之为普屯氏
韩褒之为俟吕邻氏　　李弼之为徒何氏
田弘之为纥干氏　　　王雄之为可频氏
王熊之为拓王氏　　　蔡氏之为大利稽氏阴氏之为丘目陵氏　　张氏之为叱罗氏周氏之为车非氏　　　南氏之为宇文氏
　臣谨按后周宇文氏以其起于边陲故欲变夏为　裔以裔为贵也然官制一遵三代而姓氏用边陲　何相反之如是　　别族第七
鲁季氏自季孙行父以至季孙强大宗也故称季孙如季公鸟季子差季寤之类但称季者所以别支庶叔氏之大宗亦称叔孙其支庶称叔仲氏又曰仲壬孟丙亦是也仲氏之大宗亦称仲孙氏其支庶则称南宫氏南氏子服氏臧氏之大宗称臧氏至于臧会氏臧文氏皆支庶之别系其所自出之祖傅余氏者傅氏余子之族也
韩余氏韩氏余子之族也
褐余氏褐冠氏余子之族也
成汤之后为殷氏又有北殷氏
后稷之后为周氏又有西周氏又有周生氏
舒氏之族见于当时者一曰舒二曰群舒三曰舒蓼四曰舒庸五曰舒鸠六曰舒鲍斟氏之族见于当时者一曰斟二曰斟鄩三曰斟灌四曰斟弋五曰介斟荀氏之族见于后世者有田氏有程氏有辅氏有智氏田氏之族见于后世者有第二有第五有第八颛臾之族三有颛臾有去臾为颛有去颛为臾密须之族三有密须有去须为密有去密为须葛氏居于诸邑者为诸葛里氏居于相城者为相里
　　避讳第八
宋以武公名司空改为司功氏
晋以僖侯名司徒改为司城氏
籍氏避项羽讳改为席氏
奭氏避汉元帝讳改为盛氏
庄氏避汉明帝讳改为严氏
</div>
    <div class="pagination">
<a href="氏族典卷氏族总部_page14.html">上一页</a><span>...</span><a href="氏族典卷氏族总部_page10.html">10</a><a href="氏族典卷氏族总部_page11.html">11</a><a href="氏族典卷氏族总部_page12.html">12</a><a href="氏族典卷氏族总部_page13.html">13</a><a href="氏族典卷氏族总部_page14.html">14</a><span class="current-page">15</span><a href="氏族典卷氏族总部_page16.html">16</a><a href="氏族典卷氏族总部_page17.html">17</a><a href="氏族典卷氏族总部_page18.html">18</a><a href="氏族典卷氏族总部_page19.html">19</a><a href="氏族典卷氏族总部_page20.html">20</a><span>...</span><a href="氏族典卷氏族总部_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
