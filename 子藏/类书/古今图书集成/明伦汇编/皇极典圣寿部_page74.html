<!DOCTYPE html>
<html>
<head>
    <meta charset="UTF-8">
    <title>皇极典圣寿部 - 第 74 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇极典圣寿部 - 第 74 页/共 81 页</h1>
    <div class="content">　大孝格天
　至仁匝地惟
圣德日茂合撰干元斯
福寿兼隆同符大造
　允文允武教化浃于遐方
　克宽克仁恩泽及于庶类自
御极五十二年以来内安外靖皆出
庙筭之周详肆赦频蠲总赖
宸衷之独断
　忧劳节俭以为万姓而非图一己之安
　敬止缉熙以孚万年而不仅一时之计有感必通　　至微毕照仁民爱物始自亲亲尊位重禄同其　　好恶外自公卿以至匹夫匹妇无不沾被厚恩内自亲王以至九族九宗无不感蒙圣泽恭遇
皇上六旬大庆天下臣民踊跃欢呼齐集
　京师经营不爱其财子来不惜其力自
　畅春园以至京城绣幕悬灯锦楼结彩不分昼夜　　巷舞涂歌十七十八两日皇太后
皇上进宫銮舆出入以天下之乐为乐不加警跸使　　得共仰天颜文武官员老幼妇子万万百姓道左焚香颂祷　　之声不绝实系古今未有史册未闻之事也臣
　　等蒙
恩最重仰见
洪福齐天欢声动地不胜抃舞伏祈
敕下内阁大臣以今日盛事命史臣编次勒石立碑　　其应在何处立碑请敕下该部确议奏
闻倘蒙
俞允则四海之舆情大慰万年之盛事永垂矣为此　　谨　题请
旨本日奉
旨此事伊等自然记着不必立碑
　　二十一日戊戌
命给原任吏部尚书徐潮等封荫
　　二十二日己亥
上召入觐大臣
赐宴于
　畅春园内苑
上御楼临观
命诸王传觞□
赐克食果品衣帽□石砚等物有差随
谕各回本任
　　二十三日庚子吏部尚书管仓场事富宁安等　　折　奏发出仓米一万石自本月初一日起至二十一　　日已经粜完今请再发仓米五千石卖至月终　　奉旨发米粜卖于民大有裨益着再发一万石照前粜　　卖　　是月也百官出入朝服自初一日至于二十一　　日不理刑名讫于三十日冠裳肃雍曹司清暇　　万国人民忘所疾苦坦坦熙熙惟以酺乐为事　　是月也直省将军督抚大僚各率其属就所近　　名山祝厘其省会府州县治耆庶毕会张设燕　　乐以及十室之邑一哄之市邮亭墟落无不含　　哺鼓腹讴歌圣德至于朝贡诸国边侥诸部亦皆内向欢呼各从　　其俗相聚为酺乐　　是月也自初一日至于二十一日风和日丽晴　　云卷舒酺乐浃旬人心愉畅二十二日澍雨应　　时上随命宴赏来京耆老
谕令归农讫于是月万国人民各还本业
圣朝恩赉之典次第举行矣
　　二十四日辛丑
命二十五日赐直省老人宴于
　畅春园正门前复
谕户部等衙门会议来京耆老恩恤从优具奏户部　　等衙门遵旨为
皇上六旬大庆各省来朝六十五岁以上官员百姓　　数目查明缮折具奏奉旨将伊等明日齐集正门外赐宴遣皇子领侍卫内　　大臣侍卫部院衙门官员内廷翰林公同赐宴　　令得均食百姓俱系生于村野之人即有失礼　　者亦听其便此内在诏款应得恩恤者吏户礼　　兵四部会同查明比彼处略为加厚今日即行　　议奏　　二十五日壬寅
上宴廷臣及直省来京庆祝
万寿臣民年六十五岁以上者于
　畅春园宴毕
特降敕旨颁赐耆民令归传谕乡里敦孝弟厚风俗上谕各直省老人云书称文王善养老者孟子云七　　十者非帛不暖非肉不饱帝王之治天下发政　　施仁未尝不以养老尊贤为首务近来士大夫　　只论做官之贤否移风易俗之效验所以不暇　　讲究孝弟之本心朕因今日之会特宣此意若　　孝弟之念少轻而求移风易俗其所厚者薄而　　其薄者厚矣尔等皆是老者比回乡井之间各　　晓谕邻里须先孝弟倘天下皆知孝弟为重此　　诚移风易俗之本礼乐辞让之根非浅鲜也昨　　日甘霖大沛四野沾足朕心大悦尔等毋误农　　时速回本地特谕本日户部即将上谕刊刻分给直省老人
　　二十五日壬寅礼部等衙门引六十五岁以上　　老人大学士以下民以上至　畅春园正门前东西向列坐敷席设几自北而南　　东西前后各十余行东坐西向大学士臣
李光
　　地
臣
王掞吏部尚书
臣
吴一蜚户部尚书
臣
张
　　鹏翮礼部尚书
臣
陈铣刑部尚书
臣
胡会恩都
　　察院左都御史
臣
赵申乔吏部左侍郎
臣
李旭
　　升右侍郎
臣
王顼龄户部左侍郎
臣
王原祁右
　　侍郎
臣
廖腾煃工部右侍郎
臣
阮尔询右侍郎

臣
刘谦内阁学士
臣
彭始抟
臣
邹士璁左副都
　　御史
臣
崔征璧通政使
臣
郝惟谔翰林院检讨

臣
严思位兵部郎中
臣
许康锡工部员外郎
臣

　　夏畴钦天监右监副
臣
臧积德春官正
臣
何君
　　锡灵台郎
臣
</div>
    <div class="pagination">
<a href="皇极典圣寿部_page73.html">上一页</a><span>...</span><a href="皇极典圣寿部_page69.html">69</a><a href="皇极典圣寿部_page70.html">70</a><a href="皇极典圣寿部_page71.html">71</a><a href="皇极典圣寿部_page72.html">72</a><a href="皇极典圣寿部_page73.html">73</a><span class="current-page">74</span><a href="皇极典圣寿部_page75.html">75</a><a href="皇极典圣寿部_page76.html">76</a><a href="皇极典圣寿部_page77.html">77</a><a href="皇极典圣寿部_page78.html">78</a><a href="皇极典圣寿部_page79.html">79</a><span>...</span><a href="皇极典圣寿部_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
