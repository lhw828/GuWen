<!DOCTYPE html>
<html>
<head>
    <meta charset="UTF-8">
    <title>官常典勋爵部 - 第 17 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>官常典勋爵部 - 第 17 页/共 46 页</h1>
    <div class="content">商汤亦娶于有莘氏
按史记殷本纪伊尹名阿衡阿衡欲干汤而无由乃为有莘氏媵臣负鼎俎以滋味说汤致于王道注
列女传曰汤妃有莘氏之女正义曰括地志云　古莘国在汴州陈留县东五里故莘城是也陈留　风俗传云陈留外黄有莘昌亭本宋地莘氏邑也　　元都氏帝舜四十二年元都氏来朝贡宝玉
按竹书纪年云云
　　夏后氏一
　　费
帝启二岁费侯伯益出就国（
按益于尧时已封梁未知何时封费兹编以益　相禹荐之于天且路史指封费为皋陶子故叙就国起为夏禹勋爵）按史记秦本纪秦之先帝颛顼之苗裔孙曰女修女修织元鸟陨卵女修吞之生子大业大业取少典之子曰女华女华生大费与禹平水土已成帝锡元圭禹受曰非予能成亦大费为辅帝舜曰咨尔费赞禹功其赐尔皂游尔后嗣将大出乃妻之姚姓之玉女大费拜受佐舜调驯鸟兽鸟兽多驯服是为柏翳舜赐姓嬴氏
注
此即秦赵之祖嬴姓之先一名柏翳尚书谓之　伯益系本汉书谓之伯益是也寻检史记上下诸　文伯翳与伯益是一人不疑而陈杞系家即叙伯　翳与伯益为二未知太史公疑而未决邪抑亦谬　误尔按路史皋陶有子三人长伯翳次仲甄次封偃为偃姓伯翳封费生大廉若木恩成若木事夏袭翳之封后有费昌为汤御右费仲事纣按通鉴前编夏后禹二岁帝荐益于天帝启二岁伯益归政就国帝亲政大飨于诸侯帝启六岁伯益薨祠之
按竹书纪年云云
帝癸二十九岁费伯昌出奔商
按史记秦本纪大费生子二人一曰大廉实鸟俗氏二曰若木实费氏其元孙曰费昌子孙或在中国或在夷狄费昌当夏桀之时去夏归商为汤御以败桀于鸣条按竹书纪年帝桀二十九年费伯昌出奔商
商中宗太戊三十一祀命费侯仲衍为御正
按史记秦本纪大廉元孙曰孟戏中衍鸟身人言帝太戊闻而卜之使御吉遂致使御而妻之自太戊以下中衍之后遂世有功以佐殷国故嬴姓多显遂为诸侯按竹书纪年太戊三十一年命费侯仲衍为御正　　徐夏封伯翳之裔于徐使主淮夷
按路史皋陶有子三人长伯翳次仲甄次封偃为偃姓伯翳封费生大廉若木恩成若木事夏袭翳之封后有费昌为汤御右费仲事纣其立于淮者为嬴氏夏世有调王命以徐伯主淮夷三十二世君偃一假仁义而宾国三十六周王剡之而录其子宗十一世为吴所灭
注
偃即康王乃穆王时都城记云穆王西巡闻其　威德日远遣楚师袭破杀王偃后汉书七谏淮南　子注以为楚文灭之楚文乃春秋时误宗北走彭　城武原山万众从之因曰徐山周成王三年淮夷徐戎皆叛鲁侯伯禽讨之
按书经费誓公曰嗟人无哗听命徂兹淮夷徐戎并兴善敹乃甲胄敿乃干无敢不吊备乃弓矢鍜乃戈矛砺乃锋刃无敢不善今惟淫舍牿牛马杜乃擭乃&#无敢伤牿牿之伤汝则有常刑马牛其风臣妾逋逃勿敢越逐祗复之我商赉汝乃越逐不复汝则有常刑无敢寇攘逾垣墙窃马牛诱臣妾汝则有常刑甲戌我惟征徐戎峙乃糗粮无敢不逮汝则有大刑鲁人三郊三遂峙乃桢干甲戌我惟筑无敢不供女则有无余刑非杀鲁人三郊三遂峙乃刍茭无敢不多女则有大刑按书序鲁侯伯禽宅曲阜徐夷并兴东郊不开作费誓按史记周本纪初管蔡畔周周公讨之三年而毕定故初作大诰次作微子之命次归禾次嘉禾次康诰酒诰梓材其事在周公之篇周公行政七年成王长周公反政成王北面就群臣之位成王在丰使召公复营洛邑如武王之意周公复卜申视卒营筑居九鼎焉曰此天下之中四方入贡道里均作召诰洛诰成王既迁殷遗民周公以王命告作多士无佚召公为保周公为师东伐淮夷残奄
注
括地志云泗水徐城县北二十里古徐国即淮　夷也按鲁周公世家伯禽即位之后有管蔡等反也淮夷徐戎亦并兴反于是伯禽率师伐之于作誓遂平徐戎定鲁按竹书纪年成王二年奄人徐人及淮夷入于邶以叛秋大雷电以风王逆周文公于郊遂伐殷三年王师灭殷杀武庚禄父迁殷民于卫遂伐奄灭蒲姑四年春正月初朝于庙夏四月初尝麦王师伐淮夷遂入奄按通鉴前编成王三年秋管叔及蔡叔霍叔与武庚叛淮夷徐戎皆叛鲁侯伯禽帅师伐淮夷徐戎穆王六年春徐子诞来朝钖命为伯按竹书纪年云云
穆王十三年徐戎侵洛
按竹书纪年十三年春祭公帅师从王西征次于阳纡秋七月西戎来宾徐戎侵洛冬十月造父御王入于宗周穆王十七年王师征徐戎克之
按史记秦本纪造父以善御幸于周缪王得骥温骊骅騄耳之驷西巡狩乐而忘归徐偃王作乱造父为缪王御长驱归周一日千里以救乱缪王以赵城封造父
注
括地志云大徐城在泗州徐城县北三十里古　徐国也博物志云徐君宫人有娠而生卵以为不　祥弃于水滨孤独母有犬鹄苍衔所弃卵以归覆　暖之乃成小儿生偃故宫人闻之更取养之及长　袭为徐君后鹄苍临死生角而九尾化为黄龙鹄　苍或名后苍括地志又云徐城在越州鄍县东南　入海二百里夏侯志云翁洲上有徐偃王城传云　昔周穆王巡狩诸侯共尊偃王穆王闻之令造父　御乘騕袅之马日行千里自还讨之或云命楚王　帅师伐之偃王乃于此处立城以终按竹书纪年穆王十四年王帅楚子伐徐戎克之夏四月王畋于军丘五月作范宫秋九月翟人侵毕冬搜于萍泽作虎牢十五年春正月留昆氏来宾作重璧台冬王观于盐泽十六年霍侯旧薨王命造父封于赵十七年王西征昆仑丘见西王母其年西王母来朝宾于昭宫秋八月迁戎于太原按博物志徐偃王志云徐君宫人娠而生卵以为不祥弃之水滨独孤母有犬名鹄苍猎于水滨得所弃卵衔以东归独孤母以为异覆暖之遂伏成儿生时正偃故以为名徐君宫中闻之乃更录取长而仁智袭君徐国后鹄苍临死生角而九尾实黄龙也偃王乃葬之徐界中今见云狗偃王治其国仁义着闻欲舟行上国乃通沟陈蔡之间得朱弓矢以己得天瑞遂因名为弓自称徐偃王江淮诸侯皆伏从伏从者三十六国周王闻遣使乘驿一日至楚使伐之偃王仁不忍斗害其民为楚所败遂逃走彭城武原县东山下百姓随之者以万数后遂名其山为徐山山上立石室有神灵民人祈祷今皆见存按通鉴前编穆王十有三年王西征十有七年王西征徐戎作乱王归征徐戎克之（按通鉴前编十有三年王西征下引竹书
　纪年曰穆王十有三年西征于青鸟之所憩又云十有七年王西征徐戎作乱王归征徐戎克之下　引竹书纪年云穆王十七年王西征遂引史记蜚廉造父事是以见西王母在十三年伐徐在十七　年也今按竹书原文则伐徐在十四年见西王母在十七年前编既引竹书为据而年又舛讹今改　正之）
穆王三十五年荆人入徐毛伯帅师败荆人于泲按竹书纪年云云惠王九年秋鲁侯会宋人齐人伐徐
按春秋庄公二十六年
惠王二十年春徐人取舒
按春秋僖公三年

注
徐国在下邳僮县东南舒国今庐江舒县胜国　而不用大师亦曰取舒楚之同类诗所谓荆舒者　也徐附齐故为齐取楚之与国襄王七年春正月楚人伐徐三月齐侯宋公鲁侯陈侯卫侯郑伯许男曹伯盟于牡丘遂次于匡诸侯之大夫救徐冬楚人败徐于娄林按春秋僖公十五年　按左传十五年春楚人伐徐徐即诸夏故也三月盟于牡丘寻葵丘之盟且救徐也孟穆伯帅师及诸侯之大夫救徐诸侯次于匡以待之秋齐师曹师伐厉以救徐冬楚败徐于娄林徐恃救也襄王八年夏齐伐厉不克救徐而还
按春秋不书　按左传僖公十六年夏齐伐厉不克救徐而还襄王九年春齐人徐人伐英氏
按春秋僖公十七年　按左传十七年春齐人为徐伐英氏以报娄林之役也
注
英氏楚与国娄林役在十五年
襄王三十二年冬徐伐莒
按春秋文公七年　按左传七年徐伐莒莒人来请盟穆伯如莒莅盟景王七年夏楚子蔡侯陈侯郑伯许男徐子滕子顿子胡子沈子小邾子宋世子佐淮夷会于申楚人执徐子按春秋昭公四年　按左传四年春楚子使椒举如晋求诸侯晋侯许之夏诸侯如楚六月丙午楚子合诸侯于申徐子吴出也以为贰焉故执诸申景王八年冬楚子蔡侯陈侯许男顿子沈子徐人越人伐吴按春秋昭公五年
景王九年秋九月楚伐徐
按春秋不书　按左传昭公六年秋九月徐仪楚聘于楚楚子执之逃归惧其叛也使薳泄伐徐吴人救之令尹子荡帅师伐吴师于豫章而次于干溪吴人败其师于房锺获宫厩尹弃疾子荡归罪于薳泄而杀之景王十九年春齐侯伐徐
按春秋昭公十六年　按左传十六年春齐侯伐徐楚子闻蛮氏之乱也与蛮子之无质也使然丹诱戎蛮子嘉杀之遂取蛮氏既而复立其子焉礼也二月丙申齐师至于蒲隧徐人行成徐子及郯人莒人会齐侯盟于蒲隧赂以甲父之鼎叔孙昭子曰诸侯之无伯害哉齐君之无道也兴师而伐远方会之有成而还莫之亢也无伯也夫诗曰宗周既灭靡所止戾正大夫离居莫知我肄其是之谓乎敬王五年夏四月吴公子掩余奔徐
按春秋不书　按左传昭公二十七年春吴子欲因楚丧而伐之使公子掩余公子烛庸帅师围潜楚莠尹然工尹麇帅师救潜左司马沈尹戌帅都君子与王马之属以济师与吴师遇于穷令尹子常以舟师及沙汭而还左尹郄宛工尹寿帅师至于潜吴师不能退吴公子光曰此时也弗可失也告鱄设诸曰上国有言曰不索何获我王嗣也吾欲求之夏四月光伏甲于堀室而享王遂弒王阖庐吴公子掩余奔徐公子烛庸奔锺吾敬王八年冬十有二月吴灭徐徐子章禹奔楚按春秋昭公三十年　按左传三十年秋吴子使徐人执掩余使锺吾人执烛庸二公子奔楚楚子大封而定其徙使监马尹大心逆吴公子使居养莠尹然左司马沈尹戍城之取于城父与胡田以与之将以害吴也子西谏曰吴光新得国而亲其民视民如子辛苦同之将用之也若好吴边疆使柔服焉犹惧其至吾又疆其雠以重怒之无乃不可乎吴周之胄裔也而弃在海滨不与姬通今而始大比于诸华光又甚文将自同于先王不知天将以为虐乎使剪丧吴国而封大异姓乎其抑亦将卒以祚吴乎其终不远矣我盍姑亿吾鬼神而宁吾族姓以待其归将焉用自播扬焉王弗听吴子怒冬十二月吴子执锺吾子遂伐徐防山以水之己卯灭徐徐子章禹断其发携其夫人以逆吴子吴子唁而送之使其迩臣从之遂奔楚楚沈尹戍帅师救徐弗及遂城夷使徐子处之　　萧夏封孟亏于萧
按路史少昊氏有裔子曰孟亏能训鸟兽而致凤凰爰封之萧　皋陶有子三人长伯翳生大廉后有孟亏仲衍孟亏能帅翳者作土于萧是为萧孟亏夏后氏衰孟亏去之而凤皇随焉萧子国也周惠王六年夏萧叔朝于鲁
按春秋庄公二十三年

注
萧附鲁国叔名就谷朝公故不言来凡在外朝　则礼不得具嘉礼不野合此僭朝于方岳之礼襄王二十二年秋介人侵萧按春秋僖公三十年
定王十年冬十二月戊寅楚子灭萧
按春秋宣公十二年　按左传十二年冬楚子伐萧宋华椒以蔡人救萧萧人囚熊相宜僚及公子丙王曰勿杀吾退萧人杀之王怒遂围萧萧溃申公巫臣曰师人多寒王巡三军拊而勉之三军之士皆如挟纩遂傅于萧还无社与司马卯言号申叔展叔展曰有麦曲乎曰无有山鞠穷乎曰无河鱼腹疾奈何曰目于眢井而拯之若为茅绖哭井则己明日萧溃申叔视其井则茅绖存焉号而出之　　鸟俗氏
帝启封大廉为鸟俗氏
按路史皋陶有子三人长伯翳次仲甄次封偃为偃姓伯翳封费生大廉若木恩成大廉事夏后启为鸟俗氏
注
俗一作浴
　　&#

　勋爵部考十三
　　夏后氏二
　　六
禹封皋陶之后于六
按史记夏本纪禹封皋陶之后于英六或在许注
索隐曰地理志云安国六县皋陶后偃姓所封按陈杞世家皋陶之后或封英六
注
索隐曰本或作蓼六皆通然蓼六皆咎繇后据　系本二国皆偃姓故春秋文五年传云楚人灭六　臧文仲闻六与蓼灭曰皋陶庭坚不祀忽诸杜预　云蓼与六皆咎繇后地理志云六安故国皋陶后　偃姓为楚所灭又僖十七年齐人徐人伐英氏杜　预曰英六皆皋陶后国名是有英蓼英蓼实未能　详或者英改号蓼按路史禹举咎陶而荐之将畀之政辞乃封之六其仲子克世使袭六奉其祀　皋陶有子三人长伯翳次仲甄次封偃仲甄事夏封六其后分英俱为楚并注
按蓼舒及舒蓼三国也舒黄帝后任姓蓼庭坚　后姬姓而舒蓼偃姓也杜皆以为皋陶后又以蓼　为即舒蓼失之英六贰轸古皆皋地并详国名记　文五年楚灭之通典六皋陶封世本六为姬姓非　也按通鉴前编目骆氏曰皋陶乃少昊之后四世而庭坚则高阳氏之子六乃皋陶之后别有舒蓼周宣王八年始灭初陶渔于雷泽虞舜求旃以为士师造律执中封于皋为皋陶陶之子封偃为偃姓又有孙恩成其后世为理以命族至商纣时理征为翼隶申吴伯弗合以死取契和氏逋难伊虚为李氏其后世为伯阳父周襄王三十年秋楚人灭六
按春秋文公五年　按左传五年六人叛楚即东夷秋楚成大心仲归帅师灭六冬楚子燮灭蓼臧文仲闻六与蓼灭曰皋陶庭坚不祀忽诸德之不建民之无援哀哉
注
六国今庐江六县蓼国今安丰蓼县蓼与六皆　皋陶后也伤二国之君不能建德结援大国忽然　而亡　　英
禹封皋陶之后于英
按史记夏本纪禹封皋陶之后于英六或在许注
索隐曰英地阙不知所在以为黥布是其后也　正义曰英&#蓼也括地志云光州固始县本春秋　时蓼国偃姓皋陶之后也左传云子燮灭蓼太康　地志云蓼国先在南阳故县今豫州郾县界故胡　城是后徙于此括地志云故六城在寿州安丰县　南一百三十二里春秋文五年秋楚成大心灭之按陈杞世家皋陶之后或封英六
注
索隐曰本或作蓼六皆通然蓼六皆咎繇后据　系本二国皆偃姓故春秋文五年传云楚人灭六　臧文仲闻六与蓼灭曰皋陶庭坚不祀忽诸杜预　云蓼与六皆咎繇后地理志云六安故国皋陶后　偃姓为楚所灭又僖十七年齐人徐人代英氏杜　预曰英六皆皋陶后国名是有英蓼英蓼实未能　详或者英改号蓼按路史皋陶有子三人长伯翳次仲甄次封偃仲甄事夏封六其后分英俱为楚并
注
按蓼舒及舒蓼三国也舒黄帝后任姓蓼庭坚　后姬姓而舒蓼偃姓也杜皆以为皋陶后又以蓼　为即舒蓼失之英六贰轸古皆皋地并详国名记　文五年楚灭之通典六皋陶封世本六为姬姓非　也周襄王九年春齐人徐人伐英氏
按春秋僖公十七年　按左传十五年冬楚败徐于娄林十七年春齐人为徐伐英氏以报娄林之役也　　偃皋陶之子封于偃
按路史皋陶有子三人长伯翳次仲甄次封偃为偃姓偃匽之后有州绞贰轸谣皖参会阮棐鬲郦郾止舒庸舒鸠舒龙舒蓼舒鲍舒龚后各以国命氏注
按史记匽姓皋陶后庄帝母匽氏国
按通鉴前编目骆氏曰皋陶乃少昊之后初陶渔于雷泽虞舜求旃以为士师造律报中封于皋为皋陶陶之子封偃为偃姓　　州
皋陶之后分封于州
按路史皋陶有子三人长伯翳次仲甄次封偃为偃姓偃匽之后有州绞贰轸谣皖参会阮棐鬲郦郾止舒庸舒鸠舒龙舒蓼舒鲍舒龚州则卤灭之后以国命氏　州姜国也杞灭之淳于姜国也淳于不复桓王十三年冬州公如曹按春秋桓公五年　按左传五年冬淳于公如曹度其国危遂不复
注
淳于州国所都城阳淳于县也国有危难不能　自安故出朝而遂不还桓王十四年春州公朝于鲁
按春秋桓公六年　按左传六年春自曹来朝书曰实来不复其国也
注
承五年冬传淳于公如曹也言奔则来行朝礼　言朝则遂留不去故变文言实来桓王十九年春郧人会随绞州蓼以伐楚
按春秋不书　按左传桓公十一年春楚屈瑕将盟贰轸郧人军于蒲骚将与随绞州蓼伐楚师
注
州国在南郡华容县东南
　　绞
皋陶之后分封于绞
按路史皋陶有子三人长伯翳次仲甄次封偃为偃姓偃匽之后有州绞贰轸谣皖参会阮棐鬲郦郾止舒庸舒鸠舒龙舒蓼舒鲍舒龚绞佼则朱灭之后以国命氏周桓王十九年春郧人会随绞州蓼以伐楚
按春秋不书　按左传桓公十一年春楚屈瑕将盟贰轸郧人军于蒲骚将与随绞州蓼伐楚师桓王二十年冬楚伐绞败之
按春秋不书　按左传桓公十二年冬楚伐绞军其南门莫敖屈瑕曰绞小而轻轻则寡谋请无扞采樵者以诱之从之绞人获三十人明日绞人争出驱楚役徒于山中楚人坐其北门而覆诸山下大败之为城下之盟而还　　贰
皋陶之后分封于贰
按路史皋陶有子三人长伯翳次仲甄次封偃为偃姓偃匽之后有州绞贰轸谣皖参会阮棐鬲郦郾止舒庸舒鸠舒龙舒蓼舒鲍舒龚贰则食于楚矣后以国命氏周桓王十九年春楚屈瑕盟于贰轸
按春秋不书　按左传桓公十一年春楚屈瑕将盟贰轸郧人军于蒲骚将与随绞州蓼伐楚师莫敖患之斗廉曰郧人军其郊必不诫且日虞四邑之至也君次于郊郢以御四邑我以锐师宵加于郧郧有虞心而恃其城莫有斗志若败郧师四邑必离莫敖曰盍请济师于王对曰师克在和不在众商周之不敌君之所闻也成军以出又何济焉莫敖曰卜之对曰卜以决疑不疑何卜遂败郧师于蒲骚卒盟而还　　轸皋陶之后分封于轸
按路史皋陶有子三人长伯翳次仲甄次封偃为偃姓偃匽之后有州绞贰轸谣皖参会阮棐鬲郦郾止舒庸舒鸠舒龙舒蓼舒鲍舒龚轸则食于楚矣后以国命氏周桓王十九年春楚屈瑕盟于贰轸
按春秋不书　按左传桓公十一年春楚屈瑕将盟贰轸郧人军于蒲骚将与随绞州蓼伐楚师莫敖患之斗廉曰郧人军其郊必不诫且日虞四邑之至也君次于郊郢以御四邑我以锐师宵加于郧郧有虞心而恃其城莫有斗志若败郧师四邑必离莫敖曰盍请济师于王对曰师克在和不在众商周之不敌君之所闻也成军以出又何济焉莫敖曰卜之对曰卜以决疑不疑何卜遂败郧师于蒲骚卒盟而还　　谣皋陶之后分封于谣
</div>
    <div class="pagination">
<a href="官常典勋爵部_page16.html">上一页</a><span>...</span><a href="官常典勋爵部_page12.html">12</a><a href="官常典勋爵部_page13.html">13</a><a href="官常典勋爵部_page14.html">14</a><a href="官常典勋爵部_page15.html">15</a><a href="官常典勋爵部_page16.html">16</a><span class="current-page">17</span><a href="官常典勋爵部_page18.html">18</a><a href="官常典勋爵部_page19.html">19</a><a href="官常典勋爵部_page20.html">20</a><a href="官常典勋爵部_page21.html">21</a><a href="官常典勋爵部_page22.html">22</a><span>...</span><a href="官常典勋爵部_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
