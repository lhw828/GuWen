<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 435 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 435 页/共 899 页</h1>
    <div class="content">按宋史周执羔传执羔字表卿信州弋阳人宣和六年进士建灾初乘舆南渡自京师奔诣扬州不及遂从隆佑太后于江西寻以继母刘疾乞归就养调抚州宜黄县丞时四境俶扰溃卒相挺为变令大恐不知所为执羔谕以祸福皆敛手听命既又诛其党执首谋者斩以徇邑人德之至绘像立祠绍兴五年改秩通判湖州明年春迁太常丞权礼部侍郎同知贡举忤秦桧劾罢之又六年起知眉州改夔州夔部地接蛮獠易以生事或告溱播夷叛其豪帅请遣兵致讨执羔谓曰朝廷用尔为长今一方绎骚责将焉往能尽力则贳尔一兵不可得也豪惧斩叛者以献夷人自是皆惕息干道初守婺州召还提举佑神观兼侍讲首进二说以为王道在正心诚意立国在节用爱人二年拜本部尚书升侍读方士刘孝荣言统元历差命执羔厘正之执羔撰历议历书五星测验各一卷上之拜疏求去干道六年卒　　周淙
按宋史周淙传淙字彦广长兴人父需以进士起家官至左中奉大夫淙幼警敏力学宣和间以父任为郎绍兴三十年金渝盟边事方兴帅守难其选首命淙守滁阳未赴移越州又徙濠梁淮楚孝宗受禅王师进取虹县中原之民翕然来归扶老幼相属于道淙计口给食行者犒以牛酒至者处以室庐人人感悦张浚视师驻于都梁见淙辄称叹且曰有急公当与我俱死淙亦感激至谓头可断身不可去浚入朝悉陈其状上嘉叹不已进直徽猷阁帅维扬会钱端礼以尚书宣谕淮东复以淙荐进直显谟阁除两浙转运副使未几知临安府上言自古风化必自近始陛下躬履节俭以示四方而贵近奢靡殊不知革乃条上禁止十五事上嘉纳之进右文殿修撰提举江州太平兴国宫以归明年卒　　周世修
按万姓统谱世修玉山人宣和进士知兴国县有平盗功签书建康府后以能应办诸军台监交荐得对力陈诸将之失识者韪之　　周春年
按万姓统谱春年字春卿因之子以荫补官调象山簿濒海盗贼多伺贾舶杀人而夺其货春年籍其名犯者辄置于辟恶俗大变迁抚州判官疏和买害民于部使者江西一路俱得裁损民甚德之改秩知仙游县饥民赖以全活盗贼为之屏息而嚚讼者不得以售其奸终通判道州　　周中
按万姓统谱中世居潍州建炎二年金人攻城率家人乘城拒守中弟辛家最富尽散其财以享战士城陷中阖门百口皆死　　周杞
按万姓统谱杞处州人建炎三年知常州值苗刘之乱杞倡义勤王以功除右文殿修撰兄格建炎初为浙东提刑死于陈通之乱赠龙图阁学士兄弟忠义名震一时　　周绩
按万姓统谱张浚帅福建辟绩幕官时赵鼎贬潮州道过福唐人莫敢相顾绩独衔檄往明州为般家寓居福之外邑坐贬封州　　周聿
按万姓统谱聿青州人绍兴间召对陈经纶匡济策称旨累官户部侍郎所著有春秋文义易说等书　　周随亨按万姓统谱随享江山人举进士绍兴元年以直龙图阁传宣陕蜀死于阆州乱军　　周佑
按万姓统谱佑字子爱自长城徙居是邑以春秋登第沉静寡交不事表暴恬于仕进绍兴三年丞相留正葛邲以八行荐除诸王宫教授佑以疾力辞累使督赴阙卒不就　　周麟之
按万姓统谱麟之海陵人举进士历官兵部侍郎兼给事中高宗谓之曰给事之命非左迁也欲观卿心术耳充金国哀谢使言辞详雅金人为加礼后拜同知枢密院事　　周武仲
按万姓统谱武仲字宪之浦城人绍兴中登第累官左司员外郎尝使金还言金人贪诈轻与通好未为得计宜讲求御戎之策童贯恶之谪居黄州高宗即位召为刑部侍郎进尚书谓大臣曰方今人才如武仲者未见其比　　周端朝
按万姓统谱端朝字子静永嘉人为太学生时赵汝愚为奸臣所攻罢相端朝与同舍生杨宏中等六人上疏救之时称六君子终吏部侍郎　　周必大
按宋史周必大传必大字子充一字洪道其先郑州管城人祖诜宣和中倅庐陵因家焉父利建太学博士必大第进士除太学录召试馆职除监察御史孝宗践阼除起居郎曾觌龙大渊得幸并迁知阁门事必大不书黄旬日申前命必大格不行遂请祠去久之差提点福建刑狱除秘书少监张说再除签书枢密院必大不具草予宫观久之除敷文阁待制参知政事淳熙十四年拜右丞相封济国公上内禅必大哽噎不能言上亦泫然光宗问当世急务奏用人求言二事拜少保益国公何淡恨必大至是为谏长遂首劾必大以少保充醴泉观使宁宗即位求直言奏四事庆元元年三上表引年遂以少傅致仕嘉泰四年薨谥文忠自号平园老叟一子纶　　周嗣恭
按万姓统谱嗣恭字作肃因孙以世赏补官授万安尉陟南雄州推官知邵阳县&#刓剔蠹未数月庭无留讼部使者上其绩干办诸司粮料院迁籍田令奏对论民疾苦皆闾里根本九重未及知者上嘉纳之知荆门军得泰州即为园池佚老之计日与亲朋往来其间以自适疾革忽大雨震电家人问以惊乎嗣恭曰吾平生无欺心事何怖之有言讫而逝官至朝请郎　　周颉
按尚友录颉字元吉历官左右司郎中直龙图阁福建运使有通庵集百卷与杨万里程大昌洪迈诸贤唱酬赓和　　周世南
按尚友录世南祁阳人少好学游上庠已定聘董氏女未婚而女失明女父请改婚世南父遗书问之世南曰人生配偶有定分始全终废天也既第成婚士论高之累官至驾部郎中以少卿致仕　　周奭
按万姓统谱奭湘乡人干道间乡荐同胡文定再举不第从张南轩游南轩尝问天与太极何如对曰天可言配太极不可言合天形体也太极性也惟圣人能尽性人极所以立南轩深以为然题其亭曰饮斋　　周南按宋史黄度传周南字南仲平江人年十六游学吴下视时人业科举心陋之从叶适讲学为文词雅丽精切而皆达于时用登绍熙元年进士第为池州教授开禧三年召试馆职对策诋权要言者劾罢之　　周虎按万姓统谱虎字叔子庆元二年武举第一名世家临淮靖康南徙寓于常熟以右科除殿司步军正将合门舍人充金国贺生辰接伴副使知光州楚州改知和州开禧二年金会诸道兵长驱入寇犯和州虎言于众曰吾国家守臣一朝去此则为奔亡之人失节败名生不如死效死弗去虽死犹生吾计决矣遂合战凡三十有四杀金骁将以十数最后射死右帅石矻金气沮引去于是和议始坚江淮奠枕　　周端礼
按万姓统谱端礼字应和嘉定五年奉使金国主闻使至辄伏盗剽劫礼币然后以使者失职启衅端礼及境察知其意乃迁币他邸夜果逻舟数十问宋使者何在无所得黎明募壮夫倍道至金金主弗知令判使索书币甚亟端礼具以进金主大惊怍臣僚相顾失色赠遗甚厚使还宁宗大悦　　周敬孙
按万姓统谱敬孙台州人太学生师事金华王柏受性理之学尝着易象占尚书补遗春秋类例　　周秬
按万姓统谱秬星子人博雅好古淹贯经史诸子百氏之书工于诗赋后集朱文公语录类为别集以诏后学学者宗之　　周钦若
按万姓统谱钦若铅山人累世业儒初有声三舍间不就禄仕积书教子病亟索笔书二百余字戒子曰吾平生教汝等非为干禄欲敦义厚俗耳时子幼妻虞藏之及子长出示之诸子感泣白父训于官给令守之数世同居庆元中旌其门　　周天骏
按万姓统谱天骏字子美从西山真文忠游文忠称其质性浑厚若在璞之玉书敬斋二字以遗之　　周埙按万姓统谱埙字伯和濂溪九世孙世传家学隐居独善　　周学古
按万姓统谱学古字会卿行己孙两荐漕闱卒不第遂息意场屋以风雅自娱水心叶适序之云周会卿与潘德久齐称德久漫浪江湖吟号不择地故所至有声会卿尝闭户读书盘折生语有若天设德久甚畏之居谢池坊窟山宅水自成深致　　周垕
按万姓统谱垕字良载丞相江万里一见赏之马廷鸾李伯玉辈交荐署江东提刑干办时江淮屡警垕缮城堡以卫捍均赋敛以储峙咸淳甲戌登进士明年元兵至丞相江万里守臣唐震死之众推垕署降表骂且泣因遁去季宋知垕可重任起南剑治中改广州总管不拜垕明经博学倜傥尚气节世以鲁仲连擬之称曰梅山先生　　金
　　周昂
按金史周昂传昂字德卿真定人父伯禄字天锡大定进士仕至同知沁南军节度使昂擢第调南和簿有异政迁良乡令入拜监察御史路铎以言事被斥昂送以诗语涉谤讪坐停铨久之起为龙州都军以边功复召为三司官昂孝友喜名节学术醇正文笔高雅诸儒皆师尊之既历台省为人所挤竟坐诗得罪谪东海上十数年始入翰林言事愈切出佐三司非所好从宗室承裕军承裕失利跳走上谷众欲径归昂独不从城陷与其从子嗣明同死于难嗣明字晦之　　周驰
按济南府志驰济南人贞佑中济南破不肯降携孙投井死　　元
　　周全
按元史周全传全其先汝宁光州人仕宋为武翼大夫广南西路马步军副总管至元十二年丞相伯颜下江南全率众来归是年秋七月入觐授明威将军明年进兵福建冬十月从大军征广东至韶州城下严攻具率勇士先登斩馘甚众十二月以游骑巡广中过灵星海石门敌势甚张全奋戈杀敌乘胜夺其旗鼓火其船及诸军下广州全功居多授管军总管十五年盗据赣州崖石山寨全率兵讨平之镇守龙兴二十年以疾去官大德九年卒子祖瑞袭职　　周古象按万姓统谱古象蕲水县人元兵掳至入赘蒙古氏既生子未尝喜妻询其故曰有母在欲得归省妻许之且嘱曰母在当奉养勿以妾故复来及归母尚无恙古象奉养尽孝母殁庐墓三年妻亦终身不嫁淮西宪佥干克庄为立孝里门　　周仁荣
按元史周仁荣传仁荣字本心台州临海人父敬孙宋太学生初金华王柏以朱熹之学主台之上蔡书院敬孙师事之受性理之旨仁荣承其家学工为文章用荐者署美化书院山长后辟江浙行省掾史泰定初召拜国子博士迁翰林修撰升集贤待制奉旨代祀岳渎至会稽以疾卒　　周仔肩
按元史周仁荣传仁荣弟仔肩字本道以春秋登延佑五年进士第终奉议大夫惠州路总管府判官与其兄俱以文学名　　周镗
按元史周镗传镗字以声浏阳州人笃学通春秋泰定四年登进士第授衡阳县丞再调大冶县尹抑豪强惠穷民治行为诸县最迁国子助教擢翰林国史编修官出为四川行省儒学提举便道还家无何盗起贼得镗欲推以为主镗厉声大骂贼知其不可屈乃杀之　　周自强
按元史周自强传自强字刚善临江路新喻州人以文法推择为吏泰定间广西洞猺反自强往见猺酋说以祸福中其要害猺酋立为罢兵纳款请命事闻于朝特旨超授广西两江道宣慰司都事迁婺州路义乌县尹周知民情而性度宽厚不为刻深民有以争讼诉于庭者一见即能知其曲直然未遽加以刑责必取经典中语反复开譬之然后绳之以法不少贷民畏且爱狱讼顿息民间田税之籍多失实以故差徭不平自强令履亩核之民不能欺文簿井井可考贫富乐业由是政治大行部使者数以廉能誉于朝选授抚州路金溪县尹进阶奉议大夫致仕　　周伯琦按元史周伯琦传伯琦字伯温饶州人父应极为翰林待制终池州路同知伯琦自幼从宦游京师以荫授主簿三转为翰林修撰至正元年为宣文阁授经郎十二年除兵部侍郎擢监察御史十七年假参知政事招谕平江张士诚士诚留之十余年士诚灭伯琦乃得归鄱阳寻卒　　周戡
按元史文宗本纪至顺元年令万户周戡直抵罗罗斯界以控扼西番　　周润祖
按万姓统谱润祖字彦德临海人尝学于周仁荣与达兼善为友隐居教授四十年至正中被召既没而恩命始下乡人相与即其所居尊称之曰紫岩先生所著有紫岩集十余卷　　周之翰
按万姓统谱之翰华亭人博究群书通象数之学其著述有乾坤阖辟天地生成阴阳变化山川流峙四图并赞以发明其蕴粤讲授于乡以寿终　　周乐
按元史周乐传乐温州瑞安人宋状元坦之后父日成通经能文海贼窃据温州拘日成置海舟上乐随事其父甚谨一日贼酋遣人沉日成于水乐泣请曰我有祖母幸留父侍养请以己代不听乐抱父不忍舍遂同死焉　　周喜同
按元史喜同传喜同周姓河西人初为后宫卫士众称其才选充承徽寺经历再调南阳县达鲁花赤妖贼起取南阳喜同守西门望见贼势盛即以死自许策厉义兵奋力与贼搏贼退去明日复至与战甚力贼知无后援战愈急南阳遂陷喜同身被数创不能斗遂见执为所杀妻邢氏闻喜同死帅家僮数人出走遇贼夺贼刀斫之且骂且前亦见杀一家死者二十余人　　周冕
按江西通志冕庐陵人至正兵起监郡起冕领兵次龙湖寇至冕率兵死战遂死之　　周士威
按浙江通志士威永嘉人至正戊戌方明善据郡栅千佛寺为巢士威兄士行轮守栅因刘公宽夜袭罪守栅者囚士行于狱士威诣请以身代吏怜而易之士威遂遇害　　周宏
按畿辅通志宏迁安人为无极宁昌昌黎三县尹在昌黎时程思中作乱宏率民赴永平拒守城陷被执宏不屈七日不食骂不绝口而死　　周仁
按广东通志仁琼山人至正间为石山寨巡检与贼战裂死失尸　　周元定
按江西通志元定吉水人以父荫补官至江浙婺州路通判性刚果元季红巾贼起元定纠众拒之力战而死　　周机
按浙江通志机星子人至正间红巾寇城举义兵御之被害　　周修
按广东通志修字望舒新会人博通经史邑令贤之辟为邑训导修性刚直疾恶严元季人多效逆虽士党有之修面折人过或让以书多切直贼帅黄斌见而大怒劫致之时门士欲为营解修不可曰吾有命也屈辱于暴人无益及拥至贼前闭目不视骂不绝口遂遇害
　刘姓部列传二
　　汉二
　　刘明
按汉书王子侯表明河间献王子元光五年封兹侯四年元朔三年坐杀人自杀　　刘苍
按汉书王子侯表苍长沙定王子元光六年封安城侯十三年薨谥思元鼎元年节侯自当嗣薨侯寿光嗣五凤二年坐与姊乱下狱病死　　刘成
按汉书王子侯表成长沙定王子元光六年封宜春侯十七年元鼎五年坐酎金免　　刘党
按汉书王子侯表党长沙定王子元光六年封句容侯二年薨谥哀亡后　　刘福
按汉书王子侯表福长沙定王子元光六年封容陵侯十七年元鼎五年坐酎金免　　刘成
按汉书王子侯表成楚安王子元光六年封杏山侯十七年元鼎五年坐酎金免　　刘不害
按汉书王子侯表不害楚安王子元光六年封浮丘侯十一年薨谥节元狩五年侯霸嗣六年元鼎五年坐酎金免　　刘将
按汉书王子侯表将鲁共王子元朔元年封广戚侯薨谥节侯始嗣元鼎五年坐酎金免　　刘敢
按汉书王子侯表敢江都易王子元朔元年封丹杨侯六年元狩元年薨谥哀亡后　　刘蒙之
按汉书王子侯表蒙之江都易王子元朔元年封盱台侯十六年元鼎五年坐酎金免　　刘胥行
按汉书王子侯表胥行江都易王子元朔元年封胡孰侯十六年薨谥顷元鼎五年侯圣嗣坐知人脱亡名数以为保杀人免　　刘&#
按汉书王子侯表&#江都易王子元朔元年封秣陵侯元鼎四年薨谥亡后　　刘定国
按汉书王子侯表定国江都易王子元朔元年封淮陵侯十六年元鼎五年坐酎金免　　刘仁
按汉书王子侯表仁梁共王子元朔二年封张梁侯十三年薨谥哀元鼎三年侯顺嗣二十三年征和三年为奴所杀　　刘代
按汉书王子侯表代灾川懿王子元朔二年封龙丘侯十五年元鼎五年坐酎金免　　刘错
按汉书王子侯表错灾川懿王子元朔二年封剧侯十七年薨谥原元鼎二年孝侯广昌嗣薨戴侯骨嗣薨质侯吉嗣薨节侯&#嗣薨侯胜容嗣　　刘高遂
按汉书王子侯表高遂灾川懿王子元朔二年封怀昌侯二年薨谥夷四年胡侯延年嗣薨节侯胜时嗣薨侯可置嗣　　刘赏
按汉书王子侯表赏灾川懿王子元朔二年封平望侯七年薨谥夷元狩三年原侯楚人嗣二十六年薨太始三年敬侯光嗣十四年薨神爵四年顷侯起嗣薨孝侯均嗣薨侯旦嗣　　刘始昌
按汉书王子侯表始昌灾川懿王子元朔二年封临众侯十一年薨谥敬太始元年康侯革生嗣十八年薨元凤三年顷侯广平嗣薨原侯农嗣薨节侯理嗣薨厘侯贤嗣薨侯商嗣王莽篡位绝　　刘宽
按汉书王子侯表宽灾川懿王子元朔二年封葛魁侯八年薨谥节元狩四年侯戚嗣五年元鼎三年坐缚家吏恐猲受赇弃市　　刘胡
按汉书王子侯表胡灾川懿王子元朔二年封益都侯薨谥敬原侯广嗣薨侯嘉嗣元凤三年坐非广子免　　刘强
按汉书王子侯表强灾川懿王子元朔二年封平的侯十七年薨谥戴元狩元年思侯中时嗣二十年薨太始三年节侯福嗣十三年薨神爵四年顷侯鼻嗣薨厘侯利亲嗣薨侯宣嗣　　刘黑
按汉书王子侯表黑灾川懿王子元朔二年封剧魁侯十七年薨元封元年思侯招嗣三年薨四年康侯德嗣薨孝侯利亲嗣薨厘侯婴嗣薨侯向嗣　　刘守
按汉书王子侯表守灾川懿王子元朔二年封寿梁侯十五年元鼎五年坐酎金免　　刘行
按汉书王子侯表行灾川懿王子元朔二年封平度侯四十七年薨谥康元凤元年节侯庆忌嗣三年薨四年质侯帅军嗣薨顷侯钦嗣薨孝侯宗嗣薨侯嘉嗣　　刘偃
按汉书王子侯表偃灾川懿王子元朔二年封宜成侯十一年薨谥康元鼎元年侯福嗣十二年太初元年坐杀弟弃市　　刘奴
按汉书王子侯表奴灾川懿王子元朔二年封临胊侯十一年薨谥夷元鼎元年戴侯乘嗣薨节侯赏嗣薨孝侯信嗣薨安侯祎嗣薨侯岑嗣　　刘豨
按汉书王子侯表豨城阳共王弟元朔二年封雷侯十五年元鼎五年坐酎金免　　刘吉
按汉书王子侯表吉城阳共王子元朔二年封东莞侯五年痼疾不任朝免　　刘壮
按汉书王子侯表壮城阳共王子元朔二年封辟土侯三年薨谥节五年侯明嗣十二年元鼎五年坐酎金免　　刘丙
按汉书王子侯表丙赵敬肃王子元朔二年封尉文侯五年薨谥节元狩元年侯犊嗣十年元鼎五年坐酎金免　　刘胡伤
按汉书王子侯表胡伤赵敬肃王子元朔二年封封斯侯二十五年薨谥戴太初三年原侯如意嗣五十二年薨甘露四年孝侯宫嗣薨侯仁嗣　　刘受福
按汉书王子侯表受福赵敬肃王子元朔二年封榆丘侯十五年元鼎五年坐酎金免　　刘建
按汉书王子侯表建赵敬肃王子元朔二年封襄嚵侯十五年元鼎五年坐酎金免　　刘仁
按汉书王子侯表仁赵敬肃王子元朔二年封邯会侯薨谥衍哀侯慧嗣薨后元年勤侯贺嗣三十五年薨甘露元年原侯张嗣薨厘侯康嗣薨节侯重嗣薨怀侯苍嗣薨亡后　　刘义
按汉书王子侯表义赵敬肃王子元朔二年封朝侯十三年薨谥节元鼎三年戴侯禄嗣薨侯固城嗣五凤四年坐酎金少四两免　　刘遗
按汉书王子侯表遗赵敬肃王子元朔二年封东城侯十一年元鼎元年为孺子所杀按注孺子
妾之号也

　　刘苍
按汉书王子侯表苍赵敬肃王子元朔二年封阴城侯十七年太初元年薨嗣子有罪不得代　　刘忠
按汉书王子侯表忠中山靖王子元朔二年封广望侯三十年薨谥节天汉四年顷侯中嗣十三年薨始元二年思侯何齐嗣薨恭侯遂嗣薨侯阁嗣　　刘朝平
按汉书王子侯表朝平中山靖王子元朔二年封将梁侯十五年元鼎五年坐酎金免　　刘未央
按汉书王子侯表未央中山靖王子元朔二年封薪馆侯十五年元鼎五年坐酎金免　　刘贞
按汉书王子侯表贞中山靖王子元朔二年封陆城侯十五年元鼎五年坐酎金免　　刘嘉
按汉书王子侯表嘉中山靖王子元朔二年封薪处侯十五年元鼎五年坐酎金免　　刘嘉
按汉书王子侯表嘉广川惠王子元朔三年封蒲领侯有罪绝　　刘明
按汉书王子侯表明广川惠王子元朔三年封西熊侯薨亡后　　刘晏
按汉书王子侯表晏广川惠王子元朔三年封枣强侯薨亡后　　刘婴
按汉书王子侯表婴广川惠王子元朔三年封卑梁侯十九年元封四年坐首匿罪人为鬼薪　　刘殷
按汉书王子侯表殷河间献王子元朔三年封旁光侯十年元鼎元年坐贷子钱不占租取息过律会赦免　　刘&#
按汉书王子侯表&#河间献王子元朔三年封距阳侯十四年薨谥宪元鼎五年侯凄嗣坐酎金免　　刘退按汉书王子侯表退河间献王子元朔三年封娄侯十六年薨谥节元封元年厘侯婴嗣二十二年薨后元年原侯益寿嗣三十一年薨五凤元年安侯充世嗣三年薨四年侯遗嗣二十年建始四年薨亡后　　刘豫按汉书王子侯表豫河间献王子元朔三年封阿武侯二十四年薨谥戴太初三年敬侯宣嗣二十年薨始元三年节侯信嗣二十三年薨神爵元年厘侯婴齐嗣薨顷侯黄嗣薨侯长久嗣王莽篡位绝　　刘免
</div>
    <div class="pagination">
<a href="氏族典卷诸姓部_page434.html">上一页</a><span>...</span><a href="氏族典卷诸姓部_page430.html">430</a><a href="氏族典卷诸姓部_page431.html">431</a><a href="氏族典卷诸姓部_page432.html">432</a><a href="氏族典卷诸姓部_page433.html">433</a><a href="氏族典卷诸姓部_page434.html">434</a><span class="current-page">435</span><a href="氏族典卷诸姓部_page436.html">436</a><a href="氏族典卷诸姓部_page437.html">437</a><a href="氏族典卷诸姓部_page438.html">438</a><a href="氏族典卷诸姓部_page439.html">439</a><a href="氏族典卷诸姓部_page440.html">440</a><span>...</span><a href="氏族典卷诸姓部_page436.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
