<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 731 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 731 页/共 899 页</h1>
    <div class="content">按隋书薛道衡传道衡字元卿河东汾阴人也祖聪魏济州刺史父孝通常山太守道衡六岁而孤专精好学武成作相召为记室及即位累迁太尉府主簿岁余兼散骑常侍武平初诏与诸儒修定三礼除尚书左外兵郎拜中书侍郎仍参太子侍读后主之时渐见亲用参预政事及齐亡周武引为御史高祖作相授仪同摄邛州刺史高祖受禅除内史舍人其年兼散骑常侍聘陈八年伐陈授淮南道行台尚书吏部郎兼掌文翰后数岁授内史侍郎加上仪同三司道衡每至构文必隐坐空斋蹋壁而卧闻户外有人便怒其沈思如此炀帝嗣位转潘州刺史岁余上表求致仕帝谓内史侍郎虞世基曰道衡将至当以秘书监待之道衡既至上高祖文皇帝颂帝览之不悦顾谓苏威曰道衡致美先朝此鱼藻之义也于是拜司隶大夫将置之罪会议新令久不能决道衡谓朝士曰向使高颎不死令决当久行有人奏之帝怒令自尽缢而杀之妻子徙且末时年七十天下冤之有子五人道衡兄子迈官至选部郎从父弟道实官至礼部侍郎离石太守并知名于世从子德音有隽才起家为游骑尉佐魏修魏史史成迁著作佐郎　　薛孺按隋书薛道衡传道衡从弟孺清贞孤介不交流俗涉历经史有才思开皇中为侍御史扬州总管司功参军每以方直自处转清阳令襄城郡掾卒官所经并有惠政与道衡偏相友爱　　薛世雄
按隋书薛世雄传世雄字世英河东汾阴人也父回字道弘仕周官至泾州刺史开皇初封舞阴郡公领漕渠监以年老致事终于家世雄年十七从周武帝平齐以功拜师都督开皇时数有战功累迁仪同三司炀帝嗣位番禺獠相聚为乱诏世雄讨平之迁右监门郎将从帝征吐谷浑进位通议大夫世雄性廉谨凡所行军破敌之处秋毫无犯以为玉门道行军大将时突厥颇为寇盗诏世雄发十二郡士马巡塞而还领涿郡留守未几李密逼东都中原骚动世雄大军为营欲讨窦建德建德选精锐数百夜袭之兵溃奔世雄与左右数十骑遁入河间城&#恚发病归于涿郡未几卒时年六十三有子万述万淑万钧万彻并以骁武知名　　薛浚
按隋书薛浚传浚字道赜刑部尚书胄之从祖弟也父琰周渭南太守浚早孤养母以孝闻幼好学有志行周天和中袭爵虞城侯历纳言上士新丰令开皇初擢拜尚书虞部侍郎后其母疾浚貌甚忧瘁亲故弗之识也暨丁母艰归葬夏阳于时隆冬极寒浚衰绖徒跣冒犯霜雪自京及乡五百余里足冻堕指疮血流离朝野为之伤痛屡陈诚款请终丧制优诏不许至京竟不胜丧病卒子干福武安郡司仓书佐　　薛湖按万姓统谱湖浚从祖弟少有节操笃志于学好以德义服人或有兄弟忿阋邻里争讼者恐湖闻皆自改悔化为敬让官至本州从事别驾　　唐
　　薛举
按唐书薛举传举兰州金城人容貌魁岸武敢善射殖产巨万好结纳边豪为长雄隋大业末任金城府校尉会岁凶陇西盗起举与子仁杲及其党矫称捕反者即起兵囚郡县官发粟以赈贫乏自号西秦霸王建元秦兴以仁杲为齐公少子仁越为晋公更招附余盗锋锐甚所徇皆下进陷枹岷山不阕旬尽有陇西地众十三万十三年僭帝号于兰州以妻鞠为后仁杲为太子即其先墓置陵邑立庙城南陈兵数万武德元年举悉兵屯析&#掠岐豳秦王御之大败谋乘胜直趋长安方行而病未几死仁杲代立伪谥举武皇帝　　薛仁杲
按唐书薛举传举子仁杲多力善骑射军中号万人敌性贼悍多杀人淫略民人妻妾及继立与诸将素有隙者咸猜惧秦王率诸将复壁高摭闭壁以折之久之仁杲粮乏挑战不许其将俱降于是悉军驰之围合仁杲率伪官属降王受之以仁杲归京师斩之　　薛万均按唐书薛万均传万均炖煌人后徙京兆咸阳父世雄大业末为涿郡太守万均与弟万彻因客幽州以材武为罗艺所厚善与艺归款高祖授万均上柱国永安郡公秦王平刘黑闼引万均为右二护军北门长柴绍之讨梁师都也以万均为副既而贼果斩师都降拜左屯卫将军俄为沃沮道行军副总管从李靖讨吐谷浑斩其将众遂溃追至图伦碛迁本卫大将军又副侯君集击高昌降进潞国公后帝幸芙蓉园坐清宫不谨下狱忧愤卒帝惊悼为举哀诏陪葬昭陵弟万彻万淑万备　　薛万彻
按唐书薛万均传万均弟万彻与万均归高祖授车骑将军武安县公事隐太子太子诛从李靖讨突厥颉利可汗以功授统军进爵郡公历右卫将军蒲州刺史改左卫将军尚丹阳公主加驸马都尉迁代州都督右武卫大将军贞观二十二年以青丘道行军总管帅师三万伐高丽拔其城高宗永徽二年授宁州刺史入朝与房遗爱昵甚谋共辅荆王谋泄下狱诛　　薛万备
按唐书薛万均传万均弟万备有至行居母丧庐墓前太宗诏表异其门以尚辇奉御从伐高丽李绩围白岩虏遣兵万余来援将军契苾何力以八百骑苦战中槊创甚为贼所窘万备单马进救何力获免仕至左卫将军　　薛收
按唐书薛收传收字伯褒蒲州汾阴人隋内史侍郎道衡子也出继从父孺年十二能属文以父不得死于隋不肯仕高祖兴挺身归国秦王召见问方略所对合旨授府主簿为书檄露布或马上占辞该敏如素构授天策府记室参军从平刘黑闼封汾阴县男尝上书谏王止畋猎武德七年寝疾卒年三十三王哭之恸贞观七年赠定州刺史葬昭陵　　薛颐
按唐书薛颐传颐滑州人当隋大业时为道士善天步律历武德初秦王表为大史丞稍迁令贞观时丐为道士帝为筑观九嵕山号曰紫府拜颐太中大夫往居之数岁卒　　薛大鼎
按唐书薛大鼎传大鼎字重臣蒲州汾阴人父粹为隋介州长史与汉王谅同谋反诛大鼎贳为官奴流辰州用战功得还高祖兵兴谒见龙门因说帝绝龙门军永丰仓就食传檄远近据天府示豪杰为拊背扼喉计帝奇之赵郡王孝恭讨辅公祏以大鼎为饶州道军师以功迁浩州刺史累徙沧州永徽中迁银青光禄大夫行荆州大都督长史卒谥曰恭　　薛士通
按唐书薛登传登父士通为隋鹰扬郎将江都乱与州民闻人嗣安据城拒贼武德初持地自归授东武州刺史辅公祏反士通与贼将西门君仪战破之及平封临汾侯　　薛立俭
按河间府志立俭后魏侍中汾阴武侯辨之裔高祖初为莫县令政理清白见重于时　　薛烈
按万姓统谱烈字定方自武乡徙始平骁悍有力从李靖袭突厥迁左卫中郎将与程名振讨高丽破之拜右屯卫将军临清县公又击破贺鲁以献策功拜骁卫大将军　　薛献
按万姓统谱献定州刺史朝京师太宗诏朝集使刺史以上升殿亲问之曰卿等在州何以抚教献对曰老者存恤之少者劝诫之荒田渐辟产业既振礼义渐兴此皆圣化所致非臣之力帝曰如公所奏足称循良清净为政朕所望于公等也　　薛元敬
按唐书薛收传元敬隋选部郎迈之子与收及族兄德音齐名世称河东三凤收为长雏德音为鸑鷟元敬年最少为鹓鶵武德中为秘书郎天策府参军直记室文学馆学士是时收与房杜更相附结元敬谨畏未尝申款曲如晦叹曰小记室不可得而亲不可得而疏秦王为皇太子除舍人号称职卒于官　　薛福按德安府志福贞观中为德安刺史
　　薛仁贵
按唐书薛仁贵传仁贵绛州龙门人少贫贱以田为业应募至安地会郎将刘君邛为贼所围仁贵驰救之斩贼将由是知名王师攻安市城仁贵恃骁悍欲立奇功乃着白衣自标显所向披靡军乘之贼遂奔溃帝召见授游击将军云泉府果毅迁右领军中郎将显庆三年诏副程名振经略辽东破高丽于贵端城俄与辛文陵破契丹于黑山执其王阿卜固封河东县男咸亨元年吐蕃入寇命为逻娑道行军大总管率将军阿史那道真郭待封击之王师大败有诏原死除名为庶人拜瓜州长史检校代州都督率兵击突厥元珍于云州大破之永淳二年卒年七十　　薛元超按唐书薛收传收子元超九岁袭爵及长好学善属文尚巢王女和静县主累授太子舍人高宗即位迁给事中数上书陈当世得失帝嘉纳转中书舍人弘文馆学士上元初拜正谏夫大三年迁中书侍郎同中书门下三品俄拜中书令兼左庶子帝幸东都留辅太子监国帝疾剧政出武后因阳喑乞骸骨加金紫光禄大夫卒年六十二陪葬干陵子曜圣历中附会张易之官正谏大夫　　薛元绍
按万姓统谱元绍收子高宗即位数上书陈当时得失帝嘉纳转中书舍人弘文馆学士上元初帝校猎温泉诸蕃酋长得持弓从元绍奏远人野心而使挟兵围中非所宜帝从之　　薛振
按万姓统谱振龙朔初为饶州刺史在郡一年以神明驭下北冈产芝草郡人以为瑞为立芝亭　　薛怀义
按唐书后妃传武后毁干光殿为明堂以浮屠薛怀义为使督作怀义鄠人本冯氏名小宝伟岸淫毒佯狂洛阳市千金公主嬖之上言小宝可入侍后召与私悦之欲掩迹得通籍祝发为浮屠拜白马寺主诏与太平公主婿薛绍通昭穆绍父事之拜左威卫大将军梁国公延载三年怀义宠衰失望因火明堂太后密诏击杀之　　薛季昶
按唐书桓彦范传薛季昶者绛州龙门人武后时上书自布衣擢监察御史以累左迁平遥尉复拜御史屡按狱如旨擢给事中拜河北道按察使布恩信甄表善良为御史中丞坐事左迁久乃入为雍州长史迁文昌左丞为洛州长史预诛易之等功进户部侍郎五王失柄出季昶荆州长史贬儋州司马仰药死葬昭州睿宗立诏赠左御史大夫　　薛克构
按唐书薛大鼎传大鼎子克构有器识永隆初历户部郎中天授中迁麟台监坐弟为酷吏所陷流死岭南　　薛讷
按唐书薛仁贵传仁贵子讷字慎言起家城门郎迁蓝田令突厥扰河北武后以讷世将诏摄左威卫将军安东道经略使俄迁幽州都督讷久处边有战功明年契丹奚突厥连和数入边讷建议请讨师至滦河与贼遇诸将不如约为卤覆尽亡其军讷脱身走尽夺讷官爵俄而吐蕃寇临洮诏讷白衣摄陇右防御使与王晙击之破其众拜讷左羽林大将军复封平阳郡公以子畅为朝散大夫又授&#州镇军大总管久之以老致仕卒年七十二赠太常卿谥曰昭定讷性沈勇寡言其用兵临大敌益壮　　薛登
按唐书薛登传登常州义兴人出为常州刺史属宣州贼锺大眼乱登严勒守备阖境赖安再迁尚书左丞景云中为御史大夫僧慧范怙太平公主势夺民邸肆登劾奏反为主所构出岐州刺史迁太子宾客开元初为东都留守再为太子宾客坐子累归里家苦贫诏给致仕禄卒年七十三赠晋州刺史　　薛稷
按唐书薛收传稷字嗣通道衡孙擢进士第累迁礼部郎中中书舍人与从祖兄曜更践两省俱以辞章自名景龙末为谏议大夫昭文馆学士以书名天下画又绝品睿宗在藩喜之以其子伯阳尚仙源公主及践祚迁太常少卿封晋国公历太子少保礼部尚书窦怀贞诛稷以知本谋赐死万年狱年六十五　　薛伯阳按唐书薛收传稷子伯阳为驸马都尉安邑郡公稷死坐贬晋州员外别驾又流岭表自杀　　薛昌
按顺天府志昌蓟人登进士天宝间栖止于蜀之青城洞天忽得商陆酒饮之死经三日蹶然而苏身轻目明节度使延至宾馆忽失所在　　薛季昌
按衡州府志季昌河东人明皇召入禁掖延问道德谈极精微上喜命为司马承祯弟子承祯授以玉洞经箓研真穷妙久之奏云尊师于开元二十三年化去请收南岳旧居为观诏季昌住持书额以赐并赐圣像供器天宝十二年复令衡州铸铜钟一口降赐观中音韵振远彻于霄汉重四千斤久之丹成忽曰祝融今夕有天真之会予被召当往遂凌虚而去　　薛务按息县志务开元中新息令疏导玉梁渠为陂十六所溉田三十余顷　　薛缣
按洛阳县志缣河东人为河南令政绩着闻
　　薛谈
按唐书薛收传伯阳子谈尚元宗恒山公主拜驸马都尉光禄员外卿　　薛令之
按万姓统谱令之字珍君福安人神龙初举进士开元中为左补阙兼太子侍读题诗于壁曰朝旭上团团照见先生盘盘中何所有苜蓿长阑杆饭涩匙难绾羹稀箸易宽只可谋朝夕何由度岁寒元宗幸东宫见焉索笔续之曰啄木嘴距长凤皇毛羽短若嫌松桂寒任逐桑榆暖令之因谢病东归元宗闻其贫命有司给其岁赋令之量受不肯多取肃宗即位思东宫旧德召之令之已逝矣嘉叹其行名其乡曰廉村水曰廉溪　　薛楚玉
按唐书薛仁贵传仁贵子讷讷弟楚玉开元中为范阳节度使以不职废生子嵩　　薛愿
按唐书庞坚传安禄山反南阳节度使鲁炅表坚为长史兼防御副使以薛愿为颍川太守共守颍川贼将阿史那承庆悉锐攻之城中士单寡粮少而愿坚昼夜战诸郡兵无援者自正月尽十一月贼逾城入二人不肯降贼缚致东京缚于树比且死见者哭之愿汾阴人父太常卿兄崇一娶惠宣太子女其女弟为太子瑛妃瑛废贬愿岭外久乃得还　　薛嵩
按唐书薛仁贵传楚玉子嵩生燕蓟间气豪迈不肯事产利以膂力骑射自将豫安禄山乱晚为史朝义守相州仆固怀恩破朝义嵩迎拜军门怀恩奏为检校刑部尚书相卫洺邢等州节度使谨奉职颇有治名大历初封高平郡王迁检校尚书右仆射更封平阳七年卒赠太保　　薛&#
按唐书薛仁贵传薛嵩卒诏其弟知留后事累加检校太子少师十年为其将裴志清所逐入朝赦之乃分其地以嵩族子择为相州刺史雄卫州刺史坚洺州刺史田承嗣诱雄乱不从遣客刺杀之　　薛景先
按万姓统谱景先陈仓县令杨国忠败妻子奔陈仓景先捕诛之后以检校户部尚书兼凤翔尹　　薛昱
按万姓统谱昱清源太守以清德着郡人歌云郡号清源官有清德　　薛伯高
按万姓统谱伯高道州刺史除秽革邪敷和于下考民风禁淫祀黜非类斥象祀明信行于鬼神恺悌达于蛮夷　　薛景晦
按万姓统谱景晦道州刺史居郡大理至于无事刘梦得书云兄出中台守江华人咸曰函牛之鼎以烹小鲜　　薛&#
按唐书薛&#传&#字温如河中宝鼎人以荫为庙令累迁干陵台令以清白闻改昭应令迁楚州刺史观察使恶其洁诬以罪左授峡州刺史建中初拜中散大夫兼汴宋行军司马李希烈弃汴州即拜河南尹入为司农卿京兆尹&#刚严晓法治勤身以劝下然苛察无经术大体坐善窦参改太子宾客出为岭南观察使卒年七十四子存庆　　薛居士
按怀庆府志居士隐太行山学总儒释多所该览闻释昙延少年知道夙悟绝伦尝一造之言谑相高未之揖谢薛乃戏题四字方圆静动命昙延体之延曰方如平等城圆如智慧日动则识波浪静类涅盘室居士惊异曰由来所见希世挺生即此人也　　薛伾
按万姓统谱伾胜州刺史涣之子尚父汾阳王召置麾下著名于诸将间仆射李揆使西蕃伾为将从役时贼泚之难昆夷赴义伾驰骑乡道至于武功擢授左威卫将军使绝域者前后数四累迁左金吾卫大将军检校工部尚书兼将作监出为鄜坊观察使元和八年卒于官赠潞州大都督　　薛平
按唐书薛仁贵传嵩子平字坦涂年十二为磁州刺史父丧军吏以故事胁知留务伪许之已而让夕以丧归累授右卫将军宿卫三十年擢汝州刺史治有风绩王师讨蔡繇左龙武大将军授郑滑节度使数战有功入为左金吾卫大将军未几复帅郑滑李师道平诏分淄青齐登莱五州为平卢军徙平为节度使迁检校尚书右仆射封魏国公在镇六年兵铠完砺傜赋均一宝历初入朝进检校司徒更封韩召拜太子太保以司徒致仕卒年八十赠太傅　　薛从
按唐书薛仁贵传平子从字顺之以荫授左清道率府兵曹参军累迁汾州刺史擢将作监终左领军卫上将军赠工部尚书　　薛播
按唐书薛播传播河中宝鼎人曾祖文思官中书舍人播早孤伯母林通经史善属文躬授经诸子及播兄弟故开元天宝间播兄弟七人皆擢进士第累授殿中侍御史迁武功万年令温敏而裕与人交有常崔佑甫辅政拜中书舍人出为汝州刺史以礼部侍郎卒　　薛公达
按唐书薛播传播子公达擢进士第佐凤翔军帅集射中者酬锦与金一军莫能中公达三发连中复佐河阳军以国子助教居东都卒　　薛存诚
按唐书薛存诚传存诚字资明河中宝鼎人中进士第擢累监察御史转殿中侍御史累迁给事中拜御史中丞暴卒帝悼惜赠刑部侍郎存诚性和易于人无所不容及当官毅然不可夺子廷老　　薛存义
按万姓统谱存义河东人宪宗时为零陵太守早作夜思勤力劳心讼者平赋者均柳子厚赠之序　　薛巽按常德府志巽河东人元和间任朗州司户员外　　薛存庆按唐书薛&#传&#子存庆字嗣德貌伟岸及进士第历御史尚书郎五迁给事中与韦弘景封驳诏书时称其直刘总以幽州归穆宗谓宰相曰必用薛存庆可以宣朕意对延英一刻遣之至镇州卒赠吏部侍郎　　薛据
按荆州府志据荆南人骨鲠有气魄为文章亦卓荦　铁姓部汇考
郑樵通志
　　入声
铁氏隋有将军铁士雄宋有进士铁南仲淮甸人　啮姓部列传
　　上古
　　啮缺
按尚友录缺尧时贤人学于王倪许由师之尧问于由曰啮缺可以配天乎吾藉王倪以要之许由曰殆哉岌乎天下啮缺之为人也聪明睿知给数以敏其性过人而又乃以人受天彼审乎禁过而不知过之所由生与之配天乎彼且乘人而无天方且本身而异形方且尊知而火驰方且为绪使方且为物骇方且四顾而物应方且应众宜方且与物化而未始有恒夫何足以配天乎
　彻姓部列传
　　元
　　彻里
按万姓统谱里徐州人曾祖太赤从太祖定中原为马步军都元帅里幼孤母教以书至元中世祖召见应对详雅悦之尝奉使江南省风俗访遗逸官至中书平章政事卒追封徐国公
　渫姓部列传
　　上古
　　渫子
按尚友录渫子贤人见韩子
　　明
　　渫升
按万姓统谱升山西人成化举人任邓州知州　铁姓部列传
　　隋
　　铁士雄
按万姓统谱士雄将军
　　宋
　　铁南仲
按万姓统谱南仲淮甸人进士
　　元
　　铁杰
按万姓统谱杰湖广参政
　　铁柱云
按龙泉县志柱云父沙板为龙泉达鲁花赤任满因家于邑大德丁未泉邑大歉柱云发廪千五百石赈济民艰邑上其事至大戊申表其门曰好义　　铁哥&#
按德安府志哥&#高昌国人至元中为德安达鲁花赤适土人蔡知府反哥&#率众先登身被数枪犹战不已遂讨平之主将犹怒欲屠城哥&#曰叛者蔡知府与城中人何与焉宜诛其党与不可滥及无辜主将从之城遂得全　　明
　　铁铉
按万姓统谱铉字鼎石邓州人洪武中由国子生授礼科给事中升山东参议靖难师起铉督漕运未尝乏缺靖难兵围济南悉力守御令军诈降开城门候文皇入急下铁板几闸攻围三月不能克围解事闻遣使褒赐升右布政使寻升兵部尚书参盛庸军务小河之捷中原震动文皇欲北还以诸将言再战遂得胜长驱渡江铉憾愤欲自裁文皇登极铉尚拥残兵驻淮南已而擒铉至不肯屈又背立廷中令一顾终不可得割其耳鼻亦不顾劈碎其体至死骂不绝声时年三十七子福安康安戍河池父仲名年八十三母薛氏俱安置海南　　铁处义
按万姓统谱处义会稽人知潜山县才干器量廉明正直于人不假借豪猾屏息维时桑麻蔽野民情欣戴至今思之　　铁迪
按万姓统谱迪莆田人弘治中任惠州府推官　　铁宗璧按万姓统谱宗璧莆田人弘治中任海丰县知县　　铁信按万姓统谱信平凉卫人正德贡士任知县
　　铁刚
按万姓统谱刚咸宁人正德中平和知县
　　铁篆
按万姓统谱篆永昌卫人隆庆辛未进士
　　铁世才
按万姓统谱世才云南人万历闲国子博士
　　铁成篆
按常德府志成篆常德府学万历闲贡历官独山州知州　　铁仲彬
按武安县志仲彬武安人任睢阳卫千户

　热姓部列传
　　宋
　　热焕
按奇姓通焕宋绍兴中殿使以工画人物得名　孑姓部列传
　　明
　　孑金
按万姓统谱金东昌人宣德中任分宜县知县　烈姓部列传
</div>
    <div class="pagination">
<a href="氏族典卷诸姓部_page730.html">上一页</a><span>...</span><a href="氏族典卷诸姓部_page726.html">726</a><a href="氏族典卷诸姓部_page727.html">727</a><a href="氏族典卷诸姓部_page728.html">728</a><a href="氏族典卷诸姓部_page729.html">729</a><a href="氏族典卷诸姓部_page730.html">730</a><span class="current-page">731</span><a href="氏族典卷诸姓部_page732.html">732</a><a href="氏族典卷诸姓部_page733.html">733</a><a href="氏族典卷诸姓部_page734.html">734</a><a href="氏族典卷诸姓部_page735.html">735</a><a href="氏族典卷诸姓部_page736.html">736</a><span>...</span><a href="氏族典卷诸姓部_page732.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
