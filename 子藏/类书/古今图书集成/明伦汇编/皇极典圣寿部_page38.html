<!DOCTYPE html>
<html>
<head>
    <meta charset="UTF-8">
    <title>皇极典圣寿部 - 第 38 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇极典圣寿部 - 第 38 页/共 81 页</h1>
    <div class="content">孔兴钧
臣
沈肇先儒童
臣
阎学杼等
　　三人耆民陈于兹张席珍李莅陈永年李长春　　汤执中等八十二人恭进
　　四川陕西山西湖广贵州云南六省颂

臣
闻元统天德之全健行而不息仁统君道之
　　极容保于无疆幸遘昌期忻觇至治钦惟皇上　允文允武
　乃圣乃神
　集百王之大成
　履五位而首出论德则乾坤合撰六经之美善咸　　该纪功则日月同光全史之声名莫及自纂承　　洪业正位凝命于今五十二年恩溥泽洋蟠际　　穹壤记注之所不能尽赞扬之所不能名谨就　　蠡测管窥铺陈万一窃以为运世有本制治有　　原我皇上功德巍巍所以措天下于久道化成之盛者皆　　可以仁统之也盖圣性之生而安者中和咸备与两大而同流而圣学之粹以精者公溥无私偕万物为一体法天法祖仁着于敬而清明在躬止孝止慈仁着于爱而太和　　自近言而作则行而合宜仁熟则礼义同贯也　　动而有常静而不贰仁纯则诚信一原也仁达　　为智而仰观天文俯察地理中悉人事旁烛物　　情自立政用人知明处当以及六艺之繁曲而　　浚哲无所不周天纵多能智莫大焉仁必有勇　　而东穷蟠木西尽流沙北过幽陵南逾交址自　　除残服贰轨合文同以至八表之遐荒而声教　　无所不讫德威惟畏勇莫神焉以仁心行仁政　　尤在养民察吏则亟进廉平慎刑则数行宽大　　至九河故道亦荷睿算而千里安澜沛然无涯之大泽矣以仁政验仁　　民莫如蠲赋赐复则数盈亿万议赈则岁纪再　　三至万国正供□损　神仓而三年遍德敻乎未有之洪施矣方今宇宙　　清宁中外禔福官方日以澄叙民生日以阜成　　风俗日以敦庞人心日以安乐凡皆我皇上之至仁运之于于穆之表施之于岩廊之上有　　以兼综而条贯之而精神遍注乎四海九州规　　模大定乎千秋万□也夫天德统于元而一元　　之运循环而不息君道统于仁而至仁之运悠　　久而无疆自尚书肇于唐虞下逮元明三千九　　百有余岁其间享国长久代不数君历年之多　　亦略相准而仁之浅深纯杂则前后悬殊若我　国家积德累功而皇上如天之仁与天同运日新月盛永永无穷无论　　汉唐宋明之令主有不能及即遐稽三代以前　　求其以人协天以德备福如神尧得天地之中　　数而成功文章寿考益光者盖于今而始再见　　焉此真开辟以来之景运而天下臣民万世一　　遇之时也兹当三月良辰恭遇六旬万寿敷天胥庆忻看甲子初周率土协和共仰　　光华复旦臣
遭逢四纪忝列九卿受
恩百倍于同朝见知窃附于往哲谨就□记所及恭　　撰颂辞一章以推圣寿无疆之符以明至仁合天昭受有本之意爰拜　　手稽首而献颂曰　大清受命
三圣相传我
皇缵烈其仁如天功恢八纮德畅九埏荡荡巍巍振　　古无前同天覆帱不遗一物包含山川吞吐日　　月我皇丕冒六合宁谧旁及无垠仁声洋溢天心慈爱元　　气絪缊畅遂草木飞跃羽鳞我皇建极万汇陶甄出作入息九域同春天降之恩和　　风惠日天降之威风驰电击我皇律天动静阖辟纬武经文人皆遍德达天之用舒　　而为阳立天之体健而且刚我皇配天不息日强所其无逸恭己垂裳大哉干元万　　化之纪大哉皇仁万事之宰焜耀三光磅礡四海德盛化神体干　　用泰河清不波边靖无烟五风十雨嘉禾在田　　六廉计吏三物兴贤歌舞太平逾五十年自兹　　以前修和府事颂德纪功周后无二由今以后　　如川方至五帝可六三皇可四自兹以前治定　　功成超夏轶商美具善并由今以后月恒日升　　两仪奠丽七政贞明书契以来功德备列天人　　相应若合符节惟我皇寿膺图无极如天之仁渐被暨讫一元迭运始而　　复周至仁广运蓄而复流惟我皇寿古无与俦百千万亿为一春秋
臣
拜稽首
天子万寿
　　四川省　诰封资政大夫兵部尚书兼都察院　　右都御史总督河道提督军务臣
张烺户部尚
　　书
臣
张鹏翮兵部左侍郎
臣
李先复等
　　陕西省工部尚书
臣
张廷枢等
　　山西省吏部左侍郎
臣
李旭升都察院左副都
　　御史仍兼管光禄寺
臣
田从典等
　　湖广省　经筵讲官礼部右侍郎翰林院学士臣
胡作梅内阁学士兼礼部侍郎
臣
邹士璁顺
　　天府府尹
臣
屠沂等
　　贵州省翰林院侍讲学士
臣
周起渭等
　　云南省翰林院检讨
臣
王思训等恭
颂
　　长芦商人邵鼎延冯士昌等榜文
　　伏以
　华渚流虹率土颂无疆之祉
　璇枢绕电普天征有道之祥
　合圣神文武以□隆至德广运
　极禄位名寿之必得诸福咸臻朝野欢腾商民庆　　洽钦惟皇帝陛下
　道握干符
　躬承泰运
　神功历奏八方之声教攸同
　峻德弘敷万国之车书毕集时雍风动登仁寿于　　尧年地平天成载和恒于禹甸省刑薄罚每至　　再三免赋蠲租已逾亿万有年有干普乐利以　　靡穷惟几惟康致升平于勿替兹届三春之月　　恭逢万寿之辰甫遍干支数周而复始历推元会祚积而　　弥长寿域弘开直媲羲轩而上鸿钧大转爰符　　翕辟之期航海梯山献球琳于络绎歌衢舞巷　　输忱悃以勤拳惟兹析木之津近属神皋之地　　东连斥卤收成策于熬波北拱宸居戴荣光而就日矧从比岁屡沐
殊恩缓税而税有常期恤商而商皆乐业春生万　　齐望　阙以祝三多景丽千樯悉焚香以伸九叩伏愿　健行不息　纯嘏弥长
　运元气于两间道成悠久
　鼓太和于四序象着升恒则甘雨惠风占
一人之有庆光天化日历亿纪以长春矣
　　五旗诸王以下觉罗以上榜文
　　伏以
帝德久符天德已昭卜年卜世之休祯
君心俯鉴民心务尽为子为臣之丹悃香烟披拂结　　祥光而遍覆　慈云花舞缤纷布淑景而弘开
　寿域欢腾玉牒庆溢天潢钦惟
皇上
　仁合三才
　智周九有尧舜禹汤文武之传
至圣出而会其统易书诗礼春秋之作
大成集而阐其微临万物而用中育群生以无外忧　　勤惕厉享从来未有之升平运会贞元拓自古　　未开之疆土盖因一人有庆遂尔万国咸宁兹当季春中浣之辰正值　　花甲重周之日麟游天圃凤哕高冈南极老人　　捧进长生之酒西池王母擎来初熟之桃七曜　　增辉万灵效顺凡兹戴高履厚咸思就日瞻云臣
等幸附金枝忝依玉叶执霞觞而踊跃欣随
　　华祝之班傍
　銮辂以趋跄愿效嵩呼之颂敬宣贝叶虔叩龙华　　开不二之法门结大千之善果伏愿　光华复旦
　寿考维祺
　体太极之生成乾坤立于久大
　顺五行之时序造化着其休嘉于以久视长生至人原有自然之效即此祈天永命大德真有心得之符矣
　　康亲王
臣
崇安显亲王
臣
衍潢庄亲王
臣
博果
　　多裕亲王
臣
保泰简亲王
臣
雅尔江阿信郡王

臣
德昭安郡王
臣
华□平郡王
臣
讷尔素顺承
</div>
    <div class="pagination">
<a href="皇极典圣寿部_page37.html">上一页</a><span>...</span><a href="皇极典圣寿部_page33.html">33</a><a href="皇极典圣寿部_page34.html">34</a><a href="皇极典圣寿部_page35.html">35</a><a href="皇极典圣寿部_page36.html">36</a><a href="皇极典圣寿部_page37.html">37</a><span class="current-page">38</span><a href="皇极典圣寿部_page39.html">39</a><a href="皇极典圣寿部_page40.html">40</a><a href="皇极典圣寿部_page41.html">41</a><a href="皇极典圣寿部_page42.html">42</a><a href="皇极典圣寿部_page43.html">43</a><span>...</span><a href="皇极典圣寿部_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
