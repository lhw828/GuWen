<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 824 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 824 页/共 899 页</h1>
    <div class="content">　　梁垣姓
梁垣风俗通周毕公后有梁垣演居大梁之墟子孙因氏焉&#

　梁余姓部汇考
郑樵通志
　　以族为氏
梁余氏晋下军御梁余子养之后本卫人
&#

　常寿姓部列传
　　周
　　常寿寿
按万姓统谱寿越大夫
&#

　长儿姓部列传
　　汉
　　长儿鲁
按万姓统谱鲁汉人
&#

　壤驷姓部列传
　　周
　　壤驷赤
按史记仲尼弟子列传壤驷赤字子徒
注
郑元曰秦
人
&#

　庚桑姓部汇考
郑樵通志
　　复姓
庚桑氏庄子庚桑楚之后

　长卢姓部列传
　　周
　　长卢子
按汉书艺文志长卢子九篇
注
楚人
&#

　臧马姓部列传
　　汉
　　臧马矢
按万姓统谱矢汉时人

　壤驷姓部汇考
郑樵通志
　　复姓
壤驷氏家语壤驷赤秦人仲尼弟子
&#

　唐溪姓部列传
　　汉
　　唐溪典
按后汉书延笃传延笃少从颍川唐溪典受左氏传注吴夫&#王奔楚封堂溪因以为氏典为五官中郎将唐与堂同也&#

　唐括姓部列传
　　金
　　唐括安礼
按金史唐括安礼传安礼本名斡鲁古字子敬好学通经史工词章知为政大体贞元中累官临海军节度使入为翰林侍读学士改浚州防御使彰化军节度使大定初迁益都尹召为大兴尹上曰京师好讹言府中奸吏为民患卿虽年少有治才去其宿弊毋为因仍察廉入第一等进阶荣禄大夫七年五月大兴府狱空诏锡宴劳之知政事罢为横海军节度使历河间尹南京留守以丧去官起复尚书右丞他日上曰荐举大臣之职外官五品犹得举人宰相无所举何也安礼对曰孔子称才难贤人君子世不多有陛下必欲得人当广取士之路区别器使之斯得人矣转左丞进拜平章政事封芮国公授世袭谋克上谕安礼前代史书详备今祖宗实录太简略对曰前代史皆成书有帝纪列传他日修史时亦有帝纪列传其详自见于列传也安礼常议科目言于上曰臣观近日士人不以策论为意今若诗赋策论各场考试文理俱优者为中选以时务策观其器识庶得人也上曰卿等议之上谓宰臣曰赏有功不可缓缓赏无以劝善安礼对曰古所谓赏不逾时者正谓此也二十一年拜右丞相进封申国公固辞上曰朕知卿正直且练习政事无出卿之右者其毋多让安礼顿首谢是岁薨泰和元年配享世宗庙廷　　唐括德温
按金史唐括德温传德温本名阿里上京率河人也曾祖石古从太祖平腊醅麻产领谋克祖脱孛鲁领其父谋克从太祖伐辽有功父挞懒尚康宗女收平州授行军猛安历兴平临海等军节度使德温善射尚睿宗皇帝女楚国长公主天眷三年授宣武将军皇统六年迁定远大将军七年迁兵部尚书出为大名尹改横海军节度使延安尹世宗即位封道国公为驸马都尉大定二年以父祖功授按出虎猛安所管世袭谋克四年为劝农使出为西京留守召入为太子太傅卒授其长子驸马都尉鼎世袭西北路没里山猛安　　唐括辩
按金史唐括辩传辩本名斡骨剌尚熙宗女代国公主为驸马都尉累官参知政事尚书左丞与右丞相秉德谋废立而乌带以告海陵于是旦夕相与密谋护卫将军特思疑之以告悼后悼后以告熙宗熙宗怒召辩责杖而遣之自是谋益甚十二月九日杀熙宗立海陵辩为尚书右丞相兼中书令封王赐铁券进拜左丞相父彰德军节度使重国迁东平尹海陵知其忮忍畏忌之尝与辩观太祖画像海陵指示辩曰此眼与尔相似辩色动海陵亦色动由是疑辩益忌之及与萧裕谋致宗本罪并致辩尝与宗本谋反即杀之重国坐夺官大定初重国以政迹着闻历安国彰化横海军节度使后辩子孙上书言辩死天德间祖重国亦坐追削正隆初重国已复官职乞追复辩官爵是时海陵已降为庶人以辩与&#逆不许言本名　　唐括贡
按金史唐括贡传贡本名达哥太傅阿里之子也尚世宗第四女吴国公主授驸马都尉迁刑部侍郎升顺天军节度使迁兵部尚书改吏部转礼部尚书兼大理卿二十八年拜枢密副使章宗立为御史大夫进枢密使封莘国公改封萧泰和二年薨　　唐括鹘鲁
按金史世宗本纪大定七年九月以宿直将军唐括鹘鲁为夏国生日使　　唐括阿忽里
按金史世宗本纪大定十二年四月以宿直将军唐括阿忽里为横赐夏国使　　唐括鼎
按金史世宗本纪大定二十五年六月遣左宣徽使唐括鼎诣京师致祭皇太子　　唐括合达
按金史章宗本纪明昌三年九月以郊社署令唐括合达为夏国生日使　　唐括直思白
按金史章宗本纪泰和八年正月左司郎中刘昂顺州刺史唐括直思白坐与蒲阴令大中私议朝政皆杖之　　唐括狗儿
按金史宣宗本纪兴定三年六月辽州总领提控唐括狗儿帅师复太原府　　唐括昉
按金史宣宗本纪元光元年十二月兰州提控唐括昉败夏人于质孤堡
　长梧姓部列传
　　周
　　长梧封人
按庄子则阳篇长梧封人问子牢曰君为政焉勿卤莽治民焉勿灭裂昔予为禾耕而卤莽之则其实亦卤莽而报予芸而灭裂之则其实亦灭裂而报予予来年变齐深其耕而熟耰之其禾繁以滋予终年厌&#&#

　皇子姓部列传
　　周
　　皇子告敖
按庄子达生篇桓公田于泽管仲御见鬼焉数日不出齐士有皇子告敖者曰公则自伤鬼恶能伤公　行人姓部汇考
郑樵通志
　　以官为氏
行人氏周礼大行人也又有行氏即行人氏左传陈有行人之仪卫有行人烛过
　京相姓部汇考
廖用贤尚友录
　　京相姓
京相见英贤传望出济南

　梁石姓部列传
　　汉
　　梁石君
按郑樵通志隐者梁石君曹参所礼者也

　荣叔姓部汇考
凌迪知万姓统谱
　　荣叔姓
荣叔周大夫荣叔之后

</div>
    <div class="pagination">
<a href="氏族典卷诸姓部_page823.html">上一页</a><span>...</span><a href="氏族典卷诸姓部_page819.html">819</a><a href="氏族典卷诸姓部_page820.html">820</a><a href="氏族典卷诸姓部_page821.html">821</a><a href="氏族典卷诸姓部_page822.html">822</a><a href="氏族典卷诸姓部_page823.html">823</a><span class="current-page">824</span><a href="氏族典卷诸姓部_page825.html">825</a><a href="氏族典卷诸姓部_page826.html">826</a><a href="氏族典卷诸姓部_page827.html">827</a><a href="氏族典卷诸姓部_page828.html">828</a><a href="氏族典卷诸姓部_page829.html">829</a><span>...</span><a href="氏族典卷诸姓部_page825.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
