<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 240 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 240 页/共 899 页</h1>
    <div class="content">按松江府志博字原博正统辛酉应天解元乙丑进士授南京刑部主事狱疫博素知医手调药治之囚赖以全进员外郎中擢四川按察克振风纪构蜚语被逮事白复官南还次鲁桥卒在刑曹前后十余年多所全活工古文词善楷书行草旁通医卜阴阳诸书好急人患难人乐与交焉　　钱钦
弟
锺

按明外史钱贵传贵子钦为锦衣卫指挥使与弟锺俱殁于土木　　钱茂律
按陕西通志茂律字大吕临海人举人景泰初年守同州志趣高洁才华&#敏治持大体政清泽洽增设学舍至百八十楹士民颂悦尝勒居官箴于石人以比甘棠云　　钱溥
按万姓统谱溥华亭人天顺进士历官学士礼部尚书谥文通　　钱昌
按万姓统谱昌字允言吴人威仪端重言动不苟人多敬惮其为诗至老弗倦名著三吴与武功徐有贞学士钱溥佥宪刘珏大参祝先生惟清辈结吟社交所著有未斋集行于世　　钱&#
按万姓统谱&#字宗节慈溪人敦本尚行读书必究大旨不务枝叶从游者履满其户恬于丘壑应选贡司训常州大振师模论议必根典常迁定兴教谕立教一如常两学士多化之&#少孤事母极孝每先意承顺伯氏早世嫁其孤女仲氏死于溺为恤其孤人以淳德归之　　钱澍
按湖广通志澍金坛人天顺中自给事中出守长沙公正御下宽恕近民奸不能欺狱无留滞修文庙建尊经阁及贾谊李芾长沙诸先贤祠　　钱雄
按明外史钱贵传贵子钦与弟锺殁于土木钦无子锺遗腹子雄为之后年幼以父锦衣故秩禄优给天顺改元擢本卫都指挥使寻擢都督同知成化时卒　　钱昕按万姓统谱昕迪孙常熟人成化间知永州事处己严介莅政精勤平赋役审狱讼作兴士类人皆感励寻升参政去之日士民遮道送之至今叹慕　　钱山
按万姓统谱山字静夫成化丙戌进士拜监察御史升浙江佥事筑海岸以御民患发廪粟以济被溺之民活死者数千升本司副使持宪得大体以廉介自持年老致政囊橐萧然为士林所推重　　钱能
按明外史钱能传能梁芳党也宪宗时郑忠镇贵州韦朗镇辽东能镇云南并恣纵而能尢横贵州巡抚陈宣请撤诸镇监而云南巡按御史郭阳顾上疏誉能请留之云南云南与安南壤接旧制安南贡道出广西后请改由云南弗许也能诈言安南捕盗兵入境请遣指挥使郭景往谕其王诏从之能遂令景由云南入以玉带彩缯犬马属景遗王安南报能礼甚厚景又给其贡使改道云南能复遣景与指挥虑安等往千崖孟密诸土司索贷宝至逼淫曩罕弄女孙朝廷未之知也后三年事发诏巡抚都御史王恕廉之恕劾能再遣刑部郎中锺蕃往按事皆实帝宥能而命致其党九人于法时巡按御史甄希贤复劾能擅杖千户死帝以恕故不得已召能归安置南京其后恕为南京参赞尚书能复夤缘得同守备然心惮恕讫不敢肆久之卒　　钱承宗
按明外史钱贵传贵子钦钦子雄雄子承宗屡官锦衣都指挥使弘治二年承宗祖母王氏援宪宗外家王氏例请封乃封承宗安昌伯世袭嘉靖五年卒谥荣僖子维圻嗣　　钱福
按万姓统谱福字与谦华亭人弘治三年进士第一历官翰林修撰　　钱钺
按万姓统谱钺弘治初任浙江按察使持己廉正御事明决振肃纪纲敷施德惠寻升都御史巡抚山东河南十二年贵苗寇扰复巡抚贵州选将练兵丰储缉垒遣裨廉察渠魁巢穴皆捕之边尘以宁　　钱瓒
按宁波府志瓒方伯奂之子字廷佑幼端毅无纨&#习弘治己未进士官终广西按察副使初令潜山风移俗易御史刘淮以青阳犷悍繁剧调瓒治青阳在秋曹善决疑狱不为权势屈治滇治粤政化大行及归田囊无长物因自号括庵　　钱仁夫
按江南通志仁夫号东湖常熟人弘治己未进士历官工部员外幼闻性理之学好着书负诗文重望学者称东湖先生会逆瑾窃政遂致仕亲没常抚其遗物以泣与弟信夫友爱筑广义仓以赡族人子孙聚族居之曾孙永龄以能书名　　钱珊
按咸宁县志珊号鹤汀中弘治辛酉乡科任四川崇宁知县执法廉平丁艰归补广东增城县田不增亩屋未增椽诚古清白吏也　　钱镃
按嘉定县志镃其先常熟人世敦孝友耕读为事至镃见常邑人情浇薄遂迁居嘉邑居城西之外冈镇幼聪&#长益好学博涉经史于书无所不窥弘治间屡试不遇遂绝意进取以诗酒自娱秉性仁慈好施予周贫乏时遇岁荒倾家出粟煮粥赈饥全活甚众闾里之人莫不重其行谊　　钱如京
按安庆府志如京字公溥桐城人弘治间进士选监察御史升副使兵备天津时武宗南巡经费不扰时论韪之累擢至右副都宪巡抚保定等府转兵部左侍郎大同兵变如京协赞筹画有功兼左副都御史提督两广军务升南户部尚书改刑部因病乞致卒加太子少保如京端严宽厚平居恂恂不见喜愠色临大事决大疑片言中理虽位至六卿接亲友宗族乐易款洽如未贵时焉　　钱宏
按浙江通志宏字可容钱塘人正德戊辰进士授刑部主事谳狱明慎升山东佥事巨寇王堂赵志劫掠宏督兵擒灭之擢副使进副都御史治兵南赣简阅兵备节财裕民宏为人孝友岁租所入分逮姻党人高其义　　钱琦
按万姓统谱琦字君良海盐人正德三年进士授盱眙知县流贼入境琦竭力战守邑赖以全历任刑部郎中升临江知府德政懋着以守己忤俗调思南寻请老归教子侄相继登第义闻于乡族卒年八十二　　钱宁按明外史钱宁传宁不知所出或云镇安人幼鬻太监钱能家能嬖之冒钱姓能死推恩家人得为锦衣百户正德初曲事刘瑾得幸于帝性狷狡又善射赐国姓为义子升锦衣千户瑾败以计免历指挥使掌南镇抚司累迁左都督掌锦衣卫事典诏狱言无不听其名刺自称皇庶子势炽中外子永安六岁为都督养子钱杰钱靖等俱冒国姓授锦衣卫官念富贵己极帝无子思结强藩自全为宁王宸濠营复护卫又遣人往宸濠所谓帝星已明王有异相事必成凡宸濠所遣私人行贿京师皆主伶人臧贤家由宁以达帝左右宸濠反帝心疑宁宁惧归罪贤谪戍边行未百里使校伪为盗杀贤以灭口冀得自全然卒中江彬计使董皇店役彬在道尽白其通逆状帝遂羁宁临清帝还京裸缚宁籍其家得玉带二千五百束黄金十余万两白金三千箱胡椒数千石世宗即位磔宁于市养子杰等十一人皆斩子永安幼免死妻妾发功臣家为奴　　钱铎
按扬州府志铎字振之海门人正德辛巳进士嘉靖初修武庙实录授刑部山东司主事甲申谏大礼杖阙下丁亥进四川司员外郎出为肇庆知府改学校倡文教兴革悉当民情已补郧阳擢广西按察副使备兵府江设护兵造哨船建营房生缚贼首梁明镜辈往来者称坦途焉以性刚直取忌中蜚语罢　　钱朮按万姓统谱朮海盐人由进士嘉靖二年任威县令博学有文词下车道以礼义兴教化创名宦乡贤二祠以崇先哲风后进建洺阳书院置射圃亭以振作士类人文彬彬然矣至于均田粮以平民赋开街渠以便民宫必务为久远之计而不为近图以是士民孚服且慨文献之不足征而威之有志实自朮始也后擢官工部主事卒其祠于乡也以居官清苦称先令内黄有德政黄人亦入祀于名宦云　　钱维垣
按明外史钱贵传贵子钦钦子雄雄子承宗封安昌伯嘉靖五年卒子维圻嗣寻卒承宗母请以庶长子维垣嗣诏授锦衣卫指挥使已又请嗣伯爵世宗以外戚世封非祖制下廷臣议八年十月上议曰祖宗之制非军功不封其余外戚恩封袭者宜终其身毋得请袭世宗俞其议维垣遂不得袭以锦衣终　　钱德洪按明外史王守仁传钱德洪名宽字德洪后以字行改字洪甫余姚人王守仁自尚书归里德洪偕数十人共学焉嘉靖五年举会试径归七年赴廷试闻守仁讣乃奔丧归筑室于场以终心丧十一年始成进士累官刑部郎中郭勋下诏狱移部定罪德洪据狱词论死廷臣欲坐以不轨言德洪不习刑名而帝雅不欲勋死因言官疏下德洪诏狱久之斥为民德洪既废遂周游四方号召同志与论良知学所至迎谒恐后穆宗立复官进阶朝列大夫致仕神宗嗣位复进一阶卒年七十九学者称绪山先生　　钱楩
按万姓统谱楩字世林山阴人嘉靖丙戌进士绝意仕进诗酒优游以卒　　钱薇
按明外史钱薇传薇字懋垣海盐人嘉靖十一年举进士官行人泊然自守擢礼科给事中进右给事中因星变极言主德之失帝深&#之已又疏谏南巡坐夺俸内阁夏言辈所选宫僚多以徇私劾罢薇偕同官乞如会推故事集内阁九卿公举帝挟前憾斥为民累荐皆报寝集乡里晚进与讲学足迹不及公府倭患起请于巡抚集兵为备乡人德之卒年五十三隆庆初赠太常少卿　　钱嶪
按扬州府志嶪字君望通州人嘉靖壬辰进士授抚州府推官外艰服阕补永平擢监察御史巡视居庸紫荆倒马龙泉诸关寻按广西甲辰出为建宁知府升广东按察副使以平黎功升浙江参政以病归卒　　钱璠按万姓统谱璠常熟人由举人嘉靖十二年令奉化临民一以忠诚绝无炫饰秋毫不取于民在任六年妻未尝自随士论甚洁之尤留心民瘼惠利久远戴德彝死建文之难未有表章璠创为之祠扁曰显忠手制祀文极其激烈尤留心书史以资仕学所著有五经旁注续古文会编诗韵释义　　钱錞
按明外史王鈇传倭掠江阴知县钱錞死之诏赠光禄少卿世荫锦衣百户錞字鸣叔锺祥人嘉靖二十九年进士初授官倭已炽三十三年入犯乡民奔入城者万计兵备道王从古不纳錞曰民死不救守空城奚为遂开门纵入而身自搏战于斜桥三战却之明年贼据蔡泾闸分众犯塘头錞提狼兵战九里山薄暮雷雨大作伏四起狼兵悉奔錞战死　　钱浦
按嘉定县志浦字北郊镃之子赋性刚直严介自持里中有不孝不弟者必亲至其家深加督责亲党有勃溪之争者相戒勿使钱浦知之时方之王彦方陈仲弓云嘉靖三十三年邑遭倭难浦散家财募勇士保障一方得免屠戮抚按交旌万历三十二年卒年八十有三　　钱泮
按明外史王鈇传鈇常熟知县倭患起鈇率士卒数御却之时邑人钱泮字鸣声以江西参政里居忿倭爇其父柩从鈇城守有功及倭掠旁县方舟由尚湖还海鈇愤曰贼尚敢涉吾地耶必击杀之泮亦力从臾乃用小艇数十蹑倭倭夹击之泮被数枪杀三贼而死时嘉靖三十四年五月也诏赠光禄卿世荫锦衣百户遣官谕祭立祠死所岁时奉祀　　钱鲸
按万姓统谱鲸字叔鸣慈溪人嘉靖丁未进士任御史奉命出按徽宁自家发程道遇倭贼被害赠少卿　　钱昆按宁波府志瓒长子昆嘉靖壬子举人知信丰县&#左氏春秋及大学衍义政治率本于是故信丰多纯政　　钱腾蛟
按浙江通志腾蛟字子雨别号云川仁和人嘉靖壬子举于乡孝友出天性虑亏温养乞毡闽海前后两摄邑篆擢知磁州徙海州忤当轴左迁潞安别驾会西寇告警大中丞素知腾蛟才使厉兵治饷寇望风遁去上嘉其绩将大用腾蛟决志投簪所著有归田集　　钱春沂
按嘉定县志春沂字仲与学者称为一庵先生为人孝友信义笃于济物父被冤系春沂以诸生慷慨上陈出其父于狱中举嘉靖甲子乡试任德化令柜吏以羡余进春沂却不受久之苦折腰诣上官求归上官爱重之弗许遂书林下清风四字置诸马首而去归乡优游诗酒者二十年　　钱谷
按明外史文征明传征明主风雅数十年与之游者钱谷之属亦皆以词翰名于世谷字叔宝以画继征明表表吴中者也　　钱百川
按万姓统谱百川字东之无锡人少豪迈不羁资禀聪慧弱冠学琵琶半日度四十曲人以为神解既长好读书不习举业词赋宗陈白沙有寒斋狂稿　　钱绅按万姓统谱绅字孟书吴人少读书修行与陈检讨继连居一时名流各以所能更互辨难后领乡荐授本府儒学训导升教谕平生无世情与人无&#畦家藏书甚富　　钱贡
按嘉兴府志贡字时雍吴越武肃王二十一世孙嘉靖进士初任新建令经理烦剧政绩大着擢工部主事出榷芜湖裁抑浮费以内艰归服阕补工部郎经画漕渠营建穆陵继补刑部郎中多所平反卒于京师　　钱与&#
按嘉兴府志与&#字渊甫钱薇子嘉靖中举北闱三上公车不售人有劝之仕者辄应曰士学先王之道岂必圭组为荣哉居恒淡泊独好义施尝置田赡族修桥堰疾者予医药死者予槥岁疫延医施针灸所交多名士赋诗饮酒留款经旬性孝友抚其弟端严而有恩弟亦恭而退让世并美之　　钱端
按嘉兴府志端字弢父钱薇少子言行端谨事兄与&#如父乡试发策非所问题诗省舍以见志拂袖径出有诗数百篇姚士璘叙之为立儒隐先生传家多藏书嗣子世尧益善搜讨　　钱黼
按武进县志黼嘉靖间以贡选冀州判官主办内府薪炭时权奸挟势干没主者率征禁被害黼弃官归为人刚直人有过必面折之先与吴学士仁夫辈立社讲学至是与邑中士夫家居者相追随黼归最先年又最高士夫皆推尊之赠以诗歌题其卷曰高尚　　钱学孔按浙江通志学孔字以时金华人嘉靖进士授大名府推官详谳明允擢御史巡视皇城京师肃清屡疏条陈切中时宜上俱采纳又疏上金华何王金许四大儒宜从祀以崇正学留中不行累官佥都御史巡抚保定地方会雷变自陈引疾归家居以孝友称历官二十余年萧然四壁乡人高其清节　　钱天挺
按江西通志天挺字子松清江人隆庆中由明经授邵武通判丁艰补亳州同知监修高家堰委浚黄河以劳绩着称奉命赈济定远天长诸县泗寿和三州抚辑流移举卓异迁化州知州未赴卒　　钱继科
按浙江通志继科字忠所嘉善人最孝弟居乡好行其德寒予纩饥予糈病予药道殣予槥赎故人之子助疫死之丧却祖姑朱氏之别业善行难悉子士升状元入相士晋中丞　　钱立
按江南通志立万历初知太平首筑芜湖城刱官圩东石堤四十里苏马赋治声籍甚　　钱一本
按明外史钱一本传一本字国瑞武进人万历十一年进士除庐陵知县征授御史出按广西帝以张有德请借大礼仪物复更册立东宫期而申时行柄国不能匡救一本上论相建储二疏疏入留中时廷臣相继争国本惟一本言最戆直帝衔之无何杖给事中孟养浩中旨以养浩所逞之词根托一本造言诬君摇乱大典遂斥为民屡被荐卒不用一本罢归潜心六经濂洛诸书尢研精易学著述满家与顾宪成辈分主东林讲席学者称启新先生里居二十五年卒天启初赠太仆寺少卿　　钱大复
按江南通志大复字肇阳华亭人万历举人授蓬莱县令询民疾苦抚恤流亡时诣黉宫集诸士讲学致仕归卒祀乡贤子龙锡　　钱养廉
按浙江通志养廉字国维仁和人立之子也万历进士授工部都水司主事管河夏镇汶泗诸泉以夏镇为壑而昭阳诸湖又在其下流养廉亲履其地先从堤旁开二支河以杀水势又议于昭阳湖侧凿石通道至徐邳以下无壅塞漕渠可百年无事会丁外艰服阕补吏部考功署郎中张位当国要结大珰与吏部争权孙丕扬以清望特用养廉非阁臣议丕扬去养廉调验封适礼部尚书范谦以赠荫事养廉薄其人会甄别养廉遂削夺少聘黄氏后失明养廉请于父卒娶瞽女里党多之卒年五十八后赠光禄少卿弟养度中万历辛卯科历官兵部郎　　钱养庶
按杭州府志养庶字国华立仲子举万历辛卯科历迁南吏部司务兵部郎备兵临安未至疾作遂乞疏归时值丁巳两计典南北齮龁养庶曰毋已甚已甚伤天下心至治之世未能无侥幸特不使小人在尊位与贤者分柄耳后门户角立几成党祸世以此称为知言子德昌庚午举人孙开宗进士　　钱养度
按杭州府志养度号如卓立季子万历丙午举于南京授江西永丰令丰故瘠土人悍俗薄胥吏为窟穴尤好指斥帷簿轻生遇&#芥即投缳仰药家立破养度廉得其弊不务击断民皆化之迁秋曹主政遂告归子喜起崇祯庚辰进士为司封后出守南昌　　钱槚按江西通志槚字岳阳会稽人举进士以文章名万历二十一年知袁州后督学江西公明廉仁所取拔士皆登贵显至今诵学政者必首称岳阳先生云　　钱世桢按嘉定县志世桢春沂之子号三持少负奇气为文章操笔立就尢好盘马善射遂应武闱中万历己丑进士初任浙江运总巡漕御史知其才力荐于朝会朝鲜被倭天子大发兵东征经略宋应昌即疏加世桢游击将军隶为前锋世桢率所部与家丁克平壤逾年授浙江游击会与饷司有隙世桢遂弃官归自后金山天津两以参将起用然尚气径直不合于时旋起旋踬卒老于家　　钱桓
按太仓州志桓字握之号浩川万历己丑进士授任丘知县丁外艰补&#城擢山东道御史巡视京城出按畿南再按四川入掌河南道凡九年升太仆寺少卿以佥都御史巡抚南赣目眚乞休归桓出处中立无所党历有政实居乡清谨子姓风其醇德　　钱象坤
按明外史成基命传钱象坤字弘载会稽人万历二十九年进士泰昌改元官少詹事直讲毕见中官王安与执政议事即趋出安使人延入坚不可天启中迁礼部右侍郎兼太子宾客叶向高辞位御史黄公辅虑象坤柄政请留向高诋象坤甚力象坤遂辞去六年廷推南京礼部尚书魏忠贤私人指为缪昌期党落职闲住崇祯元年召拜礼部尚书协理詹事府京师戒严条御敌三策奉命登陴分守祁寒不懈帝觇知遂与何如宠并相明年温体仁入象坤其门生让而处其下累进少保四年御史水佳引连劾兵部尚书梁廷栋廷栋不待旨即奏辨廷栋故出象坤门佳引疑象坤泄之语侵象坤象坤遂五疏引疾去家居十年卒赠太保谥文贞　　钱策
按江南通志策字国猷无为人万历辛丑进士由南刑部主事改任职方出守贵阳廉劲敢为多惠政升光禄卿回籍崇祯壬午寇夜袭城城破贼众蜂拥不屈死之诏赠大理寺卿　　钱春
按江南通志春字若木武进人万历甲辰进士父一本为御史有直声少承家训言动不苟耻为诡随筮仕高阳以平盗有功调繁献县地产盐春为革积弊征入为御史后晋光禄卿适杨左事起偕九卿疏纠忠贤与时相魏广微同籍两魏交恶之竟削籍崇祯初起通政司旋以户部尚书督仓寻改南户部尚书时军兴数起庚癸频呼春悉力调剂南北赖以安后与大司马范景文合疏申救刘同升赵士春等忤旨乞归　　钱龙锡
按明外史钱龙锡传龙锡字稚文松江华亭人万历三十五年进士授庶吉士进编修历谕德少詹事天启四年拜礼部右侍郎协理詹事府明年改南京吏部右侍郎魏忠贤衔龙锡不附己因吏部会推遂削其籍庄烈帝即位以阁臣皆忠贤所用不足倚诏廷臣推举列上十人帝仿古枚卜典召九卿科道入干清宫贮名金瓯焚香肃拜以次探之首得龙钖拜礼部尚书兼东阁大学士时龙锡家居遣行人召之明年崇祯改元六月龙锡入都李标地近先至遂为首辅龙锡协心辅理以蜀寇平加太子太保改文渊阁御史高捷史罢王永光力引之颇为龙锡所扼两人大恨帝定逆案议多出龙锡奸党尤恶之及袁崇焕杀毛文龙报疏云辅臣龙锡为此一事低徊过臣寓寻上善后疏言阁臣枢臣往复商确臣以是得奉行无失当是时帝方顾崇焕厚不为忤也及崇焕下狱而捷己为永光引用捷遂上章指通款杀将为龙锡罪龙锡奏辨请赐罢黜帝慰谕之龙锡即起视事捷再疏攻词益危切帝意颇动龙锡再辨引疾帝即放归三年八月复上疏言龙锡主张崇焕斩帅致兵倡为款议帝怒遣使逮之十二月逮至下狱复疏辨帝不从时群小丽名逆案者方日为翻案计而周延儒以会推内阁不与怨龙锡抑己温体仁亦方与东林为难遂相聚合谋更立一逆案与前案偶谋既定欲发自兵部而尚书梁廷栋惮帝英明不敢任止议龙锡大辟帝以龙锡无逆谋令长系右中允黄道周上言忤旨责令回奏者再明年正月复三疏入道周贬秩调外而帝意亦为感动其夏五月大旱刑部尚书胡应台等乞宥龙锡给事中刘斯&#继言之诏所司再谳谳入命遣戍定海卫居戍所十二年两遇赦不原其子请输粟赎罪会周延儒再当国尼不行福王时始复官还里未几卒年六十八　　钱应元
按江南通志应元万历间任来安谕倜傥有气节会令虐士诬揭直指应元白其冤直指为之霁颜　　钱献卿按武进县志献卿字凤麓郡诸生父亡事母至孝母病医百方不效献卿每夜吁天愿身代忽一夕袖刀潜割左股一脔肉和药进之母饮药鼾鼾睡比晓病愈已而献卿仓皇入仆床上胸腹尽冷家人以为病也急汤灌之少苏后五日创大作卧月余始瘳一小竖泄其事家人始知渐闻于人郡博士欲列其事白上官献卿恚曰是吾以母博名也乃止万历间以贡当得官然竟以创重故病聋卒不仕邑人孙文介慎行为作传以隐孝公称之　　钱天引
按嘉兴府志天引字法台万历中进士居乡孝友授攸县令焚淫祠崇学校谢苞苴均赋役以循卓称升兵部郎中卒祀乡贤　　钱吾德
按福建通志吾德嘉善人万历间知泰宁县有声词场加意庠序士民立祠祀之　　钱士鳌
按福建通志士鳌号石庵钱塘人进士万历间知福宁吏治精明两造猬集片言立断待理者晨往夕归阛阓山陬夫征无扰暇日游意山川名胜随笔题咏甫二稔卒于官百姓罢市三日还榇日哀送百里立祠祀之　　钱继登
按嘉兴府志继登字龙门万历中进士历任淮阳巡抚矜气亢节不合于俗故晦居林下之日为多精心经史尢邃于易晚年精禅乘之学预作生圹记多达生超悟之谈年八十临殁赋诗着壑专堂集东皋问耕录易窥南华拈笑孙武子绎等书　　钱志立
按安庆府志志立字尔卓桐城人万历间诸生师事赵鸿赐颜素倡明理学称高弟邑令西蜀刘时俊闻其名聘修邑志母卒出所著举子业尽焚之泣曰呫哔半生为老母也今已矣自是辟馆于丛桂之间聚徒讲易其讲散见于辅仁遗编卒年七十四　　钱梦得
按浙江通志梦得号承江桐乡人万历进士除知鄢陵以治行擢御史寻升都宪巡抚河南有政绩卒赐祭葬　　钱士升
按明外史钱龙锡传钱士升字抑之嘉善人万历四十四年殿试第一授翰林修撰天启初乞假归久之进左中允不赴魏大中赵南星被难并为营护崇祯元年起少詹事掌南京翰林院明年以詹事召会座主钱龙锡被逮送之河干即谢病归起南京礼部右侍郎六年九月召拜礼部尚书兼东阁大学士参预机务初龙锡之狱论者直温体仁而恶周延儒士升本出龙锡门自是归心体仁体仁因引与共政帝操切体仁以刻薄佐之士升颇以为非上献宽简虚平四箴大指讥切时政帝优旨报闻意殊不怿也无何武生李琎请括江南富户充饷士升恶之拟旨下刑部提问帝不许发改拟体仁遂轻拟以进士升曰此乱本也当以去就争疏入而琎已下法司提问乃降严旨责士升沽名士升惶惧引罪乞休帝即许之初士升为体仁所引体仁欲有所为每令士升先发及体仁欲既遂弃之若遗士升弟士晋抚云南着贪声为部民所讦体仁即拟严旨欲因弟以去其兄命下而士晋已卒事乃已至是士升两疏忤旨遂去国变后七年卒　　钱敬忠
按浙江通志敬忠字孝直靖忠弟也父若赓拟重辟羁江西狱敬忠多方救父闻有恩赦辄匍匐求援当事不能得锐意制科业万历己未果得成进士熹宗即位草疏辨冤囚服伏禁门外法司悯之竟得释归累迁刑部郎　　钱士贵
按江南通志士贵字元冲华亭人万历庚戌进士授进贤令后补上饶以治行征为御史时有移宫红丸梃击三大案狱久弗决廷臣会议士贵请以可灼付东市论政府容奸之罪会魏忠贤窃政悉反其议以倾缙绅士贵遂谢病归崇祯初起本官遣督饷还掌京畿道寻迁南大理寺丞以疾告家居推余赀以赈贫作广孝阡葬无主丧岁饥士贵立义仓置粥厂全活甚众　　钱澜
按阜城县志澜字希孟举人授工部司务历升郎中怀庆知府降两浙运同升平凉知府以清介名　　钱万选按广东通志万选字绍行归善人年十二通春秋弱冠三试第一补诸生食饩郡守黄延为二子西席严色笑属以贤否评无少徇佐阅童试已定首者其人提百金浼前拔挥而谢之性贞介万历癸巳选贡南雍归日与文懿公讲学祀名宦　　钱萱
按嘉兴府志萱字懋孝芹弟进士由刑部郎改祠部时方稽古秩祀萱讨论咸合品宜寻以提调试事波累落级德庆州同知地近猺獞征调烦兴民力雕罢萱至署守事除编徭滥役改运米为折纳审户籍令丁役相附贫富得均染瘴卒于官　　钱同文
按嘉兴府志同文字大行弱冠举于乡时已聘窭人女有议易婚者峻拒之常讲学王文成之门洞悉原本举进士宰祁门寻守莱州皆以冰蘗自持后移疾归箪瓢屡空晏如也　　钱孔芳
按桐城县志孔芳字含仲少力学试辄冠军以明经授萧山学博训课多士亦如里居谈经时无稍倦色时署邑篆值岁祲殚心力赈恤忽夜梦持斧人跪请乞命向晨见一尸浮泮水泮故与河通初意漫流所入亟召匠合木为瘗匠惊视其斧血痕忆梦中语相符遂执庭讯具服即匠王千所手刃者申请置之法萧人称神明焉未几卒于官署有古松一株构亭日哦其下自号松亭翁　　钱&#
按浙江通志&#字懋縠海盐人幼承家学嗜古与文士屠长卿沈嘉则诸人游待贫交敬爱出肺腑宜兴俞安期尝岁暮乞酒米倾所收予之金华吴孺子吴下王伯稠同邑姚士璘恒经岁主其家饮酒赋诗隐居古处　　钱自期
按溧阳县志自期字仲翔少负隽才中乙榜遂弃诸生不复为攻诗拟陶靖节所交皆名流邑令数以上宾筵之不赴晚号淡凡子有淡凡集未行　　钱辂
按福建通志辂字廷用全椒人初为永宁卫指挥同知有才略以荐协辅都指挥王伦总督军务时海寇严启盛为乱辂躬率舟师追七日夜至黑水洋大小十一战贼败走寻复从征沙尤斩贼首萧政通以功升都指挥佥事辂知书事母孝治家有法内外肃然　　钱积中按江南通志积中字彦华太学生任广西宾州判官俗犷悍积中以礼让化导民始知学岁苦猺獞侵掠躬冒矢石追捕之推本州知州州人立祠于城南清风楼下祀之　　钱应娄
按江南通志应娄字慕黔丹徒人少为诸生尚名节好持清议与弟应旗同学于顾端文之门端文深器重之读书考订经史旁及鼎彝诸画每风日晴和登三山分题赋诗人有不义者不敢令应娄知年九十无疾而逝　　钱嘉征
按明诗选小传嘉征字孚于海盐人天启辛酉以国子监生应顺天乡试中副榜选授松阳知县有松龛剩&#　　钱千秋
按明诗选小传千秋字真长海盐人天启辛酉举人有青崖集　　钱天锡
按沔阳州志天锡字公永天启壬戌会魁由部署历任陕西督学调榆林道崇祯中召对升密云巡抚以赴任违限卒于京所著四书宗正录诗牖行世　　钱守成按江南通志守成知常州事严明有执常曰吾宽于署门之外严于署门之内奸吏敛手政治肃然　　钱受益按浙江通志受益字谦之仁和人天启乙丑进士选庶吉士历官至少詹事明末兵戈&#起念杭城中素无储蓄议移米航于城内菜市桥由黄婆闸而入则河阔而道近有警则积贮内有所恃无事而民居粮食省远贩之劳为计甚便生平喜积书自缉类书千卷襞绩纂缀靡不备载　　钱铨
按新城县志铨字一平天启丁卯举人性孝友正直初仕山东博平县知县调繁历城一尘不染威严若神俸禄所入悉奉之父己无私囊崇祯末行取至京未考选而国变时携一仆在京闻变主仆同缢而两绠皆断遂不死后家居教生徒以自给寻病卒　　钱仁友按江南通志仁友知休宁县有蝴蝶大如纨扇飞止人家变怪鸟散集乡村居民设香烛祷禳仁友往视击毙之怪遂息　　钱润征
按嘉兴府志润征字侗庵黄门薇之曾孙十岁补博士十六饩于庠明崇祯间举乡荐生平寡言笑重廉节布衣蔬食晏如也与修熹宗实录辛酉岁祲上救荒六议存活无算晚年绝意仕进筑蒿园于芦溪自为生圹日徜徉其间易箦时作自省歌投笔而逝所着有大政广考啄红集弋获抄　　钱守廉
按河南通志守廉字陆石信阳人举进士选御史巡广东黎人煽乱守廉奏合粤西南赣诸兵削平之奏建连平州镇平县二城费数万金咸自蠲俸事竣归适中州寇乱会剿诸将骄蹇多纵士劫掠守廉疏劾之再巡陕西卒　　钱万选
按山西通志万选大同右卫人武进士累官都督佥事镇守固原崇祯初兵饷不给军中黠卒嗾众为变夜掠州库万选闻变亟遣亲兵往伺之次日擒首谋者尽笞杀之事遂息当事者恐以饷故累己遂以纵军诬万选去其官士民甚惜之　　钱照
按嘉定县志照字颐郊浦之子事亲至孝先意承志与弟炳友爱甚笃平生敦信明义临财不苟一日从县中归家见道旁有遗金一包照坐守至夜不见失金者至乃持之归次日黎明复携至其所候久之见一人迟迟而行若有忧色照询之即失金人也取而还之其人感泣而去崇祯十七年卒年七十有七生六子珊瑚琳瑜瑛球　　钱祚征
按明外史钱祚征传祚征字锡吉掖县人崇祯中由乡举历官汝州知州汝为流贼往来孔道土寇又窃据山中祚征欲先除土寇募壮士千人训练夜半取间道直捣其巢寇方纵酒陆博遂大败寇势衰息其魁遂降十四年正月李自成骤来寇祚征乘城守身中流矢益自力守月余大风霾炮炸楼焚城遂陷骂贼而死汝人立庙祀之　　钱肃乐
按明外史钱肃乐传肃乐字希声鄞县人临江知府若赓孙宁国知府敬忠兄子也崇祯十年成进士授太仓知州尝摄昆山崇明事两县民皆立碑颂德迁刑部员外郎寻丁内外艰会国变杭州破属郡多迎降闰六月宁波乡官议纳款肃乐力言当举兵拒诸生华夏董志宁等遮拜肃乐大呼倡首士民集者数万人肃乐乃建牙行事缮完守具鲁王监国绍兴召肃乐为右副都御史画钱塘而守寻进左副都御史又加兵部右侍郎明年五月军食尽悉散去鲁王航海肃乐亦之舟山唐王召之甫入境王已没遂退隐海坛山采山薯为食明年鲁王次长垣召为兵部尚书荐用刘沂春吴锺峦等明年拜肃乐东阁大学士郑彩专柄连杀熊汝霖郑遵谦肃乐忧愤卒于舟　　钱朝彦按浙江通志朝彦字殷求武肃王二十二世孙也崇祯丁丑进士知句容县莅任甫数月有饰金珠伪为药饵以献者朝彦立置之法语之曰若欲尝令乎心不可欺也调旌德投劾归家贫甚至不给晨夕病卒至无以殓同郡吴宫詹太冲目之曰殷求矫矫有干霄遏云之概而与太守喜起雅相引重时称武林二　　钱&#　　钱尔登
按江南通志尔登字叔嘉无锡人生平笃志正学登崇祯癸未进士授长兴令蠲竹木之浮税惩讦诈之刁俗民甚德之　　钱镇
按浙江通志镇字淡安归安人进士仕郎中赠光禄卿以理学名儒配祀唐枢着有国计边防风俗书古今通史经正录学术书内外篇　　钱国佐
按连城县志国佐邑庠生天性笃孝生母王氏丧明弗能步流寇陷城火焰房遂负母而奔于学宫母免于难而己身殉焉内外咸称其孝　　钱珍
按贵州通志珍思南人道貌纯古性至孝得道士李天真术以符水治证随用辄验有祈晴祷雨退星禳火平瘿开哑之异知府&#阅奖曰道成一悟箓阐三元密毗治化潜卫家邦虽汉张道陵无以过也　　钱元道按桐城县志元道有毡商主其家既去除室见有遗金约二百余度商已远乃置仓中积谷压之次年商复至言别后三日觉囊金失不知所在元道曰此非途中失也发仓示之囊括宛然遂还之　　钱喜起
按浙江通志喜起字赓明仁和人祖立观察使父养度刑部主政伯养廉吏部司封以抗言为时名臣喜起为其后幼好学崇祯庚辰成进士授工部屯田司视芦政号称廉辨出为南昌守丁母艰戴星归里流寇内讧闻崇祯之变一恸而绝弟肃起救之得苏构一小楼坐卧其间者三十六年年八十四而卒　　钱养士按河南通志养士孟县生员闯寇围城养士登陴固守城陷被执骂贼死　　钱瑜
按嘉定县志瑜字纯甫照之子也博学有经济才善谈论好交游与人处和易可亲闻里中有不平事则义形于色一毫不肯假借人皆服其公直瑜生于明季见时事日非无意仕进与弟瑛隐于邑之外冈兄弟同居数十年

　干姓部汇考
廖用贤尚友录
　　干姓
干颍川征音宋大夫干犨之后又望出荥阳


　田姓部汇考
史记
　　田敬仲世家
陈宗奔齐齐桓公使为工正完卒谥为敬仲敬仲之如齐以陈字为田氏
注
徐广曰应劭云始食采地由是改姓田氏索隐　曰据史此文敬仲奔齐以陈田二字声相近遂为　田氏正义曰按敬仲既奔齐不欲称本故国号故　改陈字为田氏唐书
</div>
    <div class="pagination">
<a href="氏族典卷诸姓部_page239.html">上一页</a><span>...</span><a href="氏族典卷诸姓部_page235.html">235</a><a href="氏族典卷诸姓部_page236.html">236</a><a href="氏族典卷诸姓部_page237.html">237</a><a href="氏族典卷诸姓部_page238.html">238</a><a href="氏族典卷诸姓部_page239.html">239</a><span class="current-page">240</span><a href="氏族典卷诸姓部_page241.html">241</a><a href="氏族典卷诸姓部_page242.html">242</a><a href="氏族典卷诸姓部_page243.html">243</a><a href="氏族典卷诸姓部_page244.html">244</a><a href="氏族典卷诸姓部_page245.html">245</a><span>...</span><a href="氏族典卷诸姓部_page241.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
