<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 250 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 250 页/共 899 页</h1>
    <div class="content">按浙江通志养盛开封人万历中知瑞安清廉严重不畏强御时邑多桀黠养盛廉访得实悉拘治之以不能事当道拂衣去童叟勉留从迂道登舟行　　田生金按麻城县志生金号双南万历进士推官擢御史累升太仆卿有复方孝孺友族家一疏人以为不愧科名云　　田兴吴
按湖广通志兴吴思南人万历间由选贡任衡阳丞居官廉静惟一子一仆相随督运不索常例舟至嘉鱼遇风他舟多溺而兴吴舟独完人以为清节之报常奉檄勘自携具往倦则荫于树下不入民舍中暍死止一敝笥不满一金同官为置棺具请于当路赙榇以归　　田应扬
按山西通志应扬鸡泽人万历间令广昌存心爱民自奉俭约清丈地土单骑裹粮以行时称清廉第一升忻州知州　　田浩
按青州府志浩青州卫千户万历间东倭桀骜朝鲜涂炭明兵垒辽东进援朝鲜建策浮海运粮以佐军急后竟没于海倭平叙功进子爵为指挥佥事　　田守忠按河南通志守忠字如心万历间学道于金炉山得舍身磨性之术携二木球白昼自山下蹋鞠于上夜则掷于下虽崩崖乱树中必摸索得之人以为狂一日辞众言某日仙去至期果然　　田艺衡
按杭州府志艺衡字子艺汝成子以贡教授应天博学善属文所著前后正续集数十卷杂着数十种多闻好奇世以比之成都杨慎为人高旷磊落不可羁至老愈豪朱衣白发挟两女奴坐西湖花柳下客至即具座酬倡斗酒百篇人疑为谪仙云　　田荆
按宿松县志荆字义轩官省祭性醇谨好行善事幼丧母继母骆氏抚养及长事母极孝母丧明荆每食必亲奉母病垂危荆亲尝汤药不解衣者数月母丧一号几绝弟蕙兰幼荆抚育之田舍分给无私财焉　　田如京按完县志如京举人任黄县知县幼孝祖母长孝父父患寸白虫每下百余辄口吞之及任黄县思亲解绶归家如洗称孝友焉迄今无间言其子敦俭敦侨亦如其孝　　田福
按鹿邑县志福字君寿性纯朴勤学读书每至夜半虽盛寒暑不辍尝得遗金百两即瘗之不取贡入太学授泽州判官有善政及入擢御史巡按四川发奸擿伏吏惊若神有一府官求荐馈送数百金福闻于朝求荐者抵重罪所至以能声着人谓之真御史云后以疾请告赐绣衣建坊卒年六十有四　　田登年
按江南通志登年令青阳绰有才能奉檄筑城从丁田均派畚锸石听民自备官一无所与故民虽劳而心不怨　　田时
按新城县志时字师孔苦心力学平心处世任获嘉知县囊&#萧然及归田里绝迹不涉公门乡人推重　　田茂盛按新安县志茂盛号丰寰易阳人以国子生任饶州通判端谨乐善善事继母喜为人排难解纷间有偏执己见盛必正色开导利害直陈事平之后人人衔感庚辰岁饥捐粮以赈贫乏丙子戊寅急公乐输城守之力为多雅意慕雪庐孝子之人时周其匮乏　　田应弼按广平府志应&#字以道鸡泽举人知安定县值蒙古围城应&#死守七昼夜乃解丁艰补新泰擢御史按云南转四川佥事调云南讨平寇乱钦金帛寻迁陕西行太仆寺少卿致仕　　田迎
按香河县志迎性温厚事母至孝母没庐于墓侧教谕段濂赠以诗有泪洒荒丘草之句　　田瑞龙
按江南通志瑞龙令贵池清操率下吏畏民怀流寇在皖池止隔一江瑞龙固围诘兵四境高枕尤留心文学访举名贤政注上考　　田可东
按黄州府志可东字季川读书静退尚义好施身乐隐遁喜延名儒教子孙曾受故人千金密寄其人旋死十余年俟其子成立与之封识如故乡里以潜德称之　　田景新
按山西通志景新贵州人蓝田进士泰昌间令高平宽平简易申革驿递之累力减租赋之余未几调阳曲民立祠祀之　　田景猷
按贵州通志景猷思南人天启壬戌进士值安贼上疏自请招抚水西授以枢部主政深入贼巢为贼所执几二载巡抚王三善兵至大方脱身出谒备陈贼中情形后师败遇害　　田时震
按明外史田时震传时震富平人天启二年进士历知灵宝光山二县崇祯二年入为御史疏劾大学士刘鸿训纳田仰金嘱吏部尚书王永光用为四川巡抚进秩一等御史袁弘勋者永光心腹也被劾罢职永光力援之时震言弘勋不可用时震既屡忤永光遂以年例出为江西右参议调山西左参议就迁至右参政罢归十六年冬流贼陷富平授以伪职不屈死福王时赠恤如制同邑朱崇德居乡有厚德富平陷于贼崇德自缢死福王立于南京赠右副都御史　　田有龙按贵州通志有龙守备天启三年征水西死事闻赠二级袭升二级　　田起凤
按陕西通志起凤城固人天启戊辰进士官御史巡盐两浙清严明敏历年积弊革除几尽　　田仰
按贵州通志仰安化人进士以县令擢铨部晋太仆寺少卿天启六年巡抚四川值奢贼叛后绥戢残疆肃吏爱民人怀其惠　　田狩龙
按明诗选小传狩龙字确夫秦州人有德香园集　　田尔耕按明外史田尔耕传尔耕任丘人兵部尚书乐孙也用祖荫为锦衣卫指挥佥事积官至左都督天启四年掌卫事狡黠阴贼与魏良卿为莫逆交魏忠贤斥逐东林数兴大狱尔耕广布侦卒罗织平人锻炼严酷入狱者率不得出与许显纯崔应元杨寰孙云鹤有五彪之号累加至少师兼太子太师忠贤败言者交劾下吏论死崇祯元年八月伏诛　　田有年
按安庆府志有年字孙若宿松人崇祯庚辰进士召对称旨授职方主事督河工着绩迁郎中时兵荒洊告陈度几务多所陈奏转浙江驿传副使寻署臬篆疏邮烦理冤狱以母老乞终养归　　田实颖
按河南通志实颖商丘庠生父病思食鱼入水溺死妻姚氏痛夫之亡不食而死　　田洫
按阳信县志洫字德惠弱冠以孝友名母殁痛哭几绝葬后庐于墓侧三年至小祥抱墓而泣墓草尽枯　　田恂卿按应城县志恂卿龙光孙惠锡子壬午举人闯逆之难投南湖卒　　田世福
按明外史陈美传崇祯十五年李自成兵寇宜城城陷训导阳城田世福死之　　田大年
按畿辅通志大年宛平人甲申流寇之变阖门焚死　　田毓龄按安肃县志毓龄字椿裔举人署教遵化城陷死难　　田既庭按明外史卢谦传贼陷霍丘乡官田既庭死之　　田化龙按江西通志化龙字腾岳德化人武艺精以将材署南湖营守备时永丰贼炽化龙进剿斩俘无算寇败潜伏山林化龙以孤军深入直捣巢穴为伏寇重围矢尽援绝鏖战而死　　田而腴
按陕西通志而腴字上则富平庠生父官御史既家居闯贼破潼关而腴趣父逃未几贼逮捕之而腴挺身受系入长安贼以大刑威之三讯无屈会山东兵起贼驱以东行抵平阳敛襟正帻受刃以死　　田让畔
按高唐州志让畔教官汛守北门被执不屈贼用火燎死　　田守正
按畿辅通志守正为百户殉城死
　　田仰名
按畿辅通志仰名清苑人明末城破自缢死
　　田鸿图
按河南通志鸿图阌乡训导寇围城急合家投井死　　田银匠按通州志银匠通州人不知其名甲申三月闻流贼陷京师怀宗殉社稷乃自投于水死君子曰此人当与东湖樵夫并传

　拳姓部汇考
郑樵通志
　　以名为氏
楚
人名

拳氏姓楚鬻拳之后卫有大夫拳弥


　鄢姓部汇考
王应麟姓氏急就篇
　　鄢氏
鄢妘姓国后为氏
凌迪知万姓统谱
　　鄢姓
鄢见姓苑


　然姓部汇考
郑樵通志
　　以名为氏
郑
人名

然氏姬姓郑穆公子然之后也然丹仕楚为右尹姓苑云今苍梧人望出山阳

　边姓部列传
　　周
　　边伯
按郑樵通志周大夫有边伯
　　后汉
　　边凤
按后汉书延笃传陈留边凤为京兆尹有能名郡人为之语曰前有张赵三王后有边延二君　　边韶
按后汉书边韶传韶字孝先陈留浚仪人也以文学知名教授数百人韶口辩曾昼日假卧弟子私&#之曰边孝先腹便便懒读书但欲眠韶潜闻之应时对曰边为姓孝为字腹便便五经笥但欲眠思经事寐与周公通梦静与孔子同意师而可&#出何典记&#者大&#韶之才捷皆此类也桓帝时为临颍侯相征拜太中大夫著作东观再迁北地太守入拜尚书令后为陈相卒官着诗颂碑铭书策凡十五篇　　边让
按后汉书边让传让字文礼陈留浚仪人也少辩博能属文作章华赋虽多淫丽之辞而终之以正亦如相如之讽也大将军何进闻让才名欲辟命之恐不至诡以军事征召既到署令史让善占射能辞对时宾客满堂莫不羡其风议郎蔡邕深敬之让后以高才擢进屡迁出为九江太守不以为能也初平中王室大乱让去官还家恃才气不屈曹操多轻侮之言建安中其乡人有构让于操操告郡就杀之文多遗失　　宋
　　边荣
按宋书沈攸之传攸之在郢州仓曹参军事边荣为府录事所辱攸之自为荣鞭杀录事攸之自江陵下以荣为留府司马守城张敬儿将至人或说之使诣敬儿降荣曰受沈公厚恩共如此大事一朝缓急便改易本心不能行也城败见敬儿敬儿问曰边公何不早来荣曰沈公见留守城而委城求活所不忍也本不蕲生何须见问敬儿曰死何难得命斩之欢笑而去容无异色荣金城人也　　唐
　　边洞元
按顺天府志洞元涿人幼于紫阳观修行后白日上升唐明皇有御制碑记　　边
按画断京兆人工丹青最长花鸟折枝之妙古所未有按陕西通
志德宗朝人

　　边冈
按唐书艺文志边冈景福崇元历四十卷
　　边颉
按宋史边珝传珝曾祖颉石泉令
　　后唐
　　边仁嗣
按宋史边光范传光范父仁嗣忠武军节度副使　　边退思按宋史边归谠传归谠父退思檀州刺史
　　边操
按宋史边珝传珝祖操下邳令
　　后晋
　　边蔚
按宋史边珝传珝父蔚太常卿
　　边镐
按十国春秋南唐边镐升州人初生时父梦宋永嘉守谢灵运来谒愿托为父子已而貌类梦中因小字曰康乐长事烈祖为通事舍人以通敏称保大初循州贼张遇贤据白云洞元宗遣洪州营屯都虞候严思率所部讨之镐为监军刊木开道袭白云洞贼众遂溃策功迁洪州营屯诸军都虞候二年查文徽以枢密副使出师攻建州诏镐为行营招讨洪抚饶信歙等州诸指挥都虞候从文徽行取建州降王延政复取潭州事平诸将皆争功镐独无一言七年楚马氏兄弟相攻希萼虽胜而尤无道元宗知楚难方殷以镐为信州刺史领屯营兵兼湖南安抚使驻袁州萍乡有警许便宜从事楚人果复废立镐自萍乡帅师入潭州迁马氏之族及文武将吏于金陵时湖南饥馑镐大发廪赈之楚人大悦先是元宗欲取湖南以镐多艺常使诈为僧游长沙弄钹行乞尽得其虚实至是用为将竟平湖南进镐武安军节度使会南汉潘崇彻攻郴州镐出兵争之败绩遂失郴州未几孙朗谋杀镐夜率所部焚府门火辄不发良久传漏者觉之以告镐出牙兵与斗亟令吹角以乱之朗等以为将旦斩关奔朗州尽以潭州虚实告刘言言素怀叛志得朗大喜遣王逵周行逢来攻长沙时戏下多称言忠顺镐不为备及言兵已拔益阳遂狼狈遁走竟丧楚地坐削官流饶州它将弃城者皆斩湘中谣言马去不用鞭至是而验镐御下无法初平建州兵所掳获惟以全活为务闽人德之且行师常载佛事以行人皆谓之边罗汉及克湘潭市不改肆日饭沙门以希福时人称边佛子又称边菩萨继后政出多门优柔不断纪纲颓弛遂号为边和尚十四年周师入犯齐王景达为元帅出兵据寿州起镐为大将偕许文稹从行会朱元叛去诸军皆溃镐与文稹被执周世宗命为右千牛卫上将军及割淮南请盟乃归镐元宗置而不用后卒金陵　　宋
　　边光范
按宋史边光范传光范字子仪并州阳曲人父仁嗣忠武军节度副使光范后唐天成二年起家榆次令召为殿中丞长兴四年改太常丞晋天福初授检校户部员外郎北京留守判官兼侍御史二年拜太府少卿张从恩以外戚为河南尹奏授判官迁秘书监兼御史中丞入拜大理少卿少帝尹京改卫尉少卿充开封府判官又改光禄少卿广晋府判官少帝即位拜右谏议大夫权知开封府事迁给事中开运元年权知郑州拜左散骑常侍二年入为枢密直学士拜尚书礼部侍郎知制诰充翰林学士汉初改检校刑部尚书卫尉卿周广顺初出知陈州迁秘书监俄召拜御史中丞复为礼部侍郎世宗即位改刑部侍郎权知开封府俄迁户部宋初征泽潞命光范为前军转运拜太常卿时张昭为吏部尚书令光范签判选事建隆四年襄州节度慕容延钊征湖南以光范权知州事郊祀召还会延钊卒复知襄州尝举本镇判官李&#为殿中侍御史&#后坐事除籍光范左迁太子宾客仍知襄州开宝四年复判吏部铨曹御史中丞刘温叟卒以光范判御史台事数月真拜中丞卒光范性至孝谦退和易雅有吏干景德中录其孙易从同学究出身　　边归谠
按宋史边归谠传归谠字安正幽州蓟人父退思檀州剌史归谠弱冠以儒学名后唐末客游并邠晋祖镇太原表为河东节度推官天福初拜监察御史历殿中侍御史礼部员外郎充户部判官迁水部比部郎中知制诰历右谏议大夫给事中俄迁右散骑常侍汉初历礼部刑部二侍郎周广顺初迁兵部户部二侍郎世宗擢为尚书右丞枢密直学士就转左丞命为御史中丞宋初迁刑部尚书建隆三年告老拜户部尚书致仕干德二年卒子定雍熙二年进士及第　　边玕
按宋史边珝传珝兄玕自河南令入为吏部员外郎至金部郎中　　边珝
按宋史边珝传珝字待价华州郑人也曾祖颉石泉令祖操下邳令父蔚太常卿珝晋天福六年举进士解褐秘书省校书郎直洪文馆汉干佑初为右拾遗加朝散大夫周广顺元年迁右补阙三年转起居舍人显德二年改库部员外郎授职方员外郎知通州宋初诣卫州视秋稼及掌京仓建隆二年为洛阳令干德初召为仓部郎中蜀平命知三泉县开宝初迁职方郎中扬州有富民诉广陵尉杀其父州以状闻诏珝案鞫就命权知州事会征江表兼领淮南转运使金陵平知江北诸州转运事太宗即位迁吏部郎中召还充广南转运使太平兴国五年代归拜右谏议大夫领吏部选事七年移知开封府卒珝有吏材帝方欲倚用闻其卒叹息数四一子早卒以其从子俊为尉氏主簿　　边玢
按宋史边珝传珝弟玢右赞善大夫
　　边倚
按宋史边珝传珝从子倚为比部员外郎
　　边俊
按宋史边珝传珝从子俊尉氏主簿
　　边仿
按宋史边珝传珝从子仿至殿中丞
　　边肃
</div>
    <div class="pagination">
<a href="氏族典卷诸姓部_page249.html">上一页</a><span>...</span><a href="氏族典卷诸姓部_page245.html">245</a><a href="氏族典卷诸姓部_page246.html">246</a><a href="氏族典卷诸姓部_page247.html">247</a><a href="氏族典卷诸姓部_page248.html">248</a><a href="氏族典卷诸姓部_page249.html">249</a><span class="current-page">250</span><a href="氏族典卷诸姓部_page251.html">251</a><a href="氏族典卷诸姓部_page252.html">252</a><a href="氏族典卷诸姓部_page253.html">253</a><a href="氏族典卷诸姓部_page254.html">254</a><a href="氏族典卷诸姓部_page255.html">255</a><span>...</span><a href="氏族典卷诸姓部_page251.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
