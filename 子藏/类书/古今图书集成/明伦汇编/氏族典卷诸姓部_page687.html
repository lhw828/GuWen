<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 687 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 687 页/共 899 页</h1>
    <div class="content">　　宋
　　谬潜
按万姓统谱潜怀州人登科
　　明
　　谬让
按万姓统谱让长洲人永乐进士
　　谬志弘
按万姓统谱志弘五台人弘治中上林苑监典簿　&#姓部汇考
凌迪知万姓统谱
　　&#姓
&#姓若敖之后若敖名熊义其先无氏&#者必邑也其地未详若敖娶于生&#伯比淫于子之女生子文焉诸泽中虎乳之子见而收之楚人谓乳为谷谓虎为于菟故名之曰&#谷子文楚之良也世为令尹秉楚政　按世本世系及名氏多与春秋公子谱不同谱中　自无&#强虽有&#般又&#谷于菟之子若敖之曾　孙也
　救姓部汇考
凌迪知万姓统谱
　　救姓
救见风俗通

　孟姓部杂录
日知录春秋时以孟为字者甚多今之孟氏皆祖子舆前代亦未之有也魏书孟表济北蛇丘人自云本属北地号索里诸孟古时孟姓亦或与芒通史记秦本纪击芒卯华阳索隐引谯周云孟卯也淮南子孟卯注引战国策曰芒卯也
　&#姓部列传
　　上古
　　&#苞
按刘恕外纪黄帝命鬼&#区占星&#苞授规正日月星辰之象　　周
　　&#伯比
按左传桓公六年楚武王侵随&#伯比言于楚子曰吾不得志于汉东也我则使然我张吾三军而被吾甲兵以武临之彼则惧而协以谋我故难间也汉东之国随为大随张必弃小国小国离楚之利也　　&#丹按左传桓公八年楚子伐随战于速杞随师败绩&#丹获其戎车与其戎右少师　　&#廉
按左传桓公九年楚使&#廉帅师及巴师围鄾三逐巴师不克巴廉衡陈其师于巴师之中以战而北邓人逐之背巴师而夹攻之邓师大败　　&#班
按左传庄公二十八年楚令尹子元伐郑&#御强&#梧耿之不比为&#&#班王孙游王孙喜殿　　&#谷于菟按左传庄公三十年楚公子元归自伐郑而处王宫&#射师谏则执而梏之秋申公&#班杀子元&#谷于菟为令尹自毁其家以纾楚国之难　　&#克黄
按万姓统谱克黄子文之孙楚箴尹也楚王杀越椒灭若敖氏之宗惟克黄使于齐还闻难人曰不可以入克黄曰君之命独谁受之君天也天可逃乎遂归复命自拘于司败王思子文之功曰子文无后何以劝善使复其所改命曰生若敖之族使非克黄&#氏将不血食矣　　&#辛
按万姓统谱辛子文元孙成然之子
　　&#怀
按万姓统谱怀楚大夫成然子辛之弟也吴人入郢昭王走怀曰平王杀吾父今我杀其子不亦可乎辛不听负王奔随昭王复国赏有功者九人怀亦与焉子西请舍怀王曰怀兄弟有大德并赏之　　&#且
按万姓统谱且楚大夫

　就姓部汇考
凌迪知万姓统谱
　　就姓
就官氏志就赖氏改为就氏

　窦姓部汇考
唐书
　　宰相世系表
窦氏出自姒姓夏后氏帝相失国其妃有仍氏女方娠逃出自窦奔归有仍氏生子曰少康少康二子曰杼曰龙留居有仍遂为窦氏龙六十九世孙鸣犊为晋大夫葬常山及六卿分晋窦氏遂居平阳鸣犊生仲仲生临临生亶亶生阳阳生庚庚生诵二子世扈世生婴汉丞相魏其侯也扈二子经充经秦大将军生甫汉孝文皇后之兄也充避秦之难徙居清河汉赠安成侯葬观津二子长君广国广国字少君章武景侯二子定谊谊生赏袭章武侯宣帝时以吏二千石徙扶风平陵二子寿邕寿护羌校尉炖煌南窦祖也邕南阳太守生猛定安太守二子秀敷秀二子丕林林后汉武威太守太中大夫避难徙居武威为武威窦祖敷三子平年友融融字周公大司马安丰戴侯生穆城门校尉驸马都尉袭安丰侯五子勋宣褒霸嘉宣生尚以家难随母徙陇右为陇右窦祖嘉少府兼侍中安丰侯三子潜奉万全奉子武特进槐里侯晋赠文嘉贞侯万全袭安丰侯二子会宗章会宗子孙居武功扶风章大鸿胪卿三子陶唐统统字敬道雁门太守以窦武之难亡入鲜卑拓拔部使居南境代郡平城以间窥中国号没鹿回部落大人后得匈旧境又徙居之生宾字力延袭部落大人二子异他他字建侯亦袭部落大人为后魏神元皇帝所杀并其部落他生勤字羽德穆帝复使领旧部落命为纥豆陵氏晋册穆帝为代王亦封勤忠义侯徙居五原生子真字元道率众入魏为征西大将军生朗字明远复领父众二子滔佑佑辽东公亦领部落三子提拓岩自拓不领部落为魏侍中辽东宣王岩安西大将军辽东穆公从孝武徙洛阳自是遂为河南洛阳人三子那敦略略字六头征北大将军建昌孝公孝文帝之世复为窦氏五子兴拔岳善炽岳后周清河广平二郡太守神武郡公兴善炽子孙号为三祖岳二子甝毅善一名温西魏汾华陇三州刺史永富县男生荣定炽周太保邓公六子恭览深嶷谊威窦武之后又有敬远封西河公居扶风平陵孙善衡窦氏定着二房一曰三祖房二曰平陵房　窦氏宰相六人德元怀贞抗参威易直
廖用贤尚友录
　　窦姓
窦姒姓扶风又望出河西征音夏王相遭有穷之难后方娠出自窦后生少康支孙以窦为氏
　右姓部纪事
五代史石昂传石昂不求仕进节度使符习召以为临淄令习入朝京师监军杨彦朗知留后事昂以公事至府上谒赞者以彦朗讳石更其姓曰右昂趋于庭仰责彦朗曰内侍奈何以私害公昂姓石非右也彦朗大怒拂衣起去
　漏姓部汇考
凌迪知万姓统谱
　　漏姓
漏古掌漏之官因以为氏吴兴有此姓

　昼姓部汇考
凌迪知万姓统谱
　　昼姓
昼风俗通齐大夫食邑于昼因氏

　又姓部列传
　　明
　　又尚珍
按万姓统谱尚珍字国宝陇西人宣德中南京豹韬卫经历
　窦姓部选句
北周庾信赵国夫人墓志夫人本姓窦魏其朝议列侯则莫能抗礼安丰奉图功臣则咸推上席外戚列传既闻建武之书仲山古鼎或表单于之献
　右姓部列传
　　汉
　　右公&#
按万姓统谱公&#见印薮
　　宋
　　右喜祥
按万姓统谱喜祥安州司法
　　明
　　右岩
按万姓统谱岩广西人正统中惠州教授
　　右绍苏
按畿辅通志绍苏崇祯癸酉科举人

　窦姓部列传
　　周
　　窦犨
按万姓统谱犨晋大夫
　　窦鸣犊
按万姓统谱鸣犊晋大夫
　　汉
　　窦婴
按汉书窦婴传婴字王孙孝文皇后从兄子父世观津人也喜宾客孝文时为吴相病免孝景即位为詹事因病免吴楚反拜大将军七国破封魏其侯立栗太子以婴为傅太子废争不得谢病武帝立田蚡以帝舅封武安侯以婴为丞相蚡为太尉以赵绾王臧事俱免后蚡为丞相婴益疏不用趋势利者皆归蚡唯灌夫独否后婴与夫贺蚡夫行酒骂坐蚡收捕诸灌氏婴锐为救廷辨之上以太后怒劾系婴孝景时婴受遗诏曰事有不便以便宜论上婴使昆弟子上书言之案尚书大行无遗诏乃劾婴矫诏弃市　　窦长君按汉书窦广国传广国兄窦长君窦皇后兄先子景帝封其子　　窦广国
按汉书窦广国传广国字少君年四五岁时家贫为人所略卖传十余家至宜阳为主人入山作炭卧岸下岸崩尽厌杀卧者少君独不死自卜数日当为侯从其家之长安闻皇后新立姓窦氏在观津广国去虽少识县名及姓上书自陈召见具言果是乃厚赐之与其兄长君俱家长安绛侯等为择师傅选长者有节行者与居由此为退让君子不敢以富贵骄人文帝崩景帝立皇后为皇太后乃封广国为章武侯薨谥景　　窦彭祖
按汉书窦广国传广国兄长君长君子彭祖封南皮侯二十二年薨　　窦良
按汉书外戚恩泽侯表建元六年彭祖子良嗣南皮侯五年薨谥夷子桑林嗣南皮侯元鼎五年坐酎金免　　窦常
按汉书外戚恩泽侯表元光三年定子常嗣侯元狩元年坐罪免　　窦谊
按万姓统谱谊居蜀之峨眉放浪不羁月夜子规啼夜竹谊曰竹裂吾可归峨峰是夕竹裂黎明遁于峨峰武帝三征不起　　窦定
按汉书外戚恩泽侯表广国子定孝景七年嗣章武侯十八年薨谥共　　窦
按汉书王莽传西海郡反莽遣护羌校尉窦击之后为执金吾为司威陈崇劾奏死　　后汉
　　窦融
按后汉书窦融传融字周公扶风平陵人七世祖广国孝文皇后之弟高祖父以吏二千石自常山徙焉融以任侠为名拜波水将军莽败降更始大司马赵萌萌荐为张掖属国都尉将家属而西既到抚结雄杰酒泉太守梁统等与为厚善及更始败统等推融行河西五郡大将军事时光武即位融遣长史刘钧奉书献马授融为凉州牧封安丰侯及陇蜀平诏融奉事京师拜冀州牧迁大司空弟友为城门校尉及友卒融长子穆代友为城门校尉显宗即位以融从兄子林为护羌校尉永平二年林以罪诛帝下诏切责融融惶恐乞骸骨诏令归第卒谥曰戴侯　　窦攸
按尚友录汉世祖大会灵台得鼠如豹文荧荧光泽世祖异之以问群臣莫能知之攸对曰鼮鼠也见尔雅按秘书如攸言　　窦固
按后汉书窦融传融弟友友子固字孟孙少以尚公主为黄门侍郎显宗即位迁中郎将时天下乂安帝欲遵武帝故事通西域以固明习边事拜为奉车都尉出屯凉州肃宗即位征为大鸿胪建初三年为光禄勋复为卫尉章和二年卒谥曰文侯子彪至射声校尉　　窦宪
按后汉书窦融传融子穆穆子勋勋子宪字伯度父勋被诛宪少孤建初二年女弟立为皇后拜为郎稍迁侍中虎贲中郎将宠贵日盛和帝即位太后临朝齐殇王子都乡侯畅来吊国忧得幸太后宪惧分宫省之权遣客刺杀之后事发觉太后怒闭宪于内宫宪惧诛自求击匈奴以赎死会南单于请兵北伐乃拜宪车骑将军大破单于班师还拜大将军封武阳侯威震朝廷是时弟笃为卫尉景皆侍中奉车驸马都尉权贵显赫倾动京都帝与中常侍郑众定议收宪印绶及笃景皆就国迫令自杀　　窦章
按后汉书窦融传融孙嘉嘉子万全万全子章字伯向少好学有文章永初中太尉邓康荐入东观为校书郎顺帝初章女以才貌选入掖庭为贵人擢章为羽林郎将迁屯骑都尉永和五年迁少府汉安二年转大鸿胪建康元年梁后称制章自免卒于家　　窦子明按万姓统谱子明陵阳令无欲而民自化
　　窦武
按后汉书窦武传武字游平扶风平陵人安丰戴侯融之元孙也父奉定襄太守武少以经行著称延熹八年长女选入掖庭为皇后迁越骑校尉封槐里侯明年拜城门较尉在位多辟名士清身疾恶礼赂不通永康元年帝崩无嗣武白太后征立灵帝论定策功更封闻喜侯子机渭阳侯拜侍中兄子绍鄠侯绍弟靖西乡侯武既辅朝政常有诛剪宦官之意太傅陈蕃亦素有谋于是引同志共定计策白太后诛曹节等节闻之惊起白帝取棨信闭诸禁门拜王甫为黄门令共劫太后夺玺书捕收武等武自杀　　窦辅
按后汉书窦武传武谋诛中官曹节等节闻之捕收武武自杀收捕宗亲宾客姻属悉诛之武孙辅时年二岁逃窜得全胡腾以为己子后举桂阳孝廉至建安中荆州牧刘表辟为从事使还窦姓曹操定荆州辅与宗人徙居于邺辟丞相府从征马超为流矢所中死　　晋
</div>
    <div class="pagination">
<a href="氏族典卷诸姓部_page686.html">上一页</a><span>...</span><a href="氏族典卷诸姓部_page682.html">682</a><a href="氏族典卷诸姓部_page683.html">683</a><a href="氏族典卷诸姓部_page684.html">684</a><a href="氏族典卷诸姓部_page685.html">685</a><a href="氏族典卷诸姓部_page686.html">686</a><span class="current-page">687</span><a href="氏族典卷诸姓部_page688.html">688</a><a href="氏族典卷诸姓部_page689.html">689</a><a href="氏族典卷诸姓部_page690.html">690</a><a href="氏族典卷诸姓部_page691.html">691</a><a href="氏族典卷诸姓部_page692.html">692</a><span>...</span><a href="氏族典卷诸姓部_page688.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
