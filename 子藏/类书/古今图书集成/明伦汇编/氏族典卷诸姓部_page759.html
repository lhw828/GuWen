<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 759 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 759 页/共 899 页</h1>
    <div class="content">　析姓部汇考
应劭风俗通
　　析氏
析卫公族大夫析朱鉏之后以王父字为氏望出西河广汉音昔凌迪知万姓统谱
　　析姓
析郑公孙黑字子&#楚公子黑肱亦字子&#今析朱鉏乃公子黑之子疑析即黑之字耳&#亦作析　椑姓部列传
　　汉
　　椑强
按万姓统谱强见印薮
　　椑朗
按万姓统谱朗见印薮

　狄姓部列传
　　周
　　狄虒弥
按万姓统谱虒弥鲁大夫
　　狄黑
按史记仲尼弟子列传狄黑字&#
　　汉
　　狄山
按汉书张汤传匈奴求和亲群臣议前博士狄山曰和亲便上问其便曰兵凶器未易数动高帝欲伐匈奴大困平城乃遂结和亲孝惠高后时天下安乐及文帝欲事匈奴北边萧然苦兵孝景时吴楚七国反天下寒心吴楚已破竟景帝不言兵天下富实今自陛下兴兵击匈奴中国以空虚边大困贫由是观之不如和亲上问汤汤曰此愚儒无知狄山曰臣固愚忠若汤乃诈忠于是上作色曰吾欲使生居一郡能无使卤入盗乎山曰不能曰居一县曰不能复曰居一鄣间曰能乃遣山乘鄣至月余匈奴斩山头而去　　陈　　狄当
按万姓统谱当海陵人中书舍人
　　唐
　　狄孝绪
按临颍县志孝绪太原人武德初以功封临颍县男　　狄仁杰按唐书狄仁杰传仁杰字怀英并州太原人为儿时门人有被害者吏就诘众争辨对仁杰诵书不置吏让之答曰黄卷中方与圣贤对何暇偶俗吏语耶举明经调汴州参军阎立本荐授并州法曹参军亲在河阳仁杰登太行山反顾见白云孤飞谓左右曰吾亲舍其下瞻怅久之稍迁大理丞岁中断久狱万七千人时称平恕授侍御史左司郎中权宜迁度支郎中出为宁州刺史抚和戎落得其欢心入拜冬官侍郎持节江南巡抚使吴楚俗多淫祠仁杰一禁止凡毁千七百房止留夏禹吴太伯季札伍员四祠而已转文昌右丞出豫州刺史左授复州刺史徙洛州司马天授二年以地官侍郎同凤阁鸾台平章事会为来俊臣所构捕送制狱俊臣引仁杰置对答曰有周革命我乃唐臣反固实仁杰子光远上变后乃召见仁杰谓曰承反何耶对曰不承反死笞掠矣贬彭泽令万岁通天中擢为魏州刺史俄转幽州都督张易之尝从容问自安计仁杰曰惟劝迎庐陵王可以免祸会后欲以武三思为太子仁杰曰继统非庐陵王莫可后怒罢议久之召谓曰朕数梦双陆不胜何也仁杰与王方庆同辞对曰双陆不胜无子也天其意者以儆陛下乎且姑侄与子母孰亲陛下立庐陵王则千秋万岁后常享宗庙三思立庙不祔姑后感悟即日迎庐陵王于房州寻拜纳言兼右肃政御史大夫突厥入赵定杀掠甚众诏仁杰为河北道行军元帅假以便宜圣历三年卒年七十一赠文昌右相谥曰文惠仁杰所荐进若张东之桓彦范敬晖姚崇等皆为中兴名臣始居母丧有白鹊驯扰之祥中宗即位追赠司空睿宗又封梁国公子光嗣景晖　　狄光嗣
按唐书狄仁杰传仁杰子光嗣圣历初为司府丞武后诏宰相各举尚书郎一人仁杰荐光嗣由是拜地官员外郎以称职闻后曰祁奚内举果得人历淄许贝三州刺史母丧夺为太府少卿固让睿宗嘉其诚许之累迁扬州长史以罪贬歙州别驾卒　　狄景晖
按唐书狄仁杰传仁杰子景晖官魏州司功参军贪暴为虐民苦之　　狄兼谟
按唐书狄仁杰传仁杰族孙兼谟字汝谐及进士第辟襄阳使府刚正有祖风令狐楚执政荐授左拾遗数上书言事历刑部郎中蕲邓郑三州刺史岁旱饥发粟赈济改苏州以治最擢给事中历兵部侍郎河东节度使还为尚书左丞武宗子岘封益王命兼谟为傅俄领天平节度使辞疾以秘书监归洛阳迁东都留守卒　　宋
　　狄青
按宋史狄青传青字汉臣汾州西河人善骑射初隶骑御马直选为散直宝元初赵元昊反青常为先锋凡四年前后大小二十五战中流矢者八破金汤城略宥州屠咩岁香毛奴尚罗庆七家口等族燔积聚数万收其帐二千三百生口五千七百又城桥子谷筑招安丰林新寨大郎等堡临敌被发带铜面具出入贼中皆披靡莫敢当尹洙为经略判官青以指使见善之荐于经略使韩琦范仲淹二人一见奇之待遇甚厚仲淹以左氏春秋授之青折节读书悉通秦汉以来将帅兵法由是益知名以功累迁西上阁门副使擢秦州刺史以彰化军节度使知延州权枢密副使皇佑中广源州蛮侬智高反陷邕州命孙沔余靖为安抚使讨贼仁宗犹以为忧青请行遂除宣徽南院使宣抚荆湖南北路经制广南盗贼事青合孙沔余靖兵次宾州广西钤陈曙溃于昆仑关青驱出军门斩之诸将股栗已而出贼不意大败之斩其党黄师宓侬建中智中及伪官属死者五十七人生擒贼五百余人智高夜纵火烧城遁去青按兵入城敛尸筑京观于城北隅时贼尸有衣金龙衣者众谓智高已死欲以上闻青曰安知非诈耶宁失智高不敢诬朝廷以贪功也复为枢密副使迁护国军节度使河中尹还至京师拜枢密使进诸子官秩嘉佑中罢青为同中书门下平章事出判陈州明年二月卒赠中书令谥武襄青为人慎密寡言其计事必审中机会而后发行师先正部伍明赏罚与士同饥寒劳苦故其出常有功尢喜推功与将佐　　狄希贤
按万姓统谱希贤并人梁公十二世孙仕为徐州录事参军以子棐贵赠兵部尚书　　狄承嗣
按万姓统谱承嗣蓬州人母年八十忽病&#不起承嗣汤药必亲尝夜则焚香叩天愿以身代母卒哀几丧身负土成坟庐墓三年　　狄棐
按宋史狄棐传棐字辅之潭州长沙人举进士甲科以大理评事知分宜县历开封府司录知壁州道长安为寇准所厚准复入相乃荐通判益州擢开封府判官历京西益州路转运江淮制置发运使累迁太常少卿知广州加直昭文馆代还不以南海物自随人称其廉拜右谏议大夫龙图阁直学士权判吏部流内铨出知滑州进给事中徙天雄军坐罢懦降知随州徙同州勾当三班院进枢密直学士历知陕郑州河中河南府复判流内铨出知扬州未行卒棐为政恺悌不为表暴死之日家无余赀　　狄谘
按万姓统谱谘字君谋青之子熙宁中为阁门使奏事延和殿上问卿父有遗书存乎乃上平蛮记及战阵图　　狄遵度
按宋史狄棐传棐子遵度字元规少&#悟笃志于学每读书意有所得即仰屋瞪视人呼之勿闻也少举进士一斥于有司耻不复为以父任为襄县主簿居数月弃去好为古文着春秋杂说多所发明除侍御史卒有集十二卷　　狄明远
按万姓统谱明远大观进士知抚州为政清明字民有方邦人祀之　　狄燠
按万姓统谱燠字子炎梁公之后寄居南岳以林泉自适喜吟诗咏柳云翠色折不尽离情生更多　　狄栗按万姓统谱栗字孟章长沙人好学自立知榖城县时天下学校久废栗即修建庙舍训率子弟自是人知尚文风俗淳美　　元
　　狄琮
按保德州志琮字子玉保德人裕宗朝为晋王宿卫王封梁开藩云南擢奉议大夫王傅司马府中事咸谘之后历升大中大夫知无不言大德辛丑王薨哭之恸遂成疾召子东山谕之曰为人臣子惟忠惟孝尔其勿违言讫而卒　　狄东山
按保德州志东山保德人琮子为人倜傥不群善继先志历授中书礼部郎中进大中大夫同佥宣徽院事　　狄恒
按元史列女传狄恒妻徐氏天台人恒早没徐氏守节至正二十年避难于牛囤山贼驱迫以前徐即投井而死　　明
　　狄崇
按万姓统谱崇凤阳人洪武中济宁左卫指挥使开设衙门创造城池寻升广东都指挥使未几特命统兵镇守云南没于王事令有司送葬济宁遣行人谕祭刻石墓前　　狄惠
按万姓统谱惠溧阳人正统中任户部主事
　　狄云汉
按万姓统谱云汉字天章昆山人正统中湖口县知县　　狄文宗
按万姓统谱文宗宁州人成化间知沁水县抑强植弱以刚廉着吏民不敢欺　　狄冲
按万姓统谱冲正德进士历官户部郎中
　　狄公唐
按万姓统谱公唐字信卿署指挥佥事正德五年掌山东都司事　　狄应期
按万姓统谱应期兴陵卫人嘉靖丁酉举人
　　狄斯彬
按万姓统谱斯彬溧阳人嘉靖丁未进士
　　狄冲
按溧阳县志冲字仲虚溧阳人嘉靖间进士授独山州知州时阿得狮子孔杀温酋酋告变诏命抚臣治之下独山将穷诛冲不可及募客往觇之具以情告曰日夜望外郎来为我蓑衣斗篷何敢叛俗谓官为外郎蓑衣覆也斗篷盖也客还冲单骑挟两老卒深入彼地众皆罗拜道左曰外郎活我为留数日归事靖后升南工部郎中卒于官检其橐惟半月俸钱耳　　狄从夏按万姓统谱从夏临清人万历间嘉湖参将
　　狄良干
按畿辅通志良干汝阳人举人万历八年知吴桥县刚方廉介锄强扶善建社学九立义仓十教养兼举德威并用　　狄呈祥
按溧阳县志呈祥字际泰溧阳人性至孝父病思食鸭及进鸭病甚不能食因终身不忍食鸭交遍海内焦竑汤宾尹张榜雷思霈锺惺方应祥邹之麟为最着
　狄姓部纪事
宋史狄棐传有狄国宾者仁杰之后分仁杰告身与棐棐奏录国宾一官而自称仁杰十四世孙
　郦姓部列传
　　汉
　　郦食其
按汉书郦食其传食其陈留高阳人好读书落魄自谓狂生因邑中骑士见沛公沛公方踞&#令两女子洗足食其长揖不拜曰足下合义兵诛无道秦不宜踞见长者沛公辍洗延之上坐用食其计下陈留号为广野君因言弟商使将兵略地食其为说客使诸侯从其画守敖仓使说齐田广听其言罢兵韩信袭齐齐以食其卖己乃烹之高祖封功臣思食其乃封子疥　　郦商
按汉书郦商传商高阳人也以四千人属沛公于岐赐爵封信成君定汉中以将军为陇西都尉赐食邑武城受梁相国印汉王即帝位从击臧荼迁右丞相赐爵列侯食邑涿郡攻代受赵相国印还以将军将太上皇卫以右丞相击陈豨从击黥布更封曲周侯事孝惠吕后后崩商疾不治事诛诸吕后薨谥曰景侯子寄嗣　　郦疥
按汉书功臣表疥父食其以客从破秦以列侯入还定诸侯常使使约和诸侯说齐王死事子侯封六十三年薨　　郦寄
按汉书郦商传商子寄与吕禄善太尉勃使人劫商令其子寄绐吕禄与出游太尉乃得入据北军天下称其卖友吴楚齐赵反为将军嗣侯三十二年有罪免　　郦坚
按前汉书郦商传商子坚景帝更封商他子坚为缪侯谥靖　　郦世宗
按前汉书功臣表郦坚薨怀侯世宗嗣
　　郦终根
按前汉书郦商传商元孙终根武帝时为太常嗣封坐巫蛊诛国除　　郦平
按汉书功臣表侯平嗣元狩元年坐诈衡山王取金免　　郦赐
按汉书功臣表元康四年食其元孙阳陵公乘赐诏复家　　郦共
按汉书功臣表元康四年商元孙之子长安公士共诏复家　　郦猛友
按汉书功臣表元始二年诏赐商代后者猛友爵关内侯　　后汉
　　郦炎
按后汉书郦炎传炎字文胜范阳人郦食其之后也炎有文才解音律言论给捷灵帝时州郡辟命皆不就有志气后风病慌忽性至孝遭母忧病甚发动妻始产而惊死妻家讼之收系狱炎病不能理对熹平六年遂死狱中时年二十八尚书卢植为之诔赞以昭其懿德　　北魏
　　郦范
按魏书郦范传范字世则小名记祖范阳涿鹿人祖绍慕容宝濮阳太守太祖定中山以郡迎降授兖州监军父嵩天水太守范世祖时给事东宫高宗践祚赐爵永宁男加宁远将军进爵为子征南大将军慕容白曜南征表范为青州刺史以抚新民后进爵为侯迁尚书右丞后除青州刺史假范阳公还朝年六十二卒于京师谥曰穆范五子　　郦神虎
按魏书郦范传范弟神虎尚书左民郎中
　　郦神期
按魏书郦范传范弟神期中书博士
　　郦道元
按魏书郦道元传道元字善长范阳人也青州刺史范之子太和中为尚书主客郎累迁辅国将军东荆州刺史威猛为治蛮民诣阙讼其刻峻坐免官未几除安南将军御史中尉道元素有严猛之称是时雍州刺史萧宝夤反朝廷遣为关右大使遂为宝夤所害道元好学历览奇书撰注水经四十卷本志十三篇又为七聘及诸文皆行于世　　郦道慎
按魏书郦范传道元第四弟道慎字善季涉历史传有干略自奉朝请迁尚书为汉川行台迎接降款以功除员外常侍出为正平大守治有能名迁长乐相正光五年卒年三十八子中字伯伟武定初司徒刑狱参军　　郦道约
按魏书郦范传道慎弟道约字善礼起家奉朝请再迁冠军将军朴质迟钝颇爱琴书性多造请坎壈于世不免饥寒晚历东莱鲁郡二郡太守为政清静吏民安之年六十三武定七年卒　　郦恽
按魏书郦范传神虎弟夔子恽字幼和好学有文才尢长吏干正光中刺史裴延&#用为主簿举秀才射策高第为奉朝请除尚书外兵郎仍行台以功赏魏昌县开国子恽在军启求减身官爵为父请赠诏赠夔征卤将军安州刺史恽后与唐州刺史崔元珍固守平阳武泰中爾朱荣称兵为荣行台郎中樊子鹄所攻城陷被害时年三十六子怀则武定末司空长流参军　　郦廷
按万姓统谱廷大将
　　北齐
　　郦孝裕
按河闲府志孝裕武成时为左丞后为章武太守　　宋　　郦因
按安乡县志因治平四年任安乡令制有黄山碑文　　金　　郦琼
按金史郦琼传琼字国宝相州临漳人补州学生宋宣和间盗贼起琼乃更学击刺挽强试弓马隶宗泽军驻于磁州泽署琼为七百人长泽死调戍滑州因诱众号为勤王有众万余康王以为楚州安抚使淮南东路兵马钤辖累迁武泰军承宣使未几率所领步骑十余万附于齐授静难军节度使知拱州齐国废以为博州防御使迁骠骑上将军知亳州迁武宁军节度使八年为泰宁军节度使九年迁归德尹贞元元年卒于官年五十　　郦权
按临漳县志权字元舆号披轩善为诗与王黄华党竹溪齐名登大定十年进士第仕至著作郎　　郦复亨
按临漳县志复亨权之子登泰和丙寅进士卫州教授仕至编修　　元
　　郦希诚
按元史释道传真道大教五传而至郦希诚居燕城天宝宫见知宪宗始名其教曰真大道授希诚太元真人领教事　　郦鉴
按新泰县志鉴元无为州税务大使
　　郦克明
按新泰县志克明元进士
</div>
    <div class="pagination">
<a href="氏族典卷诸姓部_page758.html">上一页</a><span>...</span><a href="氏族典卷诸姓部_page754.html">754</a><a href="氏族典卷诸姓部_page755.html">755</a><a href="氏族典卷诸姓部_page756.html">756</a><a href="氏族典卷诸姓部_page757.html">757</a><a href="氏族典卷诸姓部_page758.html">758</a><span class="current-page">759</span><a href="氏族典卷诸姓部_page760.html">760</a><a href="氏族典卷诸姓部_page761.html">761</a><a href="氏族典卷诸姓部_page762.html">762</a><a href="氏族典卷诸姓部_page763.html">763</a><a href="氏族典卷诸姓部_page764.html">764</a><span>...</span><a href="氏族典卷诸姓部_page760.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
