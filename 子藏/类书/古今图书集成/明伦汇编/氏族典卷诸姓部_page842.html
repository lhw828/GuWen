<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 842 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 842 页/共 899 页</h1>
    <div class="content">　　宇文夏中
按万姓统谱夏中明人
　　宇文铸
按万姓统谱铸陕西人宣德中任归安教谕
　　宇文溥
按万姓统谱溥归安人宣德中任通判
　　宇文靖
按万姓统谱靖干州人成化举人任推官

　主父姓部列传
　　汉
　　主父偃
按史记主父偃传偃齐临淄人也学长短纵横之术晚乃学易春秋百家言游齐诸生闲莫能厚遇也齐诸儒生相与排摈不容于齐家贫假贷无所得乃北游燕赵中山皆莫能厚遇为客甚困孝武元光元年中以为诸侯莫足游者乃西入关见卫将军卫将军数言上上不召资用乏留久诸公宾客多厌之乃上书阙下朝奏暮召入见所言九事于是上乃拜主父偃为郎中数见上疏言事诏拜偃为谒者一岁中四迁偃偃说上曰诸侯或连城数十地方千里缓则骄奢易为淫乱急则阻其疆而合从以逆京师愿陛下令诸侯得推恩分子弟以地侯之彼人人喜得所愿上以德施实分其国不削而稍弱矣于是上从其计徐广曰元朔二年始令诸侯王分封子弟也
又说上曰茂陵初立天下豪
杰并兼之家乱众之民皆可徙茂陵内实京师外销奸猾此所谓不诛而害除上又从其计尊立卫皇后及发燕王定国阴事偃有功焉大臣皆畏其口赂遗累千金人或说偃曰大横矣主父曰丈夫生不五鼎食死即五鼎烹耳吾日暮途远故倒行暴施之元朔二年主父言齐王内淫佚行僻上拜主父为齐相至齐使人以王姊奸事动王王自杀公孙弘曰齐王自杀无后国除为郡入汉主父偃本首恶陛下不诛主父偃无以谢天下乃遂族主父偃　　宋
　　主父&#
按万姓统谱&#开封人

　五鸠姓部汇考
凌迪知万姓统谱
　　五鸠姓
五鸠少昊氏官名因氏焉

　巨毋姓部列传
　　汉
　　巨毋霸
按汉书王莽传连率韩博上言有奇士长丈大十围自谓巨毋霸出蓬莱东南五城西北昭如海滨轺车不能载三马不能胜卧则枕鼓以铁箸食此皇天所以辅新室也愿陛下作大甲高车贲育之衣遣大将一人与虎贲百人迎之于道京师门户不容者开高大之以视百蛮镇安天下博意欲以风莽莽恶之留在所新丰更其姓曰巨母氏谓因文母太后而霸王符也征博下狱以非所宜言弃市
　五鹿姓部汇考
凌迪知万姓统谱
　　五鹿姓
五鹿姬姓风俗通卫邑也晋公子重耳封舅犯于五鹿支孙氏焉代郡成阳县有五鹿氏
　五鸠姓部列传
　　周
　　五鸠卢
按万姓统谱卢赵将军

　苦成姓部列传
　　汉
　　苦成勃
按万姓统谱勃见印薮
　　苦成乐
按万姓统谱乐见印薮

　楚丘姓部列传
　　周
　　楚丘先生
按万姓统谱楚丘先生孟尝君时人

　武安姓部列传
　　汉
　　武安恭
按万姓统谱恭千乘侯

　宇文姓部列传一
　　晋
　　宇文归
按晋书康帝本纪建元二年二月慕容皝及鲜卑帅宇文归战于昌黎归众大败奔于漠北　　宇文屋孤
按晋书石勒载记僭即皇帝位改元建平时宇文屋孤献名马于勒　　北魏
　　宇文活拨
按魏书宇文福传福先世为拥部大人祖活拨仕慕容垂为唐郡内史辽东公太祖之平慕容宝活拨入国为第一客　　宇文福
按魏书宇文福传福河南洛阳人其先南单于之远属世为拥部大人福少骁果有膂力太和初拜羽林郎将迁建节将军赐爵新昌侯南征都将击萧赜有功授显武将军破蠕蠕别部获万余还除都牧给事十七年车驾迁洛敕福检行牧马之所从代移杂畜于牧所福善于将养并无损耗高祖嘉之转骁骑将军仍领太仆典牧令二十二年车驾南讨福身先士卒贼不得前遂大奔溃赐爵昌黎伯加征虏将军寻以高车叛命加征北将军北征都将追讨之军败被黜景明初乃起拜平远将军南征统军攻建安建安降以勋封襄乐县开国男除太仆少卿熙平初除镇北将军瀛州刺史福性忠清在公严毅以信御民甚得声誉除散骑常侍都督怀朔沃野武川三镇诸军事至镇遇病卒谥曰贞惠　　宇文子生
按魏书世宗本纪正始四年六月萧衍龙骧将军冯翊太守宇文子生等七郡相率内附　　宇文善
按魏书宇文福传福长子善字庆孙袭爵自司空掾稍迁平南将军光禄大夫孝昌末北征战殁赠车骑将军冀州刺史　　宇文延
按魏书宇文福传善弟延字庆寿体貌魁岸眉目疏朗永平中释褐奉朝请直后员外散骑常侍以父老诏听随侍在瀛州属大乘妖党突入州城延率奴客战死者数人身被重创贼乃小退而纵火烧斋阁福时在内延突火而入抱福出外支体灼烂发尽为烬于是勒众与贼苦战贼乃散走以此见称孝昌中授假节建威将军西道别将赴援关陇有战功除员外散骑常侍转直寝与万俟丑奴战殁赠冠军将军豫州刺史　　宇文庆安
按魏书宇文福传庆寿弟庆安历给事中尚书殿中郎中后加武卫将军河阴遇害赠征东将军兖州刺史长子仲融融弟仲衍　　宇文仲鸾
按魏书宇文福传庆寿子仲鸾武定末齐王丞相府长流参军　　宇文忠之
按魏书宇文忠之传忠之河南洛阳人也其先南单于之远属世据东部后入居代都祖阿生安南将军巴西公父侃卒于治书侍御史忠之猎涉文史颇有笔札释褐太学博士天平初除中书侍郎裴伯茂与之同省常侮忽之以忠之色黑呼为黑宇武定初为安南将军尚书右丞修国史未几以事除名忠之好荣利嚣然有骄物之色既失官爵怏怏发病卒子君山　　宇文晋陵
按周书宇文神举传神举高祖晋陵仕魏
　　宇文中山
按周书宇文测传测高祖中山仕魏
　　宇文求男
按周书宇文神举传神举曾祖求男仕魏
　　宇文豆颓
按周书宇文测传测曾祖豆颓仕魏
　　宇文金殿
按周书宇文神举传神举祖金殿魏镇远将军兖州刺史安吉县侯　　宇文骐驎
按周书宇文测传测祖骐驎仕魏
　　宇文显和
按周书宇文神举传神举父显和少而袭爵性矜严颇涉经史膂力绝人弯弓数百斤能左右驰射擢授冠军将军合内都督封城阳县公孝武以显和藩邸之旧遇之甚厚遂定入关之策改封长广县公从帝入关出为持节卫将军东夏州刺史以疾去职魏恭帝元年卒时年五十七　　宇文永
按周书宇文测传测父永仕魏
　　宇文仲和
按周书太祖本纪魏大统十二年春凉州刺史字文仲和据州反太祖遣独孤信讨之　　宇文莫槐
按魏书匈奴宇文莫槐传莫槐出于辽东塞外其先南单于远属也世为东部大人莫槐虐用其民为部人所杀　　宇文普拨
按魏书宇文莫槐传莫槐为部人所杀更立其弟普拨为大人　　宇文丘不勤
按魏书宇文莫槐传普拨死子丘不勤立尚平文女　　宇文莫廆按魏书宇文莫槐传丘不勤死子莫廆立部众强盛自称单于塞外诸部咸畏惮之　　宇文屈云
按魏书宇文莫槐传莫廆遣弟屈云攻慕容廆廆击破之　　宇文逊昵延
按魏书宇文莫槐传莫廆死子逊昵延立率众攻慕容廆于棘城众溃逊昵延单马奔还逊昵延父子世雄漠北又先得玉玺三纽自言为天所相每自夸大及北败也乃卑辞厚币遣使朝献于昭帝帝嘉之以女妻焉　　宇文乞得龟
按魏书宇文莫槐传逊昵延死子乞得龟立复伐慕容廆廆拒之惠帝三年乞得龟屯保浇水固垒不战廆攻克之乞得龟单骑夜奔悉掳其众徙部民数万户以归先是海出大龟枯死于平郭至是而乞得龟败别部人逸豆归杀乞得龟而自立与慕容晃相攻击为晃所败晃徙其部众五千余落于昌黎自此散灭矣　　宇文悉跋堆
按魏书宇文莫槐传乞得龟遣其兄悉跋堆袭慕容廆子仁于柏林仁逆击斩悉跋堆　　北周
　　宇文泰
按周书太祖文皇帝姓宇文氏讳泰字黑獭代武川人其先居朔野有葛乌菟者雄武多算略鲜卑奉以为主世为大人其后曰普回因狩得玉玺有文曰皇帝玺普回以为天授其俗谓天曰宇谓君曰文因号宇文国并以为氏普回子莫那始居辽西是曰献侯九世至侯豆归为慕容晃所灭其子陵归魏赐爵安定侯陵生系系生韬并以武略称韬生肱肱任侠有气干统其部众后殁于阵武成初追尊曰德皇帝太祖德皇帝少子少有大度轻财好施贺拔岳迎孝庄帝太祖与岳有旧乃从岳孝庄反正以功封宁都子从岳入关加直阁将军行原州事太昌元年领岳府司马岳为侯莫陈悦所害太祖讨悦斩之齐神武已有异志魏帝深仗太祖进关西大都督略阳县公承制封拜帝入关军国之政咸取决太祖进封略阳郡公以冯翊长公主配太祖拜驸马都尉进位丞相魏孝武帝崩太祖定策尊立魏南阳王宝炬是为文皇帝魏大统元年进都督中外诸军事封安定郡王太祖固让乃改封安定郡公十四年五月进授太师十七年三月魏文帝崩皇太子嗣位太祖以冢宰总百揆魏废帝二年诏太祖去丞相大行台为都督中外诸军事魏帝有怨言太祖定议废帝尊立齐王廓是为恭帝恭帝三年正月建六官以太祖为太师大冢宰柱国冬十月乙亥崩于云阳宫年五十二葬于成陵谥曰文公孝闵帝受禅追尊为文王庙曰太祖武成元年追尊为文皇帝　　宇文颢
按周书邵惠公颢传颢太祖之长兄也德皇帝娶乐浪王氏是为德皇后生颢次杞简公连次莒庄公洛生次太祖颢性至孝德皇后崩哀毁过礼乡党咸敬异焉德皇帝与卫可孤战坠马颢奔救德皇帝得上马引去颢遂战殁保定初追封邵国公谥曰惠颢三子什肥导护　　宇文连
按周书杞简公连传连幼而谨厚临敌果毅随德皇帝逼定州军于唐河遂俱殁保定初追封杞国公谥曰简子光宝为齐神武所害保定初追赠将军袭爵杞国公谥曰烈以章武公导子亮嗣　　宇文洛生
按周书莒庄公洛生传洛生少任侠尚武艺及壮有大度好施爱士葛荣破鲜于修礼乃以洛生为渔阳王仍领德皇帝余众洛生善将士帐下多骁勇&#朱荣雅闻其名心惮之寻为荣所害保定初追封莒国公谥曰庄　　宇文仲
按周书虞国公仲传仲德皇帝从父兄也卒于代保定初追封虞国公子兴嗣　　宇文震
按周书宋献公震传震字弥俄突幼而敏达年十岁诵孝经论语毛诗后受礼记尚书大统十六年封武邑公尚魏文帝女其年薨保定元年追封宋国公无子以世宗第三子实为嗣实字干辩建德三年进爵为王大象中为大前疑寻为隋文帝所害国除　　宇文直按周书卫剌王直传直字豆罗突魏恭帝三年封秦郡公武成初出镇蒲州进卫国公保定初为雍州牧寻进位柱国转大司空直高祖母弟性浮诡贪狠无赖帝夙有诛护之意遂与直谋之及护诛直请为大司马意欲总知戎马得擅威权帝揣知其意乃以直为大司徒建德三年进爵为王尝从帝校猎而乱行帝怒对众挞之自是愤怨滋甚及帝幸云阳宫直在京师举兵反攻肃章门司武尉迟运闭门拒守直不得入直遂遁追至荆州获之免为庶人囚于别宫寻而更有异志遂诛之及其子贺贡塞响贾秘津干理干璪干悰等十人国除　　宇文招
按周书赵僭王招传招字豆卢突幼聪颖博涉群书好属文学庾信体词多轻艳魏恭帝三年封正平郡公武成初进封赵国公建德三年进爵为王除雍州牧五年从高祖东伐并州平进位上柱国宣政中拜太师大象元年五月诏招出就国二年宣帝不豫征招及陈越代滕五王赴关比招等至而帝已崩隋文帝辅政加招等殊礼隋文帝将迁周鼎招密欲图之以匡社稷事觉陷以谋反其年秋诛招及其子德广公员永康公贯越携公干铣弟干铃干铿等国除招所著文集十卷行于世　　宇文德
按周书谯孝王俭传俭字侯幼突武成初封谯国公建德三年进爵为王平并邺拜大冢宰宣政元年二月薨子干恽嗣大定中为隋文帝所害国除　　宇文纯
按周书陈惑王纯传纯字堙智突武成初封陈国公保定中除岐州刺史使于突厥迎皇后拜大将军建德三年进爵为王大军东伐纯为前一军总管并州平进上柱国即拜并州总管宣政中除雍州牧迁太傅大象元年五月出就国二年朝京师时隋文帝专政剪落宗枝遂害纯并世子谦及弟扈公让让弟议等国除　　宇文盛
按周书越野王盛传盛字立久突武成初封越国公天和中进爵为王大军伐齐盛为后一军总管从平邺拜相州总管宣政元年入为大冢宰大象元年迁大前疑转太保其年出就国二年朝京师其秋为隋文帝所害并其子忱悰恢懫忻等五人国除　　宇文达
</div>
    <div class="pagination">
<a href="氏族典卷诸姓部_page841.html">上一页</a><span>...</span><a href="氏族典卷诸姓部_page837.html">837</a><a href="氏族典卷诸姓部_page838.html">838</a><a href="氏族典卷诸姓部_page839.html">839</a><a href="氏族典卷诸姓部_page840.html">840</a><a href="氏族典卷诸姓部_page841.html">841</a><span class="current-page">842</span><a href="氏族典卷诸姓部_page843.html">843</a><a href="氏族典卷诸姓部_page844.html">844</a><a href="氏族典卷诸姓部_page845.html">845</a><a href="氏族典卷诸姓部_page846.html">846</a><a href="氏族典卷诸姓部_page847.html">847</a><span>...</span><a href="氏族典卷诸姓部_page843.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
