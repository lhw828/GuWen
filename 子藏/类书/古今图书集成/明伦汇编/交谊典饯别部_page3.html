<!DOCTYPE html>
<html>
<head>
    <meta charset="UTF-8">
    <title>交谊典饯别部 - 第 3 页/共 6 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>交谊典饯别部 - 第 3 页/共 6 页</h1>
    <div class="content">送
王缄
　　　　　　前人
忘却成都来十载因君未免思量凭将清泪洒江阳故山知好在孤客自悲凉　座上别愁君未见归来欲断无肠殷勤且更尽离觞此身如传舍何处是吾乡　　昭君怨
送
别
　　　　　　　前人
谁作桓伊三弄惊破绿窗幽梦新月与愁烟满江天　欲去又还不去明日落花飞絮飞絮送行舟水东流　　蝶恋花　　　　　　　　　　　前人春事阑珊芳草歇客里风光又过清明节小院黄昏人忆别落红处处闻啼　咫尺江山分楚越目断魂消应是音尘绝梦破五更心欲折角声吹落梅花月　　江城子　　　　　　　　　　　秦观西城杨柳弄春柔动离忧泪难收犹记多情曾为系归舟碧野朱桥当日事人不见水空流　韶华不为少年留恨悠悠几时休飞絮落花时候一登楼便做春江都是泪流不尽许多愁　　忆秦娥　　　　　　　　　　　前人暮云碧佳人不见愁如织愁如织两行征雁数声羌笛　锦书难寄西飞翼无言只是空相忆空相忆纱月淡影双人只　　柳梢青
春
景
　　　　　　　前人
岸草平沙吴王故苑柳袅烟斜雨后寒轻风前香□春在梨花　行人一棹天涯酒醒处残阳乱鸦门外秋千墙头红粉深院谁家　　古阳关
寄无斁八
弟宰宝应
晁补之
衰草蛩吟咽暗柳萤飞灭空庭雨过西风紧飘黄叶卷书帷寂静对此伤离别重感叹中秋数日又圆月　沙觜樯竿上淮水阔有飞凫客词珠玉气冰雪且莫教皓月照影惊华发问几时清樽夜景共佳节　　虞美人广陵
留别
　　　　　前人
江南载酒平生事游宦如萍寄蓬山归路傍银台还是扬州一梦却惊回　年年后土春来早不负金樽倒明年朱履赏春时应寄琼花一朵慰相思　　忆秦娥
送
别
　　　　　　　前人
牵人意高堂照碧临烟水清秋至东山时伴谢公携妓　黄菊虽残堪泛蚁乍寒犹有重阳味应相记坐中少个孟嘉狂醉　　虞美人
又一
体饯别
　　　　前人
原桑飞尽霜空杳霜夜愁难晓油灯野店怯黄昏穷途不减酒杯深故人心　羊山故道行人少也送行人老一般别语重千金明年过我小园林话如今　　临江仙南都
留别
　　　　　前人
曾唱牡丹留客饮明年何处相逢忽惊鹊起落梧桐绿荷多少恨回首背西风　莫叹今宵身是客一尊未晓犹同此身应似去来鸿江湖春水阔归梦故园中　　虞美人
答
秦令
　　　　　　前人
荒城又见重阳到狂醉还吹帽人生开口笑难逢何况良辰一半别离中　平台朱履登高处犹自怀人否且簪黄菊满头归惟有此花风韵似平时　　浣溪沙
广陵被
召留别
　　　前人
帐饮都门春浪惊东飞自与白鸥轻淮山一点眼初明　谁使梦回兰芷国却将春去凤凰城樯乌飞转不胜情　　风流子　　　　　　　　　　　张耒亭皋木叶下重阳近又是捣衣秋奈愁入庾肠老侵潘鬓谩簪黄菊花也应羞楚天晚白苹烟尽处红蓼水边头芳草有情夕阳无语雁横南浦人倚西楼玉容知安否香笺共锦字两处悠悠空恨碧云离合青鸟沉浮向风前懊恼芳心一点寸眉两叶禁甚闲愁情到不堪言处分付东流　　南歌子
别
思
　　　　　　　贺铸
斗酒纔供泪扁舟只载愁画桥青柳小朱楼犹记出城车马为迟留　有恨花空委无情水自流河阳新鬓尽禁秋萧散楚云巫雨此生休　　惜分飞
赠别
璚芳
　　　　　毛滂
泪湿阑干花着露愁到眉峰碧聚此恨平分取更无言语空相　短雨断云无意绪寂寞朝朝暮暮今夜山深处断魂分付潮回去　　苏幕遮
离
恨
　　　　　　杜安世
尽思量空耐因甚当初故故相招买蚤是幽欢多障碍更遣分飞□□如天外　有心怜无计奈两处厌厌一点虚恩爱独上高楼临暮霭□暖朱阑这意无人会　　菩萨蛮　　　　　　　　　　　舒亶画船挝鼓催君去高楼把酒留君住去住若为情江头潮欲平　江潮容易得却是人南北今日此尊空知君何日同　　鹊桥仙
饯
会
　　　　　　　前人
教来歌舞接成桃李尽是使君指顾如今装就满城春忍便拥双旌归去　莺声巧啭花心争吐无计可留君住两堤芳草一江云早晚是西楼望处　　醉花阴
送陆
宣德
　　　　　前人
粉轻一捻和香聚教露华休妒今日在尊前只为情多□□都无语　西湖雪过难留住指广寒归去去后又明年人在江南梦到花深处　　临江仙
送李
易初
　　　　　前人
折柳门前鹦鹉绿河梁小驻归船不堪华发对离筵孤□啼日深院落花天　文采弟兄真迭玉赤霄去路谁先明朝便恐各风烟江山如有恨桃李自无言　　好事近
归江南
别僚旧
　　　曾肇
岁晚凤山阴看尽楚天冰雪不待牡丹时候又使人轻别　如今归去老江南扁舟载风月不似画梁双燕有重来时节　　卜筭子
送友
之湘东
　　　　王观
水是眼波横山是眉峰聚欲问行人去那边眉眼盈盈处　纔是送春归又送君回去若到江南赶上春千万和春住　　一剪梅
送杨
师醇
　　　　周紫芝
无限江山无限愁两岸斜阳人上扁舟阑干吹浪不多时酒在离尊情满沧洲　早是霜华两鬓秋目送飞鸿那更难留问君尺素几时来莫道长江不解西流　　临江仙
送曾
光州
　　　　　　前人
记得武陵相见日六年往事堪惊回头双鬓已星星谁知江上酒还与故人倾　铁马红旗寒日暮使君犹记边城只愁飞诏下青冥不应霜塞晚横槊看诗成　　江城子
春
思
　　　　　　　谢逸
杏花村馆酒旗风水溶溶扬残红野渡舟横杨柳绿阴浓望断江南山色远人不见草连空　夕阳楼外晚烟笼粉香融淡眉峰记得年时相见画屏中只有关山今夜月千里外素光同　　念奴娇
送王长
卿赴河间
　赵鼎臣
旧游何处记金汤形胜蓬瀛佳丽绿水芙蓉元帅与宾僚风流济济万柳亭边雅歌堂上醉倒春风里十年一梦觉来烟水千里　惆怅送子重游南楼依旧否朱栏谁倚要识当时惟是有明月曾陪珠履量减杯中雪添头上甚矣吾衰矣酒徒相问为言憔悴如此　　点绛唇
送人
归新城
　　　廖行之
音信西来匆匆思作东归计别怀萦系为个人留滞　尊酒团□莫惜通宵醉还来未满期君至只在初三是　　石州慢
感
旧
　　　　　　张元干
寒水依痕春意渐回沙际烟阔溪梅晴照生香冷□数枝争发天涯旧雁试看几许消魂长亭门外山重迭不尽眼中青怕黄昏时节　情切画楼深闭想见东风暗消肌雪辜负枕前云雨樽前花月心期切处更有多少凄凉殷勤留与归时说到得再相逢恰经年离别　　夜飞鹊
离
别
　　　　　　周邦彦
河桥送人处良夜何其斜月远堕余辉铜盘烛泪已流尽霏霏凉露沾衣相将散离会处探风前津鼓树杪参旗骅骝会意纵扬鞭亦自行迟　迢递路回清野人语渐无闻空带愁归何意重逢红满地遗钿不见斜径都迷兔葵燕麦向残阳影与人齐但徘徊班草唏嘘酹酒极望天西　　浪淘沙慢　　　　　　　　　　前人晓阴重霜雕岸草雾隐城堞南陌脂车待发东门帐饮乍阕正拂面垂杨堪揽结掩红泪玉手亲折念汉浦征鸿去何许经时信音绝　情切望中地远天阔向露冷风清无人处耿耿寒漏咽嗟万事难忘唯是轻别翠尊未竭凭断云留取西楼残月罗带光销纹衾迭连环断旧香顿歇怨歌永琼壶敲尽缺恨春去不与人期弄夜色空余满地梨花雪　　蓦山溪
惜
别
</div>
    <div class="pagination">
<a href="交谊典饯别部_page2.html">上一页</a><a href="交谊典饯别部.html">1</a><a href="交谊典饯别部_page2.html">2</a><span class="current-page">3</span><a href="交谊典饯别部_page4.html">4</a><a href="交谊典饯别部_page5.html">5</a><a href="交谊典饯别部_page6.html">6</a><a href="交谊典饯别部_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
