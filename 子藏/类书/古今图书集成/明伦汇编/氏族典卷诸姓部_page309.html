<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 309 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 309 页/共 899 页</h1>
    <div class="content">　　周
　　阳处父
按左传僖公三十三年晋阳处父侵蔡楚子上救之与晋师夹泜而军阳子患之使谓子上曰吾闻之文不犯顺武不犯敌子若欲战则吾退舍子济而陈迟速唯命不然纾我老师费财亦无益也乃驾以待子上欲涉大孙伯曰不可晋人无信半涉而薄我悔败何及不如纾之乃退舍阳子宣言曰楚师遁矣遂归楚师亦归　　阳虎
按左传定公八年季寤公鉏极公山不狃皆不得志于季氏叔孙辄无宠于叔孙氏叔仲志不得志于鲁故五人因阳虎阳虎欲去三桓以季寤更季氏以叔孙辄更叔孙氏己更孟氏冬十月阳虎伐孟氏战于棘下阳氏败阳虎说甲如公宫取宝玉大弓以出入于欢阳关以叛九年夏阳虎归宝玉大弓书曰得器用也凡获器用曰得得用焉曰获六月阳虎奔晋　　阳越按左传定公八年阳虎欲去三桓冬十月将享季氏于蒲圃而杀之戒都车曰癸巳至成宰公敛处父告孟孙曰季氏戒都车何故孟孙曰吾弗闻处父曰然则乱也必先于子先备诸与孟孙以壬辰为期阳虎前驱林楚御桓子虞人以铍盾夹之阳越殿将如蒲圃桓子咋谓林楚曰而先皆季氏之良也尔以是继之对曰臣闻命后阳虎为政鲁国服焉违之征死死无益于主桓子曰何后之有而能以我适孟氏乎对曰不敢爱死惧不免主桓子曰往也孟氏选圉人之壮者三百人以为公期筑室于门外林楚怒马及衢而骋阳越射之不中筑者阖门有自门间射阳越杀之　　阳昼
按说苑宓子贱为单父宰过于阳昼曰子亦有以送仆乎阳昼曰吾少也贱不知治民之术有钓道二焉请以送子夫扱纶错饵迎而吸之者阳鱎也其为鱼薄而不美若存若亡若食若不食者鲂也其为鱼也博而厚味子贱曰善于是未至单父冠盖迎之者交接于道子贱曰车驱之车驱之夫阳昼之所谓阳鱎者至矣于是至单父请其耆老尊贤者而与之共治单父　　阳肤
按论语疏阳肤曾子弟子
　　阳毕
按万姓统谱毕晋大夫
　　阳陵
按史记司马相如传注古仙人阳陵
　　汉
　　阳并
按汉书王莽传莽为射声校尉时上谷都尉阳并为莽言上由是贤莽莽后封并子为男　　阳俊
按汉书王莽传莽遣十二将军击匈奴俊以诛貉将军出渔阳后以大将军守敖仓　　后汉
　　阳球
按后汉书阳球传球字方正渔阳泉州人也家世大姓冠盖球能击剑习弓马性严厉好申韩之学郡吏有辱其母者球结少年数十人杀吏灭其家由是知名初举孝廉补尚书侍郎出为高唐令以严苛过理郡守收举会赦见原辟司徒刘宠府举高第九江山贼起三府上球有理奸才拜九江太守球到设方略凶贼殄破迁平原相坐严苦征诣廷尉当免官灵帝以球九江时有功拜议郎迁将作大匠坐事论顷之拜尚书令时中常侍王甫曹节等奸虐弄权扇动外内球尝拊髀发愤曰若阳球作司隶此曹子安得容乎光和二年迁为司隶校尉球诣阙谢恩奏收甫及太尉段颎等送洛阳狱及甫子永乐少府萌沛相吉球自临考甫等五毒备极父子悉死杖下颎亦自杀乃僵磔甫尸球既诛甫复欲以次表曹节等权门闻之莫不屏气时顺帝虞贵人葬百官会丧还曹节见磔甫尸道次慨然抆泪直入省白帝曰阳球好为妄作不宜使在司隶以骋毒虐帝乃徙球为卫尉其冬司徒刘合与球议收案张让曹节节等知之共诬白合等遂收球送洛阳狱诛死妻子徙边　　阳成安
按万姓统谱成安见印薮
　　阳成胜
按万姓统谱成胜见印薮
　　阳成张
按万姓统谱成张见印薮
　　阳雍伯
按尚友录雍伯尝设义浆给行人三年有一人饮讫问曰何无菜羹答曰无种其人怀中出菜子一升与之且曰种此生美玉并得好妇雍伯种之数载北平徐氏有女雍伯求之徐氏曰得白璧一双当为婚雍伯于所种处求之得白璧五双以聘名其地曰玉田生十男皆俊异位至卿相（按搜神记作羊公今据尚友录及万姓统谱故载入　阳姓）
　　晋
　　阳耽
按晋书慕容暐载记阳骛父耽仕廆官至东裔校尉　　阳裕按晋书慕容皝载记阳裕字士伦右北平无终人也少孤兄弟皆早亡单茕独立刺史和演辟为主簿王浚领州转治中从事忌而不能任石勒既&#蓟城裕微服潜遁时鲜卑单于段眷为晋骠骑大将军辽西公雅好人物虚心延裕裕应之拜郎中令中军将军处上卿位历事段氏五主甚见尊重段辽与皝相攻裕谏辽不从出为燕郡太守石季龙&#令支裕以郡降拜北平太守征为尚书左丞段辽之请迎于季龙也裕以左丞相领征东麻秋司马秋款裕为军人所执将诣皝皝素闻裕名即命释其囚拜郎中令迁大将军左司马性谦恭清俭刚简慈笃虽历居朝端若布衣之士死年六十一　　阳骛
按晋书慕容暐载记阳骛字士秋右北平无终人也父耽仕廆官至东裔校尉骛少清素好学器识沉远起家为平州别驾皝即王位迁左长史东西征伐参谋帏幄暐嗣伪位申以师傅之礼亲遇日隆及为太尉固求罢职言甚恳至暐优答不许骛清真谦谨老而弥笃性俭约及死无敛财　　宋
　　阳瓒
按万姓统谱瓒滑州司马魏主焘亲督兵攻滑台城东北崩东郡太守王景度先出奔瓒独坚守不动魏人胁降之不从遂被杀　　南齐
　　阳黑头
按南齐书封延伯传建元三年大使巡行天下华阳阳黑头疏从四世同居并共衣食诏表门闾蠲税租　　北魏　　阳尼
按魏书阳尼传尼字景文北平无终人少好学博通群籍幽州刺史胡泥以尼学艺文雅乃表荐之征拜秘书著作郎后改中书学为国子学中书监高闾侍中李冲等举为国子祭酒后兼幽州中正出为幽州平北府长史带渔阳太守未拜坐为中正时受乡人财货免官还乡遂卒于冀州年六十一有书数千卷所造字释数十篇未就而卒其从孙太学博士承庆遂撰为字统二十卷行于世　　阳介
按魏书阳尼传尼子介字天佐奉朝请冀州墨曹参军早卒　　阳鸣鹄
按魏书阳尼传尼从子鸣鹄有名于时为幽州司马　　阳季智按魏书阳尼传鸣鹄弟季智有名于时为幽州司马　　阳荆按魏书阳尼传季智从弟荆范阳太守有吏能卒赠平西将军东益州刺史　　阳璠
按魏书阳尼传尼从子季智季智子璠通直散骑常侍　　阳伯庆
按魏书阳尼传季智从子伯庆汝南太守
　　阳藻
按魏书阳尼传伯庆从父弟藻字景德少孤有雅志涉猎经史太和初举秀才射策高第以母疾还征拜中书博士诏兼礼官拜燕宣王庙于长安还授宁远将军赐爵魏昌男选为廷尉正转考功郎中除建德太守寻假宁远将军领统军外防内抚甚得居边之称解任还家久之除兖州左将军府长史又拜瀛州安东府长史加扬烈将军藻以年老归家阖门不关世事孝昌中在乡为贼帅杜洛周所囚发病卒永熙中赠征卤将军幽州刺史子贞字世干早卒　　阳令鲜
按魏书阳尼传藻从弟令鲜京兆王愉郎中令坐同愉反逃窜免会赦除名　　阳延兴
按魏书阳尼传藻从弟延兴南豳州刺史
　　阳固
按魏书阳尼传延兴从弟固字敬安性俶傥不拘小节少任侠好剑客弗事生产年二十六始折节好学遂博览篇籍有文才太和中从大将军宋王刘昶征义阳板府法曹行参军假陵江将军固在军勇决志意闲雅了无惧色昶甚奇之军还言之高祖辟大将军府参军事署城局仍从昶镇彭城俄以忧去任裴叔业以淮南内附世宗诏平南将军广陵侯元衎镇寿春敕固为衎司马还除太尉西合祭酒出为试守北平太守甚有惠政久之以公事免后除给事中领侍御史转治书中尉王显衔固免固官既无事役遂阖门自守着演赜赋以明幽微通塞之事肃宗即位除尚书考功郎大军征硖石敕为仆射李平行台七兵郎中平奇固勇敢军中大事悉与谋之军罢太傅清河王怿举固除步兵校尉领汝南王悦郎中令寻加宁远将军熙平二年除洛阳令在县甚有威风丁母忧号慕毁病杖而能起练禫之后犹酒肉不进神龟末清河王怿领太尉辟固从事中郎属怿被害元乂秉政朝野震悚素为怿所厚者弥不自安固以尝被辟命遂独诣丧所尽哀恸哭良久乃还正光二年京兆王继为司徒高选官寮辟固从事中郎加镇远将军府解除前军将军四年九月卒时年五十七赠辅国将军太常少卿谥曰文固刚直雅正不畏强御居官清洁家无余财终殁之日室徒四壁无以供丧亲故为其棺敛焉　　阳弼
按魏书阳尼传尼从子季智季智从子藻藻子弼字世辅长于吏事本州别驾加轻车将军属洛周陷城弼遂率宗亲南渡河居于青州值邢杲起逆青州城民疑河北人为杲内应遂害弼时年四十八子撝袭祖爵　　阳世和
按魏书阳尼传藻从弟令鲜令鲜子世和武定末齐州骠骑司马　　阳诠之
按魏书阳尼传令鲜从弟固固子诠之字子衡少着才名辟司徒行参军早为门生所害时人悼惜之　　阳斌按周书阳雄传雄祖斌上庸太守
　　北齐
　　阳斐
按北齐书阳斐传斐字叔鸾北平无终人也父藻魏建德太守孝庄时斐于西兖州督护流民有功赐爵方城伯历侍御史广平王开府中郎修起居注兴和中除起部郎中聘于梁使还除廷尉少卿寻转尚书右丞天保初除镇南将军尚书吏部郎中以公事免久之除都水使者显祖亲御六军北攘突厥仍诏斐监筑长城作罢行南谯州事加通直散骑常侍寿阳道行台左丞迁散骑常侍食陈留郡干未几除徐州刺史带东南道行台左丞干明元年征拜廷尉卿迁卫大将军行太子少傅徙殿中尚书以本官监瀛州事顷之拜仪同三司食广阿县干卒于位赠使持节都督北豫光二州诸军事骠骑大将军仪同三司中书监北豫州刺史谥曰敬简子师孝中书舍人　　阳休之按北齐书阳休之传休之字子烈右北平无终人也父固魏洛阳令休之隽爽有风概少勤学爱文藻弱冠擅声幽州刺史常景王延年并召为州主簿魏孝昌中杜洛周破蓟城休之南奔章武转至青州是时葛荣寇乱河北流民多凑青部休之知将有变乃潜归京师庄帝立解褐员外散骑侍郎寻以本官领御史迁给事中太尉记室参军加轻车将军永安末洛州刺史李海启除冠军长史普泰中加镇远将军寻为太保长孙稚府属&#修国史太昌初除尚书祠部郎中寻进征卤将军中散大夫贺拔胜出为荆州刺史启补骠骑长史胜为行台又请为右丞胜经略樊沔又请为南道军司魏武帝入关胜令休之奉表诣长安参谒时高祖亦启除休之太常少卿寻属胜南奔仍随至建业休之闻高祖推奉静帝乃白胜启梁武求还以天平二年达邺仍奉高祖命赴晋阳其年冬授世宗开府主簿明年春世宗为大行台复引为行台郎中元象初录荆州军功封新泰县开国伯除平东将军太中大夫尚书左民郎中兴和二年副清河崔长谦使于梁武定二年除中书侍郎七年除太子中庶子迁给事黄门侍郎进号中军将军领幽州大中正齐受禅除散骑常侍修起居注顷之坐诏书脱误左迁骠骑将军寻以禅让之际参定礼仪别封始平县开国男后除都水使者历司徒掾中书侍郎寻除中山太守显祖崩征休之至晋阳经纪丧礼干明元年拜大鸿胪卿领中书侍郎皇建初加骠骑大将军领幽州大中正大宁中除都官尚书转七兵祠部河清三年出为西兖州刺史天统初征为光禄卿监国史休之在中山及治西兖俱有惠政为吏民所怀寻除吏部尚书食阳武县干除仪同三司又加开府武平元年除中书监二年加左光禄大夫三年加特进五年正中书监寻以年老致仕六年除正尚书右仆射未几又领中书监封燕郡王大象末进位上开府除和州刺史隋开皇二年罢任终于洛阳年七十四　　阳士深
按北齐书兰陵武王长恭传长恭初在瀛州行参军阳士深表列其赃免官及讨定州阳士深在军恐祸及长恭闻之曰吾本无此意乃求小失杖士深二十以安之　　阳辟强
按北齐书阳休之传休之子辟强武平末尚书水部郎中辟强疏脱无文艺休之引入文林馆为时人嗤鄙焉　　北周
　　阳猛
按周书阳雄传雄父猛魏正光中万俟丑奴作乱关右朝廷以猛商洛首望乃擢为襄威将军大谷镇将带胡城令以御丑奴魏孝武即位授征卤将军行河北郡守寻转安西将军华山郡守频典三郡颇有声绩及孝武西迁猛率所领移镇潼关封合阳县伯俄而潼关不守猛于善渚谷立栅收集义徒授征东将军扬州刺史大都督武卫将军仍镇善渚大统三年为窦泰所袭猛脱身得免寻而太祖擒窦泰猛亦别获东魏弘农郡守淳于业后以疾卒　　阳雄
按周书阳雄传雄字元略上洛邑阳人也世为豪族雄起家奉朝请累迁至都督直后明威将军积射将军从战有功封安平县侯加冠军将军中散大夫迁通直散骑常侍大都督进仪同三司除洵州刺史蛮帅文子荣窃据荆州之汶阳郡又侵陷南郡之当阳临沮等数县诏遣开府贺若敦潘招等讨平之即以其地置平州以雄为刺史进爵玉城县公加骠骑大将军开府仪同三司时寇乱之后户多逃散雄在所慰抚民并安辑征为载师中大夫迁西宁州总管以疾不拜除通洛防主雄处疆埸务在保境息民接待敌人必推诚仗信入为京兆尹寻拜民部中大夫进位大将军俄转中外府长史迁江陵总管四州五防诸军事改封鲁阳县公宣政元年卒于镇大象初追封鲁阳郡公赠陈曹莒汴四州刺史谥曰怀子长宽嗣官至仪同大将军　　唐
　　阳峤
按唐书阳峤传峤其先北平人世徙洛阳北齐尚书右仆射休之四世孙举八科皆中调将陵尉累迁詹事司直长安中左右御史中丞桓彦范袁恕己争取为御史遂为右台侍御史久乃迁国子司业峤资谨饬好学喜诱劝后生睿宗立进尚书右丞时议建都督府择最吏故峤为泾州都督议罢历魏州刺史荆州长史本道按察使率以清白闻魏州人请峤为刺史故再治魏入为国子祭酒封北平县伯以老致仕卒谥曰敬　　阳城
按唐书阳城传城字亢宗定州北平人徙陜州夏县世为官族资好学贫不能得书求为吏隶集贤院窃院书读之六年无所不通及进士第乃去隐中条山与弟&#域常易衣出年长不肯娶弟义之亦不娶遂终身城谦恭简素遇人长幼如一陕虢观察使李泌数礼饷欲辟致之不起乃荐诸朝诏以著作佐郎召泌使参军事韩杰奉诏至其家城封还诏泌不敢强及为宰相又言之德宗于是召拜谏议大夫居位八年人不能窥其际及裴延龄诬逐陆贽张滂李充等城上疏极论延龄罪慷慨引谊申直贽等帝大怒召宰相抵城罪顺宗方为皇太子为开救得免然帝意不已欲遂相延龄城显语曰延龄为相吾当取白麻坏之哭于廷帝不相延龄城力也坐是下迁国子司业薛约者狂而直言事得罪谪连州吏捕迹得之城家帝恶城党有罪出为道州刺史赋税不时观察使数诮责州当上考功第城自署曰抚字心劳追科政拙考下下观察使遣官来按举义不欲行乃载妻子中道逃去顺宗立召还城而城已卒年七十赠左散骑常侍　　阳惠元
按唐书阳惠元传惠元平州人以趫勇奋事平卢军从田神功李忠臣浮海入青州诏以兵隶神策为京西兵马使镇奉天德宗初立稍绳诸节度跋扈者于是李正己屯曹州田悦增河上兵河南大扰诏移兵击田悦战御河夺三桥惠元功多以兵属李怀光及朱泚反自河朔赴难解奉天围加检校工部尚书摄贝州刺史诏惠元与神策行营节度使李晟鄜坊节度使李建徽及怀光联营便桥怀光反夺二军惠元建徽走奉天怀光遣将冉宗追及于好畤惠元被发呼天血流出眦袒裼战而死二子晟皓皆及害诏赠惠元尚书左仆射晟殿中监皓邠州刺史　　阳旻
按唐书阳惠元传惠元少子旻字公素惠元之死被八创堕别井或救得免历邢州刺史卢从史既缚潞军溃有骁卒五千从史尝以子视者奔于旻旻开谕祸福遣之众感悟遂还军宪宗嘉之迁易州刺史王师讨吴元济以唐州刺史提兵深入二百里薄申州拔外郛残其垣以功加御史中丞容州西原蛮反授本州经略招讨使击定之进御史大夫合邕容两管为一道卒赠左散骑常侍　　阳曾龟
按尚友录曾龟撰令圃芝兰一卷
　　后汉
　　阳彦昭
按宋史焦继勋传汉初凤翔军校阳彦昭据城叛命继勋率师讨之　　宋
　　阳成复
按万姓统谱成复嘉佑进士
　　阳孝本
按宋史阳孝本传孝本字行先虔州赣人学博行高隐于城西通天岩苏颂蒲宗孟皆以山林特起荐之苏轼自海外归过而爱焉号之曰玉岩居士孝本自言为阳城之裔隐遁二十年一时名士多从之游崇宁中举八行解褐为国子录再转博士以直秘阁归卒年八十四　　阳大明
按江西通志大明字和甫南康人性醇朴少从乡儒刘昂学诗年四十屡试不偶绍兴间父母皆丧庐墓感有灵迹　　阳万彻
按万姓统谱万彻南康人庆元进士宣教郎
　　阳人简
按万姓统谱人简南康人开禧进士
　　阳从易
按万姓统谱从易晋江人第进士累官侍御史知处州复改龙图阁学士知抚州好学强记激直少容喜别白是非多面折人所著有泉山集　　明
　　阳定国
按万姓统谱定国分宜人武洪乙丑进士
　　阳郁
按衡州府志郁洪武间贡士任泾阳主簿
　　阳顺
按万姓统谱顺南康人永乐初举人任教谕
　　阳仪凤
按万姓统谱仪凤江西人永乐进士
　　阳清
按万姓统谱清直隶人永乐进士
　　阳德辉
按湘乡县志德辉永乐七年贡士宛平县县丞　　阳通按广东通志通阳山县人中永乐辛卯举人
　　阳福昌
按衡州府志福昌桂阳人永乐十三年甲午科举人任太湖知县　　阳朝宗
按衡州府志朝宗永乐年贡士
　　阳志和
按荆州府志志和监利人永乐年贡士
　　阳杲
按枝江县志杲例监
　　阳渊
按宁乡县志渊字希颜宣德七年岁贡任山东齐东训导　　阳昊
按宁乡县志昊字太和景泰庚午科举人任延平府通判　　阳灏
按广东通志灏乐昌县人景泰丙子举人任国子监学正　　阳鼎
按醴陵县志鼎景泰年岁贡
　　阳显嘉
按万姓统谱显嘉新会人景泰进士工部员外郎历知府有为有守夷民畏服　　阳明
按湘乡县志明成化十六年贡士
　　阳钧
</div>
    <div class="pagination">
<a href="氏族典卷诸姓部_page308.html">上一页</a><span>...</span><a href="氏族典卷诸姓部_page304.html">304</a><a href="氏族典卷诸姓部_page305.html">305</a><a href="氏族典卷诸姓部_page306.html">306</a><a href="氏族典卷诸姓部_page307.html">307</a><a href="氏族典卷诸姓部_page308.html">308</a><span class="current-page">309</span><a href="氏族典卷诸姓部_page310.html">310</a><a href="氏族典卷诸姓部_page311.html">311</a><a href="氏族典卷诸姓部_page312.html">312</a><a href="氏族典卷诸姓部_page313.html">313</a><a href="氏族典卷诸姓部_page314.html">314</a><span>...</span><a href="氏族典卷诸姓部_page310.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
