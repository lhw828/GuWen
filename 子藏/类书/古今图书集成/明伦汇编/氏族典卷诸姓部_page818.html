<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 818 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 818 页/共 899 页</h1>
    <div class="content">按金史世宗本纪大定二十七年九月以武器署令斜卯阿土为夏国生日使　　斜卯毛良虎
按金史宣宗本纪贞佑三年二月环州刺史乌古论延寿及斜卯毛良虎等败夏人于州境　　斜卯延寿
按金史哀宗本纪天兴二年夏四月徐州行省完颜忽斜虎执王德全诛之及其党斜卯延寿　　斜卯爱实
按金史斜卯爱实传爱实字正之策论进士也正大间累官翰林直学士兼左司郎中天兴元年正月闻大兵将至以点检夹谷撒合为总帅率步骑三万巡河渡命宿直将军内族长乐权近侍局使监其军行至封丘而还爱实上言出京纔数十里不逢一人骑已畏缩不敢进设遇大兵其肯用命乎乞斩二人以肃军政不报出为中京留守后不知所终
　斜烈姓部列传
　　唐
　　斜烈鼎
按万姓统谱鼎字周瑞寿泗元帅

　车非姓车焜姓瑕吕姓车遽姓茄罗姓部汇考郑樵通志　　代北复姓
车非氏后魏献帝次兄为普氏孝文改为周氏至金水公摇周闵帝赐姓车非氏车焜氏后魏献帝命疏属为车焜氏系十姓之列孝文改为车氏　　复姓
瑕吕氏左传晋有瑕吕饴甥
凌迪知万姓统谱
　　车遽姓
车遽周有车遽大夫
　　茄罗姓
茄罗见姓苑

　沙&#姓部汇考
郑樵通志
　　代北复姓
沙&#氏西北番突骑施首领也

　家仆姓部列传
　　周
　　家仆徒
按万姓统谱徒晋大夫

　沙咤姓部汇考
郑樵通志
　　代北复姓
沙咤氏北番酋帅也

　杨孙姓部汇考
郑樵通志
　　以族系为氏
杨孙氏杨晋邑也其先有食于杨者犹臧孙然秦有下大夫杨孙氏
　杨孙姓部列传
　　秦
　　杨孙皓
按万姓统谱皓秦下大夫

　羊舌姓部列传
　　周
　　羊舌大夫
按左传闵公二年晋侯使太子申生伐东山皋落氏太子帅师羊舌大夫为尉注
羊舌大夫叔向祖父也
　　羊舌职
按左传宣公十六年晋侯请于王以黻冕命士会将中军且为太傅于是晋国之盗逃奔于秦羊舌职曰吾闻之禹称善人不善人远此之谓也夫　　羊舌赤
按左传襄公三年祁奚请老于是使祁午为中军尉羊舌赤佐之　　羊舌肸
按左传襄公十六年春葬晋悼公平公即位羊舌肸为傅注
肸即叔向
　　羊舌虎
按左传襄公二十一年栾盈出奔楚宣子杀羊舌虎初叔向之母妒叔虎之母美而不使其子皆谏其母其母曰深山大泽实生龙蛇彼美余惧其生龙蛇以祸女余何爱焉使往视寝生叔虎美而有勇力栾怀子嬖之故羊舌氏之族及于难　　羊舌鲋
按左传昭公十三年七月丙寅治兵于邾南甲车四千乘羊舌鲋摄司马遂合诸侯于平丘注
鲋叔向弟

　堂邑姓部汇考
凌迪知万姓统谱
　　堂邑姓
汉张骞使西域从百余人堂邑氏二人得还

　羊舌姓部汇考
廖用贤尚友录
　　羊舌姓
羊舌姬姓晋之公族靖侯之后食采于此故为羊舌大夫宁晋县志
　　姓氏
羊舌氏姬姓晋武公伯侨之后伯侨孙突为羊舌大夫因以为氏
　堂邑姓部列传
　　汉
　　堂邑父
按万姓统谱父汉时人

　羊角姓部汇考
郑樵通志
　　复姓
羊角氏列女传有羊角氏

　堂溪姓部列传
　　汉
　　堂溪惠
按汉书儒林传惠颍川人从贡禹受公羊春秋　皇甫姓部列传一
　　后汉
　　皇甫文
按后汉书寇恂传隗嚣将高峻拥兵万人据高平第一帝遣使降之恂奉玺书至第一峻遣军师皇甫文出谒辞礼不屈恂怒遂斩之峻惶恐即日开门降　　皇甫援按后汉书耿弇传弇弟国国弟子恭为戊己校尉以疏勒城傍有涧水可固乃引兵据之食尽穷困帝乃遣征西将军耿秉屯酒泉行太守事遣秦彭与谒者王蒙皇甫援发张掖酒泉敦煌三郡及鄯善兵击车师攻交河城恭军吏范羌固请迎恭乃分兵二千人与羌从山北迎恭遂相随俱归　　皇甫&#
按万姓统谱&#安定都尉生棱棱子彪有八子号为八祖　　皇甫规
按后汉书皇甫规传规字威明安定朝那人也祖父棱度辽将军父旗扶风都尉永和六年西羌大寇三辅围安定郡将知规有兵略乃命为功曹使率甲士八百与羌交战斩首数级贼遂退却举规上计掾其后羌众大合攻烧陇西朝廷患之规乃上疏求自效帝不能用冲质之闲梁太后临朝规举贤良方正对策梁冀忿其刺己以规为下第拜郎中托疾免归州郡承冀旨几陷死者再三遂以诗易教授门徒三百余人积十四年后梁冀被诛旬月之闲礼命五至皆不就时太山贼叔孙无忌侵乱郡县公车特征规拜太山太守规到官广设方略寇卤悉平延熹四年秋叛羌零吾等与先零别种寇钞关中三公举规为中郎将持节监关西兵讨零吾等破之斩首八百级相劝降者十余万规出身数年持节为将拥众立功还督乡里既无它私惠而多所举奏又恶绝宦官不与交通于是中外并怨遂共诬规货赂群羌令其文降天子玺书诮让相属规惧不免上疏自讼其年冬征还拜议郎论功当封而中常侍徐璜左悺欲从求货规终不答璜等忿怒陷以前事下之于吏官属欲赋敛请谢规誓而不听遂以余寇不绝坐系廷尉论输左校诸公及太学生张凤等三百余人诣阙讼之会赦归家征拜度辽将军至营数月上书荐中郎将张奂以自代及奂迁大司农规复代为度辽将军及党事大起天下名贤多见染逮规虽为名将素誉不高自以西州豪杰耻不得与乃先自上言臣前荐故大司农张奂是附党也又臣昔论输左校时太学生张凤等上书讼臣是为党人所附也臣宜坐之朝廷知而不问时人以规为贤在事数岁北边威服永康元年征为尚书迁弘农太守封寿成亭侯让封不受再转为护羌校尉熹平三年以疾召还未至卒于谷城年七十一所著赋铭碑赞祷文吊章表教令书檄笺记凡二十七篇　　皇甫嵩
按后汉书皇甫嵩传嵩字义真安定朝那人度辽将军规之兄子也父节雁门太守嵩少有文武志介好诗书习弓马初举孝廉茂才太尉陈蕃大将军窦武连辟并不到灵帝公车征为议郎迁北地太守张角劫略聚邑州郡失据于是发天下精兵博选将帅以嵩为左中郎将持节与右中郎将朱隽共讨黄巾嵩大破之斩首数万级封都乡侯嵩与角弟梁战于广宗梁众精勇嵩不能&#乃闭营休士以观其变知贼意稍懈乃潜夜勒兵驰赴其陈战至晡时大破之斩梁获首三万级角先以病死乃剖棺戮尸传首京师嵩复攻角弟宝于下曲阳又斩之获十余万人筑京观于城南即拜嵩为左车骑将军领冀州牧封槐里侯嵩奏请冀州一年田租以赡饥民帝从之会边章韩遂作乱陇右明年春诏嵩回镇长安以卫园陵梁州贼王国围陈仓复拜嵩为左将军督前将军董卓各率二万人拒之卓欲速进赴陈仓嵩不听独进击之使卓为后拒连战大破之斩首万余级国走而死卓大惭恨由是忌嵩明年卓拜为并州牧诏使以兵委嵩卓不从嵩从子郦时在军中说嵩讨之嵩上书以闻帝让卓卓又增怨于嵩及后秉政初平元年乃征嵩为城门校尉因欲杀之嵩子坚寿与卓素善自长安亡走洛阳归投于卓卓免嵩囚复拜嵩议郎迁御史中丞及卓被诛以嵩为征西将军又迁车骑将军其年秋拜太尉李傕作乱嵩以病卒嵩为人爱慎尽勤前后上表陈谏有补益者五百余事皆手书毁草不宣于外又折节下士门无留客时人皆称而附之坚寿亦显名后为侍中辞不拜病卒　　皇甫郦
按后汉书董卓传李傕郭泛相攻诏遣谒者仆射皇甫郦和傕泛郦先譬泛泛即从命又诣傕傕不听郦曰今泛质公卿而将军胁主谁轻重乎傕怒呵遣郦因令虎贲王昌追杀之昌伪不及郦得以免　　皇甫祯
按后汉书桥元传元为汉阳太守时上邽令皇甫祯有臧罪元收考髡笞死于冀市　　魏
　　皇甫隆
按魏志仓慈传慈迁炖煌太守
注
王迁代慈不能及
赵基承迁后复不如迁至嘉平中安定皇甫隆代基为太守初炖煌不甚晓田隆到教作耧犁又教衍溉岁终率计其所省庸力过半得谷加五隆刚断不及于慈至于勤恪爱惠为下兴利可以亚之　　晋
　　皇甫谧
按晋书皇甫谧传谧字士安幼名静安定朝那人汉太尉嵩之曾孙也出后叔父徙居新安年二十不好学游荡无度或以为痴常得瓜果辄进所后叔母任氏任氏曰孝经云三牲之养犹为不孝汝目不存教心不入道无以慰我谧乃感激受书勤力不怠居贫躬自稼穑带经而农遂博综典籍百家之言沈静寡欲始有高尚之志以著述为务自号元晏先生着礼乐圣真之论后得风痹疾犹手不辍卷或劝谧修名广交谧作元守论以答之遂不仕耽玩典籍忘寝与食时人谓之书淫叔父有子既冠谧年四十丧所生后母遂还本宗景元初相国辟不行乡亲劝令应命谧为释劝论以通志焉其后武帝下诏敦逼不已谧辞切言至遂见听许岁余又举贤良方正并不起自表就帝借书帝送一车书与之谧虽羸疾而披阅不怠初服寒食散而性与之忤每委顿不伦尝悲恚叩刃欲自杀叔母谏之而止咸宁初又以谧为太子中庶子谧固辞笃疾寻复征为议郎又召补著作郎并不应着论为葬送之制名曰笃终太康三年卒时年六十八子童灵方回等遵其遗命谧所著诗赋诔颂论难甚多又撰帝王世纪年历高士逸士烈女等传元晏春秋并重于世　　皇甫陶
按晋书武帝本纪泰始八年二月帝与右将军皇甫陶论事陶与帝争言散骑常侍表请罪之帝曰谠言謇谔所望于左右也　　皇甫晏
按晋书武帝本纪泰始八年六月益州牙门将张弘诬其刺史皇甫晏反杀之弘坐伏诛夷三族　　皇甫申叔
按晋书唐彬传元康初彬领西戎校尉雍州刺史下教曰此州名都士人林薮处士皇甫申叔严舒龙姜茂时梁子远等并志节清妙履行高洁践境望风虚心饥渴倍加延致待以不臣之典于是四人皆到彬敬而待之　　皇甫重
</div>
    <div class="pagination">
<a href="氏族典卷诸姓部_page817.html">上一页</a><span>...</span><a href="氏族典卷诸姓部_page813.html">813</a><a href="氏族典卷诸姓部_page814.html">814</a><a href="氏族典卷诸姓部_page815.html">815</a><a href="氏族典卷诸姓部_page816.html">816</a><a href="氏族典卷诸姓部_page817.html">817</a><span class="current-page">818</span><a href="氏族典卷诸姓部_page819.html">819</a><a href="氏族典卷诸姓部_page820.html">820</a><a href="氏族典卷诸姓部_page821.html">821</a><a href="氏族典卷诸姓部_page822.html">822</a><a href="氏族典卷诸姓部_page823.html">823</a><span>...</span><a href="氏族典卷诸姓部_page819.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
