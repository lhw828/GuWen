<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 272 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 272 页/共 899 页</h1>
    <div class="content">泰来

按尚友录逵从子崱号大山崱弟泰来号小山俱以文名登绍定间进士崱累官宗正丞泰来累官御史迁起居郎燧世居新安喻县　　萧雄
兄维
　弟雅

按尚友录雄字安道乐昌人与兄维弟雅俱肄上庠雄中蔡嶷榜维中贾安宅榜雅中莫俦榜兄弟三人起自白屋连掇高第时人荣之　　萧雷龙
按宋史萧雷龙传雷龙字显辰建昌新城人景定三年进士调临安府学教授通判衢州及州守弃城遁朝命雷龙权知府事北兵薄城下不降脱去还建昌建昌已降雷龙与同里人黄巡检起兵时大兵四合雷龙度不可支与黄巡检及麾下数人奔入闽未出境为同安武人徐浚冲获送县权县尹刘圣仲素与雷龙有怨杀之　　萧焘夫
按宋史邹凤传萧焘夫永新人与兄敬夫俱文天祥客焘夫为诗有豪俊气天祥起兵补从仕郎及彭震龙谋复其县焘夫赞之县受屠兄弟俱死之　　萧明哲
按宋史邹传萧明哲字元甫太和人性刚有胆气明大节少举进士文天祥开府汀州辟充督干架阁监军师出岭明哲以&#县明义复万安连结诸寨拒守兵败被执不屈死于隆兴临刑大骂不绝口闻者壮之　　萧资
按宋史邹传萧资文天祥幕下书史也天祥起兵资于患难中扶持甚至空坑兵败以全督府印功升合门路钤辖资性和厚临机应变辑睦将士总摄细务任腹心之寄潮阳移屯与大兵遇死之　　萧克翁
按万姓统谱克翁燧四世孙隐居不仕学行为州里所称孛朮鲁翀从之学

　聊姓部列传
　　汉
　　聊苍
按汉书艺文志待诏金马聊苍三篇从横家
注
赵人
武帝时师古曰严助传作胶苍
　　聊某
按郑樵通志汉有颍川太守聊某着万姓谱
　　聊广围
按万姓统谱广围洛下人
　　宋
　　聊世能
按万姓统谱世能太中大夫
　　明
　　聊让
按明外史黄泽传聊让兰州人军家子也好学有志尚明习时务景帝嗣位惩王振蒙蔽大辟言路吏民皆得上书言事让乃于景泰元年六月诣阙陈数事书奏帝颇嘉纳之后四年让登进士官知县卒　　聊珠按万姓统谱珠越隽卫人正德中授湖口县教谕　　聊遵按泉州府志遵合肥人中千户所正千户
　　聊&#
按泉州府志&#遵子千户
　　聊福
按泉州府志福&#侄千户
　　聊瑄
按泉州府志瑄福子千户
　　聊铭
按泉州府志铭瑄子千户
　　聊润
按泉州府志润铭子千户
　　聊权
按泉州府志权润子千户
　　聊桓
按泉州府志桓权弟千户
　　聊登高
按泉州府志登高桓子千户
　　聊维藩
按泉州府志维藩登高子千户


　桥姓部汇考
蔡中郎集
　　太尉桥公庙碑
桥氏之先出自黄帝帝葬于桥山子孙之绍基立姓者咸以为氏廖用贤尚友录
　　桥姓
桥望出梁国


　貂姓部汇考
凌迪知万姓统谱
　　貂姓
貂见姓苑


　摇姓部汇考
郑樵通志
　　以名为氏
摇氏姒姓越王句践裔孙东越王摇之后以王父名为氏汉功臣表有海阳侯摇毋余旧为会稽望族今居余杭

　刁姓部列传
　　周
　　刁勃
按郑樵通志战国时有刁勃
　　汉
　　刁间
按汉书货殖传齐俗贱奴虏刁间独爱贵之桀黠奴人之所患唯刁间收取使之终得其力起数千万故曰宁爵毋刁言能使豪奴自饶而尽其力也　　刁韪
按万姓统谱韪字子荣彭城人迁尚书在朝有鲠直臣节出为鲁东海二郡相性抗厉有明略所在称职　　后汉　　刁荣
按郑樵通志后汉有侍中刁荣
　　魏
　　刁恭
按晋书刁协传协祖恭魏齐郡太守
　　晋
　　刁攸
按晋书刁协传协父攸武帝时御史中丞
　　刁协
按晋书刁协传协字元亮渤海饶安人也少好经籍博闻强记释褐濮阳王文学累转太常博士本郡大中正成都王颖请为平北司马后历赵王伦相国参军长沙王乂骠骑司马及东嬴公腾镇临漳以协为长史转颍川太守永嘉初为河南尹未拜避难渡江元帝以为镇东军谘祭酒转长史愍帝即位征为御史中丞例不行元帝为丞相以协为左长史中兴建拜尚书左仆射太兴初迁尚书令在职数年加金紫光禄大夫协性刚悍与物多忤及王敦构逆上疏罪协王师败绩帝劝令避祸行至江为人所杀送首于敦咸康中追赠本官　　刁彝
按晋书刁协传协子彝字大伦少遭家难王敦诛后彝斩雠人党以首祭父墓诣廷尉请罪朝廷特宥之由是知名历尚书吏部郎吴国内史累迁北中郎将徐兖二州刺史假节镇广陵卒于官　　刁逵
按晋书刁协传协子彝彝子逵字伯道隆安中为广州刺史领平越中郎将假节不拘名行以货殖为务桓元篡位以逵为西中郎将豫州刺史镇历阳刘裕起义逵执裕参军诸葛长民槛车送于桓元至当利而元败送人共破槛出长民遂趋历阳逵弃城而走为下人所执斩于石头子侄皆死惟小弟骋被宥为给事中寻谋反伏诛　　刁畅
按晋书刁协传逵弟畅字仲远隆安中为始兴相不拘名行以货殖为务桓元篡位以为右卫将军刘裕起义时畅谋起兵袭裕裕遣刘毅讨之畅伏诛　　刁弘按晋书刁协传逵弟弘字叔仁隆安中为冀州刺史不拘名行以货殖为务桓元篡位以为抚军桓修司马刘裕起义斩桓修时弘谋起兵袭裕裕遣刘毅讨之弘亡不知所在　　刁默
按万姓统谱默将军
　　刁薮
按魏书刁雍传雍族孙双双高祖薮晋齐郡太守　　北魏　　刁雍
按魏书刁雍传雍字淑和渤海饶安人父畅刘裕诛桓元以嫌诛刁氏雍为畅故吏所匿奔姚兴豫州牧姚绍于洛阳后至长安雍博览书传姚兴以为太子中庶子泰常二年姚泓灭归国上表陈诚于南境自&#太宗假雍建义将军八年假镇东将军青州刺史东光侯给五万骑使别立义军雍遂镇尹卯固会有敕追令随机立&#雍于是招集谯梁彭沛民五千余家置二十七营迁镇济阴延和二年立徐州于外黄城以雍为平南将军徐州刺史赐爵东安侯大延四年征还京师真君二年复授使持节侍中都督扬豫兖徐四州诸军事征南将军徐豫二州刺史五年以本将军为薄骨律镇将九年雍表镇所造城储&#十年三月城讫诏即名城为刁公城兴光二年诏雍还都拜特进皇兴中雍与陇西王源贺及中书监高允等并以耆年特见优礼锡雍几杖剑履上殿雍性宽柔好尚文典明敏多智凡所为诗赋颂论并杂文百有余篇又着教诫二十余篇以训导子孙太和八年卒年九十五赠仪同三司冀州刺史谥曰简　　刁宝惠
按魏书刁雍传雍从弟宝惠字道明太祖以为上客　　刁道覆按魏书刁雍传雍族孙双双父道覆皇兴初除平原太守　　刁纂
按魏书刁雍传雍长子纂字奉宗中书侍郎早卒　　刁遵按魏书刁雍传纂弟遵字奉国袭爵少不拘小节长更修改太和中例降为侯景明中除相州魏郡太守迁为太尉谘议参军年七十志力不衰延昌三年迁司农少卿寻拜龙骧将军洛州刺史熙平元年七月卒年七十六赠平东将军兖州刺史谥曰惠侯　　刁绍按魏书刁雍传遵弟绍字奉世武骑侍郎汝阴王天赐凉州征西府司马　　刁献
按魏书刁雍传绍弟献字奉章秘书郎
　　刁融
按魏书刁雍传献弟融字奉业汝阴太守
　　刁肃
按魏书刁雍传融弟肃字奉诚中书博士
</div>
    <div class="pagination">
<a href="氏族典卷诸姓部_page271.html">上一页</a><span>...</span><a href="氏族典卷诸姓部_page267.html">267</a><a href="氏族典卷诸姓部_page268.html">268</a><a href="氏族典卷诸姓部_page269.html">269</a><a href="氏族典卷诸姓部_page270.html">270</a><a href="氏族典卷诸姓部_page271.html">271</a><span class="current-page">272</span><a href="氏族典卷诸姓部_page273.html">273</a><a href="氏族典卷诸姓部_page274.html">274</a><a href="氏族典卷诸姓部_page275.html">275</a><a href="氏族典卷诸姓部_page276.html">276</a><a href="氏族典卷诸姓部_page277.html">277</a><span>...</span><a href="氏族典卷诸姓部_page273.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
