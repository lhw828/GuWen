<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 798 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 798 页/共 899 页</h1>
    <div class="content">按金史章宗本纪泰和六年六月都统赛不副统蒲鲜万奴各进爵一级赐金币有差　　蒲鲜石鲁
按金史哀宗本纪天兴二午七月护卫蒲鲜石鲁负祖宗御容至自汴
　毋丘姓部杂录
丹铅总录复姓有毋丘氏诸姓氏书音毋作无非也汉书有曼丘臣颜师古曰曼丘毋丘本一姓此说近之亦未考其原也史记田齐世家伐卫取贯丘索隐曰毋音贯丘古国名卫之邑也今作毋丘字残缺耳索隐之说得其原矣然以毋字为残缺亦非盖古字从省不用贝耳汉有毋丘兴毋丘长毋丘毅魏有毋丘俭皆同族也今分为二姓曰毋曰丘而毋为父母之母不惟士人不知而毋氏子孙亦不自知则谱谍不明之弊久矣尝有友人毋姓者属予篆私印予为写作毋且语之原其人退谓人曰杨用修亦太横乃欲改人姓音邪予闻而一笑
　都尉姓部列传
　　后汉
　　都尉朝
按后汉书儒林传鲁人孔安国传古文尚书授都尉朝朝授胶东庸谭注
姓都尉名朝

　毋盐姓部列传
　　汉
　　毋盐氏
按汉书货殖传吴楚之兵起长安中列侯封君行从军旅赍贷子钱家毋盐氏出捐千金贷其息十之三月吴楚平则毋盐氏息十倍用此富关中　　毋盐益
按万姓统谱益见容斋随笔

　蒲成姓部列传
　　周
　　蒲成南
按万姓统谱南晋大夫

　徒父姓部列传
　　周
　　徒父祺
按史记赵世家孝成王十年五月徒父祺出
注
索隐
曰徒父赵大夫名祺

　西门姓部汇考
廖用贤尚友录
　　西门姓
西门晋阳征音郑大夫居西门因氏焉

　西门姓部列传
　　周
　　西门豹
按史记西门豹传魏文侯时西门豹为邺令问民所疾苦曰苦为河伯娶妇以故贫豹问其故对曰邺三老廷掾常岁赋敛百姓钱数百万用二三十万为河伯娶妇与祝巫共分其余钱当其时巫行视人家女好者云是当为河伯妇即聘取洗沐之为治新缯绮縠衣闲居斋戒为治斋宫河上张缇绛帷女居其中为具牛酒饭食行十余日共粉饰之如嫁女&#席令女居其上浮之河中以故多持女远逃亡城中益空无人又困贫所从来久远矣西门豹曰至为河伯娶妇时幸来告语之吾亦往送女皆曰诺至其时西门豹往会之河上三老官属豪长者里父老皆会以人民往观之者三二千人其巫老女子也从弟子女十人西门豹曰呼河伯妇来豹视之顾谓三老巫祝父老曰是女子不好烦大巫妪为入报河伯得更求好女后日送之即使吏卒共抱大巫妪投之河中有顷曰巫妪何久也弟子趣之复以弟子一人投河中凡投三弟子西门豹曰巫妪弟子是女子也不能白事烦三老为入白之复投三老河中西门豹簪笔磬折向河立待良久长老吏傍观者皆惊恐西门豹顾曰巫妪三老不来还奈之何欲复使廷掾与豪长者一人入趣之皆叩头破额血流地色如死灰西门豹曰诺且留待之须臾豹曰廷掾起矣状河伯留客之久若皆罢去归矣邺吏民大惊恐从是以后不敢复言为河伯娶妇西门豹即发民凿十二渠引河水灌民田田皆溉皆得水利民人以给足富　　西门子
按万姓统谱西门子见列子
　　汉
　　西门君惠
按汉书王莽传卫将军王涉素养道士西门君惠君惠好天文谶记为涉言刘氏当复兴国师公姓名是也　　西门息
按万姓统谱息王莽时人
　　唐
　　西门君仪
按唐书杜伏威传伏威养子王雄诞膂力绝人伏威被创堕马雄诞负逃又为隋将来整所窘别将西门君仪妻王勇决而力负伏威走雄诞还拒遂脱伏威入朝以兵属雄诞辅公祏将反夺其兵遣西门君仪谕计雄诞不从公祏遂缢之　　西门去奢
按唐书德宗本纪贞元十四年三月凤翔监军使西门去奢杀其将夏侯衍　　西门匡范
按唐书田令孜传僖宗即位擢令孜左神策军中尉是时西门匡范位右中尉世号东军西军　　西门重遂
按唐书兵志李茂贞逼京师昭宗为斩神策中尉西门重遂　　西门君达
按万姓统谱君达唐中尉
　　宋
　　西门治
按万姓统谱治祥符登科
　　西门解
按万姓统谱解滨州人大观登科
　　明
　　西门炳
按万姓统谱炳日照人永乐中河南洧川县丞　齐季姓部汇考
郑樵通志
　　以国系为氏
齐季氏姜姓齐襄公子季奔楚因氏焉世本鲁有大夫齐季窥
　徒丹姓部列传
　　明
　　徒丹恂
按富平县志恂以怀材抱德举任武乡县丞
　　徒丹珠
按富平县志珠富平人任经历

　乌孙姓部列传
　　金
　　乌孙讹论
按金史乌孙讹论传讹论善骑射袭父撒改谋克从蒙刮攻东京及广宁击北京山贼伐宋录前后功授猛安加昭武大将军天德二年除唐州刺史移淄州迁石垒部族节度使行至北京病卒
　西陵姓部汇考
凌迪知万姓统谱
　　西陵姓
西陵古侯国也黄帝娶西陵氏

　须遂姓须句姓蒲姑姓无庸姓无娄姓毋终姓乌　浴姓乌兰姓乌氏姓夫余姓须卜姓巫臣姓巫咸　姓凫臾姓屠住姓徒何姓呼毒姓苏农姓胡掖姓　孤竹姓狐丘性无钩姓蒲圃姓俞豆姓邾娄姓部　汇考左传
　　须遂姓
庄公十七年夏遂因氏领氏工娄氏须遂氏飨齐戍醉而杀之齐人歼焉注
四氏遂之强宗
　　须句姓
僖公二十一年任宿须句风姓也实司太&#与有济之祀以服事诸夏邾人灭须句须句子来奔因成风也青州府志
　　蒲姑姓
蒲姑殷所封也成王时与四国作乱成王灭之以其地入于齐亦晏子所谓蒲姑氏因之是也蒲又作薄今博兴多此姓郑樵通志
　　以名为氏
楚
人名

无庸氏芈姓英贤传楚熊渠生无庸因氏焉又无庸先生学仙道　　诸国人名
无娄氏嬴姓莒公子无娄之后无亦作务又无娄先生著书姓纂云今琅邪有此姓　　复姓
毋终氏左传毋终子嘉父翟国君也
　　以技为氏
乌浴氏伯益佐尧有养鸟兽之功赐氏乌浴
　　代北复姓
乌兰氏改为乌氏
　　诸方复姓
乌氏
音
之
</div>
    <div class="pagination">
<a href="氏族典卷诸姓部_page797.html">上一页</a><span>...</span><a href="氏族典卷诸姓部_page793.html">793</a><a href="氏族典卷诸姓部_page794.html">794</a><a href="氏族典卷诸姓部_page795.html">795</a><a href="氏族典卷诸姓部_page796.html">796</a><a href="氏族典卷诸姓部_page797.html">797</a><span class="current-page">798</span><a href="氏族典卷诸姓部_page799.html">799</a><a href="氏族典卷诸姓部_page800.html">800</a><a href="氏族典卷诸姓部_page801.html">801</a><a href="氏族典卷诸姓部_page802.html">802</a><a href="氏族典卷诸姓部_page803.html">803</a><span>...</span><a href="氏族典卷诸姓部_page799.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
