<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 643 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 643 页/共 899 页
  </h1>
  <div class="content">
   凌迪知万姓统谱
　　喜姓
喜见姓苑直隶唐县有喜氏

　李姓部列传十
　　后梁
　　李唐宾
按五代史李唐宾传唐宾陕州陕人也初为尚让偏将与太祖战尉氏门为太祖所败乃降梁唐宾与朱珍威名略等而骁勇过之珍战每小却唐宾佐之乃大胜珍屯萧县闻太祖将至戒军中治馆厩以待唐宾部将严郊治厩失期军吏督之郊诉于唐宾唐宾以让珍珍怒拔剑而起唐宾拂衣就珍珍即斩之遣使者告唐宾反太祖大惊因如珍军珍迎谒太祖命武士执之珍缢死　　李彦威
按五代史李彦威传彦威寿州人少事梁太祖太祖养以为子冒姓朱氏名友恭历汝颍二州刺史昭宗迁洛拜右龙武统军时昭宗为梁所迫王建传檄天下举兵诛梁太祖恐昭宗奔他镇阴遣敬翔至洛告彦威与氏叔琮等使行弒逆及昭宗崩讣至河中太祖阳惊号哭骂曰奴辈负我俾我被恶名于后世太祖至洛流彦威叔琮岭南使张廷范杀之彦威临刑大呼曰卖我以灭口其如神理何遂见杀　　李振
按五代史李振传振字兴绪其祖抱真唐潞州节度使振为唐金吾卫将军拜台州刺史过梁以策干太祖太祖留之表振节度副使昭宗迁洛振往来京师朝臣皆侧目振视之若无人有所小怒必加谴责故振一至京师朝廷必有贬降时人目振为鸱枭振常举进士咸通干符中连不中尢愤唐公卿及裴枢等七人赐死白马驿振谓太祖曰此辈尝自言清流可投之河使为浊流太祖笑而从之太祖即位累迁户部尚书庄宗灭梁伏诛　　李珽
按五代史李琪传琪兄珽唐末举进士为监察御史梁太祖即位出知曹州迁兵部郎中崇政殿学士拜左谏议大夫友珪除右散骑常侍为乱兵所杀　　李仁福按五代史李仁福传仁福不知其世家当唐僖宗时有拓拔思敬者为夏州偏将后以与破黄巢功赐姓李氏拜夏州节度使思敬卒以其弟思谏为节度使梁开平二年思谏卒军中立其子彝昌为留后明年其将高宗益作乱杀彝昌是时仁福为蕃部指挥使戍兵于外军中乃迎仁福立之不知其于思谏为亲&amp;#也是岁四月拜仁福检校司空定难军节度使岐王李茂贞晋王李克用数会兵攻仁福梁辄出兵救之仁福累官至检校太师兼中书令封朔方王长兴四年卒　　李咸
按十国春秋吴越李咸在武肃王幕府徐许之变王召咸占之咸曰大王霸业方永但分野小灾耳请弗虑后卒如言天宝十六年梁册王为吴越王先一日雨雪王召咸卜以他日咸曰雨雪必霁即夕果星斗明丽诘朝成礼　　李灞
按十国春秋闽李灞古田人自云唐室之裔幼而礼逊孝事父母仕太祖父子官录事　　李相
按十国春秋闽李相寿州人母李媪沽酒市中王绪未起兵时从媪贳酒数负责又醉毁媪酒舍相怒欲驱之媪蹑相足曰天下方乱此壮士也遂与为刎颈交绪举兵相隶绪部下已而从入闽前锋将杀绪相匿其遗孤建齐于山中以其少子与建齐易名而呼军中索建齐少子应曰诺遂被杀建齐竟冒李姓数世　　李纮
按十国春秋前蜀李纮仕高祖为将作监梁太祖殂命纮如汴吊之纮有专对才国人称其不辱君命　　李稠按十国春秋前蜀李稠其先京兆人父逢故唐左卫兵曹参军稠初事梁为商州刺史未几来蜀会高祖开国预佐命功臣官左卫将军　　李殷衡
按十国春秋南汉李殷衡世为赵郡人唐相德裕孙也仕梁太祖为右补阙开平二年充岭南官告副使至则烈宗留之署节度判官干亨初官礼部侍郎同平章事终于其职　　李载仁
按十国春秋荆南李载仁唐室之远裔也开平初避乱来江陵武信王署为观察推官性迂缓不厌众心文献王时稍迁至郎中　　后唐
　　李克让
按五代史唐太祖家人传太祖弟克让善骑射为振武军校从讨王仙芝以功拜金吾卫将军留京师卫黄巢犯长安克让守潼关为贼所败奔于南山匿佛寺为寺僧所杀　　李克修
按五代史唐太祖家人传太祖弟克修字崇远从讨庞勋以功拜朔州刺史太祖镇雁门以为奉诚军使从入关讨黄巢为先锋迁左营军使潞州孟方立迁于邢州晋取潞州表克修昭义军节度使后太祖自将击方立还军过潞克修性俭啬供馈甚薄太祖大怒诟而笞之克修惭愤发疾卒　　李克恭
按五代史唐太祖家人传太祖弟克恭初为决胜军使兄克修卒以克恭代为昭义军节度使横暴多不法潞人皆怨克恭选后院劲兵五百人献于太祖行至铜鞮其将冯霸以其徒叛牙将安居受亦叛杀克恭　　李克宁
按五代史唐太祖家人传太祖弟克宁为人仁孝居诸兄弟中最贤事太祖小心不懈太祖镇太原以为内外都制置蕃汉都知兵马使检校太保振武军节度使军中之事无大小皆决克宁太祖崩庄宗即晋王位太祖养子存颢存实告克宁曰兄亡弟及古之道也以叔拜侄理岂安乎克宁仁而无断惑于群言遂至于祸都虞候李存质得罪于克宁克宁杀之而与张承业李存璋有隙又求兼领大同军节度使于是幸臣史敬镕见太后告克宁与存颢谋执王及太后以降梁庄宗召承业存璋告之承业等请诛克宁乃伏兵于府置酒大会克宁既至执而杀之　　李茂贞
按五代史李茂贞传茂贞深州博野人本姓宋名文通为博野军卒黄巢犯京师以功迁军校光启元年朱玫反僖宗出居兴元茂贞自扈跸都头拜武定军节度使赐以姓名扈跸东归至凤翔拜凤翔陇右节度大顺二年杨复恭得罪奔兴元茂贞发兵攻破兴元表其子继密知兴元军府事昭宗乃徙茂贞山南茂贞不奉诏昭宗致讨军溃茂贞遂犯京师昭宗杀两枢密以谢乃罢兵明年茂贞等率三镇兵谋废昭宗立吉王保未果而晋王亦举兵茂贞惧而去晋兵请击茂贞昭宗以晋远而茂贞近因欲庇之以为德诏罢归晋军茂贞遂犯京师乃拜茂贞尚书令封岐王其后昭宗为宦者所废既反正宰相崔引欲诛诸宦者召梁太祖以军至同州韩全诲等昭宗幸凤翔梁军围之逾年茂贞穷迫与梁约和斩韩全诲等二十余人传首梁军梁围解天子虽得出然梁遂东迁而唐&amp;#茂贞亦自困初茂贞破杨守亮取兴元有地二十州其被梁围也所有七州而已庄宗已破梁茂贞上笺以季父行自处及闻入洛乃上表称臣遣其子从曮来朝改封秦王同光二年卒从曮为人柔而善书画茂贞卒拜凤翔节度使历镇宣武天平废帝入立复以曮为凤翔节度使卒　　李存美
按五代史唐太祖家人传太祖子存美同光三年封邕王素病风居太原不知其所终　　李存霸
按五代史唐太祖家人传太祖子存霸同光三年封永王历昭义天平河中三军节度使赵在礼作乱遣存霸于河中李嗣源兵反向京师庄宗再幸汜水徙存霸北京留守郭从谦反庄宗中流矢崩存霸闻京师乱自河中奔太原为军众所杀　　李存礼
按五代史唐太祖家人传太祖子存礼同光三年封薛王居太原不知所终　　李存渥
按五代史唐太祖家人传太祖子存渥同光三年封申王历义成天平二军节度使居京师庄宗幸汜水徙存渥河中节度使郭从谦反存渥从庄宗拒贼庄宗中流矢崩存渥奔于太原行至风谷为部下所杀　　李存乂按五代史唐太祖家人传太祖子存乂同光三年封睦王历建雄保大二军节度使娶郭崇韬女是时魏州妖人杨千郎用事其妻出入宫禁承恩宠而士或因之以求官爵存乂等往往朋&amp;#于家及崇韬被族庄宗遣宦官阴察外议宦官欲尽诛崇韬亲党以绝后患乃诬言存乂过千郎家酒酣攘臂号泣为妇翁称冤言甚怨望庄宗大怒以兵围其第而族之并诛千郎　　李存确
按五代史唐太祖家人传太祖子存确同光三年封通王闻郭从谦反奔于南山匿民家为霍彦威所杀　　李存纪按五代史唐太祖家人传太祖子存纪同光三年封雅王闻郭从谦反奔于南山匿民家为霍彦威所杀　　李嗣&amp;#按五代史唐太祖家人传太祖弟克修克修子嗣&amp;#为涿州刺史天佑十一年契丹攻破涿州嗣&amp;#没于寇　　李嗣肱
按五代史唐太祖家人传太祖弟克修克修子嗣肱少有胆略从周德威数立战功为马步军都虞候梁太祖围蓨县嗣肱从李存审救蓨梁军解去嗣肱功为多超拜蔚州刺史雁门以北都知兵马使累迁泽代二州刺史山北都团练使同光元年春卒于官　　李嗣昭按五代史义儿传嗣昭本姓韩氏汾州大谷县民家子也太祖出猎至其家取以为子初名进通后改名嗣昭为内衙指挥使天复元年梁围太原嗣昭以精骑出击梁军解去嗣昭出阴地取慈州又取隰州是岁梁兵西围凤翔嗣昭乘间攻梁朱友宁氏叔琮以兵十万迎击之嗣昭败走遂围太原太祖大恐谋走云州嗣昭力争以为不可昼夜出奇兵击梁军梁军解嗣昭复取慈隰天佑三年与周德威攻梁潞州为昭义军节度使周德威战死嗣昭权知幽州居数月以李绍宏代之嗣昭将去幽州人皆号哭闭关遮留之嗣昭夜遁十九年从庄宗击契丹于望都庄宗为契丹围之数十重嗣昭以三百骑决围取庄宗以出是时晋遣阎宝攻张文礼于镇州宝为镇人所败乃以嗣昭代之镇兵出掠九门嗣昭击之且尽余三人匿破垣中嗣昭驰马射之反为贼射中脑嗣昭箙中矢尽拔矢于脑射杀一人还营而卒嗣昭诸子继俦长而懦其弟继韬囚之以自立庄宗灭梁继韬将走契丹会赦至乃已继韬母杨氏善畜财平生居积行贩至赀百万至是乃赍银数十万两至京师厚赂宦官伶人夫人亦以赂谒刘皇后由是庄宗释继韬继韬复赂宦官求归镇庄宗不许继韬阴使人告继远令起变于军中事泄斩于天津桥已而召继俦还京其弟继达杀继俦自刭死嗣昭七子至明宗时继能继袭皆见杀惟一子继忠仅免继忠家于晋阳杨氏所积余赀犹巨万晋高祖自太原起兵契丹求赂贷于继忠甚德之以为沂棣单三州刺史开运中卒　　李嗣本按五代史义儿传嗣本本姓张氏雁门人也世为铜冶镇将嗣本少事太祖太祖爱之赐以姓名养为子从击居庸关以功迁义儿军使从破王行瑜迁威远军使从攻罗弘信以先锋兵破汤阴从庄宗破潞州夹城累以战功迁代州刺史云州防御使振武节度使号威信可汗天佑十三年从庄宗击刘鄩于故元城下洺磁诸州还军振武契丹入代北攻破蔚州嗣本战殁　　李嗣恩
按五代史义儿传嗣恩本姓骆吐谷浑部人少事太祖为铁林军将迁突阵指挥使赐姓名以为子与梁兵力战&amp;#中其口战不已迁辽州刺史从庄宗入魏迁天雄军马步都指挥使从战于莘迁振武节度使天佑十五年卒于太原追赠太尉　　李存审
按五代史符存审传存审字德详陈州宛丘人初名存少微贱尝犯法当死临刑指旁坏垣顾主者曰愿就死于彼冀得垣土覆尸主者哀而许之而主将方饮酒顾其爱妓思得善歌者佐酒妓言有符存审歌甚善主将驰骑召存审而存审以徙垣下故未加刑存审因得不死其后事李罕之归晋晋王以为义儿军使赐姓李氏名存审以功迁检校左仆射左右厢步军都指挥使忻州刺史蕃汉马步军都指挥使晋赵攻燕梁救燕存审击走梁军迁领刑州团练使为安国军节度使徙横海加同中书门下平章事契丹围幽州是时晋与梁相持河上存审击走契丹复败梁军迁内外蕃汉马步军总管后为庐龙军节度使庄宗灭梁入洛存审请朝京师徙宣武军节度使卒于幽州　　李存信
按五代史义儿传存信本姓张氏其父君政回鹘李思忠之部人也存信从太祖起代北入关破黄巢累以功为马步军都指挥使遂赐姓名以为子存信与存孝俱为养子而交恶存孝所为存信每沮激之存孝卒得罪死而存信数从征伐以功领郴州刺史太祖遣将兵救朱宣存信屯于莘县为罗弘信所击败太祖将杀之存信叩头谢罪而免天复二年卒　　李存孝按五代史义儿传存孝代州飞狐人也本姓安名敬思太祖掠地代北得之给事帐中赐姓名以为子常从为骑将文德元年李罕之来归晋晋处罕之于泽州梁遣李谠攻李罕之于泽州存孝以骑兵五千救之李谠败走追击至马牢关还攻潞州擒孙揆以归遂复取潞州是时张浚韩建伐晋击阴地关存孝败浚建浚建皆走存孝&amp;#臂善射身被重铠橐弓坐&amp;#手舞铁檛出入阵中以两骑自从战酣易骑上下如飞素与存信有隙存信谮之存孝不自安乃附梁通赵太祖自将兵傅其城掘堑以围之存孝窘泥首请罪太祖缚载后车裂之以徇然太祖惜其材怅然恨诸将之不能容也为之不视事者十余日　　李存进
按五代史义儿传存进振武人也本姓孙名重进太祖攻破朔州得之赐以姓名养为子从太祖入关破黄巢以为义儿军使从庄宗战柏乡迁行营马步军都虞候历慈沁二州刺史庄宗初得魏博以为天雄军都部署以功迁振武军节度使晋讨张文礼于镇州久不克而史建塘阎宝李嗣昭相次战殁乃以存进代嗣昭为招讨使军于东垣渡文礼子处球以兵千余逼存进存进出战桥上杀处球兵殆尽而存进亦殁于阵子汉韶明宗时复本姓为洋州节度使潞王从珂以凤翔反汉韶与张虔钊会唐军讨之唐军皆降于从珂独汉韶与虔钊军不降俱奔于蜀　　李存璋按五代史义儿传存璋字德璜从太祖入关破黄巢累迁义儿军使太祖病革存璋与张承业等受顾命立庄宗为晋王晋王以为河东马步军使晋自先王时尝优假军士军士多犯法逾禁庄宗新立尢患之存璋一切绳之以法境内为之清肃从攻夹城战柏乡以功迁汾州刺史庄宗与刘鄩战于魏博梁遣王檀来乘虚袭太原存璋以汾州兵入太原距守以功迁大同军防御使遂为节度天佑十九年卒　　李存贤
按五代史义儿传存贤许州人也本姓王名贤少为军卒善角抵太祖击黄巢于陈州得之赐以姓名养为子后为义儿军副兵马使迁沁州刺史梁兵屡攻之存贤力自拒守迁武州刺史又迁慈州庄宗即位拜右武卫上将军庄宗亦好角抵尝与王都较而屡胜颇以自矜因顾存贤曰尔能胜我与尔一镇存贤博而胜之同光二年春幽州符存审病甚庄宗置酒宫中叹曰北方之事谁可代之因顾存贤曰无以易卿角抵之胜吾不食言即日以为卢龙军节度使是岁卒于幽州　　李袭吉
按五代史李袭吉传袭吉父图洛阳人或曰唐相林甫之后干符中袭吉举进士为河中节度使李都榷盐判官后去之晋晋王以为榆次令遂掌书记官至谏议大夫晋王与梁交兵累年数困欲与梁通和使袭吉为书谕梁辞甚辨丽传于世袭吉为人恬淡以文辞自娱天佑三年卒　　李继岌
按五代史唐庄宗家人传庄宗子继岌庄宗即位继岌为北都留守判六军诸卫事迁检校太尉同中书门下平章事同光三年封魏王是岁伐蜀以继岌为西南面行营都统及破蜀班师至兴平闻明宗反兵入京师继岌欲退保凤翔至武功李从袭劝继岌驰趋京师以救内难行至渭河西都留守张籛断浮桥继岌不得渡乃循河而东至渭南左右皆溃继岌谓李环曰吾道尽途穷子当杀我环迟疑久之谓继岌乳母曰吾不忍见王王若无路求生当踣面以俟继岌面榻而卧环缢杀之　　李继潼
按五代史唐庄宗家人传庄宗子继潼同光三年诏以为光禄大夫检校司徒　　李继嵩
按五代史唐庄宗家人传庄宗子继嵩同光三年诏以为光禄大夫检校司徒　　李继蟾
按五代史唐庄宗家人传庄宗子继蟾同光三年诏以为光禄大夫检校司徒　　李继峣
按五代史唐庄宗家人传庄宗子继峣同光三年诏以为光禄大夫检校司徒　　李周
按五代史李周传周字通理邢州内丘人唐昭义军节度使抱真之后也父矩遭乱世不仕周年十六为内丘捕贼将以勇闻是时梁晋兵争山东群盗充斥道路行者必以兵卫内丘人卢岳徙家太原周为送至西山有盗从林中射岳中其马周大呼曰吾在此盗闻其声曰李周也因各溃去周归晋晋王以周为万胜黄头军使迁匡霸指挥使守杨刘梁兵攻周周坚守久之闻母丧奔归庄宗遣他将代周守几为梁破庄宗遽追周还守之乃得不破历相蔡二州刺史明宗时拜武信军节度使徙镇静难历武宁安远永兴宣武四镇所至多善政晋高祖时复镇静难罢还出帝幸澶渊以周留守东京还拜开封尹卒　　李严
按五代史李严传严幽州人初名让坤事刘守光为刺史后事庄宗为客省使同光三年使于蜀是时蜀之君臣皆庸暗而恃险自安穷极奢僭严还具言可取之状庄宗于是决意伐蜀冬魏王继岌西伐以严为三川招讨使与康延孝以兵五千先行延孝至汉州王衍告曰得李严来即降严闻之喜即驰骑入益州衍即日以蜀降严还明宗以为泗州防御使其后孟知祥倔强于蜀安重诲思有以制知祥者严乃求为西川兵马都监将行其母曰汝前启破蜀之谋今行其以死报蜀矣严不听既至知祥置酒从容问严曰朝廷以公来邪公意自欲来邪严曰君命也知祥发怒曰天下藩镇皆无监军安得尔独来此此乃孺子荧惑朝廷尔即擒斩之明宗不能诘知祥由此遂反　　李鏻
按五代史李鏻传鏻唐宗室子也其伯父阳咸通间为给事中鏻少举进士累不中客河朔间自称清海军掌书记谒常山李弘规弘规进之赵王王镕镕留为从事其后张文礼&amp;#镕自立遣鏻聘唐庄宗于太原鏻为人利口敢言乃阴为庄宗画文礼可破之策后文礼败庄宗以鏻为支使即位拜鏻宗正卿贬兖州行军司马鏻与废帝有旧愍帝时为兵部尚书奉使湖南闻废帝立以谓必用己为相还废帝终不用乃求为太常卿及事晋累迁太子太保汉高祖即位拜鏻司徒居数月卒　　李琪
按五代史李琪传琪字台秀河西炖煌人也少举进士博学宏辞累迁殿中侍御史与其兄珽皆以文章知名唐亡事梁太祖为翰林学士末帝时拜中书门下平章事唐庄宗灭梁以为太常卿迁吏部尚书明宗入洛阳以为御史中丞迁尚书右仆射以太子少傅致仕卒　　李愚
按五代史李愚传愚字子晦渤海无棣人游关中刘季述幽昭宗于东内愚以书说韩建使图兴复建不能用乃去之洛阳举进士宏词为河南府参军白马之祸复去之山东与李延光相善延光事梁末帝为侍讲数称荐愚召拜左拾遗坐言事忤旨罢为邓州观察判官唐庄宗灭梁愚朝京师拜主客郎中翰林学士明宗即位累迁兵部侍郎承旨罢为太常卿任圜罢相乃拜愚中书侍郎同平章事潞王犯京师愚与冯道出迎废帝入立罢道以刘昫为相昫与冯道姻家愚数以此诮昫两人遂相诅诟乃俱罢愚守左仆射是时兵革方兴天下多事而愚为相欲依古以创礼愍帝以为迂废帝亦谓愚等无所事尝目宰相曰此粥饭僧尔清泰二年以疾卒　　李从璟
按五代史唐明宗家人传明宗子从璟初名从审为人骁勇善战而谦退谨敕从庄宗战数有功为金枪指挥使庄宗赐名继璟以为己子从庄宗如汴州将士多亡于道独从璟不去庄宗闻明宗已渡黎阳复欲遣从璟通问元行钦以为不可遂杀之　　李从荣
按五代史唐明宗家人传明宗子从荣天成元年以检校司徒拜天雄军节度使同中书门下平章事三年徙镇河东长兴元年拜河南尹封秦王四年十一月戊子雪明宗幸宫西士和亭得伤寒疾己丑从荣与枢密使朱弘昭冯赟入问起居于广寿殿帝不能知人从荣等去乃迁于雍和殿宫中皆恸哭至夜半后帝蹶然自兴于榻至旦疾少愈而从荣称疾不朝谋以兵入宫使其押衙马处钧告弘昭等弘昭赟及宣徽使孟汉琼等入告王淑妃召侍卫指挥使康义诚谋于竹林之下义诚有子在秦王府未敢决其谋明日从荣拥兵至天津桥使人召康义诚而端门已闭叩左掖门亦闭而捧圣指挥使朱弘实皇城使安从益率兵自左掖门出后军来者甚众从荣乃走归河南府其判官任赞已下皆走出定鼎门牙兵溃从荣夫妻匿&amp;#下从益杀之　　李从璨
按五代史唐明宗家人传明宗侄从璨初为右卫大将军安重诲用事自诸王将相皆下之从璨为人刚猛不能少屈而性倜傥轻财好士重诲忌之明宗幸汴州以从璨为大内皇城使尝于会节园饮酒酣戏登御榻重诲奏其事贬房州司户参军赐死　　李从璋
按五代史唐明宗家人传明宗侄从璋字子良少善骑射庄宗时将兵戍常山闻明宗兵变于魏乃亦起兵据邢州明宗即位以为捧圣左厢都指挥使改皇城使领饶州刺史拜彰国军节度使徙镇义成久之镇保义徙河中长兴四年封洋王晋高祖立徙镇威胜降封陇西郡公从璋为人贪鄙自镇保义始折节自修在南阳颇有遗爱天福二年卒　　李从温
按五代史唐明宗家人传明宗侄从温字德基初为北京副留守历安国忠武义武成德武宁五节度使封兖王晋高祖立复为忠武军节度使开运二年徙河阳三城卒于官子重俊为商州刺史坐与其妹奸及杀其仆孙汉荣掠其妻赐死　　李从敏
按五代史唐明宗家人传明宗侄从敏字叔达为人沈厚寡言善骑射初从庄宗为马步军都指挥使明宗入立迁皇城使保义军节度使与讨王都历镇横海义武成德归德保义昭义河阳封泾王汉高祖时为西京留守封秦国公周广顺元年卒谥恭惠　　李仁矩按五代史李仁矩传仁矩不知其世家少事明宗为客将明宗即位以为客省使左卫大将军明宗祀天南郊东西川当进助礼钱使仁矩趣之仁矩恃恩骄恣见藩臣不以礼东川节度使董璋置酒召仁矩仁矩辞醉不往于传舍与娼妓饮璋怒率衙兵露刃之传舍顾左右牵出斩之仁矩涕泣拜伏谢罪乃止仁矩还言璋必反安重诲思有以制之乃分东川之阆州为保宁军以仁矩为节度使仁矩至镇伺璋动静必以闻璋惧遂反攻阆州仁矩出战兵未交而溃仁矩被擒并家属皆见杀　　李承约
按五代史李承约传承约字德俭蓟州人少事刘仁恭为山后八军巡检使将骑兵二千人仁恭为其子守光所囚承约以其骑兵奔晋晋王以为匡霸指挥使累迁洺汾二州刺史天成中明宗拜承约黔南节度使承约以恩信抚诸夷落劝民农桑兴起学校居数年当代黔南人诣京师乞留许留一年召为左卫上将军拜昭义军节度使天福二年迁左骁卫上将军卒赠太子太师　　李怿
按五代史李怿传怿京兆人唐末举进士为秘书省校书郎集贤校理唐亡事梁累迁中书舍人翰林学士梁&amp;#贵授怀州司马稍迁卫尉少卿天成中复为中书舍人翰林学士累迁尚书右丞承旨时知贡举所放进士中书有覆落者乃请下学士院作诗赋为贡举格学士窦梦征等所作不工乃命怿为之怿笑曰予少举进士登科偶然耳假令予复就礼部试未必不落第安能与英杰为准格闻者多其知体迁刑部尚书分司洛阳卒　　李重吉
按五代史唐废帝家人传废帝子重吉废帝镇凤翔重吉为控鹤指挥使留京师愍帝即位出为亳州团练使又徙废帝北京废帝自疑乃反愍帝遣人杀重吉于宋州　　李重美
按五代史唐废帝家人传废帝子重美幼而明敏废帝即位自左卫上将军领成德军节度使改领天雄军节度使同中书门下平章事封雍王及晋兵将至刘皇后积薪于地将焚其宫室重美曰新天子至必不露坐但他日重劳民力取怨身后耳后以为然废帝自焚后及重美与俱死　　李彝超
按五代史李仁福传仁福卒子彝超自立为留后自仁福时边将多言仁福北通契丹恐为边患明宗因其卒乃以彝超为延州刺史而徙彰武安从进代之彝超不受代从进以兵围之不克明宗释不攻以彝超为定难军节度使清泰二年卒其弟彝兴累官检校太师兼侍中周显德中封西平王　　李彦德
按十国春秋前蜀李彦德初事岐王茂贞为成州刺史永平五年王宗绾克成州掳彦德送成都署为大将彦德素骁勇常冠牛革帽披漆甲跨黑马执斫刺刀军中目为薄地鸦或云彦德本姓吕姓名茂贞所赐也　　李龟祯
按十国春秋前蜀李龟祯京兆人干德末官知制诰后主常宴近臣于怡神亭酒酣脱冠露髻男女无别杂坐歡呼不复有上下之礼龟祯曰君臣沉湎不忧国政臣恐启敌之谋祸至无日矣后主不为意未逾年国亡　　李纾
按十国春秋南汉李纾大有时为谏议大夫有风采文辞占对观者倾竦宰相赵光裔荐将命于楚楚文昭王见纾大喜随遣使报聘以复二国之好　　李琼
按十国春秋楚李琼故孙儒军将儒死从武穆王入湖南为亲从都副指挥使骁勇饶胆略光化元年署岭北七州游奕不一岁连邵郴衡道永六州悉平未几桂管刘士政惧师入其境命亲校陈可璠王建武等守全义岭武穆王令琼攻之擒建武造可璠壁示之斩其首投壁中桂人震恐琼因勒兵进击掳可璠及其将士三千人悉坑之遂迫士政降尽取其所属桂宜岩柳象五州之地武穆王嘉其功即迁琼桂州刺史未几表为静海军节度使已加同平章事天佑二年卒琼善饮食每一饭肉十数斤割大脔而啖之军中谓之李老虎　　李唐
按十国春秋楚李唐素隶武穆王戏下为牙将迁永州刺史进攻道州是时蔡结据道州伏蛮兵于箐隘以待唐兵唐先为所败因思曰蛮所恃者山林险阻耳由是顺风纵火光燎于天四望无际不可向迩蛮皆鸟兽散唐遂陷道州斩结首　　李弘&amp;#
按十国春秋楚李弘&amp;#武穆王时由营道令累迁都统掌书记文昭王开天策府弘&amp;#遂与十八学士之列及文昭王薨张少敌议立恭孝王弘&amp;#固争且怒曰嫡嗣不立而欲立老婢儿可乎未几朗兵破长沙弘&amp;#为所执恭孝王命壮士脔杀之　　李弘节
按十国春秋楚李弘节弘&amp;#弟也少有文学与弘&amp;#同居幕府同光初武穆王拜江南诸道都统唐庄宗诏赐战马数百匹王属弘&amp;#草谢表会弘&amp;#文思艰涩顾谓弘节曰马有旋风之队那得一事作对弘节曰独不闻军有偃月营邪弘&amp;#欣然捉笔云寻当偃月之营摆作旋风之队表成王大称赏文昭王置天策府学士弘节亦与其数后与弘&amp;#同死于朗兵　　李令按十国春秋楚李令江南人故唐时假秩至评事世乱年老无复宦情筑室于广陵法云寺西为终焉之计常梦束草加首口衔一刀两手各持一刀入水而行意甚异之未几孙儒陷广陵儒将李琼屯兵法云寺恒止令家父事令情好甚笃武穆王入湖南琼从之挟令俱行琼后累官桂管观察使荐令为荔浦令与前薨遂合云　　李仁罕
按十国春秋后蜀李仁罕字德美陈留人唐同光时李绍琛反高祖遣仁罕击败之遂得勇战名明宗入立积功充诸军马步军都指挥使高祖举兵成都以仁罕为行营都部署长兴四年高祖以墨制署为武信军节度使已而明宗悉如所署高祖登极以仁罕为卫圣诸军马步军指挥使仍领武信节顷之受遗诏辅政后主嗣位诸将多骄蹇不法而仁罕尤甚恃功求判六军后主虽曲徇其请内不胜其忿会张公铎等素怨仁罕共谮云仁罕有异志后主遂因其入朝执杀焉并族其家　　李如实
按十国春秋后蜀李如实初事梁末帝于东宫以清直著名及末帝嗣位贬汝州副使如实至汝州自制一卧车常于车中置酒一瓢琴一具书数卷命小僮十余辈载冲衢四顾朗吟观者多窃笑焉梁亡后入成都高祖知其贤拜户部侍郎卒　　李肇
按十国春秋后蜀李肇初仕后唐为陜虢都指挥使高祖汉州之役得肇奇其才署内马步都指挥使已而唐师破剑门高祖遣肇据剑州肇既至屯兵河桥会唐兵来冲阵肇伏强弩数百射之唐兵引去长兴四年高祖以墨制署肇招武军节度使唐明宗悉依所署后主嗣位加兼侍中肇恃先朝功臣不时朝后主罢其军务徙邛州死　　后晋
　　李琼
按五代史李琼传琼沧州饶安人也少为骑将与晋高祖俱隶唐明宗麾下同光二年契丹犯塞明宗出涿州遇契丹与战不胜诸将各稍引去而晋高祖独战不已契丹渐合而围之琼引高祖衣与俱遁至刘李河而追兵且及琼浮水先至南岸高祖至河中流马踣琼以长矛援出之又以所乘马与高祖而步护之走十余里乃得免明宗兵变于魏而南琼从高祖以三百骑先趋汴州高祖为保义军节度使以为牙队指挥使高祖建国以为护圣都虞候赐与金帛甚厚而不与之官爵琼亦&amp;#&amp;#久之拜相申二州刺史出帝时为棣州刺史杨光远反以书招琼琼拒而不纳迁洺州团练使又为护圣右厢都指挥使晋亡契丹入京师以琼为威州刺史行至郑州遇盗见杀　　李崧按五代史李崧传崧深州饶阳人也为镇州参军唐魏王继岌与郭崇韬伐蜀以崧掌书记已破蜀继岌杀崇韬人情不安崧夜以黄纸作诏书倒用都统印告谕诸军人情乃定师还继岌死于道崧为盐铁判官拜拾遗直枢密院累迁户部侍郎端明殿学士长兴中明宗春秋高秦王从荣多不法晋高祖为六军副使惧祸及求出外藩是时契丹入雁门明宗选将以捍太原崧曰非石敬塘不可晋高祖深德之其后晋高祖以兵入京师召为户部侍郎拜中书侍郎同中书门下平章事兼枢密使高祖崩出帝即位以崧兼判三司与冯玉对掌枢密契丹耶律德光犯京师拜崧太子太师汉高祖入京崧为葛延遇告变自诬伏族诛　　李守贞
按五代史李守贞传守贞河阳人也晋高祖镇河阳以为客将其后尝从高祖以功拜宣徽使出帝即位杨光远反召契丹入寇守贞领义成军节度使驰往破之光远降守贞以功拜同平章事契丹入寇出帝再幸澶州杜重威为北面招讨使守贞为都监时出帝遣人以书招赵延寿使归国延寿诈言思归愿得晋兵为应而契丹高牟翰亦诈以瀛州降出帝以为然命杜重威等将兵应之守贞遂与重威降于契丹契丹以守贞为司徒汉高祖入京师守贞来朝拜太保河中节度使高祖崩杜重威死守贞惧不自安以谓汉室新造隐帝初立天下易以图而门下僧总伦以方术阴干守贞为言有非常之相守贞乃决计反隐帝遣枢密使郭威率禁兵攻之守贞与妻子自焚斩其首传送京师枭于南市其余党皆磔之　　李自伦
按五代史李自伦传自伦深州人天福四年尚书户部奏深州司功参军李自伦六世同居奉&amp;#准格得本州审到乡老程言等称自伦高祖训训生粲粲生则则生忠忠生自伦自伦生光厚六世同居不妄敕以所居飞凫乡为孝义乡匡圣里为仁和里准式旌表门闾　　李&amp;#
按五代史南唐世家&amp;#字正伦徐州人父荣&amp;#少孤流寓濠泗间杨行密攻濠州得之以乞徐温乃冒姓徐氏名知诰为吴楼船军使以功拜升州刺史徐温镇润州以升池等六州为属闻&amp;#理升州有善政往视之见其府库充实城壁修整乃徙治之而迁&amp;#润州刺史既而徐知训为朱瑾所杀&amp;#居润州近广陵即日以州兵渡江定乱遂得政武义元年拜左仆射参知政事杨溥僭号拜&amp;#太尉中书令太和三年出镇金陵如温之制留其子景通为司徒同平章事四年封&amp;#东海郡王五年封齐王已而闽越诸国皆遣使劝进&amp;#谓人望已归天祚三年建齐国置宗庙社稷十月溥传位于&amp;#国号齐改元升元封子景为吴王二年复姓李氏改名&amp;#&amp;#自言唐宪宗子建王恪生超超生志为徐州判司志生荣乃自以为建王四世孙改国号曰唐&amp;#见天下乱久常厌用兵及将篡国先与钱氏约和遂通好不绝吴人赖以休息七年卒子景立　　后周
　　李筠
按宋史李筠传筠并州太原人善骑射后唐秦王从荣判六军诸卫募勇士为爪牙筠操弓矢求见弓力及百斤从荣令筠射引满有余力再发皆中因以隶麾下从荣难作筠骑从至天津桥射杀十数人知事不济弃马遁去清泰初应募为内殿直迁控鹤指挥使晋开运末契丹犯汴京其将赵延寿闻筠骁勇召置帐下及契丹众北去留耶律解里众纔二千骑解里性贪恣自奉削汉军日食众皆菜色筠乘其怨密谋伺契丹守阍者旦食撞寺锺为期相率入据兵库次焚牙门大呼市人并力击焉契丹众大惊由北门而出遂去筠送款汉祖以其子赴朝汉祖深赏之授筠博州刺史周祖镇大名表为先锋指挥使广顺初拜义成军节度改昭义军显德初加同平章事恭帝即位加检校太尉太祖建隆初加兼中书令遣使谕以受周禅筠即欲拒命左右为陈历数方僶俯下拜貌犹不恭及延使者升阶置酒张乐遽索周祖画像悬壁涕泣不已遂起兵遣人杀泽州刺史张福往据其城留其子守节守上党引众南向太祖遂亲征破筠众数万于泽南筠走还保泽太祖亲督战拔其城筠赴火死筠性虽暴事母甚孝每怒将杀人母屏风后呼筠令免筠遽释之稍知书颇好调谑初名荣避周世宗讳将改之或令名筠筠曰李筠李筠玉帛云乎哉闻者皆笑　　李重进
按宋史李重进传重进其先沧州人周太祖之甥福庆长公主之子也晋天福中仕为殿直汉初从周祖征河中广顺初迁内殿直都知领泗州刺史显德初领武信军节度重进年长于世宗及周祖寝疾召重进受顾命令拜世宗以定君臣之分世宗嗣位为侍卫亲军马步军都虞候从征刘崇以功领忠武军节度加同中书门下平章事改归德军节度三年以重进为庐寿等州招讨使吴人以重进色黔号黑大王张永德屯下蔡与重进不协人情忧恐重进遂自寿阳单骑诣永德帐中命饮酒亲酌曰吾与公皆国家肺腑相与戮力王室公何疑我之深也永德意解三军皆安恭帝嗣位加检校太尉改淮南道节度太祖即位加重进中书令既而移镇青州加开府阶重进闻移镇阴怀异志治城隍缮兵甲捕军校不附者数十人尽杀之太祖遂亲征至城下拔之重进纵火自焚重进兄深州刺史重兴自杀弟解州刺史重赞子尚食使延福并戮于市　　李景
按五代史南唐世家景初名景通&amp;#长子既立又改名璟&amp;#将篡国召景归金陵为副都统&amp;#立封齐王&amp;#卒嗣立改元保大十三年十一月周师南征取滁州景惧遣牙将王知朗奉书愿效贡赋陈兄事之礼世宗不答景益惧始改名璟以避周庙讳遣学士锺谟李德明奉表称臣请割寿濠泗楚光海六州以求罢兵世宗不报交泰元年正月改元周师复取海泰扬州世宗幸迎銮以临大江景知不能支遂献庐舒蕲黄画江以为界五月景下令去帝号称国主奉周正朔时显德五年也周罢兵九月太子冀卒次子从嘉封吴王升洪州为南昌建南都建隆二年迁于南都六月卒从嘉嗣立　　李金全
按十国春秋南唐李金全其先吐谷浑人事唐明宗为&amp;#养以骁勇善骑射常从征伐积功至刺史天成中官龙武节度使务为贪暴罢归献马数百匹居数日又献明宗谓曰卿马何多邪卿在泾州治状如何无乃以马为事乎晋高祖时为安远军节度使金全素&amp;#直不奈烦剧中门使胡汉荣用事以贪横闻高祖征汉荣还阙金全护不遣高祖疑金全有他志乃以马全节代之且召金全还将有处分金全惧遣从事张纬奉表归附烈祖纳之金全至拜天威统军出为镇海军节度使汉隐帝时李守贞以河中叛来乞师元宗藉金全威望以为北面行营招讨使救河中次沂州方会食帐中候骑告北兵数百并涧皆羸弱诸将欲掩击之金全下令曰敢言过涧者斩及暮伏兵四起旗帜蔽日金鼓声闻十余里诸将乃服金全善料敌逾月保海州遂引归拜右卫圣统军领义成军节度使兼侍中保大八年卒于金陵　　李延邹
按十国春秋南唐李延邹鄱阳人元宗时官濠州录事参军周师攻城急团练使郭廷谓谋送款令延邹草降表延邹责以忠孝不为具草廷谓以兵胁之延邹投笔诟曰大丈夫死耳终不负国为叛臣作降表遂遇害元宗闻之悼惜召其子命以官　　李元清
按十国春秋南唐李元清濠州人周师侵淮南元清父聚乡里义士襞纸为铠号白甲军与官军同守濠州水寨兵溃元清徙金陵后主嗣位命元清为永新制置使治境累年边障宁晏国亡以故官起发入汴元清誓不仕二国因伪称失明召验之挥刃将及颈目不为瞬乃放归濠州卒　　李德柔
按十国春秋南唐李德柔字子怀鄱阳人起家小吏善伺人阴私捕获亡命所至必得人号曰李猫儿元宗时累迁大理卿持法苛峻凡狱未成者悉以芦席裹囚倒置之死者甚众德柔无学术妄矜博洽每呼马为韩卢染工为伶伦缙绅无不掩口　　李景威
按十国春秋荆南李景威荆州长阳人贞懿王擢为水手都指挥使张文表之乱周保权求救于宋宋命慕容延钊等往讨假道荆南景威曰以臣观之直欲乘衅伐我耳莫若严兵以御之臣虽不才愿尽以相付少监孙光宪固谓不可景威出而叹曰吾言不用大事去矣何用生为因扼吭而死宋太祖闻之曰忠臣也命王仁赡厚恤其家　　李骧
按十国春秋北汉李骧真定人起家河东幕僚天福十二年高祖以世祖为太原尹擢骧少尹以佐之居无何隐帝遇害侍中郭威遣冯道等迎湘阴公赟于徐州骧因说世祖曰郭公举兵犯顺其势不能为汉臣必不为刘氏立后公不如疾引兵逾太行据孟津俟徐州相公即位然后还镇则郭公不敢动矣不然且为所卖世祖大骂曰骧欲离闲我父子命左右牵出斩之并戮其妻已而威果自立弒湘阴公于宋州世祖大哭曰吾不用忠臣之言至于此为骧立祠太原　　李光美
按十国春秋北汉李光美河南人世祖自立于太原署光美客省使光美素谙前后典故至是庶事草创朝廷制度仪注一出于光美之手纲举目张颇得大体时人比于晋王彪之唐裴冕云　　李存
按十国春秋北汉李存者唐庄宗之从弟仕明宗为供奉官已又仕晋授赵州刺史高祖时以世祖为北京留守署存副留守干佑四年世祖即位除代州防御使进都监天会中累官忠武节度使同平章事后不知所终　　李昊
按十国春秋后蜀李昊字穹佐自言唐宰相绅之后祖干佑建州刺史父羔容管从事昊生于关中幼遇唐末之乱随父避地奉天值昭宗迁洛岐军破奉天父及弟妹皆被害昊时年十三独得免流寓新平十余年会刘知俊围州城昊逾城出为候骑所得知俊召与语器之妻以女及知俊归前蜀为武信军节度使署昊为从事前蜀后主时历中书舍人翰林学士入洛唐明宗授检校兵部郎中高祖辟为观察推官凡表奏书檄皆出昊手迁掌书记高祖即位为礼部侍郎翰林学士后主立领汉州刺史迁兵部侍郎俄加尚书左丞拜门下侍郎兼户部尚书同平章事国亡随后主降宋昊前后仕蜀五十年前蜀降唐昊草其表后主之降也其表亦昊所为蜀人潜署其门曰世修降表李家见者哂之有集二十卷目为枢机应用集子孝逢广政时官给事中孝连尚凤仪公主　　李匡远按十国春秋后蜀李匡远事后主为盐亭令时盗贼充斥匡远擒捕无虚日时人号之曰健令已而迁盐铁判官匡远性卞急一日不断刑则惨然不乐常闻捶楚之声曰此一部肉鼓吹卒后盗发其墓分其四支　　李起
按十国春秋后蜀李起性婞直广政中官右补阙李昊常谓之曰以子才苟能慎默当为翰林学士起曰喉无舌乃不言耳　　李文才
按十国春秋后蜀李文才华阳人工画松石尤善写貌事后主为翰林待诏　　辽
　　李处温
按辽史李处温传处温析津人伯父俨大康初为将作少监累官参知政事雅与北枢密使萧奉先友旧执政十余年俨卒奉先荐处温为相处温因奉先有援己力倾心阿附以固权位而贪污尤甚保大初金人陷中京天祚奔夹山处温与族弟处能子奭外假怨军声援结都统萧斡立魏国王淳魏国王卒萧斡以后命召处温至数其前罪恶赐死奭亦伏诛　己姓部列传
　　汉
　　己茂
按万姓统谱茂汉太常卿

　水姓部汇考
凌迪知万姓统谱
　　水姓
水见姓苑

　以姓部汇考
凌迪知万姓统谱
　　以姓
&lt;/div&gt;
    &lt;div class="pagination"&gt;
&lt;a href="氏族典卷诸姓部_page642.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page638.html"&gt;638&lt;/a&gt;&lt;a href="氏族典卷诸姓部_page639.html"&gt;639&lt;/a&gt;&lt;a href="氏族典卷诸姓部_page640.html"&gt;640&lt;/a&gt;&lt;a href="氏族典卷诸姓部_page641.html"&gt;641&lt;/a&gt;&lt;a href="氏族典卷诸姓部_page642.html"&gt;642&lt;/a&gt;&lt;span class="current-page"&gt;643&lt;/span&gt;&lt;a href="氏族典卷诸姓部_page644.html"&gt;644&lt;/a&gt;&lt;a href="氏族典卷诸姓部_page645.html"&gt;645&lt;/a&gt;&lt;a href="氏族典卷诸姓部_page646.html"&gt;646&lt;/a&gt;&lt;a href="氏族典卷诸姓部_page647.html"&gt;647&lt;/a&gt;&lt;a href="氏族典卷诸姓部_page648.html"&gt;648&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page644.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
