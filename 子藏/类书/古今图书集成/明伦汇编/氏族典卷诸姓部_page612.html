<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 612 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 612 页/共 899 页</h1>
    <div class="content">按唐书孟简传简字几道德州平昌人曾祖诜武后时同州刺史简举进士宏辞连中累迁仓部员外郎元和中拜谏议大夫出为山南东道节度使政颇严峭时有诏置临汉监以牧马命简兼使职简以亲吏陆翰主奏邸关通阉侍翰持之简怒以土囊毙之家上变发简奸赃御史劾验得遗吐突承璀赀七百万贬吉州司马进睦州刺史徙常州卒　　孟管
按尚友录管郴人元和中进士尝着岭南异物志韩愈送管序云今年秋见孟氏子管于郴年甚少礼甚度手其文一篇甚巨退披其篇以读之尽其书无有不能其见重如此　　孟迟
按尚友录迟字升之平昌人会昌及第诗一卷　　孟昭图按尚友录昭图唐末为左拾遗上疏论事坐贬田令孜遣人投之颐津后人祠之裴彻诗云一章何罪死何名千载惟君与屈平从此蜀江烟雨夜杜鹃应作两般声　　孟方立
按五代史孟方立传方立邢州平乡人也少为军卒以勇力选为队将唐广明中入据潞州因以为昭义军节度使方立徙其军于邢州潞人怨以泽潞二州归于晋晋数遣李存孝等出兵以窥山东方立孤城自守求救于梁梁方东事兖郓不能救也方立饮鴆而卒　　孟迁
按唐书孟方立传方立为昭义军节度使龙纪元年李克用使李罕之李存孝击邢攻磁洺方立战败自杀从弟迁素得士心众推为节度留后大顺元年存孝复攻邢迁挈邢洺磁三州降以为汾州刺史　　后唐　　孟知祥
按五代史后蜀世家孟知祥字保引邢州龙冈人其叔父迁当唐之末据邢洺磁三州为晋所掳梁兵攻晋迁降梁知祥父道独留事晋而不显及知祥壮晋王以为左教练使庄宗为晋王以知祥为中门使迁马步军都虞候庄宗建号以知祥为太原尹蜀平庄宗以知祥为成都尹庄宗崩明宗入立知祥乃训练兵甲阴有王蜀之志长兴元年举兵反明宗崩知祥乃即皇帝位国号蜀改元曰明德以其子昶为皇太子卒谥为文武圣德英烈明孝皇帝庙号高祖　　后周　　孟贯
按万姓统谱贯字一之建安人少好学游庐山以礼义文章节俭为当世师范人称孟子仕于周　　宋
　　孟昶
按宋史西蜀世家孟昶初名仁赞及僭位改焉其先邢州龙冈人父知祥称帝于蜀知祥卒昶袭位改元广政及太祖下荆楚昶欲遣使朝贡王昭远等固止之太祖诏蜀之邸吏将卒先在江陵者并放还仍给赐钱帛以遣干德二年昶遣孙遇杨蠲赵彦韬为谍至京师彦韬潜取昶与并州刘钧蜡丸帛书以告先太祖已有西伐之意而未发及览书即命忠武军节度王全斌等率兵讨之昶举族与官属待罪阙下太祖御崇元殿备礼见之以为开府仪同三司检校太师秦国公数日卒谥恭孝昶三子元&#元珏元宝元宝先卒昶弟仁贽仁裕仁操　　孟仁贽
按宋史西蜀世家昶弟仁贽字忠美广政十三年封雅王昶降遣仁贽奉表诣阙授右神武统军丁母忧起复领大同军节度西京都巡检使开宝四年卒　　孟仁裕按宋史西蜀世家昶弟仁裕字鸣谦封彭王广政二十年领黔州武泰军节度归朝授检校太傅右监门卫上将军迁右羽林军开宝三年卒　　孟仁操
按宋史西蜀世家昶弟仁操封嘉王广政二十一年领果州永宁军节度归朝授右监门卫上将军累迁右龙武统军雍熙三年卒　　孟元&#
按宋史西蜀世家昶子元&#字遵圣幼聪悟善隶书年十四僭封秦王广政二十一年领武德军节度二十五年立为皇太子宋师将至以元&#为元帅及闻剑门陷遂弃军遁归入朝与昶同日宣制检校太尉泰宁军节度移镇贝州在镇十余年亦有治绩太平兴国初移镇定州四年从平太原就命为镇州驻泊兵马钤辖契丹入寇元&#与诸将校破之以功封滕国公知滑州淳化初移知滁州卒有子十五人隆记隆诂隆说隆诠并进士及第　　孟元珏
按宋史西蜀世家昶子元珏少端敏广政二十三年领阆州保宁军节度久之加检校太傅归朝为千牛卫上将军干德五年迁右神武统军代元&#判金吾卫仗太平兴国九年出为宋曹兖郓都巡检又改右屯卫上将军淳化元年复为右神武统军出知滑州三年卒　　孟宾于
按尚友录宾于字国仪连州人仕终水部员外郎能诗有金鳌集陈尧佐为序称其如百丈悬流飞落苍翠间清雄奔放望之竖人毛骨　　孟元&#
按宋史孟元传元字善长洺州人性谨愿少隶禁军以挽强选补殿侍累迁大名府路副都总管徙定州路迁马军都虞候徙鄜延路行至郑州卒　　孟彦卿
按宋史孟彦卿传彦卿忠厚从父也颇知兵通判潭州建炎三年潭城中叛卒焚掠自东门出师臣向子諲命彦卿领兵追之已而招安其众未几溃兵杜彦自袁州入浏阳彦卿与之战俄而民兵溃贼遂乘之斩彦卿因支解以徇添差通判赵民彦以民兵赴之众溃民彦为贼所得邑士谢淳以才勇众推之帅民兵为前锋助民彦战淳手杀数十人力屈亦被执贼并杀之淳字景祥　　孟忠厚
按宋史孟忠厚传忠厚字仁仲隆佑太后兄彦弼子也宣和中官至将作少监靖康元年知海州康王即位授忠厚徽猷阁待制除显谟阁直学士台谏六章论列易武秩授常德军承宣使母忧解职后崩以祔庙恩起复镇海军节度使及后大祥封信安郡王充礼仪使绍兴九年判镇江府改判绍兴府除枢密使秦桧忌之讽言路论列罢为醴泉观使桧死授保宁军节度使充万寿观使二十七年卒　　孟宗政
按宋史孟宗政传宗政字德夫绛州人父林从岳飞至随州因家焉宗政自幼豪伟有胆略常出没疆场间开禧二年补枣阳令历升武功大夫为荆鄂都统制病疽卒　　孟珙
按宋史孟珙传珙字璞玉随州枣阳人四世祖安尝从岳飞军中有功嘉定十年金人犯襄阳驻团山父宗政时为赵方将以兵御之珙献策由罗家渡济河半渡歼其半宗政被檄援枣阳临阵尝父子相失珙麾骑突阵脱宗政以功补进勇副尉积功屡进淳佑二年拜检校少保病乞休授检校少师宁武军节度使致仕终于江陵府治时九月戊午也珙忠君体国之念可贯金石在军中与参佐部曲论事以片语折衷众志皆惬谒士游客老校退卒一以恩义抚接名位虽重惟建鼓旗临将吏而色凛然无敢涕唾者退则焚香扫地隐几危坐若萧然事外远货色绝滋味其学邃于易自号无庵居士　　孟猷
按万姓统谱猷字良甫忠厚孙猷严己恕物不立&#岸立朝无党与未尝论人以立同异历婺州通判又知婺州四持使节所至皆安其政令官至朝议大夫　　孟导按万姓统谱导字达甫猷弟通判临安府尽心职务诸司交章荐之三迁大理正知江阴军官至大中大夫卒　　孟安仁
按万姓统谱安仁宝佑中知雷州修筑堤渠沿渠之田增种七十余石民乐其利颂云拍堤白水皆侯泽连陌青禾尽福田其为民所爱如此　　孟浩
按万姓统谱浩字养直宜春人干道中知武宁县有声累迁至湖州以忤权贵罢后复起官至直秘阁浩为人廉介一毫不妄取与文章有法度着有鼯枝集　　孟文龙按万姓统谱文龙字震翁吴人邹国之裔为昭慈太后世侄孙浙东提举当元兵压吴文龙奋激与守臣议不合遂返守昭慈庙国亡不出户庭者三十年着易解大全三十卷　　孟植
按万姓统谱植字元立忠信诚&#判南康簿茶寇闻其至遂遁去改知瑞金以最闻迁浙东仓廉宪事作平粜仓鉴湖为右障塞害于耕植荡地千六百亩复为湖以利民屡进人士未尝有德色奉祠归寻起知岳州卒赠少保　　金
　　孟浩
按金史孟浩传浩字浩然滦州人辽末年登进士第天会三年为枢密院令史除平州观察判官天眷初选入元帅府备任使韩企先为相拔擢一时贤能浩与田&#皆在尚书省铨量人物分别贤否所引用皆君子而蔡松年等毁短之徙海上大定二年召见复官爵为侍御史浩笃实遇事辄言无所隐致仕归七年起为御史中丞世宗以不次用之拜参知政事十三年薨　　孟铸
按金史孟铸传铸大定末补尚书省令史明昌元年御史台奏荐刑部主事累迁河平军节度使泰和四年入为御史中丞八年除绛阳军节度使至宁元年复为御史中丞卒　　孟奎
按金史孟奎传奎字元秀辽阳人也大定二十一年进士调黎阳主簿丁母忧服阕调淄州军事判官频迁曹州刺史大安初除博州防御使迁北京临潢等路按察转运使以本官为行六部侍郎贞佑初以疾卒谥庄肃　　孟兴
按金史孟兴传兴蚤丧父事母孝谨母没丧葬尽礼事兄如事其父明昌三年诏赐帛十匹粟二十石　　元　　孟德
按元史孟德传德济南人国初由邹平县令累官至元帅中统三年以老告归子义袭为万户以病去职子安世袭　　孟攀鳞
按元史孟攀鳞传攀鳞字驾之云内人曾祖彦甫以明法为西北路招讨司知事祖鹤父泽民皆金进士攀鳞金正大七年擢进士第仕至朝散大夫招讨使岁壬辰汴京下北归居平阳丙午为陕西帅府详议官遂家长安世祖中统三年授翰林待制至元四年卒谥文定　　孟祺
按元史孟祺传祺字德卿宿州符离人世以财雄乡里父仁北渡寓济州鱼台州帅石天禄礼之祺侍父徙居东平时严实修学校招生徒祺就试登上选辟掌书记擢国史院编修官至元十二年丞相伯颜将兵伐宋诏选宿望博学可赞画大计者与俱行遂授祺承直郎行省谘议久之迁郎中时军书填塞祺酬应剖决略无凝滞江南平伯颜奏祺前后功升授少中大夫嘉兴路总管十八年擢太中大夫卒谥文襄子二人遵遹　　孟梦恂
按元史周仁荣传孟梦恂者字长文黄岩人与仁荣同师事杨珏陈天瑞部使者荐其行义署本郡学录至正十三年以设策御寇救乡郡有功授登仕郎常州路宜兴州判官未受命而卒赐谥号曰康靖先生　　明　　孟骥
按万姓统谱骥字尚德萧县人洪武初以才能举累官礼部郎中治绩书最升河南左参政益练达政务迁四川左布政使任满裔民不释复增秩留之后致仕归　　孟祯
按万姓统谱祯息县人聪敏力学处事知大体洪武中以儒士举累官四川左布政使　　孟成
按万姓统谱成洪武中河源知县耿介廉勤赏罚明信尢留心于学校暇日考校诸生优劣多底于成　　孟常按万姓统谱常洪武中为石埭县知县抚字有方先时邑民负租累岁无征常到任设法足之民获安业满考民慕其德赴京奏留之　　孟善
按万姓统谱善海丰人永乐中从征有功累升都督同知进封保定侯卒追封滕国公　　孟鉴
按万姓统谱鉴真定人宣德癸丑进士任户科给事中正统十四年南海贼黄萧养越狱为耗事闻升户部右侍郎奉敕巡抚抚摩劳徕散其党与次年四月遂剿平之广民至今赖焉　　孟&#
按明外史锺同传同为御史遇事敢言怀献太子既卒同上疏请复储下诏狱拷讯时景泰五年五月也同下狱后有礼部郎孟&#者上疏继言之帝独不罪&#闽人　　孟淮
按万姓统谱淮成化间以户部郎中升运使淮累居财府能振清誉时河东盐赋岁征数十万权得自专淮独毅然援浙事体具奏请御史监临之　　孟俊
按万姓统谱俊咸宁人由举人成化八年任上杭知县廉明有胆略为治严而有则理繁剔&#威行惠流吏畏而民悦之尢能优礼学校敬老恤孤治行冠于列邑七年征为监察御史巡按南畿复升苏州知府改凤阳所在有声终以布政司参政致仕　　孟充
按万姓统谱充字实夫高安人博洽书史为文有理致由举人授叙州府学训导升福安县知县朝夕吟咏所著有山楼集　　孟麟
按万姓统谱麟字瑞鲁曲阜人成化中举进士授工部主事升郎中提督两直隶水利奏兴六事有侵河防占官湖者痛惩之官至陕西左布政使　　孟凤
按万姓统谱凤字瑞周麟弟弘治间举进士授监察御史升怀庆府知府教民浚渠溉田累官都御史总制北边境得宁辑转督漕事值徐淮大水武庙亲征凤区画有方民不劳费累迁刑部尚书卒赠太子少保谥文简　　孟春
按万姓统谱春字时元泽州人弘治丙辰进士历吏部左侍郎　　孟洋
按万姓统谱洋字望之信阳人弘治乙丑进士授御史言事谪教授历都察院佥都御史督理粮储闻母病不待报而归历大理寺卿莅官清劲事无凝滞工诗才思逸发有有涯集　　孟雷
按万姓统谱雷字孔敬泽州人与兄霦同举进士迁扬州府同知裁革内使夫役逮狱改调雷州明敏卓荦剖决如流清苦自若贪墨敛迹历按察佥事　　孟阳按万姓统谱阳泽州人吏部右侍郎春之子正德甲戌进士授行人乙卯毅皇帝銮回朔漠将南巡阳率同官十九人直指权奸欺君误国之罪抗疏忤旨下锦衣卫狱杖罚午门跪五日复杖之阳仰天叹曰死得其所矣春泣曰臣分当如是何憾焉越一日卒于京邸世庙登极赠阳监察御史荫一子入监　　孟廷柯
按万姓统谱廷柯字培之武昌人正德辛未进士任大理寺副与翰林修撰舒芬等谏止武宗南狩谪户部照磨嘉靖初擢四川佥事转陕西参议云南参政　　孟淮按万姓统谱淮字豫川祥符人嘉靖戊戌进士历官都御史巡抚山西改应天府尹性抗直忤时归素好诗歌有入蜀稿　　孟廷相
按万姓统谱廷相字爰立霸州人嘉靖戊戌进士历布政　　孟养性
按万姓统谱养性字存甫齐河人嘉靖戊戌进士历都御史　　孟秋
按明外史孟化鲤传孟秋字子成茌平人举隆庆五年进士为昌黎知县有善政迁大理评事以职方员外郎督视山海关关政久弛奸人出入自擅秋禁之严中流言万历九年京察坐贬归后起官刑部主事历尚宝少卿卒天启初赐谥清宪　　孟一脉
按明外史孟一脉传一脉字淑孔东阿人隆庆五年进士为平遥知县以廉能擢南京御史万历六年忤张居正黜为民居正死起故官屡迁南京右通政移疾归四十一年起右佥都御史巡抚南赣给事中官应震论其纵子骄恣一脉引疾去年八十一卒　　孟化鲤按明外史孟化鲤传化鲤字叔龙河南新安人举万历八年进士授户部主事改吏部历文选郎中给事中张栋先以建言削籍化鲤奏起之忤旨斥为民既归筑书院川上与学者讲习不辍久之卒学者称云浦先生　　孟养浩
按明外史孟养浩传养浩字义甫咸宁人万历十一年进士授行人擢户科给事中迁左给事中帝严谴李献可养浩疏谏帝大怒杖之百削籍为民光宗立起太常少卿迁至南京刑部右侍郎未之官卒　　孟承光按明外史姬文引传天启二年白莲贼陷邹县博士孟承光被执诟詈不屈死赠尚宝少卿世荫锦衣千户承光字永观亚圣裔世荫五经博士也　　孟兆祥
按明外史孟兆祥传兆祥字允吉交河人天启二年擢第除大理评事崇祯初迁吏部稽勋主事历文选员外郎进考功郎中忤要人意贬行人司副历进通政使十七年拜刑部右侍郎贼薄都城诏大臣登陴分守时城守中官为政士卒咸无固志未几城陷兆祥还邸自经子章明字纲宜甫成进士亦投缳死兆祥妻吕章明妻王同日并缢死福王时赠兆祥谥忠贞章明谥节愍　　孟继孔
按河南通志继孔南召生员御寇被执骂贼死　郑姓部选句
北周庾信郑常碑周宣中兴然后树贤建戚郑武有国然后保姓受氏荆衡之赋千乘莫敢加兵虢郐之封十城翻为献邑况复郊门致骑先迎内史之宾南宫旦朝独识尚书之履郑伟墓铭周宣母弟就封于郑河洛之地即有民人虢郐之君非无都邑其后蛇斗于门鼋尝于鼎韩侵负黍晋灭阳城其祀忽诸以国为氏郑国夫人郑氏墓铭七子赋诗足光宾客三卿从政实静诸侯骖乘则晋后停舆来朝则汉君识履又置
骑宾来当官教府居德圃田开黉学聚

　郑姓部列传三
　　金
　　郑建充
按金史郑建充传建充字仲实其先京兆人占籍鄜州仕宋知延安府事天会七年来降累迁平凉尹建充性刚暴在位者衔之军胥李换窃用公帑自度不免乃诬建充藏甲欲反死狱中长子訴亦死焉　　郑子&#按金史郑子&#传子&#字景纯大定府人父宏辽金源令天德二年中第调翼城丞迁赞皇令召为书画直长正隆二年试赋中第一除翰林修撰改侍御史迁待制改秘书少监迁翰林直学士以疾求补外遂为沂州防御使召还为侍讲二十年卒　　元
　　郑松
按万姓统谱松字特立乐安人入元隐居布水谷二十年　　郑鼎
按元史郑鼎传鼎泽州阳城人初为千户屡立战功中统元年迁平阳太原两路万户至元三年迁平阳路总管十四年改湖北道宣慰使蕲黄二州叛鼎将兵讨之战于樊口舟覆溺死谥忠肃　　郑制宜
按元史郑鼎传鼎子制宜小字纳怀袭父职戍鄂州以战功授枢密院判官至元二十八年迁湖广行省参知政事未几征拜内台侍御史三十年除湖广行枢密副使入朝特受大都留守大德十年以疾终谥忠宣子阿儿思兰嗣　　郑温
按元史郑温传温真定灵寿人初从中书粘合南合南征有功为合必赤千户从丞相史天泽为新军万户镇抚中统元年为总管三年李叛诏温以军讨以功命为侍卫亲军总管至元六年进怀远大将军右卫副都指挥使十二年升右卫亲军都指挥使十八年改辅国上将军二十八年卒　　郑义
按元史郑义传义河间人也初事太宗佩金符山东路都元帅从伐金战死子泽袭从史天泽出征多立战功年老弟江代其职中统三年李叛以江子郇为千户败贼众于王马桥江升为武卫亲军都指挥使至元八年从攻襄阳殁于陈郇袭职　　郑滁孙
按元史郑滁孙传滁孙字景欧处州人宋景定间登进士第知温州乐清县累历宗正丞礼部郎官至元三十年世祖召见授集贤直学士致仕归田里　　郑陶孙按元史郑滁孙传滁孙弟陶孙字景潜登进士第征至阙奏对称旨授翰林国史院编修官升应奉翰林文字后出为江西儒学提举当时最号博洽儒学之士翕然推之　　郑介夫
按万姓统谱介夫开化人号铁柱性刚直敢言着韵海至大间上太平策一纲二十目颇行其言仕终金溪县丞　　郑安
按万姓统谱安字子宁歙人宋亡之二年李世达叛孛朮鲁驻兵将屠焚城邑民无所逃安曰宋亡矣使民命尽灭于干戈可乎乃杖策伏军门言曰将军将吊民止乱亦殃民倡乱耶生民何罪陷此兵刃也许之使安宰歙邑以服众心安邑事一以抚救百姓乡人感德立祠祀之　　郑文嗣
按元史郑文嗣传文嗣婺州浦江人其家十世同居凡二百四十余年一钱尺帛无敢私至大间表其门文嗣殁从弟大和继主家事益严而有恩家庭中凛如公府见者嗟慕谓有三代遗风　　郑玉
按元史郑玉传玉字子美徽州歙县人覃思六经绝意仕进而勤于教学门人受业者众所居至不能容至正十四年朝廷除玉翰林待制奉议大夫遣使者征之玉辞疾不起十七年明兵入徽州玉具衣冠北向再拜自缢而死　　郑潜
按万姓统谱潜怀安人至正中为海北廉访司副使晚居乡邑买田建义学以教育后进又于县西南立白苗阳岐二渡买田以给操舟者之食人利之至今有石刻曰郑公渡　　明
　　郑亨
按万姓统谱亨合肥人洪武中历任武职以功封武安侯出镇山西边寇遁迹　　郑遇春
按万姓统谱遇春濠人与兄遇霖来附甲午从取滁铁佛冈三汊河大柳树诸寨为先锋克和阳渡江拔采石太平授总管攻芜湖遇霖死遇春领其兵从征取溧水破方山营定金陵解围牛塘取宣州升左翼元帅从克扬州婺州再击败陈友谅兵大战禁江口歼友谅平武昌下淮安取安丰颍六安升六安卫指挥佥事洪武三年封荥阳侯食禄九百石与世券　　郑闳按万姓统谱闳嘉定人精易学洪武初举授礼部郎中以病告归而郡邑之学易者多出其门永乐间尝典湖广福建文衡所著有味易余吟集　　郑濂
按万姓统谱濂浦江人大和之孙与弟湜俱以义闻洪武初召见慰谕甚至问以治国家长久之道濂等以谨守家法对深见嘉奖除湜福建参议其家僮施庆者亲丧哀泣不辍亦三年不御酒肉君子谓濡染所致　　郑沂
按万姓统谱沂浦江人洪武末以人才起至京师召见以其家孝义闻天下即授礼部尚书寻以老致仕　　郑&#按万姓统谱&#慈溪人博极群书在乡里恂恂然不以才艺矜人尝取诸家格言着为集传集说集论洪武初试浙闱居首选授广信府教授荥阳外史　　郑士利按万姓统谱士利字好义宁海人上言空印事上大怒诏承相究问谁教若为士利笑曰顾吾书可用与否何如耳自分受祸人谁为我谋词卒不屈　　郑本忠
按万姓统谱本忠鄞县人自号安分生以明经举为秦府教授本忠学问纯正言行敦卓有安分集藏于家子复言雍言俱登进士第雍言官至太仆少卿　　郑济按万姓统谱济浦江人洪武中以东宫官属征诣阙以为左春坊庶子　　郑赐
按万姓统谱赐字彦嘉瓯宁人洪武乙丑进士任北平布政司参议谨厚有为其善政民称之不置进工部尚书谥文安为人深沉敦厚恢恢有容　　郑敏
按万姓统谱敏洪武间齐东知县恤民勤政赋役均平后以事逮至京县民诣阙言敏廉勤有守民怀其惠朝廷复其官仍赐楮币五百衣三袭　　郑湜
按万姓统谱湜字仲持浦江人洪武中有诬其家交通贼者祸不可测与其兄濂争下狱太祖闻之召见慰谕甚至拜湜为福建布政司左参议南靖县民为乱诖误者数千人部曲多掠其妇女湜言于诸将悉纵遣之　　郑刚
按万姓统谱刚南阳人天资英迈质直无为家贫嗜学洪武中释褐胄监署广西布政使事累官工部右侍郎恭慎小心为时所重持节巡视江淮卒于官洪熙初赠工部尚书　　郑驹
按万姓统谱驹字千里人持身修洁未尝迹公卿门为文温润缜密洪武初聘为郡庠训导升义乌教谕以道淑人卒于官　　郑子夔
按万姓统谱子夔名伦号环谷荣禄人元河东廉使国初应秀才诏授镇江参谋上器之与伪吴战子夔伏甲士佯以弱卒拽舟若降诱其骁将徐某等使深入伏忽发尽获之上嘉其功赏赉甚厚后谢事归　　郑旭按万姓统谱旭字景初闽县人洪武中以学行荐为国子掌仪以飞语谪吏云南二十余年三十二年以明经荐起为高安县学训导卒旭家居孝友与人交有信义着有诗经总旨初学提纲咏竹稿等书藏于家　　郑潜
按万姓统谱潜字彦昭歙人由内台掾荐授监察御史历礼部尚书洪武十年致仕卒所著有白沙&#樗庵集　　郑桓
按万姓统谱桓潜子字居贞洪武中举明经授巩昌府判升礼部郎中终河南布政司左参政靖难后坐方党死　　郑洪
按万姓统谱洪字以仁少学易于元贡士鲍恂昆山长洲更聘训导县学郡县之学易者多出其门洪武中举授礼部郎中寻以疾告归号味易叟　　郑文霖
按万姓统谱文霖字汝众号&#&#子休宁人好善乐道尝应辟不仕所著有&#&#卷榜眼练子宁为赋状元张显宗为之跋藏于家　　郑思先
按万姓统谱思先洪武中为福建布政使学通经史为政宽严适宜务与民同其好恶人皆敛迹安之　　郑楚瞻按万姓统谱楚瞻崇德人以荐历官都察院右副都御史　　郑恺
按万姓统谱恺闽县人博学善词章其文深雅自成一家有集藏于家　　郑华
按万姓统谱华临海人洪武二十九年贡士任行人谪东平州通判将赴任闻靖难师起华驰至东平方疾战死　　郑定
按名山藏臣林记定字孟宣善击剑工古篆隶书陈友定辟为记室友定败亡入长乐居之洪武中举明经为延平府训导末年为齐府纪善永乐中迁国子助教　　郑智
按万姓统谱智字叔真宁海人建文初举贤良力学好古工文词方孝孺荐为监察御史莅事精敏持正不阿靖难后坐方党死　　郑恕
按万姓统谱恕字本忠仙居人由训导升萧县知县靖难师至力拒被害其二女亦死之　　郑辰
按明外史郑辰传辰字文枢浙江西安人永乐四年进士授监察御史十六年超迁山西按察使纠治贪浊不少贷宣德三年召为南京工部右侍郎英宗即位迁兵部左侍郎得风疾告归卒　　郑维垣
按明外史邹缉传永乐十九年三殿灾诏求直言帝素刚愎恶直谏及言者斥时政帝不怿而大臣复希旨诋言者帝于是发怒御史郑维垣等俱左官交址维垣慈溪人起家进士　　郑诚
按万姓统谱诚南城人永乐间为国子生选擢吏部司务端慎勤谨历迁文选员外郎郎中掌选精密宣德初进升本部右侍郎　　郑阎
按万姓统谱阎字公望闽县人永乐中登进士第自乞典学校遂授安陆州学正改无为州迁广信府学教授所至师道尊严作人为多致仕卒阎性质刚毅嫉恶不少假借居官三十年囊无余资其学精于礼记旁及子史医历之书有抑斋集　　郑珞
按万姓统谱珞字希玉闽县人永乐中举进士入翰林为庶吉士授刑部主事宣德中擢宁波府知府中官裴可烈以公事至郡贪暴不法民被其搔扰珞上其罪诏可烈置于法黜赃吏抑豪强令行禁止发奸摘伏治绩为两浙最升左参政卒　　郑英
</div>
    <div class="pagination">
<a href="氏族典卷诸姓部_page611.html">上一页</a><span>...</span><a href="氏族典卷诸姓部_page607.html">607</a><a href="氏族典卷诸姓部_page608.html">608</a><a href="氏族典卷诸姓部_page609.html">609</a><a href="氏族典卷诸姓部_page610.html">610</a><a href="氏族典卷诸姓部_page611.html">611</a><span class="current-page">612</span><a href="氏族典卷诸姓部_page613.html">613</a><a href="氏族典卷诸姓部_page614.html">614</a><a href="氏族典卷诸姓部_page615.html">615</a><a href="氏族典卷诸姓部_page616.html">616</a><a href="氏族典卷诸姓部_page617.html">617</a><span>...</span><a href="氏族典卷诸姓部_page613.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
