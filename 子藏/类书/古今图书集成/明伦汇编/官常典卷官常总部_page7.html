<!DOCTYPE html>
<html>
 <head>
  <meta charset="utf-8"/>
  <title>
   官常典卷官常总部 - 第 7 页/共 13 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   官常典卷官常总部 - 第 7 页/共 13 页
  </h1>
  <div class="content">
   命下五日写凭用印送吏科填限吏科于十五日内　　送部写年月用印令新选官各具京官印结赴　　部领给由吏员出身者默写试卷笔迹相同者　　令于十日内给发在外升转各官发凭督抚转　　给　　又议准京官补授停止给凭
　　又议准官员领凭后赴任迟延绕道归里诈称　　中途患病者免其革职按违限日期处分出结　　官罚俸一年其转详代题各官俱罚俸六个月　　若上司给凭逾限者罪坐上司照赴任违限例　　议处本官免议　　凡损失文凭处分是年议准各官申缴文凭或　　虫蛀破裂并水火盗贼遗失等项者罚俸六个　　月若上司缴部或有损失者处分同　　凡笞辱属官是年议准上司将所属佐贰等官　　如有事故不行题参任意笞辱者罚俸一年如　　笞辱知县以上官员者降二级调用　　凡馈送嘱托是年议准官员因事夤缘私行馈　　送发觉之日与者受者俱革职提问如馈送之　　时不即行出首后经发觉虽所馈之礼未受亦　　罚俸一年　　凡招摇挟制是年议准官员任所如有亲戚朋　　友听其招摇诈骗者本官革职　　是年题准继母亦准终养
　　康熙十年
大清会典康熙十年题准官员赴任若中途失凭取　　该地方官印结并本处巡抚或布政司咨文到　　部改给执照赴任　　又题准公差来京官员如推升文凭已经发行　　地方或有已领文凭公差未完而程限将违另　　告执照赴任者查无别情准展期给照　　又议准领凭各官或患病或有事故于一月内　　呈明到部仍准给凭一月以外不领凭者革职　　是年令文武官员犯罪锁禁锁拿永行禁止　　康熙十一年大清会典康熙十一年覆准犯赃官役分别枉法不　　枉法照数多寡轻重拟罪之条俱仍照律行　　康熙十二年上谕吏部国家大小事务在内责成部院在外责成　　督抚其事情重大烦难者固应照限完结如平　　常易结之事理应速结以清沉滞近见内外各　　衙门题覆本章有将易结之事迟延不结必俟　　限满乃为具题其不行具题完结迟滞者必多　　牵连守候必致苦累以后着速行完结勿得迟　　延务俾案件清楚以副朕委任至意尔部即通　　行传谕遵行特谕康熙十二年五月十一日上谕吏部等衙门国家致治首在崇尚宽大爱惜人　　才俾事例简明易于遵守处分允当不致烦苛　　乃符明作惇大之治向来各部衙门俱定有处　　分条例已经颁行但其中款项太多过于繁密　　以致奉行者或以胶执为守法或以苛察为详　　明或例所未载援引比附轻重失宜徒据成规　　罔原情理大小各官稍有过误动触文网虽具　　才能弗获展布深为可惜着该部各衙门将见　　行处分条例重加订正斟酌情法删繁从简应　　去应留逐一分别详议具奏特谕康熙十二年　　九月十八日上谕吏兵二部国家用人宜尚恬静之风人臣服官　　首重廉耻之节迩来文武官员或因不得升迁　　或因不与差遣辄称冤枉纷纷控告不过图便　　己私原非从公起见即使果系应升应差自行　　辨白希求荣利廉耻之道已亏岂能修举职业　　克副任使理宜严加禁止以肃官常尔二部通　　行申饬遵行特谕康熙十二年十二月初六日大清会典康熙十二年题准凡贪赃官役流徒杖罪　　俱不准折赎　　又题准凡婪赃官员审系那用钱粮私自加派　　公用科敛坐赃致罪革职者其徒杖等罪折赎　　俱免　　康熙十四年
大清会典康熙十四年议准新选官科抄到部三日　　即将文凭移送吏科填限送部定于五日内给　　发　　又题准各官赴吏科画凭迟至一月以上者罚　　俸一年迟至两月以上者革职　　凡损失文凭处分是年议准水火盗贼遗失事　　属不测免其议处　　康熙十五年
大清会典康熙十五年议准官员将上司衙役索诈　　情弊徇隐不报者革职　　凡佐贰官擅准词状是年议准佐贰官员奉正　　印官批行事件方许审理若擅准词状者降一　　级调用如正印官不行查报事发正印官罚俸　　一年　　康熙十六年
上谕吏部大小各衙门向来各衙门事件关系重大　　者虽有定限赴科道稽察但事有易结者即宜　　速结必俟限满方行题覆多致壅滞更有各项　　呈状不系注销者任意□延借端拘提人犯数　　月不为审结无辜牵累殊堪悯恻以后题覆本　　章俱着速行料理不必尽拘定限至于审理事　　件亦速为完结着照注销钦件例定限每月造　　册赴都察院科道稽察具奏尔等各宜力图振　　作体恤民隐以副朕孜孜求治之意特谕康熙　　十六年八月二十三日　　康熙十七年
上谕吏户兵三部朕统御寰区孜孜图治期于朝野　　安恬民生乐业共享升平乃副朕宵旰励精之　　愿不意逆贼吴三桂背恩煽乱各处用兵禁旅　　征剿供应浩繁念及百姓困苦不忍加派科敛　　因允诸臣节次条奏如裁减驿站官俸工食及　　存留各项钱粮改折漕白二粮颜料各物增添　　盐课盐丁房田税契牙行杂税宦户田地钱粮　　奏销浮冒隐漏地亩严行定例处分用过军需　　未经报部不准销算以上新定各例不无过严　　但为筹画军需早灭逆贼以安百姓之故事平　　之日自有裁酌各省督抚提镇大小文武等官　　俱宜上体朕意下念民生洁己奉公爱惜物力　　务期早奏荡平与民休息以称朕乂安海宇至　　意尔三部即通行传谕遵行特谕康熙十七年　　三月十二日上谕吏部等衙门国家设法定例原期章程尽善垂　　之久远上裨军国下益民生必藉内外臣工精　　白乃心恪恭详慎实心奉行方克永遵而无弊　　近见各处奏章凡于现行之例或借端营私巧　　为掩饰或推诿卸过冀免处分或徇庇情面曲　　为弥缝凡行一事每滋弊端以致良法美意泽　　未下究而累已及民揆诸立法初意殊为未符　　此等情弊科道官虽有风闻因无确据难于指　　参朕虽洞悉缘由期其自行改悔不加深求遂　　尔因循以为侥幸之路以后在内部院等衙门　　在外督抚各官俱着涤虑洗心痛改积习于有　　益国家民生事务筹画担当不避嫌怨务期法　　行无弊恩被闾阎以副朕立法定制爱养斯民　　至意如视为故事仍蹈前辙事经发觉定行严　　加处分决不饶恕着通行申饬遵行特谕康熙　　十七年四月二十三日大清会典康熙十七年覆准府州县各官若无公事　　私谒上司并赴省庆寿夤缘通贿馈银两等物　　行贺者俱照前例处分　　又议准督抚差内使人役以访事为名遍历州　　县及上司自开便门令所属官役人等出入传　　事者亦俱革职　　又议准官员将游客星卜及优伶人等转送府　　州县并贻书荐引者俱照前例处分　　又议准凡府州县等官借名拜寿行贺私谒上　　司夤缘通贿事发将与受之官俱革职提问其　　上司虽未接受不行举发者罚俸一年　　又议准上司官于所属借贷财物事发照贪官　　例处分　　又议准京察甄别时各衙门堂官不许接见属　　吏吏部都察院吏科河南道门上各贴回避字　　样不许接见宾客如有嘱托者即自行举发倘　　有徇庇隐匿听科道官纠参　　康熙十八年
上谕吏部等衙门朕薄德寡识愆尤实多遘此地震　　大变中夜抚膺自思如临冰渊兢惕悚惶益加　　修省仍宣布朕心使尔诸大臣总督巡抚司道　　有司各官咸共闻知务期洗心涤虑实意为国　　为民期于国家有所裨益即尔等亦并受其福　　庶几天和可致若仍虚文掩饰致负朕意询访得实决不为　　尔等姑容也一民生困苦己极而大臣长吏之　　家日益富饶民间情形虽未昭著近因家无衣　　食将子女入京贱鬻者不可胜数非其明验乎　　此皆地方官吏谄媚上官苛派百姓总督巡抚　　司道又转而馈送在京大臣以天生有限之物　　力民间易尽之脂膏尽归贪吏私橐小民愁怨　　之气上干天和以致召水旱日食星变地震泉涸之异一大臣朋　　比徇私者甚多每遇会推选用时皆举其平素　　往来交好之人但云办事有能并不问其操守　　清正如此而谓不上干天和者未之有也一用兵地方诸王将军大臣于攻城　　克敌之时不思安民定难以立功名但志在肥　　己多掠占小民子女或借为通贼每将良民庐　　舍焚毁子女俘获财物攘取名虽救民于水火　　实则陷民于水火之中也如此有不上干天和者乎一外官于民生疾苦不使上闻朝廷一切为　　民诏旨亦不使下达虽遇水旱灾荒奏闻部覆　　或则蠲免钱粮分数或则给散银米赈济皆地　　方官吏苟且侵渔捏报虚数以致百姓不沾实　　惠是使穷民而益穷也如此有不上干天和者乎一大小问刑官员将刑狱供招不行速结使　　良民久羁囹圄改造口供草率定案证据无凭　　枉坐人罪其间又有衙门□役恐吓索诈致一　　事而破数家之产如此有不上干天和者乎一包衣下人及诸王贝勒大臣家人侵占小　　民生理所在指称名色以网巿利干预词讼肆　　行非法有司不敢犯其锋反行财贿甚且身为　　奴仆而鲜衣良马远胜仕宦之人如此贵贱倒　　置为害不浅以上数条事虽异而原则同总之　　大臣廉则总督巡抚有所畏惮不敢枉法以行　　私总督巡抚清正则属下官吏操守自洁虽有　　一二不肖有司亦必改心易虑不致大为民害　　此等事朕非不素知但以正在用兵之际每示　　宽容今上天屡垂警戒敢不昭布朕心严行诫饬以勉思共回天意作何立法严禁务期尽除积弊着九卿詹事科道　　会同详议具奏特谕康熙十八年七月三十日上谕吏部等衙门凡为臣子者同寅协恭自古皆然　　今各部院办理事务大小汉官凡事推诿满官　　事之得当则归功于己如事失宜则卸过于人　　至于入署不待事毕诿于满官祗图早归宴会　　嬉游不为国家尽力担当料理公务自此以后　　各宜协力同心务尽厥职不可仍前推诿至科　　道各官平日章奏内将一二可行之事隐附私　　情希图作弊凡有条议鲜非无因阅览奏疏多　　以己为至公至廉其嘱托公事肆行妄为外播　　威势挟制多端地方督抚等官莫不畏惧小民　　困苦未必不由于此作何惩戒着九卿詹事科　　道详议具奏特谕康熙十八年八月十二日大清会典康熙十八年议准大小官员在衙门不待　　事毕推诿满官早归迟进宴会嬉游者或料理　　公务瞻徇迟延不行即结者司属听堂官题参　　堂官听科道题参俱革职　　又议准督抚司道官员赴任时谒见在京大臣　　各官或自任所遣人馈问者俱革职其大臣各　　官不行首告者一体处分至督抚司道官员家　　人子弟提塘人役等往来大臣各官家其主知　　者革职将家人宽免其主不知者降二级将两　　家家人俱行正法提塘有职者革职无职者照　　家人例治罪其在京大臣各官往拜督抚司道　　等官馈送裘马等物幕宾仆从人等应酬饯送　　等项者俱革职其督抚司道等官不行首告者　　亦一体处分至亲往来免议其在外各官滥征　　苛派馈送大臣官员不分与者受者俱革职提　　问　　又议准科道各官条奏如隐附私情希图作弊　　互相嘱托肆行妄为外播威势挟制恐吓督抚　　等官者发觉之日俱革职提问至大臣科道各　　官子弟挟制地方官员经督抚题参有据者照　　律处分在京父兄不行约束俱革职若果挟制　　有据而督抚不行题参者亦革职　　又题准和硕公主遇亲王郡王停车候过遇贝　　勒相让分路行遇贝子贝子让道行和硕公主　　额驸郡主额驸遇亲王郡王俱下马立道旁候　　过遇贝勒勒马侧立道旁候过遇贝子让道旁　　行遇镇国公分路行闲散宗室遇和硕公主额　　驸不下马分路行觉罗无职者遇和硕公主额　　驸不下马引马回避余俱照旧例行　　又题准在京武职民公侯伯以下散秩大臣阿　　思哈尼哈番以上文职大学士尚书以下学士　　大九卿以上许用引马一骑官卑者及军民人　　等遇俱照例下马回避违者送该部议处其不　　应用引马而擅用者官交该部议处民交刑部　　治罪　　又议定凡州县等官因听理案件勒诈人财物　　者革职拿问司道府等官知而不行揭报听督　　抚题参革职若已经揭报督抚不行参奏降五　　级调用　　又议准凡有司官供应刍粟物料不发现银采　　买借取于民或亏短价值者督抚题参拿问若　　督抚徇隐不参别经发觉将该管上司各官俱　　革职拿问该督抚革职　　康熙十九年
上谕内阁九卿詹事科道朝廷致治惟在端本澄源　　臣子服官首宜奉公杜弊大臣为小臣之表率　　京官乃外吏之观型大法则小廉源清则流洁　　此从来不易之理如大臣果能精白乃心恪遵　　法纪勤修职业公尔忘私小臣自有所顾畏不　　敢妄行在外督抚各官自应慎守功令洁己爱　　民乃大臣等每自谓清正无私粉饰空言至其　　所行往往营私作弊有玷官方深负委任之意　　科道系耳目之官凡有弊端自当据实参奏且　　居处甚近如此情弊岂无见闻乃瞻徇情面缄　　默不言即有条奏多系繁文言官职掌殊为未　　尽如肯从公纠举孰敢恣行无忌朕以为目今　　之弊莫大于此近因天气亢旱朕夙夜焦思念　　虑所及无不举行感格之道犹恐未尽故特召　　尔等各面陈所见因宣谕朕意令尔等知之康　　熙十九年五月十五日大清会典康熙十九年议准州县官借送出差官员　　下程科敛百姓者照贪官例治罪其督抚司道　　府厅等官俱照失察贪官例治罪　　又议准凡贪赃官役免死减等发落者照例安　　插于乌喇地方罪不至死而拟流者流徙尚阳　　堡　　凡上司向属吏借贷者是年议准照贪官例治　　罪　　康熙二十年
上谕吏部都察院国家设官分职各有专司必勤励　　办事乃克胜任近见各衙门官员有虚糜俸禄　　懒惰不上衙门者有老疾孱弱不能任事者应　　分别勤惰以示劝惩堂上官员尔等开列具奏　　所属官员会同各该堂官分别议奏康熙二十　　年正月二十八日大清会典康熙二十年题准宣属厅员有稽察钱粮　　之责其屯卫守备行属官礼　　康熙二十一年
上谕大学士勒德洪明珠李霨王熙学士噶尔图石　　柱张玉书朕观部院衙门大小官员俱分班启　　奏甚或一部分作数班朕与尔等皆每日晓起　　部院官员分班启奏殊非上下一体励精图治　　之意嗣后满汉大小官员除有事故外凡遇启　　奏事宜俱着一同启奏都察院衙门及科道官　　员无逐日启奏本章着每日黎明齐集午门如　　满汉部院官员有怠惰规避者即行察参又大　　小各衙门满汉官员虽该衙门无启奏事宜亦　　着每日同启奏官员黎明齐集午门俟启奏事　　毕同散有怠惰规避不于黎明齐集者亦着都　　察院及科道官员察出参奏康熙二十一年五　　月二十九日大清会典凡宴会戏游康熙二十一年议准在外官　　员居住各城如偷安宴游以致事务丛积至夜　　办理者革职　　康熙二十二年
上谕朝觐各官尔等各有职掌关系国计民生自宜　　实心办理如奏销钱粮采买米石借端浮冒希　　图侵□审理刑狱颠倒是非稽延岁月致累平　　民皆因尔等因循怠玩积弊未除嗣后俱应洁　　己奉公殚心尽职诸凡公务俱照在内各衙门　　事例勤慎料理着实遵行乃副朕察吏安民之　　意尔等若谓道途遥远所行弊端未必尽知仍　　沿陋习漫无省改宪典具存决不姑贷尔等悉　　知钦哉康熙二十二年二月初九日上谕吏部朕夙夜孜孜勤求治理务期纪纲整肃吏　　治澄清庶绩咸熙民生乐业以几郅隆之化部　　院衙门事务屡加申饬近皆修举职业勉力清　　厘惟在外直隶各省督抚等衙门积习相沿未　　尽整饬一切事务不能恪恭勤励实心办理督　　抚为地方大臣果能洁己率属公正无私则大　　法小廉交相儆惕吏治自当振兴闾阎克臻康　　阜且纠劾官员关系激劝必□任既久贤否洞　　知方可据实指参贪劣知儆向来督抚有入境　　即行纠参者既未夙悉官评止据下属揭报即　　行题参则所劾未尽得实徒为具文塞责果系　　真知灼见自当不时指参何必拘定迟速又广　　西四川地处边疆选补官员赴任每多迟□悬　　缺久待料理乏人着九卿詹事科道会同详议　　具奏特谕康熙二十二年十月二十六日大清会典康熙二十二年题准广东广西赴任各官　　每日程限七十里违限十日以内者罚俸一年　　十日以上者降一级调用二十日以上者降二　　级调用一月以上者降三级调用两月以上者　　革职其有患病事故者该督抚查明具题免议　　如止取府州县印结者不准　　又题准协领参领等官见督抚照布按两司例　　行佐领防御等官照各道员例行骁骑校以下　　官员俱照知州知县例行　　康熙二十三年
上谕江南大小诸臣朕向闻江南财赋之地今观市　　镇通衢似觉充盈其乡□之饶人情之朴不及　　北方皆因粉饰奢华所致尔等身为大小有司　　当洁己爱民奉公守法激浊扬清体恤民隐以　　副朕望老安少怀之至意康熙二十三年十一　　月初四日上谕内阁九卿詹事科道朕闻部院小官及笔帖式　　在差者辄令地方官迎迓以请朕安为名若所　　遣者近御人员地方官请安理所宜然若小官　　及笔帖式等辄令地方官以请安迎之殊不当　　于理宜禁之卿等议以闻康熙二十三年十一　　月三十日　　康熙二十五年
大清会典康熙二十五年五月初一日钦奉
谕旨凡有内外闲散官员人等及民间豪恶党类并　　无职任乃揽说公事交结衙门妄行讹诈贿嘱　　关通者发觉之时从重治罪钦此　　又覆准科道官有希图利己允受嘱托妄行引　　奏及交结朋党作奸诬陷者事发革职送刑部　　治罪其告假丁忧终养之科道官有包揽钱粮　　干预词讼侵害小民及遍游各省晋谒督抚挟　　诈有据者令该地方官申报督抚题参本官革　　职交刑部治罪如该地方官及督抚隐匿徇庇　　不行揭报题参者一并从重议处　　康熙二十六年
上谕吏部国家设官分职原以绥靖地方惠养黎庶　　督抚为封疆大吏表率属员尤须才守兼优谙　　练政务方于吏治民生实有裨益巡抚于成龙　　自为县令以至郡守素秉清操爱民尽职遂从　　臬司超擢巡抚简任以来孤介自持清廉益着　　厘奸剔弊扶弱锄强境内谧宁旗民允服殊为　　可嘉从优特加太子少保以为廉能称职者劝　　尔部即遵谕行特谕康熙二十六年四月十二　　日上谕八旗都统三品以上官凡人之行莫先于孝近　　者汉军居父母之丧亲朋聚会演剧饮酒呼卢　　斗牌俨如筵宴毫无守制之体至孝服鞍辔等　　类所用素帛皆异常华美丧礼止当服用粗恶　　岂宜华美耶居丧演剧满洲所无汉人亦未有　　特汉军为然耳百行以孝为大如此所行以为　　孝道其他又何足观也又汉军外官赴任每借　　京债整饰行装务极奇丽且多携仆从致债主　　抵任索逋复谋赡仆从衣食势必苛敛于民以　　资用度且亲朋债主迭往任所请托需索不可　　数计是官虽一人实数人为之以致朘削小民　　民何以堪又汉军外官不能骑射乃自称行猎　　多带鹰犬歇宿□庄滋害于民禽兽本在山野　　岂在□庄耶又汉军服用多僭越非分终日群　　居以马吊饮酒为乐此等物力从何而出有非　　苛取诸民者乎汉军习尚之恶已至于极如原　　任总兵诺迈原任提督哈喇库祖永烈等于任　　所多买良民带归原任总督张长庚原任巡抚　　张德地韩世琦等皆贪婪虐民居官甚劣今着　　汉军都统副都统等凡有居丧演剧饮酒呼卢　　斗牌者照赌博例严行禁止在外汉军官员任　　所有亲朋债主前往请托需索贻累小民者亦　　令察访指名题参朕此谕旨专为敦厚风俗　　淑人心而起使汉军居官者皆似总督范承勋　　巡抚于成龙之善朕又何谕之有此旨令徐廷　　玺传谕康熙二十六年十月二十六日　　康熙二十七年
上谕吏部国家建官分职经理庶政必须矢志精白　　大法小廉各守职业实心任事庶无负拔擢简　　用之意朕亲理万几历有年所于尔部院大小　　官员行事无不深知为臣子者既儋爵受禄荣　　及父母庇其子孙家能自给便当知足无致陨　　越前已屡颁谕旨严行申诫又复谆谆面谕训　　诲再三今在廷诸臣自大学士以下有职掌官　　员以上全不恪勤乃职惟知早出衙署偷安自　　便三五成群互相交结同年门生相为援引倾　　陷商谋私事徇庇同党图取货赂作弊营私种　　种情状确知已久九卿詹事科道皆朕委任之　　员凡遇会议自当各出己见公同商酌乃一二　　欲行倡率之人持议于前众遂附和于后雷同　　草率一意诡随又其甚者虽在会议之班茫无　　知识随众画题希图完结廷议如此国是何凭　　又有当集议时缄默自容及至偾事巧于推卸　　朕深恶此等推诿苟容之辈亦屡加严饬至于　　用人关系重大群臣贤否难以周知故遇紧要　　员缺特令会同推举原期为国得人实有裨益　　亦欲令被举者警心易虑恐致溺职累及举者　　因而勉自刻励九卿诸臣宜体朕心从公选举　　方为不负委任乃历来所举官员称职者固有　　而贪黩匪类往往败露此皆瞻顾情面植党纳　　贿所致凡兹情弊朕非不知前者班布尔善阿　　思哈等身为大臣所行悖乱致干宪典遂行正　　法至今犹耿于怀是以比来大小官员背公徇　　私交通货贿朕虽洞见而不即行指发冀其自　　知罪戾痛加省改庶可终始保全讵意积习深　　锢漫无悛悔如审拟蔡毓荣一案庇护挽救瞻　　徇党类百计营求因朕具悉其奸私谋未遂近　　差色楞格往审张汧所参事情朕曾面谕色楞　　格张汧居官贪秽尔宜严行审出迨差回时询　　问色楞格奏称臣于此案尽心研鞫若有失实　　甘受诛戮及览其奏案惟恐累及保举张汧之　　人竟为庇护朕知内阁原拟票签将保举张汧　　官员并永议及业行折出又念张汧审结定罪　　之后自然发露因仍用原签票发又总河靳辅　　下河工程屯田之案朕早已察其情弊特遣佛　　伦等前往勘议今所议殊属偏私且凡会议之　　时科尔坤佛伦等务执己见持论好胜苟非怀　　挟私情何以力排众议朕亦曾面加诫谕未见　　畏悔如此积弊愈久愈深物议沸腾舆情愤激　　以致言官列款参奏本应发明其事以整肃官　　方因不忍遽行加罪大臣且念伊等用兵之时　　有□劳绩者故免其发明勒德洪明珠着革去　　大学士交与领侍卫内大臣酌用李之芳着休　　致回籍余国柱着革职科尔坤着以原品解任　　佛伦熊一潇等着解任于河工案内完结嗣后　　大小臣工各宜洗涤肺肠痛改陋习洁己奉公　　勉尽职掌以副朕宽大矜全咸与维新之至意　　尔部即遵谕行特谕康熙二十七年二月十一　　日　　康熙三十年
上谕吏部从来致治之道在正人心人心偏私则诈　　伪日生而习俗滋敝人心公直则嚣竞自息而　　庶绩允厘朕蚤夜孜孜崇尚德教蠲涤烦苛期　　与中外臣民共适于宽大和平之治凡大小诸　　臣素经拔擢咸思恩礼下逮曲全始终即或因　　事放归或罹咎罢斥仍令各安田里乐业遂生　　惟尔诸臣亦宜奉职恪恭绝偏私而襄国事乃　　近见内外各官间有彼此倾轧伐异党同私怨　　交寻牵连报复或己所衔恨而反嘱人代纠阴　　为主使或意所欲言而不直指其事巧陷术中　　虽业已解职投闲仍复吹求不止株累逮于子　　弟颠覆及其身家甚且市井奸民亦得借端凌　　侮蔑纪伤化不可胜言凡若所行虽迹甚诡秘　　朕总览几务已三十年此等情态知之最悉傥　　因仍陋习益致蔓延殊非朝廷所以体恤臣工　　保全爱惜之意夫谗谮娼嫉之害历代皆有而　　明末为甚公家之事置若罔闻而分树党援飞　　诬排陷迄无虚日以致酿祸既久上延国家朕　　历观前史于此等背公误国之人深切痛恨自　　今以往内外大小诸臣应仰体朕怀各端心术　　尽蠲私忿共矢公忠岂独国事有裨即尔诸臣　　亦获身名俱泰傥仍执迷不悟复踵前非朕将　　穷极根株悉坐以交结朋党之罪尔部可即传　　示中外使咸知朕意特谕康熙三十年十一月　　初九日　　康熙三十三年
上谕内阁朕闻奉旨遣往各省大臣官员沿途文官　　朝服以迎之武官介胄以迎之此皆未当于理　　应行禁止尔等与九卿会议具奏康熙三十三　　年十月初六日　　康熙三十六年
上谕陕西总督提督巡抚总兵等官朕宵旰勤民虑　　周遐迩缘向来巡幸未经亲历边境顷特济河　　而西循秦省沿边地方延览风俗咨询疾苦见　　所在兵民筑土室以为居耕沙碛以为业生聚　　之计甚属艰难朕恻然于衷轸念勿释因思兵　　民倚赖全在将吏而将吏之表率惟督抚提镇　　是视诚使督抚提镇实能正己澄源则所属守　　职奉公禄足自赡必无朘削兵民之事倘或积　　习相仍滥受属员私馈因而所属官弁节次求　　索取偿于下文官则加征无艺武弁则侵□月　　饷势不至于厉民剥兵不止如此而欲冀疾苦　　日苏生聚日盛乌可得乎夫秦地俗尚素称简　　朴边方士卒允属精强总恃抚驭得人斯于兵　　民胥益朕兹驻跸宁夏特召该省总督总兵以　　下官员凡在镇城者俱赐宴内庭面加谆谕无　　非期望文武大吏董率属员以仰副朝廷爱民　　恤兵至意自今以往尔等其益体朕怀交相砥　　砺文职皆习知民事岂身作官吏不恤百姓之　　依武职多起自行伍岂甫为将领遽忘军士之　　苦上官克谨廉隅属员各遵法纪驯至比屋殷　　阜列戍饱腾则兵民皆得所而尔等亦与有休　　宠以视厉民剥兵身名俱陨者孰得孰失尔等　　其敬念之特谕康熙三十六年闰三月初十日　　康熙三十八年上谕内阁九卿詹事科道朕南巡至浙江见百姓生　　计大不如前历年来屡将旧欠钱粮尽行豁免　　其被灾地方□行赈济恩泽屡加在百姓应比　　往年丰足今反不及从前富庶皆因府州县官　　剥削人民多派侵取馈送上司或有沽名不受　　馈送而因事借端索取更甚凡有微小易结应　　审之事牵连多人迟延索诈者甚多此等情由　　在京官员亦有所闻而九卿科道无有不知其　　督抚不将此等情弊厘剔察参反将行贿官员　　荐举廉正官员纠劾以致民生失所殊失朕爱　　养元元之至意且畿辅近地因朕不时巡察直　　隶地方竟无私派侵取情弊故人不知有私派　　之苦其各省督抚若体朕爱民至意实力奉行　　或有不肖劣员若科道不畏人不徇情察访纠　　参则有司何敢复行私派侵取今作何令吏治　　澄清万民乐业共享太平熙皞之治尔部会同　　确议具奏特谕康熙三十八年五月十八日上谕吏部凡奉差遣官员理宜恪慎洁己办理公务　　事竣即遄旋复命庶不负委任之意嗣后如巡　　盐榷税审事察荒及一应差遣并部委各项官　　员傥有沿途骚扰需索绕道妄行或公务已毕　　仍逗留地方借端生事恣意乱行或将所带笔　　帖式拨什库人等私自遣往他处督抚系简任　　封疆大臣着即指名参奏以凭究治如督抚瞻　　徇容隐不行纠参事情发觉将督抚一并议处　　尔部即遵谕行特谕康熙三十八年十二月初　　九日　　康熙四十一年
上谕山东省官员尔等皆各有字颁赐不须求也尔　　等做官以清廉为第一做清官甚乐不但一时　　百姓感仰即离任之后百姓追思建祠尸祝岂　　非盛事从来百姓最愚而实难欺官员是非贤　　不肖人人有口不能强之使加毁誉尔等各宜　　自勉康熙四十一年十月十四日上谕内阁近见各部院衙门或所办事件有错误者　　惟恐事情觉露专务隐匿不行检举朕一日二　　日总理万几亦止详识紧要事务安能逐事一　　一记之各部院档案繁多势不能无舛错遗漏　　或有舛错遗漏而即自行检举则其过犹为可　　恕若惧罪隐匿不行检举则事必终于舛错所　　贻□甚大尔等将此旨传谕各部院满汉大臣　　知之康熙四十一年十一月初十日　　康熙四十二年
上谕偏沅巡抚赵申乔湖南地方介在边远之境闻　　向来官员积习相仍无艺私征种种不一计每　　岁科派有较正供额赋增至数倍者有司征收　　钱粮加取火耗又视别省为独重百姓穷蹙不　　支致多流离转徙非将宿弊逐一剔除无以砥　　砺官方大苏民困除从前已往诸事姑免察究　　外尔到地方严饬大小属员痛改前非洗心奉　　职力减加耗尽革私征务使流移者复返乡闾　　守业者获安陇亩庶副朕轸念远省民生至意　　如仍有藐法不遵重为民害者即据实纠参从　　重治罪决不轻宥特谕康熙四十二年二月十　　二日上谕吏部阅此疏内有请禁督抚建德政碑等语凡　　地方大小官吏若居官果优纵欲禁止百姓立　　碑亦不能止如劣迹昭著虽强令立碑后必毁　　坏闻昔日屈尽美为广西巡抚回京时百姓持　　橛锄其马迹庶民之心岂能强取耶禁立碑　　一段可删去康熙四十二年九月二十六日　　康熙四十五年上谕内阁朕自亲政以来断不许人怀挟私雠互相　　陷害是以三四十年间无大臣互讦之事此一　　端朕心颇以为善凡诬陷人及攻城屠戮人者　　纵使其身幸免于祸子孙断乎不昌近观贪官　　受报亦复如是从前督抚如屈尽美等皆以贪　　故其子孙极贫困不能自存或有学道考试不　　公而所生之子凡书读过即忘并有喑哑者殊　　为可畏闻武会试亦未尽公前次考试时朕有　　所素知之人亦与考朕恐人知之则必取中故　　不以告人凡人功名所系但欲其公取耳朕尚　　以孤寒抱屈为念试官何不一计及于此乎康　　熙四十五年七月初二日上谕武殿试读卷官等凡人必耐得劳苦乃能有成　　不耐劳苦到处无用不但武臣为然即文臣若　　不劳苦如何学问成就今尔等二三老臣年虽　　高而勤劳实甚观部院官止图安逸凡事俱不　　经心兵部前以会试人未到齐请展限数日此　　彼所亲奏之事也昨问续到几人堂官俱不知　　因令问司官笔帖式亦皆不知朕之使问司官　　笔帖式者此言甚重不知伊等亦知之否至于　　会议时九卿内但一二人立议余皆随班画题　　竟无一留心任事之人矣康熙四十五年十月　　初六日　　康熙四十八年
上谕浙江巡抚黄秉中凡为督抚者但能清以持己　　实心办事不交通近侍不夤缘部院则无往而　　不可矣朕□政四十八年如尔陈奏素无夤缘　　者所见不可胜数此皆浮词耳未足为据日后　　真伪当自明也至地方遇有凶荒除蠲免钱粮　　发仓给米煮粥分赈别无奇策止在地方官实　　心奉行斯有济耳朕尝南巡灼知浙江风俗如　　湖州地方乃系水乡雨水既多则鱼虾菱芡之　　利俱可资以度日但北方人日止再食南方人　　虽遇荒歉亦必三餐州县官平时并不留心听　　民间耗费直至窘迫始具文请题命下之后上　　司又不过虚张告示而止小民无知但能现成　　就食岂有长计谋生且农民愚而读书人巧往　　往受其愚弄至于困乏饥饿而死而终不悟所　　以致死之由以此思之良可矜悯尔到地方宜　　令州县官时时为百姓豫加区画庶几可以有　　备而无患也其调补保举之事皆有情弊宁波　　府介在海滨地方紧要知府陈一夔不必与湖　　州更调康熙四十八年正月二十三日上谕河南巡抚鹿佑督抚奉职循理不畏惧人本无　　所难每因部费繁多以致不能洁己诚使实心　　任事专为民生则一切情面俱不宜瞻顾近来　　科道纠参皆受人指使并无从公出于己见者　　督抚亦然明知某州县居官不善必私计其人　　曾有权要相托与否如有嘱托便不敢纠参贤　　否混淆不能辨别皆此故耳河南俗朴民淳本　　易为治比年五谷丰收今岁开归等处虽稍被　　水潦已曾蠲免钱粮交该地方官赈济嗣后一　　有灾伤尔即当据实奏闻不可隐匿亦不可过　　实积谷备荒最为紧要但各处积谷未必皆实　　推陈易新之说听之虽美而行之甚难当青黄　　不接时将仓谷散去倘值秋成歉收便不能还　　仓若再如此一年则仓谷必多亏缺设遇灾荒　　将何赈济尔等汉官一见仓库亏空心中张皇　　因而有托人打点安排之事官声便不能好巡　　抚乃地方大吏不在徒务虚文应实心筹画思　　有益于民者为之况清廉不专在一己必使布　　按以下一并为廉吏方能有益于民所谓廉吏　　者亦非一文不取之谓若纤毫无所资给则居　　常日用及家人胥役何以为生如州县官止取　　一分火耗此外不取便称好官其真正贪黩无　　忌者自当参处若使一□从苛纠摘则属吏不　　胜参矣至于刑狱关系民命与他事不同钱粮　　等项有不合处部院可以驳查刑狱命案一经　　勘定部中亦难更改案内但有可疑务须驳审　　朕即位五十年来于刑名最加慎重凡督抚陛　　辞之时朕每以刑名一事须至详至慎谆谕再　　三尔可留心听谳以仰体朕矜恤庶狱之意又　　文武官员共事一方每多不和总兵等官私扣　　月粮未足深罪文官虽极洁清尚足自给武职　　有何所入傥地方有事文臣可以坐镇武官须　　有身临锋镝之苦自唐以后文武始分从前文　　武相兼之时可云我非武臣亦推诿他人耶尔　　到任务与武臣相和兵民一视乃于地方有裨　　益也康熙四十八年九月二十八日
　官常总部总论一
易经
　　坤卦
六三含章可贞或从王事□成有终

程
传
三居下之上得位者也为臣之道当含晦其章　美有善则归之于君乃可常而得正或从上之事　不敢当其成功唯奉事以守其终耳守职以终其　事臣之道也本
义
六阴三阳内含章美可贞以守然
　居下之上不终含藏故或时出而从上之事则始　虽□成而后必有终爻有此象故戒占者有此德　则如此占也象曰含章可贞以时发也或从王事知光大也程
传
言为臣处下之道不当有其功善必含晦其美　乃正而可常然义所当为者则以时而发不有其　功耳不失其宜乃以时也非含藏终不为也含而　不为不尽忠者也或从王事而能□成有终者是　其知之光大也唯其知之光大故能含晦浅暗之　人有善唯恐人之不知岂能含章也　　又
六五黄裳元吉

本
义
黄中色裳下饰六五以阴居尊中顺之德充诸　内而见于外故其象如此而其占为大善之吉也象曰黄裳元吉文在中也
程
传
黄中之文在中不过也内积至美而居下故为　元吉本
义
文在中而见于外也
　　又
文言曰阴虽有美含之以从王事弗敢成也地道也妻道也臣道也地道□成而代有终也
程
传
代上以终其事而不敢有其成功犹地道代天　终物而成功则主于天也大
全
朱子曰三方进而位
　不中者也故虽有美而尚含之五正位而居体者　也故美在其中而发于事业人臣事业之着于世　固自有时殆不可挟才能而躐进以取三五同功　嫌迫之祸也　　又
君子黄中通理正位居体美在其中而畅于四支发于事业美之至也
本
义
美在其中复释黄中畅于四支复释居体
　　屯卦
六四乘马班如求婚媾往吉□不利

程
传
六四以柔顺居近君之位得于上者也而其才　不足以济屯故欲进而复止乘马班如也己既不　足以济时之屯若能求贤以自辅则可济矣初阳　刚之贤乃是正应己之婚媾也若求此阳刚之婚　媾往与共辅阳刚中正之君济时之屯则吉而□　所不利也居公卿之位己之才虽不足以济时之　屯若能求在下之贤亲而用之何所不济哉象曰求而往明也
程
传
知己不足求贤辅而后往可谓明矣
　　泰卦
九二包荒用冯河不遐遗朋亡得尚于中行象曰包荒得尚于中行以光大也
程
传
二以阳刚得中上应于五五以柔顺得中下应　于二君臣同德是以刚中之才为上所专任故二　虽居臣位主治泰者也所谓上下交而其志同也　故治泰之道主二而言包荒用冯河不遐遗朋亡　四者处泰之道也本
义
九二以刚居柔在下之中上
　有六五之应主乎泰而得中道者也占者能包容　荒秽而果断刚决不遗遐远而不昵朋比则合乎　此爻中行之道矣　　谦卦
九三劳谦君子有终吉

程
传
三以阳刚之德而居下体为众阴所宗履得其　位为下之上是上为君所任下为众所从有功劳　而持谦德者也故曰劳谦古之人有当之者周公　是也身当天下之大任上奉幼弱之主谦恭自牧　夔夔如畏然可谓有劳而能谦矣既能劳谦又须　君子行之有终则吉夫乐高喜胜人之常情平时　能谦固已鲜矣况有功劳可尊乎虽使知谦之善　勉而为之若矜负之心不忘则不能常久欲其有　终不可得也唯君子安履谦顺乃其常行故久而　不变乃所谓有终有终则吉也九三以刚居正能　终者也此爻之德最盛故象辞特重义卦唯一阳　居下之上刚而得正上下所归有功劳而能谦尤　人所难故有终而吉占者如是则如其应矣象曰劳谦君子万民服也
程
传
能劳谦之君子万民所尊服也
　　又
六四□不利撝谦象曰□不利撝谦不违则也程
传
四居上体切近君位六五之君又以谦柔自处　九三又有大功德为上所任众所宗而己居其上　当恭畏以奉谦德之君卑巽以让劳谦之臣动作　施为□所不利于撝谦也动息进退必施其谦盖　居多惧之地又在贤臣之上故也义柔而得正上　而能下其占□不利矣然居九三之上故戒以更　当发挥其谦以示不敢自安之意也　　豫卦
九四由豫大有得勿疑朋盍簪

程
传
四大臣之位六五之君顺从之以阳刚而任上　之事豫之所由也故云由豫大有得言得大行其　志以致天下之豫也勿疑朋盍簪四居大臣之位　承柔弱之君而当天下之任危疑之地也独当上　之倚任而下无同德之助所以疑也唯当尽其至　诚勿有疑虑则朋类自当盍聚夫欲上下之信唯　至诚而已苟尽其至诚则何患乎其□助也簪聚　也簪之名簪取聚发也或曰卦唯一阳安得同德　之助曰居上位而至诚求助理必得之四以阳刚　迫近君位而专主乎豫圣人宜为之戒而不然者　豫和顺之道也由和顺之道不失为臣之正也如　此而专主于豫乃是任天下之事而致时于豫者　也故唯戒以至诚勿疑象曰由豫大有得志大行也

程
传
由己而致天下于乐豫故为大有得谓其志得　大行也　　坎卦
六四樽酒簋贰用缶纳约自牖终□咎象曰樽酒簋贰刚柔际也
程
传
  </div>
  <div class="pagination">
   <a href="官常典卷官常总部_page6.html">
    上一页
   </a>
   <span>
    ...
   </span>
   <a href="官常典卷官常总部_page2.html">
    2
   </a>
   <a href="官常典卷官常总部_page3.html">
    3
   </a>
   <a href="官常典卷官常总部_page4.html">
    4
   </a>
   <a href="官常典卷官常总部_page5.html">
    5
   </a>
   <a href="官常典卷官常总部_page6.html">
    6
   </a>
   <span class="current-page">
    7
   </span>
   <a href="官常典卷官常总部_page8.html">
    8
   </a>
   <a href="官常典卷官常总部_page9.html">
    9
   </a>
   <a href="官常典卷官常总部_page10.html">
    10
   </a>
   <a href="官常典卷官常总部_page11.html">
    11
   </a>
   <a href="官常典卷官常总部_page12.html">
    12
   </a>
   <span>
    ...
   </span>
   <a href="官常典卷官常总部_page8.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
