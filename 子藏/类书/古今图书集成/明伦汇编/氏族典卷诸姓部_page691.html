<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 691 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 691 页/共 899 页</h1>
    <div class="content">按梁书陆杲传杲弟煦学涉有思理天监初历中书侍郎尚书左丞太子家令卒撰晋书未就又着陆史十五卷陆氏骊泉志一卷并行于世子罩少笃学有文才仕至太子中庶子光禄卿　　陆倕
按梁书陆倕传倕字佐公吴郡吴人也晋太尉玩六世孙祖子&#宋东阳太守父慧晓齐太常卿倕少勤学善属文于宅内起两间茅屋杜绝往来昼夜读书如此者数载所读一遍必诵于口举本州秀才辟议曹从事参军天监初转主簿与乐安任昉友善为感知己赋高祖雅爱倕才敕撰新漏刻铭迁太子中舍人又诏为石阙铭记奏之迁中书侍郎司徒司马太子中庶子廷尉卿普通七年卒年五十七文集二十卷行于世第四子缵早慧十岁通经为童子奉车郎卒　　陆僚
按万姓统谱僚慧晓子学涉子史长于微言美姿容须眉如画位西昌侯蜀郡长史　　陆琏
按万姓统谱琏吴人天监四年诏开五馆置五经博士琏与沈峻补博士各主一馆怀经负笈者云会矣　　陆庆按尚友录庆吴人少好学遍通五经节操甚高梁征西府墨曹参军永阳王闻其名欲与相见庆辞以疾间诣陆荣宅王穿壁观之曰观陆庆风神凝峻殆不可测　　陆襄
按梁书陆襄传襄字师卿吴郡吴人也父闲齐始安王遥光扬州治中永元末遥光据东府作乱台军攻陷城闲见执将刑第二子绛求代死不获遂以身蔽刃刑者俱害之襄痛父兄之酷丧过于礼服释后犹若居忧天监三年起家著作佐郎除永宁令累迁中书舍人出为扬州治中襄母尝卒患心痛医方须三升粟浆是时冬月日又逼暮求索无所忽有老人诣门货浆量如方剂始欲酬直无何失之时以襄孝感所致也累迁国子博士太子家令母忧去职襄年已五十毁顿过礼大通七年出为鄱阳内史郡中大治征为吏部郎太清元年迁度支尚书侯景围宫城襄逃还吴景将宋子仙进攻钱塘襄忧愤卒时年七十襄弱冠遭家祸终身蔬食布衣不听音乐口不言杀害五十许年侯景平世祖追赠侍中云麾将军以建义功追封余干县侯　　陆云公
按梁书陆云公传云公字子龙吴郡人也祖闲州别驾父完宁远长史云公五岁诵论语毛诗九岁读汉书略能记忆好学有才思州举秀才累迁武陵王湘东王行参军高祖召兼尚书仪曹郎入直寿光省除著作郎迁中书黄门郎太清元年卒时年三十七云公从兄才子亦有才名历官中书郎宣成王友太子中庶子廷尉卿先云公卒才子云公文集&#行于世　　陆罩按万姓统谱罩字洞元少笃学多所该览善属文简文引为记室参军撰帝集叙稍迁太子中庶子礼遇甚厚大同七年以母老求去公卿以下皆祖道时人方之疏广　　陈
　　陆山才
按陈书陆山才传山才字孔章吴郡吴人也祖翁宝梁尚书水部郎父散骑常侍山才少倜傥好尚文史起家王国常侍迁外兵参军寻以父疾东归侍养绍泰中都督周文育以山才为长史政事悉以委之文育南讨&#萧勃擒欧阳頠计画多出山才文育为熊昙所害山才除贞威将军新安太守留镇富阳迁宣惠始兴王长史高宗南征周迪以山才为军司迪平复职迁云旗将军西阳武昌二郡太守天康元年卒时年五十八赠右卫将军谥曰简子　　陆子隆
按陈书陆子隆传子隆字兴世吴郡吴人也祖敞之梁嘉兴令父悛封氏令子隆少慷慨有志功名起家东宫直侯景之乱于乡里聚徒世祖嗣位子隆领甲仗宿卫寻随侯安都拒王琳于沌口王琳平授左中郎将天嘉元年封益阳县子二年除庐陵太守时周迪据临川反子隆随都督章昭达讨迪迪退走因随昭达逾东兴岭讨陈宝应昭达先与贼战不利子隆来救大破贼徒迁假节都督武州诸军事寻改封朝阳县伯华皎反子隆出兵袭其后进爵为侯迁荆州刺史子隆修建城郭绥集夷夏甚得民和太建二年卒时年四十七谥曰威　　陆子才
按陈书陆子隆传子隆弟子才亦有干略从子隆征讨有功除南平太守封始兴县子从吴明彻北伐监安州镇于宿预除信州刺史太建十三年卒时年四十二赠员外散骑常侍　　陆之武
按陈书陆子隆传子隆子之武随吴明彻北伐有功官至弘农太守仍隶明彻明彻于吕梁败绩之武逃归为人所害时年二十二　　陆缮
按陈书陆缮传缮字士繻吴郡吴人也祖惠晓齐太常卿父倕梁御史中丞缮幼有志尚以雅正知名承圣中授中书侍郎江陵陷缮微服遁还京师绍泰元年高祖引为司徒司马永定元年迁侍中掌东宫管记缮仪表端丽进退闲雅世祖使太子诸王咸取则焉太建初迁度支尚书侍中太子詹事行东宫事领扬州大中正别敕令与徐陵等七人参议政事十二年卒时年六十三谥曰安子　　陆辩惠
按陈书陆缮传缮子辩惠年数岁诏引入殿内辩惠应对进止有父风高宗因赐名辩惠字敬仁云　　陆见贤按陈书陆缮传缮兄子见贤亦方雅历给事黄门侍郎寻阳太守少府卿太建十年卒时年五十谥曰平子　　陆琼
按陈书陆琼传琼字伯玉吴郡吴人也祖完梁琅邪彭城二郡丞父云公梁给事黄门侍郎掌著作琼幼聪惠有思理六岁为五言诗颇有词采十一丁父忧毁瘠有至性永定中州举秀才天嘉元年以本官兼尚书迁三阳太守琼以母老不欲远出太子亦固请留之遂不行转太子中庶子领大著作撰国史后主即位直中书省掌诏诰俄授散骑常侍至德元年除参掌诏诰后主甚委任焉琼性谦俭不自封植虽位望日隆而执志愈下四时禄俸皆散之宗族家无余财丁母忧去职琼哀慕过毁以至德四年卒时年五十有集二十卷行于世长子从宜仕至武昌王文学　　陆琰按陈书陆琰传琰字温玉吏部尚书琼之从父弟也父令公梁中军宣城王记室参军琰幼孤好学有志操州举秀才解褐宣惠始兴王行参军累迁直嘉德殿学士太建初为武陵王明威府功曹史兼东宫管记丁母忧去官五年卒时年三十四至德二年追赠司农卿琰寡嗜欲鲜矜竞游心经籍晏如也　　陆瑜
按陈书陆琰传琰弟瑜字干玉少笃学美词藻州举秀才解褐骠骑安成王行参军转军师东宫学士兄琰时为管记并以才学娱侍左右时人比之二应累迁太子洗马中舍人瑜幼长读书昼夜不废聪敏强记一览无复遗失卒时年四十四太子为之流涕官给丧事并亲制祭文遣使者吊祭至德二年追赠光禄卿有集十卷　　陆玠
按陈书陆琰传瑜从父兄玠字玉梁大匠卿晏之子弘雅有识度好学能属文举秀才对策高第后主在东宫闻其名征为管记仍除中舍人管记如故甚见亲待寻以疾失明将还乡里太子解衣赠玠为之流涕八年卒时年三十七至德二年追赠少府卿有集十卷　　陆琛
按陈书陆琰传瑜从父弟琛字洁玉宣毅临川王长史丘公之子少警俊事后母以孝闻历豫章王文学领记室迁尚书三公侍郎兼通直散骑常侍掌东宫管记太子爱琛才辩深礼遇之后主嗣位迁给事黄门侍郎中书舍人参掌机密琛性颇疏坐漏泄禁中语诏赐死年四十二　　陆珍
按万姓统谱珍字玉好学能属文天保殿学士　　陆诩按陈书郑灼传吴郡陆诩少习崔灵恩三礼义宗梁世百济国表求讲礼博士诏令诩行还除给事中定阳令天嘉初侍始兴王伯茂读迁尚书祠部郎中　懋姓部列传
　　明
　　懋国辅
按万姓统谱国辅内丘人万历间山西参将

　禁姓沁姓部汇考
凌迪知万姓统谱
　　禁姓
禁见姓苑吴兴有此姓
　　沁姓
沁见姓苑

　念姓部汇考
郑樵通志
　　去声
念氏望出河南西魏太傅安定公念贤代人也生华合州刺史
　鉴姓部列传
　　明
　　鉴复明
按万姓统谱复明济阳人洪武中任江陵知县兴学劝农　　鉴抟霄
按万姓统谱抟霄乐安人洪武二十年山东举人任主事
　凎姓部列传
　　宋
　　凎安
按万姓统谱安曲江人知靖州

　监姓部汇考
凌迪知万姓统谱
　　监姓
监卫康叔为连厉之监其后以为氏

　姓部列传
　　明
　　凤
按万姓统谱凤栾城人正德中任平阳府经历　赡姓部列传
　　元
　　赡思
按浙江通志思字得之先大食国人国既内附因家真定至元三年除佥浙西肃政廉访司事四年改佥浙东肃政廉访司事以病免归思历官台宪所至理冤泽物为己任平反大辟之狱先后甚众卒谥文孝思邃于经学博极群书所著有四书阙疑五经思问　姓部汇考
凌迪知万姓统谱
　　&#姓
音念见直音

　监姓部列传
　　周
　　监禄
按万姓统谱禄秦将使攻百越
　　汉
　　监居翁
按汉书功臣表居翁以南越桂林监闻汉兵破番禺谕瓯骆民四十余万降封湘成侯　　监益昌
按汉书功臣表益昌嗣侯五凤四年坐为九真太守盗使人出买犀奴婢臧百万以上不道诛　　监正
按万姓统谱正字日利泾州人
　　监心
按万姓统谱心见印薮
　　北魏
　　监伯阳
按万姓统谱伯阳清河人顿丘董征从之受论语毛诗春秋周易后世宗诏董征教授京兆清河广平汝南四王清河王怿之为太尉引为仓曹参军其名经源始于伯阳焉　　宋
　　监曰恭
按万姓统谱曰恭进士
　　监长世
按万姓统谱长世举进士

　念姓部列传
　　北周
　　念贤
按周书念贤传贤字盖卢美容姿颇涉书史少遭父忧居丧有孝称后以破卫可孤功除别将寻除假节平东将军封屯留县伯建义初为大都督镇井陉尔朱荣入洛拜车骑将军右光禄大夫太仆卿进爵平恩县公普泰初除使持节瀛州诸军事骠骑将军瀛州刺史永熙中拜第一领民酋长行南兖州事入为殿中尚书魏孝武欲讨齐神武以贤为中军北面大都督进爵安定郡公大统初拜太尉出为秦州刺史三年都督河凉瓜鄯渭洮沙七州诸军事大将军河州刺史久之还朝五年除都督秦渭原泾四州诸军事秦州刺史薨于州谥昭定　　念华
按周书念贤传贤子华性和厚有长者风官至开府仪同三司合州刺史　　明
　　念进
按莘县志进仓官

　祝姓部列传
　　周
　　祝聃
按左传隐公九年北戎侵郑郑伯御之戎人之前遇覆者奔祝聃逐之衷戎师前后击之尽殪注
祝聃郑
大夫
　　祝跪
按左传庄公十九年初王姚嬖于庄王生子颓子颓有宠蒍国为之师及惠王即位取蒍国之圃以为囿边伯之宫近于王宫王取之王夺子禽祝跪与詹父田而收膳夫之秩故蒍国边伯石速詹父子禽祝跪作乱因苏氏　　祝&#
按左传昭公二十年丙辰卫侯在平寿公孟有事于盖获之门外齐子氏帷于门外而伏甲焉使祝&#寘戈于车薪以当门使一乘从公孟以出使华齐御公孟宗鲁骖乘及闳中齐氏用戈击公孟宗鲁以背蔽之断肱以中公孟之肩皆杀之　　祝佗
按左传定公四年春三月刘文公合诸侯于召陵谋伐楚也将会卫子行敬子言于灵公曰会同难啧有烦言莫之治也其使祝佗从公曰善（按祝佗本祝史之官因后人以
　官为氏通志统谱俱入祝姓故亦载之）

　　祝简
按万姓统谱简晋大夫
</div>
    <div class="pagination">
<a href="氏族典卷诸姓部_page690.html">上一页</a><span>...</span><a href="氏族典卷诸姓部_page686.html">686</a><a href="氏族典卷诸姓部_page687.html">687</a><a href="氏族典卷诸姓部_page688.html">688</a><a href="氏族典卷诸姓部_page689.html">689</a><a href="氏族典卷诸姓部_page690.html">690</a><span class="current-page">691</span><a href="氏族典卷诸姓部_page692.html">692</a><a href="氏族典卷诸姓部_page693.html">693</a><a href="氏族典卷诸姓部_page694.html">694</a><a href="氏族典卷诸姓部_page695.html">695</a><a href="氏族典卷诸姓部_page696.html">696</a><span>...</span><a href="氏族典卷诸姓部_page692.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
