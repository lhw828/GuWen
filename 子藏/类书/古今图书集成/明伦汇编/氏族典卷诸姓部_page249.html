<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 249 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 249 页/共 899 页</h1>
    <div class="content">按郑樵通志宋熙宁登科有鲜符戎州人
　　鲜仲文
按万姓统谱仲文干道进士大道人
　　鲜大年
按尚友录大年灌县人令绵竹公恕存心不为豪猾所挠凡废坠前人睥睨不敢为者悉成之　　明
　　鲜骐
按万姓统谱骐宜贵人洪武举人
　　鲜原
按万姓统谱原马湖府人永乐初以国子生擢阶州知州奉公守法劝民生理有善政后升山东都转盐运使司同知　　鲜延年
按万姓统谱延年栖霞人知顺庆府廉静寡欲事神治民一出于诚盛暑徒跣祷雨筑城民不知劳尤加意学校捐俸饬文庙去任民怀之祀名宦祠　　鲜弘
按万姓统谱弘阆中人医学正科天顺七年寇掠南部府侥弘率民兵御之道遇贼奋击死事闻俾子世袭千户　　鲜荣
按万姓统谱荣四川人成化进士
　　鲜冕
按万姓统谱冕四川人弘治进士任御史
　　鲜勖
按枝江县志勖嘉靖十三年贡士任浙江钱塘县主簿　　鲜昂
按枝江县志昂嘉靖十七年贡士任江西浮梁县主簿　　鲜希曾
按枝江县志希曾万历三十年贡士任本省蕲水县训导　　鲜儒
按枝江县志儒万历三十二年贡士任江西湖口县训导　　鲜人同
按万姓统谱人同四川合州人选贡万历间直隶宣城县丞　　鲜起云
按枝江县志起云天启元年贡士任南直上海县丞　　鲜廷相按枝江县志廷相任鸿胪寺序班


　年姓部列传
　　明
　　年富
按明外史年富传富字大有怀远人本姓严后讹为年以会试副榜授德平训导时甫逾冠严重如老师宿儒宣德三年秩满课最擢吏科给事中纠正违失务存大体帝以六科任重命科择二人掌其事乃以富与贾铨并掌刑科英宗嗣位迁陕西左参政寻命总理粮储富性果毅遇事敢为权势莫能挠声震关中然执法过严侥幸多不悦九载秩满迁河南右布政使土木败后边境道阻部檄富转饷无后期者景泰二年以右副都御史巡抚大同提督军务豪家侧目相与摭富罪巡按御史白其诬遂不问遭母忧诏乘传奔丧起复视事天顺元年革巡抚官富亦罢归顷之石彪以前憾诬劾富逮下诏狱帝问李贤贤称富能祛弊帝谕门达从公问事果无验乃令致仕明年以延臣荐起南京兵部右侍郎未上改户部巡抚山东已改左副都御史巡抚如故四年春户部缺尚书李贤举富召任之部事大理丁父忧夺哀如初宪宗立富以陕西频用兵而治饷者非人请黜左布政孙毓而用右布政杨璇参政娄良西安知府余子俊吏部尚书王翱论富侵官请下于理富力辨因乞骸骨帝不许然富性刚遂以此发愤病疽卒帝震悼谥恭定富廉正强直始终不渝号称名臣然颇好疑属吏黠者故反其意尝之多为所卖

　田姓部列传三
　　金
　　田灏
按金史田灏传灏字默之兴中人辽天庆八年进士历官金部员外郎权归德节度使太祖定燕灏举四州版图归朝加都官郎中权节度使事四迁知真定府事招降齐博游贵等贼众五千余人已而贵复叛去灏伺间杀之降其众贼垒悉平三迁行台左丞彰德军节度使徙同知河北东路都总管改同签燕京留守司事民遮留不得出易服夜去改河东南路转运使寻改绛阳军节度使居三年以疾请谢事径解印归数奏不允移镇振武军入为刑部尚书居三月请老卒于家　　田确
按河南通志确字叔坚安阳人家素贫而好学貌修伟尝悬镜坐侧时自照曰岂有人如此而终贫且贱乎果登第天眷皇统间积官至吏部尚书　　田居敬
按山西通志居敬贞元间令陵川廉明正直刑清政简民怀吏畏远近趋宗嘉禾奏瑞　　田谷
按金史孟浩传田&#兄谷自大理丞累官同知中京留守终于利涉军节度使　　田&#
按金史孟浩传韩企先为相拔擢一时贤能皆置机要浩与田&#皆在尚书省&#为吏部侍郎所引用皆君子而蔡松年曹望之许霖皆小人求与&#相结&#薄其为人拒之松年初事宗&#于行台省以微巧得宗&#意宗&#当国引为刑部员外郎望之为尚书省都事霖为省令史皆怨&#时时毁短之于宗&#凡与&#善者皆指以为朋党韩企先薨&#出为横海军节度使选人龚夷鉴除名值赦赴吏部铨得预覃恩&#已除横海部吏以夷鉴白&#&#乃倒置月日署之许霖在省典覃恩发之诋以专擅朝政诏狱鞫之徙海上世宗在熙宗时知&#党事皆松年等构成之遇天德赦令还乡里物故大定二十九年诏追复爵位子孙量与恩例　　田琢
按金史田琢传琢字器之蔚州定安人中明昌五年进士调宁边茌平主簿潞州观察判官中都商税副使丁父忧起复怀安令补尚书省令史贞佑二年中都被围琢请由间道往山西招集义勇以为宣差兵马提控同知忠顺军节度使事经略山西琢与弘州刺史魏用有隙琢自飞狐还蔚州用将邀而杀之琢知其谋自别道入定安用入蔚州劫府库仓廪以兵攻琢于定安琢与战败之朝廷闻蔚州乱以琢守蔚州琢至诛与用同恶数人募兵旬日得二万人十月琢兵败仅以身免招集散亡得三万余入中山界屯驻顷之西山诸隘皆不能守琢移军沃州加河北西路宣抚副使遥授浚州防御使屯浚州兴定元年朝廷易置诸将迁山东西路转运使二年改山东东路转运使权知益都府事初张林本益都府卒有复立府事之功遂为治中而凶险不逞耻出琢下琢在山东征求过当颇失众心林欲因众以去琢会于海牟佐据莱州琢遣林分兵讨之林既得兵伺琢出即率众噪入府中琢仓猝入营领兵与林战不胜行省蒙古纲以状闻宣宗度不能制林而欲驯致之乃遣人召琢还行至寿张疽发背卒　　田特秀
按山西通志特秀京兆人承安间知解州治民以宽绳吏以严政暇集郡诸生讲解亹亹不倦　　元
　　田雄
按元史田雄传雄字毅英北京人也幼孤能树立以骁勇善骑射知名金末署军都统太祖军至北京雄率众出降太祖以雄隶太师国王木华麾下从征兴中广宁诸郡定府州县二十有九平锦州攻柏乡鄜坊绥葭有功木华承制受雄隰吉州刺史兼镇戎军节度使行都元帅府事平汾西霍山诸栅以木华命授河中帅太宗时从攻西和兴元夔万诸州论功尤最授行军千户召为御前先锋奉旨招纳河南降附授镇抚陕西总管京兆等路事时关中苦于兵革郡县萧然雄披荆棘立官府开陈祸福由是来附者日众雄乃教民力田京兆大治事闻赐金符定宗时入觐于和林以疾卒年五十八后追封西秦王子八人大明袭职知京兆等路都总管府事　　田忠良
按元史田忠良传忠良字正卿其先平阳赵城人金亡徙中山忠良好学通儒家杂家言尝识太保刘秉忠于微时秉忠荐于世祖遣使召至送司天台给笔札令秉忠试星历遁甲诸书秉忠奏曰所试皆通司天诸生鲜有及者诏官之司天至元十八年特命为太常丞迁太常少卿二十四年请建太社于朝右建郊坛于国南俄兼引进使二十九年迁太常卿大德元年迁昭文馆大学士中奉大夫兼太常太卿十一年成宗崩阿忽台等持异谋将以皇后教祔成宗于庙忠良争不从武宗即位进荣禄大夫大司徒仁宗即位又进光禄大夫领太常礼仪院事延佑四年正月卒年七十五追封赵国公谥忠献子天泽翰林侍讲学士嘉议大夫知制诰兼修国史　　田滋
按元史田滋传滋字荣甫开封人至元二年由汴梁路总管府知事入为御史台掾十二年拜监察御史十三年遂超拜行御史台侍御史历两淮盐运使河南路总管大德二年迁浙西廉访使十年改济南路总管寻拜陕西行省参知政事未几卒于位赠通奉大夫河南行省参知政事追封开封郡公谥庄肃　　田喜按清苑县志喜金贞佑元年保州陷喜及其父与难是夕元主令屠汰其老者喜恻然欲代其父死遂潜往伏其父于下以两手据地俯而延颈以代之项中两刀而死夜半复苏后二日令再下无老幼尽杀孝子以艺被选而行次安肃矣闻其父死复逃回求父尸而得之负以涉河冰伤胫至血出发母冢下尸而塞之乃还　　田改住
按元史田改住传改住汶上人父病不能愈祷于天去衣卧冰上一月同县王住儿母病卧冰上半月　　田寿按山东通志寿燕人至元间为临邑令莅政廉能豪猾敛手盗贼屏息先是防兵在县占膏腴地以牧马供军为名民甚病之寿将谋革会朝廷遍历检核乃奉诏穷诘得二万余亩悉归于民民大感悦去后为立德政碑　　田季
按陕西通志季字策卿京兆人至元初为金洋观察副使鲠介不妄交应事暗合程度吏民畏怀抚慰校卒尢加恩厚　　田荣祖
按中牟县志荣祖字继先邑之土山里人好学业儒长于律科未冠充中牟典补汴梁路府掾改充南阳总管府提控秩满授从事郎四川等处枢密院都事迁陕西屯田总管府经历差入云南算理钱粮兼恤刑狱秉公执法平允得情绩奏升征仕郎陕西行中书省左右都事转安西路总管府判官元贞元年升云南诸路行中书省左右司郎中历官多善政卒于云南宦邸年五十六　　田守璋
按陕西通志守璋大德二年徽州管军元帅副使为人倜傥不群以骁勇见称洞烛民艰军民倚赖　　田希吕按岳州府志希吕字志舒隐居天门好贤乐义大德中创书院为先圣贤祠奖进后学希吕为天门书院山长　　田也先
按郓城县志樊执敬授浙江行省参知政事海寇犯余杭执敬逐之中枪而堕从仆田也先驰救之亦中枪死　　明
　　田子贞
按浙江通志子贞名贞以字行永康人丁酉寇起民多奔窜岩穴且饥馑频仍道殣相望子贞出粟赈之皆罗拜曰我等已在鬼箓赖公而生傥有所役虽蹈水火无恨子贞因结为义旅使扞乡井寇不敢犯廉访使者檄授巡检辞岁戊戌明兵下浙东而七闽犹未归附陈友定遣使持空名敕授子贞武义县尹子贞知天命有归遂缚使者戮之而焚其书　　田子仁
按永州府志子仁南乡人元末隐居不仕洪武初征至京赋上元观灯诗称旨授宁远教谕　　田盛
按江西通志盛字秀实吴元年任永新知州廉介有智略民经元乱逃移靡复盛多方循拊归者咸获安堵视学校颓圮重建殿庑门堂一新又割俸置祭器其重学兴教可称知政理先要矣　　田赋
按蒲圻县志赋字信立性通敏熟知典故洪武初应求贤诏授知诸暨县有惠政后以事左迁祥符簿历一考休告归　　田旺
按安庆府志旺望江人洪武四年从军龙骧卫庚辰自总旗以功升百户又升副千户壬午又升水军卫指挥佥事　　田嘉
按江西通志嘉河南人洪武十二年新城知县莅政廉勤有为有守兴学校广生员执法不避豪势时府通判叶楷行县不律遂指奏之朝议嘉其直超拜江西按察使　　田炯
按山西通志炯大同人洪武中由太学生历职勤慎官至吏部左侍郎　　田本
按云南通志本太原人举人洪武间任姚州知州死贼自久之难　　田中
按陕西通志中蠡县人进士任浙江钱塘知县洪武间谪成肃府仪卫司校尉性淳厚尚古朴治家严肃人皆称之　　田敏道
按山西通志敏道五台人洪武间以才行超卓荐官至湖广按察副使　　田庆
按万姓统谱庆永乐中知泰州在任清慎公勤无私谒为政有条吏不敢欺　　田纲
按祁州志纲举人永乐间拜礼科给事中立朝侃侃仪度端肃升湖广参政　　田载
按贵州通志载北平人由人材永乐十一年设铜仁府首知府事草昧之初结庐听政招集遗氓次第开刱逾年官署学宫规制粗备外驯蛮獠内抚疮痍备极苦心　　田礼
按清苑县志礼字思敬田蒿人以荫补保定中卫指挥佥事历官都督府右都督礼幼有大志既长以名节自期谋猷审固御下有恩帅阃推其练达老成谙晓兵政同靖远伯王骥讨云南孟养生擒其子思机发破其鬼哭等山寨讨贵州苗贼身先士卒平之后苗贼复发领兵追至香炉山寨七战七捷渠首献俘诸苗请降抚绥尽道所至无不德之　　田赐
按清苑县志赐大阳人宣德壬子举人任陕西平凉府知府赋性刚严尚气节居官不畏强御僚友吏民不敢干以私时褒城诸王深敬惮之寻致仕卒　　田增按新安县志增易阳人留守中卫指挥捕盗有功正统中土贼作乱增率精骑直入贼营斩馘而还升都指挥同知十四年扈驾北出与大兵会土木山势炽死战不支身没　　田玉
按万姓统谱玉内江人国子生正统中知桐乡勤恤民隐时闽浙盗起征需繁重玉宽假奖率贫富适宜民用不匮以艰归父老上疏乞留服阕仍知桐乡政宽易言动详雅持身清谨得上下心迁知池州　　田玹按万姓统谱玹字廷玉奉化人自少警敏家贫力学正统八年进士授刑部主事持法不阿门无私谒推谳详明而济之以恕所案无冤者尚书魏源多其才每遇疑事必以委玹玹尽心讯鞫以勤劳致疾且亟有指挥坐重律以白金五百贿之闭门不纳曰吾病且死无愧于心足矣忍以五百金亏平生乎及卒家无一钱之蓄自司寇而下与素所游者皆致赙始克棺殓焉　　田赋
按万姓统谱赋字用周瓯宁人选刑科给事中奉敕攒漕河两淮寻升池州知府改繁调淮安赋善诗文所著有齐山志纪行录管鸣集巡漕集困横集野樵杂言　　田达
按浙江通志达河南人正统间东阳丞括寇流劫郡城奄突东阳达率子五人集民兵迎战父子俱死邑人伤之　　田昭
按清苑县志昭字明德大阳人景泰癸酉举人历任福建运副天性廉洁一毫不苟取致仕还空然一囊守祖产百余亩以勤俭治家俨若农夫教二子长芝举乡荐次兰登进士　　田景旸
按高阳县志景旸字时中高阳人景泰甲戌进士授山东道监察御史风采棱棱数直谏论时事剀切弹劾不避权要然勤慎明大体不苛察也累官大理寺卿执法不&#而明恕详尽前后谳大狱多所平反上以玺书褒之寻乞休归林下二十余年谢绝世故以吟&#自适正德元年卒　　田益
按山西通志益字损之崞县人性忠孝鲠直不阿势力天顺己卯举人知光山县廉明果断政称河南第一擢监察御史权幸敛迹巡凤阳政多平反贪污望风解绶升陕西佥事兵备甘州甚有政誉　　田愉
按山西通志愉安化举人天顺间任平遥县邑素号难治愉以清介自持莅事精察锄奸去暴人以刚大称之　　田琼
按万姓统谱琼湖广松溪人举人成化四年任扬州教授琼秉性刚严居常不假人以辞色始莅扬即以师道自重虽参台郡贵官惟礼无谄遇诸生恩义区别最明诸生由是奋激砥砺骎骎不懈常爱校生夏易悯其贫捐己资为娶仍誓诫同官毋索寒士馈仪同官胥畏服　　田景贤
按畿辅通志景贤字宗儒涿州人成化乙未进士授给事中时上疏论贵戚周寿窃权乱政上震怒廷杖未几上悟擢通政参议察理边储经略戎务精明浑厚将吏胥服升太常少卿累迁礼部尚书仍掌太常寺事进太子少保逆瑾擅国凌虐大臣景贤简静自持瑾不能中伤上疏恳辞进太子太保归卒赠太子太傅　　田铎
按明外史田铎传铎字振之阳城人成化十四年进士授户部主事迁员外郎郎中弘治二年奉诏赈四川坐误遗敕中语谪蓬州知州御史行部至蓬寂无讼者讶之已乃知州无冤民也太息而去荐于朝擢广东佥事迁四川参议不赴以老疾告归正德时刘瑾矫诏言铎理广东盐法簿牒未明逮赴广未就道而瑾诛或劝铎毋行铎不听行次九江卒年八十二　　田彭按山西通志彭马邑人成化甲辰进士历官陕西左布政仁慈正直取予一介不苟惠政在民为秦人所思　　田榖
按贵州通志榖安化人成化丙午举人授新津令清慎严明升曲靖府通判寻乞养归不复仕　　田登
按城武县志登字有年弘治丙辰科进士任乐亭知县以治行钦取擢江西道监察御史出按谳狱不泥文卷多所平反有吟呻一览诗集行世　　田祯
按济南府志祯字世隆利津人弘治己酉举人任陕西邠州学正丁母忧服阕当改除邠举人刘澄宁奏乞复除原任居九载升庆阳府教授会正德改元纂修实录事竣聘主江西丁卯乡试寻升国子监助教转兴府右长史以礼事王正己不阿会藩属郡王薨无嫡嗣庶子争立府僚受贿依违莫决比祯至即启王会议乃扬言曰袭封有成宪岂容强争此事若差关系纲常众官相视愕然即如议具奏遂定封焉以子侍御封奉政大夫　　田&#
按泉州府志&#字景瞻晋江人弘治庚戌进士授南京户部主事榷杭州北关以廉谨着擢南京吏部验封郎中寻升湖广宝庆知府以亲老乞归　　田昆
按泉州府志昆字景玉&#弟也领弘治乙卯乡荐授湖广均州知州武当山镇守中贵贪虐民不堪命极力抗制中贵怒毁醮坛万岁碑诬奏昆被诏逮系至京逆瑾用事构成重狱大理卿燕忠疏雪其诬乃得释竟削籍归　　田贡
按蕲水县志贡号少江生而&#异读书过目成诵十岁善属文十七领弘治甲子乡荐拜嘉兴府通判升绛州守绛宗室悍甚民苦之贡毫不假借宗室帖然　　田耔按名山藏本行记耔汾州人弘治中举人知长清县居官鲠直一介不取事亲孝养诚至亲没庐墓哀思骨立尝有早霜杀禾独近墓之禾不伤人谓孝感应耔能孝族人多孝顺者乡邦推重与辛彦博立为忠孝祠祀之　　田汝耔
按河南通志汝耔字勤甫祥符人弘治末举进士授刑科给事中清直不阿正德初迁江西佥事提督学政转湖广副使理狱讼清屯田修水利请还力田养母以经籍自娱所著有周易纂义律吕会通采葑归田二集　　田天泽
按陕西通志天泽应州人正德初耀州知州会武宗幸榆中自抚按太监三司皆驰往榆中天泽诸供应甚简太监索重贿亦不与时有令备迎驾供需天泽度驾必不来不厚为备百姓无科扰一时赖之　　田兰按清苑县志兰字世馨大阳人昭之子正德戊辰进士授御史山东道理刑遭逆瑾索科道千金兰不从改蒙阴令政不苛察得子民体改剧固始创立城池不费官帑历官大同知府时以边卒缺粮久戕及宪臣兰踵其后多方处给反侧始安以病告归蔡中丞悯其贫赠之百金还卒于家仅成葬礼门第萧然　　田美按濮州志美字在中濮州人正德甲戌进士性笃信寡交为御史与中官不合外补山西佥事时寇犯柳园美为督战以不善乘马竟死于边赠光禄寺少卿谕祭　　田秋
按贵州通志秋字汝力号西麓思南人正德甲戌进士历给事中建白最多革内府监局冗食议郊坛迁冢事奏停云南差镇内臣清光禄不经之费裁太常寺冗役酌御马监财用盈缩议天地坛合祭之非礼疏请贵州开科建府城垣建先祠置义田以赡族之不能婚葬者修桥治药饵惠济无穷着有西麓奏议　　田顼按延平府志顼字希古尤溪人领正德丙子乡荐登辛巳进士授户部主事榷税九江还改兵部礼部郎督学湖广迁贵州副使力疏乞养抚按交荐凡五上不起嘉靖间母九十七终顼攀号擗踊水浆不入口至今称为孝廉　　田荆
按陕西通志荆兰州人少聪慧正德中进士选庶吉士兵科给事中时京都岁荒疏奏发太仓粟五千赈济升四川按察司佥事以赎锾造木桶数万人笑为迂后遭水灾缘木桶活者数万人以不附权奸被诬罢归　　田登
按山西通志登长安人正德间令定襄抑强济弱宽猛得宜一时和卖馈遗之弊咸息罢之诣学讲论亹亹不休历官参政　　田濡
按延平府志濡字伯润大田人正德间授处州卫经历卫僻左武职素倨濡刚毅持重反见严礼军吏方欓与其邻曲讼十载不决濡下车平之指挥某娶孀妇卢氏既死卢依前夫之子复馈金求优给濡却之曰卢既失节夫死辄归而乃为是请法可挠乎不许未几遭继母丧徒步归血流至胫庐墓哀瘠而卒　　田惟佑按广东通志惟佑萧山人进士正德间知德庆州周悉民瘼奏免荒税潜化恶俗祀名宦祠　　田本
按万姓统谱本新都人清心苦行博学好古结庐高隐不求闻达年九十无疾而卒　　田汝成
按明外史田汝成传汝成字叔禾钱塘人嘉靖五年进士授南京刑部主事寻召改礼部屡迁祠祭郎中广东佥事谪知滁州复擢贵州佥事改广西右参议分守右江莅右江数年其绩甚着寻迁福建提学副使汝成博学工古文尤善叙述历官西南谙晓先朝遗事撰炎侥纪闻归田后盘桓湖山穷游浙西诸名胜所论着甚多时推其博洽子艺蘅字子&#性放诞不羁嗜酒任侠以岁贡生为徽州训导罢归作诗有才调为人所称　　田大有
按兖州府志大有字豫甫东平人嘉靖壬辰进士授行人选河南道监察御史谪判钧州稍迁工部郎中擢庆阳知府兴学治戎贤声大着寇常攻围郡城出奇制胜威振西边已以母老乞归遂不复出为人材略优长伉直负气居家孝友敦睦有古人风性好读书多所涉猎着博雅称　　田世威
按祥符县志世威宣武卫千户骁勇明春秋大义嘉靖间中武会升指挥同知以边功累官副总兵初分守延安升宣府游击会大同有犯调守紫荆关截杀于金家井生擒酋长吉脱兰命协守大同三十四年大举入犯调赴朔州大战于杏园斩首甚众奏准世袭指挥使以疾回籍起山西副将地方失事谪戍永宁隆庆五年贼声犯独石口世威充头目哨探至臭柳滩遇贼伏奋勇冲战得胜而旋总制尚书王崇古叙世威前后功绩以闻复职镇守三镇万历元年卒于边　　田濡
按聊城县志濡字少生聊城人嘉靖己丑进士由行人选工科给事中疏请宥议礼诸臣杨慎等不报监筑都城以劾中官侵少府钱逮下诏狱寻释之癸巳星变陈修省六事升刑科都给事中论吏部尚书汪鋐武定侯郭勋贪横无状竟用罢斥累升南京太仆寺卿未几请告归里　　田应秋
按贵州通志应秋思州人嘉靖三十年苗贼攻陷府城掳其父母应秋与弟应期泣奔苗穴愿以身赎父母得归　　田膏
按江西通志膏彭县人嘉靖间任乐安簿居常宽厚遇事敢为闻寇警预捐俸募死士以待之及寇逼即策马先驱力为捍御民得保全祀名宦　　田一&#
按明外史吴中行传万历五年张居正遭父丧夺情视事中行愤上疏居正怒欲廷杖之翰林院侍讲田一&#疏救格不入一&#字德万大田人隆庆二年会试第一选庶吉士授编修进侍讲救中行等疏格乃从王锡爵诣居正陈大义词独峻居正心嗛之一&#告归居正败起故官屡迁礼部左侍郎掌翰林院辞疾归未行卒禔身严苦家无赢赀赠礼部尚书　　田乐按畿辅通志乐任丘人隆庆戊辰进士累官巡抚陕西总督三边军务沉毅有谋屡建奇功开松山八百累升太子太保兵部尚书荫一子卒谥文襄　　田稔
按高唐州志稔字庆甫少聪颖能文既捷南宫以民部主事榷税淮南正额外峻却羡余有臣心如水之风后出守蜀之保宁时土酋不靖稔镇以威望多设方略诸酋望风逃遁无敢窥保宁者上功幕府拟书上考以不能媚当路调贵州之思南三载教化大行居乡有田佛子之称与弟共爨同居至于没齿　　田蕙按山西通志蕙应州人万历甲戌进士任蒲城知县升户部主事历通政司左右参议性刚直不阿为忌者所中归里　　田龙光
按应城县志龙光万历乙酉举人性廉淡家业萧然授维扬真州令邑多盐课巨商暮夜有进样盐者启视之则白镪盈瓮亟笞而榜出之　　田大益
按明外史田大益传大益字博真四川定远人万历十四年进士授锺祥知县擢兵科给事中母丧除起补户科二十八年极陈矿税六害累迁兵科都给事中明年八月极陈君德缺失居月余复以星变乞固根本设防御罢矿税帝皆不省又明年以久次添注太常少卿卒官大益性骨鲠守官无他营数进危言卒获免祸　　田有年
按陕西通志有年字立烝扶风人万历庚子举人知江宁县时魏珰遣内守备至留都横甚有年力抗之几陷不测齐庶人与妖僧瑞光谋逆有年觉察缉获之遂靖其变擢户部主事榷两淮税输羡银于官升知袁州府五溪洞蛮叛有年帅师底定之遂告归　　田一井按畿辅通志一井字尚助安州人万历辛丑成进士释褐为计部主事会尚书某务节羡名亏守边军糈一井疏论之坐是左迁河东运判以荐复入计曹直声益振出为山东按察副使监登莱军登有天桥口往往覆舟一井捐俸别凿港功垂成海将潮一井以拳击水大叱曰我为百姓作福尔海神欲坏之耶须臾海不潮人称千古奇事未几以屯田忤上官拂衣归荐辟不出　　田珍
按河南通志珍字子聘商丘人万历庚戌进士知冠县擢御史巡按江西正身率属积&#备赈改巡两浙鹾政疏通有法历南通政使卒于官赐祭葬赠工部侍郎　　田立家
按山西通志立家字正国阳城人万历丙辰进士任凤翔推官补开封明允多所平反历升兵部主事典陕西试掌武选留心黜陟戎政一清升河南参议陕西副使所至有声晋按察使会诖误去未几视辽海改河南右参议以戆直不合时宜归　　田梴
按江南通志梴万历年知全椒县立汉刘平祠颜堂曰仰刘旧治后河南北海津行人病涉移文和守各造浮桥至今利济　　田养盛
</div>
    <div class="pagination">
<a href="氏族典卷诸姓部_page248.html">上一页</a><span>...</span><a href="氏族典卷诸姓部_page244.html">244</a><a href="氏族典卷诸姓部_page245.html">245</a><a href="氏族典卷诸姓部_page246.html">246</a><a href="氏族典卷诸姓部_page247.html">247</a><a href="氏族典卷诸姓部_page248.html">248</a><span class="current-page">249</span><a href="氏族典卷诸姓部_page250.html">250</a><a href="氏族典卷诸姓部_page251.html">251</a><a href="氏族典卷诸姓部_page252.html">252</a><a href="氏族典卷诸姓部_page253.html">253</a><a href="氏族典卷诸姓部_page254.html">254</a><span>...</span><a href="氏族典卷诸姓部_page250.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
