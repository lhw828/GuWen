<!DOCTYPE html>
<html>
 <head>
  <meta charset="utf-8"/>
  <title>
   氏族典卷诸姓部 - 第 339 页/共 899 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   氏族典卷诸姓部 - 第 339 页/共 899 页
  </h1>
  <div class="content">
   按十国春秋前蜀王元膺字昌美高祖第二子初名宗懿起家秘书少监封遂王已而立为皇太子未几更名元垣永平中得铜牌于什邡高祖以为符谶又命改名曰元膺元膺性猜忍颇多材艺能射钱中孔常抱画球掷马上驰而射之无不中唐道袭者高祖嬖臣也元膺心易之屡谑于朝会七夕前一日元膺召诸王大臣置酒道袭亦在坐间而王宗翰及潘峭毛文锡不至元膺怒曰集王不来峭与文锡教之耳集王谓宗翰也明日元膺入白高祖峭文锡离间诸王顷之道袭入高祖告之道袭曰太子谋作乱欲召诸王锢之然后举事尔高祖疑之道袭请召屯营军入卫元膺初不为备闻召兵以为将诛己乃率天武兵自卫捕峭文锡囚诸东宫又捕成都尹潘峤囚诸得贤门明日徐瑶常谦严璘等挟元膺以逐道袭道袭拒战见杀高祖乃遣王宗侃宗贺宗黯等发兵讨为乱者瑶战死兵皆溃去谦与元膺为卫士所杀　　王宗辂按十国春秋前蜀王宗辂高祖第三子武成三年封雅王元膺之死高祖以宗辂貌类己及宗杰有敏才欲择一人立之已而不果干德六年徙封豳王罢军使　　王宗纪
按十国春秋前蜀王宗纪高祖第四子也武成时封褒王干德中改封赵王　　王宗智
按十国春秋前蜀王宗智高祖第五子也初封荣王后徙封韩王　　王宗泽
按十国春秋前蜀王宗泽高祖第六子也武成三年封兴王干德时改封宋王罢军使　　王宗鼎
按十国春秋前蜀王宗鼎高祖第七子也武成中封彭王后主继立诸王皆为军使宗鼎谓昆弟曰亲王典兵祸乱之本今主少臣强谗间将兴缮甲训兵非吾辈所宜为也因固辞军使经营书舍植松竹自娱而已干德六年徙封鲁王后与宗辂宗纪宗智宗泽宗平宗特俱死于秦川驿　　王宗杰
按十国春秋前蜀王宗杰高祖第八子也武成三年封信王元膺之死潘炕屡请立太子高祖以宗杰于诸子最材贤颇欲立之为顺圣太后有宠后主卒得逾诸兄而立光天元年宗杰屡陈时政高祖贤其才阴怀废立之意无何暴薨高祖深疑之　　王宗平
按十国春秋前蜀王宗平高祖第九子宗泽同母弟也光天元年封忠王干德时改封薛王罢军使　　王宗特按十国春秋前蜀王宗特高祖第十子与宗智同母光天元年封资王干德六年徙封莒王　　王宗侃
按十国春秋前蜀王宗侃本姓田雅州人高祖假子也高祖入西川时宗侃从与俱西先登略陈已而救梓州破杨守厚七寨表迁雅州刺史从攻彭州用军士王先成言白行七事居数年攻拔利州执斩刺史李继颙未几充决云都知兵马使俄领应援关陕都指挥使进取渝州降其刺史牟崇厚已又转龙台镇使会兵讨杜从法有功天复七年进秩太保兼侍中武成初拜兼中书令永平元年高祖与岐交恶宗侃请&amp;#力行间即命为北路行营都统青泥岭之战宗侃兵大败退保安远军高祖召责之宗侃惧无功而还后主嗣立封乐安王加尚父已又进封魏王卒　　王宗佶按十国春秋前蜀王宗佶本姓甘氏洪州人也高祖为忠武军卒时掠得之养以为子已而以军功累迁武信军节度使天复初充扈驾指挥使将兵五万声言迎驾进袭山南诸州久之进太师封晋国公及皇子元懿等稍长宗佶以养子心不自安与郑骞等谋求为大司马总六军开元帅府凡军事便宜行而后闻高祖以宗佶创业功多优容之唐道袭者本以舞童见幸宗佶尤易之高祖闻之怒曰宗佶名呼我枢密使是将反邪会宗佶求大司马章三上高祖以问道袭道袭因激怒高祖曰宗佶功臣其威望可以伏人心陛下宜即与之高祖心益疑宗佶入奏事自请不已高祖叱武士杀之并赐骞死　　王宗鐬
按十国春秋前蜀王宗鐬高祖从子也少有智勇&amp;#高祖戏下为亲校破鹿头关拔汉州德阳攻成都宗鐬之力居多武成中赐爵昌王久之领御营使永平元年蜀师与岐战大败于青泥岭退保安远军高祖命宗鐬为应拔招讨使黄牛川之役大歼岐兵执其将苏厚高祖以为能甚嘉赏之居无何以病死　　王宗矩按十国春秋前蜀王宗矩易州人也本姓侯名矩天复时官夔州刺史从荆南节度使成汭将兵救鄂州汭奔还会王宗本统军下三峡矩举城以降高祖嘉其功复命为夔州刺史改其姓名曰王宗矩得齿诸子之列　　王宗佑
按十国春秋前蜀王宗佑事高祖为假子从入西川授彭州刺史已而将兵攻东川有功改&amp;#州刺史唐昭宗之东迁也高祖命宗佑为北路行营指挥使将兵迎车驾累官兼侍中永平元年兴师伐岐宗佑与王宗贺唐道袭为三招讨使青泥岭之役蜀兵败绩宗佑竟无功而归无何卒　　王宗汾
按十国春秋前蜀王宗汾亦高祖义子永平时充行营都指挥使伐岐拔文州岐将李继夔败走　　王宗寿
按十国春秋前蜀王宗寿字永年王氏族人也高祖以同姓录为子宗寿工琴奕为人恬退喜道家之术武成中赐爵嘉王久之领镇江节度使后主嗣立进太子太保奉朝请以炼丹养气自娱后主为淫乱宗寿独切谏之未几改武信军节度使唐师入寇所在迎降魏王继岌以书招之宗寿初不肯降已而以遂合渝泸昌五州送款继闻后主&amp;#璧大恸从后主东迁至岐阳以贿赂守者得入见后主后主泣下沾襟曰早从王言岂有今日后主死宗寿至渑池闻唐庄宗遇弒亡入熊耳山明宗天成二年诣洛上书求葬后主宗族明宗以为忠署宗寿保义军行军司马追封后主为公许葬以诸侯礼宗寿悉得王氏十八丧而葬之出葬日宗寿步行以从寻为淄州刺史复为平卢节度使以寿终　　王宗谨
按十国春秋前蜀王宗谨本名钊干宁元年攻彭州有功高祖即军中录为子更其名曰宗谨与诸儿列遂授戎州刺史已而领凤翔四面行营使败凤翔将李继徽于元武　　王宗黯
按十国春秋前蜀王宗黯本姓吉名谏&amp;#高祖帐下为牙将景福元年破杨守厚有功赐姓名曰王宗黯天复初杜法从反于昌普合三州高祖命宗黯充行营兵马使会东川武信兵讨平之未几进秩兼侍中太子元膺之乱宗黯自大安门逾城入与徐瑶等战于会同殿前瑶竟败走论功封琅邪郡王　　王宗弁
按十国春秋前蜀王宗弁本姓鹿名弁高祖赐姓名以为子初从高祖与宗瑶宗弼宗侃同入西川积功至蜀州刺史一日称疾请罢归成都高祖疑其矜功觖望加检校太保固辞不受宗弁常谓人曰廉者足而不忧贪者忧而不足吾小人致位至此足矣岂可求进不已乎高祖嘉其志而许之竟获善终　　王宗本
按十国春秋前蜀王宗本本姓谢名从本事陈敬瑄为资简都制置应援使高祖攻成都从本杀雅州刺史张承简举城来降高祖录其功及敬瑄平养以为子改姓名曰王宗本久之擢渝州刺史无何罢官归成都天复三年宗本请出兵取荆南高祖署宗本开道都指挥使将兵下峡降夔州刺史侯矩遂定夔忠万施四州已而迁武泰留后武泰军旧治黔州宗本以其多瘴疠请徙涪州高祖因许焉　　王宗绾
按十国春秋前蜀王宗绾本姓李名绾干宁元年与王钊等同为高祖义儿更今姓名累官知蜀州高祖破东川命宗绾分兵徇昌普等州顷之领武定军节度使高祖与岐构兵宗绾充马步都指挥使豫城西县为安远军利州一面恃此以为捍蔽未几诏兼中书令复充北路行营都制置使以攻秦州已而败岐兵于金沙谷擒岐将李彦巢再克成州掳刺史李彦德随陷秦州拔凤州高祖因遂有秦凤阶成之地宗绾实为首庸焉通正元年又领东北面都招讨将兵伐岐师出大散关大破岐兵进取宝鸡围凤翔岐人为之震恐光天时与王宗瑶等同受顾命辅政后主嗣位封临洮王　　王宗儒
按十国春秋前蜀王宗儒本姓杨名儒彭城人事陈敬瑄为大将高祖攻&amp;#州敬瑄遣儒将兵三千助刺史毛湘守之湘出战屡败儒登城见高祖兵强甚叹曰唐祚尽矣王公治众严而不残殆可以庇民乎遂帅所部出降高祖录为假子更其姓名曰王宗儒　　王宗朗按十国春秋前蜀王宗朗本姓金名师朗金州人也唐昭信节度使冯行袭据金州师朗居戏下为亲校及王宗贺攻行袭行袭奔均州师朗遂以城降高祖嘉其功赐姓名补金州观察使割渠巴开三州以&amp;#之居三月金州复为行袭所取宗朗不能守奔成都已而蜀兵又克金州仍以宗朗为刺史俄改金州为雄武军宗朗领本军节度使兼中书令后主时以罪削夺官职复其姓名执归成都久之病卒　　王宗渥
按十国春秋前蜀王宗渥本姓郑名渥京兆人也初事高祖为牙校高祖攻成都令渥诈降以觇城中虚实陈敬瑄为人戆而愚遽纳其降署渥大将且使守陴以拒我师已而乘间脱归悉得成都声息高祖嘉赏之列为义子赐姓王氏名宗渥咸康元年为魏王继岌所杀　　王宗范
按十国春秋前蜀王宗范不知何地人母张氏故高祖之后宫也宗范初随母归高祖冒母姓为张高祖畜为子赐今姓名从高祖讨陈敬瑄累立战功已而封夔王长和蛮入寇州宗范率众败之西南震恐人人慑服后数年卒　　王宗瑶
按十国春秋前蜀王宗瑶高祖义子也高祖图成都时宗瑶与王宗弼等俱西上破鹿头关拔汉州陷德阳宗瑶之功为多官茂州刺史将兵攻彭州败杨晟于城下未几徙简州干宁二年三镇犯关宗瑶帅师赴难屯兵于绵州军容甚盛国人莫不啧啧称之高祖即皇帝位诏宗瑶兼中书令永平五年充东北面招讨使攻凤州遂克其地已而受遗诏辅政后主立论功封临淄王　　王宗训
按十国春秋前蜀王宗训本名茂权初为刁子都虞候高祖攻彭州茂权斩杨晟于陈前论功受上赏赐名宗训与诸子比永平中累官武泰军节度使镇黔州宗训恃恩贪暴骄纵逾制不奉诏&amp;#回成都多所邀求高祖见宗训大怒命卫士扑杀之　　王宗勉
按十国春秋前蜀王宗勉本姓赵名章从杨晟为内外都指挥使彭州之围章率众出降高祖与李绾等同录为子更其姓名曰王宗勉　　王宗锷
按十国春秋前蜀王宗锷少饶技勇从高祖入西川录为假子后主嗣位历官定远军使干德末充招讨马步使帅二十一军屯洋州以备唐师后不知所终　　王宗俦按十国春秋前蜀王宗俦高祖养子也累有战功起家为排陈使武成时授秦州留后已而授天雄军节度使兼侍中干德三年擢山南节度使充西北面都招讨行营安抚使将兵伐岐后主荒淫日甚宗俦忧宗社不祀密与王宗弼约为伊霍之举谋废立宗弼犹豫未决宗俦忧愤卒　　王宗夔
按十国春秋前蜀王宗夔故高祖养子也初&amp;#高祖戏下为亲校进拔龙州杀刺史田昉有功累官至兼中书令高祖弥留之际与王宗弼宗瑶宗绾等同受遗诏辅政后主即位封琅邪郡王　　王宗裔
按十国春秋前蜀王宗裔亦高祖养子历官兼中书令后主即位封琅邪郡王　　王宗弼
按十国春秋前蜀王宗弼本姓魏名弘夫高祖录为假子更今姓名杨守厚之攻梓州也高祖遣华弘等救顾彦晖谋因犒师执之宗弼乃以密语泄之彦晖高祖殊不为意待之如初已而从高祖攻东川为东川兵所擒彦晖念旧恩畜为子及彦晖败复自归于高祖积功至兼中书令充北面行营招讨使高祖病且剧以宗弼沉静多谋召为马步都指挥使同诸臣受遗诏后主继立命宗弼守太师兼中书令判六军辅政已又封巨鹿王进封齐王是时后主不亲政事内外迁除皆自宗弼出纳贿行私上下咨怨唐兵入境会王宗勋等师至三泉望风退走后主诏宗弼守绵谷且令诛宗勋等宗弼反与宗勋等合谋送款魏王继岌数其不忠族诛焉　　王宗信
按十国春秋前蜀王宗信高祖假子也积功至左神勇军师高祖时无显绩后主嗣位命宗信与王宗昱宗晏为三招讨副王宗俦以伐岐进屯威武城厉兵秣马竟无所成功而还　　王宗贺
按十国春秋前蜀王宗贺不知其所自起事高祖赐姓名以为子官指挥使天复二年山南西道节度使王宗涤以罪死高祖命宗贺权与元留后居数年将兵击冯行袭于金州所向克捷永平元年与王宗佑等充招讨使伐岐青泥岭之战师尽歼焉俄加中书令会太子元膺之变宗贺与有定乱功久之卒　　王宗绍按十国春秋前蜀王宗绍高祖养子也历官至左金吾大将军高祖与岐王茂贞交恶命王宗佑等为三招讨使以伐之而以宗绍为之副帅步骑兵十二万人军容甚盛已而青泥岭之役大军败绩竟无成功后数年复会刘知俊围凤翔随召还未详其所终　　王宗宏按十国春秋前蜀王宗宏亦高祖养子天汉元年为东北面第二招讨以伐岐　　王宗铎
按十国春秋前蜀王宗铎少从高祖为假子起家兴州刺史永平四年兼北路制置指挥使攻岐阶州及固镇连破细砂等十一寨掳获无算明年拔阶州降其刺史李彦安是时高祖始得秦凤阶州之地宗铎实与有功　　王宗鲁
按十国春秋前蜀王宗鲁高祖养以为子从入成都已而攻拔龙州杀刺史田昉久之授利州团练使太子元膺之变宗鲁发兵陈西球场门颇有平乱功永平末置武兴军于凤州宗鲁遂领节度使　　王宗昱
按十国春秋前蜀王宗昱不知其世系所出高祖录为假子赐姓名与诸子等历官天雄节度使同平章事光天时充西面招讨副使是岁进攻陇州不克明年同王宗俦等伐岐屯兵秦川俄进秩兼侍中后主东游会唐师入寇以宗昱领招讨使逆战于三泉为唐将康延孝所败后降唐　　王宗勋
按十国春秋前蜀王宗勋事高祖为义子赐姓名干德中后主东巡命宗勋为清道指挥使已而唐师入寇与王宗俨宗昱为三招讨以拒之三泉之败遂降干唐未几为魏王继岌所杀　　王宗晏
按十国春秋前蜀王宗晏高祖时赐姓名为子官永宁军使干德二年同王宗俦伐岐师次威武城无功而还　　王环
按十国春秋楚王环为人勇悍善兵法从武穆王数征讨有功干化中授岳州都指挥使时刺史许德勋将水军巡边夜分南风暴起环乘风趣黄州以绳登城径奔州署执吴刺史马邺大掠而回德勋曰鄂州将邀我奈何环曰我军入黄州鄂人不知奄过其城彼方自救不暇安敢邀我乃展旗鸣鼓扬帆大进鄂人殊出不意果恇扰不敢逼天成三年改六军副使与荆南战于刘郎洑荆南大败请和武穆王让环不即取荆南环曰江陵在中朝及吴蜀之间四战之地也宜存以为吾扞蔽安可徒快一时心而自失唇齿之形乎王以为识时势大悦之环前后凡六破吴兵再破荆南兵声震一时环每战身先士卒与众同甘苦常置针药在左右战罢索伤者于帐前亲为傅治士卒&amp;#戏下者相贺曰吾属得死所矣故所向克捷不数年卒子赟　　王仝
按十国春秋楚王同湘乡人武穆王时为江华指挥使与蛮将战死　　王元
按十国春秋楚王元字文元桂林人隐居不出工千诗登祝融峰云势疑撞翼轸翠欲滴潇湘赠廖融云伴行惟瘦鹤寻寺入深云俱为文人所折服后终于长沙　　王定保
按十国春秋南汉王定保南昌人举唐光化三年进士第南游湖湘不为马氏所礼已而为唐容管巡官遭乱不得还烈宗招礼之辟为幕属及高祖欲称帝惮定保不从先遣定保出使荆南及即位而定保回知其心未善也预使倪曙迎劳之且告以建国事定保曰建国当有制度吾入南门清海军额犹在其不见笑于四方乎高祖笑曰朕备定保久矣而不思此宜其讥也大有初官宁远军节度使十三年冬代赵损为中书侍郎同平章事不逾年卒定保善文辞高祖尝作南宫极土木之盛定保献南宫七奇赋以美之一时称为绝伦所著摭言十五卷　　王宏
按十国春秋南汉王宏少&amp;#异工诗赋干亨时由进士官翰林院学士承旨珥笔左右甚被亲信会白虹化为白龙见三清殿宏为白虹化白龙赋上之文采巨丽辞旨畅洽高祖悦改元白龙深加欣赏已又撰昭阳殿赋亦见称于时　　王诩
按十国春秋南汉王诩南海人也及高祖改县名遂为咸宁人干亨初举进士拜中书舍人会白龙见南宫诩进白龙颂文采斐然大有七年昭阳殿成诩又着昭阳殿赋上之是时献赋者数十百人称诩为第一每赐予稍缓诩必扬言曰吾赋字字作金声何受赐之晚也其自负如此　　王帽仙
按十国春秋王帽仙蜀人也失其名居常出入阛阓为人饰敝冠号曰王帽子性落魄忘尔我暮则卧涪州天庆观一夕间暴死道士敛赀葬之甫匝月王自果州贻书来始知其为尸解　　王易简
按全唐诗小传易简梁干化中及第累官左拾遗谢职归再召为郎迁谏垣台阁三十年归华山十年而终

　王姓部列传十四
　　辽
　　王郁
按辽史王郁传郁京兆万年人唐义武军节度使处直之孽子伯父处存镇义武卒三军推其子郜袭处直逐郜郜奔太原乱兵推处直为留后遣人请事梁王梁表处直为义武军节度使初郜之亡也郁从之晋王克用妻以女用为新州防御使处直料晋必讨张文礼镇亡则定不独存阴使郁北导契丹入塞以牵晋兵郁大喜神册六年奉表送款举室来降太祖以为养子从太祖平渤海战有功加同政事门下平章事改崇义军节度使太祖崩郁与妻会葬其妻泣诉于淳钦皇后求归乡国许之郁奏曰臣本唐主之婿主已被弒此行夫妻岂能相保愿常侍太后后喜曰汉人中惟王郎最忠孝寻加政事令还宜州卒　　王白按辽史王白传白冀州人明天文善卜筮晋司天少监太宗入汴得之应历十九年王子只没以事下狱其母求卜白曰此人当王未能杀也母过忧景宗即位释其罪封宁王竟如其言凡决祸福多此类保宁中历彰武兴国二军节度使撰百中歌行于世　　王继恩按辽史王继恩传继恩棣州人睿知皇后南征继恩被俘初皇后以公私所获十岁已下儿容貌可观者近百人载赴凉陉并使阉为竖继恩在焉聪慧通书及辽语擢内谒者内侍左厢押班圣宗亲政累迁尚衣库使左承宣监门卫大将军灵州观察使内库都提点继恩好清谈不喜权利每得赐赉市书至万卷载以自随诵读不倦每宋使来聘继恩多充宣赐使后不知所终　　王继忠
按辽史王继忠传继忠不知何郡人仕宋为郓州刺史统和二十一年宋遣继忠屯定之望都以轻骑觇我军耶律奴瓜等获之太后知其贤授户部使以康默记族女女之继忠亦自激昂事必尽力宋以继忠先朝旧臣每遣使必有附赐圣宗许受之二十二年宋使来聘遗继忠弧矢鞭策及求和札子诏继忠与宋使相见许讲和五年为汉人行宫都部署封琅邪郡王六年进楚王赐国姓拜枢密使太平三年致仕卒子怀玉仕至防御使　　王观
按辽史王观传观南京人博学有才辨重熙七年中进士乙科兴宗崩充夏国报哀使还除给事中咸雍初迁翰林学士兼干文阁学士七年改南枢密副使赐国姓参知政事兼知南枢密事坐矫制修私第削爵为民卒　　王棠
按辽史王棠传棠涿州新城人博古善属文重熙十五年擢进士乡贡礼部廷试对皆第一累迁上京盐铁使或诬以贿无状释之迁东京户部使大康二年辽东饥民多死请振恤从之三年入为枢密副使拜南府宰相大安末卒棠练达朝政临事不怠在政府修明法度有声　　王鼎
按辽史王鼎传鼎字虚中涿州人幼好学居太宁山数年博通经史时马唐俊有文名燕蓟间适上巳与同志祓禊水滨酌酒赋诗鼎偶造席唐俊见鼎朴野置下座欲以诗困之先出所作索赋鼎援笔立成唐俊惊其敏妙因与定交清宁五年擢进士第调易州观察判官改漆水县令累迁翰林学士当代典章多出其手上书言治道十事帝以鼎达政体事多咨访鼎正直不阿人有过必面诋之寿隆初升观书殿学士一日宴主第醉与客忤怨上不知己坐是下吏状闻上大怒杖黥夺官流镇州居数岁有赦鼎独不免会守臣召鼎为贺表因以诗贻使者有谁知天雨露独不到孤寒之句上闻而怜之即召还复其职干统六年卒鼎宰县时憩于庭俄有暴风举卧榻空中鼎无惧色但觉枕榻俱高乃曰吾中朝端士邪无干正可徐置之须臾榻复故处风遂止　　宋一
　　王祚
按宋史王溥传溥父祚为郡小吏有心计从晋祖入洛掌盐铁案以母老解职归汉祖镇并门统行营兵拒契丹委祚经度刍粟即位擢为三司副使历周为随州刺史移刺商州显德初置华州节度以祚为刺史历郑州团练使宋初升宿州为防御以祚为使因求致政至阙下拜左领军卫上将军致仕　　王格
按宋史王侁传侁父朴朴弟格宋初为右补阙直史馆至都官员外郎广东转运使　　王溥
按宋史王溥传溥字齐物并州祁人汉干佑中举进士甲科为秘书郎时李守贞据河中赵思绾反京兆王景崇反凤翔周祖将兵讨之辟溥为从事河中平迁太常丞从周祖镇邺广顺初授左谏议大夫枢密直学士二年迁中书舍人翰林学士三年加户部侍郎改端明殿学士周祖疾革召学士草制以溥为中书侍郎平章事显德四年丁外艰起复表四上乞终丧世宗大怒宰相范质奏解之溥惧入谢六年夏命参知枢密院事恭帝嗣位加右仆射宋初进位司空罢参知枢密院干德二年罢为太子太保五年丁内艰服阕加太子太傅开宝二年迁太子太师太平兴国初封祁国公七年八月卒赠侍中谥文献溥性宽厚美风度好汲引后进其所荐至显位者甚众子贻孙贻正贻庆贻序贻正至国子博士贻庆比部郎中贻序景德二年进士后改名贻矩至司封员外郎贻正子克明尚太宗女郑国长公主改名贻永　　王审琦
按宋史王审琦传审琦字仲宝其先辽西人后徙家洛阳汉干佑初隶周祖帐下广顺中历内殿直都知铁骑指挥使从世宗征刘崇力战有功迁都虞候领勤州刺史世宗围濠州审琦率敢死士拔其水寨夺月城及攻楚州为南面巡检城将陷审琦意淮人必遁设伏击之斩数千级淮南平改铁骑右厢都校又从平瓦桥关恭帝即位迁殿前都虞候宋初擢为殿前都指挥使领泰宁军节度建隆二年出为中正军节度在镇八年为政宽简开宝二年从征太原六年与高怀德并加同平章事七年卒审琦素不能饮尝侍宴太祖酒酣仰祝曰酒天之美禄审琦朕布衣交也方与朕共享富贵何靳之不令饮邪祝毕顾谓审琦曰天必赐卿酒量试饮之勿惮也审琦受诏饮十杯无苦自此侍宴常引满及归私家即不能饮或强饮辄病　　王彦升
按宋史王彦升传彦升字光烈善击剑号王剑儿本蜀人后唐同光中蜀平徙家洛阳初事宦官孟汉琼汉琼以其趫勇言于明宗补东班承旨晋天福中转内殿直周广顺中从向拱破太原兵虎亭南以功迁都虞候领合州刺史世宗征淮南从刘崇进宋偓破金牛水寨又从张永德攻瀛州改散员都指挥使太祖北征至陈桥为众推戴彦升以所部先入京遇韩通于路逐至第杀之初太祖誓军入京不得有秋毫犯及闻通死意甚不乐以建国之始不及罪彦升拜恩州团练使后为京城巡检中夜诣王溥第溥出既坐乃曰此夕巡警甚困聊就公一醉耳彦升意在求贿溥佯不悟置酒数行而罢翌日溥密奏其事乃出为唐州刺史开宝二年改防州防御使是冬又移原州西人有犯汉法者彦升不加刑召僚属饮宴引所犯以手捽断其耳大嚼卮酒下之其人流血被体股栗不敢动前后者数百人西人畏之不敢犯塞七年以病代还卒　　王景
按宋史王景传景莱州掖人善骑射不事生业结里中恶少为群盗梁将王檀镇滑台以景隶麾下庄宗入汴景来降累迁奉圣都虞候晋祖天福初授相州刺史少帝幸澶渊景与高行周等大破契丹众于戚城拜横海军节度汉干佑初加同平章事周祖微时与景善及即位加兼侍中景起身行伍素无智略然临政不尚刻削广顺初入朝民数百人遮道留之不获有截景马镫者俄以景为护国军节度岁余迁镇凤翔世宗即位加兼中书令恭帝即位进封凉国公宋初加太保封太原郡王四年卒赠太傅谥元靖初景之奔晋也妻坐戮二子逃获免晋祖待之厚赏赐万计尝问景所欲对曰臣昔为卒屡过官妓侯小师家意甚慕之今妻被诛诚得小师为妻足矣晋祖大笑即以小师赐景后封楚国夫人侯氏尝盗景金数百两私遗旧人景知而不责子廷义廷睿廷训　　王晏按宋史王晏传晏徐州滕人少壮勇无赖尝率群盗行劫后唐同光中应募隶禁军累迁奉国小校晋开运末与赵晖侯章等戍陕州会契丹至汴遣其将刘愿据陕恣行暴虐晏与晖等谋斩愿首县府门外遣其子汉伦奉表晋阳时汉祖虽建号威声未振得晏等来归甚喜即日以晏为绛州防御使迁建雄军节度汉祖入汴加同平章事周祖即位加兼侍中以晏家彭城授武宁军节度俾荣其乡里世宗即位加兼中书令初晏至镇悉召故时同为盗者遗以金帛置酒语之曰吾乡素多盗我与诸君昔尝为之后来者固当出诸君之下为我告谕令不复为若不能改吾必尽灭其族由是境内安静吏民诣阙举留请为晏立衣锦碑显德三年移凤翔节度太祖即位封赵国公干德元年进封韩国公拜太子太师致仕卒赠中书令　　王彦超
按宋史王彦超传彦超大名临清人少事后唐魏王继岌从至渭南会明宗即位继岌遇害彦超乃依凤翔重云山僧含晖道人为徒时晋祖帅陕召至帐下委以心腹天福初累迁奉德军校汉初领岳州防御使从周祖入汴会革命拜彦超武宁军节度与枢密使王峻拒刘崇于晋州改河阳三城节度移镇河中显德初加同平章事宰相李谷征淮南以彦超为前军行营副部署败淮南军于寿州恭帝嗣位加检校太师宋初兼中书令代还太平兴国六年封邠国公致仕雍熙三年卒赠尚书令孙克从咸平元年进士及第　　王继涛
按宋史王继涛传继涛河朔人少给事汉祖左右干佑初补供奉官仕周为右武卫大将军显德五年迁和州刺史宋初为左骁骑大将军干德二年随大军伐蜀俄以为彭州刺史绵州军乱攻彭州继涛拒之身被八枪单骑至成都素与通事舍人田钦祚有隙会钦祚入朝乃诬奏继涛以他事太祖驿召继涛将面质之道病卒　　王全斌
按宋史王全斌传全斌并州太原人其父事庄宗为岢岚军使以全斌为质因隶帐下及庄宗入洛累历内职同光末国有内难兵入宫城近臣宿将皆弃甲遁去惟全斌与符彦卿等十数人居中拒战庄宗中流矢扶掖至绛霄殿全斌恸哭而去明宗即位补禁军列校晋初以功迁护圣指挥使周广顺初为右厢都指挥使宋初以功拜安国军节度干德二年冬又为忠武军节度即日下诏伐蜀命全斌为西川行营前军都部署由凤州路进讨召示川陕地图授以方略十二月率兵拔干渠遂下兴州至嘉陵分兵治阁道度桔柏江遂克利州趋剑门四年正月师次魏城孟昶遣使奉表来降旬余刘延让等至两路兵相嫉蜀人亦构主帅遂不协俄诏发蜀兵赴阙人给钱十千未行者加两月廪食全斌等不即奉命由是蜀军愤怨至绵州叛有蜀交州刺史全师雄者常为将士卒畏服适以其族赴阙下为乱兵所获推为主帅成都十县皆起兵应师雄未几曹彬破师雄之众于新繁师雄病死贼众始息召还全斌责授崇义军节度观察留后开宝末车驾幸洛阳郊祀召全斌侍祠以为武宁军节度谓之曰朕以江左未平虑征南诸将不遵纪律故抑卿数年为朕立法今已克金陵还卿节钺全斌至镇数月卒子审钧富州刺史审锐供奉官合门祗候曾孙凯　　王仁赡
按宋史王仁赡传仁赡唐州方城人少倜傥不事生产委质刺史刘词词迁永兴节度署为牙校词将卒遗表荐仁赡材可用太祖素知其名请于世宗以隶帐下宋初授武德使出知秦州改左飞龙使建隆二年迁右领军卫将军充枢密承旨高继冲请命以仁赡为荆南巡检使继冲入朝命知军府干德初迁左千牛卫大将军二年召赴阙擢为枢密副使七月加左卫大将军兴师讨蜀命仁赡为凤州路行营前军都监蜀平坐没入生口财货杀降兵致蜀土扰乱责授右卫大将军帝幸洛以仁赡判留守司三司及召沈伦赴行在以仁赡为东京留守驾还遂判三司俄命权宣徽北院事太平兴国初拜北院使加检校太保四年亲征太原充大内部署总辖里外巡检司公事师还加检校太傅五年车驾北巡仁赡为大内部署七年春以政事与僚属相矛盾争辩帝前仁赡辞屈责授右卫大将军翌日改唐州防御使仁赡既失权势因怏怏成疾数日卒子昭雍为崇仪副使　　王仁镐按宋史王仁镐传仁镐邢州龙冈人后唐明宗镇邢台署为牙校即位擢为作坊副使累迁西上合门使晋天福中为护国军行军司马汉干佑中历昭义天雄二军节度副使周祖镇邺表仁镐为副留守及起兵仁镐预其谋显德初出为永兴军节度使世宗嗣位移河中五年拜安国军节度制曰眷惟襄国实卿故乡分予龙节之权成尔锦衣之美郡民扶老携幼迎于境上有献锦袍者四仁镐皆重衣之省其父祖墓周视松槚涕泗呜咽郡有群盗仁镐遣使遗以束帛谕之悉遁去恭帝嗣位移山南东道节度宋初加检校太师建隆二年以疾召还卒于传舍　　王晖
按宋史李万全传王晖太原人性吝啬赀甚富而妻子饭疏粝纵部曲诛求民甚苦之世宗以先朝功臣知而弗问焉至右神武统军建隆四年终右领军卫上将军　　王易简
按宋史王易简传易简字国宝京兆万年人曾祖朏唐剑州刺史祖远连州刺史父贯唐州刺史易简少好学工诗梁干化中举进士明年遂擢第复隐华山后唐同光中遣魏王继岌伐蜀辟为巡官改记室参军明宗即位罗周恭辟为掌书记府罢退居华阴秦王从荣闻而重之召为祠部员外郎知制诰府中书舍人晋初判史馆事三拜御史中丞判吏部铨广顺初迁礼部尚书显德四年告老以太子少保致仕宋初召加少傅建隆四年卒　　王着
按宋史王着传着字成象单州单父人性豁达无城府幼能属文汉干佑中举进士周广顺中世宗镇澶州辟观察支使随世宗入朝迁殿中丞即位拜度支员外郎显德三年充翰林学士六年丁家艰起复恭帝嗣位加金部郎中知制诰宋初加中书舍人建隆二年知贡举四年春宿直禁中被酒发倒垂被面夜扣滋德殿门求见帝怒发其醉宿娼家之过黜为比部员外郎干德初改兵部员外郎二年复知制诰数月加史馆修撰判馆事三年就转户部郎中六年复为翰林学士加兵部郎中再知贡举开宝二年冬暴卒着少有俊才善与人交好延誉后进当世士大夫称之　　王祜
按宋史王祜传祜字景叔大名萃人祖言仕唐黎阳令父彻举后唐进士至左拾遗祜少笃志词学性倜傥有俊气晋天福中以书见桑维翰称其藻丽由是名闻京师邺帅杜重威辟为观察支使仕周历魏县南乐二令太祖受禅拜监察御史由魏县移知光州迁殿中侍御史干德三年知制诰六年加集贤院修撰转户部员外郎知潞州召还会符彦卿镇大名颇不治太祖以祜代之继以用兵岳表徙知襄州湖湘平移知潭州召还摄判吏部铨卢多逊素恶祜不比己出为镇国军行军司马太平兴国初移知河中府入为左司员外郎拜中书舍人充史馆修撰未几知开封府以病请告太宗谓祜文章清节兼着特拜兵部侍郎月余卒子三人懿旦旭　　王贵
按宋史王贵传贵并州太原人广顺初补卫士宋初累迁至散员都指挥使领胜州刺史太平兴国二年出为淄州刺史受诏从潘美北征攻沁州颇立战功及从杨业为辽兵所围亲射杀数十人矢尽又击杀数人遂遇害擢其子文晟供奉官文昱殿直　　王明
按宋史王明传明字如诲大名成安人晋天福中举进士不第骁骑将药元福辟为从事周广顺初奏署判官显德初元福移镇陕恃功多骄恣明以直道规之忤其左右因谢绝之诣阙上书求任州县历清平郾城二令干德初举清白有吏干者召为左拾遗蜀平选知荣州代归迁右补阙会用兵于岭南选为荆湖转运使开宝三年大举南征以明为随军转运使供亿不阙既而贺州未下明入与主帅计曰当急取之诸将犹豫明乃擐甲胄率所部堙其堑直抵城门城中惧纳款遂据有之因抵广州广州平为本道转运使俄以潘美为岭南转运使以明为副七年代归是岁将用师南唐以明为黄州刺史金陵平诏明安抚诸郡太宗即位兼领江南诸路转运使召为谏议大夫迁给事中出知并州端拱元年代还改礼部侍郎知真定府淳化初归阙二年卒　　王晋卿
按宋史王晋卿传晋卿河朔人周世宗在澶渊以武艺求见得隶帐下及即位补东头供奉官从战高平征淮甸每遣宣传密旨甚亲信之显德四年领彭州刺史恭帝即位出为宾州刺史干德中为兴州刺史四年移汉州时蜀初平寇盗充斥晋卿严武备设方略禽捕剪灭靡有遗漏贼无敢窥其境然以贿闻太祖惜其才而不问开宝四年授莫州刺史六年卒
　王姓部列传十三
　　后唐
　　王建及
按五代史王建及传建及许州人也少事李罕之从罕之奔晋为匡卫指挥使从战莘县故元城皆先登陷阵以功累拜辽州刺史将银枪&amp;#节军战胡柳晋兵已败与梁争土山梁兵先至登山而阵庄宗驰骑犯之建及以银枪军继进梁兵下走阵山西晋兵遂得土山建及呼其众曰今日所失辎重皆在山西盍往取之即驰犯梁阵梁兵大败晋遂军德胜为南北城于河上梁将贺攻其南城以竹笮维战舰于河晋兵不得渡庄宗积金帛于军门募能破梁战舰者至于吐火禁&amp;#莫不皆有建及重铠执&amp;#呼曰梁晋一水间尔何必巧为即以大瓮积薪自上流纵火焚梁战舰以二舟载甲士随之斧其竹笮梁兵皆走晋军乃得渡救南城瓖围解去建及为将喜以家赀散士卒庄宗遣宦官韦令图监其军令图言建及得士心惧有异志即以为代州刺史怏怏而卒　　王衍
按五代史前蜀世家衍字化源建十一子衍最幼其母徐贤妃也以母宠得立衍为人方颐大口垂手过膝顾目见耳颇知学问能为浮艳之词建卒衍立年少荒淫委其政于宦者而与诸狎客妇人日夜酣饮嘉王宗寿以社稷为言言发流涕衍不能省也衍立之明年改元干德干德六年唐庄宗灭梁遣李严聘蜀严见其人物富盛而衍骄盈乃献策伐蜀明年唐魏王继岌伐蜀是岁衍改元曰咸康唐师入境州县皆迎降衍与其群臣相对涕泣魏王继岌至成都衍出降于七里亭庄宗召衍入洛同光四年行至秦川驿庄宗用伶人景进计遣宦者向延嗣诛其族　　王宗汭按十国春秋前蜀王宗汭高祖假子也后主时充招讨副使屯秦州唐使入境成都路绝宗汭与王承休由文扶而南经越不毛之地且战且行比至茂州余众裁二千而已未几归成都为魏王继岌所杀　　王宗俨按十国春秋前蜀王宗俨未详何郡县人高祖畜以为子起家指挥使干德中后主幸秦川署随驾清道指挥使及唐师入寇与王宗勋宗昱为三招讨使已而降唐见杀　　王宗威
按十国春秋前蜀王宗威为高祖义子累官至山南节度使兼侍中唐兵入境宗威以梁开通渠临五州迎降　　王承检
按十国春秋前蜀王承检事高祖赐姓名与诸孙齿干德时官秦州节度使　　王承肇
按十国春秋前蜀王承肇宗侃第三子也生于雅州小字獦獠儿初宗侃妻崔氏梦一人峨冠褒袖自称周公山神牵五色兽逼其衣遂孕承肇居数年有异人崔和尚见承肇抚其背曰老僧所居周公山佳气减半乃孕灵于此邪此子麒麟之精也必为王者之瑞承肇颇通兵法后累官武定节度使加太尉国亡降唐为行军司马　　王承祧
按十国春秋前蜀王承祧后主长子也失其封爵与豳王宗辂等同死秦川驿　　王承祀
按十国春秋前蜀王承祀后主次子也亦失封号与承祧同死　　王晖
按十国春秋前蜀王晖高祖时累有战功后主践祚官集州刺史集州故乏水泉会岐兵攻城急断水道城旦暮下矣晖中夜祷神忽梦一老父告曰州狱之下当有灵泉涌出晖惊寤迟明亟命操锸于所示之处果得泉引水蒙活者甚众岐兵初以晖师绝水坐俟其毙晖命汲水于城上扬之皆惊异解去未几迁秦州节度使国亡入唐为陵州刺史后攻杀董璋降孟氏久之老于咸阳　　王锴
按十国春秋前蜀王锴字鳣祥天复时奉使西川因留蜀官翰林学士已而迁御史中丞武成二年除中书侍郎同平章事永平元年高祖作新宫集四部书于中锴因劝高祖兴文教干德中锴与庾传素同为宰相是时韩昭潘在迎辈日导后主宴游无度而锴等无所匡救依违而已及后主东巡还自阆州浮江而下糜费不赀群臣多有直谏者锴方判六军诸卫事从后主周游不能拂衣去位唐师入都李昊草降表上军门而降书则锴实为之锴至洛阳唐授以刺史锴与诸臣上表乞后主骸骨归葬蜀山不允锴家藏异书数千本多手自丹黄又亲写释藏经若干卷每趋朝于白藤担子内抄书书法绝工其好学亦有足取者　　王承休
按十国春秋前蜀王承休事后主为宣徽北院使用便佞得后主心承休请择诸军骁勇者万二千人置驾下为左右龙武军后主即以承休为都督指挥使统之裨将安重霸者以狡黠事承休承休奏为己副旧将无不人人愤耻已欲得建节秦州乘间进言曰秦州多美妇人请为陛下采择以献因遂命为天雄军节度使封鲁国公承休到官即毁府署作行宫大兴力役强取民间子女教以歌舞且图形遗韩昭使言于后主又献花木图盛称秦州山川土风之美请车驾东行于是后主心动决志东巡道路驿骚不堪其苦居无何唐兵深入承休自文扶南归士卒冻馁死者无筭余众裁可二千未几同王宗汭至成都是时魏王继岌已入蜀诘责之良久谓坐拥强兵既不战又不降何也复问兵入羌者几何人归者若干人承休对以万二千人出今得二千人归继岌曰是可以偿万人之命矣与宗汭俱被杀　　王延翰
按五代史闽世家延翰字子逸审知长子也同光四年唐拜延翰节度使是岁中国多故延翰乃建国称王禀唐正朔延翰为人长大美&amp;#如玉其妻崔氏陋而淫延翰不能制审知丧未&amp;#撤其几筵又多选良家子为妾崔氏性妒良家子一岁中死者八十四人崔氏后病见以为祟而卒审知养子建州刺史延&amp;#本姓周氏自审知时与延翰不&amp;#延翰立其弟延钧为泉州刺史延钧怒二人因谋作乱十二月延&amp;#延钧皆以兵入执延翰杀之而延钧立更名鏻　　王鏻
按五代史闽世家鏻审知次子也唐拜鏻节度使累加检校太师中书令封闽王初延禀与鏻之谋杀延翰也延禀自以养子推鏻而立之延禀还建州临诀谓鏻曰善继先志毋烦老兄复来鏻&amp;#之长兴二年延禀击鏻见执鏻诮之曰予不能继先志果烦老兄复来延禀不能对遂杀之长兴三年上书请尚书令唐不报遂绝朝贡道士陈守元以左道见信谓鏻少避其位后当为六十年天子鏻欣然逊位命其子继鹏权主府事既乃即皇帝位改元龙启国号闽三年改元永和鏻婢春燕有色其子继鹏烝之其次子继韬怒谋杀继鹏继鹏惧与皇城使李仿图之率皇城卫士而入鏻闻鼓噪声走匿九龙帐中卫士刺之不殂宫人不忍其苦为绝之继韬为仿所杀鏻立十年谥曰惠皇帝庙号太宗　　王昶
按五代史闽世家继鹏鏻长子也既立更名昶改元通文以李仿判六军诸卫事既而杀之晋天福二年昶遣使朝贡京师高祖遣散骑常侍卢损册封昶闽王拜其子继恭临海郡王昶好巫拜道士谭紫霄为正一先生又拜陈守元为天师而妖人林兴以巫见幸三年兴事败被杀而昶愈惑乱立父婢春燕为皇后募勇士为宸卫都以自卫其赐予给赏独厚于他军控鹤都将连重遇以此激怒其军是岁夏术者言昶宫中当有灾昶徙南宫避灾而宫中火昶疑重遇军士纵火重遇惧夜率卫士纵火焚南宫昶挟爱姬子弟斩关而出宿于野次重遇迎延羲立之延羲令其子继业率兵袭昶杀之及其妻子皆死无遗类延羲立谥昶曰康宗　　王延禀
按十国春秋闽王延禀本姓周名彦琛太祖养以为子赐今姓名眇一目人谓之独眼龙累官左金吾卫将军检校刑部尚书贞明四年知建州军州事寻授刺史会嗣王延翰命延禀采择后宫延禀复书不逊遂有隙未几将兵弒嗣王推惠宗而立之已而还建州惠宗饯于郊临诀&amp;#大言无使老兄复来惠宗深憾之寻拜奉国军节度使知建州同中书门下平章事检校太尉侍中天成四年称疾退居里第请以建州授其子继雄居二年闻惠宗疾乃以次子继升知建州留后帅兵寇福州攻西门使继雄转海攻东门惠宗遣从子仁达将水兵拒之仁达伏甲舟中伪立白帜请降继雄喜屏左右登舟伏发斩继雄悬其首于西门延禀见继雄首大恸仁达纵兵大击西门兵皆溃去已而执延禀斩于市复其姓名继升及延禀季子继伦闻败皆奔钱塘延禀初至建州入一山寺有僧诵法华经不时起延禀怒杀之后常于目中见僧形细视之则惠宗也由是颇疑惠宗即僧后身至是竟验其后二年立庙建州封灵昭王天德元年加封武平威肃王　　王仁达
按十国春秋闽王仁达惠宗从子也积功至楼船指挥使王延禀再攻福州仁达伏甲舟中伪立白帜请降因斩延禀子继雄复纵兵击其众左右舁延禀走为仁达所获仁达既有大功随典亲兵性慷慨言事无所避惠宗心忌之一日谓仁达曰赵高指鹿为马以愚二世果有之邪仁达曰二世愚故赵高指鹿为马非高能愚二世也今陛下聪明朝廷官不满百起居动静陛下皆知之敢有作威福者族灭之而已惠宗惭赐与金帛慰安之退而谓人曰仁达智略在吾世犹可用不可遗后患卒诬以罪杀之　　王延喜
按十国春秋闽王延喜太祖庶子也永隆中官汀州刺史景宗疑延喜与富沙王通谋遣将许仁钦执之以归后为朱文进所杀　　王延武
按十国春秋闽王延武太祖之子也于惠宗为诸弟通文时官建州刺史会巫者林兴与延武不相能托鬼神语云延武及延望将为变遂被杀并及其子　　王延望按十国春秋闽王延望太祖子也通文时官户部尚书与延武同为林兴所诬因被杀并及其子　　王延宗
按十国春秋闽王延宗太祖子也任汀州刺史有声已迁骠骑大将军　　王延兴
按十国春秋闽王延兴太祖伯兄司空之子也延兴有弟延虹延丰延休司空皆舍之而让太祖知军务事后不知所终　　王延美
按十国春秋闽王延美龙启二年官泉州刺史无何卒　　王继崇
按十国春秋闽王继崇延彬之子也长兴元年惠宗墨&amp;#权判泉州事三年加检校司空龙启元年加检校太保封琅琊开国男　　王继严
按十国春秋闽王继严惠宗子康宗时封建王判六军诸卫事得士卒心康宗内忌之俄罢其兵柄更其名曰继裕永隆时仍名继严授泉州刺史复得众为景宗所恶鸩死　　王倓
按十国春秋闽王倓通文中积官至同平章事为人刚直不畏强御是时景宗官左仆射已倔强有异志倓往往因事折之景宗亦惮倓不敢有所发会新罗国遣使来聘且献宝剑康宗举以示倓曰此将何为倓曰斩为臣不忠者景宗居旁色变为不宁者累日景宗既立新罗复献剑景宗忽忆倓前言而倓已死追恨不已命发冢戮其尸倓面如生血流被体闻者莫不痛之　　王继韬
按十国春秋闽王继韬惠宗次子也康宗为福王时与继韬不协李仿之变同陈后死焉　　王继镕
按十国春秋闽王继镕惠宗第三子也康宗既罢继严兵柄以继镕判六军　　王继恭
按十国春秋闽王继恭惠宗子也通文中官威武节度使康宗使上表告嗣位于晋明年晋封继恭临海郡王连重遇之乱继恭与诸王并死于&amp;#庄　　王思同按五代史王思同传思同幽州人也其父敬柔娶刘仁恭女生思同思同事仁恭为银胡指挥使仁恭为其子守光所囚思同奔晋以为飞胜指挥使梁晋相拒于莘遣思同筑垒杨刘以功迁神武十军都指挥使累迁郑州防御使思同为人敢勇善骑射好学颇喜为诗轻财重义多礼文士然未尝有战功明宗时以久次为匡国军节度使徙镇雄武居五年来朝明宗问以边事知其材以为右武卫上将军京兆尹西京留守石敬塘讨董璋思同为先锋指挥使兵罢徙镇山南西道已而复为京兆尹西京留守应顺元年潞王从珂反凤翔驰檄四邻遣伶安十十以五弦谒思同思同执送京师愍帝嘉其忠即以思同为西面行营马步军都部署会诸镇兵围凤翔兵溃走长安西京副留守刘遂雍闭门不纳乃走潼关从珂追执杀之汉高祖即位赠侍中　　王晏球
按五代史王晏球传晏球字莹之洛阳人也少遇乱为盗所掠汴州富人杜氏得之养以为子冒姓杜氏梁太祖镇宣武选为厅子都指挥使太祖即位为右千牛卫将军友珪立龙骧戍卒反晏球击败之以功迁龙骧第一指挥使末帝即位迁龙骧四军都指挥使捉生军将李霸夜作乱晏球不俟命率龙骧五百骑击杀之以功拜澶州刺史梁晋军河上以晏球为行营马步军都指挥使庄宗入汴解甲降唐赐姓名曰李绍虔拜齐州防御使戍瓦桥关明宗兵变晏球从至洛阳拜归德军节度使定州王都反以晏球为招讨使讨之都将马让能以城降都自焚死晏球为将有机略善抚士卒自天成三年四月都反明年二月始克之军中未尝戮一人以破都功拜天平军节度使又徙平卢累官至兼中书令是岁卒年六十二赠太尉　　王建立
按五代史王建立传建立辽州榆社人也唐明宗为代州刺史以建立为虞候将明宗自魏反犯京师曹皇后王淑妃皆在常山建立杀常山监军并其守兵明宗家属因得无患由是明宗益爱之以为成德军节度副使已而拜节度使检校太尉同中书门下平章事召为右仆射同中书门下平章事判三司事久之称疾乃出为平卢军节度使又徙上党建立求解职乃以太子少保致仕废帝立复起为天平军节度使晋高祖时徙镇平卢又徙昭义累封韩王卒年七十赠尚书令　　王都
&lt;/div&gt;
    &lt;div class="pagination"&gt;
&lt;a href="氏族典卷诸姓部_page338.html"&gt;上一页&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page334.html"&gt;334&lt;/a&gt;&lt;a href="氏族典卷诸姓部_page335.html"&gt;335&lt;/a&gt;&lt;a href="氏族典卷诸姓部_page336.html"&gt;336&lt;/a&gt;&lt;a href="氏族典卷诸姓部_page337.html"&gt;337&lt;/a&gt;&lt;a href="氏族典卷诸姓部_page338.html"&gt;338&lt;/a&gt;&lt;span class="current-page"&gt;339&lt;/span&gt;&lt;a href="氏族典卷诸姓部_page340.html"&gt;340&lt;/a&gt;&lt;a href="氏族典卷诸姓部_page341.html"&gt;341&lt;/a&gt;&lt;a href="氏族典卷诸姓部_page342.html"&gt;342&lt;/a&gt;&lt;a href="氏族典卷诸姓部_page343.html"&gt;343&lt;/a&gt;&lt;a href="氏族典卷诸姓部_page344.html"&gt;344&lt;/a&gt;&lt;span&gt;...&lt;/span&gt;&lt;a href="氏族典卷诸姓部_page340.html"&gt;下一页&lt;/a&gt;
    &lt;/div&gt;
    &lt;div class="pagination"&gt;&lt;a href="index.html"&gt;返回目录&lt;/a&gt;&lt;/div&gt;
&lt;/body&gt;
&lt;/html&gt;
  </div>
 </body>
</html>
