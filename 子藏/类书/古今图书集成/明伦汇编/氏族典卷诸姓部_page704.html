<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 704 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 704 页/共 899 页</h1>
    <div class="content">按万姓统谱俊城固人宣德中举人任知县

　缩姓部列传
　　周
　　缩高
按万姓统谱魏攻管而不下安陵人缩高其子为管守信陵君使人谓安陵君曰君其遣高吾将仕之以五大夫高闻之曰信陵君为人悍而自用也此辞反必为国祸吾已全己无违为人臣之义也岂可使吾君有魏患也乃止使者之舍刎颈而死信陵君闻高死服缟素避舍使使谢安陵君曰无忌小人也困于思虑失言于君敢再拜释罪
　坴姓部列传
　　明
　　坴常
按万世统谱常大足人宣德中任崇安县丞

　犊姓部列传
　　周
　　犊牧
按尚友录牧齐人年七十无妻见雉朝飞雌雄相随抚琴而歌故鼓琴有雉朝飞操
　复姓部列传
　　周
　　复涂祯
按尚友录涂祯卫灵公近痈疽弥子瑕二人者专君之势以蔽左右涂祯以梦讽君君曰善于是因废痈疽弥子瑕而立司空徇　　明
　　复扬清
按万姓统谱扬清扶风典史籍其民为上中下三等凭以差役莫不从令贫无牛耕者即为假贷人甚德之秩满去民诣阙乞留乃升禄复任之
　鞫姓部列传
　　明
　　鞫以正
按万姓统谱以正嘉靖中邳州知州楚雄人

　福姓部列传
　　唐
　　福信
按万姓统谱信百济将
　　宋
　　福增
按万姓统谱增知江州军事
　　元
　　福童
按平阳府志童皇庆间平陆尹重修傅说祠后尹续执中碑纪其绩称为事神治人得为政之先务　　福寿按元史福寿传寿唐兀人幼俊茂知读书至正十五年迁江南行台御史大夫明兵围集庆寿数督兵出战城破百司皆奔溃或劝之去曰吾为国家重臣城存则生城破则死尚安往哉遂遇害治书侍御史贺方达鲁花赤达尼达思亦死之朝廷赠寿谥忠肃　　明　　福生
按万姓统谱生徐闻人正统中任雩都县学训导　　福时按畿辅通志时东安人本姓张福时其名也谙韬钤善骑射嘉靖中以世职历官漕运参将值河决攒运八载以军法为部署日泛驾于洪涛怒浪飞挽为诸郡先身处膏腴不腻一锱以故大学士徐阶兵部尚书杨博深知之晋挂印总兵镇淮安总漕如故一时闻誉上彻宸扆世宗以清不过福时勇不过马芳称之寻徐杨去国有欲为总漕者贿言官论去之数载台班特荐不起世宗常锡之手&#皆名而不氏故以改福氏云
　屋姓六姓姓姓读姓鯈姓姓族姓蝮姓北
　姓育姓姓&#姓姓姓姓傶姓姓姓
　部汇考
凌迪知万姓统谱
　　屋姓
屋见姓苑
　　六姓
六皋之后以国为氏
　　姓
望出晋陵
　　姓
&#见姓苑
　　读姓
读见姓苑
　　鯈姓
鯈见姓苑
　　姓
&#见姓苑
　　族姓
族见姓苑
　　蝮姓
蝮唐干封年武后杀武惟良改为蝮氏
　　北姓
北见姓苑
　　育姓
育见姓苑
　　姓
音复见直音
　　姓
&#于六切出姓苑
　　姓
音族见直音
　　姓
音族出彭城见直音
　　姓
音蜀汉梁四公子名之后
　　傶姓
傶音族邑名见直音
　　姓
音郁见姓苑
　　姓
音陆出吴郡河南二望见直音

　曲姓部列传
　　周
　　曲宫
按万姓统谱宫秦御史
　　汉
　　曲叔
按史记货殖传掘冢搏掩犯奸成富曲叔之徒　　曲谦按万姓统谱谦代郡太守
　　曲仲尼
按万姓统谱仲尼太常卿
　　唐
　　曲环
按唐书曲环传环陕州安邑人客陇右少喜兵法资勇敢善骑射天宝中从哥舒翰讨吐蕃授果毅别将安禄山反守邓州又自将兵守泽州与诸将讨史朝义平河北累转金吾大将军大历中戍陇州数破吐蕃威名大振讨泾州刘文喜封晋昌郡王建中二年擢邠陇行营节度使李希烈陷汴州环守宁陵战陈州希烈平改陈许节度环勤身节用宽赋敛简条教训农治兵谷食丰衍贞元十五年卒年七十四赠司空　　宋
　　曲珍
按宋史曲珍传珍字君玉宝元康定间夏人数入寇珍纠集族党御之敌不敢犯珍好驰马试剑尝出塞游猎猝遇夏人驰击大呼众披靡得出从温润城古渭与羌战先登陷陈为绥德城监押有功洮西迁内殿崇班擢鄜延钤辖进副总管从种谔攻金汤永平川斩二千级累迁怀州防御使元佑初为环庆副总管夏人寇泾原珍破之进东上合门使忠州防御使卒年五十九珍善抚士卒得其死力虽不知书而忠朴好义本于天性　　曲端
按宋史曲端传端字正甫镇戎人父涣任左班殿直战死端三岁授三班借职警敏知书善属文长于兵略历秦凤路队将夏人入寇端力战败之建炎元年十二月娄宿攻陕西入长安凤翔关陇大震端遣副将吴玠与战大破之复长安知延安府王庶节制陕西六路军马端庶不协而延安陷三年迁泾原路经略安抚使朝廷闻端欲斩王庶疑有叛意会张浚以百口明端不反承制筑坛拜端为威武大将军宣抚处置使司都统制四年春金人攻环庆端退屯泾州浚积前疑罢端兵柄再责海州团练使绍兴元年正月提举江州太平观浚欲复用端吴玠与端有憾而间之浚入其说于是送端恭州狱九窍流血而死年四十二浚寻得罪追复端宣州观察使谥壮愍　　曲全昌按万姓统谱全昌和州人登科
　　元
　　曲惠
按万姓统谱惠至正间为龙溪尉摄县事不越月决滞讼六十余事红巾寇压境惠首倡勇敢拒战行保甲编伍之法发常平赈民由是一邑得全　　明
　　曲廉
按万姓统谱廉蓬莱人正统间任莆田知县躬率垦辟植以桑枣立社学定三等科差使贫者无靠损狱九年无重囚及满邑民诣阙借留立石颂之　　曲锐
</div>
    <div class="pagination">
<a href="氏族典卷诸姓部_page703.html">上一页</a><span>...</span><a href="氏族典卷诸姓部_page699.html">699</a><a href="氏族典卷诸姓部_page700.html">700</a><a href="氏族典卷诸姓部_page701.html">701</a><a href="氏族典卷诸姓部_page702.html">702</a><a href="氏族典卷诸姓部_page703.html">703</a><span class="current-page">704</span><a href="氏族典卷诸姓部_page705.html">705</a><a href="氏族典卷诸姓部_page706.html">706</a><a href="氏族典卷诸姓部_page707.html">707</a><a href="氏族典卷诸姓部_page708.html">708</a><a href="氏族典卷诸姓部_page709.html">709</a><span>...</span><a href="氏族典卷诸姓部_page705.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
