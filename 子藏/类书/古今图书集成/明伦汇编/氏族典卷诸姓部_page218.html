<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 218 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 218 页/共 899 页</h1>
    <div class="content">按贵州通志道立永宁人隆庆庚午科举人官员外　　闻大道按太仓州志大道字元周复姓龚万历己卯举人授东阳知县　　闻铧
按邵武府志铧巡检
　　闻钦
按邵武府志钦仓大使
　　闻广
按罗田县志广丰县主簿
　　闻大成
按衡州府志大成字子尚黄州罗田人明末居江西授监纪推官避酃水西山中酃令韩具瞻以书招之不赴已而械致之谈笑吟&#自若或劝之委蛇自全者唾弗顾卒就死于郡　　闻龙
按浙江通志龙字隐鳞人有至性当为从父后恋所生不欲往习岐黄以父暮年非药饵不扶也晨起察色切脉寝则伺其喘息以为常从母金病乃往为其后年至八十一而终

　敦姓部汇考
郑樵通志
　　平声
敦氏陈留风俗传敦氏姞姓之后
廖用贤尚友录
　　敦姓
敦陈留姞姓之后又云秦史敦之后


　孙姓部汇考
汉书
　　夏侯婴传
初婴为滕令奉车故号滕公及曾孙颇尚主主随外家姓号孙公主故滕公子孙又为孙氏唐书
　　宰相世系表
孙氏出自姬姓卫康叔八世孙武公和生公子惠孙惠孙生耳为卫上卿食采于戚生武仲乙以王父字为氏乙生昭子炎炎生庄子纥纥生宣子生桓子良夫良夫生文子林父林父生嘉世居汲郡晋有孙登即其裔也又有出自芈姓楚蚡冒生王子蒍章字无钩生蒍叔伯吕臣孙蒍贾伯嬴生蒍艾猎即令尹叔敖亦为孙氏又有出自妫姓齐田完字敬仲四世孙桓子无宇无宇二子恒书书字子占齐大夫伐莒有功景公赐姓孙氏食采于乐安生凭字起宗齐卿凭生武字长卿以田鲍四族谋为乱奔吴为将军三子驰明敌明食采于富春自是世为富春人明生髌髌生胜字国辅秦将胜生盖字光道汉中守生知字万方封武信君知生愈字甚然二子丰益益字元器生卿字伯高汉侍中生凭字景纯将军二子届询询字会宗安定太守二子鸾骐鸾生爰居爰居生福为太原太守遇赤眉之难遂居太原中都太原之族有岚州刺史昉生存进安定太守询次子骐字士龙安邑令二子通敻通子孙世居清河后魏有清河太守灵怀武德中子孙因官徙汝州郏城灵怀曾孙茂道安邑令骐少子敻字子远后汉天水太守徙居青州生厚字重殷大将军掾生瑶字良玉中郎将生邃字伯渊清河太守生倏字士彦洛阳令生国字明元尚书郎生&#字元志汉阳太守二子锺旃锺吴先主权即其裔也旃字子之太原太守二子炎历炎字叔然魏秘书监生倰字仲觚太官令生道恭字雅逊晋长秋卿二子顗芳顗字士若芳中书令子烈避赵王伦之难徙居昌黎生岳前燕侍中子孙称昌黎孙氏历幽州刺史右将军生旗字伯旗平南将军坐与孙秀合谋夷三族顗避地河朔居武邑武遂生辉字光休后赵射声校尉生纬字元文幽州都督生周字季洽后燕高阳王文学生敬仁字士和北燕司隶功曹二子苑蔚蔚字伯华一字叔炳后魏秘书监枣强戴男二子伯礼方嗣　孙氏宰相二人清河有茂道武邑有偓
郑樵通志
　　以字为氏
卫
人字

孙氏姬姓卫武公之后也武公和生公子惠孙惠孙生耳为卫上卿食邑于戚生武仲亦曰孙仲以王父字为氏孙仲生炎曰孙昭子自昭子六世至孙嘉世居汲郡晋有孙登即其裔也又有孙氏芈姓楚令尹孙叔敖之后也又有孙氏妫姓齐陈敬仲四世孙孙桓子无宇之后也或言桓子之子书伐莒有功齐景公赐姓孙氏非也以字为氏何用赐为此当是桓子祖父字也桓子曾孙武以齐之田鲍四族谋为乱奔吴为将武之子明食邑于富春自是世为富春人　　同名异实孙氏有三卫公子惠孙之后以字为氏又楚有芈姓之孙齐有妫姓之孙皆以字为氏廖用贤尚友录
　　孙姓
孙乐安宫音又望出太原


　盆姓部汇考
凌迪知万姓统谱
　　盆姓
盆齐郡盆城子之后


　源姓部汇考
魏书
　　源贺传
源贺自署河西王秃发&#檀之子也&#檀为乞伏炽盘所灭贺自乐都来奔贺伟容貌善风仪世祖素闻其名及见器其机辩赐爵西平侯加龙骧将军谓贺曰卿与朕源同因事分姓今可为源氏唐书
　　宰相世系表
源氏出自后魏圣武帝诘汾长子匹孤七世孙秃发&#檀据南凉子贺降后魏太武见之曰与卿同源可改为源氏位太尉陇西宣王生侍中冯翊惠公怀怀二子子邕子恭子恭字灵顺中书监临汝文献公周隋之际居邺郡安阳太守生彪字文宗隋莒州刺史临颍县公生师民梁肃集
　　郑州原武县丞崔君夫人源氏墓志铭
昔凉武王乌孤景王&#檀继为杰霸据河右景王生魏太尉陇西宣王贺贺生司徒惠王恭咸以文武藩翰王室以拓拔同源因锡姓焉廖用贤尚友录
　　源姓
源望出西平


　垣姓部列传
　　汉
　　垣恭
按郑樵通志汉西河太守垣恭
　　后汉
　　垣副
按姓氏急就篇后汉宗成将垣副
　　晋
　　垣延
按姓氏急就篇晋弘农太守垣延
　　垣敞
按宋书垣护之传护之祖敞仕苻氏为长乐国郎中令慕容德入青州以敞为车骑长史　　宋
　　垣遵
按宋书垣护之传护之伯父遵高祖围广固遵逾城归降以为太尉行参军太祖元嘉中为员外散骑常侍　　垣苗
按宋书垣护之传护之父苗高祖围广固苗逾城归降以为太尉行参军太祖元嘉中为屯骑校尉　　垣护之按宋书垣护之传护之字彦宗略阳桓道人也祖敞父苗护之少倜傥不拘小节形状短陋而气干强果从高祖征司马休之为世子中军府长史兼行参军永初中补奉朝请元嘉初为殿中将军补江夏王义恭征北行参军北高平太守以载禁物系尚方久之蒙宥又补衡阳王义季征北长流参军迁宣威将军锺离太守留戍靡沟城还为江夏王义恭骠骑户曹参军戍淮阴加建武将军领济北太守三十年太祖崩还屯历下以为督冀州之济南乐安太原三郡诸军事宁远将军冀州刺史孝建元年南郡王义宣反征为游击将军加辅国将军贼平迁督徐兖二州豫州之梁郡诸军事宁朔将军徐州刺史封益阳县侯二年护之坐论功挟私免官复为游击将军俄迁大司马辅国将军领南东海太守未拜复督青冀二州诸军事宁远将军青冀二州刺史镇历城明年进号宁朔将军进督徐州之东莞阙
二郡军事大明二年
征为右卫将军竟陵王诞叛事平转西阳王子尚抚军司马临淮太守明年出为使持节督豫司二州诸军事辅国将军豫州刺史淮南太守护之所莅多聚敛贿货充积坐免官明年复起为太中大夫卒谥壮侯前废帝永光元年追赠冠军将军豫州刺史子承祖嗣承祖卒子显宗嗣齐受禅国除　　垣询之
按宋书垣护之传护之弟询之骁敢有气力元凶夙闻其名以副辅国将军张柬世祖即位以为积弩将军梁山之役力战为流矢所中死追赠冀州刺史　　垣谅之按南齐书垣荣祖传荣祖父谅之宋北中郎府参军　　垣阆按宋书垣护之传护之伯父遵遵子阆元嘉中为员外散骑侍郎大明三年自义兴太守为宁朔将军兖州刺史为竟陵王诞所杀　　垣恭祖
按宋书垣护之传护之子恭祖勇果有父风太宗泰始初以军功为梁南秦二州刺史　　南齐
　　垣闳
按南齐书垣荣祖传荣祖从父闳宋孝建初为威远将军汝南新蔡太守据梁山拒丞相义宣贼以功封西都县子累迁龙骧将军司州刺史义嘉事起明帝使闳出守盱眙领兵北讨薛道摽破之封乐乡县男升明初为散骑常侍领长水校尉与豫章王对直殿省迁右卫将军太祖即位以心诚封爵如旧加给事中领骁骑将军累迁金紫光禄大夫年七十六永明五年卒谥定子　　垣荣祖
按南齐书垣荣祖传荣祖字华先下邳人少学骑马及射宋孝建中州辟主簿为后军参军明帝初即位四方反除荣祖冗从仆射遣还徐州说刺史薛安都荣祖被拘不得还因收集部曲为安都将领假署冠军将军安都引魏入彭城荣祖携家属南奔胊山魏遣骑追之不及荣祖惧得罪乃逃遁淮上太祖在淮阴荣祖归附明帝崩太祖书送荣祖诣仆射褚渊除宁朔将军东海太守荣祖善弹弹鸟毛尽而鸟不死海鹄群翔荣祖登城西楼弹之无不折翅而下除晋熙王征卤安成王车骑中兵左军将军及苍梧废除宁朔将军淮南太守进辅国将军除游击将军太祖骠骑谘议辅国将军西中郎司马汝阴太守除冠军将军给事中骁骑将军预佐命勋封将乐县子出为持节督青冀二州刺史迁黄门郎永明二年为冠军将军寻阳相南新蔡太守作大形棺材盛仗使乡人田天生王道期载渡江北监奴有罪告之有司奏免官削爵付东冶案验无实见原为安陆王平西谘议带江陵令仍迁司马河东内史迁持节督缘淮诸军事冠军将军兖州刺史领东平太守兖州大中正九年卒年五十七　　垣历生
按南齐书垣荣祖传荣祖从弟历生为骁骑将军宋泰始初薛安都反以女&#裴祖隆为下邳太守历生时请假还北谋杀祖隆举城应朝廷事发奔走历官太子右率性苛暴好行鞭捶与始安王遥光同反伏诛　　垣崇祖
按南齐书垣崇祖传崇祖字敬远下邳人也父询之崇祖有干略刺史刘道隆辟为主簿除新安王国上将军景和世转为义阳征北行参军太祖在淮阴板为胊山戍主明帝以为辅国将军北琅邪兰陵二郡太守以久劳封下邳县子泰豫九年行徐州事徙戍龙沮历盱眙平阳东海三郡太守转邵陵王南中郎司马初崇祖遇太祖于淮阴太祖以其武勇善待之遂密布诚节元徽末除游击将军持节督兖青冀三州诸军事累迁冠军将军兖州刺史太祖践阼徙为使持节监豫司二州诸军事豫州刺史封望蔡县侯建元二年郁豆眷及刘昶寇寿春崇祖决水攻之众皆退走进为都督号平西将军世祖即位征为散骑常侍左卫将军俄加号安西迁五兵尚书领骁骑将军世祖在东宫崇祖不自附结世祖衔之太祖崩虑崇祖为异永明元年诏具刑辟死子惠隆徙番禺　　垣祗祖按万姓统谱祗祖羽林监
　　垣昙深
按万姓统谱昙深闳子以行义称为临城县罢归得钱十万以买宅奉兄退无私蓄　　梁
　　垣孟孙
按姓氏急就篇梁有垣孟孙
　　宋
　　垣询
按万姓统谱询徐州太守
　　明
　　垣广询
按万姓统谱广询字仲咨阳朔人洪熙中任户部照磨　　垣芳
按续文献通考芳云都人进士


　恩姓部列传
　　晋
　　恩茂
按奇姓通茂前燕东庠祭酒
　　明
　　恩光
按万姓统谱光山东潍县人正统间鸿胪寺司仪署丞

　存姓部汇考
凌迪知万姓统谱
</div>
    <div class="pagination">
<a href="氏族典卷诸姓部_page217.html">上一页</a><span>...</span><a href="氏族典卷诸姓部_page213.html">213</a><a href="氏族典卷诸姓部_page214.html">214</a><a href="氏族典卷诸姓部_page215.html">215</a><a href="氏族典卷诸姓部_page216.html">216</a><a href="氏族典卷诸姓部_page217.html">217</a><span class="current-page">218</span><a href="氏族典卷诸姓部_page219.html">219</a><a href="氏族典卷诸姓部_page220.html">220</a><a href="氏族典卷诸姓部_page221.html">221</a><a href="氏族典卷诸姓部_page222.html">222</a><a href="氏族典卷诸姓部_page223.html">223</a><span>...</span><a href="氏族典卷诸姓部_page219.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
