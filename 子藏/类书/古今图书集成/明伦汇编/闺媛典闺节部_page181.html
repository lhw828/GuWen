<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 181 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 181 页/共 268 页</h1>
    <div class="content">按安庆府志余氏怀宁儒士盛应荐妻年二十五夫亡育襁褓子国球守节四十九年年七十有四国球尝拾遗金告母母命还之其女适胡刲股以疗母病皆氏所化也　　陈嘉启妻邵氏
妾祁
氏附

按安庆府志邵氏怀宁陈嘉启妻性温淑事孀姑曲尽孝养启年五十余无嗣邵每忧形于色工纺绩鬻簪珥为置侧室祁氏生子半岁而启亡两孀共矢存孤相依为命历四十余年司理黄熙缵表其闾　　吴仲沔妻叶氏唐氏
何氏附

按安庆府志叶氏桐城人赠工部吴仲沔妻仲沔蚤亡叶守志五十余年沔兄仲濂妻唐氏亦蚤寡独处一室赖水边数亩地自给苦节四十八年沔弟仲潾妻何氏亦早丧夫死丧之后因以饥疫何力支残惫卒年八十有四县令陈赞化&#旌之　　方大美侧室张氏
按安庆府志张氏宛平人桐城方冏卿大美侧室年十七归方奉巾栉甚谨冏卿及妻王氏相继殁张年未三十誓不他适抚嫡出少子拱干为宫詹学士张坐卧一小室长斋诵佛历六十年沐浴趺而逝　　姚孙棨妻方氏按安庆府志方氏名仲贤桐城人姚孙棨妻廷尉大镇之次女年十六适孙棨寻寡哀毁不食姑强之乃少进饘粥幼读书通经史能诗及古文工白描观音罗汉年七十余犹能楷书自营茧室移夫柩藏之以俟同穴年八十四终　　吴沛妻富氏
按安庆府志富氏桐城诸生吴沛妻年十六归沛沛家贫苦读富治丝枲佐膏火沛亡枕棺而号引刀欲自刭乳保夺之乃起力营二丧坐卧与孤俱有强暴渔利逼嫁群聚合谋富度不能支弃孤投井谋者乃骇散卒教其孤读书列诸生旌表　　吴应玮妻刘氏
按安庆府志刘氏桐城吴应玮妻玮亡氏父引明来唁以言叩其志曰尚有二子可教乃矢志训二子终身　　杨楫妻张氏
按安庆府志张氏桐城杨楫妻楫亡氏年十九无子舅姑以楫从子士良为嗣家贫固守抚士良及长室虽卑浅恒不露其声容年七十三卒　　吴应道妻方氏
按安庆府志方氏桐城诸生吴应道妻道亡哀恸呕血孝养其姑以遗书教子用先用先下帷一切悉取办寡母独居三十年卒用先成进士为临川令绩成赠母孺人　　胡仲礼妻张氏
按安庆府志张氏桐城胡仲礼妻仲礼亡张年二十断发矢志抚一子善官登仕郎年七十有七终　　周家佑妻盛氏按安庆府志盛氏名柏桐城周家佑妻年十七适佑未逾年佑亡盛庐墓二载不茹荤依母四十年终老　　盛可美妻尹氏按安庆府志尹氏桐城诸生盛可美妻善事舅姑可美病氏吁天求代刲股进食延岁余仍殁氏年二十四无嗣执志四十载督学以闻诏旌表　　胡效政妻龙氏
按安庆府志龙氏桐城儒生胡效政妻政蚤丧龙年十九子球甫周岁孀居七十八年绕膝曾孙二十人年九十七崇祯间旌表　　江思弟妻汪氏
按安庆府志汪氏桐城江思弟妻思弟亡汪年二十八抚育藐孤守节六十余年卒年九十四　　黄之宣妻包氏
按安庆府志包氏桐城黄之宣妻之宣病笃包刲股救之逾年之宣死包年二十七絖偿夫遗债抚子女成立年八十有奇女适徐之芳亦蚤寡苦节二十年年五十有奇母女斑白相依矜式闾里　　方玉策妻姚氏
按安庆府志姚氏桐城方玉策妻性幽静涉猎书传年十八归方家值中落椎髻荆钗操作无倦夫死遗孤一岁截发挫荐守之三十余年　　齐登闳妻倪氏
按安庆府志倪氏桐城齐登闳妻年二十夫亡事姑至谨姑病药饵必亲长子绳祖方五岁幼子烈祖尚襁褓倪抚育教诲迄三十年两子力学为名诸生氏以寿终　　潘映轸妻陈氏
按安庆府志陈氏桐城诸生潘映轸妻年十七归映轸事舅姑至孝轸亡陈年二十九子金芝甫九岁遗腹又生子玉芝抚之及长相继&#殁氏训孤孙亦如之生平未尝一窥门外勤俭持家及老犹躬织守节四十六年卒　　余象仪妻王氏
按安庆府志王氏桐城余象仪妻武功王胜曾孙女文学廷诤女也年三十夫病刲股救之不愈焚香告庙请以身代及亡号哭绝饮食月余死三日复苏云遇夫阴府谓曰此何地汝至此乎二子汝责也亟归勿以予为念及寤见二子哀啼匐匍在地乃强起勤纺绩井臼以事舅姑抚二子衣不帛食不旨荼苦自甘四十余年鬻布缕以延师款接友宾俾二子成名岁荒尝自啜粥必饭其子与孙节饔飧以资邻里贫乏学博王熙章闻于邑令欲旌其门氏知之责二子曰予何德而致此子父不蚤丧予将何旌因夫死而邀宠誉于朝廷非汝母所安也慎勿复言遂止年七十余卒　　张士絅妻范氏
按安庆府志范氏桐城诸生张士絅妻絅参政淳少子孝廉一谟婿氏未笄归张事舅姑朝夕定省无失姑程氏疾范刲股进之疾愈絧少负豪气蚤亡子秉哲方四岁遗腹越三日生女范旦夕抱两孤哭于灵孤嫠茕茕形影相吊躬自持筹综核家事延师取友以教其子僮仆出入皆有常度年五十卒　　王子华继妻桂氏
按安庆府志桂氏怀宁国子生王景华继妻归九载夫亡励节奉翁以孝闻抚前子奇如己出苦节四十三年崇祯辛巳直指郑昆贞旌表　　夏子荣妻张氏
按安庆府志张氏怀宁人夏子荣妻荣亡抚孤振玉苦节历三十余年乡人重之　　周槚妻方氏
按安庆府志方氏桐城诸生周槚妻槚殁方年二十无子家贫绩以养姑姑殁族人信其贞时加存问敝帷独处惨淡经营年八十而卒族举入祠诔焉　　吴亿妻周氏按安庆府志周氏桐城吴亿妻诸生彦钊女亿死周年二十九秉志自守言动依据礼法年六十九终　　盛世英妻许氏按安庆府志许氏桐城诸生盛世英妻英早亡许年二十二存孤自矢名其子曰思立舅姑欲嫁之遂引刀刳左耳投地自是人不敢言抚思立成长年六十余终　　彭仲道妻刘氏
按安庆府志刘氏桐城彭仲道妻仲道客死刘年二十二闻讣奔迎泪枯泣血姑年八十五病刘独视汤药家失火吁天拜祷火遂自熄观者异之　　龙夔妻汪氏
袁氏
倪氏附

按安庆府志汪氏桐城龙夔妻夔亡汪年二十一二子昌言五岁古言甫三月汪闭阁与二子俱赀产委之伯叔两子及长并殁与两妇袁氏倪氏同苦守拮据训诸孙籍胶庠者三人年七十有八卒　　胡惟德妻黄氏
按安庆府志黄氏桐城胡惟德妻年二十二惟德死氏勤丝枲以事舅姑抚幼子其兄谋夺其志黄以死拒守节五十三年年七十五终身不释缟素　　赵士亨妻高氏
按安庆府志高氏桐城赵士亨妻归数岁夫遘奇疾高刲股投药吁天请代卒弗起一女二龄子方在腹求死不得叔氏欲夺其志高峻拒之仍夺其产岁大祲高纑咽糠&#以脱粟事舅姑舅姑殁邻人感其孝醵金为殓守节三十余年所戴一布髻犹夫所遗也　　刘宾妻笪氏
按安庆府志笪氏桐城刘宾妻宾亡笪年二十一子濂甫八月其母欲嫁之笪剪发明志四十年不窥户外教子入成均年六十余卒　　刘一元妻侯氏
按安庆府志侯氏桐城刘一元妻一元死侯年二十四抚二子孟忠孟孝成立卒年六十有三　　方一正妻仇氏
按安庆府志仇氏太湖方一正妻正蚤丧氏年十九遗孤大矩甫二龄矢志不二躬勤纺绩抚孤成立苦节五十九载年七十八终　　余必泰母汪氏
按安庆府志汪氏太湖庠生余必泰母年二十三孀居事姑陈氏最孝崇祯间兵荒交至艰苦流离不废问视一十二载教子成名年七十卒　　严世遨妻刘氏
按安庆府志刘氏太湖严世遨妻夫蚤亡氏年十八抚遗腹子成名执身如玉有茗山庵钟三铸不成僧梦神告之须用刘节妇金镮僧诣刘募之钟成镮现于外观者骇异　　孟言善妻王氏
按安庆府志王氏太湖孟言善妻刺史麟母善蚤亡氏年十九孀居严整训子成名孙亦多登仕版胥由贤母遗训云　　彭字亨妻吕氏
按安庆府志吕氏太湖彭字亨妻年二十一亨疾笃氏割股入剂病立愈越四月亨亡断发长斋砥节训孤历十九载卒　　彭法圣母汪氏
按安庆府志汪氏彭法圣母太湖人年十九夫亡家贫子氏砥节训子食饩邑庠事闻奉诏建坊旌其闾　　阮之琳妻吴氏
按安庆府志吴氏太湖庠生阮之琳妻年二十二夫亡子幼舅姑垂暮家贫躬井臼典衣课子备极艰辛年八十二终　　吴存妻胡氏
按安庆府志胡氏太湖吴存妻夫亡氏勤女红训两孤崇祯间流寇压境二子次第遇害氏毁服茹素止一女适王运昌亦蚤寡子命世甫一龄女苦志守节如母命世又夭复抚侄为嗣母女共老焉　　朱之屏妻夏氏
按安庆府志夏氏桐城诸生朱之屏妻年二十一之屏亡舅姑俱殁父母微探其意夏痛哭扃户觅自尽父母知不可夺迎归抚孤女独处一阁年五十六卒　　戴耆昌妻吴氏按安庆府志吴氏桐城孝廉戴耆昌妻昌蚤亡无子吴欲死不得长斋诵经不问世务卒年五十有七　　何峒妻鲍氏按安庆府志鲍氏桐城何峒妻峒亡氏年二十五遗腹生子思荐鲍不得殉抚思荐长娶方氏思荐殁方亦死遗襁褓孙又赖鲍抚之秉节四十四年终　　龙骈妻吴氏按安庆府志吴氏望江人龙骈妻骈暴疾将危贫难具医药吴刲股肉作麋以食骈骈愈三年而后死吴以织养孀姑抚幼子成立以终其身　　左德珩妻何氏
按安庆府志何氏桐城左德珩妻珩疾笃何刲股者三逾年珩死何年二十抚孤弘猷历苦节四十年终　　李达德妻张氏按安庆府志张氏桐城儒生李达德妻达德亡张年十八矢志不二年八十有二终　　方应甲妻谭氏
按安庆府志谭氏桐城方应甲妻甲亡氏年二十九家贫僦居市廛一楹&#如空舍子远客偶绝粮邻家馈米忍饥弗受年七十六终　　杜僾妻严氏
妇徐
氏附

按安庆府志严氏桐城杜僾妻年三十僾亡矢志守节历五十四年子逊娶徐氏亦年二十八孀居与严同守历三十六年崇祯间邑令李国俊旌之　　程孔才继妻胡氏
按安庆府志胡氏桐城太学生程孔才继妻年十五归孔才二十四而寡抚前妻子景孟与己子景周荼苦六十余年年八十卒　　林念祖妻袁氏
按安庆府志袁氏桐城林念祖妻明经袁廷宪妹也林以省试殁于江谐伉俪仅七月无出惟老姑幼侄相依崇祯末邑中兵贼交讧岁继以疫袁独守一廛日诵佛偈历年七十阅流离死亡之变抱饥寒无告之苦处荆棘丛中全节以老人皆难之　　李阶妻汪氏
按安庆府志汪氏桐城儒生李阶妻阶以力学成疾蚤亡子仕初甫三岁江守节抚孤教孙成美成秀俱补弟子员美于崇祯庚辰登乡贡汪年九十有四终　　何如申侧室江氏按安庆府志江氏桐城何方伯如申侧室本新安名家女如申为藩宪时所纳申殁江年十七食不盐酪藉不茵席者三十四年晏然趺坐诵偈而终　　胡允翰妻王氏
按安庆府志王氏太湖庠生胡允翰妻夫亡氏年二十拥厚奁夫族令改嫁泣曰不过利吾财尔随散所有于族立尽千金以成其志卒年六十　　陈朝柱妻吴氏
按安庆府志吴氏桐城陈朝柱妻朝柱以嗜学致疾蚤亡氏年十七子燧在抱家无寸土胝手自给鞠燧成人年七十余病却医药曰吾子既娶可下见我良人矣乃卒　　吴豫妻方氏
按安庆府志方氏桐城吴豫妻少寡无子苦节终身　　吴希朝妾伍氏按安庆府志伍氏桐城吴希朝妾希朝殁伍年少无子守节终身　　方柏之继妻余氏
按安庆府志余氏桐城方柏之继妻归六月柏亡前妻子日彻殊幼余年十七抱彻号哭抚彻不啻所生拮据经营家本不满千金及彻长积金逾万乃使彻入赀为郎年八十有二终　　黄辅时妻陈氏
妇张
氏附

按安庆府志陈氏灊山生员黄辅时妻夫蚤亡子朝屏未离襁褓屏长和熊课之娶张氏屏生子三廷耀廷焰廷才皆在抱而屏夭张毁容励节如姑足不逾阃三十余年有司奏闻旌表廷才妻丁氏避寇白岩寨为贼所破欲污之丁大骂抱幼子坠岩死越月获尸犹母子相携如生里人无不伤之协理军门史可法表其闾　　孙郎妻吴氏
按安庆府志吴氏桐城孙郎妻十九而寡哭泣失血一女方孩氏勤织作以事衰翁无何女殇悲&#而死　　陶启妻胡氏妇范
氏附

按安庆府志胡氏桐城陶启妻启亡胡年二十五子玺方五岁矢志孀居五十年终玺亦蚤丧妻范氏年二十有四抚二幼子养姑苦节四十年郡邑并旌表之　　李舟妻徐氏
按安庆府志徐氏桐城诸生李舟妻舟亡徐年二十四抚孤五十余年又抚孙遇芳为博士弟子员事闻诏旌表　　吴希襟妻王氏
按安庆府志王氏桐城吴希襟妻年二十七夫亡抚孤孟嘉五十年完节终老　　吴孟先妻唐氏
按安庆府志唐氏桐城吴孟先妻唐初未嫁孟先撄痼疾其父将厚为之礼而改字他族唐誓弗可竟归孟先孟先殁抚四孤二十余年完节终老　　程万铭继妻刘氏
按安庆府志刘氏桐城程万铭继妻前妻胡氏子曰材刘所生子曰棠曰乐刘之慈材也甚于棠乐万铭死刘年二十抚三孤成人有仆逃材捕而笞之逾旬仆死其子讼于郡论材抵罪刘日夕哀号祷于神梦神告之曰若祖仲珍有藏金并金镮埋东阁下天将以授若子也旦日刘率婢掘之果得金及镮如数遂用救材得释守节逾四十年　　方启煜妻王氏
按安庆府志王氏桐城方启煜妻煜病王刲股疗之煜亡氏断发截耳鼻苦节三十年而殁　　王忠妻刘氏
按安庆府志刘氏桐城王忠妻忠亡子道尚幼刘年二十六矢志抚道道蚤丧有孙刘又率道妻共抚其孙年逾七十卒　　安昆妻钱氏
按安庆府志钱氏桐城安昆妻氏五岁时邻人治酒食要其母母欲与俱行钱曰吾闻贤女不出闺门遂不往十四归昆家贫躬井臼养舅姑得其欢二十四昆亡一子甫二岁钱苦节抚之终老不渝　　方敏妻张氏
按安庆府志张氏桐城诸生方敏妻年十七归敏敏亡子学祖甫三岁张年二十有九剪发扃户禁家人不得入中门学祖长娶钱氏生一子名大式方一岁而学祖死钱年二十有八母使人唁之曰女尚少慎勿过毁钱氏曰姑能守节吾岂异人乎乃与姑同守完节终身　　吴善教妻余氏
按安庆府志余氏桐城诸生吴善教妻教亡余年二十三抗节抚孤越三十七年卒　　方燕妾邵氏
按安庆府志邵氏桐城诸生方燕妾妻高不宜子纳邵诞男学赐甫期月燕亡邵年二十有五与高同守抚学赐长补诸生年五十有九卒　　盛应举妻王氏
按安庆府志王氏桐城盛应举妻生子典甫一岁应举殁王年十七誓死靡他守节六十年抚典成立补邑诸生　　胡琨妻陈氏
按安庆府志陈氏桐城胡琨妻琨亡陈年二十二孀居训子历四十六年终　　徐桓妻章氏
按安庆府志章氏桐城徐桓妻年二十二桓亡抚遗腹子时翼苦节七十余年年九十三卒　　左光裕妻章氏
按安庆府志章氏桐城左光裕妻裕蚤亡章年二十余守节四十年卒　　江宝之妻殷氏
按安庆府志殷氏桐城江宝之妻年二十三夫亡抗志守贞历六十年卒　　吴应迩妻方氏
按安庆府志方氏桐城吴应迩妻年十九应迩殁子用周甫弥月伯氏谋嫁之方出入佩刀曰孤命在我我命在刀由是人不敢言卒抚孤成人年五十余终　　周敬扬妻萧氏按安庆府志萧氏桐城周敬扬妻儋州守友兰之姑母年二十敬扬殁萧方&#早夜祝天冀延周祀已而生子述尧复睹生孙年七十六卒　　胡代工妻左氏
按安庆府志左氏桐城人侍御光先女也少读诗书长适胡代工代工才而夭婚三年无子左归依母守节十余年卒　　胡效宾妻陈氏
按安庆府志陈氏桐城武举胡效宾妻宾死陈年少无嗣守节终身年八十卒　　吴孟科妻王氏
按安庆府志王氏桐城诸生吴孟科妻孟科尝橐友人寄金友移酒劳之孟科暴死友惧祸不敢复问金王挟金还友忍死立孤孙应琦拜大廷尉赠淑人　　张本妾周氏按安庆府志周氏庐江人赠礼部郎张本妾年十九事张二十四而寡与嫡余氏同居嫡子淳方髫周之子亦襁褓居数年余殁周持家内外井井淳后贵事周如母语人曰非周母不有今日年六十有五终　　吴景曹妻刘氏按安庆府志刘氏桐城吴景曹妻景曹殁父来吊微叩其志刘曰儿年二十六矣又有二子少于儿而无子者有焉父涕洟而去未几次子殇刘训其长孤鉴二十八载而卒　　方宿妻姚氏
按安庆府志姚氏桐城方宿妻宿亡姚年二十六二子俱触夫棺欲死其姊力劝之姚乃尽毁其饰曰吾无所用此敝帷素服抚其孤诲之家渐落老犹勤丝枲以佐饔飧虽室浅隘莫窥其影响年七十二卒　　齐之鸾妾沈氏按安庆府志沈氏臬司齐之鸾妾燕人也之鸾先纳皖城卞氏卞生遵沈生近鸾亡沈年二十有四与卞相依而守训二孤皆为诸生卞年九十余沈亦七十余卒　　方法女
按安庆府志桐城断事方法女名川贞许聘盛郎未笄盛殁川贞易服往哭献双履欲殉为众所阻请于兄曰能养我终身乎兄许之归与母郑同守家人称为老姑年七十终　　韩旵妻左氏
按安庆府志左氏父仲魁桐城人幼许同里韩旵旵父避仇他邦将偕子去时左年十三旵亦未成童旵父索旧币为旅资而听女别嫁女曰一盟终身焉能更事他人坚守俟旵至二十载旵归修执妇道七年而卒　　谢之騄妻何氏
按安庆府志何氏怀宁人谢之騄妻之騄早亡何年十九子未周岁冰霜苦节事舅姑以孝抚子成人　　张玮妻程氏按安庆府志程氏怀宁人广文泰亨孙女适儒士张玮玮亡程年二十子仅数月断发自誓城溃抱子逃窜被创流血弗释绝食七日乳竭不继采果蓏饲之越半月投寨适玮兄在觊觎孤产乘乱逼嫁不从伯怒曰贼必搜山儿啼有声定引贼至因逐之迷道遇虎惊晕仆地虎熟视而去复误堕深崖逾两宿始遇救稍靖归田庐儿幸无恙伯少子自贼营来归程抚育之不少介意年四十五卒　　方际时妻张氏
按安庆府志张氏宿松庠生方际时妻蚤寡守节年七十七终　　王宽妻张氏
按安庆府志张氏望江人王宽妻夫亡氏年二十三子渊甫周家贫张纺绩养姑邬氏邬怜张苦欲嫁之张嚙指剪发示志邬乃止事闻诏旌其门年八十七　　龙子德妻童氏按安庆府志童氏望江龙子德妻德蚤世无嗣童悉以簪珥付姑不复问人事事姑四十年年七十五卒　　金学书妻焦氏按安庆府志焦氏望江人金学书妻夫蚤亡氏年二十一养姑鞠子孀居苦节三十余年教子继望成明经仕至九江太守　　王三命妻万氏
按安庆府志万氏望江庠生王三命妻夫亡无嗣誓死靡他守志二十余年卒　　赵有引妻任氏
按安庆府志任氏望江人赵有引妻年二十四夫亡子在襁褓姑盲守志三十二载备极艰苦　　倪之仁妻徐氏
按安庆府志徐氏望江人倪之仁妻夫亡氏年十九守节四十余年姑聂氏亦蚤寡守仁及是称双节　　吴弘杰妻汪氏按安庆府志汪氏望江吴弘杰妻年二十五孀居苦节教子为诸生年七十八卒　　胡必钦妻倪氏
按安庆府志倪氏望江人郡诸生胡必钦妻家贫孝养翁姑夫亡遗孤甫周岁茹苦守志四十余年年七十八卒　　罗氏女
按安庆府志罗氏女小字引贞望江人许聘方自宣甫问名而自宣殁女年十六闻讣百计求死母集姑姊卫之小楼女忽从檐甓坠楼晕死一家惊哭舁入房卧数日方起时自宣家方作佛事女密令小婢馈茶嘱其暗记道路居址夜同小婢潜出抵方触自宣灵前晕死诸父追至哭劝女回女跪泣曰愿永守自宣灵不可幸赐佩刀诸父痛哭去女遂留终丧自纺绩外一切不问扫除密室朝夕诵佛经邻妇辄夜见其寝所有红光惊为火发苦志二十年崇祯元年与生母话别无病而终一方咸闻空中有天乐声三年邑令以事闻于朝&#赐建坊　　章女保贞
按安庆府志章女保贞太湖人章会端女许聘汪氏子未嫁而汪夭保贞毁容断发誓不更嫁与嫂刘氏共守志终身　　田可登妻刘氏
按安庆府志刘氏宿松人臬宪田有年母也幼聪慧能读书长适可登事翁姑至孝性慈祥喜赈贫乏登以苦读弗售致心疾氏奉汤药益谨登殒誓以死从诸昆弟止之曰亲老孤未可死也氏乃剪发破容悉心教子当有年初学为文氏拈题试之后应举即以此题获售继成进士复勖以官方次子逢年就外傅每夕必课其业及长文名籍甚荐明经氏年七十三卒　　刘仰元妻严氏
按安庆府志严氏銮仪卫都督女性聪敏姝丽端庄习孝经能诗赋万历中年十六赐婚安庆卫千总刘仰元为妻克尽妇道生子振忠甫三岁流寇攻城仰元力敌死之氏号泣哀恸绝食五日戚族慰之曰若死幼孤何依乃强起抚振忠力女红度日忠长袭父职生子一鹤而忠亡氏又抚鹤下及曾孙年九十余崇祯间事闻旌表　　汪伯宪妻陈氏
按安庆府志陈氏怀宁庠生汪伯宪妻伯宪先世素封豪放不事生产家落蚤丧遗二藐孤陈年三十矢死靡他督耕课织前后拮据偿公私逋负千余金岁大祲竭力以周贫乏无德色事闻诏旌其闾　　何自奇妻徐氏
按安庆府志徐氏宿松何自奇妻性极孝家贫尝忍饥以&#姑奇亡苦节终老
　闺节部列传一百三十七
</div>
    <div class="pagination">
<a href="闺媛典闺节部_page180.html">上一页</a><span>...</span><a href="闺媛典闺节部_page176.html">176</a><a href="闺媛典闺节部_page177.html">177</a><a href="闺媛典闺节部_page178.html">178</a><a href="闺媛典闺节部_page179.html">179</a><a href="闺媛典闺节部_page180.html">180</a><span class="current-page">181</span><a href="闺媛典闺节部_page182.html">182</a><a href="闺媛典闺节部_page183.html">183</a><a href="闺媛典闺节部_page184.html">184</a><a href="闺媛典闺节部_page185.html">185</a><a href="闺媛典闺节部_page186.html">186</a><span>...</span><a href="闺媛典闺节部_page182.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
