<!DOCTYPE html>
<html>
<head>
    <meta charset="UTF-8">
    <title>官常典卷官常总部 - 第 9 页/共 13 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>官常典卷官常总部 - 第 9 页/共 13 页</h1>
    <div class="content">周公复叹息言笃于辅君者是我二人我用能　至于今日休盛然我欲与召公共成文王功业于　不怠大覆冒斯民使海隅出日之地无不臣服然　后可也吴氏曰周公未尝有其功以其留召公故　言之盖叙其所已然而勉其所未至亦人所说而　从者也公曰君予不惠若兹多诰予惟用闵于天越民蔡
传
周公言我不顺于理而若兹谆复之多诰耶予　惟用忧天命之不终及斯民之无赖也公曰呜呼君惟乃知民德亦罔不能厥初惟其终祗若兹往敬用治
蔡
传
上章言天命民心而民心又天命之本也故卒　章专言民德以终之周公叹息谓召公践历谙练　之久惟汝知民心之向顺亦罔不能其初今日固　罔尤违矣当思其终则民之难保者尤可畏也其　祗顺此诰往敬用治不可忽也此召公已留周公　饬遣就职之辞厥后召公既相成王又相康王再　世犹未释其政有味于周公之言也夫春秋四传
　　隐公元年祭伯来
春秋元年冬十有二月祭伯来
左传非王命也
公羊传祭伯者何天子之大夫也何以不称使奔也奔则曷为不言奔王者无外言奔则有外之辞也谷梁传来者来朝也其弗谓朝何也寰内诸侯非有天子之命不得出会诸侯不正其外交故弗与朝也聘弓鍭矢不出竟场束修之肉不行竟中有至尊者不贰之也胡传按左氏曰非王命也祭伯畿内诸侯为王卿士来朝于鲁而直书曰来不与其朝也人臣义无私交大夫非君命不越竟所以然者杜朋党之原为后世事君而有贰心者之明戒也惟此义不行然后有藉外权如缪留之语韩宣惠者交私议论如庄助之结淮南者倚强藩为援以胁制朝廷如唐卢携之于高骈崔引之于宣武昭纬之于邠岐者矣经于内臣朝聘告赴皆贬而不与正其本也岂有诬上行私自植其党之患哉缪
音穆

　　庄公二十三年祭叔来聘
春秋二十三年春祭叔来聘
谷梁传其不言使何也天子之内臣也不正其外交故不与使也胡传谷梁子曰其不言使天子之内臣也不正其私交故不与使也祭伯来朝而不言朝祭叔来聘而不言使尹氏王子虎刘卷来讣而不书其爵秩皆所以正人臣之义也人君而明此不容下比之臣人臣而明此不为交私之计党锢之祸息矣　　僖公五年会首止
春秋五年夏公及齐侯宋公陈侯卫侯郑伯许男曹伯会王世子于首止公羊传曷为殊会王世子世子贵也世子犹世世子也谷梁传及以会尊之也何尊焉王世子云者唯王之贰也云可以重之存焉尊之也何重焉天子世子世天子也胡传及以会尊之也以王世子而下会诸侯则陵以诸侯而上与王世子会则抗春秋抑强臣扶弱主拨乱世反之正特书及以会者若曰王世子在是诸侯咸往会焉示不可得而抗也后世论其班位有次于三公宰臣之下亦有序乎其上者则将奚正自天王而言欲屈远其子使次乎其下示谦德也自臣下而言欲尊敬王世子则序乎其上正分义也天尊地卑而其分定典叙礼秩而其义明使群臣得伸其敬则贵有常尊上下辨矣经书宰周公祗与王人同序于诸侯之上而不得与殊会同书此圣人尊君抑臣之旨也而班位定矣　　僖公八年盟洮
春秋八年春王正月公会王人齐侯宋公卫侯许男曹伯陈世子款盟于洮公羊传王人者何微者也曷为序乎诸侯之上先王命也谷梁传王人之先诸侯何也贵王命也朝服虽敝必加于上弁冕虽旧必加于首周室虽衰必先诸侯兵车之会也胡传王人下士也内臣之微者莫微于下士外臣之贵者莫贵于方伯公侯今以下士之微序乎方伯公侯之上外轻内重不亦偏乎春秋之法内臣以私事出朝者直书曰来以私好出聘者不称其使以私情出讣者止录其名不以其贵故尊之也以王命行者虽下士之微序乎方伯公侯之上不以其贱故轻之也然则班列之高下不在乎内外特系乎王命尔圣人之情见矣尊君之义明矣　　僖公九年会葵丘
春秋九年夏公会宰周公齐侯宋子卫侯郑伯许男曹伯于葵丘左传夏会于葵丘寻盟且修好礼也王使宰孔赐齐侯胙曰天子有事于文武使孔赐伯舅胙齐侯将下拜孔曰且有后命天子使孔曰以伯舅耋老加劳赐一级无下拜对曰天威不违颜咫尺小白余敢贪天子之命无下拜恐陨越于下以遗天子羞敢不下拜下拜登受公羊传宰周公者何天子之为政者也
谷梁传天子之宰通于四海
胡传其曰宰周公者以冢宰兼三公也古者三公无其人则以六卿之有道者上兼师保之任冢宰或阙亦以三公下行端揆之职禹自司空进宅百揆又曰作朕股肱耳目是以宰臣上兼师保之任也周公为师又曰位冢宰正百工是以三公下行端揆之职也所以然者三公与王坐而论道固难其人而冢宰统百官均四海亦不易处也夫以冢宰兼三公其职任重矣而不殊会之何也人臣则有进退之节出入均劳之义非王世子贵有常尊之可比矣　　文公二年及晋处父盟
春秋二年春三月乙巳及晋处父盟
左传晋人以公不朝来讨公如晋夏四月乙巳晋人使阳处父盟公以耻之书曰及晋处父盟以厌之也适晋不书讳之也公羊传此晋阳处父也何以不氏讳与大夫盟也谷梁传不书公处父抗也为公讳也何以知其与公盟以其日也何以不言公之如晋所耻也出不言反不致也胡传及处父盟者公也其不地于晋也讳不书公者抑大夫之抗不使与公为敌正君臣之分也适晋不书反国不致为公讳耻存臣子之礼也凡此类笔削鲁史之旧文众矣　　文公十有五年单伯至自齐
春秋十有五年夏六月单伯至自齐
左传齐人许单伯请而赦之使来致命书曰单伯至自齐贵之也谷梁传大夫执则致致则名此其不名何也天子之命大夫也胡传单伯天子之命大夫也故逆王姬会伐宋使于齐皆书其字致而不名与意如婼异者无所书而不尊王命谨臣礼也　　成公三年盟晋卫大夫
春秋三年冬十有一月晋侯使荀庚来聘卫侯使孙良夫来聘丙午及荀庚盟丁未及孙良夫盟左传冬十一月晋侯使荀庚来聘且寻盟卫侯使孙良夫来聘且寻盟公问诸臧宣叔曰中行伯之于晋也其位在三孙子于卫也位为上卿将谁先对曰次国之上卿当大国之中中当其下下当其上大夫小国之上卿当大国之下卿中当其上大夫下当其下大夫上下如是古之制也卫在晋不得为次国晋为盟主其将先之丙午盟晋丁未盟卫礼也胡传刘敞曰诸侯有聘无盟聘礼也盟非礼也庚与良夫不务引其君当道而生事专命为非礼不信以干先王之典故不系于国以见其遂事之辱非人臣之操此说然也其言及者公与之盟而不言公见二卿之抗也盟者春秋所恶于恶之中又有恶焉者此类是也礼祀
　　曲礼
大夫士出入君门由闑右不践阈

陈
注
闑门橛也当门之中闑东为右主人入门而右　客入门而左大夫士由右者以臣从君不敢以宾　敌主也君前臣名

陈
注
吕氏曰事君者国无二尊虽父不可以抗之故　无贵贱尊卑皆名不敢致私敬于其所尊贵也　　又赐果于君前其有核者怀其核

陈
注
敬君赐故不敢弃核
御食于君君赐余器之溉者不写其余皆写

陈
注
御食于君者君食而臣为之劝侑也君以食之　余者赐之若陶器或木器可以洗涤者则即食之　或其器是萑竹所织不可洗涤者则传写于他器　而食之不欲口泽之渎也　　又
凡为君使者已受命君言不宿于家君言至则主人出拜君言之辱使者归则必拜送于门外若使人于君所则必朝服而命之使者反则必下堂而受命　　又国君抚式大夫下之大夫抚式士下之

陈
注
君与大夫或同途而出君过宗庙而式则大夫　下车士于大夫犹大夫于君也　　又
四郊多垒此卿大夫之辱也地广大荒而不治此亦士之辱也
陈
注
卿大夫不能谋国数见侵伐故多垒土广人稀　荒秽不理此二者固皆卿大夫之责士卑不与谋　国而田里之事则其职也故言亦士之辱　　又
君命召虽贱人大夫士必自御之
　　又
振书端书于君前有诛倒策侧龟于君前有诛陈
注
人臣以职分内事事君每事当谨之于素文书　簿领已至君前乃始振拂其尘埃而端整之卜筮　之官龟策其所奉以周旋者于君前而有颠倒反　侧之状此皆不敬其职业而慢上者故皆有罚　　又公事不私议
　　又
大夫士去国祭器不逾竟大夫寓祭器于大夫士寓祭器于士
陈
注
吕氏曰臣之所以有宗庙祭器以事其先者君　之禄也今去位矣乃挈器以行是窃君之禄以辱　其先此祭器所以不逾竟也寓寄于爵等之同者　使之可用也大夫士去国逾竟为坛位乡国而哭素衣素裳素冠彻缘鞮屦素乘髦马不蚤鬋不祭食不说人以无罪妇人不当御三月而复服
陈
注
坛位除地而为位也乡国向其本国也彻缘去　中衣之采缘而纯素也鞮屦革屦也素白狗皮也　车覆阑也髦马不剪剔马之髦鬣以为饰也蚤　治手足爪也鬋剔治须发也祭食食盛馔则祭先　代为食之人也不说人以无罪者己虽遭放逐而　出不自以无罪解说于人过则称己也御侍御寝　宿也凡此皆为去父母之邦捐亲戚去坟墓失禄　位亦一家之变故也故以凶丧之礼自处三月为　一时天气小变故必待三月而后复其吉服也　　又士有献于国君他日君问之曰安取彼再拜稽首而后对大夫私行出疆必请反必有献士私行出疆必请反必告君劳之则拜问其行拜而后对
陈
注
大夫有献而士不献不以卑者之物渎尊上也　　又君有疾饮药臣先尝之
　　檀弓
君子曰谋人之军师败则死之谋人之邦邑危则亡之　　郊特牲
大夫之臣不稽首非尊家臣以辟君也

陈
注
诸侯与大夫同在一国大夫已稽首于君矣家　臣若又稽首于大夫则似一国而两君矣故云以　辟君大夫有献弗亲君有赐不面拜为君之答己也　　内则大夫燕食有脍无脯有脯无脍士不贰羹胾

陈
注
谓燕食也
　　玉藻
年不顺成大夫不得造车马
　　又
将适公所宿斋戒居外寝沐浴史进象笏书思对命陈
注
思谓意所思念欲告君之事对谓君若有问则　对答之辞命谓君所命令当奉行者此三者皆书　之于笏故曰书思对命敬谨之至恐或遗忘也　　又侍坐则必退席不退则必引而去君之党

陈
注
臣侍君之坐若侧旁有别席则退就别席或旁　无别席可退或有席而君不命之退则当引而却　离坐于君亲党之下也一说党属于乡而小故以　为旁侧之喻登席不由前为躐席

陈
注
疏曰失节而践为躐席应从下升若由前升是　躐席也乡饮酒礼宾席于户西以西头为下主人　席于阼阶介席于西阶皆北头为下宾升席自西　方注云升由下也又记云主人介凡升席自北方　降自南方注云席南上升由下降由上主人受献　自席前适阼阶是降自北方者以受献正礼须席　末啐酒因从北方降也故注云由便也若寻常无　事则升由下而降由上若宾则升降皆由下也今　按此说席之上下固为明白窃意此经八字当作　一句而为字平声盖行礼之时人各一席而相离　稍远固可从下而升若布席稍密或数人共一席　则必须由前乃可得己之坐若不由前则是躐席　矣徒坐不尽席尺读书食则齐豆去席尺

陈
注
徒空也非饮食及讲问之坐为徒坐不尽席之　前一尺示无所求于前也食则豆去席尺读书则　与豆齐亦去席尺是谓齐豆去席尺若赐之食而君客之则命之祭然后祭先饭辨尝羞饮而俟
陈
注
</div>
    <div class="pagination">
<a href="官常典卷官常总部_page8.html">上一页</a><span>...</span><a href="官常典卷官常总部_page4.html">4</a><a href="官常典卷官常总部_page5.html">5</a><a href="官常典卷官常总部_page6.html">6</a><a href="官常典卷官常总部_page7.html">7</a><a href="官常典卷官常总部_page8.html">8</a><span class="current-page">9</span><a href="官常典卷官常总部_page10.html">10</a><a href="官常典卷官常总部_page11.html">11</a><a href="官常典卷官常总部_page12.html">12</a><a href="官常典卷官常总部_page13.html">13</a><a href="官常典卷官常总部_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
