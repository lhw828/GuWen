<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 55 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 55 页/共 899 页</h1>
    <div class="content">凌迪知万姓统谱
　　驰姓
驰出姓苑商音


　驰姓部列传
　　明
　　驰九垓
按万姓统谱九垓仁寿人成化中举人
按续文献
通考作力垓

　慈姓部汇考
郑樵通志
　　平声
慈氏急就章有慈仁姓纂云高阳氏才子之后美其宣慈惠和因以为氏以臣观之无是理也

　夷姓部汇考
郑樵通志
　　以国为氏
周异
姓国

夷氏姓春秋夷诡诸之裔杜预云在城阳庄武县所治夷安县是其地子孙以国为氏又逸民夷逸齐大夫夷仲年之后邾大夫夷射姑皆以字为氏　　同名异实夷氏有四夷诡诸之后为夷氏又逸民夷逸齐大夫夷仲年邾大夫夷射姑之后皆以名字为氏

　慈姓部列传
　　汉
　　慈仁
按郑樵通志急就章有慈仁
　　明
　　慈止
按万姓统谱止仁寿人永乐中大足县训导
　　慈济
按莱州府志济任江都县主簿
　　慈使众
按莱州府志使众任庄浪县知县
　　慈抚众
按丘县志抚众山东鳌山卫人岁贡万历二十三年任训导

　从姓部汇考
郑樵通志
　　平声
从氏七松切又如字汉将军从成公望出东莞凌迪知万姓统谱　　从姓
从东莞角音汉将军从公之后


　厘姓部汇考
罗泌路史
　　前纪
昆连氏一曰厘连氏一曰厘蓄氏后有厘氏
　　后纪
帝喾高辛氏后有厘氏
凌迪知万姓统谱
　　厘姓
厘见氏族志


　脂姓部汇考
郑樵通志
　　平声
脂氏见姓苑魏志中散大夫脂习哭孔融者京兆人
　厘姓部列传
　　晋
　　厘艳
按郑樵通志后秦有厘艳


================================================
　妫姓部汇考
左传
　　昭公八年
昭公八年九月楚公子弃疾帅师围陈十一月壬午灭陈晋侯问于史赵曰陈其遂亡乎对曰未也陈颛顼之后也自幕至于瞽瞍无违命舜重之以明德置德于遂遂世守之及胡公不淫故周赐之姓使祀虞帝
注
胡公满事周武王赐姓曰妫封诸陈绍舜后
疏

　世本舜姓姚氏哀元年传称夏后少康奔虞虞思　妻之以二姚虞思犹姓姚也至胡公周乃赐姓为　妫耳因昔虞舜居妫水故周赐以妫为姓也陈世　家言舜居妫汭其后因姓妫氏谓胡公之前已姓　妫矣是马迁之妄也史记
　　陈杞世家
陈胡公满者虞帝舜之后也昔舜为庶人时尧妻之二女居于妫汭其后因为氏姓姓妫氏毛诗注疏
　　陈谱
正义曰世家云陈胡公满者虞舜之后也昔舜为庶人居于妫汭其后因姓妫氏舜既传禹天下舜子商均为封国夏后氏之时或失或续至周武王克殷乃复求舜后得满封之于陈以奉舜祀是为胡公是胡公姓妫名满也昭八年左传史赵云胡公不淫故周赐之姓使祀虞帝则胡公姓妫武王所赐陈世家以为胡公之前已姓妫者非也哀元年左传称夏后氏少康逃奔有虞虞思于是妻之以二姚虞思在胡公之前仍为姚姓明是胡公始姓妫耳罗泌路史
　　后纪
虞阏父为周陶正武王妃其子胡公满以太姬锡之妫姓郑樵通志
　　以姓为氏
妫氏帝舜之后也舜居妫汭因以为姓或言舜生妫汭此姓也世亦以为氏后汉有妫皓改为姚氏文士传有妫览　妫姓部列传
　　汉
　　妫昌
按汉书王莽传始建国元年莽封妫昌为始睦侯奉虞帝后　　后汉
　　妫皓
按后汉书窦武传尚书郎妫皓文质彬彬明达国典　　妫览按姓氏急就篇览后汉丹阳督
　　唐
　　妫雅
按姓氏急就篇雅李诉将
　妫姓部纪事
汉书王莽传始建国元年莽曰予前在摄时建郊宫定祧庙立社稷神祗报况或光自上复于下流为乌或黄气熏烝昭耀章明以着黄虞之烈焉自黄帝至于济南伯王而祖世氏姓有五矣黄帝二十五子分赐厥姓十有二氏虞帝之先受姓曰姚其在陶唐曰妫在周曰陈在齐曰田在济南曰王予伏念皇初祖考黄帝皇始祖考虞帝以宗祀于明堂宜序于祖宗之亲庙其立祖庙五亲庙四后夫人皆配食郊祀黄帝以配天黄后以配地以新都侯东第为大禖岁时以祀家之所尚种祀天下姚妫陈田王氏凡五姓者皆黄虞苗裔予之同族也书不云乎惇序九族其令天下上此五姓名籍于秩宗皆以为宗室世世复无有所与其元城王氏勿令相嫁娶以别族理亲焉　宜姓部汇考郑樵通志
　　外国大姓
宜氏隋西南裔有宜缯宜林左传陈大夫宜咎凌迪知万姓统谱　　宜姓
宜见姓苑并直音
　宜姓部列传
　　周
</div>
    <div class="pagination">
<a href="氏族典卷诸姓部_page54.html">上一页</a><span>...</span><a href="氏族典卷诸姓部_page50.html">50</a><a href="氏族典卷诸姓部_page51.html">51</a><a href="氏族典卷诸姓部_page52.html">52</a><a href="氏族典卷诸姓部_page53.html">53</a><a href="氏族典卷诸姓部_page54.html">54</a><span class="current-page">55</span><a href="氏族典卷诸姓部_page56.html">56</a><a href="氏族典卷诸姓部_page57.html">57</a><a href="氏族典卷诸姓部_page58.html">58</a><a href="氏族典卷诸姓部_page59.html">59</a><a href="氏族典卷诸姓部_page60.html">60</a><span>...</span><a href="氏族典卷诸姓部_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
