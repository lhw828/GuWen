<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 70 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 70 页/共 899 页</h1>
    <div class="content">　　韦育
按汉书恩泽侯表元延元年扶阳厘侯育嗣
　　韦湛
按汉书恩泽侯表扶阳侯湛嗣元始中户千四百二十王莽败绝按韦贤
传湛作沈

　　后汉
　　韦彪
按后汉书韦彪传彪字孟达扶风平陵人也高祖贤祖赏彪孝行纯至父母卒哀&#三年不出庐寝好学洽闻雅称儒宗建武末举孝廉除郎中以病免永平六年召拜谒者三迁魏郡太守肃宗即位以病免征为左中郎将长乐卫尉比上疏乞骸骨拜为奉车都尉秩中二千石建初七年车驾西巡狩以彪行太常从还拜大鸿胪元和三年春东巡狩以彪行司徒事从行还以病乞身永元元年卒彪清俭好施禄赐分与宗族家无余财着书十二篇号曰韦卿子　　韦顺
按后汉书韦彪传彪族子顺字叔文平舆令有高名　　韦豹按后汉书韦彪传彪族子豹字季明数辟公府辄以事去司徒刘恺复辟之谓曰卿以轻好去就爵位不跻今岁垂尽当选御史意在相荐子其宿留乎豹曰犬马齿衰旅力已劣仰慕崇恩故未能自割且眩瞀滞疾不堪久待选荐之私非所敢当遂跣而起恺追之径去不顾安帝西巡征拜议郎　　韦义
按后汉书韦彪传彪族子义字季节高祖父元成元帝时丞相初彪独徙扶风故义犹为京兆杜陵人焉义初仕州郡太傅桓焉辟举理剧为广都长甘陵陈二县令政甚有绩官曹无事牢狱空虚数上书顺帝讥切左右贬刺窦氏久抑不迁以兄顺丧去官比辟公府不就广都为生立庙及卒三县吏民为义举哀若丧考妣　　韦着
按后汉书韦彪传彪族子豹豹子着字休明少以经行知名不应州郡之命大将军梁冀辟不就延熹二年桓帝公车备礼征至霸陵称病归乃入云阳山采药不返灵帝即位中常侍曹节以陈蕃窦氏既诛海内多怨欲借宠时贤以为名白帝就家拜着东海相诏书逼切不得已解巾之郡政任威刑为受罚者所奏坐论输左校又后妻骄恣乱政以之失名竟归为奸人所害隐者耻之　　韦端
按三辅决录端太仆
　　韦康
按三辅决录韦康字元将韦诞字仲将太仆端之子孔融与端书曰元将来渊才亮茂雅度弘毅伟世之器也昨日仲将来文敏笃诚保家之主也不意双珠近出老蚌甚珍贵之　　韦诞
按文章叙录诞字仲将太仆端之子有文才善属辞章建安中为郡上计吏特拜郎中稍迁侍中中书监以光禄大夫逊位年七十五卒于家　　韦晃
按后汉书献帝本纪建安二十三年春正月甲子少府耿纪丞相司直韦晃起兵诛曹操不克夷三族　　韦熊按法书要录韦熊韦诞子善书
　　吴
　　韦曜
曜本名昭史
为晋讳改之

按吴志韦曜传曜字弘嗣吴郡云阳人也少好学能属文从丞相掾除西安令还为尚书郎迁太子中庶子太子和废为黄门侍郎孙亮即位诸葛恪表为太史令撰吴书孙休践阼为中书郎博士祭酒命校定众书孙皓即位封高陵亭侯迁中书仆射职省为侍中常领左国史皓欲为父和作纪曜执以和不登帝位宜名为传如是者非一渐见责怒曜忧惧求去皓不听时有疾病医药监护持之愈急每飨宴于酒后使侍臣难折公卿以嘲弄侵克发摘私短以为欢曜但示难问经义言论而已皓以为不承用诏命意不忠尽遂积前后嫌忿收曜付狱华核连上疏救曜皓不许遂诛曜徙其家零陵　　韦隆
按吴志韦曜传曜子隆有文学
　　晋
　　韦忠
按晋书韦忠传忠字子节平阳人也少慷慨有不可夺之志好学博通性不虚诺闭门修己不交当世每至吉凶亲表赠遗一无所受年十二丧父哀慕&#悴服阕遂庐于墓所司空张华辟之辞疾不起太守陈楚迫为功曹会山羌破郡楚携子出走贼射之中三创忠冒刃伏楚以身捍之泣曰韦忠愿以身代君乞诸君哀之亦遭五矢贼相谓曰义士也舍之忠于是负楚以归后仕刘聪为镇西将军平羌校尉讨叛羌矢尽不屈节而死　　韦謏
子
伯阳

按晋书韦謏传謏字宪道京兆人也雅好儒学善着述于群言秘要之义无不综览仕于刘曜为黄门郎后又入石季龙署为散骑常侍历守七郡咸以清化著名又征为廷尉识者拟之于张前后四登九列六在尚书三为侍中再为太子太傅封京兆公好直谏陈军国之宜多见允纳着伏林三千余言遂演为典林二十三篇凡所述作及集记世事数十万言皆深博有才义至冉闵又署为光禄大夫时闵拜其子为大单于而以降兵一千处之麾下謏谏闵大怒遂诛之并杀其子伯阳　　韦泓
按晋书应詹传初京兆韦泓丧乱之际客游洛阳素闻詹名遂依托之詹与分甘共苦情若弟兄遂随从积年为营伉俪置居宅并荐之于元帝帝即辟之自后位至少府卿既受詹生成之惠詹卒遂制朋友之服　　韦广
按梁书韦睿传睿族弟爱爱高祖父广晋后军将军北平太守　　韦轨
按梁书韦睿传睿族弟爱爱曾祖轨以孝武太元之初南迁襄阳为本州别驾散骑侍郎　　韦楷
按魏书韦阆传阆祖楷晋建威将军长乐清河二郡太守　　韦达
按魏书韦阆传阆父达慕容垂吏部郎大长秋卿　　韦元按夏录元字祖思京兆人也隐居养志恬淡寡欲博涉经史尤善属文姚兴备礼致之见兴不拜兴亦重其志操厚为之礼刘裕辟为相国掾宋台通直郎亦不就勃勃克长安遣使征为太子庶子既至恭惧过礼欲以逭祸勃勃大怒曰吾以国士征汝汝奈何以非类处我汝昔不拜姚兴今何为独拜我我今未死汝犹不以我为帝王吾死之后汝辈弄笔当置吾于何地耶遂杀之　　宋
　　韦罴
按魏书韦阆传阆从叔道福道福父罴为苻坚东海太守坚灭奔江左仕刘裕为辅国将军秦州刺史　　韦肃按魏书韦阆传阆从子崇崇父肃字道寿刘义真镇关中辟为主簿仍随义真渡江历魏郡弋阳二郡太守豫州刺史　　韦公循
按梁书韦睿传睿族弟爱爱祖公循宋义阳太守　　韦祖征按梁书韦睿传睿伯父祖征宋末为光禄勋累为郡守　　韦祖归
按梁书韦睿传睿父祖归宁远长史
　　梁
　　韦睿
按梁书韦睿传睿字怀文京兆杜陵人也自汉丞相贤以后世为三辅着姓睿事继母以孝闻宋永光初袁顗为雍州刺史引为主簿顗到州与邓琬起兵睿求出为义成郡后为晋平王左常侍迁司空桂阳王行参军迁前军中兵参军久之为广德令累迁齐兴太守本州别驾长水校尉右军将军齐末多故不欲远乡里求为上庸太守加建威将军遣其二子自结于高祖义兵檄至倍道来赴义师克郢鲁平加湖睿多建谋策皆见纳用大军发郢谋留守将高祖难其人久之顾睿曰弃骐骥而不乘焉遑遑而更索即日以为冠军将军江夏太守行郢府事梁台建征为大理高祖即位迁廷尉封梁都子天监二年改封永昌东宫建迁太子右卫率出为辅国将军豫州刺史领历阳太守三年魏遣众来寇率州兵击走之四年王师北伐诏睿都督众军进讨合肥合肥既平进次东陵将会战有诏班师而还五年魏中山王元英寇北徐州高祖遣曹景宗拒之诏睿率豫州之众会焉睿自合肥径道旬日而至邵阳夜掘长堑树鹿角截洲为城比晓而营立元英大惊以杖击地曰是何神也明旦英自率众来战睿乘素木舆执白角如意麾军魏人大溃以功进爵为侯征通直散骑常侍右卫将军七年迁左卫将军俄为安西长史南郡太守会司州刺史马仙&#北伐还军为魏人所蹑三关扰动诏睿督众军援焉时元英复追仙&#将复邵武之耻闻睿至乃退明年迁信武将军江州刺史九年征员外散骑常侍右卫将军累迁左卫将军太子詹事寻加通直散骑常侍十三年迁智武将军丹阳尹以公事免顷之起为中护军十四年出为平北将军宁蛮校尉雍州刺史十七年征散骑常侍护军将军普通元年夏迁侍中车骑将军以疾未拜八月卒于家时年七十九赠侍中车骑将军开府仪同三司谥曰严　　韦爱按梁书韦睿传睿族弟爱字孝友沈静有器局父义正早卒爱少孤事母以孝性清介不妄交游而笃志好学及长博学有文才尤善周易及春秋左氏义袁顗为雍州刺史辟为主簿遭母忧庐于墓侧负土起坟服阕为中兵参军义师之起也以爱为壮武将军冠军南平王司马带襄阳令魏兴太守颜僧都等据郡反州内惊扰百姓携贰爱沈敏有谋素为州里信服乃推心抚御晓示逆顺兼率募乡里得千余人与僧都等战于始平郡南大破之萧颖胄之死也和帝征兵襄阳爱从始兴王憺赴焉先是巴东太守萧&#巴西太守鲁休烈举兵来逼荆州及憺至令爱书谕之&#即日请降中兴二年从和帝东下高祖受禅进号辅国将军仍为骁骑将军寻除宁蜀太守与益州刺史邓元起西上袭刘季连行至公安道病卒赠卫尉卿　　韦放
按梁书韦放传放字元直车骑将军睿之子初为齐晋安王宁朔主簿高祖临雍州又召为主簿天监元年为盱眙太守还除通直郎寻为轻车晋安王中兵参军迁镇右始兴王谘议参军以父忧去职服阕袭封永昌县侯出为轻车南平王长史襄阳太守转假节明威将军竟陵太守六年大举北伐以放为贞威将军迁云麾南康王长史寻阳太守累为藩佐并着声绩普通八年高祖遣兼领军曹仲宗等攻涡阳又以放为明威将军帅师会之魏大将费穆帅众奄至放军营未立麾下止有二百余人皆失色请去放厉声叱之于是士皆殊死战莫不一当百魏军遂退放逐北至涡阳涡阳城主王伟以城降魏人弃诸营垒一时奔溃众军乘之斩获略尽还为太子右卫率转通直散骑常侍出为持节督梁南秦二州诸军事信武将军梁南秦二州刺史中大通二年徙督北徐州诸军事北徐州刺史在镇三年卒时年五十九谥曰宜侯　　韦正
按梁书韦睿传睿子正字敬直起家南康王行参军稍迁中书侍郎出为襄阳太守历官至给事黄门侍郎　　韦棱
按梁书韦睿传睿子棱字威直性恬素以书史为业博物强记当世之士咸就质疑起家安成王府行参军稍迁治书侍御史太子仆光禄卿着汉书续训三卷　　韦黯
按梁书韦睿传睿子黯字务直性强正少习经史有文词起家太子舍人稍迁太仆卿南豫州刺史太府卿侯景济江黯屯六门寻改为都督城西面诸军事昼夜苦战以功授轻车将军加持节卒于城内赠散骑常侍左卫将军　　韦干向
按梁书韦睿传睿族弟爱爱子干向官至骁骑将军征北长史汝阴锺离二郡太守　　韦粲
按梁书韦粲传粲字长蒨睿之孙放之子也有父风好学仗气身长八尺容貌甚伟初为云麾晋安王行参军俄署法曹迁外兵参军兼中兵及王迁镇雍州随转记室王立为皇太子粲迁步兵校尉入为东宫领直丁父忧去职寻起为招远将军复为领直服阕袭爵永昌县侯除安西湘东王谘议累迁太子仆左卫率中大同十一年迁通直散骑常侍未拜出为持节督衡州诸军事安远将军衡州刺史太清二年征为散骑常侍粲还至庐陵闻侯景作逆便简阅部下得精卒五千马百匹倍道赴援粲外弟司州刺史柳仲礼亦帅步骑万余人至横江粲建议推仲礼为大都督进军新亭贼列阵于中兴寺相持至晚各解归是夜仲礼入粲营部分众军旦日将战诸将各有据守令粲顿青塘粲帅所部水陆俱进时值昏雾军人迷失道比及青塘夜已过半垒栅至晓未合景登禅灵寺门阁望粲营未立便率锐卒来攻粲令军主郑逸逆击之逸败贼乘胜入营左右牵粲避贼粲不动犹叱子弟力战兵死略尽遂见害时年五十四太宗闻之流涕曰社稷所寄惟在韦公如何不幸先死行阵诏赠护军将军世祖平侯景追谥曰忠贞　　韦助
按梁书韦粲传侯景作逆粲弟助战死世祖平侯景追赠助中书郎　　韦警
按梁书韦粲传侯景作逆粲弟警战死世祖平侯景追赠警中书郎　　韦构
按梁书韦粲传侯景作逆粲弟构战死世祖平侯景追赠构中书郎　　韦昂
按梁书韦粲传侯景作逆粲从弟昂战死世祖平侯景追赠昂员外散骑常侍　　韦臧
按梁书韦粲传粲长子臧字君理历官尚书三公郎太子洗马东宫领直侯景至帅兵屯西华门城陷奔江州收旧部曲据豫章为其部下所害　　韦尼
按梁书韦粲传侯景作逆粲子尼战死世祖平侯景追赠尼中书郎　　陈
　　韦载
按陈书韦载传载字德基京兆杜陵人也祖睿父政载少聪慧笃志好学及长博涉文史沈敏有器局起家梁邵陵王法曹参军迁太子舍人尚书三公郎侯景之乱元帝承制以为中书侍郎寻为建威将军寻阳太守时鲁悉达樊俊等各拥兵保境观望成败元帝以载为假节都督太原高唐新蔡三郡诸军事高唐太守仍衔命喻悉达等令出军讨景及大军东下载率三郡兵会于梁山景平除冠军将军琅琊太守寻奉使往东阳晋安招抚留异陈宝应等仍授信武将军义兴太守高祖诛王僧辩遣载族弟翙赍书喻意并奉梁敬帝&#&#载解兵载乃降于高祖高祖厚加抚慰引置左右与之谋议永定元年除和戎将军通直散骑常侍二年进号轻车将军寻加散骑常侍太子右卫率天嘉元年以疾去官太建中卒于家时年五十八　　韦翙
按陈书韦载传载族弟翙字子羽少有志操祖爱父干向翙弱冠丧父哀&#甚至养母抚孤兄弟子以仁孝着称高祖为南徐州刺史召为征北参军寻监义兴郡永定元年授贞毅将军步兵校尉迁骁骑将军领朱衣直阁骁骑之职旧领营兵兼统宿卫自梁代以来其任愈重出则羽仪清道入则与二卫通直临轩则升殿侠侍翙素有名望每大事恒令侠侍左右时人荣之号曰侠御将军寻出为宣城太守天嘉二年预平王琳之功封清源县侯邑二百户太建中卒赠明霍罗三州刺史　　韦宏
按陈书韦载传翙子宏字德礼有文学历官至永嘉王府谘议参军陈亡入隋　　北魏
　　韦道福
按魏书韦阆传阆从叔道福有志略历刘骏盱眙南沛二郡太守领镇北府录事参军时徐州刺史薛安都谋欲拥州内附道福参赞其事以功除安远将军赐爵高密侯卒赠兖州刺史谥曰简　　韦尚
按魏书韦阆传阆族弟珍珍父尚字文叔乐安王良安西府从事中郎卒赠安远将军　　韦阆
按魏书韦阆传阆字友观京兆杜陵人世为三辅冠族阆少有器望值慕容氏政乱避地于蓟城世祖征拜咸阳太守转武都太守属杏城镇将郝温及盖吴反关中扰乱阆尽心抚纳所部独全在郡十六年卒　　韦欣宗按魏书韦阆传阆从叔道福道福子欣宗以归国勋别赐爵杜县侯高祖初拜彭城内史迁大将军宋王刘昶谘议参军广陵侯元衍为徐州刺史又请为长史带彭城内史抚绥内外甚得民和世宗初除通直散骑常侍出为河北太守不行寻转太中大夫行幽州事卒赠龙骧将军南兖州刺史谥曰简　　韦合宗
按魏书韦阆传欣宗从父弟合宗东海太守
　　韦珍
按魏书韦阆传阆族弟珍字灵智高祖赐名焉珍少有志操解褐京兆王子推常侍转尚书南部郎高祖初蛮首桓诞归款朝廷思安边之略以诞为东荆州刺史令珍为使与诞招慰蛮左珍自悬瓠西入三百余里至桐柏山穷淮源宣扬恩泽凡所招降七万余户置郡县而还以奉使称旨除左将军乐陵镇将赐爵霸城子萧道成司州民谢天盖自署司州刺史规欲以内附事泄为道成将崔慧景攻围诏珍渡淮援接时道成遣将苟元宾据淮逆拒珍击破之天盖寻为左右所杀降于慧景珍乘胜驰进又破慧景拥降民七千余户内徙表置城阳刚陵义阳三郡以处之高祖诏珍移镇北阳萧赜遣其雍州刺史陈显达率众来寇珍凭城拒战杀伤甚众相持旬有二日夜开城门掩击之贼众奔溃以功进爵为侯车驾南讨诏珍为陇西公源怀卫大将军府长史转太保齐郡王长史迁显武将军郢州刺史在州有声绩朝廷嘉之迁龙骧将军寻加平南将军荆州刺史与尚书卢渊征赭阳为萧鸾将垣历生蔡道贵所败免归乡里后车驾征樊郢复起珍为中军大将军彭城王勰长史沔北既平以珍为建威将军试守鲁阳郡高祖复南伐路经珍郡加中垒将军正太守珍从至济水高祖曰今日之举亦欲与卿同行但三鸦险要非卿无以守也因&#珍辞还及还除中散大夫寻加镇远将军太尉谘议参军永平元年卒时年七十四赠本将军南青州刺史谥曰懿　　韦缵
按魏书韦阆传珍长子缵字遵彦年十二补中书学生聪敏明辩为博士李彪所称除秘书中散迁侍御中散转散骑侍郎徙太子中舍人仍兼黄门又兼司徒右长史寻转左兼尚书左丞寿春内附尚书令王肃出镇扬州请缵为长史加平远将军带梁郡太守肃薨&#缵行州事任城王澄代肃为州复启缵为长史缵出征之后萧衍将姜庆真乘虚攻袭遂据外郭虽寻克复缵坐免官永平三年卒年四十五　　韦彧
按魏书韦阆传缵弟彧字遵庆解褐奉朝请迁太尉骑兵参军出为雍州治中转别驾入为司徒掾寻转散骑侍郎稍迁平远将军东豫州刺史彧绥怀蛮左境内清肃还遇大将军京兆王继西征请为长史拜通直散骑常侍寻以本官兼尚书为豳夏行台以功封阴盘县开国男孝昌元年秋卒赠抚军将军雍州刺史谥曰文　　韦朏
按魏书韦阆传彧弟朏字遵显少有志业年十八辟州主簿解褐太学博士迁秘书郎中稍迁左军将军为荆郢和籴大使南郢州刺史田夷启称朏父珍往任荆州恩洽中外乞朏南道别将领荆州骁勇共为腹背诏从之未几行南荆州事肃宗末除东徐州刺史寻迁安东将军加散骑常侍萧衍遣其郢州刺史田麤&#率众来寇朏于石羊冈破斩之以功封杜县开国子永安三年卒于州赠侍中车骑将军雍州刺史谥曰宣　　韦真喜
按魏书韦阆传阆兄子真喜起家中书博士迁中书侍郎冯翊太守　　韦范
按魏书韦阆传阆子范历镇西大将军府司马试守华山郡高宗时赐爵兴平男卒　　韦崇
按魏书韦阆传阆从子崇字洪基少为舅兖州刺史郑义所器赏解褐中书博士转司徒从事中郎高祖纳其女为充华嫔除南颍川太守不好发擿细事常云何用小察以伤大道吏民感之郡中大治高祖闻而嘉赏赐帛二百匹迁洛以崇为司州中正寻除右将军咸阳王禧开府从事中郎复为河南邑中正崇频居衡品以平直见称出为乡郡太守更满应代吏民诣阙乞留复延三年在郡九年转司徒谘议久之除华山太守卒　　韦伯昕
按魏书裴叔业传京兆杜陵人韦伯昕学尚有壮气景明初封云陵县开国男食邑二百户拜南阳太守数岁坐事免久之拜员外散骑常侍加中垒将军延昌末病卒　　韦&#
按魏书韦阆传阆子范范子&#字颖超早有学识少孤事祖母以孝闻性温和廉让为州里所称太和中袭爵除荆州治中转梁州宁朔府长史还为太尉外兵参军本州中正迁都水使者所在有声世宗崩领军于忠矫擅威刑与左仆射郭祚尚书裴植同时遇害时年五十七&#与祚婚家为忠所恶故及于难熙平元年追赠中垒将军洛州刺史谥曰贞　　韦祉
按魏书韦阆传阆兄子真喜真喜子祉太府少卿　　韦祯按魏书韦阆传祉弟祯有识干起家奉朝请尚书郎中司徒主簿太子中舍人廷尉少卿给事黄门侍郎光禄大夫卒赠安西将军秦州刺史　　韦之
按魏书韦阆传阆从子崇崇子之释褐奉朝请给事中步兵校尉稍迁前将军太中大夫卒　　韦休之
按魏书韦阆传猷之弟休之起家安州左将军府城局参军转给事中河南邑中正稍迁安西将军光禄大夫休之贞和自守未尝以言行忤物卒　　韦荣绪
按魏书韦阆传阆子范范子&#&#子荣绪字子光颇涉文史袭爵除员外散骑侍郎齐王萧宝夤仪同开府属因战败殁　　韦荣茂
按魏书韦阆传荣绪弟荣茂字子晔以干局知名历侍御史尚书考功郎中出为东秦州刺史永熙末殁关西　　韦荣亮
按北史韦阆传荣亮字子昱博学有文才德行仁孝为时所重历谏议大夫卫大将军卒赠河州刺史　　韦儒按北齐书韦道逊传道逊祖儒自宋入魏寓居河南洛阳官至华山太守　　韦道密
按北齐书韦道逊传道逊兄道密早以文学知名魏永熙中开府祭酒因患恍惚沈废于家　　韦元恢
按魏书韦阆传合宗子元恢有气干孝昌初值刺史元法僧据州外叛元恢招聚同志潜规克复事泄为法僧所害　　韦彪
按魏书韦阆传阆族弟珍珍子彧封阴盘县开国男卒子彪袭历本州治中转别驾孝庄末蓝田太守没于关西　　韦融
按魏书韦阆传彪弟融解褐员外散骑侍郎以军功赐爵长安伯稍迁大司马开府司马融娶司农卿赵郡李瑾女天平中疑其妻与章武王景哲奸通乃刺之惧不免仍亦自害　　韦鸿
按魏书韦阆传阆族弟珍珍子朏朏长子鸿字道衍颇有干用解褐奉朝请迁尚书令吏部郎中中书舍人天平三年坐漏泄赐死于家　　韦元睿
按魏书韦阆传欣宗子元睿武定中颍州骠骑府长史　　韦道植
按魏书韦阆传鸿弟道植武定末仪同开府中兵参军　　韦骈
按周书韦佑传佑祖骈雍州主簿举秀才拜中书博士　　韦道谐
按北史韦阆传阆子范范子&#&#子道谐为镇城都督元象中齐神武命将出讨道谐被获送于晋阳　　韦义远按魏书韦阆传祉子义远出帝时为岐州刺史殁关西　　韦文殊
按魏书韦阆传祯子文殊员外散骑侍郎早卒　　韦道建按魏书韦阆传阆从子崇崇子休之休之子道建武定末定州仪同开府长史带中山太守　　韦道儒
按魏书韦阆传道建弟道儒齐文襄王大将军府东阁祭酒　　韦义
按周书韦佑传佑父义前将军上洛郡守魏大统时以法保着勋追赠秦州刺史　　韦旭
按周书韦孝宽传孝宽父旭武威郡守建义初为大行台右丞加辅国将军雍州大中正永安二年拜右将军南幽州刺史时氐贼数为抄窃旭随机招抚并即归附寻卒官赠司空冀州刺史谥文惠　　北齐
　　韦子粲
按北齐书韦子粲传子粲字晖茂京兆人曾祖阆父隽子粲仕郡功曹史累迁为行台郎中从尔朱天光平关右孝武入关以为南汾州刺史神武命将出讨城陷子弟俱被获送晋阳蒙放免以为并州长史累迁豫州刺史卒　　韦道逊
按北齐书韦道逊传道逊京兆杜陵人武平初尚书左中兵加通直散骑侍郎加通直常侍　　北周
　　韦敻
按周书韦敻传敻字敬远志尚夷简淡于荣利弱冠被召拜雍州中从事遂谢疾去职前后十见征辟皆不应命属太祖经纶王业侧席求贤闻敻养高不仕遣使辟之虽情谕甚至而竟不能屈弥以重之明帝即位礼敬逾厚乃为诗以贻之敕有司日给河东酒一斗号之曰逍遥公敻雅好名义虚襟善诱虽耕夫牧竖有一介可称者皆接引之少爱文史留情著述手自抄录数十万言晚年虚静唯以体道会真为务旧所制述咸削其&#宣政元年二月卒于家时年七十七　　韦处元
按周书韦敻传敻与族人处元及安定梁旷为放逸之友　　韦瑱
按周书韦瑱传瑱字世珍京兆杜陵人也世为三辅着姓曾祖惠度姚泓尚书郎随刘义真过江仕宋为顺阳太守后归魏拜中书侍郎祖千雄略阳郡守父英代郡守瑱起家太尉府法曹参军累迁谏议大夫冠军将军太祖为丞相加前将军转行台左丞从复弘农战沙苑又从战河桥大统八年镇蒲津关寻除蒲州总管府长史顷之征拜鸿胪卿以望族兼领乡兵迁大都督通直散骑常侍行京兆郡事魏恭帝二年赐姓宇文氏三年除瓜州诸军事瓜州刺史瑱雅性清俭兼有武略蕃夷赠遗一无所受人畏服不敢为寇孝闵帝践祚进爵平齐县伯秩满还京进授侍中骠骑大将军开府仪同三司武成三年卒　　韦孝宽
</div>
    <div class="pagination">
<a href="氏族典卷诸姓部_page69.html">上一页</a><span>...</span><a href="氏族典卷诸姓部_page65.html">65</a><a href="氏族典卷诸姓部_page66.html">66</a><a href="氏族典卷诸姓部_page67.html">67</a><a href="氏族典卷诸姓部_page68.html">68</a><a href="氏族典卷诸姓部_page69.html">69</a><span class="current-page">70</span><a href="氏族典卷诸姓部_page71.html">71</a><a href="氏族典卷诸姓部_page72.html">72</a><a href="氏族典卷诸姓部_page73.html">73</a><a href="氏族典卷诸姓部_page74.html">74</a><a href="氏族典卷诸姓部_page75.html">75</a><span>...</span><a href="氏族典卷诸姓部_page71.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
