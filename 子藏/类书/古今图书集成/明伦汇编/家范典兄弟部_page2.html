<!DOCTYPE html>
<html>
 <head>
  <meta charset="utf-8"/>
  <title>
   家范典兄弟部 - 第 2 页/共 7 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   家范典兄弟部 - 第 2 页/共 7 页
  </h1>
  <div class="content">
   注
兄弟犹言族亲也凡不见者以此求之也
疏
释
　曰此三人所以降者大夫以尊降昆弟以旁尊降　大夫之子以厌降是以总云降一等上经当已言　讫今又言之者上虽言之恐犹不尽记人总结之　是以郑云凡不见者以此求之云兄弟犹言族亲　也者以下云小功已下为兄弟恐此兄弟亦据小　功已下得降故曰犹族亲也则此兄弟及下文为　人后者为兄弟皆非小功已下犹族亲所容广也为人后者于兄弟降一等报于所为后之兄弟之子若子
注
言报者嫌其为宗子不降
疏
释曰谓支子为大
　宗子后反来为族亲兄弟之类降一等云于所为　后之兄弟之子若子者此等之服其义已见于斩　章云言报者嫌其为宗子不降者以其出降本亲　又宗子尊重恐本亲为宗子有不降服之嫌故云　报以明之言报是两相为服者也兄弟皆在他邦加一等不及知父母与兄弟居加一等
注
皆在他邦谓行仕出游若辟仇不及知父母父　母早卒疏
释曰云在他邦加一等者二人共在他
　国一死一不死相愍不得辞于亲眷故加一等也　云不及知父母与兄弟居加一等者谓各有父母　或父母有早卒者与兄弟共居而死当愍其孤幼　相育特加一等云皆在他邦谓行仕者孔子身行　七十二国不见仕者以古者有出他国之理故云　谓行仕也又云出游者谓若孔子弟子朋友同游　他国兄弟容有死者又云若辟仇者周礼调入云　从父兄弟之仇不同国兄弟之仇辟诸千里之外　皆有兄弟共行之法也云不及知父母父母早卒　者或遗腹子或幼小未有知识而父母早死者也传曰何如则可谓之兄弟传曰小功以下为兄弟注
于此发兄弟传者嫌大功以上又加也大功以　上若皆在他国则亲自亲矣若不及知父母则固　同财矣疏
释曰发问者上经及记已有兄弟皆是
　降等唯此兄弟加一等故怪而致问引旧传者以　有成文故引之云小功以下为兄弟者以其加一　等故也郑云于此发兄弟传者嫌大功以上又加　者也郑亦据于此兄弟加一等发传者嫌大功以　上亲则亲矣又加之故于小功发传也云大功以　上若皆在他国则亲自亲矣者不可复加者也云　若不及知父母则固同财矣者据经不及知父母　与兄弟居既亲重则财食是同虽无父母恩自隆　重不可复加也春秋四传
　　隐公不书即位
春秋隐公元年春王正月
左传惠公元妃孟子孟子卒继室以声子生隐公宋武公生仲子仲子生而有文在其手曰为鲁夫人故仲子归于我生桓公而惠公薨是以隐公立而奉之春王周正月不书即位摄也公羊传春者何岁之始也王者孰谓谓文王也曷为先言王而后言正月王正月也何言乎王正月大一统也公何以不言即位成公意也何成乎公之意公将平国而反之桓曷为反之桓桓幼而贵隐长而卑其为尊卑也微国人莫知隐长又贤诸大夫扳隐而立之隐于是焉而辞立则未知桓之将必得立也且如桓立则恐诸大夫之不能相幼君也故凡隐之立为桓立也隐长又贤何以不宜立立适以长不以贤立子以贵不以长桓何以贵母贵也母贵则子何以贵子以母贵母以子贵谷梁传虽无事必举正月谨始也公何以不言即位成公志也焉成之言君之不取为公也君之不取为公何也将以让桓也让桓正乎曰不正春秋成人之美不成人之恶隐不正而成之何也将以恶桓也其恶桓何也隐将让而桓弒之则桓恶矣桓弒而隐让则隐善矣善则其不正焉何也春秋贵义而不贵惠信道而不信邪孝子扬父之美不扬父之恶先君之欲与桓非正也邪也虽然既胜其邪心以与隐矣己探先君之邪志而遂以与桓则是成父之恶也兄弟天伦也为子受之父为诸侯受之君己废天伦而忘君父以行小惠曰小道也若隐者可谓轻千乘之国蹈道则未也　　郑庄公克段
春秋隐公元年夏五月郑伯克段于鄢
左传初郑武公娶于申曰武姜生庄公及共叔段庄公寤生惊姜氏故名曰寤生遂恶之爱共叔段欲立之亟请于武公公弗许及庄公即位为之请制公曰制岩邑也虢叔死焉佗邑唯命请京使居之谓之京城大叔祭仲曰都城过百雉国之害也先王之制大都不过参国之一中五之一小九之一今京不度非制也君将不堪公曰姜氏欲之焉辟害对曰姜氏何厌之有不如早为之所无使滋蔓蔓难图也蔓草犹不可除况君之宠弟乎公曰多行不义必自毙子姑待之既而大叔命西鄙北鄙贰于己公子吕曰国不堪贰君将若之何欲与大叔臣请事之若弗与则请除之无生民心公曰无庸将自及大叔又收贰以为己邑至于廪延子封曰可矣厚将得众公曰不义不昵厚将崩大叔完聚缮甲兵具卒乘将袭郑夫人将启之公闻其期曰可矣命子封帅车二百乘以伐京京叛大叔段段入于鄢公伐诸鄢五月辛丑大叔出奔共书曰郑伯克段于鄢段不弟故不言弟如二君故曰克称郑伯讥失教也谓之郑志不言出奔难之也公羊传克之者何杀之也杀之则曷为谓之克大郑伯之恶也曷为大郑伯之恶母欲立之己杀之如勿与而已矣段者何郑伯之弟也何以不称弟当国也其地何当国也齐人杀无知何以不地在内也在内虽当国不地也不当国虽在外亦不地也谷梁传克者何能也何能也能杀也何以不言杀见段之有徒众也段郑伯弟也何以知其为弟也杀世子母弟目君以其目君知其为弟也段弟也而弗谓弟公子也而弗谓公子贬之也段失子弟之道矣贱段而甚郑伯也何甚乎郑伯甚郑伯之处心积虑成于杀也于鄢远也犹曰取之其母之怀中而杀之云尔甚之也然则为郑伯者宜奈何缓追逸贼亲亲之道也胡传用兵大事也必君臣合谋而后动则当称国命公子吕为主帅则当称将出车二百乘则当称师三者咸无称焉而专目郑伯是罪之在伯也犹以为未足又书曰克段于鄢克者力胜之词不称弟路人也于鄢操之为已蹙矣夫君亲无将段将以弟篡兄以臣伐君必诛之罪也而庄公特不胜其母焉尔曷为纵释叔段移于庄公举法若是失轻重哉曰姜氏当武公存之时常欲立段矣及公既没姜以国君嫡母主乎内段以宠弟多才居乎外国人又悦而归之恐其终将轧己为后患也故授之大邑而不为之所纵使失道以至于乱然后以叛逆讨之则国人不敢从姜氏不敢主而大叔属籍当绝不可复居父母之邦此郑伯之志也王政以善养人推其所为使百姓兴于仁而不偷也况以恶养天伦使陷于罪因以剪之乎春秋推见至隐首诛其意以正人心示天下为公不可以私乱也垂训之义大矣
大
全
程子曰书曰郑伯克段干鄢郑伯失为君之道　无兄弟之义故称郑伯而不言弟克胜也言胜见　弟之强使之强所以致其恶也不书奔义不系于　奔也　张氏曰春秋于诸侯之国事则称国言君　与大臣共图之也于其君之父子兄弟出入诛杀　之事则称君着其君之志也　勉斋黄氏曰郑庄　公无孝友之诚心又不明于予夺之大义故勉强　以徇其母而处心积虑以杀其弟也使有孝友之　诚心而又明于予夺之大义则必能委曲顺承而　区处得宜如舜之于象也　东莱吕氏曰兄弟天　伦也管蔡之诛周公之不幸也史序其事曰乃致　辟管叔于商一语而三致意焉辟之为言法也王　法之所当加也周公以王法讨叛臣周公不幸适　尸其责本非兄弟之相戕者也而其词犹始以乃　而继以致重之惜之忧之难之徘徊犹豫不忍之　意恻然见于言外此固天理人情之极也郑伯养　成叔段之恶纳之于诛芟锄剪伐略无一毫顾惜　春秋因其情而书之曰郑伯克段于鄢得隽则谓　之克胜敌则谓之克此何事而言克乎郑伯泯灭　民彝视其弟如戎狄寇雠剿除荡覆不遗余力此　春秋所以因其情而命之以克也谓之克则不可　言弟谓之弟则不可言克盖克非可用于弟而弟　亦非可克之人二者固不得而并也　张氏曰仁　人之于弟不藏怒宿怨其或不中不才亦必正之　以义使不格奸厚之以恩使不离富贵今庄公之　于叔段无念鞠子哀之心而怀其母偏爱欲夺己　位之恨授之大都而不为之所纵使失道以至于　乱方其居京收邑之时可制而不制如鸷将击而　匿形于未发之先稔其恶以待其成及其逆迹已　露然后以寇雠之法讨之以力胜为事必诛为期　至于伐京伐鄢之日虽段之死于兵有所不恤矣　经不言弟段固罪其不弟然庄公非特以段之不　才弃之乃其心实欲养其恶待以寇贼无复天伦　之念故书曰克段于鄢然后庄公忮忍之心施于　同气者举形于笔削之间矣　啖氏曰不言段奔　乃夫子讥其志在于杀若言奔则郑伯但有逐弟　之恶无杀弟之罪也　　夷仲年来聘
春秋隐公七年夏齐侯使其弟年来聘
左传齐侯使夷仲年来聘结艾之盟也
公羊传其称弟何母弟称弟母兄称兄
谷梁传诸侯之尊弟兄不得以属通其弟云者以其来接于我举其贵者也胡传兄弟先公之子不称公子贬也书盟书帅师而称兄弟者罪其有宠爱之私书出奔书归而称兄弟者责其薄友恭之义考于事而春秋之情可见矣年者齐僖公母弟也程氏谓先儒谓母弟者盖缘礼有立嫡子同母弟之文其曰同母盖为嫡耳非以为加亲也此义不明久矣僖公私于同母宠爱异于他弟施及其子犹与适等而襄公绌之遂成篡弒之祸故圣人于年来聘特变文书弟以示贬焉郑语来盟黑背帅师皆罪其私也书云于弟弗念天显乃弗克恭厥兄兄亦不念鞠子哀大不友于弟天惟与我民彝大泯乱陈光奔楚而称弟不念鞠子哀矣盗杀卫絷而称兄其亦不念天显矣秦针宋辰皆责其薄也仁人于兄弟绝偏系之私笃友恭之义人伦正而天理存其春秋以训天下与来世之意也
大
全
程子曰凡不称公子而称弟者或责其失弟兄　之义或罪其以弟之爱而宠任之过左氏公羊传　皆曰年齐僖公之母弟先儒母弟之说盖缘礼文　有立嫡子同母弟之说其曰同母弟盖谓嫡耳非　以同母为加亲也若以同母为加亲是不知人理　近于禽道也天下不明斯义也久矣僖公爱年其　子尚礼秩如嫡卒致篡弒之祸书弟见其以弟之　爱而宠任之过也　汪氏曰齐侯非不爱其弟也　迷于其义故以爱为害矣　张氏曰亲亲之道尊　其位重其禄非贤则不及以政齐僖爱其弟聘鲁　致女交政邻国一一使之爱之之过遂致乱嫡庶　之辨以启无知篡逆之祸圣人以其过于溺爱之　私而失亲亲之义故特书其弟以贬之而着后日　之祸始于僖公之不早辨也　　郑庄公卒
春秋桓公十有一年夏五月癸未郑伯寤生卒左传夏郑庄公卒初祭封人仲足有宠于庄公庄公使为卿为公娶邓曼生昭公故祭仲立之宋雍氏女于郑庄公曰雍姞生厉公雍氏宗有宠于宋庄公故诱祭仲而执之曰不立突将死亦执厉公而求赂焉祭仲与宋人盟以厉公归而立之胡传郑庄公志杀其弟使糊其口于四方自以为保国之计得也然身没未几而世嫡出奔庶孽夺正公子互争兵革不息忽仪亹突之际其祸憯矣乱之初生也起于一念之不善后世则而象之至于兄弟相残国内大乱民人思保其室家而不得不亦酷乎有国者所以必循天理而不可以私欲灭之也庄公之事可以为永鉴矣
大
全
陈氏曰春秋之初罪莫甚于郑庄宋鲁齐卫次　之而父子兄弟之祸亦莫甚于此五国者是可为　不臣者之戒矣　　齐小白纠
春秋庄公八年冬十有一月癸未齐无知弒其君诸儿九年春齐人杀无知夏公伐齐纳子纠齐小白入于齐秋八月庚申及齐师战于干时我师败绩九月齐人取子纠杀之左传初襄公立无常鲍叔牙曰君使民慢乱将作矣奉公子小白出奔莒乱作管夷吾召忽奉公子纠来奔初公孙无知虐于雍廪九年春雍廪杀无知夏公伐齐纳子纠桓公自莒先入秋师及齐师战于干时我师败绩公丧戎路传乘而归秦子梁子以公旗辟于下道是以皆止鲍叔帅师来言曰子纠亲也请君讨之管召雠也请受而甘心焉乃杀子纠于生窦召忽死之管仲请囚公羊传纳者何入辞也其言伐之何伐而言纳者犹不能纳也纠者何公子纠也何以不称公子君前臣名也胡传左氏书子纠二传曰伐齐纳纠君子以公谷为正纳者不受而强致之称入者难词纠不书子者明纠不当立也以小白系齐者明小白宜有齐也所以然者襄公见杀纠与小白皆以庶子出奔而纠弟也又未尝为世子按史称周公诛管蔡以安周齐桓杀其弟以反国是纠幼而小白长其有齐宜矣宜则何以不称公子内无所承上不禀命故以王法绝之也桓公于王法虽可绝视子纠则当立故管仲相桓为徙义而圣人称之曰微管仲吾其被发左□矣召忽死于子纠为伤勇比诸匹夫匹妇之谅自经于沟渎而莫之知也取者不义之词前书纳纠不称子者明不当立也此书杀纠复称子者明不当杀也或夺或予于义各安春秋精意也仁人之于兄弟不藏怒焉不宿怨焉亲爱之而已纠虽争立越在他国置而勿问可也必请于鲁杀之然后快于心其不仁亦甚矣后世以传让为名而取国者必杀其主以为一人心防后患意与此同流毒岂不远哉故孟子曰五伯三王之罪人也仲尼之徒无道桓文之事者
大
全
朱子曰程子以薄昭之言证桓公之为兄而荀　卿尝谓桓公杀兄以争国其言固出于薄昭之前　未可以此证其必然但以公谷春秋所书之文为　据参以夫子答子路子贡之言断之盖圣人之于　人功罪不相掩今但称管仲之功而不言其罪则　可见不死子纠之难无害于义而桓公子纠之长　少从以明矣　王氏曰杜氏注小白僖公庶子子　纠小白庶兄公羊谓小白称入为篡辞谷梁谓小　白不让子纠太史公序小白次子纠皆以子纠为　兄小白为弟且谓皆僖公子韩宣子亦谓齐桓卫　姬之子有宠于僖而程子谓襄公子似据左传公　子小白公子纠蒙襄公立而言今考小白与纠其　为僖公或襄公之子则不可考然以经考之忽系　郑而突不系郑羁系曹而赤不系曹则嫡庶之辨　也捷灾不系邾而书弗克纳则长幼之辨也今小　白系齐则郑忽曹羁之例也纠不称子而称纳则　捷灾之例也是则小白当立而纠不当立明矣以　经别传之真伪则公谷杜氏不可信也况夫子盛　称管仲之功而不责其忘君事雠别其长幼是非　岂不灼然可见哉鲁庄忘雠而纳其公子奉少夺　长兴师以助不正卒至于败书公伐书纳而罪恶　着矣　张氏曰纠者齐桓之兄弟也以其不当争　而争立则为罪以其骨肉之至亲则不可杀为齐　桓者当列其罪以告鲁人且明示亲亲之义而全　其生则恩义两得矣夫杀兄弟当自君而称齐人　者废立之际杀生予夺寄于当国大臣之手毫厘　之差霄壤之谬今齐大夫始以纠为先君之子而　盟欲立之始谋不审已为罪矣及桓公得国又不　体其君天伦之恩从议亲之辟以赦其罪而必杀　之废兴生死轻率甚矣故加子于纠又书齐人书　取书杀以责其举国君臣忘亲失义之罪也盖天　伦之重苟未至如管叔之得罪宗庙先君与天下　之民则必当以亲亲而全其生此圣人以至公之　心示后世异于私天下为己有欲绝乱本祸根而　推刃于先君之遗体者矣　汪氏曰王者之道自　修身正家以及于为国桓公杀子纠晋文杀怀公　以取国夫子纠怀公论长幼之序虽不当立而桓　文之杀亦非也以是得国而霸诸侯其本固已不　正矣此仲尼之门五尺童子所以羞称五霸也杀　怀公之事不见于经非削之也旧史不存耳　庐　陵李氏曰子纠书法与子般子野同故公谷皆以　为贵而当立殊不知前不书子责子纠以天伦之　义此复书子责桓公以天伦之恩也　　公子牙卒
春秋庄公三十有二年秋七月癸巳公子牙卒左传初公筑台临党氏见孟任从之閟而以夫人言许之割臂盟公生子般焉雩讲于梁氏女公子观之圉人荦自墙外与之戏子般怒使鞭之公曰不如杀之是不可鞭荦有力焉能投盖于稷门公疾问后于叔牙对曰庆父材问于季友对曰臣以死奉般公曰乡者牙曰庆父材成季使以君命命僖叔待于针巫氏使针季鸩之曰饮此则有后于鲁国不然死且无后饮之归及逵泉而卒立叔孙氏公羊传何以不称弟杀也杀则曷为不言刺为季子讳杀也曷为为季子讳杀季子之遏恶也不以为国狱缘季子之心而为之讳季子之遏恶奈何庄公病将死以病召季子季子至而授之以国政曰寡人即不起此病吾将焉致乎鲁国季子曰般也存君何忧焉公曰庸得若是乎牙谓我曰鲁一生一及君已知之矣庆父也存季子曰夫何敢是将为乱乎夫何敢俄而牙弒械成季子和药而饮之曰公子从吾言而饮此则必可以无为天下戮笑必有后乎鲁国不从吾言而不饮此则必为天下戮笑必无后乎鲁国于是从其言而饮之饮之无累氏至乎王堤而死公子牙今将尔辞曷为与亲弒者同君亲无将将而诛焉然则善之与曰然杀世子母弟直称君者甚之也季子杀母兄何善尔诛不得辟兄君臣之义也然则曷为不直诛而鸩之行诛乎兄隐而逃之使托若以疾死然亲亲之道也胡传牙有今将之心而季子杀之其不言刺者公羊以为善之诛不避兄君臣之义也若以疾死亲亲之道也陆淳曰季子恩义俱立变而得中夫子书其自卒以示无讥也得之矣
大
全
石氏曰兄弟之亲君臣之义皆不可废也一之　于爱则义有所不立一之于义则爱有所不行于　此之际非圣贤不能处也武王终管蔡导武庚以　叛周公顾兄弟之爱则国必败君必危周公不以　天下徇一人之私不以私爱废君臣之义仗大义　而诛之后世不以为不仁叔牙欲立庆父季友顾　兄弟之爱则庆父必立鲁国必乱季子不以私恩　害天下之公不以一人易一国之利奋大公而鸩　之后世必有以察之周公诛管蔡则暴其罪季友　鸩叔牙则微其迹二叔之罪已彰僖叔之罪尚隐　而不可知也故以自卒为文也　　卫元咺奔晋
春秋僖公二十有八年夏六月卫元咺出奔晋左传或诉元咺于卫侯曰立叔武矣其子角从公公使杀之咺不废命奉夷叔以入守六月晋人复卫侯宁武子与卫人盟于宛濮曰天祸卫国君臣不协以及此忧也今天诱其衷使皆降心以相从也不有居者谁守社稷不有行者谁扞牧圉不协之故用昭乞盟于尔大神以诱天衷自今日以往既盟之后行者无保其力居者无惧其罪有渝此盟以相及也明神先君是纠是殛国人闻此盟也而后不贰卫侯先期入宁子先长牂守门以为使也与之乘而入公子犬华仲前驱叔武将沐闻公至喜捉发走出前驱射而杀之公知其无罪也枕之股而哭之犬走出公使杀之元咺出奔晋胡传卫侯失国出奔则不名复归得国何以名杀叔武也叔武者卫侯之弟也晋文公有憾于卫侯而不释怨于是逐卫侯立叔武叔武辞立而他人立则恐卫侯之不得反也于是己立乎其位俟反卫侯卫侯得反而疑其弟则曰叔武篡我元咺争之曰叔武无罪卫侯不信其言终杀叔武是不念鞠子哀而以争国为心乱民彝灭天理其为罪大矣此其所以名也元咺由是走之晋而讼其君然卫侯初归则称复再归何以不称复乎春秋立法甚严而待人以恕郑之初归虽杀叔武既名之矣犹意其或出于误而能革也是以称复及其再归又杀元咺及公子瑕则是终以争国为心长恶不悛无自艾之意矣是以不称复其曰归于卫者易词也诸侯嗣故称复者继之也不称复者绝之也而国非其国矣
大
全
张氏曰卫成公书名听谗慝之言杀无罪之弟　也前驱杀叔武而罪卫侯者盖杀元咺之子角又　自疑叔武而先期入此叔武之所以死于前驱也　临川吴氏曰卫侯怒元咺之立叔武而杀其子故　前驱犬探卫侯之心阳为不识叔武而射杀之　犬见卫侯哭弟之哀于是走出卫侯使杀之者　亦聊以归狱云尔　家氏曰元咺奉叔武如会此　亦征缮以辅孺子之意叔武非敢以君位自居也　晋人列之于会待以君礼卫人谓晋文将立叔武　矣俄而卫侯来归无以泄其逃废之憾杀叔武焉　怒于晋而移之于其弟卫侯之罪大矣故其奔也　不名于其复也名之　刘氏曰如左氏传言杀叔　武者卫侯不知情又为叔武报杀其弟又亲枕之　股而哭之兄弟之恩笃矣元咺何为奔晋诉杀其　弟乎假令咺诬其君讼当不胜何故卫侯反不胜　乎晋岂不知其为叔武杀犬乎左氏之说非也　　跻僖公春秋文公二年八月丁卯大事于大庙跻僖公左传逆祀也于是夏父弗忌为宗伯尊僖公且明见曰吾见新鬼大故鬼小先大后小顺也跻圣贤明也明顺礼也君子以为失礼礼无不顺祀国之大事也而逆之可谓礼乎子虽齐圣不先父食久矣故禹不先鲧汤不先契文武不先不窋宋祖帝乙郑祖厉王犹上祖也是以鲁颂曰春秋匪解享祀不忒皇皇后帝皇祖后稷君子曰礼谓其后稷亲而先帝也诗曰问我诸姑遂及伯姊君子曰礼谓其姊亲而先姑也仲尼曰臧文仲其不仁者三不知者三下展禽废六关妾织蒲三不仁也作虚器纵逆祀祀爰居三不知也公羊传大事者何大祫也大祫者何合祭也其合祭奈何毁庙之主陈于太祖未毁庙之主皆升合食于太祖五年而再殷祭跻者何升也何言乎升僖公讥何讥尔逆祀也其逆祀者何先祢而后祖也谷梁传大事者何大是事也着祫尝祫祭者毁庙之主陈于太祖未毁庙之主皆升合祭于太祖跻升也先亲而后祖也逆祀也逆祀则是无昭穆也无昭穆则是无祖也无祖则无天也故曰文无天无天者是无天而行也君子不以亲亲害尊尊此春秋之义也胡传有事者时祭大事祫也合群庙之主食于太庙升僖于闵之上也闵僖二公亲则兄弟分则君臣以为逆祀者兄弟之不先君臣礼也君子不以亲亲害尊尊故左氏则曰祀国之大事而逆之可乎子虽齐圣不先父食久矣公羊则曰其逆祀先祢而后祖也谷梁则曰逆祀则是无昭穆也无昭穆则是无祖也闵僖非祖祢而谓之祖祢者何臣子一例也夫有天下者事七世诸侯五世说礼者曰世指父子非兄弟也然三传同以闵公为祖而臣子一例是以僖公父视闵公为礼而父死子继兄亡弟及名号虽不同其为世一矣
大
全
何氏曰僖是闵兄不得为父子尝为臣继闵而　立庙坐宜次闵下　范氏曰僖公虽长已为臣矣　闵公虽小已为君矣臣不可以先君犹子不可以　先父故以昭穆父祖而喻　临川吴氏曰闵僖曾　为君臣义同父子闵犹父也僖犹子也跻僖于闵　之上是先子后父也　刘氏曰僖公于闵非父子　也然与亲父子相袭无以异臣子一体也君之则　我以臣事之父之则我以子奉之是故为人后者　则为之子矣彼不以子继父则必以臣继君君臣　犹父子则父子犹君臣也舜之有天下祖颛顼而　宗尧尧非同姓也受国焉尔非同姓尚宗之况亲　亲乎　蜀孙氏曰世与昭穆云者据父子之正而　言也若兄弟则昭穆同不得以世数之矣　高氏　曰父子相继礼之常也至于传之兄弟则亦不得　已焉耳既授以国则所传者虽非子亦犹子道也　传之者虽非其父亦犹父道也汉之惠文亦兄弟　相继而当时议者推文帝上继高祖而惠帝亲受　高祖天下者反不得与昭穆之正至于光武当继　平帝又自以世次当为元帝后皆背经违礼而不　可传者也凡人君以兄弟为后者必非有子者也　引而为嗣臣子一体矣而当嗣者反以兄弟之故　不继所受国者而继先君则是所受国者竟莫之　嗣生则以臣子事之死则以兄弟治之忘生倍死　况己实受之后君今乃自继先君不唯弃后君命　己之意又废先君传授之命人民土地则归之己　而父子之礼则耻不为此皆不可者也岂所以重　受国之意也　　叔肸卒
春秋宣公十有七年冬十有一月壬午公弟叔肸卒左传公母弟也凡太子之母弟公在曰公子不在曰弟凡称弟皆母弟也谷梁传其曰公弟叔肸贤之也其贤之何也宣弒而非之也非之则胡为不去也曰兄弟也何去而之与之财则曰我足矣织屦而食终身不食宣公之食君子以是为通恩也以取贵乎春秋胡传称弟得弟道也称字贤也何贤乎叔肸宣弒而非之也非之则胡为不去也兄弟无绝道故虽非之而不去也与之财则曰我足矣终身不食宣公之禄君子以是为通恩也论情可以明亲亲言义可以厉不轨所以取贵乎春秋书曰公弟而称字以表之也公子为正大夫而书卒贵也不为大夫而特书卒贤也或以为叔肸宠弟在宣公有私亲之爱故生而赐氏俾世其卿与季友仲遂比则其说误矣诚使叔肸有宠生而赐氏则是贵戚用事之卿岂有不见于经者齐年郑语在外之见于经者季友仲遂在内之见于经者势必与闻政事执国命矣况宣公之时烦于聘问朝会之礼遂蔑季孙归父交于邻国众矣而独叔肸不与焉其非生而赐氏俾世其卿亦明矣大
全
啖氏曰叔肸非卿卒而特书之嘉其行合于义　曰公弟明其得弟道也谷梁于鱄言合于春秋此　言取贵于春秋既合义又足贵也故书字以褒之　　卫黑背侵郑春秋成公十年春卫侯之弟黑背帅师侵郑
左传卫子叔黑背侵郑晋命也
胡传按左氏卫子叔黑背侵郑晋命也其曰卫侯之弟者子叔黑背生公孙剽孙林父□殖出卫侯衎而立剽亦以父有宠爱之私故得立耳此与齐之夷仲年无异其特书弟以为后戒可谓深切着明矣大
全
永嘉吕氏曰或谓不书爵命氏族者未命也未　命则一匹夫耳来聘来盟匹夫而代大夫之事也　帅师匹夫而代诸侯之权也师者人之司命而治　乱安危所系寄之匹夫亦已轻矣吁此说非也夫　既命之盟聘帅师矣焉有非大夫而可以任国事　哉其书弟者盖以见其私尔仁人之于兄弟固亲　爱之而已矣待之过厚亦非所以为中齐年之子　无知黑背之子剽皆致篡立春秋以弟书者岂非　以宠爱之私闻于邻国而史册书之孔子因以记　之乎周天王弟佞夫陈黄卫鱄秦针陈招卫絷宋　辰或杀或奔或叛书之所以见其薄友爱之义也　一则以厚一则以薄悉书于经而兄弟之义着矣　　剌公子偃春秋成公十有六年冬十有二月乙酉剌公子偃谷梁传大夫日卒正也先刺后名杀无罪也有传按左氏宣伯通于穆姜欲去季孟而取其室战于鄢陵之日公将行穆姜送公而使逐二子公以晋难告曰请反而听命姜怒公子偃公子鉏趋过指之曰女不可是皆君也公待于坏隤中宫儆备设守而后行是以后使孟献子守于公宫宣伯使告却曰鲁侯待于坏隤以待胜者却□取货于宣伯而诉公于晋侯晋侯不见公公会诸侯伐郑将行姜又命公如初公又申守而行宣伯使告却□曰鲁之有季孟犹晋之有栾范也政令于是乎成今其谋曰晋政多门不可从也宁事齐楚有亡而已蔑从晋矣若欲得志于鲁请止行父而杀之我毙蔑也不然归必叛晋人执季文子于苕丘公还待于郓使子叔声伯请季孙于晋郄犨曰苟去仲孙蔑而止季孙行父吾与子国亲于公室对曰侨如之情子必闻之矣若去蔑与行父是大弃鲁国而罪寡君也若犹不弃使寡君得事晋君则夫二人者鲁国社稷之臣也若朝亡之鲁必夕亡范文子谓栾武子曰季孙于鲁相二君矣妾不衣帛马不食粟可不谓忠乎信谗慝而弃忠良若诸侯何乃许鲁平赦季孙出叔孙侨如而盟之季孙及郄犨盟于扈归剌公子偃
大
全
临川吴氏曰象谋杀舜及舜为天子则封之舜　岂不知象之谋杀己哉故孟子以为仁人之于弟　也不藏怒焉不宿怨焉亲爱之而富贵之此舜所　以尽为兄之道而为人伦之至也偃虽为穆姜所　指然不过胁公使从己尔未见姜真有废立之谋　而偃实有今将之心也今侨如既逐成公当修身　齐家以感化其母威权在己则偃虽真有邪谋亦　焉所施乃不能制其母而怒其弟竟杀之其视舜　之所以处象者为何如也公子者非氏也属也言　先公之子也而可杀乎　　陈公子黄奔楚
春秋襄公二十年秋陈侯之弟黄出奔楚
左传蔡公子燮欲以蔡之晋蔡人杀之公子履其母弟也故出奔楚陈庆虎庆寅畏公子黄之逼诉诸楚曰与蔡司马同谋楚人以为讨公子黄出奔楚初蔡文侯欲事晋曰先君与于践土之盟晋不可弃且兄弟也畏楚不能行而卒楚人使蔡无常公子燮求从先君以利蔡不能而死书曰蔡杀其大夫公子燮言不与民同欲也陈侯之弟黄出奔楚言非其罪也公于黄将出奔呼于国曰庆氏无道求专陈国暴蔑其君而去其亲五年不灭是无天也谷梁传诸侯之尊弟兄不得以属通其弟云者亲之也亲而奔之恶也
大
全
高氏曰黄与履何以奔楚自理也黄以宠任太　过权逼其卿庆氏谮之而陈侯不能为之辨明是　以一国之大不能容一弟也　襄陵许氏曰二庆　执陈之权外介大国以奔其君之弟而哀公力不　能正则国何恃而不亡　庐陵李氏曰杜释例曰　兄而害弟者称弟以章兄罪此例可施于陈黄秦　针卫鱄宋辰弟而害兄则去弟以罪弟此例可施　于郑段然于通例不甚合又左氏以为罪公子燮　不与民同欲者谬矣　　卫鱄奔晋
春秋襄公二十有七年夏卫侯之弟鱄出奔晋左传卫□喜专公患之公孙免余杀之子鲜曰逐我者出纳我者死赏罚无章何以沮劝君失其信而国无刑不亦难乎且鱄实使之遂出奔晋公使止之不可及河又使止之止使者而盟于河托于木门不乡卫国而坐木门大夫劝之仕不可曰仕而废其事罪也从之昭吾所以出也将谁诉乎吾不可以立于人之朝矣终身不仕公丧之如税服终身公羊传卫杀其大夫□喜则卫侯之弟鱄曷为出奔晋为杀□喜出奔也曷为为杀□喜出奔卫□殖与孙林父逐卫侯而立公孙剽□殖病将死谓喜曰黜公者非吾意也孙氏为之我即死女能固纳公乎喜曰诺□殖死喜立为大夫使人谓献公曰黜公者非□氏也孙氏为之吾欲纳公何如献公曰子苟纳我吾请与子盟喜曰无所用盟请使公子鱄约之献公谓公子鱄曰□氏将纳我吾欲与之盟其言曰无所用盟请使公子鱄约之子固为我与之约矣公子鱄辞曰夫负羁执□锧从君东西南北则是臣仆庶孽之事也若夫约言为信则非臣仆庶孽之所敢与也献公怒曰黜我者非□氏与孙氏凡在尔公子鱄不得已而与之约已约归至杀□喜公子鱄挈其妻子而去之将济于河挈其妻子而与之盟曰苟有履卫地食卫粟者昧雉彼视谷梁传鱄虽急纳其兄与人之臣谋弒其君是亦弒君者也其曰弟何也鱄有是信者君赂不入乎喜而杀喜是君不直乎喜也故出奔晋织絇邯郸终身不言卫鱄之去合乎春秋胡传卫侯之入使鱄与□喜约言既杀□喜鱄病失言遂出奔晋托于木门不乡卫国而坐木门大夫劝之仕不可曰仕而废其事罪也从之昭吾所以出也吾不可以立于人之朝矣终身不仕其称弟罪卫侯也谷梁子曰鱄之去合乎春秋
大
全
家氏曰鱄始□其君兄之命以与□喜约固许　之以专卫国之政今以其专而杀之在卫献为食　言鱄自以失信于死者逃其兄而去之夫鱄卫献　之母弟也献非鱄不得返国今甫奠于位而不能　安鱄之身献之不友甚矣书卫侯之弟讥不友也　范氏曰喜虽弒君本与鱄约纳献公献公由喜得　入己与喜以君臣从事矣春秋拨乱重盟约今献　公背之而杀忠于己者是献公恶而难亲也鱄惧　祸将及君子见几而作不俟终日鱄之去卫其心　合于春秋　刘氏曰卫侯忌小忿以诛有功损大　信以疑至亲使鱄至于去国逃死者无人君之道　故也当此之时鱄以全身不罹于恶名为智以毋　使其兄有诛弟之恶为义以不翘世以自洁为忠　以不仕而能矫国之失为廉可谓重己者是乃君　子之所贵也　　王杀佞夫
春秋襄公三十年夏五月天王杀其弟佞夫
左传初王儋季卒其子括将见王而叹单公子愆期为灵王御士过诸廷闻其叹而言曰呜呼必有此夫入以告王且曰必杀之不戚而愿大视躁而足高心在他矣不杀必害王曰童子何知及灵王崩儋括欲立王子佞夫佞夫弗知戊子儋括围蒍逐成愆成愆奔平畤五月癸巳尹言多刘毅单蔑甘过巩成杀佞夫括瑕廖奔晋书曰天王杀其弟佞夫罪在王也谷梁传传曰诸侯且不首恶况于天子乎君无忍亲之义天子诸侯所亲者唯长子母弟耳天王杀其弟佞夫甚之也
大
全
孙氏曰春秋之义天子得专杀故二百四十年　无天王杀大夫文此言杀其弟佞夫者景王不能　容一母弟不可不见也　吕氏曰言杀其弟无亲　亲之恩也　张氏曰王者之道亲亲而及天下则　治有序别嫌疑以明赏罚则政有经周景王初立　儋括谋乱而免佞夫不知而死所厚者薄本心亡　矣所以终欲黜嫡立庶而致子朝之乱也　临川　吴氏曰象欲杀舜而舜封之为诸侯仁人之于弟　盖如此儋括为乱佞夫实不知谋而尹刘诸人乃　杀佞夫书王杀者罪王不能免其弟也　陈氏曰　凡王杀不书虽王子不书甚者母弟亦不害必杀　无罪也而后书　　秦针奔晋
春秋昭公元年夏秦伯之弟针出奔晋
左传秦后子有宠于桓如二君于景其母曰弗去惧选癸卯针适晋其车千乘书曰秦伯之弟针出奔晋罪秦伯也后子享晋侯造舟于河十里舍车自雍及绛归取酬币终事八反司马侯问焉曰子之车尽于此而已乎对曰此之谓多矣若能少此吾何以得见女叔齐以告公且曰秦公子必归臣闻君子能知其过必有令图令图天所赞也后子见赵孟赵孟曰吾子其曷归对曰针惧选于寡君是以在此将待嗣君赵孟曰秦君何如对曰无道赵孟曰亡乎对曰何为一世无道国未艾也国于天地有与立焉不数世淫弗能毙也赵孟曰天乎对曰有焉赵孟曰其几何对曰针闻之国无道而年谷和熟天赞之也鲜不五稔公羊传秦无大夫此何以书仕诸晋也曷为仕诸晋有千乘之国而不能容其母弟故君子谓之出奔也谷梁传诸侯之尊弟兄不得以属通其弟云者亲之也亲而奔之恶也胡传按左氏秦后子有宠于桓如二君于景其母曰弗去惧选针遂出奔书此见人君宠爱其子不差以礼是祸之也针之适晋其车千乘司马侯问焉曰子之车尽于此乎对曰此谓多矣若能少此吾何以得见叔齐曰秦公子必归能知其过必有令图令图天所赞也后五年秦伯卒后子归书曰弟者罪秦伯也夫后子出奔其父过之而罪秦伯何也春秋以均爱望人父以能友责人兄父母有爱妾犹没身敬之不衰况兄弟乎兄弟翕而后父母顺矣故不曰公子而特称秦伯之弟云　　陈招杀偃师
春秋昭公八年春陈侯之弟招杀陈世子偃师左传陈哀公元妃郑姬生悼太子偃师二妃生公子留下妃生公子胜二妃嬖留有宠属诸司徒招与公子过哀公有废疾三月甲申公子招公子过杀悼太子偃师而立公子留谷梁传乡曰陈公子招今曰陈侯之弟招何也曰尽其亲所以恶招也两下相杀不志乎春秋此其志何也世子云者唯君之贰也云可以重之存焉志之也诸侯之尊兄弟不得以属通其弟云者亲之也亲而杀之恶也胡传此公子招特以弟称者着招凭宠稔恶而陈侯失亲亲之道也招以公子为司徒乃贵戚之乡亲则介弟尊则叔父号令废立自己而出莫敢干之者也不能援立嫡冢安靖国家而逢君之恶戕杀偃师以致大寇宗社覆没罪固大矣陈侯信爱其弟何以为失亲亲乎尊贤者亲亲之本不能择亲之贤者厚加尊宠以表仪公族而徇其私爱施于不令之人以至亡国败家岂不失亲亲之道乎其曰陈侯之弟招杀陈世子偃师交贬之也
大
全
陆氏曰称弟以杀世子既罪其逆且言骨肉相　残又讥陈侯失教也　孙氏曰招以叔父之亲不　顾宗社之重殒家嗣以立庶孽致楚灭陈招之由　也其曰陈侯之弟亲之者所以甚招之恶也　汪　氏曰隐七年传书盟书帅师而称弟者罪其有宠　爱之私今按此书杀世子亦罪其宠任之私也　陈氏曰哀有世子矣又属其嬖子于二公子为是　杀世子则讥不但其人也书曰陈侯斥君之辞也　襄陵许氏曰陈哀宠其世子资之以强辅而齐之　权以轧太子使之失职至于乱作躬受其祸惟其　溺爱法不胜私也悲夫　汪氏曰经书杀世子者　三晋献嬖奚齐卓子而杀申生宋平嬖佐而杀痤　陈哀嬖留而杀偃师皆嬖子匹嫡之祸也然申生　痤之诛权在于晋宋之君故虽乱国而不至于亡　陈哀基怨造祸势不两全遂至宠弟戕其国本而　且以忧殒其身而国随以亡矣其罪得不又甚于　晋献宋平者欤故申生与痤皆目君以杀唯偃师　之杀目陈侯之弟招夫以弟招系之陈侯则陈哀　之罪章章明矣不曰杀其世子而重举国者偃师　非招之世子也下书楚灭陈执招放之以见楚之　灭陈托于讨招而公子留之嬖实亡陈之本也欤　　楚弃疾杀比春秋昭公十有三年夏四月楚公子比自晋归于楚弒其君虔于干溪楚公子弃疾杀公子比左传楚子之为令尹也杀大司马薳掩而取其室及即位夺薳居田迁许而质许围蔡洧有宠于王王之灭蔡也其父死焉王使与于守而行申之会越大夫戮焉王夺斗韦龟中犨又夺成然邑而使为郊尹蔓成然故事蔡公故薳氏之族及薳居许围蔡洧蔓成然皆王所不礼也因群丧职之族启越大夫常寿过作乱围固城克息舟城而居之观起之死也其子从在蔡事朝吴曰今不封蔡蔡不封矣我请试之以蔡公之命召子干子晰及郊而告之情强与之盟入袭蔡蔡公将食见之而逃观从使子干食坎用牲加书而速行已徇于蔡曰蔡公召二子将纳之与之盟而遣之矣将师而从之蔡人聚将执之辞曰失贼成军而杀余何益乃释之朝吴曰二三子若能死亡则如违之以待所济若求安定则如与之以济所欲且违上何适而可众曰与之乃奉蔡公召二子而盟于邓依陈蔡人以国楚公子比公子黑肱公子弃疾蔓成然蔡朝吴帅陈蔡不羹许叶之师因四族之徒以入楚及郊陈蔡欲为名故请为武军蔡公知之曰欲速且役病矣请藩而已乃藩为军蔡公使须务牟与史先入因正仆人杀太子禄及公子罢敌公子比为王公子黑肱为令尹次于鱼陂公子弃疾为司马先除王宫使观从从师于干溪而遂告之且曰先归复所后者劓师及訾梁而溃王闻群公子之死也自投于车下曰人之爱其子也亦如余乎侍者曰甚焉小人老而无子知挤于沟壑矣王曰余杀人子多矣能无及此乎右尹子革曰请待于郊以听国人王曰众怒不可犯也曰若入于大都而乞师于诸侯王曰皆叛矣曰若亡于诸侯以听大国之图君也王曰大福不再秖取辱焉然丹乃归于楚王沿夏将欲入鄢尹无宇之子申亥曰吾父再奸王命王弗诛惠孰大焉君不可忍惠不可弃吾其从王乃求王遇诸棘闱以归夏五月癸亥王缢于尹申亥氏申亥氏以其二女殉而葬之观从谓子干曰不杀弃疾虽得国犹受祸也子干曰余不忍也子玉曰人将忍子吾不忍俟也乃行国每夜骇曰王入矣乙卯夜弃疾使周走而呼曰王至矣国人大惊使蔓成然走告子干子晰曰王至矣国人杀君司马将来矣君若早自图也可以无辱众怒如水火焉不可为谋又有呼而走至者曰众至矣二子皆自杀丙辰弃疾即位名曰熊居葬子干于訾实訾敖杀囚衣之王服而流诸汉乃取而葬之以靖国人使子旗为令尹平王封陈蔡复迁邑致群赂施舍宽民宥罪举职他年尹申亥以王柩告乃改葬之初灵王卜曰余尚得天下不吉投龟诟天而呼曰是区区者而不余余必自取之民患王之无厌也故从乱如归初共王无冢适有宠子五人无适立焉乃大有事于群望而祈曰请神择于五入者使主社稷乃遍以璧见于群望曰当璧而拜者神所立也谁敢违之既乃与巴姬密埋璧于大室之庭使五人齐而长入拜康王跨之灵王肘加焉子干子晰皆远之平王弱抱而入再拜皆厌钮斗韦龟属成然焉且曰弃礼违命楚其危哉子干归韩宣子问于叔向曰子干其济乎对曰难宣子曰同恶相求如市贾焉何难对曰无与同好谁与同恶取国有五难有宠而无人一也有人而无主二也有主而无谋三也有谋而无民四也有民而无德五也子干在晋十三年矣晋楚之从不闻达者可谓无人族尽亲叛可谓无主无衅而动可谓无谋为羁终世可谓无民亡无爱征可谓无德王虐而不忌楚君子干涉五难以弒旧君谁能济之有楚国者其弃疾乎君陈蔡城外属焉苛慝不作盗贼伏隐私欲不违民无怨心先神命之国民信之姓有乱必季实立楚之常也获神一也有民二也令德三也宠贵四也居常五也有五利以去五难谁能害之子干之官则右尹也数其贵宠则庶子也以神所命则又远之其贵亡矣其宠弃矣民无怀焉国无与焉将何以立宣子曰齐桓晋文不亦是乎对曰齐桓卫姬之子也有宠于僖有鲍叔牙宾须无隰朋以为辅佐有莒卫以为外主有国高以为内主从善如流下民齐肃不藏贿不从欲施舍不倦求善不厌是以有国不亦宜乎我先君文公狐季姬之子也有宠于献好学而不贰生十七年有士五人有先大夫子余子犯以为腹心有魏犨贾佗以为股肱有齐宋秦楚以为外主有栾郄狐先以为内主亡十九年守志弥笃惠怀弃民民从而与之献无异亲民无异望天方相晋将何以代文此二君者异于子干共有宠子国有奥主无施于民无援于外去晋而不送归楚而不逆何以冀国公羊传比已立矣其称公子何其意不当也其意不当曷为加杀焉尔比之义宜乎效死不立大夫相杀称人此其称名氏以杀何言将自是为君也谷梁传当上之辞也当上之辞者谓不称人以杀乃以君杀之也讨贼以当上之辞杀非弒也比之不弒有四取国者称国以弒楚公子弃疾杀公子比比不嫌也春秋不以嫌代嫌弃疾主其事故嫌也胡传弃疾立比为王而己为司马固君比矣而又杀之则宜书曰弃疾弒其君比而曰杀公子比何也初子干归自晋观从假弃疾命而召之来则来坎牲加书而强之盟则盟帅四族众而使之入楚则入杀太子禄而立之为王则王周走而呼于国中谓众怒如水火而逼之自杀则自杀其行止迟速去就死生皆观从与国人所为而比未尝可否之也安得为弃疾之君乎然比兄也黑肱弟也弃疾其季弟也立比为王肱为令尹弃疾为司马盖国人以长幼之序立之也则宜书曰楚人杀比而春秋变文归狱弃疾者诛其本意在于代比而非讨之也所谓轻重之权衡曲直之绳墨而怀恶者亦无所隐其情矣
大
全
赵氏曰弃疾假立为君国人心亦未服比虽立　亦未如君故以两下相杀之辞言之也不言弃疾　之杀其兄此亦杀兄俱无骨肉之爱也　　盗杀卫侯兄
春秋昭公二十年秋盗杀卫侯之兄絷
左传卫公孟絷狎齐豹夺之司寇与鄄有役则反之无则取之公孟恶北宫喜褚师圃欲去之公子朝通于襄夫人宣姜惧而欲以作乱故齐豹北宫喜褚师圃公子朝作乱初齐豹见宗鲁于公孟为骖乘焉丙辰卫侯在平寿公孟有事于盖获之门外齐子氏帷于门外而伏甲焉使祝□置戈于车薪以当门使一乘从公孟以出使华齐御公孟宗鲁骖乘及闳中齐氏用戈击公孟宗鲁以背蔽之断肱以中公孟之肩皆杀之公闻乱乘驱自阅门入庆比御公公南楚骖乘使华寅乘贰车及公宫鸿魋驷乘于公公载宝以出褚师子申遇公干马路之衢遂从过齐氏使华寅肉袒执盖以当其阙齐氏射公中南楚之背公遂出寅闭郭门逾而从公公如死鸟析朱鉏宵从窦出徒行从公齐氏之宰渠子召北宫子北宫氏之宰不与闻谋杀渠子遂伐齐氏灭之丁巳晦公入与北宫喜盟于彭水之上秋七月戊午朔遂盟国人八月辛亥公子朝褚师圃子玉霄子高鲂出奔晋闰月戊辰杀宣姜卫侯赐析朱鉏谥曰成子以齐氏之墓予之公羊传母兄称兄兄何以不立有疾也何疾尔恶疾也榖梁传盗贱也其曰兄母兄也目卫侯卫侯累也然则何为不为君也曰有天疾者不得入乎宗庙辄者何也曰两足不能相过齐谓之綦楚谓之踙卫谓之辄
大
全
范氏曰诸侯之尊弟兄不得以属通经不书卫　公子而斥言卫侯之兄者恶其不能保护其兄乃　为盗所杀故称至贱杀至贵　孙氏曰以卫侯之　母兄盗得杀之卫侯之无刑政也若此故书以着　其恶　张氏曰絷以有疾不得列于宗而废是以　灵公得立则所以事其兄使全其身者必无所不　用其至亲爱之而使不得有为于其国此舜所以　尽其恩于兄弟也灵公受国于有疾之兄乃听其　无礼于大夫且俾之预于政而又不能防闲其母　以预制其祸乱使盗贼窃发兄死身危几亡其国　故书盗杀卫侯之兄絷以深罪之也　　宋辰奔陈
春秋定公十年冬宋公之弟辰暨仲佗石彄出奔陈左传宋公子地嬖蘧富猎十一分其室而以其五与之公子地有白马四公嬖向魋魋欲之公取而朱其尾鬣以与之地怒使其徒抶魋而夺之魋惧将走公闭门而泣之目尽肿母弟辰曰子分室以与猎也而独卑魋亦有颇焉子为君礼不过出竟君必止子公子地出奔陈公弗止辰为之请弗听辰曰是我迋吾兄也吾以国人出君谁与处冬母弟辰暨仲佗石彄出奔陈胡传按左氏宋公子地有白马四公以与桓魋地怒抶魋夺之魋惧将走公泣之母弟辰曰子为君礼不过出竟君必止子地出奔陈公弗止辰为之请弗听辰曰是我迋吾兄也吾以国人出君谁与处书曰宋公之弟辰暨仲佗石彄出奔陈其弟云者罪宋公以嬖魋故以失二弟无亲亲之恩暨云者罪辰以兄故帅其大夫出奔无尊君之义夫暨者不得已之词又以见仲佗石彄见胁于辰不能自立无大臣之节也大
全
家氏曰辰于君为同母弟而地则众公子也景　公以嬖臣之故而奔其二弟辰以地故而自绝于　君兄又率仲佗石彄与之偕行佗彄身为卿佐有　君不事而与辰俱奔兄不友弟不悌臣不忠此一　书而并贬也　　宋辰入萧叛
春秋定公十有一年春宋公之弟辰及仲佗石彄公子地自陈入于萧以叛谷梁传宋公之弟辰未失其弟也及仲佗石彄公子地以尊及卑也自陈陈有奉焉耳入于萧以叛入者内弗受也以者不以也叛直叛也
大
全
刘氏曰谷梁云辰未失其弟也非也公子不去　国而辰弃亲出奔挟党为乱以谓未失其弟何妄　甚也　　宋辰来奔
春秋定公十有四年秋宋公之弟辰自萧来奔大
全
高氏曰宋公不能容一弟既使为奔亡之臣又　使为叛逆之臣奔而入叛叛而复奔三书宋公之　弟皆以罪宋公也　王氏曰郑庄公之弟段出奔　共则书郑伯克段而不言弟所以责郑庄志杀其　弟无亲亲之恩也宋辰出奔屡书弟者又以责宋　景之宠嬖臣而弃兄弟之义也其不曰宋公逐辰　者辰势穷力屈而卒于奔亡非宋公之能逐之也　兄弟部总论二
  </div>
  <div class="pagination">
   <a href="家范典兄弟部.html">
    上一页
   </a>
   <a href="家范典兄弟部.html">
    1
   </a>
   <span class="current-page">
    2
   </span>
   <a href="家范典兄弟部_page3.html">
    3
   </a>
   <a href="家范典兄弟部_page4.html">
    4
   </a>
   <a href="家范典兄弟部_page5.html">
    5
   </a>
   <a href="家范典兄弟部_page6.html">
    6
   </a>
   <a href="家范典兄弟部_page7.html">
    7
   </a>
   <a href="家范典兄弟部_page3.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
