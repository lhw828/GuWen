<!DOCTYPE html>
<html>
<head>
    <meta charset="UTF-8">
    <title>氏族典卷诸姓部 - 第 329 页/共 899 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族典卷诸姓部 - 第 329 页/共 899 页</h1>
    <div class="content">按全唐诗小传谓字正言河南人天宝二年登进士第干元中为尚书郎大历间官至礼部侍郎　　张鼎
按全唐诗小传鼎司勋员外郎
　　张良璞
按全唐诗小传良璞长安尉
　　张继
按全唐诗小传继字懿孙襄州人登天宝进士第大历末检校祠部员外郎分掌财赋于洪州高仲武谓其累代词伯秀发当时诗体清迥有道者风　　张惟俭
按全唐诗小传惟俭宣城当涂人大历六年进士第官和州刺史　　张莒
按全唐诗小传莒长山人大历九年进士第官吏部员外郎　　张佐
按全唐诗小传佐大历中进士
　　张少博
按全唐诗小传少博大历中进士
　　张昔
按全唐诗小传昔大历进士第
　　张延赏
按唐书张嘉贞传嘉贞引万年主簿韩朝宗为御史卒后十余岁朝宗以京兆尹见帝曰陛下待宰相进退皆以礼身虽没子孙咸在廷张嘉贞晚一息宝符独未官帝惘然召拜左司御率府兵曹参军赐名曰延赏延赏虽蚤孤而博涉经史通吏治苗晋卿尤器许以女妻之肃宗在凤翔擢监察御史迁刑部郎中始元载被用以晋卿力故厚遇延赏荐为给事中御史中丞大历初除河南尹时罢河南山南等副元帅兵屯东都诏延赏知留守以兵属居五年治行第一为淮南节度使会母丧免服除累拜荆南剑南西川节度使德宗在奉天贡献踵道及次梁倚剑蜀为根本即拜中书侍郎同中书门下平章事帝还诏入秉政李晟表陈宿憾帝不得已罢为尚书左仆射以晟尝为韩滉识擢命滉移书道意使荐延赏于是复拜平章事先是吐蕃尚结赞请和晟奏吐蕃无信滉亦请调军食峙边帝疑将帅邀功生事议未决会滉卒延赏揣帝意遂罢晟兵晟册拜三公而延赏薄其礼时议遣刘元佐复河湟延赏因建言今官繁费广宜并省其员帝许之元佐辞西讨延赏更用李抱真抱真怨延赏夺晟兵不肯行由是功臣解体是年除吏千五百员当省者千余道路訾谤而大臣马燧白志贞韦伦表言省官太甚不可行会延赏疾困宰相李泌一切奏复卒年六十一谥曰成肃子弘靖　　张去疾
按唐书张巡传巡遇害天子宠其子孙贞元中复官巡他子去疾　　张名振
按唐书张名振传名振本事李怀光为都将始怀光已立功德宗赐铁券奉诏倨甚名振到军门大言曰太尉见贼不击使到不迎将反耶且安史仆固等今皆族灭公欲何为是资忠义士立功耳怀光召见谕以贼强须蓄锐俟时诱为不反及引军入咸阳又曰公不反来此何邪不急攻泚收京城欲以贼谁遗怀光怒曰病狂人也使左右拉杀之　　张蒙
按唐书张说传说子均均子蒙事德宗为中书舍人　　张献甫按唐书张守珪传守珪子献诚献诚从弟献甫以军功试光禄卿殿中监从贾耽讨梁崇义又从浑瑊讨朱泚战多累迁至金吾将军检校工部尚书贞元四年代韩游领邠宁节度使断山浚堑选岩要地筑烽堡遣兵马使魏茪逐吐蕃筑盐夏二城敌众畏不敢入寇卒赠司空　　张孝忠
按唐书张孝忠传孝忠本奚种世为乙失活酋长父谧开元中提众纳款授鸿胪卿孝忠始名阿劳以勇闻燕赵间天宝末以善射供奉仗内安禄山奏为偏将破九姓突厥以功擢漳源府折冲禄山史思明陷河洛常为贼前锋朝义败乃自归授左领军将军以兵属李宝臣赐今名宝臣晚节稍忌刻杀大将李献诚等而使其弟孝节召之孝忠复命曰吾惧祸不敢往亦不敢叛犹公不觐天子也孝节泣曰即归且僇死孝忠曰偕往则并命吾留无患也果不敢杀然宝臣素善孝忠及病不能语以手指北而死子惟岳擅立诏朱滔以幽州兵讨之滔忌孝忠善战使判官蔡雄往说曰孺子弄兵公安用助逆而不自求福孝忠然之遣易州录事参军事董稹入朝德宗嘉之擢孝忠检校工部尚书成德军节度使令与滔并力孝忠子弟在恒州者皆死孝忠重德滔为子茂和聘其女缔约益坚败惟岳于束鹿已而定州刺史杨政义以州降孝忠遂有易定时三分成德地诏定州置军名义武以孝忠为节度后滔叛复遣蔡雄说之答曰吾天性朴强业已效忠不复助恶矣乃浚沟垒修器械乘城固守滔悉兵攻之帝诏李晟窦文场率兵援孝忠滔解去天子出奉天孝忠遣将杨荣国以锐卒六百佐晟赴难收京师兴元初诏同中书门下平章事贞元二年河北蝗民饥死如积孝忠与其下同粗淡人服其俭推为贤将明年检校司空诏其子茂宗尚义章公主五年为将佐所惑以兵袭蔚州削司空六年还其官卒年六十二追封上谷郡王谥曰贞武子茂昭茂宗茂和　　张齐丘
按唐书张后引传后引孙齐丘历监察御史朔方节度使终东都留守谥曰贞献　　张建封
按唐书张建封传建封字本立邓州南阳人客隐兖州父玠少任侠安禄山反使李廷伟胁徇山东玠率豪杰段绛等集兵斩以徇而去之江南不自言功建封少喜文章能辨论慷慨尚气自许以功名显李光弼镇河南盗起苏常间建封请前喻贼开譬祸福一日降数千人纵还田里由是知名马燧为三城镇遏使雅知之表为判官擢监察御史燧伐李灵耀军中事多所诹访即表其能于朝卢杞不喜出为岳州刺史李希烈跋扈不臣寿州刺史崔昭与相闻德宗召宰相选代昭者杞即白用建封希烈僭位遣将赍伪赦畀建封建封缚致军中会中人来对之斩其首希烈又署杜少诚为淮南节度使约破寿州以趋江都建封拒之贼不能东迁团练使进兼御史大夫濠寿庐观察使是时四方多故乃缮陴隍益治兵四鄙附悦希烈使剽帅悍卒来战建封皆沮&#之贼平进封阶贞元四年拜御史大夫徐泗濠节度使久之检校尚书右仆射十三年来朝帝眷遇异等时宦者主宫市建封为帝言之帝颇顺听还镇帝赋诗以饯又使左右以所持鞭赐之曰卿节谊岁寒弗渝故用此为况十六年卒年六十六赠司徒　　张镒
按唐书张镒传镒字季权一字公度国子祭酒后引五世孙也父齐丘朔方节度使东都留守镒以荫授左卫兵曹参军郭子仪表为元帅府判官累迁殿中侍御史干元初华原令卢枞以公事谯责邑人齐令诜令诜宦人也衔之构枞罪镒理枞枞得流镒贬抚州司户参军徙晋陵令江西观察使张镐表为判官迁屯田右司二员外郎居母丧以孝闻大历初出为濠州刺史李灵耀反于汴镒团阅乡兵严守御擢侍御史兼缘淮镇守使以最迁寿州刺史历江西河中观察使不阅旬改汴滑节度使以病固辞建中二年拜中书侍郎同中书门下平章事郭子仪婿太仆卿赵纵为奴告下御史劾治而奴留内侍省镒奏言奴留禁中独下纵狱情所不厌帝纳之贬纵循州司马杖奴死镒召子仪家僮数百暴示奴尸卢杞忌镒刚直欲去之乃以中书侍郎为凤翔陇右节度使帝幸奉天镒罄家赀将自献行在而营将李楚琳者夜率其党作乱杀之诏赠太子太傅　　张荐
按唐书张荐传荐字孝举深州陆泽人敏锐有文辞能为周官左氏春秋初为颜真卿叹赏大历中浙西观察使李涵表荐才任史官诏授左司御率府兵曹参军以母老辞不就丧除礼部侍郎于邵以闻召充史馆修撰兼阳翟尉真卿为李希烈所拘遣兄子岘及家仆奏事五辈皆留内客省不得出荐上疏卢杞持之不报朱泚反诡姓名伏匿城中着史遁先生传京师平擢左拾遗论杞奸恶倾覆不当用德宗纳之贞元元年帝亲郊用荐为太常博士关播送咸安公主于回纥以荐为判官还迁工部员外郎久之擢谏议大夫复为史馆修撰改秘书少监使回鹘还为监吐蕃赞普死擢荐工部侍郎为吊祭使荐占对详辩三使绝域始兼侍御史中丞后迁大夫次赤岭被病卒年六十一吐蕃传其柩以归顺宗立问至赠礼部尚书谥曰宪　　张愔
按唐书张建封传建封子愔始以荫补虢州参军事建封卒府佐郑通诚者摄留事畏其军乱因浙西戍兵过徐谋引以为援举军怒斧库取兵环府大噪杀通诚及大将数人乃表于朝请愔为留后假旄节帝不许披濠泗隶淮南诏杜佑讨徐乱泗州刺史张伾以兵攻埇桥与徐军埇伾大败帝未有以制乃授愔右骁卫将军徐州刺史知留后以伾为泗州留后杜兼为濠州留后俄进愔武宁军节度使元和初以疾求代召为工部尚书以王绍节度武宁还濠泗隶徐徐人喜遂不敢乱而愔得行未逾境卒愔治徐七年其政称治赠尚书右仆射　　张聿
按全唐诗小传聿建中进士
　　张南史
按全唐诗小传南史字季直幽州人好奕棋其后折节读书遂入诗境以试参军避乱居扬州再召未赴而卒　　张署
按全唐诗小传署河间人贞元中监察御史谪临武令历刑部郎虔澧二州刺史终河南令　　张正一
按全唐诗小传正一德宗末左补阙以上书召见王叔文之党疑其言己阴事令韦执谊谮之坐贬　　张正元按全唐诗小传正元登贞元五年进士第
　　张嗣初
按全唐诗小传嗣初贞元八年进士
　　张汇
按全唐诗小传汇贞元十年进士
　　张灿
按全唐诗小传灿贞元元和间进士
　　张碧
按全唐诗小传碧字太碧贞元时人
　　张俨
按全唐诗小传俨贞元中人


　张姓部艺文二
诗

　　赠张地官家谱　　　　　　　明陈鼎苍姬辙迹东声教已不谷章度日残坠宗法遂沦没功名蔽行周治散家殊俗处士张鸣啄简书空累牍情义久乖刺人心竟何淑致令同气类相视秦越属悠悠行路态苦乐异忧戚取箕立谇语借锄矜德色酒食论气义诩笑相征逐豪怨置胸臆诟怒成反目邈邈数百年抚叹重惭忸伟哉苏黄门作谱明氏族油然孝弟生俾各遂愿欲怡怡骨肉欢恳恳恩爱笃张公思不群慷慨继芳躅媲美赤松翁勋业远相续流长源固深焰永膏必沃历世类瓜瓞遗芳总乔木灼灼等亲疏皎皎叙昭穆聚会乐天显提携怀鞠育登堂见怡愉昆弟尽雍睦忠臣出孝门绳绳保君禄欲睹风俗淳于焉实卜筑

　张姓部列传八
　　唐三
　　张宿
按唐书张宿传宿本寒人自名诸生宪宗为广陵王时因张茂宗荐尉得出入邸中诞谲敢言及监抚自布衣授左拾遗交通权幸四方赂遗满门数召对不能慎密坐漏禁中语贬郴丞十余年累迁比部员外郎宰相李逢吉数言其狡谲不可信白为濠州刺史宿上疏自言留不遣帝欲以为谏议大夫逢吉曰谏议职要重当待贤者宿细人不可使污是官陛下必用之请先去臣乃可帝不悦后逢吉罢诏权知谏议大夫宰相崔群王涯同请曰谏议大夫前世或自山林擢行伍任之者然皆道义卓异于时今宿望轻若待以不次未足以宠适以累之也请授他官不听使中人宣授焉宿怨执政不与己乃日肆谗惎与皇甫镈相附离多中伤正人君子元和末持节至淄青李师道愿割地遣子入侍既而悔复遣宿往暴卒于道赠秘书监　　张籍
按唐书张籍传籍字文昌和州乌江人第进士为太常寺太祝久次迁秘书郎韩愈荐为国子博士历水部员外郎主客郎中当时有名士皆与游而愈贤重之籍性狷直尝责愈喜博及为驳杂之说论议好胜人其排释老不能着书若孟轲扬雄以垂世者籍为诗长于乐府多警句仕终国子司业　　张弘靖
按唐书张嘉贞传嘉贞子延赏延赏子弘靖字元理雅厚信直以荫为河南参军裴延龄为德阳公主治第欲徙弘靖先庙上疏自言德宗异之擢监察御史累迁户部侍郎徙河中节度使元和中拜刑部尚书同中书门下平章事封高平县侯武元衡遇害贼未得王承宗邸厮卒张晏被告诏付御史台劾验有状弘靖疑御史傅致晏罪言之帝不听遂诛晏并讨承宗弘靖曰不如悉力淮西议再迕乃归政为河东节度使既王师无功帝忆曩言下诏褒美弘靖亦遣使间道喻承宗承宗款附召拜吏部尚书徙节宣武长庆初刘总举所部内属请弘靖为代充卢龙节度使弘靖旬一决事宾客将吏罕闻其言委成于参佐韦雍张宗厚又不通大体其诟责士尝曰天下无事而辈挽两石弓不如识一丁字军中以气自任衔之会雍欲鞭小将蓟人未尝更笞辱不伏弘靖系之是夕军乱囚弘靖取朱克融主留后诏贬弘靖太子宾客分司东都再贬吉州刺史明年改抚州刺史稍迁太子少师卒　　张伾
按唐书张伾传伾本为泽潞将守临洺田悦攻之乘城固守累月士死粮且尽救不至伾悉召部将立军门命女出遍拜因曰诸君战良苦吾无资为赏愿以是女卖直为众士一日费士皆哭曰请死战会马燧自河东将兵击悦城下败之伾乘胜出战无不一当百以功迁泗州刺史居州十年擢右金吾卫大将军未拜卒军中议立其子重政母徐及兄号诉不肯从奔告淮南节度使王锷乃免诏嘉其忠起为金吾卫大将军封徐鲁国夫人　　张茂和
按唐书张孝忠传孝忠子茂和历左武卫将军裴度讨蔡奏为都押衙茂和数以胆勇求自试谓度无功辞不行度请斩之以令军宪宗曰予以其家忠且孝为卿远斥后终诸卫将军　　张煦
按唐书张守珪传守珪子献诚献诚从弟献恭献恭子煦积阀至夏州节度使元和八年振武军逐节度使李进贤屠其家宪宗怒诏煦以本军进讨许以便宜赐缣三万为军资煦入捕乱卒苏国珍等数百人诛之卒赠太子太保　　张茂昭
按唐书张孝忠传孝忠子茂昭本名升云德宗时赐今名字丰明少沉毅颇通书传孝忠时累擢检校工部尚书孝忠卒帝拜邕王谅为义武军节度大使以茂昭为留后封延德郡王后二年为节度使久之入朝为帝从容言河朔事帝竦听曰恨见卿晚诏其子克礼尚晋康郡主方倚之经置北方会崩故茂昭每入临辄哀不自胜顺宗立进同中书门下平章事复遣之镇赐女乐二人固辞宪宗元和二年加兼太子太保王承宗叛以骑二万逾木刀沟与王师薄战茂昭躬擐甲为前锋令其子克让与诸军分左右翼绕贼大败之会有诏班师加检校太尉兼太子太傅乃请举宗还朝先敕妻子上道戒曰吾使而曹出易庶后世不为污俗所染未半道迎拜兼中书令至京师又表迁坟墓于京兆许之明年疽发于首卒年五十谥曰献武少子克勤开成中历左武卫大将军有诏赐一子五品官克勤以息幼推与其甥吏部员外郎裴夷直劾曰克勤骫有司法引庇它族开后日卖爵之端不可许遂着于令　　张萧远
按全唐诗小传萧远元和进士登第籍之弟也　　张贾按全唐诗小传贾弘靖之从侄官至兵部尚书　　张仲素按全唐诗小传仲素字绘之河间人宪宗时为翰林学士后终中书舍人　　张浑
按全唐诗小传浑清河人永州刺史
　　张复
按全唐诗小传复元和中人
　　张胜之
按全唐诗小传胜之元和中人
　　张光朝
按全唐诗小传光朝元和时人
　　张文规
按唐书张嘉贞传嘉贞子延赏延赏子弘靖弘靖子文规裴度秉政引文规为右补阙度出襄阳贬温令度奏置幕府累转吏部员外郎出为安州刺史终桂管观察使　　张又新
按唐书张又新传又新字孔昭工部侍郎荐之子元和中及进士高第历左右补阙性倾邪李逢吉用事恶李绅冀得其罪又新与拾遗李续刘栖楚等为逢吉搏吠所憎故有八关十六子之目敬宗立转祠部员外郎及逢吉罢贬汀州刺史终左司郎中又新善文辞以附败丧其家声云　　张&#
按唐书裴潾传穆宗惑方士有布衣张&#者上疏帝善其言诏访&#不获　　张茂宗
按唐书张孝忠传孝忠子茂宗累擢光禄少卿左卫将军元和中历闲厩使宝历初迁兖海节度使终左龙武统军　　张彤
按全唐诗小传彤长庆时人
　　张顶
按全唐诗小传顶抚州人
　　张祜
按全唐诗小传祜字承吉清河人以宫词得名长庆中令狐楚表荐之不报辟诸侯府多不合自劾去尝客淮南爱丹阳曲阿地筑室卜隐　　张仲方
按唐书张九龄传九龄曾孙仲方生而岐秀父友高郢见而异之曰是儿必为国器使吾得位将振起之贞元中擢进士宏辞为集贤校理母丧免会郢拜御史大夫表为御史进累仓部员外郎吕温劾李吉甫坐斥去仲方以温党补金州刺史入为度支郎中吉甫卒太常谥恭懿博士尉迟汾请谥敬宪仲方挟怨上言吉甫名不配行宪宗疾其言贬为遂州司马稍进河南少尹郑州刺史敬宗立为谏议大夫太和初出为福建观察使召还进至左散骑常侍李德裕秉政以太子宾客分司东都德裕罢复拜常侍已出为华州刺史召入授秘书监封曲江县伯卒年七十二赠礼部尚书谥曰成　　张次宗
按唐书张嘉贞传嘉贞子延赏延赏子弘靖弘靖子次宗开成初为起居舍人以称职兼集贤院直学士文规左迁改国子博士史馆修撰李德裕再当国引为考功员外郎知制诰出澧明二州刺史卒　　张克勤
按唐书张孝忠传孝忠子茂昭茂昭子克勤开成中历左武卫大将军　　张元宗
按全唐诗小传元宗太和时人
　　张希复
按全唐诗小传希复字善继常山人历官集贤校理学士　　张鹭
按全唐诗小传鹭开成中人
　　张仲武
按唐书张仲武传仲武范阳人通左氏春秋会昌初为雄武军使陈行泰杀史元忠宰相李德裕计河朔请帅皆报下太速故军得以安若少须下且有变帝许之未报果为张绛所杀复诱其军以请亦置未报是时回鹘为黠戛斯所破乌介可汗托天德塞上而仲武遣其属吴仲舒入朝请以本军击回鹘德裕因问北方事仲舒曰行泰绛皆游客人心不附仲武旧将张光朝子年五十余通书习戎事性忠义愿归款朝廷旧矣德裕曰即以为帅军得无复乱乎答曰仲武得士心受命必有逐绛者德裕入白帝曰行泰等邀节不可许仲武求自效用之有名军且无辞乃擢兵马留后而诏抚王领节度诏下绛果为军中所逐即拜仲武副大使检校工部尚书兰陵郡公会回鹘特勒那颉啜拥赤心部七千帐逼渔阳仲武使其弟仲至与别将游奉寰等率锐兵三万破之获马牛橐驼旗纛不胜计遣吏献状进检校兵部尚书始回鹘常有酋长监奚契丹以督岁贡因诇刺中国仲武使裨将石公绪等厚结二部执谍者八百余人杀之回鹘欲入五原掠保塞杂掳乃先以宣门将军四十七人诡好结欢仲武赂其下尽得所谋因逗留不遣使失师期回鹘人马多病死者由是不敢犯五原塞乌介失势往依康居尽徙余种寄黑车子部回鹘遂衰名王贵种相继降捕几千人仲武表请立石以纪圣功帝诏德裕为铭揭碑卢龙以告后世大中初又破奚北部及山奚俘获杂畜不赀累擢检校司徒同中书门下平章事卒谥曰庄　　张道符
按全唐诗小传道符字梦锡会昌三年进士第　　张良器按全唐诗小传良器会昌进士第
　　张固
按全唐诗小传固大中时尝为桂管观察使
　　张贲
按全唐诗小传贲字润卿南阳人登大中进士第唐末为广文博士尝隐于茅山后寓吴中与皮陆游　　张直方按唐书张仲武传仲武子直方以右金吾将军袭节度留后俄进副大使举动多不法畏下变起乃托出畋奔京师军中以张允伸总后务直方至宣宗遣使者郊劳授金吾大将军以其族大给检校工部尚书俸久之进检校尚书右仆射性暴率坐以小罪笞杀金吾史改右羽林统军好驰猎往往设罝罘于道当宿卫不时入下迁骁卫将军奴婢细过辄杀积其罪贬思州司户参军母惊曰尚有尊于我子邪久乃复授羽林统军纵部下为盗复贬康州司马后居东都弋猎愈甚洛阳飞鸟皆识之见必群噪干符中累进左骁卫大将军时郑畋辅政颇言仲武会昌时功第一今直方百口不自存每内燕以衣敝恶辞不赴陛下录功念旧宜少优假诏还检校右仆射进左金吾卫大将军黄巢犯京师直方迎灞上既而纳&#命谋劫巢报天子公卿多依之贼觉屠其族　　张允伸
子
简会

按唐书张允伸传允伸字逢昌范阳人世为军校直方出奔以都知兵马使为众立为留后天子报可未几检校散骑常侍为节度使累进检校司徒兼太傅同中书门下平章事封燕国公庞勋以徐州反上米五十万斛盐二万斛佐用度诏嘉美进兼侍中咸通十二年卒谥曰忠烈允伸性勤俭下所安赖未尝有边鄙虞子十四人简会入朝兄弟多至大将军刺史郡佐者　　张保&#
按杜牧张保&#传新罗人张保&#郑年者来为徐州小将保&#年三十年少十岁兄呼保&#俱善斗战骑而挥枪无有敌者年复能没海五十里不噎保&#差不及常不相下后保&#归谒其王得镇清海年失职饥寒欲归乞食于保&#戍将曰奈何去取死年曰饥寒死不如兵死快遂去谒保&#保&#饮之极欢饮未卒其国使至大臣杀其王国乱无主保&#遂分兵五千人与年至国诛反者立王以报王遂征保&#以为相以年代保&#　　张芬
按酉阳杂俎张芬曾为韦南康亲随行军曲艺过人力举七尺碑定双轮水硙常于福感寺趯鞠高及半塔　　张丛
按全唐诗小传丛咸通中官桂管观察使
　　张演
按全唐诗小传演咸通十三年及第
　　张孜
按全唐诗小传孜京兆人耽酒如狂与李山甫善　　张乔按全唐诗小传乔池州人咸通中进士黄巢之乱罢举隐九华　　张鹏
按万姓统谱鹏德兴人宣宗时为河东节度掌书记吐蕃犯边鹏率数千骑败之懿宗立表为琼管五州招讨使入为金吾羽林二将军属蛮人渡泸出为邕州刺史制置使　　张公素
</div>
    <div class="pagination">
<a href="氏族典卷诸姓部_page328.html">上一页</a><span>...</span><a href="氏族典卷诸姓部_page324.html">324</a><a href="氏族典卷诸姓部_page325.html">325</a><a href="氏族典卷诸姓部_page326.html">326</a><a href="氏族典卷诸姓部_page327.html">327</a><a href="氏族典卷诸姓部_page328.html">328</a><span class="current-page">329</span><a href="氏族典卷诸姓部_page330.html">330</a><a href="氏族典卷诸姓部_page331.html">331</a><a href="氏族典卷诸姓部_page332.html">332</a><a href="氏族典卷诸姓部_page333.html">333</a><a href="氏族典卷诸姓部_page334.html">334</a><span>...</span><a href="氏族典卷诸姓部_page330.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
