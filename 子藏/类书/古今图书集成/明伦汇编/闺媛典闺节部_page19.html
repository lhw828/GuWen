<!DOCTYPE html>
<html>
<head>
    <meta charset="UTF-8">
    <title>闺媛典闺节部 - 第 19 页/共 268 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>闺媛典闺节部 - 第 19 页/共 268 页</h1>
    <div class="content">　　李顺妻马氏
按畿辅通志马氏李顺妻顺天府人夫早亡守节抚孤成立天顺五年诏旌表　　贾彦通妻孙氏
按顺天府志孙氏贾彦通妻通死守节天顺六年诏旌之　　吕文秀妻李氏
按卢龙县志李氏吕文秀妻年二十二而寡遗孤在哺比长亦亡氏以针黹自给终身天顺八年旌表　　李达妻杜氏按卢龙县志杜氏李达妻年二十五而寡遗孤二岁苦守成之天顺八年旌表　　傅瑄妻王氏
按安平县志王氏刑部员外郎王健侄女适邑人傅瑄瑄中天顺壬午乡试早亡无嗣氏年二十岁孝奉翁姑固守穷节年七十终　　田广妻石氏
按长垣县志石氏田广妻广亡氏矢志守节言笑不闻于邻勤织以奉舅姑教子成立天顺初有司以闻旌表　　赵璧妻裴氏
按开封府志裴氏赵璧妻陈州人夫亡守节天顺中旌表　　郭文妻王氏
按卫辉府志王氏郭文妻获嘉人文早亡王守节三十余年天顺中旌表　　王林妻丁氏
按卫辉府志丁氏王林妻获嘉人夫亡誓不更适抚孤成立长子准中天顺壬午乡试年近八旬卒　　李良妻石氏按卫辉府志石氏李良妻辉县人年二十六夫亡守节终老　　王泽妻张氏
按卫辉府志张氏王泽妻泽任庆云县主簿没于官张年二十七子幼无倚千里扶柩归葬守节六十一年　　汪习妻张氏
按兖州府志张氏汪习妻平阴人年二十夫亡抚遗腹子成人守志不屈　　司文举继室程氏
按兖州府志程氏平阴县人司文举继室年二十一夫亡抚前妻子守志终身　　张佩妻梁氏
按兖州府志梁氏张佩妻平阴人年十九而寡矢志守节抚子成立至八十而终　　刘让妻马氏
谢
氏附

按兖州府志马氏刘让妻沂州人夫亡舅姑以其无子欲嫁之马截发自誓守志终身让弟敬妻谢氏亦早寡抚二子与马氏同养舅姑守节天顺间表其门　　赵应元妻房氏按兖州府志房氏赵应元妻费县人年二十三而寡子方一岁家贫以织自给奉诏旌表　　贾可行妻王氏
按兖州府志王氏济宁人适贾可行八月可行坠水死氏誓不二志遗腹生子贞长令读书领乡荐苦守五十八年　　柴可梅妻刘氏
按兖州府志刘氏柴可梅妻阳&#人年十九夫亡遗孕生子抚之成立年九十卒　　赵廷玺妻商氏
按兖州府志商氏赵廷玺妻滕县人年二十五夫亡守志五十三年诏表其闾　　刘应湖妻张氏
按兖州府志张氏邹县人刘应湖妻夫亡守二子成立卒年七十有四　　李光震妻梁氏
按兖州府志梁氏郓城人夫亡无子氏投缳遇救遂守节终身　　刘&#妻李氏
按兖州府志李氏济宁人年二十余夫殁守节不嫁善事舅姑里人称之　　徐贡士妻宋氏
按兖州府志宋氏诸生徐贡士妻郯城人年二十四夫亡家徒四壁为同室所侮剪发毁容以死自誓事姑竭力姑病号泣祈代血翳双眸训子嗣爱成名守志五十余年奉诏旌表　　李哲妻吕氏
按兖州府志吕氏济宁人年十九夫亡守节终身天顺八年奉诏旌表　　王氏女
按兖州府志王氏女巨野人许聘曲从化未嫁而化亡女守志终身诏旌表　　范春妻萧氏
按兖州府志萧氏济宁人范春妻年二十二夫亡奉姑抚幼守节终身　　解亨妻李氏
按兖州府志李氏济宁人解亨妻年十七夫死事姑教子守节不渝年九十二终奉诏旌表　　臧琦妻范氏
按兖州府志范氏济宁人臧琦妻年二十二夫亡守节终身　　高晟妻于氏
按东昌府志于氏高晟妻堂邑人晟亡于年二十一抚遗腹子峻教之领乡荐孀居五十年卒有司上其事旌表　　胡铉继妻萧氏
按东昌府志萧氏胡铉继妻堂邑人年十九铉亡萧抚前室子若己出苦节不嫁逾七十卒旌表　　王易妻张氏
按东昌府志张氏王易妻堂邑人易与父郎中琮相继殁时大父母俱在张从姑赵事之终身旌表　　史智妻路氏按东昌府志路氏史智妻堂邑人智亡路年二十二子孝思甫周苦守抚育补邑诸生孀居五十余年卒旌表　　邓瑜妻胡氏
霍
氏附

按东昌府志胡氏指挥邓瑜妻永乐七年瑜为济南卫指挥北征谓妻曰我为人臣当死君汝为人妇能死夫乎胡应曰能瑜竟阵亡饮马河父母劝他适胡泣曰吾已许之矣守节终身天顺间诏表其门子镛早丧其妻霍氏亦不嫁抚子浒成立袭祖职调东昌卫　　胡鉴妻韩氏
按东昌府志韩氏指挥胡鉴妻鉴为东昌卫指挥佥事早亡韩年二十五誓不再嫁孀苦终身　　房拱辰妻朱氏
按东昌府志朱氏房拱辰妻平山卫人年十九拱辰病亡朱哀号几绝屡欲以身殉家人防之密得不死既葬中外怜其少讽之嫁朱以火自爇其面矢志孀居五十余年　　谢昱妻梁氏
按东昌府志梁氏谢昱妻平山卫人昱游太学死于京梁年二十七闻讣日夜悲号柩至奉葬以礼遗两子一女苦节抚之姑阴欲夺其志梁泣曰夫在从夫夫死从子宁死不姑从也孀居四十余年卒　　王广妻苏氏
按东昌府志苏氏王广妻广东昌卫舍余早亡苏年二十三守节终身　　侯让妻刘氏
耿
氏附

按东昌府志刘氏侯让妻让平山卫舍余早亡氏年二十四守节终身同时尹逢吉妻耿氏亦夫死不嫁旌表　　陈相妻郝氏
女
附

按东昌府志郝氏陈相妻聊城人相早亡无子郝守节贫甚啖糠籺自给年九十卒旌表女适平山卫杨浦二十孀居抚子成立子丧抚其孙善谟为郡诸生年八十余卒　　何温妻孔氏
按东昌府志孔氏何温妻聊城人温早亡孔年二十七子甫周誓不他适纺绩养姑未几姑没哀毁过节鬓发俱白　　丁珣妻郑氏
按东昌府志郑氏丁珣妻聊城人年二十二夫亡悲恸欲以身殉父母力止之家贫纺绩养舅姑终身　　李楫妻赵氏按东昌府志赵氏李楫妻聊城人夫亡遗腹未弥月矢志不嫁既生子实因泣祝曰是天所以幸李氏而不馁其鬼也抚育成立里人贤之　　夏廷华妻张氏
按东昌府志张氏夏廷华妻聊城人夫早亡孀居无子女事嫠姑终其身人称节孝　　魏汴妻殷氏
二李
氏附

按东昌府志殷氏魏汴妻聊城人夫亡守节旌表同邑许鹤妻王弘道妻皆李氏俱早丧夫守节终身　　崔参妻信氏按山西通志信氏崔参妻年二十三夫亡翁姑令再嫁不从天顺间旌表　　崔章妻陈氏
按青州府志陈氏崔章妻益都人年二十一夫亡孀居困苦贫不能葬柩留斗室朝夕供养如生缝纫辟纑与灵相守足不出门限耳不闻声乐虽中外亲党非岁旦不相接　　武允升妻刘氏
按青州府志刘氏武允升妻沂水人夫亡子丧苦节旌表　　张天祥妻王氏
按青州府志王氏高苑人先许张天祥天祥出外别娶氏守待之夫妇成伉俪一岁死父使改适不从姑老家贫无子女孝事其姑苦守终身年八十余卒　　刁舜民妻郝氏按青州府志郝氏刁舜民妻莒州人夫亡子女各一旋皆夭只身事姑姑年八十余卒殡葬以礼有司旌之　　高朋妻孙氏
按青州府志孙氏诸生高朋妻博兴人夫亡无子竭力事姑年七十余卒有司旌表　　张瓒妻牟氏
按青州府志牟氏张瓒妻寿光人性至孝早寡天顺初岁洊饥贫不能支亲属讽改适牟正色拒之日勤纺绩以自赡守节终身　　曹仪妻封氏
按青州府志封氏莒州人判官封润女适益都曹凯子仪一年仪亡誓守终身闭门静坐虽盛暑不出檐户畜一老妪候门采野蔬山卉以自奉孀居五十余年如一日病革手持石块授侄锦妻李氏曰汝与老妪举我入棺即以此石下之勿召匠也言讫而逝　　李效妻戴氏按青州府志戴氏诸生李效妻临淄人年二十九夫亡无子独居苦节乡人欲求娶号泣引刀断二指以示年六十五终　　毕竟选妻王氏
按青州府志王氏诸生毕竟选妻益都人夫亡抚孤中道子死氏竭力事老姑终身学使旌表　　牛樊元妻范氏
按繁峙县志范氏牛樊元妻夫亡子幼矢志守节孝舅姑训子成儒　　侯凤梧妻孙氏
按繁峙县志孙氏侯凤梧妻年十九夫亡守节抚孤终其身　　张九职妻郑氏
按繁峙县志郑氏张九职妻年十九守节抚孤成立　　郑文奎妻张氏按繁峙县志张氏郑文奎妻早寡甘贫守节终身　　陈登与妻李氏贾
氏附

按繁峙县志李氏陈登与妻登亡妾贾有遗腹李誓与同守及生男共抚之终身　　王杰妻郑氏
按繁峙县志郑氏王杰妻早寡艰苦守节训子成立　　张九成妻宋氏按繁峙县志宋氏张九成妻年十九夫亡家贫苦节课子为诸生　　糜岩妻侯氏
按繁峙县志侯氏糜岩妻生子麟甫四岁夫病剧执氏泣曰亲老吾不得终养而死死岂瞑目汝若能完吾志永不忘德氏焚香自誓曰负斯言者不出此户夫亡养姑送其老教幼子成立凡历艰苦五十余年天顺间旌表　　高山妻张氏
按繁峙县志张氏高山妻年二十而寡父母欲嫁之不从以兄子文豸为嗣教之读书为诸生年七十余卒　　李敏妻姚氏　　　　马珽妻陈氏
　　张皇师妻吴氏　　　王曰是妻侯氏
　　师禄妻杨氏
按繁峙县志以上五妇俱少年守节抚孤有成旌表　　郭伦妻石氏按洪洞县志石氏郭伦妻夫亡年二十四抚五岁子谚成立苦节终身天顺间旌表　　杨景升妻赵氏
按陕西通志赵氏杨景升妻巩昌伏羌人夫亡氏年二十二苦节事姑贾氏孝谨终身　　杨俊妻任氏
按陕西通志任氏杨俊妻巩昌伏羌人夫早丧氏年二十五守节终身　　卢瀛妻李氏
按陕西通志李氏生员卢瀛妻巩昌伏羌人夫亡氏年二十五抚孤事姑历六十五年终　　刁某妻陈氏
按陕西通志陈氏刁某妻巩昌成县人夫亡誓不更适年六十终有司旌表　　张镇妻王氏
按陕西通志王氏张镇妻巩昌文县人归未逾年夫亡誓不再适天顺间旌表　　张宾妻王氏
按陕西通志王氏临洮卫人张宾妻年二十七夫亡无子勤纺绩以养孀姑鞠夫侄为后有司旌表　　吴昺妻倪氏按陕西通志倪氏吴昺妻临洮河州人年二十夫亡子幼翁姑强再嫁不从誓死守节五十六年天顺间旌表　　张鍷妻司氏
按陕西通志司氏张鍷妻临洮狄道人年二十三夫亡遗二孤俱在襁褓氏誓不他适甘贫纺绩苦节四十余年抚孤成立　　张纪妻王氏
按陕西通志王氏张纪妻临洮狄道人夫病笃焚香吁天求以身代及殁哀毁几绝纺绩教子历五十年终　　苟珖妻任氏
按陕西通志任氏西安商州人苟珖妻年十七夫亡守节四十年天顺间旌表　　雷沂妻蒙氏
按陕西通志蒙氏雷沂妻同州人夫殁于军氏孀居三十年事翁姑抚孤幼以节孝着闻旌表　　王琛妻赵氏
按陕西通志赵氏王琛妻西安府同州人夫早亡抚孤守节天顺间旌表　　朱显妻张氏
按陕西通志张氏朱显妻临洮河州人夫亡无子翁姑欲令再嫁氏年十九誓死守节恪执妇道至老不渝天顺八年旌表　　陈中甫妻丁氏
按兰州志丁氏陈中甫妻甫病亡遗腹生一女抚之成立守节三十年终　　李旺妻段氏
按兰州志段氏千户李旺妻赠宜人旺死国事氏年未三十无子值岁饥日食糠一或以微言餂之即峻拒不纳孀居三十七年年六十有七　　金妻冯氏
按兰州志冯氏金妻归四载夫病亡冯年二十二遗孤方襁褓氏矢志事孀姑抚子苦节数十年年七十而没　　谭宗良妻梁氏
按兰州志梁氏谭宗良妻嫁二年良客维扬三十余年不归别娶生子氏纺绩自给操守清苦无怨及良殁氏令携妾所生子瑶归抚养成立年六十终　　蔡宁妻于氏按兰州志于氏蔡宁妻宁于天顺间从征战败贼断其左股舆至家未几死有母垂老子玉甫三岁氏纺绩抚孤成立娶妇生孙孀居五十年乡人未尝睹其面年七十五终　　顾让妻王氏
按兰州志王氏顾让妻让早亡遗二子俱幼内外无倚族人劝改嫁氏以死誓终不易节　　陈玺妻王氏
按兰州志王氏陈玺妻事舅姑相夫有道内外德之玺病亡王欲自尽顾诸孤皆幼遂誓死抚育之苦守五十余年有司旌表年七十六而卒　　赵海越妻彭氏
按兰州志彭氏赵海越妻归五载海越亡遗孤三岁氏纺绩抚养或劝再适辄叱之剪发毁容誓死不易苦节五十年终　　郭盛妻相氏
按兰州志相氏郭盛妻盛亡氏年二十三遗子方襁褓氏纺绩自给训子成人年六十有八卒　　陈溥妻滕氏
按兰州志滕氏指挥陈溥妻幼贞淑寡言溥病亡无子氏孀居纺绩布衣蔬食苦节四十年终　　吴彦高妻万氏
按兰州志万氏吴彦高妻其姑病剧万稽颡北辰割股作羹以进病寻愈后彦高病亦如之及高亡氏哀毁过礼苦志孀居六十年年九十三卒　　邹璇妻胡氏
按四川总志胡氏江津邹璇妻年二十丧夫守子长娶妇寻子妇俱丧氏纺绩以抚幼孙成立年九十余有司上其事旌表　　曾子迁妻胡氏
按四川总志胡氏江津曾子迁妻迁亡氏年二十二抚二岁子成立始终一致年九十六终天顺中有司以闻旌表　　侯元亮妻赛莲
按四川总志赛莲茂州人失其姓氏年二十二适驲夫侯元亮一年亮死无子孀居五十余年卒　　三胪妻吕氏
王
</div>
    <div class="pagination">
<a href="闺媛典闺节部_page18.html">上一页</a><span>...</span><a href="闺媛典闺节部_page14.html">14</a><a href="闺媛典闺节部_page15.html">15</a><a href="闺媛典闺节部_page16.html">16</a><a href="闺媛典闺节部_page17.html">17</a><a href="闺媛典闺节部_page18.html">18</a><span class="current-page">19</span><a href="闺媛典闺节部_page20.html">20</a><a href="闺媛典闺节部_page21.html">21</a><a href="闺媛典闺节部_page22.html">22</a><a href="闺媛典闺节部_page23.html">23</a><a href="闺媛典闺节部_page24.html">24</a><span>...</span><a href="闺媛典闺节部_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
