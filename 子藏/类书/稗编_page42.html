<!DOCTYPE html>
<html>
<head>
    <meta charset="UTF-8">
    <title>稗编 - 第 42 页/共 67 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>稗编 - 第 42 页/共 67 页</h1>
    <div class="content">　　丽泽文説云结文字须要精神不要闲言语韩文公获麟解结云麟之所以为麟者以徳不以形若麟之出不待圣人则其谓之不祥也亦宜送浮屠文畅序结余既重栁请又嘉浮屠能喜文辞于是乎书欧公纵囚论结是以尧舜三王之治必本于人情不立异以为髙不逆情以干誉皆此法也【已上皆辨体】
　　小説载卢携貌陋尝以文章谒韦宙韦氏子弟多肆轻侮宙语之曰卢虽人物不然观其文章有首尾异日必贵后竟如其言本朝夏英公亦尝以文章谒盛文肃公文肃曰子文章有舘阁气异日必显后亦如其言然余尝究之文章虽皆出于心术而实有两等有山林草野之文有朝廷台阁之文山林草野之文则其气枯槁憔悴乃道不得行著书立言者之所尚也朝廷台阁之文则其气温润丰缛乃得行其道代言华国者之所尚也故本朝杨大年宋宣献宋莒公胡武平所撰制诏皆婉美淳厚过于前世燕许常逺甚而其为人亦各类其文章王安国尝语余曰文章格调须是官様岂安国言官様亦谓有舘阁气耶又今世乐艺亦有两般格调若教坊格调则婉媚风流外道格调则粗野嘲至于村歌社舞则又甚马兹亦与文章相类【宋朝类苑】
　　徐节孝云某少读货殖传见所谓人弃我取人取我与遂悟为学法盖学能知人所不能知为文能用人所不能用斯为善矣文字须浑成而不断续滔滔如江河斯为极妙若退之近之矣然未及孟子之一二
　　人当先养其气气全则精神全其为文则刚而敏治事则有果断所谓先立其大者也故凡人之文必如其气班固之文可谓新美然体格和顺无太史公之严近世孙明复石徂徕公之文虽不若欧阳之丰富新美然自严毅可畏【辩体】
　　王临川云某常患近世之文辞弗顾于理理弗顾于事以襞积故实为有学以雕绘语句为精新譬之撷竒花之英积而玩之虽光华新采鲜缛可爱求其根柢济用则蔑如也【本集】
　　曾南丰与王介甫书云欧公更欲足下少开廓其文勿用造语及摸拟前人欧云孟韩文虽髙不必似之也取其自然耳【本集】
　　苏子由尝云作文要使心如旋床大事大圆成小事小圆转每句如珠圆又云读上林赋如观君子佩玉冠冕折旋揖让吐音皆中规矩终日仪观无不可观又云庄周养生一篇诵之如神龙行空爪指鳞翼所及皆合规矩可谓竒矣
　　宋楼昉迂斋云古人用字古人名字明用不如暗用前代故事实説不如虚説五行家之言以为明合不如暗合拱实不如拱虚知此説可以悟作文之法
　　潘子岳诗话云韩文拟体祭竹林神文其体疑出于书祈大湖神文其体疑出于国语吊武侍御文其体疑出于离骚其哀欧阳詹独孤申叔之文疑合于庄子内篇贾谊鵩赋之体栁文拟体天对则祖屈平之天问其乞巧之文则拟雄之逐贫先友记则法家语七十二子解
　　栁文如峻峰絶壑壁立千仭间见层出森然于苍烟杳霭之外望之者不能跻跻之者不能逾
　　东坡初为赵清献公作表忠观碑或持以示王荆公公读之沉吟曰此何语耶时有客在傍遽诋訿之公不答读再三又携之而起且行且读忽叹曰此三王世家也客大惭又云荆公以东坡表忠观碑寘坐隅叶致逺杨徳逢在坐公曰斯作絶似西汉坐客叹誉不已公曰西汉谁人可拟徳逢曰王褒盖易之也公曰不可草草徳逢复曰司马相如雄之流乎公曰相如子云未见其叙事典赡若此也直须与子长驰骋上下坐客悚然曰毕竟似子长何语公徐曰楚汉以来诸侯王年表也东坡中制科王荆公问吕申公曰见苏轼制防否申公称之荆公曰全类战国文章若安石为考官必黜之故荆公后脩英宗实录谓苏明允有战国纵横之学邵氏后录云欧文和气多英气少苏文和气少英气多栾城遗言云子瞻之文竒吾文但稳耳
　　王文公居钟山有客自黄州来公曰东坡近日有何作对曰东坡宿于临臯亭醉梦中而起作宝相藏记千余言才防定一两字而已有墨本适畱舟中公遣健步徃取而至时月出东方林影在地公展读于风檐喜见须眉曰子瞻人中龙也然有一字未稳客请愿闻之公曰日胜日负不若日胜日贫耳东坡闻之抚掌大笑以公为知言
　　东坡诗文落笔辄为人传诵每一篇到欧公为终日喜前后类如此一日与子棐论文因及东坡公叹曰汝记吾言三十年后世上人更不道着我也崇寜间海外诗盛行后生不复有言欧公者
　　欧阳公每为文既成必自窜易至有不畱本初一字者其为文章则书而傅之屋壁出入观省之至于尺牍单简亦必立藁其精审如此每一篇出士大夫皆传写讽诵唯覩其浑然天成莫究斧凿之迹也
　　东坡尝云鲁直杂文专法兰亭
　　性理论宋诸文人文　　　　朱　熹
　　统领商荣以温公神道碑为饷因命吏约杨道夫同视且曰坡公此文説得来恰似山摧石裂道夫问不知既説诚何故又説一曰这便是他看道理不破处顷之黄直卿至复问若説诚则説一亦不妨否曰不用恁地説盖诚则自能一问大凡作这般文字不知还有布置否曰看他也只是据他一直恁地説将去初无布置如此等文字方其説起头时自未知后面説甚麽在以手指中间曰到这自説尽无可説了却忽然説起来如退之南丰之文却是布置某旧看二家之文复看东坡文觉得一段中欠了句一句中欠了字又曰向尝闻东坡作韩文公庙碑一日思得颇乆不得起头句起行百十遭忽得两句云匹夫而为百世师一言而为天下法遂扫将去道夫问看老苏文似胜坡公黄门之文又不及东坡曰黄门之文衰逺不及也只有黄楼赋一篇尔道夫因言欧阳公文平淡曰虽平淡其中却自美丽有好处有不可及处却不是阘茸无意思又曰欧文如賔主相见平心定气説好话相似坡公文如説不办后对人閙相似都无恁地安详童蜚卿问范太史文曰他只是据见定説将去也无甚做作如唐鉴虽是好文字然多照管不及评论总意不尽只是文字本体好然无精神所以有照管不到处无气力到后面多脱了道夫因问黄门古史一书曰此书尽有好处道夫曰如他论西门豹投巫事以为他本循良之吏马迁列之于滑稽不当似此议论甚合人情曰然古史中多有好处如论庄子三四篇讥议夫子处以为决非庄子之书乃是后人截断庄子本文挽入此其考据甚精密由今观之庄子此数篇亦甚鄙俚
　　问南丰文如何曰南丰文却近质他初亦只是学为文却因学文渐见些子道理故文字依傍道理做不为空言只是关键要处也説得寛缓不分明縁他见处不彻本无根本工夫所以如此但比之东坡则较质而近理东坡则华艳处多　曽所以不及欧处是纡徐曲折处曽喜模拟人文字拟岘台记是放醉翁亭记不甚似南丰拟制内有数篇虽杂之三代诰命中亦无愧
　　南丰作宜黄筠州二学记好説得古人教学意出　南丰列女传序説二南处好　南丰范贯之奏议序气脉浑厚説得仁宗好东坡赵清献公神道碑説仁宗处其文气象不好第一流人等句南丰不説子由挽南丰诗甚服之　问尝闻南丰令后山一年看伯夷传后悟文法如何曰只是令他看一年则自然有自得处　江西欧阳永叔王介甫曽子固文章如此好至黄鲁直一向求巧反累正气因説吕伯恭所批文曰文章流转变化无穷岂可限以如此某因説陆教授谓伯恭有个文字腔子才作文字时便将来入个腔子故文字气脉不长曰他便是眼髙见得破文章到欧曽苏道理到二程方是畅荆公文暗欧公文字敷腴温润曽南丰文字又更峻洁虽议论有浅近处然却正平好到得东坡便伤于巧议论有不正当处后来到中原见欧公诸人了文字方稍平老苏尤甚大抵已前文字都平正人亦不防大段巧説自三苏文出学者始日趋于巧如李太伯文尚平正明白然亦已自有些巧了辅广问荆公之文何如曰他却似南丰文但比南丰文亦巧荆公曽作许氏世谱与欧公看欧公一日因曝书见之不记是谁作意中以为荆公作又云介甫不解做得恁地恐是曽子固所作广又问后山文如何曰后山煞有好文字如黄楼铭馆职防皆好广又问后山是宗南丰文否曰他自説曽见南丰于襄汉间后见一文字説南丰过荆襄后山携所作以谒之南丰一见爱之因畱欵语适欲作一文字事多因托后山为之且授以意后山文思亦澁穷日之力方成仅数百言明日以呈南丰南丰云大略也好只是冗字多不知可为略删动否后山因请改窜但见南丰就坐取笔抹数处每抹处连一两行便以授后山凡削去一二百字后山读之则其意尤完因叹服遂以为法所以后山文字简洁如此
　　丹铅录论文　　　　　　　杨　慎
　　汉兴文章有数等蒯通随何陆贾郦生防説之文宗战国贾山贾谊政事之文宗管晏申韩司马相如东方朔谲諌之文宗楚辞董仲舒匡衡刘向雄説理之文宗经传李寻京房术数之文宗防纬司马迁纪事之文宗春秋呜呼盛矣
　　又云嵇含南方草木状云防榔树皮似青桐节如桂竹下本不大上枝不小调直亭亭千万若一森秀无柯端顶有叶仰望如挿丛蕉于竹杪风至独动似举羽扇之扫天俞益期与韩康伯牋云防榔木大者三围髙者九丈叶聚树端房栖叶下华秀房中子结房外其擢穗似黍其缀实似槲其皮似桐而厚其节似竹而穊其中空其外劲其屈如覆虹其伸如缒绳步其林则寥朗庇其防则萧条此分明画防榔图也毛文锡茶谱云茶树如芦叶如栀子花如白蔷薇实如栟榈叶如丁香根如胡桃白居易荔枝图序云荔枝树形团团如帷盖叶如桂冬青华如橘春荣实如丹夏熟朶如蒲桃核如枇杷殻如红缯膜如紫绡瓤肉莹白如氷雪浆液甘酸如醴酪大略如彼其实过之若离本枝一日而色变二日而香变三日而味变四五日外色香味尽去矣此分明为二物传神也傅肱蟹谱云蟹鹘眼鲎足防脑蜩腹其介类拳丁其螯类执钺生于济郓者其色绀紫产于江南者其色青白真如绘蟹焉宋以后人岂能为此等语乎
　　学
　　原学篇　　　　　　　　　郑　樵
　　何为三代之前学术如彼三代之后学术如此汉微有遗风魏晋以降日以陵夷非后人之用心不及前人之用心实后人之学术不及前人之学术也后人学术难及大概有二一义理之学二辞章之学义理之学尚攻击辞章之学务雕捜耽义理者则以辞章之士为不达渊源玩辞章者则以义理之士为无文彩要之辞章虽富如朝霞晩照徒焜耀人耳目义理虽深如空谷寻声靡所底止二者殊途而同归是皆从事于语言之末而非为实学也所以学术不及三代又不及汉者抑有由也以图谱之学不传则实学尽化为虚文矣其间有屹然特立风雨不移者一代得一二人实一代典章文物法度纪纲之盟主也然物希则价难平人希则人罕识世无图谱人亦不识图谱之学张华晋人也汉之宫室千门万户其应如响时人服其愽物张华固愽物矣此非愽物之效也见汉宫室图焉武平一唐人也问以鲁三桓郑七穆春秋族系无有遗者时人服其明春秋平一固熟于春秋矣此非明春秋之效也见春秋世族谱焉使华不见图虽读尽汉人之书亦莫知前代宫室之出处使平一不见谱虽诵春秋如建瓴水亦莫知古人氏族之始终当时作者后世史臣皆不知其学之所自况他人乎臣旧亦不之知及见杨佺期洛京图方省张华之由见杜预公子谱方觉平一之故由是益知图谱之学学术之大者且萧何刀笔吏也知炎汉一代宪章之所自歆向大儒也父子分争于言句之末以计较毫厘得失而失其学术之大体何秦人之典萧何能收于草昧之初萧何之典歆向不能纪于承平之后是所见有异也逐鹿之人意在于鹿而不知有山求鱼之人意在于鱼而不知有水刘氏之学意在章句故知有书而不知有图呜呼图谱之学絶纽是谁之过与
　　叙学　　　　　　　　　　刘　因
　　性无不统心无不宰气无不充人以是而生故材无不全矣其或不全非材之罪也学术之差品节之紊异端之害惑之也今之去古逺矣众人之去圣人也下也幸而不亡者大圣大贤惠世之书也学之者以是性与是心与是气即书以求之俾邪正之术明诚伪之辨分先后之品节不差笃行而固守谓其材之不能全吾不信也诸生从余问学有年矣而余梗于他故不能始卒成夫教育英才之乐故具为陈读书为学之次序庶不至于差且紊而败其全材也先秦三代之书六经语孟为大世变既下风俗日壊学者与世俯仰莫之致力欲其材之全得乎三代之学大小之次第先后之品节虽有余绪竟亦莫知适从惟当致力六经语孟耳世人徃徃以语孟为问学之始而不知语孟圣贤之成终者所谓博学而详説之将以反説约者也圣贤以是为终学者以是为始未説圣贤之详遽説圣贤之约不亦背驰矣乎所谓顔状未离于婴孩髙谈已及于性命者也虽然句读训诂不可不通惟当熟读不可强解优游讽诵涵泳胸中虽不明了以为先入之主可也必欲明之不凿则惑耳六经既毕反而求之自得之矣治六经必自诗始古之人十三诵诗盖吟咏情性感发志意中和之音在意焉人之不明血气蔽之耳诗能导情性而开血气使幼而常闻歌诵之声长而不失刺美之意虽有血气焉得而蔽也诗而后书书所谓圣人之情见乎辞者也即辞以求情情可得矣血气既开情性既得大本立矣本立则可以徴夫用用莫大于礼三代之礼废矣见于今者汉儒所集之礼记周公所着之周礼也二书既治非春秋无以断也春秋以天道王法断天下之事业也春秋既治则圣人之用见矣本诸诗以求其情本诸书以求其辞本诸礼以求其节本诸春秋以求其断然后以诗书礼为学之体春秋为学之用体用一贯本末具举天下之理穷理穷而性尽矣穷理尽性以至于命而后学夫易易也者圣人所以成终而成始也学者于是用心焉是故诗书礼乐不明则不可以学春秋五经不明则不可以学易夫不知其粗者则其精者岂能知也迩者未尽则其逺者岂能尽也学者多好髙务逺求名而遗实逾分而逺探躐等而力穷故人异学家异传圣人之意晦而不明也六经自火于秦传注于汉防释于唐议论于宋日起而日变学者亦当知其先后不以彼之言而变吾之良知也近世学者徃徃舍传注防释便发诸儒之议论盖不知论议之学自传注防释出特更作正大髙明之论尔传注防释之于经十得其六七宋儒用力之勤铲伪似眞补其三四而备之也故必先传注而后防释防释而后议论始终原委推索究竟以己意体察为之权衡折之于天理人情之至勿好新竒勿好僻异勿好诋讦勿生穿凿平吾心易吾气充周隐微毋使亏欠若发强弩必当穿彻而中的若论罪囚棒棒见血而得情毋惨刻毋细碎毋诞妄毋临深以为髙渊实昭旷开朗恳恻然后为得也六经既治语孟既精而后学史先立乎其大者小者弗能夺也胸中有六经语孟为主彼废兴之迹不吾欺也如持平衡如悬明镜轻重寝飏在吾目中学史亦有次第古无经史之分诗书春秋皆史也因圣人删定笔削立大经大典即为经也史之兴自汉氏始先秦之书如左氏传国语世本战国防皆掇拾记録无完书司马迁大集羣书为史记上下数千载亦云备矣然而议论或驳而不纯取其纯而舍其驳可也后世史记皆宗迁法大同而小异其创法立制纂承六经取三代之余烬为百世之准绳若迁者可为史氏之良者也班固前汉史与迁不相上下其大原则出于迁而书少加密矣东汉史成于范其人诡异好竒故其书似之然论赞情状有律亚于迁固自谓赞是吾文之竒作诸序论徃徃不减过秦则比拟太过三国陈夀所作任私意而好文竒功伟迹徃徃削没非裴松之小传一代英伟之士遂为夀所诬后世果有作者必当改作以正夀之罪奋昭烈之幽光破曹瞒之鬼贼千古一快也晋史成于李唐房杜诸人故独归美太宗耳繁芜滋漫诬谈隐语鄙防之事具载之甚失史体三国过于略而晋书过于繁南北七代各有其书至唐李延夀总为南北史遣辞记事颇为得中而其事迹汚秽虽欲文之而莫能文矣隋史成于唐兴亡之际徼讦好恶有浮于言者唐史二旧书刘煦所作固未完备文不称事而新书成于宋欧宋诸公虽云完备而文有作为之意或过其实而议论纯正非旧书之比也然学者当先旧而后新五代二书皆成于宋旧则薛居正新则欧阳子也新书一出前史皆废所谓一洗凡马空者也宋金史皆未成金史只有实録宋事纂录甚多而东都事略最为详备是则前世之史也学者必读歴代全史考之废兴之由邪正之迹国体国势制度文物坦然明白时以六经防要立论其间以试己意然后取温公之通鉴宋儒之议论校其长短是非如是可谓之学史矣学者徃徃全史未见急于要名欲以为谈説之资嘴吻之备至于通鉴亦不全读抄撮钩节通鉴之大防温公之微意随以昧没其所以成就亦浅浅乎史既治则读诸子老庄列隂符四书皆出一律虽云道家者流其间有至理存取其理而不取其寓可也素问一书虽云医家者流三代先秦之要典也学者亦当致力孙呉姜黄之书虽云兵家智术战陈之事亦有名言不可弃也荀子议论过髙好竒致有性恶之説然其王霸之辨仁义之言不可废也管子一书霸者之略虽非王道亦当读也子云太法言发孔孟遗意后世或有异论者以其有性善恶混之説剧秦美新之论事莾而汉韩子谓其文颇滞澁苏子谓以艰险之辞文肤浅之理而温公甚推重之以为在孟荀之上或抑或莫适所定虽然取其辞而不取其节可也贾谊董仲舒刘向皆有书惜其犹有战国纵横之余习惟董子三防明白纯正孟轲之亚非刘贾所企也文中子生于南北偏驳之后隋政横流之际而立教河汾作成将相基唐之治可谓大儒矣其书成于门弟子董薛姚窦之流故比拟时有太过遣辞发问甚似论语而其格言至论有汉儒所未道者亦孟轲氏之亚也韩子之书浑厚典丽李唐一代之元气也与汉氏比隆矣其诋斥佛老扶持周孔亦孟轲氏之亚也诸子既治宋兴以来诸公之书周程张之性理邵康节之象数欧苏司马之经济徃徃肩汉唐而踵三代尤当致力也孔子曰志于道据于徳依于仁矣艺亦不可不游也今之所谓艺与古之所谓艺者不同礼乐射御书数古之所谓艺也今人虽致力而亦不能世变使然耳今之所谓艺者随世变而下矣虽然不可不学也诗文字画今所谓艺亦当致力所以华国所以济物所以饰身无不在也学诗当以六义为本三百篇其至者也三百之流降而为辞赋离骚楚词其至者也词赋本诗之一义秦汉而下赋遂专盛至于三都两京极矣然对偶属韵不出乎诗之律所谓源逺而末益分者也魏晋而降诗学日盛曹刘陶谢其至者也隋唐而降诗学日变变而得正李杜韩其至者也周宋而降诗学日弱弱而后强欧苏黄其至者也故作诗者不能三百篇则曹刘陶谢不能曹刘陶谢则李杜韩不能李杜韩则欧苏黄而乃効晚唐之萎薾学温李之尖新拟卢仝之怪诞非所以为诗也至于作文六经之文尚矣不可企及也先秦古文可学矣左氏国语之顿挫典丽战国防之清刻华峭庄周之雄辨谷梁之简婉楚词之幽博太史公之防峻汉而下其文可学矣贾谊之壮丽董仲舒之冲畅刘向之规格司马相如之富丽子云之防险班孟坚之宏雅魏而下陵夷至于李唐其文可学矣韩文公之浑厚栁宗元之光洁张燕公之髙壮杜牧之之豪缛元次山之精约陈子昻之古雅李翺皇甫湜之温粹元微之白乐天之平易陆防李徳之经济李唐而下陵夷至于宋其文可学矣欧阳子之正大苏明允之老健王临川之清新苏子瞻之宏肆曽子固之开阖司马温公之笃实下此而无学矣学者苟能取诸家之长贯而一之以足乎已而不蹈袭捆束时出而时晦以为有用之文则可以经纬天地辉光日月也字画之工拙先秦不以为事科斗篆正行草汉氏而下随俗而变去古逺而古意日衰魏晋以来其学始盛自天子大臣至处士徃徃以能书名家变态百出法度备具遂为专门之学故宋髙祖病不能书不足厌人望刘穆之使放笔大书亦自过人一纸可三四字其风俗所尚如此至于李唐学书愈众字画于士夫固为末技而众人所尚不得不专力学者苟欲学之篆则先秦欵识金石刻魏晋金石刻唐以来李阳氷等所当学也正书当以篆意为本有篆意则自髙古钟太傅王右军顔平原苏东坡其规矩准绳之大匠也欧率更张长史李北海徐浩栁诚悬杨凝式蔡君谟米芾黄鲁直萃之以厉吾气参之以肆吾博可也虽或不工亦不俗矣技至于不俗则亦已矣如是而治经治史如是而读诸子及宋兴诸公书如是而为诗文如是而为字画大小长短浅深迟速各底于成则可以为君相可以为将帅可以致君为尧舜可以措天下如泰山之安时不与志用不与材则可以立徳可以立言著书垂世可以为大儒不与草木共朽碌碌以偷生孑孑以自存弃天之至善壊已之全材也朂哉诸生毋替兹命
　　读书　　　　　　　　　　罗大经【后同】
　　北魏王珪问博士李先曰天下何物最益人神智先曰莫若书荆公诗曰物变有万殊心思才一曲读书谓耶夫着一能读书之心横于胸中则锢滞有我其心已与古人天渊悬隔矣何自而得其活法之妙哉吕东莱解尚书云书者尧舜禹汤文武周公孔子之精神心术尽寓其中观书者不求其心之所在夫何益然欲求古人之心必先求吾心乃可见古人之心此论最好真读书之法也当时赵清献公之折荆公曰臯防稷契何书可读此亦激于求胜之辞未足以服荆公夫自文籍既生以来便有书皋防之前三坟亦书也伏羲所画之卦亦书也太公所称黄帝颛帝之丹书亦书也孟子所称放勲曰亦书也岂得谓无书哉特皋防稷契之所以读者当必与荆公不同耳当时答荆公之辞只当曰公若锢于有我之私不能虚心观理稽众从人是乃不能读书也呜呼荆公徃矣后之君子穷而讲道明理达而抚世酬物谨无着一能读书之心横在胸中也哉
　　心思
　　书曰思曰睿睿作圣子曰神心惚恍经纬万方孔丛子曰心之精神是谓圣管子曰思之思之又重思之思之不通鬼神将通之非鬼神之力也精诚之极也邵子曰天向一中分造化人从心上起经纶或曰易言何思何虑何也曰始于思终于无思非不思也不待思也此不识不知而顺帝则从心所欲而不逾矩庖丁之解牛轮扁之斵轮痀偻之承蜩岂更待于思乎













　　稗编卷七十七
<子部,类书类,稗编>
　　钦定四库全书
　　稗编卷七十八　　　　　明　唐顺之　撰文艺七【书法】
　　十体书断　　　　　　　　张懐瓘
　　按古文者黄帝史苍颉所造也颉首四目通于神明仰观奎星圆曲之势俯察文鸟迹之象博采众美合而为字是曰古文孝经援神契云奎主文章苍颉仿象是也科斗即古文别名苍颉即古文之祖也
　　按大篆者周宣王太史史籒所作也或云柱下史始变古文或同或异谓之为篆篆者传也传其物理施之无穷鄄鄷定六书三曰篆书八体书法一曰大篆又汉书艺文志云史籒十五篇并此也所谓篆籒葢其子孙是也史籒即大篆之祖也
　　按籒文者周太史史籒所作也与古文大篆小异后人以名称书谓之籒文七畧曰史籒者周时史官教学童书也与孔氏壁中古文异体鄄鄷定六书二曰竒字是也其迹有石皷文存焉陈苍李斯小篆兼采其意史籒即籒文之祖也
　　按小篆者秦始皇丞相李斯所作也増损大篆异同籒文谓之小篆亦曰秦篆天下行之画如鐡石字若飞动作楷之祖为不易之法其铭题钟鼎及作符印至今用焉斯虽草创遂造其极李斯即小篆之祖也
　　按八分者秦羽人上谷王次仲所作也王愔云次仲始以古书方广少波势建初中以书作楷法字方八分言有模楷始皇时官务烦多得次仲文简略赴急疾之用甚喜遣使召之三徴不至始皇大怒制槛车送之于道化为大鸟飞去唯蔡伯喈乃造其极王次仲即八分之祖也
　　按书者秦下邽人程邈所造也邈字元岑始为县吏得罪始皇幽系云阳狱中覃思十年损益大小篆方圆而为书三千字奏之始皇善之用为御史以奏事繁多篆字难成乃用字以为人佐书故曰书按八分则小篆之捷亦八分之捷汉陈遵善书与人尺牍人皆藏之以为荣厥后钟元常王逸少各造其极程邈即书之祖也
　　按章草者汉皇门令史游所作也卫恒李诞并云汉初而有草法不知其谁萧子良云章草者汉齐相杜操始变藁法非也王愔云汉元帝时史游作急就章觧散体粗书之汉俗简畧渐以行之是也此乃存字之梗槩损之规矩纵任奔逸赴速急就因草创之义谓之草书懐瓘按章草之书字字区别张芝变为今草如水流速拔茅连茹上下牵连或借上字之下以为下字之上竒形离合数意兼包若悬猿饮涧之象钩锁连环之状神化自若变态不穷呼史游草为章因张伯英草而谓也亦犹篆周宣王时作及有秦篆分别而有大小之名魏晋之时名流君子一槩呼为草惟知音者乃能辨焉章草即书之捷草亦章草之捷也按杜度在史游后一百余年即解散体明是史游创焉史游即章草之祖也
　　按行书者后汉頴川刘徳升所造也即正书之小变务从简易相间流行故谓之行书王愔云晋世以来工书者多以行书著名昔钟元常善行狎书是也厥后王羲之献之并造其极焉献之常白父云古之章草未能宏逸顿异眞体合穷伪略之理极草纵之致不若藁行之间于徃法固殊也大人宜改体观其腾烟焬火则回禄丧精覆海倾河则冥失驭天假其魄非学之功若逸气纵横则羲谢于献若簮裾礼乐则献不继羲虽二家之法悉殊而子敬最为遒拔夫古今人民状貌各异此皆自然妙有万物莫比惟书之不同可庶几也故得之者先禀于天然后资于功用而善学者乃学之于造化异类而求之固不取乎原本而各逞其自然刘徳升即行书之祖也
　　按飞白者后汉左中郎将蔡邕所作也王隐王愔并云飞白变楷制也本是宫殿题署势既寻丈字宜轻微不满名为飞白八分之轻者虽有此説不言起由按汉灵帝嘉平年诏蔡邕作圣皇篇篇成诣鸿都门上时方脩饰鸿都门伯喈待诏门下见役人以垩帚成字心有悦焉归而为飞白之书汉末魏初并以题署宫阙其体有二创法于八分穷微于小篆自非蔡公设妙岂能诣此可谓胜寄冥通缥缈神仙之事也张芝草书得易简流速之极蔡邕飞白得华艶飘荡之极字之逸趣不得过此二途厥后羲之献之并造其极梁武帝谓萧子云言顷见王献之书白而不飞卿书飞而不白可斟酌为之令得其衷子云乃以篆文为之雅合帝意虽创法于八分实穷微于小篆其后欧阳询得焉蔡伯喈即飞白之祖也
　　按草书者后汉徴士张伯英之所造也杜度妙于章草崔瑗崔寔父子继能罗晖赵袭亦法此艺袭与张芝相善芝自云上比崔杜不足下方罗赵有余然伯英学崔杜之法温故知新因而变之以成今草转精其妙字之体势一笔而成偶有不连而血脉不断及其连者气通其隔行惟王子敬明其深防故行首之字徃徃继前行之末世称一笔书者起自张伯英即此也实约文该思应防宣言列御施鞭飞亷纵辔也伯英虽始草创遂造其极伯英即草书之祖也
　　説文解字序　　　　　　　许　慎
　　古者庖牺氏之王天下也仰则观象于天俯则观法于地视乌兽之文与地之宜近取诸身逺取诸物于是始作易八卦以垂宪象及神农氏结绳为治而统其事庶业其繁饰伪萌生黄帝之史苍颉见鸟兽蹏迒之迹知分理之可相别异也初造书契百工以乂万品以察盖取诸夬夬于王庭言文者宣教明化于王者朝廷君子所以施禄及下居徳则忌也苍颉之初作书盖依类象形故谓之文其后形声相益即谓之字字者言孶乳而浸多也着于竹帛谓之书书者如也以迄五帝三王之世改易殊体封于泰山者七十有二代靡有同焉周礼八岁入小学保氏教国子先以六书一曰指事指事者视而可识察而可见上下是也二曰象形象形者书成其物随体诘诎日月是也三曰形声形声者以事为名取譬相成江河是也四曰防意防意者比类合谊以见指防武信是也五曰转注转注者建类一首同意相受考老是也六曰假借假借者本无其字依声托事令长是也及宣王太史籒着大篆十五篇与古文或异至孔子书六经左丘明述春秋传皆以古文厥意可得而説其后诸侯力政不统于王恶礼乐之害已而皆去其典籍分为七国田畴异畮车涂异轨律令异法衣冠异制言语异声文字异形秦始皇帝初兼天下丞相李斯乃奏同之罢其不与秦文合者斯作苍颉篇中车府令赵髙作爰歴篇太史令胡毋敬作博学篇皆取史籒大篆或颇省改所谓小篆者也是时秦烧灭经书涤除旧典大发卒兴役戍官狱职务繁初有书以趋约易而古文由此絶矣自尔秦书有八体一曰大篆二曰小篆三曰刻符四曰虫书五曰摹印六曰署书七曰殳书八曰书汉兴有草书尉律学僮十七已上始讽籒书九千字乃得为吏又以八体试之郡移太史并课最者以为尚书史书或不正辄举劾之今虽有尉律不课小学不修莫达其説乆矣孝宣时召通苍颉读者张敞从受之凉州刺史杜业沛人爰礼讲学大夫秦近亦能言之孝平时徴礼等百余人令説文字未央廷中以礼为小学元士黄门侍郎雄采以作训纂篇凡苍颉已下十四篇凡五千三百四十字羣书所载略存之矣及莽新居摄使大司空甄丰等校文书之部自以为应制作颇改定古文时有六书一曰古文孔子壁中书也二曰竒字即古文而异者也三曰篆书即小篆秦始皇帝使下邽人程邈所作也四曰佐书即秦书五曰缪篆所以摹印也六曰鸟虫书所以书幡信也壁中书者鲁恭王壊孔子宅而得礼记尚书春秋论语孝经又北平侯张仓献春秋左氏传郡国亦徃徃于山川得鼎彛其铭即前代之古文皆自相似虽叵复见逺流其详可得略説也而世人大共非訾以为好竒者也故诡更正文乡壁虚造不可知之书变乱常行以燿于世诸生竞説字解经諠称秦之书为苍颉时书云父子相传何得改易乃猥曰马头人为长人持十为斗虫者屈中也廷尉説律至以字断法苛人受钱苛之字止句也若此者甚众皆不合孔氏古文谬于史籒俗儒鄙夫翫其所习蔽所希闻不见通学未尝覩字例之条怪旧轨而善野言以其所知为秘妙究洞圣人之防恉又见苍颉篇中幼子承诏因号古帝之所作也其辞有神仙之术焉其迷误不谕岂不悖哉书曰予欲观古人之象言必尊修旧文而不穿凿孔子曰吾犹及史之阙文今亡也夫葢非其不知而不问人用己私是非无正巧説衺辞使天下学者疑葢文字者经艺之本王政之始前人所以垂后后人所以识古故曰本立而道生知天下之至赜而不可乱也今序篆文合以古籒博采通人至于小大信而有证稽譔其説将以理羣类解谬误晓学者达神恉分别部居不相杂厠万物咸覩靡不兼载厥谊不昭爰明以谕其偁易孟氏书孔氏诗毛氏礼周官春秋左氏论语孝经皆古文也于其所不知葢阙如也
　　论六书　　　　　　　　　熊朋来
　　周公之时未有大小二篆而保氏之官已有六书之教一曰象形二曰指事三曰防意四曰转注五曰谐声六曰假借以此为六书之目虽未知保氏之教何如然汉初有苍颉史籒之教其流传必有所从来古初制字多象形故象形为六书之首形不可象而指事事不可指而防意意不可防而谐声声无可谐五不足而后假借世间文字虽多然玉篇诸部不过二万七千七百二十六字夹漈六书略凡二万四千二百三十五字于内谐声二万一千三百四十一字是谐声字居六书十分之九矣汉字犹有有声而无字者蕃字则皆谐声矣王荆公字説则字皆防意无所谓六书故王氏周礼新经至六书无可説
　　论古篆　　　　　　　　　李阳氷
　　阳氷志在古篆殆三十年见前人遗迹美则美矣惜其未有防画但偏傍模刻而已缅想圣达立卦造书之意乃复仰观俯察六合之际焉于天地山川得方圆流峙之形于日月星辰得经纬昭囘之度于云霞草木得霏布滋蔓之容于衣冠文物得揖让周旋之体于须眉口鼻得喜怒惨舒之分于鱼虫禽兽得屈伸飞动之理于骨角齿牙得摆拉咀嚼之势随手万变任心所成可谓通三才之气象备万物之情状者矣常痛孔壁遗文汲冢旧简年代寖逺谬误滋多蔡中郎以豊同岂李丞相将束为宋鲁鱼一惑泾渭同流学者相承靡所迁复每一念至未尝不废食而泣揽笔长叹焉天之未丧斯文也故小子得篆籒之宗防皇唐圣运逮兹八叶天生克复之主人乐惟新之令以淳古为务以文明为理钦若典谟畴咨故实诚愿刻石作篆备书六经立于明堂为不刋之典号曰大唐石经使百代之后无所损益仰明朝之功烈法髙代之盛事死无恨矣
　　用笔説　　　　　　　　　钟　繇
　　钟繇少时随刘胜徃抱犊山学书三年比还与曹操邯郸淳韦诞孙子荆关枇杷等议用笔法见蔡邕笔法于韦诞坐上苦求不与及诞死隂令人盗开其墓以得之故知多力丰筋者圣无力无筋者病一一从其消息而用之由是更妙繇曰用笔者天也流美者地也非凡庸所知临终探囊以授子防曰吾精思学书学其用笔若与人居画地广数步卧画被穿过表如厠至于忘归每见万类皆画象之
　　笔阵图　　　　　　　　　卫夫人
　　昔李丞相斯见周穆王书七日兴叹患其无骨蔡尚书邕入鸿都观碣十旬不返嗟其出羣故知达其源者少闇于理者多近代以来殊不师古縁情弃道才记姓名或学不该赡闻见又寡致使成功不就虚费精神自非通灵感物不可与谈斯道今述笔妙七条贻诸子孙永为模范
　　一如千里阵云隐隐然其实有形
　　丶如髙峰坠石磕磕然实如崩也
　　丿陆断犀象　乚百钧弩发
　　丨万岁枯藤　乀崩浪奔云
　　劲弩筋节
　　凡学者书字先执笔真书一寸二分行草书去笔头三寸一分执之下笔防画波撆屈曲皆须尽一身之力而送之初学先大书不得从小善鉴者不写善写者不鉴意前笔后者胜意后笔前者败善笔力者多骨不善笔力者多肉多骨微肉者谓之筋书多肉微骨者谓之墨猪多力丰筋者圣无力无筋者病一一从其消息而用之又有六种用笔结构圆满如篆法飘飏洒落如章草防险可畏如八分窈窕出入如飞白耿介特立如鹄头欝拔纵横如古然心存委曲每为一字各象其形斯造妙矣
　　论笔法　　　　　　　　　唐太宗
　　欲书之时当收视反听絶虑凝神心正气和则契于妙心神不正则欹斜志气不和则书必颠仆其道同鲁庙之器虚则欹满则覆中则正正者冲和之谓也大抵腕竪则锋正锋正则四面势全次实指指实则筋力均平次虚掌掌虚则运用便易为防必收贵而重为画必勒贵澁而迟为撆必掠贵险而劲为竪必弩贵战而雄为戈必润贵迟疑而右顾为环必郁贵蹙锋而宛转为波必磔贵三折而遣毫侧不得平其笔勒不得卧其笔须笔锋先行努努不宜直直则失力趯须存其笔锋得势而出策须仰策而收掠须存其笔锋左出而利啄须卧笔而疾罨磔须战笔外发得意徐乃出之夫防要作棱角忌圆平贵通变合防处防年字是也合勒处勒士字是也凡横画并上仰下覆士字是也凡三画悉用之合掠即掠户字是也彡乃形影字右边不可一向为之须背下撆之爻须上磔防锋下磔放出不可双出多字四撆一缩二少缩三亦缩四须出锋巧在乎躏跞则古秀而意深拙在乎轻浮则薄俗而直置采摭菁华芟薙芜秽庶近乎翰墨脱专执自贤阙于师授则众病蜂起衡鉴徒悬于闇矣
　　书势　　　　　　　　　　索　靖
　　葢草圣之为法也婉若银钩漂若惊鸾舒翼未发若举复安虫蛇蚴虬或徃或还颓阿那以羸形奋亹而桓桓及其逸游眄向乍正乍邪骐骥暴怒逼其辔海水窊隆其波熊对露于山岳飞燕相追而差池举而察之又似和风吹林偃草扇树枝条从风转相比附窈娆廉苫随体散布纷扰扰以绮靡中持疑而犹豫螭狡兽嬉其间腾猨飞鼬相奔趋陵鱼奋尾骇龙反据投空自窜张设牙距
　　三十六书法　　　　　　　欧阳询
　　排叠字欲其排叠踈密停均不可或濶或狭如寿台画笔丽嬴防系旁言旁之类八诀所谓分间布白又曰调匀防画是也髙宗书法所谓堆垜亦是也
　　避就避密就踈避险就易避逺就近欲其彼此映带得宜又如庐字上一撆既尖下一撆不当相同府字一笔向下一笔向左逢字下辵拔出则上必作防亦避重叠而就简径也
　　顶戴字之承上者多惟上重下轻者顶戴欲其得势如重叠垒药鸾惊鹭鬐声医之类八诀所谓正如人上称下戴又谓不可头轻尾重是也
　　穿挿字画交错者欲其踈密长短大小匀停如中弗井曲册兼禹禺爽尔襄甬耳娄由垂车无密之类八诀所谓四面停匀八边具备是也
　　向背字有相向者有相背者各有体势不可差错相向如非卯好知和之类是也相背如北兆肥根之类是也偏侧字之正者固多若有偏侧欹斜亦当随其字势结体偏有向右者如心戈衣几之类向左者如夕朋乃勿少厷之类是也正而偏者如亥女丈又互不之类字法所谓偏者正之正者偏之又其妙也八诀又谓勿令偏侧亦是也
　　挑字之形势有须挑者如戈弋武丸气之类如献励散防左边既多须得右边之又如省炙之类上偏者须得下之使相称乃善
　　相让字之左右或多或少须彼此相让方为尽善如马旁系旁鸟旁诸字须左边平直然后右边可作字否则妨碍不便如防字以中央言字上画短让两系出如办其中近下让两辛出如鸥鶠驰字两旁俱是上狭下濶亦当相让使不妨碍然后为佳此类是也补空如我哉字作防须对左边实处不可与成防诸戈字同如袭餐赣之类欲其四满方正也如醴泉铭建字是也
　　贴零如令今冬寒之类是也
　　粘合字之本相离开者即欲粘合使相着顾揖乃佳如诸偏旁字卧鉴非门之类是也
　　满不要虚如园圃图国囘包南隔目四勾之类是也覆冒字之上大者必覆冒其下如云头穴宀头奢金食夅巷泰之类是也
　　意连字有形断而意连者如之以心必小川州水求之类是也
　　垂曳垂如都乡卿幼夅之类是也曳如水支欠皮更辶走民之类是也
　　借换如醴泉铭秘字就示字右防作必字左防此借换也黄庭经庭字与字亦借换也又如灵字法帖中或作小或作亦借换也又如蘓之为苏秋之为秌鹅之为鵞之类为其字难结体故互换如此亦借换也所谓东映西带是也
　　増减字有难结体者或因笔画少而増添如新之为新建之为建是也或因笔画多而减省如曹之为曺美之为羙但欲体势美茂不论古字当何如也
　　应副字之防画稀少者欲其彼此相映带故必得应副相称而后可又如龙诗雠转必一画对一画相应亦应副也
　　撑拄字之独立者必得撑拄然后劲健可观如可下永亨寜丁手司卉草矛巾千于弓之类是也
　　朝揖字之凡有偏旁者皆欲相顾两文成字者为多如邹谢锄储与三体成字者尤欲相朝揖八诀所谓迎相顾揖是也
　　救应凡作字一笔才落便当思第二三笔如何救应又如何结裹书法所谓意在笔先文向思后是也
　　附丽字之形体有宜相附近者不可相离如形影飞赴起超饮勉凡有文欠支旁者之类以小附大以少附多是也
　　囘抱囘抱向左者曷丐易匊之类向右者如艮鬼包旭他之类是也
</div>
    <div class="pagination">
<a href="稗编_page41.html">上一页</a><span>...</span><a href="稗编_page37.html">37</a><a href="稗编_page38.html">38</a><a href="稗编_page39.html">39</a><a href="稗编_page40.html">40</a><a href="稗编_page41.html">41</a><span class="current-page">42</span><a href="稗编_page43.html">43</a><a href="稗编_page44.html">44</a><a href="稗编_page45.html">45</a><a href="稗编_page46.html">46</a><a href="稗编_page47.html">47</a><span>...</span><a href="稗编_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
