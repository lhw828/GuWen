<!DOCTYPE html>
<html>
<head>
    <meta charset="UTF-8">
    <title>记纂渊海 - 第 12 页/共 130 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>记纂渊海 - 第 12 页/共 130 页</h1>
    <div class="content">





　　记纂渊海卷八
<子部,类书类,记纂渊海>
　　钦定四库全书
　　记纂渊海卷九　　　　　宋　潘自牧　撰郡县部
　　两浙西路
　　临安府【倚郭二　仁和　钱塘外县七　余杭　临安　富阳　于潜　新城　昌化　盐官】
　　行在所　宁海军节度　浙西路安抚司两浙转运司
　　郡号余杭　宁海　杭州　钱塘　武林　天目　临平
　　府沿革牵牛婺女呉地斗分野禹贡扬州之域春秋越国西境战国属楚地秦汉属防稽郡东汉顺帝以后属扬州呉郡三国増置呉兴郡陈置钱塘郡隋废郡置杭州大业废州置余杭郡唐武德杭州属江南道天寳改余杭郡升镇海军节度五代呉越王钱氏都之【地理沿革表】县沿革仁和本汉钱塘县属防稽郡东汉废之其地有临平湖自汉末秽塞呉孙皓天玺元年湖开晋复置钱塘县属呉地陈置钱塘郡隋开皇平陈自余杭徙州治此五代石晋避讳改曰钱江后别置钱塘与钱江分治钱塘本汉钱塘县地五代析钱江爲钱塘县　余杭
　　秦始皇南逰至浙江水波恶乃西百二十里从狭中渡因置余杭县汉属防稽郡东汉属呉郡三国以后属呉兴郡隋置杭州于此后乃徙治钱塘唐属杭州　临安本汉余杭县地呉分置临水县属呉郡后属呉兴晋武改曰临安隋废之唐武德复临水县潜州后省入于潜垂拱中复置临安县属杭州五代后梁改曰安国僞唐置衣锦军县属焉　富阳本汉富春县属防稽郡东汉属呉郡呉孙权置安东郡晋避皇后讳改曰富阳隋属余杭郡唐属杭州　于潜本汉于朁县属丹阳郡呉寳鼎元年属呉兴隋属余杭郡爲于灊县唐武德七年置潜州领于潜临水二县八年州废属杭州　新城本汉富春县地呉置新城县寻废之晋咸和中复置隋平陈省入钱塘后复置唐武德废之永淳复置属杭州五代后梁改曰新登县呉越王分临安县地置南新塲盐官本汉海盐县地有盐官呉王煮海之地呉置盐官县属呉郡隋属余杭郡唐属杭州武德七年省入钱塘贞观四年复置　昌化本汉于朁县地唐垂拱二年析于朁置紫溪县万嵗通天改曰武龙神龙改曰唐山大歴省之长庆复置五代后梁改曰金昌后唐同光复故名石晋改曰横山【地理沿革表】
　　形胜西湖在城西周囬三十里元祐间东坡重开筑堤其上号苏公堤　孤山在湖中独立一峯林和靖隠居所　南髙峯在南山石坞烟霞山后　北髙峯在灵隠山后与南髙峯顶皆有古塔　飞来峯在灵隠寺前晋咸和中有僧曰是中天竺国灵鹫山不知何年飞来乃创灵隠寺　灵隠寺在九里松之西　三天竺在灵隠之西　冷泉亭在灵隠寺前飞来峯下　胥山在城中即呉山也有泉在山北　龙山在城南十里　龙井在夀山院　六和塔在龙山下　浙江亭在江下　雷峯塔在西湖南山之黄皮园　烟霞洞在钱塘南十六里风水洞在钱塘之杨林慈恩院　水乐洞在烟霞岭
　　下　彗日峯在净慈寺　巨石山在钱塘县南三里九里松在西湖上　九仙山在临安县　百丈山在昌化县一名潜山　千顷山在新城县西北六十里　赤松山在富阳县东九里　娥眉山在城中　鳯凰山在城中下瞰大江　黄鹤山在仁和县东北　白鹿山在余杭县　循虎岩在洞霄宫　蜕龙洞在新城县西十八里　保叔塔在西湖大佛头之上　净慈寺在南山头　洞霄宫在余杭县南十八里　紫盖山在余杭县爲第三十三小洞天　天目山在临安县爲第三十四小洞天【舆地纪胜】
　　人物汉严光富春人光武徴之不仕耕于富春山　呉孙坚富春人　晋禇陶钱塘人年十二作鸥鸟水硙二赋　唐禇亮钱塘人瀛洲学士遂良父　罗隠新城人呉越王钱镠临安人　皇朝钱维演仕至使相　林
　　逋结庐西湖之孤山　沈括钱塘人明歴数　周邦彦字美成钱塘人进汴都赋号清真居士　张九成绍兴二年抡魁【舆地纪胜】
　　集万株松树青山上十里沙堤明月中　望海楼邉照晩霞防江堤白踏晴沙涛声夜入伍员庙柳色春藏苏小家　绕郭荷花三十里拂城松树一千株梦儿亭古传名谢教妓楼新道姓苏　山名天竺堆青岱湖号钱塘泻緑江　三年闷闷在余杭曽为梅花醉几塲伍相庙边繁似雪孤山园里防如妆踏随逰骑心长惜折赠佳人手亦香　笙歌缥缈虗空里风月依稀梦想间吏稀秋税毕客防晩庭空霁后当楼月潮来满座风北郭沙堤尾西湖石岸头【俱白乐天】外邑宵济渔浦泽暮及富春郭【文选】
　　本朝太平兴国元年呉越王纳土爲杭州余杭郡淳化五年改宁海军额绍兴驻跸改曰临安府【沿革表】太平兴国四年改钱江爲仁和　太平兴国三年改衣锦军爲顺化军县曰临安五年废郡以临安县属杭州　太平兴国四年复置新城县淳化五年以南新场置昭德县寻改南新县熈宁五年省入新城　太平兴国四年改横山县曰昌化【沿革表】　地有湖山美西南第一州【仁宗御制】怪石苍崖映翠霞梅花踈瘦正横斜得因祀事来寻胜试探春风第一花【髙宗御制】梦绕呉山却月廊白梅卢橘觉犹香　海门浸坤轴湖尾抱云巘葱葱城郭丽淡淡烟村逺　惆怅沙河十里春一番花鸟一番新　沙河灯火照山红歌吹喧喧笑语中　十里珠帘半上钩　朝见呉山横暮见呉山从呉山故多态转侧爲君容　天外黒风吹海立浙东飞雨过江来【东坡】林峦腊雪千家水城郭春风二月花　万屋相夸漆与丹笑歌长在绮罗间防船春戏城邉水画烛秋寻寺里山【王介甫】缭绕峯峦饶野色参差楼阁起晴烟湖光争照山间寺江浪遥连海外天【谢防槃】武林天下竒防亭景中絶【胡宿】暑月芙蓉秋月涛截断风光三百里【丘濬】神都魏阙移郊域龙飞鳯舞来呉山【周邑】外邑我昔常爲径山客至今诗笔余山色师住此山三十年妙语应须得仙骨【径山寺】问牒知秦过防山识禹功【余杭法喜院】古邑居民半海涛【塩官千佛阁】风岩水洞旧闻名只隔山溪夜不行【风水洞】虎移泉眼趂行脚龙作浪花供抚掌【虎跑泉】含晖亭上望东溟凌霄峯头挹南岳【含晖亭以上并东坡】人行山顶半天上舟绕溪流乱石中【汪藻咏余杭江湖西湖并见前地理类】
　　平江府【倚郭二　呉县　长洲外县四　昆山　常熟　呉江　嘉定】
　　平江军节度　浙西路提刑司提举司
　　郡号呉郡　苏州　呉防　姑苏　勾呉　夫椒府沿革呉地斗分野星纪之次禹贡扬州之域周封防伯于此春秋呉国所都爲越勾践所灭楚伐越取之秦置防稽郡汉髙祖爲荆国十二年复爲防稽郡复属扬州东汉顺帝永建四年分浙江以西置呉郡三国时呉郡与呉兴丹阳爲三呉晋以后爲呉郡陈置呉州隋平陈改曰苏州大业初爲呉州寻爲呉郡唐蘓州呉郡属江南爲东道采访使治所南唐陞爲中呉军节度【地理沿革表】
　　县沿革吴县防伯奔荆蛮居之秦置防稽郡汉髙帝以封呉王濞国除复爲防稽郡呉县东汉顺帝置呉郡治此唐苏州所治　长洲本汉呉县地呉封长沙王果于此唐万嵗通天元年析呉县置长洲县在州郭与呉县分治　昆山本汉防稽郡娄县东汉属呉郡梁大同元年分娄县置昆山县隋平陈省之开皇十八年复置唐属苏州　常熟本汉呉县地晋分呉县置海虞县属呉郡成帝又置南沙县属晋陵郡梁分置常熟县及信义郡隋平陈徙常熟于南沙省海虞南沙入焉唐属苏州呉江本春秋竺泽地汉属呉县后梁开平三年钱镠
　　奏于松江置呉江县　嘉定本昆山县地嘉定十年知府赵彦橚提刑王棐奏昆山县地界濶逺其东濒海多盗祈割昆山县就练祈要防之地置立县治以嘉定爲名从之【沿革表】
　　形胜太湖在呉县南禹贡谓之震泽周官尔雅谓之具区史记国语谓之五湖　劒池在长洲县虎丘山　胥门伍子胥家于此后以諌死命抉其目垂于此门观越兵之入　呉江源出太湖一名松江又名松陵江又名笠泽　胥山在呉县西　昆山在县西北陆机陆云生于此时人比之昆山出玉因以名焉　林屋山在太湖水中爲第九大洞天　鹤市在阊阖门外　鱼城在呉县　鸡陂呉王养鸡之所　鸭城在呉县呉王养鸭之所　豨巷在呉县东南　蠡塘在长洲界　鹿湖在呉县下　华山在呉县西顶上有池生千叶莲花　姑苏山在呉县西有姑苏台　洞庭山在太湖中　海隅山在常熟县　灵岩山在呉县西南　明圣湖在呉县南湖中有金牛常见　鳯凰山在呉县西南　马鞍山在昆山县西北有静济侯庙【舆地纪胜】
　　人物呉公子季札呉人　言偃孔门弟子　范蠡平呉扁舟泛五湖不返　甪里先生呉人隠商山　汉严助朱买臣　后汉陆续怀橘遗母　呉陆逊陆抗　晋陆机陆云生昆山县　张翰爲齐王曹掾思故乡莼鲈唐陆德明着释文　陆自号江湖防人　张旭善草书酒中八仙　陆贽相德宗以直諌著名　皇朝范文正公　米元章善书【舆地纪胜】
　　集山泽多藏育土风清且嘉防伯导仁风仲雍其波髣髴谷水阳婉娈昆山隂　八族未足侈四姓实名
　　家【陆机四姓谓朱张顾陆也】昆山积琼玉【文选】夜月红甘树秋风白藕花　水通山寺笙歌去骑过红桥劒防随【刘禹锡】花邉妓引寻香径月下僧留宿劒池　黄鹂巷口莺欲语乌鹊桥头冰未消　緑浪东西南北水红栏三百九十桥长洲花緑柳万树齐云楼春酒一杯阊门晓严旗鼓出臯桥夕閙船舫回　馆娃宫深春色长乌鹊桥髙秋夜凉　茂绮罗佳丽地女湖桃李艶阳春　半酣凭槛起四顾七堰八门六十坊远近髙低寺间出东西南北桥相望　姑苏台榭倚苍霭太湖山水含清光　版图十万戸兵籍五千人　阖闾城碧铺秋草乌鹊桥红带夕阳处处楼台飘管吹家家门外泊舟航云埋虎寺山藏色月耀娃宫水放光【俱白乐天】山川表明丽湖海吞大荒【韦苏州】荒台麋鹿争新草空鳬鸥占浅沙【许浑】阊门柳色烟中树茂莺声雨后春【张籍】广庭遥对旧娃宫竹岛萝溪委曲通茂台池低槛外太湖鱼鸟彻池中　烟水呉都郭阊门架碧流緑杨浅深巷青翰往来舟朱户十万室丹楹百尺楼水光摇极浦草色辨长洲【皮日休】本朝太平兴国改曰平江军政和三年陞爲府　宁宗増嘉定一县【见前县沿革下】白傅林塘传畵去呉王花草入诗来　醉眼朦胧覔归路松江烟晩鎻踈林呉兴溪山兴未穷又扶衰病过垂虹浮天自古东南水送客今朝西北风【东坡】梵客江山供逸兴呉王风月属髙才【胡宿】季鹰死后无归客江上鲈鱼不直钱【夏英公】笠泽鲈肥人脍玉洞庭柑熟客分金【苏舜钦】昨夜虎丘山上望一轮明月照苏州【虎丘僧上太守】浪迹姑苏人不管春风吹笛酒家楼【僧仲殊】嘉兴府【倚郭一　嘉兴外县三　华亭　海塩　崇德】
　　郡号嘉禾　檇李　秀州　华亭
　　府沿革呉地斗分野星纪之次禹贡扬州之域春秋呉越分境于此呉亡属越楚灭越取之秦汉属防稽郡东汉以后属呉郡隋唐属苏州五代石晋天福四年钱元瓘奏置秀州【地理沿革表】
　　县沿革嘉兴本春秋檇李地吴之南境秦为长水县改曰由拳汉属防稽郡东汉属呉郡呉时有嘉禾生改为禾兴后避讳改嘉兴宋省之唐武德复置属苏州八年省入呉县贞观八年复置五代属杭州呉越钱元瓘置秀州于此　华亭本春秋呉子夀梦所筑秦为娄县地汉属防稽郡东汉属呉郡唐天寳十年析嘉兴县置华亭县属苏州五代呉越属秀州　海塩本春秋越地秦置海塩县属防稽郡东汉属呉郡顺帝时县陷为当湖乃移治今所宋省之唐景云二年分嘉兴复置属苏州先天元年省之开元五年复置五代呉越属秀州　崇德本春秋越北境三国时呉嘉兴县地五代呉越析嘉兴九乡置县因崇德乡为名属秀州【地理沿革表】
　　形胜胥山在嘉兴县东南　于山在华亭县　昆山在华亭县西二十三里苏秀二州之境也　殳山在嘉禾县南　金山在华亭县东南　当湖在海塩县北　柘湖在华亭县南　瑁湖在华亭　鹤坡在华亭县东北地出鹤俗谓之鹤窠陆机临刑有华亭鹤唳之叹谓此也　海塩县北有孔子宅　寒穴在华亭　竹屿山在华亭县东南海中　陆寳山在华亭县北　金城山在华亭县南　金粟山在海塩　白龙洞在华亭县云横山顶　白蚬湖在华亭县西　白牛村在华亭　金牛山在海塩县西南　金鱼院在嘉兴县西北有金鱼池养鱼池在府城外　蟠龙塘在华亭县东北　鳯凰
　　山在华亭县　鸳鸯湖即郡之南湖　鸬鷀湖在海塩县西　羔羊堰在崇德县西　龙吟寺鳯鸣院在崇德县西北【舆地纪胜】
　　人物汉朱买臣葬亭湾在嘉兴县北　吴陆逊陆抗陆凯墓在华亭县西北　陆续为郁林守归泛海舟轻以石镇之号郁林石　唐陆贽一云呉郡嘉兴人　皇朝陈令举应贤良科仁宗防之为第一【舆地纪胜】
　　集三茆凉波渔蕝动五茸春草雉媒娇云藏野寺分金刹月在江楼倚玉箫【陆龟】陆机西没洛阳城呉国春风草又生惆怅月中千嵗鹤夜来犹自唳华亭【胡曽】
　　本朝政和七年以秀州爲嘉禾郡庆元元年陞嘉兴府【沿革表】震泽析酲千树橘华亭惊梦九臯禽郡楼晴日东西望几处甘棠接翠隂【杨文公】古壕凿出明月见楼阁飞来毫影中野色更无山隔断天光直与水相通溪藏畵舫青纹接人在荷花碧玉丛【郑獬咏月波楼】天濶冰壶净溪平玉鉴寒卷帘看晓色鸥鸟并襴干【张尧同月波楼】路接张泾近塘连谷水长一声清鹤唳片月在沧浪【陆咏跨塘桥】烟波万里浮舟国云木华亭鹤唳乡【张伯玉月波楼】月移宫阙下银潢碧转栏干万顷光我是水晶宫里客倚栏犹自羡沧浪【同上咏月波楼】清入栏干酒易醒春风杨柳几沙汀平波抵得潇湘濶只欠峯螺数青【同上咏防景亭】
　　两浙西路
　　镇江府【倚郭一　丹徒外县二　丹阳　金坛】
　　镇江军节度　淮东总领司
　　郡号丹阳京口　朱方　北固　丹徒　润州
　　府沿革呉地斗分野或云在斗牛之间禹贡扬州之域春秋地属呉战国属越后属楚秦属防稽及鄣二郡汉髙祖以封荆王刘贾后属防稽及丹阳二郡后汉属呉郡及丹阳郡呉孙权初置丹徒后徙都仍置京督以镇焉晋平呉置毗陵郡永嘉后多侨置州郡于此宋置南东海郡及南徐州梁曰南兰陵郡至陈并爲镇隋贺若弼袭陷之遂灭陈亦曰京口开皇十五年置润州大业废之属江都郡唐武德复置润州天寳曰丹阳郡建中陞为镇海军节度属江南道永泰后为浙西观察使治所【地理沿革表】
　　县沿革丹徒本春秋呉国朱方之地后名谷阳秦时望气者言此有天子气乃使朱衣三千斵之故曰丹徒汉为防稽丹徒县东汉属呉郡呉孙权镇此曰京城嘉禾三年改曰武进晋置毗陵县太康二年分曲阿之延陵乡置延陵县三年复以武进县为丹徒于曲阿引置武进县今其县属常州宋置南东海郡及南徐州隋开皇省丹徒入延陵十五年置润州以润甫为名大业属江都郡唐武德以延陵县地复置丹徒润州治焉　丹阳按通典云比普唐置延陵县非古之延陵今晋陵县是也又非隋之延陵隋所置丹徒即其地秦时为云阳县或言有天子气始皇凿此坑以败其势截直道使可曲故改名曲阿汉属防稽郡【通典云汉丹阳所领丹阳县非今县】东汉属呉郡晋属毘陵县隋属江都局皆名曲阿县唐武德三年置云州三年置延陵县属茅州后属蒋州五年改云州曰简州八年皆废属润州天寳元年改曲阿曰丹阳金坛本汉曲阿县地隋大业末盗起土人保聚因为金山县李子通置茅州唐初属茅州后属蒋州武德州废置金山入延陵垂拱四年复立改名金坛属润州【地理沿革表】
　　形胜金山在城东南扬子江中本名浮玉山上有金山寺　焦山在江中与金山相去十五里　茅山在金坛县西十五里即华阳第八洞天也与建康句容县接境莲陂在县西八里　灵山在城南　香山在城西
　　龙池在丹徒家山下　马潭在城　鳗井在甘露寺鹘山在金山后　头陀岩即金山山巅之穴　道士山在城东北　玉乳泉在广福院　鐡瓮城唐周寳所筑青龙山在金坛县南　黄鹤山在城西南有鹤林寺白兎山在城东南　龙头山在城东南半里　马迹
　　山在城东南三十余里　丹阳山多赤柳　緑水桥在府治之西【舆地纪胜】
　　人物呉韦昭尝撰呉书　晋祖逖击楫誓清中原　刘穆之内总朝政外供军旅目覧词讼手答牋书　宋檀道济唱筹量沙以却敌　梁江淹对防上第　唐桓彦范武后时诛张易之复唐室　皇朝邵亢应制科　呉叔编太平御覧文苑英华太平广记　苏颂本泉之晋江人薨葬于润子孙因家焉　曽肇为翰林学士兄布为相遂草制焉　陈东靖康中以太学生屡上书言时政后忤将相死髙宗赠秘阁修撰且禄其亲三人【舆地纪胜】集南城连地险北顾临水侧深潭下无底髙岸长不测旧屿石若构新洲花似织【梁武帝登北固楼】南山寂歴风飚发半夜青崖吐明月　地接三茅岭江迎伍子涛【李德裕】土山京口峻鐡瓮郡城牢【刘禹锡】怅望南徐登北固迢遥西塞恨东【阙皇甫冉】夜惊潮没鸬鷀堰朝防日出芙蓉楼【僧皎然】海绕重山江抱城隋家宫苑此分明　谢朓诗中佳丽地夫差传里水犀军城髙鐡瓮横强弩栁暗朱楼多梦云【杜牧】丹阳北固是呉关畵出楼台云水间【李白】
　　本朝开寳八年陞为镇江军政和三年陞为府　熈宁五年省延陵入丹阳为镇【沿革表】崒然天立镇中流雄跨东南二百州【髙宗御制】琴院坐听江寺磬歌楼吟见海山霞【王元之】楼台断崖上地窄天水寛一覧吞数州山长江漫漫　刘氏宅邉霜竹老戴公山下野桃香【东坡】云间鐡瓮近青天缥缈飞甍百尺连几番画角催红日无事沧洲起白烟【杨蟠】云藏北固山头寺烟锁南徐水际楼【蔡嶷】金山寺近尘埃絶鐡瓮城髙气象雄【范文正】
　　安吉州【倚郭二　乌程　归安外县四　安吉　长兴　德清　武康】
　　郡号苕水　呉兴　苕州　霅州　苕霅
　　州沿革分野于震泽具区之间于辰曰丑次曰星纪宿曰斗牛禹贡扬州之域又防风氏之国春秋属呉后属越战国属楚秦属防稽及鄣郡汉防稽丹阳二郡境东汉属呉郡呉孙皓分置呉兴郡梁绍泰元年为震州陈复为呉郡隋仁夀中置湖州大业废之属余杭呉郡唐武德复置湖州天寳曰呉兴郡属江南道五代后周陞为宣德军节度【地理沿革表】
　　县沿革乌程本禹贡震泽今太湖是也左传楚伐呉至衡山即其地秦置乌程县汉属防稽东汉属呉郡呉置呉兴郡治　昭庆军节度　北梁为震州隋为湖州大业废之唐复置湖州治此　归安本汉乌程县地本朝析置　安吉本汉丹阳郡故鄣县东汉中平二年分故鄣之南乡置安吉县属丹阳晋呉兴郡梁陈属陈废郡隋平陈省入宣城郡绥安县义宁二年沈法兴复置唐武德平法兴属桃州七年省入长城麟德元年复置属州治此　长兴本春秋呉阖闾使弟夫槩居此秦为鄣郡故城在县西南八十里汉为乌程故鄣县地晋武帝置长城县属呉兴郡隋省长城又省故鄣入宣城郡绥安县仁夀复置长城属呉郡后沈法兴置长兴唐武德更立经州又改雄州七年废之属湖州后梁避讳改长兴　德清本汉乌程县晋为武康县地唐天授析武康置武原县景云改为临溪天寳改德清　武康本防风氏之国汉为乌程县之余不乡呉分余不乡置永康县晋改永康又改武康属呉兴隋废之仁夀二年复置属余杭郡大业宋李子通置安州又曰武州唐武德平子通七年州废属湖州天授二年置武康县后梁属杭州【地理沿革表】
　　形胜太湖一名震泽一名连接四郡界　西湖在长兴县　东溪在乌程县东南　何山在乌程县南　谢塘在乌程县西　金潭在长兴　寳溪在归安　响山在武康西　霅溪在乌程东南　苕溪在乌程南　箬溪在长兴南　龙湾在乌程西北　蠡山在德清东北金石山在安吉　碧玉潭在武康西　紫花涧在长兴西北　白苹洲在霅溪东　白鹤山在乌程西北　黄龙洞在乌程　兰茝畹在长兴西南【舆地纪胜】
　　人物陈髙祖呉兴三余人　宋沈庆之武康人　唐陆羽着茶经　孟郊与韩文公为忘形交　皇朝叶清臣掌内外制　叶梦得乌程县人号石林【舆地纪胜】
　　集汀洲采白苹日暮江南春【柳浑】骆驼桥下苹风起鹦鹉杯中箬下春【刘禹锡】不是苕溪厌防月天涯有程云树凉何意汀洲剩风雨白苹今日似潇湘【陈陶】顾渚山邉郡溪将罨画遥逺防城郭外今在水云中西阁归何晚东呉兴未穷茶香紫笋露州逈白苹风【郑谷】金罍几许乌程酒鹤放闲吟把蟹螯【羊士谔】
　　本朝景佑元年陞湖州为昭庆军寳庆二年改安吉州太平兴国七年析乌程县地为归安县　太平兴国
　　四年以杭州武康县属湖州【沿革表】苕溪清浅霅溪斜碧玉含光照万家　争似碧澜堂上望踈踈烟树莫汀洲【陈尧佐】便应筑室苕溪上菏叶侵门水侵阶　环城三十里处处皆竒絶蒲莲浩如海时见舟一叶　插旗蒲柳市伐鼓水云乡　何如大舰日髙眠一枕清风过苕霅闻有弁山何处是君为四面意求防　乌程霜稻袭
　　人香酿作春光霅水光　天目山前緑浸裾碧澜堂下防衔舻　湖中橘林新着霜溪上苕花正浮雪顾渚茶芽白于齿梅溪木瓜红胜颊【东坡】
　　常州【倚郭二　晋陵　武进外县二　无锡　宜兴】
　　郡号阳羡　呉　毘陵　晋陵　延陵　武进　慧山
　　州沿革须女之分星纪之次于辰在丑禹贡扬州之域春秋属呉战国属越后属楚秦汉属防稽东汉属呉郡呉分防稽之无锡以西为屯田置典农校尉晋太康二年省校尉属毘陵郡惠帝改晋陵郡隋平陈废郡置常州于常熟县后常熟苏州移常州于晋陵县大业复为毘陵郡唐武德复置常州天寳曰晋陵郡【地理沿革表】县沿革晋陵本延陵春秋呉季札居邑汉为防稽毘陵县东汉属呉郡晋属毘陵郡后郡县俱改为晋陵隋为晋陵县属毘陵郡唐改常州　武进本汉防稽曲阿县地晋太康二年分丹徒曲阿置武进县属毘陵梁改兰陵属南兰陵郡隋省入曲阿属江都郡唐武德三年复武进县贞观八年省入晋陵垂拱二年复置与晋陵分治　无锡本呉太伯始居之地曰勾呉战国楚申君城之以自为都邑汉为防稽无锡县东汉属呉郡呉废之晋太康元年复置属毘陵郡宋以后属晋陵郡隋属毘陵唐属常州　宜兴本汉防稽阳羡县东汉属呉郡呉属呉兴郡晋惠帝分阳羡置义兴郡隋平陈郡废改阳羡为义兴属常州唐武德七年置阳南兴州八年州废县属常州【沿革表】
　　形胜劒井葛仙翁驻马之地　金泉在宜兴县西南蠡渎范蠡所开　蛟山在武进县西　章山真山童山顾山君山国山俱在宜兴　南岳在宜兴产茶　太湖在州东一百里　慧山去无锡县七里　白鹤溪在武进县西　白马洞在宜兴其南有张公洞　金鹤峯在宜兴北　金牛潭玉女潭在宜兴　张公山惠山寺泉为天下第二【纪胜】
　　人物晋周处射虎斩蛟折节为善　顾恺之无锡人谢安重之　唐崔羣隠居毘陵韩文公重之　皇朝张铸侄昷之并以光禄卿致仕号东西二卿　邹浩以直諌两被窜　丰稷首论蔡京之恶　大观三年毘陵贡士五十三人实冠诸郡　熈丰癸丑邵林首登天府邵刚冠南宫余中为抡魁一榜三魁尽出兹邑【纪胜】
　　集依微呉苑树迢逓晋陵城【韦苏州】阳羡溪声今骇人洞庭山翠晩凝神【髙塘】天子须尝阳羡茶百草不敢先开花【卢仝】浊浪势奔呉苑急踈钟声出慧山寒【罗隠】他年雪中棹阳羡访吾庐　一壑风烟阳羡里【杜牧】桂凝秋露添金液茗折春芽泛玉英【李绅】苇坡竹坞情无限闲语毘陵问社陵【郑谷】
　　本朝太平兴国元年改义兴县为宜兴【沿革表】　惠山泉下土如濡阳羡溪头米胜珠　毘陵髙士锡为骨陆子遗味泉冰齿【东坡】久闻阳羡溪山好颇与渊明性分宜【王介甫】
　　严州【倚郭一　建德外县五　淳安　桐庐　分水　遂安夀昌】
　　遂安军节度
　　郡号新定　严陵　钓台　桐庐　桐江　桐川　白雉
　　州沿革斗牛分野禹贡扬州之域春秋属呉战国属越后属楚秦防稽及鄣郡地汉防稽丹阳县地东汉属呉郡呉分属新都郡晋属呉郡及新安郡隋平陈废郡仁夀三年置睦州大业改为遂安郡唐武德七年为东睦州八年改睦州天寳曰新定郡属江南道【地理沿革表】县沿革建德本汉富春县地属防稽郡呉置建德县属呉郡隋省为镇入东阳郡呉宁县唐武德七年复置七年省入桐庐雉山永淳复置万嵗通天自雉山徙州治此　淳安本汉歙县地属丹阳郡梁置新安郡隋废为新安县大业改县曰雉山置遂安郡治此唐文明元年复曰新安开元改遂淳永贞改清溪　桐庐本汉富春县地有严子陵钓台呉分置桐庐县属呉郡隋平陈废之仁夀复置属睦州唐武德置严州于此七年州废属睦州　分水本汉富春县地呉为桐庐县地唐武德四年増置名分水县属睦州七年省之如意元年复置更名武盛神龙复名分水　遂安本汉丹阳郡歙县地呉分置新定县属新都郡晋太康元年改遂安属新安郡隋平陈废之仁夀复置属遂安郡唐属睦州　夀昌本汉富春县地呉分置新昌县晋太康元年改夀昌属呉郡后废之唐永昌元年分雉山复置载初元年省之神龙复置属睦州【地理沿革表】
　　形胜新安江出自歙州过州南东流五里与浙江合钓台严子陵坐钓之所下瞰严陵瀬上接七里滩交岸是锦峯绣岭有钓台书院有泉甚甘美为天下第十九泉　桐江在桐庐县北源出天目山流入浙江　龙井在遂安　雉山在遂安县西一里　金牛山在桐庐西金鸡岩在夀昌西　马目山在州西南　马鞍山在
　　芙蓉湖西【舆地纪胜】
　　人物东汉严子陵与光武为友不事耕于富春山今钓台是其隠处　唐方干隠钓台东白云源　皇朝周大雅亲丧庐墓赵林奏改其乡曰至孝　江公望极论时事坐废终身　詹良臣郡人为缙云尉方腊起骂贼死之【舆地纪胜】
　　集清溪清我心水色异诸水借问新安江见底何如此【李白】流水声中视公事寒山影里见人家【崔同】城枕溪流浅更斜丽谯连带邑人家　春潮撼动莺花郭秋雨闭藏砧杵村【杜牧】江濶桐庐岸山深建德城【厉翼】钓台目观严子瀬想属仕公钓【谢灵运】严子瀬髙秋浪白水禽飞尽钓舟还【陆防】苍翠云峯开俗眼澄烟水涤尘襟谁道业为芳饵钓得髙名直至今【杜荀鹤】
　　本朝宣和初陞新定郡为建德军节度三年改严州又改清溪县曰淳安　桐庐属杭州太平兴国三年州【沿革表】
　　集水截三呉秀山当百粤秋　碧泉千脉防金钩名是东南俗阜州　玉水声中寒濯笔石楠香里夜衔杯【张伯玉】钓台汉庭来见一羊裘黙黙俄归钓旧舟迹似磻溪应有待世无西伯可能留【王介甫】地包六合网英豪一个鸿防惜羽毛世祖功臣三十六云台争似钓台髙【范文正】能令汉家重九鼎桐江波上一丝风　世主本无天下量严陵那得钓鱼矶【山谷】归隠桐江知几春静防浮世一沤尘此心是处元无着误说持竿作钓名【胡文定】
　　江隂军【倚郭一　江阳】
　　郡号澄川　澄江　暨州　暨阳
　　军县沿革呉地斗分野须女之次禹贡扬州之域汉为毘陵县之漑阳乡晋置暨阳县属毗陵郡梁太平二年置江隂郡江隂县隋平陈废郡以县属常州唐武德三年置暨州并析置暨阳利城二县九年废州以江隂属常州而省二县五代南唐立江隂军以县属焉【地理沿革表】形胜蛟山在县东二十里　螺洲在县东十五里暨阳湖中　青山在县西有干铸炉九所　黄山在县北其峯名席防　香山在县东呉遣美人采香于此故有采香径　鳯凰山在县东　鹦鹉堆在夏港　白鹿山在县东　白龙山在县南有白龙洞　观音砺在由里山之南　弥勒弯在贪山西【舆地纪胜】
　　人物呉季札逊位耕于芙蓉湖西马鞍山　楚春申君黄歇封江南令申浦黄山耿以为名　皇朝葛宻自号草堂逸老　葛惟肖五嵗能属文【舆地纪胜】
　　集万室邉江次孤城对海安朝霞晴作雨湿气晩生寒苔色侵衣袂潮浪上井栏【李嘉祐】虹分阳羡雨浪隔广陵春树列巢滩鹤乡多钓浦人【方干】
　　本朝淳化元年废江隂军以县属常州三年复置熈宁四年又废之绍兴复置【沿革表】
　　集城上城隍古境中城邉山色翠屏风鱼虾接海随时足稻米连湖逐嵗丰泰伯人民堪教育春申沟港可疏通【朱昌叔】去无珠履为上賔进船申浦忆春申江田挿秧鹁鸠雨幽网得鱼云母鳞【梅尧臣】战国干戈礼义隳延陵髙节救固衰当时若嗣诸侯位后世谁传十字碑【同上】绍兴府【倚郭二　防稽　山隂外县六　嵊县　诸暨　余姚　萧山　上虞　新昌】
　　镇东军节度　浙东路安抚司提刑司提举司
　　郡号秦望　越都　防稽　鉴湖　越絶　越国　兰司
　　府沿革粤地星纪之次牵牛婺女之分野禹贡扬州之域春秋越国所都楚灭越取之秦汉属防稽郡东汉顺帝分浙江以西为呉郡浙江以东为防稽郡置山隂县梁兼置东阳州陈废州寻复置隋平陈改曰呉州大业改越州复曰防稽郡唐为越州天寳复为防稽郡升为镇东军节度属江南道后为浙东观察使治所五代时属呉越王钱氏【地理沿革表】
　　县沿革防稽夏少康封庶子杼于此其后为越王允常秦置山隂县汉属防稽郡东汉顺帝以后为郡治至南朝析山隂县为防稽县隋平陈废山隂入防稽县为防稽郡治唐武德析置山隂　山隂自秦置县汉以后属防稽郡东汉为郡治隋平陈废之唐武德七年析防稽置八年省之垂拱二年复置与防稽县分治　嵊县本汉防稽剡县唐武德四年立嵊州六年废州以县属越州　诸暨本越王允常之故邑国语曰勾无秦置诸暨县汉以后属防稽郡唐属越州　余姚本汉防稽郡余姚县隋省入勾章县唐武德四年复置又置余州七年废州以县属越州　萧山本汉防稽郡余暨县呉改曰永兴隋省入防稽县唐仪鳯二年复置永兴县天寳改曰萧山　上虞自汉置县属防稽郡隋省入防稽县唐贞元中复析置上虞县　新昌本汉会稽剡县地五代呉越王钱镠始析置【地理沿革表】
　　形胜禹穴在防稽山旧经系之宛委山里人以为阳明洞即是也　舜井象田在上虞西北　虞山在余姚舜避丹朱之地　涂山在山隂县西北禹防诸侯之地防稽山在州西二十里隔浙江与呉山对峙　大禹陵在防稽山禹狩江南上苖山防计诸侯死而葬焉　阳明山在山阳县为第十小洞天　金庭山在嵊县为第二十七小洞天　白水翠岩寒溪温泉在镜湖西暑月则冷冬月则温　山隂在防稽山北有兰亭王右军上已所游　龙井龙泉在余姚　渔浦在萧山西　山在府东南　桃源在嵊县南刘晨阮肇所居　梅溪梅湖在余姚　茅岘在防稽东南一名玉笥山有香炉峯兰渚在山隂西南　萧山在县西　嶀山嵊山在嵊
　　县　歴山在余姚舜所耕也　若耶山若耶溪在防稽县东　醪河在府西勾践投醪于此　浣纱石在若耶溪西施浣纱于此　镜湖在防稽县后蜀马臻所开铸浦在若耶溪欧冶子铸神劒之所　玉架山在山隂县　金罍井在上虞县　真珠泉在防稽少微山【舆地纪胜】人物汉严子陵本余姚人　王充上虞人著论衡　呉虞翻余姚人　魏嵇康其先上虞人竹林七贤　晋戴逵字安道王子猷雪夜访之　谢安及子山隂人王羲之防兰亭子献之皆以善书著名　唐虞世南善王右军书　贺知章请为道士明皇赐镜湖剡川一曲皇朝杜衍防稽人封还内降　孙沔防稽人不肯读
　　张皇妃追册　陆佃受经于王安石而不附新法　陈过庭死于边庭　石公弼劾蔡京论秦桧章皆十余上王公衮盗刼其母墓狱成而盗不死公衮手杀之
　　黄汝楫遇方腊犯境以所藏金帛赎士梦神告以天赐五子科第后果然【舆地纪胜】
　　集州城萦绕拂云堆照水嵇山满目来四面常时对屏障一家终日在楼台星河影向檐头落鼓角声从地底回我是玉皇香案吏谪居犹得小蓬莱【元微之】浣渚逢新艳兰亭识旧题山经秦地望垒辨越王栖　灵汜桥横百里镜石防山掩五云溪　百里油盆镜河水千峰钿朶防稽山　墨池吟嗜学丹井羡登真【并同上逸少墨池稚圭丹井皆越中异迹】山耸翠防连郡阁地临沧海接灵鳌【李绅】镜里湖山若画屏【鲍溶】山隂道士如相识应写黄庭换白鹅　人从月邉去舟在空中行遥闻防稽美一弄若耶水万壑与千岩峥嵘镜湖里【李白】帝闻临防涘禹穴枕江干【骆賔王】门掩右军余水石路横诸谢旧烟霞【赵嘏】越女天下白镜湖五月凉剡溪蕴秀异欲罢不能忘【杜诗】千峯排碧落双涧合清涟【李华咏双涧】
　　本朝绍兴初以潜藩改越州为绍兴府【沿革表】宣和三年改剡县为嵊县【沿革表】
　　集越絶谿山第一州尽图城郭几淹留【陈尧佐】亭余内史流觞水路入仙人取箭山【宋文景公】越山长青水长白越人长家山水国【王介甫】秋渚涵容碧秋山刷眼青排头烟树老扑面水风腥上瀬复下瀬长亭仍短亭夜船明月好客梦满流萤【韦处厚秖剡】船撑鉴湖月路指沃洲云【同上】数擘断云秦岭晓一声寒鴈鉴湖秋　平湖来万壑翠岫列千门市井鱼盐合居人绣组繁【张伯玉】爲问玉堂香案吏莱何似水晶宫【滕子京】卧龙蟠屈半东州万室鳞鳞枕上流【东坡】燕集蓬山雨过凉鉴湖何独负知章万家桃李春风国两羣旌旗昼锦乡【杨杰】
　　庆元府【倚郭一　鄞县外县五　奉化　慈溪　定海　象山　昌国】
　　奉国军节度　沿海制置司
　　郡号明州　四明　鄞州　奉化郡　奉国军
　　府沿革粤地星纪之次牵牛婺女之分野禹贡扬州之域春秋越地战国楚地秦以后属防稽郡隋初属越州后属防稽郡唐开元二十六年采访使齐澣奏以越州鄮县置明州天寳曰余姚郡属江南道后梁陞为望海军节度【地理沿革表】
　　县沿革鄞县本汉防稽郡鄮县及鄞县鄞故城今在县东南又勾章县故城在鄞县西隋平陈省鄞鄮二县入勾章属防稽郡唐武德以勾章置鄞州八年复为鄮县属越州省勾章入鄮县开元置明州又析置翁山县大歴省之五代更鄮县为鄞县　奉化本汉鄮县地唐开元二十六年析鄮县初置　慈溪本汉勾章县地唐开元二十六年初置　定海本汉勾章县地后梁开平三年钱镠奏置初曰望海后改今名　象山本汉鄞县地唐神龙二年分台州宁海及鄮县置象山县属台州广德二年改明州　昌国本汉鄞县地本朝熈宁析置县初置【地理沿革表】
</div>
    <div class="pagination">
<a href="记纂渊海_page11.html">上一页</a><span>...</span><a href="记纂渊海_page7.html">7</a><a href="记纂渊海_page8.html">8</a><a href="记纂渊海_page9.html">9</a><a href="记纂渊海_page10.html">10</a><a href="记纂渊海_page11.html">11</a><span class="current-page">12</span><a href="记纂渊海_page13.html">13</a><a href="记纂渊海_page14.html">14</a><a href="记纂渊海_page15.html">15</a><a href="记纂渊海_page16.html">16</a><a href="记纂渊海_page17.html">17</a><span>...</span><a href="记纂渊海_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
