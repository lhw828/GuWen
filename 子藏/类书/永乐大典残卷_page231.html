<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 231 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 231 页/共 331 页</h1>
    <div class="content">　　王十朋，字龟龄，永嘉人。尝梦游一处，峰峦秀异，林木阴邃，有僧往来其间。旁有石桥，王立桥畔，见一碑，读之，僧曰：“此公前身所主也。”叩其何人，曰：“严首坐也。”后游天台见石梁胜境，因寤前身，题诗云“天台未到已先知，入眼端如入梦时。僧唤我为严首坐，前身曾写此桥碑。又云：路隔仙几信已通，天台容我踏长虹。情知方广神游久，不在登临杖履中。严即处严，字伯威，亦永嘉人。宋阁学之瑞云：某隆兴初忝第，因到石梁，时庵主道京云，向王状元经由。某因云：“此桥记，乃永嘉严首坐书，安知非状元前身乎？”公笑曰：“师所说暗与某意合，某诞时梦严首坐入卧房，乃某师叔也。”故有入梦时之句，碑后遭不存。
　　梦后身
　　【张师正括异志】
　　谢判官，平原人，宝元中尝为曹州观察推官。视事未几，一夕梦老父引入大第中，家颇豪盛。你媪抱婴儿饰以文褓，指谓谢曰：“此君之后身也。”谢问：“此何郡复谁氏之家？”老父曰：“成都府陈郎中宅也。赀产甚丰君心乐乎？”谢颔之。既悟甚不怿。谓妻子曰：“吾其死矣。”日处致后事。既而秩满，复调州判官，到官数月，又梦前老父复引至昔之第，有小儿衣纨绮阶下，指谓谢曰：“今日之事，必不可免。”居常戚戚不怡，考满又将赴调，复梦老父道之入门，见昔日之儿，冠绯帽紫袍银带立于堂所，顾谓谢曰：“此子已读书矣，君其谢我。”觉，大恶之。月余卒，其子讷庆历六年登进士第，亲说如此。
　　梦裸身
　　【萍州可谈】
　　常州李充，元丰间在太学，梦裸身见舒，时舒主学。李意裸身有脱白之兆，甚喜。后太学贿狱起事连诸生，李亦系御史台。舒为中丞夜阅囚，李正裸身对之，因悟前梦。
　　梦黑墨环身
　　【应天府志】
　　初金陵以邓及为状元，以罗颖为末缀。时主司上试卷，后主遂迁颖为第二，因以笔榜上围颖之名。颖于是夕梦有物如堤障之状，黑墨环其身，惧而莫知所自。俄有长人自上以手挽而出之，因觉迨旦看榜方悟其梦。
　　梦以简抚身
　　【太平广记】
　　金卿徐明府者，幼而有道术，人莫能测。河南刘崇远有姊为尼，病既亟。崇远求于明府。徐曰：“尔有别业在金陵，可致金陵绢一匹。吾为尔疗之。”如言送绢讫。翌日，齐氏梦一道士执简而至，以简遍抚其身，身中白气腾上如炊。既悟遂轻，顷这徐对绢而至，曰：“置绢席下寝，其上即差知。”如其言遂愈，已而视绢，乃画一持简道士如所梦者。
　　梦身荷桎梏
　　【卢子逸史】
　　崔相公圃少贫贱落拓，家于江淮间。天宝末，亲丈人李彦元为刑部尚书，崔公自南方到京候谒，将求小职。李公处于学院，与子弟，肄习待之蔑如也。至一夜，李公梦荷身荷桎梏，其辈三二百人为兵仗所拥，入大府署至厅事。所以姓名领过皆判云准法，李公唱名，入见一紫衣人据案，视之乃崔公也。遂于阶下哀叫请命，紫衣笑曰：“且收禁惊觉汁洽。”明话于夫人曰：“宜厚待之，安知无应。”自此优礼日极，置于别院会食中堂。数月崔公请出将求职于江南，李公及夫人因盛具燕馔，儿女悉坐食罢。崔公拜谢，因降阶曰：“自忖愚薄深沐恩慈，不知何方可以报效？其私度过分未测其故，仗人示之。”李公笑不为答，夫人曰：“亲表侄与子姓无异，但虑不足亦，何有恩慈之事。”后令崔公升堂吃茶不久，李公起，夫人因谓曰：“贤丈夫作异梦，郎君必贵。他日丈人有些难事在郎君手能特达免之乎？”崔公曰：“此皆出自奖念安有是也？”李公至复重言之，崔公但而已，不复敢致词也。李公云：“江淮路远非求进之所，某素与杨司空眷分，可以奉托，时杨国忠以宰相位为四川节度使，既去乃以崔公为节度巡官，留知后事。发日李公厚以金帛赠送，至西川未一岁会安禄山反，玄宗播幸遂为节度旬日拜相。时京城初刻复，李公胁从投伪官与陈希烈等，并合诛夷。既议罪，崔公为中书令详决之，果尽以兵仗围入，具姓名唱过判云准法。至李公乃呼曰：“相公记得昔年所梦否？”崔公颔之，遂判收禁。既具表其事因请以官爵赎罪。肃宗许之，特免流岭外。
　　梦剃头
　　【五代薛史】
　　晋李专美传。后唐天成中，安邑榷监使他肃辟传美为推官。时唐末帝镇河中，见其敦雅心重之。末帝一日曾召肃燕于衙署，专美亦预坐，末帝谓肃曰：“某夜来梦主上召去与宋王同去却头何也？”坐客都无对者，专美屏人谓曰：“将来必为嗣主。”由。是愈重焉。
　　梦人斫头
　　【江少虞类苑】
　　相国刘公沆，累举不第。天圣中，将办装赴省试。一夕梦被人所落头，心甚恶之，有乡人为解释曰：“状元不到十二郎，刘公第十二只得第二。”刘因诘之曰：“虽斫却头，留沆在重，盖南音谓项为沆。留刘同音。”后果第二名及第。”
　　梦人换头
　　【太平广记】
　　河东贾弼，为琅邪参军。夜梦一人疒查黑色大鼻瞳爱君之貌，欲换君首，可乎？梦中不获已，遂被换去，觉而见者悉惊。走还家，家人悉藏，自此后能半面笑啼。两手足及口中各提一笔，书之词翰俱美。
　　梦人头在箧
　　【能改斋谩录】
　　熙宁二年，叶祖洽得国子学解。其兄著作佐郎谊知建昌军南城县，寄书与弟洽，托邑人免解进士传翼持之。翼夜梦人头在箧中，夕夕如此，乃徙谊书于别箧。则又梦人碚在其中，到京纳书于祖洽无复此梦。明年祖洽状元及第。
　　梦头上生角
　　【册府元龟】
　　魏延，字文长，为前将军。军师征西将军诸葛亮，出谷延为前锋，去亮营十里，延梦头上生角，以问占梦赵直，直诈延曰：“夫麒麟有角而不用此，则不战而贼自败之象也。退而告人曰：角之为字刀下用也，头上用刀其凶甚矣。”延后果为杨义所杀。
　　梦昆脚皆头
　　【太平广记】
　　杜牧顷于宰搪，求小仪不遂，请小秋又不遂。尝梦人谓曰：“辞春不及秋，昆脚与皆头，后果得比部员外。出尚书故实。
　　梦人挈首
　　【南史?梁豫章王琮传】
　　综年十四五恒梦一年少肥壮，自挈其首对综如此非一。综如此非一。综转成长心惊不已。频密问母淑媛曰：“梦何所如？”梦既不一，淑媛问梦中形色，颇类东昏，因密报之曰：“汝七月日生儿安得比诸皇子？汝今太子次第，幸何富贵勿泄。
　　梦油沃首
　　【岳珂程史】
　　清漳杨汝南少时，以卿贡试礼部，待捷旅邸，夜梦有以油活其首，惊而寤。榜既出，辄不利，如是者三。窃怪之，绍兴乙导复与计，偕惧其复梦也。榜揭之夕，招同邸者告以故。益市酒肴明烛张博具，相与剧饮期以达旦。有仆曰：“刘玉。”以夜阑倦惫因卧西庸下，忽呻吟如魔，亟呼之醒乃具言：“适窃就枕，忽有二人扛油鼎自楼登执而注之，我怒而争，是以呼。”汝南闻之大恸曰：“三千里远役今复已矣。”同邸亦相与叹息，为之罢博。及明漫强之观榜，而其榜俨然中焉。视榜陈于地黯若有迹，振衣拂之，油渍其上。盖御史莅书淡墨，以夜覆灯碗故也。功名之前定如此。
　　梦贮人首
　　【春渚纪闻】
　　余杭裴豹隐，尝为余言，建炎已酉秋，诏檄自建昌至临安昌化县。与县宰鲁士元坐教场，按阅土兵，士元云：“畴昔之夜梦乘大舟，满舟皆人首也。内有银盘贮数首者，同舟人云：“系今次敏感二网也。士元熟视银盘中首内一首，乃乡人钱塘令朱子美人首也。”士元因戏谓豹隐曰：“如闻北寇将欲南犯，若豕突南度则子美将不免矣。”十一月士元暴卒，旅榇归安吉未及葵。十二月九日，虏寇东至贼发士元之柩，掠取衣衾暴尸于外。明年二月，始闻子美。初报贼至弃具先遁，村落为乡兵所杀，则银盘之贮不可逃，士元同舟虽不为兵死，亦是一会中同舟之人，而银盘所贮又不知有何甄别也。
　　梦回视无首
　　【春渚纪闻】
　　儒林郎吴讫学观成，始为青阳县丞。江西贼齐花三挟党暴掠，所在震惊。吴时被檄指贼，构肩舆始出，而回视其后，皆无首矣。心甚恶之。意谓贼必入境，已而获于例子郡观，成即解官而归。至临安会富阳宰李文渊以忧去郡，以吴摄邑事，月余清溪贼方腊引众出冗。官军不能拒，吴有去官意，而素奉北方真武香火，即诚祷乞梦以决去留，至晓梦一黄衣人云：“上司有牒。”吴取视之，则空纸耳。逮覆纸视之，纸背有题云：“富阳知县第一将。”既觉思之曰：“吾祷神去留，而以第一将为言，岂不当去此更合统兵前锋拒贼否？”已而县民逃避者十七人，吴引狱囚疏决始讯问，次贼已奄至，急匿小舟泛江得免。其从者半为贼杀，则前在青阳时梦，视后无首者验也。后官军既平贼，而郡县避贼官吏，俱从安抚司，克复之功尽获还任。吴适丁母忧，不能从也。既行赏黜，而有司英能定罪，即其奏裁。和旨县官临贼擅去官守，例同将官擅去营，陈法除名编置邻郡同例者六人，富阳系第一人，始悟第一将之告云。
　　梦举体生毛
　　【南齐志】
　　世祖年十三，梦举体生毛发，生至足。又梦人指上所践地曰：“周文王之田。”又梦虚空中飞。又梦看孔雀羽衣。庚温云：雀爵位也！”又梦凤凰从天飞下青溪宅斋前，两翅相去十余丈，翼下有几云气。及在襄阳梦苦叶履行度太极殿阶，庚温云：履者，运应木也。臣按叶字为四十百二点，世祖年过此即帝位，谓著履为木行也。履有两齿有声。是为明两之齿，至四十二而行即真矣。及在郢州梦人从飞下，头捶笔来书上衣两边，不言而去。庚温释云：书堵，山龙华虫也。”
　　梦阴毛拂踝
　　【北史】
　　魏郦范传。范赏仪梦阴毛拂踝。他日说之，时齐人有占梦者史武进云：公豪盛于齐下矣。使君临抚东秦，道光海岱，必当重牧全齐再营兵矣。范笑苍曰：吾将为卿必验此梦后。后为平东将军，青州刺史，果如其言。
　　梦剃发
　　【太平广记】
　　曹确判度与亦有台辅之望，开梦剃发为鲁，心甚恶之，有一士云占梦多验，确召之具以所见话之。此人曰：前贺郎旦夕必登庸，出家者，号剃度也。无何杜相出镇江西，而相国大拜。
　　【玉泉子闻见录】
　　夏侯公孜，初将大拜夜，夜梦削发以为不祥。或曰：剃度吉征也。不日番权出镇，孜践其位，尔后将除西川一夕又梦右臂穿，孜大恶之孜常以不厮人李甲控辔。甲以孜不悦问焉，孜即语其前梦且言不祥。甲曰：公勿惧，当临西川矣。孜曰：“何以知之？”曰：“有臂西也。穿者川也，以此知之。”无何果然。
　　梦被剃削
　　【江少虞类苑】
　　李文定公迪，美髭髯。未御试前，一夕梦被人剃削俱尽。迪亦恶之。有解者曰：“秀才须作状元，缘今岁省元是刘滋已替滋矣。非状元而何？”是岁果第一人。
　　梦发为矛肖目毛
　　【南史】
　　宋竟陵王诞传。大明中，诞以反伏诛，初诞边广陵左右侍直，眠中梦人告之曰：“官须发为矛肖目毛，既觉已失言髟矣。如此者数十人。
　　梦持髻掷地
　　【夷坚志】
　　龙世清，建炎中为处州铃辖，暂摄州事。其后郡守梁顺吉至，以交承之故，几仓帑事务悉委之主领。又提举公使库。有过客至郡，梁饷以钱三十万，吏白以谓：故事未赏有。龙为作道地分为三番以与客，梁视事三月坐寇至失守罢去。继之者有宿怨，效其请供给钱过类即州狱穷治，一郡官稍涉纤芬者皆坐狱，龙亦收系，惧不得脱，夜梦人荒野间登古冢，视其中沓然，以深暗黑可畏，手攀墓上草，欲坠未坠。一人不知从何来，持其髻掷于平地，顾而言曰：我高进也？遂惊觉，后两日，温州判官高敏信来置院鞠勘，一见龙狱辞曰：太守自以库金与客，何预他人事？释出之，乃知所谓高进者，此也。及狱具梁失官，同坐者皆以谪去，独龙获免。
　　梦露髻不巾
　　【孙公谈圃】
　　徐君平，金陵人，亲见荆公病革，时独与一医者对床而寝。荆公矍然起云：适梦与王禹玉露髻不巾，同立一坛上，已而遂攀，此可怪也。
　　梦断舌
　　【册府元龟】
　　沈约梦齐和帝剑断其舌，召巫视之，巫言如梦，乃呼道士奏赤章于天，称禅代之事不由已出。高祖遣上省医徐装视约疾还，具以状闻。先是约赏侍宴值豫州献栗径寸半，帝奇之，问曰：栗事多少？”与约各疏所忆。少帝三事，出谓人曰：此公让前不让即羞死！帝以其言不逊欲抵其罪，徐勉固谏乃止。及闻赤章事大怒，中使谴责者数焉，约惧遂卒。
　　梦剪舌
　　【太平广记】
　　道士王法郎，梦老君为剪舌。
　　梦断颈
　　【南唐近事】
　　烈祖辅吴将有禅让之事，有情尚怀彼此。一旦不乐周宗请之，上曰：“吾夜梦为人引剑，断吾之颈，意所恶之。”宗处下阶拜贺曰：“当策立耳。”居数日而内禅。
　　梦授三耳
　　【海录碎事】
　　张番通，梦蒋山君召作判状申天曹云：与君三耳。数日额养，涌出一耳，通前三耳泳出者尤聪。时号三耳秀才，”亦曰：“鸡冠秀才。”
　　梦人唾口中
　　【册府元龟】
　　郑灼励志儒学，少受业于皇侃，灼性精勤，尤明三礼。少时尝梦与皇侃遇于途，侃谓灼曰：郑郎开口。”侃因唾灼口中，自后义礼愈进，灼苦心热以瓜镇心，起便读诵，笃志如此。
　　梦怪物针口
　　【夷坚志】
　　宋瀚，宇叔海洪州分宁人。绍兴十七年，自夔漕归罢。梦一物若龙非龙，若蛇非蛇，化为数道士针其口眼鼻舌。一人曰：与汝二十五。”其一曰：“与他二十六。”既觉，意他日享寿，当如是，以其年十一月十九日至家。为邑人余因言亦莫测。至十二月十五日宋卒。因思之乃自宋还家迨卒，凡二十六日也。
　　梦人易鼻
　　【张师正括异志】
　　徐郎中，菜州人，亡其名，弱冠侍父假守，岭守。本外字乾兴中，仁宗登极，部贺礼赴阙至武陵一驿，将舍正寝，驿卒言其中有物怪，往来无敢居者，愿易他次。虽不以为然，亦出寝于厅之屏后。夜将半，梦有神人状甚伟，手携竹篮，其中皆人鼻也。叱：汝何等人，敢辄居于此，以妨吾路。”徐恐惧愧谢，乃端视之曰：形相非薄，但其鼻曲而小，吾与若易之。遂于篮中择一鼻，先劓徐鼻掷去，以所择鼻安之。仍以手指周固四际，梦中亦觉痛楚，神笑曰：好一正郎鼻也。”徐之鼻素不隆，正自梦易之后自然端直，历官驾部郎中致仕。随其子秘书丞翔任维阳签判，治平四年初故。
　　梦神培面
　　【宋史?世家】
　　吴赵钱惟治，初镇四明，尝神人人披押，自称西岳神。谓惟治曰：公面有缺文。即捧土培之。后领华州节钺二十年。
　　梦无左手
　　【太平广记】
　　隋文帝未贵时，尝舟行江中，夜泊芦中。梦无左手，及觉甚恶之。及登岸，诣一草庵中，有一老僧道极高，具以梦告之。僧起贺曰：“无左手者，独拳也。当为天子。”后帝兴，建此庵为吉祥寺，居武昌下三十里。
　　梦白衣执手
　　【北史?达奚武传】
　　武之在同州时旱，武帝敕武祀华狱。武年逾六十，唯将数人攀藤而上，于是稽首祈请，晚不得还，即于岳上藉草而宿。梦一白衣来执武手曰：快辛苦甚相嘉尚，武遂惊觉益用祗肃。至旦云雾四起，俄而注雨还近沾洽。
　　梦手指飞幡
</div>
    <div class="pagination">
<a href="永乐大典残卷_page230.html">上一页</a><span>...</span><a href="永乐大典残卷_page226.html">226</a><a href="永乐大典残卷_page227.html">227</a><a href="永乐大典残卷_page228.html">228</a><a href="永乐大典残卷_page229.html">229</a><a href="永乐大典残卷_page230.html">230</a><span class="current-page">231</span><a href="永乐大典残卷_page232.html">232</a><a href="永乐大典残卷_page233.html">233</a><a href="永乐大典残卷_page234.html">234</a><a href="永乐大典残卷_page235.html">235</a><a href="永乐大典残卷_page236.html">236</a><span>...</span><a href="永乐大典残卷_page232.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
