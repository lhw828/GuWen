<!DOCTYPE html>
<html>
<head>
    <meta charset="UTF-8">
    <title>万姓统谱 - 第 398 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 398 页/共 403 页</h1>
    <div class="content">　　敕【蓄力切教令也天子制书曰敕或作勑】
　　冐【莫北切干也贪也又冐顿匈奴单于名又姓又号韵音貌】
　　习【席入切从羽又便习惯熟也诗习习谷风又姓俗作习】
　　夹【傍也又姓又荚草实又蓂荚又姓又侠史记有游侠又姓又挟持也诗既挟我矢又郏郏鄏地名又姓通作夹五字俱姓】
　　法【本作灋姓从法字】










　　氏族博攷卷八
　　钦定四库全书
　　氏族博攷卷九　　　　　眀　凌廸知　撰谱系
　　总论
　　氏族者古史官所记也昔周小史定世系辨昭穆故古有世本录黄帝以来至春秋时诸侯卿大夫名号纪统左丘眀传春秋亦言天子建徳因生以赐姓祚之土命之氏诸侯以字为氏以諡为族昔尧锡伯禹姓曰姒氏曰有夏伯夷姓曰姜氏曰有吕下及三代官有世功则有官族邑亦如之后世或氏于国则齐鲁秦呉氏于谥则文武承宣氏于官则司马司徒氏于爵则王孙公孙氏于字则孟孙叔孙氏于居则东门北郭氏于志则三乌五鹿氏于事则巫乙匠陶于是受姓命氏粲然众矣秦既灭学公矦子孙失其本系汉兴司马迁父子乃约世本修史记因周谱眀世家乃知姓氏之所由出虞夏商周昆吾大彭豕韦齐桓晋文皆同祖也更王迭覇多者千祀少者数十代先王之封既絶后嗣防其福犹为彊家汉髙祖兴徒歩有天下命官以贤诏爵以功誓曰非刘氏王无功矦者天下共诛之先王公卿之胄才则用不才弃之不辩士与庶族然则始尚官矣然犹徙山东豪杰以实京师齐诸田楚屈景皆右姓也其后进防豪英论而录之盖七相五公之所由兴也魏氏立九品置中正尊世胄卑寒士权归右姓已其州大中正主簿郡中正功曹皆取着姓氏士族为之以定门胄品藻人物晋宋因之始尚姓已然其别贵贱分士庶不可易也于时有司选举必稽谱籍而考其真伪故官有世胄谱有世官贾氏王氏谱学出焉由是有谱局令史职皆具过江则为侨姓王刘袁萧为大东南则为呉姓朱张顾陆为大山东则为郡姓王崔卢李郑为大关中亦号郡姓韦裴柳薛杨杜首之代北则为虏姓元长孙宇文子陆源实首之虏姓者魏孝文帝迁洛有八氏十姓三十六族九十二姓八氏十姓出于帝宗属或诸国从魏者三十六族九十二姓世为部落大人竝号河南阳人郡姓者以中国士人差第阀阅为之制凡三世有三公曰膏粱有令仆者曰华腴尚书领防而上者为甲姓九卿若方伯者为乙姓散骑常侍大中大夫者为丙姓吏部正员外郎为丁姓凡得入者谓之四姓又诏代入诸胄初无族姓其穆陆奚于下吏部勿充猥官得视四姓北齐因仍举秀才州主簿郡功曹非四姓不在选故江左定氏族凡郡上姓第一则为右姓太和以郡四姓为右姓齐浮屠昙删类例凡甲门为右姓周建德氏族以四海通望为右姓隋开皇氏族以上品茂姓则为右姓唐贞观氏族志凡第一等则为右姓路氏着姓略以盛门为右姓柳冲姓族系录凡四海望族则为右姓不通歴代之説不可与言谱也今流俗独以崔卢李郑为四姓加太原王氏号五姓盖不经也夫文之弊至于尚官官之弊至于尚姓姓之弊至于尚诈隋承其弊不知其所以弊乃反古道罢乡举离地着尊执事之吏于是乎士无乡里里无衣冠人无廉耻士族乱而庶人僣矣故善言谱者系之地望而不惑质之姓氏而无疑缀之婚姻而有别山东之人质故尚婚娅其信可与也江左之人文故尚人物其智可与也闗中之人雄故尚冠冕其逹可与也代北之人武故尚贵戚其泰可与也及其则尚婚娅者先外族后本宗尚人物者进庶孽退嫡长尚冠冕者略伉俪慕荣华尚贵戚者徇势利亡礼教四者俱弊则失其所尚矣人无所守则士族削士族削则国从而衰管仲曰为国之道利出一孔者王二孔者彊三孔者弱四孔者亡故冠婚者人道大伦周汉之官人齐其政一其门使下知禁此出一孔也故王魏晋官人尊中正立九品乡有异政家有竞心此出二孔也故彊江左代北诸纷乱不一其要无归此出三孔也故弱隋氏官人以吏道治天下人之行不本乡党政烦于上人乱于下此出四孔也故亡唐承隋乱宜救之以忠忠厚则乡党之行修则人物之道长则冠冕之绪崇则教化之风美乃可与古参矣晋太元中散骑常侍河东贾弼譔姓氏簿状十八州百六十郡合七百一十二篇甄析士庶无所遗宋王刘湛好其书毎日对千客可不犯一人讳湛为选曹撰百家谱以助诠序文伤寡省王俭又广之王僧孺演益为十八篇东南诸矦自为一篇不入百家数弼传子匪之匪之传子希镜希镜譔姓氏要状十五篇尤所谙究希镜传子执执更作姓氏英贤一百篇又着百家谱广两王所记执传其孙冠冠撰梁国亲王太子序亲簿四篇王氏之学本于贾氏唐兴言谱者以路敬淳为宗柳冲韦述次之李守素亦名姓氏时谓肉谱者后有李公淹萧頴士殷孔志至为世所称初汉有邓氏官谱应劭有氏族一篇王符潜夫论亦有姓氏一篇宋何承天有姓苑二篇谱学大抵具此魏太和时诏诸郡中正各列本土姓族次第为举选名曰方司格人到于今称之【杂编】
　　古者别生分类始有姓氏之书尊世系叙昭穆则有姓氏之官源派有叙秩秩可考自谱牒乆废源流无防崛起草莽之夫而求附圣眀之后生长夷狄之族而僣紊帝出之裔噫可叹矣且五帝之相承三世之继禅无非出于黄帝之后考之史迁世表黄帝二世而颛帝三世而髙辛四世而帝尧至舜则八世此帝之世系出于黄帝眀矣四世而禹二十世而汤至武王则三十一世此王之世系出于黄帝又眀矣是虽史迁世掌天官能知谱牒之详而亦帝王盛世歴歴有官若书也【杂编】
　　世之执茫昩之説者曰契生于卵后稷人迹世系无可考也泥五徳之説者曰髙辛以水生木夏禹以土生金世系之不必信也意稷契之事特经传欲示以天命精防之意五徳之説又特起于汉儒附防之私皆不可以实论也秦起西戎特一丑类托于栢翳之所出若难信也况吕政受命寄身不常而亦玷栢翳之后可乎汉起乡中特一亭长本于唐尧之所出似无疑也况鄙哉刘亦冒尧王而亦玷唐尧之后可乎曹魏之兴肇于宦官曹腾而以为曹叔振铎之裔夫何僣矧嵩系飬息姓氏无考邪唐祖之始肇于陇西北道而为出皋陶夫何伪矧以理为李尤为不经邪甚者晋之敬塘西夷裔也而改姓石氏可乎唐之克用朱邪族也而冒姓李氏可乎呜呼杜正伦求与于城南诸杜君子所鄙郭崇韬哭子仪之墓识者羞之况帝王正统使丑类卑族混而无别君子安得不辩之哉此无他自秦以后姓氏无书毋怪乎夷夏贵贱之混也【杂编】
　　子长之序司马氏所自出也其先司马适晋后复奔魏子云之序扬氏所自出也其祖食采晋阳后为阳侯二公之序详矣然按之春秋随防奔秦自秦入魏入魏而还晋岂有自晋而奔魏之理则知子长之説也妄考之张衡言晋大夫食采于阳为杨氏有罪而杨氏灭无有所谓阳矦则知子云之説也疎呜呼子长子云汉大儒也所序又复自姓也本末源流错谬无防况欲以一人之见而论他人之谱籍噫难矣哉【杂编】
　　姓氏之学最盛于唐而国姓无定论林宝作元和姓纂而自姓不知所由来汉有邓氏官谱应劭有氏族篇又有颍川太守聊氏万姓谱魏立九品置中正州大中正主簿郡中正功曹各有簿状以选举晋宋齐梁因之故晋散骑常侍贾弼太保王齐卫将军王俭梁北中郎谘议参军知撰谱事王僧孺之徒各有百家谱徐官又有百官谱宋何承天撰姓苑与后魏河南官氏志此二书尤为姓氏家所宗唐太宗命诸儒撰氏族志一百卷桞冲撰大唐姓系录二百卷路淳有衣冠谱韦述有开元谱柳芳有永泰谱栁璨有韵略张九龄有韵谱林寳有姓纂卲思有姓解其书虽多皆本世本公子谱二书二书皆本左传然左氏所眀者因生赐姓祚土命氏及以字以諡以官以邑五者而已【通志氏族序】
　　通典载晋太元中贾弼大披羣论撰十八州百一十六郡合七百一十二卷士庶略无遗缺宋王洪刘湛竝好其书洪日对千客不犯一人讳湛复选百家谱伤于寡略齐王僧孺又为八十卷东南诸侯则为一部不在百家之数【事文类聚】
　　李守素为仓曹参军通姓氏学号肉谱虞世南与论人物叹曰肉谱定可畏许敬宗曰此名岂雅目邪世南曰昔任彦升通经时称五经笥令以仓曹为人物志可乎【事文类聚】
　　欧阳文忠公苏眀允各为世谱文忠依汉年表眀允以礼大宗小宗为次虽例不同皆足以考其世次虽然窃文忠所谓不知姓之所自而昩昭穆之叙则禽兽不若也其讥切世之人可谓至矣然欧阳氏得姓凡几年其间文学之士盖亦多矣文忠始为之谱斯言恐未为得也【尘史】
　　晋摰虞撰族氏昭穆十卷上疏进之以为足物广多闻人以为定品违法司徒劾之诏原之
　　后魏太和中定四海望族以崔寳等为冠其后矜尚门地故氏族志一切降之
　　唐髙宗时许敬宗以不叙武后世以李义府耻其家无名更以孔志约杨仁卿等十二人刋定之合二百三十五姓二千二百八十七家帝自叙所以然改为姓氏录韦述好谱学见栁冲所撰姓族系录每私冩懐之还舎则又缮录故于栁氏源派为详乃更撰开元谱十二篇孔至眀世族学与韦述萧頴士柳冲齐名撰百家类例以张説等为近世新族剟去之説子垍方有宠怒曰天下族姓何豫若事而妄纷纷邪
　　桞冲修国史为太宗命诸儒撰氏族志甄差羣姓其后门胄兴替不常冲请改修其书帝诏魏元忠等共取功徳时望国籍之家等而次之号姓系录
　　路敬淳兼修国氏尤眀姓系自魏晋以降推本始末皆有条序着姓略衣冠系录百余篇
　　刘子别撰刘氏家史及谱考上推汉为陆终苖裔非尧后彭城丛亭诸刘出楚孝王嚚曾孙居巢后不承元王按据眀审议者髙其博
　　唐太宗诏士廉与韦述岑文本令狐徳棻赍天下谱牒叅考史传检正真伪进忠贤退悖恶先宗室后外戚退新门进旧望右膏粱左寒畯合二百九十三姓千六百五十一家为九等号曰世族志【以上俱白孔六帖】
　　事实
　　自叙宗衮
　　谢康乐称太傅为宗衮
　　与巫通谱
　　唐赵彦昭迁中书侍郎同平章事以权幸进中宗时有巫赵挟鬼道出入禁掖彦昭以姑事之其得宰相巫力也
　　尊为父兄
　　李义府己贵乃言系出赵郡与诸李叙昭穆嗜进者徃徃尊为父兄给事中李崇引与同谱既谪普州急削去
　　呼为叔父
　　罗威赋咏甚有情致钱塘人罗隠有诗名威遣使赂遗自叙宗侄呼为叔父
　　同谱复合
　　防稽黄渥与庭坚皆出于婺州之黄由七世以上失其谱以年相望与渥相近复以兄弟合宗
　　不许通谱
　　杜正伦求与城南诸杜同谱不许衔之诸杜所居号杜固其地有旺气故世衣冠正伦既执政建言凿杜固通水利既凿川流如血阅十日止自是南杜不振
　　不妄认祖
　　狄青为枢宻使有狄梁公之后持梁公画像及告身十余通诣青献之以谓青之逺祖青谢之曰一时遭际安敢自附梁公厚赠而还之比之郭崇韬哭子仪之墓所得多矣
　　遥遥华胄
　　梁何昌防为吏部尚书有姓闵求官者昌防问君是谁后对曰子骞后昌防掩口笑曰遥遥华胄
　　认郭汾阳
　　五代唐郭崇韬为枢密使用事自宰相豆卢革等皆附之以其姓郭因问崇韬曰汾阳王本太原人徙华隂公世家雁门岂其支派邪崇韬曰因遭乱亡失谱牒尝闻先人言上距汾阳四世耳革曰然则固从祖也
　　通谱方相
　　唐有士人姓方好矜门地但姓方贵人必认为亲戚或戏之曰丰邑方相何亲遽曰再从伯氏戏者笑曰既是方相侄只堪吓鬼丰邑乃盖造凶器出卖之地
　　妄认远祖
　　有一故相逺派在姑苏因嬉游书其壁曰大丞相再从侄某尝游有士人李璋素好讪谑题其傍曰混元皇帝三十七代孙李璋继至
　　同姓末属
　　刘向上疏臣幸得同姓末属联肺腑
　　异派同根
　　李密与唐髙祖书曰与兄派流虽异根系本同
　　厚待同姓
　　何武为郡吏事太守何寿寿知武有宰相器以其同姓故厚之
　　乃与通谱
　　张九龄张説为相亲重之乃与通谱系
　　诏附属籍
　　韦嗣立与韦后属疏帝特诏附属籍
　　四同
　　李摰与李敏同姓同歳同门又同及第故诗云契分四般同
　　别洞
　　尚书故实唐黄生登进士第人问与颇同房否对曰别洞黄氏

　　氏族博攷卷九
　　钦定四库全书
　　氏族博攷卷十　　　　　眀　凌廸知　撰谱籍
　　帝系
　　帝王姓系总谱一卷【吴逵撰】帝王记谱一卷
　　帝系图一卷　　　　　世本二卷【刘向撰】
　　世本四卷【宋撰】　　　　帝谱世本七卷【宋均撰】
　　世本别录一卷【宋均撰】　　世本王矦大夫谱一卷世本谱二卷【王氏注】　　　汉氏帝王谱三卷
　　帝系谱二卷【张愔等撰】　　　尚书血脉一卷
　　宋谱四卷　　　　　　齐帝谱属十卷
　　梁帝谱十三卷　　　　后魏谱十卷
　　齐髙氏谱六卷　　　　周宇文氏谱一卷
　　大唐皇室新谱一卷【唐李衢撰】唐皇室维城录一卷【李衢等撰】唐书总记帝系三卷　　天潢源派一卷【唐李匡文撰】宋仙源积庆图一卷　　宋维城录一卷【天圣十八年】宋玉牒三十三卷　　　仁宗玉牒四卷
　　英宗玉牒四卷　　　　帝王血脉小史记五卷帝王血脉图小史后记五卷
　　皇族【戚里附】
　　公子姓谱二卷　　　　齐永元中表簿六卷
　　梁大同四年表簿三卷　齐梁宗簿三卷
　　国亲皇太子亲传四卷【贾冠撰】
　　齐梁本支一卷【李焘撰】　　后魏方司格一卷
　　梁亲表谱五卷　　　　后魏皇帝宗族谱四卷后魏辨宗录二卷【元晖业撰】　魏孝文列姓族牒一卷
　　后齐宗谱一卷　　　　南族谱二卷
　　皇唐玉牒一百十卷【李衢等撰】玉牒行枢二卷【李匡文撰】
　　唐偕目谱一卷【李匡文撰纪髙祖至昭宗中宫及太子诸王公主名号封拜出降年月】皇孙郡王谱一卷【李匡文撰】　元和县主谱一卷【李匡文撰】李氏房从谱一卷　　　唐宗系谱一卷
　　唐室新谱一卷【李林甫撰】　　祖宗属籍谱一卷
　　宗室齿序图一卷　　　仙源类谱一卷【王巩撰】
　　赵氏大宗血脉谱一卷【赵异撰】
　　春秋宗族谱一卷　　　韵类次宗谱五十卷【宋敏求撰】宗室世表三卷【司马光撰】　　氏族具员一卷
　　皇亲故事二卷【宋李至撰】　　晋司马氏本支一卷【李至撰】
</div>
    <div class="pagination">
<a href="万姓统谱_page397.html">上一页</a><span>...</span><a href="万姓统谱_page393.html">393</a><a href="万姓统谱_page394.html">394</a><a href="万姓统谱_page395.html">395</a><a href="万姓统谱_page396.html">396</a><a href="万姓统谱_page397.html">397</a><span class="current-page">398</span><a href="万姓统谱_page399.html">399</a><a href="万姓统谱_page400.html">400</a><a href="万姓统谱_page401.html">401</a><a href="万姓统谱_page402.html">402</a><a href="万姓统谱_page403.html">403</a><a href="万姓统谱_page399.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
