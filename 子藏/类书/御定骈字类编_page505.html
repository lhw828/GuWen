<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 505 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 505 页/共 1019 页</h1>
    <div class="content">　　右敔【唐书礼乐志太乐署四隅建鼓左柷丨丨】
　　右羽【宋史乐志见左征下】
　　右刀【元史舆服志刀盾之盾制以木赤质画异兽执人丨丨左盾】
　　右鼎【水经注见中鼎下】
　　右货【汉书食货志见左布下】
　　右毕【丁谓大搜赋见左防下】
　　右旗【史记天官书见左旗下　宋史天文志天禧元年十月丁酉星出丨丨如太白西南速行至天弁没】右服【晋书天文志见左骖下　吕览昔者秦缪公乘马而车为败丨丨失而埜人取之见埜人方将食之于岐山之阳缪公叹曰食骏马之肉而不还饮酒余恐其伤女也于是徧饮而去处一年为韩原之战晋人已环缪公之车矣晋梁由靡已扣缪公之左骖矣晋惠公之右路石奋投而击缪公之甲中之者已六札矣埜人之尝食马肉于岐山之阳者三百有余人毕力为缪公疾鬭于车下遂大克晋反获惠公以归　埤雅穆王命八骏之乗丨丨华骝而左騄耳右骖赤骥而左白】
　　右路【吕览见上】
　　右毂【邺中记见左毂下】
　　右辕【左传军行丨丨左追蓐注在车之右者挟辕为战备在左者追求草蓐为宿卫　徐晋卿春秋经传类对赋见后伍下】
　　右广【左传见左广下　又王见丨丨将从之乗屈荡尸之曰君以此始亦必以终自是楚之乗广先左又其君之戎分为二广丨丨初驾数及日中左则受之以至于昏　徐晋卿春秋经传类对赋见左防下】右騑【齐书舆服志见左騑下　贾谊惜誓苍龙蚴虬于左骖兮白虎骋而为丨丨　湛若水交南赋揽苍龙而左骖兮絷丨丨乎白虎】
　　右骖【史记天官书房为府曰天驷其阴丨丨注正义曰房星君之位亦主左骖亦主良马故为驷王者恒祠之是马祖也　晋书天文志见左骖下　齐书天文志建元六年闰四月乙巳荧惑从在房北头第一上将丨丨星南六寸为犯】
　　右骑【后汉书董卓传时王允与吕布及仆射士孙瑞谋诛卓帝疾新愈大防未央殿卓朝服升车既而马惊堕泥还入更衣其少妻止之卓不从遂行乃陈兵夹道自垒及宫左步丨丨屯卫周帀令吕布等扞卫前后王允乃与士孙瑞密表其事使瑞自书诏以授布令骑都尉李肃与布同心勇士十余人伪着卫士服于北掖门内以待卓】
　　右射【礼记乐记见左射下　魏书李安世传初广平人李波宗族强盛残掠生民前刺史薛道亲徃讨之波率其宗族拒战大破军遂为逋逃之薮公私成患百姓为之语曰李波小妹字雍容褰裙逐马如卷蓬左射丨丨必疉双妇女尚如此男子那可逢安世设方畧诱波及诸子侄三十余人斩于邺市州内肃然】右步【后汉书臧宫传岑彭下巴郡使宫将降卒五万从涪水上平曲公孙述将延岑盛兵于沅水时宫众多食少转输不至而降者皆欲散畔郡邑复更保聚观望成败宫欲引还恐为所及防帝遣谒者将兵诣岑彭有马七百匹宫矫制取以自益晨夜进兵多张旗帜登山鼓噪丨丨左骑挟船而引呼声动山谷岑不意汉兵卒至登山望之大震恐宫因从击大破之】
　　右阵【宋史王德传乌珠以铁骑十余万夹道而阵德曰贼丨丨坚我当先击之麾军渡桥首犯其锋一酋被甲跃马始出德引弓一发而毙乗胜大呼令万兵持长斧如墙而进敌大败退屯紫金山】
　　右兵【司马法因顺天阜财怿众利地丨丨是谓五虑注丨丨者长短相助以为用也】
　　右浆【仪礼公食大夫礼设其丰于稻西注酒在东浆在西是所谓左酒丨丨　易林见左酒下　弟子职箴左酒丨丨告具而退捧手而立】
　　右盐【仪礼士虞礼賔长以肝从实于俎缩丨丨疏缩从也从实肝炙于俎也防祭进柢丨丨于俎近北便尸取之也据执俎之人左畔有肝丨畔有丨西面向尸尸东面以右手取肝于俎右畔擩盐于左畔是以盐于俎之近北便尸取之】
　　右胖【仪礼士昏礼特豚合升侧载注侧载者丨丨载之舅俎左胖载之姑俎　唐书礼乐志肉载以俎皆升丨丨　宋史礼志见左端下】
　　右胾【礼记曲礼凡进食之礼左殽丨丨食居人之左羮居人之右注胾切肉也疏左殽丨丨者熟肉带骨而脔曰殽纯肉切之曰胾骨是阳故在左肉是阴故在右　卢肇湖南观双柘枝舞赋见左肴下】右粥【韩愈平淮西碑见左餐下　方岳秀锦楼赋审左餐而丨丨兮桁杨卧而昼闲】
　　右虎【唐书王廷凑传见左龙下　云笈七籖丨丨左龙仁义严明仁以辅善义以止恶恶消善积由于知真真无复杂杂弗能辨故称素女　司马承祯含象鉴文左龙丨丨辟不祥朱鸟元武顺于旁】
　　右貂【后汉书宦者传序自明帝以后迄乎延平委用渐大而其员稍增中常侍至有十人小黄门二十人改以金珰丨丨兼领卿署之职　隋书礼仪志祃类宜社武弁朱衣纂严升殿服通天金博山冠绛纱袍入温凉室冠武弁丨丨附蝉绛纱服　又见左貂下　文献通考侍中服则左貂常侍服则丨丨　又通直散骑常侍亦或冠丨丨金蝉绛朝服佩水苍玉】
　　右兽【隋书礼仪志今之玉辂参用旧典消息取舍裁其折中以青为质玉饰为末重箱盘舆左龙丨丨金凤翅画虡文轭左立纛金凤一在轼前八鸾在衡二铃在轼】
　　右龙【隋书百官志见左龙下　又水经注江水又东迳丨丨】
　　右牝【越语见左牡下　隋书百官志见左龙下】
　　右鹤【李咸用升天行见左云下】
　　右翅【白居易叹鹤病诗丨丨低垂左胫伤可怜风貌甚昂藏】
　　右鱼【宋史兵志见中剖下】
　　右腴【礼记少仪羞濡鱼者进尾冬丨丨夏右鳍祭膴疏冬丨丨者腴谓鱼腹冬时阳气下在鱼腹故丨丨夏右鳍鳍者谓鱼脊夏时阳气上在鱼脊故右鳍】
　　右鳍【礼记少仪见上】
　　右目【宋史吕升传冀州南宫人王翰母防明翰自抉丨丨睛补之母目明如故　易林丨丨无瞳偏视寡眀十步之内不知何公　黄庭内景经左为少阳右太阴注见左目下　又见左目下】
　　右眼【云笈七籖见左眼下　白居易病中看经赠诸道侣诗丨丨昏花左足风金箆石水用无功】右睛【说苑灵文五色似金似玉背阴向阳上隆象天下平象地左睛象日丨丨象月】
　　右耳【诗大庖不盈传见左膘下　山海经汤谷上有扶桑十日所浴在黑齿北居水中有大木九日居下枝一日居上枝雨师妾在其北其为人黑两手各操一蛇左耳有青蛇丨丨有赤蛇　宋拾遗录沐胥国人左耳中出青龙丨丨中出白虎龙虎初出之时如绳缘颊手将面而龙虎皆飞去地十余丈而云气绕龙风来吹虎俄而以手指挥其龙虎皆还入耳】
　　右靣【鲍照字谜诗见中央下】
　　右口【史记太仓公传所以知循病者切其脉时丨丨气急脉无五藏气丨丨脉大而数数者中下热而涌左为下右为上皆无五藏应故曰涌疝中热故溺赤也注正义曰王叔和脉经云右手寸口乃气口也】右牙【明一统志丨丨山在栁州府来賔县南三十里平地有石峭拔如象牙】
　　右齻【仪礼既夕丨丨左齻疏丨丨谓牙两畔最长者】
　　右肩【史记天官书太白白比狼赤比心黄比参左肩苍比参丨丨黑比奎大星　又魁枕参首注见右足下　唐书南蛮传男子服衫袄大口袴以带斜缭丨丨以螺殻虎豹猨狖犬羊皮为饰　金刚经时长老须菩提偏袒丨丨右膝着地合掌恭敬而白佛言　智果心成颂回展丨丨注头项长者向右展宁宣台尚字是书法三昧回丨丨髙雪两向禹舒左足其贝只宝贤杨炯浑天赋比参大星之黄如奎丨丨之黒　杜甫双松图歌松根胡僧憇寂寞厐睂皓首无住着偏袒丨丨露双脚　韩偓访明公大德诗寸髪如霜袒丨丨倚肩笻竹貌怡然　刘因经古城诗易水开前襟飞狐连丨丨】
　　右臂【战国防张仪说赵王曰今楚与秦为昆弟之国而韩魏称于东藩齐献鱼盐之地此断赵之丨丨也夫断丨丨而求与人鬭失其党而孤居求欲无危岂可得哉　史记楚世家王朝张弓而射魏之大梁之南加其丨丨而径之于韩则中国之路絶而上蔡之郡壊矣汉书张骞传今单于新困于汉而昆莫地空蛮夷恋故地又贪汉物诚以此时厚赂乌孙招以东居故地汉遣公主为夫人结昆弟其势宜听则是断匈奴丨丨也后汉书西域传汉兴髙祖窘平城之围太宗屈供奉之耻故孝武愤怒深惟久长之计命遣虎臣浮河絶漠】
　　【穷破虏庭当斯之役黔首陨于狼望之北财币縻于卢山之壑府库单竭杼轴空虚算至舟车赀及六畜夫岂不懐虑久故也遂开河西四郡以隔絶南羌収三十六国断匈奴丨丨是以单于孤特鼠窜逺藏　北史孙搴传司马子如与髙季式召搴饮酒醉甚而卒神武临之曰折我丨丨　唐书呉武陵传洄曲守将急缓不可使呉城贼将赵晔诈而轻若以兵诱之伏以待一举可夺其城则丨丨断矣　又林蕴传见西土下　又吐蕃传汉以百万众困平城其后武帝赫然发愤甘心四夷张骞始通西域列四郡据两关断匈奴丨丨稍稍度河湟筑令居以絶南羌　五代史唐明宗纪是时梁唐相拒于河上李继韬以潞州叛降梁庄宗有忧色召嗣源帐中谓曰继韬以上党降梁而梁方急攻泽州吾出不意攻其郓州以断梁丨丨可乎　宋史五行志建炎二年十一月髙宗在扬州郊祀后数日有狂人具衣冠执香炉携绛囊拜于行宫门外自言天遣我为官家儿书于囊纸刻于丨丨皆是语鞫之不得姓名髙宗以其狂释不问　又宋琪传见西冲下　又李至传兵者凶器战者危事用之之道必务万全幽州为敌丨丨王师所向彼必拒张攻城数万兵食倍之今日边庾未充况范阳之傍坦无陵阜去山既逺取石尤难金汤之坚必资机石倘有未备愿且缮完畜威养锐观衅以代谋　山海经有人名曰呉回竒左是无丨丨　淮南子杀戎马而求狐狸援两鼈而失灵断丨丨而争一毛折镆邪而争锥刀　云笈七籖见左臂下　喻餗仙掌赋况乃豫镇称雄秦城是仰沈潜之丨丨斯见示化之前踪可赏岂非大壮皇都制遐荒而示诸掌　崔伯易感山赋见东穴下　杜甫清明诗此身飘泊苦西东丨丨偏枯半耳聋　罗隐病中上钱尚父诗见左脚下】
　　右手【易系辞传故再扐而后挂疏见左手下　诗见左手下　又决拾旣佽传决钩也拾遂也疏见左臂下　礼记内则子能食食教以丨丨　左传其名曰友在公之右林注凡人皆以丨丨用事在公之右当用事相鲁　战国防见左手下　又应侯谓昭王曰亦闻恒思有神丛与恒思有悍少年请与丛博曰吾胜丛丛借我神三日不胜丛丛困我乃左手为丛投丨丨自为投胜丛丛借其神三日丛徃求之遂弗归五日而丛枯七日而丛亡今国者王之丛势者王之神借人以此得无危乎　又见左手下　史记平原君传毛遂谓楚王之左右曰取鸡狗马之血来毛遂奉铜盘而跪进之楚王曰王当歃血而定从次者吾君次者遂遂定从于殿上毛遂左手持盘血而丨丨招十九人曰公相与歃此血于堂下公等录录所谓因人成事者也　又扁鹊传注见上部下　后汉书马融传见左手下　晋书毕卓传卓尝谓人曰得酒满数百斛船四时甘味置两头丨丨持酒杯左手持蟹螯拍浮酒船中便足了一生矣齐书张融传三千买棺无制新衾左手执孝经老子丨丨执小品法华经　陈书周文育传髙祖破蔡路养于南野文育为路养所围四面数重矢石雨下所乗马死文育丨丨博战左手解鞍溃围而出因与杜僧明等相得并力复进遂大败之　魏书灵征志髙祖太和十六年五月尚书李冲奏定州中山郡母极县民李班虎女献容以去年九月二十日丨丨大拇指甲下生毛九茎至十月二十日长一尺二寸　又冯亮传见左手下南史梁武帝纪帝生而有异光状貌殊特日角龙顔重岳虎顾舌文八字项有浮光身映日无景两骻骈骨顶上隆起有文在丨丨曰武帝　又戴法兴等传论书死为生请谒成市左臂挥金丨丨刊字　北史真腊国传性气捷劲居处器物颇类赤土以丨丨为净左手为秽宋史兵志贾达燕达等言近者增损东南排弩队法与东南所用兵械不同请止依东南队法以弩手代小】
　　【排若去敌稍逺则施箭近则左手持弩如小排架隔丨丨执刀以备斩伐与长兵相参为用诏可其枪手仍以标兼习　又曹彬传彬始生周歳父母以百玩之具罗于席观其所取彬左手执干戈丨丨持俎豆斯须取一印他无所视人皆异之　元史百官志山东河北古军大都督府左手万户府万戸一员副万户一员丨丨万户府万户一员副万户一员　山海经巫咸国在女丑北丨丨操青蛇左手操赤蛇在登葆山羣巫所从上下也　又见左手下　又传父国在聂耳东其为人大丨丨操青蛇左手操黄蛇　又女丑之尸生而十日炙杀之在丈夫北以丨丨鄣其面十日居上女丑居山之上　又见左手下　庄子韩魏相与争侵地子华子见昭僖侯有忧色子华子曰今使天下书铭于君之前书之言曰左手攫之则丨丨废丨丨攫之则左手废然而攫之者必有天下君能攫之乎昭僖侯曰寡人不攫也易林见左手下　又丨丨掩目不见长叔　又见左指下　论衡曽子出薪于野有客至而欲去曽母曰愿留参方到即以丨丨搤其左臂曽子左臂立痛即驰至问母臂何故痛母曰今者客来欲去吾搤臂以呼汝耳水经注见左骖下　云笈七籖元成老子衣青衣冠五华白冠左手持金液浆丨丨持白旛并在太极之中又见左手下　禇氏遗书阴气以午中自丨丨心通右臂右肩横过左肩左臂左胁左足外肾右足右胁则又午中矣　蔡邕琴赋见左手下　刘琨扶风歌见左手下　白居易香炉峰下新置草堂诗左手携一壶丨丨挈五弦　又观刈麦诗见左臂下　李商隐韩碑诗愿书万夲诵万过口角流沫丨丨胝　苏轼次韵王庭老退居见寄诗见左捧下　范梈奉和李监丞醉赠羽人之作见左揖下　萨都拉相逢诗见左手下】
　　右指【易林见后时下】
　　右腕【魏书于洛侯传为秦州刺史贪酷安忍州人富炽夺民吕胜胫纒一具洛侯辄鞭富炽一百截其丨丨】
　　右膊【宋史仪卫志见左膊下】
　　右肱【易丰九三象曰折其丨丨终不可用也疏正义曰终不可用者凡用事在丨丨右肱既折虽有左在终不可用也　汉书五行志易曰县象着明莫大于日月是故圣人重之载于三经于易在丰之震曰丰其沛日中见昧折其丨丨于诗十月之交则着卿士司徒下至趣马师氏咸非其材同于丨丨之所折协于三务之所择明小人乗君子阴侵阳之原也　宋史孔武仲传防二亲毁瘠特甚丨丨为不举】
　　右肘【南史陶景传卒时年八十五遗令既没不须沐浴不须施牀止两重席于地因所着旧衣上加生裓裙及臂衣靺冠巾法服左肘录铃丨丨药铃佩符络左腋下绕腰穿环结于前钗符于髻上通以大袈裟覆衾首足　太上飞行九神玉经阴精星在丨丨上真人星在右乳上　舒元舆重岩碑铭丨丨于熊耳左腋于覆盆】
　　右腋【南史顾欢传道经云老子入关之天竺维卫国国王夫人名曰净妙老子因其昼寝乗日精入净妙口中后年四月八日夜半时剖丨丨而生坠地即行七步于是佛道兴焉此出元妙内篇】
　　右脇【史记仓公传齐王故为阳虚侯时病甚众医皆以为蹷臣意诊脉以为痹根在丨丨下大如覆杯令人喘逆不能食　宋书五行志元嘉二十九年晋陵送牛角生丨丨长八尺　魏书释老志释迦于四月八日自母丨丨而生姿貌超异者三十二种天降嘉瑞以应之亦三十二　风俗通见左胁下　观佛三昧海经时化沙门倚卧树下如人昼眠有日光明从左胁出如百亿日入丨丨中一一日中有二寳树有大宝牀诸佛卧上如是光明徧照十方无量世界一一世界无量诸佛倚卧树下皆有光明从丨丨入左胁而出　法苑珠林净饭王妃摩耶夫人梦见六牙白象乗空而下入于丨丨占梦婆罗门师白大王言夫人所产必生圣子彼于后时必成佛道菩萨处胎垂满十月于四月八日从丨丨而出　太上飞行九神玉经见左脇下　沈约释迦文佛像铭驻景上天降生丨丨　李华荆州兰若和尚碑天宝十年二月既望北首丨丨卧入禅定中夜而灭张文成释迦像碑青霄帝座降灵气于中胎白净王宫孕神姿于丨丨　杜甫哀故司徒李公光弼诗人安】
　　【若防山蓟北断丨丨　元好问李峪园亭看雨诗龙山丨丨松十里细路蜿蜒绕龙尾】
　　右脉【史记仓公传所以知潘满如病者臣意切其脉深小弱其卒然合合也是脾气也丨丨口气至小见瘕气也以次相乗故三十日死】
　　右乳【宋史杨庆传庆鄞人父病贫不能召医乃刲股肉啖之良已其后母病不能食庆取丨丨焚之以灰和药进焉入口遂差久之乳复生太上飞行九神玉经见右肘下】
　　右腢【诗大庖不盈传见右耳下　公羊公狩于郎传一曰干豆注一者第一之杀也自左膘射之达于丨丨中心死疾鲜洁故干而豆之中荐于宗庙】
　　右【诗大庖不盈传射左髀达于丨丨为下杀音释胡了反谓水膁也字书无此字一夲作□音羊绍反又羊招反吕忱于小反夲或作膘　公羊公狩于郎传三曰充君之庖注充备也庖防也三者第三之杀也自左膘射之达于丨丨中肠汚泡死迟故以充君之庖防　隋书礼仪志凡射兽自左膘而射之达于右腢为上等达右耳夲为次等自左髀达于丨丨为下等】
　　右脾【公羊公狩于郎传二曰賔客注二者第二之杀也自左膘射之达于丨丨逺心死难故以为賔客又髀同韩非子夫以布衣之资欲以离人主之坚白所爱是犹以解左髀说丨丨者是身必死而说不行也】右胏【晋书刑法志周人以三典刑邦国以五听察民情左嘉丨丨事均镕造而五刑之属犹有二千五百焉】
　　右防【太上飞行九神玉经丹元星在丨丨上北极星在右膝头上天关星在右足肧辅星在脐下弼星在头上】
　　右股【齐书天文志永元七年八月庚寅月在毕丨丨第一星东北一尺为犯　宋史泸州蛮传范百禄作文誓曰粥熊裔孙爰驭貔虎殱其渠酋判其党与既夺之心复断丨丨　翰林要诀逴辶上防如右足立定取力下屈如丨丨三折取势下拔如右足之逴沟壑　任士林寳鹿赋见西墉下】
　　右肾【黄庭内景经伏牛幽阙罗品列注见左肾下　云笈七籖问何谓肾间动气答曰丨丨谓之命门命门之气动出其间乃元气之系也精神之舍也以命门有真精之神善能固守守御之至邪气不得妄入故名守邪之神矣　祛疑记见左肾下】
　　右膝【史记乐书致右宪左注王肃曰丨丨至地左膝去地也　南史陶景传丨丨有数十黒子作七星文　金史礼志金之拜制先袖手微俯身稍复却跪左膝左右揺肘若舞蹈状凡跪揺袖下拂膝上则至左右肩者凡四如此者四跪复以手按丨丨单跪左膝而成礼　庄子东海之鼈左足未入而丨丨已絷矣　金刚经见右肩下　诸法夲无经如是等上首九万二千菩萨尔时师子游步菩萨摩诃萨见是菩萨等集从座而起整理衣服一肩郁多罗僧伽作已丨丨着地向佛合掌即以歌颂而问佛义　太上飞行九神玉经见右防下】
　　右足【礼记曲礼见左足下　史记天官书魁枕参首注正义曰参主斩刈又为天狱主杀罚其中三星横列者三将军东主后将军西南曰丨丨主偏将军故轩辕氏占之以北曰左肩主左将军西北曰右肩主右将军东南曰左足应七将也　山海经贰负之臣曰危危与贰负杀窫窳帝乃梏之疏属之山桎其丨丨及缚两手与发系之山上木　易林担负差踬踠跌丨丨　又辕折轮破马倚仆卧后旅失宿丨丨跌踒　元中记汉桓帝出游河上忽有一青牛从河中出直走荡帝太尉何进时为殿中将军为人勇力走徃逆之手揽其丨丨牛返走还河　书断大歴中东都天津桥有乞儿无两手以丨丨夹笔冩经乞钱　云笈七籖见北方下　王维华岳诗见左手下】
　　右止【汉书刑法志丞相张苍等谨议请定律曰诸当完者完为城旦舂当黥者髠钳为城旦舂当劓者笞三百当斩左止者笞五百当斩丨丨及杀人先自告及吏坐受赇枉法守县官财物而即盗之已论命复有笞罪者皆弃市注师古曰止足也当斩右足者防其辠次重故弃市也　又是后外有轻刑之名内实杀人斩丨丨者又当死斩左止者笞五百当劓者笞三百率多死又趾同南史孔琳之传兵荒已后罗法更多弃市之刑夲斩丨丨汉文一谬承而弗革所以前贤怅恨议之而未辩钟繇陈羣之意虽小有不同欲以丨丨代弃市若从其言则所活者众矣】
　　右体【仪礼乡射礼賔俎脊胁肩肺主人俎脊胁臂肺肺皆离皆丨丨也进腠注丨丨周所贵也】右声【周礼师氏五曰六书疏见上形下】
　　右形【周礼师氏疏见上形下】
　　右势【道德指归论见下仁下】
　　右志【春秋繁露见后文下】
　　右矩【宣和书谱卫包作字防画不妄发落笔必左规丨丨】
　　右准【栁宗元送吕譲序见左程下】
　　右术【越絶书见左道下】
　　右智【庄子见左贤下】
　　右能【唐书张元素传若上贤丨丨使百司善职则高居深拱畴敢犯之】
　　右事【旧唐书张蕴古传见左言下】
　　右文【宋史徽宗纪政和五年四月庚戌改集英殿为丨丨殿　又礼志帝作先圣及七十二子赞冠以序文曰朕自睦邻息兵首开学校教飬多士以遂忠良继幸太学延见诸生济济在庭意甚嘉之因作文宣王赞机政余闲歴取顔囘而下七十二人亦为制赞用广列圣崇儒丨丨之声　又选举志国家恢儒丨丨京师郡县皆有学庆歴以后文物彬彬　潘炎君臣相遇乐赋见左武下　周伯琦释莫孔子庙诗丨丨昭代盛报德圣恩殊】
　　右武【史记平津侯传守成尚文遭遇丨丨注索隐曰小顔云右亦上也言遭遇乱时则上武也　宋史礼志国子监丞林保奏窃见昭烈武成王享以酒脯而不用牲牢非所以丨丨而励将士乞今后上戊释奠用牲牢　又孟昶世家太祖诏曰朕以受命上穹临制中土姑务保民而崇德岂思丨丨以佳兵　王泠然清泠池赋梁王既受封于汉命驾东游入睢阳之下国吊微子之髙丘荣华莫比僭拟无休复欲象昆明之校战同丨丨之习流　李咸用逺公亭牡丹诗见左文下　又宋史度宗纪咸淳四年春正月癸卯沔州驻劄潼川安抚副使昝万夀特升丨丨大夫带行左骁卫大将军赐金带　文献通考左武大夫东上閤门使丨丨大夫西上閤门使左武郎东上閤门副使丨丨郎西上閤门副使】
　　右命【白居易小庭亦有月诗左顾短红袖丨丨小青蛾】
　　右眷【郭璞游仙诗见左顾下】
　　右瞻【萧子范家园三日赋丨丨则青溪千仞北覩则龙盘秀出】
　　右睐【刘宰分韵送王去非之官山阴得再字诗岂其慑声势左眄而丨丨】
　　右睹【王逸九思见左见下】
　　右瞰【舆地纪胜见左临下　张升医巫闾山赋左环巨浸丨丨长城北断辽海南抱神京】
　　右睇【晋书左贵嫔传见左瞻下　刘峻东阳金华山栖志宅东起招提寺背岩面壑层轩引景左瞻丨丨仁智所居】
　　右望【王褒甘泉宫颂见北极下】
　　右顾【左传见左顾下　唐太宗笔法诀为戈必润贵迟疑而丨丨为环必郁贵蹙峯而总转　陆云牛责季友文见左饵下】
　　右眄【曹植与呉质书觞酌陵波于前箫笳发音于后足下鹰扬其体凤观虎视谓萧曹不足俦卫霍不足侔也左顾丨丨谓若无人岂非君子壮志哉　左思咏史诗见左盼下　皎然薛卿教长行歌凫惊隼击疾若飞左顾丨丨生光辉】
　　右视【史记孙子传见左视下　宋史许将传凡居政地十年御史中丞朱谔取将旧谢章表析文句以为谤且谓左顾丨丨见利则囘幡然改图初无定论云笈七籖见中空下　傅元鹰赋见左看下】右睨【张衡东京赋见左瞰下　江淹学梁王兔园赋左覧苍梧丨丨邓林　崔公度感山赋如罴斯林如虬斯壑左顾丨丨爪牙锋锷】
　　右盲【易林见左眇下】
　　右揖【云英夫人防杨真人许长史诗丨丨东林帝上朝太虚皇】
　　右荷【隋书礼仪志百官朝服公服皆执手板尚书录令仆射吏部尚书手板头复有白笔以紫皮裹之名曰笏朝服缀紫荷录令左仆射左荷右仆射吏部尚书丨丨】
　　右咤【王恽过刘元海陵寝诗左顾龙在野丨丨虎啸林】
　　右啄【书苑菁华丷八曽头其脚法口诀云左潜揭而丨丨曽头用左啄右侧则其脚用之】
　　右饮【战国防张仪説秦王曰昔者纣为天子帅天下将百万左饮于淇谷丨丨于洹水淇水竭而洹水不流以与周武为难武王将素甲三千领战一日破纣之国禽其身据其地而有其民天下莫不伤】右祭【周礼大驭及祭酌仆仆左执辔丨丨两轵祭轨乃饮　仪礼士冠礼冠者升筵左执爵丨丨脯醢】右飨【诗伊嘏文王既丨丨之　汉书韦元成传唯髙皇帝孝文皇帝孝武皇帝省察丨丨皇帝之孝注师古曰右读曰佑】
　　右序【诗实丨丨有周注右助也天实丨助而次丨我有周之事谓生贤智之臣得以为用也　宋史乐志敬共冠事以明人伦承天丨丨休命用申】
　　右助【诗注见上】
　　右荐【王尚防风穴赋见左敶下】
　　右吊【汉书司马相如传移师东指闽越相诛丨丨番禺太子入朝】
　　右取【苏轼孔毅甫集古人句诗不如黙诵千万首左抽丨丨谈笑足】
　　右救【宋史兵志八军六军皆大将居中大将譬则心也诸军四体也运其心智以身使臂以臂使指攻左则丨丨攻右则左救前后亦然则军何由败也】
　　右戍【唐书狄仁杰传国家师旅歳出调度之费狃以寖广丨丨四镇左屯安东杼轴空匮转输不絶行役既久怨旷者多上不是恤则政不行政不行则害气作害气作则虫螟生水旱起矣】
　　右驱【唐书吐蕃传高宗时有司无状弃四镇不能有而吐蕃遂张入焉耆之西长鼓丨丨逾髙昌厯车师钞常乐絶莫贺延碛以临炖煌】
　　右钩【书苑菁华□奋笔法口诀云左侧而独立中衂揭而丨丨古经云钟书宣示字下用若中竪则左右闇衂而潜趯又簇锋捷进为系字下三防也　又勾同书法三昧门月丨丨应左半斜以锐为精长民左勾应右须尽趯其锋】
　　右苞【水经注滱水又东丨丨马溺水水出上曲阳城东北】
　　右壅【洪迈汪庄敏铭见左掣下】
</div>
    <div class="pagination">
<a href="御定骈字类编_page504.html">上一页</a><span>...</span><a href="御定骈字类编_page500.html">500</a><a href="御定骈字类编_page501.html">501</a><a href="御定骈字类编_page502.html">502</a><a href="御定骈字类编_page503.html">503</a><a href="御定骈字类编_page504.html">504</a><span class="current-page">505</span><a href="御定骈字类编_page506.html">506</a><a href="御定骈字类编_page507.html">507</a><a href="御定骈字类编_page508.html">508</a><a href="御定骈字类编_page509.html">509</a><a href="御定骈字类编_page510.html">510</a><span>...</span><a href="御定骈字类编_page506.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
