<!DOCTYPE html>
<html>
<head>
    <meta charset="UTF-8">
    <title>太平御览 - 第 626 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 626 页/共 737 页</h1>
    <div class="content">又《成公》曰：晋侯梦大厉，被及地，搏膺而踊，曰：“杀余孙，不义。（厉，鬼也，赵氏之先祖也。八年，晋侯杀赵同赵括，故怒。）余得请於帝矣。”坏大门及寝门而入，公惧，入于室，又坏户。公觉，召桑田巫，巫言如梦。（巫云：鬼怒，如公所梦。）
又《昭二》曰：郑子产聘于晋，晋侯有疾。韩宣子逆客私焉，曰：“寡君寝疾，於今三月矣，并走群望，有加而无瘳。今梦黄熊入於寝门，何厉鬼也？”对曰：“昔尧殛鲧于羽山，其神化为黄熊，入于羽渊，实为夏郊，三代祠之。晋为盟主，其或者未之祠也乎。”宣子祠夏郊，晋侯有间。
又《昭二》曰：郑人相惊以伯有。曰“伯有至矣”，则皆走不知所往。（郑人杀伯有，言其鬼至。）铸刑书之岁二月，或梦伯有介而行，曰：”壬子，余将杀带也；明年壬寅，余又将杀段也。”及壬子，驷带卒，国人益惧。齐及燕平之月，壬寅，公孙段卒，国人愈惧。其明月，子产立公孙泄及良止以抚之，乃止。子太叔问其故，子产曰：“鬼有所归，乃不为厉，吾为之归也。”
又《哀上》曰：初，曹人或梦众君子立于社宫而谋亡曹，曹叔振铎请待公孙强，许之。旦而求之，曹无之。戒其子曰：“我死，尔振闻公孙强为政，必去之。”
又《哀下》曰：卫侯梦于北宫，见人登昆吾之观，被⒀氨面而噪曰：“登此昆吾之虚，绵绵生之瓜，余为浑良夫，叫天无辜。”（本盟当免三死，并数一时之事，为三罪杀之，故自谓无辜也。）
《论语》曰：樊迟问知，子曰：“敬鬼神而远之，可谓知矣。”
《尔雅》曰：鬼之为言归也。
《史记□始皇本纪》曰：使者从关东夜过华阴，平野道有人持璧遮使者曰：“为吾遗氵高池君。”因言曰：“今年祖龙死。”使者问其故，忽不见，遂乃置其璧去。使者奉璧具以闻，始皇默然，良久曰：“山鬼固不过知一赎事也。”
《汉书□郊祠志》曰：既灭两粤，粤人勇之，乃言：粤人俗鬼，（言其土俗尚鬼神之事。）而其祠皆槛屙，数有效。昔东瓯王敬鬼，寿百六十岁。後世怠慢，故衰耗。乃命粤巫立粤祠，安台，无坛，亦祠天神帝、百鬼。
《汉书》曰：田疾，一身尽痛，若有击者，呼服谢罪。上使视者瞻之，曰：“魏其侯与灌夫共守笞，欲杀之，”竟死。
《後汉书》曰：第五伦为会稽太守。俗好淫祠，人常以牛祭神，百姓财产以之困匮。其自食牛肉而不以荐祠者，发病，且死先为牛鸣。伦到官，移书属县晓告百姓，其巫祝有依托鬼神诈怖愚民，皆案论之。後遂断绝。
又曰：宋均为辰阳长。其俗少学者而信巫鬼。均为立学校，禁绝淫祠，人皆安之。
又曰：刘根有神术，太守史祈以为妖，乃执而数之曰：“若有神，可显一验。”根曰：“颇能使鬼。”乃左顾右啸，祈之亡父近亲数十皆反缚在祈前，向根叩头曰：“小儿无状，分当万死。”叱祈曰：“汝子孙不能光荣先祖而辱如此，何不叩头谢之！”祈哀惊悲泣，顿首请罪。根默然，忽去，不知所之。
王隐《晋书》曰：镇南刘弘，以故刺史王毅子衡阳太守矩为广州。矩至长沙，见一人，长大，著布单衣，自持奏在岸上。矩省奏云：“京兆杜灵之。”仍入舡共语，称叙稀阔。矩问：“君京兆人，何时发来？”答曰：“朝发。”矩怪问：“京兆去此数千，哪得朝发今至？”杜答曰：“仆曰天上在京兆，去此乃数万，何止数千乎！”
《晋书》曰：邹湛字润甫，常见一人，自称甄仲舒，馀无所言，如此非一。久之，乃悟曰：“宅西有积土败瓦，其中有死人。甄仲舒者，予舍西土瓦中人也。”捡之果然，厚加敛葬。葬毕，遂梦此人来谢。
又曰：苏韶字孝先，安平人也，仕至中牟令卒。韶伯父第九子节在车上，昼日，韶自外入，乘马。日黑，又介卖黄疏单衣，白袜丝履，凭节车辕。节谓兄弟曰：“中牟在此。”兄弟皆愕，视无所见，问韶：“君何由来？”韶曰：“吾欲改葬。”即求去。数日又来，兄弟遂与韶坐，节曰：“若必改葬，别自敕儿。”韶曰：“吾将为书。”节授笔，韶不肯，曰：“死者书与生者异。”为节作其字，像胡书也。乃笑唤节为书曰：“昔魏武侯浮於西河而下中流，顾谓吴起曰：‘美哉，河山之固，此魏国植郸也。’吾性爱好京洛，每涂却出入，瞻视邙山，乐哉万世之基也，北背孟津洋洋之河，南望天邑济济之盛。此志虽未言，铭之於心矣。不图奄忽，所怀未果。前去十月，便速改葬，买数亩地便足矣。”节延韶入室，设坐祠之，不肯坐，又无所飨，谓韶曰：“中牟平生好酒，可少饮。”韶手执杯饮尽，曰：“佳酒也。”节视杯空，既去，杯酒乃如故。前後三十馀来，兄弟狎玩。节问所疑，韶言：“天上及地下事，亦不能悉知也。颜渊、卜商，今见在修文郎，凡有八人。鬼之圣者梁成，贤者吴季子。”节问死何如生，韶曰：“尾耳，死者虚，生者实，此其异也。”节曰：“死者何不归尸骸？”韶曰：“譬如断卿一臂以投地，就剥削之，於卿有患乎？死之去尸骸如此也。”节曰：“葬美坟，死者乐乎？”韶曰：“无在也。”节曰：“若无在，何改葬？”韶曰：“今我诚无所在，但欲述生时意耳。”韶欲去，节留之，闭门下锁钥，韶为之少住。韶去，节见门故闭，韶已去矣。韶与节别曰：“吾今见为修文郎，守职不暇得来也。”节执手乃别，自是遂绝。
《续晋阳春秋》曰：襄阳罗友在桓温府，屡以贫乞禄。温以其诞肆，许而不用。同府人有得郡者，温为坐别，友亦被命，至尤晚。温问之，曰：“出门於中路遇一鬼，大见耶榆，曰：‘见汝送人作郡，不见人送汝作郡。’友始怖终惭，不觉淹缓。”温笑而用之。
《晋书》曰：周访宿宫亭湖庙，晨起如厕，见一老父，访执之，化为雄鸭。
《晋阳春秋》曰：符坚未败，长安市鬼夜哭，一月止。
《前赵录》曰：麟嘉三年，螽斯则百堂灾。自此鬼哭赌蕃，夜夜不绝。
崔鸿《十六国春秋□後赵录》曰：魏豹字叔虎，范阳人也。迁中山太守，所在有治名。豹嬖妾先死，豹後守于廪丘南，妾形见，与豹言，翌日而卒。
《後魏书》曰：先是，河边人梦神谓己曰：“尔朱家欲渡河，用尔作氵垒波津令，为之缩水脉。”月馀，梦者死。及兆至，有行人自言知水浅深，以草往往表插而导焉，忽失所在。兆遂策马涉渡。
《宋书》曰：刘伯龙少而贫薄，及长，历位尚书左丞、武陵太守，贫窭尤甚。常在家慨然召左右，将营十一之方。忽见一鬼在旁抚掌大笑，伯龙叹曰：“贫穷固有命，乃复为鬼所笑也。”遂止。
《梁书》曰：范□常与梁武同宿顾皓之舍，妻方产，鬼在外曰：“杆中有王有相。”□起曰：“王当仰属相。”以槛彘，因是尽心推事。
《老子》曰：以道莅天下者，其鬼不神。（鬼不敢见其精神以干犯人。）非其鬼不神，其神不伤人。（其鬼非无精神也，邪不入正，不能伤自然。）
《庄子》曰：齐桓公田於泽，管仲御，槛屙焉。够鸳管仲之手曰：“仲父何见？”对曰：“臣无所见也。”公反，诶诒为疾，数日不出。齐士有皇子告敖者曰：“公则自伤，鬼恶能伤公。夫忿氵畜之气散而不反，则为不足；上而不下，则使人善怒；下而不上，则使人善忘；不上不下者，中身当心，则为病耳。”桓公曰：“然则有鬼乎？”曰：“有。沉有履，灶有髻；户内之烦壤，雷霆处之；水有罔像；丘有莘；山有夔；野有彷徨；泽有委蛇。”公曰：“请问委蛇之状何如？”曰：“委蛇，其大如毂，其长若辕，紫衣而朱冠。其为物也恶，闻雷车之声则捧首而立，见之者其殆乎霸。”桓公冁然而笑曰：“寡人之所见者也。”
《墨子》曰：周宣王杀杜伯，不以罪。後宣王田於圃，见杜怖甏弓矢射，宣王伏弓衣而死。
《吕氏春秋》曰：梁北有黎丘部，有奇鬼焉，喜效人之子侄昆弟之状。邑丈人有之市而醉归者，黎丘之鬼效其子之状，扶而道苦之。丈人归，酒醒而谯（谯，让也。）其子曰：“吾为汝父也，岂为不慈哉！我醉，汝道苦我，何故？”其子伏而触地曰：“孽矣，无此事也。”其父信之，曰：“讠喜，是必奇鬼，我固闻之。明日复饮於市，欲遇而刺杀之。”明旦之市而醉，其真子恐其父之不能返也，遂往迎之。丈人望见之，拔剑而刺之。
《韩诗外传》曰：人死曰鬼。鬼者归也。精气归於天，肉归於土，血归於水，脉归於泽，声归於雷，动作归於风，眼归於日月，骨归於木，筋归於山，齿归於石，膏归於露，归於草，呼吸之气，归复於人。
《淮南子》曰：苍颉作书，鬼夜哭。
董仲舒《五行逆顺》曰：人君简宗庙，不祷祠，则鬼夜哭。
《风俗通》曰：汝南周翁仲，初为太尉掾，妇产男。及为北海相，吏周光能槛屙书，署为主簿，使还致敬於本郡县。因告之曰：“事讫，腊日可与小男俱侍祠。”主簿事还，翁仲问之，对曰：“但见屠人，敝衣蠡髻而踞神坐，持刀割肉，有衣冠青墨绶数人，彷岱昝东西不进，不知何故？”翁仲问妻曰：“何以养此子？”妪大怒曰：“君常言，儿体质声气喜学似我，公欲死，为作狂语。”翁仲具告之，曰：“祠祭如此，不具服，子母立截！”妪泣涕言：昔以年长无男，不自安，实以女易屠者之男，裨钱一万。此子年已十八，遣归其家，迎其女，女嫁为卖饼者妻。後蓼西李文思，文思官至南阳太守。
《抱朴子》曰：案《九鼎记》及《青灵经》言：人物之死俱有鬼也，马鬼常以徊出行，状如炎火。
《玄中记》曰：姑获鸟，夜飞昼藏，盖鬼神类。衣毛为飞鸟，脱毛为女人，名为帝少女，一名夜游，一明宄星，一名隐飞鸟。无子，喜取人子养为子。人养小儿，不可露其衣，此鸟度即取儿也。荆州为多。昔豫章男子，见田中有六七女人，不知是鸟。匍匐往先得其毛藏之，往就诸鸟。诸鸟各走就毛衣，衣之飞去。一鸟独不得去，男子以为妇，生三女。其女母後令问父，知衣在积稻下，得衣飞去。後以衣迎三女，三女得衣，亦飞去。
《神异经》曰：东北方有鬼星石室，三百户而共一门，石榜题曰：“鬼门。”昼日不开，至暮即有人语，有火青色。
又曰：南方有人，长三二尺，形而目在顶上，走行如风，名曰：魃。所见之国大旱，赤地千里。一名旱母，一名貉。遇者得之，投溷中乃死，旱灾销矣。
又曰：西方深山有人焉，长尺馀，袒身，捕虾蟹。性不畏人，止宿喜依其火，以炙虾蟹，伺人不在而盗人盐以食蟹，名曰山犭参，其音自叫。人常以竹着火中，付卑（音扑音卑。）而山犭参皆惊。犯之令人寒热。（此虽人形，亦鬼魅耳，所在山中皆有之。）
《齐谐记》曰：广陵王琼之为信安令，在县，忽有一鬼，自称姓蔡名伯喈。或复谈议，诵《诗》、《书》，知古今，靡所不谙。问是昔蔡邕不，答云：“非也，与之同姓字耳。”问此伯喈今何在，云在天上，或下作仙人，飞来去，受福甚快，非复畴昔也。
《论衡》曰：上古之人，有神荼、郁垒者，昆弟二人，生而执鬼。居东海度朔山上，立桃树下，简阅百鬼。鬼道理妄兴人祸，荼与郁垒缚以芦索，执以食虎。
《幽明录》曰：阮瞻常着《无鬼论》，而一鬼通姓名作客诣之。寒温毕，聊谈名理，客甚有才辨。与言良久，及鬼神事，乃作色曰：“鬼神，古今圣贤所共传，君何独言无？即仆便是鬼。”於是变为异形，须臾便灭。阮嘿然大恶之，年馀卒。
又曰：王辅嗣注《易》，辄笑郑玄为儒，云“老奴尾”。于时夜分，忽闻外阁有着屐声，须臾进，自云郑玄，责之曰：“君年少，何以辄穿凿文句而妄讥诋老子也？”极有忿色，言竟便退。辅嗣心生畏恶，经少时，遇厉病而卒。
又曰：阮德如常於厕见一鬼，长丈馀，色黑而眼大，著皂单衣，平上帻，去之咫尺。德如心安定，徐笑语之曰：“人言鬼可憎，果然。”鬼即赧愧而退。
又曰：晋世王彪之，年少未官。常独坐，斋前有竹，忽闻有叹声。彪之惕然，怪似其母，因往看之，见母衣服如昔，彪之跪拜欷。母曰：“汝方有奇厄，自今已去，当见一白狗，若能东行去千里，三年，然後可得免灾。”忽不复见。彪植弹怅达旦，既明，独见一白狗，恒随行止，便经营行装，将往会稽。及出千里外，三年乃归。斋中复闻前声，往见，母如先，谓曰：“能用吾言，故来庆汝。汝自今已後，年逾八十，位班台司。”後皆如母言。
又曰：殷仲宗以隆安初入蜀，为毛璩参军。至涪陵郡，暮宿在亭屋中。忽有一鬼，体上皆毛，於窗棂中执仲宗臂，牵仲宗，仲宗大呼左右来救之，鬼乃去。
又曰：河南杨起，字圣卿。少时病疟，逃於社中，得素书一卷，乃谴劾百鬼法，所劾辄效。为日南太守，母至厕上，槛屙，头长数尺，以告圣卿，曰：“杆肃霜之神。”劾之，出来，变形如奴，送书至京师，朝发暮反；作使，当千人之力。
又曰：东昌县山有物，形如人，长四五尺，裸身被，发长五六寸。常在高山岩石间住，喑哑作声而不成语，能啸相呼。常隐於幽昧之间，不可恒见。有人伐木宿於山中，至夜眠後，此物抱子从涧中发石取虾蟹，就人火边烧炙以食儿。时人有未眠者，密相觉语，齐起共突击，便走而遗其子，声如人啼也。此物便男女群，共引石击人，趣得其子，然後止。
卷八百八十四　神鬼部四
鬼下
《异苑》曰：广州治下有黄文鬼，出则为祟。所着衣帽皆黄，至人家张口而笑，必得疫疾。长短无定，随篱高下。自不出已十馀年，土俗畏怖惶恐不绝。
又曰：陆机初入洛，次河南之偃师。时夕，望道左若有民居，因往逗宿。见一年少，神姿端达，与机言玄门妙物。机心伏其能，尾酬抗，乃提纬古今，总验名实，此年少不甚欣解，既晓便去。机税骖逆旅，逆旅妪曰：“此东数十里无村落，止有山阳王家墓耳。”机乃怪怅，然还睇昨路，空野霾□，拱木蔽日，知所遇者，信王弼也。
又曰：晋宣王诛王陵，寝疾，日见陵来，贾逵亦为祟。少日遂薨。初陵被执，经贾逵庙，呼曰：“贾梁道，王陵魏掷暌臣。”及永嘉之乱，有觋见宣王，宣王涕泗，云家国倾复，是曹爽、夏侯玄诉冤得伸故也。
又曰：夏侯玄为司马景王所诛，宗人为之设祭，见玄来灵坐上，脱头於膝，取食物酒之属以内头中，毕，还自安头。而言曰：“吾得请於帝矣，子玄无嗣也。”
又曰：谢灵运以玄嘉五年，忽见谢晦手提其头，来坐别床，血淋落不可忍视。又所服豹皮裘，血淹满箧。及为临川郡，饭中倏有大虫。谢熟被诛。
又曰：世有紫姑，古来相传，云是人妾，为大女所后诬，以秽事相役，正月十五日，感激而死。故世人以其日作其形，夜於厕间或猪栏边迎之，咒曰：“子胥不在，曹氏亦归。”曹即其大妇也。小姑可出戏，捉者觉重，便是神来。奠设酒果，亦觉貌辉辉有色，即跳躁不住，能占众事，卜行来蚕桑。又善射钩，好则大舞，恶即仰眠。平昌孟氏恒不信，躬试往捉，自跃穿帐顶而去，永失所在也。
《世说》曰：会稽贺思令善弹琴。常夜在月中坐，临风鸣弹。忽有一人，形器甚伟，著械有惨色，在中庭称善。便与共语。自云是嵇中散，谓贺云：“卿手下极快，但於古法未备。”因授以广陵散，贺遂传之，于今不绝。
又曰：阮修字宣子，论鬼神有无。或以人死有鬼，宣子独以为无，曰：“今槛屙者，云着生时衣服，若人死有鬼，衣服亦有鬼耶？”论者焚可。
《列异传》曰：南阳宋定伯年少时，夜行逢鬼，问曰：“谁？”鬼曰：“鬼也。”鬼曰：“卿复谁？”定伯欺之，言“我亦鬼也，欲至宛市”，鬼言：“我亦欲至宛市。”共行数里，鬼言：“步行太极，可共迭相担也。”定伯乃大喜。鬼便先担定伯，数里，鬼言：“卿太重。”定伯言：“我新死，故重耳。”定伯因复担鬼，鬼略无重，如是再三。定伯复言：“我新死，不知鬼悉何所畏忌？”鬼答曰：“惟不喜人唾。”於是共道遇水，定伯命鬼先渡，听之了无声。定伯自渡，ㄘㄘ有声。鬼复言：“何以作声？”定伯曰：“新死，不习渡水耳，勿怪。”行欲至宛，定膊点担鬼至头上，急持之。鬼大呼，声咋咋，索下，不复听之。径至宛市中，著地化为羊，便卖之。恐蒲颁化，乃唾之。得钱千五百，乃去。于时名“定伯卖鬼，得钱千五百。”
又曰：任城公孙达，甘露中为陈郡，卒。官将敛，儿及郡吏数十人临鬼。公孙达有五岁儿，倏作灵，音声若父，呵众人云：“哭止，吾欲有所道。”呼诸儿以次教戒，儿悲哀不能自胜。乃慰之曰：“四时之运，犹有所终，人物短脆，焉当无穷？”如此数千语，皆成文章。儿乃问曰：“人死皆无知，大人聪明殊特，独有神灵耶？”答曰：“告亡之事，未易可言，鬼神之事，非人知也。”索纸作书，辞义满纸，投地云：“封书与魏君宰，暮有信来，即以付之。”其暮，君宰果有信来。
又曰：北海营陵有道人，能令人与死人相见。同郡人妇死已数年，闻而往见之，曰：“愿令我一见，死亦不恨。”道人教其见之，於是与妇相见，言语悲喜，恩情如生时。良久，乃闻鼓声，遂宾狞去。
《搜神记》曰：汉九江何敞为交趾刺史，行部到苍梧，暮宿鹄奔亭。夜未半，有一女子从楼下呼曰：“妾本居广信县，修里人，早失父母，无兄弟，嫁与同县施氏，薄命夫死。有杂缯百二十匹，及婢致富一人。妾孤穷羸弱，不能自振，欲之旁县卖缯，从同县男子王伯赁车牛一乘载缯。妾乘车，致富执辔，乃以前年四月到亭外。时日暮，行人断绝，不敢复进，因止。致富暴得腹痛，妾之亭长舍乞浆、火。而亭长龚寿操刀戟来至车旁，问妾曰：‘夫人何从来？车上所载何物？丈夫何在？何故独行？’妾应曰：‘何问之？’寿持妾臂曰：‘年少爱有色，冀可乐也。’妾惧怖不应，寿即持刀刺胁下，一创立死。又刺致富，亦死。寿掘楼下合埋，妾在下，婢在上，取财物而去。杀牛烧车，车及牛骨贮在亭东纠晷。妾既冤死，痛感皇天无所告诉，故来自归於明使君。”敞曰：“今欲发之，汝何以为验？”女子曰：“妾上下着白衣、青丝屦，皆未朽也。妾姓苏名娥，愿访乡里，以骸骨归死夫。”敞乃驰还，令吏捕寿，考问具服，问广信县，与娥语合。寿父母兄弟皆捕系狱。敞表“寿，常律杀人，不至于族，然寿为恶，隐密经年，王法自所不免。令鬼神诉者，钦簇尾。请皆斩之，以明鬼神，以助阴教。”
又曰：卢充，范阳人。家西三十里，有崔少府墓。充年二十，先冬至一日，出宅西猎戏。见獐，便射，中之。獐倒而起，充遂逐，不觉远。忽见道北一里许，高门瓦屋，四周有如府舍，不复见獐。门中铃下唱：“客前。”有一人投一ゎ新衣，曰：“府君以此遗郎。”逞般着。已，进见，少府语充曰：“尊府君不以仆门鄙陋，近得书，为君索小女为婚，故相迎耳。”便以书示充。父亡时，充虽小，然已识父手迹。便即欷，无复辞。便敕内：“卢郎已来，可使女郎庄严。”至黄昏，内白女郎庄严竟。崔语充：“君可至端闳。”崔女下车，立席头，即共拜。时为三日，给食毕，崔谓充曰：“君可归去，女若生男，当以相还；生女当留养。”敕外严车送就。逞般辞出。至家，母见问其故，充悉以状对。别後四年，三月，充临水戏，忽见旁有犊车，乍沉乍浮，既而上岸。四坐皆见。而充往开其车後户，见崔氏女与三岁男共载。挪掸儿以还充，又与金碗，忽然不见。充後乘车入市卖碗，冀有识者。有一婢识此，还白大家曰：“市中见一人乘车，卖崔氏女郎棺中金碗。”大家即崔氏亲姨母也，遣儿视之，果如婢言。乃语充曰：“昔我姨姊少府女，未出而亡，家亲痛之，赠一金碗着棺中。可说得碗本末。”充以事对，此儿亦为悲咽，赍还白母，母即令诣充家迎儿还。诸亲悉集，儿有崔氏之状，又复似充之貌。儿、碗俱验，姨母曰：“我外生也。”即字温休。温休者，是幽婚也。遂成令器，历郡守。其後植子毓，有名天下。
又曰：麋竺常从路归，未至家数十里，见路次有新妇，从麋求寄载。行一十余里，新妇谢去，谓竺曰：“我天使也，令往烧东海麋竺家。感君载，故以相语。”竺请之，曰：“不得不烧，君快去，我缓行，日中必发火。”竺乃急行至家，使出其财物。明日日中，瓜大发。
又曰：临川间诸山有妖物，来常因大风雨。有声如啸，能射人。其所着者，有顷便肿，大毒。有雌雄，雄急而雌缓。急者不过半日间，缓者经宿。其旁人常有以救之，救之小晚则死。俗名曰刀劳鬼。
又曰：永昌郡不韦县有禁水，水有毒气，惟十一月、十二月可渡涉。自正月至十月不可渡，渡辄病，杀人。其气有恶物，不见其形，作声，如有所投击，中木则折，中人则害人，俗明屙弹。
《文士传》曰：左思初作《蜀都赋》曰：“鬼弹飞丸以鬲砺”，後又改易无此语。
《南中八部志》曰：永昌郡有禁水，水有恶毒气。中物则有声，中树木则折，明屙弹。中人则奄然青烂。
又曰：下邳周式，常至东海。道逢一吏持一卷书，求寄载。行十馀里，谓式曰：“吾暂有所过，留书寄舡中，慎勿发之。”去後，式盗发视书，皆诸死人录，下条有式名。须臾吏还，式犹视书，吏怒曰：“故以相告，而勿视之。”式叩头流血。吏良久曰：“感卿远相载，此书不可除。卿今日已去，还家，三年勿出门，可度也。勿道见吾书。”式还，不出。已二年馀，家人皆怪之。邻人卒，父怒使吊之。式不得已，出门，便见此吏。吏曰：“吾令汝三年勿出，今而奈何？吾求汝不见，连相为得鞭杖。今已见汝，无可奈何，三日中当相取也。”式还涕泣，具道如此。父故不信，母昼夜与相守涕泣。至三日，日中时即死。
《续搜神记》曰：淮南胡茂回，能槛屙，虽不喜见，而不可止。後行至扬州，还历阳，城东有神祠，中正值贸搏巫祝祠之。须臾，群鬼叱曰：“上官来。”迸走出祠去。回顾见二沙门来，入祠中。诸鬼两两三三相抱持在祠边草中，望沙门皆怖惧。须臾沙门去，鬼皆还祠中。回於是遂少奉佛。
又曰：王伯阳家在京口。家东有大冢，传是鲁肃墓。伯阳妇丧，乃平其坟以葬。後数年，伯阳白日在厅事，见一贵人乘平肩舆，将从数百人径来坐，谓伯阳曰：“身是鲁子敬，安冢在此，二百许年。君何敢遽毁坏身冢？”因目左右：“何不举手？”煮右牵伯阳下床，以刀环筑之数百而去。伯阳登时绝死，良久乃苏。其斫处皆发疽，疽溃寻死。
又曰：会烩ㄤ章人东野还，暮，不及门。见路旁小屋燃火，投宿止。有一少女，不欲与丈夫共宿，呼邻人家女自伴。夜共弹箜篌，戏歌曰：“连绵葛上藤，一缓复一组。汝欲知我姓，姓陈名阿登。”明至东郭外，有卖食母在肆中。此人寄坐，因说昨夜所见。母闻阿登，惊曰：“是我女，近亡，葬於郭外。”
又曰：施续为寻阳督，能言论。有门生亦有理意，常秉无鬼论。忽有人单衣白袷来，言及鬼，客辞屈，曰：“仆便即鬼，何以言无？使来取君。”门生酸苦求之，鬼问：“有似君者不？”门生云：“施续下都督与仆相似。”鬼许之，俄而督亡。
《语林》曰：宗岱为青州刺史，著《无鬼神论》，甚精，莫能屈。后有书生诣岱，谈次及鬼论。书生乃拂衣而去，曰：“君绝我辈血食二十馀年，以君有青牛、髯奴，所以未得相困。今奴已叛，牛已死，今得相制。”言绝而失。来日岱亡。
邓德明《南康记》曰：山都形如昆仑，通身生毛，见人辄闭眼张口如笑，好在深涧中翻石觅蟹啖之。
又曰：木客头面语声亦不全异人，但手脚爪如钩利。高岩拘掊，然后居之。能斫榜，牵着树上聚之。昔有人欲就其买榜，先置物树下，随量多少取之。若合其意，便将去，亦不横犯也。但终不与人面对交语作市井。死皆知殡敛之，不令人见其形也。葬棺法，每在高岸树杪，或藏石巢中。南康三营代舡兵往说亲睹葬：所舞倡之节，虽异於世听，於风林响，类歌吹之和。义熙中，徐道复南出，遣人伐榜以装舟舰。木客乃献其榜，而不得见。
《述异记》曰：南康有神，名曰山都。形如人，长二尺馀，黑色，赤目，黄，被之。於深山树中作巢，巢形如坚鸟卵，高三尺许，内甚泽，五色鲜明。二枚沓之，中央相连。土人云上者雄舍，下者雌室。旁悉开口如规。体质虚轻，颇似木筒，中央以鸟毛为蓐。此神能变化隐身，罕睹其状。盖木客山犭参之类也。赣县西北十五里，有古塘名余公塘。上有大梓树，可二十围。树老中空，有山都巢。宋玄嘉玄年，县治民哀道训、道虚，兄弟二人，伐倒此树，取巢还家。山都见形，谓二人曰：“我处荒野，何豫汝事？巨木可用，岂可胜数？树有我巢，故伐倒之，今当焚汝宇以报汝之无道。”至二更中，内外屋上一时火起，合宅荡尽。
《志怪》曰：会稽常有大鬼，长数丈，腰大数十围，高冠玄衣。郡将吉凶，于雷门，示忧喜之色。谢氏一族，忧喜必告。弘道未遭母难数月，鬼晨夕来临。及後转吏部尚书，拊掌三节，舞自大门，至中庭。寻而迁问至。
又曰：夏侯弘忽行江陵，逢一大鬼，投弓戟急诌，小鬼数百从之。弘畏惧，下路避之。大鬼过後，捉一小鬼，问此是何物。曰：“广州大杀。”弘曰：“以此矛戟何为？”曰：“以此杀人，若中心腹者辄死，中馀处不至於死。”弘曰：“治此病者有方不？”鬼曰：“杀乌鸡薄心即差。”弘曰：“今欲行何？”鬼曰：“当荆、扬二州。”尔时此二州皆行心腹病，略无不世者。弘在荆州，教杀乌鸡薄之，十得八九。今中恶用乌鸡，自弘之由也。
《本草》曰：枭桃在树不落者，杀百鬼也。
张衡《东京赋》曰：度索作梗，守以郁垒，神荼副焉，对操索苇。（上古有神荼与郁垒昆弟二人，能执鬼。度朔山，鬼所出入。）
卷八百八十五　妖异部一
怪
《春秋潜潭巴》曰：异之为言怪也，谓先发感动。
《左传□庄公》曰：初，内蛇与外蛇斗於郑南门掷晷，内蛇死。六年而厉公入。公闻之，问於申曰：“犹有妖乎？”对曰：“人之所忌，其气焰以取之。妖由人兴也，人无衅焉，妖不自作。人弃常则妖兴，故有妖也。”
又《文公》曰：有蛇自泉宫出，入于国，如先君之数。（伯禽至僖公十七君。）秋八月，声姜薨，毁泉台。（鲁人以为蛇妖所出，而声姜薨，故坏之。）
又《襄六》曰：或叫於宋太庙曰：“讠喜々，出出。”（谓讠喜，热也。出出，戒伯姬。）鸟鸣于亳社，如曰“讠喜讠喜”。（皆火妖也。）甲午，宋大火，伯姬卒。
又《哀上》曰：有□如众赤乌夹日以飞，三日。楚子使问诸周太史，周太史曰：“其当王身乎？（曰为人君，妖气中之，故以为当王身。云在楚上，惟楚见之，故祸不及索妃。）若之，可移於令尹、司马。”
《家语》曰：季桓子穿井，获如土缶，其中有羊焉。使问掷曩尼曰：“吾穿井而获狗，何也？”对曰：“以丘之所闻，羊也。丘闻之，木石之怪夔魍魉，（木石谓山也。夔，一足，人谓山犭巢，或言独足。罔魉，山精，好效人声迷惑人。）死戤怪曰龙罔像，土之怪曰贲羊。”（龙，神兽，非常所见，故曰怪。罔像食人，名沐瞳。贲羊，雌雄不成者。）
张《汉记》曰：梁冀池中舡无故自复，後被诛。
《後汉书》曰：彭宠自立为燕王，多见变怪。堂上闻虾蟆声在炉火下，凿地求之，不得。後为奴所杀。
《魏志》曰：钜鹿张，（才见切。）正始中，戴任鸟巢门阴，告门人曰：“夫戴任鸟巢门阴，此凶祥也。”乃援琴作诗，旬日而卒。
又曰：朱建平善相。相应璩曰：“君年六十二，位为常伯。先此一年，当独见一白狗也。”璩年六十一，为侍中，直内省。忽见白狗，众人悉不见。於是亻并急游观饮宴自娱。年六十二卒。
《吴志》曰：诸葛恪将征淮南，有孝子着衣入其阁中。令外诘问，曰：“不自觉入。”时守备亦悉不见。後恪遂被诛。
《晋书》曰：齐王□辅政。有一妇人诣大司马门，求寄产。吏诘之，曰：“我截脐便去耳。”言毕不见。明年□诛。
王隐《晋书》曰：王滩居幽州，有衡ㄡ氵府门中，翟雉入厅事。遂为石勒所杀。
《晋书》曰：赵脱凶篡。时有雉飞入殿中，自太极东阶上殿，驱之，更飞西锺下，有顷飞去。又伦於殿上得异鸟，问皆不知名。翼日向夕，宫西有素衣小儿，言是服刘鸟。伦使录小儿并鸟，闭置空室。明旦开视，户如故，并失人鸟所在。伦目上有瘤，时以为妖焉。
又曰：温峤旋于武昌，至牛渚矶，水深不可测。世云其下多怪物，遂毁犀角而照之。须臾，见水族复水，奇形异状，或乘车马着赤衣者。峤其夜梦人谓己曰：“与君幽明道别，何意相照也？”意甚恶之。至镇未旬日，因齿疾而卒。
《北齐书》曰：赵郡王睿奏後主云：和士开不宜居内。出士开为兖州刺史。太后欲留过百日，睿正色不许。睿出，夜方寝，见一人长可丈五尺，当门向床，以臂压王，良久遂失。甚恶之。而明日被诛。
沉约《宋书》曰：萧思话在青州，常所用铜斗复在药厨下，忽於斗下得二死雀。思话叹曰：“斗复而双雀殒，其不祥乎！”既而被系。
《宋书》曰：刘敬宣常夜与寮属宴，空中有投一只芒ハ於坐，坠敬宣食盘上，长三尺五寸，已经人着，耳鼻间并欲坏。顷之而败伤。
《易洞林》曰：吴兴太守袁玄瑛当之官，卜卦吉凶，曰：“至官，当有赤蛇为妖，不可杀。”至，果有赤蛇在铜虎符石函上翊，玄瑛レ杀之。其後果为贼徐馥所害。
</div>
    <div class="pagination">
<a href="太平御览_page625.html">上一页</a><span>...</span><a href="太平御览_page621.html">621</a><a href="太平御览_page622.html">622</a><a href="太平御览_page623.html">623</a><a href="太平御览_page624.html">624</a><a href="太平御览_page625.html">625</a><span class="current-page">626</span><a href="太平御览_page627.html">627</a><a href="太平御览_page628.html">628</a><a href="太平御览_page629.html">629</a><a href="太平御览_page630.html">630</a><a href="太平御览_page631.html">631</a><span>...</span><a href="太平御览_page627.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
