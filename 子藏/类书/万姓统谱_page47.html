<!DOCTYPE html>
<html>
<head>
    <meta charset="UTF-8">
    <title>万姓统谱 - 第 47 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 47 页/共 403 页</h1>
    <div class="content">　　朱伺【字仲文安陆人少为吴牙门将伺武勇口讷不知书为羣将督见卿大夫揖称名而已为将遂
　　以谦恭称】
　　朱冲【南安人少有志行邻人失犊认冲犊以归后得犊大惭以还冲竟不受有牛犯其禾稼冲屡持刍送牛而无恨色主愧乃不复为暴咸寜中召补学士不应冲居近夷俗人奉之若君冲亦以礼让训邑里化之路不拾遗】
　　【南北】朱谦之【钱塘人数嵗父昭之为族人防方焚死不胜哀泣即手刄杀防方自诣县狱令上其事南
　　齐世祖嘉其义赦之】
　　朱龄石【沛人世为将相龄石不事崖险从宋武帝平贼有功为镇军将军伐蜀有功封丰城侯弟
　　超石亦果鋭累官中书侍郎封兴平侯】
　　朱修之【字恭祖宋文帝元嘉中累迁司徒从事中郎及后魏克滑台太武嘉其固守之节以为云中镇将妻以宗室女修之潜谋南归妻疑之毎流涕谓曰观君无停意何不告我以实义不相负修之深嘉其义而不告也】
　　朱异【字彦和为太子博士居权要三十余年自员外常侍至侍中四官皆珥貂自右卫率至领军四
　　职并驱卤簿并同】
　　朱泰【武康人家贫鬻薪养母适数十里以外易甘旨以进戒妻子尝母顔色一日鸡初鸣入山为虎所攫负之而去泰已瞑忽少醒厉声曰虎为暴食我恨母无托尔虎忽弃泰于地走不顾如人疾驱状泰匍匐而归母持以泣泰亦强举动不逾月如故乡里闻其孝感以金帛遗之目为虎残】
　　【唐】朱子奢【苏州人贞观中髙丽百济同伐新罗假子奢持节谕旨平三国之憾子奢有仪观夷人尊畏之累迁文阁学士帝欲见起居纪录臧否子奢曰陛下所举无过事虽见无嫌然以此开后世史官之祸可惧也】
　　朱佐日【苏州人仕为御史工于诗武后尝吟诗曰白日依山尽黄河入海流欲穷千里目更上一
　　层楼问是谁作李峤对曰御史朱佐日诗也】
　　朱忠亮【浚仪人为薛嵩禆将累官泾原四镇节度使吏白耄卒不任战者可罢荅曰古于老马不
　　弃况战士乎闻者莫不感奋改封丹阳卒赠尚书右仆射諡曰灵】
　　朱诞【温州刺史后二弟褒敖相继刺温州杜荀鹤寄以诗云永嘉为郡昔推名连属君家弟与兄教
　　化尽归龚渤海文章尚出谢宣城盖亦一时所推云】
　　朱朴【襄阳人以三史举昭宗时谏议大夫书言当世事见唐室寖微劝迁都谓襄邓实惟中原人心质良去秦咫尺而上有洛为之限永无夷狄侵轶之虞不报官至中书门下平章事】
　　朱延夀【舒城人昭宗擢奉国军节度使敌至撤门扃不设备逡廵自去用兵尝以寡击众】朱仁轨【字德容永城人隠居养亲尝诲子弟曰终身逊路不枉百歩终身逊畔不失一段及卒諡为孝友先生弟敬则好学重气节累官同鳯阁鸾台平章事以直忤时出为郑州刺史敬则与三从昆弟居四十年赀产无异为时所重】
　　朱辅【字徳臣耽学自髙隠居不仕着茶山录六卷】
　　朱季【南阳人吏畏其威民悦其惠肃宗召拜仆射上便宜报曰补公家之空不累清白之素斯善羙
　　之士也】
　　【五代】朱葆光【南阳人梁祖簒唐葆光与君旧臣顔荛李涛数辈挈家南渡寓潭州每正旦冬至必序立南岳祠前北望号恸殆二十年后涛北归葆光遂家于衡子昂读书至万卷仕宋累官翰林学士昂澹于荣利进退有礼有集三十卷】
　　朱弼【仕南唐为庐山国学助敎动持礼法每升堂讲释生徒环立各执疑难问辩蜂起弼应声解説
　　莫不造理以故诸生咸服四方肄业者多造焉】
　　朱汉賔【谯人为人有胆力仕梁为指挥使累迁昭逺军节度使为政能守法好施惠人颇爱之卒
　　赠太子少傅諡曰贞惠】
　　朱存【金陵人读书能详六朝兴败成亡之迹仕南唐作览古诗二百章】
　　【宋】朱台符【字拱正眉山人父赋举防萃官至殿中丞台符敏于词赋举进士累官至工部贠外郎尝上疏极言朝廷得失有集三十卷弟昌符亦举进士官至屯田贠外郎台符子公佐亦登进士第次子夀隆】
　　朱夀隆【诸城人知宿州多剧贼至白昼披甲剽攻郡县不能制夀隆设方略耳目捕斩千余人提防广西刑狱蛮人畏戢复为东京转运使嵗凶民移寿隆谕大姓富室畜为田仆举贷立息官为置借索之贫富交利终少府监知扬州】
　　朱松【字乔年婺源人举进士为尤溪尉知饶州松有俊才为文汪洋放肆不见涯涘后取六经子史读之以求天下兴亡理乱之变又闻河洛之学得圣贤不传之意乃日诵大学中庸力于致知诚意之地自谓褊急害道因取佩韦之义名韦斋】
　　朱熹【字元晦松子天姿粹羙读书务躬行实践绍兴中举进士主泉州同安簿累迁焕章阁待制侍讲领鸿庆宫祠熹初从刘子羽居崇安后从延平李侗学复徧交当世有识之士遂得圣道之宗平昔著述有诸经传解四书集注及编通鉴纲目小学楚辞等书后世学者宗师之自絶学以来集诸儒之大成发先圣之秘蕴熹一人而已卒諡曰文追封徽国公从祀孔子庙庭】
　　朱震【字子发荆门人政和中进士累官翰林学士经学深醇人称为汉上先生所着有汉上易解弟
　　巽亦富学号二朱】
　　朱应元【字见则震之子初敎授靖江府厯官淮东安抚司机宜文字未几除监察御史崇政殿説书首劾时宰去之后为大全所忌左迁寻复除监察御史陞右文殿侍讲防星变贾似道当国众畏缩莫敢言应元极陈时政由是迁起居舎人即日斥去子跸】
　　朱跸【安吉人知钱塘县建安三年十二月兀术完顔宗弼犯临安守臣康允之弃城退保赭山跸率
　　民兵延敌逆战死之】
　　朱胜非【字臧一蔡州人以上舎登第靖康初为东道副总管建炎初以中书舎人权直学士院草制辞气严重上防论仁义大柄髙宗嘉之累官尚书右仆射兼御营使平苖刘之乱保护之力居多卒諡忠靖】
　　朱塾【字受之文公长子从吕祖谦学用荫官将仕郎早卒赠中散大夫子鉴奉直大夫湖广总领孙
　　溥湜沂彬林炣煟耿炜堂壑俱列仕】
　　朱埜【字文之文公次子用防补官厯朝奉郎子诋南康尹铨监登闻院】
　　朱在【字叔敬文公子以恩补承务郎歴官至工部侍郎时经筵日读父四书玉音访问不已因请黜
　　杨雄乞以二程张载从祀帝嘉纳之在孙浚累官吏部侍郎死节】
　　朱舜庸【建康人好古博雅尝编金陵遗事积二十年自里巷口传仙佛之书无不研综庆元中留
　　守吴琚为之诠次目曰续建康志】
　　朱夀昌【字康叔扬州天长人生七嵗父守长安出其母嫁民间母子不相知者五十年夀昌既仕念母不见行四方求之不已行次同州得焉其母刘氏时年七十余矣由是天下皆知其孝母卒涕泣丧眀有白乌集其墓上后为司农少卿】
　　朱倬【字汉章闽县人举进士忤秦桧出教授越州迁国子监丞除浙西提举召对髙宗曰人不知卿独朕知卿除右正言曰人主任以耳目非报怨任气之地每上疏辄夙兴露告若上帝鉴临绍兴三十一年拜尚书右仆射金人犯江陈战备应三防又防敌必妄意絶江果如所料】
　　朱长文【吴县人著书阅古吴人化其贤名动京师元祐中起教授于乡召为太学博士迁秘书省
　　正字尝着经史有文集三百卷六经皆为辩説号乐圃】
　　朱良【字良伯吴郡人少颖悟世儒科建炎中为海盐尉金兵入境良曰今日乃忠臣义士死国之时也集所部百余人奋击金兵数人死众披靡然力不敌竟死事闻官其子思后守汉阳】
　　朱谔【华亭人进士第二徽宗时厯官礼兵吏三部尚书拜右丞居位三月卒諡忠靖】
　　朱弁【婺源人弱冠入太学建炎初议遣使问安两宫弁奋身自献诏偕吉州团练使至云中见金尼堪邀説甚切尼堪不弁复与书言用兵讲和利害甚悉而守节不屈后和议成弁得归转奉议郎所着有聘逰集书解行世】
　　朱景【河南郾师人举进士调荥泽簿累迁光禄卿知夀州所至有能绩临卒自占遗表皆经国大计
　　诏加转赠録其子以官】
　　朱光庭【景子十嵗能属文辞父荫举进士调万年主簿数摄邑人以明镜称元祐间为谏官有声言路终集贤院学士知潞州光庭从程颢学尝学于胡瑗瑗告以学之本在于忠信终身行之】
　　朱敦儒【字希直河南人志行髙洁屡辞荐辟避乱客南雄州绍兴初台谏言其深达治体有经世才召为廸功郎固辞其故人劝之始起奏对称防赐进士累迁兵部郎中敦儒素工诗及乐府婉丽清畅时人推重之】
　　朱昭【府谷人为震威城兵马监押金人入冦昭以死守城将陷召诸校谓曰大丈夫暴骨境内一生之事毕矣第妻子不可为敌所汚因令尽杀之乃与敌战杀获甚众马蹶坠堑伏剑骂敌而死】
　　朱正【字养源卲武人元丰八年登第尝为衡州茶陵丞大观中以司农寺丞通判德顺军时郡守武人越常例遗之甚厚蒙正辞弗获乃以所遗寄公帑后守坐赃除名而正无所累】
　　朱之纯【休寜人寳祐间防太学有声时阃宦董宋臣之党用权天下侧目之纯率诸生抗疏请斥
　　去妖邪以清肃朝纲咸淳间授平江府教授以禄不及亲隠居不出】
　　朱晞【字子渊休寜人孝宗初知广济上言请更合肥之兵从之徙知靖州言襄汉通吴蜀宜移武昌
　　大军戍襄阳以控汉沔孝宗嘉纳】
　　朱服【字行中乌程人熙寜进士为监察御史里行章惇尝遣袁黙见服道荐引意服举劾之绍圣中
　　除礼部侍郎后坐与苏轼防贬兴国军】
　　朱梦炎【字明叔良五世孙防颖悟以防授将仕郎转真州司法防军咸称亷敏性倜傥善持论见
　　义必为有銮江倡和集】
　　朱怀英【字晋老建安人建炎初诏求文武材略出伦之士有司以懐英列诏从幸扬州又上书略曰楚懐王以五千里之地带甲百万不能报父兄之辱臣尝闻此愿为朝廷衔命折虏责之以义而大兵继进臣虽不免郦生之烹亦足仰成陛下孝弟之志虽死犹生也时方议和不果用】
　　朱澡【处州人绍兴三年进士知浦城县事下车延耆宿周询幽隠约民垦荒田满三嵗乃征至期户税倍增兴学校脩孔子庙公暇则召属吏训以诗书法律嵗旱祈祷辄雨考满陞江陵知府】
　　朱貔孙【浮梁人淳祐中进士授临江军学敎授累迁少府卿兼右谕德擢华文阁学士迁吏部尚
　　书与李伯玉汤汉俱有时名号称饶三尚书有文集奏议行世】
　　朱轼【南丰人尝从曾巩学性寛夷轻财急义悉以祖业让弟轸独取故居曰此先人庐不可失也仕
　　为房州司户】
　　朱敏【字纳之零陵人敏举进士歴邵阳丞辰州判官天资重厚持身防正居官不事威严而人自悦
　　服与人交不谄不凟言貌粹和见者心醉】
　　朱京【轼子博学淹贯登进士甲科为太学录神宗数召见论事擢监察御史弹劾无所回夺官至国
　　子司业弟彦累官刑部侍郎褒为屯田员外郎襄知韶州皆有时名】
　　朱翌【字新仲安庆人绍兴中为中书舎人秦桧恶其不附已讽言者论其党赵升谪居韶州十九年
　　名山胜景防览殆遍所着有湘江集】
　　朱龙文【字鼎臣自防刻意问学父蚤世母教之甚严傍舎鸡初鸣即促起读率以为常由是六经百氏之书靡不淹贯遂以易魁乡试比登第主髙邮兴化簿防寳应有讼葑田者乆而未成漕司檄使按治片言而服咸淳间为扬州佥防制司有疑狱歴十余年不能明案牍山积以示之一披阅即得其情贾似道専政士欲速化者奔走其门龙文终身不以姓名交其不干进如此子徳修力修进修】
　　朱焕文【字实甫弱冠有声胄监初署廸功郎教授池州后以湖州教授致仕属文明敏清丽尤善于诗尝寄内弟马端临一聨云江山千里俱头白骨肉十年终眼青有北山稿若干卷龙文焕文俱安吉人】
　　朱辂【郴人绍圣间登第通判邵阳累治疑狱人以不寃后知郴终任狱无一死罪甘露降于州署前
　　之松逾月松下地犹润人谓其善政所感】
　　朱定国【神宗时知六合县时议开马昌河通滁州者定国以为不可使者以其首具所论数移地
　　局以困之定国即告致仕归】
　　朱彦博【萍乡人嘉祐间进士通判顺州上神宗书极言当世利害歴知防虢解三州所至有声严
　　而不苛明而不察官吏畏之如神】
　　朱孟常【建炎中南平知县不尚苛严奏蠲累嵗逋负鱼课及购获强暴置于法民咸德之】朱友恭【泾原路第一副将捍金人有功防金兵大集友恭力战被执以不降遇害】
　　朱景文【清江人自少俊迈杰出读书过目不忘为文顷刻立就雄赡豪爽如其为人乾道间举进
　　士】
　　朱昂【字举之荆南人好学有清节时有朱遵度者好读书人号为朱万卷目昂为小万卷累官工部侍郎弟协以纯谨著称仕至左客郎中雍王府翊善亦以告老归时人比之二疏昂子正彞正辞并登进士苐】
　　朱熠【平阳人端平初武举苐一累官至侍御史弹劾甚多歴知枢宻院事兼防知政事】朱祓【仙逰人治平中进士绍圣初章惇当国首倡异议人争附之祓独陈正心诚意知人安民之説除都官员外郎以邹浩贬赆金特厚追一官勒停后除给事中编入元祐党籍】
　　朱牧【字子文闽县人宋季第进士调隆兴府士曹丙子之变死于官乡人咸谓牧生有文名死于节
　　私諡曰文贞先生】
　　朱庭杰【字世英永福人崇寜中登进士建炎中为北流令金人犯阙官属皆遁庭杰坚守不动城隅有水度敌至必饮水投以野葛饮者中毒死俄而他兵至力不能抗骂敌而死】
　　朱道诚【全州人防丧父事母至孝母卒庐于墓侧感冬笋生瑞竹覆其墓州以闻诏赐绢米其子
　　扬善孝亦如之至和中诏赐绢米如父恩】
　　【元】朱德润【字泽民昆山人防诵读一过能记壮工诗文间得许道寜试加涂抹遂臻真妙延佑末逰燕京赵孟頫荐之及见命为编修袁桷皆与友善至正中浙省辟为防谋】
　　朱震亨【字彦修金华人师事许谦为髙第弟子其清修苦节絶类古人笃行之士所至人多化之
　　尤精于医所着有局方发挥等书】
</div>
    <div class="pagination">
<a href="万姓统谱_page46.html">上一页</a><span>...</span><a href="万姓统谱_page42.html">42</a><a href="万姓统谱_page43.html">43</a><a href="万姓统谱_page44.html">44</a><a href="万姓统谱_page45.html">45</a><a href="万姓统谱_page46.html">46</a><span class="current-page">47</span><a href="万姓统谱_page48.html">48</a><a href="万姓统谱_page49.html">49</a><a href="万姓统谱_page50.html">50</a><a href="万姓统谱_page51.html">51</a><a href="万姓统谱_page52.html">52</a><span>...</span><a href="万姓统谱_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
