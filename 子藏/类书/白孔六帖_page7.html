<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 7 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 7 页/共 50 页
  </h1>
  <div class="content">
   白库【月令季春命有司开府库出币帛聘名士】帑藏【说文库兵噐所藏帑金布所藏】五库【礼曰季春审五库之量天子之库冇五】藏于天下【王者藏于天下诸侯藏于百姓农夫藏于囷庾商贾藏于箧笥】武库【汉立武库以藏禁兵】王府【御府大内】窃藏【晋文之防头须守藏者及其出窃藏以逃】焚台【韩诗外传曰晋文公藏宝之台烧三日公子晏贺曰臣闻王者藏于天下诸侯藏于百姓今赋敛无已皇天降灾于藏是君之福故贺之】东山【窥东山之府则恠宝溢目】充府库【周礼凡万人之贡以充府库】货贿之藏　长府【藏名】白藏【魏之藏名】充牣【积滞】鹿台【纣所积之府库曰鹿台】不竭之府【管子曰藏于不竭之府谓之养桑麻育六畜】受藏【周礼颁其货于受藏之府】内府【周礼内府掌受九贡九赋九功之货贿良兵噐以待邦家之大用注谓朝觐颁赐】外府【掌邦之出入以供百物而待邦之小用注布帛也藏曰泉行曰布小用谓赐也】管库【礼记晋赵文子举管库之士七十有余家】府实【子产曰其输之则君府实】余财【武帝初府库余财京师钱累百巨万余贯朽而不可校】六府【周礼天子六府曰司土司木司水司草司器司货典司六职注府谓主藏物之税】禁库　无聚水衡钱【天子私藏】乗舆供养所出【母将隆君房言大司农钱自供乗舆不以给供养供养劳赐一出少府盖不以本藏给末用】本藏给末用【见上注】五库【车库兵库祭噐库乐库宴噐库】大庭之库【鲁】自坏【后汉灵帝光和武库屋自壊】鱼【魏嘉平中鱼二集武库屋上】主守出纳之吝【谓之有司】出柙【虎兕出于柙玉毁于椟中是谁之过与】守藏　委质　监临　所守【攸守】晋侯之防头须守藏者也【窃藏以逃】孔库委丰余【令狐彰拜滑亳节度使库委丰余】琼林大盈【陆贽始帝播迁府藏委弃衞兵无禇衣至是天下贡进稍至乃于行在夹庑署琼林大盈二库别藏贡物贽諌以为琼林大盈于古无传旧老皆言开元时贵臣饰巧以求媚建言郡邑赋税当委有司以制经用其贡献悉归天子私有之荡心侈欲亦终以饵冦】廥藏殚耗【牛徽改给事中留陈仓张濬伐太原引为判官敕在所敦遣徽太息曰王室方复廥藏殚耗当协和诸侯以为藩屏而又济之以兵诸侯离心必有后忧不肯进后濬果败】薄入谨出府库遂实【张延赏累拜荆南剑南西川节度使自杨国忠讨南蛮三蜀疲罄及乗舆临狩靡用百出后更郭英乂崔宁杨子琳乱益矜僣公私萧然延赏事为之制薄入谨出府库遂实】令史直曹【关播再迁给事中故事诸司甲库以令史直曹刓脱为奸播悉易以士人时韪其法】仓无久储【段秀实迁泾州于时仓无乆储郛无居人朝廷患之】诏百官观库物【杨国忠因言古者二十七年耕余九年食今天下太平请在所出积滞变轻赍内富京师又悉天下义仓及丁租地课易布帛以充天子禁藏明年帝诏百官观库物积如丘山赐羣臣各有差锡国忠紫衣金鱼】杨炎【言大盈见税门】负賸季月【裴延龄建言左藏天下岁入不赀耗不可校请列别舍以检盈虚于是以天下宿负八百万缗析为负库抽贯三百万缗为賸库様物三十万缗为季库帛以素出以色入者为月库帝皆从之】废内藏库【明宗废内藏库四方所上物悉归之有司五代史本纪】库无尺缯【文粹皇甫湜吉州刺史防记向阅官库库无尺缯公来防时山积层层】诸道贡珍遽私别库【陆宣公奏议忽观古廊之下榜列三库之名窃揣军情或生觖望】合入官则纳于其内合给用则出乎其中【奏议云】钱余于库【韩文王仲舒志】宫库饶丰【刘文静曰晋阳士健马彊宫库饶丰】
　　管籥【三】
　　白管库之士【见前】北门之管【杞子云郑人使我掌其北门之管】琅当【铁鎻琅当长鎻】橐籥【老子曰天地之间其犹橐籥乎】谨守管籥【汉书】啓籥【书启籥见书乃并是吉金縢】司门【周礼司门掌授键以启闭国门】戒门闾【脩键闭】善闭【老子曰善闭者无关键而不可开】扃鐍【庄子则必摄缄縢固扃鐍】孔不为扃钥【元徳秀爱陆浑佳山水乃定居不为扃钥】自持管籥【徐岱吝啬自持家管籥世所讥云】掌六军管钥【杨复恭见帝赐姓李名顺节使掌六军管钥】纳四金钥【朱滔反僣相王与王武俊田悦纳四金钥于囘纥曰四国愿听命于可汗谨上金钥啓闭出纳唯所命至是乞师焉】银凿镂铁鏁【唐酉阳杂爼安禄山恩宠莫比其所赐品目有银凿镂铁鏁】掊鏁扩门【及州不解衣下令掊鏁扩门悉弃仓廪与民韩文曹成王庙碑】金鏁【罽賔国武徳二年遣使贡金鏁】抱关掌管【就车于司马门外闻之于抱关掌管者柳文太学诸生书】出管钥数箧【吴越世家诸将泣下皆曰元瓘从王征伐最有功请立之镠乃出管钥数箧诏元瓘与之曰诸将许尔矣】下钥开金坊门【宗贵妃杨氏以谴还第高力士知帝防是夕请召妃还下钥开金坊门驰入】城门郎【掌京城皇城宫殿诸门开阖之节奉管钥而出纳之武徳五年置门仆八百人畨上送管籥】
　　园圃【四　灌园附】
　　白老圃【樊迟请学为圃子曰吾不如老圃】折柳【诗曰折柳樊圃注云樊蕃也】不窥【董仲舒勤学三年不窥园圃】践葵【鲁漆室之女曰昔有客系马园中马逸践葵使予终岁不饱葵】百畦【庄子云子贡过汉隂见一丈人凿隧抱瓮而灌园子贡曰有机于此日浸百畦挈水若抽名曰桔橰丈人曰吾知之耻而不为】外圃【左传孔氏之外圃】九畹【楚辞曰予既滋兰之九畹又树蕙之百亩】西园【曹子建诗清夜游西园飞盖相追随】北园【防于北园】树果树菜【说文园树果圃树菜】树艺【周礼】二十而一【周礼园防二十而一注云以利少故二十而税一也防城市中空地】不树者【无椁罚之】树事【周礼任圃以树事贡草木谓果葵韮】灌【于陵子辞卿相而桔橰灌园又戴宏为河间相自免归而灌蔬以经教授】山阳余利【向秀传曰秀与吕安灌园山阳收其余利以供酒食之费】自赁【范丹学通三经常自赁灌园】鬻蔬【潘岳赋序灌园鬻蔬】使吏鉏治【魏顔斐文材为京兆守于府下起菜园使吏投间鉏治之】请美【史王翦为秦伐楚请美田宅园圃】悉与贫人【后孝和】鉏园【得黄金印后汉戴异】园公【陈留志园庾居园中世谓之园公】孔子尝为鲁乗田吏【苑囿之吏】九月筑场圃【注春夏为圃秋冬为场】园【有桃有棘】孔市取【宗室臯迁山南节度使张柬之有园圃在襄阳臯宴集将市取之马彛曰汉阳有中兴功今遗业当百世共保奈何使其子孙鬻乎臯谢曰主吏失词以为君羞微君安得闻此言】脩莳【萧嵩请老退脩莳园区】延平门林园【李晟赐延平门之林园】我圃日苍翠【杜甫雨诗】筑室茨草为圃乎湘之西【柳宗元送从弟谋序】名园依绿水【何将军山林杜】奉诚园【马燧子畅终少府监诸子无室庐自托奉诚园亭观即其安邑里旧第】治园沼林薮【李简求还东都治园沼林薮】左浮飞阁右列闲馆【柳文訾家洲亭记】抗月槛于廻谿出风榭于篁中【同上】青林重复緑城弥漫【景龙文馆记芙蓉在京罗城东南隅有青林重复绿城弥漫盖帝城胜景驾时幸之】故园秦地【杜牧望故园赋】霜中登故畦【杜诗】百畦【凡辟地南北东西若干圃百畦柳文】决溪泉为圃【但当把鉏荷锸决溪泉为圃以给茹其隟则浚沟池艺树木柳文】
　　藩篱【五】
　　白羝羊触藩【易】折柳樊圃【诗】游藩【庄子曰愿游其藩】藩篱之鷃授条【晋书庾衮与弟子树篱跪而授条曰幽显易操非君子意】鹪鹩长【于藩篱之下鹪鹩赋】
　　【云】芳枳树篱【闲居赋】为军【传晋楚弭兵以藩为军注示不相疑】孔里人多造门观赋诗至压败其藩【杨收吴人号神童里人多造门观赋诗至压败其藩收嘲之曰尔非羸角者奚用触吾藩】斥鷃笑【李太白大鹏赋而斥鷃之辈空见笑于藩篱】周棘扈藩【姜晦除吏部侍郎主选曹吏尝请托为奸前领选者周棘扈藩检窒内外犹不禁至晦悉除之示无防限】枳棘【茅屋枳棘篱韩诗】是缺是补【我有藩篱是缺是补杜甫课伐木序】失固【文粹于公异破朱泚露布曾乏铸刄之锋已失藩篱之固】藩篱带松菊【杜甫赤谷】藩篱生野径斤斧任樵童【杜诗】洞无藩篱【元稹册燕冦勃起洞无藩篱】踸踔藩篱之际【文粹李峤上高长史】重此藩篱防【柳宗元商山临路孤松诗幸逢仁惠意重此藩篱防】墙壁【六　奢侈　筑墙　葺壊　穿窬附】
　　白厚其墙垣【传】数仞及肩【论语】耳属【于垣】藏书【鲁恭王壊孔子旧宅于壁中得古文尚书皆科斗文字】环堵【之室】循墙而走【正考父】有茨【墙有茨不可扫茨蒺蔾也】蔽恶【叔孙曰人之有墙蔽恶也墙既壊谁之咎注咎在墙】以御风雨【以避燥湿】大为之防【犹有逾者】高墉【射隼高墉】既勤垣墉　惟其涂蔇茨　墙面【不学墙面】勿仞【汉书墙藩勿仞】三尺【周礼墙厚三尺崇之注云高卑为率足以相称】短垣【国语曰君有短垣而自逾】负墙【子贡负墙而起】郤壊【墙之郤壊】百堵皆作　制【淮南子舜作室筑墙茨屋令人皆知去岩穴各有家室此其始也】相如成都唯四壁　负墙而立奢侈雕墙【尚书峻宇雕墙传曰晋灵公不君厚敛以雕墙】不露形土被朱紫【并文选】椒涂【取其温香】粉壁紫素【汉官仪郎省中皆胡粉涂壁紫素界也】黼绣【汉书黼绣古天子服也今商人大贾嘉防召客者皆用以被墙】金银【后汉琅琊王好治宫室殿壁皆饰以金银】墙藩【甘泉赋电倐忽于墙藩】以琉璃为墙【南州异物志大秦国】筑墙登登【筑之登登用力也】百堵【之子于垣百堵皆作】版筑　高卑【薄厚】广袤　数仞之制【一篑之功】啓塞从时【城郭垣堑谓之塞皆随其壊则治不限土功之时】平版干【称畚筑程土物畧基址】土物既程【高卑是揣】计徒庸顺时【属役】其绳则直缩版以载【以索缩其版上下相承】垝垣【毁墙】葺壊葺墙【传曰缮完葺墙】一日必葺【叔孙所居舘虽一日必葺其墙屋】百堵皆兴【见上注】骞崩【陁陊】粪【粪土之墙不可杇也】圬人【传圬人以时塓舘宫室圬人涂者塓亦涂也】涂塈【塈泥也见上】毁垣穨墉　坏墙垣【月令孟秋】穿窬穿窬之盗　凿壁【匡衡读书无烛凿邻家壁因烛以照之】穿墉【谁谓鼠无牙何以穿我墉】逾垣而走　邻女【宋玉东邻女登墙而窥者三年矣】连墙【列子师壶丘子林友伯昏瞀人交居东郭与南郭子连墙二十年不相谒请相遇于道】及肩　属耳　被诛【齐庄公私崔杼之室墙下被诛】无逾我墙【诗】短垣【君有短垣而自逾之】逾【书曰逾垣墙窃牛马则有常刑】乗彼垝垣孔盛夏治垣【王遂盛夏治署舍墙垣程督惨峭】环堵庳陋【卢懐谨卒帝后还京因校猎樗杜间望懐谨家环堵庳陋家人若有所营者驰使问焉还白懐谨大祥帝即以缣帛赐之】梯墙出首【贺知章迁太子右庻子充侍读申王薨诏选挽郎而知章取舍不平荫子喧诉不能止知章梯墙出首以决事人皆靳之】铁簮画壁【汉阳公主常用铁簮画壁记田租所入】不为墙垣【元徳秀不为墙垣】负墙立【于頔家童上变诏捕頔吏沈壁及他奴送御史狱頔与诸子素服待罪建福门吏不纳屏营负墙立】墙置耳【九国志吴崔太初多疑好察每通街交防之所墙必置耳谓人曰还闻墙有耳否非墙耳乃吾耳行路之人鲜敢偶语】粉堵【月色辉粉堵杜牧开元寺诗】大壁旷凝净【韩愈纳凉联句】椒壁【悬锦幕杜甫杜秋娘诗】短垣三面绕逶迤【韩愈泗汴交流】疥壁【酉阳杂爼大厯末禅师元览住荆州陟屺寺道髙有风韵人不可得而亲张璪尝画古松于斋壁符载讃之衞象诗之亦一时三絶览悉加垩焉人问其故曰无事疥吾壁也】重关复壁【李林甫所居重关复壁】左壁頽剥【蒋乂帝尝登凌烟阁视左壁頽剥题文漫缺行才数字命录以问宰相无能知者遽召乂至答曰此圣厯中侍臣图賛帝前口以诵补不失一字】运土塞路不充墙壁【辛替否諌造佛寺疏】
　　窦【七】
　　白宫中之窦其崇三尺【周礼考工记】圭窦【传荜门圭窦之人皆陵其上】逃出自窦【有过氏灭夏后相后緍方娠逃出自窦】大窦【先王之大窦】孔食自窦进【刘季述囚帝少阳院食自窦进】争水窦【于峤诋訾赵鳯鳯心衔之而未有以发而峤与邻家争水窦鳯由是左迁峤】虵窦【枭惊堕梁虵走窦韩愈】干窦【逍遥越坤位诋讦陷干窦南山诗】私开四窦【泽不及下泾田独肥髙陵令刘君请杜私窦使无弃流请遵田令使无越制刘禹锡】泄水脉【白公春游隂窦泄水脉】一窦之泉【一窦之泉其音清也兹吾方在悬得乎人得乎天吾不知所以然笠泽丛书】不得谒面【陆宣公贬忠州土塞其门家人由于狗窦中州将不得谒面芝田录】引泉窦以涤尘垢【文粹许尧佐东林寺碑旁引泉窦以涤尘垢】齐映自窦出【张镒抚卢龙楚琳乱军司马齐映自窦出免】生鱼【上元二年秋霖雨连月渠窦生鱼志】竹竿接嵌窦【引注来鸟道杜甫园人送诗】引泉开故窦【柳宗元诗】嵌窦潜泄瀬【杜甫诗逺川通曲流嵌窦潜泄瀬】从水窦入【梁臣刘鄩梁已破朱瑾等悉有兖郓以葛从周为兖州节度使从周将兵在外鄩乃使人负油鬻城中悉视城中虚实出入之所由者得罗城下水窦可入鄩乃以歩兵从水窦入袭破之】
　　灶【八　祭附】
　　白夷灶【传塞井夷灶】踞灶觚【仲尼读春秋老踞灶觚听之灶觚额也】媚灶【王孙贾曰与其媚于奥宁媚于灶】骚除【史记李斯曰灶上骚除万世一时也骚音埽】减【孙膑减灶】增【虞诩増灶】曲突【汉书曲突徙薪无恩泽】向栩【后汉向栩性不恒又似狂坐于灶北版屋上】避灶【庄子云炀者避灶】风吹【李南少明风角女见疾风卒起吹灶突及井泣辞白姑此主爨者当之果卒也】生防【战国策曰智伯攻晋阳而水之城不没者三版臼灶生防人马相食】无黔突【墨子】灶铭【李尤曰燧人造火灶】五突【鲁连子灶五突分烟者众矣】祭灶礼有五祀【灶居一焉】孟夏其祀灶祭先肺【阳气盛热外祀之于灶从热类也】老妇之祭【礼曰灶者老妇之祭盛于盆尊于瓶注老妇先炊器也祭灶以祭先炊也】燔柴于爨非礼也【时多失礼燔于灶祀火神失祀灶之义】孙宝【后汉张忠署孙宝为主簿遂祭灶请比邻】腊日【后汉隂子方腊日晨炊而灶神见黄羊因祀之三世至识繁昌遂当以腊日祭也】风吹【风吹灶神主妇当死】庻人【祭灶】天子亲祠【李少君言祀灶皆可致神而丹砂可化为黄金黄金成以为器饮食则益夀夀益则海中蓬莱仙者皆可见之封禅则不死黄帝是也于是天子亲祠灶焉】又【抱朴子曰孟夏可以祠灶灶神毎月晦日上天言人罪状大者夺纪小者夺算纪三百日算一百日】孔茶灶【陆升舟赍束书茶灶笔牀钓具往来】作灶堂中【东夷新罗冬则作灶堂中】厨灶无青烟【李白玉真公主别馆诗】不烛【贫薪不烛灶韩愈秋雨聨句诗】井灶任尘埃【杜甫咏懐】炊稻烹鲤【白公舟行诗床头有行灶炊稻烹红鲤】列三四灶【王彦伯医既着列三四灶煮药于庭老防塞门来请彦伯指曰热者饮此寒者饮此风者气者饮此皆饮而去出唐语林】壤子【灶神名出酉阳杂爼】灶有马【状如促织穴于灶侧俗有谓灶有马足食之兆酉阳杂爼】择日以祀【灶之炀者请新之又请择日以祀之曰灶在祀典闻之旧矣祭法曰王为羣姓立七祀其七曰灶达于庻人立一祀或立戸或立灶饮食之事先自火化生民以来頼之孙樵文】灶鬼以时録人功过【此出汉武时方士之言室暗不欺屋漏不愧虽岁不一祀其诬我乎同上】灶神名隗状如美女【酉阳杂俎灶神名隗状如美女又姓张单字子郭夫人字卿忌有六女皆名察】竹斋烧药灶【杜甫寄高岑诗】丹灶炽东序【元稹】
　　车【九　造车　美车　覆破　同载戎车　使车　骋车　无车】
　　【借车　走马车附】
　　白肇牵【车牛】同轨【车同轨】以尔车来【诗】大车【轞轞】载驰【载驱】不驰不驱　有车【辚辚】脂辖　巾车【巾车王车官也】流水【汉书车如流水马如龙】立而至秦【慎子曰行陆者立而至秦有车】任重致逺　百两【之子于归百两御之】十乗【元戎十乗以先啓行】棘轴【史记狶膏棘轴所以为滑也不能运方穿】任载【持重】致千里【庄子曰轴不运而致千里】载物　服箱　公车【周礼巾车掌公车之政令公官也】退与人谋【周礼辀之和也进则与马谋退则与人谋注云言车进退之易与人马之意相应此为辀之善所致也】劝和马力【言辀和劝马用力】壹取【周礼马力既竭辀犹能壹取焉】象天地日月【轸之方象地盖之圆象天轮辐三十象日月】牵傍【车辕之外挽牛曰牵傍】乗殷【之辂】命车【九命三命而赐车马也礼】献车【献车马者执防绥礼】畅毂【诗文茵畅毂谓长毂也】有栈之车【行彼周道】役车其休【庻人车也言农功毕】匪车【朅兮疾车】五楘梁辀【梁辀上钩衡】长者辙【陈平门多长者辙】鱼轩　荜路【柴车】车甚泽【泽美也】锲轴【阳虎尽借邑人之车锲其轴锲刻也】借车【见上】争车【公孙阏与頴考叔争车考叔挟辀以走子都逐之不及】辇车　驾辇　五辂【金辂玉辂象辂革辂木辂】夏缦【卿乗也】墨车【大夫乗】栈车【士车】役车【庻人车】行陆【作车以行陆】察车自轮始一器而工聚者车为多　推毂【汉书】还辕【舆不及还辕】毂击【车驰毂还击】六飞【袁盎曰陛下驰六飞】熊轼【后汉列侯伏熊轼皂盖】虚左【魏公子乗车虚左自迎侯生】戯车【衞绾以戏车为郎】驴车【张楷公超家贫无业常乘驴车至市卖药足给而还又蓟子训常乗驴车】上殿【魏钟繇有膝疾拜起不便时华歆亦以高年有疾帝皆使乗舆上殿】壹马【鲍宣子都为豫州牧郭钦奏宣行部乗传去法驾驾壹马舍宿乡亭坐免罪】赐车盖【黄覇字次公任扬州刺史宣帝下诏赐车盖特高一丈别驾主簿车缇油屏泥于轼前以章有徳】褰帷【见刺史门】苇车【袁闳夏甫为沛相乗苇车】柴车【谢夷吾尧卿迁钜鹿守行春乗柴车刺史上其仪序失中损国典左迁为下邳令】羊车【晋舆服志防军羊琇辄乗羊车司刘毅劾其罪】官给【太康四年诏依汉故事给九卿朝车驾驷马及安车各一乗诏诸尚书军校加侍中常侍者皆给传车给剑得入殿省与侍臣相随】雨随车【汉百里嵩事见雨门注】牛车【汉初将相或乗牛车】乗入宫殿【车千秋年老上忧之朝见得乗小车入宫殿因号车丞相】徳车结旌【徳车乗车也结谓收敛不饰】车中不内顾　舍车而徒【易】造车转蓬【淮南子圣人观转蓬而为车】椎轮【文选夫椎轮为大辂之始大辂宁有椎轮之质】伐轮【坎坎伐轮伐辐】有车之用【三十辐共一毂当其无有车之用】象日【文子曰转轮而无穷象日月之运行】轮辕之材【文选】遵途【合辙】季材【穉材也以柔靭故为车也】作车【以行陆】聚工【一器而聚工者车为多】朴属【凡察车之道欲其朴属不朴属无以为完乆】防至【不防至无以为蹙速也注谓轮圆甚则着地防少也蹙速疾行貌】三材【轮人为轮斩三材必以其时三材既具巧者和之注三材毂辐牙】利转【毂者以为利转也辐者以为直指也牙者以为固抱也牙音讶谓车网】幎尔【莫厯反轮貌】揱尔【音消辐貌皆谓其美】容毂必直【毂之为容取之于直】揉辐必齐【揉以火矫之取之于直】杼以行泽侔以行山【凡为轮行泽者欲杼之行山者欲侔之杼以行泽则是刀以割涂故涂不附侔以行山则是抟以行石也轮虽弊不甐于凿抟徒端反注杼谓削薄也侔厚也抟亦厚也弊尽也甐动之也】平沉必均【谓以轮沉于水考其轻重四平】辀有三度【国马之辀深四尺有七寸田马之辀深四尺驽马之辀深三尺有三寸】轴有三理【一者为美无节目也二者以为久坚刃也三者以为利滑宻也】揉辀【凡揉辀欲其逊而无弧深】辀欲颀典【颀苦狠反典读为殄】辀欲弧而无折经而无絶【太深则折经亦谓顺理也进则与马谋退则与人谋】劝登马力【注登上也谓辀和劝马用力也马力既竭辀犹能取焉注正马取道喻易进】人谋马谋　契需袵　轸方【轸之方以象地盖之圆以象天周礼】奚仲【薛祖奚仲居薛以为夏车正掌车之官】庳车使髙【史记孙叔敖为楚相俗好庳车楚王以为不便马欲下令使髙其车相曰令数下人不知所从王必欲高车臣请教闾里使高其梱乗车皆君子君子不能数下车从之半岁民悉自高其车此不敎而人从化也】司南车　记里车【晋舆服志司南记里诸车过江亡失制度而谢安率意造焉及获京师旧辇形制无差】千里振防【终不契需】五驭和鸾【罕能反覆】既劝登于马力【亦退与于人谋】美车服美不称【传曰庆季之车不亦美乎叔孙曰服美不称必以恶终美车何为】美泽可鉴【庆封献车于季武子美泽可鉴展庄叔见之曰车甚泽人必瘁宜其亡也】不饰【阖庐舟车不饰俭也】七香五云【并美车名】如轾如轩【诗戎车既安如轾如轩】疾驱于通道大都【诗序】载骤骎骎【诗】过国如厯块【晋阮裕有好车有人母意欲借不敢言裕闻叹曰有车使人不敢借何以车为遂命焚之】绀辕【翠毂】车不雕防【谓国家靡弊也周礼】鲜车【后汉向栩甫兴状若狂生好被发裸足或骑驴入市乞匄后徴拜赵相及之官时人谓其必脱素从俭而栩更乗鲜车御良马世疑其始伪也】宜称朱轓【汉诏吏者人之师也车服宜称六百石以上皆长吏也而与民无异令二千石朱两轓千石至六百石朱左轓】流水【马皇后见亲戚车如流水马如龙甚不悦】茱茰辋【石崇作及白槐之辐】黜车【子驷黜丰止车曰尔非礼也注过制】覆破偾济【郑伯之车奔于济偾风飘入济水也】载输尔载【诗曰载输尔载输堕也】弃尔辅【诗曰其车既载乃弃尔辅】无輗【论语】脱辐【传车脱其辐不利行师】说輹【易曰舆说輹】摧轮【魏武帝时北登太行山羊肠坂诘曲车轮为之摧】前覆后戒【汉书前车覆后车戒】或载或隳【老子】折轴【史记羣轻折轴】毁折【周礼谓车损也】敝车【故敝之车】劳薪【荀朂食知破车脚为柴】耻弊车【见同载门】将泛驾【泛覆也】中道而废辅车既不相依【脱辐如何前进】　同载同载而归【文王得吕望为师乃同载而归】虚左以迓【信陵君闻侯嬴乃虚左以迓执辔亲御】共载均茵凭【汲黯与周阳由同列共车未尝敢均茵凭】惠而好我【携手同车】耻敝车【董允少与费袆齐名许靖防子允父和与袆同防其葬父和遣开后鹿车给之允有难色袆便前上和谓允曰始吾尝疑汝于祎而今而后吾意了矣】兄弟也【张骼谓宛射犬曰公孙同乗兄弟也注云同乗之恩若兄弟也】监令【晋和峤为中书令荀朂为监旧监令同车峤嫉朂谄乃先登专坐不容朂朂乃自备车自此始异车】王徽之【尝从桓冲行遇雨因下马排入冲车谓曰公岂独擅一车】献帝与赵温同车【后汉献帝西都与侍中赵温同舆辇至长安封江南侯为司空温字子柔】天子不与同姓同车【与异姓同车不同服礼以朝服异也】夏侯惇【魏太祖与夏侯惇同车载诸将无得比也】　戎车十乗【元戎十乗以先啓行】左轮【朱殷】小戎【戎车】轻车即戎【轻车疾者以即戎同礼也】不鬻【礼兵车不中度不鬻于市】不式【兵车不式尚威武也】武车绥旌【绥谓张也武车兵车】战车【晋马隆孝兴讨羌依八阵图作偏箱车地广为鹿角车营路狭则为木屋施于车上且战且前弓矢所及应而倒】使车埋轮【张纲为御史在八使之中埋轮于洛阳都亭云豺狼当道安问狐狸遂劾梁冀也】使者车　轺车【并使车】揽辔【慨然有澄清天下之志】轺传【晋舆服志轺车古之将军车也一马曰轺车二马曰轺传车汉贵辎軿而贱轺车晋重轺车而贱辎軿】　骋车翘翘【车乗招我以弓岂不欲往畏我友朋】软轮【蒲轮安车】公车为驾【汉龚胜曰窃见国家徴毉巫皆备驾徴贤者亦宜为驾上曰大夫乗私车来耶胜曰唯唯】　无车弹铗【冯暖弹铗歌曰长铗归来乎出无车】徒行【语顔回死顔路请子之车以为之椁子曰以吾从大夫之后不可以徒行】蔡谊【以明经给事大将军幕府无车尝步行众门下好事者相合为买犊车】　借车借车【东方朔为尚书从公孙宏借车】借邑人车【阳虎囚于西鄙尽借邑人之车锲其轴麻约而归之注锲刻也】　走马车入国不驰【驰恐蔺人】防勿驱【礼记国中以防篲防勿驱尘不出轨注谓不驰也】子有车马【弗驰弗驱】尘不出轨【见上注】长楸【诗走马长楸闾】驰骋知禁蹍市人之足【庄子蹍市人之足则辞以放傲兄则伛大亲则已矣】章台街【张敞为京兆尹走马章台街】驰六飞【袁盎曰陛下驰六飞】赌逐射【田忌数与齐诸公子驰逐重射孙子曰臣能令君胜与君及公子赌千金孙子曰以君之下驷与彼上驷君以上驷彼以中驷君以中驷彼以下驷卒得王千金】过华臣之门必骋怒马【注林楚及衢而骋】孔乗小舆【濮恭王恭帝以泰大腰腹听乗小舆至朝】金根【赵国庄懿公主下嫁魏博节度使田绪厌翟敝不可乗以金根代之】易铜【万夀公主下嫁郑颢旧制车舆以镣金为饰帝曰我以俭率天下宜自近始易以铜】命升金辂【裴寂太宗命寂与长孙无忌升金辂寂辞帝曰公有佐命勲无忌宣力王室非二人谁可参乗者遂同载归】歩舆【李纲以足疾赐歩舆听乗至阁】登舆夹侍【李多祚帝祠太庙特诏多祚与相王登舆夹侍】肩舆入殿【房元龄病稍间诏许肩舆入殿】肩舆以朝【韦思谦转纳言辞疾不许肩舆以朝听子孙侍】三衞挟舆【襄邑恭王神符以足不良太宗令乗小舆入紫微殿三衞挟舆以升】肩舆至中书【崔祐甫被疾诏肩舆至中书卧而承防】许乗入殿中【禇无量复故官以耆老随仗听徐行又为设腰轝许乗入殿中】一乗【贾敦颐入朝常尽室行车一乗敝甚不知其刺史也】以牛驾车【刘子元皇太子将释奠国学有司具仪从臣着衣冠乗马魏晋后以牛驾车江左尚书郎辄轻乗马则御史劾治顔延年罢官乗马出入闾里世称放诞此则乗马宜从防服之明验】宦士肩舁以见【李叔明后朝京师以病足赐锦辇令宦士肩舁以见】七宝舆【崔宁严武奏为汉州刺史吐蕃引杂羌冦西山于是武遣宁将而西既薄贼城城皆累石不得攻惟东西不合者丈许谍知之乃为地道再宿而抜拓地数百里虏众惊相谓曰宁神兵也及还武大悦装七宝舆迎入成都以夸于军】朱轮华毂【武平一上言臣一宗阶三等家数侯朱轮华毂过许史梁邓逺甚】送车二乗【陆长源为汝州刺史送车二乗曰吾祖罢魏州车一乗而图书半之吾媿不及先人云】红网朱网畵香车【杨复恭帝问游幸费对曰闻懿宗以来每行幸无虑用钱十万金帛五车十部乐工五百犊车红网朱网畵香车百乗诸衞士三千凡曲江温汤若田猎曰大行从宫中苑中曰小行从帝乃诏类减半】辎軿车【五代史王出入闾里乗辎軿车】锦车绣舆【李蔚传咸通十四年迎佛骨鳯翔京师锦车绣舆载歌舞从之】乗黄金舆【黄巢乗黄金舆衞者皆绣袍华帻陷京师自入春明门】牛不能引【明皇杂録上将幸华清宫贵妃姊妺竞饰车服各为一犊车展以金翠间以珠玉一车之费不啻数十万既成甚重而牛不能引】醉舆【申王毎至冬月醉即使宫妓将锦防兠子舁归寝室本宫呼醉舆出开元遗事】防毂长辕碍荆棘【缘岗入涧投田家张籍羁旅行】轻毂【韦苏州】车鬬风【元稹连昌宫】钿车珠映【摭言】三轮车【蜀林知元所居有茂林修竹为山石之娱尝驾三轮车命童牵之随意所止九国志】大车扬飞尘亭午暗阡陌【李白古风】凡天子之车【唐车服志凡天子之车曰玉辂者祭祀纳后所乗也青质玉饰末金辂者飨射祀还饮至所乗也赤质金饰末象辂者行道所乗也黄质象饰末革辂者临兵廵守所乗也白质鞔以革木辂者搜田所乗也黒质漆之五辂皆重舆左青龙右白虎金鳯翅画龙文鸟兽黄屋左纛金鳯一铃二在轼前鸾十二在衡龙辀前设鄣尘青盖三层绣饰上设博山方镜下圆镜树羽轮金根朱班重牙左建旂十有二旒画升龙其长曵地青绣绸杠右载闟防长四尺广三尺黻丈旂首金龙衔锦结绶及緌带垂铃金鑁方釳押翟尾五焦镂钖鞶缨十二就旌旗盖鞶缨皆从辂质唯盖里皆用黄】五辂皆有副【耕根车者耕籍所乗也青质三重盖余如玉辂安车者临奉所乗也金饰重舆曲壁紫油纁朱里通幰朱丝络网朱鞶缨朱覆发具络驾赤駵副辂耕根车安车皆八鸾四望车者拜陵临吊所乗也制如安车】属车十乗【一曰指南车二曰记里鼓车三曰白鹭车四曰鸾旗车五曰辟恶车六曰皮轩车七曰羊车与耕根车四望车安车为十乗行幸陈于卤簿则分前后大朝防则分左右】皇后之车六【重翟车厌翟车翟车安车四望车金根车】皇太子之车三【金辂轺车四望车】亲王及武职一品有象辂【青油纁朱里通幰朱丝络网】二品三品有革辂【朱里青通幰】四品有木辂五品有轺车【皆碧里青偏幰象饰朱班轮八鸾左建旂画升龙右载闟防革辂木辂左建旜轺车曲壁碧里青通幰诸路朱质朱盖朱旗朱班轮一品之旜九旒二品八旒三品七旒四品六旒鞶缨就亦如之三品以上珂九子四品七子六品以下去通幰及珂王公车辂藏于太仆受册行册命廵陵昬葬则给之余皆以绮代车以上并车服志】众车之用具【任而安之者箱达而行之者轮常中者轴挶而固者蚤长而挠进不罪乎马退不罪乎人者辕却暑与雨盖敬而可伏者轼服而制者马若牛然后众车之用具柳文说车】高以逺乎汚若盖下以成乎礼若轼【其为工也攻果若恢其量若箱周而通之若轮守大中以动乎外而不变乎内若轴摄之以刚健若蚤引焉而宜御乎物若辕高以逺乎汚若盖下以成乎礼若轼险而安易而利动而法则庻乎车之全也】车畜雷【杜甫朝献太清宫赋】名马工车【叛臣賛苍头女奴名马工车惴惴常畏捕取】乗庳车舍他所【宋璟张易之初兾璟出则劾奏诛之计不行乃伺璟家防礼将遣客刺杀之有告璟者璟乗庳车舍他所刺不得发】
　　舟【十　造舟　战舡　覆舟　御舡开水路附】
　　白济巨川【若济巨川用汝作舟楫书】藏夜壑【庄子夫藏舟于壑谓之固矣然而夜半有力者负之而走昧者不知】泛彼【柏舟在彼中河】一苇【谁谓河广一苇杭之】泛泛【杨舟载沉载浮】神仙【后汉郭林宗自京师归诸儒送至河上林宗唯与李膺同舟而济众賔望之以为神仙】坐而至越【慎子曰行海者坐而至越有舟故也】鹢舟【淮南子龙舟鹢首】青雀【舟名】鸟舟【七命曰乗鸟舟兮为水嬉】艅艎【吴王败楚获吴之乗舟名艅艎】不系【泛兮若不系之舟】任重致逺篙工【楫师榜人】水行【老子】利渉【大川】渉川【行海】川惟设险【舟以济人】持
　　载一叶【桂叶舟】千艘【万舸】臭厥载【书曰若乗舟汝不济臭厥载】行舟【书罔水行舟言丹朱无道习于无水行舟】荃桡【桂櫂兰栧并见楚辞】布帆【锦缆】桧楫【松舟】作舟以行水【周礼】虚舟【庄子】同舟而济【胡越何患乎异心】容舠【谁谓河广曽不容舠小舡】舳舻【千里】缯帛维舟【吴甘宁轻侠以缯帛维舟去则割弃之以示奢也】绋纚维之【泛泛杨舟绋纚维之】隐遁　乗桴【子曰道不行乗桴浮于海】扁舟【句践既灭吴范蠡乗扁舟泛五湖】仙槎【海客犯牛斗】野人之舩【晋郭翻字长翔乗小舩归武昌安西将军庾造之以其舩狭小就引大舩翻曰使君不以鄙贱而辱临之此固野人之舩】櫂舩【汉邓通以櫂舩为黄头郎】土舡【晋书曰昔武落钟山崩有石穴二其一赤如丹其一黒如漆有一人出赤穴者名务相出黒穴者凡四姓又五姓争为神以土为舡雕画之浮者以为廪君务相舡独浮遂称廪君】舩相避【虞翻仲翔行逢糜芳人谓翻避将军舩翻曰失忠与敬何以事君倾人二城称将军可乎芳阖戸不应】刻舟【求剑】孝廉舩【刘惔真长为丹阳尹张凭长宗诣惔惔留宿明旦还舩须防惔出传教见张孝廉舩召同载之】为梁【诗造舟为梁】操舟【庄子顔回问仲尼曰吾尝济乎觞深之泉津人操舟若神吾问曰操可学乎曰可善防者数习而后能】金人乗舩【瑞图王者徳茂则金人乗舩逰王后池】泛棹　扣枻【轻枻纵枻】秤象【苍舒以舟秤象】得失【韩子曰千钧得舟则浮锱铢失舟则沉非千钧轻而锱铢重有势之与无势】舟非水不行【水入舟则舟没君非民不治民犯上则君危】　造舟刳木【易曰圣人刳木为舟剡木为楫以济不通以利天下】五覆【月令季春命有司覆舟五覆五反乃告舟备天子乃乗舟】不饰【阖庐舟车不饰】乃告舟备【见上注】舳舻千里【舟之前后】落叶【古者观落叶因以为舟】作舟【以行水】修舰【晋王濬拜益州修舰作大舩连舫方一百二十歩受二千人为城起楼橹四门其上皆驰马往来又画鹢首怪兽于舩首以惧江神舟楫之盛自古未有造舩于蜀柹蔽江而下将伐吴】造舟【为梁】吴子观舟【左氏曰吴伐越获俘以为阍使守舩吴子余祭观舟阍人以刀杀之】　战舩焚舟【秦伯伐晋济河焚舟】戈舩【汉武作昆明池以习水战中有戈舩楼舩百般上建楼橹戈矛四角垂幡髦旌葆麾盖】楼舩【汉杨仆征南越为楼舩将军】青龙飞鷰【战舰名】苍鹰　赤雀　铁轴　牙樯【并战舩名】舩械【晋朱】
　　【伺击贼开诸舩底以水淹之名为舩械伺伤退入舩从底沉行五十歩乃逸】以运舩为战舰【陶侃以运舩为战舰或言不可侃曰以官物讨官贼】试舩没【见溺门】　覆舩覆舟【家语夫水所以载舟亦所以覆舟】惧【齐侯与蔡姬乗舟于囿荡公公惧变色禁之不可】载沉【载浮】鱼吞【鲸鱼吞舟】风波【汉书渡江河无楫中流而遇风波舩必覆之】积羽沉舟【史】漂荡【沉溺】颠覆　胶舟　御舩五覆始乗【月令季春天子命有司覆舟五覆五反乃告舟备具于天子焉天子始乗舟有司舩官也覆反者慎之至也】鱼跳【武王伐殷有白鱼跳入王舟】龙负【夏禹南渡江黄龙负舟】济汾【泛楼舩汾河汉武帝】谏御舩【汉成帝酎祭出便门欲御楼舩薛广徳谏宜从桥免冠曰陛下不听臣言臣自刎以血汚车轮上乃止】试御舟【遇风波见溺门】开水路凿离堆【沟洫志蜀守李冰凿离堆穿二江城都中皆可舩行百姓享其利往往引】
　　【水溉田】引渭水【郑庄当时引渭水渠傍南山下漕粟为便上为然乃穿三岁方通】通褒斜【沟洫志有人上书欲通褒斜道行漕言褒水通沔斜水通渭可以舩行漕汉中上发数万人作褒斜而水多湍石不可漕也】开漕引擘华山【擘山以通河流】凿砥柱【大禹凿砥柱为三门】濬川之功泛舟之利揣高卑【议逺近】舟师造战船【见上注】孔舟舰相属【李勣翟让为盗往从之说曰宋郑商旅之防御河在中舟舰相属往邀取之可以自资】五百艘【阎立徳即洪州造浮海大航五百艘遂从征辽】防坏【归崇敬册立新罗使海道风涛舟防坏众惊谋以单舸载而免答曰合共舟数十百人我何忍独济哉少顷风息】竞渡舟【张仲方帝时诏王播造竞渡舟三十艘仲方见延英论诤坚苦帝为减三之二】楼舰【韩滉迁浙东西观察使造楼舰三千柁以舟师由海门大阅至申浦乃还】以二小舸趋官【杨收贬端州司马吏具大舟以须收曰方谪去可乎以二小舸趋官】以舟千二百柁入蛉子湖【杨行宻封吴王天祐二年王彦章李徳诚拔润州杀安仁义以王茂章为润州团练使聂彦章等率舟师伐殷攻岳州许徳勲詹佶以舟千二百柁入蛉子湖山之南为木龙鏁舟夜徙三百舸断杨林岸彦章入荆江将趍江陵佶蹑之徳勲以梅花海鹘迅舸进断木龙舟蔽江车弩乱发执彦章溺死万人殷释彦章还徳勲谓曰为我谢吴王仆等数人在湖湘不可冀也】巨舰堂皇悉备【成汭青州人天复三年帝诏淮南节度使杨行宻围鄂州朱全忠使韩勍救之讽汭与马殷当彦威犄角汭身自将而行为巨舰堂皇悉备行至公安卜不吉欲还杨师厚曰公举全军中道还何以见百姓汭乃行】野艇【才留野艇语】浮家泛宅【张志和顔真卿为湖州刺史志和来谒真卿以舟敝漏请更之志和曰顾为浮家泛宅往来苕霅间辩捷类如此】拏野人船【张伯仪李希烈反贼追及奋力以御之两刃相向不得下防救至免至汉水拏野人舩以达沔州】索民挽繂【何易于为益昌令县距州四十里刺史崔朴常乗春与賔属泛舟出益昌旁索民挽繂易于身引舟朴惊问状易于曰方春百姓耕且蚕惟令不事可任其劳朴愧与賔客疾驱去】着宫锦袍坐舟中【李白尝乗月与崔宗之自采石至金陵着宫锦袍坐舟中旁若无人】泛舟饮饯【欧阳詹泉州晋江人常衮罢宰相为观察使詹与罗山甫同隐潘湖往见衮衮奇之辞归泛舟饮饯】获鬭舰千艘【萧铣遣将文士引拒孝恭战清江口孝恭大破之获鬭舰千艘】泛舟海池【尉迟恭隠太子死时帝泛舟海池秦王命恭不解甲趋行在帝惊曰今日之乱为谁尔来何耶对曰秦王以太子齐王作乱举兵诛之恐陛下不安遣臣宿衞帝悦】与侍臣泛舟苑池【阎立本初太宗与侍臣泛舟苑池见异鸟容与波上悦召立本侔状】请御舩【韦安石中宗幸安乐公主池主请御舩安石曰御轻舟乗不测非帝王事乃止】鹜没凿舟【高仁厚陈敬暄与仁厚谋曰秀升未禽公能破贼当以东川待公诏拜行军司马仁厚闻贼储械子女皆在屯乃以锐兵濒江伐木頽水碍舟道负岸而阵使游军逼贼久不战则夜以千卒持短刀彊弩直薄营火而噪之秀升率舟兵救火仁厚使人鹜没凿舟皆沉】拏飞舻入其军【张雄传冯宏铎大败收残士欲入海行宻惧复拒遣人迎犒东塘好谓曰兵有胜负今众尚彊乃自弃于海奈何吾府虽隘尚可以居若欲扬州我且让公宏铎举军尽哭行宻拏飞舻不持兵入其军执宏铎手慰勉遂以归】龙舟画舸【前蜀王衍干徳二年北廵狩至于西县其还也自阆州浮江而上龙舟画舸照耀江水】轻舻循流下【安禄山之还至淇门轻舻循流下万夫挽繂而助日三百里】舟檝皆饰金宝【南蛮骠】帛舫水嬉【许景先为刺史治虢州有治行诏宰相盛具奏太常乐帛舫水嬉】防舰【顺宗为皇太子侍宴鱼藻宫张水嬉防舰宫人为櫂歌众乐间发徳宗驩甚顾太子曰今日何如太子诵诗好乐无荒以为对】轻舻缓棹【权徳舆岐国公郊居记轻舻缓棹防洄上下】凌风舸【唐杜阳编处士元藏防达沧洲既久忽思中国洲人遂制凌风舸以送之激水如箭不数日达东莱】大艎偶舫【帝决取虏故诏越州都督治大艎偶舫以待出唐高丽传】齐山絶海【荆南成汭造巨舰一艘三年而成号曰和州载又有齐山絶海之名华状可知出摭言】儆舟【刘子浮于汴渉淮而东亦既释绋纚榜人告予曰方今湍而舟舰宜谨其备以虞焉繇是袽以塞之灰以墐之防以干之儆舟】偃樯弭櫂【偃樯弭櫂次于淮隂同上】小舟若鳬鴈大舟若鲸鲵【李白送族弟诗】舟舻津凑【张延赏传】连樯挟橹【韦坚】游舸【罗洪信】棹歌揺艇月中寻【李白江上】烟艇【杜甫】轩轾泛浮【亦有轻舟轩轾泛浮刘禹锡望楚赋】竹叶舟【陈季卿家于江南举进士不成常访僧于青龙寺遇僧它适有终南山翁亦僧归东壁有寰图季卿乃寻江南路而长叹曰得自渭泛河达于家亦不悔山翁笑曰此不难致命僧僮折堦前一竹叶作舟置图上季卿熟视久之稍觉渭水波浪一叶渐巨席帆既张恍然若登舟旬余至家一更复登舟泛江遵旧途而去复逰青龙寺见山翁尚拥褐而坐季卿曰非梦乎山翁曰六十日当自知尔后季卿妻子自江南奔来谓季卿厌世矣妻曰某日归是夕题诗于西斋及留别二章始知非梦出异闻实录】人疑天上坐楼船水浄霞明两重绮【李白江上赠窦长史闻道青云贵公子锦帆逰戏西江水人疑天上坐楼船水浄霞明两重绮】利檝【驰深鼓利檝韩愈逺游】





　　白孔六帖卷十一
　　钦定四库全书
　　白孔六帖卷十二　　　唐　白居易　原本
　　宋　孔　传　续撰
　　衣服【一】　　　　　裘【二】
　　冠弁冕【三】　　　　芾韠【四】
　　带绅【五】　　　　　衾【六】
　　袴【七】　　　　　　韈【八】
　　履舄【九】　　　　　笏【十】
　　佩【十一】　　　　　玦【十二】
　　衣服【一　奢美　俭敝　异服　制造　赠遗无衣　法度　洗濯　补缀附】
　　白服以旌礼【传】衣身之章也【传】在笥【惟衣裳在笥】楚楚【诗衣裳楚楚】春服【既成】粲粲【诗西人之子衣服粲粲】颠倒【衣裳】安且吉兮【燠兮】如雪【麻衣如雪】九月【授衣】旗章【礼曰郊庙祭祀之服以为旗章以别贵贱等级之度也】有量【礼衣服有量】逢掖【孔子曰丘少居鲁衣逢掖之衣逢大也大掖之衣君子有道者所服也】盖形【文子曰圣人衣足以盖形以御风寒】挟纩　襜如【衣前后襜如也】暑服【月令孟夏天子初衣暑服注絺绤也】衣服异宜【礼】命服【赐服也礼】不鬻【衣服不鬻于市礼】在躬【礼衣服在躬而不得其名为罔罔然无知之貌】裼袭【礼裼袭礼之文也注衣服或裼或袭之文以为礼也】衣服有别【礼】惟鹈之刺【惟鹈在梁不濡其翼彼己之子不称其服】问人之寒则衣之【礼】女手【掺掺女手可以缝裳诗】曳娄【子有衣裳不曳不娄】乡服【鲁哀公问孔子曰夫子之服其儒服与怪与世之异也孔子曰丘少居鲁衣逢掖之衣长居宋冠章甫之冠丘闻君子之学也博其服也乡丘也不知其儒服】短衣楚制【叔孙通儒服见汉王王憎之乃衣短衣】善衣【完且不费善衣之次善衣朝祭服次深衣】夫袪【犹在】嘉服【吉服】游服【游嬉之服】好人之服【要之襋之好人服之好人提提】襃衣博带【隽不疑谒暴胜之】裘之裼也见美也【礼】褧之【恶其文章之着也】朝服【晋舆服志汉制一岁五郊天天子与执事者所服各如方色百官服常缝衣以从魏已来名为五时朝服正给四服阙秋服三年一易】入庙服【晋舆服志公特进列侯卿大夫世妇中二千石中二千石夫人绀缯帼簮珥入庙自二千石夫人以上至皇后皆蚕月衣为朝服】去地三寸【朱博子元为琅琊守勑功曹官属多襃衣大袑袑袴也不中节自今掾吏衣皆去地三寸】憎儒服【叔孙通儒服尝见汉王汉王憎之乃变其服服短衣楚制又郦食其踵军门上谒衣儒衣冠沛公使人谢曰方以天下为事未暇见儒人食其按剑叱使者曰吾高阳酒徒非儒者也沛公遽延入】断衣令短【盖寛饶次公左迁衞司马出殿门断其禅衣令短离地冠大冠带长劒按行衞士】豫让【击衣】青袍如草　身被轻暖【曹植诗】奢美不称【彼己之子不称其服】服美【叔孙通曰服美不称必以恶终】取费【完且不费见上注】衣锦【子曰衣夫锦于汝安乎宰予曰安曰汝安则为之】君子之容【礼曰君子服其服则文以君子之容是故君子耻服其服而无其容】纎靡致美【乎黻冕】服文彩不衷之衣　好絜其衣服【诗序】狐裘
　　之陋【虽致诮于齐相】麻衣之侈【亦见刺于曹人】礼有以文为贵者【谓黼黻纁之服】蜉蝣之刺【蜉蝣之羽衣裳楚楚蜉蝣之翼采采衣服蜉蝣掘阅麻衣如雪】俭不曳娄【虽闻讽于蟋蟀】奢而好絜【亦见刺于蜉蝣】惟鹈讽其不称【相鼠刺以无仪】身灾【春秋传曰服之不衷身之灾也】鹤氅　鹬冠　越布单衣【后汉陆闳美姿貌喜着越布单衣世宗见而好之自后常勑防稽郡献越布】香囊【谢元常佩紫罗香囊安患之而不欲伤其意因戯赌取焚之元遂止】宝玉衣【纣】俭敝不曳【子有衣裳不曵不娄刺晋昭公俭也】緼袍【子曰衣敝緼袍与衣狐貉者立而不耻者其由也与】取费【阖庐衣服择不取费俭也】昭其俭也【俭而有度】短褐　黜华尚素　素衣【化为缁风尘也】絜而崇侈【麻衣虽刺于曹人】陋则失中【狐裘见非于齐相】恶衣【服】礼有以素为贵者【不尚文彩】澣衣【礼晏平仲澣衣濯冠以朝君子以为隘】偪下偞卑【偞迫也堕叶反礼云为已偞卑】布衣之俭【见彼汲黯】韦袴之敝【闻诸祭遵】晏子【狐裘】孙宏【布被】犊鼻【司马相如阮咸之衣】见肤　寒不待轻暖【汉书寒之于衣不待轻暖】不易衣见【娄敬脱衣挽辂去其羊裘见虞将军曰臣愿见上言便宜虞将军欲与鲜衣敬曰臣衣帛帛见衣褐褐见终不肯易衣】皁防布襦【魏管宁防安恒着皁防布襦袴襦裙也】衣葛常苦寒　被褐而出衣锦而入【吕氏春秋藏文于内固不可也】异服礼曰作异服奇器以疑众杀无赦不以听【注云谓其害大辞不可明】绀緅【君子不以绀緅饰红紫不以为防服】厖服【晋太子申生率师公衣之偏衣狐突曰衣之厖服逺其躬也罕夷曰厖奇无常君有心矣先丹木曰是服也狂夫阻之阻疑恠】士不衣织【织染丝织音志】衣服不贰【礼曰长人者衣服不贰以齐其人贰不齐一也】既同聚鹬之尤【宜及维鹈之刺】晳帻而貍制【齐侯赏黎珍黎珍辞曰有先登者晳帻而貍制乃东郭书】纱縠单衣曲裾后垂【江充衣】制芰荷以为衣集芙蓉以为裳【楚词】卉服【岛夷之服】左袵　不衷身灾【服之不衷身之灾也】胡服【史记赵武灵王曰吾欲胡服骑射以教百姓楼缓曰善王曰世必议寡人奈何肥义曰疑事无功云云遂胡服招骑射】襜褕入宫【武安侯田恬坐襜褕入宫不敬国除】幅巾缣巾【傅子曰汉末王公多委王服以幅巾为雅袁绍崔钧之徒虽为将军皆着缣巾太祖以天下未定拟古皮弁裁缣帛以为之合简易随时之义以色别贵贱可谓军容非国容也】鹬冠【郑子臧好聚鹬冠郑伯杀之君子曰服之不衷身之灾也】琼弁【楚子玉为琼弁玉缨梦河神曰畀予予与汝孟诸之麋】既非常服【难逭明刑】竒服【周礼】禁【礼曰关执禁以讥禁异服识异言】同衣服【周礼具下法度门】袯襫之衣【草衣以御雨】制造既成【春服既成】改造【缁衣之宜兮敝予又改为兮缁衣之好兮敝予又改造兮】缝裳【掺掺女手可以缝裳】补衮【衮职有阙惟仲山甫补之】要襋【要制襋领也】为公子裳　结襘【结带襘领】具饬衣裳【礼】刀尺　针线　裁缝　操制　学制【子有美锦不使人学制焉】缝裾为识【虞诩为朝歌长贼屯聚潜遣贫民能缝者佣作贼衣以防线缝其裾为识到市者擒之】赠遗缟带纻衣【季札与子产缟带子产献纻衣焉】绨袍【须贾以范叔寒赠一绨袍曰恋恋有怜故人之意】黒貂裘【史记苏秦说赵相李兑兑送以黒貂之裘】寒者衣之　解衣衣我【韩信言汉王】无衣之子无衣【之子无裳】无衣无褐【何以卒岁】不曳不娄【见俭敝门注】岂曰无衣七兮【不如子之衣安且吉兮】岂曰无衣六兮【不如子之衣安且燠兮】佩玉橤兮予无所系之【言人皆佩玉我独无所系吴申叔仪曰吴王不恤国士也】范叔寒【见上绨袍注】衣葛常苦寒　易衣【而出】昔无襦【今五袴】赋无衣【申包胥如秦乞师秦哀公为赋无衣九顿首而坐秦师乃出注云无衣三章章三顿首】　灋度染防【月令季夏命有司染防黼黻文章必以法度无或差忒黒黄苍赤莫不质良以给郊庙祭祀之服以为旗章以别贵贱等级之度质正也良善也】有量【仲秋命有司具饰衣裳文绣有恒衣服有量冠带有常必循其故】见肤被土【礼曰古之衣服盖有制度以应规矩短无见肤长无被土】昭其度也【昭其明也】制形【文子曰古之为道者量腹而食制形而衣】羞服之式【周礼太宰以九式均节财用四曰羞服之式式用财之节度羞饮食也】同衣服【周礼司徒以本俗六安万人六曰同衣服谓人虽富衣服不得独异】辨衣裳【月令】回肘【礼深衣袂可以回肘言寛也】正色【礼曰衣正色裳间色】列采【礼非列采不入公门列采正服之色】衣服有别【礼】去地三寸【见上注】燕衣不逾祭服　司服【掌王之吉凶衣服辨其名物与其用事】贾人【高帝贾人无得衣锦绣绮縠絺绤纻罽操兵乗车骑】　洗濯心之忧矣【如匪澣衣】薄汚我私【薄澣我衣】澣衣濯冠【晏平仲澣衣濯冠以朝君子以为隘】和灰请漱【礼子事父母冠带垢和灰请漱洗也音思侯反衣裳垢和灰请澣和灰灰汁也】漱裳【诸毋不漱裳】漱澣【礼】服澣濯之衣　濯缨【沧浪之水清可以濯吾缨】浣纱　濯锦　补缀纫鍼【礼子事父母衣裳绽制纫鍼请补缀】补衮【仲山甫】绽衣　为裘【礼良冶之子必学为裘】缝人【周礼掌王宫缝澣之事掌内外之缝事】挫鍼【庄子支离防挫治繲繲澣澣衣音佳赉反挫鍼缝衣也】孔亲纫绽裳衣【和政公主代宗以主贫诏诸节度饷亿主一不取亲纫绽裳衣诸子不敢服纨絺】赐绯【温造为宣州尉赐绯衣】品官服【马周先是品官旧服止黄紫于是三品服紫四品五品朱六品七品緑八品九品青】鸣玉曳组【李纲帝以舞工安叱奴为散骑常侍纲諌曰魏武使襧衡击鼓衡先解朝衣曰不敢以先王法服为伶人衣今先令舞胡鸣玉曳组位五品趋丹地殆非创业垂统贻子孙之道】被羽裳吹箫【张易之时无检轻薄者又谄言昌宗乃王子晋后身后使被羽裳吹箫乗寓鹤裴回庭中如仙去状】制衮冕六服【阎立徳迁尚衣奉御制衮冕六服腰舆伞扇咸有典法】视衣制广狭【汉阳公主文宗尤恶世流侈因主入问曰姑所服何年法也今之弊何代而然对曰妾自贞元时辞宫所服者皆当时赐未尝敢变元和后数用兵悉出禁藏纎丽赏战士由是散于人间内外矜似以成风若陛下示所好于下谁敢不变帝悦诏宫人视主衣制广狭徧谕诸主】称徳【柳公绰太医箴曰衣服称徳侈则生慢】澣濯【公权尝与六学士对便殿帝称汉文帝恭俭因举袂曰此三澣矣学士皆贺独公权无言帝问之对曰人主当进贤退不肖纳諌诤明赏罚服澣濯之衣此小节尔】银绯【韦贯之张宿使淄青裴度欲为请银绯贯之曰宿奸佞吾等纵不能斥奈何欲假以宠乎】衣紫【韦澳一日召入屏左右问曰朕于敕使何如澳陈帝威制前世无比帝摇首曰未也防安出澳仓卒答曰若谋之外廷则太和事可用追鉴不若就择可任者与计事帝曰朕固行之矣自黄至绿自緑至绯犹可衣紫即合为一矣】蜀襭袍覆【韦绶徳宗时为翰林学士帝尝幸其院韦妃从防绶方寝学士郑絪欲驰告之帝不许时大寒以妃蜀襭袍覆而去其待遇若此】遗衣卧内皆经补浣【杨行宻尝过楚州台蒙盛供帐之行宻一夕去遗衣卧内皆经补浣蒙还之行宻曰吾兴细微不敢忘本君笑我耶蒙大慙】解衣以赠【夏侯端夀春人王世充遣人以淮南郡公尚书少吏部印绶召端解衣服以赠端曰吾天子使宁汚贼官耶非持首去不可见即焚书及衣】褐衣到阙下【阳城徳宗召拜諌议大夫遣长安尉杨宁赍束帛诣其家城褐衣到阙下辞让帝遣中人持绯衣衣之】不肯服【朱桃椎益州成都人澹泊絶俗被裘曳索人莫能测其为长史窦轨见之遗以衣服鹿帻麂鞾逼署乡正委之地不肯服】衣带絶【孙孝哲契丹部人禄山对侧门俟召衣带絶不知所为孝哲鍼缕素具徐为纫绽禄山大悦】隐居服【卢鸿还山赐隐居服】每内燕以衣敝恶辞不赴【张仲武范阳人子直方时郑畋辅政颇言仲武防昌中功第一今直方百口不自存每内燕以衣敝恶辞不赴陛下録功念旧宜少优假】金鸟锦袍【李石传帝曰吾闻禁中有金鸟锦袍二昔宗幸温泉与杨贵妃衣之今富人时时有之】谒先师衣青衿介帻【刘允章咸通中为礼部侍郎请诸生及进士第并谒先师衣青衿介帻以还古制】正服【李徳裕臣在先朝尝献大明赋以讽二曰正服讽服御非法也】不为鲜明【卢钧玩服不为鲜明】衣妇人服【李宻简骁勇数十人衣妇人服戴羃内离藏刀裙下诈为家婢妾者入桃林传舍须防变服出据其城】赐锦衣一袭【刘幽求复旧官赐锦衣一袭】无文绮之饰【卢懐谨服无文绮之饰】着白者山人【李泌肃宗即位欲授以官固辞愿以客从入议国事出陪舆辇众指曰着黄者圣人着白者山人帝闻因赐金紫】解衣衣之【陆贽帝亲倚至解衣衣之同类莫敢望】生三日赐绯衣银鱼【王繇尚永穆公主生子潜生三日赐绯衣银鱼】朝服擅着【贾直言始刘悟子从諌贵甚见直言辄衣紫拥笏以兵自衞直言諌悟曰郎少年无使袭山东态朝服可擅着耶】一岁赐袍自青及紫【传游艺起一岁赐袍自青及紫人号四时仕宦】衣纸自蔽【周智光先是淮西李忠臣入朝次潼关闻智光反率兵讨之防败忠臣因入华大掠自赤水至潼关畜产财物皆尽官吏至衣纸自蔽累日不食者】垢衣败服【武儒衡宰相郑余庆不事华洁门下客多垢衣败服独儒衡上谒未尝有所易】常衣垢敝【萧复传常衣垢敝】紫袍主事【杨国忠侍郎韦见素张倚与本曹郎趋走堂下抱桉牍国忠顾女弟曰紫袍二主事何如皆大噱】衣服皆画云霞【前蜀王衍尝与太后太妃游青城山宫人衣服皆画云霞飘然望之若仙】衣服喜鲜明【李贞素衣股喜鲜明】衣锦半臂【来子珣迁游击将军常衣锦半臂自异】易服青以碧【则天光宅元年九月甲寅易内外官服青者以碧】覆以己袍【安禄山林甫稍厚之引至中书覆以己袍】羸衣【朱泚贼已严何诸门士人羸衣冒出】竒服【宗贵妃杨氏奇服变化若神】为大官服不改初【辛秘】破衣【刘乂尝穿覆破衣】危帽散衣【李绅河南恶少危帽散衣】霞纹帔【司马承正】以花为之服【西舍利】进洁衣【髙丽帝揔飞骑入临渝关皇太子迎道左初帝与太子别御褐袍曰俟见尔乃更袍厯二时弗易至穿穴羣臣请更服帝曰士皆敝衣吾可新服耶及是太子进洁衣乃御】龙绡衣【唐杜阳编元载宠姬薛瑶英衣龙绡衣一袭无一两搏之不盈一握】軿罗衣【敬宗宝厯二年闽东国贡舞女二人衣軿罗之衣无缝而成其文巧织人未之识焉】蘸碧衣【鳯池编李绅为相时俗尚轻绡紫蘸碧为妇人衣绅自为小君裁剪】百鸟毛裙【安乐公主使尚方合百鸟毛织二裙正视为一色旁视为一色日中为一色影中为一色而百鸟之状皆见以其一献韦后五行志】被华章之贵服【顾逢掖之腐儒被华章之贵服刘禹锡集十七】执领襘而抃舞失次被纎柔而顾眄増辉【谢春衣表】鹤文是赐【逺慙晋代之贤鹈翼不濡实惧曹风之刺谢冬衣表】服袍者加襕【太尉长孙无忌议服袍者下加襕绯紫緑皆视其品庻人以白出唐车服志】笥衣裳必文章遒泽为甲【刘禹锡论书】笼桶衫拂油巾【皆蜀人奉养之者出浣花旅地志】红圏帔緑晕衫【赏以红圈帔緑晕衫影灯记】使君寒赠袍【杜甫诗】汀草乱青袍【同上】江令锦袍鲜【秋日诗同上】夺锦袍以赏诗【宋之问见诗门】緑袍木简【杨炎道州还也家人以緑袍木简弃之炎止曰吾岭上一逐吏超登上台可常哉且有非常之福必有非常之祸安可弃是及贬还所服】结今生缘【开元中赐边衣制自宫中有军校袍中得一诗云畱意多潻线含情更着绵今生已过了重结后生缘持诗白帅帅以闻明皇问之有一宫人自言万死即以嫁得诗者与汝结今生缘本事诗】金字铭袍【唐永夀中勑赐岳牧金银字铭袍鸡跖集】三浣衣　五色线【杜牧之郡斋独酌诗云平生五色线愿补舜衣裳】龙朔元年【孙道茂奏旧令六品绿八品九品青深青乱紫非卑品所服望请改八品九品着碧旧志】上元元年【勑三品以上服紫四品深绯五品浅绯六品深緑七品浅绿八品深青九品浅青庻人服黄一品以上文官并带手巾等袋刀子砺石武官欲带听之九月百寮具新服宴之旧纪】妇人从夫色【正观四年制旧志】礼无服衫之文【士人以棠苎襕衫为上服贵女功之始也一命以黄再命以黒三命以纁四命以緑五命以紫士服短褐庻人以白中书令马周上议礼无服衫之文三代之制以深衣请加襕袖褾襈为士人上服开骻者名曰骻衫庻人服之新志】给袍者皆易其绣文【诸衞大将军中郎以下给袍者皆易其绣文千牛衞以瑞牛左右衞以瑞马骁衞以虎武衞以鹰威衞以豹领军衞以白泽金吾衞以辟邪同上】紫为三品之服【其后紫为三品之服金玉带銙十三绯为四品之服金带銙十一浅绯为五品之服金带銙十深緑为六品之服浅緑为七品之服皆银带銙九深青为八品之服浅青为九品之服皆鍮石带銙八黄为流外官及庻人之服铜铁带銙七同上】既而天子袍衫稍用赤黄遂禁臣民服【同上】裙曳地【淮南观察使李徳裕令管内妇人衣襃四尺者皆濶一尺五寸裙曳地四五寸者减三寸同上】宝鸡袍【唐酉阳杂俎赐安禄山品目有金鸾紫罗绯罗立马宝鸡袍】方士服【房龄隐太子将有变秦王召二人以方士服入夜计事】缝战士衣【肃宗废后张氏驻灵武产子三日起缝战士衣太子敕止对曰今岂自养时耶】衣者蚕桑也【李叔明素恶道佛之弊上言乃下尚书省杂议裴伯言曰衣者蚕桑也食者耕农也】羣臣之服二十有一【衮冕者一品之服也鷩冕者二品之服也毳冕者三品之服也絺冕者四品之服也冕者五品之服也平冕者郊庙武舞郎之服也爵弁者六品以下九品以上从祀之服也武弁者武官朝叅殿庭武舞郎堂下鼓人鼓吹按工之服也弁服者文官九品公事之服也进贤冠者文武朝叅三老五更之服也逺游冠者亲王之服也法冠者御史大夫中丞御史之服也高山冠者内侍省内谒者之服也委貌冠者郊庙文舞郎之服也却非冠者亭长门仆之服也平巾帻者武官衞公事之服也黒介帻者国官视品府佐谒府国子太学生四门生俊士叅见之服也介帻者流外官行署及三品以下登歌工人之服也緑帻者尚食局主膳典膳局典食大官署食官署供膳奉觯之服也具服者五品以上陪祭朝飨拜表大事之服也从省服者五品以上公事朔望朝谒见东宫之服也】被仙衣【而鹤齐夀栁文谢端午赐衣服表】黄衫【昭宗既诛宦官第五可范等凖国故事量留三十人各赐黄绢衫一领以备宫中指使仍不得辄有养男其左右神防军诸道监军并令停废】
　　裘【二　奢丽　俭敝　裼袭附】
　　白始裘【月令孟冬天子始裘】轻裘【乗肥马衣轻裘】为裘【见上注】公子之裘【取彼狐狸为公子裘】短右【亵裘长短右袂】重裘【谚曰救寒莫若重裘】鹔鹴【司马相如与文君还成都以所服鹔鹴就市】狐貉之厚以居【谓裘】安且燠兮　轻暖【文选身被轻暖】如膏【羔裘如膏日出有曜膏音干道反】御寒【文子曰衣足以御寒盖形】童子不衣裘裳【注为太温也】祀天服司裘大裘【周礼曰司裘掌为大裘以供王祀天之服注云大裘羔裘祀天以示质】良裘【仲秋献良裘注云良善也王所服也】功裘【季秋献功裘注狐裘之类卿大夫所服】裼裘袭裘【礼曰裼袭礼之文也衣裘有裼袭以顺礼】狐裘羔袖【善者多恶者少】见美【礼曰裘之裼见美也】虎裘狼裘【君之右虎裘左狼裘注谓尊者宜虎猛】熊罴【诗舟人之子熊罴是裘言富也】狐裘反衣【汉杨兴谓史高曰将军所举不过门下賔客富贵而列士不举是有狐白之裘而反衣也】　奢丽千金狐腋【王褒讲徳论曰千金之裘非一狐之腋】雉头【晋起居注曰太医司马程据上此裘非常服也上以损费功用于殿前烧之】鹤氅【世说王恭常乗高舆被鹤氅裘】狐白【秦囚孟尝君说幸姬求解姬曰愿得君鹤氅裘狐白裘已献昭王矣有客能狗盗入秦宫藏内盗得狐白裘献之遂得归齐矣】既乖常服【且抵彞章】士不衣狐白【礼】遗【子思在衞緼袍无表田子方遗其狐白之裘子思曰吾闻遗人食物不肯者受之如弃物于沟壑中吾虽无徳不敢以身为沟壑遂不受出孔丛子】青鳯毛【拾遗记周昭王以青鳯毛为二裘一燠质二暄肌以御寒也】美裘【蔡昭侯朝楚持美裘二其一献之昭王而自衣其一楚相子常欲之不与常谗之蔡侯留楚三年蔡侯知之乃献其裘子常子常受之乃言归蔡侯蔡侯归请晋伐楚】粹白之裘【天下无粹白之狐有粹白之裘注云集而后成粹纯也】俭敝三十年【晏子一狐裘三十年晏子焉知礼言太俭也】黒貂敝【史记苏秦说相李兑兑遗之以黒貂裘苏秦游秦秦不能用于是貂裘敝】奢而不度【翠被可鉴于楚王】俭则失仪【狐裘见非于齐相】裼袭执玉其有借者则裼【借缫文】其无借者则袭【袭文质相交变】裘之为裼见美也【君子于是以见饰为敬】羔羊之不裼【庻人】狐貉之厚以居【士大夫】不相因【礼裼袭之不相因欲民乏无相渎也注不相因者以其或以裼为敬或以袭为敬礼盛者以袭为敬执玉之属也礼不盛者以裼为敬受享是也】锦衣以裼之【记曰君衣狐白裘锦衣以裼之注云君衣白裘以素锦为衣袒而见衣曰裼】犬羊之裘不裼【质畧无文亦庻人也】孔被裘曳索【朱桃椎被裘曵索人莫能测其为】大布【张志和尝欲以大布制裘嫂为躬绩及成衣之虽暑不解】服终身【李岩为叅军时制一裘服终身】麤裘【郑注裳衣麤裘】鹿裘【武攸绪王公所遗鹿裘尘皆流积】狐裘【西域高昌太宗即位献狐裘】十月始裘【李程曰宗着令十月始裘】浮光裘【唐杜阳编敬宗宝厯元年南昌国进浮光裘即紫海水染其色也以五彩蹙成龙鳯以五色真珠上衣之以猎北苑为朝日所照光彩动摇一日从禽忽值暴雨而裘畧无沾润上异之】青毛饰【裘披青毛饰李】身披翠云裘【袖拂紫烟去鸣臯歌】紫绮裘【倒披紫绮裘翫月金陵】粉图珍裘五云色【晔如晴天散彩虹酬殷佐明媚五云裘】日本裘【身着日本裘昻藏出风尘送魏万】青兕裘【羌儿青兕裘杜甫送韦十六】弊裘何啻聨百结【投简成华诸子】氷雪之交众裘我絺【柳宗元】集翠裘【则天赐狄仁杰】
　　冠弁冕【三　巾奇侈　俭敝附】
　　白有常【礼冠带有常必循其故】昭度【衡紞纮綖昭其度也并冠饰】首饰【冠首饰也】身章【传曰衣身之章】旌礼【传曰服以旌礼】有頍之容【頍音企】在首【诗曰有頍者弁实维在首】如星【防弁如星】俅俅【诗曰载弁俅俅恭貌载戴也】致美【乎黻冕】元服【冠也】首服【周礼弁师掌后首服】五冕【周礼弁师掌王五冕皆冕朱里延纽】防延【天子玉藻十有二旒前后防延出冕前后天子五防藻为旒旒十有二延冕上覆也】台笠缁撮【撮缁布冠都人士俭节也】柱后惠文冠【秦时法官冠张敞弟武为梁相云当以惠文冠治之】一免【贡禹曰冠一免安可复冠】竹皮【高祖以竹皮为冠及贵常冠所谓刘氏冠诏曰爵非公乗不得冠此公乗第八爵】高山冠【郦食其谒沛公衣儒衣冠注云一名高山冠】挂【后汉逢萌王莽时曰三纲絶矣不去祸及乃解冠挂于东都门而去】角巾【郭林宗遇雨其巾垫而折其后学者着冠莫不折其角】葛巾【蜀诸葛武侯与宣皇在渭濵将战宣皇戎服涖事使人视武侯乗素车葛巾毛扇指挥三军皆随其进止宣皇闻而叹曰可谓名士也】漉酒【陶潜在家酒熟取头上葛巾漉酒漉毕还复着之】缟冠武子姓之冠【有父服不纯吉】素纰【缟冠素纰既祥之冠】不齿之服【冠缟武不齿之服】不免【子路曰君子死冠不免免至地也】服周【之冕】素冠【庻见素冠】招虞【齐侯田招虞人以弓不进使执之辞曰臣不见皮冠故不敢进乃舍之】必弹【楚词曰新沐者必弹冠】弹冠【王阳入仕贡禹弹冠言相援引】不整【李下不整冠】幅巾缣巾【见异服门注】进贤【晋舆服志进贤冠古缁布遗象也盖文儒之服有五梁三梁两梁一梁人主五梁三公三梁卿大夫尚书两梁汉太官令冠两梁亲省御膳为重也博士两梁崇儒也】金珰附蝉【汉幸臣侍臣阉儒服大冠侍中常侍加金珰附蝉为饰以金为貂饰首】方山冠【舞人以五防随其行方色服行列也】樊哙冠【汉书鸿门防项羽图危汉王樊哙闻事急乃裂裳苞盾戴以为冠而入人壮其意乃制象焉】惠文【武冠一曰惠文或曰赵惠文王所造或曰齐人见于岁涸泽之神名曰庆忌冠乗小车疾驰因象其冠而服焉】墯游之冠【礼垂緌五寸】怒髪　蝉翅【注后惠文御史冠冠细如蝉翅】　奇侈异服【记作异服以疑众不以听言杀无赦】不称【传曰服美不称必以恶终】琼弁　鹬冠　不衷身灾【并见上注】既乖常服【是抵章】小冠【杜钦子夏目盲杜邺与钦同姓亦字子夏京师衣冠谓钦为盲子夏钦乃为小冠高广才二寸谓小冠子夏】　俭敝昭其俭也【俭而有度】从俭【麻冕从俭】礼也【今也纯俭吾从众拜下礼也语】必加于首【谷梁曰弁冕虽旧必加于首】苴履【汉书冠虽敝不以苴履】奢崇琼弁【诚取败于河神】俭用竹皮【岂见非于刘氏】濯冠【见上注】偪下偞上【偞廹也音堕荚反为己偞卑也】章甫【遗越人以章甫终不为惠】孔冠髻在首【令狐徳棻帝甞问丈夫冠妇人髻比高大何邪徳棻对曰冠髻在首君之象也晋之将亡君弱臣彊故江左士女衣小而裳大宋武帝受命君徳尊严衣裳随亦变改此近事验也】仆射巾【裴冕自制巾子工甚人争效之号仆射巾】冠冕之制【董晋金吾将军沈房有朞防公除常服入閤帝疑以问晋又问晋对曰古者服冠冕以佩玉节步堂上接武堂下布武君前趋进而已今或奔走以致颠仆在式朝臣皆绫袍五品而上金玉带所以尽饰而奉上故汉尚书郎含香老莱防服君父一也若然服絁缦亦非礼也帝然其言诏入閤官无趋走期以下防不得以惨服防令羣臣衣本品绫袍金玉带自晋而复】不加其身【甄济有诏赠济秘书少监而逢与元稹善稹移书于史馆修撰韩愈曰若甄生弁冕不加其身禄食不进其口直布衣一男子耳及乱则延颈受刃分死不回】山帔葛巾【武攸暨安乐公主出降遣通事舍人李邈以玺书邀之诏见曰山帔葛巾不名不拜】闻变不及巾【李愿节度鳯翔用婚家窦绥典帐中兵骄鷔怠沓衙将李臣则等因众不忿夜斩绥首愿闻变不及巾与左右数人缒而逸】脱巾带諌【执失思力脱巾带諌】尖巾【前蜀王衍好裹尖巾其状如锥】金莲花冠【后宫皆戴金莲花冠】折皂巾【地理志湖州土贡折皂巾】轻金冠【唐杜阳编宝厯二年浙东贡舞女戴轻金冠以金丝结之为鸾鹤状仍饰以五彩细珠玲珑相续可高一尺秤之无二三分】玉叶冠【唐明皇杂记持盈公主玉叶冠希世之宝】英王踣巾【武后擅政多赐羣臣巾子绣袍勒以回文之铭皆无法度不足纪至中宗又赐百官英王踣様巾帝在藩时冠也】其后文官以紫黒絁为巾【杨供奉官及诸司长官则有罗巾圆头巾子后遂不改已上并唐车服志】太宗甞以幞头起于后周便武事者也方天下偃兵采古制为翼善冠自服之又制进徳冠以赐贵臣【同上】杜甫见严武不冠【严武镇成都奏杜甫为参谋甫于浣花里种竹植树结庐枕江纵酒啸咏与田畯野老相狎荡无拘检武过之有时不冠其傲诞如此旧史】防【唐实録唐初以縠为之以隔风尘】貂蝉冠旧行【柳宗元诗】为客裁乌防【杜甫九日诗】正冠【崔氏庄诗羞倩旁人为正冠】何须不着鵕防冠【寄题】管宁纱防净【秋日咏懐】朝冠飘防纮【韩愈】碧帽【张廵前此逺将李滔救东平遂叛入贼大将田秀荣潜与通或以告逺曰晨出战以碧帽为识视之如言尽覆其众还輙曰我诱之也请以精骑往易碧帽】岸巾【宋璟传帝怒岸巾出侧门】珠饰巾【秦再思纪异昭宗播迁于鳯翔朱梁率诸道甲马奉迎车驾时侯王将帅在岐下者皆以珠一颗盘幞头脚贯以银线而簮之又军人咸以珠饰巾竞相夸尚洎朱梁簒立乃知珠已居人上者久矣】
　　芾韠【四】
　　白诗赤芾【太古蔽膝之法象冕服谓之芾他谓之韠皆以韦为之】朱芾斯皇【大夫已上】韠【君朱大夫素士爵韦礼也】在股【诗曰赤芾在股邪幅在下】庄疑祀曰【天下有道我韨子佩天下无道我负子戴注言隐藏也】孔胡服蔽膝【唐郭知元韵韠胡服蔽膝说文曰绂也所以蔽前也下广二尺上广一尺其颈五寸一命緼韠再命赤韠俗作韠】朝服谓之韠【冕服谓之黻唐车服志】爵韠【爵弁者六品以下九品以上从祀之服也以防为之无旒黒缨角簮导青衣纁裳白纱中单青领褾襈裾革带钩防大带及裨内外皆缁爵韠白袜赤履五品以上私祭皆服之】
　　带绅【五】
　　白缁带【士冠礼朝服缁带缁黒缯】素带　练带　缁辟　再缭【礼素带终辟大夫素带辟垂士练带大夫带四寸杂带君朱緑大夫华士缁辟二寸再缭四寸凡侍君带垂足杂饰也】垂足【见上注】麻者不绅【绅大带防代之】子张书诸绅　搢绅者不道【汉郊祀志云绅大带搢谓挿笏于大带革带之间】如厉【诗垂带如厉厉垂貌】黄河如带孔献玉带十有三【王播自淮南还献玉带十有三遂再得相】于阗玉带【李靖五代孙彦芳其旧物有靖破萧铣时所赐于阗玉带十三胯七方六刓胯各附环以金固之所以佩物者天子悉畱禁中】黄银带【杜如晦薨帝尝赐龄黄银带曰如晦与公同辅朕今独见公然流泪曰世传黄银神畏之更取金带遣龄送其家】束带不休【崔元综同平章事坐政事堂束带终日不休偃】遗【李愬以玉带遗牛元翼】赐【李光顔帝御通化门临送赐玉带】赐白玉带【杨元卿穆宗赐白玉带】通天犀带【马植进中书侍郎初左军中尉马元贽最为帝宠信赐通天犀带而植素与元贽善至通昭穆元贽以赐带遗之它日对便殿帝识其带以诘植植震恐具言状于是罢为天平军节度使】万钉宝钿金带【突厥传统叶防可汗献万钉宝钿金带】贝带【金镳贝带未尝识丛书】钿带鱼袋【可汗拜苏禄左羽林大将军赐银袍钿带鱼袋七事】刻玉为鱼【五代安重荣既僣侈以为金鱼袋不足贵刻玉为鱼佩之】富人玉带【苌从简陈州人许州富人有玉带欲之而不可得遣二卒夜入其家杀而取之卒夜逾垣隐木间见其夫妇相待如賔二卒叹曰吾公欲夺其宝而害斯人吾必不免因跃出而告之使其速以带献遂逾垣而去】宝带【卢从史初神防中尉吐突承璀与对垒从史时过其营饮博承璀多出宝带奇玩夸之】缕金带【南诏衣缝紫锦罽缕金带】水玉腰带【唐杜阳编文宗朝李训讲周易颇叶上意时方盛夏遂命取水玉腰带以赐训】红玉带【唐明皇杂録上自解红玉带赐宁王】紫金带【上以紫金带赐岐王盖昔高宗破高丽所得元中高丽遣使来朝宴内殿因从容言于内臣曰紫金带本国亡是岁荒民散干戈屡起幸在内帑一见足矣上闻之命封付其使】犀带有光【楚马希声海商有鬻犀带者直数百万昼夜有光洞照一室希声杀商而取之逾月光遂灭岀九国志】苏逢吉求玉带【鳯翔李永吉初朝京师逢吉以永吉故秦王从曮子家世王侯当有奇货使人告永吉许以一州而求其先世玉带永吉以无为解逢吉乃使人市一玉带直数千缗责永吉偿之既而不得州五代史三十汉臣传】垂拱中都督刺史始赐鱼【天授二年改佩鱼为其后三品以上袋饰以金四品以银五品以铜中宗初罢袋复给以鱼郡王嗣王亦佩金鱼袋景龙中令特进佩鱼散官佩鱼自此始也出唐书车服志】赐宝带【契苾明征吐蕃以战多进左威衞大将军赐锦袍宝带】口占进玉带状【因话录晋公平淮西赐以玉带公临薨却进口占奏状曰内府之珍先朝所赐既不合将归地下又不合畱在人间闻者叹其不乱】百人缓带【唐谚云一人在朝百人缓带一人贵而亲友皆荣之也鸡跖集】雕衔缀带【唐防要贞元之间徳宗诏顷来赐衣文防不常非制也朕今思之宜有定制节度使宜以缓带取其武毅以靖封内观察使宜以鴈衔威仪取其行列有序兾牧人有威仪也威仪瑞草也】赐犀带【郑畋进司空】佩【载初元年改内外官所佩鱼并作龟旧史】随身鱼【唐实録唐永徽二年文武职事四品五品并给随身鱼天后复改鱼为】密装腰鞓割方玉【李贺酬答】鱼袋刀子砺石金玉带【唐高宗咸亨三年勑五品以上赐新鱼袋并饰以银三品以上赐金装刀子砺石一具上元中又勑文武官三品以上金玉带四品五品并金带六品七品并银带八品九品并防石带庻人铜铁带文武并带手巾算袋刀子砺石武官欲带亦听之九月百官具新服上宴之于麟徳殿唐旧史】不知官高卑玉带悬金鱼【韩愈示儿诗】散职佩鱼【始唐景龙】景龙中诏衣紫者鱼袋以金饰之【衣绯者以银饰之车服志】开元中驸马都尉从五品者假紫金鱼袋【都督刺史品卑者假绯鱼袋五品以上检校试判官皆佩鱼同上】腰带搢垂头于下名曰防尾【取顺下之义一品二品銙以金六品以上以犀九品以上银庻人以铁同上】带垂苍玉佩【韩愈聨句】
　　衾【六】
　　白锦衾烂兮【诗】抱衾与裯【裯单被】寝衣【语曰必有寝衣长一身有半】布被【公孙宏为三公卧布被饰诈以钓名】又【张湛为渔阳守去职布被囊而已】赐锦被【朱宠为太尉家贫卧布被朝廷乃赐锦被】又【王良为司徒掾在任恭俭瓦器布被妻子不入官舍】合欢鸳鸯【古诗客从逺方来遗我一端绮文防双鸳鸯裁为合欢被】轻暖【文选身被轻暖】安燠【安且燠兮】见里【礼亵衣衾不见里谓其秽】赐霍光锦被百领　姜肱兄弟共被寝轻衾绣被【后汉李忠仲为大将军世祖赐之】牛衣【王章为诸生与妻居病无被卧牛衣】
　　【编乱麻为衾俗呼之为龙且】十二幅【江夏孟宗少游学其母作十二幅被以招贤士共卧庻闻君子之言】覆被【冯豹为郎奏事未报俯伏省闼从昏至明肃宗使期门郎锦被覆豹令勿惊】令被【晋光逸为小吏县令更送客冒寒雨遇令不在解衣入令被曰何惜一被杀一人】翡翠珠被【烂齐光楚词】孔布被【魏征帝赐布被】质钱【阳城尝以木枕布衾质钱人重其贤争售之】被中画腹【王绍素工草尝与人书曰闻虞被中画腹与余正同虞即世南也】大衾【宗为太子尝制大衾将与诸王共之】锦衾【五代史康福常自言沙陀种有疾卧閤中寮佐入问疾见锦衾相顾窃戏曰锦衾烂兮福闻之怒曰安得谓我为奚】引被【王勃属文则酣饮引被覆靣卧】锦被【桓彦范流瀼州擢李承嘉金紫光禄大夫后又赐锦被一】神锦被【唐杜阳编元和八年大轸国贡神锦被冰蚕丝所织也方二丈厚一寸其上龙文鳯彩殆非人工】神丝绣被【同昌公主堂中设神丝绣被绣三千鸳鸯间以奇花异叶其精巧华丽絶比其上络以灵粟之珠如粟粒五色辉映】翠被粲烂【韦苏州长安道歌下有锦铺翠被之粲烂博山吐香五云散】罨靸被【郑愚津阳门诗象牀尘埃罨靸被注上在华清日罨飒公主尝与上晨听按新水调爱主起晚遽自真珠被而出及冦至仓惶随驾出宫后不之省及上归南宫一旦入此中而当时罨画之被宛然尘积矣】
　　袴【七】
　　白襃衣大袑【见衣服法度门】五袴【廉范字叔度为蜀郡太守放火禁严备水人歌曰廉叔度来何暮不禁火人安堵昔日无襦今五袴】通健【贾逵贫无袴晨着妻兄柳季袴而去时人谓之通健也】皮袴【马援牛羊散与故旧身衣皮袴】孔朝服袴褶【归崇敬时百官朝朔望皆服袴褶崇敬非之建言三代远汉无其制隋以来始有服者事不稽古宜停诏可】皮袴【娄师徳检校丰州都督衣皮袴率士屯田】易绿袴【李训下诏暴训涯等罪李孝本易緑袴犹金带以帽障靣奔郑注】乞襦袴【食货志初徳宗居奉天储蓄空窘尝遣卒视贼以苦寒乞襦袴帝不能致剔亲王带金而鬻之】通身袴【朴子蛮以青娑罗为通身袴】兰缣袴【云仙散緑海墨徽言曰李白游慈恩寺僧用水松牌乞诗白为题讫僧献兰缣袴】
　　袜【八】
　　白袜而登席【禇师声子袜而登席云臣有疾异于人若见君将之注古者臣见君解袜有疾谓足疾也谓呕吐者也】结【张释之为王生结袜】生尘【文选罗袜生尘】蹀【罗袜蹀而容与】孔多制履袜【崔彦昭母闻彦昭相敕婢多制履袜】或袜而骑【李石中人自边还走马入金光门道路妄言兵至百官或袜而骑】锦□袜【唐太真外传妃子死之日马嵬媪得锦□袜一只相遇过客一翫百钱前后获钱无数】盈盈汉水若可越可惜凌波歩罗袜【李白寄逺诗】香尘动罗袜【緑水不沾衣感兴诗】垢腻脚不袜【杜甫北征】青鞋布袜【从兹始奉先刘少府】白足傲履袜【吴风谢安屐白足傲履袜】缕絶香不歇【不见岩畔人空见凌波袜邮童爱踪迹私手解縏结传看千万眼缕絶香不歇刘禹锡马嵬行】袜有带尚矣【文粹武王罢朝而袜丝絶衞禇师呼声子结袜而登席汉廷尉为王生结袜袜有带尚矣今独亡古之制亡者十八九矣奚袜带之足云陆杂说】龙缟袜【幽怪录巴卭人家橘园有两大橘如三斗盎剖开毎橘有二老叟皆相对象戏一叟曰我输阿母女态盈娘子跻虚龙缟袜八緉】鸦头【李白诗屐上足于霜不着鸦头袜】事业如拆袜线【伪蜀吏部尚书韩昭多能而皆不精朝士李白云韩八座事业如拆袜线无一条长北梦言】秽袜【刘禹锡嘉话元载赐死主者以秽袜塞其口而终】罗袜红蕖艳【杜甫千秋节有感诗】诡制恒巾袜【韩文】不袜而鞋【五代唐臣李仁矩董璋置酒召仁矩仁矩辞醉不往于传舍与倡妓饮璋怒率衙兵露刄之传舍仁矩惶恐不袜而鞋走廷中璋责之】
　　履舄【九】
　　白跪迁　俯纳【记向长者而屦跪而迁屦俯而纳屦】坐取【礼君子之饮酒也三爵而退则坐取屦隐辟而后屦】履霜【纠纠葛屦可以履霜】践雪【史记东郭先生衣敝履不完行雪中履有上无下足践地路人笑之】珠履【楚春申君賔客三千人皆蹑珠履】鳬舄【王乔为邺县令每朝乗二舄乃鳬也】豹舄【传曰雨雪楚王皮冠豹皮为履】跪【黄石公坠履令张良取之良跪授之】屦贱【踊贵】织履【高士传曰陈仲子织履以为食乐在其中】防屦【齐侯坠于车伤足防屦反诛屦于徒人费不得鞭之】诛屦【见上注】五两【葛屦五两】几几【赤舄几几】田【古诗曰君子防未然不处嫌疑间田不纳履李下不整冠文选】不加于枕【汉书履虽鲜不加于枕冠虽敝不以苴履】尚书之声【郑崇字子游为尚书数上书谏上上笑曰我识郑尚书履声】曳革履【郑崇事见上】以承玉趾【规行矩歩】上殿【汉相萧何劒履上殿】珠履之奢【虽惩于楚客】葛屦之俭【亦刺于魏人】解屦【礼侍坐于长者屦不上于堂解屦不敢当阶就屦跪而举之屏于侧】子房跪履于黄石【释之结袜于王生皆礼敬也】屦人【屦人为赤舄黒舄赤繶青絇素屦葛屦注赤繶赤丝为缘也命屦命夫妇履也功屦去饰士及妻屦散履及素履大祥时履】青絇纳屦踵决【庄子】补履【干将补履不如两钱之锥】屝屦【郑申侯见齐侯曰若师出于陈郑之间供其资粮屝屦其可也注云草屦屝屦也】丝屦【礼国家靡敝君子不履丝屦】禹治水山行乗檋【邱遥反履下半寸如锥】孔以履抵靣【滕王元婴尝为典韱崔简妻郑嫚骂以履抵元婴靣血流乃免】制履【崔彦昭与王凝外昆弟也凝大中初先显而彦昭未仕尝见凝凝倨不冠带嫚言曰不若从明经举彦昭为憾至是凝为兵部侍郎母闻彦昭相敕婢多制履袜曰王氏妺必与子皆逐吾将共行彦昭闻之泣且拜不敢为怨】麂鞾【朱桃椎益州成都人长史窦轨遗以衣服麂帻麂鞾委之地不肯服】居士屩【尝织十芒屩置道上见者曰居士屩也为鬻米茗易之置其处辄取去终不与人接其为屩草柔细环结促密人争蹑之】家惟枕履【元徳秀家惟枕履】椶屩【张志和防屩】抱持取靴【崔戎出为华州刺史徙兖海沂密观察使民拥畱于道不得行乃休传舍民至抱持取其靴】高头草履【五行志文宗时吴越间织高头草履如绫縠前代所无履下物也织草为之又非正服而被以文饰盖隂斜阘茸泰侈之象】堕舄【宗贵妃杨氏每十月帝幸华清宫五宅车骑皆从国忠导以劒南旗节遗钿堕舄狼藉于道】穿屐【刘义】赐以屩【高丽传侯骑获觇人帝解其缚赐以屩遣】飞云履【樵人直说曰白乐天烧丹于庐山草堂作飞云履绫为质四靣以素绡作云朶染以四选香振履则如烟雾乐天着示山中道友曰吾足下生云计不久上升朱府矣】蒲靸【江南李升常履蒲靸出九国志】百合履【唐二仪録云大厯中进五朶草履建中间进百合履】露舄【韩愈诗暄晨蹑露舄】桃花丝织鞋【青州杂记青齐间桃花有一种盛开时垂丝二三尺者采之练以松脂逓相纒织成鞋履寄往都下人皆不辨何物】麻鞋见天子【杜甫述懐麻鞋见天子衣袖露两肘】逺游履【足下逺游履凌波生素尘李白送人游南岳】五朶履【唐实録大厯中进五朶履】青丝履【杜甫大云寺细软青丝履】频游任履穿【春日江村同上】勑王乔以视履【杜甫朝太清赋】曵方履【儒学传序纡侈袂曵方履】
　　笏【十】
　　白球玉鱼须【礼天子以球玉诸侯以象大夫以鱼须文竹士以竹本象可也球玉美玉文饰也】指画【礼凡指画于君前用笏】受命【礼造受命于君前书于笏】书思【记将适君所史进象笏书思对命注书之于笏谓恐失忘】方正【天子搢珽方正于天下也注云天子笏方其头言无所屈】前诎【诸侯荼前诎后直让于天子也圆其头是屈于天子也荼音舒】后诎【大夫前诎后诎示无所不让】书教令【舆服志古者贵贱皆执笏主书君上之教令有使搢之于带中后代以来唯八座尚书执笏者以笔缀手版头其余王公卿士但执手版正主于敬不执笔示非记事官也】手版【见上注】珽【传衮冕黻珽珽笏也】运笏【长者意欲去礼】脱笏【记小功不脱笏当事则脱注云悲哀之时不在记事】相手版灋【出萧何或曰四皓东方朔见喜曰非庸人所解相手版灋】击钱鳯【温峤饮钱鳯酒未饮以手版击之】倒执手版【汗流洽背】孔未尝书笏【王播善占奏虽数十事未尝书于笏】扬笏【王无竞三迁监察御史改殿中防朝宰相宗楚客杨再思离立偶语无竞扬笏曰朝礼上敬】以谨密字亲署笏端【崔澄性滑稽善辩帝恐漏禁中语以谨密字亲署笏端】还笏丐归田里【禇遂良帝将立昭仪遂良翌日复言对曰陛下必欲改立后者请更择贵姓昭仪昔事先帝身接帷第今立之奈天下耳目何帝羞黙遂良因致笏殿阶叩头流血曰还陛下此笏丏归田里】书笏【魏徴薨帝后临朝叹曰朕比使人至家得书一纸始半稾其可识者曰天下之事有善有恶任善人则国安任恶人则国弊公卿之内情有爱憎憎者惟见其恶爱者止见其善爱憎之间所宜详谨若爱而知其恶憎而知其善去邪勿疑任贤勿猜可以兴矣其大略如此朕顾思之恐不免斯过公卿侍臣书之于笏知而必諌也】故笏【徴五世孙謩帝问家书诏颇有存者乎謩对惟故笏在诏令上送郑覃曰在人不在笏帝曰覃不识朕意此笏乃今之甘棠】一榻置笏重积其上【崔琳每岁时宴于家以一榻置笏重积其上】举笏却揖【宋璟告满入朝公卿以次谒易之等后至促歩而附璟举笏却揖唯唯】良笏【李绛进中书舍人翌日亲择良笏与之且曰异时膺顾托南靣当如此绛顿首】以笏叩頟【宋申锡豆卢着诬告与漳王谋反时二月晦羣司皆休中人驰召宰相至中书舍人唱曰所召无宋申锡申锡始知得罪望延英门以笏叩頟还第】夺象笏击朱泚【段秀实朱泚召秀实计事源休姚令言李忠臣李子平皆在坐秀实戎服与休并语至僣位勃然起执休腕夺其象笏奋而前唾泚靣大骂曰狂贼可磔万段吾岂从汝反耶遂击之泚举臂捍笏中颡流血蔑靣】击奸臣【顾少连裴延龄方横无敢忤者尝与少连防田镐第酒酣少连捉笏曰段秀实笏击贼臣今吾笏将击奸臣奋且前元友直在坐劝解之】题诗太子笏以赐【王起兼太常卿礼仪使帝题诗太子笏以赐】举笏示所记【韦贯之或荐之京兆尹李实实举笏示所记曰此其姓名也】置笏在陛【崔元亮改諌议大夫郑注诬宋申锡捕逮仓卒内外震骇元亮率諌官叩延英苦諌反复数百言文宗未谕元亮置笏在陛】举笏击靣【常达归贼薛举奴张贵曰识我否达瞑目曰若乃奴耳贵忿举笏击其靣达不为慑】画地陈攻守计【贾隐林徳宗见隐林伟其貌问家世答曰故范阳节度副使循臣从父也帝异之引至卧内以手板画地陈攻守计】衣紫拥笏【贾直言始刘悟子从谏贵甚见直言辄衣紫拥笏以兵自衞直言谏悟曰郎少年毋使袭山东态朝服可擅着耶】阳堕【司空图防迁洛阳柳璨希贼臣意诛天下才望助防王室诏图入朝图阳堕笏趣意野耄璨知无意于世乃听还】执笏帘外【宋愻为连州叅军刺史闻其善歌使教婢日执笏帘外唱吟自如】青石手版【高骈吕用之惮其术穷且见诘乃刻青石手版为龙蛇隐起文曰帝赐骈使人潜植几上骈得之大喜】以象笏赐百官之无笏者【五代唐明宗天成元年八月丁酉以象笏三十二赐百官之无笏者】笏架【防昌以来宰相朝则有笏架入禁中逐门传送至殿前朝罢则置于架上百寮则各有笏囊吏持之出常朝录】居安思危【元稹閤下以文皇勑起居郎书居安思危四字于笏上为至戒矣上裴相书】合以愤烈【文粹孙樵文贞公笏铭灵豸廌角比于献骨合以愤烈在公为笏】三世一笏【韩臯家自黄门以来三世传执一笏经祖父所执未尝轻授于仆人之手归则别致在卧内一榻以示敬谨出唐语林】叩颡【五代何泽邪佞尝班退独畱以笏叩颡北望而呼曰明主明主】以笏画地陈胜负【五代王彦章至京师入见以笏画地陈胜负赵岩等劾不恭勒还第】休咎必验【李参军善相笏知休咎必验呼为李相笏又龙复本者无目凡有象简竹笏以手捻之必知官禄年夀】怒虎可唾笏不可挫峭华可抜笏不可折【孙樵笏铭】帛裹【杂爼陈希烈不便执笏骑马以帛裹令左右执之李右座见云便为将来故事】笏囊【张九龄体弱有醖借故事公卿皆搢笏于带而后乗马九龄独常使人持之因设为笏囊自九龄始】衞公故物【文粹韦端符衞公故物记三年冬端符于三原令座中揖其羣官有客曰某丞李谓端符曰是衞公之胄也其家传赐书与它物服器十余物讫防端符即丞居为客谒丞延入就次因请以观丞惨然曰诺即奉赐书一函它物一器出发眎有玉带一公擒萧铣时所赐于阗所献素锦袍靴袴皆非华人所为象笏不类今笏火镜椰杯等凡十三物文皇赐书二十通多言征讨事丞因请韦作衞公故物记】上马挿手版【韩愈赠张籍昨因有缘事上马挿手版】行抽手版付丞相【韩愈送盘谷子诗】移南山【帝前动笏移南山李贺】
　　佩【十一】
　　白佩衷之旗也【衷中也旗表也左传】昭其声也【于以用之声以发之】橤兮【佩玉橤兮予无所系之】比徳　去身【君子以玉比徳无故玉不去身礼】非僻之心【君子行则鸣佩玉是以非僻之心无自入也】佩以制容【文选】变玉【行不变玉】规行【矩歩】周旋中规【折旋中矩】有声【容观玉声】先王有制【所以比徳】君子无故【玉不去身】佩服无斁【揖让有声】礼容【玉徳】右征角左宫羽【礼曰佩玉右征角左宫羽谓玉声所中】进揖退扬【进则揖之退则扬之俛仰之节】居设　朝结【礼居则设佩朝则结佩斋则綪佩綪屈结綪音争】山水之文【天子佩白玉而组绶公侯佩山玉而朱组绶大夫佩水苍玉而缁组绶士佩瑌玫而緼组绶世子佩瑜玉而綦组绶注云山水苍玉之文也绶者所以贯佩玉相承受之瑌玫音次旻】非僻之心【无自入也】温润之徳【尚可比焉】锵鸣【礼】锵锵【诗云佩玉锵锵】系之组绶金玦【晋太子申生帅师晋侯佩之金玦狐突叹曰金寒玦离胡可恃】赠【诗之子之来之杂佩以赠之问之】又【郑交甫于汉臯遇二女解佩赠交甫交甫懐之而亡】秋兰【纫秋兰以为佩】象环【孔子佩象环五寸注谦不比徳】蕙【楚词连蕙若以为佩】献【传蔡昭侯为两佩两裘以如楚献一佩一裘于昭王相子常欲之不与三年止之献乃归之】垂委【主佩倚则臣佩垂主佩垂则臣佩委】磬折垂佩容臭【男子未冠则鸡初鸣盥漱佩容臭臭香也】童子佩觿【注谓解结】佩韦【范丹字史云自以狷急不能从容常佩韦以自戒西门豹亦以性刚急常佩韦自戒】佩【董安于性寛缓则佩以自警】璆然【孔子入见衞灵公夫人南子北靣稽首夫人自絺帷中再拜环佩玉声璆然】孔霹雳木【宗皇后王氏帝欲废后后兄守一惧为求厌胜浮屠明悟教祭北斗取霹雳木刻天地文及帝讳合佩之】倒冠落佩【杜牧之晚晴赋倒冠落佩兮与世阔踈】环佩之声满宫【宪宗懿安皇后郭氏穆宗嗣位上尊号皇太后凡朔望三朝帝率百官诣宫门为夀或岁时庆问燕飨后宫戚里内外妇车骑骈壅环佩之声满宫】佩金玉【裴矩遣人说高昌伊吾等防以厚利使入朝帝西廵燕支山高昌等二十七国谒道左皆佩金玉】玉佩【于阗徳宗即位遣朱如玉之安西求玉于于阗得佩珂五】霞佩【乞君飞霞佩与我高颉颃韩愈调张籍】沉璜瘗佩【柳宗元吊屈原沉璜瘗佩兮孰幽而不光】响切晨趋佩【柳宗元献洪农公诗】楚宫久已灭幽佩为谁哀【杜甫雨诗】时闻杂佩声【郑驸马宅诗】耿耿水苍【韩愈诗】鹅肪截佩璜【同上】
　　玦【十二】
　　白佩以金玦【见上注】与【大夫得罪待放于郊公与之环即还与之玦即去】赞国择利【衞侯与石祁子玦使守国曰以此赞国择利而为之】玉玦【魏略太祖征汉中太子在盟津闻钟繇有玉玦使临淄侯因而说之繇即送之】召人以环絶人以玦【随巢子】缓佩玦者事至而断【庄】三举所佩玦孔清玉刻佩连玦环【雪后寄崔二十六丞相】宝玦【杜甫哀王孙腰下宝玦青瑚】昔似连环今似玦【韦苏州行路难歌荆山之白玉兮良工雕琢双环连月蚀中央镜心穿故人赠妾初相结恩在镮中寻不絶人情厚薄苦须臾昔似连环今似玦】赴湘【一品集让太尉表既望日以懐沙甘赴湘而捐玦】徘徊【视环玦以徘徊空嗟白首刘禹锡谢表】瑚玦【唐文宗宫中有黄金虵出阶光灼宫人以瑚玦掷并玦而带去上寻库得真金虵贯块上曰此隋炀帝为晋王赐陈夫人熟视下有阿字】俟环玦兮思帝乡【刘禹锡赋】宝玦麒麟起【李贺送齐光禄】

　　白孔六帖卷十二
&lt;子部,类书类,白孔六帖&gt;
　　钦定四库全书
　　白孔六帖卷十三　　　唐　白居易　原本
　　宋　孔　　续撰
　　印绶【一】　　　　　权衡【二】
　　量【三】　　　　　　度【四】
　　剑【五】　　　　　　匕首【六】
　　刀【七】　　　　　　釜【八】
　　鼎【九】　　　　　　瓮【十】
　　器物【十一】　　　　盘【十二】
　　杯【十三】　　　　　镜【十四】
　　印绶【一　符附】
　　白顾【防稽传孔愉尝放溪中流左顾数四及愉封侯铸印而左顾更铸亦然工以问愉愉悟乃取佩之字敬康】鹊翔【张颢为梁相雨后有山鹊翔化为圆石颢推破之得一金印文曰忠孝侯印】钮【汉旧仪诸侯正印黄金橐駞钮文曰玺列侯黄金钮文曰印丞相黄金钮文曰章二千石银印六百石铜印鼻钮文曰印也】鼻钮【见上】印章灭私【印铭曰乃设印章作信万国】篆文刓敝【史记曰项羽欲封人印刓敝而不与】弄印【史记周昌既为赵相髙祖以御史大夫印弄之视尧曰此印无易尧者遂拜之】六国【苏秦佩六国印】奉以行之【守而勿失】雕镂【传】信以守器【官不易方】不言而信【示人有信】范金【礼】操【汉王使张良操印立韩信为齐王】方寸【淮南王上书陛下以方寸之印丈二之组镇于方寸】怀其印绶【朱买臣拜会稽太守懐其印绶而入会稽郡】相印【魏许允宗士宗迁镇北将军允善相印将拜不善使更刻之如此者三允曰虽始成而已被辱问送印者果被懐而坠于厠】银黄【黄金印银绶是谓银黄】郡县公【晋舆服志郡公县公县侯大夫夫人银印青绶佩水苍玉】买臣懐　渊明弃　天道【史记汉武令刻玉印赐栾大文曰天道将军使使衣羽衣夜立白茅上五利将军亦衣羽衣立白茅上受印以示弗臣也而佩天道者且为天子道天神也】土数【汉武时据土数五故五字为印文若印文不足五字则以之字足之】蔡泽懐金印【结紫绶于腰言其足矣】刻六国印【汉王纳郦生之言欲立六国后曰趣刻印先生因行佩之矣】销六国印【汉王具以郦生语告张良良言不可立六国后汉王辍食吐哺骂曰防儒几败而公事令趣销印】绾皇帝玺　得印一匮【秦时自相署置官之印也夏侯婴从击秦得之】假印绶【晋舆服志假印绶而官不给鞶囊得自具作但印绶不假假者不得佩绶鞶古制也汉世有鞶嚢者佩在腰间或谓之绶嚢】符铜虎符【汉文帝初与郡守为铜虎一至五合符乃受各分半留在京师】竹使符【竹符五枚长五寸锥画篆书一至五以代古之珪璋】伍符【军中伍伍相保之符】孔緑綟绶【王世充自为太尉尚书令加黄门印緑綟绶】许上印绶【裴寂迁左仆射帝置酒含章殿欢甚寂顿首曰始陛下发太原约天下已定许上印绶今四海妥安愿赐骸骨归田里】佩四将印【王忠嗣为河西陇右节度使权朔方河东节度佩四将印】倒用司农印追兵【秀实防源休教朱泚伪迎天子遣将韩旻领鋭师三千疾驰奉天秀实以为宗社之危不容喘乃遣人喻大吏岐灵岳窃取令言印不获乃倒用司农印追其兵】不敢乆当印【程忌以钱谷奋而至宰相自以非人望不敢久当印】监军印【宗室説马燧节度太原辟署少尹李自良代燧自良卒説与监军王定逺秘其防诏以通主为节度使授説行军司马节度留后定逺自以有劳于説颇横恣请别赐印监军有印自定逺始】郡印【桞文惩咎赋幸皇鍳之明宥兮累郡印而南适】假印【李藩李吉甫复相藩颇沮止防呉少阳袭淮西节度吉甫已见帝潜欲中藩即奏曰道逢中人假印节与呉少阳臣为陛下恨之帝变色不平翌日罢藩为太子詹事】遣妻子懐印间道走京师【卢奕黄门监懐慎子也留台东都兼知武部选安禄山防东都吏亡散奕前遣妻子懐印间道走京师】挈尚书印走河阳【刘允章为东都留守黄巢至分司李磎挈尚书印走河阳允章寄治河清巢僣号輙受伪官文书尽用金统遣取印磎所磎不与更悔愧移檄近镇起兵捍贼磎持印还之】献定国寳十三【帝纪元年建巳月肃宗寝疾乃诏皇太子监国而楚州献定国寳十三因曰楚者太子所封今天降寳于楚宜以建元乃以元年为寳应元年】传国八玺【窦建徳斩于长安市齐善行乃与裴矩及建徳妻奉山东之地传国八玺来降】六合大同印【肃宗在灵武铸印追兵文曰六合大同印邺侯传】白版侯【武后时封侯者众铸印不供至有白版侯者佥载】军符侯印取岂迟【杜甫枉裴道州手札军符侯印取岂迟紫鷰緑耳行甚速】重垂重印押千官【金窠篆字竒屈盘李白】印绶炜煌【刘禹锡谢金紫】御印【彤管内人书细腻金奁御印篆分明元稹】铸银印【董昌即伪位铸银印方四寸曰顺天治国之印】金银不供于印【辛替否曰陛下倍百行赏倍十增官金银不供于印】玉玺金印【晋宗室延煦契丹灭晋出帝与太后遣延煦延寳赍降表玉玺金印以归契丹契丹得玺以为制作非工与前史所传者异命延煦等还报求真玺出帝以状答曰顷潞王从珂自焚于洛阳玉玺不知所在疑已焚之先帝受命命玉工制此玺在位羣臣皆知之乃已】金印【唐杜阳编顺宗元和五年给事中张维则自新罗使回云于海上泊洲岛间见花木台殿有数公子命一青衣捧金印以授维则乃置之于寳函复语维则曰致皇帝还舟中回顾旧路悉无踪迹金长五寸上负黄金玉印靣方一寸八分其篆文曰鳯芝龙木寿无疆维则逹京师即具以事进上曰朕前世岂非仙人乎】倒用都统印【李崧刘皇后听防者言阴遣人之蜀教继岌杀崇韬人情不安崧入见继岌曰王何为作此危事诚不能容崇韬至洛诛之何晚今逺军五千里不见咫尺之诏杀大臣动揺人情是召乱也继岌曰吾亦悔之奈何崧乃召书吏三四人登楼去梯夜以黄纸作诏书倒用都统印告谕诸军人心乃定五代史】玉册金印【唐庄宗入洛镠遣使贡献求玉册庄宗下其议于有司羣臣皆以谓非天子不得用玉册既而许之乃赐镠玉册金印吴越世家】天子有传国玺及八玺皆玉为之【唐车服志】神玺以镇中国【藏而不用受命玺以封禅礼神皇帝行玺以报王公书皇帝之玺以劳王公皇帝信玺以召王公天子行玺以报四夷书天子之玺以劳四夷天子信玺以召兵四夷皆泥封大朝防则符玺郎进神玺受命玺于御座行幸则合八玺为五轝函封从于黄钺之内同上】藏而不用【太皇太后皇太后皇后皇太子及妃玺皆金为之藏而不用太皇太后皇太后封令书以宫官印皇后以内侍省印皇太子以左春坊印妃以内坊印同上】初太宗刻受命玺以白玉为螭首【文曰皇天景命有徳者昌】武后改诸玺皆为寳【中宗复位复为玺开元六年复为寳】天寳十载改传国寳为承天大寳【同上】初髙祖入长安罢隋竹使符班银莬符【其后改为铜鱼符以起军旅易守长安都留守折冲府提兵镇守之所及左右金吾宫苑揔监牧监皆给之畿内则左三右一畿外则左五右一左者进内右者在外用始第一周而复始同上】交鱼符廵鱼符【宫殿城门给交鱼符廵鱼符】开门闭门符【左厢右厢给开门闭门符】蕃国亦给之【雄雌各十二铭以国名雄者进内雌者付其国朝贡使各赍其月鱼而至不合者刻奏】传信符【以给邮驿通制命】双龙符【皇太子监国给双龙符左右皆十】留守给麟符【两京北都留守给麟符左二十右十九】东方诸州给青龙符【南方诸州朱雀符西方诸州白虎符北方诸州武符皆左四右三左者进内右者付外行军所亦给之以上并唐志】
　　权衡【二】
　　白平权衡【月令仲春仲秋日夜分则命有司平权衡】欺以轻重【礼之于正国也犹衡之于轻重也故衡诚悬不可欺以轻重诚审也】折平于物【作信于人】锱铢【斤两】谨权量【四方之政行焉】惟器有信【则人不争】和均　平施【称物平施】作灋于平【示人以信】同其数器【谓权衡不得异轻重同利也】黍累【律厯志权轻重不失黍累】任权【权衡者衡平也权重也可以任权而平轻重也以准之正绳之直左旋见规右旋见矩在于天也左助旋玑斟斗建指以齐七政故曰五衡也】五权【五权之制以义立之以物均之余于小差轻重为宜圜而环之今肉倍好锤形如环周旋无端终而复始也】衡【权舆物均而生衡衡运生规规圜生矩矩方生绳绳直生准凖正则平衡而均权矣是为五绳者上下端直经纬四通凖绳连躰衡权合徳百工繇焉以定法式信者诚诚者直故为绳职在大行鸿胪掌之注均平逺近故在鸿胪也】用于出纳【资以和均】为医改【晋裴頠为医方人命所急而称两与古不同失神农岐伯之政为害特重宜因此改理权衡】孔置东西市【桞仲郢拜京兆尹置权量于东西市使贸易用之禁私制者】衡者秤也权者锤也【陆贽楚琳状权宜之为义取类权衡衡者秤也权者锤也故权在于衡则物之多少可凖权施于事则义之轻重不差】増之铢两则俯反是则仰【夫观文章者宜若悬衡然増之铢两则俯反是则仰无可私者桞宗元答呉秀才书】纳以大秤【为工商者杂良以苦伪内而华外纳以大秤斛以小出之欺夺比闾戆民铢积粒聚以至于富杜牧之新造南亭记】揣其钧石铢黍【将子为巨衡以揣其钧石铢黍刘禹锡答桞宗元书】秤物低仰不差毫厘【文粹姚崇执秤诫秤者衡衡天下之平也秤物低仰不差毫厘使锱铢不惑轻重无疑智不能矫愚不能欺】夑理【李华中书政事堂记夑理化为权衡】诸权衡以秬黍中者【黍之重为铢二十四铢为两十六两为斤出开元令】
　　量【三】
　　白嘉量　起于一黍【圭合升斗之数起于黄钟律之一千黍】惟器作信【则人不争】谨量【谨权量】用于出纳【资以和均】用当其无【守不失信】信以守器【官不易方】豆区釡钟　家量【传曰齐旧四量豆区釡钟四升为豆各自其四以登于釡釡十则钟陈氏三量皆登一焉钟乃大矣以家量贷而以公量收之故人归之言陈氏以五升为豆各自五以登于釡釡十为钟自然钟则大矣言陈氏家量大于公量也】黍累　作灋于平【示人以信】中规　壹其度量【周礼】栗氏为量改煎金锡则不耗【销錬之精不复减】不耗然后权之　准之　量之【为量也】其声中黄钟其铭曰【时文思索允臻其极嘉量既成以观四国永啓厥后兹器维则已上并嘉量铭】范金【礼】庣马【五量铜方尺而圆其外旁有庣马注庣不满处上为斛下为斗右耳合龠状似马以爵以防禄上三下三参天两地之象圆而函方左一右二阴阳之象其圜象规其重一钧也】用小斛【魏志太祖赋敛不足军粮少主者请以小斛给军粮太祖曰善后军中有言太祖欺众太祖曰借君之死以厌众乃狥曰主者用其小斛乃斩之于军门】斗筲　槩而不税【栗氏改煎金锡而不耗不耗然后权之权之然后准之准之然后量之量之以为鬴注鬴十则钟其声中黄钟之宫注应律之首槩而不税注令百姓得量而不为租税】五量【律厯志量者籥合升斗斛中黄钟之籥以子谷秬黍中者千二百实其籥以井水凖其槩欲直以水平之井水清则平十籥为之合云云而五量加矣】圭撮【最多者不失其圭撮】为槩【礼】维北有斗【不可以挹酒浆】西柄之揭　盈升【椒聊之实蕃衍盈升】斗粟【一斗粟尚可舂汉书】始于黄钟【而反覆焉反解中黄钟覆亦中黄钟之宫宫君也君制器之象夫量者始于籥合登于升聚于斗角于斛职在太仓司农主之】穿地得【隋开皇二年五月长安人穿地得金版有铭云始皇时量器】孔自视衡量【宗室臯以物遗人必自视衡量】尺丈之量【魏元同曰尺丈之量非所及则不能度】张文收既定乐铸铜斛二【出唐乐志】八角玉升【宣宗有八角玉升西夷且陁国所进夏以水浇之则无暑冬以火逼之则无寒异事甚众出逢原记】量斗硕【未许波澜量斗硕韩愈河南令池台】一槩【诚不如两忘但以一槩量读皇甫湜诗】诸量以巨黍为籥十籥为合十合为升十升为斗十斗为斛【开元令】籥合斗斛何以用铜取寒暑暴露不改其容【李商隐太仓箴】
　　度【四】
　　白始于一厯　五度【律厯志度者分寸尺丈引本起黄钟之长以子谷秬黍中者注子谷北方黑黍取大小中者一黍以广度之九十分为黄钟长之一为一分十分为寸十寸为尺十尺为丈十丈为引而五度审矣其法以铜髙一寸长一丈而分寸尺丈存焉以为引髙一分分者自三防而成著可分别寸忖尺蒦职在内官廷尉掌之注法度所起故有属廷尉蒦音约】周尺【王制古者以周尺八尺为歩今以周尺六尺四寸为歩古者百亩今百四十六亩三十六歩古者百里当今百二十一里注案周礼犹以十寸为尺盖六国时多变法者或言周尺尺八寸则歩更八八六十四以此计古者百亩今百五十六亩也】惟物有度【俾人不争】信以守器【官不易方】同度【月令仲春仲秋日夜分则同度量】作程【中度】毫厘【度长短者不失毫厘十毫为厘失之毫厘差若千里】分寸寻常【争寻常之地五尺曰寻倍寻曰常】短长【取则】忖度【诗曰他人有心予忖度之】壹其度量【周礼】百度得数而有常【百物之度也】枉尺直寻【去彼取此】尺有所短【寸有所长】古今长短【晋荀朂校八音不和始知后汉至魏尺长于古尺四分有余乃依周礼制尺更铸铜律吕调声韵以尺量古器与本铭尺寸无差时人服其精密唯阮咸作其声髙后掘得古尺果长于朂尺四分】璧羡【以起度周礼】进寸退尺【老子曰不敢进寸退尺】禹以身为度【禹以身为尺度也】孔制尺【吕才王珪魏徴盛称才制尺法凡十二枚长短不同与律谐契】裁度【李泌请以二月朔为中和节因赐大臣戚里尺谓之制尺】纪度之数【张曲江谢赐尺状尺者纪度之数宜丽天文批答尺之为数阴阳象之宰臣匠物有以似之】逮下明忖度之心为上表裁成之徳【红牙为尺白银为寸美而有度焕以相鲜逮下明忖度之心为上表裁成之徳白居易谢赐尺表】诸度以北方秬黍中者一为一分十分为寸十寸为尺【开元令】度长短者不识毫分【通典】寻尺所以适逺近不为运斤者设也【刘禹锡别集】
　　剑【五　利用　灵异鍳识　铸砺附】
　　白龙泉【太阿】秋水【越絶书云太阿剑其色如秋水】纯钩　镆鎁【越王勾践有寳剑五纯钩湛卢镆鎁毫曹巨阙】自卫【家语子路防剑而舞曰古之君子以剑自卫乎】文　龙藻【并剑彩】倚天【宋玉赋长剑耿介倚天外】七星【剑文】白虹【剑名】青蛇【剑彩】冰刄霜锷【文选】一人敌【汉书项羽学剑不成乃曰剑一人敌不足学学万人敌】属镂【呉王赐子胥属镂剑以死】赠徐君【延陵季札带剑赠徐君已死季子挂剑于徐君墓上树而去】鹿卢【古剑以玉刻鹿卢形】白刄【起相讐】卫君子【断佞臣】进剑者左手【尊也礼】啓椟夫襓【礼凡言剑则啓椟夫襓与剑焉注椟面也夫襓剑衣音饶】斩马【朱云请尚方斩马剑断佞臣一人头张禹也】赐【后汉韩棱为尚书右仆射郅夀尚书令陈宠三人同时以才能称肃宗尝赐诸尚书剑特以寳剑自为其名韩棱楚龙泉郅寿蜀汉文陈宠济南推诚棱渊深有谋故得龙泉寿明逹有文章故得汉文宠敦朴善不见外故得推诚】卖【龚遂为渤海太守令人卖剑买牛】又【世祖时献名马寳剑直千金诏以马驾鼓车剑赐骑士】剑舞【子路防剑而舞见上又冯谖寄食孟尝门下倚柱弹铗而歌曰长铗归来乎食无鱼又鸿门项庄起为寿曰军中无以为乐请以剑舞】价直【文选曰价兼三乡声贵二都蜀志云勾践有寳剑五召薛烛示之王曰客有直者市之乡三骏马千疋千户之都二可乎烛曰不可当造此剑时赤堇山破出锡若邪溪涸出铜雨师洒尘雷公击橐天精下欧冶因天之精至其巧一曰纯钩二曰湛卢今赤堇山合若邪溪深欧冶死虽城量金珠犹不可得】千金【西京记昭帝时茂陵人献寳剑上铭曰直千金寿万嵗】礧具剑【隽不疑带以谒暴胜之】击【东方朔十五学击剑】带剑入省【梁兾带剑入省张陵字处中劾之以一嵗俸赎罪】三剑【庄子曰臣有三剑天子剑诸侯剑庶人剑】坠水【古人剑坠水刻舟以求】迭跃【列子兰子以技示宋君弄七剑迭而跃之五剑常在空立赐金帛】诸吏带剑【魏相以文吏为丞相好武皆令诸吏带剑奏事不有带借剑入】木剑【晋舆服志朝服带剑晋世易之以木】客慙恩【文选剑客慙恩】不折【庄子曰复讐者不折镆鎁】剑履上殿【汉萧相国】昆吾【周穆王征西戎得昆吾剑】水心剑【秦昭王三月三日曲水宴有金人于水中捧水心剑以奉王】百金之剑【楚捕子胥子胥至江上有老父乗舟知子胥急故渡之既渡胥觧其剑曰直百金以与父父曰楚法得子胥赐粟五万石爵执珪岂徒百金之剑耶】剑一良【越王遗子胥不受】歩光剑【勾践使大夫种遗呉王歩光之剑】邓师【邓国有善铸剑者因名】宛冯【宛人于冯铸剑因以为号】淬以龙泉水【孟康曰龙泉宫西平界其水可用淬剑特坚利古龙泉之剑取于此】未尝服之【卫绾景帝赐之剑绾曰先帝赐臣剑凡六不敢奉诏使取之六剑常盛未尝服】司马氏在赵者以传剑论显【剑术也史记】　利用发硎之刄【出匣之锋】陆断犀兕水截蛟龙【选】斩马【见上注】切玉【列子周穆王得昆吾之剑切玉如泥】剸犀斩蛇【前髙祖斩白蛇】刜钟【干将剑刜钟无声补履不如两钱之锥】决云【上决浮云】其
　　锋不可当【前书】腐肉之齿利剑　青萍【剑也】雄棱【铦利】剸割【莫能】佽飞斩蛟【吕氏春秋曰荆有佽飞者得寳剑于江渡中流两蛟绕舟佽飞防寳剑赴江斩两蛟杀之荆王闻之仕以执圭】　灵异指郑则三军白首麾晋则千里血流【楚王作剑三枚晋郑求之不得兴师围楚三年不觧楚王登城引太阿之剑麾之三军破败血流千里郑人头尽白】夜飞去呉【越絶书曰呉王阖闾无道湛卢剑乃去呉之楚秦伐楚求之楚不与之】神兵【文选此盖稀世之神兵】化去【雷焕云灵异之物终当化去】冲斗【晋书曰斗牛之间有紫气雷焕曰寳剑之精上彻于天耳在豫章酆城令掘狱屋基入地四丈得石函中有两剑一曰龙泉二曰太阿】化龙【雷焕得剑送一与张华一自佩及华诛后失剑所在及焕卒其子华持剑行经延平津忽于腰间跃出堕水使人入水化两龙合盘光照水而去】斩虵剑飞出【晋武库灾张华见汉髙祖斩虵剑冲屋而飞出】　鉴识风胡之鉴　薛烛之识【并古之善相剑者】候时去国【恶无道于呉王】入夜干星【幸见知于雷焕】冲斗　紫气【见上注】相剑患剑之似呉干【呉之干将】　铸砺磨砺　发硎　试人【传曰莒子虐而好剑茍铸剑必试诸人】作砺【若金用汝作砺】欧冶子善【铸剑】邪溪之铤【赤山之精并出良铁】万辟千灌【淬链之名】奋椎　神器化成　阳文【雄剑文】阴缦【雌剑文】鍜蛎【书曰鍜乃戈矛砺乃锋刄】淬砺【之功】砥砺【法言干将镆鎁古之良剑然而不加砥砺则不能利】百链【刚】越砥敛其锷【清水淬其锋越砥敛其锷言干将之璞也】鷉膏莹锋　洗削【货殖传质民以洗削鼎食】敝尽而无恶　候月蚀铸【韩延寿字长公为东郡取官铜物候月蚀铸作刀剑钩镡放效尚方以此弃市镡音寻】镡卫皆用玉【师古曰镡剑口卫剑鼻】华阴赤土【雷焕得酆城剑取南昌西山下土拭剑送一剑并土与张华华以南昌土不如华阴赤土报雷焕书云云兼以华阴土一斤致焕焕将拭剑转精明也】孔获寳【刘仁轨遇倭人白江口四战皆克扶余丰脱身走获其寳剑】遗【李愬以寳剑遗牛元翼曰此剑吾先人尝以揃大盗吾又以平蔡奸今镇人逆天公宜用此夷之也元翼拜辞曰敢有不承而爱其死力】青龙突阵【酉阳杂俎开元中河西骑将宋青春每阵常运臂大呼执馘而旋未尝中锋镝西戎惮之一军始赖焉后吐蕃入冦获生口数千军帅令泽问衣大虫皮者尔何不能害青春答曰尝见青龙突阵而来兵刄所及若叩铜铁我为神助将军也青春乃知剑之有灵也】解所佩赠【李光顔长从河东军为禆将节度使马燧解所佩剑赠之】拜三动【王潮众推刘行全为将军辞曰我不及潮请以为主潮苦譲不克乃除地剚剑祝曰拜而剑三动者我以为主至审知剑跃于地众以为神皆拜之审知譲潮自为副】喜击剑【李白喜击剑】盐城寳剑【髙骈萧胜纳贿用之求盐城监骈不肯用之曰仙人言盐城有寳剑须真人取之唯胜可往骈许诺】拔剑瞠目【辛谠厐勋反攻杜慆于泗州大将袁公异等曰贼众我寡不可往谠拔剑瞠目呼曰泗州防在旦夕公等被诏来乃逗留不进欲何为】铎鞘浪剑郁刄【南诏异牟寻献铎鞘浪剑郁刄铎鞘者状如残刄有孔旁逹出丽水饰以金所击无不洞夷人尤寳之以血祭之郁刄铸时以毒药并冶取迎跃如星者凡十年乃成淬以马血以金犀饰镡首伤人即死浪人所铸故亦名浪剑王所佩者传七世矣】藏剑铭【文粹潘存实藏剑铭曰龙入泉星上天雄雄神器蓄在人间于戯动不仁静不徳虽百炼之铜于爱身也奚力】板桥王氏剑【五代冯晖魏州人出镇灵武行至梅戍蕃夷稍稍来谒晖顾首领一人指其佩剑曰此板桥王氏剑耶吾闻王氏剑天下利器也俯而取诸腰间若将翫之因撃杀首领者及其从骑十余人皆杀之】横磨大剑【五代景延广谓契丹使乔莹曰晋有横磨大剑十万口翁要战则来佗日不禁孙子取笑天下】火精剑【唐杜阳编徳宗将欲幸奉天自携火精剑出内殿因叹曰千万年社稷岂为狗鼠所窃耶遂以剑斫槛上铁狻应手而碎上曰若碎小宼如碎狻猊不足忧也及乗舆遇夜侍从皆见上仗数尺先明即火精剑也】剑烟【玉尘集成都朱善存家世寳一剑每生神芝则天下晏清如安史黄巢难作剑皆生黑烟属天不差毫发】飞跃【九国志蜀许寂少学剑居四明一夕有村民夫妇揭壶酒访寂而饮迭謡以欢寂寂饮讫闻室中戞戞有声视之有数剑飞跃寂甚惧夫妇顾寂笑曰奉以薄伎佐酒公何惧也及举手叱剑皆入指端至夜分乃去明日有二僧至寂以其事语之僧曰此侠也知君好剑术欲来相教耳愿公无好学凡神仙清浄事异于此诸侠皆鬼为阴物故妇人与僧尼皆学之言讫命水洗足以浄水拭之腾空而去】韩愈利剑诗【我心如氷剑如雪不能刺防夫使我心腐剑锋折决云中断开青天噫剑与我俱变化归黄泉】鳞铗星镡【郑云逵少时得一剑鳞铗星镡有时而吼常在庄居晴日借膝玩之忽有一人从庭树窣然而下紫衣朱糺发露剑而立黑气周身状如重雾其人因言我上界人知公有异剑愿借一观郑谓曰此几铁尔不堪君翫上界岂借此乎其人求之不已郑伺便良久疾起斫之不中惊坠黑气着地数日方散酉阳杂俎】剑花【秋光出匣剑花明无人李白】蛇化铜剑【武胜之尝于江滩见雷公逐一黄蛇或以石投之铿然有声雷公飞去乃得一蛇化铜剑有文云许旌阳斩蛟第三剑广异记】酒阑揷剑肝胆露【杜甫魏将军歌】湛然玉匣中秋水澄不流【白居易古剑诗】雄剑【四五动彼军为我奔杜甫】防如羿射九日落【矫如羣帝骖龙翔来如雷霆收震怒罢如江海凝清光上】色青无刄【大厯中髙邮人张存以踏藕为业尝于陂中见旱藕稍大如臂遂倂力掘之深二丈大至合抱以不可穷乃防之中得一剑长二尺色青无刄酉阳杂俎】赠剑刻玉字延平两蛟龙【李白洞庭诗】雄剑挂壁时时龙鸣【独漉篇雄剑挂壁时时龙鸣不防犀象羞澁苔生】隙月斜明刮露寒【练带平铺吹不起挼丝团金悬丽神光欲截蓝田玉提出西方白帝惊嗷嗷鬼母秋郊哭李贺】提携玉龙为君死【李贺鴈门太守行】先辈匣中三尺水曾入呉潭斩龙子【李贺剑歌】零落蛟龙匣【杜甫八歌诗】青荧芙蓉剑【青荧芙蓉剑犀兕岂独剸】独坐亲雄剑【杜甫诗】正枕当星剑【瞑诗】流落剑三千【同上】舞剑过人絶【故武卫将军挽歌】骑突剑吹毛【同上】徒闻斩蛟剑【覆舟】长剑吼血【南郊赋】闭剑琉璃匣【李白】锦带横龙泉【同上】电腾【感遇诗寳剑双蛟龙雪花照芙蓉精光射天地电腾不可冲】龙鳯剑【五代孙徳昭梁太祖颇徳其附已以龙鳯剑闘鸡绫遗之】霜刄【贾岛客诗】
　　匕首【六】
　　白徐氏匕首【典论】部匕首【诸葛亮作部匕首五百枚以给骑士】百辟【魏太子造百辟匕首二其一理似坚氷名曰清刚其二曜似朝日名曰阳文】图穷【荆轲献燕地图图穷而匕首见】仲文笑【神仙传曰有书生张子就李仲文学隐术久无所得患之张懐匕首刺之仲文笑曰我宁可杀】晋张载匕首铭曰【先民造制戒豫惟谨匕首之设应速周近既不忽备亦慙轻忿利以形彰功以道隐】曹沫投【曹沫为鲁庄公将与齐战三败庄公惧献遂邑之地庄公与齐桓盟于柯曹沫执匕首劫齐桓左右莫敢动问曰子将何欲沫曰齐强鲁弱而大国侵鲁亦已甚矣今鲁城壊即压齐境君其图之桓公乃许还鲁之侵地既而曹沫投匕首北面就羣臣之位顔色不变桓公怒欲背其约管仲曰不可】专诸进【呉公子光将令专诸杀呉王僚四月丙子光伏甲士于窟室乃请王僚酒酣公子光佯为足疾入窟使专诸置匕首于鱼腹中而进王既至前专诸擘鱼因以匕首刺王僚立死左右亦杀专诸阖庐立乃封专诸子为上卿】徐夫人匕首【燕丹欲使荆轲入秦乃求天下名利匕首得赵人徐夫人匕首与之百金使工以药石淬之以试人血濡缕无不立死者濡缕谓刺人血可濡丝缕徐夫人男子也姓徐名夫人】提入彊秦【荆轲云提一匕首入不测彊秦】揕胷中柱【引匕首擿秦王不中中铜柱】短剑【盐铁论曰匕首短剑也长一尺八寸头类匕故曰匕首】孔北帝所佩【髙骈数月胜献铜匕首用之曰此北帝所佩也得之者兵不敢犯骈寳秘之常持以坐起】玉匣闭霜雪【神中赵匕首买自徐夫人玉匣闭霜雪经燕复歴秦持此歌投赠与君同患难李白赠友人】笑开燕匕首【拂拭竟无言同上】匕首挿呉鸿【结客少年场李白】窃发【帝曰荆轲匹夫耳匕首窃发羣臣皆荷防待莫敢拒岂非习慢使然处俊对曰此乃法急耳郝处俊】
　　刀【七】
　　白赠佩刀【晋书吕虔为刺史有佩刀相者曰以三公可服虔乃赠别驾王祥曰茍非其人乃或为害卿有公辅之量故相与也】割鸡【焉用牛刀】佩犊【龚遂为渤海令人卖剑买牛卖刀买犊曰何为带牛佩犊】鞞防【诗曰鞞防容刀皆刀韒饰鞞上饰防下饰】操割【子皮欲使尹何为邑宰子产曰犹未能操刀而使之割】白刄【氷刃】霜锷【霜锋】寳刀　孟劳【谷梁曰孟劳鲁之寳刀】郑刀【周礼云郑之刀宋之斤鲁之削迁其地不能为良地气然也】大刄【同上刀剑之属】献刀【礼曰凡献刀则郤刃授頴注云郤却也】辟刄【凡有刺刄者以授人则辟刃谓避也辟音匹亦反】敝尽而无恶【周礼】候月蚀铸【见上注】问刀贾【武帝责杨仆曰君欲请蜀刀问贾几何对曰率数百武帝怒曰出兵而阳不知注仆行请官蜀刀诏问贾答言率数百】鈆刀为铦【贾谊曰镆鎁钝兮铅刀为铦】鈆刀【一割】坠水【郭翻刀坠水人为取之因与其人曰我取此天地神明所责翻终不受又投于水人又为取翻不能逆十倍价与之】龙雀【赫连勃勃造百錬铜刀为龙雀大环号曰大夏龙雀也】庖丁【之刀十九年如新发硎】赠【蜀费祎别传云祎使呉孙权以手中尝所执寳刀赠之祎答曰臣不才何以堪然此讨不庭禁暴乱者愿大王勉建功业同奬汉室臣虽闇弱不负来愿】引镜【神仙传河东孙博能引镜为刀屈刀为镜】鸾贵【礼曰鸾刀为贵】阍以刀杀呉子【见舟门注】首山之金【或曰黄帝采首山之金始为刀见洞防记】执其鸾刀【诗刀有鸾者】割玉如泥【孔丛子西戎利刀秦王得割玉如泥】切玉如土【十洲记昆吾割玉刀周穆王时西胡所献切玉如土】鸣鸿刀【洞防记汉武东方朔鸣鸿】百链　青犊　漏景【三刀呉大帝刀也见崔豹古今注】火精恊数【古人铸刀以五月丙午取纯火精以协其数】受法于金精之灵【阮师作刀受法于金精之灵七月庚辛见金神于冶监之门向而再拜金神授以水火之齐五精之錬用阴阳之候取刚柔之和三年作千七百七十口其刀形背狭刃方口洪首截轻微不絶丝发之系斫坚刚无交动之见杨泉物理志】百链利器【魏武内戒令曰百錬利器以辟不祥摄服奸宄者也】赤刀【博物志曰赤刀周之寳器】剃毛【淮南子屠牛朝解九牛而刀可以剃毛】斩虎刀铭【何晏】给介士【傅咸曰尚书旧奏给介士二百人大铜刀各一口】用刀舞【呉书凌统怨甘宁杀其父宁常备统不得与相见于吕舍会酒酣统乃用刀舞宁起曰宁能双防舞】白虎之象【春秋繁露曰白刀在古白虎之象】巧冶链刚金马托形【李尤金马书刀铭云】鼓刀扬声【楚辞曰师望在肆昌何识鼓刀扬声后乃喜】陆剸犀兕水截鲸鲵【王粲刀铭曰】龙熊为饰【魏曹植寳刀赋曰建安中魏王命有司造寳刀五枚以龙熊马雀为饰】露陌刀铭【魏文帝】孔佩大撗刀【王及善除右卫将军帝曰羣臣非捜辟不得至朕所尔佩大撗刀在朕侧亦知此官贵乎】赠以佩刀【张文瓘李勣入朝文瓘与属僚二人皆饯赠二人以佩刀玉带而不及文瓘文瓘疑以请勣曰子无嫌若某沉豫少决故赠以刀欲其果于防】解佩刀赐【魏徴帝亲解佩刀赐】金削刀【徐齐太宗召试赐所佩金削刀】寳钿刀【阿史那社尒太宗美其防赐髙昌寳钿刀】精刀【薛延陀其弟统特勒入朝帝以精刀赐之】麦芒刀【三贤典畧牛僧孺进士时常用麦芒刀字有误谬随手删割防定】锈澁空莓苔【寳刀隐玉匣锈澁空莓苔李白酬张卿】横行青海夜带刀【李白寒夜独酌君不能学哥舒横行青海夜带刀西屠石堡取紫袍】朝歌鼓刀叟【李白歌鼓刀叟虎变蟠溪中一举钓六合遂荒营丘东】三杯弄寳刀【白马篇酒后竞风彩三杯弄寳刀杀人如剪草剧孟同游遨】拆封刀子【资暇録云起于郭汾阳书吏也旧但用刀之小者所收文帖既繁刀刄销拆不残寸余吏乃鉆以应急教愈于全时渐出新意因削木加拆刃之上汾阳喜其用心曰真郭子仪之部吏后用传之益妙其制】刀开明月环【李白】
　　釡【八】
　　白维锜及釡【诗】锜釡之器　鬴鍑【音富釡大者鍑古釡字】二鬴之嵗【周礼人食二鬴之嵗言俭也】五熟鬴【魏文帝在东宫赐钟繇五熟鬴而铭曰于赫有魏作汉藩辅厥相钟繇实干心膂】鱼游【后汉扬州贼率张婴诣太守张纲降曰茍全性命如鱼游于釡中】生鱼【范丹字史云为莱芜令清贫人謌曰釡中生鱼范莱芜】夺【史蔡泽于赵见逐入韩之魏遇夺釡鬵于途】釡鬵【诗曰谁能烹鱼溉之釡鬵鬵釡属】悬釡而炊【韩子曰智伯围晋阳城防子决晋水灌之城中悬釡而炊】神釡【茅君内传曰欲合九美先作神釡蒸之】栎釡　轑釡孔铛釡【韦坚凿潭以通漕成帝为升楼临观坚豫取小斛舟每舟署某郡以所产物陈其上若豫章力士甆饮器茗铛釡】椎釡盈道【秀实郭晞屯邠州士放纵不法击伤市人椎釡鬲瓮盎盈道】紫驼之峯出翠釡【杜甫丽人行】土锉冷踈烟【闻斛斯未归诗】井中破釡【五代萧希甫诬奏韦説与隣人争井井有寳货有司推劾井中破釡而已】银釡【南唐近事元宗尝欲真珠数升耿先生曰易致尔即命小麦数升以银釡炒之食顷匀圆成珠】爨釡不沸【酉阳杂俎　釡不沸者有物如豚居之去之无也】
　　鼎【九】
　　白贡金九牧铸鼎象物【左传】问轻重【楚子问王孙满鼎之大小轻重示欲簒周取天下】铭【礼卫孔悝之鼎铭云云又正考父鼎铭云一命而伛再命而偻三命而俯循墙而走莫之敢侮】周鼎汉鼎【汉武于汾阴祀得寳鼎羣臣皆贺曰陛下得周鼎吾丘寿王曰非周鼎也诘之曰上天佐汉为出神鼎此乃汉鼎非周鼎上説】汾阴之鼎【见上注】迁于洛邑【武王克商迁九鼎于洛邑】定于郏鄏【成王定鼎于郏鄏卜世三十卜年七百天所命也】出庐江【汉永平六年庐江出寳鼎太守王雄献之纳于太庙诏曰易鼎足象三公岂非公卿奉职得其理乎】赂鲁侯【传曰宋人以郜大鼎赂公公纳于太庙臧哀伯曰非礼也】赂荀偃【鲁侯赂荀偃以乗马加璧束锦先呉寿梦之鼎谓以马璧为鼎之先也】黄耳　金铉【利贞之象】玉铉　革去故而鼎取新　潜江淮【楚辞曰潜周鼎于江淮】自熟自满【瑞图曰寳鼎金铜之精知吉凶存亡不防自沸不炊自熟不汲自满不举自藏不迁自行】黄云【汉得寳鼎于汾阴上有黄云覆之】金景龙文【东京赋曰岳修贡兮川效珍吐金景兮敲浮云寳鼎见兮色氤氲焕其炳兮被龙文】没于
　　泗水【史记周末九鼎没于泗水彭城下秦始皇兼天下过彭城斋戒祷祠使千人没水求之不得】谋于华亭【后语秦师临周以求九鼎显王患之以告顔率率曰请救于齐遂説齐王曰秦无道欲兴师求周之鼎君臣计不若归齐即愿王图之齐王悦发师救周秦师罢齐求鼎顔率曰周即献鼎不识何涂之所从王曰涂于梁率曰梁欲求鼎谋晖台之下小海之上梁必不出也王曰从楚率曰谋于华亭之上楚必不出矣齐王乃止】折足【易曰鼎折足覆公餗】出谷城【晋阳秋曰咸康四年谷城县门外有光取得九鼎一枚】铸于荆山【史记黄帝采首山之铜铸鼎于荆山下鼎成乗龙而升天号曰鼎湖】懐挟【后语鼎者不可懐挟提挈】雉升【书曰髙宗祭成汤有飞雉升鼎耳而雊注云耳不聪之异也】圣作【神奸】行藏【轻重】汉徳方盛【汉武善吾丘之言】周室虽衰【楚子慙王孙之对】有道则见【无道则隐】九鼎【寳鼎】五鼎【主父偃曰生不五鼎食死当五鼎烹】记曰崇鼎贯鼎　乌获扛鼎【文选】郜鼎【见上】范鼎　鼎有实　鼎颠趾【谓鼎足倒也】大鼎【汉武时见地如钩状掊视得鼎鼎大异于众鼎掊音歩钩反】鼎絶大谓之鼎【圜掩上谓之鼒】获寳鼎【迎日推防谓来日而推防】举龙文鼎【秦武王有力与孟贲举龙文鼎絶膑而死膑音频刃反】入秦【秦昭王时周器九鼎入秦而灭周】祠后土而得【汾阴巫锦为民祠魏睢后土营傍得寳鼎迎至甘泉将荐上帝至中山有黄云盖焉有鹿过上自射之以祭也巫锦巫之名】象三才【黄帝作寳鼎三象天地人】九牧之金【禹收九牧之金以铸九鼎皆尝鬺鬺音殇皆当以烹牲牢以祭祀】斡弃周鼎兮寳康瓠【贾谊吊屈平云】文鼎【言其刻镂文也】覆鼎【文挚发怒齐湣王以愈王疾王命生烹文挚三日三夜不死顔色不变文挚曰胡不覆鼎以絶阴阳之气王使覆之文挚乃死】铭功　分国　铜鼎【汉平中葛陵城东祝里社下土中得铜鼎铭曰楚元武王墓】孔神器【姚璹时九鼎成武后欲用黄金涂之璹奏鼎者神器也贵质朴不得外饰臣观其上先有五采杂昈岂待涂金为符曜耶后乃止】铸九州鼎各位其方【列庭中则天皇后武氏】环四海以为鼎【桞文积大乱至于隋氏环四海以为鼎跨九垠以为垆】置九鼎【神功元年四月戊辰置九鼎于通元宫】六熟鼎【常山王承乾造六熟鼎招亡奴盗取人牛马亲视烹燖】负鼎诣阙【和逢尧武后时负鼎诣阙下上书自言愿助天子和饪百度有司护曰昔桀不道伊尹负鼎于汤今天子圣明百司以和尚何所调逢尧不能答】常燃鼎【唐杜阳编贞元八年呉明国贡常燃鼎量容三斗光洁类玉其色纯紫每脩饮食不炽火而自熟香洁异常久食之令人反老】不可柱车【鼎也不可以柱车韩文王君志】龙文百斛鼎【笔力可独扛韩愈】淑气含公鼎【杜甫诗】鼎食为门户【同上】食家行鼎鼐【韩愈诗】立鼎几时烹【元稹答姨兄诗】雕螭刻篆相错蟠地中嵗久青苔寒【韦应物古鼎歌】乃销九金乃铸九鼎【韩愈尧水滔天人禽鬼神之居相混已禹川决水以分神人之居乃销九金乃铸九鼎仪万有之族露恠异之状其护人已其救人已】炊稻视爨鼎【桞宗元诗】
　　瓮【十　瓶甑附】
　　白敝漏【易曰井谷射鲋瓮敝漏】瓮牖【礼蓬戸瓮牖】抱瓮【庄子子贡过汉阴见一丈人方为圃畦凿隧而入抱瓮而出】眠【毕卓为吏部嗜酒邻舍有酒卓因行往饮之醉眠瓮间】抱瓮醸酒【羊雅冬抱瓮令人醸酒欲其温】藏鹦鹉【张华养白鹦鹉华自外来并以家事告之华出后童仆怒乃藏瓮中】藏贼【东观汉记曰王涣与洛阳令方略捕贼贼乃藏大瓮中悉擒获】瑶瓮【左传齐人伐北燕燕人赂以瑶瓮】铜瓮【淮南万毕术曰取沸汤着铜瓮中坚塞之内于井中作雷鸣闻数十里】风雷【幽恠志曹着为建康小吏忽有庐少府君所迎见府门前有大瓮可受五百石使风云出其中】　瓶瓶之罄矣【维罍之耻诗】挈瓶【之智】毁【卫孙蒯田于曹隧饮马于重丘毁其瓶重丘人诟之曰亲逐而君尔父为厉是之不忧何田之为】祭灶【礼祭灶盛于盆尊于瓶】　甑纪甗【齐侯使賔媚人赂晋师以纪甗注有底曰甗无底曰甑】生尘之甑【范丹字史云清贫人语曰甑中生尘范史云】破甑【孟敏字叔逹荷甑坠地不顾而去郭林宗问之敏曰甑已破视之何益林宗异之劝令学果着其名】拾尘【家语顔回炊饭于败屋下有尘坠饭中孔子遥见攫食之及回至孔子曰吾向夣先人将祭之回曰不可向有炲煤落甑中置之不可弃之则不祥因攫而食之】陶人为甑【周礼陶人为甑实二鬴厚半寸底上孔】玉甑【左传晋伐齐使赂以玉甑】竹甑【郭文传曰文以竹筒为甑】铜甑【任文公王莽乱时竒物悉卖唯留铜甑】孔银瓮数百具【李绛裴均献银壶瓮数百具绛请归之度支】火瓮【周兴天授中人告谋反诏来俊臣鞫状初兴未知被告方对俊臣食俊臣曰囚多不服奈何兴曰易耳内之火瓮炽炭周之何事不承俊臣曰善命取瓮且炽火徐谓兴曰有诏按君请尝之兴骇汗叩头服罪】八斗金渡银酒瓮【酉阳杂俎安禄山所赐有八斗金渡银酒瓮】金瓮【唐杜阳编咸通九年同昌公主出降以金银为井栏金铛瓮之属】万瓮行酒【韩愈元和圣徳诗】舁酒【车载牲牢瓮舁酒竝召賔客延邹枚赠张十一诗】喧聒鸣瓮盎【余澜怒不已喧聒鸣瓮盎岳阳楼】抱瓮灌秋蔬【李白赠张公】瓮中百斛金陵春【寄韦南陵氷】鬪瓮【福昌宫隋置闻元末重脩其中什物毕备驾幸供顿以百余瓮贮水驾将起所宿内人尽倾出水以宫瓮两两相次数人共推一瓮初且揺之然后齐呼扣】杯干瓮即空【杜甫遣闷】投姓名于瑠璃瓶中命相【卢文记废帝悉书清望官投姓名于瑠璃瓶中命相中夜焚香祝天以筯挟之首得文纪欣然相之五代】截手足投酒瓮【髙宗王皇后萧良娣既被囚武后令人杖之各一百截去手足投酒瓮曰令此二妪骨醉】叔舅欲饮我社瓮尔来尝【杜牧独酌】玉瓶沽美酒【李白】开喙倒腹斟酌更持【桞宗化瓶赋】桐甑【舟后有小灶安桐甑而炊出唐语林乐天事】金瓶【叙闻録宪宗醸换骨醪金瓶赐裴度】曾元【建中末独孤彦客淮泗间佛寺遇青短衣人自称曾元后验之乃瓶耳宣室志】水晶瓶【九国志蜀闽王宗铢有海客鬻龙脑蜀中贮以水晶瓶殿直李葩示之海客邀善价比数倍葩造宗铢曰水晶瓶为尔取之翌日至其所令持锦衾过若货者宗铢索衾与海客共观叹其纎织久之因目从者挈瓶去】
　　器物【十一】
　　白制器者尚其象【易】备物致用【易】器非求旧惟新【书】班宗【宗庙彛器】作分器　器贡【周礼有器贡谓宗庙器】稽器展事　用器不中度　去器之无用者【权置者令去之月令】祭器燕器【礼祭器未成不造燕器】春防以逹【夏髙以粗秋防以深冬闳以奄】养器为后　利用备器什器储跱【哀帝诏吏舍无得署什器储跱注军法二伍为什则供其器故通谓生具为什器】
　　又器用滥恶【滥不坚牢】涤器【司马相如与佣保杂作涤器于蜀市】官司彞器【官司常用器物】器不过用【国语】万乗器【蟠木离竒为万乗器者左右先为之容邹阳上书】头为饮器【匈奴降者言匈奴破月氏王以其头为饮器】生无长物【王恭】器不雕镂【阖庐】孔四百车【蒋王恽造器物服玩多至四百车所经州县骚然防送】欹器【宗室臯尝自创意为欹器以髤木上出五觚下锐圆为盂形所容二豆少则水弱多则彊中则水气力均虽动揺乃不覆云】寳炉【安乐公主为寳炉镂恠兽神禽间以璖贝珊瑚不可涯计】造作竒器【桞泽监岭南选中郎将周庆立造竒器以进泽上书曰庆立雕制诡物造作竒器用浮巧为珍玩以谲恠为异寳乃治国之巨蠧明王所宜严罚者也】无金玉之饰【卢懐慎器无金玉之饰】玳瑁盆【唐杜阳编敬宗寳厯元年南昌国进玳瑁盆可容十斛外以金玉饰之盛夏上置殿内贮水令满遣嫔御持金银杓酌水相沃终不竭焉】马脑柜【武宗会昌元年渤海贡马脑柜方三尺深茜色工巧无比】白鸡盏【桞亨饮未尝醉有白鸡盏取其迅速朝野佥载】什器不徙而供【元载近郊作观榭帐帟什器不徙而供】请增东宫什器【太宗皇后长孙氏太子承干乳媪请增东宫什器后曰太子患无徳与名器何请为】金银器【酉阳杂爼神厨俱振提国尚鬼神城北隔真珠江二十里有神春秋祠之时国王所须什物金银器神厨中自然而出祠毕亦灭太后使人验之不妄】
  </div>
  <div class="pagination">
   <a href="白孔六帖_page6.html">
    上一页
   </a>
   <span>
    ...
   </span>
   <a href="白孔六帖_page2.html">
    2
   </a>
   <a href="白孔六帖_page3.html">
    3
   </a>
   <a href="白孔六帖_page4.html">
    4
   </a>
   <a href="白孔六帖_page5.html">
    5
   </a>
   <a href="白孔六帖_page6.html">
    6
   </a>
   <span class="current-page">
    7
   </span>
   <a href="白孔六帖_page8.html">
    8
   </a>
   <a href="白孔六帖_page9.html">
    9
   </a>
   <a href="白孔六帖_page10.html">
    10
   </a>
   <a href="白孔六帖_page11.html">
    11
   </a>
   <a href="白孔六帖_page12.html">
    12
   </a>
   <span>
    ...
   </span>
   <a href="白孔六帖_page8.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
