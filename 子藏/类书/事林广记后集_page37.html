<!DOCTYPE html>
<html>
<head>
    <meta charset="UTF-8">
    <title>事林广记后集 - 第 37 页/共 38 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>事林广记后集 - 第 37 页/共 38 页</h1>
    <div class="content">持 【奇地非与提字同音】 馗 【音逵非与旗字同音】 飞 【半似希字收】 
肥 【半似兮字□】 巍 【半似嵬字收】 余 【少似夷字收】 
浮 【音扶非房尤切】 佳 【音如非与街字同音】 陪 【少似皮字呼】 
元 【音厚非与园字同音】 蕃 【音番非与烦字同音】 珊 【相干切非山字】 
言 【当束舌似延字非妍元字同】 初 【音桐非楚居切】 先来之先 【音线】 
韶 【少似潮字出】 貂 【音凋非与昭字同】 悬 【音玄非与弦字同音】 
舡 【非椽字同音】 鹃 【圭□切非与怪字同音】 猫 【音茅非与苗字同音】 
□鈆 【音延非与袁字同音】 虾 【涛叫非与□字同音】 豪 【此□韵外道人□□□□□同】 
□ 【少似乃字收】 肺 【音□非与费字同音】 吐 【音土非与兔字同】 
緫 【止作踪字第二用】 士 【音杜非与吐字同音】 滓 【音查非□仕切】 
泛 【少似贩字合口收】 翡 【音系非与腓字同音】 墨 【音木非脉字】 
北 【音卜非伯字】 国 【音谷非与掴字同音】 屈 【姓者音矞非诎字同】 
嗅 【当作汹字非许救切】 故 【音骨非雇字同】 始 【音试非屎字同】 
抖 【音德非斗字】 阿谁之阿 【音屋非渥字】 蜘蛛 【上音尺非知字】 
枇杷 【上音比非皮字】 蒲萄 【上音卜非莆字】 喉咙 【上音忽非侯字】 
呆老 【上音爷非呆字】 未味 【音异非觧切】 缪 【姓者音木非缪字】 
三 【词语时令用中票曹三思用第三】 恨 【非与幸行者字同音用】 鵉栾峦銮 【并音仑非闲字同】 
团栾 【上音突非团圆字】 窻 【出四江韵非疮字同音】 至诚 【□与程澄字同音】 
恁 【合口孕字收非任字同】 恐 【皇恐作丘陇切余皆第三用】 早 【通时令并音澡余皆第三用】 
簪 【簪缕乃缁参切簪花即祖含切】 不中 【呼物之好者用平选中中风者音众】 数 【音所者谓交物之称云疏者非】 
朋鹏鬅 【皆音蓬非棚字同】 范犯范 【少似饭字合口收】 狐葫糊 【并音忽乎字同】 
双 【出四江韵非霜字同音】 教 【音交推教场三教作第三余平】 镇 【音整甲镇年镇月非场镇字同】 
抱 【怀抱抱朴乃□皓切余并音捕字】 应和 【对荅言语平报应去】 大 【音代论物之小大乃云隋字通余非】 
　　合口字诀
(侵)(寝)(沁)平上去皆口噤 (谭)(非)(谈)二韵双合口参 
(塩)(添)(严)口合唇收舌似钳 (咸衘)(凡)合口迎来舌不缄 
(感)(和)(敢)二字合音当一览 (琰)(忝)()合口动唇堪点检 
(赚)(槛)(范)合口收来杂犯 

新编纂图增类羣书类要事林广记卷之十三　　【后集】
○武艺类 【阵说　射艺】 
　　军阵奇正
【阵法序】黄帝因井田以制兵井分四道八家出之其形井字开方九焉五为阵法四为间地虚其中大将居焉环其面诸部连绕此黄帝之兵法焉风后因之以乾坤艮巽四间地为天地风雷四正以水火金木四阵为龙虎鸟蛇四奇其制阵之法或六十步或六百步或千二百步而为开方之形或以奇为正或以正为奇奇正相生如循环之端不可终穷也自是而降寥寥数千百年间世莫能达其奥惟诸葛孔明善推演其法故于平沙之上迭石为文纵横皆八其法所为阵间容阵队间容队以前为后以后为前进速奔退遽走击头则尾应击尾则头应击中央则两头俱应此桓温所以为常山蛇势也及夫蜀地险狭道出斜谷则裁之为六至唐李靖因之为六花阵然唐史不书其事惟通典畧言其法大率皆斈亮八阵也故靖甞曰八阵为武侯之旧制焉今谨损益古制共成十二将兵作为阵法自一至九変入穷十二将兵曰四奇曰八正以步人为正马军为奇四奇一曰前奇二曰右奇三曰左奇四曰后奇八正一曰先锋二曰左角三曰右角四曰右爪五曰左爪六曰左牙七曰右牙八曰后军常以一奇当二正前奇当先锋左角右奇当右角右爪左奇当左爪左牙后奇当右牙后军四奇取禀于大将八正取禀于四奇故正常以奇为首所谓以寡制众者此也居则各视其奇之所止出则各视其奇之所行则奇常居前卒然遇敌则触为首验于亮之八阵靖之六花其法不相远矣以下制为阵法凡八変因敌変化循环穷焉
　　大将军营阵利布奇正
　　　初鼓
前将及左牙将各阵于左后将及右牙将各阵于右四奇阵于左右之间乃建大将军之旗于中引四奇之都虞候各持其旗使布前奇之旗于前之左右奇之旗于前之右左奇之旗于后之左后奇之旗于后之右
　　　再鼓
而四旗就列乃令每旗引其二正之都虞候持其旗使布先锋之旗于前奇之右布左角之旗于前奇前之左布左爪之旗于左奇前之左布左牙之旗于左奇后之左布右角之旗于右奇前之右布右爪之旗于右奇后之右布右牙之旗于后奇后之右布后军之旗于后奇后之左
　　　三鼓
而八正就列营则开四门前门在先锋左角之间左门在左爪左牙之间右门在右角右爪之间后门在右牙后军之间
　　射艺准的
【礼记射义曰】射之为言者绎也或曰舍也绎者各绎巳之志也故心平体正持弓实审固然后可以言中矣又曰古者天子之制诸侯岁贡士于天子天子试之射宫其容体比于礼其节比于乐其中多者得与于祭数与祭而君有庆数有庆而益地故曰射者射为诸侯也盖男子之生以桑弧蓬矢六示有志于天地四方审是则射岂士斈之所宜畧者然射法不备不足为善平居事可以观德其或有事战则充守则固可以保生民面安国家皆自此始
　弓箭式
见图
　目视弓上
见图
　
　　　步射緫法
左肩与胯对垛之中两脚先取四方立后次转左脚大指垛中心此为丁字不成八字不就
左手开虎口微松下二指转弛侧卧则上弰可随矢直指的下弰可扺胛骨下此为靡其弰
右手摘弦尽势翻手向后要肩臂与腕一般平直仰掌现掌纹指不得开露此为压肘仰腕
射经云无动容无作色按手颐下引之令满取其平直故曰端身如范直臂如枝箭发则靡其弰压其□仰其腕凶月凸背偃皆是射之骨髓疾也
　　　马射緫法
见图
马射緫法
势如追风 目如流电 
满开弓 紧放箭 
目勿瞬视 身勿倨坐 
不失其驰 舍矢如破 
 　　步射病色
前汉李广将军校定
开弓勘手 【谓前手太高后肘低不平】 开弓提手 【谓前手太低后手高】 
开弓偃弰 【谓身直头偃前手腕仰】 两摘 【谓不　发用力及前后分觧不斉】 
斫弦 【谓遣箭分弓实幄下转腕微松手转弝】 脱弝 【谓手太松倒提手弝】 
发弰 弰子大 【二件谓不弰传右脾】 
后手约 【谓手侧不仰腕】 后手小 【谓钦定手不放平】 
后手偃 后手卷 【二件谓遣箭不直硬或绝力弦挒手】 
　　　前后手法
宋卢宗迈太尉释
摋 【(苏割切)俗作撒说文云侧手击物曰摋谓当后手如击物之状令臂与肩一摋平直是也】 
捩 【音列与列同说文云捩拗也谓当以前手惟弝后手控弦要如用力拗捩之状是也】 
绝力 【(租说切)说文云绝力断也谓当以后手摘弦如绝力断之状翻手向后仰掌向上令见掌文是也】 
窒 【(丁结切)俗作撷说文云窒掷也谓当以前手点弰如掷物之状令上弰指的下弰抵脾骨下也】 
　　　持弓审固
左手垂下微曲大指羁弝第二第三指着力把弓箭余指斜笼下弰指左脚面曲右手常心右臂贴肋以大指第二第三指于节上四指弦里捉弰箭筈与手斉
【诀曰】
持弓审固事须宜 垛在南时面向西 
右手捉弓左当弝 仍令箭筈两相斉 
　　　文弝拨弦
钦身微曲注目视的左手轮指坐腕把弓箭如怀中吐月之势续以左手第二指与第三指靠心斜入拨弦令弓上弦传着右肩然后文左脚三移其步以取箭
【诀曰】
文弝拨弦横纵脚 轮指坐腕身微钦 
上弰斜传右肩膊 左手持弝横对心 
　　　抹羽取箭
以左手三指丞下紧抵箭四指五指钩落上箭先文右脚随步合右手指弰低弝以二指按箭三指斜擗箭四指五指向里斜钩左手二指三指羁簳掣箭至镞
【诀曰】
箭当弓弝一般斉 三实两虚势渐离 
小指取箭紧羁镞 抹羽入弦旡暂迟 
　 
　　　□心入筈
右手第二指紧控箭筈大指捻筈当心前手就后手簳入筈左脚尖指垛脚跟微出右脚横直鞋衩对垛浅坐箭筈左手第二第三指坐腕羁前双眼斜觑的
【诀曰】
右手二指包箭筈 两手相迎稳入弦 
捻筈当心斜觑帖 紧腾两膝直如衡 
　　　铺膊牵弦
轮指把弝推出前手微合上弰两臂稍曲不可展尽左手轮指空第二指过弓弝节上大指面紧着弓弝屈起指节余指实屈铺下前膊左右脚膝着力同入筈法
【诀曰】
前膊铺下似推山 右指弯弓紧寇弦 
两臂稍曲不展尽 文牵须用缓投肩 
　　　钦身开弓
</div>
    <div class="pagination">
<a href="事林广记后集_page36.html">上一页</a><span>...</span><a href="事林广记后集_page32.html">32</a><a href="事林广记后集_page33.html">33</a><a href="事林广记后集_page34.html">34</a><a href="事林广记后集_page35.html">35</a><a href="事林广记后集_page36.html">36</a><span class="current-page">37</span><a href="事林广记后集_page38.html">38</a><a href="事林广记后集_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
