<!DOCTYPE html>
<html>
<head>
    <meta charset="UTF-8">
    <title>喻林 - 第 83 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 83 页/共 195 页</h1>
    <div class="content">　　西施媞媞而不得见兮嫫母勃屑而日侍桂蠧不知所淹留焉蓼虫不知徙乎葵菜【广文选东方曼倩怨世】
　　亲谗谀而踈贤圣兮讼谓闾娵为丑恶愉近习而蔽远兮孰知察其黑白【广文选东方曼倩怨世】
　　行明白而曰黒兮荆棘聚而成林江离弃于穷巷兮蒺藜曼乎东厢贤者蔽而不见兮谗防进而相朋枭鸮并进而俱鸣兮鳯皇飞而髙翔【广文选东方曼倩怨世】
　　斥逐鸿鹄兮近习鸱枭斩伐橘柚兮列树苦桃【广文选东方曼倩七谏】
　　鸾皇孔鳯日以远兮畜鳬鴐鵞鸡鹜满堂坛兮鼃黾游乎华池要褭奔亡兮腾驾槖驼铅刀进御兮遥弃太阿拔搴芝兮列树芋荷橘柚委枯兮苦李旖旎甂瓯登于明堂兮周鼎潜乎深渊【广文选东方曼倩谬谏】
　　今反表以为里兮颠裳以为衣戚宋万扵两楹兮废周邵于遐夷却骐骥以转运兮腾驴驘以驰逐蔡女黜而出帷兮戎妇入而防绣服庆忌囚于阱室兮陈不占战而赴围破伯牙之号钟兮挟人筝而弹纬藏瑉石于金匮兮捐赤瑾于中庭韩信蒙于介胄兮行夫将而攻成莞芎弃于泽洲兮瓟蠧于筐簏麒麟奔于九臯兮熊罴羣而逸囿折芳枝与璚华兮树枳棘与薪柴掘荃蕙与射干兮耘藜藿与蘘荷【广文选刘子政忧吿】
　　伤明珠之赴泥兮鱼眼玑之坚藏同驽驘与乗驵兮杂班駮与阘茸葛藟蔂于桂树兮鸱鸮集于木兰偓促谈于廊庙兮律魁放乎山间恶虞氏之箫韶兮好遗风之激楚潜周鼎于江淮兮防土鬵于中宇【广文选刘子政惜贤】播规榘以背度兮错权衡而任意操防墨而放弃兮倾容幸而侍侧甘棠枯于丰草兮藜棘树于中庭西施斥于北宫兮仳倠倚于弥楹乌获戚而骖乗兮燕公操于马圉蒯瞆登于清府兮咎繇弃于壄外【广文选刘子政愍命】菀蘼芜与菌若兮渐藁本于洿渎淹芳芷于腐井兮弃鸡骇于筐簏执棠谿以刜蓬兮秉干将以割肉筐泽防以豹鞹兮破荆和以继筑【广文选刘子政灵懐】
　　载约屦而正朝服兮降皮弁以为履宝砾石于庙堂兮面隋和而不眠【广文选刘子骏遂初赋】
　　冬而生兮凋彼叶柯瓦砾进宝兮捐弃隋和铅刀厉御兮顿弃太阿骥垂两耳兮中坂蹉跎蹇驴服驾兮无用日多修洁处幽兮贵宠沙劘鳯皇不翔兮鹑鴳飞【广文选王子渊陶壅】
　　指正义兮为曲訿璧玉兮为石鹘雕游兮华屋鵕防栖兮柴簇【广文选王叔师遭厄】
　　菽藟兮蔓衍芳虈兮挫枯朱紫兮杂乱曽莫兮别诸【广文选王叔师怨上】
　　贪枉兮党比贞良兮茕独鹄窜兮枳棘鹈集兮帷幄蕠兮青葱藁本兮萎落【广文选王叔师悯士】
　　茅丝兮同防冠屦兮共絇督万兮侍宴周邵兮负刍白龙兮见射霛兮执拘【广文选王叔师悼乱】
　　宝彼兮沙砾捐此兮夜光椒瑛兮湼污葈耳兮充房【楚辞王逸伤时】
　　鸾鸟鳯皇日以远兮燕雀乌鹊巢堂坛兮露申辛夷死林薄兮腥臊并御芳不得薄兮【楚辞屈原惜诵】
　　痛鳯兮远逝畜鴳兮近处鲸鱏兮幽潜从虾兮游陼【楚辞王褒匡机】
　　堇荼茂兮敷疏蘅芷雕兮莹嫇【楚辞王逸悼乱】
　　秽杯盂之周用令瑚琏以抗阁恨骡驴之进庭屏骐骥于沟壑【艺文类聚人部言志赋】
　　鸋鴂轩翥鸾鳯挫翮啄碎琬琰宝其瓴甋【艺文类聚礼部吊文】淳于髠至邻家见其灶突之直而积薪在傍谓曰此且有火使为曲突而徙薪邻家不听后果焚其屋邻家救火乃灭烹羊具酒谢救火者不肯呼髠智士讥之曰曲突徙薪无恩泽燋头烂额为上客盖伤其贱本而贵末也【艺文类聚火部灶】
　　俚语云州县符如霹雳得诏书但以挂壁【太平御览天部霹雳】二至改度乖错委曲隆冬大暑盛夏霜雪【参同契】
　　犹如有人济海求宝不取真珠直取金精亦如有人弃妙音声而听恶响如舍正室而爱婢妾如舍金器而取瓦盂如弃甘露法味而食恶毒食如舍善男子而亲诸恶友如弃良医而信巫鬼如舍元始天尊甘露法食而服魔怨种种恶味【元阳妙经卷八】
　　如有贫人得无价宝弃而翻取迦遮末尼【波罗蜜多经卷四百四十】如有饥人得百味食弃而求噉稊稗等饭【波罗蜜多经卷四百四十】譬如愚人舍月礼事星宿【大宝积经卷一百一十二】
　　惑乱
　　上九睽孤见豕负涂载鬼一车先张之弧后説之弧匪寇婚媾往遇雨则吉【易睽】
　　蓼蓼然长大者正是莪也而不精审视之以为非莪反谓之维蒿【毛诗正义蓼莪】
　　如当路筑室得人而与之谋所为路人之意不同故不得遂成也【郑氏笺诗小旻】
　　譬欲秦而更楚假南路于东寻【北齐书文苑颜之推传】
　　适鄢郢而迷涂入邯郸而失步【隋书王贞文学传】
　　惑者狂者木石之朴也而道义未戴焉【晏子春秋问下】
　　秦人逢氏有子少而惠及壮而有迷罔之疾闻歌以为哭视白以为黒飨香以为朽尝甘以为苦行非以为是意之所之天地四方水火寒暑无不倒错者焉其父之鲁过陈遇老耼因吿其子之证老耼曰汝庸知汝子之迷乎今天下之人皆惑于是非昏于利害同疾者多固莫有觉者且一身之迷不足倾一家一家之迷不足倾一乡一乡之迷不足倾一国一国之迷不足倾天下天下尽迷孰倾之哉向使天下之人其心尽如汝子汝则反迷矣哀乐声色臭味是非孰能正之且吾之言未必非迷而况鲁之君子迷之邮者焉能解人之迷哉【列子周穆王】
　　三人行而一人惑所适者犹可致也惑者少也二人惑则劳而不至惑者胜也而今也以天下惑予虽有祈向不可得也【庄子天地】
　　水动而影揺人不以定美恶水势也瞽者仰视而不见星辰不以定有无用精惑也【荀子解蔽】
　　冥冥而行者见寝石以为伏虎也见植木以为后人也冥冥蔽其明也醉者越百步之沟以为蹞步之浍也俯而出城门以为小之闺也酒乱其神也厌目而视者视一为两掩耳而听者听漠漠以为汹汹势乱其官也【荀子觧蔽】
　　齐景公游少海骑从中来谒曰婴疾甚且死恐公后之景公遽起骑又至景公曰趋驾烦且之乗使驺子韩枢御之行数百步以驺为不疾夺辔代之御可数百步以马为不进尽释车而走以烦且之良而驺子韩枢之巧而以为不如下走也【韩非子外储説左】
　　毁誉成党众口熏天贤不肖不分以此治国贤主犹惑之也又况乎不肖者乎【吕氏春秋离谓】
　　邻父有与人邻者有枯梧树其邻之父言梧树之不善也邻人遽伐之邻父因请而以为薪其人不説曰邻者若此其险也岂可为之邻哉此有所宥也夫请以为薪与弗请此不可以疑枯树之善与不善也齐人有欲得金者清旦被衣冠往鬻金者之所见人操金攫而夺之吏搏而束缚之问曰人皆在焉子攫人之金何故对吏曰殊不见人徒见金耳此真大有所宥也夫人有所宥者固以昼为昏以白为黒以尧为桀宥之为败亦大矣【吕氏春秋去宥】
　　夫众口之毁誉浮石沈木羣邪所抑以直为曲视之不察以白为黒夫曲直之异形白黑之异色乃天下之易见也然自谬也或不能分明其是非者众邪误之矣【陆子辨惑】
　　事之适乱如地形之惑人也机渐而往俄而东西易面人不自知也故墨子见衢路而哭之悲一跬而缪千里也【贾子新书审微】
　　今陈卒设兵两军相当将施令曰斩首拜爵而屈挠者要斩然而队阶之卒皆不能前遂斩首之功而后被要斩之罪是去恐死而就必死也故利害之反祸福之接不可不审也事或欲之适足以失之或避之适足以就之楚人有乗船而遇大风者波至而自投于水非不贪生而畏死也惑于恐死而反忘生也故人之嗜欲亦犹此也【淮南子汜论训】
　　北楚有任侠者其子孙数諌而止之不听也县有贼大搜其庐事果发觉夜惊而走追道及之其所施德者皆为之战得免而遂反语其子曰汝数止吾为侠今有难果頼而免身而谏我不可用也知所以免于难而不知所以无难论事如此岂不惑哉宋人有嫁子者告其子曰嫁未必成也有如出不可不私藏私藏而富其于以复嫁易其子听父之计窃而藏之若公知其盗也逐而去之其父不自非也而反得其计知为出藏财而不知藏财所以出也为论如此岂不悖哉今夫僦载者救一车之任极一牛之力为轴之折也有加辕轴其上以为造不知轴辕之趣轴折也楚王之佩玦而逐兔为走而破其玦也因佩两玦以为之豫两玦相触破乃逾疾乱国之治有似于此【淮南子汜论训】
　　故通于道者如车轴不运于已而与毂致千里转无穷之原也不通于道者若迷惑告以东西南北所居聆聆一曲而辟然忽不得复迷惑也故终身于人辟若伣之见风也无须臾之间定矣【淮南子齐俗训】
　　穷乡多曲学小辩害大知巧言使信废小惠妨大义【説苑谈丛】
　　言周家建立德化其道平直公方所履无失而言芜秽倾危者心惑意异也以平直为倾危则以忠正为邪枉也【王逸注楚辞七谏】
　　言世人愚惑恶虞舜箫韶之乐反好俗人淫泆激楚之音犹恶典谟忠正之言而好谄防之説也【王逸注楚辞九□】道陟多阪胡言连蹇译瘖且聋莫使道通【焦氏易林干之干】三痴俱走迷路失道惑不知归反入患口【焦氏易林干之晋】二人异趣反覆迷惑一身五心乱无所得【焦氏易林坤之贲】痴狂妄作心诳善惑迷行失路不知南北【焦氏易林屯之小过】三痴且狂欲之平乡迷惑失道不知昏明【焦氏易林大有之遯】客指东西未得便安【焦氏易林豫之离】
　　鼻目易处不知香臭【焦氏易林随之干】
　　一身三口语无所主东西南北迷惑失道【焦氏易林咸之离】心西意东事无成功【焦氏易林晋之家人】
　　次八迷目逹腹测曰迷目逹腹外惑其内也【太经第二逹】次二迷腹逹目测曰迷腹逹目以道不明也【太经第二逹】不智之人辩慧怀给不知所裁之犹弃骥而惑不知所诣也【淮南子主术训解】
　　夫寻常咫尺之近理人间取舍之细事沈浮过于金羽皂白分于粉墨而抱惑之士犹多不辨焉【抱朴子内篇微防】或奔车走马赴阬谷而不惮以九折之阪为螘封或登危蹋颓虽堕坠而不觉以吕梁之渊为牛迹也【抱朴子外篇酒】视泰山如弹丸见沧海如盘盂【抱朴子外篇酒诫】
　　疢美而无直亮之鍼艾羣惑而无指南以自反【抱朴子外篇疾谬】
　　以二缶钟惑而所适不得者言各自信据故不知所之【郭子注庄天地】
　　今指犬似人转白似黒则不类矣转以类推以此象彼谓犬似玃玃似狙狙似人则犬似人矣谓白似缃缃似黄黄似朱朱似紫紫似绀绀似黒则白成黑矣【刘子审名】海濵居者望岛如舟望舟如鳬而须舟者不造岛射鳬者不向舟知是望远目乱而心惑也山底行者望岭树如簪视岫虎如犬而求簪者不上树求犬者不往呼知是望髙目乱而心惑也【刘子正赏】
　　白黑相渝能无微乎是非相扰能无散乎【文中子天地】臣犹吴牛见月而喘【世説新语言语】
　　尧舜之智桀纣以为不智尧舜以为智恶知尧舜之非桀纣桀纣之非尧舜乎【艺文类聚人部智】
　　良御惑燕楚玅察乱渑淄【艺文类聚乐部论乐诗】
　　今有疑者所谓蚌异蛤二五为非十也【太平御览文部著书下】倾耳求音不闻霆击澄神密眠岂觌山髙【初学记服食部酒】同昧其本而竞谈其末犹未识辰纬而意断南北羣迷暗争失得无准【何氏语林文学】
　　如盲人自无所见引人路途转转迷惑而不知觉【三十六部尊经黄林经】
　　如盲不见道进尺不知寸虽有四衢路随意任奔驰【海空智藏经问病品偈】
　　譬如有人行路拾得遗箧开箧视镜自见其影谓是箧主心地惶怖稽首而谢弃之而去众生迷惑舍真取伪弃本寻末亦复如是【无上内秘藏经辨四真品】
　　身口意业有四种惑何等为四一者贪惑二者痴惑三者淫惑四者唝嗃惑所谓唝嗃惑者诈言道术无真实相【元阳妙经卷五】
　　譬如道士观不净时见所着衣服悉是皮相而实非皮所可食噉皆作虫相而实非虫观好美羮作粪秽汁相而实非粪秽观所食乳酪犹如髓脑而实非髓脑观骨碎秣犹如粉相而实非粉【元阳妙经卷五】
　　譬如人醉其心乱视诸山川城郭宫殿日月星辰皆悉廻转【元阳妙经卷十】
　　譬如有人欲见大海既至海防返观牛迹作是念言大海中水浅深多少岂及此耶【波罗蜜多经卷三百二】
　　如有工匠欲造大殿如天帝释殊胜殿量见彼殿已而返揆摸日月宫殿【波罗蜜多经卷三百三】
　　如彼渴人愚痴无智为热所逼见动阳熖于无水中妄生水想【波罗蜜多经卷三百九十九】
　　譬如见熖而生水想实无有水以眼乱故【文殊师利问经卷上】譬如盛日舒光烛地气蒸飘动犹如水流渴兽迷惑向之奔走【大乗密严经卷下】
　　譬如有人闻俱耆罗声又见其形寻复见乌而生迷惑作是説言俱耆罗俱耆罗汝等如是非法为法守防非法如彼见乌谓俱耆罗【鸯崛摩罗经卷三】
　　譬如有愚夫见雹生妄想谓是琉璃珠取己执持归置之瓶器中守防如真宝不久悉融消空想黙然住于余真琉璃亦复作空想【鸯崛摩罗经卷三】
　　如有士夫度大旷野闻合羣鸟鸣时彼士大夫畏是鸟声谓有刼贼异道而去入空泽中至虎狼处为虎所食【大法鼔经卷下】
　　如游旷野指东谓为西【中隂经卷下】
　　譬如夏热或有贾客失众伴辈独在后行上无伞盖足下无履体面汗出唇口焦干热炙身躯张口吐舌劣极甚渴四顾望视其心迷惑遥见野马意谓是水谓为不远尽力驰走趣于野马身劣益渴遂更困顿日转晚暮时向欲凉不见野马无有此水心既觉之是热盛炎之所作耳修行自念吾本亦然渴于情欲追之不息着终始爱还自焦然迷为疑想痴网所盖野马见惑吾从久远傥有是心贪着于我【修行道地经行空品】
　　昔有愚人其妇端正情甚爱重妇无贞信后于中间共他交往邪婬心盛欲就傍夫舍离已壻于是密语一老母言我去之后汝可赍一死妇女尸安着屋中语我夫言云我已死老母于后伺其夫主不在之时以一死尸置其家中及其夫还老母语言汝妇已死夫即往视信是己妇哀哭懊恼火积薪油烧取其骨以囊盛之昼夜怀挟妇于后时心厌傍夫便还归家语其夫言我是汝妻夫荅之言我妇久死汝是阿谁妄言我妇乃至二三犹故不信如彼外道闻他邪説心生惑着谓为真实永不可改虽闻正教不信受持【百喻经卷上】
　　昔干陀衞国有诸伎人因时饥俭逐食他土经婆罗新山而此山中素饶恶鬼食人罗刹时诸伎人防宿山中山中风寒然火而卧伎人之中有患寒者着彼戏衣罗刹之服向火而坐时行伴中从睡寤者卒见火边有一罗刹竟不谛观舍之而走遂相惊动一切伴侣悉皆逃奔时彼伴中着罗刹衣者亦复寻逐奔驰絶走诸同行者见其在后谓欲加害倍増惶怖越度山河投赴沟壑身体伤破疲极委顿乃至天明方知非鬼【百喻经卷下】譬如无目人得蛇以为璎珞有目人语是蛇非是璎珞【大智度论卷七十】
　　如人闇中见似人物谓是实人而生畏怖又如恶狗临井自吠其影水中无狗但有其相而生恶心投井而死【大智度论卷八十九】
　　如人目翳视清浄珠见其目影便谓珠不浄【大智度论卷九十五】譬如众生盲人彼未曽见象为彼盲人将示象诸生盲者或捉象鼻或牙或耳或足或尾或背彼示已问象何相或説言如犁辕或言如杵或言如簸箕或言如碓臼或言如苕箒或言如石山如是不通逹【摄大乗论卷四】
　　可谓指虫迹为苍文饵螫乳为醍醐良可哀也【明集折夷夏论】
　　夫导师失路则迷涂者众【明集难夷夏论】
　　致令雪山采药争取毒草深水求珠竞持瓦砾【辨正论卷一】喻林卷四十八
　　钦定四库全书
　　喻林卷四十九　　　　　明　徐元太　撰人事门【四十七】
　　混淆
　　或以其酒不以其浆鞙鞙【音瑁】佩璲不以其长【诗小雅大东】君臣贤愚适同如鸟雌雄相似谁能别异之乎【郑氏笺诗正月】屦以两只为具五为数之竒言葛屦服之贱虽有五两其数虽竒以冠緌往配而双止则非其宜【毛诗正义南山】悲时俗之险阸兮哀好恶之无常弃衡石而意量兮随风波而飞扬【后汉书冯衍传】
　　欲以鸡鹜厠鸳鸿于池沼将移瓦砾参金碧之声价【陈书蔡景厯传】
　　致使薫犹之质均诲学庭兰萧之体等教文肆【魏书南安王祯子英传】
　　厠郑璞于周宝编鱼目于隋珠【魏书李顺希仁弟骞传】
　　当今之世丑必托善以自为解邪必防正以自为僻游不论国仕不择官行不辟污曰伊尹之道也分别争财亲戚兄弟搆怨骨肉相贼曰周公之义也行无防耻辱而不死曰管子之趍也行货赂趣势门立私废公比周而取容曰孔子之术也此使君子小人纷然殽乱莫知其是非者也故百川并流不注海者不为川谷趣行蹖驰不归善者不为君子【淮南子泰族训】
　　黄白色也众马形也而独以色为形飞者入池之谓也【公孙龙子白马论注】
　　牛骑同堂郭氏以亡【焦氏易林小畜之晋】
　　牛马聋蒯不知声味远贤贱仁自令乱愦【焦氏易林颐之鼎】次六升于堂颠衣倒裳廷人不庆测曰升堂颠倒失大众也【太经第一上】
　　待遇茍合之人与忠直之士曽无别异犹并纫丝与茅共为索也【王逸注楚辞惜誓】
　　言患苦众人称物量谷不知审其多少同其称平以失情实则使众人怨也以言君不称量士之贤愚而同用之则使智者恨也【王逸注楚辞惜誓】
　　言君选士用人杂用驽骏不异贤愚若驾罢牛骖以骐骥才力殊也【王逸注楚辞七谏】
　　圜泽为珠麤瑀为玑以言君不知贤愚忠佞之士犹杂鱼眼与珠玑同贯而不别也【王逸注楚辞七谏】
　　言持菎蕗香直之草杂于黀蒸烧而燃之则不识于物也以言取忠直弃之林野亦不知贤也【王逸注楚辞七諌】言世人不识善恶乃以甑窐之土杂厠圭玉又使丑妇与好女同室也以言君闇惑不别贤愚也【王逸注楚辞哀时命】言已君不明智斥逐忠良而任用佞防委弃明珠而贵鱼眼乗驽驘杂骏马重班駮喜阘茸心迷意惑终不悟也【王逸注楚辞九难】
　　君不识贤使紫夺朱世无别知之者【王逸注楚辞九思】
　　紫朱杂厠瓦玉杂糅【王充论衡对作篇】
　　窃华名者蝼蜥腾于云霄失实贾者翠虬沦乎九泉于是斥鷃凌风以髙奋灵鳯卷翮以幽戢铅锋充太阿之宝犬羊佻【勅髙切独行貌】虎狼之资矣【抱朴子外篇名实】
　　以倾倚申脚者为妖妍摽秀以风格端严者为田舍朴騃【抱朴子外篇疾谬】
　　于是释铨衡而以疏数为轻重矣弃度量而以纶集为多少矣【抱朴子外篇穷逹】
　　鹑鷃栖翔鳯之条鼋鼍游升龙之川识真者所为愤结也【文选陆士衡从梁陈诗注】
　　珪璋杂于甑窐兮陇防与孟娵同宫【补文选庄忌哀时命】
</div>
    <div class="pagination">
<a href="喻林_page82.html">上一页</a><span>...</span><a href="喻林_page78.html">78</a><a href="喻林_page79.html">79</a><a href="喻林_page80.html">80</a><a href="喻林_page81.html">81</a><a href="喻林_page82.html">82</a><span class="current-page">83</span><a href="喻林_page84.html">84</a><a href="喻林_page85.html">85</a><a href="喻林_page86.html">86</a><a href="喻林_page87.html">87</a><a href="喻林_page88.html">88</a><span>...</span><a href="喻林_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
