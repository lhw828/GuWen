<!DOCTYPE html>
<html>
<head>
    <meta charset="UTF-8">
    <title>册府元龟 - 第 92 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 92 页/共 736 页</h1>
    <div class="content">三年五月行幸阴山北十二月丁酉还宫。
四年正月庚午行幸中山二月丙子次恒山之阳诏有司刊石勒铭是月克仇池三月庚申还宫。
五年二月庚申行幸庐三月戊辰大会于南甲辰还宫五月丁酉行幸阴山北九月帝自河西至于马邑观于崞川己亥还宫丁未行幸漠南十二月丙戌还宫。
六年正月辛亥行幸定州引见长老存问之二月遂西幸上党观连理树於玄氏至吐京讨徙叛胡出配郡县三月庚申还宫六月壬辰北巡八月幸阴山北次于广德宫十一月辛未还宫癸未西巡。
七年正月戊辰次东雍辛未南幸汾阴二月丙戌幸长安存问父老丁亥次昆明池遂田于岐山阳四月甲申至自长安。
八年二月癸未行幸中山五月还宫。
九年二月癸卯行幸定州三月还宫六月辛酉行幸广德宫八月诏中外诸军戒严丙戌幸阴山
十一年正月乙丑行幸雒阳所过郡国皆亲对高年存恤孤老二月甲午大于梁山车驾遂征悬瓠四月癸卯还宫赐从者及留台郎吏已上生口各有差正平元年七月行幸阴山九月还宫十月庚申行幸阴山十二月丁丑还宫。
文成兴安二年五月行幸崞山辛卯还宫七月辛亥行幸阴山己巳还宫十一月辛酉行幸信都中山观察风俗甲午还宫。
兴光元年六月丙寅行幸阴山八月乙亥还宫十一月戊戌行幸中山遂幸信都十二月丙子还幸灵丘至温泉宫庚辰还宫。
太安元年七月丙辰幸河西八月丁亥还宫。
二年八月甲申畋于河西十月甲申还宫。
三年六月行幸阴山八月畋于阴山之北己亥还宫十月将东巡诏太宰常英起行宫於辽西黄山。
四年正月行幸广宁温泉宫遂东巡平州庚午至于辽西黄山宫游宴数日亲对高年劳问疾苦二月丙子登碣石山观沧海大享群臣於山下班赏进爵各有差改碣石山为乐游山筑坛纪行於海滨戊寅南幸信都畋游于广川三月丁未观马射于中山所过郡国赐复一年丙辰还宫七月丙午行幸河西九月己巳还宫十月甲戌北巡至阴山有故冢毁废诏曰：昔姬文葬枯骨天下归仁自今有穿毁坟陇者斩之辛卯次于车轮山累石记行。
五年六月戊申行幸阴山八月庚戌遂幸中壬戌还宫。
和平元年七月壬午行幸河西九月庚午还宫。
二年三月幸中山至于邺遂幸信都所过皆亲对高年问民疾苦诏民八十以上一子不从役是月辛巳还宫六月庚申上幸阴山己巳还宫七月壬午行巡山北八月丁丑还宫。
三年二月癸酉畋于崞山遂观渔於旋鸿池七月壬寅幸河西十一月壬寅还宫。
四年四月癸亥上幸西苑亲射虎三头五月行幸阴山九月辛巳还宫。
五年六月丁亥行幸阴山七月壬寅行幸河西九月辛丑还宫。
六年二月丁丑行幸楼烦宫三月乙巳还宫。
献文皇兴元年八月丁酉行幸武州山石窟寺。
四年十二月甲辰幸鹿野苑石窟寺。
五年六月丁未行幸河西七月丙寅遂至阴山八月丁亥还宫。
孝文延兴二年闰六月戊午行幸阴山。
二年八月庚申太上皇帝并幸河西拾寅谢罪请降许之九月辛巳并还宫。
五年五月丁未幸武州山辛酉幸车轮山。
承明元年十月辛未幸建明佛寺大宥罪人。
太和元年四月丁卯幸白登山壬申幸崞山。
二年二月丁亥行幸代之汤泉所过问民疾苦癸卯还宫四月甲申幸崞山丁亥还宫六月己丑幸鹿野苑。
三年二月辛巳帝与太皇太后幸代郡温泉问民疾苦己亥还宫四月丙申幸崞山己亥还宫八月乙亥幸方山起思远佛寺丁亥还宫。
四年四月辛巳幸白登山五月丙申朔幸火山壬寅还宫七月辛亥幸火山八月甲辰幸方山戊申幸武州山石窟寺庚戌还宫。
五年正月己卯南巡丁亥至中山亲见高年问民疾苦二月丁酉幸信都存问如中山癸卯还中山三月辛酉朔幸肆州。
六年三月辛巳幸武州山石窟寺赐贫者衣食壬午幸方山。
七年四月庚子幸崞山赐所过鳏寡不能自存者衣服粟帛壬寅还宫五月戊寅朔幸武州山石窟寺。
八年四月甲寅幸方山戊午还宫庚申行幸旋鸿池遂幸崞山丁卯还宫七月乙未幸方山石窟寺。
九年四月癸丑幸方山甲寅还宫六月辛亥幸方山遂幸灵泉池丁巳还宫七月戊子幸渔池登青原岗甲午还宫八月己亥行幸弥泽甲寅登牛头山甲子还宫。
十年四月癸酉幸灵泉池戊寅还宫六月辛酉幸方山。
十一年五月壬辰幸灵泉池遂幸方山甲午还宫。
十二年四月乙丑幸灵泉池丁卯遂幸方山己巳还宫七月己丑幸灵泉池遂幸方山己亥还宫闰九月辛未幸灵泉池癸酉还宫。
十三年四月丁亥幸灵泉池遂幸方山己丑还宫七月丙寅幸灵泉池与群臣御龙舟赋诗而罢。
十四年正月乙丑行幸方山二月辛未行幸灵泉池壬申还宫七月丙午行幸方山丙辰遂幸灵泉池八月丙寅朔还宫。
十六年二月壬辰幸北部曹历观诸省巡京邑听理冤讼三月丁卯巡省京邑。
十七年三月辛巳幸永兴园徙御宣文堂八月戊申幸并州亲见高年问疾苦九月庚午幸雒阳宫基址帝顾谓侍臣曰：晋德不修早倾宗祀荒毁至此用伤朕怀遂咏黍离之诗为之流涕十月己卯幸河南城乙酉幸豫州癸巳次于石济。
十八年正月癸亥南巡乙亥幸雒阳西宫二月乙丑行幸河阴规建方泽之所壬寅北巡癸卯济河闰月癸亥次句注陉南皇太子朝于蒲池壬申至平城宫癸酉临朝堂部分迁留七月壬辰北巡辛丑幸朔州八月甲辰行幸阴山观川丁未幸阅武台临观讲武癸丑幸怀朔镇己未幸武川镇辛酉幸抚宜镇甲子幸柔玄镇乙丑南还所过皆亲见高年问民疾苦贫窘孤老赐以粟帛戊辰次旋鸿池庚午谒永固陵辛未还平城宫十月辛亥发平城宫壬戌次於中山之唐湖己巳幸信都十一月丁丑幸邺己丑至雒阳十二月辛亥南伐戊辰至悬瓠。
十九年二月甲辰幸八公山戊申巡淮而东丙辰至锺离将临江水壬戌诏班师三月戊寅幸邵阳乙未幸下邳四月庚子幸彭城癸丑幸小沛己未幸瑕丘戊辰幸高敖五月甲戌幸滑台丙子次於石济癸未至自南伐九月丙戌行幸邺乙未还宫。
二十年八月戊戌幸嵩高甲寅还宫。
二十一年正月乙巳北巡二月壬戌次太原癸酉至平城癸未行幸中三月庚寅至自中乙未南巡己酉次离石丙辰次平阳四月庚申幸龙门癸亥幸蒲坂辛未幸长安戊寅幸未央殿阿房宫遂幸昆明池。
宣武景明三年九月行幸邺阅武於邺南十月还宫。
四年八月行幸河南城离宫。
正始元年十二月行幸伊阙。
孝明孝昌二年八月帝幸南石窟寺即日还宫。
出帝泰昌元年九月乙巳帝幸都水南过雒遂至涧己酉复田於北原。
永熙二年正月己亥幸嵩高石窟灵岩寺庚子。又幸散施各有差十二月丁巳狩于嵩阳己巳遂幸温汤丁丑还宫。
三年二月辛巳幸洪池陂遂游田。
●卷一百十三
○帝王部　巡幸第二
後周明帝以闵帝元年九月即位。
二年六月辛未辛昆明池九月丁未幸同州过故宅赋《诗》曰：玉烛调秋气金舆历旧宫还如过白水更似入新丰霜潭渍晚菊寒井落疏桐举杯延故老令闻歌大风十月辛酉还宫。
武帝保定三年七月戊辰行幸原州丁丑幸津门问百年赐钱帛。又赐高年板职有差九月甲子登陇山丙戌幸同州十二月辛卯至自同州。
四年十月丁卯幸沙苑劳师癸酉还宫。
五年二月壬申行幸岐州七月庚寅行幸秦州八月丙子至自秦州。
天和元年十一月丙戌行幸武功等新城十二月庚申时未建年纪时遣师伐齐还宫。
三年二月丁卯幸武功丁亥还宫五月庚申行幸醴泉宫七月戊午至自醴泉宫十一月甲辰行幸岐阳十二月丁丑至自岐阳。
四年五月戊戌行幸醴泉宫七月辛亥至自醴泉宫五年四月甲寅行幸醴泉宫七月乙卯至自醴泉宫六年十一月丁巳行幸散关十二月己丑还宫。
建德元年十一月庚戌行幸羌桥集京城以东诸军都督以上颁赐有差乙卯还宫十二月壬申行幸斜谷集京城以西诸军都督已上颁赐有差丙戌还宫三年二月乙卯行幸阳宫三月辛酉至自阳宫七月庚申行幸阳宫戊子至自阳宫八月丙申行幸阳宫九月庚申幸同州十月甲寅行幸蒲州丙辰行幸同州十一月己巳大阅于城东甲戌至自同州。
四年正月癸酉行幸同州三月丙寅至自同州七月丙辰行幸阳宫丁卯至自阳宫十月甲午行幸同州十二月庚午至自同州。
五年正月癸未行幸同州辛卯行幸河东涑川甲午还同州三月壬寅至自同州四月乙卯行幸同州五月壬辰至自同州六月丁巳行幸阳宫八月乙卯至自阳宫。
六年五月癸巳行幸阳宫六月丁未至自阳宫甲子帝东巡七月丙戌行幸雒州十月戊申行幸邺宫十二月庚申行幸并州宫。
宣政元年正月壬午行幸邺宫辛卯行幸怀州置宫二月丁巳帝至自东巡。
宣帝宣政元年六月即位八月壬申行幸同州十月癸酉至自同州。
大象元年正月甲辰东巡狩戊午行幸雒阳二月乙亥行幸邺辛巳诏传位於太子自称大元皇帝三月庚申至自东巡大陈军伍帝亲擐甲胄入自青门皇帝衍备法驾从入百官迎于青门外其时骤雨仪卫失容自此以後八月庚申行幸同州壬申还宫十一月乙未行幸同州壬寅还宫十二月乙丑行幸雒阳帝亲御驿马日行三百里四皇后及文武侍卫数百人并驿以从仍令四后方驾齐驱或有先後便加谴责人马顿仆相属。
二年二月辛卯行幸同州增候正前驱式道为三百六十重自应门至於赤岸泽数十里间幡旗相蔽鼓乐俱作。又令武贲持马上称警跸以至同州。
隋文帝开皇元年十月壬辰行幸岐州十二月庚子至自岐州。
二年正月癸丑幸上柱国王谊第庚申幸安成长公主第二月辛卯幸赵国公独孤陀第。
三年六月乙未幸安成长公主第九月壬子幸城东观稼。
四年二月庚戌幸陇州九月甲子幸襄国公主第乙丑幸灞水观漕渠赐督役者帛各有差甲戌以关内饥幸雒阳。
五年四月戊申至自雒阳八月己酉幸栗园九月丁巳至自栗园。
七年二月壬申幸醴泉宫四月己酉幸晋王第十月庚申行幸同州以先帝所居降囚徒癸亥幸蒲州丙寅宴父老上极欢曰：此间人物衣服鲜丽容止闲雅良繇仕宦之乡陶染成俗也。十一月甲午幸冯翊亲祠故社父老对诏失上帝大怒免其县官而去戊戌至自冯翊。
八年十一月乙亥行幸定城陈师誓众丙子幸河东十二月庚子至自河东。
九年四月己亥幸骊山劳旋师也。
十年二月庚申幸并州四月辛酉至自并州十一月辛卯幸国学颁赐各有差。
十一年八月壬申幸栗园乙亥至自栗园。
十二年七月壬戌幸昆明池其日还宫八月乙亥幸龙首池。
十三年正月壬戌行幸岐州二月丁亥至自岐州七月时遣师伐陈丁巳幸昆明池。
十四年十二月乙未东巡狩。
十五年正月壬戌次齐州亲问疾苦三月己未至自东巡狩丁亥幸仁寿宫九月至自仁寿宫十一月辛酉幸温汤乙丑至自温汤。
十六年十月己丑幸长春宫十一月壬子至自长春宫。
十七年二月庚寅幸仁寿宫九月甲申至自仁寿宫。
十八年二月甲辰幸仁寿宫九月辛卯至自仁寿宫。
十二月自京师至仁寿宫置行宫十有二所。
十九年二月甲寅幸仁寿宫。
二十年九月丁未至自仁寿宫。
仁寿二年三月己亥幸仁寿宫九月丙戌至自仁寿宫。
四年正月甲子幸仁寿宫。
炀帝以仁寿四年即位十一月乙未幸雒阳。
大业元年八月壬寅帝御龙舟幸江都以左武侯大将军郭衍为前军李景为後军文武官五品已上给楼船九品以上给黄篾舟舳舻相接二百馀里。
二年三月庚午发江都四月庚戌帝自伊阙陈法驾备千乘万骑入于东京。
三年三月辛亥自东京还京师四月庚辰诏曰：古者帝王观风问俗皆所以忧勤兆庶安集遐荒自蕃夷内附未遑亲抚山东经乱须加存恤今欲安辑河北巡省赵魏所司依式丙申车驾北巡狩戊戌敕百司不得践暴禾稼其有须开为路者有司计地所收即以近仓酬赐务从优厚己亥次赤岸泽戊午发河北十馀郡丁男凿太行山达于弁州以通驰道六月戊子次榆林郡甲辰帝御北楼观渔于河以宴百僚八月壬午车驾发榆林启民可汗饰庐清道以候乘舆帝幸其帐启民奉觞上寿宴赐极厚皇后亦幸义成公主帐癸巳入楼烦关壬寅次太原营晋阳宫九月乙未次济源幸御史大夫张衡宅宴享极欢己巳至于东都。
四年三月己亥幸大原因出塞巡长城八月辛酉亲祀恒岳河北道牧守毕集大赦天下凡经县免一年租调。
</div>
    <div class="pagination">
<a href="册府元龟_page91.html">上一页</a><span>...</span><a href="册府元龟_page87.html">87</a><a href="册府元龟_page88.html">88</a><a href="册府元龟_page89.html">89</a><a href="册府元龟_page90.html">90</a><a href="册府元龟_page91.html">91</a><span class="current-page">92</span><a href="册府元龟_page93.html">93</a><a href="册府元龟_page94.html">94</a><a href="册府元龟_page95.html">95</a><a href="册府元龟_page96.html">96</a><a href="册府元龟_page97.html">97</a><span>...</span><a href="册府元龟_page93.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
