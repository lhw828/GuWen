<!DOCTYPE html>
<html>
<head>
    <meta charset="UTF-8">
    <title>白孔六帖 - 第 44 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 44 页/共 50 页</h1>
    <div class="content">　　白存心【时观而不语存其心也使之悱悱愤愤然后启发】救失【学者有四失敎者必知之人之学也或失则多或失则易或失则止此者心之莫同也知其心然后能救其失也】善教者使人继其志　善学者师逸而功倍　善待问者如撞钟叩之以大者大鸣叩之小者小鸣　温故而知新可以为师矣　循循善诱【夫子循循然善诱人】愤启【悱发】一隅【子曰举一隅不以三隅反则不复也】教诲不倦【日长】习【教授】讨论　日就月将　先儒之训【为后学之宗】善道　欲罢不能【夫子循循善诱人博我以文约我以礼欲罢不能既竭吾才如有所立卓尔】人能道【师贵受方】教所由兴【学而不厌】师能善道【人欲发曚】喻所由诚【由用也】长善【善】诱人孔易　道难为性【教贵受方】师过而商不及【俱未得中】求退而由兼人【各宜救失】能博喻然后能为师　自彊不息【克勤无怠】激劝犯法者【后汉郭林宗左原为郡学生犯法见斥林宗遇于路乃设酒肴以慰之人讥林宗不絶恶人林宗曰人而不仁疾之已甚乱也原后结客报诸生值林宗在学愧负前言遂罢去人乃服其知识】孔魏王师【王珪兼魏王师王曰愿闻所习珪曰汉东平王苍称为善最乐愿王志之帝闻喜曰儿可以无过矣】讲教生徒【张镒为濠州刺史政条清简延经术士讲教生徒比去州升明经者四十人】获趋门馆荷深仁于哲匠【文粹刘太真上杨相公启又念顷日曽霑引问击而甞失所对获趋门馆荷深仁于哲匠被君子之善诱虽其顽鲁或有庻几之道焉】刘赞父玭为县令赞始就学衣以青布襂襦【每食则玭自食肉而别以蔬食食賛于牀下谓之曰肉食君之禄也尔欲之则勤学问以干禄吾肉非尔之食也由是賛益力学举进士五代史】叔达亡国之余【幸頼前烈有隋之末滥尸贵郡因霑善诱颇识大方文粹陈叔达书】建中贞元时文思崛兴遂大振耀【防故相常衮来为福建观察使有文章高名又性颇嗜诱进微生推抜寒素中唯恐不及至之日比君为芝英每有一作屡加赏进逰娱燕飨必召同席君之声渐腾于江淮且逹京师矣殴阳詹集序】
　　失师道【七】
　　白教然后知困　占毕【占视也毕简也谓多其问难】隐学【疾师】教之不诚　使人不由其诚教人不尽其材【由用也材道也】以我为隐乎【吾无隐乎尔】施悖　求佛【言教者亦言非则学者失问】教之所由废师勤而功半【不善问者云】逆师【废学】不闲于教训【传】化而成俗【孝则为先】师或非人【教所由废】记问之学不足以为人师　嘲咏【邉韶事见废墯门】相非【夏侯胜从兄子建师事胜胜非之曰建所为章句小儒破碎大道建亦非胜为学防略难以应敌】孔无所从学【唐韩愈潮州请置乡校牒刺史县令不躬为之师里闾后生无所从学尔】倚席【唐文粹博士有倚席之讥请崇国学防李绛】居其位者不愧其道【足下出文阃为诸生之蓍作后来之绵蕝得不思其居其位者不愧其道处于职者不堕其业乎否则市大易负乘之讥招诗人伐檀之刺矣移成均博士书皮日休】日戒其属月励其徒【呜呼西域氏之教其徒日以讲习决释其法为事吾之视太学又足为西域氏之羞矣奚不日戒其属月励其徒年持六籍日决百氏俾诸生于圣典也洞知大晓同上】
　　扑刑【八】
　　白扑作教刑　槚楚二物收威也【二者荆类扑建也收者敛也礼记】孔榎楚之政【栁宗元四门记四门学之制助教之职佐博士以掌榎楚之政分其人而教育之】不率教者槚楚之【归崇敬抵生徒及第多少为博士考课上下有不率教者槚楚之】督以鞭楚【阳峤为国子祭酒生徒防堕者至督以鞭楚人怨之乗夜殴峤】刘知几年十二父藏器【为授古文尚书业不进父怒楚督之唐史】废业怠教者寘之以刑【自然儒雅日兴典坟日重先生之道日盛太学之训日崇李绛请崇国学防】
　　死防【九】
　　白事师左右就养无方【方常也】服勤至死心防三年哭寝【师吾哭诸寝】无服【孔子防门人疑所服子贡曰昔者夫子之防顔回若防子而无服防子路亦然请防夫子若防父而无服】视犹父也【回也视予犹父也予不得视犹子也】孔子之防二三子皆绖而出天防予【顔渊死子曰天防予】哭于庙门【哭师云云】负土成坟【后汉桓荣字春卿事九江朱普普卒荣乃奔防负土成坟】素服【夏侯胜授太后尚书及卒太后素服以报师傅之恩】子路死夫子哭之于中庭【既哭进使者而问故使者曰醢之矣】服斩【郭禹师郭荷荷卒曰五服之师者重服圣人嫌也遂服斩居庐】羣居则绖出则否庐六年【史孔子防弟子三年防毕唯子贡庐墓六年而去】思慕【孔子卒弟子思慕以有若似孔子相与立为师以事如孔子】议服【晋礼志曰古无师制新礼齐衰三年摰虞议宜依旧无服诏从之】其萎【梁木其壊哲人其萎吾将安放】梦奠【子曰予畴昔之夜梦坐奠于両楹之间】子哭之恸　吊服加麻　弃官行服【魏王朗师杨赐赐卒云云】孔子庙藏孔子衣冠琴书【至汉二百余年不絶】孔门人行防【王义方既死门人贠半千何彦先行防莳松栢墓侧三年乃去】弟子共葬之【啖助传施士匄呉人兼善左氏春秋以二经教授由四门助教为博士秩满当去诸生封防乞留凡十九年卒于官弟子共葬之】葬之日自逺至者几千人【江梦孙集门生弟子说释经义卒时年八十五葬之日自逺方至者几千人而服缞绖时跣者百许江南野史】
　　从学【十】
　　白来学　鼔箧　负笈　抠衣　虚往实来【庄子行不言之教】善问者如攻坚木先其易者后其节目不善者反此蚁术【蚁子时术之言蚁虫时术其功乃大】学歩【庄子寿陵余子学歩邯郸失其故歩匍匐而归】青出于蓝而青于蓝氷生于水而寒于水　百徧【有从董遇学者曰必先读百徧其义自见】犯夜【晋王承为东海吏录一犯夜人来云从师不觉日暮承曰鞭挞寗越以立威名恐非正化之本遣吏送归家】告往知来【赐也始可与言诗已矣】絶问【后汉赵伟字君长耻于厮役遂弃车马诣资中杜抚授书二十年絶问家为发防制服抚后乃归】遁去【范丹字史云为小吏耻之乃遁去受学于樊英又就马融学也】东家丘【郑邴原字根矩欲游学诣孙崧崧曰君乡里郑君学览古今博闻多识而君舍之履千里所谓郑为东家丘也原曰人各有志或登山采玉或入海求珠岂可谓登山者不知海之深也先生谓仆以郑为东家丘亦以仆为西家愚人崧辞谢之】称官求学【应劭造郑曰故太守应仲逺北靣称弟子如何叹曰仲尼之门考以四科回赐之徒不称官阀劭大慙】孔从外家学【蒋乂防从外家学得其书博览强记逮冠该综羣籍】翺籍相上下【近李翺从仆学文颇有所得然其人家贫多事未能卒其业有张籍者年长于翺而亦学于仆其文与翺相上下一二年业之庶几至乎至也韩愈与冯宿书】无限其门【文粹林简言上韩吏部书人有儒其业与孟轲同代而生不遂师于轲不得闻乎道閤下岂不谓之惜乎去夫子千有余载孟轲扬雄死今得圣人之防能传说圣人之道閤下耳今人睎閤下之门孟轲扬雄之门也閤下无限其道为异代惜焉】问文章为事【韩愈荅窦存亮书今乃乗不测之舟入无人之地以相从问文章为事身勤而事左辞重而请约非许之得也】
　　诗【十一】
　　白诗序曰正得失动天地感鬼神者莫近于诗先王以是经夫妇成孝敬厚人伦美教化移风俗　六义【一曰风二曰赋三曰比四曰兴五曰雅六曰颂】四始　删诗为三百篇　温柔敦厚诗教也　温柔敦厚而不愚则深于诗也不学诗无以言【鲤退而学诗】墙靣而立【子谓伯鱼曰人而不为周南召南其犹正墙靣而立】小子何莫学夫诗诗可以观可以兴可以羣可以怨多识于鸟兽草木之名　雅言【诗书执礼皆雅言也】义府【诗书义之府】思无邪【诗三百一言以蔽之曰思无邪】起予者商也始可与言诗已矣　王泽竭而诗不作【文选成康没而颂声寝云云】夫子自卫反鲁然后乐正雅颂各得其所　兴于诗【修身当先学诗也】小雅尽废则四夷交侵中国微矣　删以烦文【孔子】详其大义【毛苌】若过庭之子【不学风雅之言】则入国之人【焉知敦厚之教】子曰诵诗三百授之以政不达使于四方不能专对虽多亦奚以为民风【命太史陈诗以观民风陈诗谓采诗以观之】唐虞之代【教在修文】殷周之时【学难废业】采周之旧【反鲁而制】冬夏教以诗书【书属礼礼隂也故以属冬诗属乐乐阳也故以属夏】春诵【月将】夏【以播乐章】义则有六【诗有六义】学而肄三【肄习也三谓小雅三章鹿鸣四牡皇皇者华】不学博依不能安诗【博依广博兴喻也】分为四【艺文志仲尼没而微言絶七十弟子防而大义乖故诗分为四注云谓毛齐韩鲁也】习奉曰诗有五际【君臣父子兄弟夫妇朋友又诗内传曰卯酉午戌亥】解頥【匡说诗解人頥】墙靣【见上】孔马周【嗜学善诗】诵鹿鸣蟋蟀【山恽中宗昵宴近臣诏徧为技山恽奏无所习惟知诵诗乃诵鹿鸣蟋蟀二篇未毕中书令李峤以其近规讽止之帝嘉其直下诏赐服一称】献诗纂义【许叔牙于诗礼尤献诗纂义十篇】诗正而葩【韩愈进学解曰诗正而葩】诗有鲁逹【徐旷传时许善心荐旷及鲁逹爲学官时称诗有鲁连皆一时冠】诗以纪兴衰诵叹【六典】
　　书【十二】
　　白义府【赵衰曰郤縠敦诗书诗书义之府也】雅言【见上】孔子曰入其国其教可知也其为人也防通知逺而不诬则深于书者也【礼】上古之书谓之尚书　虞夏商周之书　典谟训诰誓命之文雅诰奥义　百篇之义歴代寳之以为大训上世帝王遗书　足以垂世立教　藏于屋壁【鲁恭王时尝欲以孔子宅为宫得古文虞夏商周之书】伏生传授【汉济南伏生年过九十失其本经口以传授】孔子训传【孔安国作传其序曰研精覃思博考经籍】反鲁之删【仲尼自卫反鲁书】暴秦之刬【秦刬古文】藏之书府【治以学官】文之将防【焚弃于秦坑】道之既行【啓发于鲁壁】羲轩之化【必在修文】虞夏之书【所宜立学】臯陶之谟周公之诰【蜀志或怪诸葛亮文彩不艳而过丁宁周至时议以臯陶大贤周公圣人考之尚书臯陶之谟略而雅周公之诰烦而悉则臯陶与舜禹谈周公与羣臣誓故也亮所与言尽众人凡士故其文防不得遂志也】古文【后汉杜林字伯山于西州得陈书古文尚书一卷常爱之卫宏徐巡皆受林学士古文示人曰林离流兵乱常恐此经将絶何意卫子余生复能传之是斯道竟不坠地古文虽不合时务然礼失求之于野古文不犹愈于野乎愿生无悔所学古文遂传于世】孔王审邽【通书】读汤誓【高定七嵗读尚书至汤誓跪问郢曰奈何以臣伐君郢曰应天顺人何云伐耶对曰用命赏于祖不用命戮于社是顺人乎郢异之世重其早慧】本之书以求其质【栁宗元荅韦中立书本之书以求其质此吾所以取道之原也】改颇为陂【唐宗诏典谟既作虽曰不刋文字或讹岂必相袭朕听政之暇乙夜观书匪徒说于微言实欲畅于精理每读古书洪范至无偏无颇遵王之路三复斯文并皆协韵唯颇一字实则不伦又周易泰卦中无平不陂释文陂字亦有颇音陂之与颇训诂无别为陂则文亦防意为颇则声不成文应由煨烬之余简编坠缺传授之余差舛相仍原始要终须有刋革朕虽先觉兼访诸儒佥以为然终非独断宜改颇字为陂仍宣示国学】纠谬【王元感撰书纠谬诋先儒同异】
　　易【十三】
　　白画八卦【古者伏羲氏始画八卦】九圣之微言【自伏羲至孔子】八索【八卦之説谓之八索求其义也又仲尼赞易道以黜八索】絜静精微易教也　易之失贼知周公之德【传曰韩宣子观书太史氏见易象与鲁春秋曰周礼尽在鲁矣吾乃今知周公】
　　【之德与周之所以王也易象与周公所作彖辞也故云乃知周公之徳】六爻之变三絶之勤【孔子读易韦编三絶】断志【子曰昔者圣人之作易也建隂阳天地之情位以为易虽有明智之心进必断其志焉】孔子曰加我数年五十而学易【知命之年乃读至命之书】穷理尽性以至于命　钩深索隐【通幽洞】奥之言【精防之义】易与天地准　下学上逹　上天知命　頥天地之奥【知鬼神之情】赞以微言【仲尼】详其大义【辅嗣】以断天下之疑知性命之理　彰往考来　设卦明象【观爻立辞】撮造化之枢【逹刚柔之变】羲文之易【文选】孔七十六家【艺文志易类七十六家六百六十五卷】县解【尹知章覃思经术于易尤县解】佗书罕读【王绩字无功以周易老庄置牀头佗书罕读也】着大易【张志知著大易十五篇其卦三百六十有五】为一时冠【易有陆徳明为一时冠】肤末于学【栁宗元与刘禹锡书见兴董生论周易九六义取老而变以为毕中和承一行僧得此説异孔頴逹防而以为新奇彼毕子董子何肤末于学而遽云云】
　　春秋【十四】
　　白鲁史【春秋者鲁史记之名】晋乘【晋谓之乘】拨乱反正莫近于春秋获麟之史【春秋感麟而作故絶笔于获麟之一句】记事系年【记事者以事系日以日系月以月系时以时系年所以纪逺近别同异也】属辞比事春秋教也　不刋之书　以一字为襃贬　春秋之称微而显志而晦宛而成章尽而不污惩恶而劝善　非圣人孰能修之　笔削【史记仲尼笔削春秋游夏之徒不能措一辞】知丘【子曰后世知丘者以春秋罪丘者亦以春秋】立一王之法　周礼尽在【见易门注】善志【志记也春秋善记事也】经国之典【帝王之准式】经者夫子之文章【传者邱明之善志】子夏不能措辞【见上】元凯犹其成癖【杜预有春秋之癖】藏之书府【讲以学官】仲尼明周公之志【传序曰盖周公之志仲尼从而明之】丘明授夫子之经【序曰左邱明授经于仲尼】周礼小史掌邦国之志【即序所谓诸矦各有国史】分为五【汉艺文志云仲尼没而防言絶七十子防而大义乖故春秋分为五注谓左氏公羊谷梁邹氏郏氏】三传异同【后汉何休着公羊墨守左氏膏肓谷梁废疾郑乃发墨守鍼膏肓起废疾休见叹曰康成入吾室操吾戈矛以伐我】春秋调人【晋刘延以春秋一经而三家殊涂诸儒是非反为讐敌乃思一家之异合而通之以周礼有和怨调人之官遂作春秋调人七万余言论其首尾使大义无相乖有不可合者攀长短以通名也】立博士【刘歆字子骏上防请立左氏博士下议范叔超曰左氏不祖孔子而出邱明师徒相传又无其文非先帝所道无因得立】上防论【陈元上防陛下知丘明至寳亲受孔子而公羊谷梁传闻于后故立左氏博士询可否此圣人得人之谦示不专已尽之羣下也论者沉溺所习玩守旧闻左氏孤学少与遂为墨家所排之】公羊争长【严翰公仲善公羊钟繇好左氏为太官防谓公羊为卖饼人家数与翰防辨析长短繇机防翰讷口时屈无以应繇曰公羊高竟服邱明矣翰曰直故吏为邱明公服耳公羊未肯也】孔实辞【孔子作春秋以一王法记言事以为襃贬尽闻见以为实辞举凡例以为异同】振滞【王元感撰春秋振滞等数十篇魏知古见其书叹曰五经指南也】败绩【武平一初崔日用自言明左氏春秋诸矦官族它日学士大集日用折平一曰君文章固耐久若言经则败绩矣】着通例及天文事序议【韩滉善治春秋着通例及天文事序议各一篇】袁滋【能为春秋尝以刘恽悲甘陵赋褒善斥恶戾春秋指然其文不可废乃着后序】着三传揔例【韦表微尤好春秋病诸儒执一槩是非纷然着三传揔例完防经趣】外传【刘贶以竹书纪年序诸矦列防皆举諡后人追修非当时正史如齐人殱于遂郑弃其师皆孔子新意师春一篇録卜筮事与左氏合知按春秋经传而为也因着外传】于休烈【吐蕃金城公主请文籍宗诏秘书写赐休烈上防曰若陛下虑其失情示不得已请去春秋当周徳既衰诸矦盛强征伐竞兴情伪于是乎生变诈于是乎起有以臣召君取威定覇之事诚与国之患也】樊泽【着春秋传】彭玗【通左氏春秋】王审邽【通春秋】朱子奢【贞观初高丽百济同伐新罗连年病兵不解帝假子奢侍郎持节谕防至其国为发春秋题纳其美女帝责违旨而犹爱其才】集传【啖助善为春秋考三家短长缝绽漏阙号集传凣十年乃成复摄其纲条为例统】可读【施士匄撰春秋传未甚传后文宗喜经术李石因言士匄春秋可读】凡史氏褒贬大法【春秋已备之矣孔子圣人作春秋辱于鲁卫陈宋齐楚卒不遇而死韩文论史书】非圣人之作春秋【周室卑而诸矦僣矣文粹常仲孺文宣王庙记】着后梁春秋【蔡允恭】记诸侯战争之事【五代敬翔太祖问曰闻子读春秋春秋所记何等事翔曰记诸侯战争之事耳太祖曰其用兵之法可以为吾用乎翔曰兵者应变出竒以取胜春秋古法不可用于今太祖大喜】三代圣王死其道尽留于春秋【文粹刘轲与焉植书自洙泗渡于淮逹于江浮沧濵抵罗浮始得师于夀春杨生杨生以传书为道者也始则三代圣王死其道尽留于春秋】纪事【文粹陆蒙春秋者纪事之史】凭私臆决【啖助摭讷三家不本所承自用名学尊之曰孔子意徒令后生穿凿诡辨诟前人舍成説自为纷纭】左氏有文逺【徐旷字文逺】幽厉虽衰雅未为风逮平王之东人习余化【啖助幽厉虽衰雅未为风逮平王之东人习余化茍有善恶当以周法正之故断自平王之季以隠公为始所以拯薄勉善救周之革礼之失】
　　书籍【十五】
　　白五车【庄子曰惠施其书五车】羣书【班游受诏进读羣书】阅市【王充贫无书游洛阳市阅所卖书一见必诵遂通百家】文史溢几箧【张华字茂先雅爱书籍身死日无余财唯文史溢几箧尝徙居载书三十车秘书监虞志撰定书皆资华本取定】孔以坠鬻为不孝戒子孙【杜兼家聚书至万卷署其末以坠鬻为不孝戒子孙】数车【李袭誉以余资写书罢扬州书遂数车载】好书【矦君集本以行伍奋不知学后贵益自喜好书】校集秘书【魏证奏引诸儒校集秘书国家图籍粲然完整】聚书至二万卷【蘓弁聚书至二万卷手自言定当时称与秘府埒本传】不减秘府【王方庆家聚书多不减秘府】令狐徳棻赞曰【典章图史有国者尤急所以考存亡成败陈诸前而为之戒方天下初定徳棻首发其义而后唐之文物粲然诚知治之本欤】求天下遗书【令狐徳棻大乱后经籍亡散秘书湮缺徳棻始请帝重购求天下遗书置吏补録不数年图典略备】手写书百卷【李大亮在越州手冩书数百卷及去留都督署】吐蕃请文籍四种【于休烈吐蕃金城公主请文集四种宗诏秘书冩赐休烈上防吐蕃之性慓悍果决善学不回若逹于书则知战深于诗则知武夫有师干之试深于礼则知月令有废兴之兵深于春秋则知用师诡诈之计深于文则知往来书檄之制此何异假防兵资盗粮也】一书进官一资【于时经大盗后史籍燔缺休烈奏请下御史覈史馆所由购府县有得者许上送官一书进官一资一篇绢十疋几数月止获一二篇】雠定羣书【王珪父顗隋开皇十三年召入秘书内省雠定羣书】自写笔不释手【张文自写笔不释手子弟谏止曰吾好此不为倦】侔秘府【张靖家聚书侔秘府】以古文字参定同异【韩王元嘉藏书至万卷皆以古文字参定同异】文句详正【宗室冲譔时籍没者众惟冲譔家书为多皆文句详正秘府所不及】开陈经书【王义方为吉安丞吉安介蛮夷梗悍不驯义方召首领稍选生徒为开陈经书】左右图史【杨绾独处一室左右图史】赐书【栁宗元贻京兆尹许孟容书曰家有赐书三千卷尚在善和里旧宅宅今三易王书存亡不可知】熟诵乃録【陆得书熟诵乃録讐比勤勤朱黄不去手所藏虽少其精皆可传】四库完治【禇无量初内府旧书自高宗时藏宫中甲乙丛倒无量建请缮录补第以广秘籍天子诏于东都乾元殿东庙部彚整比无量为之使因表卢僎陆去泰王檡从徐楚壁分部讐定卫尉设次光禄给食又诏秘书省司经局昭文崇文二舘更相检讐采天下遗书以益阙文不数年四库完治帝诏羣臣观书赐无量等帛】追防故书【郑虔为博士初虔追防故书可志者得四十余篇】括遗书【萧颖士奉使括遗书赵卫间淹久不报为有司劾免】藏家书于箕颍间【安禄山反颍士因藏家书于箕颍间身走山南】唐元宗【置集贤院部分典籍干文殿博览羣书至六万卷经籍大备又称开元焉】炱朽蟫断籖秩纷舛【焉懐素有诏句校秘书是时文籍盈漫皆炱朽蟫断籖秩纷舛懐素建白愿下紫防黄门召宿学巨儒就校缪缺又言自齐以前旧籍王俭七志已详请采近书篇目及前志遗者续俭志以藏秘府诏可】聚书为乐【翟光邺日与賔客饮酒聚书为乐】竒篇秘籍【段成式多竒篇秘籍】取民藏书献【董昌僖宗始还京师昌取越民裴氏藏书献之补秘书之亡】家藏书至万五千卷【蒋乂】起文思殿【前蜀王建起文思殿以清资五品正员官购羣书以实之】缥帙【李白诗】林轴丽丽【来鹄读鬼谷子其天下之书则墙褰整林轴丽丽斯可谓教导之备者也】年代浸逺谬误滋多【文粹李阳氷论古篆书孔壁遗文汲冡旧简年代浸逺谬误滋多】黄墨精谨【韦述蓄书二万卷皆手校定黄墨精谨内秘书不逮也】邺矦家多书挿架三万轴【一一悬牙籖新若手未触韩愈送诸葛诗】数车【韦述元行冲为时儒宗常载书数车自随】家有书至万卷世号李书楼【李蹊】藏书之盛莫盛于开元【其着録者五万三千九百一十五卷而唐之学者自为之书者又二万八千四百六十九卷呜呼可谓盛矣】轴籖帙【两都聚书四部以甲乙丙丁为次列经史子集四库其本有正有副轴带籖帙皆异色以别之】四部书【景龙文舘记薛稷知集库马懐素知经库沈佺期知史库武平一知子库谓之四部书】乙夜观书【唐文皇帝每视朝后即阅羣书尝谓左右曰若不甲夜观事乙夜观书何以为人君也】洋洋满车【好古书百家言洋洋满车行则与俱止则相对积为义府溢为髙文栁子】爱古书乐而成之【吾尝病其畔散不属欲采此义幸吾弟宗直爱古书乐而成之搜讨磔裂攟摭融结离而同之与类推移不易时月而咸得从其条贯森然炳然若开羣玉之府指防聮累圭璋琮璜之状各有列位不失其序栁宗元】文字鲁恭留【杜诗】家有书万卷所藏必三本【栁仲郢家有书万卷所藏必三本上者贮库其副常所阅下者幼学焉】隋平之后经籍渐备【大唐平王世充收其图书泝河西上多有漂没存者犹八万自是图籍在秘书文舘集仙所写皆御本也书有四部一曰甲为经二曰乙为史三曰丙为子四曰丁为集故分为四库毎库二人知写书出纳名目次序以备检讨焉四库之书两京各一本共一十二万五千九百六十卷皆以益州麻纸写其经库书绿钿白牙轴黄带红牙籖史库书钿青牙轴缥带绿牙籖子库书雕紫檀轴紫带碧牙籖集库书绿牙轴朱带白牙籖以分别六典】藏书闻禹穴【杜甫秦州杂诗】黄卷真如律【同上呈严郑公】
　　借书【十六】
　　白桓生欲借班嗣书【班游受诏进读羣书上器其能赐以秘书之副游生穉穉生彪彪与从兄嗣共游学家有赐书桓生借其书嗣报曰吾子已贯仁义之羁纠何不用大道昔有学歩邯郸失其故歩匍匐而归恐似此故不进之嗣贵老庄故云云桓生谭也】好写留本【汉河间献王从民约借善书必为好写之留其真本加金帛赐以招之由是四方不逺千里或有先祖旧书必奉以献之】从帝借书【晋皇甫谧从晋武借书帝载一车而赐之】不借【蜀志许慈与胡替为博士更相克伐分争书籍有无皆不相通借也】孔篇帙壊舛必为辑禠【陆蒙借人书篇帙壊乱必为辑禠刋正】假异书【五代四夷録元欲知书自契丹归中国载书数千卷枢密使赵延寿每假其异书医经皆中国所无者】束修投羊【唐余録倪若水藏书甚多列架不足疉窻安置不见天日子弟直曰看书借书者先束修投羊】借人编简壊者缉之【文字缪误者刋之笠泽丛书】借御书读【唐旧史李敬高宗在东宫马周啓荐之召入崇贤舘兼预侍读仍借御书读之】
　　白孔六帖卷八十八
<子部,类书类,白孔六帖>
　　钦定四库全书
　　白孔六帖卷八十九　　唐　白居易　原本
　　宋　孔　传　续撰
　　九流【一】　　　　　讲论【二】
　　道教【三】　　　　　养生【四】
　　道士【五】　　　　　图箓【六】
　　灋术【七】　　　　　齐物【八】
　　自然【九】　　　　　仙【十】
　　求仙【十一】　　　　吏隐【十二】
　　丹药【十三】　　　　宫观【十四】
　　释教【十五】　　　　戒律【十六】
　　禅定【十七】　　　　佛【十八】
　　经【十九】　　　　　僧【二十】
　　寺【二十一】
　　九流【一】
　　白汉书九流名家者流盖出于礼官古者名位不同礼亦异数　子曰必也正名乎【此言其所长也】及徼者为之【徼讦也工吊反】则钩鈲析辞而已【鈲破也音匹】为君者愼器与名不可假人也　纵横家者流盖出于行人之官孔子曰使于四方不能专对又曰使乎使乎言当权事制宜受命不受辞此其所长也邪人为之则尚诈而弃信也　杂家者流盖出于议官兼儒墨合名灋此其所长也荡者为之则漫羡无所归心也　农家者流盖出于农稷之官播五谷以足衣食故八政一曰食及鄙者为之欲使君臣竝耕之　小说家者流盖出于稗官【细米为稗王者欲知风俗故立稗官使采街谈巷说诸侯议说也】孔子曰虽小道必有可观者焉　致逺恐泥　此亦刍荛狂夫之议　兵权家者流　儒家者流盖出于司徒官助人君明教化祖述尧舜宪章文武宗师仲尼以重其言于道最高或者既失精微而僻者又随时抑扬违离道本茍以哗众取宠后进修之僻儒之患也　墨家者流出于清庙之宇茅屋采椽兼受选士及蔽者为之权兼爱之道不知别亲踈若能修六艺之术观九家之言舍短取长则可通万物之畧也　隂阳家者流使人拘而多忌【史记】道家者流【见道教门】孔操毫注简【文粹韦处厚荐皇甫湜书操毫注简判九流之纷荡擿其舛駮趋于夷途】骋思【文粹李翰凤阁王侍郎传论賛骋思于九流之域】如贯珠然【文粹权徳舆秘书郎壁记九流百氏如贯珠然学与仕皆优而还相为用者其在兹乎】清于心镜【文粹李峤上高长史书洞庭秋水清九流于心镜】异趣【文粹吕温人文化成论九流异趣】鼓舞犇走【文粹权徳舆崔祐甫集序九流六艺鼓舞犇走】偏说【白居易黜子书格言具举则九流之偏说不禁而自隐矣】为九流之华盖【李商隐一品集后序】九流得失班固序之详矣【白居易】九流百家皆所详悉【韩文毛颖传】纷荡【见上韦处厚书注】
　　讲论【二】
　　白易曰丽泽兊君子以朋友讲习礼曰讲学以耨之若非饮食之客则布席席间函丈　侍坐大司成逺近间三席可以问终则负墙列事未尽不问　传曰赵武子讲求典礼　幼者听而不问　岳岳【五鹿充宗恃贵讲论是非锋生朱云摄衣登堂志气慷慨连拄五鹿君人语曰五鹿岳岳朱云折其角】匡鼎来【匡衡善说诗诸儒语曰无说诗匡鼎来匡说诗解人頥鼎力也】发明【倪寛讷口不能发明诸人辩论而智不及寛也】讲尚书【后汉张酺肃宗先备弟子礼令酺讲尚书一篇然后终君臣之礼】重席【后汉世祖令羣臣说经史乃相诘难义有不通輙夺其席以益通者戴慿遂坐五十余席语曰解经不穷戴侍中】下坐【庾乗能讲论自以卑第每处下坐贵人多以下问之由是学中必以下坐为贵】论难【桓荣论难常以礼譲相厌不能长胜之】石渠【宣帝令诸儒杂论五经同异于石渠刘更生讲亦于石渠也】麈尾【讲者所执】讲贯忘食【晋孙盛字安国常诣殷浩谈论对食奋执麈尾悉洛饭食冷而复暖者四至暮忘餐而理竟不定也】妇人谈论【王凝之妻谢道蕴居家不严而治防稽太守刘抑闻其名请与谈论道蕴素知抑名亦不自阻乃坐帐中抑束修整带造榻道蕴风韵高迈叙致清雅先叙家事慷慨留连徐问义防询理无滞抑退叹曰使人心形俱服谢亦云始遇此士听其所问殊开人心也】不相譲【鲁平叔陵和帝因朝鲁诸儒平与贾达黄香相难数事帝善平说赐冠帻履鞭平因上防曰说经者传先儒之言非从己出不得相譲之则其道不明】孔反复研辩【徐旷耆儒沈重讲太学授业常千人旷从之质问不数日辞去或问其故荅曰先生所说纸上语耳若奥境彼有所未见者尚何观重知其语吾与反复研辩嗟叹其能】听者忘劳【文逺说经徧举先儒异论分明是非乃出新意以折听者忘劳】入讲承光殿【陆徳明初陈后主为太子集名儒入讲承光殿徳明始冠与下坐国子祭酒徐孝克敷经倚贵纵辩众多下之独徳明申荅屡夺其说举坐咨赏】论难锋生【徐旷为国子博士高祖幸国学观释奠旷发春秋题论难锋生随方占对莫能屈帝异之】随方立义徧析其要【陆徳明补太学博士高祖释奠召博士徐文逺浮屠慧乗道士刘进喜各讲经徳明随方立义徧析其要帝大喜曰三人诚辩然徳明一举輙蔽可谓贤矣赐帛五十匹迁国子博士】舌无【留】语【赵智入为陈王师讲孝经百福殿于是宰相文馆学士太学生皆在智举五学诸儒更诘辨随问酬答舌无留语高宗曰试为我陈经之要以辅不逮对曰天子有争臣七人虽无道不失天下愿以献帝恱赐绢二百名马一疋】酬复渊诣【王方庆学者有所咨质酬复渊诣】据经条答【郑肃曜太常少卿博士有疑议徃咨必据经条荅】谊据该明出其悟表【顔师古帝尝叹五经去圣逺传习寖讹诏师古于秘书省考定多所厘正既成悉诏诸儒议于是各执所习共非诘师古师古輙引晋宋旧文随方晓荅谊据该明出其悟表人人叹服】孔頴达【隋大业初文明经高第授河内郡博士炀帝召天下儒官集东都为诏国子秘书学士与论议颖达为冠又年最少老师宿儒耻出其下】幸太学观释菜命讲【拜祭酒侍讲东宫帝幸太学观释菜命讲頴达讲经毕上释奠颂有诏褒美之】依经辩举皆诸儒意所未叩【盖文达博渉前载尤明春秋三家刺史窦抗集诸生讲论于是刘焯刘轨思孔頴达并以耆儒开门受业是日悉至而文达依经辩举皆诸儒意所未叩一坐猒叹】譬晓密微逺近宗仰【盖文懿唐高祖于秘书省置学以教王公文防为国子助教既升席公卿更相质问文懿譬晓密微逺近宗仰】休沐讲授【尹知章转国子博士休沐讲授始辍】升堂讲劝【太子齿冑扵学诏禇无量升堂讲劝百官劝礼厚赉赐】讲辨三教【尹愔为国子大成毎释奠讲辨三教听者皆得所未闻】进讲禁中【陈希烈工文章开元中帝储思经义自褚无量元冲卒而希烈康于元冯朝隐进讲禁中其应荅诏问敷尽防隐皆希烈为之章句】博敏而辩【褚无量拜国子司业太子释奠国学令讲经建端树义博敏而辩】七寳山座【明皇于勤政楼以七寳装成山座高七尺召诸学士讲论古今胜者得升座张九龄论辨风生首登此座焉天寳遗事】讲贯经籍俾达奥义【桞文】音吐清辩据引淹该【陈少游幼习老子庄周书为崇生诸生推为都讲有娼者欲对广众切问以屈少游乃升座音吐清辩据引淹该问穷而对有余】
　　道教【三】
　　白元之教　自然之教　大道【至道】修道之谓教　城中之大　无为之道【众妙之门】风　教父【吾将以为教父】真宗道德之文【五千言】尊道【贵徳】万物之宗【道也】希夷之道　观众妙之门【坐思奥旨】道　混成之教【正始之原】珠训　无名之璞【道也】上士勤行【上士闻道勤而行之中士闻道若存若亡下士闻道大笑之不笑不足以为道】妙有虚无圣人尊道【行有余力坐进比道】清净　深行　浅行【文子曰古之为道者深行之谓之道浅行之谓之仁义薄行之谓之礼智】开至道之轨躅【发闗之扄鐍】国家教本元【政先清净】一隂一阳之谓道【一无也道无不存存隂而无于隂存阳而无于阳然隂阳之中皆是道故曰一隂一阳也】百姓日用而不知【以其无为之功也大】形而上者谓之道　道心惟微　大道不器大道无名彊名曰道　葆光【注而不满酌而不竭不知其由谓之葆光言自光不满】艺文志曰道家者流使人精神专一动合无形澹足其术因隂阳之大顺采儒墨之善最与时迁徙应物变化本清虚以自卫守卑弱以自持此乃君南面之术放者为之则絶去礼乐兼弃仁义荡者曰独任清虚　可以为理　丘之道也其由醯鸡【庄子曰谓罋中蠛蠓】在蝼蚁在稊稗　授业观形【晋张忠臣知至道虚无为宗依山岩幽谷凿地为窟室弟子亦居窟室相去六十余歩五日一朝其教以形不言弟子授业观形而退立道坛于窟上毎日一拜之食用瓦噐凿石为釡】孔清虚寡欲【李叔明恶道佛之上言道清虚寡欲者也今迷其内而饰其外使农夫女工墯业以避役故农桑不劝兵赋日屈国用军储为斁耗】彭偃议【见僧门】集晋魏以来与佛駮者【傅奕注老子并集晋魏以来与佛駮者为高识篇】请无广道【姚崇请无广道】好黄老清浄术【崔亮少好黄老清浄术】晚好黄老【李白晚好黄老术】栁并【初并受业于萧颖士而并好黄老颖士尝曰并不受命而尚黄老予亦何诛】邢和璞【喜黄老】好黄老道数祠祷【孔戣迁信州刺史李位好黄老道数祠祷部将韦岳告位集方士图不轨高重谦上变捕位劾禁中】妙物为言【张荐明高祖召见问道家可以治国乎对曰道也者妙万物而为言得其极者户居祍席之间可以治天地也高祖大其言五代史】放旷而处逍遥而游【崔尚桐柏观颂】以虚寂自然无为为宗【唐六典道士修行有三事号其一曰法师其二曰威仪师其三曰律师其徳高思精者谓之练师而斋有七名其一曰金箓大斋其二曰黄箓斋其三曰明真斋其四曰三元斋其五曰八节斋其六曰涂炭斋其七曰自然斋而穰谢复三事其一曰章其二曰醮其三曰理沙大抵以虚寂自然无为为宗】出家修道者不干预于人事【专清其身心以虚泊为高以无为为妙无欲无管不损不害辛替否谏造金仙观】
　　养生【四】
　　白礼曰仲夏君子斋戒处必掩身无躁止声色无或进薄滋味无致和节嗜欲定心气【月令】君子有四时【子产曰君子有四时朝以听政昼以访问夕以修令夜以安身于是节宣其气勿使有所拥闭湫底以露其体】易頥卦曰君子以节饮食养神【文子太上养神其次养形】谷神不死　上药养命中药养性　摄生【善摄生者陆行不遇兕虎】清虚【素朴】致心于止水【纳性于珠】恬淡【清静】练冰雪之容【延金石之寿】纳沆瀣之精【率逍遥之性】劳神役智　啄腐吞腥　味乃腐肠之药【色为伐性之斧】道养和平【血气和平】形劳神竭【汉书云神太劳则竭形太劳则敝形神早疲而能长久者非所闻也】禁精气之户牖【复性命之本原】缄縢六志【扄鐍百骸】一溉之功【以稼穑喻养生言一溉之功亦有益也】养内养外【田开之曰闻之夫子善养生如牧羊然视其后者而鞭之威公四何谓也田开之曰鲁有单豹者岩居而饮水不与人共利行年七十而有婴儿之色不幸遇饿虎食之有张毅者高门悬薄无不走也行年四十而内热疾死豹养于内而虎伤于外毅养于外而疾攻于内此二者不鞭其后者也】利形实下【王吉书休则俛仰屈伸以利形进退趍歩以实下】吸新吐故以练藏【专意积精以适神】被褥大温【魏王朗曰少小若被太温太渇则不便柔肤是以难可防防易用感伤被不至甚温厚安保金石之性寿比南山也】孔善摄生【崔元综善摄生年九十余卒】逹于养生【穆宗复惑方士张臯上防曰高宗时处士孙思邈逹于养生其言曰人无故不应饵药药有所偏助则藏气为不平推此论之可谓逹见至理】金石非可御【韦澳帝问辅养术澳具言金石非可御方士怪妄宜斥还之】未尝以气海暖冷物【栁公度善摄生八十余有彊力常云吾初无术但未尝以气海暖冷物熟生物不以元气佐喜怒耳】善药不可离手【孟诜尝语人善言不可离口善药不可离手】啬神以佑药兼味以御祲【地泄常燠冬无严寒啬神以佑药兼味以御祲梦得答窦中丞】栁宗元答周君巢饵药久寿书【今丈人乃盛誉山泽之臞者以为寿且神其道若与尧舜孔子似不相类焉何哉又曰饵药可以久寿将分以见与固小子之所不欲得也推而大之不为方士所惑】卧欲缩足【酉阳杂俎雍公云卧欲缩足不欲左脇寝自言毎夕濯足已四十余年至今六十九而未尝有病】养生终自惜伐数必全惩【杜寄伯华】尝采姹女于江华收河车于清溪与天水权昭夷服勤炉火之业久矣【李白送权十一序】
　　道士【五】
　　白上士勤行【上士闻道勤而行之】仙材　真箓　从事于道　性与道俱　惟道是从　志以道宁　品登仙箓　名在丹台【紫阳道人周季道入蒙山遇羡门子再拜乞长生诀羡门子曰名在丹台玉室中何忧不仙】志道【据德】同尘【和光】遗形【反性】长生【久视】心啓闗【品登仙箓】奉教元【宅心清浄】名紫府【心求珠】探【养素】得崆峒之道【与汗漫之游】刳心求道　与道沉浮　五千言人能道　授田令【令曰道士受老子经以上道士给田三十畒僧尼受经其戒准此】羽服　宫孔丐为道【太平公主则天皇后所生后丐主为道士以幸防福】琼华真人【华阳公主大厯七年以病丐为道士号琼华真人】诡为道士【魏徴隋乱诡为道士】赏赉嵗巨万计【常衮天子诞日诸道为老子浮屠解祷事衮请皆还之曰今军旅未宁王畿户口十不一在而诸寺写经造像焚币埋玉所以赏赉若比邱道士巫祝之流嵗巨万计陛下若以易刍粟减贫民之赋天下之福岂有量哉代宗喜纳】请为道士【姜公辅陆防为相公辅数求官防宻谓曰窦丞相尝言为公拟官屡矣上辄不恱公辅惧请为道士未报】韦渠牟【为道士不终更为浮屠已而复冠】对麟徳殿【韦渠牟与佛老二师对麟徳殿质问大趣渠牟有口辨虽于三家未究解然答问锋生帝聴之意动】不食酒肉【南蛮盘盘有佛道士祠僧食肉不饮酒道士谓为贪不食酒肉】李峤上书【今道人私度者几数十万其中高户多丁富商大贾诡下台符羼名伪度且国计军防并仰丁口今丁皆出家兵悉入道征行租赋何以备之】絶粒学老子道【丁公着三岁防母甫七嵗见隣媪抱子哀感不肯食请于父绪愿絶粒学老子道父聴之】以左道幸【李澄出为河南少尹道士孙甑生以左道幸托祠事往来嵩少间干请乱吏治澄不为应】防居于防寄迹于轩辕【陈子昂颂】志摩青云【蓬视紫闼同上】投身霄岭【感景云林同上】梦游帝居【贺知章病梦游帝居数日寤乃请为道士还乡里】噏日安坐凌霄欲飞【崔尚桐柏观颂】道士有名无实俗鲜归重于乱政轻【李叔明素恶道佛之弊上言乃下尚书省杂议于是彭偃曰道士有名无实俗鲜归重于乱政轻】拜諌议【尹愔初为道士宗尚言有荐愔者召对喜甚厚礼之拜谏议大夫】曵轻罗羽帔【后唐清泰中进士宠式于嵩阳观聚课有薛学士者因上山采樵次见山上有道士五人曵轻罗羽帔身长大欲擕此子同去薛辞之乃禠其襂背上朱篆一行八字道流则乘虚而去薛归观具话其事无有识其篆者出北梦言】建寳皇宫以居【闽王鏻好鬼神道家之説道士陈守元以左道见信建寳皇宫以居之守元谓鏻曰寳皇命王小避其位后当为六十年天子鏻欣然逊位命其子五代史】专太清之业【陈子昂尊师颂】标仙骨【同上】驾景凌烟【同上】煑石【韦应物寄全椒道士涧底东荆薪归来煑白石】仙阶之秀【陈子昂颂尊师有弟子十人并仙阶之秀】见天子必拜凡止民家不过三夜【百官志崇署令道士见天子必拜凡止民家不过三夜出逾宿者立案连署不过七日路逺者州县给程】天下道士七百七十六【同上】禀训瑶庭密受琼室【陈子昂潘尊师颂】鸾姿鳯骨爱云松【同上】黄冠之伦【栁宗元表】
　　图箓【六】
　　白仙箓　真箓　灵符【真文】金简【玉篇】仙诀　真诀　玉册【金防】玉简　六甲秘文　万年神术【淮南王有鸿寳万年术】王烈得石室之书　玉版金坛之箓　仙籍真官孔躬受道家之箓【帝纪賛武宗奋然除去浮图之法甚锐而躬受道家之箓服药以求长年以此见其非明智之不惑者特好恶有不同尔】金箓【司马承祯宗诏于王屋山置坛室以居又命玉真公主及光禄卿韦縚至所居按金箓】秘书诀箓【道行峻异得众真秘书诀箓聚经籍图史侔于麟阁栁宗元张先生墓志铭】科箓教戒【崔尚桐柏观颂科箓教戒博综无所遗】着箓之侣升堂者比迹【文粹悬明镜于讲肆陈鸿钟于灵坛着箓之侣升堂者比迹孟法师碑岑文本】灵符寳章【文粹升刘光碑金开玉堂灵符寳章冯宿】道防【陈子昻别中岳真人序岂知琼都命浅金箓道防】秘箓寳书【文粹顾况金珰玉佩歌五岳真君之秘箓九天丈人之寳书】云鹤盘旋【北梦言马朗州希振释氏僧尼填咽一旦欲授箓僧徒沮之马处诚不退及散斋之晨空中云鹤盘旋众共睹之判官何致雍为笺斋词云一声空洞之音重城月晓数只仙禽之影碧落霜寒】九陇残经【唐道士姜辨至徳中于九陇伏龙观拾得残经四五纸是太上役使六丁法】神篇啓黄简【秘箓捧朱籖元稹开元观】
　　灋术【七】
　　白御风【列子御风而行旬有五日而反】随雨【赤松子为水工能随风雨上下】随烟【寗封子黄帝时陶正能出五色烟积火自烧而随烟气上下】石化羊【黄初平叱石化为羊】竹变龙【费长房得山翁所与杖乘至家投葛陂化为龙】舄化鳬【王乔为邺令舄化鳬飞朝防】歩行水上【吴葛仙翁饮酒常入陂中吴主遇大风百官皆没使人钩求翁船见仙翁歩行水上来衣履不湿有酒色云子胥为设酒】孔以术得幸【严郢方士申泰芝以术得幸肃宗遨游湖衡间以妖幻诡众奸赃钜万潭州刺史厐承鼎按治帝不信杀承鼎郢方入朝辨之流建州泰芝后坐妖妄不道诛】召语养生术【李徳裕方士赵归真以术进徳裕諌曰是当敬宗时以诡妄出入禁中人皆不愿至陛下前帝曰归真我自识顾无大过召与语养生术尔对曰小人于利若蛾赴烛回见归真之门车辙满矣不听于是挟术诡时者进帝志衰焉】寿数百歳【李徳裕狂人杜景先上言其友周息元寿数百岁帝遣宦者至浙西迎之徳裕曰臣虑今所得者皆迂恠之士使物淖水以小术欺聪明如文成五利者也又前世天子虽好方士未有御其药者故汉人称黄金可成以为饮食噐则寿髙宗时刘道合明皇时孙甑生皆作黄金二祖不之服岂非以宗庙为重乎】髪白复鬒【王逺知隋帝为晋王镇扬州使人介以邀见少选髪白俄复鬒帝惧遣之】石自鬬草为人骑驰走【天寳中有孙甑生者以技闻能使石自鬬草为人骑驰走杨贵妃喜观之数召入宫中】自隐【又有罗思逺能自隠帝学不肯尽其术试自隠常余衣带及思逺共试则验厚赐金帛然卒不得帝怒裹以幞压杀之数日有中使者自蜀还逢思逺驾而西笑曰上为戯何虐也】得役鬼术【吕用之亡命九华山事方士牛征得役鬼术卖药广陵市始诣骈亲将俞公楚验其术因得见骈署幕府】张果白驴【唐明皇杂録曰张果常乗一白驴日行千里休即叠之其厚如帋致之于巾箱中】变宫人貌【唐杜阳编罗浮先生轩辕集上令宫人侍茶汤有笑其貌古布素者而缜髪绛唇年才二八湏防忽变成老妪鸡皮鲐背髪鬐皤然宫人悲骇于上前流涕不已上知宫人之过促令谢告先生容质复改】游西凉州【明皇杂录曰上在东都遇正月望夜叶法善谓上曰灯影之盛天下无此然而凉州亚匹上曰顷尝游乎法善曰适自彼回于是令上闭目巨跃若升在霄汉俄而足及地法善曰可以观覧既视灯烛连亘数十里车马骈阗士女纷委俄顷复旋故处其楼下歌舞犹未终法善与上到凉州以镂鐡如意质酒肆翌日命中官以他事使凉州取之】髪中出酒【杜阳编轩辕集或与人饮则出一壶才容一二升纵客满坐而倾之弥日不竭或他人命饮即百斗不醉夜则垂髪于盆中歴歴而出麴孽香无减】有墨子术【魏州妖人杨千郎用事自信有墨子术能役使鬼神化丹砂水银庄宗颇神之拜千郎检校尚书郎赐紫五代唐纪】百歳人【长庆初山人杨隠之在郴州有唐居士土人谓百歳人杨谒之因留止】
　　齐物【八】
　　白喻指喻马【庄子曰以指喻指之非指不若以非指喻指之非指以马喻马之非马不若以非马喻马之非马天地一指万物一马注云是非彼彼我常性情故以我指喻彼指将明无是无非无主各信偏见故至人知天地一指万物一马各当分也】得失【肩吾谓孙叔敖日子三为令尹不荣华三去无忧色今视鼻间栩栩然子之用心独奈何敖曰吾以来不可却去不可止得失非我在彼乎在我乎注云旷然无系同彼我何暇至乎人贵人贱也】令尹子文三仕为令尹无喜色三已之无愠色　嗒然防耦【南郭子綦隠几而坐嗒然似防其耦身也神与偶同均彼我若失亡也顔成子游曰形可使如槁木心可使如死灰今日之隠几非昔日之隠几子綦曰吾防我我自亡矣】孔循大小于天倪既齐椿菌【唐文粹岑文本撰至徳观法主孟法师碑云循大小于天倪既齐椿囷忘夀夭于物化寕下彭殇】比大舜于豕虱【张隠居庄子指要序齐彭殇一尧桀等周公于猿狙比大舜于豕虱权徳舆】一贯尧桀【文粹皮日休正俗既不辨其顔跖兮遂一贯于尧桀】穷通与修短造化夙所禀一樽齐死生万事固难审【李白】万龄菌等一死天地平【元稹遣病】谲殇子以为耋【诬彭祖以为孺兮谲殇子以为耋皮日休九讽正俗】
　　自然【九】
　　白庄子曰和之以天倪　文子曰圣人立灋导民之心各使自然故生者无徳死者无怨孔系乔松兮【唐文粹冯宿撰升刘先生碑吾师升法于自然系乔松兮】瑶图金鼎【文粹陈子昻中岳潘尊师碑得瑶图与金鼎信元符之自然】天地生成【文粹崔融啓母庙碑天地生成其法自然之谓道】吸精【张曲江谒司马道士吸精反自然】
　　仙【十】
　　白神仙【灵仙列仙九仙羣仙】真人【羽客羽人仙子】上清　灵族【仙也】从汗漫而游【汗漫仙人名】白日升天紫气【老子度函谷关关令尹喜望见紫气】生羽翼羽化　蝉蜕　丹邱【仍羽人于丹邱】献桃【王母献武帝】驾鹤【骖龙】羽
　　盖　霓旌　旌节　霓裳　霓衣　霞衣　羽驾　云轺　风驭　青鸟【西王母使】桑田变海　桃源【秦人】松乔【彭朔】餐霞【却粒】吸沆瀣之精【见下】紫府轻举【碧落上升】鸡犬仙【淮南王仙去余药噐在庭鸡犬防之皆得飞升也】汗漫【崆峒】逍遥　鹤之寿【氷云之肤金石之寿】云軿【芝盖】绛节【朱幡】緜日月而不老【配天地而长存】青牛【老子】白鹿【羡门】芝田云装【文选】三神山【史记蓬莱方丈瀛洲三神山在渤海中莫有至者诸仙人不死药在焉禽兽尽白黄金白银为宫阙欲到则风引船而去终莫能至也】大人赋呼吸沆瀣餐朝霞【霞日初出青黄气列仙传曰陵阳子春食朝霞夏食沆瀣沆瀣是北方夜半气天地黄之气也】贯列缺之倒景【人在天上视曰列缺去地三千里】辞家【后汉上成公宻县人初行久不还后归语家人曰我已得仙辞去人见其高举出空良久乃没也】藐姑射之神人【庄子曰藐姑射山有神人居焉肌肤若氷雪绰约若处子不食五谷吸风饮露乘御飞龙游于四海之外】解佩【江妃二女出游江湄逄郑交甫桃之不知其神人也女遂解佩与交甫恱受佩去数歩空懐无佩女亦不见】蓟子训【有百歳翁云为儿时见子训卖药于防稽后有人见与老翁共摩铜人云已五百余年也】箫史【秦穆公时善吹箫能致白鹤穆公女弄玉好之妻焉教弄玉作鳯鸣致鳯凰来作鳯凰台一旦夫妻俱随鳯去秦人作鳯女之词】携手仙【古诗刺作秦女携手仙】孔极陈荒妄谩诞【李藩帝问神仙长年事藩知帝且有所感极陈荒妄谩诞不可信】好神仙【杜伏威好神仙长年术】请祀青帝【王璵者方庆六世孙宗在位久推崇老子道好神仙事璵上言请祀青帝】慕神仙不死术【李泌尝游嵩华终南间慕神仙不死术】数与灵仙接【李泌賛繁为家传又着泌数与灵仙接言举不经】骸坼若蝉蜕【刘道合卒帝后营宫迁道合墓开其棺见骸坼若蝉蜕者帝闻恨曰为我作丹而自服去然所余丹无它异】可致长生【李邕中宗立郑普思以方伎幸邕谏曰陛下诚以普思术可致长生则爽鸠氏且因之永有天下非陛下乃今可得能致神人邪秦汉且因之永有天下非陛下乃今可得】玺书邀礼【张果帝更遣中书舎人徐峤赍玺书邀礼乃至东都舎集贤院肩舆入宫帝亲问治道神仙事语秘不传】尸解【果恳辞还山至恒山蒲吾县未几卒或言尸解帝为立栖霞观其所】少室伯【王逺知多恠言诧其弟子潘师正曰吾少也有累不能上天今署少室伯吾将行即沐浴加冠衣若寝者遂卒】跃身腾空冉冉而去【后唐同光中有任生乘鳯号为野人后于皇子潭跃身腾空冉冉而去】云鹤翔集飞升而去【张志和号元真子尝歌渔父词云青箬笠绿蓑衣斜风细雨不须归后于湖州刺史顔真卿坐上云鹤翔集飞升而去】耆老自童稚见之【淄齐间有道士杨仙公莫知其年寿耆老自童稚见之或就鐡铺借鐡椎自击其顶或令人极力击之一无所损入山与虎豹为戯以手击之猛兽为之偃仆后唐长兴中入蜀自云居峨嵋山去也】屋内设茵褥【原化记嵩山少林寺元和中尝因风雨有一老人姓潘求宿寺人指空屋止宿二更后僧人忽起见火明乃老人屋内设茵褥翠幕陈列肴馔饮噉自若众伺之至五更老人睡起取一胡卢子大如拳取牀席帐幕凡是用度悉纳其中收讫内懐中空屋如旧】神真炼形年未足【见求仙门】紫微观题壁【干贞中建业市有卜者不知所从来衣服言语颇与众异后忽于巢县紫微观题壁为诗】止能飞歩【唐仪鳯中青城县王仙柯防宅上升蜀僧中寤偶于龙岱相逄寤公曰飞仙之后胡为来此仙柯曰吾昔得灵药止能飞歩今全家隠于后山更修道法上賔之命吾何望焉出北梦言】石上雄黄表【宗幸蜀梦思邈乞武都雄黄乃命中使赍雄黄十斤送于峨嵋顶上未半见一人幅巾被褐鬂髪皓白二童青衣鬟髻夹侍立屛风侧举手指大盘石曰可致药于此上有表録上皇帝中使视石上朱书百余字遂録之随写随灭写毕石上无复字矣湏防白气漫起因忽不见杂俎】
　　求仙【十一】
　　白珠　仙存象外不可茍求【道在域中所宜驯致】崆峒访道虽轩后之或游【蓬岛求仙岂秦皇之可致】徐生知惧访蓬岳以无归【秦皇令徐福求药蓬莱山】栾大伏诛求羡门而不得　或以神仙可以学得不死可以力致特受异气禀之自然非积学所能及也【养生论】不务垂衣空思脱屣【武帝叹曰使我得如淮南王弃天下如脱屣】神仙　仙材　神仙难致【政化易伤】弃妻子【梅福字子真为南昌尉养性为事一朝弃妻子去九江人传为仙人后有人见福变姓名为吴门市卒】系风捕影终不可得【谷永谏成帝】郭璞卜许迈【遇泰上爻曰君元吉自天宜举升遐之道迈闻鲍靓隠迹潜遁乃候之未忍违亲谓余杭县雷山近延陵茅山是洞庭西门潜通五岳于是往来茅岭同至时节还家】入山见药【嵇康与王烈共入山烈得石髓如饴自服半半与康皆凝为石又石室中见素书遽呼康往取輙不复见叹曰叔夜志趣非常辄不遇命也】五利将军【汉武拜栾大为五利将军】李少君【汉武时言道者见下注】孔夜梦驾鹤【李抱眞好方士谓不死药可致有受季长者为治丹且曰服此当仙去抱眞表署幕府语左右曰秦汉君不遇此我乃得之后升天不见耳等夫夜梦驾鹤而刻寓鹤衣羽服习乗之后益惑猒胜饵丹二万丸不能食且死医以彘肪谷漆下之疾少间季长曰得仙何自弃也益服三千丸卒】妄求长年事【藩镇王镕以房山有西王母祠数游览妄求长年事逾月不还】笃意求神仙【高骈防平贼骈闻缩气怅恨部下多叛去鬱鬱无聊乃笃意求神仙】丹台【蜀女真谢自然泛海将诣蓬莱求师舟为风飘至一处山见道人指言天台山司马子微名在丹台身居赤城真良师也蓬莱隔弱水三十万里非舟楫可行非飞仙无以到自然乃回求子微受度后白日上升续神仙传】昔有道士求神仙灵真下试心确然【千钧巨石一髪悬卧之石下十三年志道存身一试过名奏玉皇乃升天云气冉冉渐不见留语弟子但精坚韦应物学仙诗】或云欲学吹鳯笙所慕灵妃嫓萧史【韩愈谁氏子】以为服冕乘轩者宠患吾身也击钟陈鼎者味爽人口也【遂乃损公卿之业学神仙之事文粹崔尚桐柏观颂】竹宫时望拜桂馆或求仙【杜甫】神真炼形年未足【有隠者过必寄男又留一函隠者去而男殂以函盛瘗庭中累月不还发函看有黒石字如锥画曰神真炼形年未足此为我子功相续邺矦家传】读仙经【古来三人俱弟兄结茅深山读仙经上有青防倚天之絶壁下有飘飘万壑之松声韦学仙诗】
　　吏隐【十二】
　　白柱史【老聃为周柱下史】漆园吏【庄子为之】邺令【王乔为之】南昌尉【梅福子真为南昌尉时人谓之神仙之吏】虽宠辱若惊【则宜晦迹】而是非齐致【未爽同尘】大隐【隠于朝市】孔弹琴莳药【赵元调宜禄尉到职弹琴时药如隠者之操】成简静之化【韦渠牟南山四皓畵图讃故人清河房茂长刺商山成简静之化曰隠居之类也】大徳不官【文粹梁肃邺矦文集序大徳不官既追五岳之隠】隐吏逄梅福【杜甫】趣近悬解迹同大隐【文粹吕温虢州三堂记不离轩冕而践夷旷之域不出户庭而获江海之心趣近悬解迹同大隠】有志吏隐舍此何求【白公江州司马防记郡南楼山北楼水盆亭百花亭风篁石岩瀑布庐宫源潭洞东西二林寺泉石松霄司马尽有之矣茍有志于吏隠者舍此官何求焉】禄仕优稳【同上为国谋则尸素之尤蠧者为身谋则禄仕之优穏者】不异草泽之人【卢肇进海潮赋序云素无强近之援不异草泽之人】采药西山饮泉滫水【云溪友议陆畅初为江西王仲舒从事终日长吟不亲公牍仲舒让之拂衣辞去既而采药西山饮泉滫水客闻之以为仕隠也】县闲吏傲与尘隔移竹防泉常岸帻【钓台水緑荷已生少姨庙寒花始发县闲吏傲与尘隔移竹防泉常岸帻莫言空作折腰官岂似长安折腰客韦应物杂言送黎六郎】
　　丹药【十三】
　　白一丸五色【古诗云与我一丸药光辉有五色服之四五日身体生羽翼】化丹砂【李少君曰祠灶丹砂可化为黄金】九转神丹　金丹【玉液】长生灵药【不死神方】烧金【炼石】采术【茹芝】却粒　将延金石之寿【以炼氷雪之肤】方传仙诀【药采名山】身轻得道【羽化升天】錬金膏【调玉液】肘后方【囊中药】吸而蝉蜕【吞则翼生】文武之火【隂阳之鑪君臣之药】驻童顔【延暮齿】去疾【蠲疴】延龄【难老】姮娥窃而犇月【窃羿不死之药】鸡犬防以升云【淮南王仙去鸡犬防其药噐亦升天】上药养命【中药养性】啄腐吞腥　求丹【葛洪闻交趾出丹求为勾漏令至广州刺史邓攸留洪乃止罗浮山炼丹】孔可以续年【郝处俊拜东台侍郎时浮屠卢伽逸多治丹曰可以续年高宗欲遂饵之处俊谏曰脩短固有命异方之剂安得轻服哉昔先帝诏浮屠那罗迩娑寐案其方书为秘剂取灵蘤恠石歴嵗乃能就先帝饵之俄而大渐上医不知所为羣臣请显戮其人议者以为取笑夷狄故法不得行前鉴不逺惟陛下深察】包炎产毒未易可制【裴潾帝喜方士而栁泌为帝治丹剂求长年帝御剂中躁病渇潾諌曰方士韦山甫栁泌等以丹术自神更相称引诡为陛下延年若乃药剂者所以御病岂常进之饵哉况又金石性托酷烈而烧治积年包炎产毒未易可制】异草【皇甫镈荐方士栁泌自云能致药为不死者因言天台山灵仙所舎多异草愿官天台求采之帝饵药寖躁怒不常宦侍惧以弑崩】为长年药【又荐浮屠大通栁泌为长年药帝惑之同上】疽生于背【太医李元伯治丹剂以进帝饵之疽生于背懿宗立収元伯诛死见毕諴传】肤泽消槁【武宗贤妃王氏进才人帝稍惑方士説欲饵药长生后寖不豫才人每谓亲近曰陛下日炼丹言我取不死肤泽消槁吾独忧之】潄之以琼液饵之以金砂既而童顔益春真气愈茂【李白】饵之而验【张易之等奸赃狼藉御史台劾奏之内史令杨再思曰昌宗主炼丹剂陛下饵之而验功最大者也即诏释之】善丹砂【王琚太子曰先生何以自隠而曰与寡人游琚曰臣善丹砂且工谐隠愿比优人太子喜恨相知晚】九鼎丹灋【莫不究其条贯岑文本孟法师碑铭】明膏【卢照隣病去官居太白山得方士明膏饵之防父防号呕丹輙出由是疾益甚】问神仙治錬【吴筠帝复问神仙治錬法对曰此野人事积嵗月求之非人主宜留意】化黄金治丹【叶法善时帝悉召方士化黄金治丹法善上言丹不可遽就徒费财与日请覈真伪帝许之凡百余人皆罢】丹设投周隐【唐世雷满据朗州有厢狱吏推勘囚人是一道士云事解后烧丹报恩他日果寄丹因误投周隠而不言乃自服食寿九十出北梦言】丹成自服仙去【高宗令刘道合合还丹丹成上之而卒及帝营奉天宫迁道合之殡室众谓尸觧高宗闻之曰刘师为我合丹自服仙去其所进者亦无异焉旧史】防宅上升【唐仪鳯中青城县横原翠围山下有村民王仙柯服道士所遗灵丹拔宅上升出北梦言】遗丹二粒可过两甲子【僧逍遥唐防昌中释门沙汰于时轩辕先生隠于罗浮山有数僧入山投谒以避归俗之役逍遥预焉以雄黄数两齐心奉献輙希丹药先生愍而允之遗丹二粒云可过两甲子逍遥饵之自王蜀变故后两周丁亥殆一百二十四岁矣出北梦言】坛铸鼎【坛方合矩铸鼎圆中规鑪槖一以动瑞气红辉辉白乐天赠郭錬师】烧丹于庐山草堂【樵人直説曰白乐天烧丹于庐山草堂】地仙【顔真卿尝得神丹服之后为李希烈所杀希烈既平人发真卿棺改葬瞠目如生掩之隠士曹庸山云此后三十年能擘裂飞腾而上被羽衣行山泽之间所谓地仙明皇十七年】九转但能生羽翼【羙人为政本忘机服药求仙事不违叶县已丹灶毕瀛州当伴赤松归先师有诀神将助大圣无心火自飞九转但能生羽翼双鳬勿去定何依李白题崔明府丹灶】
　　宫观【十四】
　　白清观【上清观】紫宫【紫极宫】列真之守【太微之宫】列仙攸馆【互相所居】鹤观【杏檀】九龙之观　灵宫【秘宫】将尊道徳之风【宜广神仙之宅】宫观之规所宜壮丽【元之教必在尊崇】宅真官【唐灵旅】仙人好楼居银宫【金阙】紫府【丹房】碧洞【丹台】上清之宫【大壮之宇】孔金仙玉真
　　营观【窦懐贞睿宗金仙玉眞二公主营观费钜万諌者交防不止唯懐贞劝成之】天华上宫【王璵广徳初建言唐家仙系冝崇表福区招致神灵请度昭应南山作天华上宫灵台等祠】焚香礼真像盥手披灵篇【陆蒙引泉诗】闲开蘃珠殿暗阅金字经【元稹清都夜境】景龙【韩思复拜给事中帝作景龙观思复諌之】为虚室以凿户【起层台而垒土唐文粹崔尚桐栢观颂】崇饰【韦嗣立景龙中同三品时崇饰观寺用度百出嗣立建言伏见营立寺观累年不絶鸿侈繁丽务相矜胜大抵费常千万以上转徙木石废功害农地藏开发蛰虫伤露上圣至慈理必不然凖之道法则乖质之生人则损陛下岂不是思】諌作金仙等观【韦凑景龙初作金仙等观凑谏以为方农月兴功虽赀出公主然高直售庸则农人舍耕取雇趍末弃本恐天下有受其饥者】冶金作帝像【郭英乂明皇在蜀时旧宫为道士祠冶金作帝像尽绘乘舆侍卫每尹至先拜祠后视事英乂爱其地胜选輙壊绘像自居之众始不平】紫府【薛頥帝为筑观九嵏山号曰紫府】黄宅【唐文粹李庾西都赋黄宅缁庐金篆玉局】上有郁蓝天垂光抱琼室【杜甫金华观诗】焚香玉女跪【雾里仙人来同上】羽节凌风【文粹崇元圣祖院碑金榜瑶坛仙术真官羽节凌风珠佩贾餗】养真灵境【文粹崔尚桐栢观颂不死之福乡养真之灵境】真气灵踪【文粹独孤及古函谷闗铭聆风仙箓则真气灵踪起乎其中】传寳图于本支【同上柱史一去流沙万里留玉函于旧宅传寳图于本支】寳像珍龛【辛替否谏金仙玉真观天尊无欲无营何必璇台玉树寳像珍龛使人困穷】秘宇灵宅【禁山开秘宇复户防灵宅禹锡桃源】千秋观【贺知章弃官诏于防稽置千秋观命贺主之】云观【文粹姚崇五老诗云观此山北】天下观一千六百八十七【唐百官志】瑞云灵趾【显徳中世宗营一道宫于皇城之西工人发得石一片上有字题瑞云灵迹镇梁东他日多应与古同嵗月迁移人事改再来闲处又兴功复题道士任守真记帝读之叹异令还观纪异録】舍宅为观【天寳九载李林甫等皆请舍宅为观以祝圣帝恱】
　　释教【十五】
　　白象法之教　金人教起西方化流中夏【汉明帝梦见金人飞空而下传毅曰西域之神其名曰佛今陛下所梦将是乎乃使郎中蔡愔等往天竺寻访佛名由是化流中夏】以戒律为教文【以禅定为真守】方便之门　拔有漏之身【超无量之刼】道济真俗【理苞圣愚】立三世之缘【观感流俗】设百法之要【诱掖浮生】开悟愚蒙【拯济沉溺】大云之教【甘露之法】苦空　贪着　既无伤于国经【且有补于王化】执迷【回向】开善诱之门【施方便之力】拯苦海之沉溺【救火宅之焚烧】大雨之润众生　摄心【脱屣】尘劳　烦恼　解脱　慧剑【维摩经以智慧剑破烦恼贼】戒珠【法华经精进修静戒犹如护明珠】五翳【喻日月为烟云尘雾垢五翳】五静【清浄有五】啓觉路之缄縢【发空门之扄鐍】诱羣迷以方便【救众苦以觧脱】报应之缘　三车之教　不言以化【无刑而威】楚王英信佛道请以缣赎罪【诏报曰王好黄老之防言尚浮屠之法教何嫌当有悔吝其还赎以助伊蒲塞桑门之盛馔也】三郤謟于道二何佞于佛【何充执政崇信佛供给沙门縻费巨万不悋贫乏时郤愔及弟昙奉天师道而充与弟崇释氏谢万曰三郤謟于道二何佞于佛】度门【觉路】慈云【甘露】孔王缙【本传七月望日宫中造孟兰盆缀饰镠琲设高祖以下七圣位幡节衣冠皆具各以帝号识其幡自禁内分诸道佛祠铙吹鼔舞奔走相属是日立仗百官班光顺门奉迎导从嵗以为常羣臣承风皆言生死报应故人事置而不修大厯政刑日以堙陵由缙与元载杜鸿渐倡之也】以三涂六道吓愚欺庸追既往之罪窥将来之福【傅奕集駮佛议武徳七年上防极诋浮图法曰西域之法无君臣父子以三涂六道吓愚欺庸追既往之罪窥将来之福】伐摩尼之风壊浮屠之俗【李徳裕一品集郑亚】割爱取灭【萧仿懿宗怠政事喜佛道引桑门入禁中为祷祠事数幸佛庐广施予仿谏以为天竺法割爱取灭非帝王所尚慕今笔梵言口佛音不若惩缪赏滥罚孤殃祈福况佛者可以悟取不可以相求】常衮【事见道士门】习歌呗以为乐【裴休宣宗尝曰休真儒者然嗜浮屠法居常不御酒肉讲求其説演绎附着数万言习歌呗以为乐与终于泉素善至为桑门号以相字当世嘲薄之而所好不衰】妖邪之法【傅奕遗言戒子六经名教言若可习也妖邪之法谨勿为】深诋释氏【吴筠始筠见恶于力士而斥故文章深诋释氏】能致佛法【李邕中宗立郑普思以方伎幸邕谏曰陛下诚以普思术能致能法邪梁武帝且因之永有天下非陛下乃今可得】事浮屠法【李华晚事浮屠法】诋毁【叶法善雅不喜浮屠法常切诋毁议者讥其好憎然以术高卒莫之测】托浮屠生死説【白居易追贬江州司马既失志能顺适所遇托浮屠生死説若忘形骸者久之】经月不食荤【暮节惑浮屠尤甚至经月不食荤称香山居士】溺浮屠道【杜鸿渐晚节溺浮屠道】好谈浮屠法【房琯好谈老谈浮屠法】有为佛老法兴浮屠祠屋者皆驱出境【王仲舒知俗病利为江西观察使有为佛老法兴浮屠祠屋者皆驱出境】写佛书馈赂僧尼【庄宗册刘氏为皇后自以出于贱防逾次得立以为佛力又好聚魰分遣人为商贾至于市肆之间薪蒭果茹皆称中宫所卖四方贡献必分为二一以上天子一以入中宫宫中货贿山积惟写佛书馈赂僧尼而庄宗由此亦佞佛胡僧来迎拜之】予策名二十年百虑而无一得【然后知世所谓道无非畏涂惟出世间法可尽心尔由是在砚席者多旁行得句之书备将迎者皆赤髭白足之侣深入智地静通还源客尘观尽妙气来宅刘禹锡送僧元暠】尽妙理者莫如法门变凢夫者莫如佛土【佛示灭后大弟子演圣言而成经传心印曰法承法而能传曰宗由宗而分教曰支坐而摄化者胜义皆空之宗也行而宣教者推破邪山之支也释子恵则生于像季思济刼浊乃学于一支开役羣迷以为尽妙理者莫如法门变凣夫者莫如佛土悟无深者莫如散花故业于浄名深逹实相自京师渉汉沔歴鄢郢登熊湘刘禹锡送惠则归上都】
　　戒律【十六】
　　白以法求道【用刑修心】八戒坚持　防持威仪　戒珠【见上】修行【精进勤苦】四分【律也】律仪【法要戒行】三藏【经律论】九部【经律论各三部】小乘【戒律也】全防珠之志【虽在修行】得舍筏之心【岂宜执着】未及超于解脱【且当摄于威仪】僧律【国章】　孔未曾有倾欹懈倦之色【唐严郢不空三藏自成童至于晚暮常饬供且坐道场浴兰焚香入佛知见五十余年晨夜寒暑未曾有湏防倾欹懈倦之色】异律于定慧不可与言佛【栁宗元衡山大明寺律和尚碑儒以礼立仁义无之则壊佛以律持定慧去之则防是以离礼于仁义者不可与言儒异律于定慧不可与言佛】从峻洎侃以究戒律【凡浮屠之道哀其徒必小律而去经大明恐焉于是从峻洎侃以究戒律而大法以立同上】杖屦衣巾屏居一室【许尧佐庐山东林熙怡大师碑杖屦衣巾屏居一室行住坐卧无非道场】衲衣跏趺未尝出户【李华润州鹤林径山大师衲衣跏趺未尝出户】周密防持【律仪细行周密防持净觉禅师铭王维】金防开觉路寳筏度迷川【李寄浩然】践青折萌泛席灌盂【栁宗元送方及师至于践青折萌泛席灌盂虽小教戒未尝肆其心】
　　禅定【十七】
　　白次第之禅【真如之理】归空【离相】悟法【断言】舍筏【忘筌】万法【归一乘】无我之真相【有缘之胜果】如悟三空【终超十地】超彼岸【初地】乘不退之轮【证无生之观】初地【决定经不舍初地入于二地乃至十地】有漏之身【无生之理】觧法藏之缄縢【啓禅门之扄鐍】正觉　不二法门　入定【安禅】八戒【四禅】定慧齐修【身心无着】一乘【禅也】人能道　觧脱【世尘】无言【无説】定慧【齐心】孔离俗寂静【南蛮西舎利凡曲名十有二七曰禅定骠云掣览诗谓离俗寂静也】心不离定中【唐文粹李华左谿大师碑铭序心不离定中口不尝药味】缘随定设【法与心起缘随定设出唐文粹李华碑】无空可住【无有可舍是逹有源无空可住是知空本出王维能禅师碑】同归性海【举足下足长在道场是心是情同归性海出同上】寂然不动湛而常存【李白崇明寺幢文】传千灯于智种了万法于真空【同上】禅龛只宴如【吾师雨花外不下十年余长者自布金禅龛只晏如大珠脱玷翳白月当空虚杜甫谒文公上方】鸟聚疑闻法龙叅若防禅【李寄浩然】飞蚊破面【旧相禅学录丁繁自尚书郎叅灵度师去官求道日食脱粟二升诸僧鉢水一盂夏月夜禅虽飞蚊咂食终不揺动夏既满靣为破烂也】斗盆烧香【曹务光见赵州以斗盆烧香十斤曰财可得法难求】金面棊盘【蘓尚书八十犹叅禅大沩访之以手拍碎金面棊盘】如黒而迷仰见斗极【一言顿悟不践初地六祖碑】以为真印【初逹摩与佛衣俱来得道传付以为真印至大鉴置而不传岂以是为筌蹄耶刍狗耶人不已若而不若置之耶】
　　佛【十八】
　　白金人　紫金之像【白毫之光】自相不常【随求而变】神周无朕【应念而生】相好【光明相也】归依【回向瞻仰】妙相【庄严具足】神通变化　七寳之饰　有大威徳【大神力也】象教【道场】发菩提之心【展供养之具】西方之神　莲花承歩　青莲妙相孔禁中祀佛号内道场【王缙奉佛不茹荤食肉晚节尤谨初代宗未重浮屠法每从容问所以缙与元载盛陈福业报应帝意向之由是禁中祀佛讽呗斋薰号内道场】逃父出家【傅奕上防诋浮屠帝下奕议有司中书令萧瑀曰佛圣人也非圣人者无法请诛之奕曰礼始事亲终事君而佛逃父出家以匹夫抗天子以继体悖所亲瑀非出空桑乃尊其言盖所谓非孝者无亲】佛西胡黠人尔欺訹夷狄以自神【帝又尝问卿拒佛法奈何奕曰佛西胡黠人尔欺訹夷狄以自神至入中国而儿防夫模象庄老以文饰之有害国家而无补百姓也帝异之】弥勒佛身【张仁愿华州下邽人迁殿中侍御史御史郭覇者称后乃弥勒佛身仁愿正色拒之】悟之于心【姚元崇曰佛不在外悟之于心】玉像祈年【张仲方始高祖仕隋时太宗方防而病为刻玉像于荣阳佛祠以祈年乆而刓晦仲方在郑勑吏治防镂石以闻传于时】佞佛过甚【孟简晚节佞佛过甚为时所诮常与刘伯刍归登萧俛译次梵言者】诏佛老者大论麟徳殿【徐岱帝以诞日嵗嵗诏佛老者大论麟徳殿升召岱讲説始三家若矛盾然卒而同归于善帝大悦】为佛老灋皆驱出境【王仲舒为江西观察使有为佛老兴浮屠祠屋者灋皆驱出境】空寂无为【见道教门】溺志于佛【严挺之溺志于佛与浮屠惠义善义卒衰服送其防】惑佛【裴寛惑于佛喜与沙门游习诵其书老弥笃云】李蔚赞【若佛者特西域一槁人耳祼颠露足以乞食自资癯辱其身屛营山樊行一概之苦本无求于人徒属稍稍从之】未闻佛能致太平【张镐肃宗时引内浮屠数百居禁中号内道场讽呗外闻镐谏曰天子之福要在养人以一函防羙风化未闻区区佛能而致太平愿陛下以无为为心不以小乗扰圣虑帝然之】攘斥【韩愈进学觧曰觝排异端禳斥佛老】迎佛骨上表【迁刑部侍郎宪宗遣使者往凤翔迎佛骨入禁中三日乃送佛祠王公大人奔走讽呗至为夷法灼体肤委珍贝腾杳系路愈闻恶之乃上表臣虽至愚必知陛下不惑于佛作此崇奉以祈福祥也直以丰年之乐徇人之心为京都士庻设诡异之观戯玩之具耳安有圣明若此而肯信此等事哉然百姓愚防易惑难晓苟见陛下如此将谓真心信佛皆云天子大圣犹一心信向百姓防贱于佛岂合更惜身命以灼顶燔指十百为羣觧衣散钱自朝至暮转相仿效唯恐后时老防奔波弃其生业若不即加禁遏更歴诸寺必有断臂脔身以为供养者伤风败俗传笑四方非细事也佛本夷狄之人与中国言语不通衣服殊制口不道先王之法言身不服先王之法服不知君臣之义父子之情假如其身尚在奉其国命来朝京师陛下容而接之不过宣政一见礼賔一设赐衣一袭卫而出之于境不令惑于众也况其身死已久枯朽之骨凶秽之余岂宜以入宫禁】佛迹【西域天竺国尚浮屠法不杀生饮酒处处捐曰佛故迹也】营大像【李峤武后将营大像于白司马坂峤諌造像虽俾浮屠输钱然非用县求办不能济是名虽不税而实税之】延賔宫主【杂俎佛为三十三天仙延賔宫主所为道在竺干有古先生善入无为】刻缯泥像【今僧尼十万刻缯泥像以惑天下傅奕防】支竺殁而佛声寝灵山废而灋不作【白居易寺记】华人之谲诞者【又攘荘周列御寇之説佐其高层累架腾直出其表以无上不可加为胜妄相夸胁而倡其风李蔚賛】嗜浮屠灋【居常不御酒肉讲求其説着数万言虽当世嘲薄之而所好不衰裴休传】赦汤镬于幽途息剑轮于苦海【李白钟铭】营大像切諌【蘓珦后营大像白司马坂糜用亿计珦上防切諌见纳】清静仁恕【张士衡太子复问事佛营福其应奈何曰事佛在清静仁恕尔如贪惏骄虐虽倾财事之无损于祸】笃志奉佛【王维兄弟皆笃志奉佛食不荤衣不文防】佛躯汗流【刘佐汴有相国寺或传佛躯汗流佐自往大施金帛】教人仁弱【突厥毗伽可汗黙暾连欲城所都起佛老庙暾欲谷曰佛老教人仁弱非武彊术黙棘连当其术即遣使者请和帝以不情答而不许策】佛牙【五代赵鳯有僧游西域得佛牙以献明宗以示大臣鳯言世传佛牙水火不能伤请验其真伪因以斧斫之应手而碎方是时宫中施物已及数千因鳯碎之乃止】以利人为急【五代周世宗即位之明年中国乏钱乃悉诏毁天下铜佛像以铸钱尝曰吾闻佛説身世为妄以利人为急使其真身尚在犹欲割截况此铜像岂其所惜哉由是羣臣皆不敢言】佞佛【五代马嗣孙既学韩愈为文故多斥浮屠氏之説及罢归乃反学佛撰法喜集佛国记行于世时人诮之曰佞清泰不彻乃来佞佛清泰废帝年号也】光明弥陁像【安国寺弥陁像法空自光明寺移来未建都时此像在兰若中往往放光因号光明】韩愈与孟简书【如释氏能与人为祸祟非守道君子之所惧也况万万无此理且彼佛者果何人哉其行事类君子邪如小人邪若君子也必不妄加祸于守道之人如小人也真身已死其鬼不灵天地神祗昭布森列非可诬也又岂令其鬼行胷臆作祸福于其间哉韩文】青莲承趺金兽捧持藻井花鬘葱笼四垂【邑人膜拜如佛出世刘禹锡防州移鐡像记】于阗玉像【高一尺七寸濶尺余一佛四菩萨一飞仙一叚玉成截肪无玷腻彩若滴酉阳杂俎】大雄【功包隂阳力掩造化首出众圣卓称大雄李白崇明寺尊胜陁罗幡文】使苦海静滔天之波疑山灭炎昆之火【同上】慈氏起西方之教习登正觉【刘禹锡碑】无有十纒之恼【栁宗元巽上人修院记佛道有世界曰极乐佛号无量寿如来其国无有三恶八难众寳以为饰其人无有十纒之恼羣圣以为友云】转惑见为真智即羣迷为正觉【栁文西轩记夫佛之道可以转惑见为真智即羣迷为正觉舍大闇为光明夫性岂异物邪孰能为余凿大昏之墉辟灵照之户广应物之轩者吾将与为徒】本自依迦叶何曾借偓佺【杜甫咏怀】浮屠有不可斥者【往往与易论语合栁宗元】冶金银像大或十围【环王喜浮屠道冶金银像大或十围】
　　经【十九】
　　白四句之偈　十二部尊经　贝叶之文　翻译【受持读诵】白马防　三藏【九部】诵经【徐义为慕容所获械理其手足将杀之诵观世音经至夜门开械脱出于重禁中若有导者】文字性空　佛书【经文】孔箴血写佛书【肃宗庻人张氏帝不豫后自箴血写佛书以示诚】罗什所译【姚崇卒治令曰今之佛经罗什所译姚兴与之对翻而兴命不延国亦随灭五帝之时父不防子兄不哭弟致仁寿无凶短也下逮三王国祚延久其臣则彭祖老聃皆得长龄此时无佛岂抄经铸像力邪缘死防造经像以为追福夫死者生之常古所不免彼经与像何所施为尔曹谨不得为】镵臂血写浮屠书【韦绶父防镵臂血写浮屠书】梵经【文粹张説鄎国公主碑手写金字梵经】金淀书经【同上】佛之迹去乎世乆矣其留而存者佛之言也【言之著者为经栁宗元送琛上人】六百五十七部【沙门奨俗姓陈郾师人少聪敏有操行贞观三年因疾而挺志往天竺凡十七年至贞观十九年二月十五到长安足所亲践者一百一十一国采求佛法咸究根源凡得经论六百五十七部佛舎利像等甚多太宗在东都留所得经像于洪福寺有瑞气徘徊像上遂诣朝谒太宗以洪福寺为翻经之所御制圣教序高宗为太子作述圣记出南部新书】
　　僧【二十】
　　白桒门【沙门开土】苾刍【众僧】长老【高僧】惠炬【涅槃经曰执惠炬】密行【浄名】利根【辩才见性】上人【彼上人者】僧佛【佛书】善根【福地】出家修道　灋器【尘心道心】梵行　身则有为所以归于三寳【心实无相俾乎宗本一乘】演灋有缘【游方无住】继七祖之业　振锡【浮杯】脱略尘境【归依法门】虚幻非实身喻芭蕉之形【明彻无瑕心学琉璃之地】修行【宴坐】五蕴皆空诸漏已尽【谓六根也】观色身顿悟无生之理【处世界当持不染之心】觉性【幻身】行道【坐忘】听灋【观心】身心之惠　支许【支遁字道林讲维摩经遁为法师许询为都讲遁众议谓无以歴难询设一难亦谓遁不复能通也】养马【有遗支遁马者或讥道林道林曰爱其神俊聊复畜耳】放鹤【有遗支道林鹤者道林谓鹤曰尔冲天之物宁为耳目之玩者乎遂放之】受女【髙僧传鸠摩罗什姚主以妓女偪令受之乃自讲説譬如臭泥中生莲花但取莲花勿取臭泥】驯虎【高僧传惠永感虎来驯】生融之学观肇之名【皆僧名高僧传六时人称通姓则生融上道精难则观肇第一】乘杯食肉【髙僧传杯渡者不知其名姓常乘木杯渡河因名焉不修细行不甚精持饮酒食肉与俗人不殊也】天女【髙僧嵬戒行严洁尝有一女子寄宿自称天女以上人有徳天遣我来劝勉其意嵬执意贞确一心无扰曰吾心若死灰无以革嚢见试女乃凌云而逝顾曰海水可生湏弥可倾彼工人者秉心坚贞】赋诗【惠休善属文作碧云之什】人能道　出尘呪水生莲【佛图澄妙通术腹旁有孔当斋时至流水侧引五藏洗之还内腹中取鉢盛水烧香呪之生青莲花】食针【罗什不拘细行诸僧故多效之什乃聚针盈掬食之诸僧尽皆愧服也】弥天【桑门道安俊辩至荆州见习凿齿曰弥天释道安凿齿对曰四海习凿齿时人皆以为名对】度人格【祠部格王公已下薨别勑许度人者亲王二十三品已上三人并湏亡者子孙及妻媵并通取周亲妻媵不湏试业若数不足唯见在度如有假冐不在原首之限也】又【祠部格云私家部曲客奴婢等不得入道如别勑许出家后犯还俗者追归旧主各依本色也】孔表元武尉【严砺少为浮屠法太守见之伟其材表为元武尉】不得棰辱【王缙盛陈祸福报应代宗意向之诏天下官司不得棰辱僧尼】请行业不如令者还为民【李训尝建言天下浮屠避徭赋耗国衣食请行业不如令者还为民既执政自白罢因以市恩】敕浮屠方士无两竞【金仙公主为道士筑观京师以方士史崇为师观始兴诏崇防作日万人羣浮屠疾之以钱数十万赂狂人叚谦冐入承天门升太极殿自称天子有司执之辞曰崇使我来诏流岭南且敕浮屠方士无两竞】私侍【合浦公主浮屠智朂逆占祸福惠能视鬼皆私侍主】冒为沙门服【上官仪父为隋江都宫副监大业末为陈棱所杀时仪幼左右匿免冒为沙门服】请舍家为桑门【萧瑀好浮屠法间请舍家为桑门帝许之矣复奏自度不能为乃诏夺爵】上大云经【岑长倩和州浮屠上大云经着革命事后喜始诏天下立大云寺长倩争不可】为安国寺奴【窦懐贞表请为安国寺奴】怙势夺民邸肆【薛登为御史大夫僧慧范怙太平公主势夺民邸肆官不能直登将奏之或劝以自安荅曰宪府直枉朝奏暮黜可矣遂劾奏】抜亲树知畜妻养孥【辛替否防曰今出财依势避役亡命类度为沙门其未度者穷民善人耳抜亲树知岂离朋党畜妻养孥非善无私爱是致人毁道非广道求人也】不能擐甲胄【又曰假如兵革相乗则沙门不能擐甲胄寺塔不足禳饥馑】隐嵩山修浮屠【武平一武后时畏祸不敢与事隠嵩山修浮屠】汰僧伪滥【姚元崇中宗时近戚奏度僧尼温户强丁因避赋役至是崇建言佛不在外悟之于心行事利益使苍生安穏是为佛理乌用奸人以汩真教帝善之诏天下汰僧伪滥髪而农者余万二千人】食千僧【杜鸿渐自蜀还食千僧以为有报搢绅效之病甚令僧剔顶髪遗命依浮屠葬不为封树】饭千桑门追福【田神功防帝饭千桑门追福】妖妄【李尚隠为蒲州刺史浮屠怀照者自言毋梦日入懐生已镂石着验尚隠劾奏妖妄诏流懐照播州】饭万僧【李蔚懿宗惑浮屠常饭万僧自为賛呗蔚上防切諌云】普加髪落【李徳裕劾奏王智兴为坛泗州募愿度为僧者人输钱二千则不复勘诘普加发落自淮而右户三丁男必一男剔髪规免徭赋所度无筭臣阅渡江者日数百蘓常齐民十固八九若不加禁遏则前至天子诞月江淮失丁男六十万不为细变有诏徐州禁止】夜饮火其庐【栁恽魏少游表为判官僧有夜饮火其庐者归罪瘖奴军受财不诘狱具恽与其僚崔祐甫白奴寃魏少游趣讯僧僧首伏因厚谢二人】始度僧尼【肃宗改元始度僧尼】祝髪事浮屠【杨元琰敬晖等为武三思所搆元琰知祸未巳乃诡计请祝髪事浮屠中宗不许】缁衣半道【魏元忠陈郡男子袁楚客者以书规之曰今度人既多缁衣半道不本行业专以重寳附权门皆有定直昔之卖官钱入公府今之卖度钱入私家以兹入道徒为游食】收赀济军【裴冕建言度僧道上赀济军兴事见卖官门】讲灋【刘仁恭招浮屠与讲灋】以辠为民【郑余庆知吏部选浮屠法凑以辠为民诉阙下诏御史中丞宇文邈刑部侍郎张彧大理卿郑云逵为三司与功徳判官诸葛述参按述故吏也余庆劾述猥贱不宜与三司杂治时韪其言】亡为浮屠【成汭青州人少无行使酒杀人亡为浮屠】嫉见遇【吴筠天子重之羣沙门嫉其见遇而高力士素事浮屠共短筠于帝】还治儒学【马嘉运少为沙门还治儒学】政事参决【吐蕃賛普政事必以桑门参决】帅夜光【少为浮屠至长安因凡仙公主得召见温泉帝竒其辩赐冠】亡命【李徳裕除浮屠法僧亡命者多趍幽州徳裕召邸吏戒曰为我谢张仲武刘从諌招纳亡命今视之何益仲武惧以刀授居庸闗吏曰僧敢入者斩】请僧道士一切限年【李叔明恶道佛之上言彭偃曰今僧道不耕而食不织而衣一僧衣食嵗每虑三万五夫所不能致举一僧以计天下其费不赀臣谓僧道年未满五十可令岁输绢四尼及女冠输绢二杂役与民同之裴洎言曰传曰女子十四有为人母之道四十九絶生育之理男子十六有为人父之道六十四絶阳化之理臣请僧道士一切限年六十四以上尼女冠四十九以上许终身在道余悉还为编人】皆童髪毁服以游于世【栁宗元送举师归寺序皆童髪毁服以游于世】黄金狮子承高座【李白送蜀僧晏黄金狮子承高座白玉麈尾谈重】绍释风于西域【李白祭璿和尚绍释风于西域回佛日于东维】日夜诵经九函【东川解魔寺僧吉祥魁梧多力受饭五鉢日夜诵经九函池中鱼知其数以名召之皆出水面使去即没出蜀普録】居长安慈恩寺【张策少好浮屠之説乃落髪为僧居长安慈恩寺黄巣犯长安乃返初服奉父母以避乱】赤髭白足之侣【深入智地静通还源刘禹锡送僧元暠南逰】
　　寺【二十一】
　　白佛寺　仁祠　招提　精舎　灋门　梵宫　寳地祗园　绀园　化城　浄土　象灋之教【既务恢张】栋宇
　　之规【所宜壮丽】大壮【小乗】日宫【月殿天宫】花界【莲花界】莲宫【花宫奈苑】二梵之福【阿含经世尊説若能补故寺是谓二梵之福】鹿苑【龙宫鸡园】灋宫　鹫峯诸佛攸馆【众圣所居】国家恢象教【开设仁祠】广辟浄土【精选真僧】日月天宫【琉璃地道】金界【金防界道】鐡围山【鸡足山鴈塔象塔】金刹【香刹】布金之地【多寳之室】孔兴广祠庐【矦希逸为淄青节度使佞佛兴广祠庐人苦之】请并寺【蘓瓌徙同州刺史铸浮屠立庙塔役无虚嵗瓌以为縻费浩广虽不出国用要自民产日殚百姓不足君孰与足天下僧尼滥伪相半请并寺着僧常贠数缺则补】宪写宫省【安乐公主营第及安乐佛庐皆宪写宫省而工致过之】荆州河东寺【蘓良嗣在荆州时州有河东寺本萧詧为兄河东王所建良嗣曰江汉间何与河东乎奏易之而当世恨其少学云】造浮屠大像【狄仁杰武后将造浮屠大像度费数百万官不能足更诏天下僧月施一钱助之仁杰谏今邉陲未宁宜寛征镇之徭省不急之务】税天下浮屠钱营佛祠【张廷珪武后诏税天下浮屠钱营佛祠于白马坂作大像廷珪諌以为倾四海之财殚万民之力穷山之木为塔极冶之金为像然犹有为之法不足高也今天下虚竭苍生雕弊谓宜先邉境实府库飬人力后善之】祠部凡天下寺緫五千三百五十八所【注三千二百所僧二千一百所尼毎寺上座一人寺主一人都维那一人共纲綂众事而僧持行者有三品其一曰禅二曰法三曰律大抵皆以清浄慈悲为宗唐六典】虽复项籍放命封树纪于邱坟鲍信捐生丹素着于图象犹恐九泉之下【尚论鼎镬八难之间永纒氷炭可于建义以来交兵之处各建寺刹招延胜侣望法鼔所振变炎火于青莲清梵所闻易苦海于甘露所司量定立寺称朕哀矜之意仍命虞世南李百药禇遂良等为碑铭以纪功业唐贞观为战阵处立寺诏】白司马坂复营佛祠【神龙初诏白司马坂复营佛祠廷珪方奉诏抵河北道出其所见营筑劳亟懐不能已上书切争】营寺塔【宋务光神龙元年上书曰自顷营寺塔度僧尼施与不絶非所谓急务也】广殿长廊【辛替否景龙中为左拾遗时盛兴佛寺公私疲匮替否上防曰今疆场危骇仓禀空虚卒输不充士赏不及而大建寺宇伐木空山不给栋梁运土塞路不充墙壁所谓佛者清浄慈悲体道以济物不欲利以损人不荣身以害教今三时之月掘山穿地损命也殚府虚币损人也广殿长廊荣身也损命则不慈损人则不爱物荣身则不清浄寕佛者之心乎】蠧财数百亿【又同上防曰中宗造寺蠧财数百亿】为佛寺东都【白居易后履道第卒为佛寺东都】诏毁佛寺【韦博昭诏毁佛祠悉以浮屠主客博言令太暴宜近中】铸铜为瓦金涂【王缙初五台山祠铸铜为瓦金涂之费亿万计缙给中书符遣浮屠数十軰行州县敛丐赀财】毁属下浮屠私庐【李徳裕毁属下浮屠私庐数千以地与农蜀先主祠旁有猱材其民剔髪若浮屠者畜妻子自如德裕下令禁止】赐寳座二【李蔚懿宗成安国祠赐寳座二度髙二丈构以沉檀涂镂龙鳯葩蘤金扣之上施复座陈经凡其前四隅立瑞鸟神人高数尺磴道以升前被绣嚢锦防珍丽精絶】助营开业佛祠【崔羣魏博田季安以五千缣助营开业佛祠羣以为无名之献不当受有诏却之】榜曰懐恩【高霞寓位既高言多不逊帝欲罢其兵益自忧乃上私第为佛祠请榜曰懐恩以塞帝疑】百寺【南蛮婆贿伽庐国喜佛法有百寺琉璃为甓错以金银丹彩紫鑛涂地覆以锦王居亦如之】毁上元道佛祠四十区【韩滉迁浙江观察使闻京都未平毁上元道佛祠四十区修坞壁】珍楼寳屋国赀不逮【高力士于来廷坊建佛祠珍楼寳屋国赀所不逮】神龙佛祠【裴延龄又造神龙佛祠湏材五十尺者延龄妄奏同州得大谷木数千章度皆八十尺】出军攻战必祷佛祠【钟传凡出军攻战必祷佛祠积饼饵为犀象高数寻】惠林佛祠【李源惠林佛祠憕旧墅也源依祠居阖户日一食】表辋川第为祠【王维毋亡表辋川第为寺终塟其西】安国佛祠【李绛是时盛兴安国佛祠幸臣吐突承璀立石纪圣德焉营造华广欲使绛为之颂将遗钱千万绛上言陛下荡积习之弊四海延颈望徳音忽自立碑示人以不广】毁寺四千六百招提兰若四万【食货志武宗废浮屠法天下毁寺四千六百招提兰若四万籍僧尼为民二十六万五千人】缁庐【唐文粹李庾西都赋】天雨花【大同坊云花寺大厯初僧俨讲经天雨花至地咫尺而灭夜有光烛室敕改为云华出酉阳杂俎】佛室【崇佛室为学者居防其徒而委之食使击磬鼓钟以严其道栁大云寺记】起楼架阁切星汉【夸雄闘丽止者谁韩愈送澄观师诗】杜甫大云寺诗【夜深殿突兀风动金琅珰天黒扪春院地清栖暗芳玉防回断絶鐡鳯森翺翔】花宫【玉斗生网户银河耿花宫李白秋夜宿龙门香山寺】香云花雨【香云徧山起花雨从天来李白寻山僧】地灵生寳【地灵歩歩雪山草僧寳人人沧海珠塔刼宫墙壮丽敌香厨松道清凉俱莲花交响共命鸟金榜防回三足乌杜甫岳麓寺诗】梵放时出寺【钟残仍隠床大云寺诗】清闻树杪磬【逺谒云端僧杜甫惠义寺】野寺【根石壁诸龛遍崔嵬前佛不复辩百身一莓苔唯有古殿存世尊亦尘埃如闻龙象泣足令信者哀】以笏量基【唐髙僧传吠舎黧国有维摩故宅唐显庆中王策因向印度过浄名宅以笏量基止有十笏故号方丈室】跻阁谒金像【韦应物曰禅诗跻阁谒金像攀云叩禅扄】殿宇余丹绀【防阁峭欹悬韦蘓州憇东西林精舎诗】岧嶤青莲界【萧条孤兴发同上同德寺诗】绀殿横江上【青山落镜中李白宴兴德寺南阁】




　　白孔六帖卷八十九
<子部,类书类,白孔六帖>
　　钦定四库全书
　　白孔六帖卷九十　　　唐　白居易　原本
　　宋　孔　传　续撰
　　鬼神【一】　　　　　祷祀【二】
　　祸福【三】　　　　　敬逺【四】
　　淫厉【五】　　　　　报怨【六】
　　神异【七】　　　　　妖恠【八】
　　由人兴【九】　　　　寤前生【十】
　　知亡日【十一】　　　再生【十二】
　　造化【十三】　　　　变化【十四】
　　鬼神【一】
</div>
    <div class="pagination">
<a href="白孔六帖_page43.html">上一页</a><span>...</span><a href="白孔六帖_page39.html">39</a><a href="白孔六帖_page40.html">40</a><a href="白孔六帖_page41.html">41</a><a href="白孔六帖_page42.html">42</a><a href="白孔六帖_page43.html">43</a><span class="current-page">44</span><a href="白孔六帖_page45.html">45</a><a href="白孔六帖_page46.html">46</a><a href="白孔六帖_page47.html">47</a><a href="白孔六帖_page48.html">48</a><a href="白孔六帖_page49.html">49</a><span>...</span><a href="白孔六帖_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
