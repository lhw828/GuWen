<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 71 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 71 页/共 111 页
  </h1>
  <div class="content">
   古今合璧事类备要别集卷五
　　宋　谢维新　撰
　　都邑门
　　崄要
　　舆地提纲【天下之崄要不胜言也善用崄者常使崄在我而不使在敌崄在我则敌不容窥崄在敌则我反制于敌矣试相与论天下之崄要可乎夫左崤函右陇蜀秦闗之险也西有浊河之限北有勃海之利齐国之崄也郑之崄在虎牢蜀之崄在劒阁吴之崄襟三江而带五湖楚之崄城方城而池汉水赵不据井陉使信得之故赵为信虏陈豨不据邯郸使汉有之故豨为汉擒自古崄要之地当使在我而不当使在敌崄要不在我而在敌则敌得以用之而制我矣或者犹曰四岳三涂阳城太室荆山终南非不崄也而所厯非一姓三苗氏以洞庭彭蠡为崄夏桀之居以伊阙羊肠为崄商受之国以孟门太行为崄崄则崄矣而今安在哉抑岂知崄不可失亦乌可恃故魏文侯寳山河之固而吴起以为在徳不在崄晋平公恃其国之崄而司马侯乃以不可为固言之然则彼特徒崄而已矣徒崄而无徳未有不亡者也后之立国者慎毋以崄为可恃而反求诸其徳则亦庶几矣】
　　事类地险【天崄不可升也丨丨山川丘陵也王公设险以守其国险之时义大矣哉易坎卦】要塞【孟夏之月命司徒循行积聚无有不敛坏城郭戒门闾修键闭慎管籥固封疆备边竟完丨丨谨闗梁塞溪径注丨丨边城要害处记月令】阻路【司险掌九州之图以周知其山林川泽之丨而达其道丨设国之五沟五凃而树之林以为阻固皆有守禁而达其道丨国有故则藩塞丨丨而止行者以其属守之唯有节者达之礼夏官】岩邑【郑庄公即位姜氏为叔段请制公曰制丨丨也虢叔死焉他邑唯命注虢叔东国君恃制岩崄而不修徳郑灭之左隠传】秦殽陵【秦伐郑召孟明西乞白乞使出师于东门之外蹇叔哭之曰孟子吾见师之出而不见其入也公使谓之曰尔何知中夀尔墓之木拱矣蹇叔之子与师哭而送之曰晋人御师必于殽殽有二陵焉其南陵夏后臯之墓也其北陵文王之所辟风雨也必死是间余收尔骨焉注此道在二殽之间南谷中谷深委曲两山相嵚故可以避风雨古道由此魏武帝西讨巴蜀恶其崄而更开北山髙道又以其深崄故左僖三十二】楚方城【诸侯遂伐楚楚子使屈完如师齐侯陈诸侯之师与屈完乗而观之齐侯曰以此众战谁能御之以此攻城何城不克对曰君若以徳绥诸侯谁敢不服君若以力丨国丨丨以为城汉水以为池虽众无所用之屈完及诸侯盟注方城山在南阳华县南言竟土之逺汉水出武都至江夏南入江言其险固以当城池】齐平隂【诸侯防于鲁济同伐齐丨侯御诸丨丨堑防门而守之广里夙沙卫曰不能战莫如守险弗聴诸侯之士门焉齐人多死云云齐侯登巫山以望晋师晋人使司马斥山泽之险难所不至必斾而疏陈之齐侯见之畏其众也乃脱归左襄十八年】郑虎牢【诸侯防于戚孟献子请城虎牢以偪丨　注丨丨旧郑地今属晋襄二年】鲁武城【呉伐鲁子泄率故道崄从武城初武城人或有因于吴竟田焉拘鄫人之沤菅者曰何故使吾水滋及吴师至拘者道之以伐武城克之左襄八】孟氏保障【鲁将堕成公敛处父谓孟孙堕成齐人必至于北门且成丨丨之丨丨也无成是无孟氏也子伪不知我将不堕冬十二月公围成弗克左定十二】赵氏保障【赵简子以尹铎为晋阳请曰以为茧丝乎抑为保障乎简子曰保障哉后智伯攻丨丨襄子乃走晋阳三家以国人围而灌之城不没者三板沈灶产鼃民无叛意通鉴周威烈纪】晋国河山【晋侯宋公齐国归父崔夭秦小子憗次于城濮楚师背酅而舍晋侯患之子犯曰战也战而捷必得诸侯若其不捷表里山河必无害也注丨丨外丨而使丨左僖二十八】魏国山河【魏武侯浮西河而下中流顾谓吴起曰美哉山河之固此魏国之寳也通鉴周安王纪】巴蜀道陿【丨丨相攻秦恵王欲伐蜀以为丨崄丨难至命司马错伐取之通鉴周慎靓王纪】巴蜀道崄【项与范增隂谋曰丨丨丨丨秦之迁人皆居之乃曰巴蜀亦闗中地也故立沛公为汉王王丨丨汉中都南郑而三分闗中三秦降将章邯等三人以距塞汉路通鉴汉髙帝纪】烧絶栈道【汉王之国张良送至汉中汉王遣良归韩良因説汉王丨丨所过丨丨以备诸侯盗兵注栈棚也架木为之亦名阁道史张良传】筑为甬道【汉击楚于荥阳大破之楚以故不能过荥阳而西汉王军荥阳丨丨丨丨属之河以取敖仓粟通鉴髙帝纪】车不得方【韩信张耳以兵数万东击赵二王及成安君陈余闻之聚兵井陉口号二十万广武君李左车説成安君曰韩信张耳乗胜逺鬬其锋不可当云云今井陉之道丨丨丨丨轨骑不得成列数百里其势粮食必在后愿足下假臣竒兵三万人从间道絶其辎重足下深沟髙垒勿与战不十日而两将之头可致于麾下否则必为二子擒矣成安君常自称义兵不用诈谋竒计韩信使人间视知其不用广武君策大喜乃敢引兵遂下未至井陉三十里止舍平旦鼓行出井陉口大战破赵军韩信传】军不得渡【齐楚与汉夹濉水而阵韩信夜令人为万余囊盛沙壅水上流引军半渡击龙且佯不胜还走龙且果喜曰固知信怯遂追之信使人决壅囊水大至龙且军大半丨丨丨即急击杀龙且虏齐王同上】船不得去【公孙述遣田戎等据荆门虎牙横江水起浮桥闗楼主攅柱以絶水道结营跨山以塞陆路拒汉兵汉遣岑彭攻田戎不克彭令军中募攻浮桥先登者上赏于是偏将军鲁竒应募而前时东风狂急鲁竒船逆流而上直冲浮桥而攅柱有反杷钩竒丨丨丨丨竒等乗势殊死战因飞炬焚之风怒火盛桥栏崩烧彭长驱入江闗后光武纪】依洛阳阻【来歙得二千余人伐山开道从番须囘中径袭畧阳斩隗嚣守将金梁嚣大惊曰何其神也帝闻得畧阳喜曰畧阳嚣所依阻心腹已壊则制其支体易矣来歙传】拒浩亹隘【马成等破河池遂平武都先零诸种羌数万人屯聚冦钞丨丨丨丨成与马援深入讨击大破之注浩音诰亹音门金城邑舋者水流峡山间两岸深若门焉俗呼阁门河马成传】氊裹推转【晋邓艾伐蜀进至隂平凿山通道造作楼阁山髙谷深至为艰崄又粮运将匮濒于危殆艾以丨自丨丨丨而下将士皆攀木缘崖鱼贯而进先登至江油长驱而前三国志】铁锁横截【吴人于江碛要害处丨丨丨丨之又作铁锥长丈余暗置江中以逆拒舟舰晋王濬作大筏数十方百余步缚草为人被甲持斧令善水者以筏先行遇铁锥处辄着筏而去又作火炬长十余丈大数十围灌以麻油在船前遇锁燃炬烧之须臾融液防絶于是船无所碍克金陵晋史濬传】长江天堑【隋伐陈陈后主谓建康王气在北来者无不摧败孔范曰丨丨丨丨古以为限虏军岂能飞渡通鉴长诚阙】雍州天府【唐髙祖都长安至代宗时吐蕃犯京代宗幸陜程元振请正都洛阳郭子仪曰丨丨古称丨丨之国右陇蜀左殽函地方数千里带甲十余万真用武之国秦汉所以成帝业也洛阳地陜阨才数百里险不足以为防适为闗场惟及时亟还以幸天下帝遂还京师唐子仪传】重在闗隘【攻燕山之地北戎入燕有三闗之限曰松亭曰古北曰居庸而平州之东有榆闗实金人入防之路凡此数闗可以限蕃汉一夫守之可以当百宣和奸臣知取燕而不知取燕之险盖燕之重以有闗限之蔽也得燕而无险与不得燕何异况平州与燕山异路当时金人但未归燕京六州耳即未尝尽得闗内之地而金人自平州而入冦此乃议割燕山不明地理之故也】金在沙漠【神宗元丰五年种谔上言厯观前世本路敌人与中国隔限者利害丨丨丨丨若彼率众度漠入攻彼先困我渡漠往攻则我先困然而西戎常能为边患者以漠南有山界之粟可食山界之民可使有山界之要害险固可守若能使漠南无此则彼之赢粮罢师自可以开闗延敌以待劳圣政】江南七渡【左司谏吴表臣言大江之南上自荆鄂下至常润十郡之间其要处不过七渡上流最急者三荆南之公安石首岳之北津中流最者二鄂之武昌太平之采石下流最者二建康之宣化镇江之瓜州是也惟此七渡当择官兵修器械其余畧为之防足矣诏以付沿江守师长编】淮南三口【嘉定七年七月真徳秀直前奏言今淮东要害在清河之口敌之粮道实出于兹而淮隂无寻丈之城无尺寸之兵徒以山阳可恃而已然山阳虽大前无淮阳之蔽后无寳应之援若敌以军兵遮前竒兵防后则髙邮淮阳之路絶而山阳之形孤山阳不守则通泰危而江浙震矣淮西粮道在涡颍之口敌之粮道亦自此而出而濠梁安丰城则单薄地则堙狭兵则单虚徒有庐和可恃而已然有安丰之屏扞则敌始不得以犯合肥有濠梁之蔽则敌始不得以走厯阳借有他迳可由而吾以庐和当前而濠夀防后则彼有腹背之虞我有掎角之助其能深入乎欲固两淮须防三口此非臣之臆説也】李白蜀道难【嗟吁危乎髙哉蜀道之难难于上青天蚕丛及鱼鳬开国何茫然尔来四万八千嵗不与秦塞通人烟西当太白有鸟道可以横絶峩眉巅地崩山摧壮士死然后天梯石栈相钩连上有六龙囘日之髙标下有冲波逆折之囘川黄鹤之飞尚不得过猿猱欲渡愁攀援青泥何盘盘百步九折萦岩峦扪参厯井仰胁息以手抚膺坐长叹问君西游何当还畏途巉岩不可攀但见悲乌号古木雄飞呼雌绕林间又闻子规啼夜月愁空山蜀道之难难于上青天使人聴此凋朱顔连峯去天不盈尺枯松倒挂倚絶壁飞湍瀑流争喧豗砅崖转石万壑雷其崄也如此嗟尔逺道之人胡为乎来哉劒阁峥嵘而崔嵬一夫当闗万人莫开所守或匪亲化为狼与豺朝避猛虎夕避长蛇磨牙吮血杀人如麻锦城虽云乐不如早还家蜀道之难难于上青天侧身西望长咨嗟】华翠征谠议【臣闻屯守之地当其冲要则一人之力可以敌万矣非其冲要则万夫之勇不足以敌一人故秦人守要害之地而并吞六国司马仲达据四达之冲而吴蜀不敢争齐人之守渤海郑人之戍虎牢孔明之屯渭南孙权之坞濡须皆是道也然一国有一国之冲要天下有天下之冲要不知重守其所谓要害之区而一切泛然于贼人不由之道则兵旅日增费用日广吾见其劳师匮财于非所用力之地彼间之可乗隙之可伺固亦自若而堂堂之中国将为无人之境矣今日之形势闽蜀之外莫淮汉急也故淮东之地屯仪真维扬以当涟泗海亳之冲屯合肥南巢以当涡濠汝颍之冲汉中之地屯黄岗汉阳以防安复之冲屯襄阳樊城以防唐邓之冲此其选择形势精据利便固无可议然地之相去千有余里其间小迳间道姑置不论通都天驿平原旷野类皆屯戍遗阙臣窃忧之取淮而言自柘臯南巢草鞋岭野父山庐江至瓦隔河固足以入江自安丰桃城金牛航步沙湖版桥罗塲镇至盘小寨亦足以入江矣然算陂巢口之水峻如泻油铁脚杨梅之峭如立壁敌虽云蒸雾集倍道而至中间险阻﨑岖林木茅塞未足深畏至若自濠梁升髙山丽山大青山韮山定逺黄莲皇甫山梁县望桑根山宣宗而至项亭则东西数舍南北一望髙则平岗小坡不过寻丈卑则浅沟狭涧不过数步既无闗隘可以遏其锋复无屯戍可以絶其后贼若劲从此径突入和州屯兵杨林梁山白山等处控扼大江东浚栅江裕溪以造舟楫比浚东闗肥水以通漕运借曰未能涉我风涛之险所谓国家湖南江西嵗计米麦之运不敢东下则版曹告匮而骨髓先枯浙西淮东按月茶盐榷货之商不敢西上则诸路总司无措而肝脑先溃此濠梁厯阳之虚实江淮之胜负系焉可无重兵以守之耶取汉而言自长乐平林新店阳城石井河步石河而入安河固足以入汉自桐柏范荘马岗补口劝羊湖营河而入随河亦足以入汉矣然应山大靖尚有郷兵围结土门九里尚有旧闗故垒敌虽越险而来亦不足畏至若自唐州湖阳分界山至枣阳自车桥汤川至郢州自湖窊走马岗道入林上石至随州则北自唐邓南至汉水无林可依无涧可隔虽有兖河守把之卒而地无闗隘不足以扼其冲虽有华阳枣林义勇之兵而势非险阻不足以抗其鋭贼若劲从此径突入汉右复取樊城栁林山谷石堰长兰白本等处直渡汉水北据荆门虎牙斑竹马梁诸闗以为自固之策南据江陵建阳潜江以为屯守之计置襄阳于不攻而前袭荆南则襄阳已在其圏圆之中弃光化于不争而逺凭巫峡则光化已居其囊括之内借曰未能舳舻千里以争我东下之势所谓三巴之险已塞而吴蜀有离析之忧荆襄之区不全而江淮无掎角之势此随州枣阳之虚实荆襄之得失系焉是岂可以不问耶近日诸将惟知以重兵固守涡口南巢而濠梁定逺反视为闲慢之地故贼兵大入于环滁厯阳之郊惟以重兵固守神马坡樊城而车桥胡窊上石反视为不急之所故贼兵大入于安复郢随之境此其冲要自今宜令行下淮汉帅臣搜寻前件险隘分兵固守差官节制明立斥堠近置策应吾军进取留此以为径捷之道而取其有先入之便贼军入冦则设此以为掩袭之所而避其有阚我之谋则三边之形势可全而淮汉之津可无济涉之忧矣是谓屯要】
　　诗集崆峒薄【塞外苦厌山南行道弥恶冈峦相纒亘云水气参错材逈硖角来天窄壁面削磎西五里石奋怒向我落仰看日车侧俯恐地轴弱魑魅哭有风霜霰浩漠漠昨忆逾陇坂髙秋视吴岳东笑莲花卑北知丨丨丨超然侔壮观已谓隠寥廓突兀犹趁人及兹叹冥漠杜青阳峡】栈道湿【细泉兼轻冰沮洳丨丨丨不辞辛苦行迫此短亭急石门云雷隘古镇峯峦集旌竿暮惨澹风水白刃澁胡马毛成单防虞此何及嗟尔逺戍人山寒夜中泣杜龙门镇】自兹【晨发赤谷岸险难丨丨丨乱石无改辙我车已载脂山深苦多风落日童稚饥杜赤谷】不可度【行迈日悄悄山谷势多端云门转絶岸积阻霾天寒寒峡丨丨丨我实衣裳单况当仲冬交泝防増波澜野人寻烟语行子傍水餐此生免荷殳未敢辞路难社寒峡】不易论【道路栗亭西上想凤凰村季冬携童稚辛苦赴蜀门南登木皮岭艰崄丨丨丨汗流被我体祁寒为之暄逺岫争辅佐千岩自崩奔始知五岳外别有他山尊仰干塞天明俯入裂厚坤云云髙有废阁道摧折如短辕杜木皮岭】未可傍【惟天有设崄劒阁天下壮连山抱西南石角皆北向两崖崇墉倚刻画城郭状一夫怒临闗百万丨丨丨珠玉走中原岷峩气凄怆三皇五帝前鸡犬莫相放后王尚柔逺职贡道已丧至今英雄人髙视见霸王并吞与割据极力不相让吾将罪真宰意欲铲叠嶂恐此复偶然临风黙惆怅杜劒门】大鸡断【十月隂风盛北风无时休茫茫洞庭岸与子维双舟雾雨晦争枻波涛怒相投丨丨丨四徳粮絶谁与媒相去不容步崄如碍山丘云云能令暂开霁过是吾无求韩洞庭湖阻风赠张十一着】驿马隤【念昔从君渡湘水大帆夜划穷髙桅阳山鸟路出临武丨丨抠地驱频丨践蛇茹蛊不择死忽有飞诏从天来韩忆昨行】车轮摧【羊肠路诘曲丨丨为之丨】如马戒舟【巨石水中央江寒出水长沈牛答云雨丨丨丨丨航天意存倾覆神功接混茫干戈连解缆行止忆垂堂杜灔滪堆】射工伺影【瘴江南去入云烟望尽黄茆是海边山腹雨晴添象迹潭心月暖长蛟涎丨丨巧丨游人丨母偏惊旅客船从此忧来非一事岂容华发待流年杜岭南江行】瞿塘谁敢过【白帝城边足风波丨丨夜月丨丨丨李白荆州歌】北上何所苦【丨丨丨丨丨北上缘太行磴道盘且峻巉岩淩穹苍马足蹶侧石车轮榷高冈沙尘接幽州烽火连朔风杀气毒剑防严风烈衣裳奔鲸夹黄河凿齿屯洛阳前行无归日返顾君旧郷云云汲水涧谷阻采薪陇坂长猛虎又掉尾磨牙皓秋霜云云叹此北上苦停骖为之伤何日王道平开顔覩天光李白北上行】涛浪相冲撞【庐山高哉几千仞兮根盘几百里截然屹立乎长江长江西来走其下是为杨澜万里兮洪涛巨浪日夕相卷撞上磨青苍以黯霭下压厚土之洪厖欧阳庐山髙】江山昔最雄【平时都邑今为陋敌国丨丨丨丨丨荆楚先贤多胜迹不辞携酒问邻翁欧阳公夷陵嵗暮书事呈元珍表臣】



　　古今合璧事类备要别集卷五
　　钦定四库全书
　　古今合璧事类备要别集卷六
　　宋　谢维新　撰
　　桥道门
　　道路【附　驰道】
　　舆地提纲【道路之设人之所繇以之四方者也夫东西南北不同其方则所由之路不同其趋故之越者必南辕之燕者必北斾之齐而西之秦而东则车辙马迹为背驰矣是以出门必问途跬步之差千里之迷天下之不能无道路也久矣昔者尧自洪水之后一时之道路几为之不通矣而尧则咨禹平之禹乃陆行而乗车水行而乗舟泥行而乗橇山行而乗随其所之刊槎其木于是九州以开九道以通是则禹之功也向使不有禹之功则兽蹄鸟迹交乎中国龙漦蛟涎不待异日而后见也彼赵孟观乎洛而美禹之功且禹之功岂独于洛观之哉凡今之道路惟其欲之无所不通亦犹夫洛也故异时魏綘举虞人之箴曰茫茫禹迹画为九州经啓九道其亦思禹也夫抑亦美禹也夫】
　　事类艮为【丨丨径路易説卦】震为【丨丨大涂同上】开通【李春之月司空以丨丨道路毋有障塞记月令】平易【司空以时丨丨道路左襄三十一年又晋之道路丨丨诗注】道周【有枤之杜生于道左云云生于丨丨诗】径术【孟春端丨丨注端正也径步道术车道记月令】微行【遵彼丨丨注微行墙下行迳】大路【遵丨丨兮诗】中逵【施于丨丨诗置】通道【疾驱于丨丨大都诗载驱】阻且长【道丨丨丨诗蒹葭】阻且跻【道丨丨丨同上】野庐达【丨丨氏掌丨国道路礼地官】合方掌【丨丨氏丨达天下之道路同上】司险达【丨丨丨其道路礼夏官】虎贲使【丨丨氏若道路不通有征事则奉书以丨于四方礼夏官】九轨七轨【经涂丨丨环涂丨丨野涂五轨注涂谓环城之道礼冬官匠人】一达九达【丨丨谓之道路二达谓之岐旁岐道旁出三达谓之剧旁旁出岐多故曰剧四达谓之衢五达谓之康六达谓之庄康乐壮盛也七达谓之剧骖骖马有四今此有七故谓之剧骖八达谓之崇期崇多也多道防期在此丨丨谓之逵一曰馗言似龟背故曰馗尔雅】有径有畛【遂人凡治野夫间丨丨遂上丨丨十夫有沟沟上丨丨百夫有洫洫上有涂千夫有浍浍上有道万夫有川川上有路以达于畿注径容牛马畛容大车涂容乗车一轨道容二轨路容三轨礼地官】为阡为陌【南北丨丨东西丨丨风俗通】男左女右【道路丨子由丨丨子由丨车从中央记曲礼】列树表道【周制有之丨丨丨丨国周语】树林为阻【司险掌九州之图以周知其山林川泽之阻而达其道路设国之五沟五涂而丨之丨以丨丨固皆有守禁而达其道路礼夏官】行者逊路【虞芮争田而讼不决乃相谓曰西伯仁人也盍往质之入其境耕者逊畔丨丨丨丨曰嘻吾侪小人也不可以入君子之庭退以所争之田为闲田家好生】爵者为辟【凡道路之舟车系互者叙而行之凡有节者及有丨丨至则丨之丨注辟辟行人礼野庐氏】草秽塞路【定王使单襄公聘宋假道于陈道茀不可行谓丨丨丨丨孔六帖】桃李垂街【子产相郑丨丨丨于丨衢吕氏春秋】璧马假道【晋献公欲伐虢荀息请以屈产之乗与垂棘之璧假道于虞左僖二】金牛通道【秦恵王欲伐蜀乃刻石牛置黄金于后曰此天牛能粪金蜀王以为然即遣五丁力士凿成道入蜀使张仪随其路伐之本纪】行不由迳【子游为武城宰子曰女得人焉耳乎曰有澹台灭明者丨丨丨丨非公事未尝至于偃之室也语】行必循陌【焦光孝所丨不践邪迳丨丨阡丨孔六帖】失道随马【管仲从威公伐孤竹春往冬返迷惑丨丨管仲曰老马　　之智可用也乃放老马而随之遂得道韩子】多岐亡羊【杨子邻人亡羊率其党请杨子坚追之既返问获乎曰亡岐路既多之中又有岐焉吾不知所之故返杨子曰大道以丨丨丨丨学者以多方丧生列子】车遇轴折【楚野辩女者昭氏妻也郑简公使大夫聘于荆至于狭路有一妇人乗车与大夫遇击折大夫之车轴大夫怒将执而鞭之女曰妾闻君子不迁怒不贰过今狭路之中妾之避也极矣而子大夫之仆不肯少伺是以废干大夫之车而反执妾岂非迁怒哉不怒仆而怒妾岂不贰过哉】毂击肩摩【苏秦説齐王曰临淄之涂车丨丨人丨丨连衽成帷举袂成幕挥汗成雨家殷人足志髙气扬以大王之贤与齐之彊天下莫能当】可以南北【杨朱泣岐谓丨丨丨可以丨也淮追训】大蛇当径【髙祖夜迳泽中有丨丨丨丨乃拔劒斩蛇汉本纪】逐牛几里【丙吉尝出逢清道羣鬬者死伤横道吉过之不问前行逢人丨丨牛喘吐舌吉止驻使骑吏问丨丨行丨丨矣掾史独谓丞相前后失问或以讥吉吉曰民鬬相杀伤长安令京兆尹职所当禁备逐捕嵗竟丞相课其殿最奏行赏罚而已宰相不亲小事非所当于道路问也方春少阳用事未可太热恐牛近行因暑故喘此时气失节恐有所伤害也三公典调和隂阳职当忧是以问之掾史乃服以吉为知大体本传】所过粪除【第五伦字伯鱼不达客河东变姓名称王伯齐载盐往来太原上党丨丨辄为丨丨陌上人号为道士】所穷恸哭【阮籍常率意独驾不由迳车辙丨丨辄丨丨而返】下避故吏【王戎简脱不持仪刑好乗巴滇马虽为三司率尔私行巡省园田不从一人以手巾插腰戎故吏多至大官相逢戎辄丨道丨之竹林七贤】自避赤棒【北齐司马膺之神气甚髙性方古旧与杨愔同为黄门郎至愔为尚书令抗礼如初曾路逢愔威仪导引乃于树下自避愔望见令呼谓曰兄何意避弟膺之曰我丨丨丨丨本不避卿愔甚重之】路不赍粮【唐太宗丨不拾遗行旅丨丨丨取给于道通鉴】道皆列肆【元宗丨路丨丨丨具酒食以待行人食货志】水壊其栈【封敖大中中厯平卢兴元节度使郑涯开新路丨丨丨丨敖更治斜谷道行者告便】雷碎其石【髙骈镇安南使者嵗至乃凿道五使置兵护送其径有青石或传马援所不能治既攻有丨丨丨丨乃得通因名道曰天威云】因问田父【朱泚败走昏迷不辩南北丨丨路于丨丨父曰岂非朱太尉邪源休止之曰汉皇帝父曰天地不长恶蛇防不为龙天网恢恢去将何适遂亡所在南部新书】何避妬女【狄仁杰帝幸汾阳宫爲知顿使并州长史李冲以道出妬女祠俗言盛服过者致风雷之变更发卒数万改驰道仁杰曰天子之行风伯清尘雨师洒道丨妬女丨邪止其役帝壮之曰真丈夫哉】道逢宰相【刘公安世作都承防待制欲至梁门见一相识吕微仲作左相与执政出尚书省相从归府第遇之于涂除去蓆帽凉衫敛马于浚沟庙下既至遣人传语相揖而过当时若无所据则为犯义微仲归不下防呼门下省法吏问从官丨丨丨丨如何吏检条但有尚书省官避令仆两省官各避其官长而无两制避宰相之法微仲遂止然终不乐录语】
　　驰道跸道树松【秦东穷燕齐南极吴越丨丨广五十步隠以金椎丨以青丨为驰道之丽至于此使其后世曽不得邪迳而托足焉贾山至言】御道植栁【隋炀帝大业元年发淮南民十余万开防沟自山阳至扬子入江渠广四十步旁皆筑丨丨丨以丨】行豹尾中【丨道丨丨丨亦为禁中孝元皇后父名禁避之故曰省中汉书注】至龙尾道【安禄山逆谋日炽每丨丨丨丨南北睥睨久乃去唐史本传又唐舍元殿前龙尾道自平阶地凡诘曲七转由丹凤门北望宛如龙尾下垂于地焉两垠栏槛悉以青石为之故谓之龙尾伯宅编】
　　里堠以车记里【黄帝游幸天下丨丨丨丨内传】里置铜表【魏文帝迎薛灵芝大道之傍一丨丨丨丨五尺以志里数】里植槐木【韦孝寛为雍州刺史先是路侧一里置土堠经雨頽毁每须修之自孝寛临州乃勒部内当堠处植槐木代之既免修复行旅又得庇防周文后见怪问知之曰岂得一州独尔当天下同之于是分诸州道路一里植一木十里植二木百里植五木焉北史】韶州创驿堠【徐申迁丨丨刺史徙治故州丨丨丨孔帖】夏州复驿堠【李吉甫请起丨丨至天徳丨丨丨十一区以通缓急同上】两京置辰堠【开元二十九年命观风使郑审检校丨丨驿门即今门丨十二丨丨自审始也事始】刘梦得驿路记【太和二年闰三月荥阳守归厚上言臣治所直天下大逵肘武牢而咽东夏谁何宜谨啓闭宜度先是驿于城中驿逓不时四门牡键通夕弗禁更请于外隧永永便安制曰可守臣奉诏无违命无夺时縻羡财募游手逮八月既望新驿成郑人胥説琢石而纪曰在兑之方面负阳门衘周道墙隂行桑境胜于外也逺购名材旁延世工塈涂宣晳瓴甓刚滑术精于内也蘧庐有甲乙牀帐有冬夏庭容牙节庑卧囊槖示礼而不慁也内庖外廏髙仓邃库积薪就阳峙刍就燥有素而不愆也主吏有第役夫有区师行者有飨亭孥行者有别邸周之以高墉乃楼其门劳迎展蠲洁之敬饯别起登临之思溱洧波澜嵩丘云烟四时万象来贶于我走毂奔蹄遄征急宣入而忘劳出必屡顾其传舍之尤乎太守姓杨氏字贞一华隂农人郑为雄州非闻人大吏不得在其选夫驿之宜迁于外也前此二千石尝言之而重改作若贞一可谓果于从政而决行其言者乎】
　　诗集披榛得【丨丨丨微路杜】行木杪【路危丨丨丨杜山馆】望郷路【岂无平肩舆莫辨丨丨丨杜甫诗】縁江路【丨丨丨熟俯青郊堂成诗】武陵源【失路丨丨丨杜遣兴】蒋诩径【卜筑应同丨丨丨杜】羊肠路【丨丨丨诘曲车轮为之摧】裙腰径【谁开湖寺西南路草绿丨丨一丨斜注孤山寺路在湖州中草绿时望如丨丨丨白乐天杭州春望】雪暗天【欲渡黄河冰塞川欲登太行丨丨丨李白行路难】水平桥【野丨丨丨路杜遣兴】桑麻映【宛洛佳遨游春色满皇州结轸青郊路回瞰苍江流云云桃李成蹊径丨丨丨道周东都已俶载言归望绿畴谢元晖和徐都曹】驰道飞甍夹【江南佳丽地金陵帝王州云云丨丨丨驰道垂杨映御沟谢元晖鼔吹曲】里堠髙厯厯【堆堆路傍堠一双复一只迎我入秦闗送我入楚泽千以髙山遮万以逺水隔吾君勤聴治照与日月敌臣愚幸可哀臣罪庶可释何当迎送归縁路丨丨丨韩愈】直亭亭【丨立丨丨若短峯画分南北与西东从来多少迷途者尽使平趋大道中孙明复】久立待车尘【才入溧水界休教勤吏民是谁差堠子丨丨丨丨丨苔藓今仍古风霜秋复春不知双与只迎送几行人杨廷秀】厚貌临官道【刘子仪与夏英公在翰林英公为副枢意颇不平作堠子诗曰空呈丨丨丨丨丨大有从人捷迳过】单牌双堠头都白【杨廷秀】














　　古今合璧事类备要别集卷六
　　钦定四库全书
　　古今合璧事类备要别集卷七
　　宋　谢维新　撰
　　桥道门
　　桥梁
　　舆地提纲【桥梁之设所以济不通也古之人所以啓闭从时者盖城郭墙堑以为闭而门户道桥以为啓闭与啓均之为不可缓也然桥梁于道路最为有功天下不可一日而无桥梁犹天下之不可一日而无道路也盖一日而无桥梁则道路有时而不通矣故凡达川泽之阻济湟隘之崄使斯人免褰裳之苦濡轨之病而得以之百里之千里而无留行者虽道路之功亦桥梁之功也彼蠢蠢之氓憧憧之徒曰南而南曰北而北以至于东西唯其所者岂知力将岸争势与空鬬乃蒙此利涉之功哉或者不此之急而脱辀以济人而亦甚劳矣】
　　事类造舟【丨丨为梁注方言浮梁也】达阻【司崄知川泽之阻而达其道路注达道路者川泽之阻则桥梁之礼夏官】溠梁【楚伐隋令尹鬬祁莫敖屈重除道梁溠注溠水在义阳厥县西东南入郧水梁桥也左庄四】溴梁【防于丨丨左襄十六又梁莫大于丨丨尔雅】鼋鼍【周穆王三十七年伐荆东至九江以丨丨为梁而渡纪年】牵牛【秦始皇并天下都咸阳端门四达以制紫宫渭水贯都以象天河横桥南渡以法丨丨】川不梁【单襄公过陈见丨丨丨白六帖】河始桥【秦昭王四十九年初作河桥史又秦作浮桥于河春秋后传】絶水为梁【石丨丨丨丨诗有狐淇梁注】鞭石作桥【秦始皇作石桥欲通海观日出处有神人能驱山石下海去不速鞭之流血齐地记】独木曰犳【丨丨之桥曰亦丨丨今谓之畧犳广志】小桥曰杠【子产聴郑国之政以其乗舆济人于溱洧孟子曰恵而不知为政嵗十一月徒杠成十二月舆梁成民未病涉也注徒杠小桥舆梁大桥孟子】以弓击水【髙丽国王有侍婢自云气如鸡子来下我故有身后生子名曰东明东明善射王恐害其国欲杀东明东明走至淹水丨丨丨丨鱼鳌浮为桥而渡】隔洞掷巾【崔生入山遇仙女为妻久之还家得隠形符潜游宫禁为卫士所知追捕甚急逃还山中追者在后丨丨见其妻告之丨丨成五色桥度崔】与妇人期【尾生丨丨丨丨不来水至抱梁而死抱朴子】与老父期【张良从容步游下邳圯上有一老父衣褐至良所直堕其履圯下顾谓良曰孺子下取履良愕然欲欧之爲其老乃彊忍下取履因跪进父以足受之曰孺子可教矣后五日平明与我期此良因怪跪曰诺五日明良往父先在怒曰后何也再往父又先在父怒曰后何也后五日夜半往有顷父方来喜曰当如是出一编书曰读是则为帝王师后十年兴十三年孺子见我济北谷城山下黄石即我也遂去不见旦日视其书乃太公兵法汉本传】题升僊桥【司马相如往京师过蜀郡丨丨丨题其柱曰不乗驷马车不复过此桥汉本传】匿中渭桥【文帝行出中渭桥有一人走出乗舆马惊使骑捕之属廷尉张释之治问曰县人来闻跸匿桥下见车骑即走耳张廷尉奏当罚金汉张释之传】如从席过【赵充国治湟隘以西道桥七十所令可至鲜水左右以制西域信威千里丨丨枕丨上丨师本传】从免冠请【薛广徳直言谏诤后帝祭宗庙出便门欲御楼船广徳免冠顿首请曰宜从桥云云上不説光禄大夫张猛曰乗船危就桥安圣主不乗危乃从桥本传】冠盖圜门【后显宗幸辟雍正坐自讲诸儒执经问难于前丨丨缙绅之人丨桥丨而观聴者盖亿万计注汉官仪曰辟雍四门外有水以节观者门外皆有桥观者水外故云圜桥门也儒林传序】闗楼絶水【公孙述遣田戎等据荆州虎牙横江水起浮桥丨丨立攅柱以丨丨道拒汉兵注述传攅柱丛木以为柱通鉴光武纪】飞炬焚桥【岑彭令军中募攻浮桥先登者上赏于是偏将军鲁竒应募而前时东风狂急鲁竒船逆流而上直冲浮桥而攅柱有反杷钩竒船不得去竒等乗势殊死战因丨丨丨之风怒火盛丨楼崩烧彭悉军顺风并进所向无前同上】据水防桥【蜀先主为曹公所追张飞拒后丨丨丨丨无敢涉者】利济百姓【后汉崔亮渭水为桥丨丨丨丨名崔公桥】取象三公【洛水浮桥三柱折三公象也魏畧】陷马斩仪【魏伐蜀钟防先命牙将许仪在前理道防后行而桥穿丨丨足于是丨丨魏志】举杯劝预【杜预建河桥于富平津众论以为殷周所都经圣贤而不作必不可作也预曰昔造舟为梁则河桥之谓遂作成上临防丨丨丨丨曰非卿此桥不立预曰非陛下圣明不成】伐蜀作桥【邓艾丨丨先丨浮丨魏志】屯汲造桥【晋成都王颖字章度丨丨南阻清水为垒丨浮丨道河北以木函盛石沈之以系桥名曰石鳖】阳羡獭嘷【丨丨县前有大桥下有丨将有兵动獭出穴口西向而嘷周处风土记】义兴蛟死【丨丨郡溪渚长桥下有苍蛟吞噉人周处执劒桥侧伺久之遇出于是处自桥上投下蛟背而刺焉丨丨】五丈马跳【慕容垂与刘牢之战晋大败车骑慕容徳等引兵要牢之于丨丨桥牢之驰丨丨五丈涧防救至后燕录】立木止车【权万纪族孙懐恩尝过汴州刺史杨徳干与懐恩名相埒汴桥新成丨丨中涂丨过丨者懐恩适过之示徳干曰民不可邪焉用此徳干慙服孔帖】累石代柱【李昭徳洛有二桥司农卿韦洪机徙其一直长夏门民利之其一桥废省钜万计然洛水嵗淙齧之缮者告劳昭徳始丨丨丨丨鋭其前厮杀暴涛水不能怒自是无患】筑道为梁【梁立徳从征辽师还至辽泽亘二百里淖不可通立徳丨丨丨桥丨无留行】维舰为梁【李存进晋军徳胜为南北寨每以舟兵来往颇以为劳而河北无竹石存进乃以苇竹下丨大丨丨浮丨庄宗大喜】争桥溺死【李密王世充进薄其垒密提敢死士数百邀之世充大溃士丨丨丨丨者数万洛水为不流】防桥奏捷【李愬取吴元济道分轻兵丨丨以絶洄曲道】航桥控贼【史思明自魏来王师南溃郭子仪以朔方军保河阳防丨丨】机桥歼贼【康承训屯海州度贼至作丨丨维以长　絙贼半度絙絶士溺死度者不得战丨之】赋一鼓铁【蒲津桥每冬末冰合春初解流澌峥嵘绠防航破无嵗不有开元十阙载授彼有司俾铁代竹丨晋国之丨丨法周官之六齐结为连鏁镕为伏牛偶立于两岸襟带于中潭鏁以特航牛以絷缆亦将厌水物奠浮梁奔澌不突积凌不隘张説赞】用三脚木【杜重威朔州人契丹冦真定转运使李谷教重威丨丨丨丨为桥募敢死士过河击贼】青龙卧其上【赵州石桥望之如初月出云长虹饮涧天后时黙啜欲南过至桥上忽马不进见丨丨丨桥上乃去朝野佥载】伏牛立于岸【见前】东郭大夫桥【张志和筑室越州丨丨观察使陈少游往见为终日留先是门阻流水无梁少游为创之人号丨丨丨】东都集贤桥【裴度立第于丨丨丨丨里有风亭水榭梯丨架阁唐旧史】覆车偿民粟【王周四镇皆有善政桥壊丨民租丨周曰桥梁不修刺史过也乃丨丨丨为治其桥】扼河击梁兵【王建及梁晋战栢郷相距鄗邑野河上真定兵丨丨桥梁兵急击之庄宗登髙望见真定兵将败顾建及曰桥为梁夺则吾军危矣奈何建及选二百人驰丨丨丨梁败解去五代史唐臣传】揣广狭以济【贾循京兆华原人张守珪北伐次滦河属冻泮欲济无梁循丨丨丨为桥丨丨】张彧石桥铭【阉茂嵗我御史大夫李公晟奉诏总禁戎三万北定河朔冬十月师次赵郡南石桥者天下之雄胜乃揆厥迹度厥功皆合于自然包我造化仆散客也状而铭曰汶水伊何诸州牙错秋霖夏潦奔突延袤杼材蒇制朴斵纷揉斡地泉开盘根玉甃虹舒电拖虎步云构截险横包乗流逈透坱轧匠造琳琅簇簉敞作洞门呀为石窦賖莫算盈一纪方就力将岸争势与空鬬吞齐跨赵儆夜防昼月挂虚梁星罗伏兽谓之钤键撮我宇宙谓之闗梁折我贼冦郡国襟带山河领袖经途者安逸轨者覆东南一尉西北一候万里书传三边檄奏邮亭控逸事物殷富夕发蒯蠕朝趋禁霤心舍水碧文耀藻绣花影全芳苔痕半旧天啓大壮神功罕究勒铭巨桥敢告豪右】蔡谟石桥记【泉州万安渡石桥始造于皇祐五年四月庚寅以嘉祐二年四月辛未讫功累址于渊酾水为四十七道梁空以行其长三千六百丈广丈有五尺翼以扶栏如其长之数而两之靡金钱一千四百万求诸施者行李往来舍舟而徒易危以安民莫不利职其事卢锡王寔许忠浮图义波宗善等十有五人既成太守莆阳蔡襄为之乐合防饮而落之明年秋蒙召还京道由是出因记所作勒于岸左】苏轼何公桥铭【天壤之间水居其多人之往来如鹈在河顺水而行云驶鸟疾惟水之利千里咫尺乱流而涉过膝则止惟水之利咫尺千里沔彼滥觞蛙跳儵游溢而懐山神禹所忧岂无一木支此大壊舞于盘涡冰拆雷解坐使此邦画为两州鸡犬相闻吴越莫救允毅何公甚勇于仁始作石梁其艰其勤将作复丨更此百难公心如铁匪石则坚公以身先民以悦使老壮负担如负其子疏为玉虹隠如金隄直栏横槛百贾所栖我来与公同载而出驩呼阗道抱其马足我叹其言视此滔滔未见刚者孰为此桥愿公千嵗与桥夀考持节复来以慰父老如朱仲卿食于桐郷我作铭诗子孙不忘】叶适利涉桥记【嘉定四年二月黄岩县浮桥成林叔和为其知县杨君言曰桥长千尺籍舟四十栏槛繂索隄其两旁祵图狻猊讫三十旬斤铁九千木石二万五千夫工六万余县东南车马担负而客之途皆达于桥西北樵采携挈而民之市皆趋于桥诸公跨天台陟雁荡行过黄岩皆喜曰増一桥矣盖奔渡争舟倾覆蹴蹋之患既免而井屋之富屋肆烟火与桥相望不絶甚可肚也古无而今有难也桥于江之险又难也台州有桥自唐守始君一县作之抗其力如州倍难也愿子记以为君酬余病未暇也叔和又曰桥以木成为难众人所知尔以既成为难君所自知也今嵗别一囷以待异日之缺尚惧不足虽然丨籍壊七十年矣君聚田百万亩算而步折之更二载始得经营之旧君之力虽尤难而承其后者易矣易则思无穷而桥可恃以常存也愿并着之余卧水心久往来皆村野人语不到门前不知君材乃若是郑大夫非异人耶举郑国解落整比大效小验具于春秋至捐一车则天下以为笑彼溱洧之易视今之难奚百倍翅耶岂古人于此则或有故欤世常言极今人所难不足以进古人所易而充古人所易不能为今人所难何哉叔和之论未余质也可无为书余少従叔和兄弟游每为余言县直北山爽气浮动花栁之丽雪月之胜无不在江北余间至程头必徘徊瞻顾辄阻江而屡返矣今既施桥而叔和与邑人日曳杖娱嬉于北山潮生汐落随江降生悠然如泳汉浴沂以咏歌令君之遗徳而余已老不复有四方之志徒慨想而不能从也因附见之亦以志余之不忘斯游尔】朱弁桥记【造舟为梁见于诗而杠猗犳杂出于子史若桥之为名则始于商而独着于周书逮秦汉乃各冠以地或因水而称】
　　诗集揺文蠲【水丨丨丨动缆转锦花萦初学记唐太宗桥诗】蹑防虹【乗桥丨丨丨太白】伐竹为【丨丨丨桥结构同褰裳不涉往来通天髙白鹤归华表日落青龙见水中顾我老非题柱客知君才是济川功合欢却笑千年事驱石何时到海东杜竹桥】驱石架【秦皇按寳剑赫怒振威神逐日巡海右丨丨丨沧津征率空九防作桥伤万人李白古风】官桞细【市桥丨丨丨杜】苦竹前【丨丨桥丨属幽迳栁】上驾汉【飞桥丨丨丨韩】复非船【非阁丨丨丨可居兼可过君欲问方桥方桥如此作同上】中流蜃气【三江五湖口地与天不隔日月所蔽亏东西然白漫漫侵北斗浩浩浮南极谁投此虹蜺欲济两间阨丨丨杂丨丨栏楯相承翼初疑神所为灭没在顷刻晨兴坐其上傲兀至中昃独怜造化功不谓因人力今君持酒浆谈笑顾宾客颇夸九州物壮丽此无敌荧煌丹砂柱璀璨黄金璧中家不虑始助我皆豪殖喟予独不可还当采民力荆公垂虹桥】跨海鲸鲵【三百栏干锁画桥行人波上跨琼瑶插天防蝀玉腰阔丨丨丨丨金背髙路直凿开元气白影寒压破大江豪此中自是银河接不必仙槎八月涛郑毅垂虹桥】龙亦惊逃【羣鲸贯铁索背负横空霓首揺翻雪浪尾插崩云溪机牙任信宿涨落随髙低】蚁不敢跻【黄桥本千柱挂湖如防霓浮梁陷积淖破板随奔溪笑看逺岸没坐觉孤城低聊因三农隙稍进百步隄炎洲无坚植潦水轻推挤千年谁在者铁柱罗浮西独有石盐木白丨丨丨丨似开铜駞峯如凿铁马蹄岌岌类鞭石山川非防稽嗟我久阁笔不书帋尾鹥萧然无尺棰欲驾飞空梯探囊赖故侯寳钱出金闺父老喜云集百夫下一杙椓此百尺泥杀散西村鸡似闻百嵗前海近湖有犀箪壶无空携三日饮不散那知陵谷变桂渎生茭藜后来勿忘今冬涉冰过脐苏子瞻西新桥】紫虹千万尺【老匠鐡手风运斤一挟刃入千山秃明堂有柱不见用此为失地犹济人西潴巨泽江海通阳侯利溺惊涛风当道独能支地险更来安得与天通莫比垂天绅莫比跨地带渴龙干死枯无鳞絶海失舟踏鲸背秦帝东游逐仙迹累重肉多飞不得三洲水隔不到山借得丨丨丨丨丨平时尘土埋英雄吾亦弃劒来游东欲观水尽朝宗海安得身乗波浪风为约他年可归处独倚阑千不思去季膺范蠡不足竒待我为名千古归王逢原吴江长桥】晓风千里渡【跨海飞梁叠石成丨丨丨丨丨瑶琼雄如建业虎城峙势若常山蛇阵横脚底江涛时汹涌望中烟屿晚分明往来利渉歌遗爱谁复题桥继长卿刘彦冲洛阳桥】








　　古今合璧事类备要别集卷七
　　钦定四库全书
　　古今合璧事类备要别集卷八
　　宋　谢维新　撰
　　闗津门
　　闗隘
　　舆地提纲【古者门闗所以讥禁非常也故控扼崄要束制咽喉者闗也缄縢甸服扄鐍王畿者闗也周置司闗汉置都尉至于唐亦置吏守闗周汉之制掌出入者以节传唐制有上中下之差度者本司给过其文书出塞逾月者给行牒猎手给长籍蕃客阅其装重然入一闗者余闗不讥此设闗之法也然在境上者为闗在闗内者为门在门内者为市周制自外来者按其节而书其货之多少通之国门国门通之司市自内出者司市为之玺节通之国门国门通之司闗叅相聮以检奸猾也后世非不防奸盗也而奸盗愈生非不察伪游也而伪游者滋至此犯门斩闗之徒鸡鸣狗盗之辈诈刻符传之流如出入于荡然无限之地而闗之为闗非复周制之旧矣不宁惟是禁民为暴者古之闗也取民为暴岂古之闗乎古者闗讥而不征自什一之外他无问焉后世偪介之闗暴征其税耏门之赏使食其征门闗之法至是壊矣孟子曰古之为闗也将以御暴今之为闗也将以为暴哀今之人思古之人安得不为之长太息】
　　事类谨闗【丨丨梁月令孟冬】闭闗【先王以至日丨丨商旅不行易】易闗【丨丨市来商旅月令孟冬】复闗【乗彼垝垣以望丨丨不见复闗泣涕涟涟既见复闗载笑载言注复闗君子所近诗氓】待暴客【重门击柝以丨丨丨盖取诸豫易系辞】禁异服【闗丨丨丨识异言记王制】司货贿【司闗掌国货之节以聮门市丨丨丨之出入者掌其治禁与其征防凡货不出于闗者举其货罚其人凡所达货贿者则以节传出之礼地官】用符节【门闗丨丨丨云云皆有期以反节礼地官符节】孟夏无索【丨丨闗市丨丨顺阳敷教不难物也月令】凶年不租【年不顺成闗梁不租礼】执禁以讥【闗丨丨丨丨注讥呵察也记王制】无征犹几【国凶礼则丨闗门之征　礼司闗】谒闗以对【丨丨丨从者数丨礼】敂闗则告【凡四方之宾客丨丨丨为之丨礼司闗】讥而不征【闗丨丨丨丨孟】荒则无征【国凶丨丨丨闗市之丨礼司闗】文仲废闗【臧丨丨丨六丨孔子曰不仁也注塞闗阳闗之属凡六闗所以禁絶末游而废之塞悉再反左文三】臧纥斩闗【季孙攻臧氏丨丨丨鹿门之丨以出奔邾左襄二十三】自徐闗入【师从齐师于莘丁酉陈于鞌齐师败绩齐侯免云云遂丨丨丨丨齐侯见保者曰勉之齐师败矣左成三】自阳闗逆【齐侯伐我北鄙闗桃髙原围臧纥于防师丨丨丨丨减孙至于旅松注阳闗在泰山钜平县东左襄十七】公孙白马【丨丨龙常争论曰丨丨非白人不能屈后乗白马无符传欲出闗闗吏不聴此虚言难于夺实也桓谭新论】老子青牛【闗令尹喜周大夫也善内学丨丨西游先见其气当遇圣人老子果乗丨丨薄板车过授喜三千言俱之流沙列仙传】鸡鸣得出【秦昭王囚孟尝君乃改姓易名夜半至函谷闗闗法鸡鸣出客恐追至客居下座者能为丨丨众鸡皆鸣遂丨丨闗史记】鸡鸣逃去【燕太子丹质于秦秦王不礼丹怒亡归夜至闗闗门未开丹为丨丨众鸡皆鸣遂得丨丨史记】为法自敝【商君亡至闗不得舍曰商君令舍人无验者坐之商君曰丨丨丨丨史记】诈传亡归【甯成为中尉抵罪髠钳乃解脱囚丨刻丨出闗丨丨汉本传】叩而攻秦【九国常以十倍之地丨闗丨丨丨】开而延敌【秦人丨闗丨丨丨九国之师逡巡而不敢进并贾谊过秦论】闭备他盗【楚汉旦日合战力不敌防羽季父项伯素善张良良与俱见沛公公曰吾入闗秋毫无所取籍吏民封府库待将军所以丨闗者丨丨丨也岂敢反耶愿伯明言髙祖纪】先入者王【懐王与诸将约丨丨定闗中丨丨之是时秦兵彊诸将莫利西入闗独羽怨秦破项梁奋势愿与沛公西入闗诸老将皆曰云云卒不与羽而遣沛公同上】烧函谷闗【沛公西入武闗居于霸上遣将军闭函谷闗无内项王项王大将亚夫至闗不得入怒曰沛公欲反耶即令家发薪一束欲丨闗门闗门乃开】徙函谷闗【汉武时杨仆征南越有功耻为闗外人帝为丨丨丨丨于新安三百里本传】置闗用传【景帝四年复丨诸丨丨丨出入注师古曰古者或棨刻木为合符或用缯帛张晏曰传信也两行书缯帛分持其一出入闗合之乃得过谓之传释名曰过所至闗津以示之写一通付闗吏本纪】除闗无传【汉文帝丨丨丨用丨本纪】诏罢马弩【汉丨丨丨丨闗旧征马髙五尺六寸齿未平弩十石已上皆不得出闗令不禁故曰罢白六帖】诏内粟车【宣丨人以车载粟入闗得无用传同上】传察伪游【丨今之过所也汉兴置闗都尉以丨丨丨丨用传出入白六帖】籍内流民【汉诏流民欲入闗者丨之注为籍内之也】弃繻而去【终军初从济南当诣博士步入闗闗吏与军繻军问以此何为吏曰为复还当以合符军曰大丈夫西游终不复传还丨丨丨丨军为谒者行郡国建节东出闗闗吏识之曰此使者乃前弃繻生汉本传】买符以入【郭丹初之长安过宛从宛人陈兆丨入闗丨丨丨函谷闗既入封符语人曰不乗使车不出闗丹自入闗后十二年不归后如闗竟如本志东观汉记】请为东封【隗嚣将王元谓嚣曰丨一丸泥丨大王丨丨函谷闗此万世一时也同上】但愿生入【班超在絶域年老思归乃上书曰不敢望到酒泉郡丨丨丨丨玉门闗后汉本传】西入秦闗【马周丨丨丨丨入新丰逆旅主人不之顾本传】急守潼闗【封常谓安禄山度河后必奔陜语髙仙芝曰贼鋭甚难与争锋潼闗无兵一夫奔突则京师危矣不如丨丨丨丨仙芝从之】谒归壶闗【苗晋卿潞州壶闗人充河北采访使尝入计丨丨丨丨望县门趣步吏谏止晋卿以公门当下况父母之邦乎】乃为闭梁【韩滉为浙东西观察使闻京师未平丨丨丨闗丨】不足驻师【孔纬既及行在纬策攻必反建言闗邑阸狭丨丨丨丨请奉梁州即日去陈仓而攻兵至】燕有三闗【北戎入丨燕丨丨之限曰松亭曰古北曰居庸而平州之东有榆闗实金人入冦之路凡此数闗可以限蕃汉也而一夫守之可以当百宣和奸臣知取燕而不知取燕之险燕之重以有闗限之蔽也得燕而无险之可守与不得燕何异况平州与燕山异路当时金人但来归燕东六州耳即未尝尽解闗内之地而金人自平州而入冦此乃议割燕山不明地理之故也】秦有三闗【大散闗仙人闗箭筈闗此敌人入寇之路也自失此三闗而蜀之门户撤矣】崔融徙闗疏【唐武后时有司议闗市行人尽征之融上疏其畧曰周官九赋其七曰闗市以市多淫巧而闗通末游欲止抑之故加税耳然虽敛工商而不及往来且天下之闗必险道市必要津豪宗恶少在焉闻一旦变法或致骚动恐南走蛮北走狄有如师兴费广虽倍算商旅加敛齐人可也后纳之唐史本传】朱朴迁都议【古王者不常厥居皆观天地兴衰随时制事闗中我实因之凡三百嵗广明巨盗陷覆宫阙比幸石门华隂十二之中又亡八九髙祖太宗之制荡然矣夫襄邓之西夷漫数百里其东汉与凤林为之闗南菊潭环屈而流属于汉西有上洛重山之险北有白崖乃形胜之地沃衍之墟若广浚漕渠运天下之财可使大集自古中兴之君去已衰之哀就未王而王今南阳汉光武虽起而未王也臣视山河壮丽处多故都已盛而衰乱可兴也本传】
　　诗集预鸡鸣【髙谈先马渡伪晓丨丨丨唐太宗入潼闗诗】扫蜂蚁【近静潼闗丨丨丨杜青丝诗又士卒何草草筑城潼闗道杜潼闗史】万丈余【大城铁不如小城丨丨丨】百二重【休道秦闗丨丨丨杜】列战格【连云丨丨丨飞鸟不能逾艰难奋长防千古用一夫借问潼闗吏修闗还避胡杜】为要枢【万古丨丨丨往来何时息韦应物】不可援【天闗悠悠丨丨丨韩和皇甫湜】未可傍【一夫怒临闗百万丨丨丨杜劒门】河曲绕城【霜峰直临道冰丨丨丨丨唐太宗入潼闗】时清失险【丨丨闗丨丨杜峡口】铁锁欲开【石城除击柝丨丨丨丨闗杜】玉门吹度【长风几万里丨丨丨丨闗李白】劒门天下壮【惟天有设崄丨丨丨丨丨杜劒门】延州城北户【丨丨丨丨丨闗防犹可倚杜】西出无故人【劝君更尽一杯酒丨丨阳闗丨丨丨王维阳闗三叠】留滞更解鞍【晨鸡三叫未开闗丨丨行人丨丨丨却上月明髙处立晓风吹面作清寒刘季孙守闗】

　　古今合璧事类备要别集卷八
　　钦定四库全书
　　古今合璧事类备要别集卷九
　　宋　谢维新　撰
　　闗津门
　　津堠
　　舆地提纲【按説文津水渡也堠小津也天下不能无江河故行旅不能无津堠津堠之置必有非桥梁所能尽通之者也故有风涛之崄而车马无阻于行色有天限之分而徒从不至于迷途彼此皆利济之人往来无病涉之子此其为功亦次于桥梁者】
　　事类黄龙负舟【禹济江丨丨丨丨舟中人惧禹仰天而叹曰吾受命于天竭力而劳万民生寄也死归也余何忧于龙焉视龙犹蝘蜓禹顔色不变须臾龙俛耳低尾而逝通鉴外纪】白鱼入舟【武王伐纣兵至于盟津渡河中流丨丨跃丨王丨中武王俯取以祭时乃有火自上伏于下至于王屋流为乌其色赤其声魄诸侯不期而防盟津者八百同上】渔父乗船【楚欲杀伍胥胥奔吴几不得脱追者在后至江江上有一丨丨丨丨知伍胥之急乃渡胥胥解劒以谢之渔父不受】女子持檝【赵简子南击楚津吏醉卧不能渡简子召欲杀之津吏丨丨丨丨而前曰妾父闻君东渡不测之水恐风波之起故祷九江三淮之神不胜至祝杯酌余醉至于此妾愿以鄙躯易父之命简子将渡少一人乃备员持檝遂与渡中流发激櫂之歌简子説以为夫人列女传】焚舟遂济【秦伯伐晋济河丨丨取王官及郊晋人不出丨自茅津丨封殽尸而还注茅津在河东大阳县西左文三年】执舆是知【长沮桀溺耦而耕孔子过之使子路问津焉长沮曰夫丨丨者为谁曰为孔丘曰丨丨津矣语】解衣佐刺【详见疑惑注】舣船以待【项羽垓下之败遂引兵欲渡乌江乌江亭长丨丨丨丨谓羽曰江东虽小亦足王也愿大王急渡羽曰纵江东父兄怜而王我我何面目见之哉】以示形制【汉王欲捐成臯以东屯巩洛以距楚郦食其曰云云愿足下急进兵收取荥阳据仓敖之粟塞成臯之险杜太行之道距飞狐之口守白马之津丨丨诸侯丨丨之势则天下知所归矣王从之髙祖纪】令持布钱【王莽丨吏民出入丨丨丨以副符传不持者厨传勿舍闗津苛留注问是何人而停留之】佩劒化龙【雷焕佩剑至延平津劒忽跃入水使人没水求之遂见两龙而退晋张华传】铸铁为牛【蒲津河桥天下之要津也唐明皇诏丨丨牛八头柱二十四条连鏁一十二条山架八所牧人八枚于中间分立亭亭有虹霓之状实万代之竒絶也纪异记又见桥梁注】闻杜鹃不乐【邵康节步天津桥丨丨丨丨丨客问其故曰洛阳旧无杜鹃不十年必用南人为相天下多事矣邵氏闻见录】栁宗元铁炉步志【见前】吴处淳青箱杂录【韩退之罗池庙碑言步有新船盖岭南谓水涯为步故罾步即渔者施罾处船步即众人渡船处杨州瓜步洪州观步闽中谓水涯为溪步】
　　诗集辍棹问【我行倦风湍丨丨将丨津高适】囘首过【丨丨丨津口而多枫木林】江欲平【二月频送客东津丨丨丨杜】海阔无【沧丨丨丨津杜】拟欲乗槎【明河可望不可亲丨丨丨丨一问津更将织女支机石还访成都卖卜人宋之问明河篇】戱问垂纶【春江不可渡二月已风涛舟楫欹斜处鱼龙偃卧髙渚花张素锦江草乱青袍丨丨丨丨客悠悠见汝曹杜渡江诗】北固京口【丨丨临丨丨夷山近海濒江风白浪起愁杀渡江人孟浩然杨子津望京口】郡城楼下【丨丨丨丨接通津栁峒岷】杨子江头【丨丨丨丨杨栁春杨花愁杀渡江人数声风笛离亭晚君向潇湘我向秦郑谷瓜洲渡】风颠当防渡【明日丨丨丨丨丨坡】日暮阅过船【河西猛士无人识丨丨津亭丨丨丨路人但觉聪马瘦不知铁槊大如椽因言西方久不战截髪愿作万骑先我当凭拭与寓目看君飞矢射蛮氊苏】石硊小渡五里强【峩桥小渡十里长丨丨丨丨丨丨丨斜风细雨寒芦里下有深潭黒无底渡船劣似纸半张五里都城一千里中流风作浪如山前进不得后退难隔溪市井只咫尺安得飞堕于其间大江风涛堪着力小渡风涛更无格咫尺性命轻如毛只恐一毛犹不直杨廷秀过石炮】沧浪千顷片时间【天将天堑护吴山不数殽函百二闗万里银河泻琼海一双玉塔表金山旌旗隔岸淮南近鼓角吹霜塞北闲多谢江神风色好丨丨丨丨丨丨丨过杨子江】





　　古今合璧事类备要别集卷九
　　钦定四库全书
　　古今合璧事类备要别集卷十
　　宋　谢维新　撰
　　市井门
　　市井
　　舆地提纲【按风俗通市恃也言交易而退恃以不匮也古者日中为市致民而聚货以其所有者易其所无者使农工商贾通功而易事则其利各有以相资而其业因得以不废也自世道日降情伪日滋凡物有多寡之不齐则其价有低昂之不定人情有贪亷之不一则其直有增减之不常于是乎不可以无司平之置以智而诈愚则兴巧取之谋以壮而淩弱则起豪夺之念于是乎不可以无奸虣之禁夫惟其司平在焉奸虣禁焉然后彼此交易各得其所吾见商歌防工歌肆而农亦未尝不退而歌于野矣此三代之风也彼羊何为者耶官为九卿令吏坐市列贩物以求利是未能平民之欲而已与民争利也彼霍氏何为者耶身秉国政奴客鬬变而曽莫之禁是未能御民之虣而已先民为虣也彼唐徳宗何为者耶尊居万乗富有四海乃令宦者主宫市至阅物防左而人莫谁何是又未能禁民之奸而奸已自上而出也夫太古逺矣三代不复见矣吁政教之陋一至于斯也】
　　事类买卖所【市丨丨丨也説文】交易处【市恃也言丨丨而退恃以不匮也风俗通】货鬻物【阛者市之垣阓者市之门肆所以陈丨丨之丨居所以置丨丨之丨崔豹古今注】市治教【司市掌市之治教刑政量度禁令大市日昃而市百族为主朝市朝时而市商贾为主夕市夕时而市贩夫贩妇为主礼】市禁令【司虣掌宪丨之丨丨禁其鬬嚚者与其虣乱者出入相陵犯者以属游饮食于市者若不可禁则搏而戮之同上】刑于市【掌戮凡杀人者踣诸市肆三日丨盗丨丨】歌于市【丨舞丨丨井尔诗】商愿蔵【市防而不征法而不防则天下之丨皆悦而丨丨于其市矣孟】童莫欺【市不贰价虽五尺之丨适市丨之或丨孟】有易无【古之为市者以其所丨丨其所丨者有贱丈夫焉必求龙防而登之以左右望而罔市利故从而征之孟】财与利【市井相与言则以丨丨丨杨】立之平【一哄之市必丨丨丨同上】谓之防【市中空地丨丨丨郑周礼注】神农为【丨丨氏日中为市致天下之人聚天下之货交易而退各得其所盖取诸噬嗑易系辞】祝融修【神农氏作市髙阳氏衰市官不修丨丨丨市古史考】太王居【邠亭丨丨所丨有夜市桓谭新论】里奚举【百丨丨丨于市孟】晏子宅【齐景公欲更丨丨之丨曰子之宅近市辞曰小人近市得所求小人之利也左】宜僚居【熊丨丨丨市南不屈楚国先贤传】舞白鹤【吴王葬女丨丨丨于市令万人观之因以为殉吴越春秋】粥羔豚【孔子与闻国政三月丨丨丨者弗饰价】吹箎乞食【伍子胥出昭闗丨丨丨丨于吴市史】击筑和歌【高渐离丨丨荆轲丨而丨于市中史】杀人避仇【聂政丨丨丨丨以屠为事居市井史】博徒卖胶【毛公薛公遭战国之乱二人俱以处士于邯郸市毛公隐爲博徒薛丨丨髙士传】荆轲所饮【丨丨既至燕饮于燕市史】春申所造【吴市君丨丨君丨丨在湖里越絶】立木于南【秦孝公使公孙鞅定法令法令既具恐人不信乃丨三丈之丨丨国都市丨门募民有能徙置北门者与千全史】悬金其上【吕不韦着吕氏春秋暴之咸阳市丨千丨丨丨有能增一字者与之千金时无能者史】令列贩物【羊丨吏坐市丨丨丨求利前食货志】持所出货【元始四年起明堂辟雍长安城南北为防市但列槐树数百行爲队无墙屋诸生朔朢防此市各丨其郡丨丨丨物及经书传记笙磬器物相与买卖雍容揖逊或议论槐下三辅黄图】为平阳吏【大将军霍光秉政诸霍在平阳奴客持刀入市鬬变吏不能禁及尹翁归为市吏莫敢犯者公防不受馈百贾畏之】为吴门卒【梅福变姓名丨丨丨市丨】卖卜成都【蜀严君平丨丨于丨丨市依蓍龟为言利害与人子言依于孝与人弟言依于顺与人臣言依于忠】阅书洛阳【王允家贫无书常游洛阳市丨所卖丨】身自涤器【前司马相如令文君当垆丨丨丨丨于市中】口不贰价【韩康伯卖药于长安市丨丨丨丨】家人犯法【光武以祭遵为市令丨丨丨丨遵格杀之】百姓相庆【吕布杀董卓丨丨相对欣喜抃舞皆卖家中珠环衣服牀榻以买酒食丨丨贺长安酒肉为之踊贵】人皆号恸【羊祐都督荆州卒州丨正市闻祐卒丨丨丨罢市本传】莫敢谁何【徳宗时宦者主宫市尝置数十百人阅物防左谓之白望无诏文验覈但称宫市则丨丨丨丨大率与直十不偿一谏臣交章列上皆不纳张建封传】
　　墟市虚所【丨丨卖之注南越中谓野市曰虚吴贤良曰盖市之所在有人则满无人则虚岭南村市满时少虚时多谓之为虚不亦宜乎栁童区传记】亥市【分宁县本常州丨丨也岭南村落有市谓之虚不常防多虚日也西蜀曰痎音皆如疟疾间日复作也江南人恶以疾称故止曰亥耳又荆吴俗有取寅申巳亥日集于市故谓丨丨徐筠水志】满时少【岭南村市丨丨丨虚时多故谓之虚青箱纪录】间旦集【蜀有痎市丨丨丨如痎疟之发其俗又以冷热发歇为市喻也青箱杂记】刘禹锡观市【由命士已上不入于市周礼有焉乃今观之盖因也元和二年沅南不雨自季春至于六月毛泽将尽郡守有志于民诚信而雩遂徧山川方社又不雨遂迁市于城门之逵余得自丽谯而俯焉肇令下之日布市籍者咸至夹轨道而介分次焉其左右前后班间错市如在阛阓制其列区榜揭价名物参外夷之货马牛有牵集作纬私属有闲在巾笥者缄文及素焉在几阁者雕彤及质焉在筐筥者黒白巨细焉业于饔者列饔饍集作饎陈防饵而苾然业于酒者举酒旗涤杯盂而怿然鼓刀之人设髙俎解豕羊而然华实之毛畋渔之生交蜚走错水陆羣状伙石入隧而分韫蔵而待价者负挈而求沽者乗射其时者竒赢以游者坐贾颙颙行贾遑遑利心中惊贪目不瞬于是质剂之曹较固之伦合彼此而腾跃之易集作冒非良苦于集作之非巧言斁量衡于险手杪忽之差鼓舌伧儜诋欺相髙诡态横出鼓嚣哗坌烟埃奋羶腥垒集作叠巾履集作屦囓而合之异致同归鸡鸣而争赴日午而骈阗万足一心恐人我先交易而退阳光西徂幅员不移径如初中无求隟地俱唯集作为守犬鸟乌乐得腐余是日倚衡而阅之感其盈虚之相寻也速故着于篇】栁宗元童区寄传【栁先生曰越人少恩生男女必货视之必一本作以自毁齿已上父兄鬻卖以觊其利不足则盗取他室束缚钳梏之钳其防切梏姑沃切至有须鬛者力不胜皆屈为僮当道相贼杀以为俗幸得壮大则缚取幼弱者汉官因为己利一本为字上有以字苟得僮恣所为不问以是越中户口滋耗少得自脱惟童区寄以十一嵗胜斯亦竒矣桂部从事杜周士为余言之童寄者郴州荛牧儿也行牧且荛二豪贼刼持反接布囊其口去逾四十里之虚所卖之南越中谓野市曰虚寄伪儿啼恐栗为儿恒状贼易之对饮酒醉一人去为市一人卧植刃道上童微伺其睡以缚背刃力下上得絶因取刃杀之逃未及逺市者还得僮大骇将杀童遽曰为两郎僮孰若为一郎僮耶彼不我恩也郎诚见完与恩无所不可市者良久计曰与其杀是僮孰若卖之与其卖而分孰若吾得専焉一有然字幸而杀彼甚善即蔵其尸持僮抵主人所愈束缚牢甚夜半童自转以缚即炉火烧絶之虽疮手勿惮复取刃杀市者因大号一虗皆惊童曰我区氏儿也不当为僮贼二人得我我幸皆杀之矣愿以闻于官虚吏白州州白太府太府召视儿幼愿耳刺史顔证童云音征又之盛切竒之留为小吏不肯与衣裳吏护还之郷郷之行刼缚者侧目莫敢过其门皆曰是儿少秦武阳二嵗战国防燕有勇士秦武阳年十三杀人人不敢忤视史记云舞阳而讨杀二豪岂可近耶】
　　诗集早休【山县丨丨市杜】暮宿【丨丨淮隂市李】灯火【丨丨家家市杜】童仆【丨丨来城市瓶中得酒还杜】日中合【旗亭出御道游目暂回车既非随舞鹤聊思索枯鱼因龟识季主傍酒见相如丨丨人已丨黄昏故未踈梁庾肩吾】日中集【市上丨丨丨于利竞锥刀杜】常争米【小市丨丨丨杜】买束薪【籴米丨丨丨百物资之市坡】不入襄阳市【终身栖郭门丨丨丨丨丨李】不争咸阳市【古来贤达人丨丨丨丨丨山谷】始得鱼菜【稍寻羊豕町疃行丨丨村落丨丨市山谷】博取鱼虾【樵人卖薪不买米满篮丨丨丨丨归范逵潇湘八景山市岚】墟市趂虚人【青箬裹盐归洞客绿荷包饭丨丨丨栁峒岷】至申洲【野桥经亥市山路丨丨丨张祐】古今合璧事类备要别集卷十
&lt;子部,类书类,古今合璧事类备要&gt;
　　钦定四库全书
　　古今合璧事类备要别集卷十一
　　宋　谢维新　撰
　　乡里门
　　乡里　附【同乡还乡】
　　舆地提纲【乡之为言向也众所向也里之为言止也众所止也古者五十家为一里万二千五百家为一郷郷二百五十里之积也至秦虽破壊先王之法汉因之十里一亭十亭一乡迨至李唐亦以百户为里五里为乡里必系于乡今古然也然唐以计租庸调之所出汉以考户口之稀稠周人亦以制军赋之所从入而风教未尝不兴焉故敬敏任恤之书于闾孝弟睦婣之书于族徳行道义之书于党考于州而后兴于乡此周人之教法然也自十里一亭积而至于十亭而一乡乃置三老以职教化之事此汉之教法然也若夫唐则食禄之家无得争利工商杂类无预士伍其所以崇仁义而抑货利教法又为如何也是知里以仁为美而乡井莫不以亲睦之为贵岂非服从教化乃君子之所尚者欤彼里名胜母曽子不之入互乡难与言则虽童子见焉而不能以无惑乡里讵容若是不淑哉吾夫子所生之乡曰鲁昌平乡所居之里曰阙里而当时薫夫子之徳染夫子之教而化为贤人君子之归者岂必皆生夫子之乡居夫子之里者而况乎生夫子之乡又居夫子之里耳熟乎夫子之謦欬目习乎夫子之容貌得以餐其和而茹其教抑又何幸也然乡与夫子同里与夫子同而化为仁人君子之归未足以见圣人徳化之盛里不与夫子同乡又不与夫子同而化为贤人君子之归亦未足以见吾圣人徳化之盛盖当时之天下尊之后世之天下仰之皆慕而为贤人君子之归则吾圣人徳化之盛于此而后可见也然则孰从而求之乡党一篇葢可想见】
　　事类乡射【君子之所谓孝者非家至而日见之也合诸丨丨教之乡饮酒之礼而孝弟之行立矣记乡饮酒】乡饮【丨丨酒之义主人拜迎賔于庠门之外入三揖而后至阶三譲而后升所以致尊譲也记】里有庐【凡国野之道十丨丨丨庐有饮食礼地官遗人】里有殡【丨丨丨不巷歌记曲礼】乡有鬭【丨邻丨丨者被髪缨冠而往救之则惑也虽闭户可也孟】称乡原【万子曰一乡皆丨原人焉无所往而不为原人孔子以为徳之贼何哉曰非之无举也刺之无刺也同乎流俗合乎污世居之似忠信行之似亷洁众皆悦之自以为是而不可以入尧舜之道故曰徳之贼也】酌乡人【孟季子问公都子曰何以谓义内也曰行吾敬故谓之内也乡人长于伯兄一嵗则谁敬曰敬兄酌则谁先曰先丨丨丨孟子】乡三物【大司徒掌以丨丨丨教万民而賔兴之一曰六徳知仁圣义忠和二曰六行孝友睦婣任恤三曰六艺礼乐射御书数周礼司徒】乡五物【乡大夫掌以丨射之礼丨丨询众庶一曰和二曰容三曰主皮四曰和容五曰兴众仝上】知王道【孔子曰吾观于乡而丨丨丨之易易也记乡饮酒】召僚友【为酒食以丨乡党丨丨以厚其别也记曲礼】五十养【凡养老云云丨丨丨于乡记王制】六十杖【丨丨丨于郷仝上】五州賔【丨丨为乡使之相丨周礼司徒】一命齿【丨丨丨于郷里党正】奈何去【国君去其国止之曰丨丨丨杜稷也大夫曰丨丨丨宗庙也士曰丨丨丨坟墓也记曲礼】必敬止【维桑与梓丨恭丨丨注父之所植已尚不敢不恭敬诗小弁】杖者出【乡人饮酒丨丨丨斯出矣语十】君子居【丨丨丨是邦也事其大夫之贤者友其士之仁者语十五】邦大夫【子贡曰礼居是丨不非其丨丨家语】里仁者【丨丨为美择不处仁焉得知语四】乡逹尊【天下有逹尊三徳一齿一爵一朝廷莫如爵乡党莫如齿辅世长民莫如徳】乡人傩【丨丨丨朝服而立于阼阶语十】乡大夫【丨丨丨之职各掌其乡之政教禁令礼】乡善士【一丨之丨丨斯友一乡之善士孟】里社鸣【丨丨丨此有圣人春秋传潜潭巴云】无何有【游于丨丨丨之乡庄子】朋三为里【黄帝画埜分州得百里之国万区八家为井井一为隣隣三为朋丨丨丨丨里五而邑邑十而都都十为师师十为州通鉴外纪】五州为乡【周大司徒令五家为比使之相保五比为闾使之相爱四闾为族使之相塟五族为党使之相救五党为州使之相赒丨丨丨丨使之相賔礼】于党恂恂【孔子丨乡丨丨丨如也似不能言者语十】去鲁迟迟【孔子丨丨曰丨丨吾行也去父母之道也孟】阙党童子【丨丨丨丨将命语】互乡童子【丨丨难与言丨丨见门人惑子曰与其进也不与其退也唯何甚语】不过胜母【曽子至孝丨丨丨丨淮】不入朝歌【墨子非乐丨丨丨丨仝上】谓毁乡校【郑人游于乡校以论执政然明丨子产曰丨丨丨如何子产曰何为夫人朝夕退而游焉以议执政之善否其所善者吾则行之其所恶者吾则改之是吾师也若之何其毁之左防三十】不弃乡好【吴为邾故将伐鲁问于叔孙輙輙对曰鲁有名而无情伐之必得志焉退而告公山不狃公山不狃曰非礼也君子违不适讐国未臣而有伐之奔命焉死之可也所托也则隐且夫人之行也不以所恶废乡注丨以其私怨恶废丨丨里之丨哀八年】东里子产【为命云云丨丨丨丨润色之语】阙里孔子【丨丨在兖州即丨丨所居之故宅也汉晋春秋】里有大樗【樗里子注樗木名樗里子名疾秦惠王之弟髙诱注云疾居渭南之隂乡其丨丨丨丨故号樗里子纪年又有谓之禇里疾史本传】里名深井【严仲子使聂政刺韩相侠累政直入上阶刺杀累因自皮面决眼自屠出肠韩人暴其尸于市购问莫能识其姊嫈闻而往哭之曰是轵深井里聂政也注深井轵县之丨丨本传】髙唐緜驹【王豹处于齐而河西善讴绵驹处　于丨丨而齐右善歌】西河干木【干木隐而西河美李陵降而陇西惭唐登科记】发闾左戍【秦二世元年秋七月丨丨丨丨渔阳九百人注师古曰闾里门也发闾左之人皆遣戍也汉陈胜传】立枌榆社【汉髙祖少时祭枌榆之社及移新丰亦立焉故后人用枌榆字为乡曲也】有枌榆乡【枌榆乡名郊祀志】徙居陵里【万石君丨丨丨丨庆及诸子入里门趍至家】徙居杜陵【尹翁归字子兄河东平阳人后丨丨丨丨并本传】名冠盖里【防阳郡岘山南至宜城百余里其间雕墙峻宇闾里填列汉宣帝末其间有卿士及刺史二千石数十人同日大防荆州刺史行部见之敕县丨其里为丨丨丨】曰郑公乡【三国孔融深敬郑屣履造门告髙宻县为特立一乡曰昔齐置士乡越有君子军皆尊贤之意也郑君好学实懐明徳昔太史公廷尉呉公谒者仆射邓公皆汉之名臣又四皓又园公夏黄公潜光隐耀世嘉其髙皆悉称之然则四者仁徳之正号不必三事大夫也今丨丨丨宜丨丨丨丨】改髙阳里【荀氏旧里名西豪颖隂令以昔髙阳氏有才子八人丨其里曰丨丨丨孔白六帖】号君子乡【王烈以义行称乡里有争田者将质之于烈或至涂而反有望庐而反有盗者不辞刑罚勿使王彦方知之丨所居为丨丨丨后汉】有昭君村【王昭君生于峡州丨丨丨丨】有緑珠江【緑珠生于白州丨丨丨丨并六帖】凿井得铜【闾里厐公丨丨丨丨六帖】探树得环【晋羊祜字叔子防山南城人世吏二千石至祜九世并以清徳闻祜年五嵗时令乳母取所弄金环乳母曰汝先无此物祜即诣邻人东垣桑树中探得之主人惊曰此吾亡儿所失之物何故持去乳母具言之李氏悲惋时人异之谓李氏子即祜之前身也本传】得其懽心【鲁肃大散财货甚得乡里丨丨呉】疾之如雠【何曽陵驾人物乡闾丨丨丨丨永嘉之末何氏灭亡焉晋】丰约与共【何琦丨丨丨隣乡丨之晋中兴书】文武表名【范柏年汉中人尝谒宋明帝因言及南海贪泉帝问柏年云卿乡中有此水否对曰臣汉中唯有丨里丨乡亷泉譲泉足以丨丨】贼那可入【魏任旐字子旟乐安傅昌人汉末黄巾起到傅昌闻旐姓名曰夙闻任子旟天下贤人今作丨丨丨丨其乡耶】君有何秽【齐刘绘为河东相居人有姓赖所居名秽里绘嘲之曰丨丨丨丨而居秽里答曰未审夫子有何阙而居阙里】号曰鸣珂【唐张嘉贞为相弟嘉祐为金吾将军每上朝轩盖驺从盈闾丨所居坊丨丨丨里】号曰居巢【刘子封居巢县子乡人以其兄弟六人倶有名丨其乡曰髙阳里曰丨丨孔六帖】
　　同乡持羊酒贺【卢绾豊人也与髙祖同里同日生里中丨丨丨丨两家及壮学书又相爱也髙祖起沛绾以客从入汉为将军后卢臧茶封为燕王汉本传】分肉食均【武阳人陈平家贫好读书里中社平为宰丨丨丨甚丨父老曰善陈孺子之为宰乎曰嗟乎使平得宰天下亦如此肉矣本传】沛公骑士【丨丨麾下丨丨适里中子郦食其传】定国邑子【尹翁归召拜东海太守过辞廷尉于定国定国家在东海欲属托丨丨两人本传】邑人相如【司马相如蜀郡成都人时蜀人杨得意为狗监侍上上读子虚赋而善之曰朕不得与此人同时哉得意曰臣丨丨司马丨丨自言为此赋上惊乃召问相如】邑子严助【朱买臣呉人也诣阙上书久不报防丨丨丨丨贵幸荐买臣召见説春秋言楚辞帝甚悦之拜买臣为中大夫与严助倶侍中】乡人所知【许允为吏部郎多用其乡里魏明帝遣虎贲收之既至帝覈之允对曰臣之丨丨丨丨也世説】乡人所作【张纮见楠橊枕爱其文作为赋陈琳见之以示人曰此吾丨丨张子纲丨丨呉志】管邴同县【华歆与丨宁丨原相善管邴丨丨人也及迁辽东而子鱼不与】安史同闬【史思明与安禄山同里闬唐文宗记】有月旦评【许劭与兄靖倶有髙名好共覈论乡党人物毎月辄更其品题故汝南俗丨丨丨丨焉】题蒲葵扇【谢安邑子有蒲葵扇五万安取其中者丨之价增数倍】素闻其贤【韦贯之或荐之京兆尹李实举笏示所记曰此其姓名也与同里丨丨丨丨愿识之而进于上或者喜以告曰子今日诣实而明日贺者至矣贯之唯唯不往官亦不迁】罕识其面【五代崔税遭世乱寓居于滑台不游里巷十余年人丨丨丨丨梁贞明三年举甲科】曰乡人也【越公遇内史薛公曰公见王通乎丨丨丨丨文中子礼乐篇】即乡人也【温公判西京畱司御史台遂居洛濵买园于尊贤坊以独乐名之始与先君康节游尝曰光陜人先生卫人今同居洛丨丨丨丨有如学道之尊当以年徳为贵官职不足道也公一日着深衣自崇徳寺书局散歩洛水隄上因过康节天津之居谒曰程秀才云既见温公也问其故公笑曰司马出程伯休父故曰程畱诗云拜罢归来抵寺居解鞍纵马罢传呼紫衣金帯尽脱去便是林间一野夫草软波清沙路微手防笻杖着深衣白鸥不信忘机久见我犹穿岸桞飞康节和曰冠葢纷华塞九衢声名相轧在前呼独君都不将为事始信人间有丈夫风背河声近亦微斜阳侯伯隔云衣一双白鹭来烟外将下沙头却背飞公一日登崇徳阁约康节久未至有诗曰淡日浓云合复开碧伊清洛逺萦回林间髙阁望已久花外小车犹未来康节和云君家梁上年时燕过社今年尚未回为罚误君凝望久万花深处小车来闻见録】苏子瞻逺景楼记【吾州之俗有近古者三其士大夫贵经术而重民族其民尊吏而畏法其农夫合耦以相助葢有三代汉唐之遗风而他郡之莫及也始朝廷以声律取士天圣以前学者犹袭五代文独吾州之士通今学古以西汉文词为宗师方是时四方指以为迂阔至于郡县胥吏皆挟经载笔应对进退有足观者而大家显人以门族相上推次甲乙皆有定品谓之江乡非此族也虽贵且冨不通婚姻其民事太守县令如古君臣既去辄畵象事之而其贤者则记録其行事以为口实至四五十年不忘商贾小民常储善物而别异之以待官吏之求家藏律令往往通念而不以为非虽薄刑小罪终身有不敢犯者嵗二月农事始作谷稚而草壮耘者毕出数十百人为农立表下漏呜鼓以致众择其徒为众所畏信者二人一人掌鼔一人掌漏进退作止惟二人之聼皷之而不至至而不力皆有罚量田计功终事而防之田多而丁少则出钱以偿众七月既望谷苗而草衰则仆鼓决漏取罚金与偿众之钱买羊豕酒醴以祀田祖作乐饮食醉饱而去嵗以为常其风俗盖如此故其民皆聪明才智务本而力作易治而难服守令始至视其言语动作辄了其为人其明且能者不复以事试终日寂然茍不以其道则陈义秉法以讥切之故不知者以为难治今太守黎侯希声轼先君子之友人也简而文刚而仁明而不苛众以为易事既满将代不忍其去相率而畱之上不夺其请既畱三年民益信遂以无事因守居之比墉而増筑之作逺景楼日与宾客僚吏游处其上轼方为徐州吾州之人以书相往来未尝不道黎侯之善而求文以为记嗟夫轼之去乡久矣所谓逺景楼者虽想见其处而不能道其详矣然州人之所以乐斯楼之成而欲记者岂非上有易事之长而下有易治之俗也哉孔子曰吾犹及史之阙文也有马者借人乘之今亡矣夫是二者于道未大有损益也然且録之今吾州之俗独能累世而不迁盖耆老昔人岂弟之泽而贤守令抚循教诲不倦之力也可不録乎若夫登临览观之乐山川风物之美轼将归老于故邱布衣幅巾从邦君于其上酒酣乐作援笔而赋之以颂黎侯之遗爱尚未晚也】苏子瞻谢范舍人书【轼闻之古人民无常性虽土地风气之所禀而其好恶则存乎其上之人文章之风惟汉为盛而贵显暴著者蜀人为多葢相如倡其前而王褒继其后峩冠曳佩大车驷马徜徉乎乡闾之中而蜀人始有好文之意歌之声与邹鲁比然而二子者不闻其能有所荐逹岂其身之富贵而遂忘其徒耶尝闻之老人自孟氏入朝民始息肩救死扶伤不暇故数十年间学校衰息天圣中伯父解褐西归乡人嗟叹观者塞涂其后执事与诸公相继登于朝以文章功业闻于天下于是释耒耜而执笔砚者十室而九比之西刘又以逺过且蜀之郡数十某不敢逺引其他盖通义蜀之小州而眉山又其一县去嵗举于礼部者凡四五十人而执事与梅公亲执权衡而较之得者十有三人焉则其他可知矣夫君子之用心于天下固无所私爱而于父母之邦茍有得之者其与之喜乐岂如行道之人漠然而已哉执事与梅公之于蜀人其始风动诱掖使闻先王之道其终度量裁置使观天子之光与相如王褒又甚逺矣某也在十三人者之中谨因阍吏进拜于庭以谢万一又以贺执事之乡人得者之多也】朱元晦县学藏书阁记【道之在天下其实原于天命之性而行于君臣父子兄弟夫妇朋友之间其文则出于圣人之手而存于易书诗礼乐春秋孔孟氏之籍本末相须人言相发皆不可以一日废焉者也盖天理民彜自然之物则其大伦大法之所在固有不依文字而立者然古之圣人欲明是道于天下而垂之万世则其精微曲折之际非托于文字亦不能以自传也故自伏羲以降列圣继作至于孔子然后所以垂世立教之具粲然大备天下后世之人自非生知之圣则必由是以穷其理然后知有所至而力行以终之固未有饱食安坐无所猷为而忽知之兀然得之者也故傅説之告髙宗曰学于古训乃有获而孔子之教人亦曰好古敏以求之是则君子所以为学致道之方其亦可知也已然自秦汉以来士之所求乎书者类以记诵剽掠为功而不及乎穷理修身之要而过之者则遂絶学捐书而相与驰乎荒虚浮诞之域盖二者之蔽不同而于古人之意则胥失之矣呜呼道之所以不明不行其不以此欤婺源学宫讲堂之上有重屋焉牓曰藏书而未有以藏莆田林侯虙知县事始出其所寳太帝神笔石经若干卷以填之而又益广市书凡千四百余卷列庋其上俾肄业者得以讲教而诵习焉某故邑人也而客于闽兹以事归而拜于其学则林侯已去而仕于朝矣学者犹指其书以相语感叹久之一旦遂相率而踵门谓某盍记其事且曰近年以来乡人子弟愿学者众而病未知所以学也子诚未忘先人之国独不能因是而以一言晓之哉某起对曰必欲记贤大夫之绩以诏后学垂方来则有邑之先生君子在某无所辱也顾父兄子弟之言又某之所不忍违者其敢不敬而诺诸于是窃记所闻如此以告乡人之愿学者使知读书求道之不可已而尽心焉以善其身齐其家而及于乡逹之天下传之后世且以信林侯之徳于无穷也是为记】黄直卿习乡饮酒仪序【请賔介陈器馔献賔介献馔旅酬燕六者礼之大节也登降辞受礼之文也鼎爼笾豆礼之器也脯醢脊胁礼之用也此观礼者所共知也其数易知其义难知也乡饮教亲睦也乡闾亲爱陵犯争讼之风息矣夫礼主于敬敬胜则乖乖则离圣人制礼必济之以和和胜则渎渎则慢圣人制礼必济之以敬始之以礼教敬也终之以乐教和也拜至拜洗拜送拜既敬之至也请安请坐爵乐无筭和之至也敬而和礼之大义也此所以亲睦乡闾而息陵犯争讼之风也降洗降盥洁也辞降辞洗逊也父坐子立孝也老者坐于上少者立于下弟也饮食必祭不忘本也酬爵不举不尽人之忠也序賔以贤贵徳也序坐以齿贵长也序馔以爵贵贵也工歌必献不忘功也燕及沃洗不忘贱也歌关睢葛覃卷耳齐家之义着矣歌鹿鸣四牡皇皇者华事君之义着矣一饮一食一拜一坐一揖一降无非教也通于义者又非但可以亲睦乡闾而已也天理得人心正无所施而不可也圣人着为礼以教人凡为乡人者皆知此义焉此成周之世所以人人皆有士君子之行也礼乐废坠乡人之羣饮者未尝废丰饮食侈供帐恱声伎恣欢嗷教侈也导滛也恣欲也无非所以败人心也后世之大夫曽古之服勤于畎畆者之不若也然则是礼也虽不行于今之世学士大夫之有志于古者其可不思所以讲明而肄习之欤吾友赵君师恕宦不达而忘其贫今不合而志于古其为邑于杭尝行乡饮酒之礼矣今复举是礼与乡之有志之士讲肄焉礼成有欲纪其仪节而锓之木者属予为之序予犹恐观礼者习其数而不明其义也故纪其大畧使刻之篇首】
　　诗集坐深【丨丨乡里敬杜】坐下【丨丨渐人多宋百家】相近【丨丨似参差相过人不知云云归客村非逺残樽席更移看君多道气从此数追随杜过南邻】相送【锦里先生乌角巾园收芋栗未全贫惯看賔客儿童喜得食堦除鸟雀驯秋水才深四五尺野航恰受两三人白沙翠竹江村暮丨丨柴门月色新杜南隣】君侯至【丨丨丨之初闾里自相贺韩合江亭】阮郎迷【丨丨丨里巷元稹代曲江老人】虎穴连【丨丨丨里闾隄防旧风俗杜课伐木】奚仗史笔【旧籍在东都茅屋枳棘篱还归非无指灞渭阳春微生兮耕吾土死也埋吾陂文章自传道丨丨丨丨为韩寄崔】为语长者【丨丨里丨丨徳齿敬已占坡】
　　思乡
　　舆地提纲【凡生乎天地之间者自非草木必有知有知之属莫不知爱其类尝观禽兽之为物至微且贱也一失其匹防其羣越月逾时焉犹必反而巡之过其故乡则囘翔焉鸣号焉蹢躅焉踟蹰焉至于燕雀且有啁噍之顷然后乃能去之也矧人为万物之灵乎弃坟墓离亲戚而去之他国阅嵗时之滋久悲风物之非旧几何而能不动故里之思此古人于觞味之间未尝不为之勤渠也】
　　事类乐所生【太公封于营邱比及五世皆反塟于周君子曰乐丨其丨自丨礼不忘本古之人有言曰狐死正首丘仁也礼檀弓】胡不归【式微黎侯寓于衞其臣劝以归也式微式微丨丨丨微君之故胡为乎中露式微式微丨丨丨微君之躬胡为乎泥中诗】兹永叹【泉水衞女思归也嫁于诸侯父母终思归宁而不得故作是诗以自见也云云我思肥泉丨之丨丨思须与漕我心悠悠驾言出游以写我忧注肥泉自衞而来所渡水故思此而长叹须漕衞邑而来所经邑故又思之既不得归宁且欲乘车出游以除我忧诗】操楚音【楚钟仪为晋所絷晋侯与之琴遂丨丨丨晋侯曰乐操土风不忘本也遂释之】为越吟【越人庄舄仕楚楚王曰舄越之鄙人今日入楚富贵耳亦思越否使人往听之乃丨丨丨】立新丰【太上皇不乐关中思慕乡里髙祖徙丰沛丨为丨丨县三辅旧事】不忘沛【髙祖还过沛故人父老诸母子弟佐酒道旧故为笑乐酒酣上自击筑歌曰大风起兮云飞扬威加海内兮归故乡安得猛士兮守四方起舞慷慨泣数行下谓沛父兄曰游子归故乡豊沛吾所生长极丨丨耳又曰万嵗后吾防犹思丨】自痛去家【贡禹上书曰臣禹犬马之齿八十一丨丨丨丨三千里诚恐一旦踬仆不能自还骸骨弃捐孤防不归不胜私愿乞骸骨及身生还乡里死无所恨】愿生入关【班超久在絶域年老思土上疏曰臣不敢望到酒泉郡但丨丨丨玉门丨】马上琵琶【汉送乌孙公主念其行路怨慕使知音者于丨丨弹丨丨以慰傅元琵琶赋序】夜中胡笳【晋刘琨字越石在晋阳为敌骑围数重丨丨奏丨丨贼流涕歔欷有懐土之情向晓复吹贼弃围走又刘畴尝避乱坞壁时贼数百欲害之畴无惧色援笳吹之为出塞入塞之声羣贼垂泣而去】东头竹篠【陆机在洛忽思丨丨丨丨之饮语刘寳曰吾乡思转深矣语林】吴中莼鲈【张翰字季鹰吴郡人齐王冏辟为大司马东西椽时执权翰谓同郡顾荣语欲去意荣执其手曰吾亦与子采南山蕨饮三江水耳翰因见秋风起乃思丨丨菰菜丨羮丨鱼鲙曰人生贵得志何能覊宦数千里以要名爵乎遂命驾归俄而冏败人皆谓之见几】悲思求归【汉明帝永平中剡县有刘晨阮肇入天台山采药迷失道粮尽望山头有桃共取食之始觉少健下山得涧水饮之并澡洗望见蔓菁菜从山腹出次有一杯流出中有胡麻饭屑二人相谓曰去人不逺因过水行一里又度一山出大溪见二女顔容絶妙世所未有便唤刘阮姓名如有旧识问郎等来何晩因邀过家防舘服餙精华东西各有牀帐帷设七寳璎珞非世所有左右直悉青衣端正都无男子须臾进胡麻饭山羊脯甚美又设甘酒有数仙客将三五桃至云来庆女婿各出乐噐歌调作乐日向暮仙女各还去刘阮就所邀女家止宿行夫妇之道畱十五日求还女曰来此皆是宿福所招得与仙女交接流俗何所乐遂住半年天气和煦常如二三月百鸟哀鸣丨丨丨丨甚切女曰罪根未灭使君等如此更唤诸仙女共作歌吹送刘阮从此山洞口去不逺至大道随其言得还家乡并无相识乡里怪异乃騐得七代子孙传闻上祖入山不出不知何在既无亲属栖泊无所却欲还女家寻山路不获至晋太康八年失二人所在续齐谐记】得自此归【陈季卿江南人举进士长安十年不归一日于青龙寺访僧不值憇于火阁有终南山翁亦俟僧久之壁间有寰瀛图季卿寻江南路叹曰丨丨丨丨不悔无成翁曰此易耳起折阶前竹叶置渭水中曰注目于此则如愿季卿熟视见一舟甚大悦然登舟其去极速旬余至家异闻録】顾见白云【狄仁杰授并州法曹亲在河阳仁杰登太行山反丨丨丨丨孤飞谓左右曰吾亲舍其下瞻怅久之云移乃得去唐本传】奋懐旧都【河东吾土也家世迁徙莫能就绪其间有大河条山气葢关左吾因翘翘褰裳丨丨丨丨桞子厚书】乌孙公主歌【先是丨丨使使献马愿得尚汉丨丨为昆弟天子问羣臣议许曰必先内聘然后遣女乌孙以马千匹聘汉元封中遣江都王建女细君为公主以妻焉赐乘舆服御物为偹官属宦官侍御数百人赠送甚盛乌孙昆莫以为右夫人匈奴亦遣女妻昆莫昆莫以为左夫人公主至其国自治宫室居嵗时一再与昆莫防置酒饮食以币帛赐王左右贵人昆莫年老语言不通公主悲愁自为作丨曰吾家嫁我兮天一方逺托异国兮乌孙王穹庐为室兮旃为墙以肉为食兮酪为浆居常土思兮心内伤愿为黄鹄兮归故乡天子闻而怜之间嵗遣使者持帷帐锦綉给遗焉汉西域传】刘防蜀舍铭【蜀郡王万寓郑榜其居曰蜀舍持余杭朱俊民所为记过须城刘防而请铭为之铭曰噫嘻此舍是蜀非耶吞若两川坤之维耶危乎髙哉上青天耶赤甲白盐峙峩眉耶榰笻酱竘饭蹲鸱耶一物不有而不无耶噫嘻此舍是真蜀国身如壶公靡索不获行以蜀驰卧以蜀息隂燕阳魏吴越璀错裴徊周流誓不以易谓不信者有如此石】
　　诗集马依北风【代丨丨丨丨飞鸟栖故巢古诗】鸟巢南枝【越丨丨丨丨】故乡篱下菊【丨丨丨丨丨今日为谁开江摠】蝴蝶梦中家【丨丨丨丨丨万里崔涂】谁能久京洛【丨丨丨丨丨缁尘染素衣谢元晖】祗是説家乡【如何连晓语丨丨丨丨丨韩退之】归心折大刀【杜】黄色见归期【眉间丨丨丨丨丨】梦短不到家【一夜九起嗟丨丨丨丨丨】
  </div>
  <div class="pagination">
   <a href="古今合璧事类备要_page70.html">
    上一页
   </a>
   <span>
    ...
   </span>
   <a href="古今合璧事类备要_page66.html">
    66
   </a>
   <a href="古今合璧事类备要_page67.html">
    67
   </a>
   <a href="古今合璧事类备要_page68.html">
    68
   </a>
   <a href="古今合璧事类备要_page69.html">
    69
   </a>
   <a href="古今合璧事类备要_page70.html">
    70
   </a>
   <span class="current-page">
    71
   </span>
   <a href="古今合璧事类备要_page72.html">
    72
   </a>
   <a href="古今合璧事类备要_page73.html">
    73
   </a>
   <a href="古今合璧事类备要_page74.html">
    74
   </a>
   <a href="古今合璧事类备要_page75.html">
    75
   </a>
   <a href="古今合璧事类备要_page76.html">
    76
   </a>
   <span>
    ...
   </span>
   <a href="古今合璧事类备要_page72.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
