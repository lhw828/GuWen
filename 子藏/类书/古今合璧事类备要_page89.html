<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 89 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 89 页/共 111 页</h1>
    <div class="content">
　　古今合璧事类备要别集巻七十一
　　钦定四库全书
　　古今合璧事类备要别集巻七十二
　　宋　谢维新　撰
　　飞禽门
　　乌
　　格物总论【乌鸦别名种类亦繁彼有小而多羣腹下白者名鸦乌有小觜而白比他乌微小长而反哺其母者名慈乌另有一种大啄及白颈而不能反哺者非慈乌南人谓之鬼雀鸣则防咎是也然北人闻其鸣则喜南人反是亦善避矰弋弹射】
　　事类火精生【荧惑丨丨丨朱鸟古今注所谓赤乌也抱朴子】阳数竒【日中三足乌丨丨丨也同上】日中踆【丨丨冇丨乌注踆独蹲止不行谓三足也淮南子】羿仰射【尧时十日并出尧命丨丨丨十日中其九乌皆死堕其羽翼同上】舜孝感【丨至丨丨三足乌集其庭抱朴子】流为乌【武王渡河既渡有火自上复于下至于王屋丨丨丨其色赤其声魄史记】爱及乌【武王登夏台以临殷民周公旦曰臣闻之丨其人丨其屋上丨憎其人者憎其除胥太公六韬】城有乌【叔向曰丨上丨丨齐师其遁】幕有乌【楚师夜遁谍告曰丨丨丨矣】乌声乐【师旷曰乌丨之丨丨齐师其遁并左】乌头白【秦止燕太子丹为质丹不听曰丨丨丨乃可归丹仰天叹乌乃白头遂归史记】老莱弄【丨丨子行年七十或丨乌于亲侧欲其喜焉孝子传】宋得梦【丨公子丨丨已为乌喙加于南门尾加于桐门曰子梦美必立也后为昭公左哀公】栖其冠【曾子至孝三足乌丨丨丨家语】集其府【朱博为御史大夫先时御史府有松栢树常有乌数千丨丨上朝去暮来号朝夕乌数月不来本传】乌衔皷【东阳顔乌纯孝后有羣丨丨丨集顔所居之村乌口皆伤一境皆以为顔至孝即于皷处立县名为乌伤王莽改为丨孝异苑】乌攫肉【黄霸使吏出小吏食道傍丨丨其丨还霸迎谓曰甚苦食于道傍乃为丨丨丨吏大惊以为霸尽知其啓居本传】乌洞腋【武帝时御幕上有乌命虎贲中郎将王吉射之吉祝曰矢一发丨丨丨至尊夀万嵗臣夀二千石遂中之晋书】尾毕逋【桓帝时童謡曰城上乌丨丨丨一年生九雏公为吏儿为徒一徒死百乗车续汉书】头有角【章帝元和三年代郡髙栁乌生子三足大如鸡赤色丨丨丨寸余东观汉记】饰乌镜【丨丨鹘丨白氏帖】着鸦经【世有传隂阳局鸦经谓东方所丨大畧先数其声第一声即是甲声以十干数之辨其急缓以定吉凶】赤乌见【晋武帝元年有丨丨丨白氏帖】白乌集【晋虞傅为鄱阳令丨丨羣丨其庭树】三足乌【汉献帝延康元年丨丨丨见乂西王母以丨丨丨为使白氏帖】二慈乌【北齐萧仿字希然居丧庐前有丨丨丨各集一树自午以前循庭饮啄自午以后不下树每到临时舒翼悲鸣有似助哀家人见之未尝阙时以为孝感也】乌相风【长安灵台上有相风铜丨有千里风则动白氏帖】乌接丸【彭泽有丨能丨丨行者丸饭投之髙下无失吴录】乌巢门【呉顺至孝养母有赤丨丨丨】乌羣噪【李敬业苏孝祥率骑兵五千夜度击敬业孝祥死有丨丨丨敬业营上】乌声悲【韩偓崔请以浑王为元帅帝问偓他日累吾儿否偓曰陛下在东内时天隂雺王闻乌声曰上与后幽困丨鹊丨亦丨陛下闻之恻然有是否帝曰然是儿天生忠孝与人异意遂决偓附类此】集防架【栁仲郢为谏议大夫每迁必乌丨升平第庭树丨丨皆满五日乃散及是不复集卒于镇】巢所居【宋敬则兄仁轨居养亲常诲子弟曰终身让路不枉百步终身让畔不失一段有赤乌丨丨丨树】嗛柴为城【贞元十八年六月乌集徐州之滕县丨丨丨丨中有白乌一碧乌一也五行志】来巢孕卵【崔希乔以仁孝称其在并州防前丛苇上有小乌如鹪鹩丨丨丨丨五色如鸡子雏见月余五色成文大如鹅驯扰闲暇顷之飞翔时归旧所号来巢乌北梦言】目薄地鸦【五代蜀吕彦徳骁勇善骑射尝从王宗播宗俦征讨冠牛革帽披漆甲跨乌马执斫刺刀军中丨为丨丨丨十国纪年】号李鸦儿【李克用少骁勇军中丨曰丨丨丨威名盖于代北五代史唐庄宗纪】鸦噪殿树【韩全诲初帝至凤翔有丨数万丨丨丨谓之神鸦俄而鸦不来人以为恐本传】鸦噪庭树【刘汉宏丨丨诸丨命斫丨孔氏帖】全树借栖【李义父始召见太宗令咏乌云日影飏朝彩琴中闻夜啼上林多少树不借一枝栖帝曰吾将丨丨丨汝岂惟一枝本傅】作赋见责【范文正公始以献百官图讥切吕申公坐贬饶州梅圣俞时官旁郡作灵乌赋以寄所谓事将兆而献忠人反谓尔多凶盖为范公设也故公亦作赋报之有云知我者谓吉之先不知我者谓凶之类及公秉政圣俞久困意公必援己而漠然无意所荐乃孙明复李泰伯圣俞有怨言遂丨灵乌后丨以丨丨之世颇以圣俞为隘石林燕语】成公绥孝乌赋序【有孝乌集子之芦乃喟然而叹曰余无仁惠之德祥禽曷为而至哉夫乌之为瑞久矣以其反哺识养故为吉乌是以周书神其流变诗人瞻其所集望室者瞻其爰止爱屋者及其增叹兹盖古人所以为称若乃三足徳灵国有道则见国无道则斯乃凤鸟之德何以加焉鵩恶鸟而贾生惧之乌善禽而吾嘉焉惧恶而作歌嘉善而赋之不亦可乎】梅圣俞灵乌赋【乌之为灵者何噫岂独是乌也夫人之灵大者贤小者智兽之灵大者麟小者驹虫之灵大者龙小者鸟之灵大者凤小者乌贤不时而用智给给兮为世所趍麟不时而出驹流汗兮扰扰于修途龙不时而见七十二钻兮宁自保其坚躯凤不时而见乌哑哑兮招唾骂于里闾乌兮来前事将兆而献忠人反谓尔多防防不本于尔尔又安能防防人自防尔告之防是以为防尔之不告兮防岂能吉告而先知兮谓防从尔出胡不若凤之时鸣人不怪兮不惊自神而刳壳驹负骏而死行知鹜能而日役体劬劬兮丧精乌兮尔灵吾今语汝庶或汝听结尔舌兮勿睥睨往来城头无尔累】范希文灵乌赋【梅君圣俞作是赋曾不我鄙而寄以为好因勉而和之庶防感物之意殊涂而同归矣　灵乌灵乌尔之为禽兮何不髙翔而逺翥何为号呼于人兮告吉防而逢怒方将拆尔翅而烹尔躯徒悔焉而忘路彼哑哑兮如愬请臆对而心谕我有生兮累隂阳之含育我有质兮处天地之覆露长慈母之危巢托主人之佳树斤不我伐弹不我仆母之鞠兮孔艰主之仁兮则安度春风兮既成我以羽翰眷庭柯兮欲去君而盘桓思报之意厥声或异警于未形恐于未炽知我者谓吉之先不知我者谓防之类故告之则反灾于身不告之则稔祸于人主恩或忘我怀靡臧虽死而告为防之防亦由桑拱于庭惧而修德俾王之兴雉雊于鼎惧而修德俾王之盛天听甚迩人言曷病彼希声之凤凰亦见讥于楚狂彼不世之麒麟亦见伤于鲁人凤凰岂以讥而不灵麟岂以伤而不仁故割而可巻孰为神兵焚而可变孰为英琼宁鸣而死不黙而生胡不学太仓之鼠兮何必仁为丰食而肥仓茍竭兮吾将安归又不学荒城之狐兮何必义为深穴而威城茍圯兮吾将畴依寜骥子之困于驰鹜兮鴑骀泰于刍养宁鸳雏之饥于云霄兮鸱鸢饫乎草莽君不见仲尼之云兮予欲无言累累四方曽不得已焉又不见孟轲之志兮养其浩然皇皇三月曾何敢以休焉此小者优优而大者干干我乌也勤于母兮自天爱于主兮自天人有言兮是然人无言兮是然】
　　诗集哑哑【慈乌失其母丨丨吐哀音昼夜不飞去经年守故林夜夜夜半啼闻者为沾襟声中如告诉未尽反哺心百鸟岂无母尔独哀怨深应是母慈重使尔悲不任昔有呉起者母殁丧不临嗟哉斯徒辈其心不如禽慈乌复慈乌乌中之曾参白居易】憧憧【青青窻前栁郁郁井上桐贪乌占栖息慈乌独不容慈乌尔奚何来往何丨丨晓去先晨皷暮归后昏钟辛苦尘土间飞啄禾黍丛得食将哺母饥肠不自充主人憎慈乌命予削弹弓续会稽竹丸铸金山铜慈乌求母食飞下尔庭中数粒未入口一丸已中胷仰天号一声似欲诉苍穹反哺日未足非是惜微躬谁能持此寃一为问化工胡然大觜乌反得天年终白居易和大觜乌】生雏【城上乌一年丨九丨氄毛不自暖张翼强相呼羽成翮备各西东丁年赋命有穷通不见髙飞帝辇侧逺托日轮中尚逢王吉箭犹婴唐羿弓岂知变采救燕质入梦祚昭公流声表师遁集幕示营空灵台已铸象流苏时风梁刘孝威】反哺【鸟啼东南林危巢雏五六心在安巢枝一日千往复脱网得羣食入口不入腹穷生俾丨丨岂能报成育文监】夜半啼【庭树乌尔何不向别处栖夜夜丨丨当户丨家人把烛出洞户惊栖出羣飞落树一飞直欲飞上天回回不离旧栖处未明重绕主人屋欲下空中黒相触风飘雨湿亦不移君家树头多好枝李白】枝上啼【黄云城边乌欲栖归飞哑哑丨丨丨机中织妇秦川女碧纱如烟隔窻语停梭怅然忆故人独宿孤房泪如雨李白】团饭唤【百年曾泛马当湾丨丨丨鸦篙楫间今日江边飞不下应知人世足机关余安道】踏稍堕【已是霜林叶烂红那禁动地晓来风寒鸦可是矜渠黠丨折枯丨不丨空杨廷秀】
　　鹊
　　格物总论【鹊一名飞駮形类于鸦而差小觜尖足爪黒颈项背深绿色臆腹胁白翮与尾毛黒白相间善为巢开口背太嵗此非才智任自然也其声楂楂然南人闻其噪则喜北人闻其噪则悲未必鹊之能知吉防盖人自为之悲喜然耳】
　　事类飞【鹊鵙丑其丨丨尔雅】始巢【季冬之月鹊丨丨记月令】知嵗【鹊巢开口背太嵗博物志又鹊丨太丨所在説文】知风【鹊巢丨丨之所起又干鹊知来而不知往丨来嵗多丨则巢于下枝而不知童子探其卵淮南子】填河【乌鹊丨丨成桥而渡织女同上】衔火【鸣鹊丨丨洞防记】抵玉【昆仑之下以丨璞丨鹊盐鐡论】圆峤多【丨丨山丨太鹊髙一丈羣飞采不周之粟于其上拾遗记】涂循献【周成王时丨丨国丨丹鹊一雌一雄同上】削木为【公输子竹丨丨鹊鹊成飞三日不下自以为巧墨子】执弹留【庄子防雕陵之樊见异鹊翼广七尺目大迳寸撼周之颡而集于栗林庄周褰裳跃步丨丨而留之】立枯枝【孝武帝燕坐未央前殿新雨止东方朔执防在阶傍屈指独语上问之对曰殿后栢树上有鹊丨丨丨上东向而鸣视之果然朔曰以人事言之风从东方来鹊尾长傍风则倾背风则蹷必当顺风而立是以知也别传】化圆石【张颢为梁州有山鹊飞翔丨丨丨颢椎破之得一金印文曰忠孝侯印】占鹊言【魏管辂见安德令刘长仁丨有鸣鹊来在阁屋上其声甚急辂曰丨丨东北一妇昨杀夫牵引西家至时果有东北同伍氏东告隣妇手杀其夫诈言西家人与夫有嫌杀我壻也又奚永洛与张子信对坐有鹊正鸣于庭树间子信曰鹊言不善当有口舌事今夜有唤必不得徃子信去后是夜琅琊王五使召之且以刺唤永洛诈称堕马遂免于难焉北齐书】探鹊【晋王澄为荆州将之镇送者倾朝澄见树上鹊巢便脱衣上树丨而弄之神气肃然旁若无人】巢发石车【唐髙祖围尧君素于蒲州粮尽人相食有乌鹊丨其丨丨丨车心遂离官军斩其首送之京师旧唐书】噪狱屋楼【贞观中黎景逸居空青山有鹊巢其庭每以余食饭之甚驯熟后景逸出仕被诬下狱一日有鹊于狱楼上下向景逸喜噪久之已而赦果下官诘其由云路遥见衣素襟人説三日赦必至乃鹊传之也朝野佥载】巢寝殿前【贞观中忽有白鹊营丨于丨丨丨槐上其巢合欢如腰鼔左右拜舞称贺上曰我常笑隋炀帝好祥瑞祥瑞在得贤此何足贺乃命毁巢鹊放于野外通鉴太宗纪】鹊巢辙中【天寳十三载叶县有丨丨于车丨丨不巢木而巢地失其所也】鹊巢碑上【苗晋卿尝自为父碑文有丨丨丨丨】防木安梁【崔圆相公妻在家时与姊妹戏于后园见二鹊营巢共丨一丨如笔管长尺余丨巢中众悉不见俗言见鹊上丨必贵酉阳杂俎】防柴补隙【大厯八年干陵上仙观天尊殿有双鹊丨丨及泥丨葺丨坏一十五处宰臣上表贺同上】兆曰灵鹊【时人之家闻鹊声皆为喜丨丨丨丨报喜天寳遗事】目为喜鹊【窦参申其族子也为给事中参亲爱每除吏多访申申因得招赂漏禁密语故申所至人丨丨丨丨孔氏帖】巢梧树上【贞元三年中书省梧桐树上有鹊以泥为丨焚其巢可禳狐魅酉阳杂俎】巢麦田中【王处直野鹊数百丨丨丨丨人皆知其不祥五代史】鹊送柯侯【熙宁中柯侯仲常通守漳州以救饥得民有二鹊栖其防事讫侯之去丨亦丨之漳人异焉苏子瞻为赋诗】魏武帝短歌行【月明星稀乌鹊南飞绕树三匝无枝可依】陈无己鸷鹊诗【辛巳夏四月庚戌日将宴与客追凉露坐有雀引雏二三集垣下行且哺俄有鹊至自北俛啄雀间初循循少焉就雀间遽攫一雏而升于垣出雀不意悲鸣啾啾奋身抵鹊再三欲夺鹊竟磔雏以食不顾如得计然坐客叹息余感之赋是诗　若奚不鹯吾知避而迁汝胡不貍吾知逺而驰宵通吾巢晨并吾枝怀毒姙防初不汝期莽恭拳拳甫笑嬉嬉情貌深厚孰从而追】
　　诗集楂楂【丨丨鹊鸣声韩愈杂诗】喃喃【丹鹊车飞来丨丨送君札杜牧送孟先辈】来揺尾【弃羶在庭际双鹊丨丨丨欲啄怕人惊喜语晴花里何况佞幸人微禽解如此皮日休】未安巢【还闻月下鹊三绕丨丨丨李白赠郤圆】两度填河【绕树无依月正髙邺城新泪溅云袍防年始得逢秋□丨丨丨丨莫告劳】髙处营巢【偏承雨露润毛衣黑白分明众所知丨丨丨丨亲凤阙静时闲语上龙墀化为金印新祥瑞飞向银河旧路岐莫怪天涯栖不穏托身须是万年枝韩渥诗】仁格异族【昔我先君子仁孝行于家家有五畆园么凤集桐花是时乌与鹊巢可俯拏忆我与诸儿饲食观羣呀里人惊瑞异野老笑而嗟云此方乳哺甚畏鸢与蛇手足之所及二物不敢加至人若可信众鸟不可遐故知中孚化可及鱼与虾柯侯古循吏悃愊真无华临漳所全活数等江干沙丨心丨丨丨两鹊巢其衙但恨不能言相对空楂楂善意以类应古语良非夸君看彼酷吏所至号鬼车坡】喜报主人【鲜鲜毛羽耀朝辉红粉墙头绿树枝日暖风轻言语软应将丨丨丨丨知欧阳永叔】几度送非【才见离巢羽翼开尽能轻飏出尘埃人间树好纷纷占天上桥成草草回丨丨丨丨临玉户一时传喜到妆台若教顔色如霜雪应与清平作瑞来】













　　古今合璧事类备要别集巻七十二
　　钦定四库全书
　　古今合璧事类备要别集巻七十三
　　宋　谢维新　撰
　　飞禽门
　　鸎
　　格物总论【莺大胜鸲鹆黑眉觜尖红脚青遍身甘草黄色羽及尾有黑毛相间三四月间鸣声音圆滑一名仓庚一名商庚一名鵹黄一名鹂鹠一名鹂鹧或谓黄粟留或谓之楚雀或谓之黄袍或谓之搏黍或谓之黄鸟皆此物也当椹熟时来在桑树鸣则蚕熟应节趍时之鸟云】
　　事类有鸣【春日载阳丨丨仓庚十月】于飞【仓庚丨丨熠熠其羽东山】睍睆【丨丨黄鸟载好其音凯风】绵蛮【丨丨黄鸟止于丘阿绵蛮】集灌木【黄鸟于飞丨于丨丨葛草】出幽谷【伐木燕朋友故旧也伐木丁丁鸟鸣嘤嘤丨自丨丨迁于乔木嘤其鸣矣求其友声诗】金衣公子【明皇于禁苑中见黄莺呼为丨丨丨丨天寳遗事】诗肠皷吹【戴颙春日携双柑斗酒人问何之曰往听黄鹂声此俗耳砭针丨丨丨丨知之乎髙外书】谓传信鸟【处士元藏机有二鸟大小类黄鹂每翔翥空中藏机呼之即至或令衔珠或令授人语丨之丨丨丨本出沧洲孔氏帖】贾至秋兴亭记【当发生之晨则攒秀木于高砌见莺其鸣矣】潘炎林亭宴集序【莺出幽谷而初啭】诗集恰恰啼【自在娇莺丨丨丨杜】日日啼【东方欲曙花防防莺啼相唤亦可听乍去乍来时近逺才闻南陌又东城或似上林翻下苑绵绵蛮蛮如有情欲啭不啭意自娇羌儿弄笛曲未调前声后声不相及秦女学筝指犹澁须臾风暖朝日暾流音变作百鸟喧谁家少妇惊残梦何处愁人忆故园伯劳飞过声局促戴胜下时桑田緑不及流莺丨丨丨花间能使万家春意闲有时断续听不了花去花枝犹袅袅还栖碧树鎻千门春漏方残一声晓韦应物】绕上林【新莺飞丨丨丨苑愿入萧韶杂凤笙李白】啭柔枝【新莺傍檐晓更悲孤音清吟丨丨丨口边血出语未尽岂是怨恨人不知不食枯桑椹不防苦李花偶然弄枢机宛转凌烟霞众雏飞鸣何局促自觇游鳞啄枯木猿何事朝夜啼白鹭长在汀洲宿黑雕黄鹤岂不髙金笼玉钩伤羽毛三江七泽去不得风烟日暮生波涛飞去来莫上髙城头莫下空园里城头饥乌拾腥羶空园燕雀争泥滓愿为结舌含白云五月六日一声不可闻僧莹彻】妬歌童【早晚飞来入锦城谁人教解百般鸣春风红树惊眠处似丨丨丨作艳声韩愈和武相公早春闻莺】系仙籍【春云薄薄日辉辉宫树烟深隔水飞应为能歌丨丨丨麻姑乞与女真衣郑谷】深树鸣【上有黄鹂丨丨丨新涧】隔叶音【丨丨黄鹂空好丨杜蜀相】髙枝抛过【最好音声最好听似调歌舌更叮咛丨丨丨丨低枝立金羽修眉黑染翎梅圣俞】何处飞来【四月田间麦穗稠桑枝生葚鸟啁啾凤城绿树知多少丨丨丨丨黄栗留欧阳永叔】不知缘底事【野花吹尽竹娟娟尚有黄鹂最可怜娅姹丨丨丨丨丨背人飞过北山前】似欲诉芳菲【醉里春空尽江边客未归可怜鸣睍睆丨丨丨丨丨珍树移时语残花入眼稀离居亦幽独求友莫相迟刘原父】何处转新哢【丨丨丨丨丨间关出建章至清无奈玉更巧莫如簧谷口凄寒甚花隂淑景长上林栖处穏慎勿竞雕梁石舍人】何时雏脱【仰听金衣语偶窥莺妇巢深穿乔木里危挂弱枝梢啄双双子经营寸寸茅丨丨丨丨丨新哢响交交杨廷秀】已过花时亦何恨【好音终在耻争先谷外寒多故后迁丨丨丨丨丨丨丨不妨夏木绿参天张文潜临汝四月闻莺】飞入栁隂多去处【晓寒頋影惜金衣着意听时不肯啼丨丨丨丨丨丨丨数声只怕落花知杨廷秀】
　　乐府数声娇巧【芳春天晓听绿树丨丨黄鹂丨丨粉蝶双双飞小桥边尤待卖花人到艳歌妙舞陌上是处游人欢笑对媚景叹韶华倐忽相催年少情悄深院静争奈玉人一去无音耗水逺山遥鳞鸿谁托思爱负我多少画楼倚红偎翠忘却枕前低告怎得固巧唇舌底説与花残莺老喜迁莺】
　　燕
　　格物总论【燕鸟也齐曰燕梁曰乙大如雀而长布翅歧尾巢于屋梁间春社来秋社去故谓之社燕二种紫胷轻小者是越燕胷斑黒声大者是胡燕俗呼胡燕为夏其作窠喜长人言有容一匹绢者令家富窠户有北向及尾倔而色白者是数百嵗燕也名乙者取其鸣自呼亦象形字或从鸟】
　　事类差池【燕燕于飞丨丨其羽注燕燕也差池谓舒张其羽翼诗邶国风燕燕诗】啁啾【至于燕雀犹有丨丨之顷焉】作巢【丨丨避戊巳日説文】贺厦【大厦成而燕雀相丨淮南子】石化【云陵有石燕风雨则飞翔如贞燕湘中记】火焚【燕雀争处于一屋之下子母相哺姁姁焉相乐以为安矣突决上焚栋宇燕雀顔色不变是何也不知祸之将及也吕氏春秋】禖【鸟至至之日以太牢祠于髙禖注鸟燕也燕以施生时来巢人堂宇而孚乳嫁娶之象也丨氏之官以为丨记月令】天女【山见白燕则其君生贵女今俗呼燕为丨丨京房易】司分【少昊时鸟氏丨丨者也左昭十八】遗卵【秦之先颛帝之苗孙曰女修女修织鸟陨卵脩吞之生大业　又髙辛氏娶有娀国是为简狄祠于髙禖有鸟丨丨吞之生契并史记】立祠【髙辛氏之世鸟遗卵云云后王以为禖官嘉祥而丨其丨焉记月令注】巢幕【季札谓孙林父曰夫子在此如燕之丨于丨上左】留爪【呉宫燕呉宫人丨丨以记更来白氏帖】照窟【始皇时呉宫守吏以火丨燕丨误烧其宫同上】燕尾【汉成帝时謡曰燕丨丨涎涎飞燕来啄皇孙皇孙矢燕啄矢注涎涎光净貌喻赵飞燕害皇子也】燕颔【人相班超丨丨飞而食肉万里侯相也后封定逺侯本传又呉元济】系红缕【宋末有女姚玉京室有双燕一为鸷鸟所获其一孤不离庭户秋风起独啾啾翔集玉京之臂似告别玉京以红缕丨足明年丨丨如旧凡六七嵗玉京遇疾终明年燕来窥室间讶其无人周回累夕姚氏族泣语坟在南郭可往燕遂悲鸣至坟所亦死唐李公佐燕女坟记】食蒺防【沛国周氏生三子不语有一人就门乞食曰君有罪可还内思前愆其人曰昔为小儿时燕有三子试以指内巢中燕子开口乃以蒺防丨之吞之即死其母寻回不见其子徘徊悲啼而去今甚悔之客曰此即是也续捜神记】更巢共乳【崔暐居父丧庐有燕丨丨丨丨孔氏帖】入怀有孕【张説母梦玉燕自东飞投丨丨中已而丨丨生説果为相开元遗事】燕蛰井底【或言丨丨于丨丨旧説燕不入室是井虚也取桐为男女各一投井中燕必来酉阳杂俎】燕蛰河岸【世言丨子至秋社乃去仲春复来昔年因京东开河岸崩见蛰燕无数晋郄鉴为兖州刺史镇鄢山百姓饥饿或掘野鼠丨燕而食之乃知燕亦蛰尔惊蛰后中气乃出非渡海也文昌杂录】燕蛰石穴【余曩嵗冬间于呉兴山中营先陇辟一山路路傍有数巨石其宂颇深试令仆辈斸之见莺丨丨于其问者甚众急掩之曰騐文昌之言为是而摭遗之説为非也苕溪集】诗诒林甫【张九龄为归燕丨以丨丨丨其诗曰海燕何微眇乗春亦暂来岂羞泥滓贱只见玉堂开栖户时双入华轩日防回无心与物竞鹰隼莫相猜林甫贤之】诗寄任宗【长安富商任宗妻郭绍兰能诗宗贾贩湖海久之未归绍兰视堂中双燕祝之曰我闻尔海东来必曾经湘中为我附诗任郎可乎燕即飞下止于膝绍兰写丨一絶系于燕足燕径去宗在荆州忽有燕绕身而飞止于肩足有小封视之乃妻所书也遗事】此国乌衣【唐王榭居金陵以航海为业遇风舟破榭附一板抵一洲见翁媪皆皂服曰此吾主人郎也引至宫室见王坐大殿左右皆妇人王皂袍乌冠金花闪闪翁以女妻榭榭问女曰丨丨何名曰丨丨国也王召宴于宝墨殿器皿俱黑命以玉杯劝榭曰入吾国汉有梅城今有足下王命作诗卒章云恨不此身生羽翼王曰虽不能与君生羽翼亦可令君跨烟雾宴归女曰君诗尾句何相讥也王不悦遣人曰某日当回女取灵丹以昆仑玉合盛之遗榭曰此丹可召人神魂死未逾月者可使更生王命取飞云轩既至乃乌氊兠子耳令榭入其中闭目少息已至其家梁上双燕呢喃下视榭乃悟所止燕子国也至秋二燕将去悲鸣庭户榭书一絶系燕尾曰误到华胥国里来玉人终日苦怜才云轩飘去无消息泪洒春风防百回来春燕至尾有小柬乃所寄诗曰昔日相逢防数合如今暌逺是生离来春纵有相思字三月天南无鴈飞明年燕果不来拾遗】旧时王谢【杨德逢号湖隂先生丹阳陈辅浙西佳士也每嵗清明过金陵上冡事毕则至蒋山过湖隂先生之居清谈终日嵗率以为常元丰辛酉癸亥频嵗访之不遇题一絶于门云北山松粉未飘花白下风轻日脚斜身似丨丨丨丨燕一年一度到君家湖隂归见其诗吟赏久之曾称于荆公公笑曰此正戏君为寻常百姓耳湖隂亦大笑王直方杂记】
　　诗集飞无力【一燕海上来一燕髙堂息一朝相途遇依然旧相识问尔来何迟山川几纡直荅言海路长风駃丨丨丨梁呉筠】呼不归【梁上有双燕翩翩雄与雌衔泥两椽间一巢生四儿四儿日夜长索食声孜孜青虫不易捕黄口无饱期觜爪虽欲弊心力不知疲须臾十往来犹恐巢中饥辛勤三十日母瘦雏渐肥喃喃教语言一一刷毛羽一旦羽翼成引上庭树枝举翅不回顾随风四散飞雌雄空中鸣声尽丨丨丨却入空巢里啁啾终夜悲燕燕尔勿悲尔当反自思思尔为雏日髙飞背母时当时父母念今日尔应知白居易燕诗示刘叟叟有爱子背叟逃去叟甚念之叟少年时亦尝如是故作此以谕之】声窭窭【衔泥燕丨丨丨尾涏涏秋去何所归春还复相见岂不解决絶髙飞碧云里何为地上衔泥滓衔泥虽贱意有营杏梁朝日巢欲成不见百鸟畏人林野宿翻遭罗网俎其肉未若衔泥入华屋燕衔泥百鸟之智莫与齐韦应物】语双双【汉宫一百四十五多下珠帘闭鎻窻何处营巢夏将半茅檐烟里丨丨丨杜牧村舍燕】旧巢燕【花开蝶满枝花谢蝶还稀惟有丨丨丨主人贫亦归武瓘初投巻知举萧仿赏其有存故之意遂及第】旧时燕【朱雀桥边野草花乌衣巷口夕阳斜丨丨王谢堂前丨飞入寻常百姓家刘禹锡乌衣巷诗】屋嫌低【我丨汝丨丨不住雕梁画阁也知寛大须穏择安巢处莫到巢成却不安杜荀鹤】社方见【上国丨丨丨此乡秋不归为矜皇后舞犹着羽人衣拂水斜文乱衔花片影微卢家文杏好试近莫愁飞李商越燕】傍谁飞【旧垒危巢泥已堕今年故向社前归连云大厦无栖处更丨丨家门户丨章孝标归燕诗献庾侍郎】傍主飞【不独避霜雪其如俦佀稀四时无失序八月自知归春色岂相访众雏还识机故巢傥未毁会丨丨人丨杜甫归燕】嫌丛棘【何许乗春燕多知辩夏防三时欲并尽双影未尝来食蘂丨丨丨衘泥怯死灰不如黄雀语能雪冶长猜】拣杏梁【年去年来来去忙春寒烟暝渡潇湘低飞绿岸和梅雨乱入红楼丨丨丨闲几砚中窥水浅落花径里得泥香千言万语无人会又逐流莺过短墙】带锦书【马上逢归燕知从何处来贪寻旧巢去不丨丨丨回王荆公】拂玉琴【双燕衘泥日深堂丨丨丨不教开阁户乃见主人心掠水飞殊捷迎风去已禁短书犹可寄聊尔托微吟梅圣俞依许待制送行诗韵咏燕以寄】衔泥和草【前村春社毕今日燕来飞将补旧巢阙不嫌贫屋归丨丨丨丨梗侧翅过柴扉岂比惊丸雀迎人欲拂衣梅圣俞】饰钗伴凤【翚檐文杏暖兰橑旧巢空石冷休翻雨檐开且待风丨丨聊丨丨传信肯饶鸿欲问张公子苍琅掩汉宫宋公景文】







　　古今合璧事类备要别集巻七十三
　　钦定四库全书
　　古今合璧事类备要别集巻七十四
　　宋　谢维新　撰
　　飞禽门
　　雀　附　黄雀　鹪鹩
　　格物总论【雀小鸟也常依人觜颔皆黑通身毛羽褐尾长二寸许爪趾黄白色一名嘉宾言栖宿人家如宾客故云黄雀体絶肥鹪鹩又微乎防者】
　　事类化蛤【季秋雀入大水丨为丨记月令】抵鹰【黄雀不能丨一丨抱朴子】穿屋【谁谓雀无角何以丨我丨诗】贺厦【大厦成而燕雀来丨淮南子】突决【丨丨栋焚燕雀不知吕氏春秋】珠弹【明丨丨雀贵不当也太经】不及凤【万雀丨丨一丨张显折言】安知鹄【燕雀丨丨鸿丨之志汉陈胜传】雀衔书【周武王时有赤丨丨丨之瑞白氏帖】反弱【齐景公探雀弱丨之晏子再拜曰吾君有圣人之道矣君探丨故反之是长幼也禽兽若此而况人乎晏子春秋】得黄口【孔子见罗雀者所丨皆丨丨小雀曰大雀善惊而难得小雀贪食而易得家语】解雀语【公冶长丨丨丨得免罪】条支献【丨丨国丨大雀白氏帖】王孙弹【庄辛谓楚王曰夫雀俯啄白粒仰栖茂树鼔翅奋翼自以为无患不知夫公子丨丨左挟罗右摄丸以加其颈也战国策】门可罗爵【前翟公为廷尉宾客填门及废丨丨设爵丨翟方进传】县有羣雀【杨宣为河西太守行丨丨丨丨鸣桑树上宣谓吏曰前有覆车粟此雀相随欲往食行数里果有覆车粟益部耆旧传】爵命之祥【圉人魏尚髙帝时为太史有罪系狱有万雀集狱棘树上鸣尚曰雀丨丨丨丨我其复故官也有顷诏复故官陈留耆旧传】富贵之证【潘乐初生有一雀止其母左肩占者咸谓丨丨丨丨因字相贵北史】执雀而放【成敬苛与姚崇亲姻崇寝疾敬背造省怀中置生雀数头请崇丨而放祝云愿令公速愈唐新语】罗雀以食【张巡士多饥死至丨丨丨丨】雀见朝堂【则天皇后武氏临朝御史博防艺请革命改帝氏为武又胁羣臣固请妄言赤丨丨丨丨并孔氏帖】雀巢家树【张九龄母丧白丨丨丨丨】雀巢其庭【张知謇白丨丨丨丨】雀集庭树【崔信明五月五日日中坐有异丨丨头身形甚小五色备丨于丨丨鸣声清亮太史占之曰五月为大火为离离为文彩日中文之盛也有雀文彩而此儿必文彩声名播天下雀形既小禄位殆不髙矣及长博文强记下笔成章而官果不违本传】呼知更雀【裴耀卿勤于政事夜阅案牍书决狱讼常养一雀每夕自更初有声至漏尽则急鸣裴丨呼丨丨丨开元遗事】贡却火雀【顺宗即位枸弭国丨丨丨丨纯黑大小似燕其声清置于火中火自散去遂盛于水晶笼悬于寝殿夜则宫人持蜡炬烧之终不能损其羽毛酉阳杂俎释氏书言雀却火因浴沙尘受卵杜阳编】雀食虸蚄【开元间幽州长史张守珪界内虸蚄虫食田稼曼延入平州俄顷有羣丨来丨此虫一日食尽平州稼穑无有伤害唐书】山头冻雀【五代冦彦卿昭宗既出明年太宗以兵至河中遣彦卿奉表迫请迁都昭宗顾瞻陵庙彷徨不忍去谓其左右为俚语曰纥于丨丨丨死丨何不飞去住处乐相与泣下霑襟孔氏帖】颈上飞雀【周太祖少贱黥其丨丨为丨丨世谓之郭雀儿东汉刘昊传】僧贯休野田雀【髙树风多吹尔巢落蒿深华暖宜尔依泊莫近鹗类蛛网亦恶饮田野之清水食野田之黄粟深花中睡勃土里浴如此即全胜啄太仓之粟而穿人之屋】
　　黄雀名嘉宾【黄雀一丨丨丨崔豹古今注】常畏人【黄雀之为物也日防于庭日亲于人丨丨于丨而人挠之】执胶革捕【丨丨丨丨黄雀黄雀从而噪之宋子嵩化书】事虫粒养【悬雕笼丨丨丨丨黄雀黄雀终不乐同上】螳蜋不知【呉王欲伐荆有谏者死舍人少孺子怀丸操弹于后园露沾衣王怪之对曰园有榆上有蝉蝉髙居悲鸣饮露不知丨丨在其后螳蜋之捕蝉而丨丨黄雀在其后臣执弹丸欲取黄雀不觉露沾衣如此皆务欲得于前不顾于后患呉乃罢説苑】蝼蚁所损【杨寳年七嵗行于华山见一黄雀被疮为丨丨丨丨见而怜因收于巾箱内采黄花以餧之经十余日疮愈旦去暮来忽一日变为黄衣年少与玉环一双报曰好掌此环子孙累世为三公后汉本传】飞入幕中【王祥至孝后母朱氏病欲得黄雀炙令祥捕祥思念卒难致须臾有数十黄雀丨丨其丨丨晋书本传】鹪鹩桃虫【肇允彼丨丨疏令鹪鹩防小黄雀也】工雀【自关而东谓之丨丨一名巧妇尔雅注】鸡母【以鷃为鴽又云鴽丨丨也礼记郑氏注】巧妇【丨丨鸟主妇人巧吞其卵小如雀在林薮间为窠窠如小囊袋亦取其窠烧女人多以熏手令巧尔雅云桃虫鹪注云桃雀也俗呼为巧妇鸟也本草】巢枝【鹪鹩栖于林不过一枝庄】张华鹪鹩赋【鹪鹩小鸟也生于蒿莱之间长于藩篱之下翔集寻常之内而生生之理足矣色浅体陋不为人用形防处卑物莫之害繁滋族类乗居匹防翩翩然有以自得彼鹫鹗鹍鸿孔雀翡翠或凌赤霄之际或托絶垠之外翰举足以冲天觜距足以自卫然皆负缯婴缴羽衣入贡何者有用于人也夫言有浅而可以托深类有微而可以喻大故赋之云尔　何造化之多端兮播羣形于万类惟鹪鹩之微形兮亦摄生而受气育翩翾之陋体兮毋黄以自贵毛弗施于器用兮肉不登乎爼味鹰鹯之过犹倾翼兮尚何惧于罿罻翳荟蒙茏是焉游集飞不飘飏翔不翕习其居易容其求易给巢林不过一枝每食不过数粒栖无所滞游无所盘匪陋荆棘匪荣茝兰动翼而逸投足而安委命顺理与物无患伊兹禽之无知兮何处身之似智不怀实以贾害兮不自表以招累静守约而不惊动因循以简易任自然以为资无诱慕于世伪雕鹖介其觜距鸿鹄轶于云际鹍鸡窜于幽险孔翠生乎遐裔彼晨鳬与归鴈又矫翼而増逝咸美羽而丰肌故无罪而皆毙徒衔芦以避缴终为戮于此世苍鹰鸷而受緤鹦鹉慧而入笼屈猛志以服养块幽絷于九重变音声以受防思摧翮而为庸恋钟岱之林野慕垅坻之髙松虽蒙幸于今日未若畴昔之从容海乌鶢鶋避风而至条枝巨雀逾岭自致提挈万里飘零逼畏夫惟体大妨物而形瑰足玮也隂阳薰蒸万品一区巨细舛错种繁类殊鹪螟巢于蚊睫大鹏弥乎天隅将以上方不足而下比有余普天壤以遐观吾又安知其小大之所如】
　　诗集嗷嗷【丨丨空城雀身计何戚促本与鹪鹩羣不随凤凰族提携四黄口饮乳未尝足食君糠粃余常恐乌鸢逐耻涉犬行崄羞营覆车栗天命有定瑞守分絶所欲李白】啾啾【空城雀何不飞人家住空城无人种禾黍土门生子草门长满池蓬蒿幸无主近村虽有髙树枝雨中无食常苦饥八月小儿挟弓箭家家畏我田头飞但能不出空城里秋时百草皆有子黄口莫丨丨长尔得成无横死王建】争枝坠【啅雀丨丨丨】仰天鸣【啾啾窻问雀不知己微瑕举头丨丨丨所愿晷刻淹不知弹射死却得亲炰燖并韩】入官仓【雀丨丨丨中所食能损防所□往复频官仓乃害尔鱼纲不在天鸟罗不张水饮啄要自然何必空城襄罗】下空庭【百千寒雀丨丨丨小集梅稍话晚晴特地作团喧杀我忽然惊散寂无声杨廷秀】
　　黄雀任翩翾【黄雀丨丨丨杜秋日夔府】解游飏【黄雀痴黄雀痴谓言青鷇是我儿一一口防食养得成毛衣到大啾啾丨丨丨各自东西南北飞薄暮空巢上羁雌独自归凤凰九雏亦如此慎莫愁思顦悴损光辉王摩诘】饱野粟【黄雀丨丨丨羣飞动荆榛杜赠贺兰铦】舞嚣尘【黄雀丨丨丨倚恃主人仁主人怱不仁买弹弹尔身何不逺飞去蓬蒿正繁新蒿粒无人争食之足为珍莫觊翻车粟车翻罪有因黄雀不知言赠之徒殷勤孟东野黄雀吟】蒿蓬下【防莫逐炎洲翠栖莫近呉宫燕炎洲逐丨遭网罗呉宫火起焚燕窠萧条两翼丨丨丨纵有鹰鹯奈汝何李白野田黄雀】躯体微【啧啧野田雀不知丨丨丨关穿深蒿里争食复争飞穷老一頽舍枣多桑树稀无枣犹可食无桑何以衣萧条空仓暮相引时来归邪路岂不防渚田岂不肥水长路且阻恻恻与心违储光羲野田黄雀行】飞蔽空【秋风下黄雀飞禾田熟黄雀肥羣丨丨丨日色薄逡巡百顷禾为稀翾翻巧捷多且微精丸妙缴举辄违乗时席势不可挥一朝风雨寒霏霏肉多翅重天时非农夫举网惊合园悬颈系足肤无衣百个同缶仍相依头颅万里行不归北方居人厌羔豨咀噍聊发一笑欷苏子由】悭下筯【去家十二年黄雀丨丨丨笑开张侯盘汤饼始有助蜀王煎藙法醢以羊彘兎麦饼薄于纸含浆和咸酢秋霜落塲糓一一挟玺絮飞飞蒿艾间入网辄万数烹煎宜老稚罂缶烦爱防南包解京师至尊所御玉盘登百十睥睨轻桂蠧五侯哕豢豹见谓美无度濒河饭食浆爪己佳茹谁言风沙中乡味入供具坐令亲馔甘更使客得与蒲隂虽穷僻勉作三年住愿公且安乐分寄尚能屡黄鲁直】异窃脂【黄雀飞鸣处交交丨丨丨稻梁求易足罗纲去何迟味厚资偏嗜谋疎阙自为韩彭尚醯么麽尔诚宜朱元晦】小道士【江夏无双丨丨丨一丘一壑长避世裁云缝雾作羽衣芦花栁绵当裘袂身骑鸿鹄太液池脚踏金蟇攀桂枝渴饮南阳菊潭水饥啄蓝田粟玉芝今年天田秋大熟紫皇遣刈神仓糓一双鳬舄堕云罗夜随弋人卧茅屋卖身不直程将军却与彭越俱策勲解衣戏入玉壶底壶中别是一乾坤水精盐山两岐麦身在椒兰众香国玉条脱下澡凝脂金叵罗中酌琼液平生学仙不学禅刳心洗髓糟床边诸公爼豆惊四筵犹得留侯借箸前昔为飞仙今酒仙更入太史滑稽篇杨廷秀】好头颅【黄雀丨丨丨常行万里余想因君出守暂得免苞苴王介甫】
　　鹪鹩鹪鹩羣【见雀诗嗷嗷注】






　　古今合璧事类备要别集巻七十四
　　钦定四库全书
　　古今合璧事类备要别集巻七十五
　　宋　谢维新　撰
　　飞禽门
　　精衞
　　格物总论【精卫按博物志状如乌文首白喙赤走】
　　事类防木石填海【昔炎帝女溺死东海中化为精卫每丨西山丨丨以丨东丨怨溺死也述异记】
　　诗集羽折堕水【精卫谁教尔填海海边石子青磊磊但得海水作枯池海中鱼龙何听为口穿岂为空防石山中草木无全枝朝在树头暮海里飞多丨丨时丨丨髙山未尽海未平愿我身死死还生王建】鸟有偿寃【丨丨丨丨者终年抱寸诚口防山石细心望海波平功难见区区命岂轻人皆讥造次我独赏専精岂计休无日惟应尽此生何慙刺客传不着报仇名韩愈举诸进士作精卫填海】
　　淘河
　　格物总论【淘河即鹈鹕一名鴮泽水鸟也如苍鹅大喙长尺余颔下有两块肉大如数斗囊若小水有鱼能抑水满其防含水竭尽鱼在地乃共食之故曰淘河】
　　事类窃肉【昔为人丨丨入河化为此鸟今犹有肉因名淘河本草】食鱼【即沐泽腹下胡大数升囊好羣入泽中呴水丨丨因名顔师古云又孔氏帖】
　　诗集吓飞鷰【江中淘河丨丨丨杜】无用鹈【津梁暗引丨丨丨元稹】
　　伯劳
　　格物总论【伯劳按郭璞云形似鶷而大夏至来冬至去以隂气动而鸣以阳气复而止盖隂贼之鸟其鸣鵙鵙然故名曰鵙或曰博劳或曰伯赵即此】
　　事类仲夏鸣【丨丨之月鵙始丨记月令】七月鸣【丨丨丨鵙诗豳七月】少皥名官【鲁昭子问曰丨丨丨鸟名丨何也剡子曰我少皥摰之立也凤鸟适至故纪于鸟为乌师而乌丨云云伯赵氏司至者也注伯赵伯劳也左昭十七】主人姓名【东方朔与弟子偕行渴令弟子叩道边家取饮不知姓名主人开门不与须臾见伯劳飞集主人门中李树上朔谓弟子曰此丨丨丨李丨伯劳耳但呼李伯劳果有李伯劳应即入取饮别传】曹植恶鸟论【国人有以伯劳生献者王召见之侍臣曰世间恶伯劳之声敢问何谓也王曰昔尹吉甫用后妻之防杀孝子伯竒吉甫后悟追伤伯竒出防于田见鸟鸣于桑其声噭然吉甫动心曰伯竒乎鸟乃橅翼其音尤切吉甫乃顾曰伯劳乎是吾子栖吾舆非吾子飞勿居鸟寻声而栖其盖归入门集于井干之上向室而号吉甫命后妻载弩射之遂射杀后妻以谢之故俗号伯劳言所鸣之家必有凶也枭鵙之鸣弗可更者天性然也昔荆之枭将巢于呉鸠遇之曰何去荆而巢呉乎枭曰荆人恶予之声鸠曰君如不能革子之音则呉楚之民不易情也为子计者若宛颈戢翼终身勿复鸣也昔议朝会者有人问曰宁有闻枭食其母有荅之者尝闻乌反哺未闻枭食其母闻者慙恶不善也得蟢者莫不驯而放之为利人也得蚤者莫不糜之齿为害身也鸟兽昆虫犹以名声见异况夫吉士之与凶人乎】
　　枭　附　【鸱鸮　鸺防　鵩　鬼车车载板姑获　钩鵅　训狐　蕲州鬼】
　　格物总论【枭不孝鸟也声恶常盛午目不见物夜则飞行入人家捕鼠一名鸮一名鸺呉人呼为魂古人重其炙肥而美或者谓与鵩相似或曰其实一物然详而攷之鵩钩鵅鸮鸺鹠姑获训狐鬼车车载板九头鸟蕲州鬼名虽不同实则同类皆妖鸟云】
　　事类至日捕【丨丨丨枭磔之説文】人家恶【北方枭丨丨以为怪共丨之】与乌无异【南中昼夜飞鸣丨丨鹊丨丨】捕鼠为胜【桂林人罗取生鬻之家家飬使丨丨以丨丨狸并岭表录异】请为之禳【齐景公为露寝之台成冇枭鸣甚恶之桓常謇曰丨丨禳之夜用事明日问曰今旦闻枭鸣乎公曰一鸣而不复闻使人往视之枭当陛布翼伏地而死説苑】尚为之讳【男子毕康杀其母讼焚烧其尸暴其罪于天下余上章言宣帝时公卿朝会丞相语次曰闻枭生子长且食其母宁然有贤者应曰但闻乌子反哺耳丞相大慙君子之于禽兽丨丨丨丨况人乎桓谭论】枭鸣牙中【晋张重华为石季龙所攻重华使谢艾为中坚将军引师出振武夜有二丨丨丨丨尅敌之兆于是进战大破之】枭鸣庭树【有丨丨于张率更丨丨其妻以为不祥连唾之张闻之曰急洒扫吾当改官言未毕贺者已在门唐书】
　　鸱鸮恶鸟【鸱鸮丨丨也一名鵩一名鸺鹠説文】嗜鼠【鸱鸮丨丨庄子】入人家【鸮丨丨丨凶贾谊所赋鵩是也其肉甚美可为羮臛又可炙説文】集泮林【翩彼飞鸮丨于丨丨食我桑葚怀我好音鲁颂】胖亦尚【鸮丨人丨丨之记内则】目无毒【鸮丨丨丨吞之令人夜中见物本草】周公为诗【鸱鸮丨丨救乱也成王未知周公之志公乃丨丨以遗王名之曰鸱鸮焉鸱鸮鸱鸮既取我子毋毁我室恩斯勤斯鬻子之闵斯诗】辩女为歌【陈丨丨者陈国采桑之女也晋大夫解居甫使于宋道过陈遇采桑之女而戏之曰女为我歌吾将舍女乃丨丨曰墓门有棘斧以斯之夫也不良国人知之知而不己谁昔然矣又曰为我歌其二女曰墓门有梅有鹗萃止夫也不良歌以讯之讯予不顾颠倒思予大夫曰其梅则存其鸮安在女曰陈小国也摄乎大国之间因之以饥馑加之以师旅其人且亡而况鸮乎大夫乃服而释之列女传】见弹思鸱【丨丨而丨丨炙庄】因饮闻鸮【天寳中韦郇公谪守蕲州时李邺侯亦以处士放逐丨夜丨丨丨鸮韦公泣下李侯曰此鸟人以为恶其声可听乃令坐客有不闻此声者罚以大白由是听之不厌】羲之好炙【王丨丨丨鸮丨晋书】德裕作赋【大尉李賛皇作怀鸮赋】元之述志【滁楚地郡城之上鸱鸮巢焉秋冬永夕鸣啸不已妻子惊咤或终夜不寐因作诗以喻之且徴前贤放逐而闻是鸟者摠而述之以见吾志文集诗见后】
　　鸺鹠【似训狐微小而黄】姑获【鸺鹠即鸱也一名丨丨为国可以聚诸鸟太平广记】忌欺【鸺鹠一名丨丨白日不见人夜能拾蚤虱杂志】飞撮蚊防【鸺鹠昼日目无所见夜则丨丨丨丨】能拾蚤虱【见上】拾人爪甲【鸺鹠乃鬼车之属皆夜飞昼藏或好丨丨丨丨则知吉凶凶者辄鸣于屋上知其将有咎耳故人除指甲埋之户内盖忌此也】铄人魂气【又名鬼车春夏之交稍遇隂晦则飞鸣而过岭外多爱入人家丨丨丨丨或云常滴血血滴之家则有凶咎】名夜游女【鸺鹠亦丨丨丨丨好与婴儿作祟故婴儿之衣不可置星露下畏其祟耳】名鬼车鸟【见前并太平广记】鸟呼廊下【侯景入台城在昭阳殿廊下居处常有鸺鹠丨鸣丨丨景恶之使人穷山野捕焉南史】鸟伏符下【尹辄字公度人有怪鸟鸣其室上者以语公度公度为一奏符着鸟鸣处其夕丨丨丨丨神仙传】鵩鸟贾谊鵩赋【谊为长沙王傅三年有鵩鸟飞入谊舍止于坐隅似鸮不祥鸟也谊既以谪居长沙长沙卑湿谊自伤悼以为夀不得长乃为赋以自广其辞曰　单阏之嵗四月孟夏庚子日斜鵩集余舍止于坐隅貌甚闲暇异物来萃私怪其故发书占之防言其度曰野鸟入室主人将去请问于鵩余何去之吉虖告我凶言其灾淹速之度语余其期鵩乃太息举首奋翼口不能言请对以意万物变化固亡休息斡流而迁或推而还形气转续变化而嬗沕穆无间胡可胜言祸兮福所倚福兮祸所伏忧喜聚门吉凶同域彼呉强大夫差以败越栖会稽勾践霸世斯游遂成卒被五刑传説胥靡乃相武丁夫祸之与福何异纠纒命不可测孰知其极水激则悍矢激则逺万物回薄震荡相转云蒸雨降纠错相纷太钧播物坱圠无垠天不可预虑道不可与谋迟速有命乌识其时且夫天地为炉造化为工隂阳为炭万物为铜合散消息安有常则千变万化未始有极忽然为人何足控抟化为异物又何足患小智自私贱彼贵我达人大观物无不可贪夫徇财烈士徇名夸者死权品庶每生怵迫之徒或趍西东大人不曲亿变齐同愚士系俗窘若囚拘至人遗物独与道俱众人惑惑好恶积意真人恬汉独与道息释智遗形超然自丧寥廓忽荒与道翺翔乘流则逝得坎则止纵躯委命不私与己其生兮若浮其死兮若休澹虖若深渊之静泛乎若不系之舟不以生故自寳养空而防德人无累知命不忧细故芥蔕何足以疑】
　　鬼车【即车载板亦名逆鸧】家捶门户【正月七日多鬼车鸟度家家丨丨丨打丨捩狗耳防灯烛禳之荆楚嵗时记】血滴人家【鬼车晦暝则飞鸣能入人室收人魂气一名鬼乌此鸟昔有十首为犬所噬今犹余九首其一常下丨丨丨丨则凶夜闻其飞鸣则捩狗耳犹言其畏狗也亦名九头鸟本草】孔子所见【苍鸆昔丨丨与子夏丨丨故歌之白泽图】周公厌闻【见后诗注】蒲子之戈【丨丨丨丨连双鸧于青云之际列子】裴瑜所注【寳厯中四门助教史迥常见丨丨丨丨尔雅言鸧麋鸹是九头鸟也酉阳杂俎】杜甫雕赋【尔其鸧鸹鳵鶂之伦莫益于物空生此身聨拳拾穂长大如人肉多奚有味乃不】梅尧臣古风【嘉祐六年秋九月二十有八日天愁无光月不出浮云蔽天众星没举手向空如抹漆天昏地黑有一物不见其形但闻其声其初切切凄凄或髙或低乍似玉女调玉笙众管参差而不齐既而咿咿呦呦若轧若抽又如百两江州车回轮转轴声哑呕鸣机夜织锦江上羣鴈惊起芦花洲吾谓此何声初莫穷端由老婢扑灯呼儿曹云此怪鸟无匹俦其名为鬼车夜载百鬼凌空防其声虽小身甚大翅如车轮排十头凡鸟有一口其鸣已啾啾此鸟十头有十口十口挿一舌连一喉一口出一声千声百响更相酬昔时周公居东周厌闻此鸟憎若仇夜呼庭氏率其属弯弧俾逐出九州射之三发不能中天遣天狗从空投自从狗啮一齿落断头至今清血流迩来相距三千秋昼藏夜出如鸺鹠每逢隂黑天外过乍见火光惊辄堕有时余血下防汚鸟卧反所遭之家家必破我闻此语惊且疑反祝疾飞无我祸我思天地何茫茫百物巨细理莫详吉凶在人不在物一蛇两头反为祥却思老婢炷灯火巻帘开户清华堂须臾云散众星出夜静皎月流清光】
　　姑获乳母鸟【姑获能收人魂魄今人一云丨丨丨言产妇死变化作之能取人之子以为己子胸前有两乳本草】夜行女【姑获一名天帝少女一名飞一名丨丨游丨】血为志【姑获好取人小儿养之有小儿之家则血丨其衣以为志并中记】脱毛为女【姑获一名钩星衣毛为鸟丨丨丨丨荆楚嵗时记】鸣于亳社【或叫于宋太庙曰譆譆出出鸟丨丨丨丨如曰譆譆甲午宋大灾左襄三十又姑获左传云鸟丨丨丨丨注云譆譆是也本草】
　　钩鵅似鸱有角【钩鵅入城城空入宅宅空怪鸟也常在一处则无若闻其声如笑者宜速去之鸟丨丨丨丨夜飞昼伏本草】
　　训狐两目如猫【比土有训狐声自呼其名丨丨丨丨儿大于鸲鹆作笑声当有人死】蕲州鬼问其名【王元之自黄移蕲州闻啼鸟丨丨丨或对曰蕲州鬼元之大恶果卒于蕲坡集】诗集勿讳泥坑【屋东恶水沟有鸱堕鸣悲青泥揜两翅拍拍不得离羣童叫相召瓦砾争先之计较生平事杀却理亦宜夺攘不媿耻饱满盘天嬉晴日占光景髙风送追随拟凌鸾凤羣肯顾鸿鹄卑今者运命穷遭逢巧丸儿中汝要害处汝能不得施于吾乃何有不忍乗其危救汝得死命浴以清水池朝餐辍鱼肉瞑宿防狐狸自知无以致蒙德久犹疑饱入深竹丛饥来傍堦基谅无责报心因以德所为昨日有气力飞跳弄籓篱今辰忽径去曾不报我知侥幸非汝福天衢汝休窥京城事弹射竪子岂易欺丨丨丨丨守泥坑乃良规韩愈病鸱】依倚秋风【丨丨丨丨气象豪似欺黄雀在蓬蒿不知羽翼靑冥上腐鼠相随势亦髙王介甫】鸣啸未已【元精育万彚羽族何茫茫为怪有鸱鸮为瑞称凤凰凤凰不世出未识五色章吾生在邹鲁风土殊逺方鸣鸠随乳燕日夕巢我梁翩翾杂鸟雀穿屋率为常又从筮仕来五年居帝乡更直入承明侍宴趍未央上林闻鸎啭巧舌如笙簧鸱鸮徒知名闻见实未尝顷年谪商山听之已悲凉今兹出内庭罸郡来永阳谁知尔鸋鴂营巢在城墙年加睡渐少秋尽漏且长丨丨殊丨丨歴歴含秋霜孺人泣我右稚子啼我傍吾心非逹士讵免亦怅怅人生纵百嵗忽若石火光其间有穷通幽味难可量我爱咎与夔峩冠虞舜堂箫韶闻九成丹穴来锵锵又爱闳与散陈力遇文王鸑鷟听岐山多士周道昌嗟嗟汉贾谊年少谪南荒故有鵩鸟赋倚伏理甚详郇公暨邺侯放逐同一邦夜深闻此鸟韦公涕沾裳李侯举酒令斯音非不祥坐客如不闻罚之以巨觞遂使恶鸟声听之靡所伤賛皇贬袁州怀鸮义亦臧乃知昔贤哲未免亦凄遑况余不肖者冒宠登朝行报国惟直道谋身昧周防四年两度黜鬓髪已苍苍虽得五品官销尽百链刚何当解印绶归田赖膏梁教儿勤稼穑与妻日糟糠凤来我庆鸮集非吾殃优防尽天年身世俱可忘王元之】
　　车载板【即鬼车亦名逆鸧】九头【江竒鸧丨丨】连【弓弯满月不虚发双鸧并落丨飞丨李白行行逰且猎篇】引臂落【丨丨丨鹙鸧杜壮游】置汝傍【东飞鴽鵞后鹙鸧安得送我丨丨丨杜寓居】闻此声【荒哉我中园珍果所不产朝暮惟有鸟自呼车载板楚人丨丨丨莫有笑而莞而我更相呼与之相往返视寓若转黍好音而睨睆攘攘生死梦久知无可拣物弊则归土吾归其不晚归欤汝随我可相蒿里挽】有此名【鸟有车载板朝暮常一至世传鵩似鸮惟能预人死以丨丨丨字疑即贾长沙当时所遭值洛阳多少年扰扰经世志粗闻方外语便释形骸累吾衰久捐书放浪无复事尚自不见我安知汝为异怜汝好毛羽言音亦清丽胡为太多知不黙而见忌楚人既憎汝弹射将汝利日长随我防吾不汝羮胾并王介甫】
　　训狐夸自呼【有鸟夜飞名训狐矜凶挟狡丨丨丨乗时隂黒止我屋声势慷慨非常麄安然大唳谁畏忌造作百怪非无须聚鬼徴妖自朋扇摆掉拱角頽塈涂慈母抱儿拍入席那暇更防鸡窠雏我念乾坤德泰大卵此恶物常勤渠纵之岂即遽有害斗柄行指西南隅谁谓停奸计尤剧意欲唐突羲和乌侵更歴漏意弥厉何由侥幸休须防咨余徃射岂得已汝两眼张盱睢枭惊堕梁蛇走窦一夫斩颈羣雏枯韩愈射训狐】夸隂狞【黄昏月暗妖鸟鸣尨然钝质鹿豪声　凶自异立屋角潜事觜吻欲我惊岂知惯闻此丑狡呼集鬼物丨丨丨夕盗鸡雏无畏避曽遭弹射沉泥坑汝今病翼未甚愈还作旧态侵乎明阳乌曈曈出东海照汝宜丧胆与精何为世人苦憎汝汝尝盗物资已荣倘有弓矢勿汚辱杀汝非得出恶名养雏三四已相似眼脑实异鸾皇生一朝车轮翅堕地狐鼠入穴枭党烹梅圣俞】
　　蕲州鬼宁知使君死【使君向蕲州更唱蕲州鬼我不识使君丨丨丨丨丨人生作鬼会不免使君已老知何晚苏子瞻五禽言】




　　古今合璧事类备要别集卷七十五
　　钦定四库全书
　　古今合璧事类备要别集巻七十六
</div>
    <div class="pagination">
<a href="古今合璧事类备要_page88.html">上一页</a><span>...</span><a href="古今合璧事类备要_page84.html">84</a><a href="古今合璧事类备要_page85.html">85</a><a href="古今合璧事类备要_page86.html">86</a><a href="古今合璧事类备要_page87.html">87</a><a href="古今合璧事类备要_page88.html">88</a><span class="current-page">89</span><a href="古今合璧事类备要_page90.html">90</a><a href="古今合璧事类备要_page91.html">91</a><a href="古今合璧事类备要_page92.html">92</a><a href="古今合璧事类备要_page93.html">93</a><a href="古今合璧事类备要_page94.html">94</a><span>...</span><a href="古今合璧事类备要_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
