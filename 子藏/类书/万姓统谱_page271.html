<!DOCTYPE html>
<html>
<head>
    <meta charset="UTF-8">
    <title>万姓统谱 - 第 271 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 271 页/共 403 页</h1>
    <div class="content">　　沈如琢【崇庆人有孝行母患消渇非时思桑椹求之不获宅东桑忽生椹遂采以奉母疾愈后母
　　亡毁瘠庐墓有白鹤栖于墓上天寳二年旌表】
　　【五代】沈崧【闽人唐干宁初进士因归省过临安钱镠留为领海军掌书记奏授秘书少监检校兵部尚书
　　及元瓘袭位拜丞相卒諡文献当时书檄表奏多崧所撰有集二十卷】
　　沈斌【下邳人仕晋为祁州刺史契丹犯祁以兵邀击之不利虏将赵延夀招斌降斌骂不屈城陷死
　　之】
　　沈彬【字子文高安人读书能诗属乱离隐云阳山杨吴辟致之授校书郎以尚书郎致仕南唐时絶不求进李景甚见优礼彬尝手植一树命诸子曰吾死此及彬卒得石椁一因就焉子麟性至孝父死庐墓感慈乌集庐之异】
　　【宋】沈伦【字顺仪太康人少习三礼讲学自给累官给事中清介醇谨从王师伐蜀诸将皆以贿败伦归
　　箧中惟图书而已擢枢宻副使中书侍郎同平章事后以左仆射致仕】
　　沈继宗【开封太康人初知单州代归太宗命使京东计度财赋濮州土贡银课民织造不折省税
　　郓州节度配属县纳药物皆为民病继宗归言于上以除其弊】
　　沈播【武康人天圣二年以进士起家楚州司法防军再调主池州贵池县令有能而县大治者播力为多尝摄铜陵县事有兄弟争财者为辨其曲直而卒使之感悟让财相与同居其去也两县人追送涕泣平生事生严丧死哀终身好书未尝一日不读循道守官以不谄其上故仕尝有去志年三十六以疾卒于京师子四皆举进士】
　　沈遘【字文通钱塘人仁宗朝进士第二歴知杭州为人疏儁博达明于吏治迁知开封府毎蚤作视
　　事逮午而毕庭无留人官至翰林学士】
　　沈辽【字睿达文道之弟长于歌诗尤工翰墨王安石曽布皆学其笔法安石得其清劲布得其真楷辽登第后游京师偶为人书裙内侍买入禁中神宗见不悦防遣使察访两浙就以谕之时辽为吴县令坐削籍卜居池阳有集号云巢编行于世】
　　沈括【字存中湖州人嘉祐中进士累官太子中允提举司天监置象器新厯转太常丞时籍民车禁蜀盐括论止之使契丹图其山川风俗上之拜翰林学士后谪秀州卒括博学无所不通凢律学医卜诸家皆有论著】
　　沈严【字徳寛徳清县人监洪州武宁茶塲兼领县事吏畏其亷民怀其爱及卒贫不能葬太守滕元
　　发为葬于徳清之永和乡】
　　沈起【字兴宗鄞县人进士高第尝监真州转般仓因父疾弃官归侍为有司所劾仁宗谓辅臣曰观过知仁今以赴父疾而致罪何以厚风俗而劝为人子者耶释之官至天章阁侍制知桂州】
　　沈邈【字子山弋阳人举进士疎爽有治才庆厯初为侍御史时吕夷简罢相辅臣皆进官邈极论无
　　功滥受爵及夏竦为枢使又论其狡谲累官刑部郎中知延州】
　　沈虚中【广徳人举进士歴官吏部尚书所着有资治通鉴事类十卷左传国语要畧十卷考异三
　　卷国史要纲二十卷桐川集十卷】
　　沈立【字立之厯阳人以进士累官右谏议大夫判都水监尝着河防通议治河者悉守为法歴事三朝白首一节储书至数万卷神宗问所藏立上其目及所著名山水记三百卷后知宣州提举崇禧观】
　　沈初【字子深无钖人熈宁六年进士文词典丽时争效之元祐尚词赋朝廷尝以沈初林希与五赋颁天下为格初赋后流至西夏夏人织为文锦其称赏如此官至国子直讲】
　　沈思【字持正号东老湖州隐君子也隐于东林因号东老熈宁中吕仙到其家题诗云西隣已富忧
　　不足东老虽贫庆有余白酒酿来为好客黄金散尽为收书】
　　沈躬行【字彬老吴兴迁瑞安自幼力学非义弗蹈从伊川程氏学笃信力行卓然以圣贤为依归
　　后学矜式焉】
　　沈铢【字子平真州扬子人举进士高第为国子直学迁中书舍人兼侍讲尝讲南山有台诗哲宗屡
　　首肯之后以龙图学士知宣州】
　　沈积中【晋陵人举进士累官户部尚书宣和中知真定府上疏论不可取燕山童贯恶之夺其职
　　建炎三年追复资政殿学士尽还合得恩数】
　　沈锡【字子昭铢弟仕为讲义同检校讨蔡京铨次元符上书人欲定罪锡力言其不可京不从拜兵
　　部郎中以徽猷待制知应天府歴海宣泰汝四州以通议大夫致仕】
　　沈庄可【分宜人宣和间进士知钱塘县事嗜菊庭植尝数百本晩年退居益放情于菊后以九月九日死朱熹哭之诗曰爱菊平生不爱钱此君原是菊花仙正当地下修文日恰值人间落防天生与唐诗同一脉死随陶迳葬千年如今忍向西郊哭东野无儿真可怜】
　　沈希稷【字济叔温州人宣化元年知龙泉三年睦贼洪载入寇诸邑皆陷龙泉民情汹汹希稷毅然为守御计贼至与战大破之事平朝廷嘉其功増秩一等在邑五年去之日送者涕泣为立三贤堂于玉峰寺以祀之】
　　沈晦【字文明遘孙徙居崇徳博覧强记善缀文宣和中进士第一人授著作佐郎后歴守数郡终徽
　　猷阁直学士】
　　沈周【知泉州治尚简易讼有可己者辄谕以义使归思之狱以故少州旧多盗日暮市门尽闭禁民
　　勿徃来公至除其禁而盗亦止】
　　沈与求【字必先徳清人政和间进士累官御史中丞知无不言前后凡四百奏辞皆切直迁吏部
　　尚书兼翰林学士金人入宼賛髙宗亲征进知枢宻院事卒諡忠愍】
　　沈畸【字德侔徳清人第进士累官殿中侍御史时蔡京兴苏州钱狱欲防章綖兄弟自遣畸徃代张茂直且啖以美官畸至即释左证者七百人叹曰为天下耳目司而可傅防权要杀人以取富贵乎遂阅寔平反以闻京大怒削三秩贬信州监酒】
　　沈复【字徳之徳清人举进士乾道初为太常簿赐对称防除宗正丞累迁至枢宻院事所着有四益
　　斋集奏议眞徳秀尝序其文谓其议论不少绌有古大臣之体】
　　沈度【字公雅播曽孙也绍兴间令余干政有三善田无废土市无闲居狱犴无宿系民讴歌之以考功郎中除直秘阁知平江府乾道二年秋召赴行在帝曰甲申之岁委卿守吴门未几治行昭著果如朕所料可谓得人即以为中书门下省检正诸房公事四年又以直龙图阁知建宁府是时朱子在崇安为属吏创立社仓均籴备贷度乃以钱六万缗助其役仓成民頼之朱子为记其事仕终兵部尚书】
　　沈时升【霅州人宣和末来令慈谿诚心抚字爱民如子俗咸化之无敢梗政既去父老请立祠于
　　治内名沈公堂其子该为丞相】
　　沈【绍兴初知亷州时本州科举附雷州杞闵士子逺涉鲸波奏请自置科塲诏从之由是士益奋
　　志得人为盛后立祠于学宫像而祠之】
　　沈昭逺【绍兴间知袁州初民输义仓米仓吏违法倍敛昭逺力为减其半时四邑岁以羡余钱米上邑不下数十万昭逺曰此非天降地出无非虐取于民尽郤之民皆感悦】
　　沈大亷【字元简瑞安人登建炎第后为枢宻院计议官绍兴更化除监察御史遇事敢言无所顾望给事中周葵以封驳忤防去职大亷既陈其不可俄而中书舍人凌景夏相继去大亷复言之俱不报自以不得其言力求补外除直秘阁福州提刑一时公议翕然归重越明年卒王十朋挽之曰能将一诚字了却百年身则其充拓所学者有素矣子季丰登科】
　　沈琯【字汝律徳清人仕为燕山府提举金人犯边为郭药师所执以河临之终不见屈遣同李邺赴
　　阙议和琯首陈虚实乞邀击之不用着南归经世二録以摅忠愤】
　　沈该【字约文归安人绍兴间为礼部侍郎出知防府召还除防知政事复大拜该于易尝撰小传
　　六卷上之高宗降诏褒美刻石于其私第】
　　沈枢【字持要吉安人举进士调彭泽丞用叶义问荐赐对首论君子小人之辩高宗嘉之除监察御
　　史坐不附杨邦彦获谴端州寻起温州】
　　沈介【字徳和徳清人累官兵部尚书为荆湖制置使风采独持金人潜却其为郡卓有清声豪猾敛
　　迹】
　　沈焕【字叔晦定海人居太学从陆九龄学乾道中进士尝为太学録出倅舒州卒焕人品高明尝曰
　　昼观妻子夜卜梦寐两者无愧始可言学后追赠直华文阁諡端献】
　　沈清臣【字正卿盐官人为国子学録有荐为舘职者执政不许晩乃召用劝孝宗力行三年以直谅称初从张无垢学人或以禅学讥之清臣固自得也所着有晦岩集十二卷】
　　沈木【字子谦崇徳人嘉定初进士知石城县时汀宼入境牒熊子开等为乡道廵尉司以隅官姓同者指为贼木察其非是破械与约使捕子开辈众谓其纵虎出押已而果缚子开以献人服其明继倅建昌守郢所至有古循吏风】
　　沈炎【字若晦嘉兴人寳庆初登进士第累官至防知政事炎尝居言路所言多公论】
　　沈作賔【字賔王归安人为绍兴府通判帅守丘崈政尚刚严作賔济之以寛邦人悦之知平江府
　　得节制之宜海道无警官至权户部尚书以显谟学士致仕卒】
　　沈当【字退夫徳清人举进士赐同三礼出身释褐怀安军司理参军累迁至国子监丞】沈诜【字宜之德清人仕至刑部侍郎迁户部尚书以敷文阁学士奉正龙祠终有东溪集二十卷行
　　于世】
　　【元】沈夀康【字原懋海盐人尝为州吏取禄养亲亲殁居丧葬祭情理兼至庐于墓所敝衣菲食以终其身初夀康为法家学至是乃日诵五经四书寻绎讨论信道甚笃南台御史尝论荐欲官之辞不就】
　　沈梦麟【字元昭归安人勤学励行年十七即以诗名为婺州学正迁武康尹所至有声入本朝五
　　司闽浙文衡一考防试人皆服其公卒年九十三所着有花溪集】
　　沈贞【字元吉长兴人元末隐居横玉山中号茶山老人性介笃学博通经史尤长于诗安贫乐道特
　　立独行所着有茶山集十卷】
　　【明】沈澄【字孟渊长洲人洪武中以徴命入将授以官见其举止迂缓曰腐儒罢之周公忱抚吴时数访以时政澄长于诗又善交际士之为诗者多就之澄为饮食饭客未辨终不尝食金问方系都司空槖饘之馈凡十年所无怠问后得释曰微孟渊馁死矣年几九十子曰贞吉恒吉以诗世其家而履操峻高善图象学神仙方不就年皆至九十】
　　沈徳【字应干长洲人聪敏博学尤工于诗洪武间选入文华殿説书除江西左防议后转山东卒所
　　着有东磵集】
　　沈兼善【崇徳人洪武中由贤良举荐歴任有能声累官江西按察使】
　　沈义【洪武间确山知县操守亷介好尚儒雅兴学劝农爱民如子不一年民气和洽风俗淳美】沈【字鼎臣钱塘人博学邃于春秋元末居嘉兴敎授生徒张士诚据平江屡徴不屈洪武初召修
　　礼书授太常博士寻以母老辞归复徴至京卒所着有希贤集】
　　沈搢【字尚贤钱塘人洪武十八年进士授工部屯田主事勤于庶务以明敏称擢兵部左侍郎】沈贞吉【与弟恒吉徴士孟渊子孟渊当永乐间以才徴不就吏而学二子于陈嗣初故一时士无不倾游于其父子者皆有名当世相与推重而贞吉兄弟诗亦相若自相和篇什甚众下至其家人子亦能之几若郑家婢又皆善绘素貌人畜工絶每图构辄逾时乃就亦不肯为人作故少存者至恒吉子周始大着然二君立行简贵所居几闼萧逸树石环之激水映轩槛陈古彛器坐卧其中或舟泳焉厯诸浮屠流连赏好有烈士风故能成其艺也】
　　沈度【华亭人父易性至孝明易授徒于家宦达者多出其门尝集五伦诗孝经旁训度善篆眞行书累官翰林学士弟粲亦善真草书飘逸遒劲自成一家初授翰林修撰累官大理少卿永乐中特赐兄弟二品袍笏以宠异之】
　　沈升【海宁人永乐初登进士第入翰林为庶吉士授刑部主事与修五经四书性理大全仕至太仆
　　寺少卿卒于官】
　　沈翼【字克敬山阳人宣徳中举进士歴户部主事郎中擢户部侍郎进尚书致仕卒翼持已清介莅政勤慎属吏无废事者子瑶进士歴官都给事中时除四品以上官忽从内降人莫敢言瑶极言其非以为乱法竟得俞允进太仆少卿卒于官】
　　沈康【字士宁归安人别号雪月敦朴谨愿天性至孝母患疮疾将不起康以舌餂之及刲股然香寻愈父丧值严冬身不衣帛袒括徒跣日夜哀号隣人叶姓者素强悍闻康哭之恸亦为之改容既而母丧哀毁亦如之寝苫枕块前后居丧次者凡六载性好书尤究心于礼纂延夀録一册以警世郡邑尚其贤毎乡饮延致三賔之席后以无疾而终夀八十一】
　　沈敬【松江人正统间任浙江按察佥事持身甚严执法不私官吏震詟名籍甚一时未几致仕】沈彬【字原质武康人邑庠生以书经领正綂戊午乡举登正綂壬戌进士授刑部主事转员外郎再
　　陞郎中兼领广东贵州司事】
　　沈义【字时宜江都人正綂戊辰进士歴侍郎】
　　沈钟【字仲律上元人天顺庚辰进士归省父病侍逾年卒居庐三年未尝言笑授南京礼部主事侍郎章纶尝入贺欲委之同列钟曰臣子事可与人较乎章揖谢寻拜按察佥事进副使督学为诸生改五经文后子为楚府仪賔遂乞致仕日赋诗平生万首文字之外世事无所闻】
　　沈熊【字文瑞归安人邑庠生以书经中顺天己夘乡试登庚辰进士授工部主事转礼部员外郎再
　　陞郎中荐陞镇远知府改汉阳府致仕子珂中治乙酉乡举】
　　沈晖【字时旸宜兴人天顺庚辰进士累迁副都御史抚治郧阳操履清约立法严整削强锄暴奸豪
　　敛迹开十井于城中民甚利之种种善政军民称颂焉】
　　沈野云【乌程人名道宁幼习外学通列仙传朝廷累召祷雨皆验深悦之赐二品诰封为至道髙
　　士】
　　沈清【字亷夫归安人少从戍于戎中成化丁酉顺天乡试登成化戊戌曽彦榜进士授山东乐安知
　　县擢刑部主事决狱南畿寃抑无滞】
　　沈林【字材美长兴人成化辛丑进士歴都御史】
</div>
    <div class="pagination">
<a href="万姓统谱_page270.html">上一页</a><span>...</span><a href="万姓统谱_page266.html">266</a><a href="万姓统谱_page267.html">267</a><a href="万姓统谱_page268.html">268</a><a href="万姓统谱_page269.html">269</a><a href="万姓统谱_page270.html">270</a><span class="current-page">271</span><a href="万姓统谱_page272.html">272</a><a href="万姓统谱_page273.html">273</a><a href="万姓统谱_page274.html">274</a><a href="万姓统谱_page275.html">275</a><a href="万姓统谱_page276.html">276</a><span>...</span><a href="万姓统谱_page272.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
