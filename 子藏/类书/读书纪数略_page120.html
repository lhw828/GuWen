<!DOCTYPE html>
<html>
<head>
    <meta charset="UTF-8">
    <title>读书纪数略 - 第 120 页/共 179 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读书纪数略 - 第 120 页/共 179 页</h1>
    <div class="content">　　北面　河西　支差　在京　教阅　广西　兵籍民兵　吏房　知杂【凡官四知院同知院都副承防各一人】
　　汉太常八丞
　　大乐　大祝　大宰　大史　大卜　大医【六令丞】均官　都水【两长丞】
　　唐太常四院【百官志】
　　天府院【藏瑞应及伐国所寳禘祫则陈】御衣院【藏天子祭服】乐县院【藏六乐之器】神厨院【藏御廪及诸器】　又太医四属医师鍼师按摩师呪禁师亦隶太常
　　汉光禄四大夫【汉表于古皆为天子之下大夫视列国之上卿】
　　光禄大夫　谏议大夫　大中大夫　中散大夫
　　三署三郎【汉光禄勲属】
　　五官　左　右【三署】中郎　侍郎　郎中【三郎】
　　汉郎八途【郎官故事】
　　以父兄任子弟为郎者袁盎刘向　以富赀为郎者张释之司马相如　以上书献策为郎者娄敬主父偃　以孝义为郎者冯唐　以戏车为郎者卫绾以格五【戏也】为郎者吾丘寿王　以从军善射为郎者李广郑吉　以经明甲科为郎者召信臣王嘉
　　唐光禄四署
　　大官署【凡祀未明十五刻大官令帅宰人以鸾刀割牲周官为膳夫庖人外饔】珍羞署【周笾人后汉少府属官有甘丞主膳果丞主果】良酝署【掌享太庙则郁鬯以实六彛进御则供春暴秋清酴醿桑落之酒周酒正汉汤官丞主酒属少府地理志河中府河东县有芳酝监汲河以醸】掌醢署【周有人】
　　汉卫尉三令丞
　　公车司马　卫士　旅贲
　　唐卫尉三署
　　两京武库署【掌藏兵械】武器署【掌戎器】守宫署【掌供帐帟】
　　汉太仆诸属
　　大廐　未央　官马【三令丞各五丞一尉】车府　路軨　马骏马【四令丞】龙马　闲驹　槖泉　騊駼　承华【五监】
　　【长丞】又边郡六牧苑令【各三丞】牧槖　昆蹏【二令丞】
　　唐太仆四署
　　乘黄署【掌乘舆车辂】典廐署【掌系饲马牛及杂畜事】典牧署【掌外牧及造酥酪脯腊之事】车府署【掌王公以下车马】
　　汉廷尉四属
　　正左监　正右监　左平　右平
　　唐大理五官
　　正【掌议狱正科条】丞【掌正刑之轻重】主簿【掌印省署钞目句检稽失】司直　评事【掌出使推按】
　　汉鸿胪三令丞
　　行人　译官　别火
　　唐鸿胪二署
　　典客署【掌二王后介公酅公版籍及四译归化在藩者】司仪署【掌四译君长以蕃望髙下为簿朝见辨其等位】
　　汉宗正二属
　　都司空令丞【如淳曰律司空主水火罪人贾曰输之司空编之徒官】内官长丞
　　唐宗正二署【开元中隶】
　　崇署【掌寺观及道士女冠簿籍斋醮之事】陵台署【掌守卫山陵】
　　汉司农七丞
　　太仓　均输　平准　都内　籍田【五令丞】斡官　铁市【两长丞】
　　唐太府七署
　　京都四市令【掌财货交易度量器物】左藏署【掌钱帛杂防】右藏署【掌金玉珠寳】常平署【掌平籴仓储出纳】
　　司农四署【唐志卿一人少卿一人总之】
　　上林【掌苑囿园池】太仓【掌廪藏】钩盾【掌薪炭】防官【掌防择米麦】
　　汉少府诸属
　　太医　大官　守宫　上林【四官】中书谒者　黄门钩盾　尚方　御府　永巷　内者　宦者【七令丞一曰此八官言七非】
　　唐少府五署
　　中尚【供郊祀圭璧及天子器玩】左尚【供翟扇葢繖五路辇车】右尚【供十二闲马辔领皮毛工】织染【供冠冕组绶】掌冶【掌范镕】
　　汉执金吾六属
　　中垒　寺互　武库　都【四令丞】式道左右【二中候】
　　将作七丞【表】
　　石库东园主章　左右前后中校
　　唐将作四署
　　左校署【掌梓匠】右校署【掌版筑】中校署【掌供舟车兵械杂器】甄官署【掌琢石陶工】
　　汉大长秋六丞
　　私府　永巷　仓　廐　祠祀　食官
　　水衡九丞
　　上林　均输　御羞　禁圃　辑濯　钟官　技巧六廐　辨铜　平准书汉武时上林三官为均输
　　钟官辨铜
　　明上林十署【苑地东至白河西至西山南至武清北至居庸西南至浑河禁不许围猎】氷鉴　川衡　左典察　右典察　前典察　后典察【宣德年革六署】嘉蔬　蕃育　良牧　林衡【四署留】
　　宋四辖【统辖之义】
　　监文思院　监左藏库　货务【都茶场】杂卖务【杂卖场】
　　三班【隶宣徽院雍熙置三班院】
　　供奉官　左右班殿直　端拱后分东西供奉　又置左右侍禁及承旨借职皆领于三班
　　司天监四科【司马光上言増置试以经史】
　　卜筮　天文　三式　歴算
　　东宫二坊
　　门下坊曰左春坊【庶子比侍中　中允比门下侍郎司议比给事中　赞善大夫比谏议大夫　谕徳比散常侍】典书坊曰右春坊【庶子比中书令中舍人比中书侍郎　监国则庶子比尚书令】
　　三寺【唐志东宫官詹事三寺十率府之正为太子三卿】
　　守令寺　率更寺　驭仆寺
　　六局【左庶子掌之】
　　司经局【掌经籍图书出入侍从】典膳局【掌进膳尝食】药藏局【掌知药】内直局【掌符玺衣服繖扇几案笔砚垣墙】典设局【掌汤沐灯烛泛扫铺设】宫门局【掌宫门管钥】
　　六引【唐大驾卤簿宋用开封令牧余同】
　　万年县令　京兆牧　太常卿　司徒　御史大夫兵部尚书　宋法驾则开封令牧御史大夫为三
　　引
　　南郊五使【后唐】
　　宰相为大礼使　兵尚为礼仪使　中丞为仪仗使兵侍为卤簿使　开封尹为顿递使
　　六礼使【吕大防为孟皇后六礼使】
　　奉迎使　册使　告期使　纳成使　纳吉使纳采问名使
　　四端佐【六朝称】
　　府幕曰府端　州幕曰州端　节度幕曰节端　宪司幕曰宪端
　　郡佐十二【通典秦汉丞以佐守尉以典武诸曹掾史略如公府隋置通守赞治东西曹掾等书佐】别驾　长史　司马各一人【通谓上佐唯王府长史理府事余府通判而已】録事参军【州府竝一人在府为曹在州为司】司功　司仓　司户司兵　司法　司士等六人【司功以下通谓判司】博士一员医学博士一员
　　三府【唐人所称】
　　明府【县令】赞府【丞】少府【尉】
　　县置七司【通典如郡制】
　　令　丞【为副贰】主簿【上辖】尉【分理诸曹】録事【省受符歴】佐　史【行其簿书】
　　尉有六道
　　入御史佛道　入评事仙道　入京尉人道　入畿丞苦海道　入县令畜生道　入判官饿道
　　四守
　　煇【甲吏之贱】胞【肉吏之贱】翟【乐吏之贱】阍【守门之贱】
　　四监【礼记】
　　山虞　泽虞　林衡　川衡
　　洛阳三市长
　　金市　马市　洛阳县市
　　属三官【吕氏春秋凡民自七尺以上属诸三官法】
　　农　工　贾
　　三乡官名【汉明帝赐爵各二级注】
　　三老　孝弟　力田
　　乡三老【有秩】
　　三老【掌教化】啬夫【职聴讼收赋税】游徼【循禁贼盗】
　　宋道官九品【政和中令诸生分治内经道徳经为大经庄列为中经其中人分入官品】元士【正五品】髙士【从五品】大士【正六品】方士【从六品】上士【正七品】居士【从七品】逸士【正八品】士【正九品】志士【从九品】
　　庶人在官四等【周制】
　　府【治藏】史【掌文书】胥【有才智】徒【卒徒】
　　后魏三长【后魏书太和中立以定民户籍】
</div>
    <div class="pagination">
<a href="读书纪数略_page119.html">上一页</a><span>...</span><a href="读书纪数略_page115.html">115</a><a href="读书纪数略_page116.html">116</a><a href="读书纪数略_page117.html">117</a><a href="读书纪数略_page118.html">118</a><a href="读书纪数略_page119.html">119</a><span class="current-page">120</span><a href="读书纪数略_page121.html">121</a><a href="读书纪数略_page122.html">122</a><a href="读书纪数略_page123.html">123</a><a href="读书纪数略_page124.html">124</a><a href="读书纪数略_page125.html">125</a><span>...</span><a href="读书纪数略_page121.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
