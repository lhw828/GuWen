<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 13 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 13 页/共 54 页</h1>
    <div class="content">
<子部,类书类,古今姓氏书辩证>
　　钦定四库全书
　　古今姓氏书辩证卷五　宋　邓名世　撰
　　十三佳
　　娲【音】
　　女娲之后
　　柴
　　出自姜姓齐卿髙恭仲傒裔孙柴字子羔为孔子弟子后世以柴为氏邢州龙冈柴氏有守礼者生荣其姊适周太祖为圣穆皇后太祖养荣为子是为周世宗皇帝生恭帝宗训纪王希谨世宗之弟贵虢州防御使生肃閤门祗候肃曽孙之子咏以比部员外郎封崇义公生右侍禁若讷亦封禁义公晋州族人东头供奉官延可生用政用政生右侍禁元亨元亨生供备库副使愈愈生南唐江州刺史克宏晋州临汾柴氏绍字嗣昌唐镇军大将军谯襄公尚髙祖平阳公主夫妻佐义师有功生右屯卫将军哲威卫州刺史襄阳公令武
　　娃
　　岀纂文要
　　鲑阳
　　后汉牟融代鲑阳鸿为大司农鸿字孟宗注曰鲑阳姓也
　　十四皆
　　怀
　　左传周成王以商民大姓封诸侯以怀姓九宗赐唐叔姓书曰怀姓岀古帝无怀氏之后谨按顾雍传有尚书郎怀叙望出河南
　　淮
　　岀姓苑
　　十五灰
　　回
　　岀自妘姓祝融孙吴回之后以王父字为氏
　　槐
　　姓苑音怀岀商帝槐之后
　　枚【音梅】
　　汉农都尉枚乗生臯王莽时有越嶲太守枚根今望岀淮隂
　　梅
　　汝南梅氏岀自子姓梅伯为纣所醢武王封伯元孙黄梅号曰忠侯以梅为氏世居楚郑间汉将军梅鋗六代孙喜始居汝南又南昌尉梅福字子真
　　雷
　　出自古诸侯万雷氏之后以国为氏后单姓雷黄帝相雷公淮南王郎中雷被后汉南郡潳山蛮雷迁晋豫章人雷焕为丰城令后徙冯翊南朝处士雷次宗后燕阳翟公雷羣前秦将雷恶地姚秦将军雷竒唐著作郎雷頴左庶子雷咸
　　悝
　　岀姓苑
　　頽
　　岀自左传周大夫頽叔之后姓解曰史记有頽当误矣颓当姓韩封弓髙侯故韩王太子也
　　崔
　　岀自姜姓齐丁公伋嫡子季子逊国叔乙食采于崔遂以为氏济南东朝阳县西北崔氏城是也季子生穆伯穆伯生沃沃生野八世孙夭生杼为齐正卿諡武子生三子子成子强皆为庆封所杀子明奔鲁生良十五世孙意如为秦大夫封东莱侯二子业仲牟业字伯基汉东莱侯居清河东武城生太常信侯昱昱生襄国太守穆侯绍绍生光禄勲嗣侯雅雅生扬州刺史忠忠生散骑常侍泰泰字世荣始居歈县二子恪景恪丞相司直生郡功曹因七子双邯防金虎藩固双为东祖邯为西祖防为南祖亦号中祖唐人姓书曰汉司清河崔忠有三子长曰泰子孙居歈县为西祖今乌水崔光其后也次曰恪恪弟因因子双居武城为东祖今仆射休兄弟及青州崔亮其后也季曰防号中祖司徒浩武陵公寛及许州崔暹其后也防四世孙琳字德孺【案唐世系表琳作林孺作儒】魏司空安阳孝侯曽孙悦前赵司徒右长史关内侯三子浑潜湛湛生顗后魏平东府谘议参军生蔚自宋奔后魏为郢州刺史居荥阳号郑州崔氏生暹防防字季阳后魏永昌郡守五子彦珍景茂彦章彦穆彦升彦穆后周少司徒东郡公四子君绰君肃君胄【案唐世系表胄作宙】君瞻君胄生千里千里生元综相唐武后蔚少子彧防弟也居鄢陵为许州鄢陵房彧孙隋本州主簿子今生利州刺史枢枢生陜州刺史义直义直生知悌知久知俭知让知温知逊知温相唐髙宗生泰之谔之泰之初以职方郎中预平二张官至左丞黄门侍郎工部尚书谔之以商州司马预平韦后位少府监赵国公南祖崔氏泰少子景字子成淮阳太守生琏字子建【案唐世系表琏作挺此琏当误】琏生破虏将军权权生谏议大夫济字元先亦称南祖济生湫字道初湫生安定侯融字子长生中书令温字道和温生魏常山太守就字伯就生上谷太守公安公安生晋大司徒关内侯岳字元嵩岳生后赵尚书右仆射牧字伯兰牧生后赵征东大将军防字道崇防生聊城令怡字少业怡生宋乐陵太守旷随慕容德渡河居齐郡乌水号乌水房生清河太守某二子灵延灵茂灵茂宋库部郎中居全节生稚宝后魏祠部郎中稚宝生逵【案唐世系表逵字景通北齐三公郎中生司徒长史德仁徳仁生君实此脱】周司徒长史德仁生许州治中君实君实生宜君丞县解县解生融字文成清河郡公融生翘唐礼部尚书清河郡公翘生渠州刺史异异生能字子才岭南节度使清河郡公能弟从字子乂淮南节度清河公【案唐世系表从清河县伯】生慎由字敬止相宣宗慎由生字垂休相昭宗谓之崔四公慎由弟安潜字进之太子太傅贞孝公皆有传伯基八世孙宻宻二子霸琰霸曽孙遵后燕太常卿生抚宋汝南太守抚孙文仲生詧相武后【案唐世系表文仲之兄文举生詧相武后】琰字季圭魏尚书生谅字士文生遇遇生瑜瑜生逞字叔祖逞生祎祎四世孙溉字【案唐世系表溉生义作字误】义唐御史大夫清丘贞公义生神基相武后神庆司刑卿魏县子神庆生琳太子太保清河大房逞少子諲宋青冀二州刺史生灵和宋员外散骑常侍生后魏赠清河太守宗伯生休寅休号大房休字惠盛后魏殿中尚书文正公五子棱仲文叔文子忠子表【案唐世系表棱作防叔文作叔仁子忠作子侃子表作子聿】仲文北齐光禄大夫生隋内史舎人儦儦【案唐世系表儦作侥】生防防生益字元友益生昕晖晖渭州刺史生诚诚孙从字元吉相宣宗清河小房寅字恭礼【案唐世系表恭礼作敬礼】仕后魏太子舍人乐安郡守生长【案唐世系表作长谦】给事中青州刺史生子令公华子令髙唐令公华生复州刺史大质大质生览弼机泰览曽孙湛字湛然生防朝防大理司直朝字懿忠郑怀二州刺史孙羣字敦诗相宪宗弼延州刺史生黙道黙道郁道郁生醴泉令综综生太子中允佶佶生諲陲陲御史中丞八子邠字处仁太常卿諡文简生吏部郎中璜酆司农卿生吏部尚书瓘字汝器郾字广略浙西观察使諡德生瑀瑶瑾皆观察使璆字致美相黄巢郇大理卿无子邯无官生瓒字锡勲鄯右金吾将军生琢字子文瑄字右玉琛字真器佩字声谏琪字廷秀郸相宣宗鄜字德璋青州房琰生钦钦生京京生琼【案唐世系表京孙琼】慕容垂车骑属生辑宋泰山太守徙居青州号青州房辑生修之修之生宋尚书郎元孙元孙生亮后魏仆射侍中正烈公亮生士泰征蛮别将乐陵文肃公生肇师北齐中书侍郎襄城男肇师孙道淹生方骞万年主簿临洛子方骞生正固武功主簿正固生景晊大理评事景晊生圆相肃宗　博陵安平崔氏仲牟为汉汶阳侯始居博陵安平生融融生石石生廓字少通即四皓夏黄公也廓生寂寂生钦钦生朝汉侍御史生舒汉四郡太守二子发篆篆郡文学王莽召不起生毅毅生骃字亭伯长岑长生三子盘瑗寔瑗字子玉寔字子真生皓曽孙洪盘生烈后汉太尉生钧字州平西河太守十世孙昂生仁师相唐太宗四子揣擢携【案唐世系表携作摄】挹挹户部尚书生湜字澄澜相中宗年二十九为中书令以罪诛兄液弟涤博陵大房骃少子寔字子真后汉尚书生皓皓生质质生賛賛生洪字良夫晋大司农生廓廓生遄遄生懿字世茂五子连琨格邈殊五房又燕主赐王氏生怡豹偘同为一房因号六房崔氏连【姓纂作遭】字景遇钜鹿令号大房生郡功曹绰二子标鉴标字格祖【案唐世系表作洛祖】行博陵太守生后魏镇南长史广字仲庆生元猷元猷生当字文业后魏中书侍郎当生伯谦字士逊鸿胪卿諡懿伯谦生渊字孝源青冀二州司马生综字君维长安令综生慎字行谨胡苏令慎生暐相中宗五王中一人也暐生璆璩珪瑨璩礼部侍郎袭博陵公生震涣涣门下侍郎生纵御史大夫常山忠公纵生元方沔州刺史元方生碣字东标综少子秘书监行功生旻景昱晷晃晕晨昊晷曽孙损字至无相德宗鉴字神具后魏东徐州刺史安平康侯三子含秉徳习秉徳骠骑大将军諡靖穆子忻君哲仲哲仲哲后魏司徒行参军安平县男生长瑜仲琰长瑜子枢等九人号崔氏九龙仲琰生君昭君昭生播播生亮亮生无纵无纵生望之释之藏之浑之浑之生璥尚书右丞璥生元畧元受元式元儒元畧义成军节度使生铉字台硕相武宗宣宗生沆字内融相僖宗元受直史馆髙陵尉元式相宣宗生镇铏钜第二房琨字景龙饶阳令行本郡太守二子经郁经生辨字神通后魏武阳太守饶阳侯諡恭二子逸楷楷字季则后魏殷州刺史后将军生士元士谦士顺士元周江陵总管武康郡公【案唐世系表士谦周江陵总管武康郡公生旷】生隋沂州刺史旷旷生陇州刺史礭礭生驸马都尉博陵县男恭礼恭礼生去惑兴宗兴宗饶州长史生临涣丞隽隽生懿懿生同州刺史颋颋生琯珦璪【案唐世系表璪作瑮】珙璵瑨球琯字从律山南东道节度使璪刑部尚书珙相武宗璵字朗士河东节度使瑨常州刺史士谦弟说后周大将军安平壮公生度升峻峻隋赵王府长史生洛令俨俨生暄晧晊晊徐州司马其孙仪甫婴甫晧安平公生监察御史浑及太子賔客清河孝公沔字若冲沔生成甫祐甫祐甫字贻孙相徳宗除清吏八百员人不以为私者无子以庐江令婴甫子植为后植字公修相穆宗尝请以无逸为元然为相无状郁后魏濮阳太守生挺字双根后魏司徒泰昌县子挺生孝芬字恭梓太常卿太昌县公孝芬生猷字宣猷隋大将军汲郡胡公猷生仲方字文齐【案唐世系表文齐作不齐】信都太守固安县伯仲方生焘字大徳鳯泉令石城县男焘生安上字敦礼相高宗二子修业守业修业太子通事舍人守业刑部侍郎孝芬弟孝暐后魏赵郡太守諡简生昂字怀逺北齐祠部尚书昂曽孙绍睿武邑令生白水尉项项生汾西令升之升之生造字宰相徳宗第三房格二子蕃頴蕃生天防頴八世孙不疑左补阙天防生穆纂融纂字叔则后魏冀州刺史生觖北齐散骑常侍觖生诚及世立世立隋大理少卿安平男生祁阳令抗抗生潜漪汲漪河间丞生日用相唐中睿二宗汲长安丞生日知字子骏潞州长史中山襄公日用生宗之右司郎中元和姓纂清河东武城后有齐郡髙宻蓝田三崔氏门户魏大和中定清河崔为山东五姓甲门又太和姓族品荥阳四姓郑皇甫崔毛又魏旧定清河崔为第一甲门释昙刚类例曰崔怀兄弟并青州崔肇次卢郑之后崔陵及青州崔亮次之崔隆宗为后旧定博陵崔为次甲门昙刚类例曰先崔昂次崔季舒及齐州崔光李公恗类例则首崔楷后季舒又旧甲乙门者崔楷长瑜为先子枢季舒次之旧博陵崔在乙门者昙刚以崔暹入第五件【按件字疑门字之误】李公掩则首崔敬寛次崔暹唐魏郑公定天下诸州姓谱以崔张房何傅靳为贝州清河郡六姓又后燕上党太守崔敦博陵人有五子兄裔三子弟休二子各专一业时号敦五子为五舍并裔休等子为崔氏十门仕宦北齐崔暹崔昂崔季舒并为髙祖任使时谓三崔唐崔义神基琳三世为蒲州刺史又神基神庆神福兄弟三人相继为三庶子神庆子珪又为之开元中崔琳与弟珪瑶三人同时列防号三防崔家天后时有二崔融俱为郎官故以文章目翘父【按崔融史称其为文典丽故以文章目之翘融之子也】而以门户目其一人盖时不能辩也赐姓西魏后周赐汲郡公崔宣猷武城公崔士谦并姓宇文氏安平公崔訦亦然宣猷曽孙敦士谦孙礭訦孙河并复本姓
　　裴
　　出自颛帝裔孙大业生女华女华生大费大费生臯陶臯陶生伯益赐姓嬴氏生大亷大亷五世孙曰仲衍【案史记大业取少典之子曰女华生大费是为伯翳生大亷大亷之孙仲衍此以女华为大业子而以大费伯益为两人俱误又左传髙阳氏有才子八人庭坚即臯陶字也则臯陶为颛顼子此则为大费子于传无徴】仲衍四世孙曰轩轩生潏潏生飞亷飞亷生恶来恶来生女防女防生旁臯旁臯生太几太几生大骆大骆生非子周孝王使养马汧渭之间以马蕃息封之于秦为附庸使续嬴氏号曰秦嬴非子之支孙封乡因以为氏今闻喜城是也六世孙陵当周僖王之世封为解邑君乃去邑从衣为裴裴衣长貌一云晋平公封颛帝之孙鍼于周川之裴中号裴君疑不可辨陵裔孙盖汉水衡都尉侍中九世孙炖煌太守遵自云中从光武平陇蜀徙居河东安邑安顺之际徙闻喜曽孙并州刺史度辽将军子茂字巨光灵帝时厯郡守尚书率诸将讨李傕有功封阳吉平侯三子潜徽辑徽字文秀魏冀州刺史兰陵武公以其子孙多仕西凉者故号西眷裴四子黎康楷绰黎字伯宗一名演游撃将军秘书监二子粹苞粹晋武威太守二子诜暅诜太常卿避地凉州及苻坚克河西复还解县生劭劭生和钟【案唐世系表劭生和和生钟】钟生景惠后魏别驾景惠生防他防生韬韬生后周司木大夫融融生仪同大将军孝瑜居蒲州桑泉生寂字立真【案唐书本传寂字真】相唐髙祖司空尚书左仆射寂生律师驸马都尉河东公律师生承先殿中监他字元化后魏中军将军荆州刺史生让之讷之谒之讷之字士言北齐中书舎人始居闻喜生掞世矩通世矩字大相唐髙祖所谓其奸足以亡隋其智足以佐唐者生宣机奉髙善昌粹子暅生瑾自河西归桑梓居解县洗马川号洗马裴仕前秦为大鸿胪二子天恩天寿天恩后魏武都太守生安祖祖思祖爱安祖安邑令生思济思济生宗贤宗贤生措【案唐世系表措作错】措生二子同机机生谈相唐中宗祖爱生鸿胪卿义同义同生仁素仁素生大同大同生炎字子隆相中宗炎生懿彦先伷先黎第二子苞生三子轸丕彬轸生嗣西凉武都太守三子邕奣防邕渡江居襄阳生顺宗顺宗三子叔宝叔业令宝叔业齐南兖州刺史初归北号南来吴裴事后魏兰陵郡公諡忠武子蒨之芬之蕳之英之蔼之蒨之字文听北齐隋王左常侍生正【案唐世系表蕳之曽孙正生眘此作蒨之生正】正生南郑鄼令眘字归厚眘生同节守真九思守真字方中邠宁二州刺史生子余巨卿耀卿侨卿防卿春卿昱子余给事中諡孝耀卿字涣之相唐明皇侨卿起居郎生尚舍直长汧汧孙户部员外郎伯言生邕管经畧使行立令寳二子彦先彦逺彦逺生鉴鉴生献隋扶州刺史临汾公二子义山罗义山生行本相武后行本兄知节生倩倩生士淹礼部尚书绛郡公明皇狩蜀时马上与论宰相者生通字文检校礼部尚书罗隋魏郡丞生公纬公绎公续公纬祠部郎中生瑾之仓部郎中瑾之生漼太子賔客正平懿公公绎邢州长史生袁州长史无悔无悔八子韦【案唐世系表韦作卓】坦昌寛歆恂晏京寛礼部尚书生谞字士明东都副留守京汝州别驾生胄字遐叔检校兵部尚书嗣中子奣太尉宋公版谘议参军并州别驾号中眷裴三子万虎双虎三虎万虎生保欢保欢生良字元賔后魏大府卿良生隋太中大夫子通子通兄弟八人皆为名孝诏表门闾世谓义门裴氏双虎后魏河东太守生惠秀恵秀生梁兵部尚书嵩寿嵩寿生后周光汾二州刺史琅琊公伯鳯伯鳯生定髙德超定髙袭琅琊郡公德超宁州刺史生思简思谅思谅灵武大总管河东郡公生行俭【案张说裴行俭神道碑行俭乃仁基子此作思谅误张九龄裴光庭碑亦祖仁基】唐襄武道大总管闻喜宪公其子光庭字连城相明皇光庭生稹【案张九龄裴光庭碑稹作积】司勲员外郎正平县子稹生倩字容卿度支郎中正平节男倩生均字君齐左仆射平章事均生鉷鳯翔府参军三虎后魏义阳太守三子文德嵩仁桃弓嵩仁曽孙耀之髙阳大守生武陵令知道知道生中书舎人义义生蜷字翁喜杭州刺史河东县男生遵裕遵业遵庆遵庆字少良相代宗生防向向字傃仁吏部尚书生寅字子恭御史大夫寅生枢字化圣相昭宗苞第三子丕丕孙凉州刺史定宗生后魏冠军将军讹讹生太原太守辽辽生正平太守鄜陇西郡公纂纂四子舒嗣秀询舒后周车骑将军元氏公生昂昂生运濮州刺史运生季友司门郎中生武武曽孙防防生总太常博士总曾孙安期汾州司马生后已循已修已后已济源令生郁邠郧鄅郜循已右卫大将军生郥郕酆郢修已左賛善大夫生郾郇郜汾州别驾生福建观察使乂及防州刺史稷乂生坦字知进相唐僖宗生大理丞储【案唐世系表储系稷子】储生贽字恭臣相昭宗东眷裴出自茂第三子辑号东眷生頴司校尉頴生武字文应晋大将军菟太守永嘉末避地平州生开开字景舒仕慕容氏太常卿祭酒三子原成范范字仁则河南太守四子韬冲湛绥冲字泰宁后秦并州刺史夷陵子五子道子道防道大道防道赐道子字复泰本州别驾从刘裕入关事魏南梁州刺史义昌顺伯三子徳欢恩立辅立徳欢一名度豫郑广坊四州刺史諡康二子澄礼澄字静虑后魏汾州刺史生景汉尼尼字景尼后周御正大夫三子之隐师民之爽之爽生希仁希淳【案唐世系表淳作惇】希庄希庄陈州刺史生抗抗生宣宣生肃字中明浙东观察使三子俦休俅俦字次之江西观察使休字公美相宣宗俅字冠仪谏议大夫生澈字深源相僖宗道防二子次爱祖念祖念生陁后魏闻喜公生鸿琳易郡太守生客儿后魏长平郡丞弟鸿智襄州刺史髙邑侯生师道师道生怀俭监察御史孙昱髙陵令生垍相宪宗奬谏官使尽忠者师道之弟师武【案唐世系表懐感系师义子】生怀感澧州刺史曾孙冕字章甫相代宗怀感五子其少子鲁师生知机知机二子寘寘生有隣濮阳令有隣生淑【案唐书作溆】渑池丞淑生度字中立厯相唐宪穆敬文四宗位司空晋国公用不用尝为天下重轻生譔诩谂调识諴让谂识有传唐疏勒国王姓裴氏自号阿摩支
　　桮
　　师古曰桮音希囬反姓桮名育姓书旧无此氏今増入








　　古今姓氏书辩证卷五考证
　　第八页前三行　太子中允句原本作大理主簿按唐世系表佶为太子中允证为大理主簿今据改正
　　第九页前一行崔廓即四皓夏黄公句　按新唐书宰相世系表载汉汶阳侯崔中牟生融融生石石生廓不言廓即夏黄公又考前汉书张良传夏黄公在汉初年已八十余此云仲牟曽孙时代不合恐误
　　第九页前三行崔骃为长岑长句　按长岑县名崔骃为长岑长乃县令之职原本作生长岑长三子盘瑗寔是以长岑为骃子名而盘瑗寔又为长之子其譌甚矣今据后汉书改正





　　钦定四库全书
　　古今姓氏书辩证巻六　　宋　邓名世　撰
　　十六咍
　　来
　　汉光禄大夫来汉从杨仆击南越孙仲谏议大夫生中郎将歙字君収世称天下义士歙生褒褒生棱棱生执金吾歴字伯珍歴生中郎将定定孙司空艳字季徳生敏字恭达蜀执慎将军七世孙崱始徙江都崱生绘绘生防儿隋左翊卫将军荣国公二子恒济皆相唐髙宗世称防儿作相是也恒生虞部郎中景业济諌传位武后事知名生润州刺史恭业中书舍人庆逺后汉又有并州刺史来机唐又有酷吏来俊臣宝歴时来择字无择应贤良方正科着秣陵子集一卷
　　郲
　　出自子姓诸侯所食之邑春秋时郑之时郲是也
　　防
　　姓苑云防音扶莱切
　　台
　　姓苑云望出武功
　　邰
　　扶风县名出自姬姓后稷为尧大司农以功封邰支孙氏焉
　　敳
　　出自髙阳氏才子八恺一曰頽敳后以字为氏
　　哀
　　后汉更始传王莽使国将哀章守洛阳注曰风俗通哀姓出自鲁哀公之后因谥以为姓又后汉有故掖庭人哀置嫁为男子章初妻宋有哀道训居南康贑县
　　莱
　　出自古诸侯莱国之后为氏左传莱子国为齐所灭因氏焉误矣
　　十七真
　　真
　　董贤使太医令真钦求傅氏罪而无所得又百济国八姓一曰真近世真氏望出上谷
　　甄
　　元和姓纂曰虞帝陶甄河滨因以为氏是也其曰或音坚则误矣甄义生于陶甄而不音坚凌义生于凌人而不音去声皆后世声变故与义不协姓氏多如此类皆不足讶政和中御前放进士唱名有甄盎者中书侍郎林摅遽呼为坚快言者劾摅不学以伏猎侍郎比之遂罢摅政事斥散秩甄氏唐方技传有甄权及其子立言【案唐书甄权传权弟立言此作子悮】卓行传有甄济及其子逢艺文志有甄鸾注算经
　　因
　　左传遂人四族杀齐戍者一曰因氏
　　闉
　　春秋楚大夫闉舆罢之后
　　辛
　　周武王太史辛甲封于长子后有辛伯辛有皆为大夫有二子适晋史有辛廖其后或为董史至秦将军辛腾家于中山苦陉曽孙蒲汉初以名家豪侠徙陇西狄道曽孙柔字长泛光禄大夫右扶风都尉冯翊太守四子临众武贤登翁武贤破羌将军后汉有陇西郡从事辛都又隋辛彦之为礼部尚书文帝令与沈重论议重不能抗曰辛君所谓金城汤池无可攻之势又改姓者后周赐绥化公辛并姓宇文宿国公辛威姓普屯隋初皆复旧赐姓者后周项亶赐姓辛氏生武武生义同皆显于唐为天水辛氏
　　辰
　　后魏官氏志代北譬厯辰氏改为辰氏望出河南
　　仁
　　五代史甘州回鹘可汗姓仁有仁美及其弟狄银又有仁裕皆尝朝贡
　　人
　　出姓苑
　　申
　　伯夷为尧太岳之官封其后于申楚文王灭申以为县其后以国为氏楚大夫申侯是也其族仕诸侯者齐有申蒯又有申鲜虞生传摰鲁有申丰申繻申须申夜姑又申党字周为孔子弟子汉有鲁申培公武帝束帛加璧召为博士后周赐北海公申徽姓宇文隋初复旧孙宁仕唐燕黄门侍郎申允尚书左丞申绍北燕有散骑常侍申秀
　　邻
　　汉艺文志道家有老子邻氏经传四篇注曰老子姓李名耳邻氏传其学姓书未收此字今増入
　　鳞
　　出自子姓宋桓公御冦之后以王父字为氏春秋时鳞矔为宋司徒鳞朱为少司冦
　　陈
　　元和姓纂曰出自妫姓虞帝之后夏禹封舜子商均于虞城三十二世孙遏父为周陶正武王妻以元女太姬封之宛丘为陈侯以奉舜后是为胡公满九世孙厉公他生公子完字敬仲奔齐为工正以国为氏五世孙陈桓子字无宇孙成子陈常又以所食邑为田氏今详左传鲁庄公二十二年陈人杀其太子御冦陈公子完奔齐其后有桓子无宇生文子须无武子彊僖子乞乞子占书其诸孙曰成子常及瓘字子玉逆字子行又陈庄陈豹礼记檀弓有常孙庄子名伯陈子车子车之弟子亢陈干昔及其子尊已论语有陈子禽至太公和遂簒齐国为田齐和孙称王十五世孙齐王建为秦所灭三子升威轸威称王氏是为北海陈留诸王之祖轸楚相颍川侯因徙颍川复为陈氏生婴秦东阳令史婴生成安君余余生轨轨生审审生安安生常常生愿愿生四子清察齐尚齐生源源三子寔崱遂寔字仲弓后汉太尉掾属文范先生六子纪夔洽谌休光谌字季方献文先生生青州刺史忠二子佐和佐二子凖徽凖字道基晋太尉广陵公生伯眕建兴中渡江居曲阿新丰湖生正二子赤松世达世达长城令徙居长城卞若里生丞相掾康康生旴太守英英生尚书郎公弼公弼生步兵校尉鼎鼎生散骑侍郎髙髙生懐安令咏咏生安成太守猛猛生太常少卿巨道巨道生文讃三子谈先覇先休先覇先陈武帝也谈先梁东宫直阁将军义兴昭烈公生昙蒨昙顼昙蒨陈世祖文皇帝生鄱阳王伯山字靖之新安王伯固字牢之庐陵王伯仁字夀之江夏王伯义字坚之桂阳王伯谋字深之衡阳王伯信昙顼陈髙宗孝宣皇帝生后主叔宝隋涪陵太守叔英字子烈遂宁郡守叔坚字子成上党通守叔卿字子弼鸿胪少卿叔明字子昭淮南王叔彪字子华唐宰相叔达字子聪伯山生隋温令君范淄州刺史君通唐防州刺史君宾循吏传加意劳来以还流移者伯固生万州刺史愿伯仁生隋资阳令蕃伯义生隋谷熟令元基文州刺史察忠州刺史宪伯谋生隋番阳令酆伯信生梁州刺史法防后主生隋昌阳令庄字承肃又有颍川陈忠生邕邕生夷行字道周相唐文宗其弟元锡生夷实夷则夷实生翿夷则孙喜陵州别驾生陵州刺史闻闻生仲寓及昌诲仲寓生光彖昌诲生康乂宣帝子叔明三孙绎侍御史宏邢州刺史某晋陵郡司功参军某生兼唐右补阙翰林学士三子当监察御史苌大理评事月【案月字下有阙】有得于阳城者京字庆复秘书监有传京以从子襃继生灌封髙安丞灌生伯宣伯党又唐明皇宰相希烈污伪官被诛自有世系汉史曰丞相曲逆侯陈平阳武户牗人有兄伯后汉武陵太守陈奉金城太守陈懿蜀人陈省应募击羌封侯又武陵沣中蛮陈从零陵蛮陈汤左传有乐祁宰陈寅孟子弟子有陈代陈臻改姓氏者刘聪之臣陈元达字长本姓髙以生月妨父改陈氏隋唐间有陈永贵本姓白改焉有孙令英西魏赐许昌公陈忻姓尉迟隋初复之其曽孙义感仕唐　唐表陈氏有四误左传武王以元女太姬配胡公而封诸陈是太姬为胡公夫人今以太姬妻阏父而生胡公一误也陈佗杀太子免蔡人杀他而立厉公跃今以厉公名他二误也史记曰陈婴母谓婴曰自我为汝家妇未常闻见汝先世之有贵者今防得大名不祥不如有所属事犹得封侯今表云婴轸之子轸相楚封颍川侯三误矣史记成安君陈余与张耳皆自大梁起兵从刘项取天下婴自东阳以兵属项梁余婴二人同时余居大梁婴居东阳本非父子今表云婴生余四误也姓氏之书不可误误则子孙失其祖而后世秉笔者无所据依今改正其甚者而附以新望云
</div>
    <div class="pagination">
<a href="古今姓氏书辩证_page12.html">上一页</a><span>...</span><a href="古今姓氏书辩证_page8.html">8</a><a href="古今姓氏书辩证_page9.html">9</a><a href="古今姓氏书辩证_page10.html">10</a><a href="古今姓氏书辩证_page11.html">11</a><a href="古今姓氏书辩证_page12.html">12</a><span class="current-page">13</span><a href="古今姓氏书辩证_page14.html">14</a><a href="古今姓氏书辩证_page15.html">15</a><a href="古今姓氏书辩证_page16.html">16</a><a href="古今姓氏书辩证_page17.html">17</a><a href="古今姓氏书辩证_page18.html">18</a><span>...</span><a href="古今姓氏书辩证_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
