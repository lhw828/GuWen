<!DOCTYPE html>
<html>
<head>
    <meta charset="UTF-8">
    <title>记纂渊海 - 第 125 页/共 130 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>记纂渊海 - 第 125 页/共 130 页</h1>
    <div class="content">　　鹦鹉
　　经鹦鹉能言不离飞鸟【记】
　　子鹦鹉能言而不可使长官是得其所言不得其所以言【淮南子】
　　史汉献帝诏曰往者益州献鹦鹉三枚夜食三升麻子今谷价腾贵此鸟无益有损可付西将军杨定国令归本土【汉书】南平王铄上赤鹦鹉诏羣臣为赋袁淑作赋毕赍以示谢庄庄赋亦竟淑见而叹曰江东无我卿当独秀我若无卿亦一时杰也【沈约宋书】宋大明三年婆皇国献赤白鹦鹉　梁天监元年交州献能歌鹦鹉【南史】杜正举秀才防林邑献白鹦鹉杨素促召作赋援笔立成【隋书】贞观中陀洹国王献白鹦鹉头上有红毛数十垂与翅齐并五色鹦鹉各一　宗有五色鹦鹉能言上命左右试牵御衣鸟辄瞠目叱咤【唐书】
　　传记黄山有鸟焉其状如鹗青羽赤喙人舌能言名曰鹦鹉　鹦鹉慧鸟栖林啄蘂【山海经】扶南东涨海中有洲出五色鹦鹉曽见其白者如母鸡【广志】有鹦鹉飞集山中禽兽辄相爱重后山中大火鹦鹉入水沾羽飞而洒之天神嘉感即为灭火【宣验记】张华有一白鹦鹉华每行还鸟辄説僮使善恶公后在外令唤鹦鹉曰昨夜梦恶不出户公犹强之至庭为鹯所搏教其啄鹯脚仅而获免【异苑】开元中岭南献白鹦鹉上及贵妃皆呼雪衣女以近代词臣诗篇授之数遍便能讽诵一日忽语曰雪衣娘昨夜梦为鸷鸟所搏将尽于此乎果为鹰所毙上命瘗于中呼为鹦鹉塜【明皇杂録】明皇封鹦鹉为緑衣使者【开元天宝遗事】许汉阳舟行迷入一溪夹岸皆花苞忽一鹦鹉唤花开一声花苞皆拆中有美女长尺许能笑言【广异记】集绀趾丹嘴緑毛翠衿　体金精之妙质含火徳之明辉【祢衡赋】同朱咮之清音变緑衣于素防【王维赋】红腹赪足颔翠项【相赋】落羽辞金殿孤鸣托绣衣能言终见弃还向陇山飞【李白】香稻啄余鹦鹉粒　鹦鹉啄金桃　鹦鹉含愁思聪明忆别离翠衿浑短尽红嘴谩多知　避笼交翠尾砺嘴净新毛【杜诗】身囚縁防翠心苦为分明暮起归巢思春多忆侣声【白居易】养来鹦鹉嘴初红宜在朱楼绣户中　谁遣聪明好顔色事湏安置入深笼【刘禹锡】莫恨雕笼翠羽残江南地暖陇西寒劝君不用分明语语得分明出转难【罗隐】
　　本朝蔡确贬新州侍儿名琵琶每扣响板鹦鹉传呼其名琵琶卒后误触响板鹦鹉犹传呼不已公悒悒不乐有诗云鹦鹉言犹在琵琶事已非伤心瘴江水同渡不同归【诗话】黄冠黒距人语言有鸟玉衣尤皎防【六一集】鹦鹉才言便关锁【山谷】玉锁闲拘束金笼不自由【梅圣俞】
　　鹰
　　经维师尚父时维鹰扬【诗】仲春鹰化为鸠　季夏鹰乃学习　孟秋鸠化为鹰【记】如鹰鹯之逐鸟雀也　爽鸠氏司防也注云爽鸠鹰也【左传】
　　史郅都为济阳太守号为苍鹰【汉书】吕布因陈登求徐州牧不得布怒登喻之曰登见曹公言待将军譬如养虎当饱其肉不则噬人公曰否如养鹰饥则为用饱则飏去布乃解【魏志】虞潭防沈充等逼京师潭起义军至上虞有野鹰飞集屋梁众惧潭曰起大义而刚鸷之鸟来破贼必矣后如其言【晋书】太宗初传位旧苑中有笼鹰悉断聮任去　李大亮有佳鹰太宗遣使至使者讽令献鹰大亮密表云陛下久絶田猎而使者求鹰若是陛下之意深乖昔防如其自擅便是任使非人太宗嘉叹赐之金壶【唐书】沙州节度使张义潮进甘峻山青骹鹰四聮【旧唐书】
　　传记瑶光星散为鹰【春秋运斗枢】金伐木故鹰击雉【春秋考异邮】鹰鶆鸠【郭璞注曰鶆当为鹓】鹰隼丑其飞也翚【尔雅】鹰者鸷杀之鸟【易通卦验】有雉鹰有兎鹰一嵗为黄二嵗为抚三嵗为青胡鹰获麞出庐江【广志】鹰栖茂树候雀徃来【焦贑易林】楚文王好猎有人献一鹰爪距神爽殊絶常鹰猎于云梦俄而云际有一物凝翔鲜白不辨其形鹰便竦翮而升矗若飞电湏臾羽堕如雪血下如雨有大鸟堕地度其两翅大数十里众莫能识时有博物君子曰此大鹏雏也【幽明録】李亮好逐雉兎其鹰有青翅黄眸青冥金距之属【西京杂记】或问张元一曰苏味道王方庆孰贤答曰苏九月得霜鹰王十月被冻蝇【佥载】
　　集疎尾阔臆髙鬐圆颅深目蛾眉状似愁胡曲嘴短颈足若双枯【孙楚赋】惟兹禽之化育实钟山之所生资金方之猛气擅火徳之炎精　立如植木望似愁胡嘴同劒利脚等荆枯亦有白如散花赤如防血大文若锦细斑似缬眼类明珠毛犹霜雪身重若金爪刚如铁或复顶平似削头圆如卵臆阔颈长筋麄胫短翅厚肉劲髀寛肉缓求之事用俱为絶伴【魏彦深赋】皓如练色斑若防章积雪全映飞花碎防所谓金气之英瑶光之精髙髻伟臆长距秀颈奋发而鋭坚刚则厉摩天絶海雷击飚逝观其行时令顺秋杀指挥应防顾盻余雄当落鹏之赏蔑仇鹞之敌实稀代之尤也【苏颋双白鹰賛】八月秋风髙胡鹰白锦毛孤飞一片雪百里见秋毫　何时腾风云搏击中所能　胡鹰拂海翼翺翔鸣素秋【李白】代地有豪鹰生子毛尽赤　金眸玉爪不凡才　云飞玉立尽清秋　正翮风超紫塞　身思狡兎侧目似愁胡　何当击凡鸟毛血洒平芜【杜诗】鹰翅疾如风鹰爪利如锥【白居易】云披雾裂虹蜺断霹雳掣电捎平冈砉然劲翮剪荆棘下攫狐兎腾苍茫【栁集】緑玉嘴啗鸡脑破金爪擘兎心开都縁解搦生灵物所以人人道俊哉【刘梦得】
　　本朝和鲁公有观画鹰猎兎诗云虽是丹青物沉吟亦可伤君夸鹰眼疾我悯兎心忙岂动骚人兴惟増猎客狂鲛绡百余尺争及制衣裳范文正公曰真仁人之言也【诗话】劒翎钩爪目如电利吻新淬龙泉锋　尔能搏兎不能食未饱中肠行复击主人厌兎尔尚饥一生不悟为人役【宛丘】
　　隼
　　经公用射隼于髙墉之上【易】鴧彼飞隼【诗】
　　传记隼鹞属也或谓之题肩春化为布谷者是也【诗义疏】隂阳气贪故题肩击【春秋考异邮】仲尼在陈有隼集于陈侯之庭而死楛矢贯之石砮其长尺有咫陈惠公使以隼如仲尼之馆问之仲尼曰隼之来也逺矣此肃慎氏之矢也【国语】鸷击之鸟通呼曰隼【文选注】
　　雕
　　经匪鹑匪鸢翰飞戾天注云鹑雕也【诗】
　　史秦王干善弓马以一箭而下双雕军中号为落雕都尉【后魏书】斛律光尝从世宗校猎见一大鸟引弓射之旋转至地乃大雕也当时传号落雕都督【北齐书】后周长孙晟与突厥尝共逰猎有二雕飞而争肉晟乃弯弓一发而双贯焉【隋书】
　　传记鹫黄头赤目五色皆备一曰雕【説文】舂山爰有青雕执犬豕食鹿【穆天子传】张九龄裴耀卿罢相李林甫处其中扬扬自得观者窃谓一雕挟两兎【明皇杂録】裴延龄轻躁朝廷惧之尝画一雕羣鸟噪之以献上知众怒益信之【国史补】
　　集皂雕寒始急【杜诗】
　　本朝安得万里沙晴天看射雕【山谷】
　　鹗
　　经关关雎鸠疏云一名王睢一名雕鷞江东呼为鹗【诗】史邹阳諌吴王曰臣闻鸷鸟累百不如一鹗【汉书】
　　传记鹗金喙鸟也见则天下兵能击杀麞鹿【仓颉解诂】集雕鹗在秋天　雕鹗乘时去　雕鹗离风尘【杜诗】关关黄金鹗大翅摇江烟下见盈寻鱼投身避红莲【刘梦得】本朝清秋一鹗上拭目万人看【后山】
　　鹞
　　史武徳初孙伏伽上表谏曰陛下二十日龙飞二十一日有献鹞雏者此乃前朝之风少年之事务　太宗得鹞絶俊异私自臂之望见魏征乃藏于怀征奏事故久不已鹞竟死怀中　杨徳干为万年令有宦官放鹞不避人禾稼徳干擒而杖之悉防其鹞头　史兴宗从猎中言晋州出佳鹞可捕取帝曰刘齐贤岂捕鹞人耶安得以此待之【唐书】
　　传记鷣负鹊注云鷣鹞也【见尔雅】魏公子无忌方食有鸠飞入案下一鹞在屋上飞公子乃纵鸠鹞逐而杀之公子曰鸠避患归无忌竟为鹞所得吾负之为吾捕得此鹞者无忌无所爱于是捕得鹞三百余头公子乃按劒至其笼上曰谁获罪无忌耶一鹞独低头乃取杀之【列士传　论衡曰鹞有千数击鸟飞去安可复得哉或是捕鹞者折其颈也】李亮好逐雉兎有从风鹞孤飞鹞【西京杂记】鹞子两翅各有复翎左名撩风右名撩草带雨翎出猎必当获【杂爼】
　　鹘
　　史北齐文宣谓王思好曰尔击贼如鹘入鸦羣【北齐书】元和四年囘纥遣使者请改为囘鹘义取囘旋轻健如鹘八年淄青节度使李师道进鹘十二命还之【唐书】
　　传记岐王有北山黄鹘赐名决云儿【开元天宝遗事】
　　集有鸷曰鹘者巢于长安荐福浮图冬日之夕是鹘也必取鸟之盈握者完而致之以燠其爪掌左右易之旦则执而上浮图之跂焉者纵之延其首以望极其所如住必背而去之焉茍东矣则是日也不东逐西南北亦然鸣呼孰谓爪吻毛翮之物而不为仁义器耶【栁文】隂崖有苍鹰养子巢栢巅白蛇登其巢吞噬恣朝飱雄飞逺求食雌者鸣辛酸力强不可制黄口无半存其父从西归翻身入长烟斯湏领徤鹘痛愤寄所宣斗上捩孤影噭哮来九天脩鳞脱逺枝巨颡折老拳髙空得蹭蹬短草辞蜿蜒折尾能一掉饱肠皆已穿生虽灭众雏死亦垂千年物情有报复快意贵目前　飒爽动秋鹘　霜鹘不空拳【杜义鹘行】
　　本朝独爱孤栖鹘髙超百尺风　横飞应自得逺飏似无贪　坠翮逰霄汉无心顾雀鹯【东坡】依倚秋风气象豪似思燕雀在蓬蒿不知羽翼青冥上腐防相随势亦髙【王介甫】
　　鸢
　　经鸢飞戾天【诗】前有尘埃则载鸣鸢【记】
　　史萧确尝从侯景出猎见飞鸢景命射之莫能中确射之应而落【梁书】崔彭善射逹头可汗遣使曰请得崔将军一与相见遂遣之可汗召善射者数十人因掷肉于野以集鸢射之多不中彭连发数矢皆应而落【隋书】传记鸢鸟丑其飞也翔【尔雅】马援击交趾下潦上雾毒气上蒸仰视乌鸢跕跕堕水中【东观记】永和九年吴郡献白鸢【晋中兴书】
　　集鸢飞杳杳青云里　鸢鸣萧萧风四起【刘禹锡】
　　本朝瞻飞落海鸢【六一集】愁鸢蹲落景　鸢贪声最鄙【东坡】吟作饥鸢声【后山】
　　鸿
　　经初六鸿渐于干六二鸿渐于磐九三鸿渐于陆六四鸿渐于木九五鸿渐于陵【易】鸿飞遵渚鸿飞遵陆【诗】孟春鸿鴈来季秋鸿鴈来賔　前有车骑则载飞鸿【记】衞献公戒孙文子惠子食日旰不召而射鸿于圃【左传】
　　子桓公曰寡人有仲父犹飞鸿之有羽翼也【管子】鸿飞冥冥弋人何慕焉【扬子】鸿不学飞飞则冲天【蒋子】鸿鹄之鷇羽翼未合而有四海之心【尸子】
　　史陈渉曰燕雀安知鸿鹄之志哉【史记】
　　传记齐使献鸿于楚鸿渴使者于道饮鸿而失之使者至楚曰臣欲亡去为两使不通欲防颈而死将以吾君贱士贵鸿也楚王贤之【韩诗外传】
　　集淮南子云东归碣石违溽暑也平子赋云南寓衡阳避祁寒也若其雅歩清音逺心髙韵鹓鸾已降罕见其俦而锻翮墙隂偶影独立唼喋秕稗鸡鹜为伍不亦伤乎【卢思赋】弋者何所慕髙飞仰冥鸿　举手指飞鸿此情难具论　飞鸿辞北溟【李白】霜鸿有余哀　背若孤征鸿【杜诗】哀鸿鸣清耳【韩集】呌呌覊鸿哀　天髙数鸿鸣　杳杳归鸿吟【栁集】
　　本朝稻粱虽可恋吾志在冥鸿　离鸿独髙翔　囘首羡南鸿　翻鸿落浦晴【六一集】幽人隐几寂无语心在征鸿灭没间　人似秋鸿归有信　塞鸿正欲摩天去天静伤鸿犹戢翼【东坡】起看冥飞鸿乃在天宇空　仰视云空鸿鹄举【山谷】
　　鴈
　　经雝雝鸣鴈【诗】季冬鴈北乡【记】曹伯阳好田弋公孙疆获白鴈献之且言田弋之説【左传】
　　子昨日山中之木以不材得终其天年今日主人之鴈以不材死【庄子】夫鴈从风以爱气力衔芦而翔以备弋缴【淮南子】
　　史苏武在匈奴中昭帝遣使通和常惠夜见汉使使谓单于曰天子射上林中得鴈足有系帛书言武等在某泽中使者如其言单于大惊乃遣武还　太始三年获赤鴈作朱鴈之歌　宣帝于西河筑世宗庙告祀有五色鴈集殿前【汉书】皇甫规解官归安定乡人有以货得鴈门太守者亦去职还家书刺谒规规卧不迎既入而问卿前在郡食鴈美乎【后汉书】隋将史万嵗从梁士彦军次冯翊见羣鴈飞来万嵗谓士彦曰请射行中第三者射之应而落【北史】朱汉賔射一飞鴈正中其臆臆上贯一金钱有篆文皆无识者人皆号为朱落鴈【晋文】贞元十年同州献五色鸿【唐书】
　　传记凢防大夫用鴈鴈有行列故为防【春秋繁露】防用鴈者取随时南北不失其节【白虎通又説苑曰取其有长防之礼】自关而东谓鴈鹅南楚之外谓之鹅或谓之仓【方言】梁州县界有鴈塞山传云此山有大池水鴈栖集之因名鴈塞【梁州记】沮阳县西北有鴈浮山鴈南翔北归徧经其上【荆州图记】鴈门山鴈出其间在髙栁北【山海经】衡州有囬鴈峯鴈至此不过遇春而回【衡阳志】孔子之卫卫君与孔子语见飞鴈过而仰视之色不在孔子孔子乃逝【家语】
　　集唼流牵弱藻敛翮带余霜【沈约】胡鴈飞鸣辞燕山昨发委羽朝度关　客居烟波寄湘吴凌霜触雪毛体枯鴈渡潇湘烟　雪照聚沙鴈　白鴈从中来飞鸣苦难闻足系一书札寄言叹离羣离羣心断絶一见花成雪【李白】落鴈浮寒水　宿鴈起圆沙　归鴈喜青天　边秋一鴈声　君看随阳鴈各有稻粱谋　遥空秋鴈灭一声何处送书鴈　旋鴈上云归紫塞　北鴈塞声微九秋惊鴈序　万里衡阳鴈今春又北归　欲雪违
　　胡地先花别楚云　孤鴈不饮啄飞鸣声念羣谁怜一片影相失万重云【杜诗】去寒就暖识处所天长地阔栖息稀　凌云一举君谓何【韩集】正是峯前回鴈时【栁集】战蒲知鴈唼【李义山】仙掌月明孤影过长门灯暗几声来须知胡骑纷纷在岂逐春风一一回【杜牧】
　　本朝来时沙碛已氷霜飞过江南木叶黄水濶天低云暗澹朔风吹起自成行　阳城淀里新来鴈趂伴南飞逐越船野岸栁黄霜正重五更惊破客愁眠　夜闻归鴈生乡思　嵗晩江湖同是客莫辞伴我更南飞【六集】一北鴈来南国依依似旅人纵横遭折翼感恻为霑巾众禽自纷争野鴈独闲洁　先鸣独鼓翅吹乱芦花雪碧天无际鴈行髙　鸿鴈破江云万里梧桐卷露一
　　床银我自飘零是覊客更堪秋晩送行人【东坡】落鴈带边声【山谷】宁为宝筝柱肯作置书邮　固违隂岭雪不尽洞庭春　市逺无矰缴年丰足稻粱中原有佳气不必到衡阳【后山】
　　鸎
　　经黄鸟于飞集于灌木其鸣喈喈　睍睆黄鸟载好其音　春日载阳有鸣仓庚　仓庚于飞熠燿其羽　伐木丁丁鸟鸣嘤嘤出自幽谷迁于乔木嘤其鸣矣求其友声　绵蛮黄鸟【诗】仲春仓庚鸣【记】
　　传记离黄仓庚也鸣则蚕生【説文】黄丽留也或谓黄栗留幽州谓之黄鸎或谓之黄鸟一名仓庚一名商庚一名鵹黄一名楚雀齐人谓之抟黍关西谓之黄鸟此乃应节趣时之鸟或谓之黄袍【诗义疏】明皇于禁中见黄鸟呼为金衣公子【开元天宝遗事】戴颙春携双柑斗酒日往聴黄鹂声此俗耳鍼砭诗肠鼓吹【髙隐外书】顷年有人取黄鸎雏养于竹笼中其雌雄缭绕飞鸣一投火中一触笼而死剖腹视之其肠寸断【玉堂闲话】每妬流鸎于绮丛【广记】鸎声巧作烟花主人【赘録】
　　集宫鸎娇欲醉　上有好鸟相和鸣间关早得春风情千门万户皆春声　新鸎飞绕上林愿入箫韶杂
　　凤笙　碧树鸣黄鹂　春风语流鸎　黄鹂啄紫椹【李白】黄鸟喧嘉音　啭枝黄鸟近　鸎啭皇州春色防　鸎歌暖正繁　便觉鸎语太叮咛　两个黄鹂鸣翠栁岂有黄鹂歴翠微　竟日鸎相和　春日鸎啼脩竹里隔叶黄鹂空好音　花妥鸎梢蝶　宫鸎罢啭春【杜诗】
　　早晩飞来入锦城谁人教解百般鸣春风红树惊眠处似妬歌童作艳声　麦黄韵鹂鹒【韩集】不意忽有黄鸎鸣一声梦断楚江曲　翻日回度昆明飞凌风斜看细栁翥【栁集】欲啭不啭意自娇羌儿弄笛曲未调前声后声不相及秦女学筝指犹澁【韦应物】晓睡朦胧百啭鸎【温庭筠】鸎啼如有泪为湿最髙花　防与秦楼鳯俱聴汉苑鸎【李义山】
　　本朝暖入鸎篁舌渐调　乔木成隂百啭鸎【六一集】最好声音最好聴似调歌舌更叮咛髙枝抛过低枝立金羽脩眉黑染翎【梅圣俞】野花吹尽竹娟娟尚有黄鹂最可怜娅姹不知縁底事背人飞过北山前【王介甫】黄鸟怀好音秋菊染春衣　黄鸟在幽谷韬光养羽仪晴风曜桃李言语自知时【山谷】晓寒顾影惜金衣着意聴时不肯啼飞入栁隂多处去数声只许落花知【诚斋】
　　燕
　　经燕燕于飞差池其羽下上其音　天命鸟降而生商【诗】仲春鸟至【记】犹燕之巢于幕上也　鸟氏司分者也【左传】
　　子朱鸟翩翩归而肆矣【扬子】
　　史帝喾少妃简狄以春分日祠于髙禖有鸟遗卵简狄吞之生契【史记】丞相薛宣对曰茂陵寝上巳日鸟来集吐所含大豆紫黒色翺翔殿上此降下永与天无极天下幸甚【汉书】襄阳卫敬瑜妻年十六敬瑜亡父母舅姑欲嫁之女截耳自誓所住户有燕巢常双来去后忽孤飞女以红缕系燕足为志后嵗此燕来犹带前缕女为诗曰昔年无偶去今春犹独归故人恩既重不忍复双飞侯藻嘉其节题曰贞义卫妇之门【南史】
　　传记燕燕鸣也【尔雅】燕一名天女一名摰鸟【古今注】瑶光星散为燕【春秋运斗枢】溽泥为巢声多稍小者汉燕陶隐居注本草云紫胷声小者是越燕胷斑黑声大者是胡燕其作巢喜长【世説】齐鲁之间谓燕为乙作巢避戊巳中记云千嵗之燕户北向述异记云五百嵗燕生胡髯【杂爼】有娀氏有二佚女为九成之台帝令燕往视之二女爱而争抟之覆以玉筐少迟发而视之燕遗二卵北飞遂不反二女作歌曰燕往北实始为北音【吕氏春秋】昔鲁人有浮海而失津者至于亶洲见仲尼及七十子使归告鲁侯筑城以避冦鲁人以状告鲁侯不信俄有羣燕数万衔土培巢鲁侯信之大城曲阜讫而齐防至不克而还【崔江北凉録】后魏元道康向月防吟忽闻巢燕呼康字云景怡康曰尔为禽而语何巢我屋燕曰我为上帝所罚暂为禽耳以卿盛徳故来相依【穷怪録】唐王谢居金陵航海遇风抵一洲见翁妪皆皂服引至宫室见王坐大殿曰乌衣国也命以女妻之谢思归王命取飞云轩令谢入其中闭目少息已至其家但见梁上双燕呢喃下视谢乃悟所至乃燕子国也【广记】
　　集袖中有短书愿寄双飞燕【李陵】玉楼朱阁不复栖金窓绣户长相见　岂不恋华屋终愁谢珠【李白】江泥轻燕斜　墙燕语留人　娇燕入檐回　燕舞翠帷尘　巢燕得泥忙　频来语燕定新巢　秋燕已如客　震雷翻幕燕　雨燕集深条　紫燕时翻翼　旅食惊双燕衔泥入此堂应同避燥湿且复过炎凉【杜诗】朱雀桥边野草花乌衣巷口夕阳斜旧时王谢堂前燕飞入寻常百姓家【刘梦得】低飞緑岸和梅雨乱入红楼拣杏梁闲几砚中窥水浅落花径里得泥香【郑谷】
　　本朝摄事初欣社燕迎【六一集】燕入华堂怪未归【东坡】惊飞贺厦燕【淮南子云大厦成而燕雀相贺】处处定知秋后别年年长向社前逢行藏似欲追时节岂是人间不见容【王介甫】燕入风帘舞　聊随海燕度炎凉【山谷】卷帘通燕子　窥燕哺雏　老屋无僧燕作家　画楼着燕春风里【陈后山】
　　乌
　　经莫黑匪乌　瞻乌爰止于谁之屋　具曰子圣谁知乌之雌雄　弁彼鸒斯【诗】楚幕有乌【左传】城上有乌【同上】子夫驯乌者断其下翎则必待人而食焉得不驯乎【韩子】去隂就阳谓之阳乌鸿鴈是也纯黒而反哺者谓之慈乌小而腹下白不反哺者谓之鸦白项而羣飞者谓之燕乌白脰乌也鸦乌鸒也【孔丛子】
　　史朝夕乌【详见御史台类】吏食道旁乌攫其肉【见太守类】慕容冲之乱有羣乌数万翔鸣于长安城上其声甚悲不半年有甲兵入城之事【晋书】成公绥有孝乌每集其庐舍绥谓有反哺之徳以为祥禽　西魏裴侠年七嵗不能言后于洛城西见羣乌举手指之而言遂志识聪慧甚异常童【北史】栁仲郢每迁官羣乌大集于升平里第庭树防架皆满凡五日而散诏下不复集【唐书】
　　传记鸒斯鸭鶋注云是乌也又曰鸦乌小而多声腹下白【尔雅】瑶光星散为乌　飞翔翮为阳阳气仁故乌反哺【春秋运斗枢】爱其人者爱其屋上乌憎其人者恶其除胥【太公六韬】城上有乌自名破家【焦贑易林】晋文公焚林求介子推有白鸦绕烟而噪【拾遗】阳顔以纯孝着闻后有羣乌衔皷集顔所居村乌口皆伤因立县名乌伤王莽改为乌孝【异苑】支道林见王子猷兄弟还人问见诸王何如答曰见一羣白颈乌但闻唤哑哑声【世説】魏伶为西市丞养一赤嘴乌每于众中乞钱衔归号魏丞乌【朝野佥载】
　　集乌生八九子端坐秦氏桂树间【古乐府】黄云城边乌欲栖归飞哑哑枝上啼　但见悲乌号古木雄飞雌从绕林间【李白】饥乌集城楼　迎棹舞神鸦　夜来归乌尽啼杀后栖鸦　野鸦无意绪鸣噪自纷纷　丈人屋上乌乌好人亦好【杜诗】乌噪饥不啄【韩集】城上日出羣乌飞飞鸦争赴朝阳枝【栁集】百鸟岂无母尔独哀怨深要是母慈重使尔悲不任　慈乌复慈乌鸟中之曽参【白居易】
　　本朝候馆噪山鸦　嵗熟鸦声乐　归路栁暗藏峤鸦【六一集】事将兆而献忠人反谓尔多凶凶不本于尔尔又安能凶尔之不告兮凶岂能言説告而先知兮谓凶从尔出　遭人唾骂于时不容复遭弹类驱逐西东【梅圣俞】尔之为禽兮何不髙翔而逺翥何为号呼于人兮告吉凶而逢怒【范文正】夕阳枫叶见翻鸦　暮树号寒鸦　江风初凉睡正美楼上啼鸦呼我起　孤云落日西南望长羡飞鸦自识村【东坡】
　　鹊
　　经维鹊有巢维鸠居之　鹊之疆疆　防有鹊巢【诗】季冬鹊始巢　乌鹊之巢可俯而窥也【记】
　　子庄周逰乎雕陵之樊覩一异鹊自南方来感周之颡而集栗林【庄子】鹊巢知风之所起　鴈北向鹊始加巢【淮南子】
　　史徐羡之拜司空有双鹊于太极殿东防尾鸣唤【宋书】奚永落与张子信对坐有鹊鸣于庭树子信曰鹊言不善有口舌事今夜有唤必不得往至夜髙俨使召永落且云敕唤永落称堕马脚折遂免于难【北齐书】大歴八年干陵上仙观三尊殿有双鹊衔柴及泥补葺殿之隙坏凡一十五处　贞元四年中书省梧树上有鹊以泥为巢【唐书】
　　传记鹊者阳乌先物而动先事而应见于风木之象【易通卦騐】鹊知太嵗之所在博物志云鹊巢皆背太嵗此非才智任自然耳淮南子曰鹊识嵗多风去乔木巢傍枝【説文】干鹊噪而行人至【广记】鹊一名神女【古今注】昆山之旁以玉璞抵乌鹊【塩铁论】章帝永宁元年条支国进鳷鹊髙七尺其国太平鳷鹊羣翔【拾遗録】鹊巢中必有棘崔圆相公妻于后园见二鹊构巢共衔一木安巢中俗言见鹊上梁必贵【杂爼】黎景逸居空青山有鹊巢其侧后系南康狱其鹊止于狱楼向景逸似传语之状其日传有赦官司诘其由来云路逢衣素衿人所説三日赦至【佥载】
　　集月明星稀乌鹊南飞绕树三匝无枝可栖【曹操】五色云间鹊飞鸣天上来【李白】今日乌鹊喜欲报凯歌归　门鹊晨光起【杜诗】鹊鸣声楂楂　家人祝喜鹊【韩集】
　　本朝鲜鲜毛羽耀朝晖红粉墙头緑树枝日暖风轻言语软应将喜报主人知【六一集】月明惊鹊未安枝　柯侯古循吏悃愊真无华仁心格异族两鹊巢其衙但恨不能言相对空楂楂【东坡】
　　雀
　　经谁谓雀无角何以穿我屋【诗】雀入大水化为蛤【记】子一雀适羿羿必得之以天下为之笼则雀无所逃以隋侯之珠而弹千仭之雀【庄子】万雀不能抵一鹰【抱朴子】史杨由少习易有大雀夜集库楼上太守亷范以问由对曰郡内当有小兵后广柔县蛮夷反杀伤长吏【后汉书】潘岳初生有一雀止其母左肩占者咸言富贵之征【北史】开元二十二年渝闗虫食田稼蔓延入平州俄顷有羣雀来食此虫一日食尽平州稼无伤者【唐书】
　　传记立夏雀子飞【易通卦验】明珠弹雀贵不当也【太经】雀一名嘉賔【古今注】庄辛谓楚王曰夫雀仰栖茂树鼓趐奋翼自以为无患不知夫公子王孙左挟弹右摄丸以加其颈也【战国策】孔子见罗者所得雀皆黄口也孔子曰黄口尽得大雀独不得何也罗者对曰黄口从大雀者不得大雀从黄口者得孔子顾谓弟子曰君子慎所从【家语】任城魏肇之初生有雀飞入其手占者以为封爵之祥【异苑】杨宣为河内太守行县有羣雀鸣桑树上宣曰前有覆车粟此雀相随欲徃食行数里果有覆车粟【益部耆旧传】集嗷嗷空城雀身计何戚促【李白】啅雀争枝坠　雀啄桞花黄　黄雀饱野粟羣飞动荆榛　篱雀暮喧繁【杜诗】乳雀飞檐楹【韩集】
　　本朝低昻枝上雀摇荡花间雨　乱雀啅丛棘　霜叶投空雀啅篱【东坡】雀喜宫成自相贺　寒雀四顾惊风枝【山谷】百千寒雀下空庭小集梅梢话晩晴特地作团喧杀我忽然惊寂无声【诚斋】
　　鸠
　　经宛彼鸣鸠【诗】仲春鹰化为鸠　季春鸣鸠拂其羽【记】史管辂至郭恩家有飞鸠来在梁头鸣甚辂曰当有老公从东方来豚一头酒一壶主人虽喜当有小故明日果有客如所占而射鸡作食箭从树间缴中数嵗女子流血惊怖【魏志】
　　传记长安张氏有鸠自外入户内张氏祝之曰鸠为祸耶飞上承尘为福耶来入我怀鸠飞入怀以手探之得一金带钩焉自是之后子孙昌盛资财万倍【捜神记】集白鸠之白谁与隣霜衣雪襟诚可珍　首农政鸣阳春【李白】春鸠鸣不停　鸠鸣暮求羣【韩集】
　　本朝天将隂鸣鸠逐妇鸣中林鸠妇怒啼无好音天雨止鸠呼鸠妇鸣且喜妇不亟还呼不已逐之其去恨不早呼不肯来固其理　斑然锦翼花簇簇雌雄相随乐不足抱雏出卵翅羽成岂料一朝还反目人言嫁鸡逐鸡飞安知嫁鸠被鸠逐　麦垅已深鸠唤雨　春原洗新霁緑叶暗朝日鸣声相呼知应荅如吹律　谁言鸣鸠拙无用雄雌各自知隂晴【六一集】夣里鸣鸠唤雨来【东坡】
　　鸽
　　传记张九龄家养羣鸽每与亲知书系鸽足上飞徃投之目为飞奴【开元天寳遗事】
　　集还见窓中鸽日暮绕庭飞【韦苏州】
　　本朝宗汝得一鸽性甚灵慧能致书于千里之外【遯斋闲覧】去年桞絮飞时节记得金笼放雪衣【东坡】
　　雉
　　经射雉一矢亡　离为雉【易】髙宗祭成汤有飞雉升鼎耳而雊【书序】雄雉于飞泄泄其羽下上其音　有鷕雉鸣雉鸣求其牡　如翚斯飞　雉之朝雊尚求其雌【诗】士执雉【周礼】雉曰防趾　孟冬雉入大水为蜃【礼记月令】　季冬雉雊【礼记同上】余子长矣能奉雉而从余矣　五雉为五工正【左传】山梁雌雉时哉时哉【论语】
　　子泽雉十歩一饮百歩一啄不期蓄乎樊中【荘子】
　　史鸿嘉二年有飞雉集于殿庭歴阶升堂而雊【汉书】鲁恭驯雉【见知县类】管辂至王直语有雄雉飞来直令辂作卦辂曰五月必迁至期果为渤海太守【魏志】武库封闭甚宻其中忽闻雉雊张华曰此必蛇化也开视之有蛇蜕焉【晋书】
　　传记鸬诸雉【命雉】雉【青质玉色】鷮雉【长尾走耳鸣】鸣雉【阙】
　　雉【似山雉而小冠】秩秩海雉【外雉而墨出海中山】鸐山雉【尾长赭色】翰雉鵫雉【今白鵫】翰江【亦名白雉尔雅】周成王时越裳献白雉【孝援神契】孙休好射雉羣臣谏荅曰虽为小物耿介过人朕之所以好也【语林】
　　集聿采毛之英丽兮有五色之名翚厉耿介之专心兮侈雄艶之姱姿　鸎绮翼而挝灼綉颈而衮背　摛朱冠之赩赫敷藻翰之陪鳃　伊义鸟之应敌【潘岳】雉之飞于朝日羣雌孤雄意气横出当东而西当啄而飞随飞随啄羣雌粥粥【韩文雉朝飞操】原头火烧静兀兀野雉畏鹰出复没将军欲以巧伏人盘马弯弓惜不发地形渐窄观者多雉惊弓满劲箭加冲人决起百余尺红翎白镞随倾斜将军顾笑军吏贺五色披离马前堕【雉带箭】麦陇青青二月时白雉朝飞挟两雌锦衣绮翼何离縰牧犊采薪感之悲　寕向草中耿介死不求黄金笼下生【李白】绣羽穿花他自得　山雉迎舟楫【杜诗】
　　本朝朝日飞雉雊东臯新雨余【六一集】雄雉曳脩尾惊飞向日斜空中纷格鬬防羽落如花【东坡】
</div>
    <div class="pagination">
<a href="记纂渊海_page124.html">上一页</a><span>...</span><a href="记纂渊海_page120.html">120</a><a href="记纂渊海_page121.html">121</a><a href="记纂渊海_page122.html">122</a><a href="记纂渊海_page123.html">123</a><a href="记纂渊海_page124.html">124</a><span class="current-page">125</span><a href="记纂渊海_page126.html">126</a><a href="记纂渊海_page127.html">127</a><a href="记纂渊海_page128.html">128</a><a href="记纂渊海_page129.html">129</a><a href="记纂渊海_page130.html">130</a><a href="记纂渊海_page126.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
