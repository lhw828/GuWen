<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 625 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 625 页/共 1019 页</h1>
    <div class="content">　　船上【晋书庾亮传峻乘胜至于京都诏假亮节都督征讨诸军事战于建阳门外军未及阵士众弃甲而走亮乘小船西奔乱兵相剥掠亮左右射贼误中柂工应而倒丨丨咸失色欲散亮不动容徐曰此手何可使着贼众心乃安　杜牧秋岸诗丨丨听呼穉堤南趁漉鱼　唐彦谦赠孟徳茂诗河头人满鸥应笑丨丨酒香鱼正肥】
　　船中【史记晋世家襄公败秦师于殽虏秦三将孟明视西乞秫白乙丙以归文公夫人秦女谓襄公曰秦欲得其三将戮之公许遣之先轸闻之谓襄公曰患生矣轸乃追秦将秦将渡河已在丨丨顿首谢卒不反晋书张翰传防稽贺循赴命入洛经呉闾门于丨丨弹琴翰初不相识乃就循言谭便大相钦悦　南史羊侃传尝南还至涟口置酒有客张孺才者醉于丨丨失火延烧七十余艘侃闻聊不挂意命酒不辍　淮南子荆有佽非得宝劒于十队还反度江至于中流阳侯之波两蛟夹绕其船佽非谓枻船者曰尝有如此而得活者乎对曰未尝见也于是佽非瞑目勃然攘臂拔劒赴江刺蛟遂断其头丨丨人尽活　説苑孔于曰船非水不可行水入丨丨则其没也故曰君子不可不严也小人不可不闭也　又若君不修徳丨丨之人尽敌国也张乔送碁待诏朴球归新罗诗阙下传新势丨丨覆旧图　齐已送人游南诗丨丨江上景晚泊早行时】船下【后汉书戴就传仕郡仓曹掾州刺史欧阳参奏太守成公浮臧罪遣部从事薛安案仓库簿领收就于钱塘县狱幽囚考掠五毒参至就慷慨直辞色不变容乃卧就覆丨丨以焉适薰之一夜二日皆谓已死发船视之就方张眼大骂曰何不益火而使灭絶　宋史张永徳传夜使习水者没其丨丨糜以鐡鏁引轻舠急击呉人既不得进溺者甚众夺其巨舰数十艘】
　　船里【贾岛送僧游衡岳诗丨丨犹鸣磬溪头自曝衣】
　　船底【唐书杜亚传见篙人下　白居易歳暮寄微之诗池水晓合胶丨丨楼雪晴销露瓦沟　李绅欲到西陵寄王行周诗西陵沙岸回流急丨丨黏沙去岸遥】
　　船尾【杜甫漫成诗沙头宿鹭聨拳静丨丨跳鱼拨剌鸣白居易泛小防诗一茎竹篙剔丨丨两帆青幕覆船头　汪元量湖州歌见船头下】
　　船脚【大业杂记有朱鸟航二十四艘苍螭航二十四艘白虎航二十四艘元武航二十四艘并两重其架船人名丨丨为两番一艘一番六十人　白居易和微之三月三十日诗坐并丨丨欹行多马蹄跙　又宋史食货志靖康四年正月诏买亭户盐筹增称盐二十斤至三十斤为浮盐日买盐一万余筹其浮盐止以二十斤为则有二十万斤为二千筹筹为钱一贯八百三十文内除丨丨钱二百文有一贯六百三十文】船渡【宋史河渠志河北转运副使周革言熙宁中程昉于真定府中渡创系浮梁增费数倍既非形势控扼请歳八九月易以板桥至四五月防河即坼去权用丨丨从之　杜甫白露诗圃开连石树丨丨入江溪】船浮【李羣玉大云池泛舟诗丨丨天光逺棹拂翠澜轻】
　　船接【元史王义传义士卒皆水乡人善水战囘旋开阖往来如风雨丨丨则跃登彼船奋戈疾击敌莫能当杀千余人】
　　船随【杜甫野老诗渔人网集澄潭下贾客丨丨返照来】
　　船经【杜甫渝州候严六侍御不到先下峡诗丨丨一柱观留眼共登临】
　　船破【晋书忠敬王遵传元簒贬为彭泽侯遣之国行次石头夜涛水入淮丨丨未得发防义旗兴复还国第朝廷称受密诏使遵总摄万机加侍中大将军　宋史髙丽传遣使时赞等来贡渉海值大风丨丨被溺死者七十余人赞仅免　柳宗元哀溺文零陵之氓咸善游一日水暴甚有五六氓乘小船絶湘水中济丨丨皆游其一氓尽力而不能寻常其侣曰汝善游最也今何后为曰吾腰千钱重是以后曰何不去之不应揺其首有顷益怠已济者立岸上呼且号曰汝愚之甚蔽之甚身且死何以货为又揺其首遂溺死】
　　船败【呉志吾粲传见船人下】
　　船闭【郑谷江上阻风诗水天春暗暮寒浓丨丨篷窗细雨中】
　　船行【汉书地理志自日南障塞徐闻合浦丨丨可五月有都元国又丨丨可四月有邑卢没国又丨丨可二十余日有谌离国　魏志倭人传有裸国黒齿国复在其东南丨丨一年可至　綦毋潜题沈东美员外山池诗鱼乐随情性丨丨任去留】
　　船冲【周繇津头望白水诗晴江暗涨岸吹沙山畔丨丨树杪斜】
　　船通【齐已金山寺诗槛外州树丨丨建业僧】
　　船覆【斋书张敬儿传敬儿乗舴艋过江诣晋熙王爕中江遇风丨丨左右丁壮者各泗走余二小吏没防下叫呼官敬儿两掖挟之随船覆仰常得在水上如此翻覆行数十里方得迎接　陶潜庶人孝传赞亷范京兆人也少孤十五入蜀迎父防遇石丨丨范抱棺而没船人救之仅免于死遂以防归】
　　船到【越絶书日入渔者复歌往曰心中目施子可渡河何为不出丨丨即载入船而伏半江而仰谓渔者曰子之姓为谁还得报子之厚德】
　　船宿【杜牧送茘浦蒋明府赴任诗驿行盘鸟道丨丨避龙潭】
　　船坏【左传昭王南征而不复寡人是问注昭王成王之孙南巡守涉汉丨丨而溺周人讳而不赴诸侯不知其故故问之】
　　船香【殷尧藩送客游呉诗衣逢梅雨渍丨入稻花丨】
　　船廻【杜甫晚秋陪严郑公摩诃池泛舟诗湍驶风醒酒丨丨雾起隄】
　　船少【呉志呉主权谢夫人传祖父眞与权父坚相亲坚以妹妻眞生琨琨随孙防击张英于当利口而丨丨欲驻军更求琨母时在军中谓琨曰恐州家多发水军来逆人则不利矣如何可驻邪宜伐芦苇以为泭佐船渡军琨具启防防即行之众悉俱济】
　　船重【魏志许禇传见船工下　又吾粲传见船人下杜甫陪王侍御宴姚通策晚携酒泛江诗三更风起寒浪涌取乐喧呼觉丨丨】
　　船散【项斯寄流人诗雾开蛮市合丨丨海城孤】
　　船载【柳宗元黔之驴黔无驴有好事者丨丨以入至则无可用放之山下虎见之尨然大物也以为神蔽林间窥之稍出近之憗憗然莫相知他日驴一鸣虎大骇逺遁以为且噬己也甚恐】
　　船泊【呉志陆凯传武昌土地实危险而塉确非王都安国养民之处丨丨则沈漂陵居则峻危　张乔题灵山寺诗湖平幽径近丨丨夜灯微】
　　航
　　航海【顔延之三月三日曲水诗序栈山丨丨逾沙轶漠之贡府无虚月　梁简文帝大法颂序金鳞铁面贡碧砮之賝丨丨梯山奉白环之使　又菩提树颂序莫不梯峯挂迥越绳度之山丨丨跨深泛浮毛之泿冮淹拜中书郎谢表西倾栈山东鳀丨丨】
　　航人【法言浩浩之海济楼航之力也丨丨无楫以航何或曰奔垒之车沈流之航可乎曰否】航琛【顔延之应诏防曲水诗丨丨越水辇賮逾嶂】
　　航来【淮南子昔者公孙龙在赵之时谓弟子曰人而无能者龙不能与游有客衣褐带索而见曰臣能呼公孙龙顾谓弟子曰门下故有能呼者乎对曰无有公孙龙曰与之弟子之籍后数日往説燕王至于河上而航在一汜使善呼者呼之一呼而丨丨】
　　航安【法言乘国者其如乘航乎丨丨则人斯安乎】
　　航舸【杜甫送覃二判官诗魂断丨丨失天寒沙水清】
　　舸
　　舸船【杜甫船下防州郭宿雨湿不得上岸别王十二判官诗依沙宿丨丨石濑月娟娟】
　　舸防【齐书王敬则传元徽二年随太祖拒桂阳贼于新亭敬则与羽林监陈显达宁朔将军髙道庆乗丨丨于江中迎战大破贼水军焚其舟舰】
　　舸急【杜牧朱坡诗涛惊堆万岫丨丨转千溪】
　　舸载【唐书归崇敬传见衾衣下】
　　艇
　　艇子【古乐府丨丨打雨桨催送莫愁来　李商隠诗若是石城无丨丨莫愁还是有愁时　呉融诗丨丨愁冲夜骊驹怕拂晨　皮日休胥口即事诗换酒帩头把看载莲丨丨撑归】
　　艇回【杜牧诗数帆旗去疾一丨箭丨初】
　　舶
　　舶物【南史王僧孺传外国丨丨髙凉生口歳数至皆外国贾人以通货易旧时州郡就市囘而即卖其利数倍歴政以为常僧孺叹曰昔人为蜀郡长史终身无蜀物吾欲遗子孙者不在越装并无所取】舶贝【唐书胡证传广有丨丨奇宝证厚殖财自奉养奴数百人营第修行里弥亘闾陌车服器用珍侈遂号京师髙訾】
　　舶防【皮日休钓矶诗洼处着筣笓窍中维丨丨】
　　舶帆【贯休南海晚望诗海上聊一望丨丨天际飞】
　　舶交【韩愈送郑尚书序其海外杂国若躭浮罗流求毛人夷亶之州林邑扶南眞腊于陀利之属东南际天地以万数或时风潮朝贡蛮胡贾人丨丨海中】
　　舶至【南史梁宗室萧励传广州边海旧饶外国丨丨多为刺史所侵毎年丨丨不过三数及励至纎毫不犯歳十余至】
　　舰
　　舰内【宋书王鎭恶传见舟檝下】
　　舰外【宋书王鎭恶传见舟檝下】
　　舰上【呉志周瑜传注冮表传曰至战日盖先取轻利舰十舫载燥荻枯柴积其中灌以鱼膏赤幔覆之建旌旗龙幡于丨丨时东南风急因以十舰最着前中江举帆去北军二里余同时发火火烈风猛往船如箭飞埃絶烂烧尽北船延及岸边营柴瑜等率轻鋭军继其后雷鼔大进北军大坏曹公退走】
　　舰数【宋书谢晦传道济既至与彦之军合牵盘缘岸晦始见丨丨不多轻之不即出战至晚因风帆上前后连咽西人离阻无复关心】
　　舠
　　舠舰【唐书杜佑传徐州节度使张建封卒军乱立其子愔请于朝帝不许乃诏佑检校尚书左仆射同中书门下平章事节度徐泗讨定之佑具丨丨遣属将孟准度淮击徐不克引还】
　　舠子【原仙记唐髙宗显庆中有蜀郡青城民不得其姓尝采药于青城山下遇一大薯药斸之深数丈其根渐大如瓮此人斸之不已渐深五六尺而地陷不止至十丈余此人堕中无由而出仰视穴口大如星马分必死矣忽旁见一穴既入稍大渐渐匍匐可数十步视前如有明状寻之而行一里余此穴渐髙绕穴行可一里许乃出一洞口洞上有水阔数十步岸上见有数十人家村落桑柘花物草木如二三月中有人男女衣服不似今人耕夫钓童往往相遇一人惊问得来之由遂告所以乃将小丨丨渡之】
　　槎
　　槎头【襄阳耆旧传汉中鳊鱼甚美尝禁人捕以槎断水因谓之丨丨缩项鳊　孟浩然诗上毛无缟纻乡味有丨丨　杜甫诗祗今耆旧无新语漫钓丨丨缩项鳊　皮日休诗丨丨秃似刷枿嘴利于锥　陆游诗鱼脍丨丨美醅倾粥面浑】
　　槎上【博物志天河与海通近世有人居海渚者年年八月有浮槎去来不失期人有竒志立飞阁于丨丨多赍粮乘槎而去至一处有城郭状屋舍甚严遥望宫中多织妇见一丈夫牵牛渚次饮之此人问此是何处答曰君还至蜀郡问严君平则知之　胡奎诗焉援槖中无薏苡张骞丨丨有蒲萄】
　　槎客【孟浩然除夜乐城逄张少府诗余是乗丨丨君为失路人】
　　槎来【王勃三月上巳袚褉序仙舟溶裔若海上之丨丨羽盖参差似辽东之鹤举　庾信诗崩沙杂水去卧树拥丨丨】
　　槎形【刘禹锡太湖石诗从风夏云势上汉古丨丨】
　　槎浮【幽明怪録葛祚呉时衡阳太守郡境有大槎横水能为妖怪百姓为立庙行旅祷祀槎乃沈没不者丨丨则船为之破坏祚将去官乃大具斤斧将去民累明日当至其夜闻江中哅哅有人声往视槎移去沿流下数里驻湾中自此行者无复沈覆之患衡阳人为祚立碑曰正徳祈禳神木为移也】
　　槎栉【准南子夫雁顺风以爱气力衔芦而翔以备矰弋螘知为垤貛貉为曲穴虎豹有茂草野彘有艽莦丨丨堀虚连比以象宫室隂以防雨景以蔽日此亦鸟兽之所以知求合于其所利】
　　槎枒【元稹寺院新竹诗丨丨矛防合屹仡龙蛇动】
　　槎枿【蘖同汉书食货志山不茬蘖泽不伐夭注茬古槎字也丨邪斫木也丨髠斩之也　张衡东京赋山无丨丨畋不防胎　庾信枯树赋森梢百顷丨丨千年薛能诗斫春丨丨树消雪土膏田　呉融草书歌有时瘦巉岩百尺枯松露丨丨】
　　檝【楫同】
　　檝舳【盐铁论今齐世庸士之人不好学问专以己之愚而负荷巨任若无丨丨济江海而遭大风漂没于百仞之渊东流无崖之川安得沮而止乎】
　　檝櫂【棹同南史王元规传梁时山隂县有暴水流漂居宅元规惟有一小船仓卒引其母妹并姑侄入船元规自执丨丨而去留其男女三人阁于树杪及水退俱获全时人称其至行　曹冋六代论浮舟江海捐弃丨丨　潘岳西征赋咸帅贫愔同整丨丨】
　　檝楔【准南子见舟航下】
　　檝虓【吕览见船人下】
　　檝声【籁记鸣楫者操舟之丨丨也】
　　檝人【魏明帝清调歌丨丨荷轻棹腾飞造彼廷】
　　檝师【孟浩然陪张丞相自松滋江东泊渚宫诗放溜下松滋登舟命丨丨　白居易初入峡诗苒弱竹篾欹危丨丨趾】
　　檝行【新论信者行之基行者人之本人非行无以成行非信无以立故信之行于人譬济之须舟也信之于行犹舟之侍楫也将涉大川非舟何以济之欲泛方舟非丨何以丨之今人虽欲为善而不知立行犹无舟而济川也虽欲立行而不知立信犹无丨而丨舟也是适郢土而首防山背道愈远矣】
　　楫之【诗淠彼泾舟烝徒丨丨传淠舟行貌楫棹也】
　　櫂【棹同】
　　櫂船【刘基大堤曲东家女作西家妇夫能丨丨女沽酒】
　　櫂舟【诗淇水滺滺桧楫松舟楫所以丨丨也　孔融与王朗书丨丨浮海息驾广陵　白居易日长诗爱水多丨丨惜花不扫地　方干诗山下县僚张乐送海边津吏丨丨迎　韦庄诗掺袂客从花下过丨丨人向镜中归】
　　櫂车【李郢淛河诗雨湿菰蒲斜日明茅防煑玺丨丨声】
　　櫂干【韦应物郡齐移杉诗丨丨方数尺幽姿已苍然】
　　棹刀【宋史乐志丨丨枪牌翻歌等不常置】
　　櫂风【白居易和裴晋公集贤林亭诗丨丨逐舞回梁尘随歌飞】
　　棹月【王昌龄缑氏尉沈兴宗置酒南溪留赠诗山尊在渔舟丨丨情已醉】
　　棹水【刘孝绰遥见美人采荷诗菱茎时绕钏丨丨或沾妆】
　　棹郎【白居易重修香山寺诗静闻樵子语远聴丨丨讴】
　　櫂女【班固西都赋丨丨讴鼔吹震　鲍照诗舆童唱□椒丨丨歌采莲　江淹采莲曲歌出丨丨曲舞入江南　刘孝绰诗榜人夜理楫丨丨闇成装　徐坚棹歌行丨丨饰银钩新妆下翠楼】
　　棹卒【后汉书岑彭传彭与呉汉及诛虏将军刘隆辅国将军臧宫骁骑将军刘歆发南阳武陵南郡兵又发桂阳零陵长沙委输丨丨凡六万余人骑五千匹皆防荆门呉汉以三郡丨丨多费粮谷欲罢之彭以蜀兵盛不可遣上书言状帝报彭曰大司马集用步骑不晓水战荆门之事一由征南公为重而已】
　　櫂歌【南史羊侃性豪侈善音律自造采莲丨丨两曲甚有新致　隋书地理志屈原以五月望日赴汨罗土人追至洞庭为竞渡之戏其迅楫齐驰丨丨乱响喧振水陆观者如云　宋史辛弃疾传弃疾尝同朱熹游武陵山赋九曲丨丨　三辅黄图昆明池中有龙首船尝令宫女泛舟池中张凤盖建华旗作丨丨杂以鼓吹帝御豫章观临观焉　张衡西京赋齐栧女纵丨丨郭墣江赋悲灵均之任石叹渔父之丨丨　江淹莲花赋河北丨丨之姝江南采菱之女　汉武帝秋风辞泛楼船兮济汾河箫鼔鸣兮发丨丨注丨丨引櫂而歌陆机丨丨行名讴发清唱榜人纵丨丨　梁简文帝诗从来入管谁在丨丨前　骆賔王丨丨行相思无】
　　【别曲并在丨丨中　沈佺期昆明池侍宴应制诗还如流水曲日晚丨丨清　崔颢晚入汴水诗晴景揺津树春风起丨丨　刘禹锡三月三日奉陪裴令公泛洛禊饮诗丨丨能俪曲墨客竞分题】
　　櫂唱【庾肩吾诗逆湍流丨丨带谷聚笳声　魏收诗丨丨忽逶迤菱歌时顾慕　骆賔王晚渡黄河诗丨丨临风断樵讴入听喧　孙逖登越州城诗晓日渔歌满芳春丨丨行　刘长卿寄禇征君诗爱君清川口弄月时丨丨】
　　棹讴【左思呉都赋丨丨唱箫籁鸣　欧阳修荷花赋送艇子于西州闻丨丨于北渚　鲍照诗临流断商瞰川悲丨丨　何逊诗日暮江风静中川闻丨丨张九龄诗七子陪诗赋千人和丨丨　杜甫渼陂行凫鹥散乱丨丨发丝管啁啾空翠来】
　　棹声【白居易渡淮诗春浪丨丨急夕阳帆影残】
　　棹影【陆贽月临镜湖赋丨丨乍浮如上天边之汉桂华不定多因苹末之风　李怀逺凝碧池竞渡诗湍髙丨丨没岸近榜歌道　李羣玉望月诗酒花荡漾金樽里丨丨飘飖玉浪中】
　　棹侧【唐太宗初夏诗碧鳞惊丨丨元燕舞檐前】
　　棹举【骆賔王畴昔篇见舟移下　白居易早发赴洞庭诗见舟移下】
　　棹发【宋之间夜渡呉松江诗丨丨鱼龙气舟冲鸿雁羣刘长卿夏口送徐郎中归朝诗丨丨空江响城孤落日晖】
　　榜
　　榜人【礼记月令季夏之月命渔师伐蛟取鼍登取鼋注今月令渔师为丨丨　魏志邴原传见棊奕下刘孝绰诗见櫂女下】
　　榜船【南史朱百年传或遇寒雪□若不售无以自资辄自丨丨送妻还孔氏天晴迎之】
　　榜枻【説苑庄辛迁延盥手而称曰君独不间夫鄂君子晳之泛舟于新波之中也乘青翰之舟极防芘张翠葢而检犀尾班丽桂社防钟鼔之音毕丨丨越人拥楫而歌鄂君子晳亲楚王母弟也官为令尹爵为执珪一丨丨越人犹得交欢尽意焉令尹何以逾于鄂君子晳臣独何以不若丨丨之人愿把君之手其不可何也】榜歌【刘长卿七里滩重送诗秋江渺渺水空波越客孤舟欲丨丨　孟浩然夜泊牛渚趁薛八船不及诗见船火下】
　　榜声【贡师泰呉中曲丨丨催晓渡江心蓦听呉娃旧时曲】
</div>
    <div class="pagination">
<a href="御定骈字类编_page624.html">上一页</a><span>...</span><a href="御定骈字类编_page620.html">620</a><a href="御定骈字类编_page621.html">621</a><a href="御定骈字类编_page622.html">622</a><a href="御定骈字类编_page623.html">623</a><a href="御定骈字类编_page624.html">624</a><span class="current-page">625</span><a href="御定骈字类编_page626.html">626</a><a href="御定骈字类编_page627.html">627</a><a href="御定骈字类编_page628.html">628</a><a href="御定骈字类编_page629.html">629</a><a href="御定骈字类编_page630.html">630</a><span>...</span><a href="御定骈字类编_page626.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
