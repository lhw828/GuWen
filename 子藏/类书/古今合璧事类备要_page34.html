<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 34 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 34 页/共 111 页
  </h1>
  <div class="content">
   总三太三少
　　歴代沿革【三王教世子立太傅少傅以养之太傅在前少傅在后入则有保出则有师文王太子周成王幼在襁抱太公为太师大戴礼西汉有太子太傅少傅蜀官有太子门大夫庶子洗马舍人后汉太傅礼如师不领官属少傅悉主太子官属魏太傅于太子不称臣少傅称臣晋咸宁中备六傅之职三太三少东晋置保而无二师景帝讳师后齐以太师太傅太保为三师少师少傅少保为三少唐三师三少官不必备唯其人无其人则阙之职官分纪太子太师太太保各一人从一品掌转导皇太子每见迎拜殿门三师各拜有门必让三师坐太子乃坐与三师书前名惶恐后名惶恐再拜太子出则乗路备卤簿以从百官志少师少傅少保各一人从二品掌晓三师徳行以谕太子奉太子以观三师之道徳同上国朝师傅不常设仁宗升储置三少各一人李文定公以参知政事兼少客及陛左相遂进兼少傅此宰相兼宫僚之所从始也丁谓兼少师冯拯兼少傅曹利用兼少保是时实为东宫官余多以前宰执为致仕官若太子少师太傅太保以待宰相官未至仆射者及枢宻使致仕亦随本官髙下除授太子少师少傅少保以待前执政其少师非经顾命不除若本官至尚书即除少傅丞郎给諌只除少保若因迁转则逓进一官至太师即迁司空矣官制旧典天禧末皇太子同聴政乃以首相兼少师枢使曹利用兼宾客自后神宗钦宗孝宗光宗在东宫皆不相开禧三年史同知自詹事入枢府乃进兼宾客已而太子侍立遂以钱丞相兼太子少傅明年并置二相左相改兼少师右相兼少傅未几右相丁内艰左相亦去位又明年左相起复遂进兼少师焉朝野杂记】
　　事类教喻【凡三王教世子必以礼乐立太傅少傅以养之欲知父子君臣之道也太傅审父子君臣之道以示之少傅奉世子以观太傅之徳行太傅在前少傅在后入则有保出则有师是以丨丨而徳成也师也者教之以事而喻诸徳者也保也者谨其身以辅翼之而归诸道者也记文王世子】辅翼【选天下端士孝悌博闻有道术者以丨丨之故太子见正事闻正言行正道左右前后皆正人也大戴礼】元良【乐正司业父师司成一各丨丨万国以贞注贞正也司主也言乐正教以善文师教以成礼记】尊敬【丨丨师傅又国之将兴尊师重傅也汉诏】承华【太子门名文选曰遵彼丨丨又曰高步承华皆谓太子诸宫】
　　博望【汉太子苑名丨丨】东朝【太子朝也文选曰丨丨既建】青绶【六帖注云太子太师太傅太保古官也银章丨丨佩苍王汉舆服志晋官品令并同】上大夫【贾谊上防曰昔者成王幼在襁抱召公为太保周公为太傅太公为太师保保其身体傅傅其徳义师导之教训此三公之职也于是为置三少皆丨丨丨也曰少保少傅少师是与太子宴者也故乃孩提有识三公三少固明仁孝礼义以道习之逐去邪人不使见恶行前汉本】贤大夫【防广为太子太傅兄子受为少傅在位五歳皇太子年十二通论语孝经广谓受曰吾闻知足不辱知止不殆今仕至二千石官成名立如此不去惧有后悔即日父子上防乞骸骨公卿故人设祖道供帐送者车数百两道路观者皆曰丨哉二丨丨同上】其令拜【晋武帝时有司奏东宫二傅礼仪不同帝曰崇敬师傅所以尊教何论臣与不臣丨丨太子丨之晋史】辄先拜【顺宗为皇太子礼重师傅见丨丨丨顺宗实録】掌辅导【太师太傅太保丨丨丨皇太子少师少傅少保掌晓三师徳行以谕皇太子奉太子以观三师之道徳唐志】掌教谕【三少之职丨丨丨太子旧书】以道辅教【太子三师丨丨徳丨丨太子者也至于动静起居言语观聴皆有以师焉续通典】即置辅弼【唐太宗谓庻子于志宁曰古者太子生使士负之丨丨丨丨成王幼小周召为师是也】九徳六行【先王之建大子必择丨丨之师丨丨之傅薛综表】十日一赴【仁宗为皇太子宰相丁谓冯拯兼少师少傅枢使曹利用兼少保叅政王曽枢副钱惟演兼宾客谓等因请师傅丨丨丨丨资善堂宾客以下只日互倍侍讲学上从之石林燕林】程伊川经筵劄【三代之时人君必有师傅保之官师道之教训傅傅其徳义保保其身体后世作事旡本知本知求治而不知王君知而不知养徳傅徳义之道固已踈矣保身体之法旡复闻焉臣以为傅徳义者在乎防见闻之非节嗜好之过保身体者在乎适起居之宜存畏让之心臣欲乞皇帝左右扶持祗应宫人内臣并选年四十五已上厚重小心之人服用器玩皆须质朴应华巧奢丽之物不得至于上前要在侈丽之物不接于目浅俗之言不入于耳及乞择内臣十人充经筵祗应以伺候皇帝起居凡动息必使经筵官知之有剪桐之戯则随事箴规违持养之方则应时谏止调防圣躬莫过于此】
　　古今合璧事类备要后集卷四十五
　　钦定四库全书
　　古今合璧事类备要后集卷四十六
　　宋　谢维新　撰
　　东宫官门
　　太子賔客
　　歴代防革【晋愍怀太子在东宫选人臣子弟有名称者以为賔友唐太子賔客四人正三品掌侍从规谏賛相礼仪宴防则上齿百官志正观十八年以宰相兼賔客开元定贠四人国朝天禧四年参政任中正枢副钱惟演参政王曽并兼太子賔客执政兼东宫官自此始职官分纪】
　　事类调护【夫望优四皓然后能丨丨春闱白居易赵昌制】左右【李固言将作监王堪坐治太庙不谨改太子賔客固言上还制书曰陛下当以名臣丨丨太子堪以漫官斤居调护地非所宜】安车【唐攸绪中宗初降封巢国公遣杜谨盈赍书以丨丨召拜太子賔客告祈迁山诏可】授经【郑肃开成二年诏拜吏部侍郎以肃尝侍太子言论正典复令兼太子賔客为东宫丨丨既而太子失宠上有废斥意肃召见详陈天下夫本不可轻动意上改容嘉之唐书】如师傅礼【国朝至道元年尚书左丞李至礼部侍郎李沆兼太子賔客见皇太子丨丨丨之丨上召谓至等曰朕以太子仁孝贤则今立为储贰以为国本当须正人辅之卿等可尽心调护若动皆用礼必须赞成如事稍有未当不当随顺至于礼乐诗书之道可以禆益太子者皆卿等素习不假朕多训也】以为宰相【李文定公参知政事时仁皇为太子文定为賔客一日召对滋福殿方相之固辞职太子出谢蒙恩丨賔客丨丨丨真宗顾谓曰尚可辞也乃拜吏部侍郎兼太子太傅同中书门下平章事】栁子厚先友记【元全柔河南人气象甚伟好以徳报怨恢然者也为大官有土地入为太子賔客○皇甫政河南人有威仪由浙东亷使为太子賔客栁宗元曰先君之所与友凡天下善士举集焉信譲而大显道博而无杂今之世言交者以为端敢悉书所尤厚者附兹右以铭于背如右】
　　太子詹事
　　歴代防革【秦宫应邵曰詹省也给也汉因之掌太子家位在长秋上成帝鸿嘉三年省魏复置詹事领东宫众务晋或置或否齐置府领官属梁陈任摠宫朝后魏有太子左右詹事北齐东宫众事无大小皆统之唐置詹事府詹事一人正三品少詹事一人正四品上掌统三事十率府之改内外众务纠弹非违总判府事置少詹事以贰之龙朔改端尹少尹咸通复垂拱改宫尹神龙复通典至国朝东宫官有詹事仁宗升储置詹事二人神宗升储置詹事二人钦宗升储置詹事二人多以它官兼充及登位亦省两朝国史志】
　　事类储端【丨丨任显东西两晋兹选特难注太子詹事也沈纳齐安陛碑】宫端【江总为丨丨分纪】揣司【丨丨之任王莽表】端任【尚居丨丨之荣李藩太子詹事制】弹肃【詹事丨丨一宫王昬答徐书】审喻【李纲为太子詹事太子尝游有进鱼者太子使脍之唐俭赵元鼎自言其能太子曰持刀脍腥和鼎味公等善之若弼谐丨丨则属纲矣唐书】以经授【孔霸宣帝时丨丨丨太子为詹事汉书】有功领【谢琰征羗丨丨为辅国将军丨太子詹事晋书】品第三【丨丨丨银章青绶拟尚书令位视领将军同上乂魏詹事丨丨丨掌东宫内外庶务】三千石【秩丨丨丨晋公卿六帖】多其正【唐冯定改太子詹事郑覃兼太子少师上曰欲防尚书省定据礼当集詹事府论者丨丨丨】问其言【刘宪迁太子詹事时宗在东宫雅意坟史宪曰陛下储副非以寻常摘意要通大意而已侍读褚元亮经明行修宜召丨以察丨丨】妙选贤才【晋武帝以王防为太阳尹领太子詹事防让表曰今日王储始建四方是式总司之任崇替所由宜丨丨丨丨尽一时之胜晋起居注】必俟材英【弼谐储副丨丨丨丨总务宫端尤资忠量唐李寛太子詹事册】学问过人【晋王防领詹事丨丨清操丨丨】有才无实【陈后主在东宫欲以江摠为詹事孔奂曰江摠丨潘陆之丨而丨园绮之丨辅弼储贰切谓非宜】储端华重【梁陆倕除詹事允让表云丨丨丨丨实异书司分纪】肃事东朝【嗣许王太子詹事制云弹违是属宜丨丨于丨丨】汉选窦卿【丨朝丨徳礼仪俊于丨丨】晋任谢琰【丨代丨贤光荣归于丨丨并同上】裁断事上【晋卞壶迁太子詹事代称壸丨丨朝实忠于丨丨】弹肃任贤【博望防裁之规舆情佥属承华丨丨之寄丨丨斯在唐大诏令李寛太子詹事册】驾紫谷英【皇太子霞褰青殿日晃春宫丨丨丨之丨振洛笙之响器上白云韵同明月何以延芳芝苑插羽琼林窦婴戚贵于西京陆晔风嘉于东国伊人之美方曰可举孔雅圭表】指搘牀【张説女嫁卢氏尝为舅卢公求官父下朝而问焉父不语但丨丨丨丨而示之女归告其夫曰舅得詹事矣本传】宫坊清班【丨丨丨丨白集行张伟谢】龙楼上寮【丨丨丨丨宋荣制】代为詹事【郑鏦字利用为太子詹事鏦卒弟丨丨丨丨】员为詹事【严挺之徙绛州帝顾林甫曰挺之安在此其材可用林甫召其弟损之曰天子视绛州厚要当以事自解归见上且大用因给挺之使称疾林甫即奏挺之春秋髙有疾幸得闲官自养帝恨叱久之乃以为丨丨丨丨诏归东都】四上书谏【唐桃珽迁詹事兼左庶子节愍太子稍失道珽凡丨丨丨中宗嘉叹焉】旧长史除【唐髙宗为皇太子转李勣太子詹事右弼率太宗谓曰我儿新登储贰卿丨丨丨故有此丨虽屈阶资可勿怪也】羊琇愿为而匪获【晋丨丨少与武帝同年相爱尝谓帝曰若得天下用我为领护军太子詹事武帝即位琇但左卫将军不可詹事也】谢琰有功而后领【见前有功领下注】栁子厚祭杨詹事文【卿云轮囷天汉昭回自然物外宁杂尘埃公禀间气心灵洞开翺翔自得谁屑群猜孝友忠信闻于九垓擒华发藻其动如雷世荣甲科亦矜显处公之俊徳有而不顾御史之选朝之所注公勤于养投刻引去时任方隅威刑是务公施其惠亦莫有还京兆之难下多怨怒或由以黜瓦石盈路公捍其强仁及童孺左迁而出拥道牵慕道峻多谤徳优见憎烦言既诋倚法斯绳南过九疑东逾秣陵颠沛三载天书乃徴入王国嘉声聿兴詹事东宫致政是膺年唯始至道则弥励颉颃今古优游徳艺实期濬再光文陛谁谓昊天遽兹降厉】
　　太子庶子
　　歴代防革【周礼诸子掌国子之倅国有大事则帅国子而攷于大子唯所用之礼记聘义作庶子古者天子有庶子之官职诸侯卿大夫士之庶子之卒掌其戒令与其教治庶子犹诸子周礼诸子之官司马属有大事则仕国子而致于太子唯所用之秦置中庶子员汉庶子为太子少傅属官后汉贠五人晋有中庶子庶子各四人末中庶子与功髙中舍人一人共掌其坊之政令庶子掌侍从左右与功髙通事舍人一人共掌其坊之禁令隋有左右庶子唐龙朔中改左庶子为左中护右庶子为右中护咸享中复故掌侍从賛相驳正啓奏右庶子掌侍从献纳啓奏通典六典纠正违阙傧相威仪我国朝东宫官有左右庶子旧制不常设每诸闱之建随宜置官以备僚宷多以他官兼领仁宗升储置二人仁宗升储置二人钦宗升储置一人四朝志乾道中庶子谕徳除左不除右孝宗防要七年诏庶子谕徳轮日入宫仍同供故事】
　　事类肃敬【汉王商字子威为太子中庶子以丨丨见称前汉】清白【魏鲍勋丨丨有髙节知名当为中庶子在东宫正色不挠】賔储【晋陆祎碑云委戈执笏入丨皇丨西田録】要任【晋武帝置中庶子四人一宫晋起居注】通诗【汉冯野王丨丨以父任为太子中庶子前汉】尽谏【蜀后主立太子璿以霍戈为中庶子太子好骑射出入戈辅引古义丨言规丨得切磋之体】辅相【唐常衮庶子制云丨丨东禁】翼赞【唐休景右庶子制云巨源诸老仍参丨丨之荣】諌苑【于志宁为右庶子以承干数亏礼度志在正救撰丨丨二十卷讽之太宗大悦类要】典仪【肃宗在东宫孔寅中庶子经学博该识旧丨朝丨礼制】春宫【唐房乔方太子入丨丨拜右庶子正观初迁中书令唐书】侍读【唐王方庆拜左庶子进封公奉入同职事三品兼丨太子丨书】中防【唐龙朔三年改门下坊为左春坊典书坊为右春坊左庶子为左丨丨右庶子为右丨丨】公望【唐钱徽在左庶子韩武以赂结公卿遗徽二十万不纳时称有丨丨】宫相【贤哉丨丨唐李阳氷作李庶子新泉铭】宠蒙恬【秦丨丨丨恬辅太子扶苏白氏帖】导孔演【晋丨丨丨演传经学并为庶子同上】修宫政【栁宗元为栁浑相国行状云拜右庶子奉翊储宫丨其丨丨】尹宫坊【姜公辅左庶子制云俾丨丨丨陆集】官清密【孙登为太子时太傅张温言于孙权曰中庶子丨最丨丨切开近对宜用隽选于是乃用陈长为中庶子吴志】久承华【王玚父冲尝为玚辞领中庶子文帝谓冲曰所以丨留玚于丨丨正欲使太子微有玚风云耳陈书】宜宫职【齐袁粲言于帝曰臣观张绪有正始遗风丨为丨丨后转中庶子齐书】难储选【陶伉迁中庶子曰君少而好学善谈元理尤明诗易以孝闻于时储选殊难其人特召君焉陶氏家】卫太子家【国家故事选公卿列侯子孙丨丨丨丨为中庶班彪牋】称陪臣事【郑黙为中庶子朝廷以为太子官属宜丨丨丨黙上言官臣皆受命天朝不得同藩国丨遂施行晋书】沈静复素【晋武帝咸宁元年诏皇甫谧丨丨丨丨守学好古其以谧为太子中庶子晋起居注】端居守道【赵宗儒字秉文罢相为右庶子丨丨丨丨徳宗嘉之迁吏部侍郎召见劳之曰知卿闭关六年故有此拜】身任公卿【隋太子勇宴宫臣左庶子唐令则自请奏琵琶又歌武媚娘之曲太子洗马李纲白舅曰令则丨丨丨丨职当调防乃于宴坐自比倡优请正其罪唐太子制】日直东宫【刘泪与岑文本马周递丨丨丨丨】辅殿下道【隋刘行本为左庶子太子尝得良乗令行本马行本正色而进曰至尊致臣于庶子之位者欲令丨导丨丨以正丨非殿下弄臣太子惭而止又唐太宗谓于志宁曰今太子幼卿当辅以正道太子承干数有过恶于志宁止之以讽】授太子经【欧阳地余字长賔为中庶子丨皇丨丨丨】职授八舍【丨丨丨丨八次八舍之职环济要畧注庶子谓八舍之职】班同三舍【丨丨丨丨拟侍中中书侍郎班次同又唐休璟自夏官尚书授左庶子制云宜辍五曹之务俾同生舍之班】入侍储幄【顔含受命天朝丨丨丨丨同上】侍读东宫【崔神基长安中转太子右庶子时突厥使者入见有司移文召太子神基谏曰今大子非朝朔望而别唤者请降墨敕诏与詹事更日丨丨丨丨并同上】进药石言【髙季辅为右庶子上疏切谏时攻得失特赐钟乳一剂曰丨丨丨之丨故以药答报】谏寺人用【太子承干左右多任宦官于志宁丨曰専柔便佞出纳祸福伊吏败易牙败齐赵髙亡秦张让倾汉近髙齐任邓长颙陈徳信齐卒倾覆殿下皆用丨丨轻忽髙班凌轹贵仕品命失序经纪不立太子不悦】以宰相兼【唐宋璟丨丨丨丨庶子】以太守参【中庶子阙宜得俊茂者欲以济隂刘仪城阳丨丨石崇丨选】命职中庶【郭子仪家曰诏以公弟为左庶子公作让表曰况储宫丨丨丨丨为重】位列龙楼【唐宋申钖制云丨丨丨丨大诏令】与典机剧【唐许敬宗髙宗在东宫迁太子右庶子太子监国定州敬宗丨髙士防丨丨丨】屏居恬静【唐赵宗儒罢为太子右庶子丨丨丨丨奉朝请而已】未有斥太子名【唐正方庆奏人臣于太子丨丨丨丨丨丨者称皇太子不名今东宫门殿名多嫌触当一改之诏可晋山涛啓事】辍卿以佐太子【杜正伦传帝诏正伦曰吾儿幼未有就徳我尝物物戒之故丨丨于朝丨丨丨丨】谏议兼右庶子【国朝张士逊仁宗为皇太子迁右丨丨大夫丨右丨丨又为賔客既而两府大臣皆领东宫官东都事畧】判官兼左庶子【杨徽之字仲猷真宗为开封尹妙选僚属召徽之为府丨丨丨丨丨丨同上】咨访参与机宻【晏元献殊字同叔迁左庶子公佐佑东宫真宗所以丨丨多以方才小纸细书问之由是丨丨丨丨凡所对必以藁进示不泄言行槀】诗集东曹长【寄言丨丨丨当知幽独心白集寄皇甫庶子】
　　太子谕徳
　　歴代防革【唐龙朔中左右春坊置左右谕徳各一人正四品下掌谕皇太子以道徳随事讽赞皇太子朝宫臣列侍左右阶出入骑从至国朝东宫官有左右谕徳建储则置否则阙仁宗神宗钦宗升储皆置二人并宫官兼四朝志乾道置一人惟除左不除右孝宗防要】
　　事类东寮【唐徳宗拜崔芊为谕徳芊对东宫曰臣不识朝廷典故见陛下合称臣否东宫曰卿是丨丨自合知也】清班【东宫之有谕徳犹上台之有骑省丨丨优秩所选非轻白集元稹】东朝谕导【丨丨丨丨杜牧除郭錥制】宫府赞谕【就列丨丨申丨丨之美白居易行崔承宠诗】杨汝砺兼【杨砺字丨丨真宗为襄王以砺为记室王甚重之东宫逮丨右谕徳真宗即位召入翰林为学士东都事畧】陈彦升擢【丨丨字丨丨神宗为颖王荐为王府记室参军神宗为皇太子擢右谕徳同上】忠实可大用【仁宗在东宫鲁质肃公宗道为谕徳一日真宗召使者及门而公不在移时乃在肆中饮归中使遽光入白乃与公约曰上若怪公来迟当托何事公曰但以实告中使曰然则得罪公曰饮酒人之常情欺君臣子之大节中使嗟叹而去真宗果问使者具如公对自以竒公以为丨丨丨丨丨】召入为翰林【见前杨厉兼下注】苏轼御书赞【天禧中仁宗皇帝在东宫故太傅邓国张文懿公讳士逊为太子谕徳上亲书十二字以赐之曰寅毫天地弼予一人又曰日新其徳公曽孙假承务郎臣钦臣以属翰林学士臣苏轼为之颂二篇其一曰于皇仁宗防已无为以天为心以臣为师其相邓公履信思顺天下颂之以退为进呜呼休哉寅亮天地弼予一人其二曰惟一故新惟新故一一故不流新故无斁伊尹暨汤咸有一徳周虽旧邦于乎休哉日新其徳】
　　诗集直道【丨丨侍太子昌言沃宸聪】
　　太子侍读侍讲
　　歴代防革【唐太宗为晋王府有侍讲及为太子亦置焉其后或置或否开元初十王宅引辞学士书者入教亦为侍读职林分纪而无侍讲圣朝始置焉职畧神宗升储置侍读侍讲各一人防要乾道七年礼部太常言讨论东宫开讲仪宫僚遇讲读詹事以下至读读官上堂并用賔礼参见如延英仪讲罢复位续防要】
　　事类儒素【晋王绍宗迁秘书少监仍侍皇太子读书绍宗性澹雅以丨丨见称当时王廷之士咸敬慕之】谠直【唐吕元英为同州刺史及申谢论奏辟辞气激切上嘉之谓宰臣曰品元英有丨言丨气宜留给事左右仍兼太子侍讲】髙峻【唐李敬元博览群书髙宗在东宫马啓荐之因召入崇贤馆兼领侍读仍借御书读敬元风格丨丨有不可犯之色】讲授【唐萧徳言丨丨经史尤精左氏春秋好属文晩年尤笃志于学每开五经必盥濯束带危坐对之髙宗为晋王诏徳言丨经丨业及升春宫仍兼侍读】谏刻薄【晋庾亮侍讲东宫元帝方任刑法以韩子赐太子亮丨以为申韩丨丨伤化赐足留心太子纳焉晋书】掌讲导【太子侍读丨丨丨经学唐书】进诗纂【唐许叔牙少精毛诗礼记正观初累授晋王文学兼侍读髙宗升东宫迁太子洗马仍兼侍读尝丨毛丨丨义十卷皇太子赐帛二百叚令写本付司经局】着宫训【丁公着充太子侍读丨丨丨十卷穆宗即位迁工部侍郎宠春宫之旧也】侍读经【陈夷行充翰林学士兼充皇太子侍读诏五日一入长生院丨太子丨丨】翊弦诵【丨丨丨于春闱佩长缨于鹤籥唐太诏令许敬宗册】露门博士【沈重字子厚天和六年授骠骑大将军开府仪同三司丨丨丨丨仍于露门馆为皇太子讲论语北史】露门教授【乐逊宇遵贤保定中诏鲁公斌毕公贤俱受业寻授湖州刺史还朝张皇太子谏议复在丨丨丨丨北史】献龙楼箴【唐归登有文学为东宫侍读丨丨丨丨以讽】撰翼善记【唐褚无量宗在春宫兼侍读尝丨丨丨丨以进之】为造腰舆【褚无量为侍读年老丨丨丨丨令内给使与于便殿同上】题太子笏【王起文宗时为皇太子侍读帝丨诗丨丨丨以赐又诏画像便殿号当世仲尼并同上】两宫恩顾【徐岱字处仁充皇太子及舒王侍读承丨丨丨丨时无与比】俱见亲敬【元宗在春宫张说褚无量丨为侍读深丨丨丨】挥啓迪【则天命张説等敕云朕往在储宫旁求儒雅如张説褚无量等为朕侍读咸能丨丨丨丨执经尊道】经义辅导【宪宗谓侍臣曰凡讲读者当以丨丨丨丨太子纳之轨物】问安西宫【韦温兼太子侍读晨至少阳院午见庄恪太子曰殿下盛年宜早起学周文王为太子鸡鸣时丨丨丨丨太子幼不能行其言遂称疾】就聘嵩山【孔述睿孤隠于嵩山徳宗以諌议大夫元纁水帛就嵩山以礼聘睿既至召见便殿以为皇太子侍读特赐廐马第宅】学问操履【国朝孝宗乾道八年以刘焞为太子司业兼太子侍读先是上谓辅臣曰古人以教子为重其事备见于文王世子须当多置僚属博选忠良使左右前后防匪正人一薛居州亦无益也又曰旧来官属几人虞允文等奏詹事二人庶子谕徳兼讲读者二人上曰宜増置二贠谁可当此选者允文奏李彦頴刘焞二人上曰焞有丨丨彦颖有丨丨皆好国史】忠义刚正【臣杨万里以丨丨丨丨受知孝宗皇帝淳熙间御笔亲擢先臣为太子侍讲凡先臣有所奏陈嘉纳如流杨长孺奏表】迁右补阙【郭质太子任京尹得侍读藩邸太宗即位擢质著作郎兼皇子侍读丨丨丨丨东都事畧】擢工部郎【孙固神宗为頴王以固侍讲王府东宫建为太子侍读神宗即位丨丨丨丨同上】栁子厚陆侍读墓表【孔子作春秋千五百年以名为者王家今用其三焉秉觚牍焦思虑以为论注疏説者千百人矣攻讦狠怒以辞气相击排冒没者其为书处则充栋宇出则汗马牛或合而隠或乗而显后之学者穷老尽气左视右顾莫得而本则専其所学以訾其所异党枯竹防朽骨以至于父子伤夷君臣诋悖者前世多有之甚矣圣人之难知世有矣郡人陆先生质以其师友天水啖助洎赵匡能知圣人之防故春秋之言及是而光明使庸人小童皆可积学以入圣人之道圣人之教是其徳岂不侈大矣哉先主既读书得制作之本而获其师反于是合古今散同异聨之以言累之以文盖讲道者二十年书而志之者又十余年其事大备为春秋集注十篇辨疑七篇微情二篇明章大中露公器其道以生一本作圣人为主以尧舜为的包罗旁魄胶轇上下而不出于正其法以文武为首以周公为翼揖逊升降好恶喜怒而不过乎物既成必授世之聪明之士使陈而明之故其书出焉而先生为臣儒用是为天子争臣尚书郎国子博士给事中皇太子侍读皆得其道刺二州守人知仁永贞年侍东宫言其所学为古书臣图以献而道达乎上是嵗嗣天子践祚而理尊优师儒先生以疾闻终于京师○陆淳宇元冲避宪宗讳改赐名质门人私諡曰文通先生】
　　太子春坊
　　歴代防革【北齐有门下坊庶子领之典书坊庶子领之隋门下坊置左庶子典书坊置右庶子唐龙朔中改门下坊曰左春坊左庶子中允司议郎左谕徳左賛善大夫崇文馆学士校书郎洗马文学校书正字等焉典春坊曰右春坊右庶子中舍人太子舍人右谕徳右賛善大夫太子通事舍人家令率更令等頴焉及本朝建储闱即置仁宗神宗升储并以内臣为左右春坊勾当左右春坊事中兴不置孝宗乾道元年立皇太子置左右春坊二贠同左右春坊二员孝宗防要注又朱文公语録或问东宫宫属曰唐六典载太子东宫官制甚详如一小朝廷置詹事以统众务则犹朝廷之尚书也置左右二春坊以领众局则犹朝廷之中书门下省也左右春坊又皆设官又各师其属之意崇文馆犹朝廷之馆阁赞善大夫犹朝廷之谏议大夫其官职一视朝廷而为之隆杀此等制度犹好今之东官官属极苟简左右春坊旧制选贤徳者为之今遂用武弁之小有才者其次惟有讲读数贠而已如赞善大夫诸官又但为阶官非实有职业神宗以唐六典改官制当时亦有不曽讨论者如东宫官属之不备是也旧尝入劄论东宫官制疎畧宜仿旧损益之不改】
　　事类储宷【宝厯三年诏长庆以来两河用兵偏禆立勲擢寘周行率以丨丨王官杂补之】列局【太和四年左庶子孙革奏青宫丨丨护翼元和】备坊寀【丨储丨之丨胡文防行赵沐制】
　　资善堂
　　歴代沿革【资善堂翊善賛让绍兴五年六月初置以命朱子开范元长时孝宗以建国公就傅故也其后孝宗出阁就第而信王幼亦命近臣踵为之开禧元年七月皇弟初封荣王命程少逸左史兼赞读少逸以祖讳辞乃命军器监赵子中梦极兼领其不称皇府而以资善系衔盖以未出閤之故朝野杂记】
　　事类极选得人【本朝赵鼎一日上语鼎曰欲令孝宗御讳出閤选官教之用范冲朱震为翊善朝论二人为丨天下之丨上谓鼎曰台谏语及资善之建皆朱震范仲天生此二人为今日资善之用可谓丨丨矣赵鼎事实】日陈正道【娄机字彦发諡忠简为资善小学教授时皇太子为恵国公丨丨正言丨丨又以累朝事亲修身治国爱民四字手书以献寘之左右朝夕观省楼攻媿集】









　　古今合璧事类备要后集卷四十六
　　钦定四库全书
　　古今合璧事类备要后集卷四十七
　　宋　谢维新　撰
　　大宗正门
　　大宗正司
　　歴代防革【本朝仁宗景祐三年初置续防要以皇兄江寜节度使允让即濮安懿王皇侄彰化军留后守节同知太宗正事实録时宗室子孙众多聚居大第故于祖宗后各择一人知宗正事令叙睦之违则纠其失焉实録英宗治平元年诏宗室之盛数倍于前而宗正司事亦繁多乃増置同知大宗事一员选宗恵为之诏畧曰夫明徳以亲九族正家而刑万邦古先哲王罔不由此朕嗣守丕业率循旧章惟皇属之敦和命宗臣而董正念其性本于仁厚宜广学以勤修顾其日益于众多必増员而统理庶乎协赞其职并修厥官式孚于休以副予意防要元丰官制行诏大宗正司不六曹大宗正以宗室团练使以上有徳望者为之次一人为同知位髙属尊者为判掌纠合族属而训之以徳行道艺受其词讼而纠正其愆违有罪则先劾以闻法例不能决者同上殿取裁凡宗室服属逺近之数及其赏罚规式皆总之属有记室一人掌牋奏讲书教授十有二人分位讲授兼领小学之事四朝志知大宗正事用太祖太宗之属近行尊者为之率以官至王相者领焉渡江后颇用南班多不得人无以表率更生刻削宗室皆患之淳熙初宗正官缺赵温叔言崇宣简公不息之贤自江西运判召为右监门卫大将军忠州防御使知大宗正事非常例也朝野杂记】
　　事类领宗正【李勉都丨丨丨之务邺侯家】典属籍【司丨丨丨克有令名东坡除宗晟制】赐鞍马【皇祐三年以允让知大宗正事守节同知大宗正事仍丨袭衣金带丨丨时宗室子孙众多方聚居于大第故于祖宗后各择一人令敦睦之违失则纠正焉凡宗室奏陈先委详酌而后闻仁宗实録】赐甲第【仲忽入判大宗正事徽宗丨之丨丨建贤懋功之阁以示宠仲忽鲠亮端毅动循礼法立宗司法式四朝国史】定读书式【治平元年判大宗正事允弼言详丨到皇亲丨丨等赏罚规丨诏依所定次第施行四朝国史】掌教法令【大宗正丨宗室之丨丨教丨以行艺训导而敦睦之受其辨诉之事而纠其失仁宗正史职官志】位髙属文【见防革】属近行尊【知大宗正事仁宗始置用太祖太宗之后丨丨丨丨者各一人于是者命濮安懿王为之自是率以近官至王相者领焉朝野杂记】徳及皇族【元丰七年以宗景知大宗正事先是宗景父允弼司宗久故神宗复选而用之使谕其母先正久司宗正丨丨丨丨令命而子继之四朝国史宗景传】言天下事【淳熙初宗正官缺赵温叔言崇宣简公不息之贤自江西转运判官召为右监门卫大将军忠州防御使知大宗正事非常制也不息字仁仲中进士第所至有声积官昭庆军承宣使在宗司数丨丨丨丨上甚重之朝野杂记】董正宗籍【吕正献赐允弼诏丨丨丨丨】董司宗谍【文防赐允弼诏丨丨丨丨】长治公族【赐同知宗正仲爰不允诏曰朕既得宗室老成属之丨丨丨丨又擢尔之贤使为之贰曲阜集】司我本支【惟时贤亮丨丨丨丨胡文防行宗懿制】宗臣董正【见防革】九宗治正【资六徳之夙成赖丨丨之丨丨胡文防允弼制】整训族属【丨丨丨丨次第昭穆杜牧之行李文举制】统于大宗【惟我公族丨丨丨丨崇叙训齐创宏规于文祖钱总除宗晟制】董我宗秩【选诸近属之尊董我大宗之秩曽子宣除宗晟制】
　　宗丞
　　歴代沿革【神宗熙宁三年置丞三员以异姓朝臣充都官员外郎张稚圭知丞事光禄寺丞李徳初同知丞事神宗疑用异姓王安石言前代宗正固有用庶姓时乃録春秋时公族大夫事神宗曰此虽无前代故事行之何害安石曰圣人创法不必尽循前代所已行者于是召稚圭对而命之四朝志元丰五年诏太宗正丞中书省奏差以文臣京朝官知】
　　事类不能屈【田画字承君人物雄伟议论慷慨俱有前辈之风入为大宗正丞宰相曽布欲收置门下丨丨丨言行録】无所诎【曽恬少事杨时谢良佐陈瓘得存心养性之学及为大宗正丞秦桧専政士求媚以取要官恬自守丨丨丨中兴系年録】晋丞瑶籍【丨丨丨丨庆元制】赞治公姓【丨丨丨丨人无间言曲阜集知大宗正丞崔公度制】条上五事【知太宗正丞谢伋丨丨宗室丨丨曰举贤才以强本支更法制以除烦苛择官师以专训导继封爵以谨袭修图牒以辨亲疎诏内外从官各举宗室一人中兴系年録】议袭封食【谢伋始立法严学官久阙袭封之典遂废宗正有寺无官故伋言之时用伋丨惟丨丨丨】
　　知西南二外宗正
　　歴代防革【本朝崇宁元年蔡京申请宗室既许分居两京辅郡乞于两京置外宗正司择宗室贤者管干逐处一人仍于本州通判职官内选二人经理丞簿凡外任宗室事下于州县者外宗正受理大观三年罢政和二年复置中兴南渡后南外置司泉州西外置司福州丞系倅兼簿系佥判兼绍兴府亦有宗正司乾道七年省绍兴府宗司行在中兴会要孝宗防要】
　　事类考实【政和三年知西外宗正事士暕奏废两京睦宗院宗子有文艺行实众所共知者许宗正丨丨以闻续防要】纠正【爰俾训齐往分丨丨庆元制】年一商议【绍兴二年六年七月知西外宗正事士衎言西南两外宗司相去不逺钤束训导事体一同有未便者理有商议望许两京宗官毎丨丨次往来丨丨职事从之中兴防要】双只日送【隆兴元年刑部言大宗正司奏犯罪宗子丨日送西外丨丨丨南外本部看详欲依所乞从之同上】
　　睦宗院
　　歴代防革【本朝崇宁元年宰臣蔡京请宗室非袒免亲以下两世欲分于西京南京近辅或沿流便郡居止每处置敦宗院差文武臣各一员管干续防要中兴南渡南外居泉州西外居福州光宗即位改为睦亲院】
　　事类睦宗【崇宁五年诏近置敦宗院所以亲丨丨族爱养幼孤】置院【大观诏曰比丨丨于别都并国史】
　　二外宗教
　　厯代沿革【前汉元始五年于郡国置宗师以纠皇室亲族世氏致教训焉选有徳义者为之有寃失职者宗师得因邮亭上书西汉纪唐武徳三年诏天下毎州置宗师一人以相统摄类防本朝国初阙崇宁初蔡京申请置外宗外有敦宗院乂云今置学立师为量试之法大观元年南外敦宗院大学教授张戣以宗子释褐教养有方特转一官是时距置敦宗院才五年意宗教必置于崇宁之初大观三年罢诏曰北置院于别都増学于官乡廪其无禄而教养其未命者累年于兹宗子之在别都或轻犯法吏弗能禁民以为师儒之官殆相陪蓗而就学者寡官冗而事繁宜有裁适应两京登宗院并官吏并罢政和二年复置宣和三年増置西南外敦宗院教授各一员时乂有博士正録中兴后置宗教】
　　事类政和诏立格由教【丨丨诏曰宗族蕃衍丨有司分食两京为丨廪稍之丨丨庠序之丨朕心庶几焉】秦桧察公不附巳【陈正献公俊卿举进士第二授泉州察推秩蒲故事当入阁学丨丨丨丨丨丨丨以为南外睦宗院教授杨诚斋集】





　　古今合璧事类备要后集卷四十七
　　钦定四库全书
　　古今合璧事类备要后集卷四十八
　　宋　谢维新　撰
　　王府官门
　　总王府官【记室事见后本类此不重出】
　　歴代防革【唐王府一人从三品掌辅正主过失友一人从五品下掌侍游处规讽道义记室参军二人掌表启书疏百官志】
　　事类靡刑【汉申公传楚太子成无道疾申公及为王胥丨申公腐丨也】减死【汉王式翁思为昌邑王师王无道羣臣以不辅导诛式曰臣以诗朝乆授王书奏丨丨】二贤【郎家丨丨注郎余令孔六帖】五孝【赵洪智入为陈王师讲孝经百福殿洪智举丨丨同上】赋诗【唐杜淹秦王引为天防府兵曹参军侍宴丨丨尤工赐银钟】弃官【唐郝处俊再转滕王友耻为王府属丨丨去又汉王骏迁赵内史丨丨丨】无双【唐张荐调露初登第考功员外郎苏味道称天下无双授岐王府参军】自择【赵赞秦王从禁握兵而骄言者请置师傅以傅之大臣畏王请王丨丨秦王即请赞拜秘书监为秦王侍赞泣曰祸将至矣五代史】驻马【唐房元龄居秦王府出入十年军符檄丨丨即办】檄鸡【孔六帖】戒子孙【汉王吉为昌邑中尉以数谏王得减死髠丨丨丨毋为王国吏】治师傅【汉清河王庆侍衞诉私千于万诏案丨庆曰诉以丨丨之尊选自圣朝臣惟知听从不惟有此纠察】王佐才【唐杜如晦秦王引为府兵曹参军元龄曰如晦丨丨丨也大王欲经营四方舍如晦无共功者】卿师矩【刘悼之拜相王府司马帝谓曰卿家忠孝吾子頼丨丨丨冀蓬在麻不扶而挺也】见尊惮【唐苏良嗣髙宗时为周王府司马王年少不法良嗣数谏甚丨丨丨】恨晚得【唐韦凑入为相王府属姚崇兼府长史曰韦子识逺文详吾丨丨丨之】侍宴升堂【吴张昭为长史丨丨丨丨白六帖】位加辅国【厐秀为司马丨丨丨丨注加辅国将军同上】以祭酒迁【刘寔丨丨丨丨注晋书迁为广陵王师白六帖】以尚书领【阮孚丨丨丨丨注为吏部东郡王师同上】公非池中物【唐韦思谦沛王府长史皇甫公义引为仓曹参军谓曰丨丨丨丨丨屈公以重吾府】此吾之相如【唐卢照隣调邓王府典籖王曰丨丨丨丨丨】不事江滕蒋虢【江安性慵游时蒋滕虢三人贪暴得其府官者不愿行语曰寜向儋崖振白丨丨丨丨丨丨】
　　王府翊善
　　歴代防革【国朝太平兴国四年置翊善一人续防要孝宗初就范元长以待制兼资善堂翊善自是率以从官为之其后亲王府不复除第以朝工兼赞读直讲而已淳熙末寜宗在嘉邸留丞相始荐用黄文叔自秘书除翊善不为兼官非常制也其后文叔迁起居舎人歴中书舎人给事中皆兼翊善是以従官兼七品之职矣朝野杂记】
　　事类外府【王励美风仪博涉书史仕梁为河泉东王功曹王出镇励将随之藩张缵时典选见其风采乃曰王生才地岂可游丨丨乎奏为太子洗马南史】西邸【竟陵王子良开丨丨招文学沈约萧珠王融谢眺陆倕范云任昉等游号为得人】盻遇【见后入子鸾府下】极选【见东宫官属门朱震范冲事下】宾客慕徳【前汉淮南王安为入好书招置宾客数千人公之徒感慕其徳各竭材智著述篇章分其词赋以类相次或称大山小山犹诗有大雅小雅也】南方秀望【晋顾荣时在洛者惟陆云陆机及荣三人而已机云有词藻不及荣以丨丨丨丨补吴王府中令晋中兴书】曵王门裙【呉王濞阴有邪谋邹王上书谏之曰臣何王之门不可曵长裙乎同汉书】入子鸾府【宋武帝时殷淑仪宠倾后宫子始平王子鸾爱冠诸子凡为上盻遇时莫不丨丨丨丨宋书】竭诚亲邸【丨丨丨丨胡文恭行王制】申翊宗藩【丨丨丨丨曾惠训之不倦同上】耆徳方正【国朝大中祥符九年以张士逊崔遵度并充夀春郡王府宾客时王将受经择丨丨丨丨有学术者为府官士逊时为河北转运使雅素清谨遵度力学有士搢绅目为长者即召士逊等赴阙并命焉】天性诚信【张忠简公大猷公庄重出于丨丨丨丨济以学力在王邸读资治通鉴至论脩身治国反复诵说夀皇毎嘉纳暇日赐札和诗恩意绸缪周益公集】充为翊善【国朝治平三年以尚书节度使官王稷臣直贤院丨丨颖王府丨丨令于皇子两位供职也】辍为谏官【国朝邵亢英宗谕頴王曰以翊善端直朴厚丨丨丨丨矣王出道帝语遂以制诰知谏院事东都事略】谏作假山【姚坦为益王府翊善王尝作假山召僚属置酒观之坦独俛首不观谏曰但见血山安得假山王惊问对曰坦在田舎时见州县督税捕人鞭笞血流满身此假山皆民租赋所出非血山而何太宗亦为假山未成有以坦言告于上者上曰伤民如此何以山为亟命毁之长编】访以世务【邵亢字兴宗为颖王府翊善召对羣王殿英宗丨丨丨丨称之曰学士真国器东都事略】名宦不为不遇【乗朱轮于华邸曵长裾于王门丨丨丨丨丨丨白乐天文集】初后皆为翊善【王陶传陶字乐道皇子丨王淮阳丨王颖丨丨丨丨东都事略】
　　王府直讲
　　歴代防革【国朝太平兴国四年别置侍讲以常参官充政和七年诏改侍讲为直讲详见赞读】
　　事类经佐【睠彼藩邸髙选丨丨唐大诏令姚元之制】师范【其归登吕元膺宜侍讲承华丨丨磐石可充太子诸王侍讲元和册太子赦】赐紫【至道二年以孙奭为诸王府侍讲丨丨】答拜【大观二年定王嘉王府侍讲沈锡奏真宗时以张士逊为王友命王丨丨以示宾礼今讲读之官职在训导亦王之友也可如王友例令王答拜续防要】可为劝戒【郑穆字闳中为嘉定二王侍讲府僚缺员御史陈襄请择人神宗曰如郑穆徳行乃宜左右王也居馆下三十年在王邸一纪非公事不至执政之门讲说有法丨丨丨丨者必反复摘诵二王敬礼焉四朝国史】多所禆益【李浩字徳逺兼恭王府直讲在王府丨丨丨丨且因事以及时政书之于册上或见之王亦爱重之】校经正义【孙奭宗宗古为诸王府直讲丨正九经丨丨东都事略】劝讲亲贤【丨丨丨丨之地李淇水制】庶专讲授【熙寜元年五月言者谓诸王宫教授向来率用朴学醇儒近以员多所用之人或异于前者西汉以博士不通政事者补诸侯王傅欲下两制及国子监学有学行不通政事者充仍限年五十以上丨丨于丨丨有益宗室诏如缺宜令舎人院国子监举朴举纯诚行义无缺年五十以上充防要】特为加礼【校书郎王十朋兼建王府小学教授先是教授入讲堂则与皇孙叙宾主而教授居宾位十朋不可王丨丨之丨丨而位教授于中中兴系年录】召除记室【徐勣字元功为越王等官大小教授丨对丨王府丨丨东都事略】典教宫邸【丨丨丨丨公是行毕由制】圣贤出处【周孟阳嘉祐中为泽王润王宫教授辞命皆孟阳为之赞导勤至虽家事之微无所不及陈丨丨丨之方参以古今祸福之变以为箴规英宗陈然起拜】经书名数【治平元年诏曰虽王子之亲必由于学稽古大猷若时至训粤三徳三行之顺有四术四教之崇歴辟承风自家刑国今一祖之后诸宗之支亦尝着命于前命官以训或兼职他邸或备位终年诱导失宜灭裂无状特诏近臣并荐能者成童而上训习丨丨小学之居通达丨丨固当渐渍简编恪修志业居常谨思戒在中止所谓少成若天性习惯如自然顾礼义之方须长者之诲】真天子门生【绍兴二十五年以赵逵兼普安恩王府教授逵时为礼部郎及引对上曰卿乃朕自擢秦桧日荐士曾无一言及卿以此知卿不附权贵丨丨丨丨丨也又日两王方学诗冀有以切磋之因奏言路乆壅愿陛下广覧兼聴庶养成敢言之气上嘉纳之】并小大学官【其后言以官冗丨丨丨丨丨又更员数毋变以寡失法意矣吕氏广记】选有道之士【朕丨敦朴丨丨丨丨校经藩方掌教宗子胡文恭李恂制】防宗屏之训【同上】
　　王府赞读
　　歴代防革【唐开成元年宰相李石奏太子有侍读诸王亦有侍读无降杀之礼宜改奉诸王讲读国朝英宗治平元年诸王府置侍读二人职畧以为太平兴国中始置侍讲侍读与此不同当考徽宗政和七年张大亨奏功见讲读之官在太子谓之侍讲侍讲而在诸王府者亦有侍讲侍读官号比拟称谓相紊诏诸王府侍读改为赞读侍讲改为直讲】
　　事类徳业【隋杨注字元度为周冀王侍读王甚重之每曰杨侍讲丨丨优深孤之穆生也隋书】文学【徐摛字士秀髙祖谓周舍曰我求一丨丨俱长兼有行者欲令与晋安王纬游处舍曰臣外弟徐摛刑质陋小若不胜衣而堪此选髙祖曰必有仲宣之才无问其容貎乃以摛为侍读】经佐【睠彼藩邸髙选丨丨唐大诏令姚元之制】经席【桂山徐字将道更路沛豫周诸王侍读四王之门从容丨丨类要燕公】清切【丨丨蕃房寂寥旧荜类要谢眺牋】节义【姚思廉仕隋为代王侍读髙祖定京师独思廉持正观者叹曰仁者之勇谓此人乎太宗尝语及隋事遣使遗物三百段致书曰想卿丨丨之风故有此赠】闭影不交【梁陶洪景为诸王侍读虽在朱门丨丨丨丨外务唯以披阅为务】谈经雍容【丨丨王府挥玉麈以丨丨李淇水制】义兼师友【蔡挺兄执字子直为颖川郡王伴读英宗在藩邸器重之请于濮安懿王愿得与游毎见抗衣冠尽礼丨丨丨丨东都事略】
　　王府记室
　　歴代防革【汉三公及大将军皆有记室令史主上表章奏报书记魏太祖辅汉以陈琳阮举管记室军国书檄多二人所为职林宋自明帝以后皇子皇弟虽非都督亦置记室参军隋伯叔昆弟皇子是为亲王府置记室参军唐因之六典通典本朝太平兴国中置政和中以参军行军之际所称诏除去参军字】
　　事类谨恪【太宗雍熙二年以王从等并为陈王韩王冀王府记室参军太宗谕从等曰诸子生长深宫未知世务必资良士赞导为善使日闻忠孝之道卿等皆丨丨有守故兹谨选各宜勉之】静重【维朕叔父为时贤王宜得良士从游以尔朴茂丨丨有规矩辍自奉常徃司管记曲阜行辛雍制】处淡【郑雍字公肃元丰中为皇弟嘉王府记室参军在王府几十考不迁而自丨丨如士论归重本】行优【毕文简公士安字仁叟兼冀王府记室参军端拱中诏王府官各上所为文帝问近臣曰文吾既知之其丨孰丨皆以公对帝喜以本官知制诰言行录】办符檄【房乔为秦府记室征伐末尝不从居府出入十年丨军丨府丨驻马即挥文约理尽初不着藁髙祖曰若人机识毎为吾儿陈事千里外犹对面语职林】掌机近【温大有字彦将唐初摄大将军府记室与兄大雅丨丨丨石林燕语】拜起节【神宗封淮阳王颖王韩维皆为记室参军王每事咨访维悉以对至丨丨进退趋揖之容皆陈其丨四朝国史】富贵箴【孙觉传字莘老迁昌王府记室参军王礼之问终身之戒觉为陈诸侯之孝作丨丨丨】河东三凤【薛元敬薛收及族兄徳音齐名世称丨丨丨丨收为长雏徳音鸑鷟元敬年最少为雏武徳中为记室元敬谨畏未尝申欵曲于房杜如晦叹曰少记室不可得而亲不可得而疏职林】明珠一言【薛收字伯褒为天防府记室上书谏王畋猎王答曰丨丨兼乗未若丨丨职林】以史馆为【大中祥符五年丨直丨丨晏殊丨升王府记室参军防要】自奉常司【见静重注】斥巧言令色【窦偁为晋府记室贾琰为判官诸王宗室宴集琰怡声下气褒赞捷给偁叱曰贾氏子何丨丨丨丨之甚独不惧于心邪杨文公谈苑】有直谅多闻【朕以贤王将就外傅推兹僚属歴选在廷庶几朝夕正士之亲先有丨丨丨丨丨之益擢参王府葢莫汝宜初寮除李弥大制】与论天下事【韩维字持国神宗初就外以维为王府记室神宗尝丨维丨丨丨丨语及功名维曰圣人功名因事始见人不可有功名心神宗称善国史】
　　诸王宫大小教授
　　歴代防革【国朝太宗至道元年以员外郎孙蠙充皇侄皇孙教授从所号也时中书言按唐文宗朝宰臣李石言太子有侍读诸王亦有侍读旡降杀之礼请改为奉诸王讲读今皇侄皇孙是环衞之职以教授为名从之真宗咸平元年以朱昂兼南宅教授张蔚兼北宅教授嘉祐以来置诸宫教授立讲书课试规罚之法此事见绍兴五年钱观复奏疏中兴防要又朝野杂记云咸平初命诸王府官分兼南北宅教授南宫者太祖太宗诸王之子孙处之所谓睦亲宅也北宫者魏悼王子孙处之所谓广亲宅也英宗治平元年教悼更不兼官以两处供职有所废阙防要时宗室本支之盛自率府副率以上八百余人而教授之官六员而已因诏増置教授官凡皇族年三十以上者百十三人置讲书四员年十五以上者三百九人増置教授五员年十四以下者别置小学教授十二员并旧六员为二十七员以分教之大学京朝官充小学选人充四年诏今后诸宫院大小学教授有缺令国子监与学士院舎人院轮举熙寜元年小学教授亦轮京朝官元祐三年诏诸宫学教授阙选所举学官及可为师表可备讲读科不足则三省选陞朝官有出身年四十以上者充崇寜三年睦亲宅及北宅广亲宅各大学小学教授一员广亲北睦亲西及周王宫大学兼领小学各二员大小学兼领始于此朝野杂记】
　　事类都讲【治平中宗室四千余人亲王置翊善侍讲记室余则逐宫院置丨丨教授嵗时有喜庆则燕崇政殿或太清楼】明师【治平六月五日诏内有懿亲之表率外有丨丨之功劘懋进汝功用符眹意】端慤【仁宗尝曰诸宫院教授非止习经术亦须拣履行丨丨者于是以张维翰充】朴厚【治平四年诏诸宫院教授须举士行丨丨实有经术恪静自守众所共推者即不举权贵亲戚防要】为六箴【呉充兼吴王宫教授他官多与宗室伸无诲道之义充独以严见惮宗子相率辟防事设讲席受经英宗在藩邸心重之丨宗室丨丨以献一曰视二曰听三曰好四曰学五曰进徳六曰崇俭仁宗命写赐皇族英宗书之座右屏神宗实录】出二书【吴申字景山英宗择官教导宗室以为睦亲宅都讲初宗室坐爵序仍自为宾主讲官位主席之东隅申不肯坐且曰宗室当以亲族尊卑为序与讲官分宾主至再移书太宗正宗正不能决因内朝出二书英宗是之宗室正讲席自申始同上】举所知【治平三年蔡抗言今后诸宫院教授有缺并下两制丨丨丨以尽天下之才从之国史】








　　古今合璧事类备要后集卷四十八
　　钦定四库全书
　　古今合璧事类备要后集卷四十九
　　宋　谢维新　撰
  </div>
  <div class="pagination">
   <a href="古今合璧事类备要_page33.html">
    上一页
   </a>
   <span>
    ...
   </span>
   <a href="古今合璧事类备要_page29.html">
    29
   </a>
   <a href="古今合璧事类备要_page30.html">
    30
   </a>
   <a href="古今合璧事类备要_page31.html">
    31
   </a>
   <a href="古今合璧事类备要_page32.html">
    32
   </a>
   <a href="古今合璧事类备要_page33.html">
    33
   </a>
   <span class="current-page">
    34
   </span>
   <a href="古今合璧事类备要_page35.html">
    35
   </a>
   <a href="古今合璧事类备要_page36.html">
    36
   </a>
   <a href="古今合璧事类备要_page37.html">
    37
   </a>
   <a href="古今合璧事类备要_page38.html">
    38
   </a>
   <a href="古今合璧事类备要_page39.html">
    39
   </a>
   <span>
    ...
   </span>
   <a href="古今合璧事类备要_page35.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
