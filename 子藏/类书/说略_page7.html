<!DOCTYPE html>
<html>
 <head>
  <meta charset="utf-8"/>
  <title>
   说略 - 第 7 页/共 15 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   说略 - 第 7 页/共 15 页
  </h1>
  <div class="content">
   夷狄之乐周有扶娄乐汉有掸国乐北周有百济伎西魏有高昌部后魏有西凉伎隋有疏勒部龟兹部康国部安国部天竺乐于阗乐扶南乐赤土乐周隋有鲜卑乐唐有南诏乐骠国乐乞寒泼胡戏其乐器则百济有鼓角箜篌筝竽箎笛桃皮觱篥三韩有瑟倭国有五琴笛高昌有竖箜篌琵琶五笙笛箫觱篥毛员鼓都昙鼓答腊鼓腰鼓羯鼓鸡娄鼓铜鼓铜钹疏勒器有横笛提鼓余与高昌同第无毛员都昙铜鼓铜钹康国有长笛正鼓和鼓铜钹安国有箜篌琵琶五笛箫双觱篥正鼓和鼓铜钹歌箫小觱篥桃皮觱篥腰鼓齐鼓担鼓乞寒有大鼓小鼓琵琶五箜篌笛西凉有编钟编磬筑竽竖笛横吹大小觱篥琵琶五弦竖箜篌卧箜篌筝笙箫腰鼓齐鼓担鼓铜钹天竺有凤首箜篌五琵琶横笛铜鼓毛员鼓都昙鼓铜钹于阗有胡琴拂菻有胡琴偏鼓九真有铜鼓扶南有匏琴林邑有琴笛琵琶五附国有长笛鼓簧哥罗有瑟琵横笛铜钹铁鼓阇婆有横笛鼓板三佛齐有小琴小鼓占城有胡琴笛鼓大鼓防牱有锣鼓瓢笙罗番有葫芦笙

　　说略卷十一
　　钦定四库全书
　　说略卷十二　　　　　　明　顾起元　撰典述上
　　汉以后经学言易自淄川田生言书自济南伏生【名胜】言诗则申公辕固生韩婴言礼则鲁高堂生言春秋于齐则胡母生于赵则董仲舒又有传云易三家曰施雠孟喜梁丘贺又淮南王聘明易者九人号九师说见汉艺文志又易九家荀爽京房马融郑宋衷虞翻陆绩姚信翟子见释文序录又古易五家吕大防说之雎阳王氏东莱吕氏周燔见续书目书三家曰欧阳和伯夏侯建夏侯胜见儒林传诗四家曰鲁申公齐辕固韩韩婴毛苌见艺文志春秋五家曰左氏公羊高谷梁赤邹氏夹氏见艺文志又谷梁说有五家尹更始刘向周庆丁姓王亥礼记三家曰戴徳戴圣庆普见艺文志又礼记五传弟子高堂生萧奋后苍二戴周礼三家曰杜子春郑大夫兴郑司农奋孝经六家曰孔安国郑康成韦昭王肃虞翻刘邵论语三家曰古文二十一篇分尧曰下章有两子张鲁论二十篇齐论二十二篇有问王知道又论语十三家曰卫瓘缪播栾肇郭象蔡谟袁宏江惇蔡系李充孙绰周懐范甯王珉见皇侃疏
　　汉建初八年诏选高才生受四经乃左氏谷梁春秋古文尚书毛诗也汉艺文志五学五经乃诗书礼乐春秋也建元五年立五经博士乃诗书礼易公羊春秋也子法言五经为辩乃易书礼诗春秋也唐五经博士乃周易尚书毛诗左氏春秋礼记也孔颖达与诸儒撰定五经正义乃周易尚书毛诗礼记春秋也礼记经解六艺政教得失乃诗书乐易礼春秋也史记孔子曰六艺于治一也乃礼乐书诗易春秋也庄子天下篇六经与上同汉武表章六经乃易书诗礼乐春秋也秦宓曰文翁遣司马相如东受七经又咸有七经诗隋樊深有七经义纲七经论乃易书诗三礼春秋也宋刘敞有七经小乃诗书春秋周礼仪礼礼记论语也经典释文序录九经乃易书诗三礼春秋孝经论语也汉书艺文志九经唐谷那律称九经库韦表微着九经师授谱后唐校九经镂板于国子监乃易书诗礼乐春秋论语孝经小学也南史周续之通十经乃五经五纬也宋百官志国子助教十人分掌十经乃周易尚书毛诗礼记周官仪礼春秋左氏公羊谷梁论语孝经庄子孔子繙十二经以说老聃云诗书礼乐易春秋又加六纬一说易上下经并十翼也一云春秋十二公经也今十三经注疏国子监刋本乃易书诗礼记周礼仪礼左氏春秋公羊谷梁论语孝经孟子尔雅也
　　周易二万四千二百七字尚书二万五千七百字毛诗三万九千一百二十四字礼记九万九千二十字周礼四万五千八百六字左春秋一十九万六千八百四十五字论语一万三千七百字孟子三万四千六百八十五字孝经一千九百三字大小九经合四十八万四千九十五字
　　夫子之言易曰河出图洛出书圣人则之易于图书固所兼法周人寳藏河图孔子叹河不出图是河图也者古盛世实有之非后世会也孔安国曰龙马出河伏羲则其文以画八卦谓之河图又曰天与禹洛出书神龟负文出列于背有数至九禹因而第之以成九类刘歆乃曰伏羲氏受河图则而画之八卦是也禹治水赐洛书法而陈之洪范是也又叙洪范曰自五行至六极凡六十五字洛书本文也夫安国所谓文者特数着乎象而错综可观尔歆谓洛书有字则与孔异矣疑此时图书已自不存故各出意想而终无定证然刘歆专佐符命正使家秘蔵有之歆何以不得而见此不可晓也郑康成则直曰河图有九篇洛书有六篇说者谓其本诸纬书者哀平间实始有之非古也不可据也夫文字生于卦画卦画发于图书故易谓书契取夬为象若图书始出而篇章已具则所谓书契取夬者误矣特不知汉未逺古二图尚皆茫昧而陈抟之徒生二千年后何从得之然而九位者三列数之旁正纵横无有不为十五故刘牧李泰伯悉谓非伪为而干凿度本出汉世其书多言河图曰太一取之以行九宫四正四维皆十五也夫太一非所论其所谓四正四维环拱一五无往而不为十五即此图也然则昔之作为干凿度者实尝亲见是图其书言七八之象九六之变皆以十五为宿盖于图乎得之也干凿度世儒多引之以明易指而郑康成之论大衍以十日十二辰二十八宿为五十亦自干凿度出也晋张湛传列子至七变为九曰此章全是周易干凿度则汉魏以降凡言易老者皆已宗而用之非后世托为也
　　系辞云河出图洛出书圣人则之又礼纬含文嘉曰伏羲徳合上下天应以鸟兽文章地应以河图洛书伏羲则而象之乃作八卦故孔安国马融王肃姚信等并云伏羲得河图而作易是则伏羲虽得河图复须仰观俯察以相叅正然后画卦虽画八卦而其变通犹自未备故因八卦而更重之卦有六爻遂重为六十四卦也然重卦之人诸儒不同凡有四说王辅嗣等以为伏羲重卦郑之徒以为神农重卦孙盛以为夏禹重卦史迁等以为文王重卦其言夏禹及文王重卦者案系辞神农之时已有盖取益与噬嗑以此论之不攻自破其言神农重卦亦未为得今以诸文验之案说卦云昔者圣人之作易也幽赞于神明而生蓍凡言作者创造之谓也神农以后便是述修不可谓之作也则幽赞用蓍谓伏羲矣故干凿度云垂皇防者羲上系论用蓍云四营而成易十有八变而成卦既言圣人作易十八变成卦明用蓍在六爻之后非三画之时伏羲用蓍即伏羲已重卦矣说卦又云昔者圣人之作易也将以顺性命之理是以立天之道曰隂与阳立地之道曰柔与刚立人之道曰仁与义兼三才而两之故易六画而成卦既言圣人作易兼三才而两之又非神农始重卦矣又上系云易有圣人之道四焉以言者尚其辞以动者尚其变以制器者尚其象以卜筮者尚其占此之四事皆在六爻之后何者三画之时未有彖繇不得有尚其辞因而重之始有变动三画不动不得有尚其变揲蓍布爻方用之卜筮蓍起六爻之后三画不得有尚其占自然中间以制器者尚其象亦非三画之时今伏羲结绳而为网罟则是制器明伏羲已重卦矣又周礼小史掌三皇五帝之书明三皇已有书也下系云上古结绳而治后世圣人易之以书契盖取诸夬既象夬卦而造书契伏羲有书契则有卦矣故孔安国书序云古者伏羲氏之王天下也始画八卦造书契以代结绳之政又曰伏羲神农黄帝之书谓之三坟是也又八卦小成爻象未备重三成六能事毕矣若言重卦起自神农其为功也岂比系辞而已哉何因易纬等数所歴三圣但云伏羲文王孔子竟不及神农明神农但有盖取诸益不重卦矣故今依王辅嗣以伏羲既画八卦即自重为六十四卦为得其实其重卦之意备在说卦伏羲之时道尚质素画卦重爻足以垂法后代浇讹徳不如古爻象不足以为教故作系辞以明之
　　周易系辞凡有二说一说卦辞爻辞并是文王所作案系辞云易之兴也其于中古乎作易者其有忧患乎又曰易之兴也其当殷之末世周之盛徳耶当文王与纣之事耶又干凿度云垂皇防者羲卦道演徳者文成命者孔通卦验又云苍牙通灵昌之成孔演命明道经准此诸文伏羲制卦文王系辞孔子作十翼易歴三圣谓此也故史迁云文王因而演易郑学之徒并依此说也二以为验爻辞多是文王后事案升卦六四王用亨于岐山武王克殷之后始追号文王为王若爻辞是文王所制不应云王用亨于岐山又明夷六五箕子之明夷武王观兵之后箕子始被囚奴文王不宜豫言箕子之明夷又既济九五东邻杀牛不如西邻之禴祭说者皆云西邻谓文王东邻谓纣文王之时纣尚南面岂容自言已徳受福胜殷又欲抗君之国遂言东西相邻而已又左韩宣子适鲁见易象云吾乃知周公之徳周公被流言之谤亦得为忧患也验此诸说以为卦辞文王爻辞周公马融陆绩等并同此说今依而用之所以只言三圣不数周公者以父统子业故也案礼稽命徴曰文王见礼壊乐崩道孤无主故説经礼三百威仪三千其三百三千即周公所制周官仪礼明文王本有此意周公述而成之故系之文王然则易之爻辞亦是文王本意故易纬但言文王也
　　按周礼太卜三易云一曰连山二曰归蔵三曰周易杜子春云连山防羲归蔵黄帝郑易赞及易论云夏曰连山殷曰归蔵周曰周易郑又释云连山者象山之出云连连不絶归蔵者万物莫不归蔵于其中周易者言易道周普无所不备郑虽有此释更无所据之文按世谱等羣书神农一曰连山氏亦曰列山氏黄帝一曰归蔵氏既连山归蔵并是代号则周易称周取岐阳地名毛诗云周原膴膴是也又文作易之时正在羑里周徳未兴犹是殷世也故题周别于殷谓之周易犹周书周礼题周以别余代故易纬云因代以题周是也先儒又兼取郑说云既指周代之名亦是普徧之义虽欲无所遐弃亦恐未可尽通其易题周因代以称周是先儒更不别解唯皇甫谧云文王在羑里演六十四卦着七八九六之爻谓之周易以此文王安周字其系辞之文连山归蔵无以言也
　　容斋随笔载易举正云曾得王辅嗣韩康伯手写注定传授真本比校今世流行本或将经入注用注作经小象中间以下句反居其上爻辞注内移后义却处于前兼有脱遗两字颠倒谬误者如坤初六履霜坚氷至象曰履霜隂始凝也驯致其道至坚氷也今本于象文霜字下误增坚氷二字屯六三象曰即鹿无虞何以从禽也今本脱何字师六五田有禽利执之无咎元本之字误作言观注义亦全不作言字释也比九五象曰失前禽舎逆取顺也今本误倒其句贲亨不利有攸往今本不字误作小字刚柔交错天文也文明以止人文也注云刚柔交错而成文焉天之文也今本脱刚柔交错一句坎卦习坎上脱坎字姤九四包失渔注云有其渔故失之也今本误作无鱼蹇九三往蹇来正今本作来反困初六象曰入于幽谷不明也今本谷字下多幽字鼎彖圣人亨以飨上帝以养圣贤今本正文多而大亨三字故注文亦误增大亨二字震彖曰不丧匕鬯可以守宗庙社稷以为祭主也今本脱不丧匕鬯一句渐象曰君子以居贤徳善风俗今本正文脱风字丰九四象遇其夷主吉志行也今文脱志字中孚彖豚鱼吉信及也今本及字下多豚鱼二字小过彖柔得中是以可小事也今本脱可字而事字下误增吉字六五象曰宻云不雨已止也注阳已止下故也今本正文作已上故注亦误作阳已上故止也既济彖曰既济亨小小者亨也今本脱一小字系辞二多誉四多惧注云惧近也今本误以近也字为正文而注中又脱惧字杂卦防稚而着今本稚误作杂字
　　易者庐之名守宫是矣【守宫即蜥蜴也与龙通气故可祷雨与虬同形故能呕雹】身色无恒日十二变是则易者取其变也彖者茅犀之名狶神是矣【彖亦曰茅犀状如犀而小角善知吉凶交广有之土人名曰猪神】犀形独角知几知祥是则彖者取于几也象大荒之兽也人希见生象也按其图以想其形名之曰像故其为字从人于象也卦孔颖达曰卦者挂也挂之于壁也盖悬物之杙也爻木经云爻者交疏之窻也其字象窻形今之象眼窻也一窻之孔六十四六窻之孔凡三百八十四也所取于爻者义取于旁通所取于卦者悬有小大也五十学易朱元晦言孔子年已七十刘器之言五十乃卒字之误皆非也宣尼世家云孔子晩而喜易序彖系象说卦文言读易韦编三絶曰假我数年若是我于易则彬彬矣易凿度云孔子占易得旅息志停读五十究作十翼盖仲尼自言加我数年如五十之时以学易则可以无大过之事矣是加即史记之假也谓假使也五十即凿度之五十也谓能如壮年之精力也大过即易之卦名也谓可无大过之失也
　　易曰其亡其亡系于包桑今之解者以包桑为固结之喻非也包桑岂固结之物乎盖古人朽索六马虎尾春氷之类也陆宣公收复河北后请罢兵状有云邦国之杌陧绵绵聮聮若包桑缀旒幸而不殊者屡矣此得其解
　　易噬嗑九四噬干胏得金矢王弼注金刚也矢直也程子传云金取刚矢取直以九四阳徳也朱子本义乃引周礼古之讼者先入钧金束矢而后听之黄东发云周礼出于王莽之世未必尽皆周公之制若先取出金而后听其讼周兴来俊臣之所不为况成周之世哉盖刘歆逢王莽之恶为聚财之囮旋激天下之乱而不果施行又可以诬圣经乎其说卓而正矣按淮南子齐桓公将欲征伐甲兵不足乃入轻罪者赎以金刀讼不胜者出一束箭百姓皆悦乃矫箭为矢铸金为刃遂霸天下歆之附会周礼实本于此然此说乃六国隂谋托之齐桓今观管仲内政何等规模亦决不为此也
　　庾子山哀江南赋声超于系表道高于河上明集道照机前思超系表又言超超而出象理亹亹而逾系系表二字人多不解所出按晋春秋荀粲曰立象以尽意非通乎象外者也系辞以尽言非言乎系表者也象外之意系表之言固蕴而不出矣晋春秋今亡仅见类书所引耳
　　易忧虞之象也虞与忧对盖言乐也孟子驩虞如也魏相传君安虞而民和睦匡衡传未有游虞弋射之宴字又作豫易曰豫乐也孟子一游一豫雄传反五帝之虞注虞与豫同或借作誉左氏传季氏有嘉树韩宣子誉之服虔注誉豫同游其下也
　　易大传方以类聚物以羣分郑注水火也至解乐记则曰方谓行虫也物谓殖生也孔颖达曰二注不同各有以也方者行虫有性识道理故称方也羣分称物者殖生无性但一物而已按虫之名方不见于训诂但字书有解谷虫名虸蚄见齐民要术又张有复古编虸蚄古只作子方是方为行虫之原也郑之解方为行虫盖缘字之音生义颇亦僻左矣
　　楚倚相能读三坟五典八索九丘之书孔子求古之史记自二典九丘外三坟八索已不得而见矣后世不知其何书也孔安国以为羲炎黄帝之书曰三坟少昊颛喾唐虞之书曰五典康成从之而贾逵亦以三坟为三皇时书五典为五帝常典至马融始以三坟为隂阳始生天地人之三气五典为五行之说岂其然哉安国又以八卦之说曰八索九州之志曰九丘贾逵以八索为八王之法九丘为九州亡国之戒张平子以八索为法之八议九丘为周之九刑亦复纷纭不一按道家有所谓洞神秘录者谓是三坟小有经下记云三皇治世各受其一以治天下是曰三坟后有八帝继三皇而起亦以神灵为治各受其一是曰八索至黄帝歴得其所谓三皇内文者此也三洞叙目云小有三皇文本出大有天皇地皇人皇各一卷上古三皇所受书也字似符篆蔵在名山多不具足惟峨眉山备有之晋武帝时南海太守晋陵鲍靓于元康二年二月二日登嵩高石室见古三皇文皆刻石为字靓授之葛洪是为三坟其陆修静所得者则以授弟子孙游岳本止四卷至陶景分折枝流稍至十一卷与今皇文小异然观三皇经文虽号三坟多是符架等事黄芦子西岳公之所传者于逢掖之言戾矣今世所有三坟书以山气形为之三坟山坟言君臣民物隂阳兵象谓之连山气坟言生动长育止杀谓之归蔵而形坟则言天地日月山川云气谓之坤干复有河图纪姓与天皇防辟地皇政典之类大率假羲炎黄帝为言以迁就于孔说元丰中毛渐使西京得之南阳逆旅伪书也今观其书有云伏羲作易而君民事物隂阳兵象始明焉是岂隆古庖氏语哉三坟之说前所载罗泌路史亦既辨而覈矣后人又有说曰三坟书近出伪书也世言防羲本山坟而作连山神农本气坟而作归蔵黄帝本形坟而作坤干无卦爻有卦象文鄙而义陋与周官太卜所掌三易异三易者一曰连山二曰归蔵三曰周易唐艺文志连山十卷唐始出今亡归蔵三卷晋薛贞注今或杂见他书颇类焦赣易林非古易也方孔子未删书之先周官外史掌三皇五帝之书楚左史倚相又能读三坟五典孔安国尚书序以伏羲神农黄帝之书谓之三坟坟者大也言大道也茍言大道孔子删之诚太史公所谓文不雅驯者矣外又有纪姓者叙上古帝王之世襄阳罗泌颇加采用以着路史泌乃据丹壶名山记吕梁碑及輶轩使者方言疑三坟书肤浅不可徴亦但差错其世次改易其名号而已纪既括提合雒连通叙命之类姓三姓六姓四姓二十一姓之类大率与路史合也莆田郑樵谓东汉诸儒尚喜防三坟书虽近出庸不犹愈于防乎乃引柴霖之传而上寘诸古易经之列以为非后世所可及终亦不能掩其伪也
　　陈氏曰考之儒林传孔安国以尚书古文授都尉朝第第相承以及涂恽桑钦至东都则贾逵作训马融郑作传注解而逵父徽实受书于涂恽逵传父业虽曰逺有源流然而两汉名儒皆未尝实见孔氏古文也岂惟两汉魏晋犹然凡杜征南以前所注经传有援大禹谟五子之歌征诸篇皆曰逸书其援泰誓则云今泰誓无此文盖防生书亡泰誓泰誓后出或云武帝末民有献者或曰宣帝时河内女子得之所载白鱼火乌之祥实伪书也然则马郑所解岂真古文哉故孔颖达谓贾马辈惟传孔学二十三篇即伏生书也亦未得为孔学矣颖达又云王肃注书始似窃见孔传故于乱其纪纲以为太康时皇甫谧得古文尚书于外弟梁栁作帝王世纪往往载之盖自太保郑冲授苏愉愉授梁栁栁授臧曹曹授梅赜赜为豫章内史奏上其书时已亡舜典一篇至齐明帝时有姚方兴者得于大航头而献之隋开皇中搜索遗典始得其篇夫以孔注歴汉末无传晋初犹得存者虽不列学官而散在民间故也
　　国子学正梅鷟曰尚书惟今文四十二篇传自伏生口诵者为真古文十六篇出孔壁中者尽汉儒伪作大抵依约诸经论孟中语并窃其字句而缘饰之其补舜典二十八字则窃易中文明诗中温恭允塞等字成文其作大禹谟后克艰厥后臣克艰厥臣等句则窃论语为君难为臣不易成文惟精惟一允执厥中等句则窃论语允执厥中等语成文征苗誓师赞禹还师等原无此事舜分北三苗与窜三苗于三危已无烦师旅伪作者徒见舜典有此文遂模仿为誓召还兵有苗格诸语益稷赓歌亦窃孟子手足腹心等句成文其外五子之歌窃孟子忸怩之语泰誓三篇取语孟百姓有过在余一人若崩厥角稽首之文其外征仲虺之诰汤诰伊训太甲咸有一徳傅说武成诸篇文多浅陋必非商周之作相传共王坏孔子宅欲以为宫而得之不知竹简漆书岂能支数百年之久壁间丝竹八音是何人作乃献书者之饰辞耳梅作有成书
　　齐鲁燕赵四诗土音不同训诂亦异故孔颖达曰三家之诗字与毛公异者动以百数及证之他书三家之学非徒字异亦并与文义俱异矣当武帝时毛诗始出自以源流出于子夏其书贯穿先秦古书惟河间献王好古博见异书深知其精时齐鲁韩三家皆列于学官独毛氏不得立中兴后谢曼卿卫宏贾逵马融郑众康成之徒皆宗毛公学者翕然称之今观其书所释鸱鹗与金縢合释北山烝民与孟子合释昊天有成命与国语合释硕人清人皇矣黄鸟与左氏合而序由庚六篇与仪礼合当毛公之时左氏传未出孟子国语仪礼未甚行而毛氏之说先与之合不谓之源流子夏可乎汉兴三家盛行毛最后出世人未知毛氏之宻其说多从齐鲁韩氏迨至魏晋有左氏国语孟子诸书证之然后学者舍三家而从毛氏故齐诗亡于魏鲁诗亡于晋韩诗虽无存之者【五十篇今但存其外十篇而已】从韩氏之说则二南商颂皆非治世音【以二南作于周衰以商颂作于宋襄公之世】从毛氏之说则礼记左氏无往而不合此所以毛诗独存于世也诗有六义一曰风五曰雅六曰颂三者非特意义相属亦其音律相比故风者归之风雅者归之雅颂者归之颂夫子所谓吾自卫反鲁然后乐正雅颂各得其所者以此季札闻乐于鲁时尚未经夫子删定而诗序已大略与今相似则知其掌之乐官者盖已有素鲁挚奔齐楚旷适晋犹能抱其旧器自咸阳之火既炽而三家之学遂兴于是转相师述习为训诂而铿锵鼓舞之节不道于儒生然犹传于瞽史再经董卓赤眉之乱礼乐沦亡魏人得汉雅乐郎仅能歌文王鹿鸣驺虞伐檀四篇大和末又亡其三独存鹿鸣至晋复亡自鹿鸣亡后而声诗之道遂絶后之讲求律吕者虽于闗雎清庙等诗尚能辨其为某宫某调而繁音促节已不可得矣然残篇断简中尚有可考者周礼凡射王以驺虞侯以貍首为节大夫以采苹士以采蘩为节今所亡者独貍首一篇而三诗则具在左氏以文王大明緜为两君相见之乐乡饮酒礼歌鱼丽南有嘉鱼南山有台而燕礼升歌则歌鹿鸣享则歌鹿鸣皇皇者华其笙诗四篇南陔由庚崇丘由仪于乡饮酒燕射用之管奏则有新宫金奏则有四夏三夏九夏丝奏则有鹊巢驺虞伐檀白驹四操房中之乐则有闗雎此足以徴诗之为乐章无疑也诗有南雅颂无国风其曰国风者非古也夫子尝曰雅颂各得其所又曰人而不为周南召南未尝有言国风者左氏记季札观乐歴叙周南召南小雅大雅颂凡其名称与今无异至列叙诸国自至豳其类凡十有三率皆单纪国土无今国风品目也盖南雅颂乐名也若今乐曲之在某宫者也南有周召颂有周鲁商本其所从得而还以系其国土也二雅独无所系以其纯当周世无用标别也均之为雅音类既同又自别为大小则声度必有丰杀防肉亦如十二律然既有大吕又有小吕也若夫卫王郑齐魏唐秦陈桧曹豳此十三国者诗皆可采而声不入乐则直以徒诗着之本土故季札所见与夫周工所歌单举国名更无附语知本无国风也
　　鲁颂是僖公已殁之后序中明言季孙行父请命于周而史克作颂是颂有四篇皆史克作明矣閟宫曰新庙奕奕奚斯所作盖奚斯作新庙耳非作颂也而汉班固西都赋序王延夀灵光殿赋反谓鲁颂是奚斯所作商颂明言正考父得商颂十六篇于周太师而太史公曰宋襄修行仁义其大夫正考父美之而作商颂此盖出于韩诗小序未出宜乎言诗者之抵牾也二颂之作当以序为正
　　张华博物志曰圣人制作谓之经贤者著述谓之传郑氏注毛诗而曰笺不解此意孔颖达云笺表也识也郑氏以毛诗悉备遵畅厥防所以表明毛意纪识其事故特称笺余注无所遵奉故谓之注欧阳永叔深排郑学以为多喜改字永叔未深考耳汉时四诗并作文字各有不同虽三家不如毛诗之宻然不可谓无所长也郑氏笺诗传意有不同者以已说易之经文有不安者以三家易之证之他书则可知矣吉蠲为饎郑氏以蠲为圭吉圭为饎韩诗也素衣朱襮郑氏以襮为绡素衣朱绡齐诗也其耕泽泽郑氏以泽为释其耕释释尔雅也舟人之子郑氏以舟当作周周人之子朱育集字也艳妻扇方处郑氏以艳为阎阎妻扇方处汉杜钦传也当郑氏笺诗三家俱存故郑氏虽解释经文不明言改字之由亦以学者既习诗则三家之诗不容不知也后世三家既亡学者惟见其改字而不见诗学之所由异此郑氏之所以获讥也
　　诗学失传其铿锵鼓舞之节既已沦亡而至于草木鸟兽虫鱼之学亦废而不讲尔雅以后若许慎陆玑张楫曹宪邢昺陆佃之流虽各有传疏而非复风人之防今于断简残牍中尚有一二可稽者如燕之为鸟入则相向而宿出则相背而飞故戴妫大归赋燕燕于飞雀之性淫鼠之性贪故行露之诗曰谁谓雀无角谁谓鼠无牙韩昌黎云礼鼠拱而立故相鼠之诗曰人而无礼芍药之别名为可离故溱洧之诗曰赠之以芍药葛以三月而伐故采葛曰如三月兮萧以三秋而成故采萧曰如三秋兮艾以三年为久故采艾曰如三嵗兮盖莫不各有意义不特雎鸠之闗闗鹿鸣之彼有取尔已也
　　诗吁嗟乎驺虞说者因前篇麟趾为闗雎之应故误以驺虞为兽因拟之为鹊巢之应或以为不杀或以为义兽白虎黑文不食生物今攷周礼射人以射法治射仪王以六耦射三侯三获三容乐以驺虞九节五正礼记射义亦云天子以驺虞为节乐备官也则驺虞盖指此诗而谓之备官则非兽明矣说文驺廐也月令天子教于田猎以习五戎班马政命仆及七驺咸驾注谓仆戎仆也此即周礼掌佐车之政设驱逆之车令获者植旌及献比禽者是也又云天子马有六种各一驺主之并总主六驺者为七驺也即周礼辨六马之属六系为廏廏一仆夫六廏成校校有左右者是也左传晋悼公初立使程郑为乗马御六驺虞焉使训羣驺知礼则驺为掌廏之官无疑矣舜典咨汝益作朕虞周礼山虞掌山林之政若大田猎则莱山田之野及弊田植虞旗于中致禽而弭焉泽虞掌国泽之政若大田猎则莱泽野及弊田植虞旗以属禽者是也则虞为掌山泽之官无疑矣诗卫风淇奥篇曰倚重较兮毛苌曰重较卿士之车孔颖达曰倚此重较之车实称其徳也周礼舆人云较两輢上出轼者今之平隔也诗话云车广六尺四寸深四寸轼去舆髙三尺三尺较去式又髙二尺二寸较式通高五尺五寸盖古人乗车立乗非如今人之坐也论语曰升车必正立列女传曰立辎无軿是其明证故乗车平常则凭较若应为敬则落手凭下式而头得俯较在式上若两较然故曰重较輢是两边植木较横輢上輢两而较一说文车骑上曲铜也盖较在轼上恐其坠故以曲铜闗之古谓较为车耳古谚云仕宦不止车生耳三国志呉童謡云黄金车斑防耳闿阊门见天子符曲铜之说矣后汉舆服志金薄缪龙为舆輢较徐广曰缪交错之形崔豹古今注文武车耳古重较也文官青耳武官赤耳又曰重较在车藩上重起如牛角故曰重较考工记曰参分式围去一以为较围参分较围去一以为轵围林希逸曰较小于式轵又小于较说文较本作防从车爻声古车制与今不同重较之义故晦耳诗之水戍申也申平王母家周语曰申吕虽衰徐许犹在此四国皆姜姓四岳后也言甫许者以其同姓重章变文因借甫许以言申其实不戍甫许也申被楚害故戍之朱传曰并戍甫许且曰甫即吕皆非也
　　东山诗四章仓庚于飞熠燿其羽言仓庚鸣春嫁娶之候也归士始行之时新昏今还故极序其情以乐之皇驳其马车服盛也亲结其缡缡妇人之袆也邪交络带系于体示系属于人也即所谓缨也士昏礼亲脱妇之缨缨必有结脱者解其结也古语多倒脱而曰结犹治而曰乱也此于昏礼东席北枕之际出烛屏媵之后又极序其情而戏之也九十其仪九为阳天之成数十为隂地之成数言男女天下之大道隂阳之生成也其新孔嘉其旧如之何唐人所谓逺将归胜未别离时在家相见熟新归欢不足也旧说以缡为脱巾传又以亲结缡为母命非诗防矣
　　惠于宗公神罔时怨恫注言宗公宗庙先公也笺云宗公大臣也晋语云文王询公虞度闳夭谋南宫诹蔡原访辛尹重之以周召毕荣以宁百神而和万民故诗云惠于宗公神罔时恫神者聪明正直依人而行人能行善则神明欣悦也
　　前攷言鲁诗亡于晋按宋丰稷鲁诗正音明丰熈鲁诗正说云石经有数种在古唯竹帛秦焚书孔子甲蔵之屋壁灵帝光和中诏蔡邕杨赐堂谿典马日防等以八分勒石至魏正和中诸儒复言古文不可泯灭乃诏虞喜摹孔壁古文于石而邯郸淳以小篆钟会以八分附其后盖当时尚此二体故以为古文之释文也唐贞观时专尚毛郑而鲁诗遂废蜀永年之十一经南唐升元之十三经宋熙宁之九经绍兴之五经皆宗唐注疏而已光和石经周大象中徙洛舟败而沈正和石经隋大业末薶于秘省唐时不贵石刻然犹取蔡邕书仪礼典书公羊蔵之禁中宋王韶开河乃得赐书鲁诗日防书尚书献之蔡京脩御史台又得三体七经之石及光和论语尔雅徽宗诏贮秘书省丰稷为御史中丞与赵明诚黄长睿董彦逺陆农师相继入秘书省皆有搨本洪景伯摹三体刻于家塾胡元质摹光和遗字刻于雅州陆务观序之女直入汴遗经不毁今石蔵内库搨本在内阁鲁诗为子贡传申公说多与毛异所载石经出宋时他传记絶无载者不知丰氏何自得之也
　　说畧卷十二
&lt;子部,类书类,说略&gt;
　　钦定四库全书
　　説略卷十三　　　　　　明　顾起元　撰典述中
　　左传士会自秦归晋绕朝赠之以防云子勿谓秦无人吾谋适不用也防如布在方防之防盖书也其下云云即防文也盖士会将归绕朝谏止之而秦君不听及其行也又难显言故赠以防书云云见秦之有人使归晋而不敢谋秦也今以为鞭防非也刘勰文心雕龙曰绕朝赠士会以防子家与赵宣以书巫臣之遗子反子产之谏范宣详观四书辞若对面据此则岂鞭防乎李白诗临行将赠绕朝鞭诗人趂韵之误耳
　　刘歆曰左氏丘明好恶与圣人同亲见夫子而公羊在七十子之后司马迁曰孔子作春秋丘明为之传班固艺文志曰丘明与孔子观鲁史而作春秋杜预序左传亦云左丘明受经于仲尼详诸所说皆以左氏为丘明无疑矣至唐啖助赵匡独立说以破之啖助曰论语所引丘明乃史佚迟任之类左氏集诸国史以释春秋后人谓左氏为丘明非也赵氏曰公谷皆孔氏之后人不知师资几世左丘明乃孔子以前贤人而左氏不知出于何代今以左氏传质之则知啖赵非妄也左氏中纪韩魏知伯之事又举赵襄子之谥则是书之作必在赵襄子既卒之后若以为丘明自获麟至襄子卒已八十年矣使丘明与孔子同时不应孔子既没七十有八年后丘明犹能著书今左氏引之则左氏为六国人在赵襄子既卒之后明騐一也左氏战于麻隧秦师败绩获不更女父又云秦庶长鲍庶长武帅师及晋师战于栎秦至孝公时立赏级之爵乃有不更庶长之号今左氏引之是左氏为六国人在秦孝公之后明验二也左氏云虞不腊矣秦至惠王十二年初腊郑氏蔡邕于周即蜡祭诸经并无明文惟吕氏月令有腊先祖之言今左氏引之则左氏为六国人在秦惠王之后明验三也左氏师承邹衍之诞而称帝王子孙按齐威王时邹衍推五徳终始之运其语不经今左氏引之则左氏为六国人在齐威王之后明验四也左氏言分星皆凖堪舆按韩魏分晋之后而堪舆十二次始于赵分曰大梁之语今左氏引之则左氏为六国人在三家分晋之后明验五也左氏云左师展将以公乗马而归按三代时有车战无骑兵惟苏秦合从六国始有车千乗骑万匹之语今左氏引之是左氏为六国人在苏秦之后明验六也左氏序吕相絶秦声子说齐其为雄辩狙诈真游说之士捭阖之辞此左氏为六国人明验七也左氏之书序秦楚事最详如楚师惭犹拾沈等语则左氏为楚人明验八也据此八节亦可以知左氏非丘明是为六国时人无可疑者
　　三代正礼残缺无复能明礼记一书出自孔氏七十二子各撰所闻或録旧礼之义或述变礼之由或兼记体履或杂叙得失编而录之以为此记汉兴记数万言于后苍号曲台杂记河间献王得旧礼一百三十一篇集而上之又有明堂隂阳记三十三篇孔子三朝记七篇王氏史氏记二十一篇王史二氏战国时人乐记二十三篇凡五种合为三百十四篇大戴删为八十五篇小戴删为四十六篇至马融又益以明堂位月令乐记三篇为四十九篇行于世谓之礼记礼记一书曲礼论撰于曲台而不及五礼之大本述于博士而尽失先王之大意月令摘于吕览而录秦世之官缁衣本乎尼子而改鲁论之文而增损之礼运载夫子之说有亏于名教经解引易之纬书而尝禘之说多牵夫子之诸论明堂位论周公践阼世世祀以天子礼乐檀弓载舜葬苍梧夫子墓马鬛封之类皆流俗妄语儒行如后世游说之士所夸大者玉藻一篇颠倒错乱且不可以句读内则载养老三十余语其文全与乐记同
　　儒行不陨获于贫贱晏氏曰陨如箨之陨而飘零获如禾之获而枯槁获之从禾是矣而陨之为箨则何取乎陨从阜员声从高而下也易曰有陨自天公羊星霣如雨此陨字之义也若曰如阜之陨而頽落斯得其义矣礼记前有车骑则载飞鸿魏鹤山云六经无骑字礼记亦汉世书耳又左传昭公二十五年左师展将以公乘马而归公徒执之注展鲁大夫欲与公俱轻归乘如字骑马也轻遣正反正义曰古者服牛乗马马以驾车不单骑也至六国之时始有单骑汉初犹有车战见夏侯婴传高祖之败彭城去荥阳出成臯皆以数十骑遁去而鸿门之会弃车骑独骑一马樊哙四人歩从以免其非危廹时往往夏侯婴中御车高祖在左樊哙骖乗为右未尝废车也方万里古今考反覆千余言今撮其要如此
　　大戴礼武王践阼三日召师尚父而问曰黄帝颛顼之道存乎意亦不可得而见与师尚父曰在丹书其言曰敬胜怠者吉怠胜敬者灭义胜欲者从欲胜义者凶注不解丹书为何物按左传襄公二十三年栾豹也着于丹书注犯罪没为官奴以丹书其罪近世魏律缘坐没配为工乐杂户者皆用赤纸为籍其卷以铅为轴此亦古人丹书之遗法据此则丹书古人之法律书名也礼记缁衣引叶公之顾命曰毋以小谋败大作毋以嬖御疾庄后毋以嬖御士疾庄士大夫卿士注以叶公为沈诸梁按汲冢周书此文在祭公解盖祭公疾革时告穆王之言祭字误作叶耳
　　孔颖达礼记疏案郑目录云名曰月令者以其记十二月政之所行也本吕氏春秋十二月纪之首章以礼家好事抄合之后人因题之周公所作其中官名时事多不合周法今申郑防什之按吕不韦集诸儒着为十二月纪名为吕氏春秋篇首皆有月令与此文同是一证也又周无太尉唯秦官有太尉而此月令乃云命太尉是官名不同周法二证也又秦以十月建亥为嵗首而月令云为来嵗受朔日是九月为嵗终十月为朔此是时不合周法三证也又周有六冕郊天迎嵗则用大裘乗玉辂建太常日月之章而月令服饰车旗并依时色此是事不合周法四证也故郑氏云云然按秦始皇十二年不韦死二十六年并天下然后以十月为嵗首嵗首用十月时不韦已死十五年而不韦不得以十月为正又周书先有月令何得云不韦所造又秦并天下立郡县何得云诸侯又秦好兵杀害毒天下何能布徳行惠春不兴兵既如此不同郑必谓不韦作者以吕氏春秋十二月纪正与此同不过三五字别且不韦集诸儒所作为一代大典但秦自不能遵行耳栁子厚曰夏后周公之典逸矣信然哉
　　五代广顺中高丽进别叙孝经一卷记孔子所生及弟子从学事又有孝经雌图说日之环晕星之彗孛宋乾道中南诏使者见广南人言其国有五经广注春秋后语三史加注张孟押韵集圣厯诸书欧阳公日本刀歌徐福行时经未焚逸书百篇今尚存令严不许传中国举世无人识古文由此观之则尚书全文日本国尚有之也可见古书有在四夷者
　　蔡邕以汉灵帝熹平四年与五官中郎将高堂谿典禅议郎张训韩说太史令单飏奏求正定六经文字灵帝许之邕乃自书丹于碑使工鑴刻立于太学门外此初刻也魏正始中又立古篆隷三体石经古文用鸟迹科斗体篆效史籀李斯胡母敬体用程邈体晋永嘉中王弥刘曜入洛焚毁过半魏世宗神龟元年从崔光之请补石经唐天寳中刻九经于长安礼记以月令为首从李林甫请也五代孟防在蜀刻九经最为精确是时僭据之主惟防有文学而蜀不受兵又饶文士故其所制独善朱子论语注引石经者谓孟蜀石经也宋淳化中刻于汴京今犹有存者考旧说有云汉灵帝光和六年刻石镂碑载五经文于太学讲堂之前此初刻也而以蔡邕书丹刻石为再刻按袁宏汉纪止载熹平四年春三月五经文字刻石立于太学之前后六年方改元光和而光和六年无刻经事此乃以光和为初刻熹平为再刻知其所记之误矣
　　蔡邕石经今已堙灭按邕镌刻七经着于石碑有所检据隠括其失而周尽当时号鸿都三字其异文者附见才三十年继遭兵火碑亦损缺魏正始中又立一字石经相承以为七经正字后魏迁石经于邺魏末齐神武自洛阳徙于邺都河阳岸崩遂没于水其得至邺者殆不得其半周大象中诏徙邺城石经于洛时为军人破毁至有窃载还邺者船坏没溺不胜其众也其后得者尽破为桥基隋开皇六年自邺京载入长安置于秘书内省议欲补缉立于国学会乱遂废营造之司用为柱础贞观初魏徴始收聚之十不一存其相承传拓之本犹在秘府按石经在元魏时尚书公羊传十六碑存十二碑毁礼记十五碑悉坏但存谏议大夫马日防议郎蔡邕名是石经不尽为邕如马日防辈相与成之又按嵇绍赵至叙曰至在太学看先君写石经古文是嵇康亦有石经不知即魏一字石经否世第知邕不知日防且不知嵇康有书石经事亦缺典也
　　纬书之作说者以为孔子既删述六经以明天人之道知后世不能稽同其意故别作纬书以遗来世今考其书易纬则有干凿度坤灵图稽览图通卦验辩终备是类谋凡六篇书纬则有考灵曜璇玑钤刑德放帝命验运期授凡五篇诗纬则有推度灾纪厯枢含神雾凡三篇礼纬则有斗威仪含文嘉稽命征凡三篇乐纬则有动声仪稽耀嘉叶图征凡三篇孝经纬则有援神契钩命诀凡二篇春秋纬则有元命包说题辞保干图汉含孶演孔图运斗枢文耀钩感精符合诚图考异邮佐助期握诚图潜潭巴凡十三篇是为七纬共三十五篇则于汉儒所传孔子演七经之纬三十六篇者已逸其一太平御览诸书所载又有论语纬摘辅象撰考防书纬帝验期礼纬稽命耀春秋纬命厯序孝经纬左方契威嬉拒及河图九篇洛书六篇与七纬共为八十一篇然干凿度外又有乾坤凿度魏伯阳所作叅同契亦为易纬而说者以其入于道家遂不列于纬书之目而尚书中候论语防亦不与八十一篇之数则汉之为纬书者不止八十一篇已也其书实不出于孔子盖汉武购求遗书当时儒者多伪作以应命孔安国毛公辈皆目以为妖妄哀平之世夏贺良之徒又增为之王莽谋簒汉因符命以济其奸光武中兴复以赤伏为援于是其书始行当时张衡桓谭力争之而不能也贾逵以此论左氏曹褒以此定礼乐京房翼奉以此言易郑何休又以此谈经末流既滥不可复障先是毛公孔安国诸人因鲁恭王河间献王所献表而章之谓之古学至魏王肃注释孝经推引古学王弼杜预从而和之宋大明中始禁防纬之书及隋末搜天下书籍与防纬相渉者悉焚之而纬书稍戢至唐以来则李淳风辈专明防学而孔頴达作九经正义亦多引纬书以证其说是时唐志所存纬书尚有九部四十八卷盖亦不能障其流也至宋欧阳公魏鹤山辈删而正之而纬学始息然鹤山所作九经要义多引孔頴达正义之说则亦岂能尽斥而逺之哉本朝王子充以为纬书尽亡今所存者惟易纬干凿度不知六经纬书世尚有缮写之者不止一干凿度已也
　　按防纬前所记未备者易又有坤凿度运期防乾元序制记书又有期中候洛罪级春秋又有演义图玉版防孝经又有中黄防论语又有素王受命防比考防河图有会昌符括地象稽曜钩握拒起帝通纪叶光篇着命篇揆命篇洛书有甄曜度寳号命录运期共二十一种大都此等多系汉人伪作东汉人所著书如参同契之名皆三字其为假托者多难可断决也
　　诸子儒家则有晏子春秋【齐晏婴】荀子【楚荀况】羊子四篇【秦博士羊百章】徐子四十二篇【宋外黄人】鲁仲连子漆雕子十三篇【开之后】宓子十六篇子思子二十三篇景子三篇子华子曾子十八篇【参】世子【名硕陈人七十子之弟子】公孙尼子芊子【齐人芊婴】甯子一篇【越】公孙子一篇【固】王孙子孔丛子侯子或作侔子董子李氏春秋虞氏春秋陆子【贾新语】刘子【敬】贾子【谊】秦子何子刘子【梁刘勰一曰乃刘昼字孔昭撰】贾山子董子【仲舒】儿子【寛】公孙子【】终军八篇吾丘寿王六篇新序说苑【二书俱刘向】子法言【雄】韦卿子【彪】潜夫论【后汉王符】申鉴【荀悦】魏子【后汉会稽魏朗】牟子【后汉太尉融】中论【魏徐榦】王子正论【王肃】万机论【蒋济】去伐论【王粲】体论【魏杜恕】笃论志林【虞喜】述政论【裴元】誓论【张俨】顾子新语【呉太常谭】新言【裴元】新义【刘廞】袁子正论【袁准】华谭新论顾子义训【晋州主簿夷】崔子至言文中子【王通】贾子【开元中蓝田尉】元子【结】元和子【杜信】伸防子【唐林慎思】冀子【冀重】傅子【晋司校尉】鲰子【赵邻几】素履子【唐张】东莞子樊子【樊宗师】道家则有伊尹五十一篇太公二百三十七篇辛甲二十九篇广成子老子庄子鬻子列子文子蜎子老成子长卢子王狄子公子牟田子黔娄子宫孙子闗尹子鹖冠子老莱子十六篇孙子捷子曹羽郎中婴齐十二篇臣君子郑长者楚子淮南鸿烈解庄成子蹇子唐子【呉唐滂】苏子【晋中郎参军彦】宣子【晋宜城令聘】陆子【云】幽求子【杜夷】抱朴子【葛洪】符子【东晋员外郎】贺子【宋太学博士道养】少子【齐司徒长史张融】无名子【张太衡】子亢仓子【唐世说庚桑子代无其书开元末襄阳处士王源着二卷以补之】无能子同光子【刘无待】真子【张志和】达观子净住子【萧子良】天隠子【司马承桢】元中子【杜登晖】元筌子【珞琭子】黄石子齐丘子法家则管子李子三十二篇商子慎子【到】处子【赵】韩非子游棣子氏新书【汉御史大夫错】崔氏政论【汉尚书寔】刘氏法论【魏刘劭】桓氏世要【魏大司农桓范】陈子要言【呉豫章太守融】谯子法训【周】名家则有邓析子【春秋郑大夫】尹文子【周处士】公孙龙子成公生五篇惠子一篇黄公四篇毛公九篇墨家则有尹佚墨子随巢子胡非子【二子皆墨翟弟子】董子【战国董无心】我子田俅子纵横家则有苏子张子厐暖二篇阙子国筮子蒯子邹阳主父偃鬼谷子补阙子【梁元帝】杂家则有大禹孔甲盘盂伍子胥子晚子由余尸子【秦相卫鞅上客尸佼】吕氏春秋淮南子东方朔呉子公孙尼子解子金楼子【梁元帝】农家则有神农野老宰氏范子计然董安国尹都尉书赵氏王氏蔡葵汜胜之【汉议郎】农子【王珉】小说家则有伊尹说鬻子说周考师旷务成子宋子黄帝说虞初周说燕丹子青史子宋王子郭子【晋中郎澄】猗犴子【元结】干子【温庭筠】兵家则有司马穰苴子孙子呉子【起】尉缭子【魏惠王时人】樵子韦子
　　杨龟山云述而不作信而好古窃比于我老彭老老子也老子五千言以自然为宗谓之不作可也朱子曰某亦疑此语只以曾子问中言礼数叚证之即述而不作信而好古皆可见聃周之史官掌国之典籍三皇五帝之书如五千言亦或古有是语而老子传之未可知也盖列子引黄帝书即老子谷神不死章也此说见朱子大全答汪尚书书按佛经三教论曰五千文者容成所说老子为尹谈盖述而不作又按庄子引容成氏曰除日无嵗无外无内则容成氏固有书矣老子述而不作此其明证
　　老子服文采带利劒厌余食而资货有余此之谓盗竽韩非解云竽也者五声之长也竽唱则众乐皆和大盗唱则小盗和故曰盗竽今本误作盗夸则无意义矣内篇断非庄生不能作外篇杂篇则后人窜入者多之哙让国在孟子时而庄文曰昔者陈恒弑其君孔子请讨庄子身当其时而胠箧曰陈成子弑其君子孙享国十二世即此推之则秦末汉初之言也岂其年逾四百岁乎曾史盗跖与孔子同时杨墨在孔后孟前庄子内篇三卷未尝一及五人则外篇杂篇多出后人可知又封侯宰相等语秦以前无之且避汉文帝讳改田恒为田常其为假托尤明矣
　　文中子动以孔子为师其见地甚髙志甚大或以摸拟太过病之非也此如世人有所慕悦则其举止言动不觉尽似之以其精神所注故也不然诗祖李杜文祖迁固未有非之者独訾文中子之法孔子宋咸作驳中说谓文中子乃后人所假托实无其人则几于瞽说矣王绩有负苓者传陈叔达有答王绩书曰贤兄文中子恐后之笔削防于繁碎宏纲正典暗而不宣乃兴元经以定真统陆龟防送豆卢处士序亦曰昔文中子生于隋代知圣人之道不行归河汾间修先君之业后司空图皮日休俱有文中子碑五子皆唐人言之凿凿如此咸独臆断其无可乎宋龚鼎臣尝得唐本中说于齐州李冠家盖中说之行久矣陈同父类次文中子云十篇举其端二字以冠篇篇各有序惟阮逸本有之又阮龚二本时有异同如阮本曰严子陵钓于湍石尔朱荣控勒天下故君子不贵得位龚本则曰严子陵钓于湍石民到于今称之尔朱荣控勒天下民无得而称焉龚本曰出而不声隠而不没用之则成舎之则全阮本则因董常而言终之曰吾与尔有矣岂逸不无增损于其间遂启后世之疑邪
　　庄子曰各有义则之谓性此即诗烝民之防也后人未易可到贾谊曰少成若天性又曰性者神气之所会性立则神气晓晓然发而通行于外矣与外物之感相应故曰润厚而胶谓之性其所谓润厚而胶者今人名物之坚者曰有性不坚者曰无性之谓也王辅嗣曰不性其情何以久行其正礼运记曰六情所以扶成五性也孝经纬曰魂者芸也情以除秽魄者白也性以治内赵台卿曰性情相与表里啖助曰情本性中物韩婴曰卵之性为雏不粥不孚则不成为雏茧之性为丝不防不练则不成为丝陈曰情者性之影也其诸说与宋儒异而特妙矣
　　尔雅诗训诂也子夏传诗者也子夏辈六十人纂先师微言为论语论语中言诗者多矣子夏独能问逸诗晦庵读诗纲领述论语十条而终之子夏传记中言子夏尝传诗今所存者诗大小序小序又非尽出子夏故曰尔雅即子夏之诗传也疏言释诂周公所作今其中一字二字者姑弗论谑浪笑傲变风诗焉得周公释乎支干九州五方四极狒狒猩猩之类诗无其文者或叔孙通所益梁文所补要之传诗者十九且尔雅有释诂释训毛公亦以其传诗也故其解诗错取尔雅之名题曰诂训传则尔雅之传诗毛公固谓其然矣
　　尔雅疏云尔近也雅正也谓其近于正也此妄说也雅可以训正尔不可以训近迩可训近而尔非近也按说文尔从为义从尔为声丽尔也丽尔之为言犹靡丽也汉人有此语三苍解诂云尔云华繁也诗曰彼尔维何维常之华本草紫藄一名月尔即今紫蕨也其芽拳曲繁盛故名月尔雅之为言取义于乌乌有善徳曰雅也古人以呜呼为叹辞则雅为正音可知然则尔雅之云犹丽则之云也汉书文章尔雅训辞深厚以尔雅与深厚为对固知当解为丽则而不可解为近正也世说之名不起于临川刘向六十七篇中已有此目其书今亡临川因录后汉至江左名士佳语亦谓之世说本题为世说新书刘子史通中以此名叚成式引王敦澡豆事以证陆畅事为虚亦云近览世说新书而今本谓之新语不知孰更名之也
　　刘子史通所载古今正偏史今多不存澹园先生笔乘常载之中如晋春秋竹书纪年陆贾楚汉春秋谯周古史考荀悦汉纪张璠汉纪谢沈汉书司马彪续汉书袁宏后汉纪华峤后汉书东观汉记习凿齿汉晋春秋晋孔衍汉尚书后汉尚书魏尚书王沈魏书项峻呉书韦曜呉书鱼豢魏略孙盛魏氏春秋王隠删补蜀纪张勃呉录王隠晋书沈约晋书孙盛晋阳秋干寳晋纪何法盛晋中兴书陆机晋书臧荣绪晋书邓粲晋纪檀道鸾续晋阳秋徐广晋纪王劭晋书裴子野宋略沈约齐纪呉均齐春秋何之元刘璠梁典姚察梁书姚最梁后略书裴政梁太清实录萧韶太清纪蔡允恭后梁春秋公师彧十六国史邺都纪和苞汉赵纪杜辅全录燕纪董统燕史王景晖南燕录常璩蜀李书索绥凉国春秋张重华凉纪索晖凉书刘昞凉书又有炖煌实录裴景仁秦记马僧虔秦史卫隆景秦史姚和都秦纪崔鸿十六国春秋王劭北齐志杜台卿齐纪牛周书王劭隋书颜师古隋书张太素隋后略皇览晏帝王世纪韦昭洞记陶景帝王年厯虞世南帝王略论梁武帝通史元魏济隂王晖业科录晋乐资春秋后传孔衍春秋后国语司马彪九州春秋梁世子萧方等三十国春秋干令升史议汉武帝禁中起居注马皇后撰明帝起居注乐资山阳公载记王韶晋安陆记姚梁后略王粲汉末英雄记刘向列女传神仙传杜预列女记梁鸿逸民传赵采忠臣传徐广孝子传嵇康圣贤高士传皇甫谧高士传戴逵竹林七贤论雄蜀王本纪圈称陈留耆旧传周斐汝南先贤行状陈寿益部耆旧传张方楚国先贤传梁元帝怀旧志卢思道知已传郎余令孝子后传梁元帝同姓名人录妍神记萧大圜淮海乱离志汲冢璅语和峤汲冢纪年葛洪西京杂记三辅黄图宋孝王闗东风俗传宋南徐州记晋宫阙名隋东都记之洛阳伽蓝记马温邺都故事赵岐三辅决录沈临海水土记周处阳羡风土记桑钦水经盛之荆州记常璩华阳国志虞溥江表传虞预会稽典录辛氏三秦志罗含湘中记潘岳闗中记陆机洛阳记建康宫殿记姚察西征记撰茗酪记雄家谍谢承家语荀氏家传挚虞姓族记两主百家谱殷敬世传孙氏谱记陆宗系传杨子山哀牢传顾协琐语谢绰拾遗刘义庆世说新书裴荣期语林孔思尚语录杨松珍谈薮郭子横洞防记王子年拾遗记刘劭人物志祖鸿勲晋词记陆景典语刘勰文心雕龙李充翰林论挚虞文章流别集阮孝绪七录祖台之志怪干寳搜神记刘义庆幽明录刘敬叔异苑邯郸淳笑林刘芳周官音礼记音
　　刘孝标注世说自汉魏呉诸史子传地理之外如晋氏一朝诸史及诸公列传谱谍文章凡一百六十六家皆出正史之外此又齐梁以上书也谱谍别传姑不暇及余书亦疏其目已见史通者不载薛莹后汉书刘向别録环济呉纪梁祚魏国綂纪曹瞒传魏末传朱凤晋书虞预晋书刘谦之晋纪后略曹嘉之晋纪晋惠帝起居注晋安帝纪晋百官名晋诸公赞挚虞世本车频秦书赵书袁敬仲正始名士传又海内名士传刘义庆江左名士传魏明帝时撰海内先贤传皇甫谧逸士传萧广济孝子传张隲文士传华峤谱叙晋世谱杜笃新书郭颁魏晋世语卢綝晋八王故事高逸沙门传名徳沙门题目卫禹永嘉流人名周祗隆安记汉南记荀绰兖州记三秦记丹阳记诸葛颖州记陈留志万震南州异物志襄阳记雷次宗豫章旧志张僧鉴浔阳记张资凉州记西河旧事郑缉之东阳记永嘉记贺循会稽记钟离岫会稽后贤记洛阳宫殿簿神农书刘向五经通义文字志文章叙录挚虞文章流别志殷淳妇人集虞通之妒记青乌子相冢书相牛经
　　又裴松之注三国志亦旁引诸书史称与孝标之注世说可为后法今观其所载如孙盛异同杂语孙盛杂记袁暐一名晔献帝春秋魏武故事献帝起居注李氏海内先贤行状卫恒四体书势序傅子鱼豢典略刘艾灵献二帝纪张华博物志魏文帝典论顾恺之启蒙注孔衍汉春秋后汉春秋魏春秋传畅汉诸公赞献帝记汉末名士录司马彪战略零陵先贤传魏末传山涛启事皇甫谧列女传荀绰九州记袁氏世纪博物记陆氏异林胡冲呉歴列异传隂澹魏纪袁子挚虞决疑要注魏名臣奏事管辂鸟鸣书易林风角书陈寿益州耆旧杂记葛洪神仙传李轨晋泰始起居注诸葛氏集呉大鸿胪张俨黙记蒋济万机论谯周定法训五经论蜀本纪殷基通语杨戏季汉辅臣赞虞喜志林王隠交广记韦昭官职训辩释名以上皆正史之外采择入注郦道元水经注亦多引异书备疏之如山海经春秋说题辞释名春秋考异邮春秋元命苞管子庄子孝经援神契桓谭新论徐榦齐都赋应劭风俗通班固白虎通尔雅杨泉物理论郭缘生述征记括地图穆天子传命歴序握河纪淮南子释氏西域志郭义恭广志康泰扶南传法显传支僧载外国事竺枝扶南记竹书纪年周处风土记东方朔十洲记东方朔神异经遁甲开山图成公子安大河赋西河旧事凉土异物志史记应劭地理风俗记黄义仲十三州记叚国沙州记秦州记刘向神仙传晋书地道记范晔后汉书阚骃十三州志世本徐广史记音义魏土地记礼三朝记虞氏记东观汉记博物志汲郡古文京房易妖占谷梁春秋传晋太康地记潘岳西征赋三秦记雄河东赋公羊春秋传卫恒叙篆汉晋春秋太原地记左传战国防搜神记司马彪郡国志袁崧郡国志帝王世纪郭颂世语论衡张景阳武观赋吕氏春秋应玚虚河赋曹大家东征赋刘澄之永初记续汉书干凿度京房易传刘桢黎阳山赋孟氏记戴氏西征记晋八王故事桑钦地理志圈称陈留风俗传李朏三齐略记广雅王肃丧服要记诗谱孔丛子神农本草卢谌征艰赋皇览马渊郡国志应劭汉官仪孙子荆故台赋家语袁宏北征赋伏韬北征记车频秦书晏谟齐记伏琛齐记繁休伯避地赋韩诗外传鱼豢典略袁彦伯竹林七贤传墨子上党记刘歆遂初赋韩诗外传赵记卢綝四王起事班叔皮游居赋燕书魏文帝述征赋陆翽邺中记献帝春秋魏武登台赋左思魏都赋刘劭赵都赋晋刘或长沙旧传傅逮述游赋中山记王隠晋书李上古圣贤冢地记谢承汉书王粲英雄记河图玉板孙盛魏春秋傅毅反都赋挚仲治三辅决录注司马彪续汉书管辂别传陆机洛阳记语林石季伦金石诗集序文士传晋中州记竹林七贤论傅畅晋书河南十二县簿汉官典职盐铁论李尤平乐观赋华峤汉书东京赋晋宫阁名蔡邕月令章句洛阳地记百官志晋后略潘岳闗中记皇甫士安高士传列异传春秋后传三辅黄图繁钦建章凤楼阙赋汉武故事傅子燕丹子韩子曹瞒传张衡温泉赋世本闗中图刘向烈士传常璩华阳国记汉中记鲁连子吕忱字林周斐汝南先贤传信阳先贤画赞春秋外传冯衍显志赋张显逸民传嵇康高士传春秋佐助期郭缘生续述征记陈留志应德琏西征赋崔季珪述初赋从征记抱朴子玉防记邹山记春秋孔演图刘公榦鲁都赋沈约宋书陆机行思赋尸子论语撰考防来攻本蜀论盛之荆州记郭景纯江赋郭之美罗浮山记杨修五湖赋呉记神异传乐资九州志庾仲雍汉记江记荆州图副记嵇氏谱马融广成颂郭仲产襄阳记左呉八公记隋李充益州记雄蜀都赋益部耆旧传习凿齿襄阳记宜都记周书武昌记中记袁休明巴蜀志武陵先贤传林邑记范泰古今善言刘欣期交州记王氏交广春秋杨氏南裔异物志俞益期牋尚书大传交阯外域记宋沈怀逺南越志罗含湘中记王歆始兴记郭景纯南郊赋孙放庐山赋雷次宗豫章记逺法师庐山记寻阳记钱唐记异苑越絶书万善厯谢康乐山居记嵩高山记孙畅之述画孙绰高士传长沙耆旧传京相璠春秋土地名晋舆地图楚汉春秋裴渊广州记邓德明南康记薛瓒汉书注
　　汉书中多用古字或假借用字暇日读之因疏出以资考览酒雠数倍所从买家辄大雠之雠【即售字】繇咸阳之繇防竹皮为冠之防【古以字】公巨能入乎之巨【即讵字】项它之它羽亨周苛之亨汉王病创卧之创【疮】疾瘉之瘉甚亡谓也之亡地执便利之执择寛惠修絜者王齐荆地之絜规摹逺之摹欲除三族辠之辠【古罪字】吕禄产颛兵秉政之颛俳佪往来之俳佪喋血之喋【当作蹀】西乡让者三南乡让者再之乡未有防志之防嬗天下之嬗上下驩欣之驩祠官祝厘之厘【音僖】防山泽之防无践之践【跣也】大红小红之红【功也】罪人不帑之帑农桑畜之【系也】坐臧为盗没入臧县官之臧訾算之訾【与赀同】罔宻文峻之罔受鬻之鬻【即粥字】氐羗徕服天马徕之徕待命加嫚之嫚雍于上闻之雍东夷薉君之薉【薉古字】修天文防之防【古禅字】天地况施之况覂驾之覂勃海之勃倢伃之倢伃【或从女】共养省中之共蜀郡犇命之犇流庸之庸以叔粟当今年赋之叔闾里姧邪之姧减天下盐贾之贾六蓺之蓺赐功臣适后黄金之适【音嫡】鸾凤万举蜚览翺翔雉蜚集于庭之蜚畜产大耗什八九之什海外有之媮合茍从之媮殷周法行而奸轨服之轨【与宄同】三光晻昧之晻【音暗】娄敕公卿之娄正气湛掩之湛【与沈同】甘延寿陈汤挢发戊己校尉屯田吏士之挢【与矫同】百姓勠力自尽之勠待诏掖庭王樯之樯穷极幼眇之幼【音要】党与广之又剧之天着变异以显朕邮之邮【与尤同】申敕百寮之寮【即僚也】票骑将军之票未皇宁息之皇义陵寑之寑捕蝗诣吏以石防受钱之防呼沲之沲辟廱之廱用力如此其囏难也之囏适戍之适偪于戎狄之偪乌虖之虖姗防三代之姗子弟为疋夫之疋厥角防首之防揤裴之【即也】之【即瓠也】泰山若厉之厉飨共已之治之共【音恭】遴柬布章之柬视化劝后之视【与示同】宓羲之宓【音伏】五教之咎繇作士之咎繇□作朕虞之□【古益字】牧槖昆蹏令丞之蹏騪粟都尉之騪辑濯之辑【与楫棹同】亡怀氏之亡母之【即嫫母也】鬼区之防【防容声相近】泠沦氏之泠沦【即伶伦也】又作泠纶简逷之逷【即狄字】王儿之儿【即倪字】许繇之繇【即许由】刘絫之絫【即累字】末嬉之嬉有防氏之防【即莘字】中之【即忽字】轮边之边【即扁也】粥拳之粥【即鬻拳】祝佗之佗何蒉之何厥党童子之厥尾生高之尾【即微生高也】禽屈厘之屈【屈即滑也】知过之过【即知果】防戏之戏万物棣通之棣【音替】秋也之燥湿之湿炮牺之炮哉生霸防死霸之霸【即古魄字】壄人举凷而与之之壄之凷莫譱于礼之譱【古善字】宴娭之娭【音戏】四极爰轃之轃【音臻】靁震之靁放之放【音髣弗】兴文匽武之匽旉与万物之旉屮木零落之屮须揺之揺【音】双飞常羊之常羊【即徜徉】纷云之云寂漻之漻假狄合处之假【音遐】敦昆仑之敦【音屯】鴹吉时之鴹【音翔】熏鬻之熏【即獯育也】籋浮云之籋【即蹑也】纷员之员巴俞之俞左止右止之止【即趾字】梏拲之拲【即共字】田畮之畮【即畞字】或芸或芓之芓臧繦千万之臧必取澹焉之澹【音胆】官职秏废之秏【音耗】底柱之底墆财之墆【音滞】氐首仰给之氐【音低】秋豪之豪鬻盐之鬻【古煑字】大氐之氐【氐读曰抵】旗织之织【即帜字】河东不辩之辩【乃办也】幺钱之幺元龟岠冉之岠【至也】百姓俞病之俞【愈也】野有饿之欲防夏社之防【古迁字】畺内名山大川之畺虙羲之虙【音伏】地螾之螾【音蚓】防人之防【古仙字】齐之西竟也之竟泲水之泲鸿渐于般之般搤掔之掔【古腕字】鬺亨上帝鬼神之鬺百姓卬望之卬腏食之腏【与缀同】崈高之崈【古崇字】三能之能【台也】毕尞堂上之尞【古燎字】泰液之泰后稷封于斄之斄【音邰】大王建于梁之【岐字】怱明上通之怱【音聪】兴轻举之【古遥字】先之【驱也】天下说憙之憙靡有解怠之解天墬之墬【地字】万福降辑之辑【与集同】鹤之【古髓字】毒冒之毒冒【玳瑁二字】蜺之【即虹字】衿北一星曰□之□【古辖字】出入趮疾之趮作詻之詻【即噩字】云抟而耑锐之耑雷电赮辟歴之赮【即霞也】辟歴【即霹雳也】防俗之防【即謡也】彝伦逌叙之逌【攸字】旪用五纪之旪【音叶】艾用三极之艾【乂也】数其福之【古祸字】防仲舒之防【与同引也】知人则悊之悊滥炎妄起之炎【焰字也】祝之【古诅字】思曰□之□【古作睿】子赣之赣【音贡】溷肴无别之肴王子鼂之鼂【即朝字】宫门铜锾之锾【与环同】高后掖之掖【腋也】头有頿防之頿墯水之墯见巢防尽之防【古然字】佞讇之讇【古謟字】冬雷桃李华常奥之罚之奥【燠也】鬲闭门戸之鬲【与隔同】螕有翼之螕【蚍蜉也】豕人立而嗁之嗁豕出圂之圂衔其鬴之鬴【古釡字】刑僇之僇【古戮字】无防之防【射字】王心弗之【古堪字】荒沈于酒之沈【耽字】褱山襄陵之褱【古怀字】厥棐织文之棐【与篚同】大壄既猪之猪【潴字】蠙珠鱼之【暨同】瑶瑻篠簜之瑻【琨同】渠叟之叟【搜同】曰五湖之【古浸字】五方杂厝之厝【古错字】四臷小戎之四臷【驷铁也】淇奥之奥【澳】贪遴之遴【吝】遭我虖嶩之间之嶩【崜】临甾之甾李冰凿离之【古堆字】湛白马玉璧之湛窴决河之窴【塡】鱼弗郁兮柏冬日之柏【迫】漕船五百防之防【艘】孔子篹焉之篹【撰】大之【禹】蹵之春秋说訞之訞【妖】百药齐和之齐【剂】亭长檥船之檥【舣】饟王离之饟【古饷字】相背之盭也之盭【古戾字】及其蠭之蠭【锋】隃谓布何苦而反之隃【遥】以画奸泽之奸【与干同】狧糠及米之狧【古字】絫足之絫【古累字】营或天子之营或【荧惑字】方洋天下之方【房】饴我厘麰之饴【诒】歙歙訿訿之歙豤豤之豤【音恳】爰盎之爰【袁】趣亨之趣【促】上嫚娒士之娒【古侮字】道引不食谷之道【导】大王资防人之防【古侮字】司马之【音夷】伏质之质【锧】廉谨之【龊】握齱之握齱【即龌龊也】好荷礼之荷【与苛同】魋结之结【髻】张旗志之志【与帜同】骫天下正法之骫【古委字】剸怀邪辟之计之剸【专】事刃之事【本作倳】景向之向【响】仄目之仄【古侧字】仆遫不足数之遫【古速字】嘄謼之嘄【古呌字】押至之押【音狎】星茀于河鼓之茀【与孛同】涕泣流兮萑兰之萑兰【汍澜】出称警入言防之防【跸】儗于天子之儗【拟】梁孝王有尊之【古雷字】异物来崪之崪【音萃】屈信之信【伸】倒县之县【悬】繦抱之繦抱【即襁褓】妃色之妃【配】趣中肆夏之趣【趋】笞防之防【骂】顽顿之顿【钝】者不可复属之【古絶字】取蟁成靁之蟁【古蚊字】善司之司【伺】数与虏确之确【角】莫府之莫【古与幕通用】呐口少言之呐【讷】爰臂之爰【猿】礝石武夫之武夫【碔砆也】巴且之且【苴】仰艸橑而扪天之艸【古攀字】答遝离支之离支【即荔枝】解廌之解廌【獬豸】统楫羣元之楫【与集同】小冠高广财二寸之财【与才同】小卞之卞【弁】熏轑天下之轑【燎借用】翖侯之翖【翕】进孰之孰【熟】石室金鐀之鐀【与匮同】犹与之与【豫】党得削国之党【傥】负黼依之依【扆】买臣歌呕道中之呕【与讴同】蜉蝤之蝤【蝣】水多防鱼之防【蛙】馆陶公主胞人之胞【与庖同】敖弄之敖【傲】弁严子之弁【即卞也】鸰之【脊】魁然无徒之魁【读曰块】雕瑑之瑑【篆】囹圉之圉【圄】胫胫者未必全也之胫【悻】奋褏低卬之褏【古袖字】豪彊执服之执【读曰慹】靡财单币之单【殚】摄登堂之【音咨】后将军数画军册之册【防】以马自佗负之佗【防】壍垒之壍【堑】木樵之樵【谯】避慊之慊【嫌】风寒之所匽薄之匽【偃】媠谩亡状之媠【惰】浆酒霍肉之霍【藿】咢咢黄髪之咢【谔】鬋茅作堂之鬋【剪】规橅之橅【摹】西曹地忍之之地【犹第也】敖荡之荡【荡】仿佛一端之仿佛蠭气之蠭【锋】尹翁归字子兄之兄【读曰况】眉怃之怃【妩】耎弱之耎【软】涌趯邪隂之趯【跃】唯财留神之财【与裁同】荡涤浊濊之濊【秽】廋索私屠酤之廋【搜】嗛退之嗛【古谦字】噭咷楚歌之咷【音涤】亶容之亶【但】踞慢不逊攘之攘【古让字】率意亡諐之諐【古愆字】犬马齿臷之臷【耋】无悐忧之悐【惕】壹关为乐之关【古笑字】罢菀之菀【古苑字】因江潭而记兮之【往】防睂之睂【古眉字】上天之縡之縡【载】□华蹈衰之□【古掌字】眽隆周之眽【即觅字】云防防而来迎之防【古霏字】西驰闛阖之闛【与阊同】摼象犀之摼【古牵字】紭中之紭【古纮字】骑京鱼之京【鲸】其廑至矣之廑【古勤字】橐它之它【驼】分梨单于之梨【与同】扶服蛾防之蛾【与蚁同】棍于世俗之棍【同也】时人皆之之曶【与忽同】条侯至贵居也之居【与倨同】赵禹为人廉裾之裾【与倨同】义纵少温籍之温【韫】咸宣之咸【减】抱闗击□之□【柝】山不茬蘖之茬【古槎字】千石鱼波【读曰陂】千章之萩之萩【即楸字】陈夏千畞桼之桼【漆】千畞巵茜之巵【栀】醯酱千瓨之瓨【缸】踆鸱之踆【蹲】啬之【与纎同】耤友报仇之耤【古借字】濯舩之濯【读曰櫂】丽山之丽【骊】流离之流离【即瑠璃】褢诚秉忠之褢【古怀字】班倢伃蛾而大幸之蛾【与俄同】不畏彊圉之圉不隧如髪之隧【坠】斖斖翼翼之斖【亹】恐猲良民之猲【喝】皃佷自臧之儿【古貌字】不齅骄居之饵之齅隗嚻之嚻楶棁之楶【即节字】愇世业之愇【与韪同】鱻生民之鱻【古鲜字】防取后之防【栗】欥中龢为庶几之欥【聿】之龢【和】东厸之厸【古隣字】阉尹之呰之呰【疵】耽耽浟浟之浟【涤】手秦之【遯】伏于海隝之隝【岛】善之【与幻同】乌秅国之乌秅【音鷃拏】翔实之翔【即详字】下之【音麾字】
　　汉书所载地名多竒字后世读之仓卒不辨今略记之剻成【上音陪】【音旬】沶陵【上音直夷反】南【下音贞】南奅【下音普孝反】膫【辽】蓹儿【即语儿】澅【获】祋祤【上丁活反下音诩】盩厔【音周至】斄【音邰】瓡讘【上与狐同下音之渉反】葰人【上音璅】防彊【上音于谨反】鲖阳【上音纣红反】【与鞠同】龒【古龙字】邔【音忌】【音徒系反】鄳【音萌又莫耿反】秺【音拓】【音贡即虹也】南防【下音良全反】□虏【上音朔】□【音若么反又差枭反】题【上古莎字】□【古遒字】朸【音力】猇【音由】瓡【即瓠字】腄【音直瑞反】渽【音哉】防【音坚】邞【音夫又音扶】郚乡【上音吾又音鱼】厹犹【上音仇】含洭【下音匡】佷山【上音恒】盢【音呼反】【音胡工反】防【上音孱下音莫亚反】母棳【下音之悦反】鄨【音不列反】豲道【上音完】揟次【上音子如反下音恣】朴【音蒲环】苍柗【下古松字】觻得【上音鹿】骊靬【音迟虔】天防【下音衣】乐涫【下音官】大□【下古要字】圁【音银】崞【音郭】觬是【上音倪】稒阳【上音固】莫防【音忉怛】陶【上音汪】厗奚【上音题】絫【音力追反】防邯【上音男】浿水【上音普大反】羸【音莲受】荀屚【下与漏同】麊泠【音麋零】朱防【下音鸢】滱【音彄】茬【音仕疑反】防【音斟】高山【即柘字】
　　曩曾录字之别音者汉书中地名多有之如栎阳【上音药】莲勺【音辇酌】征【音惩】锡【音阳】解【音蟹】屯留【上音纯】共【音恭】荡隂【上音汤】卷【音去权反】平舆【下音豫】滇阳【上音眞】堵阳【上音者】叶【音式渉反】厉乡【上音赖】芍陂【上音酌又音鹊】橐皐【音拓姑】单父【音善甫】东緍【下音旻】句阳【上音钩】龙亢【下音刚】郸【音多】即裴【下音非】【音输】厝【音趋亦反】脩市【上音条】般【音班】琅槐【下音回】被阳【上音疲】于陵【上音乌】蛇丘【上音移】雩叚【上音工下反】襄贲【下音肥】费【音秘】承【音证】故鄣【下音章】黝【音伊】葭明【下音萌】緜虒【下音斯】卑水【上音班】味【音昧】叶榆【上音弋渉反】比苏【上音频二反】且兰【上音子闾反】同竝【下音伴】宛温【上音于元反】母单【音无丹】句町【音劬挺】枳【音徙或音抵】氐道【上音丁奚反】浩亹【音合门】令居【上音连】允街【上音鈆】番和【上音盘】干齐【上音干】安俾【下音卑】乌氏【下音支】祖厉【音赖】眴卷【眴音旬卷音】月氏【下音支】略畔【俗音洛盘】圜【音银】推邪【下音似嗟反】窳浑【下音魂】桐过【下音工禾反】桑干【下音干】且如【上音子如反】雊瞀【音句无】令支【上音铃下音郎定反】无虑【音巫闾】番汗【音盘寒】乐浪【音洛狼】黏蝉【下音提】中留【下音力救反】西卷【下音权】辟阳【上音璧】脩【条】阳夏【下音贾】攸【收】承阳【上音蒸】蕃【音皮】曲遇【曲音丘禹反遇音颙】语儿【上音御又作蓹】师古注云郡县之名土俗各有别称不必皆依本字也
　　刘之遴传云鄱阳嗣王范得班固所上汉书眞本谓今本诸王传在诸传中古本悉类项传前又谓古本汉书称永平十六年五月二十一日己酉郎班固上而今本无之古本叙传号中篇今本称为叙传载班彪行事而古本云班生彪自有传今本纪及表志传不相合为次而古本相合为次总成三十八卷今本外戚传在西域传后而古本外戚传在帝纪下今本韩彭英卢呉述云信惟饿布实黥徒越亦狗盗芮尹江湖云起龙襄化为侯王而古本述云淮隂毅毅伏剑周章邦之杰兮实惟彭英化为侯王云起龙襄古本第三十七卷解音释义以助雅谈而今本无此卷其不同如此所谓古本汉书乃萧琛在宣城有北僧南渡惟赍一葫芦中有汉书叙传僧曰三辅耆老相传以为班固眞本琛固求得之其书多有异今者纸墨亦古文字多如龙举之例非隷非篆琛甚秘之乃以饷鄱阳王见琛传
　　本草神农书也中言豫章朱崖赵国常山奉高真定临淄冯翊出诸药物如此郡县岂神农时所有邪山海经禹益书也中有长沙零陵桂阳诸暨如此郡县岂禹时所有邪三坟伏羲神农黄帝书也然谓封拜之辞曰防防始于汉而谓伏羲氏有防辞可乎祭天地于圆丘大夫之妻曰命妇周礼始有之而谓天地圆丘恩及命妇为黄帝之事可乎相人之术起于衰世而谓圣人以形辩贵贱正贤否为神农之书可乎三略六韬太公书也然其中杂援军防以足成之夫防书起于战国之后太公之时曾有之乎中略之末谓三略为衰世而作太公之佐文武果衰世乎六韬中其言多诬圣贤之甚窃孙呉之陈而谓太公为之乎尔雅周公书也然其中有云张仲孝友张仲宣王之臣也周公安得载之尔雅汲冢周书也其周月解则以日月俱起于牵牛之初夫自尧时日躔虚一度至汉太初厯始云日起牵牛一度何周月而乃尔时训解则以水为正月中气夫自汉初以前厯皆以惊蛰为正月中气至太初厯始易之以水何时训而云然子华子程本书也其语道德则颇袭老列之防语专对则皆仿左氏之文是何彼此之偶合作声謌似指汉武朱鴈芝房之事喻子车复窃韩愈宗元墓铭之意是何先后之相侔苍颉篇李斯作也其曰汉兼天下海内并厕豨黥韩覆畔讨灭残然则汉事何以载于秦书列仙传刘向作也赞云七十四人出佛经然则释教何尝兴于汉前此类甚多或摹古书而伪作或以已意而妄增至使好事之流曲为辩释以其博是皆未之深考耳
　　梁武教诸王书令殷铁石于大王书中搨一千字不重者每字一片纸碎无叙武帝召周兴嗣谓卿有才思为我韵之兴嗣一夕编次进上须髪皆白而赏甚厚杨文公谈苑云千字文云勑员外散骑侍郎周兴嗣次韵勑字乃梁字传写误耳当时帝王命令尚未称勑至唐显庆中始云不经凤阁鸾台不得称勑勑字之名始定于此也
　　檄书露布何所起乎汉陈琳草檄曹操见之顿愈头风遂谓檄起于琳说文檄二尺书徐锴通释曰檄征兵之书也汉高祖以羽檄徴天下兵有急则挿以羽尔雅木无枝为檄注檄擢直上也文心雕龙有张仪檄楚书隗嚣檄亡新文文选有司马相如喻蜀檄文则檄非自琳始也明矣隋礼仪志后魏每战克书帛于漆竿上名露布世说桓宣武征鲜卑唤袁粲作露布倚马手不辍笔俄成七纸如隋志世说所云则露布起于后魏而晋因之然汉官仪凡制书皆弥封唯赦赎令司徒印露布州郡又汉书贾洪为马超作伐曹操露布则汉时已然及读初学记引春秋佐助期曰武露布文露沉宋均云甘露见其国布散者人上武文采者则甘露沉重岂露布之义当取于此与
　　按汉书天子所下之书有四一曰防书注曰防者编简也其制长二尺短者半之篆书起维年月日以命诸侯王公若三公以罪免亦赐防则用一尺木而隷书之又按唐百官志曰王言有七一曰册书立皇后皇太子封诸王则用之说文云册者符命也诸侯进受于王象其札一长一短中有二编之形当作册古文作笧盖防册二字通用至唐宋后不用竹简以金玉为册故专谓之册也
　　碑非文章之名也而陆机曰碑披文以相质按檀弓曰公室视丰碑三家视桓楹释者曰丰碑斵大木为之桓楹者形如大楹谓之桓植丧大记曰君葬四綍二碑大夫葬二綍二碑又曰凡封用綍去碑释者曰碑桓楹也树之于圹之前后以绋绕之间之辘轳挽棺而下之用綍去碑者纵下之时也祭义曰祭之日君牵牲既入庙门丽于碑贾氏注曰宫庙皆有碑以识日影以知早晚又释者曰丽系也谓牵牲入庙系着中庭碑也或曰以纼贯碑中也聘礼曰宾自碑内听命又曰东西北上碑南释者曰宫必有碑所以识日景引隂阳也考是四说则古之所谓碑者乃葬祭飨聘之际所植一大木耳而其字从石者取其坚且久也然未闻勒铭于上者今丧葬以石为螭首龟趺泊丈尺品秩之制自尧舜夏商周之盛六经所载皆无刻石之事管子称无怀氏封泰山刻石纪功者出自寓言不足传信又世称周宣王搜于岐阳命从臣刻石今谓之石皷或曰猎碣泊廷陵墓表俚俗目为夫子十字碑者其事皆不经见司马迁着始皇本纪着其登峄山上会稽甚详止言刻石颂德或曰立石纪颂亦无勒碑之説汉班固有沛泗水亭碑文蔡邕有郭有道陈太丘碑文其文皆以序冠篇末则乱之以铭未尝斥碑之材而为文章之名也士衡未知何从而得之迨李翺为高愍女碑罗隠为三叔碑梅先生碑则所谓序与铭皆混而不分集列其目亦不复曰文矣汉书蒯通善为长短说又边通学短长应劭曰短长术兴于六国时长短其语隠谬用相激怒也按张宴曰苏秦张仪之谋趣彼为短归此为长盖战国防本名短长书晋袁悦之元礼能长短说甚有精理止持战国防言天下要惟此书是也又唐赵蕤有长短经其义可知也岐山周篆以形制考之鼓也唐世诸儒以石鼓为无所据至谓田猎之碣盖未知古自有制也欧阳永叔疑此书不见于古逮唐乃得于韩愈韦应物以其文为雅颂亦恨不得在六经推大着说使学者肄业及之其惊潜动蛰特以其书画传尔第愈谓此为宣王时应物以其本出岐周故为文王鼓尝考于古田猎虽嵗行之至于天子大搜徴会诸侯施大命令则非常事也故四王之后以为絶典然则宣王搜于岐山不得无所书或史失之其在诸侯国当各有记矣不应遂使后世无传此其可疑也当汉之时见号竒字如甄丰辈定作史籀书窦蒙以为宣王猎碣而我车既攻我马既同张怀瓘以此本车攻诗因考合前说且曰讽畋猎之所作也愈应物其书借之则有据矣然为讽为美知其不得全于文义见也传曰成有岐阳之搜杜预谓还归自奄乃大搜于岐阳然则此当岐周则成王时矣方楚合诸侯中大搜注礼者不知宣王尝狩于岐以合诸侯况小雅所美其地本东都又选车徒无大号令则不得为盛节古者诗书不嫌同文以此便谓宣王未可信也吕氏纪曰苍颉造大篆后世知有科斗书则谓篆为籀汉制八书有大篆又有籀书张怀瓘以柱下史始变古文或异谓之为篆而籀文盖以其名自着宣王世史所作也如此论者是大篆又与籀异则不得以定为史籀所书叔向曰昔成王盟诸侯于岐阳楚为荆蛮置茅蕝当时以为重礼故后世不得冺没宣王搜岐阳何后世遂无闻哉方成康与穆赋颂钟鼎之铭皆番吾之迹然则岐阳惟成王大会诸侯则此为番吾可知书言成汤狩于亳故后世有亳亭宣王狩于敖其在地纪则着敖亭诗曰选徒于敖其事可以考矣周书纪年于搜狩之大皆书则合诸侯而颁大命亦一见于成王此其可信也
　　古人以不朽者托之金石然古碑铭见于世者甚尠暇日阅郦道元水经注因略疏其所记隂山魏高聪撰讲武碑崔浩勒宣时事碑龙门庙祠碑夏阳司马子长墓汉阳太守殷济立祠碑农石隄祠铭砥柱恬漠先生翼神碑洛阳河平侯祠碑首阳山夷齐庙汉河南尹陈导等立碑黎山碑濮阳邓艾庙后秦流州刺史彭超立碑漯阳城南沇州刺史刘岱碑太原晋都督并州太原成王之碑介子推庙碑介休蔡邕作郭有道碑宋子浚碑平阳尧庙碑汾水东原台上尧神屋碑上谷长史侯相碑兹氏县魏西河恭王司马子盛庙碑敖城石门铭又荥口石门边韶颂河隄铭荥阳郡守李胜祠石的铭定陶秦相穰侯魏冉墓碑丁昭仪墓碑酸汉令刘孟阳碑安民山汉冀州刺史王纷碑谷城项羽墓碣乐安任照先碑昌邑汉沇州刺史河东薛棠碑又沇州刺史茂阳杨叔恭碑尚书右丞沇州刺史东太山成人班孟坚碑钜野汉荆州刺史李刚墓碑钜野有汉司隷鲁恭冢石祠石庙壁刻书契以来忠臣孝子等形像字记获嘉汉桂阳太守赵越墓碑汲县太公庙晋汲令卢无忌立碑殷大夫比干冢铭又魏孝文为比干立墓隧碑沁水石门铭野王县孔子庙庭刺史高允立碑河内静轮宫祗洹碑脩县长鲁国孔明碑铜鞮李熹墓碑邺县西门豹祠碑钜鹿光武铜马祠漳河神坛碑安平汉冀州从事赵徴碑魏冀州刺史丁绍碑献帝南廵碑高氏山石铭灵山御射石碑曲阳恒山庙碑汉上谷太守议郎张平仲碑广昌县后魏太延御射碑戾太子子郎山碑又触锋将军广南庙碑涿县晋康王碑范阳王司马彪庙碑桑干永固堂碑平城魏郊天坛碑太和殿阶下碑广阳魏征南将军建城乡景侯刘靖碑潞县有刘靖造戾陵遏碑濡水燕元玺元年将军歩浑治卢龙道铭洛阳周冢碑缑氏司空宻陵光侯郑庙碑晋城门校尉昌原恭侯郑仲林碑九山庙碑百虫将军显灵碑琅邪太守潘茈墓碑子给事黄门侍郎潘岳墓碑大石岭后汉河南隠士通明立山堂碑伊阙魏黄初左壁铭右壁永康五年河南府尹开石铭梓泽裴氏墓碑瀍水晋真人帛仲理墓碑农魏将作大匠毌丘兴盛墓碑千金堨石人腹上勒记洛阳魏黄初茅茨堂碑汉上东门桥石柱铭望先寺碑太学汉灵帝刻五经石碑门外蔡邕刋定六经碑又魏正始立古篆隷三字石经碑魏文帝典论碑太学赞碑又阳嘉八年修太学碑晋太始辟雍行礼碑汉广野君郦食其庙碑郁夷县汉邠州刺史赵融碑渭水太公庙碑长安魏雍州刺史郭淮碑华岳庙后汉光和四年郑县令河东裴毕立碑华隂张防华岳碑汉文帝庙汉镇逺将军叚煨修祠碑汉给事黄门侍郎张防自书碑又太康八年碑永兴元年碑平阿侯王谭墓碑汉京兆尹司马文预碑槐里安定梁严冢碑剑阁张载铭南乡县晋顺阳太守丁穆碑叶县叶公子高诸梁庙魏正始中长陈晞立碑汝南张明府祠碑新蔡青陂庙碑固始孙叔敖碑平阳侯相蔡昭冢碑繁昌魏受禅六字生金碑项城魏刺史贾逵祠庙碑宻县汉农太守张德冢庙碑陈县汉相王君造四县邸碑扶沟汉司徒袁碑蜀郡太守袁腾碑博平令袁光碑晋中散大夫胡均碑汉温令许续碑汉尚书令虞诩碑柘县柘令许君清徳颂汉光和阳种令许叔台碑汉乐成陵令太尉掾许婴碑苦县老子庙汉桓帝令陈相边韶作碑孔子庙陈相鲁国孔畴建碑李母冢谯令长河王阜立碑谯县汉中常侍长乐太仆特进费亭侯曹嵩碑汉颍川太守曹腾冢碑汉长水校尉曹炽冢碑汉谒者曹碑魏文帝故宅前坛大飨碑谯定王司马士会冢碑汉幽州刺史朱龟墓碑山桑邑山桑侯文钦立碑文穆冢碑睢阳汉熹平君墓碑汉太傅掾桥载墓碑蒙城国相东莱王璋立仙人王子乔碑获水汉故绎幕令匡碑徐州楚相汉司徒袁安碑楚相魏中郎徐庶碑陈留汉雍丘令董生立广野君郦食其碑鄢县单父令杨彦碑尚书郎杨禅碑睢阳晋太康九年梁王妃王氏陵碑汉太尉桥墓三碑豫州从事皇毓碑临睢长左冯翊王君碑成阳尧陵成阳令管遵立碑伍员祠碑嬴县季札子冢汉末奉高令立石铭无盐县东平宪王苍冢碑曲阜孔林碑鲁相陈君立有道儿君碑孔子庙汉魏以来七碑峄山秦丞相李斯大篆勒铭湖陆度尚碑沛县汉高祖庙碑泗水亭高庙碑泗水龚胜墓碣下邳司马石苞镇东将军胡质司徒王浑监军石崇四碑下相汉太尉陈球墓弟子管宁华歆立碑稷下梧宫台石杜碑朱虚县魏独行君子管宁墓碑徴士邴原冢碑志汉青州刺史孙嵩墓碑琅邪山秦始皇纪功徳碑高宻汉司农卿郑康成冢碑安阳唐公祠碑沔县北山邹恢碑方山杜元凯碑襄阳晋太傅羊祜碑镇南将军杜预碑安南将军刘俨碑樊城曹仁记水碑岘山有桓宣碑羊祜堕泪碑征南将军胡罢碑征西将军周访碑宜城汉南阳太守秦颉墓碑冠盖里刻石铭金城南门古碑武当县华君铭隂县魏县令济南刘熹碑阙林山铭郭先生辅碑沔水襄阳太守胡烈碑冠军县汉太尉长史邑人张敏碑魏征南军司张詹墓碑湼阳左伯桃碑平氏县南阳都乡正街弹劝碑新野汉日南太守胡着碑湖阳樊重碑若令樊萌碑中常侍樊安碑复阳淮源庙南阳郭苞立碑新息长贾彪庙碑魏汝南太守程尧碑赣榆山秦始皇碑鲁阳汉杜仲长彭山碑汉安邑长尹俭墓碑滍水汉中常侍长乐太仆吉侯苞冢碑鄂县崔瑗作张平子墓碑文魏车骑将军黄权冢碑宛城范蠡祠碑八公山淮南王庙齐永明十年立碑宋司空刘勔庙碑华容交阯太守胡宠墓碑西戎令范尹之墓碑符县女光终孝诚碑枝山荆州刺史陈留王子香祠石铭江夏晋征南将军荆州刺史胡奋碑平南将军王世将记征杜曾事石刻林邑夷书前王胡达碑冷道县舜庙零陵太守徐俭立碑汨罗屈原庙碑汉南太守程坚碑南昌徐孺子墓太守南阳谢景立碑庐山上霄峯大禹刻石纪功碑余杭顾飏碑范甯碑稽山秦始皇命李斯篆纪功石碑上虞县令度尚使邯郸淳作曹娥碑右此诸碑碣其见存于世不过百之一二耳之罘之迹徒侈雄心汉水之沉莫徴遗勒永言千载能不依然乃知石有时泐名常不朽者其由来厥有在矣
　　张敦颐记六朝事迹末有碑刻一门所载者呉孙皓封禅碑在宜兴天玺三叚石碑皇象书西平靖侯顔公大宗碑又平西靖侯顔府君碑俱颜眞卿书在府学晋竺使君铭又颂俱在张阵湖宋谢涛夫人王氏墓记在土山净名寺齐侍中巴东献武公碑在黄城村梁始兴忠武王碑徐勉造贝义渊书在黄城村梁安成康王碑刘孝绰撰贝义渊书在清风乡甘家巷梁永阳昭王墓志铭徐勉造梁永阳敬太妃墓志铭徐勉造俱在清风乡梁临川靖惠王神道碑在北城乡梁侍中呉平忠侯萧公神道碑在清风乡花林村梁建安敏侯神道碑在凤城乡淳化镇西梁上清真人许长史旧舘坛碑陶景撰并书在茅山玉晨观陈江总栖霞寺碑在摄山陈宫井防题刻在法寳寺西隋平陈碑薛道衡撰文虞世南书在石头城西明徴君碑唐高宗撰高正臣书在摄山栖霞寺大唐栖霞寺斋会记大唐寺栖霞寺律大师碑大唐重建开善寺记在蒋山寺大唐玉清观四等碑陶巨庄书在崇礼乡玉清观墓上大唐沈传师斋疏南唐徐题名在摄山千佛岭大唐王法主碑刘祎之文在茅山崇观大唐紫阳观碑徐文杨元鼎书唐靖先生李含光碑颜真卿撰并书大唐遥伤茅山孙尊师诗李徳裕述裴质方书大唐三洞景昭大法师韦君碑陆长源文窦泉书并篆额大唐下泊官记王师简文叚令纬篆额大唐许真人井铭徐铉文并书以上俱在茅山玉晨观大唐白鹤庙记栁识文刘鸣素书在鸿禧院大唐义女碑李白文在溧阳县伪呉兴化院徐温铜钟铸文在丹阳乡香林寺伪呉钉石铸文在靖安镇南唐方山寳华宫碑南唐洞观请钟记南唐寳华宫功徳什物记以上俱在方山南唐李顺公神道碑高越书南唐张懿公神道碑朱铣书俱在石头城北南唐蒋庄武帝庙碑徐铉撰朱铣书在蒋庙门外南唐易夫人墓志额在土山南唐李后主祭悟空禅师文并亲书徳庆堂三字在清凉寺南唐开善寺井记在蒋山寺南唐义井阑刻在石城后七里铺南唐僧用虚题栖霞寺诗在千佛岭景德栖霞寺殿记高陟撰在本寺景祐重造蒋庙碑陵阳景撰惠烈庙记曹熙立蒋庙篆祭文蒋堂文郜必篆以上俱在蒋庙道光泉记王安国撰八功德水记梅挚撰太平兴国寺庄田记俱在蒋山萧帝寺记元绛撰在法光寺一名鹿苑寺子隠堂记梅挚撰在法光寺白云庵记王安国撰在栖霞寺宋齐邱凤皇台诗刻在保寜寺溧水长潘元卓校官碑在溧水县


　　说略卷十三
&lt;子部,类书类,说略&gt;
　　钦定四库全书
　　説畧卷十四　　　　　　明　顾起元　撰典述下
　　道书以一卷为一音周与轴通陶九成説郛用之佛书以一条为一则洪景卢容斋随笔史绳祖学斋占毕用之佛典又云多罗树叶书凡有二百四十防防古绢字亦借为卷也
　　宋史艺文志云周显徳中始有经籍刻板沈括梦溪笔谈以为始于冯道奏镂五经是后唐时事栁玭训序又云常在蜀时书肆中阅印板小学书则印板非始于五代矣意其唐时不过少有一二至五代刻五经后始盛宋则羣集皆有也
　　世称善歌者曰郢人郢州至今有白雪楼此乃因宋玉问客有歌于郢中者其始曰下里巴人次为阳阿薤露又为阳春白雪引商刻羽杂以流徴遂谓郢人善歌殊不考其义其曰客有歌于郢中者则歌者非郢人也襄阳耆旧传虽云楚有善歌者歌阳菱白露朝日鱼丽和之者不过数人复无阳春白雪之名又今郢州本谓之北郢亦非古之楚都或曰楚都在今宜城界中有故墟尚在亦不然也此鄢也非郢也据左传楚成王使鬭宜申为商公防汉渡江将入郢王在渚宫下见之防汉至于夏口然后渡江则郢当在江上不在汉上也又在渚宫见之则渚宫盖在郢也楚始都丹阳在今枝江文王迁郢昭王迁鄢皆在今江陵境中杜预注左传云楚国今南郡江陵县北纪南城也谢灵运邺中集诗云南登宛郢城今江陵北十二里有纪南城即古之郢都也又谓之南郢
　　史记周纪武王曰夷羊在牧蜚鸿满野徐广曰夷羊怪物也蜚鸿蠛蠓也张守节曰夷羊一本作麋鹿喻小人在朝也飞鸿喻君子放弃郑曰蜚鸿鸿鴈也知避隂阳寒暑喻民去无道就有道按三说皆如眯目而道黑白者详此文据实事言非喻也纣有鹿台以养鹿故曰麋鹿而弃良马故曰麋鹿在牧飞鸿满野言其养无用而害有用也
　　子五百篇论孔子因女乐去鲁曰不听政谏不用雉噫注雉噫犹歌叹之声梁鸿五噫之类也琴操曰季桓子受齐女乐又不致膰俎于大夫孔子遂行师已送之曰夫子则非罪也孔子曰吾歌可乎歌曰彼妇之口可以出走彼妇之谒可以死败优哉游哉聊以卒岁此即雉噫之歌也冲波传云孔子相鲁齐人惧而欲败其政选齐国好女八十人皆衣文衣而舞容玑季桓子语鲁君为周道逰馆孔子乃行覩雉之飞鸣叹曰山梁雌雉时哉时哉色斯举矣翔而后集因为雉噫之歌曰彼妇之口可以出奏彼妇之谒可以死北优哉游哉聊以卒岁子所云雉噫者指此唐人学宫碑文云聆凤衰于南楚歌雉噫于东鲁亦用子之语也今本无雉字故详具之
　　秦诅楚文有九湫大沉之语沉之为义世多未解按说文曰沉浊黙也庄子沉有漏注沉水汚也汉书刑法志山川沉斥应劭风俗通曰沉莽也言其平望莽莽无涯际也郭縁生述征记鸟当沉中有九十台皆生结蒲秦王系马蟠蒲也自注齐人谓湖曰沉顔师古曰沉谓居深水之下深而又深也古云沉潜又云沉溺沉湎又云黙而好深沉之思皆取深而又深之意北方谓水皆曰沉不独齐语为然盖北之言沉南之言潭也故沉亦音潭史记陈渉世家渉之为王沉沉者应劭曰沉沉宫室深邃之貌长含反当呼为潭潭也韩退之潭潭府中居正用此语又按管子夏人之王凿二十防渫十七湛注湛即沉沛之沉大泽巨浸也是潭与湛字虽不同义可互证故并引之
　　汉髙帝定天下剖符封功臣刑白马而盟曰使黄河如带泰山若砺国以永存爰及苖裔带衣带也砺砺石也言设使河微而如带石泐而如砺盟不可改也读者多失其义宋制羣臣佩金鱼其文曰忠曰孝曰清曰愼如黄河之深若泰山之砺咨尔无渝此盟是直以砺为坚固之义矣
　　相如上林赋郁郁菲菲众香发越肹蠁布写晻薆咇茀司马彪曰肹过也芬芳之过若蠁之布写也说文蠁知声虫也尔雅圆貉虫蠁郭璞云蛹虫广雅土蛹也毛晃曰古蠁字作向晋大夫羊舌肹字叔向左传释文香两切取肹向布写之义又雄羽猎赋蠁曶如神李善曰蠁防疾也蠁与响同曶与忽同又甘泉赋芗呹肹以棍根又刘歆赋芳肹蠁之依斐则肹蠁盖古语也
　　上林赋扈从横行出于四校之中师古曰言其跋扈纵恣而行出于校之四外也非是盖扈尾也后从曰扈故侍从天子曰扈从今逐兽横行故言出于四校之中若言跋扈则强梁也诗疏云凶横自恣陵人之貌汉书音义云自大也其非臣子侍从之义明矣
　　潘舆事今将母者通用之而不知潘以石崇事见法其母固同与其祸也及事今以为得代之期而不如期不得代连称管至父繇此为乱也含鸡舌香乃侍中刁存以年老口臭令含之墓碑生金在贾梁道庙以为晋中兴之兆而庾氏为灭族之俱不为佳事也三国典畧曰萧明与王僧辨书凡诸部曲并使招携赴投戎行前后云集霜戈电防无非武库之兵龙甲犀渠皆是云台之仗唐王勃滕王阁序紫电清霜王将军之武库正用此
　　吴曾漫録曰律有唐突之罪按马融长笛赋犇遁砀突注徒郎切以唐为砀李白赤壁歌鲸鲵唐突留余迹刘禹锡诗瓦砾来唐突此唐突字魏曹子建牛鬭诗行彼土山头歘起相搪突见太平广记按砀搪唐三字不同皆一意尔东汉陈羣曰芜菁唐突人参在诸人之先正用此唐字若引曹子建诗用搪突字则魏志子建谓韩宣岂应唐突列侯又用此唐字矣晋人无盐唐突西子之语乃用汉人之意岂但见于唐人刘李二公而已汉碑有乘虚唐突孔融传有唐突宫掖
　　古人文章自应律度未以音韵为主自沈约增崇韵学其论文则曰欲使宫羽相变低昻殊节若前有浮声则后须切响一简之内音韵尽殊两句之中轻重悉异妙达此防始可言文自后浮巧之语体制渐多如傍犯蹉对假对双声叠韵之类诗又有正格偏格类例极多故有三十四格十九图四声八病之类今畧举数事如徐陵云陪游馺娑骋纎腰于结风长乐鸳鸯奏新声于度曲又云厌长乐之疎钟劳中宫之缓箭虽两长乐意义不同不为重复此类为傍犯如九歌蕙殽蒸兮兰借奠桂酒兮椒浆当曰蒸蕙殽对奠桂酒今倒用之谓之蹉对如自朱耶之狼狈致赤子之流离不惟赤对朱耶对子兼狼狈流离乃兽名对鸟名又如厨人具鸡黍稚子摘杨梅以鸡对杨如此之类皆为假对如几家村草里吹唱隔江闻几家村草对吹唱隔江皆双声如月影侵簮冷江光逼履清侵簮逼履皆叠韵诗第二字侧入谓之正格如凤厯轩辕纪龙飞四十春之类第二字平入谓之偏格如四更山吐月残夜水明楼之类唐名贤軰诗多用正格如杜甫律诗用偏格者十无一二也常见人作诗者有云髙卧元龙百尺楼意谓陈元龙有登楼事也按世说许汜与刘徳并在刘荆州坐共论人物许曰陈元龙淮海之士豪气不除徳问许君言豪寜有事耶许曰昔遭乱过下邳见元龙无客主之意不相与语自上大牀卧使客卧下牀徳曰君有国士之名今四海横流帝王失所而无救世之意求田问舎言无可采是元龙所讳也何縁当与君语如我自卧百尺楼上卧君于地下何但上下牀之间哉是百尺楼上卧乃徳自谓非陈登事也
　　应璩百一诗凡有五首今止存一百一之义五臣注引文章録云曹爽多违法应璩作诗以刺在位若百分有补于一者然考张方楚国先贤传曰应休琏作百一诗讥切时事徧以示在位者皆怪防独何晏无怪也李充翰林论曰应休琏作五言诗百数十篇有诗人之防孙盛晋阳秋曰应璩作诗百三十篇言时事颇有补益七志曰应璩谓之新诗以百言为一篇谓之百一诗乐府广题曰百者数之始士有百行终始如一故云百一百一诗序曰时谓曹爽曰公今闻周公巍巍之称安知百虑有一失乎唐艺文志应璩有百一诗八卷钟嵘诗品谓应璩诗祖魏文善指事得激刺之防
　　刘越石四美谓音以赏奏味以殊珍文以明言言以畅神故其诗曰之子之徃四美不臻王勃滕王阁记四美具谓良辰美景赏心乐事也又韩愈赠别元十八协律诗子今四美具谓读书患不多思义患不明患足已不学既学患不行也
　　指云思亲乃陆机事今人但知始于狄仁杰也士衡治洛而亲在华亭故其思亲赋有云指南云而寄叹望归风而效诚是也后梁公仕并州法曹亲在河阳登太行山反顾白云孤飞曰吾亲舎其下又江总诗心逐南云去杜甫诗江东日暮云又忆弟看云白日眠是东云南云看云亦可施之兄弟朋友也
　　刘贡父诗话云曹参曾为汉功曹而杜诗云功曹非复汉萧何误矣按曹参亦未为功曹子美自用孙防语耳吴虞翻为孙防功曹防曰孤有征讨未得还府卿复以功曹为吾萧何守会稽耳广徳元年子美在梓州补京兆府功曹故以自况三国志既非僻书贡父乃未之见而轻诋子美何耶
　　栁子厚以天地为防橮人多未详按字训云防日出之色橮日入之色防字见説文橮音栁周礼衣翣柳之材注柳之为言聚也诸饰之所聚尚书分命和仲度西曰柳谷故书翣柳作接橮郑司农云接读为歰橮读为栁柳者诸色所聚日将没其色兼有余色故云栁谷唐小说记红叶事凡四其一本事诗顾况在洛乘间与一二诗友游苑中流水上得大梧叶题诗云一入深宫里年年不见春聊题一片叶寄与有情人况明日于上流亦题云愁见莺啼柳絮飞上阳宫女断肠时君恩不禁东流水红叶题诗寄与谁后十余日有客来禁中又于叶上得诗以示况曰一叶题诗出禁城谁人酬和独含情自嗟不及波中叶荡乘春取次行又明皇代以杨妃虢国宠盛宫娥皆衰悴不愿备掖庭尝书落叶随御沟水流出云旧宠悲秋扇新恩寄早春聊题一片叶将寄接流人顾况得而和之既达圣聴遣出禁内人不少或有五使之号况所和即前四句也其二云溪友议卢渥舎人应举之岁偶临御沟见红叶上有诗云流水何太急深宫尽日闲殷勤谢红叶好去到人间其三北梦琐言进士李茵游苑中见红叶自御沟流出上有题诗与卢渥诗同其四玉溪编事侯继图秋日于大慈寺倚阑楼上忽木叶飘坠上有诗曰拭翠敛愁蛾为郁心中事搦笔下庭除书作相思字此字不书名此字不书纸书向秋叶上愿逐秋风起天下有心人尽解相思死按后当别为一事前三则本一人一事而传记者各异耳刘斧青琐中有沟流红叶记最为鄙妄盖窃取前説而易其名为于祐右宋厐元英谈薮所记然陆务观侍儿小名録又载前一诗云贞元中进士贾全虚黜于春官临御沟得叶悲想其人涕泗交坠不能离沟上街吏颇疑其事金吾奏其实徳宗亦为感动令中人细询之乃翠筠宫奉恩院王才人养女凤儿者诘其由云临水折花偶为宫思请死徳宗恻然召全虚授金吾卫兵曹以凤儿赐之并其院赀皆畀焉其诗后二句作题诗花叶上寄与接流人按此又非顾况事然其名贾全虚或是乌有子虚亡是之类后人假撰名姓耳
　　东坡老饕赋盖文章之游戯耳按左氏缙云氏有不才子贪于饮食冒于货贿侵欲崇侈不可盈厌聚敛积实不知纪极不分孤寡不恤穷匮天下之人以比三凶谓之饕餮又许氏説文曰贪财为饕贪食为餮然则东坡之赋当作老餮也
　　小説云东坡用事虽烂熟亦检看然误处政自不少虢国夫人夜游图云当时亦叹潘丽华不知门外韩擒虎按陈后主张贵妃名丽华韩擒虎平陈后主丽华俱见收而齐东昏侯有潘淑妃初不名丽华也梅花絶句云月地云阶漫一尊玉奴初不负东昏临春结绮荒荆棘谁信幽香是返魂此亦张丽华事而坡作东昏侯用之又玉奴弦索花奴手花奴指汝阳王璡而以玉奴为杨妃又戾于前诗矣又全胜仓公饮上池史记饮上池见扁鹊传而以为仓公可乎又不向如臯闲射雉归来何以得卿卿左御以如臯如训徃也非地名曰如臯又诗云独怜司马能饶石余有中郎解摸金出袁绍檄曹操云发丘中郎将摸金校尉摸金非中郎也又登徐州戏马台诗路失玉钩芳草合林亡白野泉清广陵亦有戏马台下有路号玉钩斜非徐州事也又市区收罢鱼豚税来与弥陀共一龛考褚遂良与人书云一食清斋弥勒同龛非弥陀事也又代人留别诗绛蜡烧残玉斚飞雅歌唱彻万行啼他年一舸防夷去应记侬家旧姓西按太平寰宇记载西施事施其姓也是时有东施家西施家李太白效古云自古有秀色西施与东隣是也乃以为姓西又石建方欣洗牏厠姜厐不解叹咿喴汉书本作厠牏盖中衣也二字亦不应倒用【按郑嵎津阳门诗玉奴琵琶龙香拨倚歌促酒声娇悲注云玉奴乃太真小字也又周秦行纪亦以玉奴为太真名然则呼太真为玉奴东坡亦自有所本矣又梅花诗首二句乃用周秦行纪中诗后二句别是一意然潘妃自名玉儿非玉奴也】
　　文人所作诗句所用事徃徃有与原记故实词意相背者不必拘拘尽合如阮籍登广武叹曰时无英雄使竖子成名伤时无刘项使名归司马氏也太白诗沉醉呼竖子徃言非至公则谓竖子为沛公天幸者霍去病右丞诗卫青不败由天幸则误以为卫青放麑本秦西巴孟孙氏之臣陈子昻诗吾闻中山相乃属放麑翁则误谓之中山顔延年一麾出守麾言去耳杜牧之诗欲把一麾江海去则误以为旌麾左传诘朝相见谓明早也宋之问紫禁仙舆诘旦来李秀诘旦重门闻警跸则以诘旦为今日裴秀冀州记缑氏仙人庙者昔王乔为柏人令于此登仙许浑诗王子求仙月满台又可怜缑岭登仙子犹自吹笙醉碧桃则以王乔为王子乔矣李于鳞宪使赋朱司空新河诗一聫云春流无恙桃花水秋色依然瓠子宫不知者以为上单下重宛委编云按阚骃九州记三月水谓之桃花水为害极大此联不惟对偶精切而使事用意之妙有不可言者按此之所引故有据然犹未尽得李意也按汉杜钦议治河言来春桃华水盛必羡溢大司马张仲议河曰河水浊清澄一石水六斗泥而民兢引河溉田今河不通利至三月桃华水至则河决以其噎不泄也李意本出此方为精切耳
　　古书不可妄改聊举二端如曹子建名都篇脍鲤臇胎虾寒鳖炙熊膰此旧本也五臣妄改作炰鼈盖炰鼈脍鲤毛诗旧句浅识者孰不以为寒字误而从炰字邪不思寒与炰字形相逺音呼又别何得误至于此文选李善注云今之时饷谓之寒盖韩国用此法盐铁论羊淹鸡寒崔骃传亦有鸡寒曹植文寒鸧蒸麑刘熙释名韩鸡为正古字寒与韩通也王维老将行耻令越甲鸣吾君此旧本也近刻本为不知者改作吴军盖越甲吴军似是连对不思前韵已有诏书五道出将军五言古诗有用重韵未闻七言有重韵也维岂谬至此邪按刘向説苑越甲至齐雍门狄请死之曰昔者王田于囿左毂鸣君左请死之曰吾见其鸣吾君也今越甲至其鸣君岂左毂之下哉正其事也
　　沈休文久处端揆有志台司与徐勉最善乃以书陈情于勉其畧谓今岁开元礼年云至悬车之请事由恩夺又外观傍览尚似全人而形骸力用不相综摄常须过自束持方可僶俛解衣一卧支体不复相关上热下冷月増日笃取暖则烦加寒必利后差不及前差后剧必甚前剧百日数旬革带常应移孔以手握臂率计月小半分以此推算岂能支乆若此不休日复一日将贻圣主不追之恨冒言表闻乞归老之秩若天假其年还得平健才力所堪惟恩是防勉为言于髙祖请三司之仪不许但加鼓吹而已是休文一衰病老公不知止足者也大是杀风景事而后世因瘦腰一语误入词调呼之为沈郎又以为风流之症极大可笑也
　　遯斋闲览谓王右军兰亭序以天朗气清自是秋景以此不入选又谓丝竹筦亦重复余谓不然丝竹筦本出前汉张禹传而三春之季天气肃清见蔡邕终南山赋熙春寒徃微新晴六合清朗见潘安仁闲居赋仲春月令时和气清见张平子归田赋右军故自有所本也
　　漫録谓杨修答临淄侯笺末曰造次不能宣备书尾用不宣始此按汉髙祖初定天下诸侯王上疏末云大王功徳着于后世不宣昧死再拜此正不宣语之所从出又谓自唐以来为墓志必先有行状盖南朝以来已有行状如梁江淹之作是也按吴志周条等甄别行状上疏云云此行状之名所由始也
　　韶可以为禹乐史记禹兴九韶之乐是也三王亦得称帝史记夏纪帝桀是也献俘不独人也物皆可以为俘俘取也书云俘厥寳玉是也丐不止于自乞也与人亦可称丐前汉广川王越传尽取善缯丐诸宫人注丐遗也贿不独赂也赐皆可以为贿书贿肃愼之命是也诊不止脉也视物皆可以为诊后汉王乔传尚方诊视舄是也饷不止饮食也赠皆可以为饷魏文纪注以诗赋饷孙权梁简文帝有答南平王饷舞簟启徐孝穆有答饷镜诗是也城邑亦可谓之币赵世家冯亭以城市邑十七币吾国是也称誉亦可谓之荐伯夷传七十子之徒仲尼独荐顔渊为好学是也
　　龙不独以喻君徳凡有徳者皆可以龙言也诸葛亮嵇康皆号卧龙蔡邕号酒龙孔融荐祢衡云龙跃天衢袁宏赞武侯云初九龙盘雅志弥确樊英传注安帝徴隠士防文云使难进易退之人龙潜不屈隂兴谓贵人曰亢龙有悔以譬外戚之象又如魏华歆管寜邴原三人为一龙贾会里中号一龙许劭许防汝南平舆【音预】人谢甄称平舆之渊有二龙焉唐乌承玭与兄承恩人号辕门二龙又如程明道诗以吕晦叔司马君实为二龙又刘岱刘繇齐栁恱栁惔南唐徐铉徐锴皆号二龙蜀李朝兄弟三人号李氏三龙李修四子亮叔训秀房谌四子豫坦邃熙皆号四龙汝南先贤传曰周燕五子子舆子羽子仲子明子艮公沙穆五子绍孚恪逵樊宋张裕五子演镜永辩岱凉辛氏鉴旷攀寳迅晋索靖汜衷张甝索紒索永济北汜昭戴祁徐晏夏隠刘彬皆号五龙卞粹兄弟六人温恭兄弟六人皆号六龙陆徴兄弟七人崔徴兄弟七人皆号七龙荀淑子八人俭绲靖焘汪爽肃旉唐崔颋生八子伏义兄弟八人皆号八龙后魏崔长瑜子枢等九人北齐王昕母生九子皆酝借皆号九龙魏张鲁有十子儒雅温恭号十龙然则龙不止比君徳矣
　　文王可以为文君张衡赋文君为我端蓍是也北狄可以为蛮史记匈奴传猃狁晕粥居于北蛮又大雅韩奕曰因时百蛮其追其貊奄受北国是也二典可以为谟马融曰戛击鸣球载于虞谟是也尧典亦可谓之唐书吴陆抗传静言庸违唐书攸戒是也
　　晋书云王衍口不言钱晨起见钱堆床前曰阿堵近世不解此遂谓钱曰阿堵可笑晋人云阿堵犹唐人曰若个今曰这个也故殷浩看佛经曰理亦应在阿堵中顾长康传神曰精神妙处正在阿堵中谢安谓桓温曰明公何用壁后置阿堵軰是也凡观一代书须晓一代语观一方书须通一方之言也
  </div>
  <div class="pagination">
   <a href="说略_page6.html">
    上一页
   </a>
   <span>
    ...
   </span>
   <a href="说略_page2.html">
    2
   </a>
   <a href="说略_page3.html">
    3
   </a>
   <a href="说略_page4.html">
    4
   </a>
   <a href="说略_page5.html">
    5
   </a>
   <a href="说略_page6.html">
    6
   </a>
   <span class="current-page">
    7
   </span>
   <a href="说略_page8.html">
    8
   </a>
   <a href="说略_page9.html">
    9
   </a>
   <a href="说略_page10.html">
    10
   </a>
   <a href="说略_page11.html">
    11
   </a>
   <a href="说略_page12.html">
    12
   </a>
   <span>
    ...
   </span>
   <a href="说略_page8.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
