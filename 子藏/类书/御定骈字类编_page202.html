<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 202 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 202 页/共 1019 页
  </h1>
  <div class="content">
   江逺【刘禹锡寄荆南严司空诗丨丨烟波静军回气色雄　姚合送喻鳬校书归毘陵诗见山春下　苏轼同王胜之游蒋山诗峰多巧障日丨丨欲浮天　范梈散歩还南轩诗丨丨夕气澄开轩纳新诗　又谷梁传晋阳处父帅师伐楚救江丨丨楚近伐楚所以救江也】
　　江近【白居易寒食日寄杨东川诗兜率寺髙宜望月嘉陵丨丨好逰春　和凝洋川诗官闲最好游僧舍丨丨应湏买钓船　又春秋晋阳处父帅师伐楚救江公羊传此伐楚也其言救江何注据两之当先言救也疏即僖二十五年秋楚人围陈纳顿子于顿传云何以不言遂两之也是也必知先言救者正以其丨丨楚逺故也】
　　江迥【杜甫陪李司马皂江上观造竹楼诗天髙云去尽丨丨月来迟】
　　江遥【元稹生春诗陇迥羌声怨丨丨客思融　薛能褒斜道中诗见山豁下】
　　江永【诗丨之丨矣不可方思传永长方泭也杜甫桔柏渡诗竿湿烟漠漠丨丨风萧萧】
　　江静【宋之问题大庾岭北诗丨丨潮初落林昏瘴不开沈佺期赦到不得归题江上石诗见山空下崔颢题沈隠侯八咏楼诗丨丨闻山狖川长数塞鸿杜牧钟陵懐旧逰诗控压平江十万家秋来丨丨镜新磨】
　　江空【戴叔伦泛舟诗夜静月初上丨丨天更低　栁宗元游南亭夜还诗木落寒山静丨丨秋月髙　殷尧藩寒夜诗云冷丨丨岁暮时竹隂梅影月参差】
　　江旷【王勃早春野望诗见山长下】
　　江行【齐书顾宪之传后之监领者不达其本各务已功互生理外或禁遏别道或空税丨丨或扑船倍价或力周而犹责凡如此类不经埭烦牛者上详被报格外十条并蒙停寝从来諠诉始得暂弭　宋史范纯仁传闻诸子怨章惇纯仁必怒止之丨丨赴贬所舟覆扶纯仁出衣尽湿顾诸子曰此岂章惇为之哉　博物志吴王丨丨食鲙有余弃于中流化为鱼今鱼中有名吴王鲙余者长数寸大者如箸犹有鲙形　王粲赠蔡子笃诗济岱丨丨邈焉异处　韦应物扬州偶防前洛阳卢耿士主簿诗客舍盈樽酒丨丨满箧诗　李端杂歌犀烛丨丨见鬼神木人登席呈歌舞　恵崇丨丨晚泊诗岭暮春猿急丨丨白鸟稀】
　　江望【晋书元帝纪赞云瞻北晦丨丨南开】
　　江动【杜甫絶句丨丨月移石溪虗云傍花】
　　江腾【胡曽贺髙相公除荆南节度启见山动下】
　　江发【杜甫江涨诗丨丨蛮夷涨山添雨雪流】
　　江入【杜甫江阁对雨有懐行营裴二端公诗野流行地日丨丨度山云】
　　江传【刘长卿送郑说之歙州谒薛侍郎诗俗变人难理丨丨水至清】
　　江送【王勃江亭夜月送别诗见山横下　元稹和乐天早春见寄诗湖添水色消残雪丨丨潮头涌漫波】江浮【山海经丨丨之山其上多银砥砺无草木】
　　江起【论衡见水力下】
　　江来【杜甫野望诗竹覆青城合丨从灌口丨】
　　江涵【杜牧九日齐安登髙诗丨丨秋影雁初飞与客携壶上翠微】
　　江落【孙逖题安昌寺北山亭诗见山围下】
　　江敛【杜甫独坐诗丨丨洲渚出天虚风物清】
　　江转【白居易和春深诗余波落何处丨丨富阳斜　李绅早渡扬子江诗见海浪下】
　　江回【张叔卿空灵岸诗寒尽鸿先去丨丨客未归　李益古别离丨丨汉转两不见云交雨合知何年】江尽【杜牧晓望诗曲渚疑丨丨平沙似浪浮　韦庄桐庐县作见山青下】
　　江涨【宋史罗拯传歴官知荣州州介两江间毎丨丨辄犯城郭拯作东西二隄除其患　元史仁宗纪畿内大雨漷州昌平香河寳坻等县水没民田庐潭州金州永州路茶陵州霖雨丨丨没田稼出米减价赈粜孟浩然登安阳城楼诗县城南面汉江流丨丨开成南雍州　苏轼杭州故人信至齐安诗还将梦魂去一夜到丨丨】
　　江溢【南史梁始兴王憺传见水壮下　唐书文宗纪太和四年夏舒州丨丨　元史成宗纪潼川霖雨丨丨漂没民居溺死者众勅有司给粮一月免其田租】
　　江翻【杜甫柟树为风雨所拔叹见石走下　黄滔送僧归北岩寺诗丨丨岛屿沈木落楼台露】江度【杜甫白帝城楼诗丨丨寒山阁城髙絶塞楼】
　　江防【无可送李少府之任临邛诗山长风褭栈丨丨石和澌】
　　江煦【张说游龙山静胜寺诗苦霜裛野草爱日扬丨丨】
　　江喧【杜甫垂白诗丨丨长少睡楼迥独移时　又秋雨院中有作树湿风凉进丨丨水气浮】江吞【苏轼书王定国所藏烟江嶂圗诗行人稍度乔木外孤舟一叶丨丨天】
　　江淹【皮日休和鲁望寒日古人名诗水边韶景无穷栁寒被丨丨一半黄】
　　江疾【韩愈防合聮句诗诗老独何心丨丨有余尰】
　　江瘴【元稹寒诗丨丨节候暖腊初梅已残　又表夏诗丨丨炎夏早蒸腾信难度　苏轼杭州故人信至齐安诗更将西庵茶劝我洗丨丨】
　　江浑【杜甫送王信州崟北归诗林热鸟开口丨丨鱼掉头】
　　江暗【何逊相送诗丨丨雨欲来浪白风初起　李绅渉沅潇诗见水灵下】
　　江隔【张乔别李参军诗岭分中夜月丨丨两乡春】
　　江拆【薛逢大水诗浪驱三岛至丨丨二仪开】
　　江蹙【罗隠广陵开元寺阁上诗见海门下】
　　江祲【齐书魏虏传皇师电举揺斾南指誓清丨丨志廓衡霭】















　　御定骈字类编卷四十七
&lt;子部,类书类,御定骈字类编&gt;
　　钦定四库全书
　　御定骈字类编卷四十八
　　山水门十三
　　河
　　河水【诗丨丨洋洋北流活活　又新台有泚丨丨弥弥又坎坎伐檀兮寘之河之干兮丨丨清且涟漪左传公子赋丨丨公赋六月注丨丨逸诗义取丨丨朝宗于海海喻秦　晋语秦伯纳公子及河子犯授公】
　　【子载璧曰臣从君还轸巡于天下恶其多矣臣犹知之而况君乎不忍其死请由此亡公子曰所不与舅氏同心者有如丨丨沈璧以济　史记匈奴传汉又遣故从骠侯赵破奴万余骑出令居数千里至匈奴丨丨而还亦不见匈奴一人注索隠曰丨丨名去令居千里　汉书王尊传见水神下　唐书李固言传改检校司空兼太子少师领河中节度使蒲津嵗丨丨壊梁吏撒笮用舟邀丐行人固言至悉除之　竹书纪年周景王十四年丨丨赤于龙门三里　穆天子传丙午天子饮于丨丨之阿　吕览见江水下　淮南子日月欲明浮云葢之丨丨欲清沙石濊之　又清之为明杯水见眸子浊之为闇丨丨不见太山　又丨丨中浊而宜菽雒水轻利而宜禾　盐鐡论洪水滔天而有禹之绩丨丨泛溢而有宣房之功　水经昆仑墟在西北去嵩髙五万里地之中也其髙万一千里丨丨出其东北陬屈从其东南流入于渤海　开河记帝以丨丨经于卞乃赐卞字加水　李尤盟津铭洋洋丨丨朝宗于海　庾信车骑将军贺娄公神道碑兵书七卷丨丨浮来射法三篇天弧夜下　岑叅题金城临河驿楼诗见山根下　皇甫曾送和西番使诗寒露随丨丨闗城见栁条　王建七】
　　【夕曲遥愁今夜丨丨隔龙驾车辕鹊填石　元稹酬乐天待漏入阁诗丨丨通天上瀛州接世间　清江夕次防邑诗客心犹向北丨丨自归东　赵孟頫秋懐诗丨丨南来非禹迹冀方北去有唐风】
　　河海【诗小序般巡狩而祀四岳丨丨也防经言乔岳翕河是祀河岳之事也　礼记学记三王之祭川也皆先丨而后丨　又中庸载华岳而不重振丨丨而不泄　公羊传见山川下　史记李斯列传太山不譲土壌故能成其髙丨丨不择细流故能就其深王者不却众庶故能明其徳　汉书礼乐志乐官师瞽抱其器而犇散或适诸侯或入丨丨　后汉书刘元传三公上应台宿九卿下括丨丨注春秋汉含孳曰三公在天为三台九卿为北斗故三公象五岳九卿法丨丨　晋书简文帝纪论静丨丨于既泄补穹圆于已紊　宋书乐志神明道自然丨丨犹可凝　神异经西南大荒中有人长一丈腹围九尺践蛇戴朱鸟左手慿白虎知丨丨水斗斛识山石多少知天下鸟兽言语土地上人民所道知百谷可食识草木咸苦名曰圣一名哲一名贤一名无不达凡人见而拜之令人神智此人为天下圣人也一名先通　武帝内传见丘山下　盐鐡论见山岳下　新序渔者曰鸿鹄保丨丨之中厌而欲移徙之小泽则必有丸缯之忧鼋鼍保深渊厌而出之浅渚则必有罗网钓弋之忧　云笈七签六文一曰象形日月是也二曰指事上下是也三曰形声丨丨是也四曰会意武信是也五曰转注考老是也六曰假借令长是也陆云盛徳颂见岳华下　梁武帝孝思赋序慈如丨丨孝若涓尘　韩愈上兵部李侍郎书见山岳下　谢恵连雪赋丨丨生云朔漠飞沙　傅元天行歌俯视兮丨丨百川兮东流　杜甫移居公安敬赠卫大郎诗丨丨由来合风云若有期　刘因送仲常逰北岳诗风霆凛神化丨丨尽形】
　　河汉【周礼掌固若有山川则因之注山川若崤臯丨丨左传有夏孔甲扰于有帝帝赐之乘龙丨丨各二各有雌雄　孟子见江淮下　魏志明帝纪太和四年九月大雨伊洛丨丨水溢　唐书礼乐志五星十二辰丨丨及内官五十有五于第二等十有二陛之间各依其方席皆内向　庄子肩吾问于连叔曰吾闻言于接舆大而无当徃而不反吾惊怖其言犹丨丨而无极也　又至人神矣大泽焚而不能热丨丨沍而不能寒疾雷破山风振海而不能惊　吕览丨丨之间为豫州周也两河之间为冀州晋也　阮籍答伏义书沈牛迹之浥薄愠丨丨之无根　江淹为吴兴令辞建平王笺濯以丨丨之流曝以秋阳之景　韩愈至邓州北寄上防阳于相公书惮赫若雷霆浩汗若丨丨正声谐韶濩劲气沮金石丰而不余一言约而不失一辞　栁宗元晋问根绞怪石不土而植千寻百围与石同色罗列而伐者头抗丨丨刃披虹霓声振连峦柹填层谿　陆云赠郑曼季诗懿厥丨丨惟彼太华　又成公绥天地赋三辰烛曜五纬重光丨丨委蛇而带天虹蜺偃蹇于昊苍　古诗皎皎丨丨女　谢灵运七夕咏牛女诗纨绮无报章丨丨有骏轭　宋之问明河篇八月凉风天气晶万里无云丨丨明　崔日用夜宴安乐公主宅诗银烛金屏坐碧堂只言丨丨动神光　孟浩然诗防云淡丨丨疎雨滴梧桐　杜甫十六夜玩月诗闗山随地阔丨丨近人流　又同诸公登慈恩寺墖诗七星在北户丨丨声西流　王维奉和圣制暮春送朝集使归郡应制诗宸章类丨丨垂象满中州　韦应物答崔主簿卓诗窈窕云雁没苍茫丨丨撗　卢纶七夕诗凉风吹玉露丨丨有幽期　元稹秋夕逺懐诗星繁丨丨白露逼衾枕清　白居易宿池上诗蟪蛄潭上夜丨丨岛前秋洪希文夀峯玩月诗丨丨无云天万里溪山不夜月三更　王逢秋词星从丨丨淡中落秋在梧桐疎处多】
　　河泲【济同周礼职方氏河东曰兖州其川丨丨　史记天官书月食始日五月者六二月者六五月复六六月者一而五月者凡百一十三月而复始故月蚀常也日蚀为不臧也甲乙四海之外日月不占丙丁江淮海岱也戊巳中州丨丨也庚辛华山以西壬癸恒山以北日蚀国君月蚀将相当之　又见海岱下　又货殖传淮北常山已南丨丨之间千树萩　汉书诸侯王表尊王子弟大启九国自雁门以东尽辽阳为燕代常山以南太行左转度丨丨渐于海为齐赵谷泗以往奄有为梁楚东带江湖薄防稽为荆吴北界淮濒畧庐衡为淮南波汉之阳亘九嶷为长沙诸侯北境周匝三垂外接胡越　魏志荀彧传丨丨天下之要地今虽残壌犹易以自保　宋书符瑞志宋文帝元嘉二十四年二月戊戌丨丨俱清龙骧将军青冀二州刺史杜坦以闻　周书文帝纪欢入洛之始本有奸谋令亲人蔡携作牧丨丨厚相恩赡以为东道主人　吕览丨丨之间为兖州卫也　淮南子中央之极自昆仑东絶两恒山日月之所道江汉之所出众民之野五谷之所宜龙门丨丨相贯以息壤堙洪水之州东至于碣石黄帝后土之所司者万二千里　大戴礼昔者伯夷叔齐死于沟浍之间其仁成名于天下夫二子者居丨丨之间非有土地之厚货粟之富也言为文章行为裘缀于天下说苑夏桀之居左丨丨右太华伊阙在其南羊肠在其北修政不仁汤放之　水经河水注风俗通曰江淮丨丨为四渎渎通也所以通中国垢浊　博物志见阳闗下　庾信郑常墓志铭吏人扳慕飞走变色丨丨辍舂淮沂罢市　张融海赋尔其海之状也之相也则穷区没渚万里藏岸控会丨丨朝总江汉　鲍照还都口号诗勉哉丨丨客勤尔尺波功】
　　河洛【雒同易系辞见河图下　公羊传注丨丨受瑞可放仁义合者称王　史记封禅书昔三代之君皆在丨丨之间故嵩髙为中岳而四岳各如其方四渎咸在山东至秦称帝都咸阳则五岳四渎皆并在东方又郑世家郑桓公友者周厉王少子而宣王庶弟也幽王以为司徒和集周民周民皆说丨丨之间人便思之又自序天子始建汉家之封而太史公留滞周南不得与从事故发愤且卒而子迁适使反见父于丨丨之】
　　【间太史公执迁手而泣曰余先周室之太史也自上世尝显功名于虞夏典天官事后世中衰絶于予乎汝复为太史则续吾祖矣　汉书武帝纪见山陵下　又诸侯王表自幽平之后日以陵夷至虖阸防丨丨之间分为二周有逃责之台被窃鈇之言然天下谓之共主强大弗之敢倾　蜀志诸葛亮传注张俨黙记孔明起巴蜀之地蹈一州之土至使耕战有伍刑法整齐提兵卒数万长驱祁山慨然有饮马丨丨之志　晋书孝懐帝纪三年大旱江汉丨丨皆竭可渉　齐书檀超传时豫章熊襄着齐典上起十代其序云尚书尧典谓之虞书则附所述故通谓之齐名为丨丨金匮　竹书纪年帝尧陶唐氏七十年注洪水既平归功于舜将以天下禅之乃洁齐修坛塲于丨丨择良日率舜等升首山遵河渚有五老游焉盖五星之精也相谓曰河图将来告帝以期知我者重瞳黄姚五老因飞为流星上入昴　又周成王十八年鳯皇见遂有事于河注武王没成王少周公旦摄政七年制礼作乐神鸟鳯皇见蓂荚生乃与成王观于丨丨沈璧礼毕王退俟至于日昃荣光竝出幕河青云浮至青龙临坛衔元甲之图坐之而去　韩诗外传丨丨出书图麟鳯翔乎郊不由闗睢之至则关雎之事将奚由至矣哉　神仙传王逺字方平东海人也举孝防除郎中稍加中散大夫学通五经尤明天文图谶丨丨之要　魏文帝册孙登为东中郎封侯防葢丨丨写天意符谶述圣心昭晰着明与天谈也　江淹北伐诏骁雄竞奋火烈风扫克定中原前清丨丨　庾信郑伟墓志铭周宣母弟就封于郑丨丨之地即有民人虢郐之君非无郡邑　班固东都赋立号髙邑建都丨丨　成公绥天地赋兖带丨丨扬有江淮　庾信哀江南赋见嵩华下　又信生世等于龙门辞亲同于丨丨　王勃采莲赋消怪气于沅沣照荣光于丨丨　傅元饮马长城窟行丨丨自用固不如中岳安　张九龄登封礼毕洛城酺宴诗丨丨荣光徧云烟喜气通　孟浩然送席大诗见江山下　杜甫后出塞诗坐见幽州骑长驱丨丨昏　韦应物送郑长源诗少年一相见飞辔丨丨间】
　　河渭【史记留侯世家夫闗中左殽函右陇蜀沃野千里南有巴蜀之饶北有胡苑之利阻三面而守独以一面东制诸侯诸侯安定丨丨漕挽天下西给京师诸侯有变顺流而下足以委输此所谓金城千里天府之国也　吴志陆逊传臣闻治乱讨逆须兵为威农桑衣食民之本业而干戈未戢民有饥寒臣愚以为宜育飬士民寛其租赋众克在和义以劝勇则丨丨可平九有一统矣　周书文帝纪时齐神武已有异志故魏帝深仗太祖乃征二千骑镇东雍州助为声援仍令太祖稍引军而东太祖乃遣大都督梁御率歩骑五千镇丨丨合口为图河东之计　唐书吐蕃传恐热保渭州求册为赞普奉表归唐宣宗诏太仆卿陆躭持节慰劳命泾原灵武鳯翔邠宁振武等兵迎援恐热既至诏尚书左丞李景让就问所欲恐热倨夸自大且求丨丨节度使帝不许　又食货志见江汴下　竹书纪年殷武乙三十五年王畋于丨丨　徐陵与李那书籍甚清徽常懐虚眷山川缅邈丨丨像于经星顾望风流长安逺于朝日　王勃采莲赋藻丨丨之空曲被沮漳之沦涟　鲍照拟古诗丨丨冰未开闗陇雪正深　李乂奉和春日幸望春宫应制诗秦商重沓云岩近丨丨萦纡雾壑深】河沧【前秦録燕车骑吴王垂奔秦桓温既走慕容暐晦割丨丨之地以赂秦乃曰行人失辞分灾救患理之常也坚大怒】
　　河湟【汉书赵充国传至春省甲士卒循丨丨漕谷至临以眎虏扬威武传世折冲之具　后汉书西传武帝征伐四夷开地广境北郤匈奴西逐诸乃度丨丨筑令居塞注令居县属金城郡　唐书礼乐志宣宗已复丨丨三州七闗归其功顺宗宪宗而加谥号又钱徽传以祠部员外郎为翰林学士三迁中书舍人承防是时内积财图复丨丨然禁无名贡献而至者不甚却徽恳谏罢之帝密戒后有献毋入右银台门以避学士　又吐蕃传其南三百里三山中髙而四下曰紫山直大羊同国古所谓昆仑者也虏曰闷摩黎山东距长安五千里河源其间流澄缓下稍合众流色赤行益逺它水并注则浊故世举谓西戎地曰丨丨河源宋史张升等传论宗囘非邉将材其守丨丨之议盖以趣仲朴于死蕲合上意以觧其责耳　韩愈与鳯翔刑部尚书书见海隅下　储光羲哥舒大夫颂徳诗丨丨训兵甲义勇方横行　杜牧奉和白相公圣徳和平致兹休运嵗终功就合咏盛明诗黠戞可汗修职贡文思天子复丨丨　赵嘏降虏诗丨丨不在春风地歌舞空裁雪夜衣　张祜华清宫诗举戎轻甲胄余地取丨丨罗邺老将诗千古耻非书玉帛一心犹自向丨丨无可送田中丞使西戎诗闗陇风回首丨丨雪洒旗】
　　河汾【左传秦于是乎输粟于晋自雍及绛相继命之曰泛舟之役注从渭水运入丨丨　史记晋世家成王与叔虞戏削桐叶为珪以与叔虞曰以此封若史佚因请择日立叔虞成王曰吾与之戏耳史佚曰天子无戏言言则史书之礼成之乐歌之于是遂封叔虞于唐唐在丨丨之东方百里故曰唐叔虞　汉书扬雄传其先出自有周伯侨者以支庶初食采于晋之扬因氏焉不知伯侨周何别也扬在丨丨之间周衰而扬氏或称侯号曰扬侯　唐书王绩传绩兄通隋末大儒也聚徒丨丨间仿作六经又为中说以拟论语　江淹为萧骠骑譲封第二表臣才非古贤任钧左戚祚开山河兼金叠纽爵侈常班宠溢前达以荣以渥且慙且腼虽嘉铭鼎之恭更惧循虚之速矧乃三司业贵上将地崇总録务广丨丨寄深　刘三吾野庄赋当丨丨之授徒纷衿佩之云集　储光羲送姚六昆客任会稽何大蹇任孟县诗越城临渤澥晋国在丨丨　刘壎诗一代风流起晋宋百年礼乐寄丨丨　周伯琦过太行诗战国东西分晋赵中原南北带丨丨】
　　河颍【郑语桓公问于史伯曰王室多故余惧及焉其何所可以逃死史伯对曰其济洛丨丨之间乎是其子男之国虢郐为大虢叔恃势郐仲恃险是皆有骄侈怠慢之心而加之以贪冒君若以周难之故寄帑与贿焉不敢不许周乱而弊是骄而贪必将背君君若以成周之众奉辞伐罪无不克矣】
　　河淇【史记卫世家以武庚殷余民封康叔为卫君居丨丨间故商墟　后汉书梁冀传多拓林苑禁同王家西至农东界荥阳南极鲁阳北达丨丨　江淹山中楚辞舞燕赵之上色激丨丨之名讴　谢朓侍宴华光殿曲水诗防浐入筵丨丨流阼　髙适自淇渉黄河途中诗南登滑台上却望丨丨间】
　　河淮【魏志髙堂隆传大兴殿舍功作万计徂来之松刋山穷谷怪石珷玞浮于丨丨　魏书尉元传南曜丨丨之功北光燕然之效鲁宋懐仁中铉载徳】
　　河汴【后汉书明帝纪今既筑堤理渠絶水立门丨丨分流复其旧迹陶丘之北渐就壌坟故荐嘉玉絜牲以礼河神东过洛汭叹禹之绩今五土之宜反其正色滨渠下田赋与贫人无令豪右得固其利庶继世宗瓠子之作　唐书刘晏传丨丨自寇难以来不复穿治崩岸灭木所在廞淤渉泗千里如防水行舟　元史王约传先是至大间尚书省用建言者冒献丨丨官民地为无主奏立田粮府嵗输数万石是嵗诏罢之窜建言人于海外命河南行省复其旧业】
　　河潼【蜀志马超传注典畧曰建安十六年超与闗中诸将侯选程银李堪张横梁兴成宜马玩杨秋韩遂等凡十部俱反其众十万同据丨丨建列营阵是嵗曹公西征与超等战于河渭之交超等败走　又杨戏传马孟起赞骠骑奋起连横合从首事三秦保据丨丨】
　　河漳【战国策苏子说李兑曰雒阳乘轩车苏秦家贫亲老无罢车驽马桑轮蓬箧赢幐负书担囊触尘埃霜露越丨丨足重茧日百而舍造外阙愿见于前口道天下之事　又当今之时山东之建国莫如赵强赵地方三千里带甲数十万车千乘骑万匹粟支十年西有常山南有丨丨东有清河北有燕国燕固弱国不足畏也　地理通释丨丨正义在潞州地理志浊漳出上党长子县鹿谷山东至邺入清漳】
　　河塘【宋史河渠志神宗熙宁元年十月诏杭之长安秀之杉青常之望亭三堰监防使臣竝以管干丨丨系衔常同所属令佐巡视修固以时启闭　又范仲淹传每嵗预下诸路风吏民言农田利害堤堰渠塘州县选官治之定劝课之法以兴农利减漕运江南之圩田浙西之丨丨隳废者可兴矣】
　　河东【左传晋又饥秦伯又饩之粟曰吾怨其君而矜其民且吾闻唐叔之封也箕子曰其后必大晋其庸可冀乎姑树徳焉以待能者于是秦始征晋丨丨置官司焉　又防晋应韩武之穆也杜注四国皆武王子应国在襄阳城父县西韩国在丨丨郡界河内野王县西北有防城　孟子见河内下　战国防三国攻秦入函谷秦王谓楼缓曰三国之兵深矣寡人欲割丨丨而讲对曰割丨丨大费也免于国患大利也此父兄之任也王何不召公子池而问焉　史记项羽纪徙魏王豹为西魏王王丨丨都平阳　又季布传季布为丨丨守孝文时人有言其贤者孝文召欲以为御史大夫复有言其勇使酒难近至留邸一月见罢季布因进曰臣无功窃宠待罪丨丨陛下无故召臣此人必有以臣欺陛下者今臣至无所受事罢去此人必有以毁臣者上黙慙良久曰丨丨吾股肱郡故特召君耳　汉书地理志丨丨郡秦置注莽曰兆阳　又艺文志丨丨蒲反歌诗一篇　后汉书贾复传复字君文王莽末为县掾迎盐丨丨防遇盗贼等比十余人皆放散其盐复独完以还县县中称其信　魏志杜畿传魏国既建以畿为尚书事平更有令曰昔萧何定闗中寇恂平河内卿有其功间将授卿以纳言之职顾念丨丨吾股肱郡充实之所足以制天下故且烦卿卧镇之畿在丨丨十六年常为天下最　晋书孝武帝纪太元十一年冬十月慕容垂破苻丕于丨丨　又地理志丨丨郡秦置统县九安邑闻喜垣汾阳大阳猗氏觧蒲坂河北　宋书符瑞志汉桓帝建和二年七月丨丨有木连理　唐书薛收传元敬与收及族兄徳音齐名世称丨丨三鳯　元史世祖纪勅丨丨两路元括金州兵付郑鼎将之　水经济水出丨丨垣县东王屋山为沇水　明一统志丨丨州城在云南府葱卧山东　又丨丨寨在宁夏卫黄河东岸蒲绍简登瀛洲赋两薛起丨丨之俊二李着国姓之贞　张九龄和裴侍中诗扈巡过晋北问俗到丨丨】
　　【李白赠郭季鹰诗丨丨郭有道于世若浮云　杜甫赠献纳使起居田舍人诗扬雄更有丨丨赋唯待吹嘘送上天　王建上张靖相公诗传封三世尽丨丨家占中条第一峯　苏轼诗谁似龙丘居士贤谈空説有夜不眠忽闻丨丨狮子吼拄杖落手心茫然】
　　河西【尔雅丨丨曰雝州注自西河至黑水　战国策异日者秦乃在丨丨晋国之去梁也千里有余有河山以阑之有周韩而间之从林军以至于今秦十攻魏五入中国邉城尽防文台堕垂都焚林木伐麋鹿尽而国继以围　史记匈奴传晋文公攘戎狄居于丨丨圁洛之间号曰赤翟白翟　后汉书窦融传赵萌荐融为钜鹿太守融见更始新立东方尚扰不欲出闗而累世在丨丨知其土俗独谓兄弟曰天下安危未可知丨丨殷富带河为固张掖属国精兵万骑一旦缓急杜絶河津足以自守此遗种处也融于是日往守萌辞譲钜鹿图出丨丨萌为言更始乃得为张掖属国都尉　魏书司马跃传跃表罢丨丨苑封与民恳殖有司执奏此麋鹿所聚太官取给今若与民至于奉献时禽惧有所阙诏曰此地若任稼穑虽有兽利事须废封若是山涧虞禁何损防先朝置此岂茍借斯禽亮亦以俟军行薪蒸之用其更论之跃固请宜以与民髙祖从之　又刘洁传勅勒新民以将吏侵夺咸出怨言期牛马饱草当赴漠北洁与左仆射安原奏欲及河冰未觧徙之丨丨冰觧之后不得北遁世祖曰不然此等习俗放散日久有似园中之鹿急则冲突缓之则定吾自处之有道不烦徙也　唐书地理志同州冯翊郡朝邑乾元三年曰丨丨河中府大厯五年复曰朝邑还同州　宋史葛懐敏传刘贺率藩兵鬬于丨丨不胜余众溃去　元史太祖纪帝遣阿里哈致责于王汗曰君为叔父珠尔所逐困廹来归我父即攻珠尔败之于丨丨其土地人民尽收与君此大有功于君一也　水经注秦用李斯议分天下为三十六郡凡郡或以川原西河丨丨是也明一统志丨丨寨在寜夏卫黄河西岸　庾信秦州天水郡麦积崖佛龛铭序麦积崖者乃陇底之名山丨丨之灵岳　又司马裔神道碑马文渊之择主去陇坻而归身窦周公之入朝在丨丨而奉诏　岑参丨丨春暮忆秦中诗渭北春已老丨丨人未归　杜甫防府书懐诗昔罢丨丨尉初兴蓟北师】
　　河右【魏志阎温传丨丨扰乱隔絶不通炖煌太守马艾卒官府又无丞功曹张恭素有学行郡人推行长史事恩信甚着乃遣子就东诣太祖请太守　晋书孝武帝纪苻坚将吕光称制于丨丨自号酒泉公　又窦允传泰始中诏曰谒者窦允前为浩亹长以修勤清白见称丨丨是辈当擢用使立行者有所劝　魏书崔光传安世记箧于汾南伯山抱卷于丨丨　又刘昞传太和十四年尚书李冲奏昞丨丨硕儒今子孙沈屈未有禄润贤者子孙宜防显异　唐书李轨传薛举乱金城轨与同郡曹珍闗谨梁硕李赟安修仁等计曰举暴悍今其兵必来吏孱怯无足与计者欲相戮力据丨丨以观天下变庸能束手以妻子饵人哉　江淹为萧骠骑譲封第三表见江左下】
　　河南【尔雅丨丨曰豫州注自南河至汉　战国防秦召周君周君难往或为周君谓魏王曰秦召周君将以使攻魏之南阳王何不出兵于丨丨周君闻之将以为辞于秦而不往周君不入秦秦必不敢越河而攻南阳　史记秦始皇夲纪三十二年燕人卢生使入海还以鬼神事因奏录图书曰亡秦者胡也始皇乃使将军恬发兵三十万人北击胡畧取丨丨地　又项羽纪瑕丘申阳者张耳嬖臣也先下丨丨郡迎楚河上故立申阳为丨丨王都雒阳　又贾生传呉廷尉为丨丨守闻其秀才召置门下甚幸爱孝文皇帝初立闻丨丨守呉公治平为天下第一故与李斯同邑而常学事焉乃征为廷尉廷尉乃言贾生年少颇通诸子百家之书文帝召以为博士　又卫将军传天子曰车骑将军青度西河至髙阙获首虏二千三百级车辎畜产毕收为卤已封为列侯遂西定丨丨地按榆谿旧塞絶梓岭梁北河讨蒲泥破苻离斩轻鋭之卒捕伏聼者三千七十一级执讯获丑驱马牛羊百有余万全甲兵而还益封青三千户　汉书地理志丨丨郡注故秦三川郡髙帝更名雒阳　又艺文志丨丨周歌诗七篇　又丨丨周歌声曲折七篇　魏志辛毗传帝欲徙冀州士家十万户实丨丨时连蝗民饥羣司以为不可而帝意甚盛毘与朝臣俱求见帝知其欲谏作色以见之皆莫敢言毘曰陛下欲徙士家其计安出帝曰卿谓我徙之非邪毘曰诚以为非也帝曰吾不与卿共议也毘曰陛下不以臣不肖置之左右厠之谋议之官安得不与臣议邪臣所言非私也乃社稷之虑也安得怒臣　晋书地理志丨丨郡汉置统县十二洛阳丨丨巩河隂新安成臯缑氏阳城新城陆浑梁阳翟　宋书文帝纪元嘉十七年武都王丨丨王百济国遣使献方物　又符瑞志泰始二年八月木连理生丨丨成臯　周书武帝纪见海岱下唐书地理志太宗元年因山川形便分天下为十道一曰闗内二曰丨丨三曰河东四曰河北五曰山南六】
　　【曰陇右七曰淮南八曰江南九曰劒南十曰岭南　元史世祖纪宋遣兵攻虢之卢氏丨丨之永寜卫之八栁渡帝言之宪宗立经畧司于汴以蒙固史天泽杨惟中赵璧为使陈纪杨果为叅议俾屯田唐邓等州授之兵牛敌至则御敌去则耕仍置屯田万户于邓完城以备之　竹书纪年帝癸十三年迁于丨丨　韩诗外传楚狂接舆躬耕以食其妻之市未返楚王使使者赍金百镒造门曰大王使臣奉金百镒愿请先生治丨丨接舆笑而不应使者遂不得辞而去妻从市而来曰先生少而为义岂将老而遗之哉门外车轶何其深也接舆曰今者王使使者赍金百镒欲使我治丨丨其妻曰岂许之乎曰未也妻曰君使不从非忠也从之是遗义也不如去之乃夫负釡甑妻戴织器变易姓氏莫知其所之盐鐡论秦任战胜以兼天下小海内而贪胡越之地使防恬击胡取丨丨以为新秦而亡其故秦筑长城以守胡而亡其所守　急就篇丨丨洛阳人蕃息　水经洛水又东枝渎左出焉又东北过丨丨县南又东过洛阳县南伊水从西来注之　明一统志丨丨府禹贡豫州之域天文栁分野　韩愈祭丨丨张员外文还家东都起令丨丨屈拜后生愤所不堪　梁元帝藩难未尽述懐诗谋出丨丨贾威寄陇西冯　岑参使君席夜送严丨丨赴长水诗见山翁下　孟郊同茅郎中使君送丨丨裴文学诗丨丨有归客江风绕行襟　刘禹锡忆春草诗丨丨大尹频出难只得池塘十歩防　杜牧感懐诗勃云走轰霆丨丨一平荡】
　　河北【诗邶卫谱自纣城而北谓之邶南谓之东谓之卫疏此无文也以诗人之作自歌土风验其水土之名知其国之所在卫曰送子渉淇至于顿丘顿丘今为郡名在朝歌纣都之东也纣都丨丨而曰在彼中河境在南明矣都既近西明不分国故以邶为在北　尔雅天下有名丘五其三在河南其二在丨丨注说者多以州黎宛营为河南潜敦为丨丨者案此方称天下之名丘恐此诸丘碌碌未足用当之殆自别更有魁梧桀大者五但未详其名号今所在耳　战国防以天之道先王之灵丨丨之地随先王举而有之于济上又济西不役所以备赵也丨丨不师所以备燕也今济西丨丨尽以役矣封内敝矣　史记项羽纪赵歇为】
　　【王陈余为将张耳为相皆走入钜鹿城章邯令王离渉间围钜鹿章邯军其南筑甬道而输之粟陈余为将将卒数万人而军钜鹿之北此所谓丨丨之军也　汉书髙帝纪沛公旦日从百余骑见羽鸿门谢曰臣与将军戮力攻秦将军战丨丨臣战河南不自意先入闗能破秦与将军复相见　又地理志河东郡县丨丨　后汉书冯异传萧王跋渉霜雪经营丨丨　魏志王粲传袁绍起丨丨杖大众志兼天下然好贤而不能用故竒士去之　南史郑绍叔传见江湘下　唐书李宗闵传连月雺晦帝乃诏宗闵徳裕姻家门生故吏自今一切不问所以慰安中外尝叹曰去丨丨贼易去此朋党难又藩镇传自丨以丨蟠城数百角奔为冦伺吾人顦顇天时不利则将与其朋伍骇乱吾民于掌股之上　五代史杨师厚传故时魏恃牙兵其师得以倔强罗绍威时牙兵尽死魏势孤始为梁所制师厚已得志乃复置银枪效节军已而师厚发疡卒由是始分相魏为两镇魏军乱以魏博降晋梁失丨丨由此始　元史地理志中书省统山东西丨丨之地谓之腹里为路二十九州八属府三属州九十一属县三百四十六　竹书纪年殷武乙三年自殷迁于丨丨　淮南子见江南下　法言或问义帝初矫刘龛南阳项救丨丨二方分崩一离一合设秦得人如何曰人无为秦也防其灵久矣　古今注见江南下　庾信贺平邺都表东南一尉立于比景之南西北一候置于交丨之丨　文心雕龙魏武以相王之尊雅爱诗章文帝以副君之重妙善辞赋陈思以公子之豪下笔琳琅竝体貌英逸故俊才云蒸仲宣委质于汉南孔璋归命于丨丨伟长从宦于清上公干狥质于海隅徳琏综其斐然之思元瑜展其翩翩之乐文蔚休伯之俦于俶徳祖之侣俊雅觞豆之前雍容袵席之上洒笔以成酣歌和墨以借谈笑　徐陵与北齐宗室书或以天下之贵负石自沈王命之尊拂衣髙蹈或熊衣雉制青组朱旗儒盛江东文髙丨丨　又玉台新咏序三台妙迹龙伸蠖屈之书五色花笺丨丨胶东之纸　韩愈平淮西碑往在元宗崇极而圯丨丨悍骄河南附起　江淹莲花赋丨丨櫂歌之姝江南采菱之女　王维送陆员外诗天子顾丨丨诏书除征东　杜甫观安西兵过赴闗中待命诗谈笑无丨丨心肝奉至尊　李商隠戏题枢言草閤诗见山西下】河朔【书泰誓惟戊午王次于丨丨羣后以师毕防传次止也戊午渡河而誓既誓而止于丨之丨　魏志袁绍传绍领冀州牧从事沮授说绍曰将军弱冠登朝则播名海内值废立之际则忠义奋发单骑出奔则董卓懐怖济河而北则渤海稽首振一郡之卒撮兾州之众威震丨丨名重天下　呉志胡综传魏呉质颇见猜疑综乃伪为质作降文三条其一曰臣质志薄处时无方系于土壌不能翻飞遂为曹氏执事戎役逺处丨丨天衢隔絶虽望风慕义思托大命媿无因缘得展其志晋书温峤传元帝初镇江左琨诚繋王室谓峤曰吾欲立功丨丨使卿延誉江南子其行乎对曰峤虽无管张之才而明公有桓公之志欲建匡合之功岂敢辞命又褚裒传裒卒三万径进彭城丨丨士庶归降者日以千计裒抚纳之甚得其欢心　宋书礼志九服咸宁】
　　【丨丨无尘然后明堂辟雍可崇而修之　又乐志乡土不同丨丨隆寒流澌浮漂舟船难行　齐书刘善明传宋季荼毒之悲已苏泰丨丨倒悬之苦方湏救拔唐书兵志始时为朝廷患者号丨丨三镇及其末朱全忠以梁兵李克用以晋兵更犯京师而李茂贞韩建近据岐华妄一喜怒兵已至于国门天子为杀大臣罪已悔过然后去　宋史兵志丨丨地方数千里连城三十六民物繁庶川原坦平自景徳以前邉数有警官军虽众罕有成功盖定州真定府髙阳闗三路之兵形势不接召发之际交错非便　元史王义传金人迁汴丨丨盗起县人聚而谋曰时事如此吾侪欲保其家室宜有所统属乃相与推义为长摄行县事　典畧袁绍三伏昼夜酣饮以避暑故丨丨有避暑饮　曹植与杨徳祖书见海隅下　陆机汉髙祖功臣颂长驱丨丨电击壌东　潘尼益州刺史杨恭侯碑铭泽流丨丨勲着王庭孙楚雁门太守牵府君碑君与刘备少长丨丨英雄同契为刎颈之交俄而委质于太祖备遂鼎足于蜀汉所交非常为时所忌毎自酌损在乎季孟之间　傅亮与谢晦书薄伐丨丨事犹未巳朝野之虑忧惧者多徐陵与北齐宗室书自徘徊丨丨亟积寒暄风患弥留半体枯废折臂为公虽非羊祜跛足而使无慙郤克固已形如槁木心若死灰匍匐苫庐才有魂气　又报尹义尚书丨丨年芳虽当淹晩白沟浼浼春流已清紫陌依依长扬稍合体中何如岂无乡思　庾信慕容寜神道碑燕太祖文皇帝慕容皝以当世英雄奄有丨丨赵之南境且建王城冀之北土仍为兴国　李徳林隋王九锡册文誓苍兕于丨丨建瓴水于东山　薛道衡隋髙祖颂奸雄挺祸据丨丨而连海岱猾长纵恶杜白马而塞成臯　元好问济南行记嵗乙未秋七月予来丨丨者三年矣始以故人李君辅亡之故而得一至焉顔延之归鸿诗长懐丨丨路缅与湘汉违　庾信诗欣兹丨丨饮对此洛阳才　李峤酒诗毎接髙阳宴长陪丨丨逰　源乾曜奉和圣制送张尚书巡邉诗匈奴迩丨丨汉地湏戎旅　杜甫壮逰诗丨丨风尘起岷山行幸长　苏轼送顾子敦奉使诗翻然向丨丨坐念东郡水　完顔璹城西诗人居似丨丨冈势接荥阳　萧贡岢岚诗岢岚地势横三汊丨丨城墉挂一箕】
　　河中【诗泛彼柏舟在彼中河传兴也中河丨丨笺舟在丨丨犹妇人之在夫家　史记白起传昭王三十四年白起攻魏拔华阳走芒卯而虏三晋将斩首十三万与赵将贾偃战沈其卒二万人于丨丨　淮南子荆佽非犯丨丨之难不失其守而天下称勇焉　又唐书李徳裕传料择伏瘴旧獠与州兵之任战者废遣狞耄什三四士无敢怨又请甲人于安定弓人丨丨弩人浙西繇是蜀之器械皆犀锐　宋史礼志还至丨丨亲谒奠河渎庙及西海望祭坛　元史世祖纪修丨丨禹庙赐名建极宫　又立后土祠于平阳之临汾伏羲女娲舜汤河渎等庙于丨丨觧州洪同赵城　地理通释雷首山在丨丨府河东县夲蒲坂舜都也夷齐居其阳所谓首阳山也　章孝标鲤鱼诗见江湖下】
　　河内【左传定公十三年春齐侯魏侯次于垂葭实郥氏使师伐晋将济河诸大夫皆曰不可邴意兹曰可鋭师伐丨丨传必数日而后及绛绛不三月不能出河则我既济水矣乃伐丨丨　又管蔡郕霍鲁卫毛郜雍曹滕毕原酆郇文之昭也杜注十六国皆文王之子也管国在荥阳京县东北雍国在丨丨山阳县西毕国在长安县西北酆国在始鄠县东　孟子丨丨凶则移其民于河东移其粟于丨丨　战国防秦正告魏曰我举安邑塞女防韩氏太原卷下轵道道南阳封冀兼包两周乘夏水浮轻舟强弩在前铦防在后决荥口魏无大梁决白马之口魏无济阳决宿胥之口魏无虚顿丘陆攻则击丨丨水攻则灭大梁魏以为然故事秦　又王又举甲兵而攻魏杜大梁之门举丨丨拔燕酸枣虚桃人楚燕之兵云翔而不敢校王之功亦多矣　又夫越山逾河絶韩之上党而攻强赵则是复阏与之事也秦必不为若道丨丨倍邺朝歌絶漳滏之水而以与赵兵决胜于邯郸之郊是受智伯之祸也秦又不敢　史记项羽纪赵将司马卬定丨丨数有功故立卬为殷王王丨丨都朝歌　又张耳陈余传陈王使使者贺赵令赵发兵西入闗张耳陈余说武臣曰王王赵非楚意特以计贺王楚已灭秦必加兵于赵愿王毋西兵北狥燕代南收丨丨以自广赵南据大河北有燕代楚虽胜秦必不敢制赵　又汲黯传见水旱下　汉书地理志丨丨郡注髙帝元年为殷国二年更名　又艺文志丨丨太守徐明赋三篇　后汉书寇恂传光武南定丨丨问于邓禹曰诸将谁可使守丨丨者禹曰丨丨带河为固户口殷实寇恂文武备足有牧人御众之才非此子莫可使也乃拜恂丨丨太守行大将军事光武谓恂曰丨丨完富吾将因是而起昔髙祖防萧何镇闗中吾今委公以丨丨　魏志荀彧传昔髙祖保闗中光武据丨丨皆深根固本以制天下进足以胜敌退足以坚守故虽有困败而终济大业　晋书地理志丨丨郡汉置统县九野王州懐平臯河阳沁水轵山阳温　南史郑绍叔传见江湘下　元史百官志荥阳等纲凡三十曰济源曰陵州曰献州曰白马曰滏阳曰完州曰丨丨曰南宫曰沂莒曰霸州曰东明曰获嘉曰盐山曰武强曰胶水曰东昌曰武安曰汝寜曰修武曰安阳曰开封曰仪封曰蒲台曰邹平曰中牟曰胶西曰卫辉曰濬州曰曹濮州每纲皆设押纲官二员计六十员　水经湛水出丨丨轵县西北山　明一统志丨丨亭在嘉兴府城西东汉张武父为郡门下掾送太守妻还丨丨为盗所杀武祭哭于此因名　庾信为晋阳公进玉律秤尺斗升表所冀节移隂管无劳丨丨之灰气动阳钟不待金门之竹　又司马裔神道碑元显见害之后桓元簒逆之初爰自龆齓客身屠钓丨丨道左抱劒长号代郡城前恸悲灵祭　又歩陆逞神道碑父政骠骑大将军恒州刺史太祖扶危济困经纶夷阻报君之耻逺袭平原以髙平覇业所基委命留事闗中餽食非直荣阳之师丨丨供军岂但淇园之竹　杜甫寄章十侍御诗湘西不得归闗羽丨丨犹宜借寇恂】
　　河里【顔延之五君咏见山阳下】
　　河外【左传晋侯许赂中大夫既而皆背之赂秦伯以丨丨列城五东尽虢畧南及华山内及解梁城既而不与杜注丨丨河南也东尽虢畧从河南而东尽虢界也觧梁城今河东觧县也华山在农华隂县西南又晋赵鞅纳卫太子于戚宵迷阳虎曰右河而南必至焉注是时河北流过元城界戚在丨丨晋军已渡河故欲出河右而南　晋语公子絷吊公子夷吾于梁公子夷吾出见使者再拜稽首起而不哭退而私于公子絷曰亡人茍入埽除宗庙定社稷亡人何国之与有君实有郡县且入丨丨列城五岂谓君无有亦为君之东游津梁之上无有难急也　战国防代上党不战而已为秦矣东阳丨丨不战而已反为齐矣中滹沱以北不战而已为燕矣　又大王与秦则秦必弱韩魏与齐则齐必弱楚魏魏弱则割丨丨韩弱则效宜阳宜阳效则上郡絶丨丨割则道不通楚弱则无援此三防者不可不熟计也　又见山谷下　史记秦本纪庄襄王四年魏将无忌率五国兵撃秦秦郄于丨丨注丨丨陕华二州也　后汉书袁绍传太公阻陨贤承统以继洪业宣奕世之徳履丕显之祚摧严敌于邺都扬休烈于朔土顾定疆宇虎视丨丨凡我同盟莫不景附　地理通释丨丨正义谓河南地按晋语入丨丨列城五注云河东也晋以河东为丨丨魏以河南为丨丨　江淹杂体诗序闗西邺下既已罕同丨丨江南颇为异法　庾信崔訦神道碑拉虎羁熊摧班碎掌忘归繁弱落雁吟猿故得气盖闗中威伸丨丨　谢灵运撰征赋晏皇图于国内震天威于丨丨　梁洽晴望长春宫赋视丨丨之离宫信寰中之特羙　何逊诗十年事丨丨雪鬓别闗中】
　　河曲【诗魏谱魏者虞舜夏禹所都之地在禹贡冀州雷首之北析城之西其封域南枕丨丨北渉汾水春秋文公十二年冬十有二月戊午晋人秦人战于丨丨注丨丨在河东蒲坂县南　左传康犹不悛入我丨丨伐我涑川俘我王官翦我羁马我是以有丨丨之战战国防秦楚合而为一以临韩韩必受首王以山东之险带以丨丨之利韩必为闗中之侯　汉书西域传赞孝武之世图制匈奴患其兼从西国结党南廼表丨丨列西郡开玉门通西域以断匈奴右臂隔絶南月氐单于失援由是逺遁而幕南无王庭　晋书刘琨传旌旗首于晋路金鼓振于丨丨　唐书李光进传其先丨丨诸部姓阿跌氏贞观中内属以其地为鸡田州世袭刺史朔方军　水经注河水屈而东北流迳于析支之地是为丨丨矣应邵曰禹贡析支属雍州在河闗之西东去河闗千余里人所居谓之丨丨也续齐谐记秦昭王三月上已置酒丨丨见金人自河而出奉水心劒曰令君制有西夏及秦覇诸侯乃因此处立为曲水　明一统志丨丨县在太原府城西北一百八十里旧为岚州雄勇镇宋立火山军属代州后置火山县防废金改为火山州后改曰隩州贞元初増置丨丨县取河千里一曲之义　江淹报袁叔明书见水鸟下　徐陵与杨仆射书若谓复命西朝终奔东虏虽齐梁有隔尉候奚殊岂以丨丨之难浮而曰江闗之可济　庾信为阎将军乞致仕表自洛食风尘河梁旗鼔华隂有白马之兵丨丨有黄沙之阵　又长孙俭神道碑天和元年陕州刺史都督八州二十防诸军事路出王官城临丨丨戍清陕右髙视棠隂　陆云答孙显世诗乃眷丘林乐哉丨丨　王褒四渎祠碑铭潼乡丨丨汾隂睢壤　王维早入荥阳界诗丨丨闾阎隘川中烟火繁】
　　河间【毛诗正义序汉氏之初诗分为四申公腾芳于鄢郢毛氏光价于丨丨贯长卿传之于前郑康成笺之于后　又国风疏毛诗是此书之名毛者传诗人姓既有齐鲁韩三家故题姓以别之或云小毛公加毛诗二字又云丨丨献王所加故大题在下案马融卢植郑元注三礼竝大题在下班固汉书陈夀三国志亦然战国防拔邯郸完丨丨引军而去西攻修武逾羊肠降代上党代三十六县上党十七县不用一领甲不苦一民皆秦之有也　又今赵万乗之强国也前漳滏右常山左丨丨北有代带甲百万尝抑强秦四十余年而秦不得所欲　史记五宗世家见山东下　又张仪传赵入朝渑池割丨丨以事秦注正义曰丨丨瀛洲县　汉书地理志丨丨国注故赵文帝二年别为国莽曰朔定应劭曰在两丨之丨　又艺文志丨丨周制十八篇注丨丨献王所述也　后汉书五行志桓帝初童谣车班班入丨丨河间姹女工数钱　晋书地理志丨丨国汉置统县六乐城武桓郑易城中水成平　元史世祖纪初立劝农司以陈邃崔斌成仲寛黏合从中为滨棣平阳济南丨丨劝农使李士勉陈天锡陈膺玉忙古带为邢洛河南东平涿州劝农使　急就篇邯郸丨丨沛巴蜀　水经又出海外南至积石山下注山海经曰河水出渤海又海水西北入禹贡所道积石山山在陇西郡丨丨县西南中　中说或问楚元王子曰恵人也问丨丨献王子曰智人也问东平王苍子曰仁人也问东海王强子曰义人也保终荣宠不亦宜矣　鲍照谢赐药启见山岳下　徐陵玉台新咏序颍川新市丨丨观津本号娇娥曽名巧笑　庾信周车骑将军贺娄公神道碑柱国赵王今上之第九弟也文则丨丨上书武则任城置阵　储光羲贻鼓吹李丞时信安王北伐李公王之所器者也诗丨丨旧相许车骑日逢迎　杜甫诗子建文笔壮丨丨经术存】
　　河隂【晋语中行伯既克鼓以鼓子宛支来令鼓人各复其所非寮勿从鼓子之臣曰夙沙厘以其孥行穆子叹而谓其左右曰吾何徳之务而有是臣也乃使行既献言于顷公与鼓子田于丨丨使夙沙厘相之　汉书地理志五原郡县丨丨　晋书武帝纪七年丨丨雨赤雪二顷　宋书州郡志河南领洛阳河南巩缑氏新城梁丨丨陆浑东垣新安西东垣凡十一县　唐书裴度传贞元初擢进士第以宏辞补校书郎举贤良方正异等调丨丨尉迁监察御史　元史河渠志仁宗延祐元年八月河南等处行中书省言黄河涸露旧水泊污地多为势家所据忽遇泛滥水无所归遂致为害由是委太常丞郭奉政前都水监丞邉承务都水监卿特黙齐河南行省石右丞本道廉访副使多尔济汴梁判官张承直上至丨丨下至陈州与拘该州县官一同沿河相视　水经河水又东迳稒阳城南注东部都尉治迳丨丨县故城北　开河记时有谏议大夫萧懐静奏曰臣闻秦始皇时金陵有王气始皇使人凿断砥柱王气遂絶今睢阳有王气又陛下喜在东南欲泛孟津又虑危险况大梁西北有故河道乃是秦时王离畎水灌大梁之处欲乞陛下广集兵夫于大梁起首开掘西自丨丨引孟津入东至淮故孟津水出此间地不过千里况于睢阳境内过一则路达广陵二则凿穿王气帝闻奏大喜　舆地广记汉平隂县故城在洛阳县北五十里魏文帝改为丨丨　谢瞻张子房诗明两烛丨丨庆霄薄汾阳】
　　河阳【春秋僖公二十有八年冬天王狩于丨丨杜注晋地今河内有丨丨县晋实召王为其辞逆而意顺故经以王狩为辞　战国防王尝济于漳而身朝于邯郸抱隂成负蒿葛孽为赵蔽而赵无为王行也今又以丨丨姑密封其子而乃令秦攻王以便取隂人比然而后知贤不如王若用所以事赵之半收齐天下有敢谋王者乎　汉书地理志河内郡县丨丨注莽曰河亭晋书石崇传崇有别馆在丨丨之金谷一名梓泽送者倾都帐饮于此焉　元史地理志孟州唐置丨丨军又升孟州宋河北道金大定中为河水所害北去故城十五里筑今城徙治焉故城谓之下孟州新城谓之上孟州元初治下孟州宪宗八年复立上孟州丨丨济源王屋温四县焉　水经注河水又东过平隂县北湛水从北来注之河水又东迳丨丨县故城南　白帖潘岳为丨丨令多植桃李号曰花县　唐国史补郭汾阳自丨丨入李太尉代领其兵旧营垒也旧士卒也旧旗帜也光弼一号令之精彩皆变　邻防杂志司马君实说据禹贡河自大伾大陆又北为九河则是河循太行北流乃东入海兖州境包今之河朔处势髙地又坚故少水患又汉兖州界在今丨丨非禹贡旧境也　明一统志丨丨山在苏州府常熟县北四十五里旧名鳯凰山　又丨丨城在懐庆府孟县西南三十里春秋天王狩于丨丨即此汉置县隋文帝于此建丨丨宫　又丨丨古闗在懐庆府孟县西南　徐陵玉台新咏序弟兄协律自小学歌少长丨丨由来能舞　庾信贺娄公神道碑铭受脤丨丨偏师洛浦　又栁霞墓志铭除永化县令静防欹案或吟长岑之逺乍抚鸣琴不以丨丨为陋　又郑伟墓志铭丨丨古树金谷残花　韩愈送石处士序丨丨军节度御史大夫乌公以鈇钺镇丨丨之三月求士于从事之贤者有荐石先生者　江淹别赋君居淄右妾家丨丨　庾信春赋丨丨一县并是花金谷从来满园树　又枯树赋建章三月火黄河千里槎若非金谷满园树即是丨丨一县花　王勃采莲赋穿池防岸之曲蓄水丨丨之源　卢照邻病棃树赋愍兹珍木离离幽独飞茂实于丨丨传芳名于金谷　庾信移树诗酒泉移赤柰丨丨徙石榴　又奉和永丰殿下言志诗鳯台迎弄玉丨丨送婕妤　李颀古塞下曲军书发上郡春色度丨丨　李白赠从孙诗丨丨富竒藻彭泽纵名杯　杜甫萧明府隄处觅桃栽诗见江邉下又恨别诗闻道丨丨近乗胜司徒急为破幽燕　李商隠县中恼饮席诗见江氏下　罗隠箧中得故王郎中书诗苹鹿未能移海曲县花寻已落丨丨　袁桷清明诗河南禁酒丨丨饮醉醒相防总有情】
　　河上【诗清人在彭驷介旁旁二矛重英丨丨乎翺翔又清人在消驷介麃麃二矛重乔丨丨乎逍遥春秋沙鹿崩公羊传沙鹿者何丨丨之邑也此邑也其言崩何袭邑也沙鹿崩何以书记异也　左传郑人恶髙克使帅师次于丨丨久而弗召师溃而归髙克奔陈郑人为之赋清人　又王子朝用成周之寳珪于河甲戌津人得诸丨丨　晋语秦饥公令丨丨输之粟虢射曰弗予赂地而予之籴无损于怨而厚于寇不若弗予史记髙祖夲纪二年置陇西北地上郡渭南丨丨中地郡闗外置河南郡　又司马穰苴传齐景公时晋伐】
　　【阿甄而燕侵丨丨齐师败绩景公患之晏婴乃荐田穰苴公召穣苴与语兵事大说之以为将军　又彭越传汉王之败彭城觧而西也彭越皆复亡其所下城独将其兵北居丨丨　后汉书隗嚣传咎犯谢罪文公亦逡巡于丨丨　宋书王镇恶传镇恶等迳向潼闗为绍所拒不得进而军又乏食驰告髙祖求遣粮援时髙祖治河索虏屯据河岸军不得前髙祖呼所遣人开舫北户指丨丨虏示之曰我语令勿进而轻佻深入岸上如此何由得遣军　魏书于栗防传刘裕之伐姚也栗防虑其北扰遂筑垒于丨丨亲自守焉　元史太祖纪奈曼部长伊纳克齐为发兵伐玉汗尽夺其部众与之王汗走河西回鹘囘囘三国奔契丹既而复叛归中道粮絶捋羊乳为饮刺槖駞血为食困乏之甚帝以其与烈祖交好遣近侍徃招之帝亲迎抚劳安置军中振给之遂会盟于图拉丨丨尊王汗为父　竹书纪年殷仲丁元年辛丑王即位自亳迁于嚣于丨丨　淮南子昔者公孙龙在赵之时谓弟子曰人而无能者龙不能与游有客衣褐带索而见曰臣能呼公孙龙顾谓弟子曰门下故有能呼者乎对曰无有公孙龙曰与之弟子之籍后数日往说燕王至于丨丨而航在一泛使善呼者呼之一呼而航来　中说子在丨丨曰滔滔乎昔吾愿止焉而不可得也今吾得之止乎　顔延之为齐竟陵王世子临防稽表歌风蹈雅既髣髴于淹中春诵夏弦实依稀于丨丨　庾信周骠骑大将军开府仪同三司冠军伯夫人李氏墓志铭秋陆俗勇金行地壮广武军中安平丨丨　崔防日五色赋见江中下　又史记乐毅传赞乐臣公学黄帝老子其本师号曰丨丨丈人不知其所出丨丨丈人教安期生安期生教毛翕公毛翕公教乐瑕公乐瑕公教乐臣公乐臣教盖公盖公教于齐髙密胶西为曹相国师　宋书隠逸传若乃髙尚之与作者三避之与幽人及逸民隠居皆独往之称虽复汉隂之氏不传丨丨之名不显莫不激贪厉俗秉自异之姿犹负掲日月鸣建鼓而趋也　神仙传丨丨公者莫知其姓氏汉文帝时结草为庵于河之滨帝读老子经颇好之有所不觧数事闻时皆称丨丨公觧老子经义防乃使赍所不决之事以问　明一统志丨丨公庙在河南府陕州之北　徐陵双林寺傅大士碑丨丨之老轻举临于孝文严子之髙闲卧加于光武　庾信哀江南赋若夫立徳立言谟明寅亮声超于系表道髙于丨丨崔曙九日登望仙台诗闗门令尹谁能识丨丨仙翁去不囘　又新论闻野丈人谓之田父丨丨姹女谓之妇人】
　　河首【后汉书西羗传见河闗下　魏志武帝纪初陇西宋建自称丨丨平汉王聚众枹罕改元置百官三十余年遣夏侯渊自兴国讨之　穆天子传自西夏至于珠余氏及丨丨千又五百里】
　　河目【汉书地理志五原郡县丨丨　水经河水自临河县东迳阳山南注南屈迳丨丨县左　又孔子家语孔子适郑与弟子相失独立东郭门外或人谓子贡曰东门外有一人焉其长九尺有六寸丨丨隆颡其头似尧其颈似臯繇其肩似子产然自腰以下不及禹者三寸累然如防家之狗子贡以告孔子欣然而叹曰形状末也如防家之狗然乎哉然乎哉　刘峻辩命论龙犀日角帝王之表丨丨文公侯之相】
　　河路【宋史食货志见江汴下　又荣諲传为广东转运使广有板歩古丨丨絶险林箐瘴毒諲开真阳峡至洸口古径作栈道七十间抵清逺趋广州遂为夷途】
　　河阙【刘元济明堂赋开洛阳之寳籍受丨丨之祯图杜审言送崔融诗祖帐连丨丨军旄动洛城】河厉【水经注按叚国沙州记曰吐谷浑于河上作桥谓之丨丨长一百五十丈勾栏甚严餙】河冀【魏书卢昶传汝颍之地率户从戎丨丨之境连丁运转　江淹为建平王拜右卫将军荆州刺史章任班丨丨事亚崤陕左思魏都赋见江介下】
  </div>
  <div class="pagination">
   <a href="御定骈字类编_page201.html">
    上一页
   </a>
   <span>
    ...
   </span>
   <a href="御定骈字类编_page197.html">
    197
   </a>
   <a href="御定骈字类编_page198.html">
    198
   </a>
   <a href="御定骈字类编_page199.html">
    199
   </a>
   <a href="御定骈字类编_page200.html">
    200
   </a>
   <a href="御定骈字类编_page201.html">
    201
   </a>
   <span class="current-page">
    202
   </span>
   <a href="御定骈字类编_page203.html">
    203
   </a>
   <a href="御定骈字类编_page204.html">
    204
   </a>
   <a href="御定骈字类编_page205.html">
    205
   </a>
   <a href="御定骈字类编_page206.html">
    206
   </a>
   <a href="御定骈字类编_page207.html">
    207
   </a>
   <span>
    ...
   </span>
   <a href="御定骈字类编_page203.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
