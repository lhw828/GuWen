<!DOCTYPE html>
<html>
<head>
    <meta charset="UTF-8">
    <title>白孔六帖 - 第 2 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白孔六帖 - 第 2 页/共 50 页</h1>
    <div class="content">　　露【十三　瑞附】
　　白立秋后五日白露降　防而为露【大戴礼阳气胜隂则防为雨露】厌浥【行露湿也】漙兮【零露漙兮】为霜【白露为霜】零露【泥泥瀼瀼浓浓】湛湛露斯【匪阳不晞】缀冠【束晳曰零露如珠非缀冠之饰】泛灎之彩　鹤警【千年鹤警露而鸣】蝉饮【取其洁】既濡【礼曰春雨露既濡君子履之必有怵惕之心】珠盘【仙掌金茎以承露】盘中【见上】薤上【薤露歌曰薤上露朝日晞】润玉　垂珠　晨降【楚辞曰雾露蒙其晨降】宵零【典引曰甘露宵零于丰草】菅茅【英英白云露彼菅茅】多露【谓行多露】诗人夙行【兴厌浥之咏】君子春履【有怵惕之心】下地腾文【别赋】助海成深【海受雾露以成其深】露衣朝谏【刘向説苑曰吴伐荆王令敢有谏者死舍人有少孺子者欲谏懐弹于后园露霑其衣如是者三朝王曰子求何苦露霑衣如是对曰园中有树其端有蝉蝉髙居悲鸣饮风饮露不知螳蜋在其后曲跗欲取其蝉而螳蜋又不知黄爵居其后延颈欲啄之然黄爵又不知臣操弹丸在其下臣但捕其黄爵不觉露霑衣如此为窥其利而不思后患王闻之遂不伐荆】桐叶【苏子曰人生一世若朝露之托于桐叶】瑞露王者施徳则甘露降【瑞图】一名天酒　甘露仁泽也其凝如脂其甘如饴　松柏　竹苇【晋书中兴书曰王者敬飬耆老则甘露降而松柏受之尊贤容众则竹苇受之】天地相合【以降甘露人莫之令而自均老子】汉年【甘露之瑞以为年纪】三危【伊尹説汤曰水中之美三危之露五色瑞露也】膏露【天不爱其道故天降膏露】德动皇天【瑞呈甘露】表至德之馨【且因宵降】含孔甘之味【不待秋凝】若脂之洁【如醴之甘】孔甘露降【李训十一月帝御紫宸殿京兆尹韩约奏甘露降金吾左仗树羣臣贺训元舆奏言甘露近在禁中陛下宜亲往观以承天贶许之即辇入含元殿诏宰相羣臣往视训奏言非甘露帝曰岂约妄耶顾中尉仇士良于志宏等验之训因欲闭之诸官人使无免者】露芃芃兮蔓草【文粹张説文曰露芃芃兮蔓草】霏霏灵液【唐文粹李正封咏露诗曰霏霏灵液重云表无声落】宵润玉堂帘【曙寒金井索同上】积耀呈姿【栁宗元贺甘露表缀叶而珠玑积耀盈器而冰玉呈姿芳袭椒兰味兼饴醴】甘露徧庭树【李悬为贝州刺史甘露徧庭树其邑人曰美政所致】蔷薇露【栁宗元得韩愈所寄诗先以蔷薇露灌手然后发读】白庶潭露【常奉真湘潭记白庶潭露能染红】朝光初烛方湛湛而不晞畏景转炎更瀼瀼而未已【栁宗元贺甘露】露垂于草其状如珠【吕向注文选】玉露凋晚林【旧史李宻】花露【开元遗事太真妃宿酒初消苦肺热晨游后苑口吸花露以润肺】秋露如白玉【李白古风秋露如白玉团团下庭緑】火云洗月露【杜甫】玉堦生白露夜乆侵罗袜【太白玉阶】唐李贺金铜仙人辞汉歌叙云【魏明帝青龙九年八月诏宦官牵车西取汉孝武捧露盘仙人欲立置前殿宫官既折盘仙人临载乃澘然泣下歌曰茂陵刘郎秋风客夜闻马嘶晓无迹画栏桂树悬秋香三十六宫土花碧槐官牵车指千里东关酸风射眸子空将汉月出宫门忆君清泪如铅水襄兰送客咸阳道天若有情天亦老携盘独出月荒凉渭城已逺波声小】草露滴秋根【杜诗】承露盘中珠正圆【韦应物通天台上月初出承露盘中珠正圆珠可饮夀可永武皇南面曙欲分从空下来玉杯冷】世间防翠亦作囊八月一日仙人方【仙方称上药静者服之常绰约】碧天何言空坠露【并上同汉武帝杂歌】凝珠满露枝【李后主】零露凝清华【栁文】零其庭而着异【纪于年以标竒栁宗元甘露表】秋荷一滴露【清夜坠天】清髙金茎露【杜诗】承露金茎霄汉间【同上】玉露凋伤枫树林【秋兴诗】露裛思藤架【遣闷】春风拂槛露华浓【李诗】白露垂珠滴秋月【同上】凝毫采掇花露容【同上】华露【华露湛新秋】濯濯晨露香【明珠何聨聨韩愈】泣露【林攅母亡自延甓作塜庐有甘露降观察使李若初遣官吏验实防露晞里人失色攅哭曰天所降露祸我耶俄而露复集】







　　白孔六帖卷二
<子部,类书类,白孔六帖>
　　钦定四库全书
　　白孔六帖卷三　　　　唐　白居易　原夲
　　宋　孔　传　续撰
　　雾【一】　　　　　　冰【二】
　　火【三】　　　　　　灰【四】
　　尘【五】　　　　　　叙四时【六】
　　春【七】　　　　　　夏【八】
　　秋【九】　　　　　　冬【十】
　　雾【一】
　　白氛雾【月令仲冬行夏令则氛雾】积水上溢故为雾【荘子】雾不塞望【西京杂记曰太平之世雾不塞望浸淫被泊而已】三日【世纪黄帝时天大雾三日帝防洛水之上见大鱼乃得图书】五里【张楷字公超能为五里雾所居学者成市故有公超市】三里【裴优能为三里雾后因雾而作贼】豹隠【陶答子妻曰南山有元豹雾雨七日不下食欲以泽其毛羽成其文章】蛇游【韩子飞龙乗云腾蛇游雾】战涿鹿【黄帝与蚩尤战于涿鹿之野蚩尤乃作大雾】围平城【髙祖于平城之围大雾三日】迷云梦【曹公至赤壁过云梦泽中大雾遂迷失道】丹山银山【并出雾也银山常出素雾】四塞【汉王氏五侯同日封其日黄雾四塞】开而覩天【卫瓘见乐广曰此人若水镜毎见莹然若开云雾而覩青天】行不迷道【魏畧刘翊鸣毎出行云雾中识道不迷时人因谓之能为云雾】如晦　髙褰【褰开也】昬　隠翳　助海成深【见露门】浪泊西【马援在浪泊西里间虏未灭时下潦上雾毒气薫蒸仰观乌鸢跕跕堕水中】夕雾【朝烟】冒重雾【博物志云王尔张衡马均三人冒重雾行一人无恙一人病一人死问其故无恙人云我饮酒病者食死者空腹】终隠南山雾【谢眺诗曰虽无元豹姿终隠南山雾】覩青天【徐干中论曰文王遇姜公于渭阳执竿而钓文王得之若披云见日月开雾覩青天】孔如堕【崔彦曽为徐州观察使厐勋陷宿州彦曾料丁男乗城俄而勋傅城城中大雾如堕】塞庭【崔沆干符五年同平章事昕旦告麻大雾塞庭中】昼【窦建徳隋右翊卫将军薛世防督兵三万讨之屯河间七星井防大雾昼跬不可视隋军惊溃】纷雾如雪【五行志大厯二年十一月纷雾如雪】宿雾洞开【髣髴有像神仙下来颢气氤氲仙都山铭】白雾生而匝地【文粹杨炯少室庙铭曰白雾生而匝地】雾雨如泣【五代郭允明谋杀杨邠等是日无云而昏雾雨如泣】百邪之气【五行志雾者百邪之气为隂冐阳本于地而应于天】乗雾行【苏烈贞观初李靖袭突厥颉利于碛口为前锋乘雾行去贼一里许雾霁】能为数里雾【韩似在桂州有妖贼封盈能为数里雾声言某日将攻桂州有紫气者我必胜至期果紫气如疋帛自山亘于州城白气直冲之紫气遂防天忽大雾至午稍开霁酉阳杂爼】霏防误嘘吸肤腠生寒栗【韦苏州凌雾行才看含鬓白稍视霑衣宻道骑全不分郊树都如失霏防误嘘吸肤腠生寒栗】毎杀不辜天必大雾【希声矫殷令杀髙郁是日大雾四塞殷恠之曰吾尝孙儒每杀不辜天必大雾岂马歩狱有寃死乎明日吏以状白殷抚膺大哭五代史楚世家】昼昏【天宝间雾昏暗十歩外不见人是谓昼昏占曰有破国】雾连日不其国昏乱【景龙三年十一月甲寅日入后昏雾四塞经二日乃止占曰雾连日不解其国昏乱同上】寒日出雾迟【杜甫早发射洪诗】碧牕宿雾蒙蒙湿【同上】天景晴丽必有素雾【山水小牍汝南临汝县南十八里广城陂之西垠有小山曰崆峒耆老云若九春三秋天景晴丽必有素雾自山嵓起湏防粉堞青甃弥亘数里楼殿轇轕花木焕烂数息中雾势映漫不复见矣庸軰不知神仙窟宅谓广成子化城乃俚谈也】天大昏雾【五代康懐英荘宗谓周徳威曰梁谓我新立宜出其不意击之疾驰六日至北黄碾防天大昏雾伏兵三垂冈直趋夹城攻破之懐英大败】宿雾浥髙旻【韩愈诗】霁雾搴髙牖【杜甫大云寺】昼雾夜晴臣志得申【唐五行志】黄雾昬浊不雨【景龙二年八月甲戌黄雾昏浊不同上】白雾四塞【至德二载四月贼将武令珣围南阳白雾四塞】黄雾四塞日无光【贞元十年三月乙亥黄雾四塞日无光同上】大雾昏塞【咸通九年十一月厐勋围徐甲辰大雾昏塞至于丙午】
　　冰【二　藏冰开冰附】
　　白履霜坚冰　积水所成【増氷为积水所成积水曽防増氷之凛】涣若【氷将释】履薄【战战兢兢如履薄氷】渉春【心之忧危如渉春氷】固沍【凝也】淋漓【泮也】冰以风壮风【立春日东风解冻月令】冬凝春泮【淮南子水冬则凝而为氷春则泮而为水】皑皑【思元赋云行积冰之皑皑清泉沍而不流】清如玉壶氷　始氷【立冬日水始氷月令】水有时以凝【周礼】不冶【之氷】阳冰【不冶海赋】时燠【公羊冬无氷时燠也】六尺【晁错上书曰胡貉之地氷厚六尺】百丈【神异经曰北有氷万里厚百丈】东海蚕【拾遗记东海员峤山有氷蚕以霜雪覆之则为茧色有五彩】增氷峩峩【楚辞】未泮【迨氷未沣】驯致【易曰履霜坚氷隂始凝也驯致其道至坚氷也】涣然【氷释】饮氷【荘子曰朝受命而夕饮氷我其内热与】虫疑【荘子曰夏虫不可与语氷天台山赋哂夏虫之疑氷】鱼上【立春日东风解冻后五日鱼上氷月令】光武渡河【光武至滹沱河追兵至河水流澌无船可渡使王霸往视霸恐惊众还曰氷坚可渡比至氷合帝遂得渡】慕容蹈海【王隠晋书慕容皝上言躬征郭逺假陛下天地之威精诚感灵为结氷凌行海中三百里】鸟覆【姜嫄践大人迹生子弃之寒氷上鸟翼覆之】鱼跃【王祥母欲生鱼祥解衣将剖氷求之氷忽自解双鲤跃出】狐听【述征记曰河水始合要狐先行方得渡言狐欲渡河氷先听无水声而后过】陷氷丸【后汉青州刺史焦和召治戎烈巫史禜祷又恐贼乘氷过多作陷冰丸投河众贼遂溃】袁谭【魏志初袁谭时民亡椎氷注时川冻合不得降】火冰【博物志曰削氷令圆举以向日又以艾承其影则有火出】琢冰【文子曰巧冶不能销木良匠不能琢氷】负重【邓拱上书曰明君之御民若乗奔而无辔履氷而负重】寒冰【荀子氷生于水而寒于水】瓶中冰【淮南子曰见一叶之落知嵗之将暮覩瓶中之氷知天下之寒以近论逺】诞寘之寒冰【鸟覆翼之诗姜嫄】尺冰【见火门一火注】抱冰【吴越春秋曰越王念欲复怨非一旦也苦思劳心夜以接日寒则抱冰】当白日【见火门猛火注】凝池【束晳集曰涧薄氷凝非登庙之宝零露垂林非缀冠之饰必将采素璧于层山撰圆珠于重泉】北方防【神异经曰北方氷厚百尺有防在氷下其防毛长百尺】藏冰二之日凿冰冲冲【声也】三之日纳于凌隂【氷室也今正月】四之日其蚤献羔祭韭　圵陆【日在北陆而藏氷今十二月】取之穷谷【深山穷谷固隂沍寒于是取之】享司寒【其藏之也黒牡秬黍以享司寒司寒北方神也】山人取之【县人传之舆人纳之人藏之】藏之也周【周宻也】七月之卒章【藏氷之道也豳国风诗】方盛【季冬天子命有司氷方盛命取而藏之礼】纳于冰室取以山人　当栗烈之辰【入沍寒之室文选】雅恊豳诗【未乖周礼】虑虫疑之时【不可阙也】及狐听之日【于以藏之】斩冰【周礼凌人掌氷嵗十二月令斩氷三其凌注三倍其氷为消释】无或失时令藏川池之冰弃而不用【言不取于山谷又颁用之余则弃之】开冰四之日其蚤献羔祭韭　西陆朝觌而出之【今三月】出入以时　开冰【春分后天子献羔开氷先荐寝庙】朝之禄位賔食丧祭【于是乎用之】桃弧棘矢【其出之也桃弧棘矢以除其灾】食肉之禄【氷皆与焉】丧浴【大夫命妇丧浴用氷】献羔【而启之】火出【而毕赋】老疾【大夫命妇至于老疾无不受氷】以风壮而以风出其用之徧　山人冬凿　冰室春开【玉壶夏荐】取顺沍寒【用资清暑】致夏虫之疑【阙而为罪】遇时燠之变【责则难加】春始治鉴【鉴盛氷器也将献羔启氷也】夷盘【亦器也丧事供夷盘氷所以寒尸置床也】颁冰【夏颁氷注夏暑气盛乃颁赐氷也】伐冰【之家不畜牛羊】夏颁　秋刷【刷除氷室更纳新氷】凌人职【祭祀供鉴賔客供冰大丧供夷盘冰】孔冰一夕合【王方翼七月次叶河无舟而冰一夕合时以为祥】次鸭緑水【契苾何力拜辽东大总管次鸭緑水盖苏文遣男以精兵数万拒险众莫敢济防冰合何力引兵噪而济贼惊遂溃】逐鹿【回鹘祓野古族乘木逐鹿冰上】木冰【五行志永徽二年十一月甲申隂雾凝冻封树木数日不解刘向以为木少阳贵臣象此人将有害则隂气胁木先寒故得而冰也亦谓之树介介兵象也】海冰【长庆元年二月海州海水冰南北二百里东望无际】有文如画【五行志景福中沧州城壍中氷有文如画大树华叶芬敷者时人以为其地当有兵难近华孽也】氷井【百官志上林署季冬藏冰千段先立春三日纳之氷井以黒牡秬黍祭司寒启氷亦如之】乗木马驰冰上【回鹘俗乗木马驰冰上以板借足屈木支腋蹴輙百步势迅激】糜冰【吐谷浑任城王道宗行空荒二千里乏水草士糜氷】践冰【东夷流鬼以木广六寸长七尺系其上以践冰】常坚冰【唐杜阳编顺宗即位嵗拘弭国贡常坚氷其国有大凝山中有氷千年不释及赍至京师洁冷如故虽盛暑赫日终不消嚼之即与中国者无异】冰筯【唐开元遗事冬日雪霁寒结檐溜皆为氷条妃子使侍儿取翫帝晚朝廻问之妃子答曰所玩冰筯也】粉壁生寒象筵布【韦苏州夏冰歌碎如坠琼方絶璐粉壁生寒象筵布玉壶纨扇亦玲珑座有丽人色俱素又出自元泉杳杳之深井】浮彩浩浩仰吞素灵【韦苏州氷赋壮以烈风积如羣玉浮彩浩浩仰吞素灵古者祭之以黒牡其藏以节祓之以桃弧其出以洁又云碎似坠琼方如截璐况粉壁云矗象筵霜布坐有丽人皎然俱素】红冰【唐开元遗事杨妃初承恩诏与父母相别泣涕登车时天寒泪结红冰】长安冰雪至夏价等金璧【止戈集】千嵗积冰【结为玻瓈出酉阳杂爼】冰脉【勾沚冰解脉杜牧逰石盎】夏至颁冰及酒以酒味浓和冰而饮【李德裕一品集注】冰梁【飞雪断道冰成梁栁宗元】冰山避暑【杨氏子弟至伏中取大冰琢成山周围宴席坐客虽酒酣各有寒色有挟纩者开元遗事】敲冰煮茗【逸人王休居太白山下毎冬时取溪冰琢其精莹者煑茗以供賔客】冰兽【见伏日门】峻涂拖长冰【直上若悬溜韩愈南山诗】池冰作花如缬【开成末河阳黄鱼池池氷作花如缬酉阳杂爼】峥嵘如山【出酉阳杂爼】皓曜羣玉发凄清孤景澄【韦应物诗】盛夏常冻【西域弗栗恃防苾那城东北大雪山盛夏常凿氷乃可度】
　　火【三　火灾　救火　禳祭附】
　　白火就燥【易】炎上【书】作苦【炎上作苦】鑚燧【改火燧人氏始用火春取榆栁之火夏取枣杏之火秋取柞槱之火冬取槐檀之火一年中钻火各异逐时色】燎原【若火之燎于原不可向迩】火烈【人望而畏之则鲜死焉】灾煇【国语火无灾曰煇】焰焰【无若火始焰焰厥攸灼序不其絶】向迩【不可向迩】扑灭【其犹可扑灭言不可近】自焚【兵犹火也弗戢将自焚】盛徳在火【立夏月令】方阳【诗云燎方阳】烈烈【如火烈烈诗】望畏【见上注】蹈死【见论语】郁彼【火气】尊而不亲【火之于人也尊而不亲】丹邱【拾遗録云丹邱千年之烧】阳精炎徳　生木　克金　抱薪【救火文子】回禄【火神】阳精上腾【炎气旁达】余烬司爟【周礼司爟掌行火之政令四时变国火以救时疾】内火出火【季春出火季秋纳火注云顺火星藏见而出纳火也】火令【时则施火令注谓今焚菜之时】火禁【宫正春秋以木铎修火禁因火星入戒】司烜【司烜氏以阳燧取火于日以供祭祀之明烛以照祭也】无焚山林【月令仲春】火化【器食皆以火化】修火之利【火之利人也礼】金燧【注云取火于日】焚巫尪【鲁旱公欲焚之】阏伯【陶唐氏火正】食心食咮【古火正或食于心或食于咮谓有功于职得配享火星心鹑星咮鹑首也】火纪【炎帝以火纪为火师而火名官】燔柴【祭天】蜀井【蜀都赋火井沉荧于幽泉髙焰飞扇】齐牛【齐将田单烧牛以破燕军】楚象【传曰楚昭王使执燧象以奔吴师谓以火系象尾】烧秦宫室【史项羽烧秦宫室火三月不灭】烧栈【张良劝汉王】焚舟【秦孟明】爝火不息【荘子尧让许由曰日月出矣而爝火不息其光也不亦难乎】束蕴【蒯通请火】更火【马融云周月令有更火】配五行【而攸序】备六府【而孔修】烧劵【冯驩烧劵市义于薛人】焚山【晋侯焚山求贤于介子】焚裘【晋帝焚雉头裘】冰火【见冰门火冰注】一茞火【论衡曰夫然一茞火爨一尺氷终日不热持一尺氷置庖防中终夜不寒何也防之感大不能动也今邹子不过如茞火尺氷而皇天巨大不徒镬水庖防也一仰天叹天为霜何天之易感霜之易降】握【吴越春秋越王欲报吴王苦思劳心夜以接日夏热则握火出入则尝胆】吐火【葛仙公别传曰公与客谈话时天寒公谓客曰居贫不能人人得炉火请作一大火以共暖焉仙公因吐气火赫然从口而出湏防火满室坐客皆热脱衣矣】爱火【韩诗曰不数易非爱火也】火灾人火曰火天火曰灾　俱焚【火炎昆冈玉石俱焚】不戢【将自焚】廏焚　吴宫鷰【秦始皇时吴宫吏以火照鷰窠因烧吴宫】夷陵【白起攻楚烧夷陵】祸之衅必始于火【商人闚其祸败必始于火是以知天道将有火士伯对晋侯】铸刑书【郑铸刑书士文伯曰火见郑其火乎火而出而作火火出而象之】呌宋庙焚吴宫　鸟鸣【或呌宋太庙曰譆譆出出鸟鸣于亳社如曰譆譆】书焚室而寛其征与之财【郑子产】宋伯姬介子推哭【礼有焚先人之庙者则哭三日】拜【廏焚孔子拜乡人之为火来者】剑飞出【晋武库火累代】
　　【宝尽焚见斩蛇剑飞出屋】池鱼【殃及池鱼】宫鷰　天火【蜀糜竺子仲自洛归去家数十里路旁有好新妇求载行二十余里告曰我天使也使烧东海糜竺家竺因愁请之妇曰不得不烧但君驰去我缓行日中火必发竺乃急归出财物日中火果大发】官署失火近庙【晋尚书荀顗曰近太祝署失火烧三间半署在庙北隔道在重墙之内又即已灭频为诏防所问主者以诏闻顗责尚书不按行禁止此軰皆为过当】偿财【梁鸿家贫牧豕误烧火延及他舍鸿乃寻访烧者问所失悉以其豕偿之其主犹以为少鸿曰无他财愿以身佣力偿之】失火有刑【司爟掌行火之政令凡国失火野焚莱则有刑罚焉注野焚莱擅放火者】救火济濡帷幕　鬰攸从之象葺公屋　彻屋【乐喜火所未至彻小屋涂大屋陈畚挶具绠缶备水器量轻重蓄水潦积土涂廵丈城缮守偹表火道具正徒令燧正奔火】扑灭【见前】行火所焮【子产令焮炭也】抱薪去藁【传去表之藁注表火道藁草也】曲突徙薪【无恩泽焦头烂额为上客汉时人有上书论徐福先言霍氏也】先言【魏勃曰失火之家岂暇先言后救火】襦袴【防范为蜀守不禁火但严水偹人歌曰不禁火人安堵昔无襦今五袴】降雨【江陵令刘昆向火叩头能反风降雨灭火征拜议郎】三噀【郭宪救齐火】噀酒【栾巴救蜀火】虽政在救灾【而仁唯爱物】季桓为政【犹止伤人】尼父退朝【不问乎焉】徒望成都之雨【谁反江陵之风】望而畏之蹈而死者　濡马褐【救火】起屋【汉书言越俗起屋以厌火】柏梁灾而作建章【以厌火】囚脱械救火【刘荣坐事郡付县狱为野火所及荣脱械救火事毕还狱自着械】禳祭宋乐喜使祝宗用马于四墉【墉城也积隂之气故祝之】祀盘庚西门之外【天灾有币无牲用马祀盘庚皆非礼】回禄【郑子产禳火于回禄水神回禄火神】祈于四墉【子产】三日哭国不市大为社【祓禳于四方振除火灾礼也子产】祭爟【爟火也祭之者报其为明之功也周礼】孔设燎【太平公主下降自兴安门设燎相属道樾为枯】昭徳寺火【温造大和二年内昭徳寺火延禁中野狐落野狐落者宫人所居也死者数百人是日宰相两省官京兆尹枢宻皆集日华门督神防兵救火独御史府不至造自劾曰台击贼恐人缘以结奸】人火【姚璹证圣初加秋官尚书明堂火后欲退正殿应天变璹奏此人火非天灾也】多火【宋璟徙广州都督广人以竹茅茨屋多火璟教之陶瓦筑堵列邸肆越俗始知栋梁利而无患】禁中火近东宫【赵涓始永泰时禁中火近东宫代宗疑之涓以监察御史为廵使验治明谛迹火所来乃宦人直舍】天火【钟传图抚州天火其城】燧人有兴食火之利【栁宗元】炉存火似红【杜甫诗】畬田费火声【同上】隄松江为路变屋瓦【王仲舒徙苏州隄松江为路变屋瓦絶火灾】开大衢防析廛闬【杜佑迁岭南节度为开大衢疏析廛闬以息火灾】夜焚槀积约救火则乱【叚秀实大厯二年徙泾州是军自四镇北庭赴难征伐数有功既骤徙相与出怨言别将王童之谋作乱明日人有以其谋告者曰夜焚槀积约救火则乱秀实严警偹夜中果火发令军中曰敢救者斩童之居外请入不许明日捕之并其党八人斩以狥曰后徙者族军遂迁泾州】野火逮茔树【孝友许伯防越州萧山人母丧野火将逮茔树悲号于天俄而雨火灭】登鷰子楼自焚【时溥朱全忠使厐师古代友裕溥分兵固保石佛山师古攻防之自是完垒不战王重师牛存节等梯其堞时溥取金玉与妻子登鷰子楼自焚死】火輙随发【吴越钱元瓘天福六年杭州大火烧其宫室迨尽元瓘避之火輙随发元瓘大惧因病狂】防煨潜扇【刘承庆明堂灾防防煨潜扇倐忽成灾】熛焱炽突【哥舒翰传负薪塞路顺风火其车熛焱炽突腾烟如夜】灭炬弗焚【黄巢围福州过崇文舘黄璞家令曰此儒者灭炬弗焚】烛天【吐蕃入丰义围华亭守将求救于陇州刺史苏清沔合兵赴之虏积薪将焚华亭清沔潜兵大象龛夜半约城中举火烛天虏惊因袭其营乃去】士寒附火【严震朱泚反奉天危震闻驰表奉迎遣大将张用诚以兵扞卫至盩厔有反计防震牙将马勋嗣至用诚未知其谋隂令焚草舘外士寒争附火】景乱水中【永王璘领山南江西岭南黔中四道节度使李铣陈江北夜然束苇人执二炬景乱水中觇者以倍告璘军亦举火应之璘疑王师已济携儿女及麾下遁去迟明觉其绐复入城】郁焰四兴【髙丽九月藏遣男产率首领百人树素幡降且请入朝李勣以礼见而男建犹固守出战数北大将浮屠信诚遣谍约内应五日□启兵燥而出火其门郁焰四兴】叱火【九国志吴卢文进迁润州节度城中火救之不息文进怒自出州门使召马步使将斩之声至火即灭】广夀殿火【明宗广夀殿火灾有司理之请加丹艧喟然叹曰天以火戒我我岂宜增以侈耶五代史明宗夲纪】截然髙周烧四垣神焦鬼烂无逃门【陆浑山火诗韩文】彤幢绛旃【彤幢绛旃紫纛旛炎官热属朱冠裈同上】霞车红靷日毂轓丹蕤縓葢绯繙防【同上】八人【翟天师干祐常入防州市大言曰今夕当有八人过此可善待之人不之悟其夜火焚数百家八人乃火字也出酉阳杂爼】火泄于宻【而为用且大能不违于道可燔可炙可镕可甄以利乎生物及其放而不禁反为灾矣韩文】火伞【光华闪壁见神鬼赫赫炎官张火伞韩愈青龙寺】炖于融风【潜火煽孽炖于融风栁宗元湘源妃碑】赤龙游都【金乌入梵天赤龙游都武陵观火刘禹锡】星雨洒中衢【火出摧半空星洒中衢同上】验火登仙【文粹浑天赋师门何术兮验火而登仙杨炯】长熛【长熛烘舳舻观火诗】吹荧【吹荧照水府同上】女丁妇壬【传世婚韩文陆浑山火】却火锥【唐顺宗时拘弥国所贡杜阳编】雷门四老石【事畧王维辋川林下坐用雷门四老石灯灭则石中鑚火】玉火【唐东夷所贡色赤见玉门杜阳编】却火鸟【顺宗朝拘弥国贡雀一雌一防纯黒色大小似燕其声清厉殆不类寻常禽鸟若置于烈火中而火自防去帝嘉其异以水精笼盛之宫人以蜡炬烧之终不能损毛羽】永州多火灾【五年之间四为大火所廹跣足出壊墙壁穴牖仅免燔灼一遇火恐累日茫洋不能出言栁文】红衣尼【芝田録唐相贾耽退归第令召上东门卒严戒之曰明日当午有异色人入门尔必痛击之死且无妨门卒禀命自巳至午果有二尼自东相序而至施朱傅粉冶容艶佚如倡人之妇其衣红色卒因以挝痛击之行去百步忽不见卒以告耽耽叹曰然不免小有灾矣翌日东市奏火延百十家】
　　灰【四】
　　白积而止水女娲取以救灾【淮南子云古往之时水浩荡不息于是女娲积芦灰以止水】防以从风杨琰用而破敌【后汉杨琰为零陵太守时苍梧羣贼攻刼琰乃制车数十乗置灰车中从风防灰贼不得视因以败之】禁其弃道【史商君之法禁弃灰于道】死而不然【韩安国字长孺坐枉法狱吏田甲辱之安国曰死灰独不然乎甲曰然则溺之】环月晕【淮南子画随灰而晕阙注云以芦灰环月阙其一面晕亦随而阙】应律飞【续汉书以葭莩灰实律之端按厯而之其月气至则飞灰而管通】昆明刼灰【武帝穿昆明池悉是灰墨有外国胡道人云此是天地劫灰之余】心若死灰【荘子】煨烬　洗膓之用【三斗】孔取煨汰宝【文懿公主薨以金贝寓车廞服火之民争取煨以汰寳】灰埃【儒学序集贤殿部分典籍乾元殿博彚羣书经籍大偹又称开元焉禄山之祸两京所藏一为灰埃】典防埃灭【唐公主賛僖昭之乱典防埃灭故亡者阙而不书】采灰【食货志奉天卤池生水栢以灰一斛得盐十二斤利倍鹻卤文宗时采灰一斗比盐一斤论罪】地有残灰【咸通十四年成都童謡曰蛇去马来道路稍开头无片瓦地有残灰】白檀灰【唐开元遗事杨国忠冬月以白檀灰铺炉底余灰可参杂也】煨尘【魏元忠上封事士之懐琬琰就煨尘】洒灰【周公所不堪洒灰垂教典韩愈食虾蟇诗】吟咏思管乐此人已成灰【李白玉真别舘】寒灰重暖【愁来饮酒二千石寒灰重暖生阳春江夏赠韦氷诗】轻我土与灰【遂令世上愚轻我土与灰酬张卿诗】阶除灰死烧丹火【忆昔行】寒烬【刘禹锡福成寺髙门脩廊委为寒烬】寒炉委灰【刘禹锡伤往赋】风台露榭【生光饰死灰弃置参与商栁宗元】溃为埃煤【刘禹锡驿路记溃为埃煤一篲可扫】自然灰【酉阳杂爼凡雕琉璃先以自然灰煑令软灰出海南间】夷陵土黒有秦灰【刘禹锡望硖中】灰劫问胡僧【杜甫寄刘峡州】烬火满庭灰【元稹诗】
　　尘【五】
　　白生罗韈【罗韈生尘】化素衣【京洛多风尘素衣化为缁】生甑中【范丹为莱芜令甑中生尘】动梁上【虞公善歌发声动梁尘】浮清路【君为清路尘妾为浊水泥浮沉各异势古诗云】増髙山【山不让尘故能成其髙大】扬沧海【神仙传王君平曰圣人言海中复扬尘】红尘四合【黄埃红尘昼昏清尘】维尘【诗】望之而拜【潘岳】芳尘凝榭【满席】舆曵柴而伪遁【传晋楚战狐毛设二斾而退之栾枝使舆曵柴而伪遁注曵柴起尘诈为众走】尘上而嚻【伯州犂望楚军】望尘知马歩多少【名将】车轨尘长者【礼凡为长者粪之礼必加箒于箕上以袂拘而退其尘不及于长者】鸣鸢【前有尘埃则戴鸣鸢礼】同其尘【老子曰和其光而同其尘】野马【荘子曰野马动尘埃也】世俗之尘【楚辞曰安以皓皓之白蒙世俗之尘埃】归东南【淮南子地不满东南故水潦尘埃归焉】抚尘【应璩与曹公书曰昔汉光武与黄子髙有抚尘之好也】蛇【山海经曰黒水之南有蛇日食尘又大人之国有蛇头方食尘】蚓【蔡邕云蚓无爪牙软弱不便穿穴地洞食尘饮泉】蓬块防坱【博物志云徐州人谓尘为蓬块吴人谓尘土为防坱】栖弱草【李康游山序曰盖人生天地之间也若流电之过户牖轻尘之栖弱草】汚人【郭子曰庾公名位渐重足倾王公时庾在石城王导在都城因风起扬尘王以扇拂之曰元规尘汚人元规庾亮字也】孔烟尘漫数十里【张介然安禄山反守陈留到屯不三日贼已渡河车骑躁腾烟尘漫数十里日为夺色】曵柴扬尘【顔杲乡檄河北言王师二十万入土门遣郭仲邕为先锋驰而南曵柴扬尘望者谓大军至】流积【武攸暨盘桓龙门少室间所赐金银铛鬲野服王公所遗鹿裘素障瘿杯尘皆流积不御也】三斗尘【宁食三斗尘无逢权懐恩】烟尘障天【裴行俭附史那伏念伪称可汗行俭摠诸军顿泾口后数日烟尘障天而南斥堠惶骇】飞埃结红雾【唐开元遗事长安春时盛于游赏故学士苏颋应制诗云飞埃结红雾游盖飘青云帝览诗嘉焉以御花亲挿颋巾上】肥马尘【杜甫诗暮随肥马尘】满席【杨绾凝尘满席澹如也】埃雾嚣塞【李宻王世充决战既两军接埃雾嚣塞】辟尘巾【髙瑀在蔡州有军匠田知廻易折欠数百万令锢勘有处士皇甫贞元者谓田曰当为君解此难遂谒髙曰某于新罗获一辟尘巾欲献此赎田髙才热已觉体中虚凉请试之翌日宴于郭外时乆旱埃尘且甚髙顾视马尾鬛及左右驺卒数人并无尘埃监军固求见皇甫具述救田之意且言余一针可令一身无尘针金色大如布针试之尘唯及马髪尾焉出酉阳杂爼】辟尘针【见上】隔两尘【异人丁约隠于卒伍韦子威师事之一日辞去谓子威曰郎君得道尚隔两尘子威问其故约曰儒谓之世释谓之劫道谓之尘续仙传】烟埃【韩昌黎诗薄暮耿耿和烟埃】立马尘坌中【刘禹锡汴州新亭记】两童缚箒【洛阳要记王维辋川宅宇既广山林亦逺不容浮尘日有十数扫饰者两童缚箒时有不给】大涨【窦建徳传秦王麾军先登骑怒尘大涨】逆胡漠随烟烬【杜甫诗】讙走尘起【李石道路妄言兵且至京师讙走尘起】
　　叙四时【六】
　　白变通莫大乎四时　敬授人时　动二气之和【以四时为柄】废时乱日　行夏之时　冯相氏【辨四时之序以日影知气至否】天地革【而四时成】序四时之大顺【不可失也司马迁论隂阳家】天吏【淮南子四时天之吏】读时令【晋礼志曰太史毎嵗上其年厯先立春立夏大暑立秋立冬读五时令服各随五时色帝御坐尚书令已下就席讫赐酒一巵又魏明帝读四时令服黄之时阙不读又晋咸和元年六月有司奏读秋令兼侍中荀奕駮云云又汉宣帝时魏相奏请明经通知隂阳者四人各主一时之至明言所知以和隂阳如髙祖时令谒者赵尧举春李辞举夏倪阳举秋贡禹举冬之类宣帝従之】孔天有四时五行寒暑迭居【孙思邈同上】无形而运于下【厯志四时寒暑无形而运于下天日月星有象而见于上】置直学士象四时【李适初中宗景龙二年始于脩文舘置直学士十二员象四时】天有五星运而为四时【许敬宗传】代为节序【吕向注文选秋兴赋四时代为节序】四序婴我懐【杜甫诗】谁挥鞭防驱四运【李白日出行】四时各平分一气不可兼【韩文】君子法天运【四时可前知】无日休息【四时之间无日休息陆贽】考星中以正四时【天文志昔者尧命羲和出纳日月考星中以正四时】星辰辨其分【张説华山碑天有四序星辰辨其分】四时转续变于所极【人禀五行动止有则四时转续变于所极】四时之序【天地不能变变之则霜露不均水旱交错敬晖表】天地之运必合乎四时【寒往则暑来暑退则寒集同上】
　　春【七　立春　春分　正月　二月三月附】
　　白其日甲乙　帝太皥【以木徳王】神勾芒【木正】春为青阳【为发生】载阳【春日】迟迟【春日】性仁事貌味酸臭羶数八　食麦【与羊】器【疏以达】牲无用牝　禁伐木　献穜稑【王后率六宫之人献穜稑之种于王】献鼈蜃　舍菜【春入学舍菜合舞】风人【管子曰吾不能以春风风人夏雨人吾道穷矣】寅賔【出日】平秩【东作】登台【如登春台】徇路【木铎】伤春【目极千里伤春心】司春【汉魏相曰隂阳之分以日为纪各有常职不得相干东方之神太皥乗震执规司春】虫鳞音角祀户祭先脾立春立春盛徳在木　迎春于东郊　条风至【并立春日】启闭【立春立秋】出土牛以示农耕之早晚【立春早则防牛人近前立春晚则人在后所以示人之早晚】司启【青鸟氏司啓者立春】立春日东风冻【后五日蛰虫始振后五日鱼上氷】纂要【梁帝纂要春为青阳芳春青春三春九春天曰苍天风曰阳风柔风惠风景曰媚景和景韶景时曰良时辰曰良辰嘉辰节曰华节良节嘉节韶节淑节】草木【草曰弱草芳草芳卉木曰文木华树芳树阳林茂林】鸟【阳鸟时鸟阳禽鸟时禽好鸟】春分春分日鸟至　日中星鸟　分至【春分秋分】司分之官【少皥氏以鸟为司分者以春分来而秋分去故为司分也】祠髙禖【鸟至日】同道【传曰分同道也注云日夜等日月同道】日夜分【分平】正月日在虚律中太簇中气【日在危】毎嵗孟春遒人以木铎徇于路　太皥之月【其帝太皥】行庆施惠下及兆人【迎春还】命太史司天厯祭风师【立春后五日也】衅龟防占兆审卦吉凶【周礼人上春衅龟】上春【建寅月】水之日獭祭鱼【中气也后五日鸿雁来后五日草木萌动】布农事舍东郊修封疆端径术善相邱陵【云云】元日祈谷【谓上辛祈谷郊祀昊天上帝于圜丘】亲耕乐正习舞修祭典命祀岳镇海渎无用牝　禁止伐木　无麛无卵无聚大众无置城郭【为妨农】掩骼埋胔　不可称兵【注称兵必有天殃】无絶地之理　三之日于耜【正月也始修耒耜豳土晚寒农晚也】三之日纳于凌隂【凌隂氷室】孟阳【梁元纂要云正月为孟阳亦为孟春孟陬上春初春开春发春亦曰初嵗开嵗献嵗肇嵗芳嵗华嵗首嵗也】二月日在营室律中夹钟仲月　中气【日在胃】仲春【击土鼓吹豳诗以迎春】去桎梏无肆掠【止狱讼】祭马祖【用刚日】修阖扇【助通阳气】惊蛰日桃始华【二月节也后五日仓庚鸣后五日鹰化为鸠】飬幼少【存诸孤】乐正习舞【谓将释奠】上丁释奠【于国学】命人社【春分前后戊日】春分之日鸟至【二月中气后五日雷乃发声后五日始电】祀朝日【于东郊】献羔开冰【先荐寝庙】同度量【平权衡谓昼夜平则正之】祠髙禖【天子亲往后妃】祭马祖无作大事以妨农事【兵役之属】无竭川泽无漉陂池无焚山林【顺阳气飬物也】四之日举趾【周之四月今二月人皆举足而耕】献鸠【周礼罗氏仲春献鸠于国老郑注云春以鹰化为鸠变旧为新宜以飬老助生气】仲阳【梁元纂要二月仲阳亦曰仲春亦曰中春】上戊释奠【于太公庙】三月日在娄【中气日在胃】律中姑洗　日躔胃维　暮春者春服既成　荐鞠衣　乗舟荐鲔　勾萌逹　覆舟五反聘名士【礼贤者】修利隄防【导逹沟渎】修蚕器　审五库之量【金革筋角之类无或不良】合累牛【腾马游牝于牧】驹犊【举书其数】大合乐　磔禳【以毕春气】清明之日桐始华【三月节也后五日田防化为鴽后五日虹始见】不可以内【时可宣出不宜收敛】布德行惠　发仓廪【赐贪穷赈乏絶】谷雨之日萍始生【中气也后五日鸣鸠拂其羽后五日戴胜降于桑】罝罘毕翳餧兽之药无出国门【鸟兽孳乳不可伤之伤之逆天时也】无伐桑柘【爱蚕食】享先蚕【而躬桑以劝蚕事】暮春【梁元纂要曰三月暮春亦曰季春晚春大春余春】孔幸黎园【李适为学士凡天子飨食游豫唯宰相及学士得春幸黎园竝渭水禊除则赐细栁圈辟厉】讲武【王方庆后欲季冬讲武有司不时办遂用明年孟春方庆曰按月令孟冬天子命将帅讲武习射御角力此乃三时务农一时讲武安不忘危之道孟春不可称兵兵金也金胜木方春木王而举金以害盛德逆生气孟春行冬令则水潦为败雪霜大挚首种不入今孟春讲武以隂政犯阳气害发生之徳臣恐水潦败物雪霜损稼夏麦不登愿陛下不违时令前及孟冬以顺天道手制褒允】掷金钱为戯【唐开元遗事云内庭嫔妃毎至春时于禁中结伴掷金钱为戯】迎气东郊【宗开元二十六年正月丁丑迎气于东郊】二月献牙尺【百官志中尚署献牙尺】布德和令【栁宗元时令论古之为政者非春无以布德和令行庆施惠飬幼少省囹圄赐贫穷礼贤者则其阙政亦以繁矣】启新风阳开初蛰【唐文粹魏征祀青帝曲启新风阳开初蛰】吞花卧酒【曲江春宴録握月担风且留后日吞花卧酒不可过时】问栁寻花到野亭【严中丞见过杜甫】盘出髙门行白玉【菜传纎手送青丝立春】置惜春御史【唐玉尘集穆宗毎宫中花开则以重顶帐蒙蔽栏槛置惜春御史掌之】防花树【唐酉阳杂爼立春日侍臣防花树】挂红餤【曲江春宴録春游之家以脂粉作红餤挂竿上前引车马】进春书以青缯为帜【酉阳杂爼北朝妇人立春进春书以青缯为帜刻龙像衘之或为虾蟇】有脚阳春【宋璟爱民惜物朝野归美人咸谓有脚阳春出天寳遗事】腊月寒尽温风发荣【刘禹锡楚望赋】触类皆滋【阳春播泽触类皆滋张九龄龙池圣徳颂序】嵗始【春者嵗之始刘蕡制防】悬法象魏【文粹含元殿赋及乎献嵗元辰东风发春悬法象魏与人惟新李华】万木华发【文粹独孤及郎邪溪逰序仲春气至万木华发】觥浊醪而借落英【文粹独孤及仲春裴宅燕集序与君觥浊醪而借落英不知年华之相亲】风景融【韦苏州春序风景融】百花师子【曲江春宴録曲江贵家逰赏则剪百花装成师子互相送遗师有小连环欲送则以蜀锦流苏牵之唱曰春光且莫去留与醉人看】春之气兮悦万族【独含嚬兮千里目】以鸟鸣春【韩文】护花金铃【宁王每花时缀金铃于花下以惊禽谓之防花金铃】裙幄【长安士女逰春野步遇名花则借草而坐解裙四围遮绕如弈棊焉故谓之裙幄】春滋乎堇荼【未尝择善刘禹锡天论】川波岸栁【韩文感春洛阳东风防时来川波岸栁春全廻】暄风暖景【同上暄风暖景明年日】岸栁动兮渚花落【白居易泛渭赋习习兮春风岸栁动兮渚花落春冉冉其将尽予何为乎不乐】披香殿前花始红【李白歌披香殿前花始红流芳发色绣户中】水荡漾兮碧色兰葳蕤兮红芳【平原萋兮绮色爱芳草兮如剪李白惜余春赋】景物明媚【羯鼓録帝当春晓景物明媚曰对此岂可不与他判断取羯鼓击之自制一曲名春光好曲终桃杏皆折笑谓侍臣曰此一事不唤我作天工可乎】燕草如碧丝【李白春思燕草如碧丝秦桑低緑枝】寒尽春生洛阳殿【杜甫】立春日亲迎春于东郊【开元诏】杂花妆林草盖地【白日坐上倾天维蜂喧鸟咽留不得红蔓万片従风吹韩文】挿花赏诗【见前】鬪花【天寳遗事长安士女春时鬪花戴挿以竒花多者为胜皆用千金市名花植于庭苑中以偹春时之鬪】山明宿雨霁风暖百卉舒【韦应物休沭诗】新黄含逺林防緑生陈根【送豆卢诗】花正开飏飏新燕乳【长安遇贫者】暄节【西郊新禽弄暄节】南亭草心緑春塘泉脉动【南亭】上楼迎春新春归【李贺正月乐辞上楼迎春新春归暗黄着栁宫漏迟薄薄淡霭弄野姿】宫深殿竹风起【三月】流水飘香去不归【棃花落尽成秋苑同上三月乐辞】始见洛阳春【桃枝缀红糁韩文】
　　夏【八　立夏　夏至　四月五月　六月附】
　　白其日丙丁　帝炎帝　神祝融　夏日可畏　朱明【夏为】南交【春与夏交之际】南讹【讹化也南方化育之事】暑【小人怨咨】长嬴【夏为】南交之序政失于夏【文子】其虫羽【音征律中仲吕数七性礼事视味苦臭焦祀灶祭先心】夏之日【食菽与彘】当暑司夏【魏相南方之神炎帝乗离执衡司夏】其器【髙以粗】朱夏【梁元帝纂要曰夏曰朱夏亦曰长嬴炎夏三夏九夏也】天曰【昊天】风曰【炎风】节曰【炎节亦曰暑节也】草木【草曰茂草杂草林曰蔚林茂林树曰茂树】维夏【亦曰孟夏首夏初夏】甘　朱李【魏文与吴质书曰浮甘于清泉沉朱李于寒水】象徳【范子与计然书曰徳取象于春夏】景曰【畏景】立夏立夏日蝼蝈鸣　盛德在火　迎夏于南郊【立夏日】启闭【启立夏也】司闭【丹鸟氏以立夏立冬去】夏至夏至日鹿角日长至　隂阳争　日永星火　阳极隂生【夏至日一隂生】分至【至冬至也】司至【伯赵氏以夏至来冬至去伯赵伯劳也】汉杂事【冬至阳事起君道长故贺夏至隂事起君道衰故不贺】受饷【齐春秋何敬叔为长城令清防夏节忽榜门受饷得米二千八百斗代贫人输租税】闭关【易曰君子至日闭关】商旅不行后不省方影长【尺有五之中礼云夏至日在东井】四月日在昴律中仲吕　维夏【四月维夏】清和【首夏犹清和】正阳之月匿未作【匿隠也未作气未挺】祈师祈糓实小暑至挺重囚【挺寛也】出轻系继长增髙【无有隳壊】驱兽【无害五谷】饮酎【以彘尝麦】溺金象【世説四月八日孙皓溺金象云浴佛后隂病懴悔乃差】立夏日蝼蝈鸣【四月节也后五日蚯蚓出后五日王生】庆赐遂行【无不欣悦】賛杰俊【遂贤良举长大】行爵出禄【必当其位】习盛乐大雩帝【自鼗鞞至柷敔皆作曰盛乐】祷祝山川【古卿士有益于人者以祈谷实】小满之日苦菜秀【中气也后五日靡草死后五日小暑至】无起土功【无发大众无伐大树妨蚕农也】无大田猎【驱兽类也恐伤生类】登麦【天子乃以彘尝麦羞以含桃先荐寝庙】收茧税　秀葽【诗】五月日在参　律中蕤賔　麦秋　五月鸣蜩　反舌无声　关市无索　游牝别羣【挚腾驹班马政】祭先牧　芒种日螗蜋生【五月节也后五日鵙始鸣后五日反舌无声】聚蓄百药【草木蕃时】夏至日鹿角【中气也后五日蜩始鸣后五日半夏生】祀黄地祗【于方丘岳渎等神従祀夏至日】百官静事无刑以定晏隂之所成【晏安也隂犹安也】无用火南方【害防隂也】可以居髙明　斯螽动股【豳诗】掩身无躁【君子处必掩身无躁】六月日在东井　律中林钟　徂暑【六月徂暑】土润溽暑大时行【烧薙行水利以杀草】粪田畴入山行木【无有斩伐】暑退【火中】
　　【寒暑乃退谓季夏及季冬】小暑日温风至【六月节也后五日蟋蟀居壁后五日鹰乃学习】染采【黼黻文章必以法故以给郊庙之服以为旗章】大暑日腐草为萤【中气也后五日土润溽暑后五日大雨时行】不可以兴土功【不可以合诸侯不可以起兵动众注云土将用事欲静】莎鸡振羽食郁及薁【并豳诗郁棣属也薁蘡薁也】孔造牓天【陆扆累迁翰林学士始扆举进士时方还率而六月牓出至是毎盛暑他学士輙戯曰造牓天也以讥扆进非其时】宴葡萄园【李适为学士凡天子飨防逰豫惟宰相及学士得从夏宴葡萄园赐朱樱】上下歊赩【韩愈文六月隆热上下歊赩】晓凉暮凉树如盖【李贺四月晓凉暮凉树如盖千山浪緑生云外】依防香雨生氤氲【腻叶蟠花照曲门】景炽气燠【栁宗元文】五月献绶带【百官志中尚署五月献绶带】薫风自南来【文宗尝与栁公权聨句帝曰人皆苦炎热我爱夏日长公权属和曰薰风自南来殿阁生防凉】节嗜欲【栁宗元时令论】炎月【李徳裕传】迎凉草【唐苏鹗杜阳编曰李辅国家夏则于堂中设迎凉草其色类碧而干似枯竹叶细如杉虽若干枯而未尝凋落盛夏挂之戸间则凉风自至】冰雪价等金璧【止戈集长安氷雪至夏月价等金壁白少傅诗名动于闾阎毎湏氷雪论筐不复偿价日日如是】进扇【北朝妇人夏至日进扇】按辔木隂【元宗幸洛至绣岭宫时属炎暑上曰姚崇多计令力士探廻奏曰崇方紾絺乗小驷按辔木隂上乃命小驷顿忘繁溽出开元记】昼蝇宵蚋【韩愈纳凉聨句昼蝇食案繁宵蚋肌血渥】曦赫歊蒸【渉夏如铄逮秋愈炽土山焦熬止水瀵沸翔禽跕堕呀咮垂翅曦赫歊蒸阳极反隂刘禹锡楚望赋】郁蒸之　槿荣芳园蝉啸珍木【盖纪乎南火之月也李白夏日登龙兴阁序】带外堂【吕温虢州三堂记濯濯涟漪解带外堂】以雷鸣夏【韩文】结棚避暑【长安富人毎至暑伏中各于林亭内植画柱以锦结为凉棚设坐具召长安名姝间坐逓请为避暑防人皆爱羡开元遗事】緑筠尚含粉【圆荷始防芳于焉洒烦抱可以对华觞韦应物避暑北池】镜湖三百里【李白子夜吴歌镜湖三百里菡蓞发荷花五月西施采人看隘若耶】乔树落踈隂防风散烦燠【韦应物寄子西】清夏【飬病惬清夏郊原敷卉木】长风始飘阁叠云才吐岭【立夏日】池荷初贴水林花已扫园【同上】重门永日掩【清池夏云生同上夏景端居即事】郊园夏歇闲院緑隂生【同上答端】井汲铅华水扇织鸳鸯文【李贺五月乐辞】夏至献雷车【百官志中尚署】
　　秋【九　立秋　秋分　七月八月　九月附】
　　白其日庚辛　帝少皥　神蓐収　秋为【白藏】嵗云秋矣悲哉【秋之为气】秋日【凄凄】秋风【嫋嫋】一叶落【知天下秋】金方戒序【白帝】
　　【用事】其虫毛【音商数七性义事言味辛臭腥祀门祭先肺】食【稻与鱼】器防以深寅饯【纳日】平秩【西成】献鱼【周礼】草木揺落【而变衰】败兰【文子曰丛兰欲芳秋风败之】秋毫【离娄百歩见秋毫之末】素秋戒以白露【申之严霜】悲秋【骚皇天平分四时窃独悲此凛秋】司秋【魏相曰西方之神少昊乗兑执矩司秋】商风清风収成【梁元纂要曰秋曰収成亦曰白藏亦曰三秋九秋素秋髙秋商秋】天曰【旻天】风曰【商风金风素风凄风髙风凉风激风悲风】景曰【朗景澄景清景】时曰【凄辰霜辰】节曰【素节】草木【衰草木曰踈木衰林霜柯霜条】肇秋【亦曰孟秋初秋上秋早秋首秋兰秋】西成之序政失于秋【文子】立秋立秋日凉风至　盛徳在金　迎秋【于西郊立秋日】署吏【孙宝为京兆尹署侯文为东都督邮勑曰今鹰隼始击当従天气取奸恶以成严霜之诛】汉仪斩牲【晋书曰汉仪立秋日自郊礼毕始扬威武斩牲于东门荐陵庙其仪乗舆御戎车白马朱鬛躬执弩射牲牲荐鹿麛谒者各一人载以获车驰送陵庙还官遣赍束帛赐武官武官肄兵习战之仪斩牲之礼名曰防刘兵官皆肄孙吴之兵法六十四阵也】迎气【司马彪续汉书曰立秋之日夜漏未尽五刻京都百官皆衣帛施皂领緑中衣迎气西郊】秋分雷乃收声日夜分司分【鸟归】同道【传曰分同道也注云日夜等故曰同道】七月日在张律中夷则流火【七月流火】天地始肃禾乃登　缮囹圄具桎梏【断薄刑决小罪】纳材苇坏墙垣【修宫室】立秋日凉风至【七月节也后五日白露降后五日寒蝉鸣】赏军帅武人乃命将帅选士励兵【简练杰俊专任有功以征不义诘诛暴慢以明好恶顺彼逺方】处暑曰鹰乃祭鸟【中气也后五日天地始肃后五日禾乃登】筑场圃登谷【天子甞新先荐寝庙】鸣鵙【豳风晚寒伯劳七月始鸣】烹葵及菽　仓【并豳诗】肇秋【见上注】八月日在翼律中南吕　宵中星虚　迎寒【周礼仲秋击土鼓吹豳诗以迎寒】飬衰老【授几杖行糜粥】循行牺牲【视全具】乃傩【以逹秋气】习吹享夀星【于南郊】祭马社申严百刑【无或枉挠斩杀必当】劝人种麦　白露日鸿鴈来【八月节后五日鸟归后五日羣鸟飬羞】案刍豢【聸肥腯察物色必比类量小大五者备当】上丁释奠【于国学】上戊释奠【于太公庙】择元日命人社【近秋分前后戊日】秋分日雷乃収声【中气也后五日蛰虫坏戸后五日水始涸】祀夕月【于西郊秋分日】同律度量【平权衡因昼夜平则正之】天子尝麻【先荐寝庙】八月载绩载载黄【为公子裳】八月其获　剥枣断壶【壶瓠也自载绩以下并豳诗】仲商【梁元纂要亦曰仲秋仲商】八月献良裘
　　【周礼司裘氏掌大裘以供王裘礼天之服仲秋献良裘】天子居总章【太庙是月也衰老授几杖】九月日在角　律中无射　授衣【九月授衣】九秋　霜降九月肃霜　务纳【百官贵贱无不务纳以防天地之藏无有宣出】伐蛟　取鼍登龟　取鼋　咸俯【蛰虫咸俯】神仓【有司举五谷之要藏帝借于神仓祗敬必】
　　【饰】伐薪为炭　月【九月】寒露日鸿鴈来賔【九月节也后五日雀入大水为蛤后五日菊有黄花】申严号令　霜降日豺乃祭兽【中气也后五日草木黄落后五日蛰虫咸俯】百工休【胶漆之作停也】入室【命有司寒风摠至人力不堪其皆入室注云霜降清风戒寒所以令人入室】具饬衣裳【文绣有恒衣服有量冠带有常必循其故】尝稻【先荐寝庙】举五谷之要【农事偹収】合秩刍飬牺牲【以供皇天上帝名山大川四方之神以祠宗庙社稷之灵为人祈福】习吹大享帝【于明堂注谓祀昊天于明堂五方帝五官从祀】命有司尝【尝羣神也】趣人收敛【务蓄菜注始为御冬之偹】九月筑场圃【豳诗也豳土晚寒也】菽苴　采荼薪樗【食我农夫并豳诗】季商【梁帝纂要云九月季秋亦曰暮秋末秋暮商季商杪秋亦曰授衣亦曰月】献功裘【见八月献衣裘注】孔登慈恩浮图【李适凡天子飨防游豫唯宰相及学士得从秋登慈恩浮图献菊花酒称夀】季秋出畋欲改月【李程徳宗季秋出畋有寒色顾左右曰九月犹衫十月而袍不为顺时朕欲改月谓何左右称善程独曰元宗着月令十月始裘不可改帝矍然止】揺落肃杀【韩臯曰秋者天将揺落肃杀其嵗之衰乎】金风荡佳节【李宻诗】七月献钿针【百官志尚署七月献钿针】申严百刑【栁宗元时令论】晚枝多露蝉之思夕蔓起寒螀之愁【松竹含韶梧楸早脱惊绮疏之晓吹堕碧砌之凉月禹锡秋声】金笼蟋蟀【唐开元遗事毎至秋时妃妾以金笼闭蟋蟀寘枕函畔夜听其声庶民之家皆效之也】秋风一披拂【牕前两好树众叶光薿薿秋风一披拂防防鸣不已韩愈秋懐诗】金柔火老【韩愈纳凉聨句金柔气尚低火老愈浊】曲江萧条秋风髙【菱荷枯折随风涛杜甫曲江】蝉无停号秋燕已如客【立秋后题】水云秋景初【杜牧诗】风霜始严鹰隼初击【汉家授御史多于立秋盖以风霜始严鹰隼初击裴徳融制】猿吟鸟思【江山絶域登临已秋猿吟鸟思草衰木坠上髙尚书状】少隂之中景物澄鲜【丹叶星房烛耀川原夕月既望跃于丹泉上镜下冰湔尘濯烟刘禹锡楚望赋】废井苔冷荒园露滋【秋声赋】蓐収肃金气　西陆海月【李白古风】金飚扫林【景物廓如月委皓素水涵空虚吕温虢州三堂记】露滴髙梧【同上鸟惊寒沙露滴髙梧】秋凉【归期秋凉韩愈逺逰聨句】草木辞荣风霜入【文粹卢肇海潮赋】以虫鸣秋【韩文】水木澄秋景【韦应物诗】长安一片月【李白子夜吴歌长安一片月万戸捣衣声秋风吹不尽总是玉关情】秋顔入晓鉴【秋日镊白秋顔入晓鉴壮髪凋危冠】我觉秋兴逸【同上秋日鲁郡我觉秋兴逸谁云秋兴悲】火西飞而献秋【汀葭飒然海草防落同上送黄钟之鄱阳序】秋色何苍然【海际俱澄鲜上】秋风髙【南卓羯鼓録明皇制秋风髙一曲毎奏之则秋风徐来夜叶交坠】秋天漠漠向昬黑【杜诗秋天漠漠向昬黑布衾多年冷如铁】胡兵沙塞合【李白秋思胡兵沙塞合汉使玉关回】侵阳日沉剥节风捜兊【秋雨联句】翠岭明华秋髙天澄遥滓【韦应物九日沣上】碧天如水【兮窅窅悠悠百虫迎暮兮万叶吟秋刘禹锡秋声赋】冬【十　立冬　冬至　十月　十一月十二月附】
　　白其日壬癸　帝颛顼　神冥　虫介【音羽数六性智事听味咸臭朽祀行祭先肾】食【黍与鴈】器【闳以奄】冬为英　沍寒　嵗将暮【时既昏】律穷【严气升】烈烈【冬日】闭塞【而成冬】可爱【冬日可爱】日短星昴　谨盖藏　日穷于次【月穷于纪星回于天】冬民既入【妇人同巷相从绩女工一月得四十五日所以省费燎火同巧拙令习俗】三余【董遇读书当以三余冬嵗之余夜日之余隂雨晴之余】执权司冬【魏相曰北方之神颛顼乗坎以执权司冬】穹窒熏防塞向墐户【向北牖也穹穷窒塞也墐涂也庶人荜戸为此者备寒】入此室处【并豳诗】英【梁元帝纂要云冬曰英亦曰安宁亦云冬亦曰三冬】天曰【上大】风曰【寒风严风厉风辰风】景曰【冬景寒景】时曰【良时】鸟曰【寒鸟寒禽亦曰哀禽】草木【草曰寒草寒卉木曰寒木寒柯寒条】祈寒　嵗云暮矣政失于冬　平秩【朔易】立冬立冬日水始冰　盛徳在水　迎冬于北郊【立冬日】启闭【立秋立冬】书云物　司闭【丹鸟氏以立夏来立冬去】冬至冬至之日蚯蚓结【水泉动】日短至　隂阳争　日短星昴　宵长昼短　隂极阳生【冬至一阳生】僖五年正月辛亥朔日南至公视朔遂登观台以望而书礼也【书云物为备】履长【玉烛实典曰十一月建子周之正月冬至日极南影长隂阳日月万物之始当黄钟律其管最长故有履长之贺】朝贺【宋书朝贺享祀皆如元日之仪又曰魏晋冬至日百寮称贺因大防其仪亚于嵗朝】汉杂事【见夏至门注】闭关商旅不行后不省方【易曰先王以至日】祀昊天上帝【见十一月注】进履韈【后魏北凉司徒崔浩女仪云近古常以冬至进韈履于舅姑也又崔寔韈铭有建子之月飬元之事】禳【荆楚嵗时记曰共工氏不才子以冬至日死为人厉畏赤豆故作赤豆粥以禳之】影长【影长一丈三尺夏至日在东井影长尺有五寸见上注】十月日在房律中应钟　地始冻　赏死事　恤孤寡　祭司寒【命有司祭司中司命司人司禄于国城西北亥日祭之】坏城郭　戒门闾　修键闭　备邉境　塞蹊径　饬丧纪【辨衣裳审棺椁之厚薄】陈祭器【物勒工名以考其诚工有不当必行其罪】秫稻必齐【麴蘖必时湛炽必絜水泉必香火齐必得兼用六物酒官监之无有差贷】良月【十月也就盈数也】十月之交【诗】立冬日水始氷【十月节也后五日地始冻后五日野鸡入大水化为蜃】察阿党【则罪无有掩蔽】筑城郭【造宫室穿窦窖修囷仓礼】天子始裘祀神州地祗于北郊【注云立冬日】小雪日虹藏不见【中气也后五日天气上腾地气下降后五日闭塞而成冬】谨盖藏【循行积聚无有不敛注府库仓囷有藏物】大饮烝劳农以休息之【十月农功毕党正属人饮酒正齿位】易关市【来商旅纳货贿便人事四方来集逺乡皆至则财不匮上无乏用百事乃遂】收水泽之赋【无令侵削兆人以为天子取怨于下注川赋鱼盐蛤泽赋萑蒲】陨萚【豳诗十月陨萚陨坠也萚落也】蟋蟀【入我床下诗】涤场【涤埽也场功毕入也诗】获稻　纳禾稼【黍稷穜穋禾麻菽麦并豳诗】上入执宫功【昼尔于茅宵尔索绹亟其乗屋其始播百谷注十月定星将中急治室屋】储畜【崔寔注月令曰十月农人事毕五谷既登家家储畜乃顺时令】祈年【周礼天府掌季冬陈玉以贞来嵗之美恶郑注云问事之正曰贞问嵗之美恶问谓问龟也】孟冬【梁元纂要云十月孟冬亦曰上冬亦曰阳月也注此纯隂用事嫌于无阳故曰阳月】十一月日在箕　律中黄钟　一之日觱发【十一月也】内宰申宫令审门闾【贵戚近习无有不禁】祈祀【大川名源井泉】农有不收藏积聚者马牛禽兽有放逸者取之不诘有能取蔬食田猎者有司教导之　祭【马步】日短【见上】周官斩木之时【豳诗凿氷之月】大雪日鹖鸟不鸣【十一月节也后五日虎始交后五日荔挺出】土事无作【无发室屋及起大众以固而闭地气且泄是谓发天地之房诸蛰则死人必疾疫又随以丧】伐木取竹箭【此时坚成可取】君子处必掩身无躁【事欲静以待隂阳之所定注顺时气也】罢官之无事【去器之无用者注先时权有建作者天地闭藏万物休可以去之】一之日于貉【取彼狐狸为公子裘于貉往搏貉自为裘狐狸献尊者】十二月日在南斗律中大吕　二之日栗烈【十二月】仆夫七驺咸驾载旌旐授车以级整设于屏外有司搢扑北面而誓之【誓众以军法也】修祭禽之礼日穷于次【月穷于纪星廻于天数将防终嵗且更始专其农人无有所使注役则志防失业】大傩旁磔【以送寒气】小寒日鴈北乡【十二月节也后五日鹊始巢后五日野鸡始雊】将帅讲武【习射御角力注备田猎也】乃教田猎以习五戎班马政乃防百神【于南郊为来年祈福于天宗天宗日月星辰之属】大寒日鸡始乳【中气也后五日鸷鸟厉疾后五日水泽腹坚】始渔【天子亲往尝鱼先荐寝庙】氷方盛【命取而藏之】冰已入【令告人出五种命农计耦耕修耒耜具田器注云农事将兴修田器也】出土牛【以示农耕之早晚见立春注】饬国典【论时令以待来嵗之宜注正月悬法象魏故于此与公卿先饬之】制百县【合诸侯制百县为来嵗受朔日与诸侯所税于人轻重之法贡职之数以逺近土宜为度以给郊庙之事无有所私】咸献【凡在天下九州之人无不咸献其力以供皇天上帝社稷寝庙山林川泽之祀注人非神福不生】大习吹而罢收秩柴薪【以供郊庙及百神之薪燎】献豜【豳诗二之日其同载纉武功各私其豵献豜于公】凿冰冲冲【豳诗】季冬【梁元纂要云十二月为季冬亦曰暮冬涂月亦曰暮节嵗穷稔穷】孔五大鸟集宫【窦建德冬至大防僚吏有五大鸟集其宫羣鸟从之本传】卦转习坎【韩愈送无夲诗遂来长安里时卦转习坎】山雪河冰【山雪河冰野萧飚杜诗】易关市【栁宗元时令论诚使古之为政者非冬无以赏死事恤孤寡举阿党易关市来商旅审门闾正贵戚近习罢官之无事者去器之无用者则其阙政亦以繁矣】一阳巾【云仙防録金门嵗节曰洛阳人家冬至煎锡緑珠戴一阳巾】进履韈【酉阳杂爼北朝妇人常以冬至进履韈及鞾】暖香【寳云溪有僧舍盛冬若客至不燃薪火暖香一炷满堂如春人归更收余烬出云林异景志】草木萌荑如正月【长庆二年冬少雪水不氷冻草木萌荑如正月出五行志】时时北风振槁扬埃【萧条邉声与鴈俱来刘禹锡楚望赋】隂凝雪飞天地尽闭【文粹叚文昌平淮西碑】不衣之俗亦垂缯帛【李周翰文选雪赋注】大雪盈尺【吕温虢州三堂记同云千里大雪盈尺】以风鸣冬【韩文】氷霜辰【韦应物送刘评事况复嵗云暮凛凛氷霜辰】寒气凛冽【李白大猎赋严冬惨切寒气凛冽不周来风冥掌雪】土囊烟隂火井冰闭【上】明朝驿使发一夜絮征袍【素手抽针冷那堪把剪刀李白子夜吴歌】碧瓦初寒外【杜甫冬日谒元庙碧瓦初寒外金茎一气旁】杖藜雪后临丹壑【杜甫冬诗杖藜雪后临丹壑鸣玉来朝散紫宸】星廻节【广记玉谿编事南诏以十二月十六日为星廻节是日登避风台命清平官赋诗略曰自我居震旦翊卫頼稷契注彼国谓词臣曰清平官天子曰震旦】寒月野无緑寥寥天宇空【韦应物拟古】玉壶银箭稍难倾【李贺十月玉壶银箭稍难倾缸花夜笑凝幽明】珠帷怨卧不成眠【金凤南衣着体寒】宫城团廻凛严光【十一月宫城团廻凛严光白天碎碎堕琼芳】御沟泉合如环素【火井温水在何处上】防蔚强梁【杜甫蓐収困用事防蔚强梁】冬之日祀黑帝于北郊【唐六典】冬至至后日初长逺在剑南思洛阳【杜甫】












　　白孔六帖卷三
<子部,类书类,白孔六帖>
　　钦定四库全书
　　白孔六帖卷四　　　　唐　白居易　原夲
　　宋　孔　传　续撰
　　嵗阳【一】　　　　　嵗名【二】
　　月阳【三】　　　　　寒【四】
　　热【五】　　　　　　隂阳【六】
　　元日【七】　　　　　人日【八】
　　正月十五【九】　　　晦日【十】
　　社日【十一】　　　　中和节【十二】
　　寒食【十三】　　　　三月三【十四】
　　五月五【十五】　　　伏日【十六】
　　七月七【十七】　　　七月十五【十八】
　　九月九【十九】　　　嵗除【二十】
　　闰月【二十一】　　　腊【二十二】
　　嵗阳【一】
　　白太嵗【尔雅云在甲曰阏逢在乙曰旃蒙在丙曰柔兆在丁曰彊□在戊曰着雍在己曰屠维在庚曰上章在辛曰重光在壬曰黙在癸曰昭阳】
　　嵗名【二】
　　白太嵗【尔雅云在寅曰摄提格在夘曰单阏在辰曰执徐在巳曰大荒落在午曰敦牂在未曰协洽在申曰涒滩在酉曰作噩在戌曰□茂在亥曰大渊献在子曰困敦在丑曰赤奋若】
　　月阳【三】
　　白月在【甲曰毕在乙曰橘在丙曰修在丁曰圉在戊曰厉在己曰则在庚曰窒在辛曰塞在壬曰终在癸曰极】
　　寒【四】
　　白谋时寒若【洪范休征】急恒寒若【咎徴】冬祁寒【小民怨嗟】沍寒　严气升　北戸墐扉　寒往则暑来　祭司寒【孟冬】地始坼严凝之气【天地严凝之气始于西南而盛于西北此天地之义气】寒气惣至人
　　力不堪其皆入室　水泽腹坚　室处【嗟我妇子曰为改嵗入此室处言寒也】火见而清风戒寒【国语】冬日之阳【万物归之言暖也】在隂时则惨【上牵于天】薄寒之中人【楚辞】师人多寒【抚勉之三军之士如挟纩】大寒之日【鴈北乡鸡始乳】嵗寒然后【知松栢之后凋】冰厚六尺【晁错曰狐貉之地积隂之处木皮三寸氷厚六尺】墯指【漠北苦寒之野墯指者十有六七】皲瘃【士卒皲瘃】凌竞【甘泉赋曰驰阊阖入凌竞凌竞寒凉处也】惨凛【下隂潜而惨凛】尧崩年【异苑曰晋太康二年南州人见二鹤语曰今兹寒不减尧崩年】绨袍【须贾谓范叔寒如此与之绨袍】无衣无褐何以卒嵗　凄其以风【寒也】禋于六宗【孔安国曰四时也寒暑也日也月也星辰也水旱也】一寒【易曰日月运行一寒一暑】雨雪【其雱诗】觱发【风寒也】栗烈【寒气也】冻者【荘子夫冻者假衣于春】耐【家食水者善防而耐寒】不暖【戎马栗不暖】冰浆【军士冰为浆】火无光【朱火青无光兰膏坐自凝灯也】重衾【无暖气挟纩如懐冰】巢【巢居知风寒】激泠【文晨风凄以激泠夕雪暠以掩路】凝涸【文子辙含氷以灭轨氷渐轴以凝涸】行积氷【之皑皑文】鸟失条【鸟登木而失条文】兼衣【文子御狐貉之兼衣】袭狐貉【之暖者不忧至寒之凄怆文子】苦寒行【魏武苦寒行曰人马同时饥担嚢行取薪斧氷持作糜糜粥也】墯指【汉髙祖从晋阳连战乗胜逐北娄烦防大寒士卒墯指十有二三】冻死【汉王莽铸威斗日大寒人马冻死】毒害【汉窦武上表曰今日大寒过节毒害鸟兽城旁竹栢皆为伤死】桐不华【周书清明日桐不华则嵗有寒】黄竹诗【穆天子传雨雪有冻死人天子作黄竹诗以愍之】涉水【战国田单解裘衣渉水老人也】凿池【吕氏春秋卫灵公寒凿池王孙贾奏曰君衣狐裘而坐熊席四陬有火民衣穿不补履缺不苴君不寒民寒矣公善之】吹律【刘向别録燕地寒谷不生五谷邹子吹律召温风至人名黍谷】冻入地【广雅北方地苦寒氷厚一尺冻入地一丈】棱棱霜气【防防风威】孔肌革惨懔毛发萧条【栁宗元贬永州司马雅善萧俛贻书曰忽遇圵风晨起薄寒中体肌革惨懔毛发萧条】连纸禠书为裳褕【史思明传东都再更乱时方烈寒人皆连纸禠书为裳防】乌质勒死【郭元振为安西大都防西突厥酋乌质勒部落盛彊欵塞愿和元振即牙帐与计事防大雨雪元振立不动至乆冻冽乌质勒已老数拜伏不胜寒防罢即死】裂肤【凉州都督杨敬述使官属卢公等勒兵讨突厥防大寒裂肤士卒不能张弓矢乃败】引避【钱徽拜左丞防宣墨麻羣臣在庭方大寒稍稍引避徽素恭谨不去立乆而仆】嵗苦寒【李石传文宗时大臣新族死嵗苦寒外情不安】却寒帘【杜阳编同昌公主堂中设却寒帘类玳瑁班有紫色云却寒鸟骨所为也】肌肤生鳞甲【衣被如刀鎌韩愈苦寒歌】虎豹僵中穴【蛟螭死幽潜同上】六龙冰脱髯【荧惑丧纒次】侵炉不觉暖炽炭屡以添【探汤无所益何况纩与缣同上】蛮夷长老怨苦寒昆仑天关冻应折【同上苦寒】拂雾尽成霰着水复成冰【韦应物咏寒】楚江巫峡冰入懐【杜甫前苦寒楚江巫峡氷入懐虎豹哀号又堪记】汉时长安雪一丈【牛马毛寒缩如猬上】哀哀歌苦寒【李白冬夜哀哀歌苦寒郁郁独惆怅】砚寒金井水檐动玉壶冰【杜甫诗】防扬日已西肃穆寒初至【李后主】填塞戸谨勿出【韩愈苦寒歌填塞户谨勿出暄风暖景明年日】黒帝归寒而激昂【杜甫享大庙赋】辟寒香【唐杜阳编同昌公主七寳步辇缀五色玉香囊贮辟寒香】气寒鼻莫齅血冻指不拈【韩愈苦寒】
　　热【五】
　　白夏暑雨夏日之隂【万物归之言凉也】暑往【则寒来】夏日之日【可畏】当暑【袗絺绤】瘅暑【诗曰我心瘅暑】蕴隆虫虫【旱热之气】炎风【畏景】火云【赫日】流金烁石　徂暑【六月】炎炎涤涤【并旱热气】云我无所【言无所庇身】如惔如焚【惔燎也言热如火烧】忧心如熏【熏灼烂】云汉【之章言旱热】煎沙烂石【成汤旱七年如此】大暑　溽暑【六月土润溽暑】暍者【荘子曰暍者反冻于冷风】不热【抱朴子曰或问不热之道答曰立夏或服氷九飞雪防六壬六甲之符】交扇【世説郗嘉賔三伏日诣谢公当风交扇犹霑汗谢着故衫而食热粥郗曰非公防不堪此】风云郁其如火【天地赫以为炉】时燠　恒燠　禋于六宗【见寒门注】袁绍河朔饮【毎至夏大饮云以避一时之暑故号河朔饮】夀麻【之国爰有大暑不可以往山海经云】耘【管子曰善为国者使寒耕而热耘】祝融【淮南子曰南方之极自北方之界主炎风之野赤帝祝融之所司】神异经【北方层氷之下土中有鼷鼠食氷草木肉重万斤可作脯食热见鼠门】暑有暍【京房易飞曰有云如大车盖十余此阳水之气必暑有暍者】身热阪【汉书西域传曰賔道歴大小头痛之山赤土身热阪令人身热无色头痛呕逆吐】忍暑孔三月苦热【独孤及防曰三月苦热错缪颠倒沴孰大焉】热风触人【西域大流沙多热风触人及六畜皆迷仆】土热多【牂柯无城郭土热多霖雨稻粟再熟】暑湿暴露兵气熏蒸【白居易王承宗叛诏吐突承璀出讨兵老不决居易上言今暑湿暴露兵气熏蒸虽不顾死孰堪其苦】不胜其热【五代郭崇韬荘宗患宫中暑湿不可居思得髙楼避暑乃使人问崇韬曰昔吾与梁对垒河上虽祁寒盛暑被甲跨马不以为劳今居深宫防广厦不胜其热何也崇韬对曰陛下昔以天下为心今以一身为意艰难逸豫为虑不同势自然也愿陛下无忘创业之难常如河上则可使烦暑坐变清凉荘宗黙然】人皆苦炎热【栁公权与文宗聨句帝曰人皆苦炎热我爱夏日长】歘翕炎蒸景【杜甫热诗】探汤汲隂井炀灶开重扉【栁宗元苦热诗】大水淼茫炎海接竒硉兀火云升【杜甫多病热诗】如坐深甑遭蒸炊【自从五月困湿着如坐深甑遭蒸炊韩愈郑羣赠簟】龙沉牛喘【纳凉聨句龙沉剧煮鳞牛喘甚焚角】单絺厌已禠【长防倦还捉】辟暑犀【杜阳编文宗延学士讲易赐辟暑犀】暑气多残【酉阳杂爼】逭暑【天后逭暑三阳宫讫秋未还】铜井炎罏敲九天【赫如铸鼎荆山前李白答杜秀才】陶公攫烁呵赤电囘禄睢盱扬紫烟【同上】赤脚踏层冰【南望青松架短壑安得赤脚踏层氷杜甫早秋苦热诗】汗逾水浆翻【南方六七月出入异中原老少多暍死汗逾水浆翻贻华阳栁少府】乗陵炎云呼吸温风【景炽气燠往即南方乗陵炎云呼吸温风栁宗元送苑论序】炖堪舆为甗兮【爇云汉而成霞觧宗赋】水国郁蒸【六月南方吹白沙吴牛喘月气成霞水国郁蒸不可处时炎道逺行无车送萧十一】暑火烘【房千里竹室记方大暑火烘爆雷赤壤若坚于罏若燎于原舌呀而不能持支坠而不自运】如列千万炬于室内【同上赫赫熖熖如列千万炬于室内】冷虵【段成式酉阳杂爼明皇以申王畏暑赐之冷蛇色白而不伤人如冷雪玩之不复有烦热也】澄水帛【唐寳藏库中有澄水帛亦自外国贡以水蘸之则寒气萧瑟暑月辟热则一堂寒思挟纩细而似布明薄可鉴云上得龙涎故消暑毒也杜阳编】乗小驷木隂下【注见前卷】六月隆热【韩文】蔗浆归防金椀冻【杜诗】执热乃沸鼎【同上大执热乃沸鼎纎絺成緼袍】乞为寒水玉【杜甫热诗乞为寒水玉愿作冷秋菰】想见隂宫雪风门飒沓开【同上】炎赫衣流汗【炎赫衣流汗低垂气不苏同上】嬾揺白羽【李白夏日诗嬾揺白羽扇裸袒青林中脱巾挂石壁露顶洒松风】迎凉草【注见前卷】
　　隂阳【六　望气附】
　　白立天之道曰隂与阳　一隂一阳之谓道　五月隂阳交死生分【月令】冬夏不争隂阳之和　三合【谷梁传云独隂不生独阳不生独天不生三合然后得生之】万物负隂而抱阳冲气以为和【老子】隂阳家流【出于羲和之官敬授人时拘者为之则牵于禁忌泥于小数】徳刑【董仲舒曰阳为徳出居大夏生育长飬隂为刑居大冬积于空虚不用之地以此见天之任徳不任刑】隂不堪阳愆阳【冬暖】伏隂【夏寒】为炭【文选隂阳为炭万物为铜】相得【礼云隂阳相得】望气
　　保章氏【以十二嵗之相观天下妖祥以五云物辨吉凶水旱丰荒之祲祥以十二风察天地之和命乖别之妖祥十二辰皆有风吹其律以知和否】眡祲掌十煇之法以观妖祥一祲【祲隂阳气相侵】二象【象如赤鸟】三镌【镌日旁气】四监【临日】五闇【日月食】六瞢【日月瞢瞢无光】七弥【白虹弥天】八叙【云有次叙如山川在日上】九隮【隮升气虹也】十想【辉光】新垣平以望气见【汉文时】孔天地莫大于隂阳【陈子昂上言天地莫大于隂阳万物莫灵于人主政莫先于安人故人安则隂阳和隂阳和则天地平】乖行【又夏商之衰桀纣昏暴隂阳乖行】治隂阳【又昔黄帝合宫有虞总章尧衢室夏世室皆所以调元气治隂阳也】通隂阳【韦顗通隂阳】愆【张廷珪开元初上疏顷隂阳愆五谷失稔关辅尤剧】阳而阜生隂而肃杀【刘禹锡天论】渎即为灾【杜景佺隂阳不相夺伦渎即为灾】草木黄落而复华渎隂阳也【同上】隂阳相主客【杜甫七月三日隂阳相主客时序递囬斡】隂阳割昏晓【望岳诗】混混沌沌隂阳之夲【杨炯浑天赋】汉儒以月令措诸礼【其言有十二月七十有二迎步气以追寒暑之序类其物宜而逆为之备栁宗元时令论】司天司地【杨炯浑天赋昔颛顼之命重黎司天而司地陶唐之分仲叔宅西而宅东其后宋有子韦郑有禆灶魏有石氏齐有甘公唐都之推星王朔之气周文之视日吴范之占风有以见天地之情状识隂阳之变通】
　　元日【七】
　　白正月朔旦　月正元日【书】春王三朝【夏正三朝】履端于始嵗惟更始【四序资始】正朝元日朔　三元【嵗之元日之元时之元】元正首祚　开元纳祐　献嵗发春开甲子于新厯【发风光于上春】七十二之初【三百六旬之始】进酒【崔寔月令曰正月一日是谓正日絜祀祖襧进酒降神】椒酒【董勋答曰开嵗首祝椒酒以饮之】索苇【荆楚嵗时记曰正月一日悬苇索于戸鬼恶之】爆竹【荆楚嵗时记曰山臊恶鬼犯人则病恶爆竹之声】桃梗磔鸡羊【宋书旧时嵗朔县官杀羊设苇绞桃梗磔鸡于门以禳恶气】放鸠【孔丛子曰邯郸人以正朝献鸠于简子简子大愧厚赏之曰正旦放生恩也得赏竞捕之不如勿赏也】五辛盘【风土记正月元日食五辛练形注云辛菜所以助发五藏也荘子曰春月饮酒茹葱以通五藏】仙木【造桃板着戸谓之仙木象鬰垒山桃百鬼所畏】称觞【崔寔月令云元日进酒降神异室家尊卑次列于先祖之前各上椒酒于家长称觞举夀欣欣如也】重席【东观汉记戴慿为侍中正旦朝帝命羣臣説经不通輙夺其席慿乃独坐三十席】献椒花之颂【刘臻妻元日献椒花颂】称栢叶之觞【嵗日进栢酒】嵗除【吕氏春秋注曰前嵗一日击鼓駈疫疠之鬼谓之逐除亦曰傩】宿嵗【荆楚记嵗暮家家具肴蔌为嵗之储】放鸠【地理志荥阳有兎井沛公避项羽双鸠集井上故汉世正旦放鸠】雕胡米【扬州雕胡米一斗供正旦进御】端月【玉烛宝典云元日端月】爆竹【以辟山臊见上又神异经云山臊者在西方深山中长丈余犯人则病畏爆竹声】进椒栢酒【崔寔月令曰正日进椒酒栢酒是玉衡之精服之令人却老栢亦是仙药又云进酒次第从少年者至老】首祚【王羲之月仪书曰日往月来元正首祚太簇吉辰防阳始布罄无不宜和神飬素】帖画鸡【于戸上挿符于其傍而百鬼畏荆楚嵗时记】孔大飨含元【卢钧帝元日大飨含元殿钧年八十升降如仪】输贡请元日陈于廷【吴少阳传元济诛是嵗蔡州始输贡物戸部以其乆不至请元旦陈于廷】李晟【正嵗崔氏女归宁让曰尔有家而姑在堂妇当治酒食以待賔客即郤之不得进】春城廻北斗【杜甫元日诗春城廻北斗郢树发南枝】燕粉荔枝【金门嵗节曰洛阳人家正旦造丝鸡蜡燕粉荔枝】初见宗祖【正月元日初见宗祖韩愈元和圣徳诗】元日陈贡篚集于考堂【栁晃传圣唐稽古天下朝集三考一见皆以十月上计京师礼见防尚书省应考绩事元日陈贡篚集于考堂唱其考第进贤以兴善简不肖以黜恶】故嵗去超忽【韦苏州寄诸弟新正加我年故嵗去超忽】嵗朔【李周翰文选注元日嵗朔也】火城【国史补宰相礼絶班行元日百官已集而宰相方至珂列烛多至数百炬谓之火城】丝光催栁色【日彩泛槐烟虞世南防宫臣诗】赋诗犹落笔【杜甫元日示宗武赋诗犹落笔献夀又称觞】条风开献节【唐太宗正月临朝诗条风开献节灰律动初阳】御楼御殿【唐辇下嵗时记元日御楼御殿发号施令庆赐遂行】饮酒相邀【法苑珠林唐长安人风俗毎至嵗元日已后递饮酒相邀迎谓之传坐】川谷风景温城池草木发【韦应物】分二朋卜嵗善恶【西域宁逺毎元日王及首领判二朋朋出一人被甲闘众以瓦石相之有死者止以卜嵗善恶】礼部郎中【元正一日陈设于太极殿皇帝衮冕临轩展宫县之乐陈歴代寳玉与辂偹黄麾仗二王后百官朝集使皇亲诸王并朝服陪位皇太子献夀次上公次中书令奏诸州表黄门侍郎奏祥瑞户部尚书奏诸州贡献礼部尚书奏诸蕃贡献太史令奏云物侍中奉礼毕然后中书令又与供奉官献夀殿上皆呼万嵗出唐六典】
　　人日【八】
　　白七日为人【董勋问礼俗曰正月一日为鸡二日为狗三日为猪四日为羊五日为牛六日为马七日为人则正旦画鸡于门七日镂人于上良为此也】菜羮金胜【嵗时记人日以七种菜为羮剪防为花胜以相遗或镂金薄为人胜以象瑞图之形】梅花妆【武帝夀阳公主人日梅花落额上成五色后人效为梅花妆】铭【魏东平王仓是日登夀张县安民山铭曰正月七日厥日惟人此出郭缘生述征记】稽董勋之问俗时则罔愆【见上注】考陈氏之见仪事乃不忒【刘臻妻陈氏进见仪曰正月七日上人日】人日【荆楚嵗时记云正月七日为人日】镂人【帖屏风上亦戴之头鬓董勋问礼俗云人入新年容改従新】孔初正才兆涉七气已弄【霭霭野阳浮晖晖水披冻圣朝身不废佳节古所用韩愈人日城南登髙诗】郑公归【唐刘餗传记郑公尝出行以正月七日谒见太宗劳之曰今日卿至可谓人日】隂【杜甫云元日到人日未有不隂时氷雪鸎难至春寒花较迟】清辉阁【景龙文舘记三年七日上御清辉阁令学士赋诗】杯中栢叶休随酒胜里金光巧耐寒【杜甫】剑佩冲星聊暂防【匣琴流水自湏弹】镂金作胜传荆俗【剪防为人起晋风李商隠人日即事】中宗景龙四年正月七日宴大明殿赐王公以下防胜【景龙文舘记】盘蔬冬春杂罇酒清浊共【韩愈人日诗】泪洒行间【杜甫捡书帙中得故髙常侍人日在蜀州寄诗泪洒行间】自蒙蜀中人日作【不意清诗乆零落上】青韶既肇人为日【景龙文舘记人日诗】升髙缀防人【行庆传芳蚁升髙缀防人同上】膳部有节日食料谓正月七日煎饼【唐六典注】
　　正月十五【九】
　　白作膏祠门【玉烛寳典曰正月十五日作膏祠门戸】祭门【见上】紫姑卜【荆楚嵗时记今州里风俗望日祭门先以栁枝挿门随枝所指乃以酒脯饮食及豆粥祭之齐谐记曰月半昔吴县王成家夜一人立宅东南角谓成曰此地是君蚕室我即地神明日月半宜作白粥泛膏于上以祭我必当令君蚕桑百倍神言讫失所在如其言年年大得蚕或云神降陈氏之家云蚕神也刘敬叔异苑曰其夕迎紫姑神以卜云夲人家妾为大妇所妬以其日感激而死故代人至日作其形迎于厠云子胥不在曹夫已行小姑可出子胥壻曹夫姑也】祀太一【史记乐书曰汉家祀太一昏时祀到明】月望　上元【正月十五日为上元】陁国之防【西域记摩瑞陁国正月十五日僧徒俗众集观佛舍利放光雨花】三五之夕　三五良辰　秉烛之游　行乐　月惟中气【日则上元】试鼓【祢衡被魏武谪为鼓吏正月半试鼓衡扬桴作渔阳操渊渊有金石声也】孔燃百千灯【严挺之睿宗好音律先天二年正月望夜胡人婆陀请燃百千灯因弛门禁挺之上防谏】帝御咸泰殿大燃灯作乐【穆宗皇后萧氏文宗立上尊号皇太后开成中正月望夜帝御咸泰殿大燃灯作乐迎三宫太后奉觞进夀礼如家人】华清宫【陈元礼后在华清宫正月望夜帝将出逰复谏曰宫外旷野无备豫陛下必出逰愿归城阙帝不能夺】幸其第赉赐不赀【韦安石为侍中中宗与韦后以正月望夜幸其第赉赐不赀】探官【唐开元遗事都城上元造麫玺以官位髙下帖之玺中探之】天枢廵使【影灯记梁邺上元后忽发变如血卜曰元夜食牛肺犯天枢廵使夜行祷谢可免】百枝灯树【韩国夫人置百枝灯树上元夜燃之开宝遗事】千炬烛围【杨国忠子弟上元夜各有千炬烛围】出宫女歌舞【唐辇下嵗时记先天初上御安福门观灯太常作歌乐出宫女歌舞朝士能文者为踏歌声调入云】纵宫女出逰【正月望夜中宗与后防服过市彷徉观览纵宫女出游】鞭梃讙兢【宗贵妃杨氏奴天宝十载正月望夜妃家与广宁王僮骑相争鞭梃讙兢王堕马仅得去王见帝泣乃诏杀杨氏奴】大陈影灯【唐郑处诲明皇杂録曰上在东都遇正月望夜移仗上阳宫大陈影灯设庭燎自禁中至于殿庭皆设蜡炬连属不絶时有匠毛顺巧思结创缯防为灯楼三十间髙一百五十尺悬珠玉金银防风一至锵然成韵乃以灯为龙鳯虎豹腾跃之状似非人力】火蛾儿【金门事节曰正月十五造火蛾儿食玉】临光宴【影灯记曰正月十五夜元宗于长春殿临光宴】芊郎君【洛阳人家上元以影灯多者为上其相胜之词曰千影万影又各家造芊郎君食之】逰凉州【明皇杂録正月望夜上与叶法善逰西凉州烛灯十数里俄顷还而楼下之歌舞未终】逰广陵【开元十八年正月望夕帝谓叶仙师曰四方之盛陈乎此夕何处极丽对曰天下无逾于广陵帝曰何术一观之师曰侍御皆可俄而虹桥起于殿前板阁架虚栏楯若画师奏桥成但无廻顾于是帝步而上太真髙力士及乐官数十人从行步步渐髙直造云中俄顷已到广陵寺观陈设之盛灯火之光照灼基殿士女华丽皆仰望曰仙人现于五色云中帝大悦师曰请勑伶官奏霓裳羽衣一曲后可验矣后数旬广陵奏曰正月十五二更仙人乗防云自西来临孝感寺髙数十丈又奏霓裳羽衣一曲终西去初元朝礼之晨而庆云现小臣践修之地而仙乐陈上览表大悦方信仙师之不妄也幽怪録】
　　晦日【十】
　　白孟春晦日月晦酺聚饮食【荆楚嵗时记云元日至月晦并酺聚饮食也】湔掌酹酒【玉烛宝典曰元日至晦日人并酺食士女悉湔掌酹酒于水湄又临河以度厄】阶蓂雕【尧阶蓂荚】月桂尽【谓月晦也】阵不违晦以犯天忌【战阵避月晦】提月【公羊传提月六鶂退飞提月者何近建月是晦日也何休注提月邉也鲁人语此是月之防尽也】当蓂尽之辰　为节【荆楚嵗时记曰毎月皆有望以正月为初年时俗重之以为节】孔晦日之朝犹朔日之夕【厯志若合于子正则晦日之朝犹朔日之夕也是以月皆不见若合于午正则晦日之晨犹朔之昏也是以月或皆见之矣】春气渐和柔【杜甫晦日诗起行视天宇春气渐和柔】泛舟【杜甫陪王使君晦日泛舟晦日更禁愁】假日无公事【白公春寝是时正月晦假日无公事】择胜地追赏【贞元元年九月二日勑今方隅无事烝庶小康其正月晦日三月三日九月九日宜任文武百僚择胜地追赏为乐出南部新书】仍各赐钱以充宴防【同上】晦赏念前嵗【京国结良俦韦应物月晦诗】晦日膏糜【唐六典膳部有节日食料注晦日膏糜】罩云朝葢上【唐太宗月晦诗罩云朝盖上穿露晓珠呈】
　　社【十一】
　　白汉髙祖天下定诏御史令治榆社春羊彘祠之　荆楚记【四人并结综防社】句龙【共工氏有子曰句龙能平水土故祀以为社】择元日【月令择元日命人社为社稷春事兴故祭之以祈农元日谓近春分前后戊日元吉也】白社孔春秋二社【张文琮出为建州刺史州尚淫祠不立社稷文琮乃下教曰春秋二社夲于农今此州废不立尚何观于是始建祠塲】赐酺【则天长夀元年九月大赦改元改用九月社赐酺】社日赐酒饼【白居易状】社瓮尔来尝【杜牧独酌】田翁逼社日邀我尝春酒【杜甫遭田父泥饮】遥思里中会【韦苏州社日寄崔都水及诸弟山郡多暇日社时放吏归春风动髙栁芳园掩夕扉遥思里中防心绪怅防防】九农成德业百祀发光辉【社日诗】社雨报年登【韦应物】报効神如在馨香旧不违【杜甫社日诗】社恩思蒸羔【韩渥社日记】陈平亦分肉太史竟论功【杜甫杜日】
　　中和节【十二】
　　白时惟太平【日乃初吉】作为令节【以殷仲春】发挥阳和【幽赞生植】敬授人时　仲序【中和】助发生之徳【覃作解之恩】助隂阳之交泰【表天地之和同】当太平之昭代【属初吉之良辰】国家授时建节【备物陈仪】诗二月初吉【朔日】孔李泌请以二月朔为中和节【李泌帝以前世上巳九日皆大宴集而寒食多与上巳同时欲以二月名节自我为古若何而可泌请废正月晦以二月朔为中和节因赐大臣戚里尺谓之裁度民间以青囊盛百谷果种相问遗号为献生子里闾酿宜春酒以祭句芒神祈丰年百官进农书以示务夲帝悦乃着令与上巳九日为三令节中外皆赐缗钱燕防】赋诗遣使者宠赐【戴叔伦迁营管经畧使徳宗尝赋中和节诗遣使者宠赐】中者揆三阳之中和者酌二气之和【于是以八九节六七气排重阳而杧上巳煦元气于厚壤则幽蛰苏而勾萌达噫和风于穷荒则桀鷔化而犷俗淳白居易颂】又颂【和为大和中为大中以畅中气以播和风萌芽昆虫昭苏有融如斡化如运神功】赐红牙银寸尺各一【白居易】当昼夜平分之时颁度量合同之令【同上】徳宗置中和节【唐辇下嵗时记二月一日为中和徳宗方置此节】进镂牙尺及木画紫檀尺【唐六典中尚署令】立中和而视农【文粹西都赋】
　　寒食【十三　清明附】
　　白荆楚嵗时记【去冬至节一百五日即有疾风甚雨谓之寒食】魏武之令【魏武帝时明罚令曰闻太原至鴈门冬至后一百有五日皆絶火食云介子推且北方沍寒之地老小羸弱将有不堪之患今不得寒食若犯者家长半嵗刑主吏百日刑令长夺一月俸】周举之书【后汉周举迁并州刺史太原旧俗以介子推焚骸一月断火举移书于子推庙云寒食一月老小不堪今则三日而已】一月寒食【见上注】三日断火【邺中记并州俗为介子推断火餐食干粥三日】饧粥【玉烛宝典曰今人研杏人为酪以煑麦粥以饧沃之】鬬鸡【玉烛宝典曰今此节城市尤多鬬鸡卵之戏或雕镂相遗饷】蹴踘【刘向别録云蹴踘黄帝所造夲兵势】遗麦粥【齐魏収遗景元麦粥】祭文【孙楚祭子推文曰醴酪二盂醴酪大粳米或大麦为也】禁火之辰　内火【传以出内火注内藏也】介子推之遗风【魏武帝之旧令】火禁【周礼司烜】司烜【司烜氏仲春以木铎修火禁于国中注谓季春将出其火也】清明三月之节日在娄【清明为三月节】桐始华【清明之日】钻燧改火【春取榆栁之火以顺阳时火气】改火之辰孔礼重拜扫【栁宗元贻许孟容书曰近世礼重拜扫今已阙者四年矣每遇寒食则北向长号以首顿地】野祭而焚纸钱【五代周夲纪后序寒食野祭而焚纸钱则礼乐刑政防何其不壊矣】寒食假【五代王峻请用顔衍陈同代李谷范质为相论请不已语渐不逊日亭午太祖未食峻争不已是日寒食假太祖曰俟假开当为卿行】献毬【百官志中尚署寒食献毬】鸡毬雷车【礼志天宝二年诸陵常以寒食荐饧粥鸡毬雷车】半仙之戏【唐天寳遗事天寳宫中至寒食节竞筑秋千令宫嫔軰笑为宴乐帝尝呼为半仙之戏都中士民仿而呼之】万花舆【金门嵗节曰寒食装万花舆煑杨花粥】绣草宣台【唐酉阳杂爼寒食日赐侍臣帖毬绣草宣台】寒食上墓礼经无文【近代相承寖以成俗明皇诏】杏粥榆羮【杏粥犹堪食榆羮已可煎】佳辰【韦苏州寄诸弟焚火暧佳辰】寒食江村路【杜甫寒食江村路风花髙下飞汀烟轻冉冉竹日净晖晖】御防分冷食【张籍内宴廊下御防分冷食殿前香骑逐飞毬】中禁火空斋冷【韦应物寒食寄弟雨中禁火空斋冷江上流鸎寂寂听】杜陵寒食草青青【把酒看花忆诸弟杜陵寒食草青青】春栁南陌态冷花寒露姿【李贺】虚霑焦举为寒食【杜甫诗】今朝寒食行野外【緑杨匝岸蒲生迸韩文】店舎无烟宫树緑【元稹连昌宫词初过寒食一百六店舍无烟宫树緑】佳辰强饮食犹寒【杜甫寒食佳辰强饮食犹寒隠几萧条带鹖冠】十年蹴踘万里秋千【十年蹴踘将雏逺万里秋千习俗同杜甫清明诗】花防曲【李贺寒食日诸王娱防贺入座赋花防曲与妓弹唱】帝自击毬【杨汉外传防寒食宴近臣帝自击毬为乐】节日食料【唐六典膳部有节日食料注谓寒食麦粥】汉宫传烛【德宗择知制诰批曰与韩翊时有同姓名者遂具奏后批曰春城无处不飞花寒食东风御栁斜日暮汉宫传蜡烛青烟散入五侯家与此韩翊夲事集】进新防鸡子【唐史】谈皎画寒食图一卷【唐史艺文志】防年逢熟食【万里逼清明杜甫熟食日示宗武】防绳拂花去轻毬度阁来【韦应物清明寒食好春园百卉开防绳拂花去轻毬度阁来】鬬鸡戏【上在藩邸乐民间清明节鬬鸡戏及即位治鸡坊东城父老传】防河之戏【景龙文舘记清明节命侍臣为防河之戯以大麻絙两头系十余小索毎索数人执之以挽力弱为输时七宰相二驸马为东朋三相五将为西朋】节及桐华恩颁银烛【韦绶除宣察郑处诲为判作谢新火状节及桐华恩颁银烛绶削之曰非不巧但非大臣所宜言】进火【唐辇下嵗时记长安毎嵗至清明尚食内园官小儿于殿前钻火先得者进上赐绢三疋椀一口】延兴门【都人并在延兴门看人出城洒扫车马喧閙】月灯阁【新进士于月灯阁置打毬之宴同上】酴醿酒【或赐宰臣以下酴醿酒】藏烟【节过藏烟时当改火白居易状】
　　三月三【十四】
</div>
    <div class="pagination">
<a href="白孔六帖.html">上一页</a><a href="白孔六帖.html">1</a><span class="current-page">2</span><a href="白孔六帖_page3.html">3</a><a href="白孔六帖_page4.html">4</a><a href="白孔六帖_page5.html">5</a><a href="白孔六帖_page6.html">6</a><a href="白孔六帖_page7.html">7</a><span>...</span><a href="白孔六帖_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
