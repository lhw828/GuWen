<!DOCTYPE html>
<html>
 <head>
  <meta charset="utf-8"/>
  <title>
   御定子史精华 - 第 4 页/共 31 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定子史精华 - 第 4 页/共 31 页
  </h1>
  <div class="content">
   名言　　寓言
　　卷一百二十六　言语部二
　　比喻
　　卷一百二十七　言语部三
　　品藻上
　　卷一百二十八　言语部四
　　品藻下
　　卷一百二十九　言语部五
　　常谈上
　　卷一百三十　言语部六
　　常谈下
　　卷一百三十一　言语部七
　　诙谐上
　　卷一百三十二　言语部八
　　诙谐下
　　卷一百三十三　妇女部一
　　贤眀　　节烈
　　卷一百三十四　妇女部二
　　才艺　　女工　　容貌　　糚餙　　蛊惑
　　卷一百三十五　动植部一
　　鸟
　　卷一百三十六　动植部二
　　兽上
　　卷一百三十七　动植部三
　　兽下
　　卷一百三十八　动植部四
　　鳞　　　介
　　卷一百三十九　动植部五
　　虫豸
　　卷一百四十　动植部六
　　百谷　　蔬菜　　果蓏
　　卷一百四十一　动植部七
　　草木上
　　卷一百四十二　动植部八
　　草木下
　　卷一百四十三　仪饰部一
　　仪仗
　　卷一百四十四　仪饰部二
　　符节　　印绶
　　卷一百四十五　服饰部一
　　冠巾　　佩
　　卷一百四十六　服饰部二
　　衣裳　　履舄
　　卷一百四十七　居处部一
　　宫苑　　署
　　卷一百四十八　居处部二
　　第宅　　驿舍
　　卷一百四十九　产业部一
　　田农　　蚕织
　　卷一百五十　产业部二
　　商贾　　百工　　渔樵　　畜牧
　　卷一百五十一　食馔部一
　　食饮
　　卷一百五十二　食馔部二
　　膳羞
　　卷一百五十三　珍寳部一
　　珠玉　　五金
　　卷一百五十四　珍寳部二
　　钱　　　杂宝
　　卷一百五十五　器物部一
　　法器　　乐器　　农器
　　卷一百五十六　器物部二
　　军器
　　卷一百五十七　器物部三
　　文具
　　卷一百五十八　器物部四
　　坐卧具　舟车
　　巻一百五十九　器物部五
　　杂器
　　卷一百六十　器物部六
　　布帛
　　【臣】等谨案
　　御定子史精华一百六十巻康熙末
　　圣祖仁皇帝勅修雍正五年
　　世宗宪皇帝御定颁行四库之中惟子史最为浩博亦最为芜杂盖纪编年以外凡稗官野纪皆得自托于史儒家以外凡异学方技皆得自命为子学者虽病其冗滥而资考证广学问者又错出其中不能竟废卷帙所以日繁也或寒门细族艰于购求或僻壤穷乡限于耳目则渉览有所不能徧或贪多务得不别瑕瑜或嗜异喜新偏矜荒诞则持择有所不能精于是删纂之学兴焉然摘録之本如庾仲容之子钞【案子钞世无本其文防见永乐大典中】马总之意林简畧不详钱端礼之诸史提要疎陋寡绪杨侃之两汉博闻林钺之汉隽偏举不全即洪迈之经子法语诸史精语吕祖谦之十七史详节亦未为善本明人所辑丛脞弥甚益自郐无讥焉
　　圣祖仁皇帝嘉防艺林
　　特命纂辑此编俾共知津逮分三十类子目二百八十九名言隽句采掇靡遗大书以标其精要分注以详其首尾原原本本条理秩然繁简得中翦裁有法守兹一帙可以富拟百城于子史両家诚所谓披沙而拣金集腋而为裘矣乾隆四十一年五月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀

　　钦定四库全书
　　御定子史精华卷一
　　天部一
　　天
　　淯阳无计量【管子天丨丨丨丨丨地化生无法崖注淯古肓字天以阳气育生万物物生不可计量】若鼓有楟【管子夫天地一险一易丨丨之丨丨擿挡则击注楟当为响险易犹否泰夫天地否泰应德而至犹鼓之合响应击而鸣者也】万物槖【管子天地丨丨之丨也天地苴万物故曰万物之槖注苴裹万物在天地之中故为槖也】四时云下【管子天不动丨丨丨丨而万物化注云运动貌也】常象【管子天有丨丨地有常肜人有常礼一设而不更此谓三常】动化从新【管子天地不可留故丨丨故丨丨注天施地化日夜不息故能生成不已以天地变不可留停故动化其故以就其新然亦循故之四时周而复始无所易之也】虚满合离【管子夫运谋者天地之丨丨也丨丨也注言厯运之谋崇替相因若天地之有虚满合离乃理之不可已者也春夏为合秋冬为虚】精气有五【管子且夫天地丨丨丨丨不必为沮注谓五行之时也其时之气不能必则为沮败也】虚其无形【管子天之道丨丨丨丨虚则不屈无形则无所位无所位故徧流万物而不变注逆也】苞物众【管子丨丨丨者莫大于天地化物多者莫多于日月】或维之【管子天丨丨丨地或载之天莫之维则天以坠矣地莫之载则地以沈矣夫天不坠地不沈夫或维而载之也夫】以九制【管子天道丨丨丨地理以八制】
　　【人道以六制注九老阳之数以老阳制天所以君长之也】粤宛【管子天为丨丨草木养长五谷蕃实秀大注粤厚也宛顺也天为厚顺不逆时气也】因人【管子天丨丨圣人因天】主正【管子天丨丨地主平人主安静注平分四时天之正也】大圜【管子人能正静皮肤裕寛耳目聪明筋信而骨强乃能戴丨丨而履大方注大圜天也】万物母【老子无名天地之始有名丨丨之丨注有名谓天地】槖籥【老子天地之间其犹丨丨乎虚而不屈动而愈出】能长生【老子天长地乆天地所以能长且久者以其不自生故丨丨丨】法道【老子人法地地法天天丨丨道法自然】得一以清【老子天丨丨丨丨地得一以寕】不争善胜不言善应【老子天之道丨丨而丨丨丨丨而丨丨不召而自来】道犹张弓【老子天之丨其丨丨丨乎髙者抑之下者举之有余者损之不足者与之天之道损有余而补不足】利而不害【老子天之道丨丨丨丨圣人之道为而不争】日暴夜息风干露濡【文子天设日月列星辰张四时调阴阳丨以丨之丨以丨之丨以丨之雨丨以丨之】圆而无端【文子天丨丨丨丨故不得观其形】且冬且夏【文子阴阳不能常丨丨丨丨月不知昼日不知夜】元运无穷【子华子丨太初之中气也天帝得之丨乎丨丨】长赢随以揫敛沍阴随以敷荣【子华子朱明丨丨不能尽其所以为温也必丨之丨丨丨之气而为秋元武丨丨不能尽其所以为寒也必丨之丨丨丨之气而为春孰为此者天也】出三入一【子华子天之精气其大数常丨丨而丨丨一之谓专二之谓耦三之谓化专者才也耦者干也化者神也】徧覆包涵昭明显融【子华子丨丨丨丨天之所以为大也丨丨丨丨帝之所以为功也】捭阖【谷子丨丨者天地之道捭阖者以变动隂阳四时开闭以化万物纵横反出反覆反忤必由此矣】持枢【谷子丨丨谓春生夏长秋收冬藏天之正也】左舒【尸子天丨丨而起牵牛地右辟而起昴毕】如弹丸【愼子天地既判而生两仪轻清浮而为天重浊凝而为地天形丨丨丨半覆地上半隐地下其势斜倚故天行健】相因为氤相昷为氲【愼子天地之所以能长能久者以其阳中有隂下降极而生阳隂中有阳上升极而生隂二者交通合为太和丨丨而丨丨丨丨而丨丨以此施生化之功此变化之所以兆也】含精物生【列子清轻者上为天浊重者下为地故天地丨丨万丨化丨】职生覆【列子天地无全功圣人无全能万物无全用故天丨丨丨地职形载圣职教化物职所宜】密移【列子运转亡已天地丨丨畴觉之哉】积气【列子杞国有人忧天坠身无所寄废寝食者又有忧彼之所忧者因徃晓之曰天丨丨耳无处无气若屈伸呼吸终日在天中行止奈何忧坠乎】炼石补阙【列子天地亦物也物有不足故昔者女娲氏丨五色丨以丨其丨断鼇之足以立四极】窈然无际漠然无分【列子丨丨丨丨天道自防丨丨丨丨天道自运】清都紫微【列子周穆王执化人之袪腾而上者中天廼止暨及化人之宫王实以为丨丨丨丨钧天广乐帝之所居】苍苍正色【庄子天之丨丨其丨丨邪其远而无所至极邪其视下也亦若是则已矣】神而不可不为【庄子丨丨丨丨丨丨者天也】无为而尊【庄子丨丨丨丨者天道也】运而无积【庄子天道丨丨丨所丨故万物成】昼夜有经【庄子天徳而出寜日月照而四时行若丨丨之丨丨云行而雨施矣】六极五常【庄子天有丨丨丨丨】机缄不得已运转不能止【庄子天其运乎地其处乎日月其争于所乎孰主张是孰纲维是孰居无事推而行是意者其有丨丨而丨丨丨邪意者其丨丨而丨丨自丨邪】隆施【庄子云者为雨乎雨者为云乎孰丨丨是孰居无事淫乐而劝是注隆施居髙而施也】万物出乎无有【庄子天门者无有也丨丨丨丨丨丨】不赐嵗成【庄子四时殊气天丨丨故丨丨】成体成始【庄子天地者万物之父母也合则丨丨散则丨丨】大美不言【庄子天地有丨丨而丨丨四时有明法而不议万物有成理而不説】始卒若环【庄子丨丨丨丨莫得其伦是谓天均天均者天倪也】守度量而不可滥【鹖冠子彼天地之以无极者以丨丨丨丨丨丨丨】柄以临斗【鹖冠子日不逾辰月宿其当名服事星守弗去望晦朔终始相巡逾年累嵗用不缦缦此天之所丨丨丨丨者也】不离一【鹖冠子天之不违以丨丨丨】捐物任势【鹖冠子丨丨丨丨者天也捐物任势故莫能宰而不天】万物立【鹖冠子天者丨丨所以得丨也】燥而水生【鹖冠子天者神也地者形也地湿而火生焉天丨丨丨丨焉】然物无胜【鹖冠子所谓天者非是苍苍之气之谓天也言其丨丨而丨丨者也注可天下之物而莫之胜也】太清【鹖冠子唯圣人能正其音调其声故其徳上及丨丨下及泰寜中及万灵注太清天也泰寜地也】诚信明因一【鹖冠子天者诚其日徳也日诚出诚入南北有极故莫弗以为法则天者信其月刑也月信死信生终则有始故莫弗以为政天者明星其稽也列星不乱各以序行故小大莫弗以为章天者因时其则也四时当名代而不干故莫弗以为必然天者一法其同也前后左右古今自如故莫弗以为常天丨丨丨丨丨不为众父易一故莫能与争先】执大同之制调泰鸿之气【鹖冠子泰一者丨丨丨丨丨丨丨丨丨丨正神明之位者也注泰一天皇大帝也】神明所根【鹖冠子天也者丨丨之丨丨也醇化四时陶埏无形刻镂未萌离文将然者也】陶埏无形刻镂未萌【见上】明三定一【鹖冠子天丨丨以丨丨则万物莫不至矣三时生长一时煞形四时而定天地尽矣】受藻华【鹖冠子天丨丨丨以为神明之根者也注天受道之英华以生神明】九鸿【鹖冠子天有丨丨注九鸿九方】不见形脔【鹖冠子精微者天地之始也丨丨丨丨而天下归羙焉】循文以动【鹖冠子天丨丨丨丨地循理以作】气之总出【鹖冠子天者丨丨所丨丨也注虹霓霜露风雨积气之成乎天者也】行不径请【鹖冠子欲验九天之髙者丨丨丨丨注安可以问而至也】亲比相随【荀子山渊平天地比注天无实形地之上空虚者尽皆天也是天地长丨丨丨丨无天髙地下之殊也在髙山则天亦髙在深渊则天亦下故曰天地比】隆物示民【荀子皇天丨丨以丨下丨或厚或薄帝不齐均注隆犹备也】圜周复杂【吕氏春秋天道之圜也精气一上一下丨丨丨丨无所稽留】顺维生【吕氏春秋天曰顺丨丨丨地曰因因维寜】微以成【吕氏春秋天地有始天丨丨丨地塞以形天地合和生之大经注天阳也虚而能施故微以生万物】九野【吕氏春秋天有丨丨中央曰钧天其星角亢氐东方曰苍天其星房心尾东北曰变天其星箕斗牵牛北方曰元天其星婺女虚危营室西北曰幽天其星东壁奎娄西方曰颢天其星胃昴毕西南曰朱天其星觜巂参东井南方曰炎天其星舆桞七星东南曰阳天其星张翼轸】斟万物【吕氏春秋天丨丨丨圣人览焉】至长反短至短反长【吕氏春秋丨丨丨丨丨丨丨丨天之道也注夏至极长过至则短冬至极短过至则长】阊阖【淮南子排丨丨钥天门注阊阖始升天之门也】大区【淮南子乘云陵霄与造化者俱纵志舒节以驰丨丨注区宅大宅谓天也】大昭【淮南子天地未形冯冯翼翼洞洞灟灟故曰丨丨】虚霩【淮南子道始于丨丨虚霩生宇宙】清阳薄靡【淮南子丨丨者丨丨而为天重浊者凝滞而为地注薄靡者若尘埃飞扬之貌】清妙【淮南子丨丨之合专易重浊之凝竭难故天先成而地后定】圆者主明【淮南子天道曰圆地道曰方方者主幽丨丨丨丨明者吐气者也幽者含气者也吐气者施含气者化】吐气者施【见上】紫宫执斗【淮南子丨丨者太一之居也丨丨而左旋】报徳维【淮南子东北为丨丨之丨也注报复也隂气极于北方阳气发于东方自隂复阳故曰报徳之维四角为维也】背阳维【淮南子西南为丨丨之丨注西南已过阳将复隂故曰背阳之维】常羊维【淮南子东南为丨丨之丨注常羊不进不退之貌东南纯阳用事不盛不衰常如此故曰常羊之维】蹏通维【淮南子西北为丨丨之丨注西北纯隂阳气闭结阳气将萌蹏始通之故曰蹏通之维】帝张四维【淮南子丨丨丨丨运之以斗月徙一辰复反其所】物宗【淮南子天为绳绳之为度也直而不争修而不穷久而不远而不忘与天合徳与神合明所欲则得所恶则亡自古及今不可移匡厥徳孔密广大以容是故上帝以为丨丨】芒芠漠闵澒蒙鸿洞【淮南子古未有天地之时惟像无形窈窈防防丨丨丨丨丨丨丨丨莫知其门有二神混生经天营地】二神混生【见上注丨丨隂阳之神丨丨俱生也】节章光爱神明【淮南子夫天地之道至纮以大尚犹丨其丨丨丨其丨丨】矩表识【淮南子天地之大可以丨丨丨也注矩度表影也】无容无则【淮南子天道元黙丨丨丨丨大不可极深不可测尚与人化知不能得】得和之精【淮南子天地之气莫大于和和者隂阳调日夜分而生物春分而生秋分而成生之与成必丨丨丨丨】洞同【淮南子丨丨天地浑沌为朴未造而成物谓之太一】无予无夺【淮南子天地丨丨也故丨丨也日月无徳也故无怨也】呕生吹落【淮南子夫天地之施化也丨之而丨丨之而丨岂此契契哉】无为之为【子或问天曰吾于天欤见丨丨丨丨矣或问雕刻众形者匪天欤曰以其不雕刻也如物刻而雕之焉得力而给诸】为万物郭【子或问圣人之经不可使易知欤曰不可天俄而可度则其覆物也浅矣地俄而可测则其载物也薄矣大哉天地之丨丨丨丨五经之为众説郛】髙其目下其耳【子敢问大聪明曰乎惟天为聪惟天为明夫能丨丨丨而丨丨丨者匪天也夫】乐天【子天非独劳仲尼亦自劳也天病乎哉天丨丨圣乐圣】经南北纬西东【子丨则有丨有丨丨则有丨有丨注经纬相错以成天文也】郁化精【扬子天奥西北丨丨丨也】穹隆周下【子天丨丨而丨乎丨地旁薄而向乎上】浑而防【子天丨丨丨故其运不已地隤而静故其生不迟注防犹移也浑仑而运无穷也防同挥】侨躆【子天彊健而丨丨注侨躆犹动作也】含囊万物【抱朴子天地虽丨丨丨丨而万物非天地之所为也】干穹髙葢【抱朴子仪坤徳以厚载拟丨丨以丨丨】穹隆仰焘【抱朴子冲昧既辟降浊升清丨丨丨丨旁泊俯停乾坤定位上下以形】统元气【文中子天者丨丨丨焉非止荡荡苍苍之谓也】三纪大备【史记天官书天运三十嵗一小变百年中变五百载大变三大变一纪丨丨而丨丨】五官五佐【史记天官书紫宫房心权衡咸池虗危列宿部星此天之丨丨坐位也为经不移徙大小有差濶狭有常水大金木塡星此五星者天之丨丨为经纬见防有时所过行赢缩有度】天廷【史记天官书三能三衡者丨丨也客星出天廷有竒令】贵者太一【史记封禅书谬忌奏祠太一方曰天神丨丨丨丨太一佐曰五帝】帝所【史记赵世家赵简子疾五日不知人寤语大夫曰我之丨丨甚乐与百神游于钧天广乐九奏万舞不类三代之乐】含靁【史记司马相如传左元防而右丨丨兮前陆离而后潏湟注含靁天上造化神名也】寒门【史记司马相如传遗屯骑于元阙兮轶先驱于丨丨注寒门天北门】昊穹【史记司马相如传伊上古之初肇自丨丨兮生民】垂恩储祉【史记司马相如传上帝丨丨丨丨将防荐成】质闇【史记司马相如传天为丨丨珍符固不可辞注言天道质昧防符瑞见意不可辞让也】旷旷【史记日者传天地丨丨物之熈熈或安或危莫知居之】出五色辨白黑【史记龟防传天丨丨丨防丨丨丨地生五谷防知善恶】生百财【史记防传天地合气防丨丨丨】穆清【史记自序汉兴防来至明天子获符瑞建封禅改正朔易服色受命于丨丨】博临【汉书武帝纪诏曰上帝丨丨不异下房赐朕休】兼地【汉书律厯志天丨丨人则天】玉衡杓建【汉书律厯志丨丨丨丨天之纲也日月初躔星之纪也】六气五味【汉书律厯志天有丨丨降生丨丨】若日月光【汉书礼乐志孝奏天仪丨丨丨丨注言防孝道进承于天天神下降故有光】四方承宇【汉书礼乐志帝临中坛丨丨丨丨注言天神尊者来降中坛四方之神各承四宇也】泰元【汉书礼乐志惟丨丨尊媪神蕃厘注泰元天也媪神地也言天神至尊而地神多福也】玉台【汉书礼乐志游阊阖观丨丨注玉台上帝之所居】詄荡荡【汉书礼乐志天门开丨丨丨注詄读如迭荡荡天体坚清之状也】坚清【见上】寂漻知时【汉书礼乐志丨丨上天丨厥丨注言天虽寂漻高逺而知我飨荐之时也】九阂【汉书礼乐志专精厉意逝丨丨注阂亦陔也陔重也谓九天之上也阂音亥】象载昭庭【汉书礼乐志丨丨丨丨日亲防察注象谓县象也载事也县象秘事昭显于庭日来亲近甚明察也】腹齐【汉书郊祀志八神将自古而有之或曰太公防来作之齐所防为齐防天齐也注蘓林曰当天中央齐也师古曰谓其众神异如天之丨丨也】好隂【汉书郊祀志天丨丨祠之必于髙山之下】有五帝【汉书郊祀志高祖入关问故秦时上帝祠何帝也对曰四帝有白青黄赤帝之祠高祖曰吾闻天丨丨丨而四何也莫知其説于是高祖曰吾知之矣廼待我而具五也廼立黑帝祠】报徳星【汉书郊祀志望气王朔言候独见塡星出如食顷复入有司皆曰陛下建汉家封禅天其丨丨丨云注徳星即塡星也】増授泰元神防【汉书郊祀志天子幸泰山防十一月甲子朔旦冬至日祀上帝于明堂后每修封其赞飨曰天丨丨皇帝丨丨丨丨周而复始皇帝敬拜泰一】大律【汉书郊祀志正稽古立功立事可防永年丕天之丨丨注丕奉也律法也】上质不饰【汉书郊祀志神祗功徳至大虽修精防而备庶物犹不足防报功惟至诚为可致丨丨丨丨防章天徳】日月星辰所昭仰【汉书郊祀志天文丨丨丨丨丨丨丨也地理山川海泽所生殖也】坱圠无垠【汉书贾谊传大钧播物丨丨丨丨】隂阳为炭万物为铜【汉书贾谊传天地为鑪造化为工丨丨丨丨丨丨丨丨】阳居大夏隂居大冬【汉书董仲舒传天道之大者在隂阳阳为徳隂为刑刑主杀而徳主生是故丨常丨丨丨而防生肓养长为事丨常丨丨丨而积于空虚不用之处防此见天之任徳不任刑也】报降符应【汉书儿寛传癸亥宗祀日宣重光上元甲子肃雝永亨光辉充塞天文粲然见象日昭丨丨丨丨】贵信【汉书杜钦传天道丨丨地道贵贞不信不贞万物不生】表应【汉书东方朔传谦逊静慤天丨之丨应之防福】不为恶寒辍冬【汉书东方朔传天丨丨人之丨丨而丨其丨地不为人之恶险而辍其广】筦闚【汉书东方朔传语曰防丨丨天防蠡测海】紫宫极枢通位帝纪太微四门广开大道【汉书李寻传丨丨丨丨丨丨丨丨丨丨丨丨丨丨丨丨注紫宫天之北宫也极天之北极星也枢是其廻转者也太微天之南宫也四门太微之四门也】清则【汉书扬雄传正皇天之丨丨兮度后土之方贞】堪舆【汉书雄传属丨丨防壁垒兮梢防魖而抶獝狂注堪舆天地总名也】天阃【汉书扬雄传丨丨决兮地垠开八荒协兮万国谐】旭卉【汉书雄传上天之縡杳丨丨兮注杳髙逺也旭卉疾速也】玉衡正太阶平【汉书雄传丨丨丨而丨丨丨注玉衡天仪也】丽弥【汉书雄传天丨且丨地普而深注丽日月星辰之所着也弥广也】九闳【汉书雄传独不见夫翠蚪绛螭之将登虖天必耸身于苍梧之渊不阶浮云翼疾风虚举而上升则不能撠胶葛腾丨丨注胶葛上清之气也九闳九天之门】纮覆【汉书叙观天冈之丨丨兮实棐谌而相顺】浑元【汉书叙丨丨运物流不处兮注浑元天地之气也】荡荡正青【后汉书和熹邓皇后纪尝夣扪天丨丨丨丨若有钟乳状廼仰饮之防讯诸占梦言尧梦攀天而上汤梦及天而咶之斯皆圣王之前占吉不可言】梦咶【见上注咶音是】一昼一夜而运过周【后汉书律厯志天之动也丨丨丨丨丨丨丨丨星从天而西日违天而东日之所行与运周】约而不费【后汉书祭祀志论天道质成丨丨丨丨者也】合元垂耀【后汉书天文志天者北辰星丨丨丨丨建帝形运机授度张百精】八极之维【后汉书天文志注丨丨丨丨径二亿三万二千三百里南北则短减千里东西则广増千里自地至天半于八极则地之深亦如之】两仪儛道中【后汉书天文志注天有丨丨防丨丨丨其可覩枢星是也谓之北极在南者不着故圣人弗之名焉】禀气舒光【后汉书天文志注天致其动丨丨丨丨】幽奥【后汉书冯衍览天地之丨丨兮统万物之维纲】大宅【后汉书冯衍传游精神于丨丨兮抗元妙之常操注大宅谓天地】重人惜物【后汉书郅恽传天地丨其丨丨其丨故运机衡垂日月含元包一甄陶品类】含元包一【见上】防虚为徳【后汉书郎顗天地之道其犹鼓籥丨丨丨丨自近及逺者也】敏于影响【后汉书郎顗传天之应人丨丨丨丨】文象设教【后汉书襄楷传皇天不言防丨丨丨丨】五载成化【后汉书朱浮传曰五年再闰天道乃备夫防天地之灵犹丨丨防丨其丨况人道哉】犹慈父【后汉书郑兴传天于贤圣之君丨丨丨之于孝子也】尚刚【后汉书丁鸿传天不可防不刚不刚则三光不明注天道丨丨终日干干是其刚也】四表【后汉书班固传四渎五岳河泝洛图书之渊注天有丨丨防布精魄地有四渎防出图书】干则【后汉书班固传若夫上稽丨丨降承龙翼而炳诸典谟防冠徳卓踪者莫崇乎陶唐注惟天为大惟尧则之龙翼谓稷契等为尧之羽翼】浮清【后汉书班固太极之原两仪始分烟烟煴煴有沈而奥有丨而丨】九干【后汉书崔骃俯钩深于重渊仰探逺乎丨丨注九干谓天有九重也】厖澒【后汉书张衡逾丨丨于宕防兮贯倒景而高厉注天度蒙澒未分之象也】虹洞【后汉书马融天地丨丨固无端涯注虹洞相连也】务刚其气【后汉书黄琼天者丨丨丨丨君者务彊其政】五将三门【后汉书髙彪传天有太一丨丨丨丨注太一式凡举事皆欲发三门顺五将发三门者开门休门生门五将者天日文昌等】大顺成徳【魏志孙资传注天地以丨丨丨丨君子以善恕成仁】规量【魏志陈思王植注同天地之丨丨兮齐日月之晖光】物不答施【魏志刘廙丨丨丨丨于天地子不谢生于父母】运星精流神明【魏志管辂传注夫天虽有大象而不能言故丨丨丨于上丨丨丨于下验风云以表异役鸟兽以通灵】验风云以表异役鸟兽以通灵【见上】神明君父【魏志管辂传注天地至大为丨丨丨丨覆载万物生长抚肓】布治房心决政参伐【蜀志秦宓天帝丨丨丨丨丨丨丨丨】有头有耳有足【蜀志秦宓吴遣使张温来聘百官皆往饯焉众人皆集而宓未往亮累遣使促之温曰彼何人也亮曰益州学士也及至温问曰天丨丨乎宓曰有之温曰在何方也宓曰在西方诗曰乃眷西顾以此推之头在西方温曰天丨丨乎宓曰天处高而聼卑诗云鹤鸣九臯声闻于天若其无耳何以聼之温曰天丨丨乎宓曰有诗云天歩艰难之子不犹若其无足何以歩之】灵威棐谌【吴志吴主传注天高听下丨丨丨丨】穹圆【晋书简文帝纪论静河海于既泄补丨丨于已紊】言天者三家【晋书天文志古丨丨丨有丨丨一曰葢天二曰宣夜三曰浑天】南高北下【晋书天文志天形丨丨而丨丨日出髙故见日入下故不见】中髙外下【晋书天文志天地各丨丨丨丨】旁转如磨【晋书天文志天丨丨丨推丨而左行】磨疾蚁迟【晋书天文志天左行日月右行故日月实东行而天牵之以西没譬之于蚁行磨石之上磨左旋而蚁右去丨丨而丨丨故不得不随磨以左廻焉】了无质【晋书天文志天丨丨丨仰而瞻之髙逺无极眼瞀精絶故苍苍然也譬之旁望逺道之黄山而皆青俯察千仞之深谷而窈黑夫青非眞青而黑非有体也】覆奁【晋书天文志天形穹隆如鸡子幕其际周接四海之表浮于元气之上譬如丨丨以抑水而不没者气充其中故也】出入水中【晋书天文志黄帝书曰天在地外水在天外水浮天而载地者也又易曰时乘六龙夫阳爻称龙龙者居水之物以喻天天阳物也又丨丨丨丨与龙相似故以龙比也】上下规【晋书天文志绕北极径七十二度常见不隐谓之丨规绕南极七十二度常隐不见谓之丨丨】赤黄道【晋书天文志丨道带天之纮去两极各九十一度少彊丨丨日之所行也半在赤道外半在赤道内与赤道东交于角五少弱西交于奎十四少彊】隂阳陶烝万品一区【晋书张华传丨丨丨丨丨丨丨丨巨细舛错种繁类殊】剑精上彻【晋书张华传斗牛之间常有紫气华闻雷焕妙逹纬象乃要焕登楼仰观焕曰寳丨之丨丨丨于天耳】含罗万类旁薄羣生【晋书皇甫谧传天元而清地静而寜丨丨丨丨丨丨丨丨】四节环转【晋书挚虞传一仪泊焉其无央兮丨丨丨丨而靡穷】霄堮【晋书张协传旌拂丨丨轨出苍垠】清泠无霞【晋书张协天丨丨而丨丨野旷朗而无尘】八翼飞上【晋书陶侃传侃梦生丨丨丨而丨天见天门九重已登其八惟一门不得入】奓濶【晋书成公绥传何隂阳之难测伟二仪之丨丨】干轴【晋书袁宏传赫赫三雄并廻丨丨】刚简【晋书董京乾道丨丨坤体敦密】恢恢干德【晋书四夷传序夫丨丨丨丨万类之所资始荡荡坤仪九区之所均载】神光烛庭【晋书冯防载记尝夜见天门开丨丨赫然丨于丨内】列宿分方【宋书厯志天以丨丨丨丨而不在于四时】干式【宋书礼志惟皇配极惟帝祀天故能上稽丨丨照临黔首】质诚章徳【宋书礼志扫地而祭器用陶匏惟丨与丨以丨天丨】清穹【宋书乐志烟芗鬯报丨丨】干枢【宋书乐志地纽谧卜丨回】紫穹【宋书乐志膺华丹耀登瑞丨丨】干衡【宋书乐志抚丨丨鎭地机】犹殻裹黄【宋书天文志天地之体状如鸟卵天包地外丨丨之丨丨也周旋无端其形浑浑然故曰浑天也】穷于无穷【宋书天文志天高丨丨丨丨地深测于不测地有居静之体天有常安之形】常安形【见上】员神【宋书符瑞志丨丨降祥方只荐裕】假照三辰【宋书谢灵运传坤寄通于四渎干丨丨于丨丨】浑四游干五纬【宋书颜延之传丨丨丨而丨丨丨天道也】青昊【宋书乐志烟贽丨丨震飏紫】赋气自均【齐书崔祖思天地无心丨丨丨丨】荣光【齐书陆澄传时东海王摛史学博闻永明中天忽黄色照地众莫能解摛云是丨丨世祖大悦】判气【齐书张融传分浑始地丨丨初天】抗晖东曲【齐书张融天丨丨于丨丨日倒丽于西阿】皇干【梁书武帝纪丨丨降命难以谦拒】星囘日薄击雷鞭电【梁书元帝纪丨丨丨丨丨丨丨丨者之谓天】穹仪【梁书元帝纪凿河津于孟门百川复啓补丨丨以五石万物再生】浑葢为一【梁书崔灵恩传儒者论天互执浑葢二义论葢不合于浑论浑不合于葢灵恩立义以丨丨丨丨焉】元胎【陈书髙祖纪丨丨剖判太素氤氲】以运为徳【南史文惠太子传干健震动天丨丨丨丨故言帝出乎震】景测【魏书髙允箕子陈谟而洪范作宣尼述史而春秋着皆所以彰明列辟丨丨皇天者也】十二次【魏书张渊注天有丨丨丨日月之所经厯】恢恢寥寥【魏书张渊传丨丨太虚丨丨帝庭】三十六天【魏书释老志二仪之间有丨丨丨丨中有三十宫宫有一主】华阙干宫【隋书音乐志辟丨丨下丨丨乘精气御祥风】烟衢宸路【隋书音乐志神之灵庆隂隂丨丨洞丨丨深】七种殊説【隋书天文志葢及宣夜三説并驱平昕安穹四天腾沸岂容天体丨丨丨丨】人主象【旧唐书礼仪志天是丨丨之丨故况之曰帝】上灵【旧唐书礼仪志答眷丨丨聿追孝享】阳元【旧唐书礼仪志柱为隂数天实丨丨】干图【旧唐书礼仪志仰则丨丨上符景宿】圆清【旧唐书礼仪志按周易天数九地数十以九乘十数当九十故去基上面九十尺所以上法丨丨下仪方载】君位【旧唐书礼仪志昊天上帝丨丨五方时帝臣位】有赫圆宰【旧唐书音乐志丨丨丨丨深仁曲成】皇穹【旧唐书音乐志钦惟大帝载仰丨丨】混成冲防【旧唐书音乐志干仪丨丨丨丨天道下济髙明】九元着象七曜甄明【旧唐书音乐志攸哉广覆大矣曲成丨丨丨丨丨丨丨丨】至诚与邻【旧唐书音乐志天道无亲丨丨丨丨】苍霄【旧唐书音乐志调露初迎绮春节承云遽践丨丨驭】品类既一崇髙以均【旧唐书柳公绰传天布寒暑不私于人丨丨丨丨丨丨丨丨】五音司日【唐书厯志天有丨丨所以丨丨也】诚神监仁【唐书柳宗元传载阳于雅承天之嘏天之丨丨宜丨于丨神之曷依宜仁之归】常数【唐书孙思邈天有四时五行寒暑迭居和为雨怒为风凝为雪霜张为虹霓天丨丨也】智象圆【唐书孙思邈传丨者动天之丨故欲丨易曰见几而作不俟终日圆之谓也】霆砰电射【唐书吴武陵传丨丨丨丨天怒也不能终朝】运为四时【唐书许敬宗传天有五星丨而丨丨丨地有五岳流而为四渎】称以举事【五代史司天考自尧舜三代以来莫不丨天丨丨丨】纮带【五代史司天考赤道者天之丨丨也其势圜而平纪宿度之常数焉】北倚【宋史天文志沈括浑仪议曰旧説以谓天常倾西北极星不得居中臣谓以中国规观之天常丨丨可也谓极星偏西则不然】天中为北【宋史天文志黄帝素书立于午而面子立于子而面午至于自卯而望酉自酉而望卯皆曰北面立于卯而负酉立于酉而负卯至于自午而望南自子而望北则皆曰南面乃常以丨丨丨丨也常以天中为北则葢以极星常居天中也】黄道横络【宋史天文志葢天度之不齐古人特纪其大纲后世渐极于精密也若夫丨丨丨丨天体列宿躔度自随嵗差而增减】元气广大【宋史礼志按开寳通礼丨丨丨丨则称昊天据逺视之苍然则称苍天】苍昊为体【宋史礼志在天成象在地成形葢明辰象非天草木非地是则天以丨丨丨丨不入星辰之列】阳嘘而生【宋史乐志莫神乎天丨丨丨丨】黙定幽赞降祥福善【宋史乐志天何言哉至清而健丨丨丨丨丨丨丨丨】眞宇【宋史乐志巍巍丨丨奕奕殊庭】监观万防绕治九清【宋史乐志无体之体强名之名丨丨丨丨丨丨丨丨】髙穹【宋史乐志赫赫艺祖受命丨丨】青圆【宋史乐志云旗飞神光肃然当驾颷歘来乎丨丨】云恩雨泽【宋史乐志丨丨有截丨丨霈无涯君王愉乐龢气溢瑶巵】髙明清粹凝徳无累【宋史叚少连丨丨丨丨丨丨丨丨者天之道也】宣通则和【宋史尤袤天地之气丨丨丨丨壅遏则乖】冲冲漠漠【宋史夏侯嘉正又若太始未有仁义丨丨丨丨二气交错】范金走水不出戸而知【辽史厯象志观天之变而制器以之八尺之表六尺之筒百刻之漏日月星辰示诸掌上运行既察度分既审于是像天圜以显运行置地柜以验出入浑象是作天道之常寻尺之中可以俯窥陶唐之象是矣设三仪以明度分管一衡以正人极浑仪是作天文之变六合之表可以仰观有虞之玑是矣体莫固于金用莫利于水丨丨丨丨丨丨丨丨丨天道此圣人之所以为圣也】主流行【辽史世表天丨丨丨地主蓄泄二气无往而弗逹】不可体形【元史天文志丨丨丨丨莫天大也】干文朗【元史礼乐志肇此大禋丨丨丨丨】恢恢上圆【元史礼乐志丨丨丨丨无声无臭】大恩生【隂符经天之无恩而丨丨丨迅雷列风莫不蠢然】笠写【周髀算经丨以丨天注写犹象也言笠之体象天之形】中央髙【周髀算经凡日月运行四极之道极下者其地髙人所居六万里滂沲四隤而下天之丨丨亦丨四旁六万里】四极四和【周髀算经日运行处极北北方日中南方夜半日在极东东方日中西方夜半日在极南南方日中北方夜半日在极西西方日中东方夜半凡此四方者天地丨丨丨丨注四和者谓之极子午卯酉得东西南北之中天地之所合四时之所交风雨之所防隂阳之所和然则百物阜安草木蕃庶故曰四和】葢笠【周髀算经天象丨丨地法覆槃】尚右【逸周书天道丨丨日月西移】有九列【逸周书天丨丨丨别时隂阳】嘏命【逸周书用能承天丨丨】夏数得【逸周书丨丨丨天百王所同】有沧热【逸周书天地之间丨丨丨善用道者终不竭注沧寒】有严敎【竹书纪年黄帝五十年秋七月庚申天雾昼昏帝问天老力牧容成曰于公何如天老曰天丨丨丨以赐帝帝勿犯也游于洛水之上见大鱼杀五牲以醮之鱼游于海得图书焉】再旦【竹书纪年懿王元年春正月王即位天丨丨于郑】持盈【越絶书天贵丨丨持盈者言不失隂阳日月星辰之纲纪】三表【越絶书范子曰夫八谷贵贱之法必察天之丨丨即决矣越王曰请问三表范子曰水之势胜金隂气蓄积太盛水据金而死故金中有水如此者嵗大败八谷皆贵金之势胜木阳气蓄积太盛金据木而死故木中有火如此者嵗大羙八谷皆贱金木水火更相胜此天之三表者也】倡而见符【越絶书天丨丨丨丨地应而见瑞圣人上知天下知地中知人此之谓天平地平以此为天图】聼卑视察【贾谊新书天之处髙其丨丨其目芒其丨丨】髙位下施蔵形见光【董仲舒春秋繁露天丨其丨而丨其丨丨其丨而丨其丨序列星而近至精考隂阳而降霜露髙其位所以为尊也下其施所以为仁也蔵其形所以为神也见其光所以为明也序列星所以相承也近至精所以为刚也考隂阳所以成嵗也降霜露所以生杀也】序列星近至精考隂阳降霜露【见上】积精自刚【董仲舒春秋繁露天丨众丨以丨丨圣人积众贤以自强天序日月星辰以自光圣人序爵禄以自明】盛积壹阳【董仲舒春秋繁露天道务盛其精圣人务众其贤丨其丨而丨其丨众其贤而同其心】四选三长【董仲舒春秋繁露天地之理分一嵗之变以为四时四时亦天之丨丨已是故春者少阳之选也夏者太阳之选也秋者少隂之选也冬者太隂之选也四选之中各有孟仲季是选之中有选故一嵗之中有四时一时之中有丨丨天之节也】十端【董仲舒春秋繁露天有丨丨天为一端地为一端隂为一端阳为一端火为一端金为一端木为一端水为一端土为一端人为一端凡十端而毕天之数也】三而一成【董仲舒春秋繁露天之大经三起而成日三日而成规三旬而成月三月而成时三时而成功寒暑与和三而成物日月与星三而成光天地与人三而成徳由此观之丨丨丨丨天之大经也】广大无极【董仲舒春秋繁露天地者万物之本先祖之所出也丨丨丨丨其徳昭明厯年众多永永无疆】化生养成【董仲舒春秋繁露天覆育万物既丨而丨之有丨而丨之事功无己终而复始凡举归之以奉人察于天之意无穷极之仁也】爱利为意【董仲舒春秋繁露天常以丨丨丨丨以养为事春秋冬夏皆其用也】显经隐权前徳后刑【董仲舒春秋繁露天以隂为权以阳为经阳出而南隂出而北经用于盛权用于末以此见天之丨丨丨丨丨丨而丨丨也】少霜多露【董仲舒春秋繁露天之所以成物者丨丨而丨丨也】暖清【董仲舒春秋繁露人之好恶化天之丨丨人之喜怒化天之寒暑】喜怒气哀乐心【董仲舒春秋繁露天亦有丨丨之丨丨丨之丨春喜气也故生秋怒气也故杀夏乐气也故养冬哀气也故藏】出阳为暖出隂为清【董仲舒春秋繁露天地之道丨丨丨丨以生之丨丨丨丨以成之】亲阳疎隂【董仲舒春秋繁露阳之出也常县于前而任事隂之出也常县于后而守空处而见天之丨丨而丨丨任徳而不任刑也】百神之君【董仲舒春秋繁露天者丨丨丨丨也王者之所最尊也】万物之祖【董仲舒春秋繁露天者丨丨丨丨万物非天不生】三起而成四转而终【董仲舒春秋繁露天之大经丨丨丨丨丨丨丨丨】集地之灵降甘风雨【董仲舒春秋繁露郊祝曰皇皇上帝照临下土丨丨丨丨丨丨丨丨庶物羣生言而已矣】两和二中【董仲舒春秋繁露天有丨丨以成丨丨嵗立其中用之无穷是北方之中用合隂而物始动于下南方之中用合阳而养始美于上其动于下者不得东方之和不能生中春是也其养于上者不得西方之和不能成中秋是也】盛牡【董仲舒春秋繁露天气先丨丨而后施精故其精固地气盛牝而后化故其化良】荠成告甘芬成告苦【董仲舒春秋繁露天无所言而意以物物不与羣物同时而生死者必深察之是天所告人也故丨丨丨之丨丨丨丨之丨也】和徳平威【董仲舒春秋繁露天有丨有丨有丨有丨春者天之和也夏者天之徳也秋者天之平也冬者天之威也天之序必先和然后发徳必先平然后发威】不能两盈【桓寛盐铁论夫李梅实多者来年为之衰新谷熟者旧谷为之亏自天地丨丨丨丨而况于人事乎】三光照记【桓寛盐铁论天设丨丨以丨丨天子立公卿以明治】万嵗长安【焦氏易林天地髙明丨丨丨丨】黄帝所直【焦氏易林天门帝室丨丨丨丨藩屏周衞不可得入】尧舜所居【焦氏易林天之奥隅丨丨丨丨】为人镇【班固白虎通天之为言鎭也居髙理下丨丨丨也】一苍【吴越春秋大夫种进祝酒其辞曰皇天祐助我王受福良臣集谋我王之徳宗庙辅政神承翼君不忘臣臣尽其力上天丨丨不可掩塞】浩广【魏伯阳参同契天道甚丨丨】神在四宫【王充论衡天神之处天犹王者之居也王者居宫室之内则天亦有太微紫宫轩辕文昌之坐天丨丨丨丨之内】辄知辄应【王充论衡儒者曰天气也故其去人不逺人有是非隂为徳害天丨丨之又丨丨之】里度【王充论衡或言天之离天下六万余里数家计之三百六十五度一周天下有周度髙有里数如天审气气如云烟安得丨丨】若覆盆【王充论衡天平正与地无异然而日出上日入下者随天转运视天丨丨丨之状故视日上下然似若出入地中矣】葢葆葢茎【王充论衡或曰天若倚葢极星在上之北若丨之丨矣其下之南有若丨之丨者正何所乎】陶钧运弩矢流【王充论衡天行三百六十五度积凡七十三万里也其行甚疾无以为验当与丨丨之丨丨丨之丨相类似乎】鹤唳鸡鸣【王充论衡夜及半而丨丨晨将旦而丨丨此天气动物物应天气之验也】普施【王充论衡天者丨丨气万物之中】气出物生【王充论衡天之动行也施气也体动丨乃丨丨乃丨矣】老聃得以夀【王充论衡谓天自然无为者何气也恬澹无欲无为无事者也丨丨丨丨丨矣老禀之于天使天无此气老安所禀受】图书自成【王充论衡河出图洛出书天安得以笔墨而为图书乎天道自然故丨丨丨丨】晏旸【王充论衡天丨丨者星辰晓烂人性竒者掌文藻炳】多文【王充论衡上天丨丨而厚土多理瑞应符命莫非文者】持日月转【王充论衡日月行迟天行疾天丨丨丨丨故日月实东行而反西旋也】国基【王符潜夫论天者丨之丨也】羣生大仰【杨泉物理论天者旋也均也积阳纯刚其体廻旋丨丨之所丨丨】南阳北隂【杨泉物理论自极以丨天之丨自极以丨天之丨】昼分夜合【葛洪神仙天地丨丨而丨丨一嵗三百六十交而精气和合故能生产万物而不穷】以寳为信【葛洪西京杂记瑞者寳也信也天丨丨丨丨应人之徳】万象廻薄【王嘉拾遗记皇娥倚瑟而歌曰天清地旷浩茫茫丨丨丨丨化无方】贶以万吉【温大雅创业起居注太原获青石龟形文有丹书四字曰李治万世齐王遣使献之于是内外毕贺帝曰上天明命丨丨丨丨恭承休祉须安万方孤寜堪预此】四人境【叚成式酉阳杂俎三界外曰丨丨丨谓常融玉隆梵度覆奕四天也】三清【叚成式酉阳杂俎四人天外曰丨丨大赤禹余清防也】大罗【叚成式酉阳杂俎三清上曰丨丨又有九天波利等九名】六宫【叚成式酉阳杂俎洞天丨丨周一万里髙二千六百里洞天六宫是为六天神之宫】蔚蓝【陆游老学庵笔记杜子美梓州金华山诗云上有丨丨天垂光抱琼台】

　　御定子史精华巻一
　　钦定四库全书
　　御定子史精华巻二
　　天部二
　　日
　　掌赏【管子南方曰日其时曰夏其气曰阳日丨丨赏为暑注得赏则热热故为暑】星不能争光【文子日出丨不见丨丨与之丨丨】清静扬光【文子天覆以德地载以乐四时不失序风雨不为虐日月丨丨而丨丨五星不失其行此清静之所明也】火精【范子日者丨丨也火者外景主昼居昼而为明处照而有光】光盈尺【尸子日丨丨丨光满天下】照穷桑【尸子少昊金天氏邑于穷桑日五色下丨丨丨】五色【尸子日丨丨阳之精君德也五色照耀君乗土而王】天下眼目【愼子日月为丨丨丨丨人不知德山川为天下衣食人不能感】仲夏跃东井仲冬跃南斗【愼子日经千里昼夜所经谓之一度丨丨丨丨丨而去极近则昼长而夜短丨丨丨丨丨而去极逺则昼短而夜长】夸父追影【列子丨丨不量力欲丨日丨逐之于隅谷之际】车葢盘盂【列子孔子东游见两小儿辨鬭问其故一儿曰日初出大如丨丨及日中则如丨丨此不为逺者小而近者大乎一儿曰日初出沧沧凉凉及其日中如探汤此不为近者热而逺者凉乎】沧沧凉凉【见上】负暄【列子宋国有田夫常衣緼黂仅以过冬暨春东作自曝于日不知天下之有广厦隩室绵纩狐狢顾谓其妻曰丨日之丨人莫知者以献吾君将有重赏】爝火息光【庄子日月出矣而丨丨不丨其于丨也不亦难乎】万物
　　比方【庄子日出东方而入于西极丨丨莫不丨丨有目有趾者待是而后成功】日车【庄子黄帝遇牧马童子请问为天下小童曰予少而自游于六合之内予适有瞀病有长者教予曰若乗丨之丨而游于襄城之野今予病少痊予又且复游于六合之外夫为天下亦若此而已予又奚事焉】方中方睨【庄子日丨丨丨丨注睨侧视也谓日方中而景已复昃谓景方昃而光己复没谓光方没而明己复升凡中昃之与升没若转枢循环自相与为前后始终无别】诚出诚入【鹖冠子日丨丨丨丨南北有极故莫弗以为法则】浮县【鹖冠子丨丨天地之明注四时之运转移日月势若浮县】兼烛【韩非子夫日丨丨天下一物不能当也】周行四极【吕氏春秋冬至日行逺道丨丨丨丨命曰元明】阳燧燃【淮南子丨丨见日则丨而为火注阳燧金也取金杯无縁者熟磨令热日中时以当日下以艾承之则燃得火】天使【淮南子日月者丨之丨也】冬至峻狼夏至牛首【淮南子日丨丨丨丨之山丨丨丨丨之山】小还大还髙舂下舂【淮南子日出于旸谷浴于咸池拂于扶桑是谓晨明登于扶桑爰始将行是谓朏明至于曲阿是谓旦明至于曾泉是谓蚤食至于桑野是谓晏食至于衡阳是谓隅中至于昆吾是谓正中至于鸟次是谓丨丨至于悲谷是谓餔时至于女纪是谓丨丨至于渊虞是谓丨丨至于连石是谓丨丨至于悲泉爰止其御爰息其马是谓县车至于虞渊是谓黄昏至于防谷是谓定昏】行九州七舍【淮南子日入于虞渊之汜曙于防谷之浦丨丨丨丨丨有五亿万七千三百九里注自旸谷至虞渊凡十六所谓九州七舍也】鲁阳援戈【淮南子丨丨公与韩搆难战酣日暮丨丨而防之日为之退三舍】葵乡【淮南子丨之丨日虽有明智弗能然也注然犹明也】踆乌【淮南子日中有丨丨而月中有蟾蜍注谓三足乌】淑清【淮南子日月丨丨而扬光五星循晷而不失其行】不应非气【淮南子日月丨丨丨其丨君子不容非其类注阳燧取火方诸取水气相应也非此不得】乌力胜【淮南子丨丨丨日而服于鵻礼能有修短也注乌在日中而见故曰胜日服犹畏也鵻礼蚕时晨鸣人舍者鸿鸟皆畏之】县熢未转【淮南子日之行也不见其移骐骥倍日而驰草木为之靡丨丨丨丨而日在其前注县熢边举熢转相受行道里最疾者也】羣目之用【扬子赫赫乎日出之光丨丨丨丨也浑浑乎圣人之道羣心之用也】丙明离章【扬子盛哉日乎丨丨丨丨五色淳光夜则测隂昼则测阳注丙炳也离散也言日炳然明朗光耀离散于天下】测隂测阳【见上】主正四方【子日正于天利以其辰作主注日之加午光照天下丨丨丨丨故云利也】动而东【子日丨丨丨天动而西】昱昼【子日以丨乎丨月以昱乎夜】萤烛幽【抱朴子震雷骇则鼛鼓堙朝日出则丨丨丨也】曲影觉【抱朴子明镜举则倾冠见矣羲和照则丨丨丨矣】挟虫鸟瑕【抱朴子日月丨丨丨之丨不妨丽天之景】不就曲照【抱朴子震雷不能细其音以协金石之和日月丨能私其耀以丨丨丨之惠】非莹磨力【抱朴子乾坤方圆非规矩之功三辰摛景丨丨丨之丨】升光启旦【抱朴子羲和丨丨以丨丨望舒曜景以灼夜】今日古日【抱朴子丨丨不及丨丨之热】归西起东【史记歴书日丨于丨丨明于丨】再中【史记封禅书新垣平言臣日丨丨居顷之日却复中于是始更防十七年为元年】出东沼入西陂【史记司马相如日丨丨丨丨于丨丨】君于天下【史记龟防日为德而丨丨丨丨】躔离【汉书律厯志议造汉歴廼定东西立晷仪下漏刻防追二十八宿相距于四方举终防定朔晦分至丨丨望注躔经也离歴也日月之所歴也】合天统【汉书律厯志太极运三辰五星于上而元气转三统五行于下其于人皇极统三德五事故三辰之合于三统也日丨于丨丨月合于地统斗合于人统】日萌色赤肇化而黄牙化而白孽成而黑生成而青【汉书律厯志天统之正始施于子半丨丨丨丨地统受之于丑初日丨丨丨丨至丑半日丨丨丨丨人统受之于寅初日丨丨丨丨至寅半日丨丨丨丨】华燿宣明【汉书礼乐志日丨丨防丨丨】光道【汉书天文志日有中道中道者黄道一曰丨丨光道北至东井去北极近南至牵牛去北极逺东至角西至娄去北极中夏至至于东井北近极故晷短立八尺之表而晷景长尺五寸八分冬至至于牵牛逺极故晷长立八尺之表而晷景长丈三尺一寸四分春秋分日至娄角去极中而晷中立八尺之表而晷景长七尺三寸六分此日去极逺近之差晷景长短之制也】晒光【汉书中山靖王胜白日丨丨幽隐皆照注晒音山豉反】重光【汉书儿寛癸亥宗祀日宣丨丨光辉充塞天文粲然注太平之世日抱重光谓日有重日也】光精【汉书李寻日月丨丨时雨气应注精谓光明也】万里同归【汉书李寻日者众阳之长煇光所烛丨丨丨丨】炎防阳专防壹【汉书李寻日将旦清风发羣隂伏君防临朝不牵于色日初出丨丨丨君登朝佞不行忠直进不蔽障日中煇光君德盛明大臣奉公日将入丨丨丨君就房有常节】烛六合燿八纮【汉书扬雄传日月之经不千里则不能丨丨丨丨丨丨注六合谓天地四方八纮八方之纲维也】天光之贵【汉书孝成许皇后日者众阳之宗丨丨丨丨】周辉【汉书叙传上天县象着明日月丨丨星辰垂精】与运周【后汉书律厯志天之动也一昼一夜而运过周星从天而西日违天而东日之所行丨丨丨】四时备成万物毕改【后汉书律厯志日周于天一寒一暑丨丨丨丨丨丨丨丨】阳精成乌【后汉书天文志注日者丨丨之宗积而丨丨象乌而有三趾阳之类其数竒】守实不亏【后汉书丁鸿日者阳精丨丨丨丨君之象也】宣精【后汉书班固三光丨丨五行布序】浴于甘泉【后汉书王符注东南海之外甘水之间有羲和之国有女子曰羲和方丨日丨丨丨】九阳代烛【后汉书仲长统沆瀣当餐丨丨丨丨注九阳日也】晞发朝阳【后汉书张衡旦余沐于清原兮丨余丨于丨丨】如月之初【后汉书黄琬祖父琼为魏郡守日食京师不见琼防状闻诏问所食多少琼未知所况琬年七嵗在傍曰何不言日食之余丨丨丨丨琼大惊即防其言应诏】用其精【后汉书荀爽在地为火在天为日在天者丨丨丨在地者用其形】手捧【魏志程昱传注昱少时尝梦上泰山两丨丨日昱私异之以语荀彧彧以白太祖太祖曰当终为吾腹心昱本名立太祖乃加其上日更名昱也】登天运景【魏志管辂注白日丨丨丨丨万里无物不照及其入地一炭之光不可得见】一炭光【见上】旸燥【魏志管辂过清河倪太守时天旱倪问辂雨期辂曰今夕当雨是日丨丨昼无形似咸谓不然】举目见【晋书明帝纪帝防而聪哲为元帝所宠异年数嵗长安使来因问帝曰日与长安孰逺对曰长安近不闻人从日边来元帝异之明日宴羣僚又问之对曰日近元帝失色曰何乃异间者之言乎对曰丨丨丨日不见长安】去地八万里【晋书天文志日丨丨恒丨丨丨】丽天平转【晋书天文志日丨丨而丨丨分冬夏之间日前行道为七衡六间】七衡六间【见上】绕辰极【晋书天文志日丨丨丨没西而还东不出入地中】冉冉转上【晋书天文志日出于东丨丨丨丨】当小星数十【晋书天文志今日径千里围周三千里中足以丨丨丨之丨丨也】以火炬喻【晋书天文志王生丨丨丨丨日吾亦将借子之矛以刺子之楯焉把火之去人转逺其光转微而日月自出至入不渐小也王生以火喻之谬矣】横破镜【晋书天文志日之入西方视之稍稍去初尚有半如丨丨丨之状须臾沦没矣若如王生之言日转北去有半者其北都没之顷宜先如竖破镜之状不应如横破镜矣】邪射阳城【晋书天文志凡日景于地千里而差一寸景尺有五寸者南戴日下万五千里也以此推之日当去其下地八万里矣日丨丨丨丨则天径之半也体圆如弹丸地处天之半而阳城为中则日春秋冬夏昏明昼夜去阳城皆等无盈缩矣故知从日邪射阳城为天径之半也】生养恩德【晋书天文志日为太阳之精主丨丨丨丨人君之象也】羲和占【晋书律历志丨丨丨日】焕曜【晋书挚虞传明景日以鉴形兮信丨丨而重光】天晷【晋书挚虞传悼曜灵之靡暇兮限丨丨之有度】炎离【晋书挚虞寻凯风而南暨兮谢太阳于丨丨】一冲一溢【晋书郭璞传一阖一开两仪之迹丨丨丨丨县象之节】正辔中黄【晋书成公绥望舒弥节于九道羲和丨丨于丨丨】裁径百里【晋书鲁胜传日月丨丨丨丨无千里星十里不百里】高隅隐【晋书赫连勃勃载记丨丨丨日崇墉际云】精象所寄【宋书歴志隂阳二气陶育羣品丨丨丨丨是为日月】八行【宋书歴志日有丨丨合成一道月有一道离为九行左交右疾倍半相违其一终之理日数宜同】暄光【宋书乐志柔风舞丨丨迟】丹耀【宋书乐志膺华丨丨登瑞紫穹】出东南隅【宋书乐志日丨丨丨丨照我秦氏楼】合璧【宋书符瑞志帝尧在位日月如丨丨五星如连珠】乘船过【宋书符瑞志伊挚将应汤命梦丨丨丨日月之旁】八维同映【宋书符瑞志朝景升躔丨丨丨丨】映石知旭【宋书谢灵运水激瀬而骏奔日丨丨而丨丨】倒景椒涂【宋书谢灵运风生浪于兰渚日丨丨于丨丨】拂浮霜【宋书袁淑传涸泽而渔焚林而狩若浚风之舞轻箨杲日之丨丨丨】火镜【齐书天文志赞阳精丨丨隂灵水存垂光满葢列景周浑】垂光满葢列景周浑【见上】乘龙西逐【齐书祥瑞志太祖年十七梦丨青丨丨行丨日】倒丽西阿【齐书张融天抗晖于东曲日丨丨于丨丨】盈秀【齐书张融山海藏隂云尘入岫天英徧华日色丨丨】高明表德【梁书武帝纪日月丽天丨丨所以丨丨山岳题地柔博所以成功】朱衣捧【陈书髙祖纪髙祖尝游义兴舘于许氏夜梦天开数丈有四人丨丨丨日而至令髙祖开口纳焉及觉腹中犹热】合魄呈晖【陈书髙祖纪阳光丨丨曜象丨丨】露带云【陈书髙祖纪朝景重轮丨三危之膏丨晨光合璧丨五色之卿丨】腰扇障【南史刘祥禇彦回入朝以丨丨丨日祥从侧过曰作如此举止羞面见人扇鄣何益彦回曰寒士不逊】九嵗制赋【南史顾野王传野王防好学丨丨能属文尝丨日丨朱异见而竒之】冠珥【魏书天象志正始元年十二月壬子日有丨丨内黄外青占曰天下喜】天下喜【见上】黄气成抱【魏书灵徴志太昌元年六月日初出有大丨丨丨丨】三趾晨仪【隋书音乐志丨丨丨丨重轮夕映】扶木朝暾【隋书音乐志丨丨上丨丨嵫山沉暮景】游晷驰辉【隋书音乐志寒来丨丨促暑至丨丨永】天阳【隋书天文志日为丨丨火为地阳地阳上升天阳下降今置火于地从傍与上诊其热逺近殊不同焉日中正在上覆葢人人当天阳之冲故热于始出时又新从太阴中来故复凉于其西在桑榆间也】从太隂中来【见上】无小大有伸厌【隋书天文志日丨丨丨而所存者丨丨丨厌而形小伸而体大盖其理也】逺寒近暑【隋书天文志日去赤道表里二十四度丨丨丨丨而中和二分之日去天顶三十六度日去地中四时同度而有寒暑者地气上腾天气下降故逺日下而寒近日下而暑】承福【隋书天文志日下有黄气三重若抱名曰丨丨人主有吉喜且得地】明岫【隋书虞世基青春晚候朝阳丨丨日月光华烟云吐秀】上道次道下道【隋书袁充传太平日行丨丨升平行丨丨霸世行丨丨】二八门【隋书庾季才二月日出卯入酉居天之正位谓之丨丨之丨】周歴四方【北史崔浩日月运转丨丨丨丨】长绳系景【北史萧大圜丨丨丨丨实所愿言】照临寜帖【北史突厥处罗朝于临朔宫帝曰今四海既清与一家无异朕皆欲存养使遂性灵譬如上天止有一个日丨丨莫不丨丨】澄氛霭【旧唐书明皇纪太阳朗耀丨丨丨于天衢高风顺时厉肃杀于秋序】闿阳【旧唐书音乐志丨丨晨披紫阙太一晓降黄庭】祥晖【旧唐书音乐志舜日启丨丨尧云巻征斾】蟠桃彩驾细柳光驰【旧唐书音乐志祀朝日乐章太阳朝序王宫有仪丨丨丨丨丨丨丨丨轩祥表合汉歴彰竒】轩祥表合汉歴彰竒【见上】曦轮【旧唐书音乐志永流洪庆式动丨丨】乌阳【旧唐书李密赞丨丨既升爝火不息】宿度如过逆旅【旧唐书傅仁均传太阳行于丨丨丨邮传之丨丨丨】大车载行【唐书郑光光孝明皇太后弟也会昌末梦御丨丨丨日月丨中衢光辉洪洞照六合寤而占之工曰君且暴贵】羊胛熟【唐书骨利干传骨利干处瀚海北其地北距海去京师最逺又北度海则昼长夜短日入烹丨丨丨东方已明葢近日出处也】两交【宋史天文志冬至之日日在黄道表去北极最逺为小寒昼短夜长夏至之日日在赤道表去北极最近为小暑昼长夜短春秋二分日在丨丨春和秋凉昼夜平分】见匿【宋史天文志五星之行有疾舒日月之交有丨丨】含王字【宋史天文志君臣有道则日丨丨丨】四彗【宋史天文志人君有德则日有丨丨光芒四出】抱气【宋史天文志凡黄气环在日左右为丨丨居日上为戴气为冠气居日下为承气为履气居日下左右为纽气为缨气抱气则辅臣忠余皆为喜为得地吉】黄芒黄辉【宋史天文志日有丨丨君福昌多丨丨故太平】甲乙主四海外【宋史天文志日食在丨丨日丨丨丨之丨不占】干精【宋史乐志日月星辰皆丨之丨】阳德母【宋史乐志丨丨之丨羲御寅賔得天久照首兹三辰】首三辰【见上】煜爚东门【宋史乐志朝日扬光下烛丨丨丨丨】覆盆必照【宋史陈洪进传峻极者山也在污壤而不辞无私者日也虽丨丨而丨丨】黄晕鲜明【金史天文志兴定五年四月丙子日正午有丨丨四匝其色丨丨】测景之所二十有七【元史天文志四海丨丨丨丨凡丨丨丨丨东极髙丽西至滇池南逾朱崖北尽铁勒】九居下枝一居上枝【山海经汤谷上有扶桑十日所浴在黒齿北居水中有大木丨日丨丨丨丨日丨丨丨】兆月【周髀算经日丨丨月光乃出故成明月注月禀日光而成形兆故云日兆月也】光华复旦【竹书纪年帝舜十四年和气普应庆云兴焉百工相和而歌庆云帝乃倡之曰庆云烂兮糺缦缦兮日月丨丨旦丨丨兮羣臣咸进顿首曰明明上天烂然星陈日月光华于一人】于一人【见上】继天地光明【董仲舒春秋繁露在天而象天者莫大日月丨丨丨之丨丨莫不照也】折箬蔽【焦氏易林丨丨丨日】雷车避藏【焦氏易林白日扬光丨丨丨丨】助天行化【班固白虎通日月丨丨丨丨照明下地】常满有节【班固白虎通日之为言实也丨丨丨丨】合五行精【魏伯阳参同契日丨丨丨丨月受六律纪】耀德【魏伯阳参同契日以丨丨】系珠车葢【王充论衡日之出近也其入逺不复见故谓之入运见于东方近故谓之出何以验之丨明月之丨于丨丨之橑转而旋之明月之珠旋邪人望不过十里天地合矣今视日入非入也亦逺也】出扶桑入细柳【王充论衡儒者论日旦丨丨丨暮丨丨丨扶桑东方地细柳西方野也】骐驎歩【王充论衡日昼行千里夜行千里骐驎昼日亦行千里然则日行舒疾与丨丨之丨相似类也】斗筐【王充论衡儒者谓日月之体皆至圆彼从下望见其形若丨丨之状】度光数质刺径千里【王充论衡数家丨日之丨丨日之丨丨丨丨丨】浴汤谷而光不灭登扶桑而枝不燋【王充论衡日火也汤谷水也十日浴于汤谷当灭败焉扶桑木也十日处其上宜燋枯焉今丨丨丨丨丨丨丨丨丨丨丨丨丨丨不枯与今日出同不验于五行故知十日非眞日也】治国舒长【王符潜夫论所谓丨丨之日丨以丨者非谒羲和而令安行也又非能増分度而益漏刻也乃君明察而百官治下循正而得其所则民安静而力有余故视日长也】羣物斯辨【徐干中论寳在元室有所求而不见白日照焉则丨丨丨丨矣】外照【刘劭人物志火日丨丨不能内见】出而作入而息【皇甫谧髙士传壤父曰吾日丨丨丨日丨丨丨凿井而饮耕田而食帝何德于我哉】疉璧【刘勰文心雕龙日月丨丨以垂丽天之象】豆花憎【贾思勰齐民要术丨丨丨见日见日则黄烂而根焦矣】贞满【温大雅唐创业起居注天地定位否泰迭其盛衰日月着明亏昃贬其丨丨】九芒【韩鄂嵗华纪丽注日彩丨丨】方旭【韩鄂嵗华纪丽注时当青阳日在丨丨】映九英梅【冯贽云仙杂记元稹为翰林承防朝退行钟廊时初日丨丨丨丨隙光射稹有气勃勃然百僚望之云岂肠胃文章映日可见乎】寒鸦带影【释惠洪冷斋夜话诗有句意俱含蓄者如玉容不及丨丨色犹丨昭阳日丨来是也】
　　月
　　掌罚【管子北方曰月其时曰冬其气曰寒月丨丨罚为寒注罚则杀物故为寒也】百星不如【文子丨丨之明丨丨一月之光】曀曀【晏子星之昭昭不若月之丨丨】司时【尸子使星司夜月丨丨犹使鸡司晨也】银丸【愼子月如丨丨受日之光】舒前速后近一逺三【愼子丨丨丨丨丨丨丨丨谓之】圜道【吕氏春秋月躔二十八宿轸与角属丨丨也】水气之精【淮南子积隂之寒气为水丨丨丨丨者为月】鱼脑减蠃硥瞧【淮南子月者隂之宗也是以月虚而丨丨丨月死而丨丨丨注宗本也膲肉不满言应隂气也】方诸为水【淮南子丨丨见月则津而丨丨注方诸隂燧大蛤也熟磨拭令热月盛时以向月下则水生以铜盘受之下水数滴】为刑【淮南子日为徳月丨丨】蛤蟹珠龟【淮南子丨丨丨丨与月盛衰】随灰运阙【淮南子画丨丨而月丨丨注以芦草灰随牖下月光中令圜画缺其一面则月运亦缺于上也】蠃蠬应【淮南子月盛衰于上则丨丨丨于下注月隂精也蠃蠬亦隂也】詹诸【淮南子月照天下蚀于丨丨注詹诸月中虾蟇】不可细书【淮南子明月之光可以逺望而丨丨以丨丨】载魄于西终魄于东【扬子月未望则丨丨丨丨既望则丨丨丨丨其遡于日乎】昱夜【子日以昱乎昼月以丨乎丨】今月古月【抱朴子丨丨不及丨丨之朗】曜景灼夜【抱朴子羲和升光以启旦望舒丨丨以丨丨】归东起西【史记厯书月丨于丨丨明于丨】毕聚【史记厯书太初元年嵗名焉逢摄提格月名丨丨日得甲子夜半朔旦冬至注谓月値毕及娵訾也毕月雄也聚月雌也】行中道【史记天官书月丨丨丨安寜和平注中道房室星之中间也房有四星若人之房二间有四表然故曰房中道房星之中间也】纎阿【史记司马相如传阳子骖乘丨丨为御注纎阿月御也】合地统【汉书律厯志大极运三辰五星于上而元气转三统五行于下其于人皇极统三德五事故三辰之合于三统也日合于天统月丨于丨丨斗合于人统】穆穆金波【汉书礼乐志月丨丨防丨丨日华燿防宣明】有九行【汉书天文志月丨丨丨者黒道二出黄道北赤道二出黄道南白道二出黄道西青道二出黄道东立春春分月东从青道立秋秋分西从白道立冬冬至北从黑道立夏夏至南从赤道然用之一决房中道青赤出阳道白黑出阴道】蟁蝱宵见【汉书中山靖王胜明月曜夜丨丨丨丨】百里为品千里立表万里连纪【汉书李寻传月者众阴之长销息见伏丨丨丨丨丨丨丨丨丨丨丨丨妃后大臣诸侯之象也注品同也言百里内数度同也千里则当立表度其景万里则继其本所起纪其宿度也】望舒【汉书雄丨丨弥辔注望舒月御也】土地之精【后汉书礼仪志注月者丨丨丨丨也】姮娥托身【后汉书天文志注羿请不死之药于西王母姮娥窃之防奔月将徃枚筮之于有黄有黄筮之曰吉翩翩归妹独将西行逢天晦芒毋惊毋恐后其大昌丨丨遂丨丨于月是为蟾蠩】光生于日照魄生于日蔽【后汉书天文志注日譬犹火月譬犹水火则外光水则含景故月丨丨丨丨之所丨丨丨丨丨之所丨当日则光盈就日则光尽也】阴精之宗【后汉书天文志注月者丨丨丨丨积而成兽象阴之类其数耦】臣象【后汉书郑兴日君象而月丨丨】朔西陂【后汉书马融月丨丨丨注朔生也】出丹渊【魏志王粲注月丨丨丨中】三五清耀【魏志管辂注丨丨盈月丨丨烛夜可以逺望及其在昼明不如镜】常仪占【晋书律厯志丨丨丨月】进退牛前【晋书律厯志参校汉家太初三统四分歴术课望于两仪郭间而月行九嵗一终谓之九道九章百七十一嵗九道小终九九八十一章五百六十七分而九终丨丨丨丨四度五分】圆舒循晷【晋书后妃论方祗体安俪干仪而合德丨丨丨丨配羲曜以齐明】登楼清啸【晋书刘琨琨在晋阳乗月丨丨丨丨贼闻之皆凄然长叹】照察幽情【晋书郭璞传月者属坎羣阴之府所以丨丨丨丨以佐太阳精者也】防云防缀【晋书谢朗朗子重为会稽王道子骠骑长史尝因侍坐于时月夜明净道子叹以为佳重曰意谓乃不如丨丨丨丨道子因戏重曰卿居心不净乃复强欲滓秽太清耶】弥节九道【晋书成公绥传望舒丨丨于丨丨羲和正辔于中黄】焯羣星【晋书庾阐传焕乎若望舒曜景而丨丨丨矫乎若翔鸾拊翼而逸宇宙】牛渚诵诗【晋书袁宏传谢尚时鎭丨丨秋夜乗月与左右微服泛江会宏在舫中讽咏声既清会辞又藻拔遂驻听久之遣问焉答云是袁临汝郎丨丨即其咏史之作也尚倾率有胜志即迎升舟与之谭论申旦不寐】长咏申旦【晋书顾恺之恺之为散骑常侍与谢瞻连省夜于月下丨丨瞻每遥赞之恺之弥自力忘倦瞻将眠令人代己恺之不觉有异遂丨丨而止】栖檐【宋书乐志汉拂幌月丨丨】高楼流光【宋书乐志明月照丨丨丨丨正裴回】歴荚【宋书符瑞志尧在帝位有草夹阶而生月朔始生一荚月半而生十五荚十六日以后日落一荚及晦而尽月小则一荚焦而不落名曰蓂荚一曰丨丨】隐山成阴【宋书谢灵运月丨丨而丨丨木鸣柯以起风】投光柯间【宋书谢灵运日月丨丨于丨丨风露披清于防岫】筵于源潮【齐书张融丨秋月丨丨丨帐春霞于秀瀬】笼连池竹【梁书沈约传风骚屑于园树月丨丨于丨丨】众水咸见【陈书傅縡传明月在天丨丨丨丨】希逸赋【南史谢庄传庄字希逸孝武尝问颜延之曰谢丨丨月丨何如答曰美则美矣但庄始知隔千里兮共明月】对饮【南史谢譓传譓不妄交接门无杂賔有时独醉曰入吾室者但有清风丨吾丨者惟当明月】握巻升屋【南史江泌传泌少贫昼日斫屧为业夜读书随月光光斜则丨丨丨丨】朏月【魏书礼志诏曰近论朝日夕月皆欲以二分之日于东西郊行礼昔袐书监薛谓等尝论此事以为朝日以朔夕月以朏卿等意谓朔朏二分何者为是游明根对曰考案旧式推校众议宜从丨丨】满如规【北齐书魏收月丨丨丨后夜则】厯草随珠胎逐望【隋书音乐志澄辉烛地域流耀镜天仪丨丨丨丨长丨丨丨丨】药资王母【隋书音乐志成形表蟾兔窃丨丨丨丨】云中照外【隋书天文志月盛之时虽有重云蔽之而夕犹朗然是月光犹从丨丨而丨丨也】形圆质清【隋书天文志月者阴之精也其丨丨其丨丨日光照之则见其明日光所不照则谓之魄故月望之日日月相望人居其间尽覩其明故形圆也二之日日照其侧人观其傍故半明半魄也晦朔之日日照其表人在其里故不见也】二半魄【见上】交络黄道【北史张胄元传月道丨丨丨丨每行黄道内十三日有竒而出又行道外十三日有竒而入终而复始】纪时节【北史流求国俗无文字望月盈以丨丨丨草木荣枯以为年嵗】夜典凉秋阴明湛夕【旧唐书音乐志夕月乐章丨丨丨丨丨丨丨丨】月湿【旧唐书厯志迦叶孝威等天竺法丨丨如汗状是蚀之先】乗舟衣锦【旧唐书李白传尝月夜丨丨自采石达金陵白丨宫丨袍于舟中顾瞻啸傲傍若无人】正交中交【五代史司天考九道者月轨也其半在黄道内半在黄道外去极逺六度出黄道谓之丨丨入黄道谓之丨丨】黄光【宋史眞宗纪祥符元年冬十月辛亥享昊天上帝于圜台帝衮冕奠献庆云绕坛月有丨丨】如绳绕木【宋史天文志月行周于黄道丨丨之丨丨故月交而行日之阴则日为之】终嵗不晕【宋史天文志月丨丨丨丨天下偃兵】瑞气【宋史天文志月旁丨丨一珥五谷登两珥外兵胜四珥及生戴气君喜国安】遡日为光【宋史律厯志京房云月有形无光日照之乃光始知月本无光丨丨以丨丨本朝沈括用弹况月粉涂其半以象对日之光正侧视之始尽圆缺之形】用弹况【见上】轮高仙桂阶应祥蓂【宋史乐志夕月乐章至阴之精而复盈丨丨丨丨丨丨丨丨】玉钩氷盘【宋史乐志夕月乐章丨丨初弯丨丨乍圆扇掩秋后乌飞枝边】婵娟【宋史乐志精凝蟾蜍辉光丨丨】下瑠璃宫【宋史乐志周天而行如姊之崇可飞霞佩丨丨丨丨】姊事【宋史乐志穆穆太阴礼严丨丨】破云【宋史张愈岭月丨丨秋霖洒竹】作闚几【元史郭守敬传月虽有明察景则难丨丨丨】后天【周髀算经月丨丨十三度十九分度之七注月后天者月东行也】归功于日【班固白虎通月之为言阙也有满有阙也所以有阙何丨丨丨丨也八日成光二八十六日转而归功晦至朔旦受符复行故援神契曰月三日成魄也】受符复行【见上】期【魏伯阳参同契九四或跃进退道危艮主进止不得逾时二十三日典守丨丨】两合精【魏伯阳参同契上兑数八下艮亦八丨丨丨其丨乾坤体乃成】干体盛满【魏伯阳参同契十五丨丨成丨丨甲东方】智光【魏伯阳参同契月以丨丨】其寒凄怆【王充论衡项曼都好道学仙委家亡去三年而返家问其状曼都曰去时有仙人数人将我上天离月数里而止见月上下幽防居月之旁丨丨丨丨】涛随盛衰【王充论衡丨之起也丨月丨丨】晨鳬飞【王充论衡月一旦夜行二万六千里与丨丨丨相类似也】君子之光【葛洪西京杂记公孙乗为月赋曰月出皦兮丨丨丨丨】隐岩似钩蔽堞分镜【葛洪西京杂记公孙乗月赋曰丨员丨而丨丨丨修丨而丨丨既少进以增辉遂临庭而髙映】夜光【王嘉拾遗记炎帝神农筑圆丘以祀朝日饰瑶堦以揖丨丨】望舒荷【王嘉拾遗记太始十年有浮支国献望舒草其色红叶如荷月出则叶舒月没则叶巻植于宫中因穿池名曰丨丨丨池】呉牛喘【刘义庆世説满奋畏风在晋武帝坐北窻作琉璃屏实宻似疎奋有难色帝笑之奋答曰臣犹丨丨见月而丨】作曲室语【刘义庆世説许掾尝诣简文尔夜风恬月朗乃共丨丨丨中丨襟情之咏偏是许之所长辞寄清婉有逾平日简文虽契素此遇尤相咨嗟不觉造膝】纎纎玉钩娟娟蛾眉【韩鄂嵗华纪丽如钩注选云始见西南楼丨丨如丨丨末映东北墀丨丨似丨丨】度南端【韩鄂嵗华纪丽丨丨丨注邢子才诗风音响北牖月影度南端】出东岭【韩鄂嵗华纪丽丨丨丨注陶诗白日沦西河素月出东岭遥遥万里辉荡荡空中影】万里辉【见上】乌鹊南飞【韩鄂嵗华纪丽注魏武帝歌曰月明星稀丨丨丨丨】桂五百丈【叚成式酉阳杂俎旧言月中有桂有蟾蜍故异书言月丨髙丨丨丨下有一人常斫之树创随合人姓呉名刚西河人学仙有过谪令伐树】呉刚伐树【见上】阎扶影入【叚成式酉阳杂俎须弥山南面有丨丨树月过树丨丨月中】蟾桂地影空处水影【叚成式酉阳杂俎或言月中丨丨丨丨也丨丨丨丨也】七寳合成【叚成式酉阳杂俎太和中王秀才游嵩山迷归路忽丛中见一人眠熟呼之乃起坐问其所自其人笑曰君知月乃丨丨丨丨乎月势如丸其影日烁其凸处也常有八万二千戸修之予即一数因开襆有斤凿数事】下月子【叚成式酉阳杂俎长庆初山人杨隐之访唐居士土人谓百嵗人因留杨止宿及夜呼其女曰可将一丨丨丨丨来其女遂帖月于壁上如片纸耳唐即起祝之曰今夕有客可赐光明言讫一室朗若张烛】倚华山树【叚成式酉阳杂俎歴城房家园齐博陵君豹之山池参军尹孝逸还邺词人饯宿于此逸为诗曰风沦歴城水月丨丨丨丨时人以此两句比谢灵运池塘十字焉】虎交而晕【叚成式酉阳杂俎丨丨丨月丨】巫山夕【叚成式酉阳杂俎残月丨丨丨余霞洛浦农】清光可爱【王仁裕开天遗事苏颋与李乂对掌文诰八月十五夜于禁中直宿诸学士翫月备文酒之晏时长天无云月色如昼苏曰丨丨丨丨何用灯烛遂使撤去】随行屦【释惠洪冷斋夜话东呉僧惠诠诗句清婉尝书湖上一山寺壁曰落日寒蝉鸣独归林下寺柴扉夜未掩片月丨丨丨唯闻犬吠声又入青萝去】

　　御定子史精华巻二
&lt;子部,类书类,御定子史精华&gt;
　　钦定四库全书
  </div>
  <div class="pagination">
   <a href="御定子史精华_page3.html">
    上一页
   </a>
   <a href="御定子史精华.html">
    1
   </a>
   <a href="御定子史精华_page2.html">
    2
   </a>
   <a href="御定子史精华_page3.html">
    3
   </a>
   <span class="current-page">
    4
   </span>
   <a href="御定子史精华_page5.html">
    5
   </a>
   <a href="御定子史精华_page6.html">
    6
   </a>
   <a href="御定子史精华_page7.html">
    7
   </a>
   <a href="御定子史精华_page8.html">
    8
   </a>
   <a href="御定子史精华_page9.html">
    9
   </a>
   <span>
    ...
   </span>
   <a href="御定子史精华_page5.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
