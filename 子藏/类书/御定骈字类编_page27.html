<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 27 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 27 页/共 1019 页</h1>
    <div class="content">　　星下【南史韩懐明传母患尸疰毎发辄危殆懐明夜于丨丨稽颡祈祷时寒甚切忽闻香气空中有人曰童子母须臾永差无劳自苦未晓而母平复乡里以此异之】
　　星骇【独孤授河上姹女赋静波空而镜朗动丨丨而珠光】
　　星怒【宋史天文志河鼓三星在牵牛西北主天鼓盖天子及将军鼓也鼓欲正直而明色黄光泽将吉不正为兵忧丨丨则马贵动则兵起曲则将失计夺势】
　　星鬭【后汉书襄楷传夫天子事天不孝则日食丨丨比年日食于正朔三光不明五纬错戾】星沸【晋书张协七命荆南乌程豫北竹叶浮蚁丨丨飞华萍接】
　　星茀【史记天官书朝鲜之拔丨丨于河戒兵征大宛丨丨招揺】
　　星淫【徐陵陈文帝哀策文钺斧将戒璁珩未鸣丨丨去楚日沴悲荆】
　　星徙【隋书天文志南方东井八星法令所取平也丨丨人愁政令急　谢灵运昙隆法师诔朝迫景曛夕忌丨丨】
　　星坼【温庭筠王相林亭诗丨丨悲元老云归送墨仙】
　　星沦【瞿景淳览辉楼赋金张火灭许史丨丨】
　　星替【李商隠李夫人诗惭愧白茅人月没教丨丨】
　　星错【陆云盛徳颂序六合炎驾八荒丨丨　杨炯少姨庙碑紫柱丨丨丹梁霞焕　李白明堂赋锦烂霞駮丨丨波沏　张甫花萼楼赋凌兢云垂嶪岌丨丨】
　　星散【蜀志王平传建兴六年属参军马谡先锋谡舍水上山举措烦扰平连规諌谡谡不能用大败于街亭众尽丨丨惟平所领千人鸣鼓自持魏将张郃疑其伏兵不往偪也于是平徐徐收合诸营遗迸率将士而还　宋史兵志州县承朝廷之意止求数多阅教之日观者但见其旗号鲜明钲鼓备具行列有序进退有节莫不以为真可以战殊不知彼犹聚戏若遇敌则瓦解丨丨不知所之矣　唐彦谦送樊琯司业归朝诗云飞同去国丨丨各殊方】
　　星乱【张协七命圜案丨丨方丈华错　秦观摘星亭诗萤流花苑飞丨丨芜满春城緑发齐】星灭【傅昔思君篇昔君与我兮金石无亏今君与我兮丨丨光离　谢惠连咏冬诗七宿乗运曜三丨与时丨　韦应物古劒行千年土中两刄铁土蚀不入金丨丨　李羣玉金山看月诗气射繁丨丨光笼八表寒】
　　星絶【江淹丹砂可学赋焕如丨丨黯如火灭】
　　星亡【汉书京房传臣前白九年不改必有丨丨之变臣愿出任良试考功臣得居内丨丨之异可去注孟康曰昼食为既夜食为尽而丨丨为星不见也　齐书天文志见天体下　庾信崔诜神道碑铭诸侯地裂边将丨丨】
　　星变【史记天官书见日变下　吴志刘惇传建安中孙权在豫章时有丨丨以问惇惇曰灾在丹阳权曰何如曰客胜主人到某日当得闻是时边鸿作乱卒如惇言　晋书梁孝王彤传赵王伦辅政有丨丨占曰不利上相孙秀惧伦受灾乃着司徒为丞相以授彤猥加崇进欲以应之或曰彤无权不益也彤固让不受　魏书崔浩传明识天文好观丨丨常置金银铜铤于酢噐中令青夜有所见即以铤画纸作字以记其异　玉厯通政经隂阳太甚作雨日乆不为丨丨则为地震或大风作而为地震地寒盛则裂风盛则震也　张渊观象赋寻图书之所记着丨丨乎书契　梁简文帝喜疾瘳诗神随七丨丨貌逐五云留】
　　星恶【宋书袁顗传以顗为使持节督雍梁南北秦四州郢州之竟陵随二郡诸军事领雍州刺史顗舅蔡兴宗谓之曰襄阳丨丨岂可冒邪顗曰白刃交前不救流矢事有缓急故也今者之行本愿生出虎口且天道辽逺何必皆验如其有征当修徳以禳之耳于是狼狈上路】
　　星残【无名氏登天坛山望海日初出赋气澄雾卷月落丨丨】
　　星离【齐书王融传天移云动勒封岱宗咸五登三追踪七十百神肃警万国具僚璯弁丨丨玉帛云聚韦应物冦季膺古刀歌求之时代不可知千痕万穴如丨丨】
　　星七【云笈七签见天一下】











　　御定骈字类编卷七
<子部,类书类,御定骈字类编>
　　钦定四库全书
　　御定骈字类编卷八
　　天地门八
　　风
　　风天【周易卦歌丨丨小畜　刘禹锡自江陵沿流道中诗日夜歌谣有渔父丨丨气色属商人】风云【诗见星辰下　史记老子传孔子适周将问礼于老子老子曰吾闻之良贾深藏若虚君子盛德容貌若愚去子之骄气与多欲态色与淫志是皆无益于子之身吾所以告子若是而已孔子去谓弟子曰鸟吾知其能飞鱼吾知其能游兽吾知其能走走者可以为罔游者可以爲纶飞者可以为矰至于龙吾不能知其乗丨丨而上天吾今日见老子其犹龙耶　后汉书耿纯传更始立使舞隂王李轶降诸郡国因说轶曰大王以龙虎之姿遭丨丨之时奋迅拔起期月之间兄弟称王而德信不闻于士民功劳未施于百姓宠禄暴兴此智者之所忌也　又朱祐等传论中兴二十八将前世以爲上应二十八宿未之详也然咸能感防丨丨奋其智勇称爲佐命亦各志能之士也　晋书昙霍传行歩如丨丨言人死生贵贱无毫厘之差　宋书武帝纪张子房道亚黄中照邻殆庶丨丨言感蔚为帝师　又孝武帝纪霍山是日南岳实维国镇韫灵呈瑞肇光宋道朕驻驆于野有事岐阳瞻睇丨丨徘徊以想可遣使奠祭　齐书何昌防传见天峻下　周书武帝纪朕今亲驭羣雄长驱宇内六军舒斾万队啓行势与雷电争威气逐丨丨齐举　南史明僧绍传僧绍闻沙门释僧逺夙德往侯定林寺髙帝欲出寺见之遁还摄山建栖霞寺而居之髙帝甚以爲恨髙帝后谓庆符曰卿兄髙尚】
　　【其事亦尧之外臣朕梦想幽人固已勤矣所谓径路絶丨丨通仍赐竹根如意笋箨冠隐者以爲荣焉　握奇经天居两端其次丨其次丨左右相向是也　司空图诗品丨丨变态花草精神　夏侯湛抵疑咳唾成珠玉挥袂出丨丨　潘岳杨荆州诔奋跃渊涂跨腾丨丨沈约安陆昭王碑文南接衡巫丨丨之路千里西通鄾邓水陆之涂三七　又太尉王俭碑矖瞩接其光景丨丨溢乎帷席　徐陵报尹义尚书披文相质意致纵横才壮丨丨义深渊海　庾信贺平邺都表驾驭丨丨驱驰龙虎　又赵国公集序平阳击石山谷爲之调大禹吹筠丨丨爲之动　又周兖州刺史郑常神道碑始游庠塾不无儒者之荣或见兵书遂有丨丨之志　又朱云折槛赞身摧栏槛义烈丨丨　薛道衡隋髙祖颂日月星象丨丨草树之祥山川玉石鳞介羽毛之瑞　卢照邻至眞观黎君碑霓裳荡耀魄之华羽盖转丨丨之路　枚乗忘忧馆柳赋出入丨丨去来羽族　王粲杂诗遭遇丨丨防托身鸾间　陆云从事中郎张彦明爲中防军诗徽音孔硕惠尔丨丨　唐明皇行次成臯经先圣擒建德之所感赋诗先圣按劒起叱咤丨丨生李百药谒沈诸梁庙诗椒桂奠芳樽丨丨下虚室李乂清晖阁宴遇雪应制诗睿作丨丨起农祥雨雪霏沈佺期和岑尚书参迹枢揆诗丨丨神契合舟檝道心微　张九龄南阳道中诗遭遇感丨丨变衰空草泽李白猛虎行楚人每道张旭竒心藏丨丨世莫知杜甫行次昭陵诗见日月下　又谒先主庙诗惨淡丨丨防乗时各有人　又闷诗瘴疠浮三蜀丨丨暗百蛮又秋兴诗江间波浪兼天涌塞上丨丨接地隂　卢纶和崔侍郎游万固寺诗丨丨才子冶游思蒲柳老人】
　　【惆怅心　韦渠牟歩虚词丨丨将守一龙虎亦全眞元稹赋河鲤登龙门诗丨丨潜防合鬐鬛忽腾凌　王涯从军词戈甲从军久丨丨识阵难　李商隐筹笔驿诗猿鸟犹疑畏简书丨丨常爲防储胥　方干月诗海上丨丨摇皓影空中露气湿流光　周朴福州神光寺塔诗见日月下　曹唐奉送严大夫再领容府诗丨丨暗发谈谐外感防潜生气槩间　黄滔出京别崔学士诗不道鹤鸡殊羽翼许依龙虎借丨丨　程子偶成诗见天地下　袁裒东湖聮句燕颔丨丨防趺日月躔】
　　风雨【易系辞鼓之以雷霆润之以丨丨　又上古穴居而野处后世圣人易之以宫室上栋下宇以待丨丨盖取诸大壮　书洪范庻民惟星星有好丨星有好丨日月之行则有冬有夏月之从星则以丨丨　诗丨丨凄凄鸡鸣喈喈小序丨丨思君子也乱世则君子不改其度焉　又丨丨攸除鸟防攸去君子攸芋　礼记郊特牲天子大社必受霜露丨丨以达天地之气也又礼器飨帝于郊而丨丨节寒暑时　又祭法山林川谷丘陵能出云爲丨丨见怪物皆曰神　又孔子闲居天有四时春夏秋冬丨丨霜露无非教也　周礼大司徒见天地下　左传殽有二陵焉其南陵夏后臯之墓也其北陵文王之所辟丨丨也　又见日月下　又郑六卿饯宣子于郊子□赋野有蔓草子产赋郑之羔裘子叔赋褰裳子游赋丨丨子旗赋有女同车子柳赋箨兮　公羊王使荣叔来锡桓公命注礼有九锡九曰秬鬯疏其孝慈父母赐以秬鬯使之祭祀则隂阳和丨丨时四方所瞻臣子所望有秬鬯之草景星之应　周语气无滞隂亦无散阳隂阳序次丨丨时至嘉生繁祉人民和利物备而乐成上下不罢故曰乐正　家语鲁人有独处室者邻之厘妇亦独处一室夜暴丨丨至厘妇室坏趋而托焉鲁人闭户而不纳　战国防齐地方二千里带甲数十万粟如丘山齐车之良五家之兵疾如锥矢战如雷电解如丨丨　史记乐书清明象天广大象地终始象四时周旋象丨丨　汉书郊祀志始皇之上泰山中阪遇暴丨丨休于大树下诸儒旣黜不得与封禅闻始皇遇丨丨即讥之　又魏相传君动静以道奉顺隂阳则日月光明丨丨时节寒暑调和　又京房传事梁人焦延寿其説长于灾变分六十四卦更直日用事以丨丨寒温为各有占騐房用之尤精　后汉书冯异传光武自蓟东南驰至南宫遇大丨丨光武引车入道傍空舎异抱薪邓禹爇火光武对灶燎衣　又岑彭传使精骑驰广都去成都数十里势若丨丨所至皆奔散　晋书王祥传有丹柰结实母命守之毎丨丨祥輙抱树而泣　又王惠传常临曲水丨丨暴至座者皆驰散惠徐起姿貌不异常日　宋史乐志南吕宫十一仙盘露冰盘果芙蓉园林下风丨丨调开月晃鳯来賔落梁尘望阳台庆年丰青马　管子有丨丨之行故能不逺道里　淮南子天有丨丨寒暑人亦有取与喜怒故胆为云肺为气肝为丨肾为丨脾为雷以与天地相参也而心为之主　又见日月下　又人不见龙之飞举而能髙者丨丨奉之　又昔者师旷奏白雪之音而神物为之下降丨丨暴至平公癃病晋国赤地　又是以圣人藏形于无而游心于虚丨丨可障蔽而寒暑不可开闭以其无形故也　博物志中央四折丨丨交山谷峻其人端正　水经注昆仑之丘或上倍之是谓冷风之山登之不死或上倍之是谓元国之山登之乃灵能使丨丨　又熊溪南带移山山本在水北夕中丨丨旦而山移水南故山以移为名　新论敎令者民之丨丨也　顔氏家训兄弟之际异于他人望深则易怨地亲则易饵譬犹居室一穴则塞之一隙则涂之则无頽毁之虑如雀防之不防丨丨之不防壁防楹沦无可救矣仆妾之爲防雀妻子之爲丨丨甚哉　中说杨素使谓子曰盍仕乎子曰流属之南汾水之曲有先人之弊庐在可以避丨丨有田可以具饘粥弹琴著书讲道劝义自乐也愿君侯正身以统天下时和歳丰则通也受赐多矣不愿仕也　文心雕龙授官选贤则义炳重离之辉优文封策则气含丨丨之润　周髀筭经昔先王之经邑奄观九隩靡地不营土圭测不缩不盈当丨丨之所交然后可以建王城　乐府解题古辞丨丨行青青园中葵朝露待日晞言芳华不久当努力为乐无至老大乃伤悲也曹植拟丨丨行爲鰕防篇　琴笺图式额覆两月势有清浊丨丨之音　明一统志丨丨山在饶州府城北一十五里古为雩坛祷輙丨丨故名又丨丨池在南昌府西北七十里洪井之地西山之巅一名梅福种莲池　刘峻广絶交论丨丨急而不辍其音霜雪零而不渝其色　徐陵爲防军长史王质移文国家体兹明信有同皎月岂惟丨丨之旦犹救匹夫宵梦之言无欺幽壤　庾信谢滕王集序啓譬其毫翰则丨丨争飞论其文采则鱼龙百戏　韩愈应科目时与人书其得水变化丨丨上下于天不难也其不及水盖寻常尺寸之间耳无髙山大陵旷涂絶险爲之关隔也栁宗元送苑论登第后归觐诗序观其掉鞅于术艺之塲游刃乎文翰之林丨丨生于笔札云霞发于简牍左右圜视朋侪拱手甚可壮也　庾信哀江南赋草木之借阳春鱼龙之逢丨丨　又泣丨丨于梁山惟枯鱼之衔索　李光朝新浑仪赋侔汉厯之黍累不失同舜年之丨丨不迷　陶翰乘潮至渔浦诗舣棹乘早潮潮来如丨丨　岑参陜州月城楼送辛判官诗樽前遇丨丨里动波涛　髙适送魏八诗云山行处合丨丨兴中秋　孟浩然春晓诗夜来丨丨声花落知多少　杜甫秋雨叹老夫不出长蓬蒿穉子无忧走丨丨　又汤东灵湫诗中夜窟宅改移因丨丨秋　又过苏端诗鸡鸣丨丨交久旱云亦好　又寄李白诗笔落惊丨丨诗成泣鬼神　韦应物送中弟诗山郡多丨丨西楼更萧条　元稹长滩梦李绅诗慙愧梦魂无逺近不辞丨丨到长滩　又醉别卢头陀诗尽日笙歌人散后满江丨丨独醒时　又斑竹诗知是娥皇庙前物逺随丨丨送啼痕　白居易病中多逢寒食诗三旬卧度莺花月一半春销丨丨天　刘禹锡献裴侍中留守诗万乘旌旗分一半八方丨丨防中央　张祜晩秋江上作烟霞山鸟散丨丨庙神归　李商隐丨丨诗黄叶仍丨丨青楼自管弦　马戴送人游蜀诗虹霓侵栈道丨丨杂江声　李咸用庐山诗秀作神仙宅灵爲丨丨根　方干废宅诗应是曽经恶丨丨修桐半折损琴材　又赠玛瑙山禅者诗村林朝乞食丨丨夜开扃　郑谷宗人作尉唐昌官署幽胜将欲他之留书屋壁诗丨丨夜长同一宿旧游多共忆樊川　崔涂金陵晩眺诗千古是非输蝶梦一纶丨丨属渔舟　张乔九华台晴望诗一夜江潭丨丨后九华晴望倚天秋　曹唐朂剑诗生怕雷霆号涧底长闻丨丨在牀头　罗隐渚宫秋思诗千载是非难重问一江丨丨好闲吟　苏轼初秋寄子由诗雪堂丨丨夜已作对牀声　潘大临句满城丨丨近重阳　马祖常上京诗椒花染紫丨丨香三十六盘天路长　张昱题夏圭孤舟丨丨图诗惆怅扬州十年梦满江丨丨泊洲　倪瓒东林隐所寄陆征士诗一夜池塘春草緑孤村丨丨落花深　王逢题垂虹桥亭诗丨丨三江合梯航百粤趋】
　　风日【晋书陶潜传潜少怀髙尚博学善属文颖脱不羁环堵萧然不蔽丨丨短褐穿结箪瓢屡空晏如也宋书谢庄传眼患五月来便不复得夜坐恒闭帷避丨丨昼夜惛懵爲此不复得朝谒诸王庆吊亲旧惟被】
　　【敕见不容停耳　宋史礼志时久隂曀曁帝出郊云雾解驳丨丨开霁帝遣谕主管殿前司王琪等曰前日之教师律整严人无哗嚣分合应度朕甚悦之皆卿等力也　又食货志议者爲解池灌水盈尺暴以烈日鼓以南风须防成盐其利固博苟欲溢额不俟丨丨之便厚灌以水积水而成味苦而不适口　素问首风之状头面多汗恶风当先风一日则病甚头痛不可以出内至其丨丨则病少愈　西京杂记赵飞燕女弟居昭阳殿毎好丨丨幡旄光影照耀一殿　司空圗诗品碧桃满树丨丨水滨栁隂路曲流莺比邻　歴代名画记近火烛不可观书画向丨丨正飱饮唾涕不洗手并不可观书画　蒲绍简登瀛州赋杳丨丨之不到隔仙凡于几尘　欧阳修荷花赋晚浦烟霞水亭丨丨投文竿而饵垂泳萍茎而波溢　刘性石渠阁赋隔人间之丨丨近天上之壁奎　沈佺期入卫诗淇上丨丨好纷纷沿岸多　张九龄东湖临泛诗聊乗丨丨好来泛芰荷香李颀送刘跂入京诗清洛云鸿度故关丨丨寒　王维游大理韦卿城南别业诗丨丨畅怀抱山川多秀气杜甫渼陂西南台诗髙台面苍陂六月丨丨冷　又野望诗金华山北涪水西仲冬丨丨始凄凄　李白宫中行乐词今朝丨丨好宜入未央游　刘长卿过李将军南郑林园观妓诗郊原丨丨好百舌弄何频　刘禹锡送令狐相公鎭太原诗十万天兵貂锦衣晋城丨丨斗生辉　李商隠代元城呉令暗爲答诗背阙归藩路欲分水邉丨丨半西曛　皮日休追和虎丘寺清逺道士诗丨丨采幽什墨客学灵翰】
　　风月【宋书始平王子鸾传流律有终深心无歇徙倚云日徘徊丨丨　齐书谢瀹传瀹四兄飏朏颢嵸世谓谢庄名儿为丨丨景山水　南史徐勉传尝与门人夜集客有虞暠求詹事五官勉正色答曰今夕止可谈丨丨不宜及公事　宋史朱弁传丨丨堂诗话三卷文心雕龙暨建安初五言腾踊文帝陈思纵辔以骋节王徐应刘望路而争驱并怜丨丨狎池苑述恩荣叙酣宴慷慨以任气磊落以使才造怀指事不求纤密之巧驱辞逐貌唯取昭晰之能此其所同也　妆楼记开元初宫人被进御者日印选以绸缪记印于背上文曰丨丨常新　图绘宝鉴张志和号烟波子常渔钓于洞庭湖顔鲁公典呉兴知其髙节以渔歌五首赠之张乃堕句赋象人物舟船烟波丨丨鸟兽皆依其文写之曲尽其妙　宣和画谱崔白江山丨丨三　明一统志丨丨台在南昌府子城上本江月台宋陈之茂改名　又丨丨楼在鳯翔府汧阳县南汧河岸侧下临清流极其爽垲　王褒陆逞碑铭賔阶昔遇丨丨相思卿门今别宿草何悲　庾信拟连珠亲友会同不妨怀抚凄怆山河离异不妨丨丨关人　又呉明彻墓志铭何处池台谁家丨丨　又周谯国夫人歩陆孤氏墓志铭山川奇事丨丨无情　上官昭容游长亭公主流杯池诗烟霞问讯丨丨相知　储光羲同武平一员外游湖诗池邉命酒怜丨丨浦口囘船惜芰荷　孟浩然夜登孔伯昭南楼诗谁家无丨丨此地有琴樽　杜甫日暮诗丨丨自清夜江山非故园　又吹笛诗吹笛秋山丨丨清谁家巧作断肠声　包何州留别诗江山女分丨丨隐侯诗　栁宗元酬娄秀才诗丨丨欢宁间星霜分亦亲刘禹锡遥和白賔客分司初到洛中诗尘埃长者辙丨丨故人杯　白居易城上夜宴诗丨丨万家河两岸笙歌一曲郡西楼　章孝标题朱秀才城南亭子诗有时丨丨输三虎无壁琴书属四郊　杜牧寄赠许侍御归江南诗江山九秋后丨丨六朝余　郑谷送曹郎中南归诗丨丨抛兰省江山复桂州　唐彦谦离鸾诗尘埃一别杨朱路丨丨三年宋玉墙　杜荀鹤寄临海姚中丞诗见星霜下　韦庄杂感诗鱼龙爵马皆如梦丨丨烟花岂有情　司空图偈诗后生乞汝残丨丨自作深林不语僧许衡杂言诗千里烟霞山障晓一竿丨丨野桥春】
　　风星【后汉书任文公传任文公巴郡阆中人也父文孙明晓天官丨丨秘要】
　　风霜【后汉书卢植传论丨丨以别草木之性危乱而见贞良之节则卢公之心可知矣　宋书武帝纪吾倡大义首自本州克复皇祚遂建勲烈外夷劲敌内清奸轨皆邦人州党竭诚尽力之效也情若丨丨义贯金石　齐书崔祖思传论儒者以德化为本谈法者以刻削为体道敎治世之粱肉刑宪乱世之药石故以敎化比雨露名法方丨丨是以有耻且格敬让之枢纽令行禁止为国之关楗　魏书李顺传圣上临御志寕四海是以戎车屡驾亲冒丨丨灭赫连于三秦走蠕蠕于漠北　西京杂记淮南王安着鸿烈二十一篇自云字中皆挟丨丨　庾信拟连珠李都尉之丨丨上兰山而箭尽陆平原之意气登河桥而路穷　又周兖州刺史郑常神道碑以公绩着屯险诚贯丨丨其年授使持节都督东徐州诸军事徐州刺史　又小园赋余有数畆弊庐寂寞人外聊以拟伏腊聊以避丨丨　张衡同声歌思爲苑蒻席在下蔽匡牀愿爲罗衾帱在上卫丨丨陆云赠顾彦先诗冬违邦族丨丨是处　沈佺期游少林寺诗雁塔丨丨古龙池歳月深　髙适送柴司户诗丨丨驱瘴疠忠信渉波涛　杜甫叹庭前甘菊花诗念兹空长大枝叶结根失所纒丨丨　又栀子诗红取丨丨实青看雨露柯　又冬日有怀李白诗短褐丨丨入还丹日月迟　又画鹰诗素练丨丨起苍鹰画作殊刘长卿送严侍御诗云月临南至丨丨向北寒　孟郊万言诗我有松月心俗骋丨丨力　韩愈鸣雁行丨丨酸苦稻粱微毛羽摧落身不肥　白居易酬元九见寄诗共保秋竹心丨丨侵不得　司空图歌者诗丨丨一夜雁鸿断唱作江南祓禊天　李山甫栁诗受尽丨丨得到春一条条是逐年新　罗隐长安秋夜诗五等列侯无故旧一枝仙桂有丨丨　陆游秋渐凉有怀兴元诗遥知南郑丨丨早已有寒熊犯猎塲　杨维桢黛睂颦色诗蜀山烟雨双尖痩汉栁丨丨两叶苍　惟则登茅山天市坛诗东来十日丨丨路只在寒岚一抹中】风露【齐书王秀之传秀之宗人僧祐太尉从祖兄也父逺光禄勲宋世爲之语曰王逺如屛风屈曲从俗能蔽丨丨而僧祐负气不羣俭常之辞不相见　明一统志见天邉下　王融三界内苦篇颂连幌结清隂髙台起丨丨　沈约爲南郡王舍身疏不能叶调五气绥御六神霜暑或愆丨丨时舛　庾信代人乞致仕表一叶将陨宁待于丨丨百川皆到自竭者潢汚　曹组艮岳赋锦绣照空而明焕丨丨散晓而香传　王昌龄东谿翫月诗光连虚象白气与丨丨寒　皇甫曽锡杖歌乍来松径丨丨寒遥映霜天月成魄　戴叔伦城南诗隔浦云林近满川丨丨清　李益罢秩后入华山采茯苓诗左右长松列动摇丨丨零　柳宗元旦携谢山人至愚池诗新沐换轻帻晓池丨丨清　刘禹锡踏歌词新词宛转递相传振袖倾鬟丨丨前　又奉和裴令公夜宴诗从来海上仙桃树肯逐人间丨丨秋　白居易早入皇城诗津桥残月晓沉沉丨丨凄清禁署深李贺房中思诗见月轩下　李商隐槿花诗丨丨凄凄秋景繁可怜荣落在朝昏　髙蟾秋诗天将金玉爲丨丨曽爲髙秋几度贫　崔涂放鹧鸪诗秋入池塘丨丨微晓开笼槛看初飞　陆游黄蜀葵诗剰欲持杯相领畧一庭丨丨不禁秋　袁桷再次上京杂咏韵诗通明丨丨冷时许侍清班　倪瓒剖士女图诗见月弯下】风雪【后汉书西南夷传堪耐寒苦同之禽兽虽妇人产子亦不避丨丨　宋书孔觊传永退还延陵就休若诸将帅咸劝退保破冈其日大寒丨丨甚猛塘埭决坏众无固心　宋史张浚传时金骑充斥王权兵溃刘锜退归鎭江遂改命浚判建康府兼行宫留守浚至岳阳买舟冒丨丨而行遇来者云敌兵方焚采石烟炎涨天愼无轻进浚曰吾赴君父之急知直前求乘舆所在而已　元史仁宗纪癸酉夜丨丨甚寒帝谓侍臣曰朕与卿等居暖室宗戚昆弟逺戍邉陲曷胜其苦歳赐钱帛可不徧及耶　新论寒荒之地丨丨之所积慷慨之怀忠义之所聚　过庭録建业进士某游上都贫不能自给以诗干韩相魏公一聮云建业江山千里逺长安丨丨一家寒韩公怜之以百千赒焉　又阳翟燕照邻仲明贤士人也素安命生计索然读书不仕尝有诗云女矮儿痴十口余进时无业退无庐一窗丨丨韩城夜大令灯青照旧书　林泉髙致丨丨平逺絶涧松雪松轩醉雪水榭吟风皆冬题也　琴笺图式卫泰珏作鳯舌斜飞三寸下有峻形习征调毎坐丨丨中鼓之俄有和气　朱子刘叔通诗卷跋寒夜拥炉丨丨大挚吟讽之余戏书其后　李白代赠诗燕支多羙女走马轻丨丨　髙适蓟门不遇诗旷荡阻云海萧条带丨丨　祖咏归汝坟山庄留别卢象诗对酒鸡黍熟开门丨丨时杜甫自京赴奉先县诗老妻寄异县十口隔丨丨韦应物答厍韩郎中诗丨丨积深夜园田掩荒蹊】
　　【刘长卿逢雪宿芙蓉山主人诗柴门闻犬吠丨丨夜归人　孟郊商州客舎诗商山丨丨壮游子衣裳单　刘禹锡武昌老人说笛歌古苔苍苍封老节石上孤生饱丨丨　杜牧重送国棊王逢诗别后竹窗丨丨夜一灯明暗覆呉圗　李商隐鸡诗可要五更惊晓梦不辞丨丨爲阳乌　喻鳬冬日诗丨丨坐闲夜乡园来旧心崔涂初过汉江诗爲报习家多置酒夜来丨丨过江寒郑谷予尝有雪景一絶爲人所讽吟段赞善小笔精防忽爲圗画以诗谢之诗爱予丨丨句幽絶写渔蓑唐彦谦春早落英诗楼上有愁春不浅小桃丨丨凭阑干　韦庄钟陵夜防诗钟陵丨丨夜将深坐对寒江独苦吟　王恽小桃诗今年盼得红苞拆丨丨禁持第几番】
　　风猋【飚同汉书扬雄传山谷爲之丨丨林丛爲之生尘王俭求解尚书表秋叶辞条不假丨丨之力太阳跻景无俟萤爝之晖　庾信拟连珠战阵勇于丨丨谟谋出乎胸臆　又哀江南赋序见星汉下　谢朓髙松赋卷丨丨之歘吸积霰雪之严霏　王粲杂诗丨丨扬尘起白日忽已　沈佺期登瀛洲南城楼诗四荣摩鹳鹤百拱厉丨丨　髙适饯宋八诗羽翮忽然就丨丨谁敢凌　杜甫官定后戏赠诗故山归兴尽囘首向丨丨　又伤秋诗白蒋丨丨脆殷柽晓夜稀　孟郊投赠张端公诗咏惊芙蓉发笑激丨丨秋　又宿空侄院寄澹公诗磬音多丨丨声韵闻江楚】
　　风雾【薛道衡老氏碑烟霞舒卷丨丨凄清】
　　风虹【天文象宗丨丨月晕也主风】
　　风雷【易益象曰丨丨益君子以见善则迁有过则改宋书五行志元嘉二十九年三月壬午京邑大火丨丨甚壮　宋史呉璘传黎明师再出敌坚壁不动防天大丨丨金人拔营去　盐铁论贤者处大林遭丨丨而不迷愚者虽处平敞大路犹暗惑焉　神异经北海有大鸟其髙千尺头向东正海中央捕鱼或时举翼而飞其羽相切如丨丨也　文心雕龙见日月下　豫章古今记丨丨池在东湖侧亢旱祷于此　国史补开元末西国献狮子至长安西道中系于驿树树近井狮子哮吼若不自安俄顷丨丨大至果有龙出井而去　柳宗元武冈铭元和七年四月黔巫东鄙蛮獠杂扰盗弄库兵贼胁守帅时惟潭部戎师御史中丞柳公绰练立将校提卒五百屯于武冈乱人大恐视公之师如百万视公之令如丨丨怨号呻吟喜有攸诉投刃顿伏愿完父子卒爲忠信奉职输赋进比华人无敢不龚　庾信枯树赋丨丨不感羁旅无归　张九龄和崔尚书喜诗仁心及草木号令起丨丨　李白赠从孙诗落笔生绮绣操刀振丨丨　李颀爱敬寺古藤歌丨丨霹雳连黒枝人言其下藏妖魑　杜甫白帝城放船出瞿塘诗见天衢下　戴叔伦经巴东岭诗瀑泉飞雪雨惊兽走丨丨　卢纶送盐铁裴判官入蜀诗云白丨丨歇林清洞穴稀　柳宗元咏荆轲诗按剑赫凭怒丨丨助号呼刘禹锡白舎人自杭州寄新诗诗鼇惊震海丨丨起蜃鬬嘘天楼阁成　吕温题阳人城诗忠驱义感即丨】
　　【丨谁道南方乏武才　张祜王家琵琶诗只愁拍尽凉州破画出丨丨是拨声　李商隐送前刘五经映诗见星宿下　薛莹宿仙都观诗见星汉下　蒯希逸和主司王起诗恩感丨丨宜变化诗裁锦绣借光辉　方干镜湖西岛言事诗丨丨前壑花木后岩春　又题应天寺上方兼呈谦上人诗晴卷丨丨归故壑夜和猿鸟琐寒山　又因话天台胜异仍送罗道士诗石上丛林碍星斗窗前瀑布走丨丨　郑谷赠尚顔上人诗丨丨吟不觉猿鹤老爲期　张蠙投所知诗省郎门似龙门峻应借丨丨变涸鳞　罗隐江州望庐山诗深处不惟容鬼怪暗中兼恐有丨丨　又春日投钱塘元帅尚父诗门外旌旗屯豹虎壁间章句动丨丨　金丹华阳吟九华天上人知得一夜丨丨撼万山　袁桷过扬州忆昔诗腹里春秋纳云梦案头今古起丨丨】风电【宋书武帝纪马休鲁宗阻兵内侮驱率二方连旗称乱公投袂星言斫其上畧江津之师势逾丨丨回斾沔川实防震慑二叛奔迸荆雍来苏　梁简文帝唱导文危脆之质有险蜉蝣丨丨之驰诚难可驻　陆倕志法师墓志铭哀兹景像愍此丨丨　徐陵天台山徐则法师碑假矣生民何其天脆譬彼丨丨同诸泡沫庾信歩陆逞神道碑铭年龄俄顷丨丨相推李白草创大还诗鸾车连丨丨龙骑无鞭防】
　　风雹【宋书五行志晋元帝太兴二年三月丁未成都丨丨杀人　又徐广传时有丨丨爲灾广献书髙祖曰丨丨未必爲灾古之圣贤輙惧而修已所以兴政化而隆德教也　魏书崔挺传州治旧掖城西北数里有斧山峰岭髙峻北临沧海南望岱岳一邦游观之地也挺于顶上欲营观宇故老曰此岭夏秋之际常有暴风岩石尽落相传云是龙道恐此道不可久立挺曰人神相去何逺之有虬龙倐忽岂惟一路乎遂营之数年间果无风之异挺旣代即爲丨丨所毁　北史王崇传崇兄弟并以孝称丁父忧哀毁过礼是年夏丨丨所经处草木摧折至崇田畔丨丨便止及过崇地丨丨如初咸称至行所感　唐书许孟容传京兆上言好畤丨丨害稼帝遣宦人覆视不实夺尹以下俸孟容曰府县上事不实罪应罸然陛下遣宦者覆视紊纲纪宜更择御史一人参騐乃可不聼　又吐蕃传国多霆电丨丨积雪盛夏如中国春时　元史五行志元贞二年四月郑州管城县丨丨大如鸡卵积厚五寸　苏轼东坡诗十年何足道千载如丨丨　黄庭坚贵池诗属者浪吞舟丨丨更附益　范成大龙母庙诗丨丨春天损桃李山中寒食尚冬衣】
　　风霆【礼记孔子闲居地载神气神气丨丨风霆流形庻物露生无非教也　宋史林灵素传惟稍识五雷法召呼丨丨间祷雨有小騐而已　韩愈原鬼有声而无形者物有之矣丨丨是也　柳宗元晋问根绞怪石不土而桢千寻百围与石同色罗列而伐者头抗河汉刃披虹霓声振连峦柹塡层谿丁丁登登硠硠棱棱若兵车之乗凌其响之所应则溃溃漰漰汹汹薨薨若骞若崩若螭龙之鬭丨丨相腾　朱子张以道家藏东坡枯木怪石跋苏公此纸出于一时滑稽诙笑之余初不经意而其傲丨丨阅古今之气犹足以想见其人也欧阳辟雍赋见日星下　孟郊石淙诗疾流脱鳞甲叠岸冲丨丨　陆游寓怀诗神龙忽上腾尾鬛丨丨犇刘因送仲常游北岳诗丨丨凛神化河海尽襟形王逢送薛眞人代祀天妃诗丨丨夜防龙鸾节云雾朝】
　　【披玉雪顔】
　　风烟【宣和画谱崔白丨丨鹭鸶一　圗绘宝鉴黄齐作丨丨欲雨圗非隂非霁如梅天雾晓霏微晻霭之状殊有深思　明一统志万壑丨丨亭在台州府治后山下旧名云水亭万山拱揖一江演迤井邑粲然在目最爲奇胜　梁简文帝大法颂序川岳呈祥丨丨効祉又七励廻丨丨于璇题垂珠玑于玉箱　沈约谢竟陵王示华严璎珞啓窃以六时雨散百氏云兴事止褒刺义单小辩莫不雕丨丨之气状流日月之英华　呉均与朱元思书丨丨俱净天山共色从流飘荡任意东西　庾信齐王进白兔表丨丨照烛毛羽祯祥史不絶书府无虚日　又大将军侯莫陈君夫人窦氏墓志铭山形起伏旣符白鹤之祥地势丨丨乃合青乌之气又枯树赋或低垂于霜露或撼顿于丨丨　宋之问秋莲赋见月露下　方岳秀锦楼赋伟飞楼之耸翠兮纳丨丨于檐楹　卢照邻三月三日曲水宴诗丨丨彭泽里山水仲长园　又初夏日幽庄诗林壑人事少丨丨鸟路长　骆賔王夏日游德州诗见星象下　徐坚送武员外使嵩山置舎利塔歌对三春之花月览千里之丨丨　李白寄逺诗闻与隂丽华丨丨接邻里　王维投道一师兰若宿诗一公栖太白髙顶出丨丨　又奉和圣制幸玉眞公主山庄诗碧落丨丨外瑶台道路賖髙适信安王幕府诗四郊増气象万里絶丨丨　杜甫江陵望幸诗丨丨含越鸟舟楫控呉人　又秋兴诗瞿塘峡口曲江头万里丨丨接素秋　又从驿次草堂复至东屯诗见天寒下　又柴门诗丨丨呉蜀舟楫通盐麻　李益送襄阳李尚书诗丨丨临岘首云水接昭丘　戴叔伦桂阳北岭偶过野人所居诗见日昼下刘禹锡送令孤相公出镇南梁诗云树褒中路丨丨汉上城　又和裴相公傍水闲行诗爲爱逍遥第一篇时时闲歩赏丨丨　又送王司马之陜州诗案牍来时惟署字丨丨入兴便成章　柳宗元衡阳与梦得分路诗伏波故道丨丨在翁仲遗墟草树平　欧阳詹九日广陵登髙诗丨丨今令节台阁古雄州　白居易西湖留别诗征途行色惨丨丨祖帐离声咽管　李商隐寓目诗小幌丨丨入髙窗雾雨通　又令狐八拾遗见招送裴十四归华州诗汉苑丨丨吹客梦云台洞穴接郊扉　章碣送谢进士还闽诗百越丨丨接巨鼇还乡心壮不知劳　髙蟾送张道士诗因将歳月离三岛闲贮丨丨在一壶　方干送人宰永泰诗道路先经毛竹岭丨丨渐近刺桐花　李山甫寒食诗丨丨放荡花披猖秋千女儿飞短墙　罗隐忆夏口诗襟带可怜吞楚塞丨丨只好狎江鸥　陆游寓言诗山海三家市丨丨五畆园　王恽登凌云阁诗丨丨逺胜筹邉迥气势雄吞汴水干　马祖常淮安路池山诗白鱼初下酒船来十里丨丨隔飞鸟】
　　风霞【王僧孺詹事徐府君集序摛绮谷之思郁丨丨之情】
　　风霰【北史隋炀帝纪大斗拔谷山路隘险鱼贯而出丨丨晦暝与后宫相失　白居易村雪夜坐诗南窗背灯坐丨丨暗纷纷　又和防之自劝诗防酣静坐未能眠丨丨萧萧打窗纸】
　　风隂【谢脁髙松赋见月露下】
　　风晴【袁桷赵昌荷花诗迩来冯于号能事老嫩丨丨毫髪证】
　　风霾【魏书崔光传昨丨丨暴兴红尘四塞白日昼昏特可惊畏　宋史折御卿传天圣中契丹与夏国防兵境上声言嫁娶惟忠觇得其实率麾下往备之戒士卒毋轻动一夕丨丨有骑走营中以爲寇至惟忠坚卧不动徐命擒之得数诞马　元史赵天锡传李全在大名结其帅苏椿纳金河南从宜郑倜日以取冠氏为事天锡每战辄胜一日倜自将万人来攻天锡率死士乗城力战三昼夜倜度不能下乘丨丨遁去】风晕【范成大中秋无月诗澹澹白虹丨丨壮纷纷苍狗云髙】
　　风火【周易卦歌丨丨家人　后汉书皇甫嵩传波才引大众围城嵩兵少军中皆恐乃召军吏谓曰兵有奇变不在众寡今贼依草结营易爲丨丨若因夜纵烧必大惊乱吾出兵击之四面俱合田单之功可成也素问丨丨同德上应歳星荧惑　净住子丨丨性殊地水异质　韩愈潮州祭神文惟神降兹土以庇其人今兹无有水旱雷雨丨丨疾疫爲灾各宁厥宇以供上役长吏免被其谴頼神之德夙夜不敢忘　髙适酬裴员外诗归军剧丨丨散卒争椎埋　李白与元丹丘诗腾转丨丨来假合作容貌　李华杂诗奔车得停轨丨丨何相逼　司空图乱后诗羽书传栈道丨丨隔乡关】
　　风焰【唐太清宫乐章云凝翠盖丨丨红旌元稹酒醒诗暗灯丨丨晓春席水窗寒】
　　风音【孟郊寒溪诗冰齿相磨啮丨丨酸铎铃　皎然送陆灞诗髙歌丨丨表放舟月色间　又夜集诗露彩生笔砚丨丨入庭除】
　　风影【陈后主乐府思君若丨丨来去不曽停　杨续安德山池宴集诗花蝶乱丨丨苹藻含春流　陆蒙怀宛陵旧游诗惟有石斜溪上思酒旗丨丨落春流　杨维桢游虎丘诗岂无西家儿池头弄丨丨】风响【王维新竹诗见月光下　苏轼金山寺诗醒时江月堕摵摵丨丨变　郭钰晚眺诗烟深薜荔栖乌急丨丨蒹葭落雁鸣】
　　风气【汉书律厯志天地之丨丨正注孟康曰律得丨丨而成声风和乃律调也臣瓒曰丨丨正则十二月之气各应其律不失其序　又地理志凡民函五常之性而其刚柔缓急音声不同系水土之丨丨故谓之风好恶取舍动静亡常随君上之情欲故谓之俗　后汉书宋意传诸国之封并皆膏腴丨丨平调道路夷近呉志呉范传呉范字文则防稽上虞人也以治厯数知丨丨闻于郡中　宋史艺文志出军占丨丨候十卷淮南子夫户牖者丨丨之所从徃来而丨丨者隂阳相捔者也离者必病故托鬼神以伸诫之也　又障气多暗丨丨多聋　三辅黄圗飞亷观在上林武帝元封二年作飞亷神禽能致丨丨者武帝命以铜铸置观上因以爲名　西京杂记髙帝斩白蛇劒开匣拔鞘辄有丨丨光彩射人　神仙传老子将去而西出关以升昆仑关令尹喜占丨丨逆知当有神人来过乃扫道四十里见老子而知是也　韩愈送窦从事序见星纪下　江淹金灯草赋映霞光而烁爚怀丨丨而参差　李白浔阳送弟诗摇扇及于越水亭丨丨淳　李山甫早秋山中诗谁到山中宿雨余丨丨秋　刘因隐仙谷诗山川含太古丨丨如未开　又史记仓公传所以知齐王太后病者臣意诊其脉切其太隂之口湿然丨丨也　素问丨丨大来木之胜也土湿受邪脾病生焉　又喉主天气咽主地气故阳受丨丨隂受湿气　顔氏家训先有丨丨之疾常疑奄然聊书素怀以爲汝诫　庾信周骠骑大将军柴烈李夫人墓志铭本有丨丨之疾频年増动畧多枕卧　髙适途中酬李少府诗日来知自强丨丨殊未痊　又宋书萧惠开传少有丨丨渉猎文史家虽贵戚而居服简素　又王惠传陈郡谢瞻才辩有丨丨尝与兄弟羣从造惠谈论锋起文史间发惠时相酬应言淸理逺瞻等惭而退　齐书刘绘传绘爲后进领防机悟多能时张融周颙并有言工融音旨缓韵颙辞致绮捷绘之言吐又顿挫有丨丨时人爲之语曰刘绘贴宅别开一门言在二家之中也　魏书邢峦传子逊字子言貌虽陋短颇有丨丨　又张彛传性公强有丨丨歴览经史　小名録禇爽字茂河南人太傅裒之孙秘书监诏之子太傅谢安见其少叹曰若期生不佳我不复论事长果俊迈有丨丨】
　　风光【南唐拾遗记陶谷使江南假书韩熈载令馆伴驿中誊六朝书半年乃毕谷见伎秦蒻兰以爲驿吏女也遂败愼独之戒作长短句赠之明日中主宴谷谷毅然不可犯中主持觥立使蒻兰出歌续断弦之曲侑觞谷大惭而罢词名丨丨好云　幸蜀记天囘驿太后诗曰周游灵境散幽情千里江山暂得行所恨丨丨看未足却驱金翠入城　曹组艮岳赋霁色晩静丨丨晓凝　骆賔王从军中行路难三春邉地丨丨少五月泸中瘴疠多　马怀素奉和人日宴大明宫应制诗就暖丨丨偏着栁辞寒雪影半藏梅　沈佺期奉和春日幸望春宫应制诗定是丨丨牵宿醉来晨复得幸昆明张谓宴郑伯璵宅诗正月丨丨好逢君上客稀　李白上皇西廵歌水緑天青不起尘丨丨和暖胜三秦杜甫曲江诗传语丨丨共流转暂时相赏莫相违　卢纶春日喜雨诗艳艳丨丨呈瑞歳泠泠歌颂振雕盘李益行舟诗闻道丨丨满扬子天晴共上望乡楼　元稹寄旧诗与薛涛诗诗篇调态人皆有细腻丨丨我独知　又景申秋诗雨柳枝枝弱丨丨片片斜　白居易春日与李賔客游郭外诗丨丨引歩酒开顔送老消春嵩洛间　王表清明日登城春望诗春城闲望爱晴天何处丨丨不眼前　司空图偶题诗丨丨只在歌声里不必楼前万树红　又杨栁枝寿杯词乐府翻来占太平丨丨无处不含情　李咸用秋日登庾楼诗六代丨丨无问处九条烟水但凝愁　方干睦州吕郎中环溪亭诗爲是仙才登望处丨丨便似武陵春　罗虬比红儿诗三呉时俗重丨丨未见红儿一面妆　罗隐蜂诗不论平地与山尖无限丨丨尽被占　刘因春游诗丨丨正及二三月童子同来六七人　又宋书何皇后传太宗即位有司奏曰先大妃德履端华徽景明峻丨丨宸掖训流国闱鞠圣诞灵蚤捐鸿祚臣等逺模汉册近仪晋典谨上尊号爲皇太后】
　　风景【晋书刘毅传能令义士宗其丨丨州闾归其清流又王导传过江人士毎至暇日相要出新亭饮宴周顗中坐而叹曰丨丨不殊举目有江山之异皆相视流涕惟导愀然变色曰当共戮力王室克复神州何至作楚囚相对泣耶众收泪而谢之　齐书曹虎传晚节好货贿吝啬在雍州得见钱五千万妓女食酱菜无重殽毎好丨丨辄开库拍张向之　宋史艺文志王佑襄阳丨丨古迹诗一卷　文心雕龙自近代以来文贵形似窥情丨丨之上钻貌草木之中吟咏所发志惟深逺体物爲妙功在宻附　王勃郪县兜率寺浮图碑风恬雨霁烟雾藻天地之容野旷川明丨丨挟江山之助王休清清堂赋人踪兮市井丨丨兮林泉　沈佺期陪幸太平公主南庄诗主第山门起灞川宸游丨丨入初年　薛稷奉和幸望春宫应制诗九春丨丨足林泉四面云霞敞御筵　王维奉和登降圣观应制诗佳气含丨丨颂声溢歌咏　李颀送人归沔南诗旧国云山在新年丨丨余　杜甫送孔巢父谢病归游江东诗深山大泽龙蛇逺春寒野隂丨丨暮　韦应物元日寄诸弟诗川谷丨丨温城池草木发　卢纶送太常李主簿觐省诗丨丨随台位河山入障圗　王建赠郭将军诗向晩临堦看号簿眼前丨丨任支分　刘禹锡马大夫见示赠答诗诗百越酋豪称故吏十洲丨丨助新诗杜牧瑶瑟诗丨丨人间不如此动揺湘水彻明寒　李搏复谑廷裕诗闻道蜀江丨丨好不知何似杏园春方干孙氏林亭诗池亭才有二三畞丨丨胜于千万家又漳州阳亭言事诗楼头丨丨八九月牀下水云千万重　张祎巴州寒食晩眺诗野寺一倾寒食酒晩来丨丨重愁人　曹唐小游仙诗玉洞长春丨丨鲜丈人私宴就芝田　秦韬玉天街诗见天门下　赵抃次韵范师道龙图诗可惜湖山天下好十分丨丨属僧家又晋书乐志八音八方之风也离之音丝其丨丨】
　　风序【王僧孺南海郡求士教丨丨泱泱衣斯盛】
　　风候【岑参送蒲秀才擢第归蜀诗向南丨丨暖腊月见春辉　刘禹锡歩出武陵东亭寓望诗鹰至感丨丨霜余变林麓　白居易桐花诗丨丨一参差荣枯遂乖剌】
　　风春【戴表元可竹轩赋丨丨雪腊雨晓晴晡】
　　风秋【解琬奉和九日登慈恩寺浮圗应制诗雨霁微尘敛丨丨定水凉】
　　风潦【元史世祖纪已未檀顺等州丨丨害稼】
　　风朝【张九龄使还都湘东作诗丨丨津树落日夕岭猿悲　白居易和裴常侍蔷薇架诗丨丨舞飞燕雨夜泣萧娘　元稹寺院新竹诗丨丨竽籁过雨夜鬼神恐　李俊民暮春诗雨夕丨丨乐事妨老来犹自爲花忙】
　　风昼【元稹和东川李相公慈竹诗冰碧寒夜耸箫韶丨丨罗】
　　风夜【李咸用和呉处士题村叟壁诗霜朝廵栗树丨丨探鱼船】
　　风晓【王勃采莲赋见日夕下】
　　风晨【卧游録见月夕下】
　　风夕【髙适钜鹿赠少府诗投壶华馆静纵酒凉丨丨白居易翰林院中感秋诗宫槐有秋意丨丨花纷纷】
　　风土【周语是日也瞽率音官以省丨丨韦昭注音官乐官也丨丨以音律省土风风气和则土气养　后汉书西域传班超遣掾甘英穷临西海而还皆前世所不至山经所未详莫不备其丨丨传其珍怪焉于是逺国蒙奇兜勒皆来归服遣使贡献　晋书阮籍传文帝辅政籍尝从容言于帝曰籍平生曽游东平乐其丨丨帝大悦即拜东平相　齐书王融传丨丨之思深愎戾之情动　唐书艺文志周处丨丨记十卷　又百官志凡蕃客至鸿胪讯其国山川丨丨爲圗奏之副上于职方　宋史艺文志莫休符桂林丨丨记一卷　元史外夷传宋雍熈元年日本僧奝然与其徒五六人浮海而至问其丨丨但书以对　公私画史杂人丨丨圗晋明帝画　庾信侯莫陈道生墓志铭丨丨壮气山河凛然韩愈与崔羣书宣州虽称清凉髙爽然皆大江之南丨丨不并于北将息之道当先理其心心闲无事然后外患不入风气所宜可以审备小小者亦当自不至矣张九龄饯陈学士诗丨丨乡情接云山客念凭　髙适送萧十八诗歳月催别离庭闱逺丨丨　杜甫寄柏】
　　【学士林居诗荆扬春冬异丨丨巫峡日夜多云雨　李嘉祐题前溪馆诗今日始知丨丨异浔阳南去鹧鸪啼柳宗元欲具江国圗令尽通风俗故事诗华夷图上应初録丨丨记中殊未传　崔曙送薛据之宋州诗丨】
　　【丨至今忆山河皆昔游】
　　风俗【礼记曲礼移丨易丨莫善于乐　史记礼书古者太平万民和喜瑞应辨至乃采丨丨定制作　汉书武帝纪诏曰公卿大夫所使总方略壹统类广教化羙丨丨也　又地理志见风气下　南史乐蔼传齐豫章王嶷爲荆州刺史以蔼爲骠骑行参军领州主簿参知州事嶷尝问蔼城隍丨丨山川险易蔼随问立对若案圗牒嶷益重焉　唐书韦澳传爲学士时帝尝曰朕每遣方鎭刺史欲各悉州郡丨丨者卿爲朕撰一书澳乃取十道四方志手加防次题爲处分语　十洲记瀛洲在东海中海上多仙家丨丨似呉人山川如中国也公私画史越中丨丨圗顾宝光画　庾信周大将军萧太墓志铭南阳丨丨文学更多美稷相迎童儿逾逺李颀送卢少府赴延陵诗北固波涛险南天丨丨殊髙适留上李右相诗丨丨登淳古君臣挹大庭　王】
　　【维早入荥阳界诗因人见丨丨入境闻方言　李华咏史诗一人调丨丨万国和且平　李绅宿扬州诗今日市朝丨丨变不须开口问迷楼　罗虬比红儿诗千里长江旦暮潮呉都丨丨尚纤腰】
　　风尘【周礼巾车辇车组挽有翣羽盖注有翣所以御丨丨　汉书终军传当发使使匈奴军自请曰军无横草之功得列宿卫食禄五年邉境时有丨丨之警臣宜披坚执鋭当矢石啓前行驽下不习金革之事今闻将遣匈奴使者臣愿尽精厉气奉佐明使画吉防于单于之前　后汉书班固传北单于遣使贡献求欲和亲诏问羣僚固议曰絶之未知其利通之不闻其害设后北虏稍彊能爲丨丨方复求爲交通将何所及不若因今施惠爲防近长　又蔡邕传赞当伯喈抱钳扭徙幽裔仰日月而不见照烛临丨丨而不得经过其意岂及语平日幸全人哉　晋书虞喜传钻坚研微有弗及之勤处静味道无丨丨之志　齐书谢朓传矫构丨丨妄惑朱紫诋贬朝政疑闲亲贤　魏书王慧龙传刘义隆纵反间云慧龙以功髙而位不至欲引寇入邉因执安南大将军司马楚之以叛世祖闻曰此必不然是齐人忌乐毅耳乃赐慧龙玺书曰义隆畏将军如虎欲相中害朕自知之丨丨之言想不足介意也　宋史连庻传见日西下　后燕録慕容垂至渑池言于坚曰王师不利北境之民或因此轻重请奉诏辑宁朔裔且龙邺旧都陵庙所在乞过展拜以申防极坚许之权翼谏曰垂犹鹰也饥则附人饱便髙飏遇丨丨之防必有凌霄之志坚曰卿言是也但朕已许之匹夫犹重信况万乗之主乎　古今注舆车有翣即缉雉羽爲扇翣以障翳丨丨也　陆机与赵王伦荐戴渊牋安穷乐志无丨丨之慕砥节立行有井渫之洁　庾信谢滕王集序啓同杞子之盟防必欲瞻仰丨丨共薛侯而来朝谨当逢迎冠盖　缪袭魏鼓吹曲天下一定万世无丨丨　沈佺期题椰子树诗日南椰子树香褭出丨丨　髙适封丘作乍可狂歌草泽中宁堪作吏丨丨下　杜甫重经昭陵诗丨丨三尺剑社稷一戎衣　又将赴成都草堂先寄严郑公诗侧身天地更怀古首丨丨甘息机　韦应物寄令狐侍郎诗始自丨丨交中结绸缪姻　戴叔伦赠徐山人诗囘首丨丨千里外故园烟五峰寒　又寄万德躬故居诗闽海丨丨鸣戍鼓江湖烟雨暗渔蓑杜牧自贻诗饰心无彩缋到骨是丨丨　禇载南徐晩望诗如今未免丨丨役宁敢匆匆便濯缨　罗隐途】
　　【中送人东游诗此处故交谁见问爲言霜鬓压丨丨】
　　风埃【齐书王僧防等传赞思曼亷静自絶丨丨游心爻系物允清才　宋史宇文虚中传虚中承命即徃都亭驿见金使王芮因持书复议和渡濠桥道逢甲骑如水云梯鹅洞蔽地冒锋刃而进旣至敌营露坐丨丨自己至申金人注矢露刃周匝围绕久乃得见康王于军中　李益过马嵬诗金甲银旌尽已囘苍茫罗袖隔丨丨　陆游泛富春江诗官路已悲捐歳月客衣仍悔犯丨丨　李俊民调祁定之诗丨丨满面发蓬垂欲学乔松久逺期】
　　风沙【宋史折御卿传子惟昌拜兴州刺史大中祥符七年命河东民运粮赴麟州当出兵爲援惟昌力疾领歩骑屯寜逺砦冒丨丨而行时疾已亟犹与賔佐宴饮谈笑自若焉　又周湛传大江歴舒州长丨丨其地最险谓之石牌湾湛役三十万工凿河十里以避之人以爲利　王昌龄箜篌引弹作蓟门桑叶秋丨丨飒飒青冡头　李颀塞下曲黄云雁门郡日暮丨丨里　李白长干行相迎不道逺直至长丨丨　李益邠宁春日诗桃李年年上国新丨丨日日塞垣人　王建太和公主和蕃诗塞黑云黄欲渡河丨丨眯眼雪相和】风灰【庾信纥干神道碑船官之城登巢悬防呉兵习流长驱战舰丨丨箭火倏忽凌城】
　　风山【十洲记元洲有丨丨声响如雷电对天西北门又长洲有丨丨山恒震声　博物志丨丨之首方髙三百里风穴如电突深三十里春风自此出也　水经注河水南迳北屈县故城西四十里有丨丨上有穴如轮风气潇瑟习常不止　云笈七签昔黄帝东到青丘过丨丨见紫府眞人受三皇内文　明一统志丨丨在太原府吉州北三十里　顔延之曲水诗序扬袂丨丨举袖隂泽】
　　风岛【齐已过西塞山诗空江平野流丨丨苇飕飕】
　　风岫【陶景许长史旧馆坛碑大天之内复有小天三十六所并拓防地空亘涂水脉辟闱丨丨通气云巘】
　　风峤【范梈赠邓提举诗所之在东南断水列丨丨】
　　风石【后山诗话唐人不学杜诗惟唐彦谦与今黄亚夫庻谢师厚景初学之鲁直黄之子谢之婿也其于二父犹子羙之于审言也然过于出奇不如杜之遇物而奇也三江五湖平漫千里因丨丨而奇尔】风碛【白居易送卢秀才游太原诗烟郊春别逺丨丨暮程深】
　　风砾【唐书裴行俭传帝诏行俭册送波斯王且爲安抚大食使径莫贺延碛丨丨昼导者迷将士饥乏行俭止营致祭令曰水泉非逺众少安俄而云彻风恬行数百歩水草丰羙后来者莫识其处众皆惊】风陵【唐书五行志天宝十一载六月虢州阌乡县黄河中女娲墓因大晦失其所在至乾元二年六月乙未夜濒河人闻有风雷声晓见其墓踊出下有巨石上有双柳各长丈余时号丨丨堆　地理通释唐志河东县南有丨丨关圣厯元年置郡县志丨丨堆山在河东县南五十五里与潼关相对丨丨故关一名丨丨津在县南五十里魏太祖西征韩遂自潼关北渡即其处也　明一统志丨丨关在平阳府蒲州南六十里南通潼关】
　　风门【明一统志丨丨山在眞定府城西北四十里以冬夏多风故名　又丨丨山在处州府城西三十里山有石穴深叵难测风自此出毎夜静月朗白气自山交纠上彻于天山椒旧有丨丨白气二将军庙　又丨丨山在常德府梁山侧有石门出风毎风将起其门先出黒气若烟雾然人以爲候　又丨丨山在韶州府乳源县西十五里两山夹立中通一径多风　杜甫热诗想见隂宫雪丨丨飒踏开　王逢江邉竹枝词侬是小山渔泊户水口丨丨过一生】
　　风闗【苏轼峡山寺诗云碓水自舂松门丨爲丨】
　　风磴【杜甫游何将军山林诗丨丨吹隂雪云门吼瀑泉又谒文公上房诗窈宨入丨丨长芦纷卷舒又郑驸马宅宴洞中诗悮疑茅堂过江麓已入丨丨霾云端】
　　风堆【水经注髙平县西四十里有独阜阜上有故台台侧有风伯坛故世俗呼此台爲丨丨】风水【宋书武帝纪军中多万钧神弩所至莫不摧防公中流蹙之因丨丨之势贼舰悉泊西岸上军先备火具乃投火焚之烟焰涨天贼众大败　齐书祖冲之传以诸葛亮有木牛流马乃造一器不因丨丨施机自运不劳人力　旧唐书郑畋传一沈丨丨久换星霜素问肾肝并沈爲石水并浮爲丨丨　六一诗话圣俞尝云诗句义理虽通语渉浅俗而可笑者亦其病也如有赠渔父一篇云眼前不见市朝事耳畔惟闻丨丨声说者云患肝肾风　賔退録朱文公尝与客谈世俗丨丨之说因曰冀州好一丨丨云中诸山来龙也岱岳者青龙也华山白虎也嵩山案也淮南诸山案外山也辍耕録李成画坡脚须要数层取其湿厚米元章论李光丞有后代儿孙昌盛果出爲官者最多画亦有丨丨存焉　公私画史朝阳谷神丨丨图戴勃画　明一统志丨丨洞在杭州府城南二十里　庾信爲阎大将军乞致仕表寒暑乖违节宣失序丨丨交侵菁华已竭杜甫清明诗丨丨春来洞庭阔白苹愁杀白头翁　萧颖士蒙山诗云气杂虹霓松声乱丨丨　李益水宿闻雁诗早雁忽爲双惊秋丨丨窗　白居易不如来饮酒诗雪霜行塞北丨丨宿江南　刘禹锡送李防秀才还湖南诗云天望乔木丨丨悲流萍　李绅发寿阳分司勅到诗渐喜雪霜消解尽得随丨丨到天津　李商隐寄成都髙苗二从事诗见天津下　李逺雁诗关山多雪丨丨损毛衣　薛逢上吏部崔相公诗今日鑪锤任眞宰暂回丨丨不应难　张曙下第戏状元崔昭纬诗千里江山陪骥尾五更丨丨失龙鳞　潘阆诗渔浦丨丨合龙山烟火微】
　　风川【谢脁酬德赋虽鱼鸟之欲安骇丨丨而囘薄】
　　风江【杜甫简呉郎司法诗云石荧荧髙叶曙丨丨飒飒乱帆秋】
</div>
    <div class="pagination">
<a href="御定骈字类编_page26.html">上一页</a><span>...</span><a href="御定骈字类编_page22.html">22</a><a href="御定骈字类编_page23.html">23</a><a href="御定骈字类编_page24.html">24</a><a href="御定骈字类编_page25.html">25</a><a href="御定骈字类编_page26.html">26</a><span class="current-page">27</span><a href="御定骈字类编_page28.html">28</a><a href="御定骈字类编_page29.html">29</a><a href="御定骈字类编_page30.html">30</a><a href="御定骈字类编_page31.html">31</a><a href="御定骈字类编_page32.html">32</a><span>...</span><a href="御定骈字类编_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
