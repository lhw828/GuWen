<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 8 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 8 页/共 1019 页</h1>
    <div class="content">　　天旱【史记孝武纪夏旱公孙卿曰黄帝时封则丨丨干封三年上乃下诏曰丨丨意干封乎其令天下尊祠灵星焉　魏志管辂传过清河倪太守时丨丨倪问辂雨期辂曰今夕当雨是日燥昼无形似府丞及令在坐咸谓不然到鼔一中星月皆没风云并起竟成快雨　蜀志简雍传时丨丨禁酒酿者有刑吏于人家索得酿具论者欲令与作酒者罚雍与先主游观见一男女行道谓先主曰彼人欲行滛何以不先主曰卿何以知之雍对曰彼有其具与欲酿者同　淮南子松柏菌露夏槁江河三川絶而不流夷羊在牧飞蛩满野丨丨地坼鳯凰不下句爪居牙戴角出距之兽于是鸷矣】
　　天辰【欧阳脩丨丨诗天形如车轮昼夜常不息三辰随出没曽不差分刻北辰居其所帝座严尊极　又丨丨主下土万物由生殖】
　　天一【易系辞丨丨地二天三地四天五地六天七地八天九地十朱子注此言天地之数阳竒隂偶即所谓河圗者也　又五位相得而各有合王注天地之数各五五数相配以合成金木水火土疏若丨丨与地六相得合为水地二与天七相得合为火天三与地八相得合为木地四与天九相得合为金天五与地十相得合为土也　书洪范一五行一曰水二曰火三曰木四曰金五曰土传皆其生数疏丨丨生水地二生火天三生木地四生金天五生土此其生数也如此则阳无匹隂无偶故地六成水天七成火地八成木天九成金地十成土于是隂阳各有匹偶而物得成焉故谓之成数也　大戴礼丨丨地二人三三三而九　太上老君开天经丨丨地二人三时四音五律六星七风八州九合有四十五子午夘酉中央各有九算戴九履一左三右七二四为肩六八为足中有五体成八卦　井观言新安胡庭芳周易翼传论五行生成之数谓五行之生皆不离乎中五之土以成形质丨丨生水一得五则成六是地六成之也地二生火二得五则成七是天七成之也天三生木三得五成八是地八成之也地四生金四得五成九是天九成之也天五生土五得五则成十是地十成之也一二三四五者生之之序也六七八九十者皆因五而后得非真借六七八九十之数以成之也　蔬食谱贻我来思玉屑尘细六出飞花丨丨生水】
　　天二【握竒经纵布天一丨丨次之】
　　天三【易系辞见天一下】
　　天五【易系辞见天一下　唐书厯志自冬至初中孚用事一月之防九六七八是为三十而卦以地六以丨丨】
　　天六【周语晋孙谈之子周适周事单襄公襄公有疾召顷公而告之曰必善晋周将得晋国其行也文能文则得天地天地所胙小而后国夫敬文之恭也忠文之实也信文之孚也仁文之爱也义文之制也智文之舆也勇文之帅也教文之施也孝文之本也恵文之慈也让文之材也此十一者夫子皆有焉丨丨地五数之常也经之以天纬之以地经纬不爽文之象也文王质文故天胙之以天下夫子被之矣其昭穆又近可以得国】
　　天七【易系辞见天一下　黄庭外景经丨丨地三廻相守升降进退合乃乆】
　　天九【易系辞见天一下】
　　天青【同文算指问鵞氄段大緑者每丈四两丨丨者每丈六两大红每丈十两今以银四百八十两买氄八十丈则各色各该防丈　杜甫伤春诗丨丨风卷幔草碧水通池　陆游晓望海山诗开窻望海山丨丨雾方敛　赵孟頫赠周景逺田师孟诗风髙气肃鴈声急丨丨日暖蛛丝逰　刘因即事诗云白丨丨浩不收雨晴山色欲无秋】
　　天赤【后汉书五行志建武五年夏旱京房传曰上下皆蔽兹谓隔其旱丨丨三月时有雹杀飞禽】天翠【张九龄使登石头驿楼诗逺林丨丨合前浦日华浮　梅尧臣纳凉诗空庭引丨丨爽气生懐抱】天黒【宋史李全传制府遣就盱眙刘琸议琸集诸将燕全时青夏全咸愿以长枪三千人从夜半渡淮潜向泗之东城将踏濠氷傅城下掩金人不备俄城上荻炬数百齐举遥谓曰贼李三汝欲偷城耶丨丨故以火烛之全知有备引去　韩愈鳯翔陇州节度使李公墓志铭从幸梁州丨丨失道识焦中人声得见徳宗于盩厔西　杨万里雪巢赋黯丨丨而月落忽八牎之夜明杜甫大云寺赞公房诗丨丨闭春院地清栖暗芳王安石诗丨丨月未上儿童初掩闗　苏轼诗竹陂鴈起丨为丨桐柏烟横山半紫　刘基发安仁驿诗鸡鸣发山驿丨丨路弥险】
　　天碧【栁宗元永州新堂记外之连山髙原林麓之崖间厠隠显迩延野緑逺混丨丨咸防于谯门之外无名氏景星见赋云开丨丨昭然可觌炳如金粟粲若银砾　岑参虢州郡斋南池幽兴诗池色净丨丨水凉雨凄凄　杜牧扬州诗丨丨台间丽风凉歌管清温庭筠水仙謡夜深丨丨乱山姿光碎平波满船月】天黄【晋书五行志京房易传曰颛事者加诛罚絶理厥灾水其水也雨杀人以陨霜大风丨丨　明一统志丨丨山在罗定州界凡六十五山此其一也其上山猺所居】
　　天白【李贺摩多楼子诗丨丨水如练甲丝双串断】
　　天缥【释名缥犹漂漂浅青色也有丨丨有骨缥各以其色所象言之也】
　　天元【后汉书陈宠传三微成著以通三统周以丨丨殷以地元夏以人元　宋史艺文志阳遁丨丨局法一卷　素问鬼防区曰臣积考太始丨丨册文曰太虚廖廓肇基化元万物资始五运终天布气真灵总统坤元九星悬朗七曜周旋　又帝曰光乎哉道明乎哉论请着之玉版藏之金匮署曰丨丨纪　武帝内传上元夫人又遣一侍女答问云阿环再拜密香至奉信承降尊于刘彻处闻命之际登当命驾先被太帝君勅使诣洲校定丨丨正尔暂住如是当还还便束带愿暂少留　云笈七签丨丨运闗地纪转维九灵交度三五相推　金丹诸真集成词鼎器法乾坤上是丨丨下地元若也更能颠倒运交番阖辟循环在八门　庾信贺新乐表改金奏于八列合丨丨于六舞　又周书宣帝纪见天台下　又夏四月壬戌朔有司奏言日蚀不视事过时不食乃临轩立妃朱氏为丨丨帝后　唐书陆贽传古之人君徳合于天曰皇合于地曰帝合扵人曰王父天母地以养人治物得其宜者曰天子皆大名也三代而上所称象其徳不敢有加焉至秦乃兼曰皇帝流及后世昏僻之君始有圣刘丨丨之号】
　　天初【齐书张融传海赋道湛丨丨机茂形外】
　　天眹【姚燧仰仪铭非让不为思不逮也将窥丨丨造物爱也】
　　天秘【马祖常壮游诗裹粮上嵩髙灵竒发丨丨】
　　天奥【苏轼诗张君眼力覻丨丨能遣荆棘化堂宇文同北郊书堂诗气象夺丨丨景物捜鬼悭】天诚【右英王夫人诗结信通神交触类率丨丨】
　　天游【荘子胞有重阆心有丨丨室无空虚则妇姑勃豀心无丨丨则六凿相攘　苏轼诗室空惟法喜心定有丨丨　陆防诗屠钓论交成酒隠山林髙卧得丨丨　又北史宇文贵传魏文帝在丨丨园以金巵置侯上令公卿射中者即赐之贵一发而中　又袁奭从驾游山诗丨丨响仙跸春望动神衷　沈佺期初冬从幸汉青门应制诗丨丨戒东首懐昔驻龙轩　又上幸长安时扈从出西岳诗皇明应丨丨十月戒丰镐　卢藏用奉和立春游苑迎春应制诗丨丨龙辇驻城闉上苑迟光晚更新　储光羲述华清宫诗羣方趋顺动百辟随丨丨】
　　天弢【荘子人生天地之间若白驹之过郤忽然而已注然勃然莫不出焉油然漻然莫不入焉已化而生又化而死生物哀之人类悲之解其丨丨隳其天袠纷乎宛乎魂魄将徃乃身从之乃大归乎】
　　天袠【荘子见上】
　　天鬻【荘子圣人不谋恶用智不斵恶用胶无防恶用徳不货恶用商四者丨丨也丨丨也者天食也注言自然而禀之】
　　天钧【庄子圣人和之以是非而休乎丨丨　戴表元息斋赋同游星辰动揺丨丨　又云笈七籖前吹凤鸾后奏丨丨元龙启道五帝参轩　皮日休上真观诗丨丨鸣响亮天禄行蹒跚】
　　天放【庄子彼民有常性织而衣耕而食是谓仝徳一而不党命曰丨丨　司空圗诗品傥然适意岂必有为若其丨丨如是得之】
　　天倪【宋史乐志鸣銮临帝阙飞鳯下丨丨　庄子何谓和之以丨丨曰是不是然不然是若果是也则是之异乎不是也亦无辩然若果然也则然之异乎不然也亦无辩化声之相待若其不相待和之以丨丨因之以曼衍所以穷年也注丨丨者自然之分也　又非巵言日出和以丨丨孰得其乆　李白明堂赋轧地轴以盘根摩丨丨而创规　高适宋中遇林虑杨十七山人因而有别诗遥见林虑山苍苍戛丨丨　岑参宿铁闗西馆诗雪中行地角火处宿丨丨　王维赠薛璩慕容损诗君徒视人文吾固和丨丨】
　　天器【淮南子人有嫁其子而教之曰慎毋为善曰不为善将为不善耶应之曰善且由弗为况不善乎此全其丨丨者】
　　天式【屈原天问丨丨从横阳离爰死大鸟何鸣夫焉防厥体】
　　天科【云笈七签丨丨以信质心不得有阙阙则违科】
　　天材【荀子山林川谷美丨丨之利多是形胜也】
　　天书【宋史真宗纪大中祥符元年春正月乙丑有黄帛曳左承天门南防尾上守门卒涂荣告有司以闻上召羣臣拜迎于朝元殿启封号称丨丨己卯诏以丨丨之应申儆在位六月乙未丨丨再降于泰山醴泉北壬寅迎泰山丨丨于含芳园云五色见六年十二月己巳丨丨扶侍使赵安仁等上奉丨丨车辂鼓吹仪仗壬辰献丨丨于朝元殿遂告玉清昭应宫及太庙　又赞真宗英悟之主及澶渊既盟封禅事作祥瑞沓臻丨丨屡降导迎奠安一国君臣如病狂然吁可怪也仁宗以丨丨殉山陵呜呼贤哉　云笈七签其八防之字妙气所成八角垂芒凝空云篆太真按笔玉妃拂筵黄金为书白玉为简秘于诸天之上藏于七寳台盖是自然丨丨非闗仓颉所作　明一统志丨丨观在济南府泰安州治西旧名乾元宋得丨丨于泰山故更今名庾信成王刻桐叶封虞赞帝刻桐叶丨丨掌文　韩愈祭张彻文逮丨丨之下降犹低廻以宿留　沈佺期答魑魅代书寄家人诗河谶随龙马丨丨逐凤皇　李白诗白鹤飞丨丨南荆访髙士　王维诗帝子逺辞丹凤阙丨丨遥借翠防宫　又春日直门下省早朝诗王漏随铜史丨丨拜夕郎　储光羲题应圣观诗登门骇丨丨启钥问仙诀　刘长卿寄别朱拾遗诗丨丨逺召沧浪客防度临岐病未能　卢纶送张郎中还蜀歌泸南五将望君还愿以丨丨示百蛮　元稹酬乐天东南行诗驿骑来千里丨丨下九衢　白居易酬刘主簿诗身贱每惊随内宴才防常媿草丨丨　王建朝天词他时若有邉城动不待丨丨自出山　金厚载和主司王起诗丨丨再受恩波逺金榜三开日月明　李商隠九成宫诗荔枝卢橘沾恩幸鸾鹊丨丨湿紫泥　姚合和令狐六员外直夜即事寄上相公诗皓月满帘聼玉漏紫泥盈手发丨丨　黄防御试诗不是玉皇疑羽客要教金榜带丨丨　掲傒斯诗囊里丨丨明日月匣中神劒閟风雷】
　　天字【曹伯起咏鴈诗寒色波光秋影涵数行丨丨到江南】
　　天册【唐书礼乐志则天丨丨万歳元年亲享南郊始合祭天地】
　　天诏【韦应物送韦侍御却使西蕃诗归奏圣朝行万里却衔丨丨报蕃臣　李嘉祐送袁员外诗气迎丨丨喜恩发土膏春】
　　天诰【江淹为萧拜太尉州牧章今便肃顺丨丨恭闻睿典审躬酌私必防危挠】
　　天勅【周书宣帝纪大象二年二月乙丑改制诏为天制诏勅为丨丨】
　　天制【周书宣帝纪见上　又素问故气主有所制歳立有所生地气制已胜天气制胜已丨丨色地制形】天旨【晋书武帝纪论拜授之荣初非丨丨鬻刑之货自走权门　宋书孝武文穆王皇后传仰揆丨丨或有可寻　隋书李徳林传其有词理疎谬遗漏阙疑皆丨丨训诱神笔改定　梁元帝召学生敎况吾亲承丨丨闻礼闻诗方欲化行南国被于西楚　江淹为建平王谢赐石砚等启奉勅赐石砚及法书五卷丨丨又以臣书小进更使勤习敬阅籀篆侧观砚功张卫慙竒金琼羞丽　韩愈祭裴太常文朝廷之重莫过乎礼虽经防具存而精通盖寡自郊丘故事宗庙时宜大君之所旁求丞相之所卒问羣儒拱手宗祝醉心兄皆指陈根源斟酌通变莫不允符丨丨克协神休】
　　天篆【宋史艺文志灵寳飞云丨丨一卷　陈陶诗寳祚河宫一向清鱼丨丨益分明　皮日休诗秘于龙宫室怪于丨丨籀】
　　天札【席豫奉和圣制答张说南出雀防谷诗献赋纡丨丨飘飖飞白云】
　　天録【郦炎见志诗富贵有人籍贫贱无丨丨　又中黄真经地府除籍丨丨名坐察隂司役神明】天箓【胎藏论注准元元教令科凡是秘密丨丨不可妄开】
　　天绘【明一统志丨丨阁在平乐府城北山寺中邹浩居此三年】
　　天制【徐恵奉和御制小山赋彼昆阆之称美讵有述于丨丨】
　　天易【小学绀珠易有四体一用三伏羲先天体也连山丨丨归藏地易周易人易用也】
　　天畴【愧郯録光宗升祔循故事将建阁以藏宸章侍从集议欲以大谟名当国者以为不驯又欲名丨丨疑近天章乃用寳谟】
　　天论【礼记王制凡制五刑必即丨丨注制断也即就也必即丨丨言与天意合即或为则论或为伦　刘禹锡丨丨余之友河东解人栁子厚作天说以折韩退之之言文信美矣盖有激而云非所以尽天人之际故余作丨丨以极其辨云】
　　天说【栁宗元丨丨韩愈谓栁子曰若知丨之丨乎吾为子言丨之丨　又音悦汉书鲍宣传夫官爵非陛下之官爵廼天下之官爵也陛下取非其官官非其人而望丨丨民服岂不难哉】
　　天问【史记屈原传赞余读离骚丨丨招魂哀郢悲其志王逸丨丨章句何不言问天天尊不可问故曰丨丨也　陆蒙诗丨丨复招魂无因彻帝阍　刘得仁诗得失丨难丨称鬼亦闻　又晋书傅咸臣以顽疎谬忝近职毎见圣诏以百姓饥馑为虑无能云补伏用慙恧敢不自竭以对丨丨】
　　天对【沈晦栁文后序以唐书孝友传校复讐议以楚词天问校丨丨以左传国语校非国语】天文【易贲彖曰贲亨柔来而文刚故亨分刚上而文柔故小利有攸徃丨丨也文明以止人文也观乎丨丨以察时变观乎人文以化成天下　又系辞仰以观于丨丨俯以察于地理是故知幽明之故　书舜典在璿玑玉衡以齐七政传在察也玑衡玉者正丨丨之器可运转者舜察丨丨齐七政以审已当天心与否　汉书平帝纪元始五年徴天下通知逸经古记丨丨厯算钟律小学史篇方术本草及以五经论语孝经尔雅教授者在所为驾一封轺传遣诣京师　又丨丨志凡丨丨在圗籍昭昭可知者经星常宿中外官凡百一十八名积数七百八十三星皆有州国官宫物类之象　又郊祀志丨丨日月星辰所昭仰也地理山川海泽所生殖也　又翟方进传方进虽受谷梁然好左氏传丨丨星厯　又李寻传寻治尚书与张孺郑寛中同师寛中等守师法教授寻独好洪范灾异又学丨丨月令隂阳又王莽传莽避火宣室前殿丨丨郎按拭于前日时加某莽旋席随斗柄而坐曰天生徳于予汉兵其如予何　后汉书丨丨志唐虞之时羲仲和仲夏有昆吾汤则巫咸周之史佚苌宋之子韦楚之唐蔑鲁之梓慎郑之禆灶魏石申夫齐国甘公皆掌丨丨之官仰占俯视以佐时政　又孝明帝使班固叙汉书而马续述丨丨志今绍汉书作丨丨志起王莽居摄元年迄孝献帝建安二十五年二百一十五载　魏志管辂传注辂别传曰辂年八九岁便喜仰观星辰自言我年虽小然眼中喜视丨丨常云家鸡野鹄犹尚知时况于人乎　蜀志谯周传研精六经尤善书札颇晓丨丨而不以留意晋书张华传初吴之未灭也斗牛之间常有紫气道术者皆以吴方强盛未可圗也惟华以为不然及吴平】
　　【之后紫气愈明华闻豫章人雷焕妙达纬象乃要焕宿屏人曰可共寻丨丨知将来吉凶因登楼仰观焕曰仆察之乆矣惟斗牛之间颇有异气华曰是何祥也焕曰寳劒之精上彻于天耳　宋书律志班氏因之靡违前式律厯礼乐其名不变以天官为丨丨改封禅为郊祀易货殖平准之称革河渠沟洫之名　南史吴明彻明彻防渉书史经传就汝南周正学丨丨孤虚遁甲略通其术颇以英雄自许　唐书选举志凡医术不过尚药奉御隂阳卜筮圗画工巧造食音声及丨丨不过本色局署令鸿胪译语不过典客署令　又艺文志祖暅之丨丨録三十卷　素问夫道者上知丨丨下知地理中知人事可以长乆此之谓也　大戴礼记庶人仰视丨丨俯视地理力时使以聼乎父母　灵宪注冬至日成丨丨夏至日成地理　文心雕龙野老治国于地利驺子养政于丨丨　陆机演连珠披云看霄则丨丨清澄风观水则川流平　陆云盛徳颂仰镜丨丨五纬同晷俯察云待神母爰止　傅客难振笔若丨丨运思若廻云　庾信周上柱国齐王宪神道碑铭功廻地轴防动丨丨　何晏景福殿赋逺而望之若摛朱霞而耀丨丨　成公绥隷书体烂若丨丨之布耀蔚若锦绣之有章　梁周翰五凤楼赋宅禹贡豫州之域距丨丨辰马之墟　沈佺期人日重宴大明宫赐防缕人胜应制诗丨丨正应韶光转设报悬知用此辰　又陪幸韦嗣立山庄诗皇鉴清居逺丨丨睿奨浓　裴守真奉和太子纳妃太平公主出降诗丨丨天景丽睿藻睿词芳郑义真奉和圣制过温汤诗日用诚多幸丨丨遂仰观　贺敳奉和九月九日应制诗丨丨发丹篆寳思掩珠　赵冬曦奉和圣制答张说扈从南出雀防谷诗地理分中壤丨丨照上台　李乂奉和幸大荐福寺诗帝造环三界丨丨贲六虚　武平一奉和幸韦嗣立山庄侍宴应制诗薄暮清笳动丨丨炳紫宸　张九龄和圣制送十道采访使朝集使诗昭晰动丨丨殷勤在人瘼　杜甫江陵望幸诗地利西通蜀丨丨北照秦　王建上崔相公诗施行圣泽山川润圗画丨丨彩色新李商隠献寄旧府开封公诗地理南溟阔丨丨北极髙又自桂林奉使江陵途中感懐诗水势初知海丨丨始识参　张乔刘补阙自九华山拜官诗冥鸿乆不羣征拜动丨丨】
　　天象【易系辞丨垂丨见吉凶圣人象之　史记厯书索隠述赞推歩丨丨消息母子　五代史李业传时宫中数见怪物投瓦石撼门扉隠帝召司天赵延又问禳除之法延又对曰臣职丨丨禳除之事非臣所知也然臣所闻殆山魈也　元史宪宗纪戊辰十二月三日生帝时有黄忽答部知丨丨者言帝后必大贵故以防哥为名　新论七纬顺度以光丨丨五性顺理以成人行　南窗记谈厐荘敏公帅延安曰因冬至奉祠家庙斋居中夜恍惚间见丨丨成文云厐某后十年作相当以仁佐天下凡十三字驻视久之方灭公因作诗记之手椷密藏至登庸适十年　陆云九愍规法圎而丨丨矩则方于地形　江总摄山栖霞寺碑地祗来格丨丨追逰　钱起泰阶六符赋人迹其卑凭至诚而上感丨丨守黙因列宿而下呈　王冷然汝州薛家竹亭赋当丨丨之西郊近皇居之百里　无名氏链石补天赋丨丨又石质既坚究勤劳而日月逝矣成广大而星辰系焉　范仲淹明堂赋盛乎王庭之声明焕乎丨丨之光辉　刘梦龙金马门赋防对大庭有公孙之第一諌陈丨丨应方朔之六符　应贞晋武帝华林园集诗丨垂其丨地曜其文　陶潜九日闲居诗露凄暄风息气彻丨丨明　宋之问春初幸太平公主南荘应制诗文移北斗成丨丨酒近南山作夀杯　朱子万松寺诗更启石室藏仰瞻丨丨垂】
　　天度【后汉书律厯志光晃诚能自依其术更造望仪以追丨丨逺有验于圗书近有效于三光　晋书天文志黄帝坐在太微中含枢纽之神也天子动得丨丨止得地意从容中道则太微五帝坐明以光　宋书礼志动协丨丨下讼地徳　又天文志王蕃又记古浑仪丨丨并张衡改制之文则知斯器非衡始造明矣　元史天文志察克鄂多哈喇齐汉言混天仪也其制以铜为之平设单环刻周丨丨画十二辰位以凖地靣侧立双环而结于平环之子午半入地下以分丨丨　素问丨丨者所以制日月之行也气数者所以纪化生之用也王褒漏刻铭径寸日轮四分丨丨】
　　天纬【宋书明帝纪皇纲絶而复纽丨丨缺而更张　齐书丘巨源传仰观丨丨则右将而左相俯察人序则西武而东文】
　　天光【汉书外戚传日者众阳之宗丨丨之贵王者之象人君之位也　后汉书律厯志祐术开业淳耀丨丨重黎其上也　齐书礼志东京以后正旦夜漏未尽七刻鸣钟受贺公侯以下执贽来庭二千石以上升殿称万歳然后作乐宴飨张衡赋云皇舆夙驾登丨丨于扶桑然则虽云夙驾必辨色而行事矣　又五行志王者失中臣下盛强而蔽君明则云隂亦众多而蔽丨丨也　荘子宇泰定者发乎丨丨郭注夫徳宇泰然而定则其所发者丨丨耳非人耀　淮南子煎熬焚炙调齐和之适以穷荆吴甘酸之变焚林而猎烧燎大木鼔槖吹埵以销铜铁靡流坚鍜无猒足目山无峻干林无柘梓燎木以为炭燔草而为灰野莽白素不得其时上掩丨丨下殄地财此遁于火也　素问帝曰余愿闻要道以属子孙传之后世着之骨髄藏之肝肺歃血而受不敢妄泄令合天道必有终始上应丨丨星辰厯纪下副四时五行贵贱更立冬隂夏阳以人应之奈何愿闻其方　又用鍼之服必有法则上视丨丨下司入正以辟竒邪而观百姓审于虚实无犯其邪　明一统志丨丨台在河南府城内宋富弼归老时所筑元丰三年有星陨弼升台焚香再拜知其将终　袁豹伐蜀檄自义风电靡丨丨反煇照晳旧物烟煴区宇以庶务草剏未遑九伐　范仲淹岳杨楼记上下丨丨一碧万顷　李华含元殿赋丨丨流于紫庭倒景入于朱户　张甫花蕚楼赋绮树纷映类仙台之下空丨丨照临若秦楼之上日　虞集东臯赋鸢鱼乐兮丨丨云影之动荡　张华祖道征西应诏诗赫赫大晋奄有万方陶以仁化曜以丨丨　傅失题诗枝灯若火树庭燎继丨丨　李暠奉和圣制送张说上集贤学士赐宴诗谬此丨丨及衔恩醉日斜　储光羲奉真观诗为与丨丨近云色成虹霓　荆冬倩奉试咏青诗路辟丨丨逺春还月道临刘长卿上湖田馆南楼忆朱宴诗丨丨映波动月影随江流　李贺拂舞辞东方日不破丨丨无老时　朱子诗半畆方塘一镜开丨丨云影共裴回　王逢喜顔守仁教授留园馆信宿诗云气夜蟠雄劒紫丨丨寒入旧氊青　又魏书尒朱丨丨传尒朱丨丨荣从祖兄子尒朱専恣分裂天下各据一方丨丨有定闗西之功差不酷暴比之兆与仲逺为不同矣】
　　天曜【史记外戚世家索隠述赞河洲降淑丨丨垂轩】
　　天离【庾信齐王宪神道碑元戎东讨给王铁骑二万先袭太原斗建麾兵丨丨转战虎啸风腾云飞电掩又铭丨丨转阵月徳廻兵】
　　天阳【礼记郊特牲防国之社屋之不受丨丨也薄社北牖使隂明也　又月令孟春之月其数八注木生数三成数八但言八者举其成数疏丨丨地隂阳数竒隂数偶　素问黄帝曰余闻丨为丨地为隂日为阳月为隂其合之于人奈何岐伯曰腰以上为天腰以下为地故丨为丨地为隂】
　　天晖【晋书乐志景皇承运纂隆洪绪皇罗重抗丨丨再举　宋书厯志仰照丨丨敢罄管穴　齐书刘祥传朝半问讯时奉丨丨　髙允答宗钦诗窃名华省厠足丹墀愧无萤烛少益丨丨　麴瞻奉和九月九日登慈恩寺浮圗应制诗献觞乘菊序长愿奉丨丨】
　　天气【诗乃眷西顾疏丨丨清虚本无首目而云西顾者作者假为与夺之势托而言之耳　又我将我享维天其右之笺将犹奉也我奉养我享祭之羊牛皆充盛肥腯有丨丨之力助言神飨其徳而右助之　礼记月令孟春之月是月也丨丨下降地气上腾天地和同草木萌动　又孟冬之月命有司曰丨丨上腾地气下降天地不通闭塞而成冬　春秋谷梁疏众人亦禀丨丨而生不云天子者天子取尊称故称天子众人取卑称故称母子也　尔雅丨丨下地不应曰雺地气发天不应曰雾雾谓之晦　汉书甘延夀陈汤传延夀汤上疏曰臣延夀臣汤将义兵行天诛赖陛下神灵隂阳并应丨丨精眀防陈克敌斩郅支首及名王以下　又孙寳传徴为京兆尹故吏侯文以刚直不茍合常称疾不肯仕寳以恩礼请文又求受署为掾数月以立秋日署文东部督邮入见勅曰今日鹰隼始击当顺丨丨取奸恶以成严霜之诛掾部渠有其人乎文卬曰无其人不敢空受职寳曰谁也文曰霸陵杜穉季　后汉书张纯传礼说三年一闰丨丨小备五年再闰丨丨大备三年一祫五年一禘禘之为言谛谛定昭穆尊卑之义也宋书乐志孟冬十月北风裴回丨丨肃清繁霜霏霏齐书五行志天者正万物之始王者正万事之始失中则害丨丨类相动也　魏书崔巨伦传葛荣闻其才名欲用为黄门侍郎巨伦心恶之至五月五日防集官僚令巨伦赋诗巨伦乃曰五月五日时丨丨已大热狗便呀欲死牛腹吐出舌以此自晦获免　素问至隂虚丨丨絶至阳盛地气不足　庄子云将曰丨丨不和地气郁结六气不调四时不莭今我愿合六气之精以育羣生为之奈何　淮南子丨丨为魂地气为魄反之房各处其宅守而勿失上通太一　又圣人懐丨丨抱天心执中含和不下庙堂而衍四海变习易俗民化而迁善若性诸己能以神化也　黄庭外景经上禀丨丨命益长日月列布张隂阳　栁宗元晋问丨丨尽白日规为小铄云破霄跕坠飞鸟　乔幽兰赋吴山清兮丨丨新湘水碧兮枫岸春　杜甫丽人行三月三日丨丨新长安水邉多丽人　王维山居秋暝诗空山新雨后丨丨晚来秋　韦应物善福精舍秋夜迟诸君诗仰观丨丨凉髙咏古人篇　李端送友人游蜀诗嘉陵丨丨好百里见双流　皇甫曽路中口号诗车马上河桥城中好丨丨　元稹清都春霁寄胡三吴十一诗白日当空丨丨暖好风飘树柳隂凉　刘禹锡寄陕州姚中丞诗八月丨丨肃二陵风雨收　又泰娘诗有时妆成好丨丨走上臯桥折花戏　王建春意诗縁逢好丨丨教熨看花衣　唐彦谦晚秋游中溪诗山云不卷雨自薄丨丨欲寒人正归　马祖常度居庸闗诗丨丨吹髙寒山雨洒长夏】
　　天景【云笈七籖神农氏兴而元始太上老君以丨丨元年下降形马之山以灵寳五篇真文三皇内经道徳经授神农氏　卢纶萧常侍瘿柏亭歌松间汲井烟翠寒洞里围碁丨丨好　孟郊灞上防薄行长安无缓歩况值丨丨暮】
　　天色【书禹贡禹锡圭告厥成功传丨丨禹功尽加于四海故尧赐之圭以彰显之言天功成疏必以丨丨圭者言天功成也　宋史乐志苍苍丨丨是还非视下应疑亦若斯　林泉髙致水色春緑夏碧秋青冬黒丨丨春晃夏苍秋净冬黯　祖咏渡淮河寄平十一诗丨丨混波涛岸隂匝邨墅　裴廸欹湖诗空阔湖水广青荧丨丨同　元稹西归诗丨丨渐明回一望玉尘随马度蓝桥　又遣春诗空蒙丨丨嫩杳淼江面平卢仝月蚀诗丨丨绀滑凝不流氷光交贯寒朣胧欧阳詹旅次舟中对月诗中宵丨丨净片月出沧洲】
　　【孟郊春日送邹儒立少府扶侍赴云阳诗海畔帝城望云阳丨丨中　刘禹锡和乐天秋凉闲卧诗暑退人体防雨余丨丨改　王建酬于汝锡晓雪见寄诗欲明丨丨白漫漫打叶穿雪未干　李贺梦天诗老兔寒蟾泣丨丨云楼半开壁斜白　唐彦谦夜泊东溪有懐诗水昏丨丨晚崖下泊行舟】
　　天体【易本乎天者亲上疏本受气乎天者是动物含灵之属丨丨运动含灵之属亦运动是亲附于上也尔雅释天疏丨之为丨中包乎地日月星辰属焉晋书天文志丨之丨南低入地北则偏髙　齐书天文】
　　【志说者称日有暗气天有虚道常与日衡相对月行在虚道中则为气所弇故月为蚀也虽时加夜半日月当子午正隔于地犹为暗气所蚀以丨丨大而地形小故也暗虚之气如以镜在日下其光耀魄乃见于隂中常与日衡相对故当星星亡当月月蚀　元史厯志当二极南北之中横络丨丨以纪宿度者赤道也出入赤道为日行之轨者黄道也　又郭守敬传极辰既位丨丨斯正作浑天象　周邦彦汴都赋恢坼甸域尊崇丨丨汪应时厯象赋徒观夫丨之丨也则莽莽茫茫奕奕洋洋悠悠苍苍　元稹有酒十章诗一元既二分浊清】
　　【地居方直丨丨眀】
　　天状【宋书天文志汉灵帝议郎蔡邕于朔方上书曰论天体者三家宣夜之学絶无师法周髀术数具存考验丨丨多所违失惟浑天仅得其情　水经湿水出雁门注又南迳籍田及药圃西明堂东明堂上圎下方四周十二户九堂而不为重隅也室外柱内绮井之下施机轮饰缥碧仰象丨丨画北通之宿鸟葢天也　薛能题彭祖楼诗新晴丨丨湿融融徐国滩声上下洪】
　　天貌【孔稚珪逰太平山诗石险丨丨分林交日容缺】
　　天様【陈造寄张守仲思诗怕说万山丨丨逺房陵更在万山西　杨维桢淮南王左相微行淞江歩谒草阁夜宴诗休说五湖丨丨阔扁舟何处不容身】
　　天头【蜀志秦宓传吴遣使张温来聘百官皆徃饯焉众人皆集而宓未徃亮累遣使促之温曰彼何人也亮曰益州学士也及至温问曰君学乎宓曰五尺童子皆学何必小人温复问曰丨有丨乎宓曰有之温曰在何方也宓曰在西方诗曰乃眷西顾以此推之头在西方温曰天有耳乎宓曰天处髙而聼卑诗云鹤鸣九臯声闻于天若其无耳何以聼之温曰天有足乎宓曰有诗云天步艰难之子不犹若其无足何以步之温曰天有姓乎宓曰有温曰何姓宓曰姓刘温曰何以知之宓曰天子姓刘故以此知之　王建鸡鸣曲丨丨日月相送迎夜栖旦鸣人不迷　曹松对月诗直到丨丨天尽处不曽私照一人家】
　　天首【齐书顾欢传司徒从事中郎张融作门律云道之与佛逗极无二吾见道士与道人战儒墨道人与道士狱是非昔有鸿飞丨丨积逺难亮越人以为鳬楚人以为乙人自楚越鸿常一耳】
　　天顶【旧唐书天文志丨丨单环外一丈七尺三寸竖广八分厚三分直径五尺四寸四分当中国人顶之上东西当夘酉之中　张说三月二十日诏宴乐逰园诗北阙连丨丨南山对掌中】
　　天角【李徳林天命论帝体貌多竒其靣有日月河海赤龙自通丨丨洪大双上权骨弯廻抱目口如四字声若钟鼔手内有王文】
　　天面【张耒寓陈杂诗俄然晨光漏绀壁出丨丨　毛滂诗山腰余雪痩丨丨帯云低】
　　天突【素问背与心相控而痛所治丨丨与十椎及上纪注丨丨在颈结喉下同身寸之四寸中央宛宛中隂维任脉之防　又足之少隂上系于舌络于横骨终于防厌两写其血脉浊气乃辟防厌之脉上络任脉取之丨丨其厌乃发也】
　　天胸【神异经北海有大鸟其髙千尺头文曰丨丨】
　　天腰【刘氏杂志天有北南极如果有前后蒂尖天分十二宫如果分十二瓣其近极处度狭而当丨丨处度阔如果之瓣其近蒂尖处狭而当腰者寛也】
　　天腹【元史天文志测用之法先测定所在北极出地度即自案地平以上度如其数下对南极入地度以墨斜经中心界之又横截中心斜界为十字即丨丨赤道斜势也】
　　天脐【河图括地象河有九曲发昆仑为地首至积石为地门出龙门为天桥至卷重山为地咽贯砥柱触阏流山为地喉至洛汭为地腰至大伾山为地齿至大陆为地腹至砥石入于海为丨丨】
　　天口【晋书山涛传论若乃余风稍殄理或可言委以铨综则羣情自抑通乎鱼水则専用生疑将矫前失归诸后正惠絶臣名防驰丨丨世称山公啓事者岂斯之谓欤　唐书康曰知传贼首孟敬文欲絶勋自立隂刻鉴为文曰丨丨云云锡尔将军夜瘗之野耕者得之以献众骇异乃斋三日授之勋知其谋使人袭杀之七略齐田骈防稷下好谈论号丨丨　诗纪厯枢箕为丨丨　潜夫论夫圣人为丨丨贤人为圣译是故圣人之言天之心也贤者之所说圣人之意也　任昉宣徳太后再敦劝梁王令辨析丨丨而似不能言文擅雕龙而成輙削槀　徐陵双林寺傅大士碑铭乐论丨丨谁其与京】
　　天舌【陆酒樽诗尽醉两忘言谁能作丨丨】
　　天吭【卢肇海潮赋孰观地喙乎深泉之涯孰指丨丨乎巨海之窟】
　　天眼【顔氏家训凡夫蔽不见未来故言彼生与今非一体耳若有丨丨鉴其念念随灭生生不断岂可不怖畏耶　法苑珠林寻即入定以丨丨观　又或以丨丨见诸畜生有四种生　徐陵双林寺傅大士碑大士丨丨所照预覩未来摩掌之明夙鉴时祸　张凤翼日蚀赋初翳兮月睂有象既晦昧兮丨丨无明　王维夏日过青龙寺谒操禅师诗山河丨丨里世界法身中　薛逢大水诗冥心问元化丨丨防时回】天耳【蜀志秦宓传见天头下　晋书天文志昴七星丨之丨也主西方主狱事　法苑珠林我以丨丨闻彼音声即生慰谕】
　　天渥【梅尧臣赐酒诗湛露承丨丨流霞落羽觞】
　　天骨【魏志管辂传注辂别传曰孔曜言体中无药石之疾然见清河郡内有一骐骥拘絷后廐歴年去王良伯乐百八十里不得骋丨丨起风尘以此憔悴耳晋书袁宏传邈哉崔生体正心直丨丨疎朗墙岸髙嶷宋史路振传祭马文骏马馁死行人嗟咨委丨丨于衢路反星精于云雾　云笈七籖腰带丨丨首戴华冠】
　　【赐某隠书得行天闗　庾肩吾书品论子敬泥帚最验丨丨兼以制笔复识人工　徐陵答李颙之书公辅之量不负髙名王佐之才信表丨丨　杜甫天育骠骑歌矫矫龙性含变化卓立丨丨森开张】
　　天肉【梁简文帝六根懴文眼识无眀易倾朱紫一随浮染则千纪莫归虽复丨丨异根法慧殊美故因见前境随事起恶】
　　天癸【素问岐伯曰女子七嵗肾气盛齿更发长二七而丨丨至任脉通太冲脉盛月事以时下故有子七七任脉虚太冲脉衰少丨丨竭地道不通故形壊而无子也　辍耕録丨丨曰月事　金丹大要采药初闗先要识丨丨生时中闗则知调和真息周流六虚自太闗逆流至天谷穴交合然后下降黄房入于中宫】天孕【王勃乾元殿颂序临翠妫而斜道丨丨时成坐扈而披圗神超物妙】
　　天胎【云笈七籖五星者日月之灵根丨丨之五藏天地赖以综气日月系之而明　又服日月六气法若存月当以月一日夜至十五日住从十六日至三十日是月气衰损丨丨亏缩不可以夜存也】
　　天跗【谢朓侍宴华光殿曲水奉勅为皇太子作诗能官民秀利见丨丨】
　　天足【蜀志秦宓传见天头下】
　　天踵【李庾东都赋丨丨以正地产以实】
　　天膜【苏舜钦中秋见月诗岂如秋风劲利剧刀剑刮破丨丨清光开】
　　天窍【杨维桢自题铁笛道人像诗道人天声閟丨丨娲皇上天补天裂】
　　天身【妙法莲华经应以自在丨丨得度者即现自在丨丨而为说法应以大自在丨丨得度者即现大自在丨丨而为说法　孙佺奉和九月九日登慈恩寺浮圗应制诗一忻陪鴈塔还似得丨丨】
　　天形【晋书天文志丨丨穹隆如鸡子幕其际周接四海之表浮于元气之上譬如覆奁以抑水而不没者气充其中故也　宋书天文志扬雄法言云或人问浑天于雄雄曰落下闳营之鲜于妄人度之耿中丞象之防防乎莫之违也若问丨丨定体浑仪疎密则雄应以浑仪荅之而举此三人以对者则知此三人制造浑仪以圗晷纬问者盖浑仪之疎宻非问浑仪之浅深也徐陵尘尾铭爰有妙物穷兹巧制员上丨丨平下地势】天影【景同江淹为萧重让尚书敦劝表伏愿一运丨丨防见藿心则物不逃形臣何恨焉　常建梦太白西峰诗松峰引丨丨石濑清霞文　皮日休送董少卿防茅山诗丨丨晓通金井水山灵深防玉门沙　孔武仲湘潭诗风飐湘波丨丨动云来衡岳雨声长　萨都拉练湖曲倚阑半醉风吹醒万项湖光落丨丨】天魂【云笈七签夫人受生于丨丨结成于元灵丨丨生之根元灵生之胎　金丹大要紫阳翁云但将地魄擒朱汞自有丨丨制水金地魄者虎之炁坎中之阳也丨丨者龙之炁离中之隂也虎为铅为君为主故先取之将来擒汞龙为汞为臣为賔故后用之以制铅是故虎以隂中之阳火烹炼干龙龙即发阳中之隂火以应之铅汞相并和合凝结了即时饵归金室　金丹诸真元奥诗能教地魄搬精转自有丨丨祝夀来】天魄【老子中经老君者天之魂也自然之君也常侍道君在左太和者丨之丨也自然之君也常侍道君在右】
　　天顔【左传见天威下　宋书乐志仰祗丨丨厥猷孔昭齐书豫章王嶷传福庆方隆国祚永始若天假臣年得预人位唯当请降貂珰以饰微躯永侍丨丨以惟毕世此臣之愿也　名画録常重者粲之子也僖宗皇帝幸蜀回銮之日蜀民奏请留写御容于大圣慈寺其时随驾写貌待诏尽皆操笔不体丨丨府主陈太师遂表进重御容一写而成　李程华清宫望幸赋希丨丨而廻瞩望云阙而屡顾　梁周翰五凤楼赋瞻丨丨兮献夀觞愿君王兮长乐康　杜甫紫宸殿退朝口号诗昼漏希闻髙阁报丨丨有喜近臣知　白居易酬刘五主簿诗步登龙尾上虚空立去丨丨无咫尺李绅悲善才诗丨丨静聼朱丝弹众乐寂然无敢举薛能鄜州进白野鹊诗不忧云路填河逺为对丨丨送喜忙　朱放九日陪刘中丞宴送客诗仍闻西上客咫尺谒丨丨　郑谷回銮诗庙灵安国步日角动丨丨曹唐送刘尊师祗诏阙庭诗既扫山川收地脉须留日月驻丨丨　翁承赞御命归乡赐锦衣诗九重宣防下丹墀面对丨丨赐锦衣】
　　天表【晋书裴秀传初文帝未定嗣而属意舞阳侯攸武帝惧不得立问秀曰人有相否因以竒表示之秀后言于文帝曰中抚军人望既茂丨丨如此固非人臣之相也由是世子乃定　魏书李谐传何建武之明杰茂雄姿于丨丨　宋史刘惟简传英宗初立惟简自河北来朝请对寝门内谒者难之独引见皇太后惟简立福寜殿下雨沾衣不退帝起坐帏中望见呼问曰诸路如汝者防人何以独来对曰陛下新即位臣来自边塞未瞻丨丨不敢輙还不知其他帝叹曰小臣知所守如此识其姓名屏间　薛道衡老氏碑珠衡月角丨丨冠于百王眀镜衢罇圣徳防于千祀　又汉书东方朔传臣闻谦逊静慤丨丨之应应之以福骄溢靡丽丨丨之应应之以异　徐陵陈文帝哀防文洛书丨丨河纪灵命　潘炎月重轮赋彩溢重轮告于丨丨　纥干俞海日照三神山赋流一气于丨丨自三峰而景彰　无名氏二黄人守日赋分明丨丨双美云路　吴浩石渠阁赋瞰中宸于丨丨播休烈而垂后】
　　天容【齐书张融传海赋照丨丨于鮷渚镜河色于魦浔冯子振十八公赋蔚殊形与异态盎晬色与丨丨　苏轼李氏山园潜珍阁赋耿月魄以终夜湛丨丨之方春　范成大望海亭赋浸地轴以上浮荡丨丨而一色　马怀素奉和人日防大明宫恩赐防缕人胜应制诗曰宇千门平旦开丨丨万象列昭回　又素问取丨丨者无过一里取亷泉者血变而止】
　　天像【梁简文帝吴郡古像碑铭巍巍丨丨堂堂最胜】
　　天聼【书泰誓丨丨自我民聼　魏志髙柔传古者刑政有疑辄议于槐棘之下自今以后朝有疑议及刑狱大事宜数以咨访三公三公朝朔望之日又可特延入讲论得失博尽事情庶有裨起丨丨益大化　蜀志秦宓传见天头下　晋书石崇传陛下丨丨四达灵鉴昭逺　宋书大且渠防逊传谨案諡法克定祸乱曰武善闻周达曰宣先臣廓清河外勲光天府标榜称迹实兼斯义輙上諡为武宣王若允丨丨垂之史笔则幽显荷荣始终无恨　齐书崔慧景传若丨丨沛然回光发恻怆之诏而使东牟朱虚东褒仪父之节则荷戈之士谁不尽死　南史朱异传司农卿傅岐甞谓异曰今圣上委政于君安得每事从防顷者外闻殊有异论异曰政言我不能谏争耳当今天子圣明吾岂可以其所闻干忤丨丨　唐书李徳裕古者朝廷之士各守官业思不出位质贱臣岂得以非所宜言妄触丨丨杨发太阳合朔不亏赋谅丨丨之自迩信宸心之遂通邬载送萧颖士诗散职既不羁丨丨亦昭闻　綦毋潜陆补阙隠居诗谠言昨叹离丨丨新象今闻入县圗】
　　天视【书泰誓丨丨自我民视】
</div>
    <div class="pagination">
<a href="御定骈字类编_page7.html">上一页</a><span>...</span><a href="御定骈字类编_page3.html">3</a><a href="御定骈字类编_page4.html">4</a><a href="御定骈字类编_page5.html">5</a><a href="御定骈字类编_page6.html">6</a><a href="御定骈字类编_page7.html">7</a><span class="current-page">8</span><a href="御定骈字类编_page9.html">9</a><a href="御定骈字类编_page10.html">10</a><a href="御定骈字类编_page11.html">11</a><a href="御定骈字类编_page12.html">12</a><a href="御定骈字类编_page13.html">13</a><span>...</span><a href="御定骈字类编_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
