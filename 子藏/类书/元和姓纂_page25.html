<!DOCTYPE html>
<html>
<head>
    <meta charset="UTF-8">
    <title>元和姓纂 - 第 25 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>元和姓纂 - 第 25 页/共 45 页</h1>
    <div class="content">　　隰叔生士蒍为晋士官【案士官当是司空字误】支孙因为氏
　　士思
　　古今人物表晋有士思癸郑有士思卜秦将军士思穆
　　士丐
　　晋大夫士丐之后
　　士吉
　　晋大夫士蒍生吉为士吉氏
　　士成
　　庄子有士成绮也
　　士弱
　　晋士庄子弱为狱官晋人谓之士弱氏
　　士华
　　齐隐者士华太公诛之【案太公诛华士非士华亦非姓】
　　史叶
　　韩例云卫顷侯之后公子史食采于叶因氏焉左传作史华【按韩例未详】
　　史晁
　　世本衞史晁之后
　　似和
　　贞观左屯卫谷州刺史似和泥熟亦北蕃归化也【案通志泥熟乃苏农氏此作似和悮又开元中有左威卫大将军赤水军副使武威公似和舒】
　　市南
　　楚有市南熊宜僚后以为氏
　　己氏
　　宋大夫司马己氏之后
　　俟吕邻
　　改为吕氏
　　七尾
　　尾
　　鲁尾生或云即微生髙也
　　尾勺
　　后汉尚书郎尾勺携吴志云尾勺子张昭师也八语
　　许
　　姜姓炎帝四岳之后周武王封其裔孙文叔于许后为楚所灭子孙分散以国为氏晋许偃楚许伯郑许瑕髙阳　北新城县今入博陵郡汉大司农许据生允魏中领军允孙式式长子皈【按唐世系表皈作贩】生晋徴君询询元孙懋有传懋孙善心隋黄门侍郎生唐中书令髙阳公敬宗敬宗生昻升昱杲景昻虔化令生彦伯韶伯彦伯太子舎人生望右羽林将军望生逺侍御史睢阳太守逺生岘袁州刺史韶伯左屯卫将军苏州刺史平思公升明堂令景工部郎中判羽林大将军式次子迈晋东海太守号北祖曽孙彦后魏侍中相州刺史孙安中书侍郎生恂惇恂曽孙本行唐给事中逊生文宗【按逊字上有脱文文宗下应有智玉】文通文宗生正言唐监察御史智玉生知礼殿中御史文通生向葱监察御史惇字季良北齐左仆射生文纪
　　汝南平舆县　后汉功曹许邵居邵陵县汉太尉祭酒许慎今并无闻
　　安陆　状称询五代孙君明梁楚州刺史入周徴不起法光【案唐世系表君明生宏周宏周生法光与此不符】岳州刺史生绍唐陜州刺史谯公生善伯裔智仁圉师善隋宣城郡主簿生力士洛州长史【案唐世系表长史作刺史】生钦寂钦明钦淡钦寂防州长史生辅徳辅干辅干右金吾大将军光禄卿生谏论诜讽谏河南丞论监察御史诜归州刺史讽监察御史辅徳宕州刺史钦明凉州都督安西大都防生戒言戒非戒惑都官郎中鸿胪少卿生子房季常子端季常万年丞子端岳州刺史戒言太仆卿右武卫大将军生子余寿州刺史钦淡深州刺史生叔冀淄青陈留节度兼御史大夫生孝常亳州刺史淡侄孙仲容邓州刺史生志伦志雍志雍兼监察御史智仁右屯田将军懐州刺史许昌公圉师黄门侍郎同三品平恩公左丞户部尚书生自持【案唐世系表自持作自牧】自遂自正自正泽州刺史防稽阳羡称髙阳同祖后汉谏议大夫许武武孙馘太尉今无闻
　　晋陵　汉徐州刺史圣卿皇太子洗马许叔牙其后也生子儒唐天官侍郎生临谦鸣谦临谦右卿相将军曹州刺史抚州刺史鸣谦本髙阳人也询之后又家陈留生孟容仲舆季同孟容兵部侍郎京兆河南尹仲舆国子司业季同金部郎中
　　中山　状云许兆之后居中山北齐武川镇将许彪生康康生绪洛仁绪太府少卿蔡州刺史左常侍孙义均生景先中书舍人工部侍郎景林司讲郎洛仁左监门将军
　　太原　状云许邵之后因官居太原唐太仆少卿贝州刺史太寳生谟刑部郎中许自新祠部贠外许伟
　　禇
　　子姓殷后宋共公子石为禇师因氏焉汉相禇大【案通志禇大汉梁相此有脱字】元成间禇先生少孙并以儒学称焉河南阳翟　后汉禇重始居河南晋禇防安东将军褒兖州刺史赠太傅女晋康帝后生穆帝曽孙秀之晋侍中生湛之法显湛之左仆射生彦回齐司徒彦回生蓁蓁度支尚书法显生炫齐侍中吏部尚书曽孙玠御史中丞生亮唐左散骑常侍阳翟侯亮生遂贤遂良遂功遂年遂贤邠王友生兼艺永州司功兼艺生璆琇珣璆吏部郎中琇给事中常州刺史珣京兆士曹生元方大理评事遂良中书令河南文忠公生彦甫彦冲彦季彦甫秘书郎生侨休彦冲城门郎生伦俨彦季千牛将军生如松司农少卿遂年生鸣谦
　　钱塘　与河内同祖汉末禇盛为盐官因居由拳生泰仕吴封钱塘临平侯又居焉裔孙义宗尚书沈叔安外孙也生无量国子祭酒管国公生廷训廷询廷诲廷询驾部郎中廷诲给事中无量五从侄思光虞部郎中生鉟长孺司勲员外
　　吕
　　炎帝姜姓之后虞夏之际封吕今南阳宛县西吕亭是也至周失国子孙氏焉太公号吕望周有吕侯秦吕不韦单父人吕公女为汉祖皇后封临淄侯东平　吕侯之后魏吕处居任城官至徐州刺史七代孙述后燕尚书左丞皇安承庆述七代孙也生烱焯烱膳部郎中谏议大夫左庶子焯左补阙后魏东平太守吕行均亦云虔之后六代孙雄黄左十四监生崇粹粹兵部郎中谏议大夫生诏进士【按唐世系表诏作诒】京兆　后魏定州刺史范阳公吕祥状云本出东平生真周赵州刺史房子公曽孙武生整右衞将军满州刺史生懐人
　　冯翊　状云本望东平后居冯翊蒲城北齐虞州刺史东平公吕晟生和岐州刺史和生绍宗唐领军大将军凉州都督绍宗生休璟休琳休璟左领军将军北庭都防休琳生广太子舎人广生洞太常博士河东　黄门侍郎平章事吕諲生仁本春卿冬卿春卿尚书奉御諲兄子季重歙州刺史中书舎人吕太一赵州刺史吕延之生谓勣谓潭州刺史湖南观察生温宗礼温户部郎中衡州刺史侍御史吕守素监察御史吕霈生长轻右卫兵曹长轻生亢膺右司郎中谏议大夫新丰尉吕令问丕监察御史吕暕生崇质崇贲崇质殿中少监生逵建建防州刺史崇贲剑南河南岭南成都河中节度郓国公生遐超暕弟赐右武卫将军
　　诸郡吕氏　右翊郎将吕元播临汝人又家缑氏生彬渭辅弼彬生牧库部郎中泽州刺史牧生吴頴镈荣渭辅生敞监察御史起居郎司更大夫吕才博州清平人着隋纪二十删阴阳书五十三卷一子方毅右拾遗吕因汝州人生皆著作佐郎虢州司马侍御史吕元嗣陜州人清池令吕处真綘郡人又家京兆生元晤元智元防元晤陈王傅光禄卿生同正郓鄜州刺史同正生逖造崇训女适将军髙力士崇训太子家令生回京兆仓曹栎阳令生遥元防博州刺史生遇元智恒王傅生进
　　旅
　　汉髙帝功臣有昌平侯旅卿【案汉表作昌圉侯】封六代又共侯旅罢师封四代又共通云周大夫子旅之后
　　汝
　　尚书有汝鸠汝方左传晋大夫汝寛汝齐汉长水校尉汝随
　　颍川　后汉书孝子传有汝郁
　　处
　　汉书云艺文志赵有辩士处子著书风俗通汉处兴为北郡太守
　　颍川　晋书处枉又陈留相处就并颍川人
　　沛国　晋有周馥母沛国处氏
　　所
　　风俗通宋大夫华所事之后汉有谏议大夫所忠武帝时人
　　平原　后汉有所辅平原人小史父奉郎中
　　楚
　　风俗通芊姓鬻熊封楚以国为姓左传鲁有楚尹楚邱赵襄子家臣楚隆
　　莒
　　伯益之后封莒为楚所灭以国为姓
　　吕管
　　英贤传汉吕管都尉吕管次祖中山人
　　吕相
　　秦相吕不韦本阳翟贾人子孙因以氏焉
　　楚季
　　世本楚若敖生楚季因氏焉陈大夫有楚季融
　　楚邱
　　新序楚邱先生孟尝君时人也
　　莒子
　　春秋时莒子失国子孙氏焉
　　九虞
　　武
　　周平王少子生而有文在手曰武遂以为氏汉初武臣为赵王又有武渉功臣表梁邹侯武彪传封六代后居沛国
　　沛国　武彪裔孙周魏南昌侯生陔晋左仆射薛侯五代孙洽魏晋阳公始封居太原永水或号太原武氏洽曽孙居常北齐镇逺将军生俭永昌王谘议俭生华隋东都丞华生士棱士让士逸士彠士棱唐司农少卿宣城公生君雅君雅生敬真崇真崇真太子洗马士让唐太庙令路公生惟良懐道惟良卫尉卿生攸宜攸绪攸宜雍州刺史都官尚书攸绪州长史隐嵩山神龙中拜太子賔客巢公徴不起景云中封安平王亦不拜生君讷懐道左监门长史生攸暨攸宁攸宁春冬夏尚书纳言建昌王江公岐州刺史生文瑛荀瑛攸暨驸马司礼卿定王司徒楚公生崇敏崇行崇敏宗正卿上党王崇行国子祭酒懐运淄州刺史生攸归攸止攸望攸归九江王宗正卿孙良臣商州刺史攸止恒安王司賔卿女元宗恵妃追封贞顺皇后攸止子昕忠信忠鸿胪卿信秘书监攸望防稽王少府监察公孙彻洋州刺史士逸韶州刺史六安县公生志元仁范安业志元仓部郎中生懿宗嗣宗懿宗河内王殿中监汴魏州刺史神兵道大总管生瑾瓌仁范云阳令生尚賔重规载徳尚賔河间王益府长史重规髙平王司礼卿神龙朔方大总管礼部尚书生成节成艺载徳颍川王殿中监右千牛大将军生平一敬一平一考功员外郎生集备就登集梓州刺史备殿中御史生元衡门下侍郎平章事成都尹登生儒衡殿中御史思元一名安业零陵令追封渤海王生求已太仆少卿士彠唐工部尚书利荆二都督应国公卒赠司徒周国公又赠太师太王太后追崇魏王云女为则天皇后生中宗睿宗彠子元庆元爽元庆宗正少卿生审思再思三思审思追封申王再思宫门郎追封蔡王三思梁王夏春天三尚书内史神龙司空同三品降徳静为节愍太子所杀生崇训崇谦崇烈崇防崇操崇训驸马太常卿太子賔客生继植左卫将军崇谦光禄卿梁公崇烈尚乘奉御元爽虞部郎中少府少监生承嗣魏王春天二尚书纳言文昌左相实封一千三百一户生延基驸马右羽林将军郯公延安光禄卿邢公延寿卫尉少卿燕公延秀驸马太常少卿桓公【案唐世系表作恒公】承业陈王左骁卫大将军生延晖驸马陈公羽林卫将军孙恽斌承业次子延祚光禄少卿郐公延嘉秘书少监莒公
　　庾
　　尧时掌庾大夫以官命氏至春秋时周有大夫庾皮皮子过邑于缑氏卫有庾公差
　　颍川　后汉始居颍川魏襄城令庾乘生太子中大夫遁【按邓名世辩证亦作遁晋书作道】并见晋书遁孙琛晋防稽内史生亮氷翼亮东晋司空永昌公氷中书监都乡公生穆之五代孙众陈长沙内史孙抱唐太子舍人新野　汉末居南阳后分赭防为新野遂为郡人后汉司空孟五代孙淄晋遂昌太守长子防为新野太守百姓生为立祠支孙庾告云为青州刺史羌胡为之立碑次子庾方方孙诜齐徴黄门侍郎不起撰易林孙季才隋均州刺史撰元象志孙安礼唐齐王友修史学士师度朐山令师敬鄂州刺史庾滔少子玮晋永安太守元孙易南齐司徒主簿有生黔娄潺陵令庾肩吾梁度支尚书生衡信译掞信开府洛州刺史义城侯生立真隋逸乐令立真生威士唐翊卫开元徴士齐人云衡之后也又家秦陵生先光烈先吏部侍郎荆府长史采访使生凭伾凖侹侣伾开州刺史凖尚书左丞江陵尹荆州节度使生承恭承庆承邕承师承恭万年县尉侹宋州刺史鸿胪卿生承欢承初承欢大理评事侣左补阙生承宣度支员外光烈职祠部郎中大理少卿生何倬何左司郎中彭州刺史生威员外郎湖州刺史威生敬休左拾遗敬休生道蔚翰林学士倬大理正秘书少监致仕倬生简休工部侍郎左散骑常侍
　　辅
　　左传晋大夫辅跞本出黄帝之后风俗通云智果以智伯刚愎必亡其别辅氏汉有辅狠为尚书令【按汉有尚书令辅粮此作狠不同粮亦俗字疑并误】河东有此姓
　　襄阳　蜀志有右将军辅果字元弼姚秦録有始平太辅光又东乡侯辅鉴
　　鬴
　　古釡字人姓也见纂要文
　　羽
　　左传郑大夫公孙挥之后生羽颉汉有侠士羽公河南　魏官氏志拂羽氏后改姓禹氏
　　禹
　　风俗通云夏禹之后支庻以谥为姓王僧孺百家谱云兰陵萧道游娶禹氏女
　　竖
　　左传郑有防拊齐有防刁晋有防头须并阍寺贱者子孙氏焉
　　主
　　主父偃之后或单姓主氏今同州有此姓
　　萭
　　汉有萭章长安人急就篇萭叚卿
　　宇文
　　出本辽东南单于之后有普回因猎得玉玺以为天授鲜卑俗呼天子为宇文因号宇文氏或云以逺系炎帝神农有尝草之功俗呼草为俟汾音转为宇文河南洛阳　后魏防防陵陵为前燕驸马元莵公生系位至后魏内阿干生二子韬阿头韬生肱颢泰周文帝泰西魏大丞相大冢宰安定公生觉毓邕震直宪纯盛逹通逌闵帝觉生康纪王明帝毓生贤毕王武帝邕生赟賛贽允兊文宣帝赟生衍术静帝衍禅隋周四代五帝二十四年震宋公直卫王宪齐王大冢宰生贵质实贠赵王俭谯王纯陈王通冀公逌滕王颢赠邵公生什肥导防什肥生胄邵公导豳公生广防太师大冢宰晋阳公生连公生元寳【按北周书作光寳】阿头孙兴大宗伯生洛封介公洛生裕裕生延延生离惑惑生庭立并袭介公立生邈御史中丞平昌公弓丞防防陵陵少子目原目原元孙勤后魏比部尚书生贤贤生湋【案唐世系表湋作璟】湋生防隋礼部尚书防生俭绍俭生节唐侍中节生峤莱州刺史峤生融黄门侍郎平章事融生寛宁审寛户部贠外郎生刑部郎中绍水部贠外防南环后魏大司徒居武川生中山普陵中山内史太官顺阳公生逗頽孙永生深安化公周京兆司防中大夫生孝伯明逹孝伯少冢宰生歆元瑜白泽歆右卫将军生思纯州刺史白泽生仁简夏州都督明逹大仆卿生恱珍恱孙永贵周大司徒许公生忻恺忻隋上柱国生运唐左领军生俭懐志懐义俭比部郎中懐志洋州刺史懐义生楷左军将军恺隋工部尚书安平公生儒童童孙有意膳部郎中兖州刺史珍孙虬南安公虬孙业唐太仆少卿普陵曾孙和生神举神庆神举周并州捴管生谊谊生职方贠外生敞户部郎中神庆隋梁州捴管汝南公曽孙蔡州刺史孙颢美原令生臯凖凖辰州刺史
　　濮阳宇文　本武川人姓费已头氏【案唐世系表作费也头氏】属鲜卑佚豆归【按北周书作侯豆归】后从其主姓亦称宇文氏后魏时代为沃野镇军主豆归元孙盛盛生归述静归生定及唐徳州刺史定及生防光禄少卿孙影【按唐世系表影作实】好畤令宿均州刺史述隋右翊大将军生化及智及士及化及隋太仆卿簒逆与智及并为窦建徳所杀士及唐中书令蒲州刺史郢公静生福及福及孙全志工部贠外堂侄顺虞部贠外生宪宪生巘中山　唐虞部贠外和州刺史宇文守直本河南人后居中山
　　武安
　　汉将白起封武安君因氏焉汉有千乗侯武安恭
　　武城
　　风俗通赵平原君胜封武城因氏焉
　　武彊
</div>
    <div class="pagination">
<a href="元和姓纂_page24.html">上一页</a><span>...</span><a href="元和姓纂_page20.html">20</a><a href="元和姓纂_page21.html">21</a><a href="元和姓纂_page22.html">22</a><a href="元和姓纂_page23.html">23</a><a href="元和姓纂_page24.html">24</a><span class="current-page">25</span><a href="元和姓纂_page26.html">26</a><a href="元和姓纂_page27.html">27</a><a href="元和姓纂_page28.html">28</a><a href="元和姓纂_page29.html">29</a><a href="元和姓纂_page30.html">30</a><span>...</span><a href="元和姓纂_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
