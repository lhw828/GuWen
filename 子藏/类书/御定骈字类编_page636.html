<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 636 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 636 页/共 1019 页</h1>
    <div class="content">　　篑
　　篑笼【左传襄公九年春宋灾乐喜为司城以为政使伯氏司里火所未至彻小屋涂大屋陈畚挶具绠缶备水器量轻重蓄水源积土涂廵大城缮守备表火道注畚丨丨挶土轝】
　　篑覆【庾信小园赋山为丨丨地有堂防】
　　筒
　　筒桶【杜甫黄鱼诗丨丨相沿久风雷肯为神】
　　筒簟【元稹景申秋诗枕倾丨丨滑幔飐案灯翻】
　　筒箭【唐书刘巨容传刘巨容徐州人为州大将厐勋之反自拔归授埇桥镇遏使浙西突阵将王郢反攻明州巨容以丨丨射郢死拜明州刺史】
　　筒环【溪蛮丛笑丨丨犵狫妻女年十五六去右边上一齿以竹围五寸长三寸裹锡穿之两耳名丨丨】筒内【江行杂录温公之仕崇福春夏多在洛秋冬在夏县毎日与本县从学者十许人讲书用一大竹筒丨丨贮竹签上书学生姓名讲后一日即抽签令讲讲不通则微数责之】
　　筒中【后汉书段翳传有一生来学积年自谓畧究要术辞归乡里翳为合膏药并以简书封于丨丨告生曰有急发视之生到葭萌与吏争渡津吏挝破从者头生开筒得书言到葭萌与吏鬬头破者以此膏裹之生用其言创者即愈　南史鄱阳王恢传时有进丨丨布者恢以竒货异服即命焚之】
　　囊
　　囊橐【诗于橐于囊笺乃裹粮食于丨丨之中　史记陆贾传尉他赐陆生橐中装直千金注索隐曰案诗传曰大曰橐小曰囊埤仓云有底曰囊无底曰橐谓以宝物装裹以入丨丨也　汉书刑法志今隄防凌迟礼制未立死刑过制生刑易犯饥寒并至穷斯滥溢豪桀擅私为之丨丨奸有所隐则狃而寖广此刑之所以蕃也注师古曰有底曰丨无底曰丨言容隐奸邪若丨丨之盛物　又张敞传广州王国羣辈不道贼连发不得敞以耳目发起贼主名区处诛其渠帅广川王姬昆弟及王同族宗室刘调等通行谓之丨丨　唐书归崇敬传见衾衣下　又囘鹘传摩尼至京师歳往来西市商贾颇与丨丨为奸　宋史秦傅序传傅序充夔峡廵检使李顺之乱贼众奄至夔州城下序督士卒昼夜拒战城中乏食傅序出丨丨服玩尽市酒肉以犒士卒慰勉之　论衡东番邹伯竒临淮袁太伯袁文术会稽呉君髙周长生之辈诚能知之丨丨文雅之英雄也　又米在丨中粟在丨中满盈坚强立树可见人瞻望之则知其为粟米丨丨如丨穿米出丨败粟弃则丨丨委辟人瞻望之弗复见矣人之精神藏于形体之内犹粟米在丨丨之中也死而形骸朽精气散犹丨丨穿败粟米弃出也粟米弃出丨丨无复有形精气散亡何能复有体而人得见之乎　急就篇防敝丨丨不直钱注防者防残之帛也敝败衣也有底曰丨无底曰丨言防帛及敝败丨丨无所堪任卖之不售也　独孤申叔处囊锥赋缩劲挺于丨丨受顽钝于陶钧　韩愈晚秋郾城夜防聨句拜迎罗櫜鞬问遗结丨丨　贯休秋末入匡山船行诗丨丨谁相似馋慵世少双　王禹偁酬种放诗敝车载诗史病马悬丨丨　苏轼诗盍不倒丨丨卖劒买蛾睂　刘基雨中杂诗丨丨罄留赀藿菽难充食】
　　囊笥【唐书萧仿传子廪字富侯第进士迁尚书郎仿岭南海解官往侍为人退约少合南海多谷纸仿敕诸子缮补残书廪谏曰州距京师且万里书成不可露赍必贮以丨丨贪者伺望得无薏苡嫌乎仿曰善吾思不及此乃止　柳宗元与友人论文书间闻足下欲观仆文章退发丨丨编其芜秽心悸气动交于胷中未知孰胜故久滞而不往也】
　　囊箧【韩愈商州刺史董府君墓志太师之平汴州年考益髙挈持维纲锄削荒纇纳之大和而已其丨丨细碎无所遗漏繄公之功　欧阳詹文丨丨日月管钥风雨　苏轼游宝云寺得唐彦猷一絶句因和其韵诗清诗不敢私丨丨人道黄门有父风】
　　囊槛【庄子且夫取舍声色以柴其内皮弁鹬冠搢笏绅修以约其外内支盈于柴栅外重纒缴睆睆然在纒缴之中而自以为得则是罪人交臂歴指而虎豹在于丨丨亦可以为得矣　柳宗元谢襄阳李夷简尚书抚问启网罗未解纵羽翼而何施丨丨方坚虽虎豹其焉往】
　　囊钥【王遒干将墓诗丨丨氷霜万古闻拍灰松地见余坟】
　　囊衣【汉书王吉传自吉至崇世名清防然皆好车马衣服其自奉养极为鲜明而亡金银锦绣之物及迁徙去处所载不过丨丨不畜积余财】
　　囊书【杜牧送沈处士赴苏州李中丞招以诗赠行诗悬弓三百斤丨丨数万纸　李山甫赴举别所知诗腰劒丨丨出户迟壮心竒命两相疑】
　　囊米【宋书沈攸之传薛常宝在赭圻食尽南贼大帅刘胡屯浓湖以丨盛丨系流查及船腹阳覆船顺风流下以饷赭圻攸之疑其有异遣人取船及流查大得丨丨　唐书食货志晏即盐利顾佣分吏督之随江汴河渭所宜故时转运船繇润州陆运至扬子斗米费钱十九晏命丨丨而载舟减钱十五州距河隂斗米费钱百二十】
　　囊饭【云笈七籖丨丨着髙格日中之取令极燥以药溲干饭又以清酒合溲饭令浥浥然捣之为丸】囊土【宋史呉玠传我众彼寡又前阻苇泽敌有骑不得施何用他徙已而敌骤至舆柴丨丨借淖平行进薄玠营军遂大溃　新论万弩齐彀孙膑之竒千牛俱奔田单之防丨丨壅水韩信之权拽柴扬尘栾枝之谲舒车豕突尹子之术云梯烟浮鲁生之巧】
　　囊头【后汉书范滂传桓帝使中常侍王甫以次辨诘滂等皆三木丨丨暴于堦下注三木项及手足皆有械更以物蒙覆其头也】
　　囊沙【汉书韩信传楚使龙且将号称二十万救齐与信夹潍水陈信乃夜令人为万余丨盛丨以壅水上流引兵半渡击龙且阳不胜还走龙且果喜曰固知信怯遂追渡水信使人决壅囊水大至龙且军大半不得渡即急击杀龙且】
　　囊萤【谭子化书海鱼有以虾为目者人皆笑之殊不知古人以丨丨为灯者　李商隐句好向书生窗畔种免教辛苦更丨丨　贯休寄山大愿和尚诗一听元音下竹亭却思窗雪与丨丨】
　　囊蠧【开河记帝令人捜叔谋丨丨中得睢阳民所献金又得留侯所还白璧及受命寳玉印上惊异谓宇文达曰金与璧皆微物寡人之宝何自而得乎宇文达曰必是遣贼窃取之】
　　囊中【史记平原君秦之围邯郸赵使平原君求救合从于楚约与食客门下有勇力文武备具者二十人偕得十九人余无可取者无以满二十人门下有毛遂者前自赞于平原君曰遂闻君将合从于楚约与食客门下二十人偕不外索今少一人愿君即以遂备员而行矣平原君曰先生处胜之门下几年于此矣毛遂曰三年于此矣平原君曰夫贤士之处世也譬若锥之处丨丨其末立见今先生处胜之门下三年于此矣左右未有所称诵胜未有所闻是先生无所有也先生不能先生留毛遂曰臣乃今日请处丨丨耳使遂早得处丨丨乃颖脱而出非特其末见而已　后汉书大秦国传常使一人持囊随王车人有言事者即以书投丨丨唐书艺文志荣氏遁甲开山图二卷遁甲经一卷遁甲丨丨经一卷　又杨再思见衣囊下　异闻录吕】
　　【公经邯郸邸中有卢生自叹贫困不达言讫思睡主人方炊黄粱翁探丨丨枕以授生曰枕此则荣遇如意生枕之梦自枕窍中入至其家未几登第出入将相五十余年贵盛无比年八十余老病而卒欠伸而寤吕公在旁主人黄粱犹未熟　贺知章题袁氏别业诗莫谩愁沽酒丨丨自有钱　杜甫寄张十二山人彪诗肘后符应验丨丨药未陈　又去矣行未试丨丨餐玉法明朝且入蓝田山　贾岛送去华法师诗丨丨无寳货船户夜扃稀　刘得仁赠王尊师诗丨丨曽有药防土亦成金　许琳诗难见丨丨术人间有歳华】
　　囊口【易坤六四括囊无咎无誉本义括囊言结丨丨而不出也　晋书韩友传刘世则女病魅积年友筮之命作布囊依女发时张囊着窗牖间友闭户作气若有所驱见囊大胀如吹因决败之女仍大发友乃更作皮囊二枚沓张之施张如前囊复胀满因急缚丨丨悬着树二十许日渐消开视有二斤狐毛女遂差】囊底【晋书慕容垂载记翟钊趣白鹿山慕容农追击尽擒其众钊单骑奔长子于是议征长子垂曰吾计决矣且吾投老扣丨丨智足以克之不复留逆贼以累子孙也　卢琦忧邨氓诗到官纵得归丨丨分文竭叶颙喜余仲杨陪枢掾俞公芳催兵海道歳晚远归诗腰间虽少封侯印丨丨应多荡寇书】
　　囊装【宋史冯瓒传普遣人至漳关阅其丨丨得金带珍玩之物皆封题将以赂刘嶅嶅方在太宗幕府瓒具伏普言法当死太祖欲贷之普固执不可乃削去名籍瓒流登州沙门岛　徐陵与杨仆射书此段宾游通无货殖忝非韩起聘郑私买玉环呉札过徐躬要寳劒由来宴锡凡厥丨丨行役淹留皆已虚罄散有限之微财供无期之久客斯可知矣　李咸用和友人喜相遇诗吟中景象千般有书外丨丨一物无】
　　囊括【汉书扬雄传壄尽山穷丨丨其雌雄沈沈容容遥噱虖紭中　魏志王朗传见席卷下　宋史种谔传今之兴功当自银州始其次迁宥州又其次修夏州三郡鼎峙则横山之地已丨丨其中　贾谊过秦论见席卷下　阮籍通易论易之为书也覆焘天地之道丨丨万物之情道至而反事极而改反用应时改用当务应时故天下仰其泽当务故万物恃其利泽施而天下服此天下之所以顺自然惠生类也　范荣测景台赋丨丨众巧网罗羣艺　陈子昂感遇诗丨丨经世道遗身在白云　储光羲同诸公送李云南伐蛮诗丨丨千万里矢谟在庙堂　李白日出行吾将丨丨大块浩然与溟涬同科】
　　囊贮【魏志曹爽传注丁谧字彦靖父斐字文侯建安末从太祖征呉斐随行自以家牛羸困乃私易官牛为人所白被收送狱夺官其后太祖曰东曹毛掾数白此家欲令我重治我非不知此人不清良有以也我之有斐譬如人家有盗狗而善捕防盗虽有小损而完我丨丨遂复斐官听用如初　宋史食货志陜州录事参军王伯瑜监沧州盐山务献议商人受盐沧滨二州以丨丨之囊毋过三石三斗斗为盐六斤除三斗为耗勿算余算其半予劵为騐】
　　囊蜜【马祖常次前无题韵诗茘枝丨丨嫣嫣紫卢橘团金颗颗黄】
　　囊缩【易林火石相得干无润泽利少丨丨】
　　囊盛【晋书车恭勤不倦博学多通家贫不常得油夏月则綀丨丨数十萤火以照书以夜继日焉王羲之帖青李来禽樱桃日给藤子皆丨丨为佳函封多不生】
　　囊博【宋史马从先知宿州宿在淮汴间素难治从先取丨丨者重坐者厚赏以求盗】
　　囊空【杜甫空囊诗丨丨恐羞涩留得一钱看　贯休送僧游天台诗丨丨心亦空城郭去腾腾】囊虚【杜甫秋日防府咏怀诗见钗钏下】
　　囊漏【宋书范泰传丨丨贮中识者不吝反裘员薪存毛实难】
　　囊漉【嵇康声无哀乐论见簁酒下】
　　橐
　　橐囊【诗于丨于丨朱注无底曰丨有底曰丨】
　　橐籥【老子天地之间其犹丨丨乎注丨丨冶铸所用致风之器也丨者外之椟所以受籥也丨者内之管所以鼓橐也　道德指归论世主之化虚无寂寞容如枯槁心如丨丨志如江海施如谿谷　黄庭外景经天七地三回相守注天七地三丨丨缩鼻引丨丨即上希也故回相守　金丹大要丨丨之中能不屈当知愈出愈精神　陆机文赋同丨丨之罔穷与天地乎并育翟楚贤碧落赋爰及寥廓其犹丨丨轻清为天而氤氲重浊为地而盘礴　储光义题幸道士房诗大年方丨丨小智即蜉蝣　李白送于十八诗吾祖吹丨丨天人信森罗　李商隐咏懐寄秘阁临僚二十六韵诗丨丨言方喻摴蒲齿讵知　陈九流赋得春风扇微和诗喜见阳和至遥知丨丨功】
　　橐笔【汉书张安世传持丨簪丨事孝武皇帝数十年注橐盛书簪笔插笔于首以纪事　马祖常奏对兴圣殿诗侍臣丨丨皆鹓凤御士櫜弓尽虎罴】
　　橐梠【庄子见栉雨下】
　　橐笥【淮南子秦牛缺径于山中而遇盗夺之车马解其丨丨拖其衣被盗还反顾之无惧色忧志驩然有以自得也盗遂问之曰吾夺子财货劫子以刀而志不动何也秦牛缺曰车马所以载身也衣被所以揜形也圣人不以所养害其养】
　　橐甲【吕览秦缪公兴师以袭郑师行过周王孙满要门而窥之曰是师必有疵若无疵吾不复言道矣夫秦非他周室之建国也过天子之城宜丨丨束兵左右皆下以为天子礼今初服囘建左不轼而右之超乗者五百乗力则多矣然而寡礼安得无疵】
　　橐饘【左传见衣囊下】
　　橐臯【春秋哀公十有二年公防呉于丨丨注丨丨在淮南逡遒县东南　汉书地理志九江郡县丨丨】橐山【明一统志丨丨在河南府陜州城东北四十五里山腰有庙祷雨即应】
　　橐泉【汉书百官公卿表龙马闲驹丨丨騊駼丞华五监长丞注丨丨廏在丨丨宫下闲阑养马之所也三辅皇图丨丨宫皇览曰秦穆公冢在丨丨宫祈年观下　玉海语其牧扰则汉武未央承华丨丨之廏不足尚　苏轼凌虚台记其东则秦穆之祈年丨丨也】
　　橐水【明一统志丨丨在河南府陜州城南一名永定涧源出橐山水漫流故又名漫涧南流入河】橐师【左传楚公子午为令尹公子罢戎为右尹蒍子冯为大司马公子丨丨为右司马公子成为左司马屈到为莫敖公子追舒为箴尹屈荡为连尹养由基为宫廏尹以靖国人君子谓楚于是乎能官人】橐中【左传卫侯饮孔悝酒于平阳夜半而遣之载伯姬于平阳而行及西门使贰车反祏于西圃子伯季子请追之遇载袥者杀而乗其车许公为反袥遇之使先射射三发皆远许为许为射之殪或以其车从得祏于丨丨孔悝出奔宋　史记齐世家田乞请诸大夫曰常之母有鱼菽之祭幸来会饮会饮田乞盛阳生丨丨置座中央发橐出阳生曰此乃齐君矣　又陆贾传尉他廼大说陆生留与饮数月曰越中无足与语至生来令我日闻所不闻赐陆生丨丨装直千金他送亦千金】
　　橐駞【宋史夏国见幕梁下】
　　箱
　　箱笥【南唐近事韩寅亮偓之子也尝谓予言偓捐馆之日温陵帅开其家藏丨丨颇多而缄鐍甚宻意其必有珍玩使亲信发观惟得烧残龙凤烛金缕红巾百余条蜡泪甚新巾香犹郁】
　　箱囊【南史庾元龙传每入觐见备持丨丨几席之属一物不具则不肯坐】
　　箱箧【名画录李升者成都人也小字锦奴含毫就素必有新竒桃源洞图武陵溪图青城山图峨睂山图二十四化山图好事得之为丨丨珍后学得之为亡言师】
　　箱中【宋史礼志隋以青箱奉穜稑唐废其礼青箱旧无其制请用竹木为之而无葢两端设襻饰以青中分九隔隔盛一种覆以青帊穜稑即早晚之种不定谷名请用黍稷秫稻粱大小豆大小麦陈于丨丨】
　　柜【匮同】
　　柜上【元史舆服志丨丨周遭朱漆勾阑云拱地霞叶一百七十有九下垂牙护泥虚板并朱漆画瑞草】柜前【元史舆服志丨之丨朱漆金妆云龙辂牌一金涂铁曲戍】
　　柜中【开河记城市村坊之民有孩儿者家置木柜铁裹其缝每夜置子于丨丨鏁之全家秉烛围守】柜峡【明一统志丨丨在南川县东南一百里峭崖壁立上有洞洞门中有一柜往歳时闻斧斤声有飞屑随水下疑洞中有神物也】
　　匮箧【魏书崔光韶传始光韶在都同里人王蔓于夜遇盗害其二子孝庄诏黄门髙道穆令加检捕一坊之内家别捜索至光韶宅绫绢钱布丨丨充积议者讥其矫啬】
　　椟
　　椟柜【神仙传太女访明师洗心求道得王子之术门户丨丨有关钥者指之即开】
　　椟中【论语玉毁于丨丨　杨维桢蓍草赋韬以纁帛皁囊閟兮纳于丨丨北牀置兮】
　　椟丸【左传公徒释甲执冰而踞注冰丨丨盖或云丨丨是箭筩其葢可以取饮方言曰弓藏谓之鞬或谓之丨丨如彼文则丨丨是盛弓者也此或说丨丨是箭筩其葢可以取饮十三年传云司铎射奉壶饮氷谓执此也】
　　椟食【国老谈苑杜镐广博为龙图阁学士真宗一日问丨丨原于何代镐对曰汉景帝为太子文帝钟爱既居东朝文帝念之曰太子之食必料差殊乃命大官毎具两檐椟以一赐之此其始也】
　　椟藏【危素三节堂赋保遗器以丨丨兮矧缇袭乎诗书】
　　匣
　　匣玉【韦应物送禇校书归旧山歌握珠不返泉丨丨不归山】
　　匣琴【杜甫西阁三度期大昌严明府同宿不到诗丨丨虚夜夜手板自朝朝】
　　匣【孟郊赠李观诗埋劒谁识气丨丨日生尘】
　　匣劒【中华古今注武王以安必防危理必防乱故彀弓丨丨以军仪示不忘武也　韦庄冬日长安感志寄献虢州崔郎中二十韵诗未知丨丨何时跃但恐铝刀不再铦】
　　匣盝【宋史礼志仁宗册皇后曹氏其册制如皇太子玉用珉玉五十简匣依册之长短宝用金方一寸五分髙一寸其文曰皇后之寳盘螭纽绶并缘册寳法物约旧制为之丨丨并朱漆金涂银装其礼与通礼异】匣镜【白居易五月斋戒诗妓房丨丨满红埃酒库封瓶生緑苔】
　　匣襆【宋史蒲甘国传崇寜五年遣使入贡诏礼秩视注辇尚书省言注辇役属三佛齐胡熙寜中敕书以大背纸缄以丨丨今蒲甘乃大国王不可下视附庸小国欲如大食交趾诸国礼凡制诏并书以白背金花绫纸贮以间金镀管籥用锦绢夹襆缄封以往从之】
　　匣笥【束晳元居释是士讳登朝而竞赴林薄或毁名自污或不食其禄比从政于丨丨之譬官者于郊庙之犊】
　　匣匮【盐铁论民人藏于家诸侯藏于国天子藏于海内故民人以垣墙为藏闭天子以海内为丨丨　淮南子夫有夏后氏之璜者丨丨而藏之寳之至也】
　　匣龙【孟郊寄院中诸公诗见冠豸下】
　　匣子【元史兵志中书省定议近年入递文字封缄杂乱发遣无时今后省部并诸衙门入递文字其常事皆付承发司随所投下去处类为一缄始往江淮行省者凡江淮行省不以是何文字通为一缄其他官府同省部台院凡有急速之事别置丨丨发遣其丨丨入递随到即行】
　　匣气【崔融咏寳劒诗丨丨冲牛斗山形转辘轳】
　　匣中【李益夜发军中诗边马枥上惊雄劒丨丨鸣　白居易慵不能诗丨丨亦有琴手慵不能弹　刘禹锡酬太原令狐相公见寄诗书信来天外琼瑶满丨丨张潮襄阳行莫作云间鸿离声顾俦侣尚如丨丨劒分形会同处　皮日休爱元鲁山德秀诗诗清似丨丨镜直如琴上丝　罗隐春日忆湖南旧游寄卢校书诗恩重丨丨孤劒立梦余江畔数峯青　杜荀鹤投郑先辈诗丨丨长劒未酬恩不遇男儿不合论】匣里【庾信镜赋不能片时藏丨丨暂出园中也自随髙适送浑将军诗城头画角三四声丨丨寳刀昼夜鸣　王建留别田尚书诗见机中下】
　　匣内【宋史礼志见匣前下】
　　匣外【庾信镜赋龙垂丨丨凤倚花中】
　　匣前【宋史礼志御集提举诸司官于孝宗御集丨丨搢笏启封开钥讫出笏归侍立位御集承受官搢笏于御集匣内取册转授提举官搢笏接讫承受出笏提举官奉册置御案上出笏】
　　箧
　　箧椟【说苑天子藏于四海之内诸侯藏于境内大夫藏于其家士庶人藏于丨丨　韩愈与袁相公书诚不忍竒寳横弃道侧而閤下丨丨尚有少阙不满之处犹足更容辄冒言之】
　　箧匮【柳宗元祭外甥崔骈文天恡灵竒取不可贪既睿又力神谁以堪汝不是思而纵其志盗其管籥褰其丨丨抽深抉密檐重揭贵守吏失职诉帝行事果殄尔躬以宁其位岂不信耶】
　　箧架【北史李元忠传以本官领卫尉卿卒有米三石酒数斛书籍药物充满丨丨】
　　箧书【杜甫赠李八丈判官诗丨丨积讽谏宫阙限奔走】
　　箧笥【礼记表记兑命曰惟衣裳在笥疏衣裳在丨丨当服之以行礼不可妄与于人　后汉书礼仪志诸郊庙祭服皆下便房五时朝服各一袭在陵寝其余及宴服皆封以丨丨藏宫殿后閤室　呉志陆凯传予连从荆扬来者得凯所谏皓二十事博问呉人多云不闻凯有此表又按其文殊甚切直恐非皓之所能容忍也或以为凯藏之丨丨未敢宣行病困皓遣董朝省问欲言因以付之虚实难明故不着于篇　宋史张洎素与徐厚善后因议事相忤遂絶交然手写铉文章访求其笔札藏丨丨甚于珍玩　歴代名画记手揣卷轴口定贵贱不惜泉货要藏丨丨则董伯仁展子防郑法士阳子华孙尚子阎立本呉道屏风一片值金二万次者售一万五千　庾肩吾团扇铭秋风飒至丨丨长捐　郑愔少年行黄金盈丨丨白日忽西驰　王諲闺情诗见帘帷下　杜甫送从弟亚赴安西判官诗兵法五十家尔腹为丨丨　又客从诗客从南溟来遗我泉客珠珠中有隐字欲辨不成书缄之丨丨久以俟公家须开视化为血哀今征敛无　又留别公安太易沙门诗见舟航下　姚发送萧颖士诗幸得师季良欣留丨丨寳　韦应物东林精舍见故殿中郑侍御题诗追旧书情诗结骑京华年挥文丨丨积】
　　箧中【汉书外戚传见箧缄下　唐书五行志太和九年郑注丨丨药化为蝇数万飞去注始以药术进化为蝇者败死之象　元史王文礼传改江东建康道提刑按察使卒于官发其丨丨钱仅七缗贫不能归葬人以此称之　寰宇记隐之罢郡见妻丨丨有沈香一斤遂投石门内水中后人谓之沈香浦亦曰投香浦　道山清话司马君实洛中新第初迁入一日步行见墙外暗埋竹签数十问之则曰此非人行之地将以防盗也公曰吾丨丨所有几何且盗亦人也岂可以此为防命亟去之　云斋广录余杭进士洪浩熙寜间游太学十年不归其父垂白作诗寄语曰太学何蕃且一归十年甘防误庭闱休辞客路三千远须念人生七十稀腰下虽无苏子印丨丨幸有老莱衣归时定约春前后免使髙堂赋式微　孙逖春初送吕补阙往西岳勒碑诗丨丨缄圣札岩下揖神君　齐已荆渚病中因思匡庐诗海内竞铁马丨丨藏纸驴】
　　箧里【张蠙赠江都郑明府诗牀头怪石神仙画丨丨华笺将相书】
　　箧虵【王僧孺中寺碑铭丨丨争赴藤防无息　梁元帝梁安寺刹下铭丨丨未断藤蛇方缘】箧缄【汉书外戚传帝与昭仪坐使客子解丨丨未已帝使客子偏兼皆出自闭户独与昭仪在须防开户嘑客子偏兼使缄封箧及绿绨方底推置屏风东恭受诏持箧方底予武皆封以御史中丞印曰告武箧中有死儿埋屏处勿令人知武穿狱楼垣下为坎埋其中】
　　箧衍【庄子夫刍狗之未陈也盛以丨丨巾以文绣尸祝斋戒以将之及其已陈也行者践其首脊苏者取而爨之而已将复取而盛以丨丨巾以文绣游居寝卧其下彼不得梦必且数眯焉】
　　箧山【水经注浮出故渎又东迳丨丨北】
　　箧塞【春渚纪闻见鎌刃下】
　　笥
　　笥箧【南史宋建平王宏传两官所遗珍玩尘于丨丨刘铄秋歌纎罗还丨丨轻纨改衣裳　罗隐广陵秋夜读进士常修三篇因题诗入蜀归呉三首诗藏于丨丨重于师】
　　笥中【后汉书刘盆子传崇等欲立帝求军中景王后者得七十余人唯盆子与茂及前西安侯刘孝最为近属崇等议曰闻古天子将兵称上将军乃书札为符曰上将军又以两空扎置丨丨遂于郑北设坛场祠城景阳王诸三老从事皆大防陛下列盆子等三人居中立以年次探札盆子最幼后探得符诸将乃皆称臣拜吕览齐有北郭骚者结罘罔梱蒲苇织屦履以养其母犹不足踵门见晏子曰愿乞所以养母晏子使人分】
　　【仓粟分府金而遗之辞金而受粟有间晏子见疑于齐君北郭子召其友而告之曰说晏子之义而当乞所以养母焉吾闻之曰养及亲者身伉其难今晏子见疑吾将以身死白之着衣冠令其友操剑奉笥而从造于君庭求复者曰晏子天下之贤者也去则齐国必侵矣必见国之侵也不若先死请以头托白晏子也因谓其友曰盛吾头于丨丨奉以托退而自刎齐君闻之大骇乗驿而自追晏子及之国郊请而反之　张载拟四愁诗佳人遗我丨丨布何以赠之流黄素】
　　笥方【礼记曲礼凡以弓劒苞苴箪笥问人者操以受命如使之容疏箪圆丨丨俱是竹器亦以苇为之】笥锦【刘义恭自君之出矣乐府自君之出矣丨丨废不开】
　　笥缄【任昉王贵嫔哀策文丨丨遗组筵委尘鞠】
　　笥沟【水经注鲍丘水自雍奴县故城西北旧分丨丨水东出合丨丨断众川东注混同一渎】
　　簏
　　簏盛【南史孔珪父灵产颇解星文好术数齐髙帝辅政沈攸之起兵灵产白髙帝曰攸之兵众虽强以天时防数而观无能为也髙帝验其言擢迁光禄大夫以丨丨灵产上灵台令其占候饷灵产白羽扇素隐几曰君有古人之风故赠君古人之服当世荣之】
</div>
    <div class="pagination">
<a href="御定骈字类编_page635.html">上一页</a><span>...</span><a href="御定骈字类编_page631.html">631</a><a href="御定骈字类编_page632.html">632</a><a href="御定骈字类编_page633.html">633</a><a href="御定骈字类编_page634.html">634</a><a href="御定骈字类编_page635.html">635</a><span class="current-page">636</span><a href="御定骈字类编_page637.html">637</a><a href="御定骈字类编_page638.html">638</a><a href="御定骈字类编_page639.html">639</a><a href="御定骈字类编_page640.html">640</a><a href="御定骈字类编_page641.html">641</a><span>...</span><a href="御定骈字类编_page637.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
