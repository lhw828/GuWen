<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 226 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 226 页/共 331 页</h1>
    <div class="content">　　【能改斋谩录】
　　晏元献公晚年，梦乘白马渡长桥，中渡桥断，白马奔逸。公堕上，马独登天，俄而公薨，次年公婿杨侍郎察梦与公对饮，七行而罢，杨公起视庭下奏乐人拥从皆纸人也。寤而告其妻，因曰：“我必弃世。”未几果死。
　　梦马无头
　　【南史】
　　《宋后废帝纪》：帝生之夕，明帝梦人乘马，马无头及足。后有人曰：“太子也。”后帝遇害，盖兆于此。
　　梦马有十三足
　　【夷坚志】
　　贾思诚，字彦孚。绍兴十七年为夔州师，梦受命责官，厩卒挟马来迎，临欲揽辔，细视马有十三足，叹异而觉。明日背疽发，十三日死，贾生于庚午近马祸云。
　　梦洗白马
　　【酉阳杂俎】
　　梅伯成以善占梦，近有小人优李伯怜游泾州乞钱得米百斛。及归令弟取之，过期不至，昼夜梦洗白马访伯成占之。伯成伫思曰：“凡人好反语，洗白马，泻曰米也。君所忧或有风水之虞乎！”数日弟至，果言渭河中覆舟，一粒无余。
　　梦书白驹
　　【太平御览】
　　杜牧知命年得病，自为墓志祭文。又尝梦告曰：“尔改名卑。”逾月，妈自家来告曰：“炊将熟而甑裂。牧曰：“皆不祥也。”俄又梦书片纸曰：“皎白驹，在被空谷。”寤而欢曰：“此过隙也。吾生于角昴，毕于角为第八宫。吾之甚厄也。予自湖守迁舍人，木还于角足矣。”其年以疾终。
　　梦驴负升天
　　【五代史】
　　《后汉隐帝纪》：高祖之征邺城也，一旦帝语周太祖曰：“我夜来梦尔为驴负我升天。既舍尔俄变为龙，舍我南去。是何祥也？”周太祖抚掌而笑，冥符月兮虫乡岂遇然哉？
　　梦乘驴渡水
　　【太平广记】
　　卫中行为中书舍人时，有故旧子弟赴选投卫论嘱，卫欣然许之。驳榜将出，其人忽梦乘驴渡水蹶坠水中，登岸而靴不沾湿。选人与秘书韩众有旧，访之，韩被酒半戏曰：“公今年选事不谐矣。据梦卫生相负，足下不沾，及榜出果驳放，韩有学术，韩仆射犹子也。
　　梦著绯乘驴
　　【朝野佥载】
　　张鸟族初为岐王，属夜梦著绯乘驴，睡中自怪。我衣绿裳乘马，何为衣绯却乘驴。其年应举及第授鸿胪丞，未经考而授五品，此其应也。
　　梦马求宽鞭
　　【夷坚志】
　　乾道三年，武经郎王干办蒋参政府。其第琮以冬至日游天竺，光一日从假当，令厩卒以省院大黑马给之。是夜琮梦老僧来谒前致辞曰：“老去乏筋力，或得从君愿少宽鞭之罚。琮惊谢而寤，明日马至即，乘之以行。既出都门蜷不肯进，方举鞭击之，忽悟曰：“畴昔之梦岂，非此乎？亟以付驭者归而步入寺，蒋府闻之亦不复留，命反诸故虏。说。
　　梦牛头在门
　　【册府元龟】
　　蒋琬为广都长，庶事不理，先主欲加罪戮。诸葛亮推琬有社稷之器，乃不加罪。琬见推之后，夜梦有一牛头在门前，流血滂沲，意甚恶之。呼问占梦赵直，直曰：“夫见血者事分明也。牛角及鼻公字之象，君位必当至公，大吉这征也。”后至大司马。
　　梦三牛斗庭
　　【赵德麟侯鲭录】
　　梅询侍读，尝从真宗东封，困卜命于岳神。梦三牛斗于庭，有称相公通谒者，虽异之兆。既而得濠梁，守州厩有三石牛。后吕申公夷简以殿中丞来询见之。疑若所梦谒者。于是委遇至厚，不数年申公大拜。梅于发运使按部至濠上，作诗寄申公云：十五年前忝一麾，公余尝得预言诗。玉阶武步为霖早，云路风波得志迟。浴凤池深春荡荡，观鱼台古草离离。重来故老休相问，请揭纱笼看旧碑。
　　梦射牛中肋
　　【张师正括异志】
　　侍读梅公询。端拱二年第进士。清裕有才，早赐文馆坐在人下，泊滞者数十年。景德中，尝梦与一亡人年甚少，射一石牛。梅中胁，少年者中道。至祥符中真宗东封，询被选于太平顶行事宿齐其上。是多燔香再拜，默祈将来通塞之事，既寝，梦牛马羊布野。有二牛斗于前，一人被冠服前谓牛曰：“俟吕公再入中书厨亦未晚。”牛遂解去。其后自尚书郎带职知濠州，吕申公太常博士通守郡事，仪状酷似梦中所见。又守之居苑圃中各有一小石牛，梅因省前梦厚结于申公。宝元中，吕公入相，擢梅为天章阁待制。其后申公自北都再持政柄，梅已枢密直学士判审官院。又迁为侍读学士群牧使，是岁十二月得疾，出守许田以至捐馆，梦中所见牛为乃群牧使也。二牛斗者，其年岁直丑，十二月又丑也。二牛之斗者，逢二丑而疾作也，神先告之矣。评曰：“君子居易以俟命。”语曰：富而可求也。虽执鞭之事吾亦为之。明富贵贫贱以时而来，不可规图而取。梅公早遇俊选屯蹇不振，年殆从欲方遇知己，官历两省职居禁近，拥旄臣镇克享遐龄，始否终泰，岂非命耶！
　　梦吞大牯
　　【沈括清夜录】
　　王御史子韶之族，祖父少田家也。尝昼卧，其母坐其傍绩，忽回顾其子首足皆过其榻且拽地。惊呼其子，蹶而起，巳长七迟余矣。四体丰硕如神，而一肩偏戾，问其寐有何异，曰：“但梦完吞一大牯，未尽一足惊寤。”县以其异白州，送京师补宿卫，号“王将军”，人皆识之。
　　梦屠牛
　　【夷坚志】
　　赵公称字子显。旧居泉南。绍兴二十八年，赣州守族人以穷来相依。舍之它馆，日馈食之，每约饬使勿为过，尝昼寝梦居门庭毛血籍，命扫除之，随即如故。旁舍人来告：已屠牛若干矣。瞿然而寤，护戎以还事入白曰：“宗室某子自泉州来以旧识，使君屠数牛为市，”考其数与梦合。子显悟神告逮捕穷治抵其仆于罪，遣出境遂严其禁。
　　梦母死为牛
　　【太平广记】
　　唐雍州万年县，有妇谢适元氏女适来氏，谢氏既亡，托梦来氏女曰：“我为生时酤酒小作升方取债太多，今坐罪于北山下人家为牛。近卖与法界寺夏侯师。及寤，女即就赎之，养饲不缺，京师王侯妃媵多令召视，竞施钱帛。
　　梦得鹿皮
　　【南史】
　　《吉士瞻传》：士瞻梦得一积鹿皮，从而数之有十有一领。及觉喜曰：“鹿者，禄也，吾，当居十一禄乎？”
　　梦鹿度水
　　【新唐书】
　　《史思明传》：呵卫骆悦等，被史思明语让，即共说朝义曰：“向兵败悦与王死无日，不如召曹将军同计大事。”朝义面不应，悦曰：“王诚不忍吾等且归唐，不得事王矣。”朝义许之，令季常以言动曹将军。曹将军畏诸将不敢拒，思明爱优诨，五困切弄言寝在侧，优者以其忍恨之。是夜思明惊，据床叱尺粟切咤陟驾切优问故，答曰：“我梦群鹿度水，鹿死而水干，云何俄如于？切隐也。”优相谓曰：“胡命尽乎。”少选悦以兵入，问思明所在，未对辄杀数人共指。思明知有乱，逾坦出至厩下，将乘马走，悦麾下周子俊射其臂，坠问难所起，曰：“旦日失言宜有此。然杀我太早，使我不得至长安。”大呼怀王三曰：“囚我可也，无取杀父名。”
　　逐鹿感梦
　　【太平广记】
　　襄阳苏岭山庙门有二石鹿，梁天监初，有虫奉湖村人于此泽间猎，见二鹿极大有异与恒鹿，乃走马逐之。鹿即透涧直向苏岭，人逐鹿至神所，遂失所在，唯见庙前二石鹿。猎者疑是向者鹿所化，遂回，其夜梦见一人著单巾帻黄布衤夸褶，语云：“使君遣我牧马。汝何驱迫赖得无他？若见损伤岂得全济！”
　　梦母身为鹿
　　【赤城志】
　　临海县古城李氏庵，僧如皎，每叶氏，淳熙十三年亡，明年小祥，夜梦母至，泣曰：“我以平生不作善事，随身为鹿。只在近山中，来朝当为鹰犬赶逐。”皎觉而悲伤，天明果有猎徒逐一鹿，鹿径奔庵中，皎持钱五千与猎人，而留鹿饲养，凡三年。复梦曰：“我债业已足，免以兽躯饮人口腹，皆汝孝感所致也。一旦起，鹿死栅间，皎埋于墓侧，里巷呼为冢。
　　梦猛兽相向
　　【玉融新对】
　　《北史》：马敬德入为侍读，其妻夜梦猛兽将来向之。敬德走超丛棘，妻伏地不敢动。敬德占曰：“吾当为大官，超棘，过九卿也。氽伏地，夫人也。”齐后主武成不好学，犹以师传恩拜金紫光禄大夫。
　　攀骑鹏
　　【临安志】
　　杭州府沈晦，字元用。博觉强记，善缀文。宣和元年及第，时将近京师过天长，梦身骑鹏搏风而上，因作《大鹏赋》以纪其事。及庭试，策问象数人艰于对，晦该诙瞻洽。天子览而异之，遂擢居首选焉。
　　梦承免
　　【宋史】
　　《隐逸传》：魏野母尝梦引袂于月中承兔得之，因有娠，遂生野云。
　　梦旌鹤降庭
　　【宋史】
　　《富弼传》：初弼母韩有娠，梦旌旗鹤雁降其庭云有天赦，已而生弼，后果拜中书门下平章事。
　　梦鹤飞来
　　【具闻杂录】
　　欧阳永叔在夷陵，日游姜诗庙。潜祷祠续，家人梦一鹤飞来，自云“雌鹤”，果得女甚端丽八，至八岁，忽惊靥曰：“梦一鹤飞去。”不数日卒。
　　梦鹤出帐中
　　【辽史】
　　《韩延微传》：初延微南奔，太祖梦白鹤自帐中出，北还复入帐中。诘旦谓侍臣曰：“延徽至矣。”已而果然。
　　梦赤虹化玉
　　【金楼子】
　　《兴王篇》：昔孔子梦三槐间丰沛邦有赤虹化为黄玉。
　　梦赤猪入阁
　　【太平广记】
　　汉孝武皇帝未生之时，景帝梦一赤猪从云中下，直入崇芳阁。景帝觉而坐阁上，果见赤龙如雾来蔽户牖。景帝召占者姚翁以问之，翁曰：“吉祥也。北阁必生命世之人。攘夷狄而获嘉瑞，为刘宗盛主也，然亦有大妖。”景帝使王夫人移居崇芳阁，欲以顺姚翁之言也。旬余，景帝梦神女捧日以授王夫人，吞之，十四月而生武帝。
　　梦猪咬足
　　【续后汉书】
　　《关羽传》：羽初出军围樊，梦猪咬其足，语子平曰：“吾今衰矣。”果不得还。
　　梦猪得化
　　【太平广记】
　　朔人有献犬豕于燕相，令膳夫烹之。既死，见梦于燕相曰：“造化劳我以豕形，食我以人秽，仗君之灵得化。今始得为鲁津之伯也。”
　　梦夫作猪
　　【太平广记】
　　宜州城东南里民姓皇甫，其家兄弟四人，并皆勤事生业。其弟名迁，交游恶友不事生活。母尝取钱欲令市买，具床上，迁偷去。母还见钱不得，遂勘合家悉加鞭捶，大小皆怨。至后年迁亡，其家猪生一钝子，八月祉至，卖与远村杜家。遂托梦于妇曰：“我是汝夫。为盗取婆钱，枉及合家，浪受楚栲。今我作猪来偿债，卖与杜家，缚我欲杀。汝是我妇。何忍不语男女赎我。”妇初未信，复眠，其梦如初，因报姑姑曰：“吾梦亦如之。”迟明令史贝文诣杜家收赎之。后二年方死。
　　梦猪相谢
　　【江前志】
　　《吕灌园测幽记》：南城石陂屠者阴黄，缚猪在前楹，经日未宰。其妻怜之，以糠泔饷焉。夜梦老妇相谢曰：“我负阴黄二百钱，故来偿之，感其饷待，谨不忘也。”阴黄本望此猪厚有余利，然利止赢二百。
　　梦猪偿债
　　【武允蹈稗说】
　　高安务农。乡有民闵门贵者，夜梦一老妇人衣裙俱皂，见馈而泣曰：“我累公数年所负钱将足，止有千四百尔。今脱以偿。”因泣别去。既觉异其事，既而闻有母猪夜死圈中，始悟即梦中老妇人也。货之，止得钱千四百。
　　梦见食羊
　　【太平广记】
　　李德裕元和中，当梦行至晋山，尽目皆羊，有牧者数十谓曰：“此侍御食羊也。”
　　梦人驱羊
　　【清波杂志】
</div>
    <div class="pagination">
<a href="永乐大典残卷_page225.html">上一页</a><span>...</span><a href="永乐大典残卷_page221.html">221</a><a href="永乐大典残卷_page222.html">222</a><a href="永乐大典残卷_page223.html">223</a><a href="永乐大典残卷_page224.html">224</a><a href="永乐大典残卷_page225.html">225</a><span class="current-page">226</span><a href="永乐大典残卷_page227.html">227</a><a href="永乐大典残卷_page228.html">228</a><a href="永乐大典残卷_page229.html">229</a><a href="永乐大典残卷_page230.html">230</a><a href="永乐大典残卷_page231.html">231</a><span>...</span><a href="永乐大典残卷_page227.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
