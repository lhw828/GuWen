<!DOCTYPE html>
<html>
<head>
    <meta charset="UTF-8">
    <title>氏族大全 - 第 77 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族大全 - 第 77 页/共 82 页</h1>
    <div class="content">　　郭元振乃张嘉贞之壻【详张氏】
　　郭逸太原人女妻崔浩【详崔氏】
　　郭子仪七壻皆贵显赵纵其一也
　　郭大夫槩为西川提刑女妻陈后山
　　郭黙字彦雅以屠沽为业骁勇拳捷能贯甲跳三丈堑人异之曰此儿必兴郭氏河内豪民陆允以女妻之
　　李郭　负郭　东郭
　　霍【羽音　太原　文王第六子霍叔之后以国为氏】
　　嫖姚
　　霍去病善骑射汉武朝从衞青为嫖姚校尉凡六出击匈奴封狼居胥山禅于姑衍登临瀚海　封冠军侯加骠骑将军　益封万七千七百戸　父中孺　异母弟光
　　麒麟第一功
　　霍光字子孟汉武朝为奉车都尉出入禁闼二十余年上察其可属社稷使黄门画周公辅成王图赐之　拥昭立宣　秉政前后二十年　甘露中图形麒麟阁居第一云大将军博陆侯霍氏而不名　子禹
　　理出党人
　　霍谞字叔智少明经有诬谞舅宗光于大将军梁商者谞年十五奏记于商商高其才志即为奏原光罪由是显名汉永康中理出党人范滂等　滂往候之而不谢曰昔叔向不见祁奚吾何谢焉　为尚书仆射
　　犀带佩鱼
　　霍端友宋崇宁中状元及第逾四年已知制诰　迁中书舍人始命犀带佩鱼
　　仗节死义
　　霍安国宋建炎中知怀州以死节显名赠延康殿学士李纲言仗节死义者在内有李若水在外有霍安国
　　有风力
　　霍蠡宋绍兴中为京西运副迁知潭州枢宻陈诚之曰蠡有风力必能办事上曰此人可用
　　衞霍　伊霍　管霍
　　郝【征音　太原　殷帝乙时王子期封太原郝乡因氏焉】
　　晒书
　　郝隆字仕治七夕日人皆晒衣物隆仰卧于庭曰晒吾腹中书耳　仕晋为南蛮参军
　　仕必宰相
　　郝处俊少好学嗜汉书尝与高智周等各言所志郝曰大丈夫惟无仕仕必至宰相乃可　唐上元初因谏高宗观酺迁中书令凡所规讽得大臣体　武后忌之以操履无玷不能害　与舅许圉师同里俱显时乡人田氏彭氏富于财江淮语曰贵如许郝富如田彭
　　后汉郝宗为金城太守
　　魏郝光为济南太守
　　郝灵佺
　　郝廷玉骁勇善格鬭为李光弼爱将　封安边郡王郝守濬宋开宝中上命自荆南以巨舰载竹絙幷所造黄黒龙船于采石矶跨江为浮梁王师过之如履平地
　　郝大冲宋景德二十四贤中人【见边肃】
　　女德婚姻
　　郝夫人王湛妻也世言钟夫人之礼郝夫人之法初郝普字仲将门至孤陋有女司空汝南王湛求之既婚果有令姿淑德母仪冠族曰尝见此女井上取水举动容止不失目不忤视以是知之
　　郝质与朝士董熈善熈男质女方娠约为婚姻后数年熈死家贫无依而质为节度使仍以女归之骆【商音　内黄　齐太公之后有公子骆其后以王父字为氏】
　　骆俊有文武才生子统字公绪年二十试为乌程相孙权召为功曹　后为濡须督数陈便宜前后书数十上所言皆善　为建忠将军【呉志】
　　骆惠度工歌谓之三公乐仕宋与辛仲宣胡陶为友骆之才字旗门年十二相者曰此儿逺到　陈文帝引为将勇冠众军
　　骆宾王七岁能诗与王勃等号四杰【见卢氏】唐武后朝为临海丞怏怏不得志弃官去【文艺传】诗文好用数对人谓算博士【诗话】
　　骆登宋大平中为殿中丞出守筠州广修桥梁骆起擢进士第与龙起聫名
　　骆统娶孙权兄辅之女
　　莫【商音钜鹿】
　　莫含魏穆帝爱其才器参军国大谋
　　莫云好学善射魏道武朝迁执金吾参军国谋议莫宣卿唐大中间状元及第封州金井村有莫状元读书堂有龙吟水山水清响也
　　莫俦宋政和中上御集英殿赐莫俦等及第
　　莫济宋绍兴末贡院言应博学宏词新平江府録事参军莫济合格　后为司农少卿
　　莫之用其祖戬辩口説贼脱百人于死意其后必昌而之用贫不能自存天理殆难晓也余尝赠以长篇末云虎头食肉何足夸隂德由来报宜奢丹灶功成无跃兎玉函方秘縁青蛇【丹阳集】
　　莫子纯宋庆元中进士第一人以受防补命居其次索【商音　武威　殷人士族索氏之后】
　　索靖字防安少有逸才举贤良对策　晋武擢为尚书郎与衞瓘俱以善草书知名靖书婉若银钩漂若惊鸾　靖有逺识知天下将乱指洛阳宫门铜驼叹曰防见汝在荆棘中耳　父湛为北地太守
　　索琳字巨秀靖每曰琳廊庙之才非简札之用州郡不足污吾儿也　晋建兴中为尚书仆射
　　索永索玠等号炖煌五龙【见范氏】
　　索紞字叔彻善占梦令孤策梦立氷上与氷下语紞曰媒介事也　索充梦虏脱上衣紞曰此男字也当生男　张邈尝奉使梦诣州狼啖一脚紞曰脚肉被啖却字也必不行凡所占皆验【晋艺术传】
　　索袭字伟祖形居尘俗栖心天外
　　铎【晋大夫铎遏冦之后汉有铎政为廷尉】
　　薄【卫贤人薄疑之后汉有薄昭文帝舅也】
　　鄂【商音　武昌　晋鄂侯之后子孙以国为氏】
　　鄂千秋沛人也汉祖定功行封千秋进曰萧何有万世之功当第一上曰进贤受上赏何功虽高得鄂君乃益明　封安平侯
　　约【韩子云古贤人有约续汉马融有爱妾约氏】
　　洛【晋有洛啓为郎中令】
　　二十陌【二十三锡附】
　　白【商音　南阳　黄帝之后秦大夫白乙丙子孙因氏焉】
　　治生
　　白圭周人也乐观时变人弃我取人取我予曰吾治生犹伊尹吕尚之谋孙呉之用兵也故天下言治生者祖白圭
　　善兵
　　白起善用兵秦昭王用为左度长战胜攻取凡七十余城长平之战坑赵降卒四十万　封武安君
　　识之无
　　白居易字乐天始生七月能展书母指之无二字虽识百数不差年十七登进士第诗云慈恩塔上题名处十九人中最少年　唐元和中对防一等迁左拾遗　贬江州司马乆之入为主客郎中知制诰晩年放意诗酒居东都履道里疏沼种树构石楼香山凿八节滩自号醉吟先生　称香山居士与胡杲吉旼等燕集人慕之绘为九老图【见胡氏】吟诗至数千篇士人争传鸡林行贾售其国相率一篇一金　与元稹多酬和号元白元守浙东白牧苏台置驿递诗筒往来诗云有月多同赏无杯不共持　防昌初为刑尚书卒　葬龙门山
　　水戯诗
　　唐开成二年李珏字待价为河南尹三月三前一日啓留守裴度召白居易萧籍李仍叔刘禹锡郑居中裴挥崔晋李道枢张可绩卢吉苗愔裴洽裴俦杨鲁谈謩十七人宴于舟中簮组交映歌笑间发前水戯而后妓乐左笔砚而右壶觞望之若仙观者如堵良辰美景赏心乐事若不纪録谓洛无人晋公首诗铿然玉振居易举酒抽毫奉韵以献诗云金钿耀桃李丝管骇鳬鹥水引春心荡花牵醉眼迷舞倦红腰凝歌连翠黛低夜归何用烛新月画楼西
　　一渔翁
　　白居易分司东都诗寄留守李绛云白首故情在青云往事空同时大学士五相一渔翁谓裴度崔羣裴垍王播李绛及居易也
　　丹桂自况
　　葛常之云居易赋有木八篇其七托弱栁樱桃枳橘杜梨野葛木柽凌霄以讽在位与附权势者其八章曰丹桂葢自谓也乐天素善李绅而不入德裕之党素善牛僧孺而不入宗闵之党中立不倚峻节凛然自比丹桂未为过也五十八岁生子小字阿崔　弟行简　从弟敏中
　　辨禽言
　　白年乐天子也一日于嵩山东岩下遇李白曰吾与汝父皆仙矣出一轴素书授之曰读此可辨九天禽语九地兽言后试之悉验
　　杨穿三叶
　　白行简白敏中相继及第乐天诗云桂折一枝先许我杨穿三叶尽惊人　唐咸通中敏中拜相加中书令
　　京国富室
　　白稹宋真宗朝为饶州判官时丁晋公为倅稹以片纸假五镮晋公曰榜下新婚京国富室岂无半千质物邪惧吾挠之耳荅以诗云欺天行当吾何有立地机关子大乖五百青蚨两家缺赤红崖打白红崖
　　青山白云
　　白仲都入山中学道白日上升以白都为名杨修诗云驾鹤骖鸾自古闻防名仙籍是真君天边旧迹无寻处满目青山空白云【六朝事迹】
　　白光兰陵人长子沛受孟喜易为博士【见翟氏】
　　白生穆生申公少与楚元王俱受诗于浮丘伯　元王以三子为中大夫
　　白孝德李光弼骁将也　唐永泰中封昌化郡王
　　女德婚姻
　　白乐天女名金銮十歳忽书北山移文示家人乐天方买终南紫石欲刋文士传乃辍以刋女所书
　　白厚贫士也娶富室刘纯材女送乌珰十事麸纸为书纯材大笑荅以珍珠一升紫鸭千头又使家僮撒烛花盈路原大慙
　　白乐天议婚吟有云緑窓贫家女衣上无珍珠红楼富家女金缕绣罗襦又有防婚诗
　　狐白　三白　元白　大白
　　石【商音　武威　卫大夫石碏之后　碏谏卫侯曰臣闻爱子教之以义方　隠公四年君子曰石碏纯臣也】
　　万石君
　　石奋汉景帝朝为九卿长子建次甲次乙【史失其名】次庆皆以驯行孝谨官至二千石景帝曰石君及四子皆二千石乃号奋为万石君　后建为郎中庆为内史建老白首万石君尚无恙五日休沐归谒亲窃问侍者取亲中帬厠牏【汗衫也】身自浣涤　元鼎中庆拜相在任九年醇谨而已子孙至二千石者十三人
　　攀龙
　　石苞字仲容晋武立八公攀龙　　六子越乔铙凌巂崇　位至司徒
　　锦步障
　　石崇字季伦小字齐奴父临终分财与诸子独不及崇母言之苞曰此儿虽小后能自得及为荆州刺史使商客航海致富　金谷别馆在河阳一名梓泽　与王恺鬭富作锦步障五十里以蜡代薪瑚树高三四尺者六七株　与潘岳等为二十四友【见潘氏】
　　水北山人
　　石洪字濬川举明经十余年不出乌重镇河阳之三月或荐洪重曰彼无求于人其肯为我来邪乃具书币邀之　韩愈有送石处士序云云又赠诗云风云入壮怀泉石别幽耳　又云水北山人得名声去年去作幕下士谓洪也【又见为姓】
　　圣德诗
　　石介字守道号徂徕先生少时与胡安定孙明复同读书泰山攻苦食淡　宋庆厯中擢太子中允时富韩范同时执政欧公余靖等并为谏官介遂作庆厯圣德诗
　　芙蓉城主
　　石曼卿名延年工诗词乐意相关禽对语生香不断树交花一聫为伊洛中人所称有诗集徂徕作序　范评之曰凿幽索秘破坚发奇高凌虹霓清出泉石　徂徕作三豪诗谓欧公豪于文曼卿豪于诗杜黙豪于歌也死为仙主芙蓉城
　　谪仙才
</div>
    <div class="pagination">
<a href="氏族大全_page76.html">上一页</a><span>...</span><a href="氏族大全_page72.html">72</a><a href="氏族大全_page73.html">73</a><a href="氏族大全_page74.html">74</a><a href="氏族大全_page75.html">75</a><a href="氏族大全_page76.html">76</a><span class="current-page">77</span><a href="氏族大全_page78.html">78</a><a href="氏族大全_page79.html">79</a><a href="氏族大全_page80.html">80</a><a href="氏族大全_page81.html">81</a><a href="氏族大全_page82.html">82</a><a href="氏族大全_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
