<!DOCTYPE html>
<html>
<head>
    <meta charset="UTF-8">
    <title>氏族大全 - 第 63 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族大全 - 第 63 页/共 82 页</h1>
    <div class="content">　　五十琰
　　冉【宫音　武陵　髙辛氏之乱一云叔山冉之后】
　　冉雍字仲弓赠薛侯进下邳公　徳行科
　　冉耕字伯牛赠郓侯进东平公　徳行科
　　冉求字子有赠徐侯进彭城公　政事科
　　五十三
　　范【宫音　髙平　刘累之后在周为唐杜氏周宣王防杜杜伯之子隰叔奔晋为士师曽孙士防食采于范因氏焉】
　　世卿
　　范武子之后文子宣子献子　为晋执政上卿
　　扁舟五湖
　　范蠡越大夫也防吴而归遂乗扁舟浮于五湖号鸱夷子皮　之陶为朱公三致千金再分与贫交昆弟言富者称陶朱公云　越王思其功以黄金铸其像
　　一饭必报
　　范雎字叔魏人也须贾告其过于魏齐辱之几死入秦改名张禄为相贾至秦雎间行敝衣求见贾曰范叔一寒如此哉取一绨袍赐之雎乃为贾御入相府则雎即秦相坐贾于堂下曰君所以得不死者以绨袍恋恋尚有故人之意耳　一饭之徳必偿睚眦之怨必报
　　揽辔澄清
　　范滂字孟博汉桓帝朝为清诏使登车揽辔慨然有澄清天下之志　名列八顾一弟仲博　父龙舒君
　　甑尘
　　范丹字史云【汉书作道非】违时絶俗为激诡之行汉桓帝朝为莱芜长　党祸作周身梁沛间卖卜于市常推鹿车载妻子捃拾自资结草室居焉有时絶粒闾里歌曰甑中生尘范史云釡中生鱼范莱芜　諡贞节先生
　　鸡黍之约
　　范式字巨卿少游太学与张劭为友并告归式曰后二年当还过拜尊亲见孺子焉乃共刻期日至期劭白母杀鸡炊黍待之母曰二年之则千里结言何相信之审曰巨卿信士必不失期至其日果到　陈平子亦同在学病将终谓其妻曰山阳范巨卿烈士也可以托死既终式为营护妻子身自送丧于临湘　东汉人为荆州刺史
　　二范儒风
　　范宣字宣子少好学博综解书家于豫章晋太元中范甯为豫章太守立乡校教授恒数百人由是江州人士并好经学化二范之风也【晋儒林传】
　　修汉史
　　范字蔚宗仕宋为秘丞左迁宣城太守不得志乃删后汉书自为一家之作　陆凯寄梅并诗
　　防泉
　　范柏年初见宋明帝因言及广州有贪泉帝问上州有此水否对曰梁州惟有文川武乡防泉让水又问卿宅在何处曰臣所居在防譲之间帝善之　为梁州刺史
　　流风回雪
　　范云字彦龙善属文宛转清便如流风回雪　仕于齐后归梁为吏部尚书
　　树花之喻
　　范缜字子真齐永明中为中郎时竟陵王子良盛招宾客缜与焉良精信佛教缜每言无佛良曰君不信因果何得富贵贫贱曰人生如树花随风而堕有拂帘帨落茵席之上有越篱墙落粪溷之中因果竟在何处良不能屈
　　吸醋三斗
　　范质字文素母张氏梦人授以五色笔而生九歳能文后唐时举进士汉周禅代之际隠于民间一日坐封丘巷茶肆中时所执扇上书云大暑去酷吏清风来故人有人貌极怪陋前揖曰世之酷吏何止大暑相公他日当深究此弊持其扇而去后至妖庙见一土木短貌肖茶肆中所见者扇亦在其手中公心异焉后仕周首定刑统　宋建隆初拜相尝谓同列曰人能鼻吸三斗醇醋即可作宰相封鲁公　子旻登庸衣鉢见和凝
　　画粥断虀
　　范仲淹字希文三歳而孤随母改适长山朱氏冐姓朱后举进士改本姓谢启云志在投秦入境遂称于张禄名非霸越乗舟乃效于陶朱时人服其亲切　初居长白山僧舎读书日煮粟米二升作一器刀画为四块早晩以断虀数茎啖之其清苦如此　宋庆厯中参大政諡文正公
　　将相器业
　　文正初举进士试金在镕赋云如令区别妍蚩愿为金鉴若使削平祸乱谓就干将将相器业可见矣
　　胷中甲兵
　　文正镇延安夏人相戒曰毋以延州为意小范老子胷中有数万甲兵不比大范老子【名雍】可欺也
　　天章一疏
　　文正初知参政仁宗召见开天章阁赐坐授以纸笔使疏于前公退而条列时所宜先者数十事方施行而侥幸者不便沮格之　公鋭意天下事取班簿视不才监司一笔勾去富公曰一笔为一家哭矣公曰一家哭何如一路哭
　　义庄
　　文正轻财好施尤厚族人于姑苏买良田数千畆为义荘以养族之贫者嫁娶丧皆有赡给　四子纯祐纯礼　纯粹　纯仁
　　帐中烟迹
　　范纯仁字尧夫少时昼夜肄业置灯帐中夜分不寝后贵夫人収其帐顶如墨色以示子孙曰尔父少时勤学灯烟迹也　公自布衣至宰相常戒子弟曰吾平生所学得之忠恕二字而已一生用不尽也　宋元祐初拜右相　諡忠宣公　徽宗书其碑额曰世济忠贞之碑孙贲于和州建三老堂【见刘挚】
　　著作林
　　忠宣初知襄邑县好武不事蚕织公令以植桑免罪人获其利至今号为著作林【著作公宰邑时官也】
　　麦舟
　　忠宣少时奉父命到姑苏般麦五百斛舟次丹阳见石曼卿言有三丧在浅土未公悉以所载麦与之单骑而归文正问过东吴见故旧乎对曰石曼卿告以三丧未举文正曰何不以麦舟与之公曰已付之矣
　　长啸公
　　范镇字景仁薛奎守蜀还朝曰得一伟人当以文章名世谓公也　王文正荐召试学士院诗用彩霓字学士以沈约郊居赋彩霓连蜷读作入声以公为失韵殊不知约赋但取声律便美非入声不可读景仁不自辨由是除馆阁校勘　少时作长啸却胡骑赋后奉使契丹虏中相目曰此长啸公也两入翰林四知贡举　熙丰间士大夫论天下贤者必曰君实景仁其道徳风流足以师表当世年六十三疏五上乞致仕归蜀　元祐初诏起之辞表云六十三而求去葢以引年七十九而复来岂云中礼以银青光禄大夫致仕卒年八十一諡忠文　犹子百禄百常
　　经筵第一
　　范祖禹字淳父初字梦得公初生时母梦一伟丈夫被金甲至寝室曰吾故汉将邓禹也遂以为名　防孤博学强记叔祖忠文公每器之曰天下士也　节畧尚书论语孝经要切之言得二百一十九事名曰三经要语进唐鉴十二巻东坡尝荐之曰淳父为今经筵讲官第一言简而当无一冗字长语　宋元丰中除翰林学士兼侍读　子冲
　　义气横秋
　　范纯粹字徳孺知庆州山谷赠诗云庆州名父子忠勇横八区　又曰少日才华接贵防老来忠义气横秋
　　咏园亭
　　范讽自给事中归济南张氏园亭有诗云园林再到身犹徤官职才抛梦自清惟有南山与君眼相逢不改旧时青
　　湖山絶胜
　　范成大字至能号石湖居士　帅江东陛辞设宴上命侍行过西小轩再坐二内侍捧缣素来至有石湖二大字御书尚湿公拜谢奉觞上夀乃退石湖在平江盘门西南十里太湖之范蠡游湖从入之处公随髙下为亭观植花竹莲芰湖山絶胜绘图以　公后见东宫曰石湖已拜宸翰有夀栎堂愿得寳书太子书三大字赐之乃即城居之南别营一圃题曰范村刻两朝赐书于堂上榜曰重奎其北又葺桃花坞往来其间尝与客饮有词云任炎天水海一杯相属荻笋芦芽新入馔鹍凤吹新畨曲人间何处似樽前添银烛　公文章赡丽清逸自成一家尤工诗有石湖集百三十六巻吴门志五十巻使北则有揽辔録过海则有虞衡志出蜀则有吴船录如三髙亭记天下诵之　宋隆兴中拜中书舎人知政事
　　范増居鄛人好竒计为项羽谋臣称为亚父
　　范升汉光武朝为博士奏左氏之失凡十四事范乔年二歳祖馨临终曰恨不见汝成人以所用砚与之五歳祖母以告乔执砚涕泣后为名儒
　　范逵鄱阳孝防也称美陶侃于庐江守张防
　　范泰与谢瞻为烟霞之交　仕梁为国子祭酒　子
　　范延赏押兵过金陵张咏曰天使亦好官员也范谔昌受河图洛书于许坚坚受于李溉溉受于陈抟
　　范宗尹字觉民宋建炎中拜相时年未及四十范如圭宋绍兴中与胡珵李正朱松同修国史
　　防姻
　　师友成婚
　　范宣字宣子以讲论为业皆闻风宗仰有戴陆好琴书师事宣子以兄女妻焉
　　罗幔当火
　　范纯仁娶妇或传以罗绮为幔者文正闻之不悦曰罗绮岂帷幔之物敢持至当火于庭吾素清俭安得乱吾家法
　　娶阿巽
　　范异字箕叟范子功【名百禄】之孙东坡长子伯达之女阿巽山谷尝为子求婚其后契阔不成以妻于异
　　甥舅
　　范宻字武子尝谓其甥王忱曰卿风流雅望真后来之秀忱曰不有此舅焉有此甥
　　范氏刘氏世为婚姻【左传】
　　范文正娶李氏女与郑戬为连袂【见李氏】
　　范景仁娶厐氏女为孙妇重友义也【见厐氏】
　　范镇吕公着之壻镇次子温秦少游之壻
　　小范　杜范　栾范
　　湛【按韵书有三音】
　　湛重仕汉为大司农
　　湛僧智仕梁为谯州刺史时人以君子称之
　　湛贲唐贞元登第为髙安县令徙县治于元阳观
　　女徳
　　湛氏陶侃母侃少为浔阳县吏监鱼梁以蚶鲊遗母母封还责之曰尔为吏而以官物遗我乃以増吾忧矣　范逵尝宿于侃值大雪湛氏彻所卧新荐自剉给马又密截髪以易肴馔逵闻之叹曰非此母不生此子【晋烈女传】


　　氏族大全巻十六
<子部,类书类,氏族大全>
　　钦定四库全书
　　氏族大全巻十七
　　一送【二宋附】
　　贡【宫音　广平　端木赐子贡之后以王父字为氏】
　　弹冠
　　贡禹字少翁以眀经洁行着闻徴为博士　为河南令以职事为府官所责免冠谢禹曰冠一免安可复冠遂去与王吉相友善世言王阳在位贡禹弹冠言取舎同也　迁光禄大夫诏曰生有伯夷之廉史鱼之直　汉元帝朝为御史大夫数上书言得失上嘉纳之
　　锡贡　乡贡　九贡
　　仲【宫音　中山　髙辛氏才子仲堪之后以王父字为氏又汤左相仲虺】
　　负米
　　仲由字子路在孔门政事科　尝见于夫子曰家贫亲老不择禄而仕昔由也常食藜藿之食为亲负米百里之外亲殁之后南游于楚从车千乘积粟万钟累茵而坐列鼎而食虽欲为亲负米不可得也
　　仲光汉初元中西羌入防遣右扶风仲光等击之仲子陵蜀人习礼自名其家　举贤良仕唐为常侍仲杲仕东晋为尚书
　　管仲　伯仲　晏平仲
　　女徳
</div>
    <div class="pagination">
<a href="氏族大全_page62.html">上一页</a><span>...</span><a href="氏族大全_page58.html">58</a><a href="氏族大全_page59.html">59</a><a href="氏族大全_page60.html">60</a><a href="氏族大全_page61.html">61</a><a href="氏族大全_page62.html">62</a><span class="current-page">63</span><a href="氏族大全_page64.html">64</a><a href="氏族大全_page65.html">65</a><a href="氏族大全_page66.html">66</a><a href="氏族大全_page67.html">67</a><a href="氏族大全_page68.html">68</a><span>...</span><a href="氏族大全_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
