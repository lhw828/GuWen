<!DOCTYPE html>
<html>
<head>
    <meta charset="UTF-8">
    <title>册府元龟 - 第 601 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 601 页/共 736 页</h1>
    <div class="content">    杨绾雅尚玄言宗道释二教著王开先生傅以见意位至中书侍郎平章事。
    李勉字玄卿幼勤经史长而沉雅清俊宗於虚玄位至太子太师。
    阎き为吉州刺史德宗贞元七年请为道士从之赐名遗荣。
    王绍为定武军节度宪宗元和四年奏请於宿州置开元观。
    晋梁文炬喜清静之教聚道书数千卷企慕赤松留侯之事而尤尽其善位至太子太保致仕。
    ●卷八百二十三
    ○总录部　清谈
    傅曰：言谈者身之文。《老子》曰：善言无瑕讠乃。若和顺内积辞气清越振金玉而条畅去枝叶之扶疏抵掌开谈应机晤对深造至理焕发仁声析群言之微妙为时辈之倾仰扣之不竭听者忘倦斯皆修饣希雅调敷述精义婉而成章著为令誉者也。江左相尚流风最盛非夫识度冲远议论典正洞协名理作世模范者则无取焉。
    後汉孔字公绪陈留人能清谈尚论嘘枯吹生後为豫州刺史。
    魏荀粲字奉倩颍川颍阴人也。太和初到京邑与傅嘏谈嘏善名理而粲尚玄远宗致虽同仓卒时或有格而不相得意裴徽通彼我之怀为一家骑驿顷之粲与嘏善夏侯玄亦亲尝谓嘏玄曰：子等在世涂间功名必胜我但识劣我耳嘏难曰：能胜功名者识也。天下孰有本不足而末有馀者邪粲曰：功名者志局之所奖也。然则志局自一物耳固非识之所独济也。我以能使子等为贵然未必齐子等所为也。
    管辂字公明冀州刺史裴徽檄召为文学从事一相见清论终日不觉罢倦天时炎热移床在庭前树下乃至鸡向晨然後出。
    王弼字辅嗣少好学时淮南人刘淘善论纵横为当时所推每与弼语尝屈弼天才卓出当其所得莫能夺也。裴徽为吏部郎弼未弱冠往造焉徽一见而异之问弼曰：夫无者识万物之所资也。然圣人莫肯致焉而。《老子》申之无己者何弼曰：圣人体无无。又不可以训故不说也。《老子》是有者也。故尝言无所不足寻亦为傅嘏所知于时何晏为吏部尚书甚奇弼叹之曰：仲尼称後生可畏。若斯人者可与言天人之际乎！卒於尚书郎。
    爰俞字世都清真贵素辩於论议采公孙龙之辞以谈微理少有能名辟太尉府稍历显位。
    晋裴遐善言玄理音辞清畅冷然。若琴瑟尝与河南郭象谈论一坐嗟服为东海王越主簿。
    郭象少有才理好庄老能清言太尉王衍每言听象语如悬河泻水注而不竭卒於东海王太傅主簿裴字季彦乐广尝与清言欲以理服之而辞论丰博广笑而不言时人谓为言谈之林薮後为尚书仆射侍中为贾后所害。
    胡母辅之字彦国少擅高名王澄尝语人曰：彦国吐言如锯木屑霏霏不绝诚後进领袖也。後为杨武军湘州刺史。
    王济字武子为侍中每侍见未尝不谘论人物及万机得失济善於清言修饰辞令讽议将顺朝臣莫能尚焉。
    王戎善发谈端赏其顺朝贤尝上已禊雒或问王济曰：昨游有何言谈济曰：张华善说史汉裴论前言往行衮衮可听王戎谈子房季札之间超然玄箸其为识鉴者所赏如此後为司徒。
    王衍既有盛才美貌明悟。若神尝自比子贡兼声名籍甚倾动当世好善玄言惟说老庄为事每捉玉柄麈尾与手同色义理有所不安随即更改世道口中雌黄朝野翕然谓之一世龙门矣。累居显职後进之士莫不景慕仿效选举登朝皆以为称首後为太尉与石勒战败遇害。
    乐广尤善谈论每以约言折理以厌人之心其所不知默如也。裴楷尝引广共谈自夕申旦雅相钦挹叹曰：我所不如也。尚书令卫朝之耆旧逮与魏正始中诸名士谈论见广而奇之曰：自昔诸贤既没尝恐微言将绝而今乃复闻斯言於君矣。命诸子造焉曰：此人之水镜见之莹然。若披雾而见青天也。王衍自言与人语甚简至及见广便觉已之烦其为识者所叹美如此後至尚书令。
    阮瞻字千里读书不甚研求而默识其要遇理而辨辞不足而旨有馀见司徒王戎戎问曰：圣人贵名教老庄明自然其旨同异瞻曰：将无同戎咨嗟良久即命辟之时谓三语掾。
    阮修字宣子好易老善清言王衍当时谈宗自以论易略尽然有所未了研之终莫悟每云：不知比没当见能通之者不衍族子敦谓衍曰：阮宣子可与言衍曰：吾亦闻之但未知其之处何如及与修谈言寡而旨畅衍乃叹服焉後为太子洗马被害。
    卫好言玄理其後多病体羸毋尝禁其语遇有胜日亲友时请一言无不咨嗟以为入微琅琊王澄有高名少所推服每闻言取叹息绝倒故时人为之语曰：卫谈道平子绝倒谢鲲先雅重相见欣然言论弥日王敦谓鲲曰：昔王辅嗣吐金声於中朝此子复玉振於江表微言之绪绝而复续不意永嘉之末复闻正始之音何平叔。若在当复绝倒为太子洗马卒。
    祖纳字士言最有操行能清言文义可观後除光禄大夫。
    潘京荆州人举秀才到雒尚书令乐广与京同舟共谈累日深叹其才谓京曰：君天才过人恨不学耳。若学必为一代谈宗京感其言遂勤学不倦时武陵太守戴昌亦善谈论与京共谈京假借之昌以为不如已笑而遣之令过其子。若思京方极其言论昌窃听之乃叹服曰：才不可假遂父子俱屈焉。
    孙盛字安国博学善言名理于时殷浩擅名一时与抗论者惟盛而已盛尝诣浩谈论对食旧掷麈尾毛悉落饭中食冷而复暖者数四至暮忘餐理竟不定累迁秘书监加给事中。
    郄超有重名时沙门支遁以清谈著名于时风流胜贵莫不崇敬意为造微之功足参诸正始而遁尝重超以一时之隽甚相知赏後为司徒左长史。
    殷浩识度清远弱冠有美名尤善玄言与叔父融俱好老易融与浩口谈则辞屈著论则融胜浩由是为风流谈论者所宗後至中军将军。
    谢安字安石弱冠诣王清言良久既去子修曰：向客何如大人曰：此客为来逼人王导亦深器之由是少有重名尝与王羲之登冶城悠然遐想有高世之志羲之谓曰：夏禹勤王手足胼胝文王旰食日不暇给今四郊多垒宜思自效而虚谈废务虚文妨要恐非当今所宜安曰：秦任商鞅二世而亡岂清言致患邪後至太保赠太傅。
    张凭有志气为乡闾所称举孝廉负其才自谓必参时彦初欲诣刘忄炎乡里及同举者共笑之既至忄炎处之下坐神意不接凭欲自发而无端会王就忄炎清言有所不通凭於末坐判之言旨深远足畅彼我之怀一坐皆惊忄炎延之上坐清言弥日留宿至旦遣之凭既还船须臾忄炎遣传教觅张孝廉船便召与同载遂言之於简文帝帝召与语叹曰：张凭勃为理窟。
    谢万字万石工言论简文帝作相召为从事中郎万着白纶巾鹤氅裘履版而前既见与帝共谈移日为豫州刺史谢朗字长度善言玄理文义眢发总角时病新起体甚羸未堪劳於叔父安前沙门支遁讲论遂至相苦其母王氏再遣信令还安欲留使竟论王氏因出云：新妇少遭难一生所寄惟在此儿遂流涕携朗去终於东阳太守。
    殷仲堪能清言每云：三日不读道德经便觉舌本间强其谈理与韩康伯齐名士咸慕爱之後为荆州刺史。
    王为司徒左长史善清谈谢安尝称美至长史语甚不多可谓令音（又云：恬畅能言名理）宋张敷性整贵文韵端雅好玄言善属文初父邵使与高阳宗少文谈系象往复数番少文每欲屈拂麈尾叹曰：吾道东矣，於是名价日重卒於司徒左长史袁豹善言雅俗每商较古今兼以诵咏听者忘疲为太尉长史。
    张镜少与光禄大夫颜延之邻居谈义饮酒喧呼不绝而镜静嘿无言声後镜与客谈延之从篱边闻之取胡床坐听辞义清玄延之心服谓客曰：彼有人焉由是不复酣叫卒於新安太守。
    宗炳字少文精於言理累徵太子庶子不应。
    南齐张绪吐纳风流听者皆忘饥疲见者肃然如在宗庙虽终日与居莫能测焉後至光禄大夫。
    徐嗣伯字叔绍有孝行善清言位正员郎诸府佐。
    刘绘为後进领袖敏悟多能时张融以言辞辩捷周弥为清绮而绘音采不赡丽雅有风则时人为之语曰：三人共宅夹清漳张南周北刘中央言其处二人间也。後为大司马从事中郎。
    张融字思光玄义无师法而神解过人白黑谈论鲜能抗拒後为司徒左长史。
    周每宾友会同虚席晤语辞韵如流听者忘倦兼善老易与张融相遇取以玄言相滞弥日不解清贫寡欲日长蔬虽有妻子独处山舍甚机辩卫将军王俭谓曰：卿山中何所食曰：赤米白盐绿菜紫葵文惠太子问菜食何味最甚曰：春初早韭秋末晚菘何胤亦精信佛法无妻太子。又问卿精进如何胤对曰：三涂八难共所未免然各有累太子曰：所累伊何对曰：周妻何肉其言辞应变如此转国子博士兼著作太学诸生慕其风争事华辨始著四声切韵行於时。
    梁张卷字令远少以知理著称能清言位至都官尚书。
    伏曼容仕宋为尚书外兵郎尝与袁粲罢朝相会言玄理时论以为一台二绝子亘幼传父业能言玄理张充能清言与从叔稷俱有令誉後为金紫光禄大夫。
    张嵊少方雅有志操能清言後为吴兴太守。
    范缜性质直好危言高论不为士友所安惟与外弟萧琛相善琛名曰：口办每服缜简诣为国子博士卒官。
    何朗字石明早有才思上清言周舍每与共谈服其精理历官散骑侍郎。
    到洽美容质善谈吐武帝尝问待诏丘迟曰：到洽如何沆溉迟曰：正情过於沆文章不减溉加以清奇殆将难及後为浔阳太守。
    严植之少善庄老能玄言累迁中抚军记室参军。
    陈周弘正少通。《老子》、《周易》叔父侍中舍每与谈论取异之後为右仆射领国子祭酒弘正善清谈梁末为玄宗之冠。
    龚孟舒善谈名理位至大中大夫。
    後魏阎庆裔博识洽闻善於谈论听其言说不觉忘疲为敷城太守卒。
    崔孝芬为吏部尚书博闻口办善谈论爱好後进终日忻然确古今间以嘲谑听者忘疲。
    唐陆德明受学於周弘正善言玄理为国子博士卒房好宾客善谈论为宰相无匪懈之意俱与庶子刘秩谏议李何忌等高谈虚论说释氏因果。《老子》虚无而洽沆溉之从父兄也。已後罢相久之为刑部尚书卒。
    杨绾雅尚玄言凡所知友皆一时名士或造之者清谈终日未尝及名或有客欲以世务干者见绾言必玄远不敢发词内鬼而退後为中书侍郎平
    ○总录部　蕴藉
    传云：和顺积中英华发外。又云：进退可度容止可观斯蕴藉之谓也。岂徒天资淑茂吟韵清婉盖亦习尚书云：矜持举措与尘游而不杂在鬼夷而不争周旋君子之仪缥缈有神仙之称者矣。若夫进对温雅谈论调畅陟降轩陛侧媚于天子回翔表著则郁为士范型王言之嘉奖耸朝论之欣慕至乃释愠怒为悦豫去鄙吝为夷旷加以服用玩好奢素各擅其所宜饮食宴集风流遂成于故事雅自喜姿致可观内无鬼于方人外有名於竞爽本其源出职自礼官逮汉官之肇兴颇饣希以儒雅南朝浸盛冠绝向时元魏以还气裕迁卓然其风标峻爽词调明朗规矩诚设从容以和者亦何尝冫民没於乡曲间哉！
    汉司马相如蜀郡成都人也。车骑雍容雅甚都（雅之称也。）终文园令。
    薛广德为御史大夫为人温雅有蕴藉。
    後汉马援为伏波将军援为人明白须眉目如画闲於进对尤善述前事每言及三辅长者至闾里少年皆可观听皇太子诸王闻者莫不属耳忘倦。
    虞延字子大陈留人光武东巡路过小黄高帝母昭灵后园陵在焉时延为部督邮诏呼问园陵事进止从容跽拜可观帝善之。
    邓衍为新野功曹以小子侯每预朝会容姿趋步有出於众明帝目之曰：朕之容貌岂。若此人特赐与焉袁绍为冀州牧容貌端正威仪进止动见仿效。
    郭泰。《字林》宗举有道不应善谈论美音制褒衣博带周游郡国尝於陈梁间行遇雨巾一角垫时人乃故折一角以为林宗巾。
    魏孟达自蜀来归文帝既至谯进见雅才辩过人众莫不属目终新城太守。
    蜀刘琰字威硕鲁国人也。先主在豫州辟为从事其宗姓有风流善谈论厚亲待之遂随从周旋尝为宾客车服饮食号为侈靡侍婢数十皆能为声乐。又悉教诵读鲁灵光殿赋。
    吴滕胤为人白威仪可观每正朔朝贺修谨在位大臣见者莫不叹赏终卫将军。
    晋乐广与王衍俱心事外名重於时故天下言风流者谓王乐为称首焉广终尚书令。
    王衍字夷甫神情明秀风姿详雅妙善玄言每捉玉柄麈尾与手同色位至太尉尚书令。
    何邵字敬祖少与武帝同年有总角之好帝为王太子邵为中庶子及即位转散骑常侍甚见亲待邵雅有姿望远客朝见必以邵侍直每诸方贡献帝取赐之而观其占谢焉。
    温峤字太真风仪秀整美於谈论见者皆爱悦之後为骠骑将军镇武昌卒。
    庾亮为中书令以苏峻之乱奔陶侃侃与亮谈宴终日亮啖薤因留白侃问曰：安用此为亮云：故可以种侃，於是尤相称叹云：非惟风流兼有为政之实後镇武昌诸佐吏殷浩之徒乘秋夜往共登南楼俄而不觉亮至诸人将起避之亮徐曰：诸君少住。《老子》於此处兴复不浅便据胡床与浩等谈课。
    何充字次道风韵淹雅文义见称能饮酒雅为刘忄炎所贵忄炎每见次道饮曰：令人欲倾家酿言其能温克也。充为侍中录尚书事。
    谢万弱冠辟司徒掾迁右西属不就简文帝作相闻其名为抚军从事中郎万著白纶巾鹤氅裘履版而前既见帝共谈移日。
    车武子善於赏会当时每有盛坐而武子不在皆云：无车公不乐谢安游集之日取开筵待之武子终吏部尚书。
    王裒阳城营陵人少礼操非礼不动非法不言身长八尺四寸容貌绝异音声清亮辞气韶雅隐居教授三徵七辟皆不就。
    王恭美姿仪人多爱悦或目之曰：濯濯如春月柳尝被鹤氅裘涉雪而行孟窥见之叹曰：此真神仙中人也。恭後为平北将军假节镇京口。
    王献之字子敬少有盛名而高迈不羁虽困居终日容止不怠风流为一时之冠终中书令。
    王字仲祖与沛国刘忄炎齐名友善忄炎尝称性至通而自然有节每云：刘君知我胜我自知时人以忄炎方荀奉倩比袁曜卿凡称风流者举忄炎为宗焉为司徒左长史。
    王为卫将军加散骑常侍以疾辞职岁馀卒桓玄与会稽王道子。《书》曰：神情朗悟经史明彻风流之美公私所寄忽尔丧失叹悼之深。
    顾恺之每食甘蔗尝自尾至本人或怪之云：渐入佳境官至散骑常侍。
    宋张敷特善音仪尽详缓之致与人别执手曰：念相闻馀响久之不绝张氏後进至今慕之其源流起自敷也。终司徒左长史。
    羊欣少静默无竞於人善言笑美容止可观官至中散大夫。
    江夷美风仪善举止历任以和简著称位至湘州刺史。
    龚祈字孟道武陵人风姿端雅容止可观中书郎范述见而叹曰：此荆楚仙人也。祈时或赋诗言不及世事不应徵辟。
    袁粲清整有风操自遇甚厚尝著妙德先生传以续嵇康。《高士传》以自况後为中书监领司徒宅宇平素器物取给好饮酒善吟讽独酌园庭以此自居负南郭时杖策独游素寡往来门无杂客。
    南齐褚渊美仪貌善容止俯仰进退咸有风则每朝会百僚远国莫不延首目送之宋明帝尝叹曰：褚渊能迟行缓步便持此得宰相矣。位至司徒。
    檀超字悦祖高平人为国子博士兼左丞超嗜酒好言咏举止和靡自以晋郗超为高平二超谓人曰：犹觉我为优也。太祖赏爱之。
    庾杲之为黄门郎风范和润善音吐武帝令对魏使兼侍中帝每叹其风器之美王俭在座曰：杲之为蝉冕所照更生风采陛下故当与其即真帝意未用也。王俭为仆射兼领祭酒十日一还学监试诸生申引在庭剑卫令史仪容甚盛作解散{髟告}斜插帻簪朝野慕之相与仿效俭尝谓人曰：江左风流宰相惟有谢安盖自比也。
    江湛孙也。为丹阳丞时袁粲为尹见叹曰：风流不坠正在江郎数与宴赏流连日夜。
    封孝琰为通直散骑常侍孝琰文笔不高但以风流自立善於谈谑威仪雅容止进退人皆慕之。
    张绪为尚书令益州献蜀柳数株条甚长枝大。若丝缕时旧宫芳林苑始成武帝以植於太昌灵和殿前尝赏玩咨嗟曰：此杨柳风流可爱似张绪少年时其见赏爱如此。
    王俭为尚书令丹阳尹时诸令史问讯有一令史善俯仰进止可观俭赏异之问曰：卿与谁共事云：十馀岁在张令门下俭目送之时尹丞殷在坐曰：是康成门人也。
    胡谐之为左卫将军加给事中谐之风采环润善自居处兼以旧恩见遇朝士多与交游。
    徐孝嗣为太子右卫率转长史兼侍中善趋步容止与太宰褚渊相埒武帝深加待遇。
    梁谢颢宋末为豫章太守至石头遂白服登烽火楼坐免官谒齐高帝自占谢言辞清丽容仪端雅左右为之倾目宥而不问。
    臧盾为尚书中兵郎盾美风姿善举止每趋奏高祖甚悦焉。
    到沆美风神容止可悦天监初迁征虏主簿高祖初临天下收扶贤俊甚爱其才。
    到溉字茂灌美风仪善容止终於散骑常侍。
    贺琛为尚书左丞参礼仪事每见高祖与语尝移晷刻故省中为之语曰：上殿不下有贺琛容止都雅故时人呼之。
    何昌少而清净幽独不群所交者必当世清名是以风流籍甚位至侍中领骁骑将军。
    陈萧允少知名神彩凝远通达有识鉴容止蕴藉动合规矩起家邵陵王法曹参军。
    谢哲字[A13C]预陈郡阳夏人美风仪举止蕴藉而襟情豁然为士君子所重官至散骑常侍中书令领前将军。
</div>
    <div class="pagination">
<a href="册府元龟_page600.html">上一页</a><span>...</span><a href="册府元龟_page596.html">596</a><a href="册府元龟_page597.html">597</a><a href="册府元龟_page598.html">598</a><a href="册府元龟_page599.html">599</a><a href="册府元龟_page600.html">600</a><span class="current-page">601</span><a href="册府元龟_page602.html">602</a><a href="册府元龟_page603.html">603</a><a href="册府元龟_page604.html">604</a><a href="册府元龟_page605.html">605</a><a href="册府元龟_page606.html">606</a><span>...</span><a href="册府元龟_page602.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
