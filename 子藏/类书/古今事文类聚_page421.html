<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 421 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 421 页/共 485 页</h1>
    <div class="content">　　谢鲜于君　　　　　　　苏子瞻
　　我懐元祐初珪璋满清班维时南癃老奉使独未还迂叟向我言青齐嵗方艰斯人乃福星遣出虚危间
　　送程之元江西运判　　　张文潜
　　归去明光见天子还指一节大江西年来屡下寛大诏赤子未免寒与饥恩如受病政如药知病与药何由治此行委寄意不浅列城数十受指麾
　　上漕使　　　　　　　　唐子西
　　持节三千里提封一十州天文占使入地上觉钱流吏有言前信农无赋外求事投余日毕政举大纲休利源干后溢民瘼痼还瘳印给中台笔行驰外部筹
　　律诗
　　送程公辟转运江西　　　王介甫
　　江西一节铸黄金最慰章濵父老心直孺重来真强予次公今不异重临余风尚有欢谣在陈迹非无胜事寻豫想新诗能寄我十年华省故情深
　　送韩希道【亚卿】移漕江东　　周必大
　　馈饷随萧不作难秦淮今视汉秦闗天开虎踞龙盘处地近鸡翘豹尾间洗印先经三峡寺观风徧踏九华山尽收竒秀归诗槀却趂赓歌供奉班
　　送芮国器察院漕广东　　周必大
　　星聚曾尊徳箕张各避风别离双异邂逅一尊同五岭皇华使扁舟渔钓翁江分鸿不到书札若为通
　　送王詹叔利州路运判　　王介甫
　　王孙旧读五车书手把山阳太守符未驾朱轓辞辇毂却分金节佐均输人才自古难常得时论如君岂久孤去去便防归奏计莫嗟行路有﨑岖
　　送周元吉显谟左司将漕湖北
　　杨廷秀
　　君诗日日说归休忽解西风一叶舟黄鹤楼前作重九水晶宫里过中秋职亲六阁仍金马喜入千屯防木牛绣斧光华谁不羡一贤去国欠人留
　　又见周郎携小乔武昌赤壁醉娇娆蜀江雪水来三峡吴苑风烟访六朝秋月春花出肝肺新词丽曲入笙箫归来却侍金华殿好防霜毛映珥貂
　　彼此江湖漫浪翁相逢递宿省西东两穷握手论诗后一笑投胶入漆中临水登山公别我青鞋布袜我从公貂裘已博江西艇只待黄花半席风
　　送沈虞卿秘监修撰将漕江东
　　杨廷秀
　　蓬莱仙伯沈东阳领袖诸儒太极旁东壁二星云汉近西昆羣玉简编香鸡翘豹尾无多子锦缆牙樯有底忙惟有江山入诗集却归天上侍虚皇
　　送韩子云检正将漕江东　杨廷秀
　　宰士仍名士诗人更徳人还家桐树古揽辔绣衣新不以髯邉雪而忘句里春登庸衣鉢在得恋大江濵
　　送沈虞卿秘监将漕江东二首
　　洪　迈
　　天上图书羣玉府仙晨日月道家山行行合在烟霄地去去犹参论譔班使者绣衣防更好从官华槖未应悭褰帷了却江东事不到终更便赐环
　　无复同趋尺五天湖山佳处想聨翩防君挥手谢送者使我销魂惟黯然闪雨不成张祖席停云空自寄诗篇过家莫作多时住闻道东人正可怜
　　送陈鲁叟使君赴广西漕　刘克庄
　　阖郡留无计匆匆夺父师使君三月政遗老百年思逺宦生华髪轻装载旧碑海山应有恨未得谢公诗
　　送林子方吏部将漕江东　楼　钥
　　光尧三纪焕文章寳阁岧嶤谨秘藏寓直到君才第四皇华礼乐逺增光
　　望郎三度到长安垂上青云作好官暂向江东一澄按却归径着侍臣冠
　　自说嵇康七不堪上教持节向江南江南父老应相贺见说清名似晦庵
　　寄江东真漕徳秀　　　　刘漫塘
　　金陵千古帝王都肉食何人解逺图只有爱民真学士不慙通务汉三儒
　　饯雷都运　　　　　　　杨廷秀
　　朱轓玉节偏南纪锦帐绫衾拥望郎使星下临翼轸旁西山南浦囘风光
　　赠漕运夏寺丞　　　　　魏　野
　　威权自与转输同仆从衙庭事事雄十郡山河闗职掌一门忠孝是家风
　　送傅安道将漕七闽　　　杨廷秀
　　一代风骚将百年忠义家出闗称使者踏雪防梅花
　　献张礼部　　　　　　　王禹偁
　　二十登庸冠列仙当时便合掌王言因为甘露苏黔首未放祥云入禁垣
　　送周元吉将漕湖北
　　职亲六阁仍金马喜入千屯防木牛绣斧光华谁不羡一贤去国欠人留
　　送杜侍御陜西转运　　　陈后山
　　餽粮千里百无防木牛流马功不休闗中正须萧丞相省内早要富民侯
　　劝农使
　　歴代沿革唐有覆田劝农使宋至道二年以太常博士陈靖为劝农使劝民垦田以大理寺丞皇甫选光禄寺丞何亮副之寻罢景徳三年诏诸道转运使副使开封府知府及诸道知州刺史少卿监以上并兼劝农使其余知州知军通判等并兼劝农事天禧四年改诸路提防刑狱为劝农使副兼提防刑狱公事各赐农田勅一部天圣四年令逐路转运司自今劝农一司更不置司行遣取索文字元置劝农使司有劝农使副使各一人又有各道巡行劝农使凡掌劝天下力田之事
　　古今事实
　　请付诸路
　　天禧四年利州路转运使李昉请雕印四时纂要齐民要术付诸路劝农司
　　请行天下
　　唐宇文融开元中为覆田劝农使乃奏慕容琦等二十九人为劝农判官按州县括正丘畆招徕户口而分业之又兼租地安辑户口使于是诸道收没户八十万田亦称是嵗终羡钱数百万緍帝恱拜为御史中丞然吏下希望融防不能无扰初议者以生事沮诘百端而帝意向之宰相源乾曜等佐其举公卿雷同不敢异惟杨防以为籍外取税百姓困敝坐左迁融乃自请驰行天下事无巨细先上劝农使融与杨慎矜父子以勾剥财物争行进奉而致恩坚固



　　古今事文类聚外集卷八
<子部,类书类,古今事文类聚__古今事文类聚外集>
　　钦定四库全书
　　古今事文类聚外集卷九
　　元　富大用　编
　　诸提举部
　　提举
　　歴代沿革提举即汉耿夀昌常平之任也宋淳化中建常平仓景祐元年令转运司与长史举所部官专领之然亦漕臣熈宁遣使提领此葢提举常平之所始也熈宁七年又诏三司盐铁判官李杞三司勾当公事蒲宗闵经画川蜀买茶充秦鳯熈河路博马就除提举成都府路买茶公事杞于秦州宗闵于成都置司后改名都大提举茶马事九年府界畿内亦专置提举常平仓一员不令司农丞兼领提举常平司操常平敛散之法申严免役之政令治荒修废赈民艰阨则提举司嵗察所部廉能而保任之若疲软或犯法则随其职事劾奏【提举常平司掌常平义仓免役市易坊场河渡水利之法因民之有无嵗之丰防而敛散赈济之凡役钱视其产之厚薄人吏廪禄视其执役重轻凡市易掌敛市之不售货之滞于民用者乘其贸易以平物价皆举行其政令以裕民力而阜邦财掌按察官吏之事】元祐初罢绍圣九年复置政和改元诏江淮荆浙六路共置茶盐提举一员宣和三年诏河北京东路推行新法钞盐可添置提举官一员此提举茶盐之所始也【茶盐事旧发运司元丰间或以转运常平官兼提举或以提刑兼领知通提辖政和以后始专政官吏】既而诸路皆置建炎元年诏提举常平司并归提刑司二年八月复诸常平官三年复置四年诏逐路提刑司茶盐司并依旧分东西路绍兴二年诏荆湖北路复置提举茶盐司四年诏广西茶盐司官吏并罢其职事委漕臣五年诏诸路提举常平并入茶盐司乃以提举常平茶盐等公事为名九年置经制司改常平为经制某路干办常平等公事未几经制司罢复为常平官久之复置提举东南以茶盐司兼领四川以提刑司兼领绍兴十五年户侍王铁言常平法望复置提举官乃命诸路茶盐官改充提举常平茶盐惟四川广西以宪臣淮西京西以漕臣兼领仍别置官吏元有都提举漕运使提举河渡司诸路交钞都提举诸路杂造提举诸盐司提举诸茶司提举诸管匠提举诸路弓匠箭匠匠提举四川中兴交钞提举司使诸路宣课提举各处铁冶提举提举诸河路渠水利官提举广惠司外路平淮行用库提举随用各置都提举同提举副提举等员
　　羣书要语庾台庾政【并庆元制】朕以常平蠲役之政加惠黎元【初竂除方略制】昔在神考取成三代制为常平蠲役之政以利天下【初寮除黄琮制】淮东煮盐之利供国用什一命汝以使者节临之【张于湖除韩彦直淮东提举制】掌摘山煮海之利以佐国用皆有钞法视其嵗额之登损以诏赏罚且给之不如期鬻之不如式与州县之不加恤者皆劾以闻是必能为吾讲摘山之制【龙溪除起宗制】
　　诗句梅花迎笑锦囊古南斗退避文星寒动摇山岳细事耳约束海若收波澜【杨诚斋送蔡定夫提举使广东】
　　古今事实
　　入境按吏
　　潘畤字徳鄜迁江东提举入境发赃吏一人故相有为请者不聴竟按逐之列城震耸行部所过延见父老使县别为辈以次召问所疾苦及吏治得失戒州县毋得除舍馆饰供帐钤键吏卒所过肃然父老叹息以为未始有也【文公集】
　　委权劾吏
　　熈宁十年李稷提举成都府等路茶场熈河市易事手诏曰川茶一司创置虽久未能就绪傥非得材智之人益以事权无所成李稷风力固己可仗然权势轻小可依李杞例兼三司判官仍委权不限员举劾官吏
　　发仓佐军
　　郑尚书丙提举湖南李金陷郴州尹寛起宁逺县以应之衡迩贼巢提刑托行部以避其锋常平亦置司在衡公兼程疾趋督州将治城训兵复常宁县民恃以安公乞部军济师粮餫不足发仓佐之贼平恊助为多【言行録】
　　拯救活民
　　公提举浙东时浙东饥民满野先生条具利害奏请拯救活饥民无虑数十万在任按劾赃吏举行荒政一路肃然【朱文公行状】
　　为百万课
　　李稷提举成都府等路茶场初蜀茶额钱三十万至稷加为五十万及陆师闵代稷为百万
　　易万匹马
　　元符末程之邵召对徽宗询以马政之邵言戎俗食肉饮酪故贵茶而病于难得愿禁沿邉鬻茶以蜀产易上乘诏可未几易马万匹【四朝志】
　　增额十一引
　　自赵开行钞法毎茶百斤为一大引令商人输引钱市利八百文至绍兴十三年增为十一引时物价腾踊茶取息颇厚明年主管官贾思诚又增为十一引三百文于是诸场类皆溢额而贾马之数复不加多人但知茶马司之富甲于天下其实所收引钱视建炎倍增后虽破败不可复减矣【中兴系年録】
　　茶息百余万
　　黄廉尝按察使陜谓茶政随事制宜便于公者不茍去以为名害于民者不茍存以为利是嵗遂代前官领茶马事在职嵗余士大夫乃颇见信初陆师闵时嵗计茶息以一百二十万緍掊克敛怨无所不至及廉将军尽除公私之病比数年亦得百二十万也【长编】
　　原法就功
　　李稷言一年通计课利钱七十六万緍上批蜀茶变法稷能推原法意日就事功宜速迁擢以劝在官
　　遣使相视
　　司马光元祐初相罢诸路盐铁皆复其旧独川陜茶以邉用未即罢遣使相视去其甚者
　　役书可法
　　鲜于侁字子骏熈宁初范镇举所知除利漕兼提举常平上曰鲜于侁定利路役书可为诸路法
　　风力世济
　　王铁字承可风力世济临事精密建炎复被除擢为湖南提举茶盐移淮东
　　上圣徳诗
　　张商英提举京西南路常平等事公以説献曰真夀者不死真乐者不忧真治者不乱其説以长久冲澹为主上异其言召还上元丰圣徳诗一百二十韵上曰卿不废学如此耶除馆职【张丞相商英家传】
　　奏常平数
　　公迁湖南提举常平赴阙奏事上曰卿到任后有民间利害奏之无隠湖北郡常平多所侵用文书类载虚数而已公悉为覈实且奏乞自今诸郡主管官秩满并以实数付之新至者朝廷可其説自是遇有水旱皆可赡给【黄遹撰谢殿撰师稷行状】
　　提举银场
　　胡则字千正提举江南路银铜场铸钱监得吏所匿铜数万斤吏惧且死则曰马伏波哀重囚而纵亡之吾岂重货而轻数人之命止籍为羡余【仁宗实録】
</div>
    <div class="pagination">
<a href="古今事文类聚_page420.html">上一页</a><span>...</span><a href="古今事文类聚_page416.html">416</a><a href="古今事文类聚_page417.html">417</a><a href="古今事文类聚_page418.html">418</a><a href="古今事文类聚_page419.html">419</a><a href="古今事文类聚_page420.html">420</a><span class="current-page">421</span><a href="古今事文类聚_page422.html">422</a><a href="古今事文类聚_page423.html">423</a><a href="古今事文类聚_page424.html">424</a><a href="古今事文类聚_page425.html">425</a><a href="古今事文类聚_page426.html">426</a><span>...</span><a href="古今事文类聚_page422.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
