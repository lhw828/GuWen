<!DOCTYPE html>
<html>
<head>
    <meta charset="UTF-8">
    <title>天中记 - 第 183 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 183 页/共 201 页</h1>
    <div class="content">　　灌口赵昱尝隠青城山隋炀帝起为嘉县太守时犍为潭中有老蛟为害昱率甲士千人夹江鼓噪昱持刀入水有顷江水尽赤昱左手持蛟首右手持刀奋波而出隋大乱隠去不知所终后嘉陵水涨蜀人见昱青雾中骑白马从数猎者于波面过宋太宗封神勇大将军庙食灌江口【方舆胜覧】
　　蛟不为害唐苏颋始为乌程尉暇日曽与同僚泛舟沿溪醉后讽咏因至道机寺前是霅溪最深处俗俗相云此水深不可测中有蛟螭代为人患颋乗醉步行还自骆駞桥过桥破堕水直至潭底水中有人令扶尚书至水上颋遂得济【广异记】
　　雉卵为蛟唐陆禋续水经云蛇雉遗卵于地千年而为蛟龙属汉武亲射蛟于浔阳江中乃其蛇出殻之日害于一方洪水飘荡呉人谓之发洪余于杭州新城县之伊山忽见茂草中一雌雉飞起丈余翅羽零乱又复入草数四不絶久而不出因薙草注视则一巨蛇一雌雉蟠结纒纠津沫狼藉斯须雉惊而飞蛇亦入草始騐禋之説【玉世清话】
　　化人王蜀先主时修谷阁道鳯州衙将白某掌董其事焉至武休潭见一妇人浮水而来意其溺者命役夫钩致岸滨忽化为大蛇没入潭中白以为不祥因而致疾愚为诵岑参赋云瞿唐之东下有千歳老蛟化为妇人彩服靓糚浮于水滨白公闻之方悮蛟也厥疾寻瘳又内官宋愈昭自言于柳州江岸为二三女人所招里民呼而止之亦蛟也【北梦言】河间滹他河水常有蛟入五月恒暴遂变为人于岸上与人并行至悬岸处推与俱下【舆地志】
　　毛蛟芜湖有蟂矶蟂老蛟也蟂似蛇四足能害人贾生所谓偏蟂獭以隠处者也【方舆】
　　螭
　　土蝼若龙无角而黄北方谓之土蝼【説文】
　　游浊季孙氏刼公家孔子欲论术则见外于是受养而便説鲁国以訾孔子孔子曰龙食乎清而防乎清螭食乎浊而游乎浊今丘上不及龙下不若鱼其螭耶夫欲立功者岂得中绳哉救溺者濡追逃者趋【吕覧】
　　赤螭今夫赤螭青蛇之防冀州也天清地定噆味含步不出顷亩之区而蛇鱓轻之以为不能与之争于江海之中若乃至于云之素朝隂阳交争降扶风杂冻雨扶摇而登之威动天地声振海内蛇鱓着泥百仞之中【淮覧防】
　　绛螭雄客难云夫翠蚪绛螭之将登乎天必耸身于苍梧之渊不阶浮云翼疾风虚举而上升则不能胶葛腾九闳【汉书】
　　螭潭昆仑山第三层有螭潭百里多龙螭皆白色千歳一蜕其五脏此潭左侧有五色石云是白螭之肠化为石【拾遗记】
　　白螭骂青虬兮骖白螭吾与重华逰兮瑶之圃【楚辞涉江】苍螭乗玉舆兮驷苍螭【髙唐赋】
　　蛇
　　配龙张奂防云蛇能屈伸配龙腾蛰【后汉】
　　王蛇蠎王蛇注蠎蛇最大者故曰王蛇郭賛曰惟蛇之君是谓巨蠎小则数寻大或百丈【雅】
　　防雾螣螣蛇龙类也能兴云雾而防其中【尔雅】螣蛇防雾而动应龙乗云而举【淮主术】训螣蛇防雾而击蝍蛆【説林】不牝牡蛇不交不可谓贞【抱朴】
　　巴蛇羿屠巴蛇于洞庭其骨若陵故曰巴陵【浔江记】斩修蛇于洞庭【淮】巴蛇吞象三歳而出其骨君子服之无心腹之疾【山经】屠巴蛇出象骼【吴都赋】
　　率然善用兵者譬如率然率然者常山之虵也击其首则尾至击其尾则首至击其中身则首尾俱至【孙子】西方山中有蛇头尾差大有色五彩人物触之者中头则尾至中尾则头至中腰则头尾并至名曰率然防稽常山最多此蛇故孙子兵法曰将之三军势如率然也【神异经】雄黄避蛇昔圆丘多大蛇又生好药黄帝将登焉广成子教佩雄黄而蛇皆去今带武都雄黄色如鸡冠者五两以入山林则不畏蛇蛇若中人以少许雄黄末之疮中立愈【抱朴子】
　　绕轮晋献公太子申生至灵台蛇绕左轮御曰太子下拜吾闻国君之子虵绕左轮者速得国太子遂不行反乎舍御人见太子太子曰今吾得国是君失安也见国之利而忘君安非子道也闻得国而拜其声非君欲也投剑将死御止之曰夫禨祥妖孽天之道也严恭承命人之行也拜祥戒孽礼也严恭承命不以身恨君孝也今太子见福不拜失礼杀身恨君失孝太子不行伏剑而死【新序】
　　横道晋文公出畋前驱还白前有大蛇其髙若隄横道而处文公曰还车而归其御曰臣闻祥则迎之见妖则凌之今前有妖请以从吾者攻之公曰不可吾闻天子梦恶则修身若是则祸不至今我有失行而天诏以妖戒我若攻之是逆天命也乃归斋宿而请于庙曰寡人有过天降之罚宜在寡人之身不敢不改谨具牲告乃退而修政居三日而梦天诛大蛇曰尔何敢当明君之路文公觉使人视之蛇已臭烂矣文公大説【贾子】
　　埋蛇孙叔敖之为婴儿也出游而还忧而不食母问其故泣而对曰今日吾见两头蛇恐去死无日矣今蛇安在曰吾闻见两头蛇者死吾恐他人又见之吾已杀而埋之也其母曰无忧汝不死矣吾闻之有隂徳者天报以福人闻之皆谕其能仁也及为令尹未治而国人信之【上】
　　鬼魅顔渊子路共坐于夫子之门有鬼魅求见孔子其目若日其形甚伟子路失魄口禁不能不能渊乃仗剑前斫其腰于是形化即蛇即斩之孔子出观叹曰勇者不惧智者不惑仁者有勇勇者不必有仁【殷芸小説】
　　绕柱鲁定公元年有九蛇绕柱占以为九世庙不祀乃立炀宫【捜神记】
　　踏蛇秦惠王欲伐蜀蜀王好色乃献美女五人蜀王遣五丁迎女还至梓潼见一大蛇入山穴中一人引其尾不能出五丁共引蛇山崩压五丁五丁踏蛇而大呼【蜀王本纪】绵竹县有玉妃溪初玉女与五丁力士同生其母初生一包父以为怪弃之溪中后闻哇哇声往视之乃一女五男即归养之既长女为蜀侯妃男为五丁凿路通金牛入也
　　神君鸱夷子皮事田成子成子去齐亡之燕鸱夷子皮负而从至望邑曰子不闻涸泽之蛇乎涸泽蛇将从有小蛇谓大蛇曰大蛇行而小蛇从之人以为蛇之行者耳必有杀子子不如相衔负我以行人必以我为神君也乃相负越公道而行人皆避之今子美而我恶以子为我上客千乗之君也以子为我使者万乗之卿也子不如为我舍人田成子负而随之至逆旅逆旅之君遂待之甚厚因献酒肉【韩子】
　　添足昭阳为楚伐魏覆军杀将移师攻齐陈轸为齐王使见昭阳曰楚有祠者赐其舍人酒一巵舍人相谓曰数人饮之不足一人饮之有余请各画地为蛇蛇先成者饮酒一人先成引酒且饮之乃左手持巵右手画蛇曰吾能为之足为足未成一人之蛇后成夺其巵曰蛇故无足子安能为之足遂饮其酒为蛇足者终亡其酒今公攻魏破军杀将又将移师攻齐齐畏公甚战胜不知止犹为蛇足也昭阳解军而归【国防】
　　犬咋东越闽中邵武有庸岭一名乌头岭北隰中有大蛇长七八丈大十余围为患都尉长吏多致死者下梦巫觋欲得啖童女其都尉令长遂估债人家婢子养之八月祭蛇送穴蛇輙吞之已用九女矣时将乐县李诞有六女无男小女名奇应募而行乃请买好剑及咋蛇犬仍将数斛次食用蜜灌之以致穴口蛇既出头大如囷目如二尺镜先啖餈灌奇便于犬咋蛇又从后以剑斫之蛇踊出至庭而死得九女髑髅越王奇之聘以为后
　　断蛇丘隋县溠水侧有断蛇丘昔隋侯出而见大蛇中断疑其灵使人以药封之蛇乃能去因号其处为断蛇丘歳余蛇衔珠以报其珠径寸纯白夜有光明如月之照谓之隋侯珠亦曰灵蛇珠丘南有隋季良大夫池【説苑捜神记水经注】
　　化蠎楚大夫靳尚以説杀屈原为天所遣作一大蠎穴在山后人为之立庙【名山记】
　　昭灵小黄县者宋地黄乡也沛公起兵野战丧皇妣于黄乡天下平定乃使使者以梓官招山野于是丹蛇在水自濯洗之入于梓宫其浴处有遗髪故谥曰昭灵夫人【陈留风俗传】
　　化人汉武帝时张寛为州刺史先是有老翁二人争山地诸州讼疆界连年不决寛临复来寛视二翁形状非人令卒持防将入问汝何等精翁欲走寛呵格之化为两蛇出【捜神记】
　　戴角邛都县下有一老姥家贫孤独每食辄有小蛇头上戴角在牀间姥怜而饲之后稍长大遂至丈余令有骏马蛇遂吸杀之令因大忿恨贵姥出蛇姥云在牀下令即掘地愈深愈大而无所见令又迁怒杀姥蛇乃感人以灵言瞠令何杀我吾当为母报讐比后每夜辄闻若雷若风四十许日百姓相见咸惊语汝头那忽戴威是夜方四十里与城一时俱防为湖主人谓之为防湖唯姥宅无恙迄今犹存渔人采捕必依止宿每有风浪辄居宅侧恬静无佗风静水清犹见城郭楼橹畟然今水浅时彼土人没水取得旧木坚真光黒如漆今好事人以为枕相赠【李膺益州记】武强县故治有武强渊耆宿云邑人有行于途者见一小蛇疑其有灵持而养之名曰担生长而吞噬人里中患之遂捕系狱担生负而奔邑沦为湖县长及吏咸为鱼矣今县治东北半许落水渊水又东南结而为湖又谓之郎君渊邑之耆宿又言县沦之日其子东奔又陷于此故渊得郎君之目矣【郦道元水经注】
　　大如船马援征五溪蛮进营壶头中暑病乃穿岸为室以避炎气今武陵人语曰壶头山边有石窟即马援所穿之室也室内有蛇如百斛船大云是援之遗灵也【武陵记】
　　为祥车骑将军巴郡冯绲字鸿卿为议郎发绶笥有二赤蛇可二尺分南北走大用忧怖许宁方卜云此吉祥也君后三歳当为边将以东为名后五年为大将军拜辽东太守春秋外蛇与内蛇鬭文帝时亦复有此志着其云为而鸿卿独以终吉岂所谓或得神以昌乎【风俗通】
　　产蛇窦武母产武并产一蛇送之林中后母卒又塟未窆有大蛇自榛草而出径至丧所以头击柩涕血皆流俯仰蛣屈若哀泣之容有顷而去时人知为窦氏之祥【后汉】
　　登仙李膺益州记云晋原鸣鹤山张陵登仙之所云常有麒麟白鹤逰翔其上有铭记张陵为蝮蛇所吸门徒以为登仙矣【寰宇记】
　　兵象桓帝即位有大蛇见阳徳殿上阳市令淳于翼曰蛇有鳞甲兵之象也见于省中明有椒房大臣受其甲之诛也乃弃官遁去至延熹二年诛大将军梁冀捕治家属兵京师也【干宝捜神记】
　　仙谷天门山山多峻秀岩谷逶逦有大岩壁直上数千仞草木交连云雾拥蔽其下有迳途微细行人往忽然上飞而出林表若升仙遂絶世如此者渐不可胜纪往来南北号为仙谷时有乐于道者不逺千里而来洗浴岩畔以求升仙此林下无不飞去会一夕有智能者谓他人曰此必妖怪非是仙道因以石自系而牵一犬入其谷大复飞去然知是妖邪之气以噏之乃遣近山乡里募年少者数百人执兵器持大棒而先纵火烧其草及伐竹木至山畔观之遥见一物长数十丈髙下隠隠垂头下望及更渐逼乃一大蠎蛇于是命少年鼓跃击射然后斫刺而口张尺余尚欲害人力不加众久乃卒其所吞入骨与他兽之骸俱在左右如阜焉【博物志】符杀晋兴郡路侧五六里有一物大百围长数十丈行者过视则往而不反积年如此失人甚多董奉从交州出田此峤见之大惊云此蛇也往行旅施符敕经宿往看蛇已死矣左右曰白骨积聚成山【广州记】
　　耳垂肉赵王伦簒位尉上有大蠎及小蠎耳间垂肉似重孝帻小蠎亦然【晋书】
　　青童授胆顔含防病须髯蛇胆不能得含忧叹累日有一童子持青囊授含含视乃蛇胆也童子化为青鸟飞去【中兴书】交阯山多大蛇名曰髯蛇长十丈围七八尺常在树上伺鹿兽鹿兽过便低头绕之有顷鹿死先濡令湿讫便吞头角骨皆鑚皮出山夷始见蛇不动时便以大竹籖籖蛇头至尾杀而食之以为珍异故杨氏南裔异物志曰髯惟大蛇既洪且食采色駮荦其文锦章食豕吞鹿腴成养疮宾享嘉宴是豆是觞言其养创之时肪腴甚肥之以妇人衣投之则蟠而不起走便可得也【水经】泉建州进蚺蛇胆五月五日取时胆两柱相去五六尺击蛇头尾以杖于腹下来去扣之胆即聚以刀刲取药封放之不死复更取看肋下有痕即放【佥载】蚺蛇胆上旬近头中旬在心下旬近尾【酉阳】胆状若鸭子大切取之复内肝腹中以线缝合创口蛇亦复活舁归放于川泽其胆暴干以充土贡或云蛇被取胆他日见捕者则逺逺侧身露腹疮明已无胆以此自脱【岭表録异】蚺蛇牙长六七寸土人尤重之云辟不祥利逺行卖一枚直牛数头【括地志】蛇肉食之辟蛊毒【证俗音】其膏俗不利人其皮可鞔皷今潮州和鳞为之声絶鸣与象皮皷相类【北户録】其脂着人骨輙软又能萎阳终身不举【埤雅】虞愿为晋安太守郡旧出髯蛇胆可为药有饷愿者愿不忍杀放三十里外经宿复来故处愿使送他处又复归诸者以为仁心所致也【齐书】泉州卢元钦患大风唯鼻未倒五月五日取蚺蛇胆欲进或云肉可治风遂一截蛇肉食之三五日头觉渐可百日平复【佥载】
　　蜀精永嘉末有大蛇长十余丈断道经过者辄以气吸引取之吞噬已百数行旅断道道士吴猛与弟子数人往欲杀蛇蛇藏深穴不肯出猛符南昌社公蛇乃出穴头髙数丈猛于尾縁背而以足按蛇头着地弟子于后以斧杀之猛曰此蛇是蜀精蛇死而蜀贼当平既而果杜弢灭也【豫章记】
　　美女化蛇蜀主李势宫人张氏有妖容势宠之一旦化为大班蛇长丈余送子苑中夜复来寝牀下势惧遂杀之复有郑美人势亦宠爱化为雌虎一夕食势宠姬未几势为桓温所灭【独异志】
　　青衣童子东晋时防院罗尊者译经于广陵天宁寺之青莲池忽有两青蛇从井中出化二童子自旦为尊者洒扫焚香迄暮俟其收经卷而去日复如是译经既毕青衣亦不知所在【宝祐广陵志】
　　妬报郗氏梁武帝后也崩数月帝居寝殿闻外骚窣声视之乃见一蠎盘躃上殿睒睛呀口向帝帝惊骇蹶起曰宫殿严警非尔类所生之处岂妖孽欲祟朕耶蛇人语曰蠎昔郗氏也妾以生存嫉妬损物害人死以是罪谪为蠎耳蠎非常蛇亦以变化不以皇居深重为阻感帝昔恩故托丑形骸陈露于帝祈一切功徳以见拯防也帝悲切感激既而求蠎遂不复见明日以告志公公对曰非礼佛懴涤悃款不可帝乃撰悔文十卷为其懴礼又一日闻宫内异香馥郁良久转美不知所来帝因仰视乃见一天人容仪端丽谓帝曰此则蠎后身也帝功徳已得生忇利天今呈本身以为明騐也慇懃致谢言讫而去【梁武懴序】
　　钱龙梁武帝与宫人幸洲苑见大蛇盘屈于道羣小蛇绕之并黒色宫人曰恐是钱龙帝以钱十万贯镇于蛇处以厌之【南史】
　　杜栢南阳武当县有杜栢树大四十围梁萧欣为郡伐之言有大蛇从树腹中坠下粗数围长三丈羣蛇数十随之入南山声如风雨未伐树前曽见梦于欣欣不以厝意及伐之后欣果死于治所【图经】吏少日果死【水经】雌龙东魏孝静帝武定元年大蛇见武牢城上髙仲宻以武牢叛后司马消难之任武牢蛇又见消难亦叛士人谓之雌龙【魏书】
　　受祭后主末年秘书监縡上书谏诤后主赐死狱中死后有恶蛇屈尾来上灵牀当前受祭酹去而复来者百有余日时时有弹指声俄而陈灭
　　有角薛濬防与宗中诸儿戯于涧滨见黄蛇有角及足召羣儿共视了无见者濬以为不祥归而忧悴母逼而问之濬以实对适有胡僧诣宅乞食濬母怖而告之僧曰此乃儿之吉应早有名位然夀不过六七耳言终而出忽然不见时咸异之既而濬终于四十二六七之言于是騐矣【隋书】
　　带化炀帝大业末翟让初见李宻衣在格上宻腰带化为赤蛇让心异之竟为宻所杀【上】
　　自断捜神记蛇千年则断复续淮南子云神蛇自断其身而自相续炀帝遣人于岭南边海穷山求此蛇数四而至洛下所得之者长可三尺而色黄黒其头锦文全似金色不能毒人解食肉若欲令自断其身者则先触之令怒使不任其愤毒则自断为三四其断之处如刀截焉见其皮骨文理亦有血焉然久怒定则三四断稍稍自相就而连续体复如故亦似不相断隋著作郎邓隆云此灵蛇一类自断不必千歳也【穷神秘苑】
　　逐防太宗屯栢璧常欲觇敌潜军逺抄隋皆四散太宗与一甲士登丘而睡俄然贼兵四面云合不之觉也防有蛇逐防防触甲士惊起遽白太宗俱上马驰百余步为贼所及太宗发大羽箭射之殪其骁将贼骑乃退当时以为神异焉【旧唐】
　　屡见虞世南贞观八年进封县公会大蛇屡见帝忧之以问世南对曰汉灵帝时青蛇见御座晋恵帝时大蛇长三百步见齐蛇经市入庙蛇宜在草野而入市此所以为怪尔今蛇见山泽适其所居恐有寃狱枉系冝省録累囚
　　献珠长安至相寺有贤者自十余歳便在西禅院修道院中佛堂座下恒有一蛇贤者初修道时蛇大一围及后四十余年蛇如堂柱大蛇虽相见而不能相恶开元中贤者夜中至佛堂礼拜堂中无灯而光粲满堂心甚怪之因于蛇出之处得径寸珠至市高举价冀其识者数日有胡人交市定还百万贤者曰此夜光珠当无价何以如此酧直胡云蚌珠则贵此乃蛇珠多至千贯贤者叹服遂卖焉【广异记】
　　呪蛇天宝中洛阳有巨蛇髙丈余长百尺出芒山下胡僧无畏见之曰此欲决水潴洛城即以天竺法呪之数日蜿裂
　　杀蛇建中二年夏赵州宁晋县沙河北有棠树甚茂民祠之为神有蛇数百千自东西来趋北岸者聚棠树下为二积留南岸者为一积俄有径寸三绕行积蛇尽死而后各登其积野人以告蛇腹皆有疮若矢所中刺史康日知图其事奉三来献
　　浸酒李舟之弟患风或説蛇酒可疗乃求黒蛇生覆瓮中加之麴孽数日蛇声不絶及熟香气酷烈引满而饮须臾悉化为水唯毛髪存之【国史补】郎中陆绍言尝记一人浸蛇酒前后杀蛇数十头一目自临瓮窥酒有物跳出囓其鼻将落视之乃蛇头骨也因疮毁其鼻如削焉【酉阳】
　　中蛇韦臯镇西蜀时有黄一树方熟忽数夕众实皆落唯树杪一蔕独存其大如椀枝叶滋茂异于常者园吏具白韦令韦令亲视之曰此奇果也非臣不宜食议欲表进令去蔕尺余折之其实从蔕自落有善医者昝殷侍立曰凡木实未过时蔕自脱乃实之病也请针騐之韦令再三方许昝殷引针就蔕刺之其实应手而转殷则连下一刺血溅盈袖韦令大惊因命破之乃两头蛇也【北户録】
　　彘防开成初宫中有黄色蛇夜自宝库中出逰于阶庭间光彩照灼不可擒捕宫人掷瑚玦击之遂并玦而亡去掌库者具以事告上令徧捜库内乃得黄金蛇而瑚玦贯其首上熟视之曰昔隋炀帝为晋王时以黄金蛇赠陈夫人吾不知此蛇得自何处左右因覩颔下有阿字上蹶然曰果不失朕所疑耳阿炀帝小字也上之勤学敏悟率多此类遂命取玻瓈连环系于玉彘之前足其后更复见焉以彘能防蛇也【杜阳编】
　　四种公路至雷州对岸倚舟候风势见羣小儿簇二巨蛇各长丈余一如孔雀珠色金翠夺目一如真朱红色鲜明若血又有十余头白蛇前后相次若导从俱入一榕藤窍内寃不复出故知蛇有草木水土四种其类不可穷也【北户録】
　　横岭先化中杨守亮镇褒日有一蛇横斜谷岭路髙七八尺莫知其首尾四面小蛇翼之无数毎一拖身即林木摧折殆旬半方过尽阻絶行旅因聚草焚燎路隅虑其遗毒然后方行明年杨伏诛【北梦琐言】
　　蛇薮梁牛存节镇郓州于子城西南角大兴一第因板筑穿地得蛇一穴大小无数存节命杀之载于野外十数车载之方尽时有人云此蛇薮也是歳存节疽背而薨【玉堂闲话】
　　失所初有黄蛇见于碑楼王处直以为龙藏而祠之又有野鹊数百巢麦田中处直以为已徳所致而定人皆知其不祥曰蛇穴山泽而处人室鹊巢鸟降而田居小人窃位而在上者失其所居之象也已而处直果被废死【五代史】
　　甲如门扇景焕为璧州白石令行涉巴岭达玉女庙有巨虺横亘其前径可七尺余鳞甲不啻门扇许大头尾垂在山下惟闻折木震向山谷从者惊骇莫能前进于是且驻山穴因登髙望之竟日方见其尾因知吞舟之鱼翳天之鸟信有之也【闲人野话】
　　石蛇宣和间蔡周有一士人家书室中忽然见小蛇文章陆离蜿蜒几格间见人不惊畏不敢伤也每日惟巳时则见至午乃隠去日日如此士人异之因伺其至则捕之置铁丝篮中逮午视之则坚冷化为石矣其质巧妙天成虽鬼工不能加也明日巳时则复蠕动既又复为石而屈伸蟠结之状日日不同士人宝蓄持至京师见中人梁师成梁叹曰此神物造化之所寓也禁中有玉防玉以其时见则其物也士遂献之【寓简】
　　蛇精初吴璘为大制置在蜀以杀金坪丛茂恐冦匿其间将欲焚之而未发露忽一老妪擕一子直至辕门曰闻制置将焚山此军令不敢沮语但某母子居此久未能便去愿少迟一日容某迁避庶得全某母子性命吴叱曰是何妖物妪曰必杀我我能灭尔宗族吴怒叱左右执之忽不见遂四面纵火焚山明日岩下焚死一大蛇长十数丈一小蛇长丈余纵火时火焰中黒气一阵从东南方去时制置子挺新妇有娠生子曦正焚山时也曦后为四川制置背叛受金爵命封蜀王兴州见两日相摩夜天赤如血光烛地如昼【江湖纪闻】安丙子文与杨巨源李好义合谋矫诏诛之诏曰惟干戈省厥躬朕既昧圣贤之戒虽犬马识其主尔乃外域之臣邦有常刑罪在不赦乃好义姊夫杨君玉之词也【鹤林玉露】
　　两头蛇两头蛇岭外多此类时有如小指大者长尺余腹下鳞红背锦文一头有口眼一头似头而无口眼云两头俱进退亦谬也昔叔孙敖见之不祥乃杀而瘗之恐他人见复受其祸南人见之如常其祸安在【岭表録异】两头蛇一名越王约髪俗占见之不祥【兼名苑】两头蛇无毒夷之饵之【南越志】纪僧真遭母丧开冢得五色两头蛇【南史】五色汉水又东合洛谷谷有二源合同注一壑于神蛇戍西左右山溪多五色蛇性驯良不为物毒【水经】
　　青葱滇池黄津江有大蛇名曰青葱好食人又有大蛇藏树上伺鹿过绕之鹿死乃吞之吞了蛇亦绕树其角骨亦鑚皮而出蛇亦殆死疮差即更死吞之【寰宇记】钩蛇九真长江水有钩蛇其蛇食人若杀此蛇则当令死如不死则寻追报人终不已也虽复人众中往取害之者万不一失又曰钩蛇数丈尾末有钩取岸上人及牛马食之【上】会川兴古郡有大蛇长数丈其尾有两岐如钩在水中以尾钩取岸上人马食之
　　肥遗泰华山有蛇名曰肥遗六足四翼见则天下大旱【山经】
　　鸣蛇鳞山多鸣蛇其状如蛇四翼音如磬见则大旱【上】寡人巳日山中称寡人者社中蛇也【抱朴子】巳日不宜杀蛇【酉阳】
　　刺尾倒拖蛇不出以针劄其尾即出【琐碎録】
　　雌雄辨蛇雄雌以细软物停蛇着上其躁娆者当知是雄住不动者当知是雌如杂宝藏经律云白叠试蛇去住不同也【典】
　　种黍来蛇种黍来蛇烧羖羊角及头髪则蛇不敢来【佥载】蝮蛇蝮蛇秋月毒盛无所齧草木以泄其气草木即死樵采设为此草木所伤刺者亦杀人【博物志】刘曜率众入冯翊愍帝徴兵于南阳王保保左右议曰蝮蛇螫手壮士解其腕且断其陇道以观其变从侍中郎裴诜曰蛇已螫头头可截不【晋李靖传】齐王曰腹蠚手则斩手蠚足则斩足何者为害于身也【前田儋传】
　　鱼
　　鱼星鱼星主理隂阳而知云雨之期也故讃曰汉中鱼星如云雨也占曰鱼星明大河海水皆出又云鱼星明大则隂阳和气鱼星忽不明而在则鱼多鱼星亡则少鱼【天文録】
　　鱼枕鱼有力者鰴鱼枕谓之丁鱼肠谓之乙鱼尾谓之丙【尔雅】
　　鮌鱼夏鲧治水无功沈于羽渊化为鱼大千丈后遂死横于河海之间后世圣人以鱼为神化之物以字合于鱼字为鮌字【拾遗録】
　　入舟武王得兵钤谋东观白鱼入舟俯取以燎八百诸侯顺同谋鱼者视用无足翼从欲纣如鱼乃诛【尚书璇玑钤】武王伐纣度孟津中流白鱼跃入王舟长三尺赤文有字告以伐纣之意【中候】史佚因作鱼书体鱼之首为乙尾为丙以纪瑞焉【史书】
　　观鱼鲁隠公将如棠观鱼者臧僖伯谏曰其物不足以讲大事其材不足以备器用则君不举焉山林川泽之实皂之事官司之守非君所及也公曰吾将畧地焉遂往陈鱼而观之僖伯称疾不从【左传】
　　名鱼宣公夏滥于泗渊里革防其罟而弃之曰古者大寒降土蛰发水虞于是乎讲罛罶取名鱼登川禽而尝之寝庙行诸侯人助宣气也且夫鱼禁鲲鲕虫舍蚳蝝蕃庶物也古之训也今鱼方别孕不教鱼长又行网罟贪无艺也公闻之曰吾过而里革匡我不亦善乎【鲁语】鲸鲵楚子曰古者明王伐不敬取其鲸鲵筑武军封以为大戮【左宣十二】长鲸吞航修鲵吐浪【吴都赋】鲸大者长千里小者数千步一生数万子常以五月六月就岸边生子至七月八月引其子入海中皷浪成雷喷沫成雨水族惊畏之一皆逃匿莫敢当者其雌曰鲵大者亦长千里眼睛为明月珠【古今注】东海有大鱼如山长五六里谓之鲸鲵次有如至者时死岸土膏流九顷其须长一丈广三尺厚六寸瞳子如三升椀未可为方矜【魏武四时食制】南海有珠即鲸鱼目瞳夜水以鍳谓之夜光【述异记】开元七年大拂涅靺羯献鲸鲵睛【唐书】有人往林邑于海屿上得鲸头骨如数百斛囷顶上一孔大如瓮俗以为珠穴【寰宇记】楚威王问于宋玉曰先生其有遗行耶何士民众庶不誉之甚也宋玉对曰夫鸟有鳯而鱼有鲸【选作鲲楚国先贤传作龙】鳯鸟上击于九千里絶浮云负苍天翺翔乎窈防之上夫粪田之鷃岂能与之断天地之髙哉鲸鱼朝发昆仑之墟暴鬐于碣石暮宿于孟诸夫尺泽之鲵岂能与之量江海之大哉故非独鸟有鳯而鱼有鲸也士亦有之【新序春秋后语】北海有大鸟其髙千里头文曰天维又曰鸡左翼文曰鹥右翼曰曰勤左足在海北崖右足在海南崖其毛苍其喙赤其脚黒名曰天鸡一名鹥勤头河东身止海北唯捕鲸鱼鱼则北海水流不犯触人不干于物或时举翼飞其两羽切如雷风惊动天地【神异经】海精死彗星出【孔演图】注海精鲸鱼也
　　炙鱼専诸学炙鱼香闻数十里王僚索鱼炙専诸持一利钢刀藏着鱼腹中【金楼子】置匕首于炙鱼之中【史记】鮝鱼阖阊十年东夷侵呉王亲征之夷遁入海据东洲沙上吴亦入海逐之据沙洲上相守月余属时风涛浪不得度王焚香祷之言讫东风大震水上见金色逼海而来绕吴王沙洲百匝所司捞漉得鱼食之美三军踊跃夷人一鱼不获遂送降欵吴王亦以礼报之仍将鱼腹肠肚以咸水淹之送与夷人因号逐夷吴王归防羣臣思海中所食鱼问所余所司云并曝干吴王索之其味美因书美下着鱼是为鮝字今从鮝非也鱼出海中作金色不知其名吴王见脑中有骨如白石号为名首鱼【吴地记】
　　吴王脍吴王江行食脍有余弃于江中流化而为鱼今江中有名吴王余脍鱼者长四寸大者如箸犹作脍形【博物志】双则比目片则王余【吴都赋】宝志对梁武帝食脍帝曰朕不知味二十余年师何必尔志乃吐出小鱼鳞尾曰朕不知味二十余年也【髙僧传】
　　献余鱼楚人有献鱼于王者曰今日渔获食之不尽卖之不售弃之又惜故来献也左右曰鄙哉辞也楚王曰子不知渔者仁人也葢闻菌仓粟有余者国有饿民后宫多幽女者下民多旷夫余衍之蓄于府库者境内多贫困之民皆失君人之道故庖有肥肉廐有肥马民有饥色是以亡国之君藏于府库渔者知之其以此喻寡人也乃使恤鳏寡而楚民大悦故渔者献余鱼而楚国赖之【新序】
　　献鱼而祭孔子之楚有渔者献鱼甚强孔子不受渔者曰天暑市逺吾无所鬻之弃之粪壤不若献之君子孔子再拜而受使弟子扫除将祭之弟子曰夫人将弃之今吾子将祭之何也孔子曰吾闻之务施而不腐余财者圣人也今受圣人之赐可无祭乎【说】
　　鳀怪孔子厄于陈弦歌于馆中夜有一人长九尺余皂衣髙冠大叱声动左右子贡进问何人耶便提子贡而挟之子路引出与战于庭有顷未胜孔子察之见其【甲车】间时时开如掌孔子曰何不探其甲车引而奋登子路如之没手仆于地乃是大鳀鱼也长九尺余孔子叹曰此物也何为来哉吾闻物老则羣精依之因衰而至此其来也岂以吾遇厄絶粮从者病乎夫六畜之物及蛇鱼鳖草木之属久者神皆依凴能为妖怪故谓之五酉五酉五行之方皆有其物酉者老也故物老则为怪矣杀之则已夫何患焉或者天之未丧斯文以是系予之命乎不然何为至于斯也歌不辍子路烹之其味滋病者兴明日遂行【搜神记】
　　泔奥曽子食鱼有余曰泔之门人曰泔之伤人不若奥之曽子泣涕曰有异心乎哉伤其闻之晚也【荀子】
　　不食生鱼曽参食生鱼甚美因吐之人问其故参曰母在之日不知生鱼味今我食美故吐之遂终身不食【孝子】阳乔宓子贱将适单父阳昼曰吾少贱无以送子有钓道二焉夫投纶错饵迎而吸之者阳桥也其为鱼薄而不美若亡若存若食若不食者鲂也其为鱼也博而厚味子贱曰善【説苑】
　　不取小鱼季子治单父三年而巫马期衣短褐易容貌往观化焉夜见得鱼者释之巫马期问曰凡人所为渔者欲得鱼也今而释之何也渔者对曰季子不欲人取小鱼也所得者小鱼是以释之巫马期归以报孔子曰季子之徳至矣使人闇行若有严刑在其侧者【淮道训】赐鱼景公射质堂上唱善者一口章入公曰吾失晏子未尝闻吾不善章曰臣闻君好臣服君嗜臣食尺蠖食黄身黄食苍身苍君其食謟人言乎公曰善是时海人入鱼公赐章鱼五十乗章疑鱼车塞途章抚其仆曰曩之唱善者皆欲若此者也固辞不受【晏子】
　　嗜鱼公仪休相鲁而嗜鱼一国人献鱼而不受其弟谏曰嗜鱼不受何也曰夫欲嗜鱼故不受也受鱼而免于相则不能自给鱼无受而不免于相长自给于鱼此明于鱼为己者也【韩诗外传】
　　鳏鱼子思居卫卫人钓于河得鳏鱼焉其大盈车子思问之曰鳏鱼鱼之难得者也子如何得之对曰吾始下钓垂一鲂之饵鳏过而弗视也更以豚之半体则吞之矣子思喟然曰鳏虽难得贪以死饵士虽怀道贪以死禄矣【孔丛子】
　　水畜威王聘朱公问之曰闻公在湖为渔父在齐为鸱夷子皮在西戎为赤精子在越为范蠡任足千万家累亿金何术乎朱公曰夫治生之法有五水畜第一所谓水畜者鱼也以六亩地为池池中有九洲求怀子鲤鱼长三尺者二十头牡鲤鱼长三尺者四头以二月上庚日内池中令水无声鱼必生所以养鲤者鲤不相食易长又贵也【陶朱公养鱼经】鲤鱼最为鱼之主形既可爱又能伸变乃至飞越山湖所以琴髙乘之山上【本草】其脊中鳞一道每鳞上皆有小黒防从头至尾无大小皆三十六鳞【图经】鲤鱼至隂之物也其鳞故三十六【衍义】五尺之鲤一寸之鲤但大小殊鳞之数等【金楼子】兖州人谓赤鲤为赤骥青鲤谓青马黒鲤为驹白鲤为白骥黄鲤为黄雉【古今注】三十六鳞充使时数畨犹得褁相思【成式诗】
　　盈车詹何以独茧丝为纶芒鍼为钩荆条为竿剖粒为饵引盈车之鱼于百仞之渊汨流之中纶不絶钩不伸竿不挠楚王闻而异之召问其故詹何曰臣闻先大夫之言蒲且子之弋也弱弓纎缴乘风振之连双鸧于青云之际用心専动手均也臣因其事放而学钓五年始尽其道当臣之临河持竿心无杂虑唯鱼之念投纶沈钩手无轻重物莫能乱鱼见臣之钩饵犹沈埃聚沫吞之不疑所以能以弱制彊以轻致重也【列子】
　　若鱼任公子为大钩巨缁五十犗以为饵蹲乎防稽投竿东海旦旦而钓期年不得鱼已而大鱼食之牵巨钩防没而下骛而奋鬐白波若山海水震荡声侔鬼神惮赫千里任公子得若鱼离而腊之自制河以东苍梧以北莫不厌若鱼者已而后世轻才讽説之徒皆惊而相告也夫掲竿累趣灌渎守鲵鲋其于得大鱼难矣【庄子】辙中鲋庄周家贫故往贷粟于监河侯监河侯曰诺我将得邑金将贷子三百金可乎庄周忿然作色曰周昨来有中道而呼者周顾视车辙中有鲋鱼焉周问之曰鲋鱼来子何为者耶对曰我东海之波臣也君岂有升斗之水而活我哉周曰诺哉且南逰吴越之王激西江之水而迎子可乎鲋鱼忿然作色曰吾失我常与我无所处吾得升斗之水然活耳君乃此言曽不如早索我于枯鱼之肆【上】
　　鱼乐庄子与惠子逰于濠梁之上庄子曰鯈鱼出逰从容是鱼乐也惠子曰子非鱼安知鱼之乐庄子曰子非我安知我不知鱼之乐惠子曰我非子固不知子失子固非鱼也子之不知鱼之乐全矣庄子曰请循其本子曰女安知鱼乐云者既已知吾知之而问我我知之濠上也
　　海大鱼靖郭君将城薛谓谒者无为客通齐人有请三言者靖郭君见之趋而进曰海大鱼因反走君使更言之对曰君不闻大鱼乎网不能止钩不能牵荡而失水则蝼蚁得意焉今夫齐亦君之水也君长齐奚以薛为夫齐虽隆薛之城到于天犹之无益也君曰善乃辍城薛【齐防】弟子曰夫寻常之沟巨鱼无所还其体而鲵防为之制步仞之丘陵巨兽无所隠其躯而防狐为之祥庚桑子曰夫函车之兽介而离山则不免于防罟之患吞舟之鱼砀而失水则蚁能苦之故鸟兽不厌髙鱼鼈不厌深【庚桑】
　　弃前鱼魏王与龙阳君共船而钓龙阳君得十余鱼而涕下问其故曰臣为王之得鱼也臣之始得鱼也臣甚喜后得又益大今臣直欲弃前之所得矣今以臣之防恶而得为王拂枕席夫四海之内美人亦甚多矣闻臣之得幸于王也必褰裳而趋大王臣亦犹曩前所得鱼也臣亦将弃矣臣安能无涕出乎王于是令四境之内敢有言美人者族【魏防】
　　卧冰楚僚早失母事后母至孝母患肿痈形容日悴僚自徐徐吮之血出迨夜即得安寝梦一小儿语母曰若得鲤鱼食之其病即瘥可以延夀不然不久死矣母觉而告僚时十二月僚仰天叹泣乃脱衣上冰牀之有一童子决僚卧处冰开送鲤一双与僚僚得将归奉母其疾即愈延夀至一百三十三歳葢至孝感天神昭应如此【捜神记】晋王祥王延事同
　　射鱼始皇祭青城山筑石城入海三十里射鱼水变色如血青数里于今犹尔【三齐记】
　　无骨河隂南广武山汉髙皇庙在其麓殿前有八角井曰汉泉井中三鱼一金鳞一黒一如常一边鳞内与骨皆无独其首全与二鱼并逰冰中但其游差缓不复有泛拨刺之势至今尚存俗汉髙皇食鲙庖人治鱼及半而楚人至仓皇弃鱼井中而遁耳【陶朱新録】襄阳古鱼井内一鱼无肉惟骨相连耳【南雍州记】
　　放钩昆明池中有灵沼名神池云尧时治水尝停船于此池通白鹿原原人钓鱼纶絶而去梦于武帝求去其钩三日戯于池上见大鱼衔索帝曰岂不昨所梦耶乃取钩放之间二日帝复防池池滨得明珠一双帝曰岂昔鱼之报耶【三秦记】
　　琼鱼王母曰仙人上药有流渊琼鱼【内传】
</div>
    <div class="pagination">
<a href="天中记_page182.html">上一页</a><span>...</span><a href="天中记_page178.html">178</a><a href="天中记_page179.html">179</a><a href="天中记_page180.html">180</a><a href="天中记_page181.html">181</a><a href="天中记_page182.html">182</a><span class="current-page">183</span><a href="天中记_page184.html">184</a><a href="天中记_page185.html">185</a><a href="天中记_page186.html">186</a><a href="天中记_page187.html">187</a><a href="天中记_page188.html">188</a><span>...</span><a href="天中记_page184.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
