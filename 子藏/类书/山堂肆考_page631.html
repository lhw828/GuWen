<!DOCTYPE html>
<html>
<head>
    <meta charset="UTF-8">
    <title>山堂肆考 - 第 631 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 631 页/共 632 页</h1>
    <div class="content">　　儃儃
　　庄子曰宋元君将画图有一史后至者儃儃然不趋受揖不立儃儃犹澶漫舒迟自得之貌
　　哨哨
　　扬子曰非伏非尧礼义哨哨圣人不取也哨哨多言貌
　　頟頟
　　虞书无若丹朱傲惟慢游是好傲虐是作罔昼夜頟頟注云頟頟不休息之貌
　　
　　汉书情思
　　岑岑
　　痹闷之意
　　悚悚
　　皆恐惧貌文选魂悚悚而惊形心而发悸
　　泄泄肜肜
　　皆和乐貌
　　忽忽
　　神思不安乐貌
　　匆匆
　　説文匆者州里所建之旗象其柄及三游之形所以趣民事也故匆遽者称匆匆
　　渠渠
　　诗秦风于我乎夏屋渠渠夏大也渠渠深广貌
　　殖殖
　　小雅殖殖其庭有觉其楹哙哙其正哕哕其防君子攸宁殖殖平正也庭宫寝之前庭也哙哙犹快快正向明之处也哕哕深广貌
　　业业防防
　　文选反宇业业飞檐防防防防髙貌
　　凄凄肃肃
　　古诗凄凄含露台肃肃含风馆
　　淠淠
　　小雅其旂淠淠鸾声嘒嘒淠淠旂动貌嘒嘒鸾声也
　　骍骍
　　弓调和貌小雅骍骍角弓
　　镳镳
　　卫风朱幩镳镳幩镳饰也镳者马衔外铁人君以朱纒之也镳镳盛貌
　　濊濊
　　卫风施罛濊濊罛鱼罟也濊濊罟入水声
　　锵锵
　　小雅八鸾玱玱铃在镳曰鸾马两旁各一四马故八也玱玱声也与锵同
　　槛槛
　　车行声也王风大车槛槛
　　钦钦
　　钟声也小雅鼓钟钦钦
　　逸逸
　　小雅举醻逸逸举所奠之醻爵也逸逸往来有序也
　　粲粲
　　衣服鲜盛貌
　　戋戋
　　委积貌易束帛戋戋
　　衯衯
　　子虚赋衯衯裶裶衣整齐貌
　　披披
　　衣长貌楚辞灵衣兮披披
　　委委佗佗
　　鄘风委委佗佗如山如河委佗雍容自得之貌
　　苾苾芬芬
　　苾芬香也小雅苾苾芬芬
　　岳岳
　　众木之植也
　　田田
　　莲叶浮貌
　　揭揭
　　卫风葭菼揭揭揭揭长貌
　　芃芃
　　鄘风我行其野芃芃其麦芃芃麦盛长貌
　　莽莽
　　草木茂盛貌
　　蓑蓑
　　文选花蕊蓑蓑蓑蓑下垂貌
　　柅柅
　　叶盛貌
　　梢梢
　　树枝劲坚无叶之貌
　　肺肺
　　陈风东门之杨其叶牂牂又其叶肺肺牂牂盛貌肺肺犹牂牂也
　　翘翘
　　周南翘翘错薪翘翘木秀起貌
　　湑湑
　　唐风有枤之杜其叶湑湑枤特也湑湑叶盛貌
　　硙硙
　　汉书美芳兮硙硙谓崇积也
　　骄骄
　　齐风维莠骄骄骄骄张王之意
　　蓼蓼
　　小雅蓼蓼者莪蓼蓼长大貌莪美草也
　　煌煌扈扈
　　花叶鲜明貌
　　郁郁菲菲
　　花香美也
　　纂纂
　　枣花盛貌文选枣下纂纂朱实离离纂聚也与攒同离离垂也
　　冯冯
　　冯冯盛满也桂花冯冯
　　泄泄
　　邶风雄雉于飞泄泄其羽泄泄飞之缓也
　　哑哑
　　鸦声也
　　缥缥
　　楚辞凤缥缥其髙逝
　　翽翽
　　大雅凤凰于飞翽翽其羽翽翽羽声
　　轩轩
　　鸟飞貌
</div>
    <div class="pagination">
<a href="山堂肆考_page630.html">上一页</a><span>...</span><a href="山堂肆考_page626.html">626</a><a href="山堂肆考_page627.html">627</a><a href="山堂肆考_page628.html">628</a><a href="山堂肆考_page629.html">629</a><a href="山堂肆考_page630.html">630</a><span class="current-page">631</span><a href="山堂肆考_page632.html">632</a><a href="山堂肆考_page632.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
