<!DOCTYPE html>
<html>
<head>
    <meta charset="UTF-8">
    <title>册府元龟 - 第 699 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 699 页/共 736 页</h1>
    <div class="content">    敢人国在交西所生首子辄解而食之谓之宜弟味旨则以贡其君君喜而赏其父取妻美则让其兄今乌浒人是（南州异物志曰：乌浒北名也。今汉川之南交之北常出道问有误行旅辄出击之利得人食之不贪其财货并以其肉为饣肴死髑髅破之以饮酒以人掌趾为珍异以食长者）。
    林邑国古越裳之地土多香水金宝物产大抵与交同以专城蜃灰涂之东向户其国有金山石皆赤色其中生金金夜则出飞状如萤火。又出毒□贝齿吉贝沉木香吉贝者树名也。其革成时如鹅毳抽其绪纺之以作布洁白与布不殊亦染成五色织为班布也。沉木香者土人斫断之积以岁年朽烂而心节独在置水中则沉故名曰：沉香次不沉不浮者名曰：□香也。其俗皆开北户以向日至於居止或东西无定人性凶悍果於战斗便山习水不开平地四时暄暖无霜雪人皆倮露徒跣以黑色为美贵女贱男同姓为婚妇先聘婿女嫁之时著迦蓝衣横幅合缝如井阑首戴宝花居丧翦谓之孝燔尸中野以为葬其王服天冠被缨络每听政子弟侍臣皆不得近之。又云：其王戴金花冠形如章甫衣朝霞布珠玑璎珞足蹑革履时服锦袍良家子侍卫者二百许人皆执金装刀有弓箭刀槊以竹为弩傅毒於矢乐有琴笛琵琶五弦颇与中国同每击鼓以警众吹蠡以即戎其人深目高鼻拳色黑俗皆徒跣以幅布缠身冬月衣袍妇人椎髻施扌邪叶席嫁娶必用八月女先求男由贱男而贵女同姓还相婚姻每有婚媾令媒者赍金银钏酒二壶鱼数头至女家，於是择日夫家会亲宾歌舞相对女家请一大姓号婆罗门送女至男家婿盥手因牵女授之咒曰：吉利吉利为成礼寡妇孤居散至老王死七日而葬有官者三日庶人一日皆以函盛尸鼓舞导从舆至水次积薪焚之收其骨王则纳金[B124]中沉之於海有官者以铜沉之海口庶人以瓦送之於江男女皆截随丧至水次尽哀而止归则不哭每七日燃香散花复哭尽哀而止尽七七日而罢至百日三年亦如之人皆奉佛文字同於天竺。又云：其王者著法服加缨络如佛像之饰出则乘象吹螺击鼓罩吉贝纟散以吉贝为幡旗国不设刑法有罪者使象蹋杀之国王事尼乾道铸金银人像大十围。
    扶南国西南去林邑三千馀里出金银铜锡沉木香象犀孔翠五色鹦鹉俗本<身果>文身被不制衣裳以女人为王人皆鬼黑拳性质直不为寇盗以耕种为务一岁种三岁获。又好雕文刻镂食器多以银为之贡赋以金银珠香亦有书记府库文字有类於胡丧葬婚姻略同林邑。又云：百姓以蕉蔗龟乌为礼国法无牢狱有讼者先斋三日乃烧斧极赤令讼者捧行七步。又以金环。若鸡卵投沸汤中令探取之。若无实者手即烂有理者则不。又於城沟中养Ф鱼门外圈猛兽有罪者辄以饣委猛兽及Ф鱼兽不食为无罪三日赦之Ф大者长二丈馀状如鼍有四足喙长六七尺两边有齿利如刀剑尝食鱼遇得獐鹿及人亦啖之苍梧以南及外国皆有之吴时遣中郎康泰宣化从事朱应使於其国国人犹裸惟妇人著贯头泰应谓曰：国中实佳但人亵露可怪耳寻使令国内男子着横幅今干漫也。大家乃截锦为之贫者乃用布毗骞国去扶南八千里俗有室屋衣服啖粳米其人言语小异扶南有山出金金露生石上国法刑人并於王前啖其肉国内不受估客有往者亦杀而啖之是以商旅不敢至王常楼居不血食不事鬼神其子孙生死如常人惟王不死扶南王数使与书相报尝遗扶南王纯金五十人食器形如圆盘。又如瓦区名为多罗受五升。又如碗者受一升王亦能作天竺书书可三千言语其宿命所由与佛经相似并论善事。又传扶南东界即大涨海海中有火洲洲上有诸薄国国中有马洲复东行涨海千馀里至自然火洲其上有草生火中洲左近人剥取其皮纺绩作布以为手巾与蕉麻无异而色微青黑。若小垢ㄜ则投火中复更精洁或作灯炷用之不知尽。
    顿逊国在林邑西南海奇上地方千里城去海十里有五王并羁属扶南土地ㄜ下而平博气候风俗大较与林邑同东界通交州诸贾人其西界接天竺安息徼外诸国往还交易其市东西交会日有万馀人珍物宝货无所不有。又有酒树以安石榴采其花汁贮瓮中数日成酒可饮。
    真腊国在林邑西南本扶南之属国习俗文字与婆罗门同居处器物颇类赤土以右手为净左手为秽每旦澡洗以杨枝净齿读诵经咒。又噪洒乃食食罢还用杨枝净齿。又读经咒食多苏酪砂糖亢粟米饼欲食之时先取杂肉羹与饼相和手扌需而食娶妻者惟送衣一具择日遣媒人迎妇男女二家各八日不出昼夜燃灯不息男婚礼毕即与父母分财别居父母死小儿未婚者以馀财与之。若婚毕财物入官其葬男女皆七日不食剔而哭僧尼道士亲故皆来聚会音乐送之以五香木烧尸收灰以金银瓶盛送於大水之中贫者或用瓦而以彩色画之亦有不焚送尸山中任野兽食者其北多山阜南有水泽地气尤热无霜雪饶瘴疠毒虫土宜梁稻少黍粟果菜与日南九真相类异者有婆舟阝娑树无花叶似柿实似冬瓜罗树花叶似枣实似李毗野树花似木瓜叶似杏实似楮婆田罗树花叶实并似枣而小异歌毕佗树花似林檎叶似榆而厚大实似李其大如升自馀多同九真海中有鱼名建同四足无鳞其鼻如象吸水上喷高五六十尺有浮胡鱼其形似<鱼旦>觜如鹦鹉有八足多大鱼半身出水望之如山每五六月中毒气流行即以白猪白牛白羊於城西门外祠之不然者五不登六畜多死人众疾疫近都有陵伽钵婆山上有神祠每以兵二千人守卫之城东有神名婆多利祭用人肉其王年别杀人以夜祀祷亦以守卫者十人其敬鬼如此多奉佛法尤信道士佛及道士并立像於馆非王正妻子不得为嗣王初立之日所有兄弟并刑残之或去一指或劓其鼻别处供给不得仕进王三日一听朝坐五香七宝床上施宝帐其帐以文木为竿象牙金钿为壁状如小屋悬金光焰有同於赤土前有金香炉二人侍侧王着朝霞古贝瞒络腰腹下垂至胫头戴金宝花冠被其珠缨络足履革屣耳悬金身服白叠以象牙为ハ。若露则不加缨络臣人服制大抵相类其俗东向开户以东为上有战象五十头尤好者许以饭肉与邻国战则象队在前於背上以木作楼上有四人皆持弓箭。
    诃陵国在真腊之南其王所居竖木为城造大屋重阁覆以稷榈皮王所坐之床悉以象牙为之亦以象牙为席食不用匙箸以手撮之以椰树花为酒饮之亦得醉有山穴每涌而出盐国人取之以食其国别有毒女人与常人同止宿即令人身上生疮与之交会即致死。若涎液г着草木即枯其人身死不臭亦不烂。
    ●卷九百六十
    ○外臣部　土风第二
    堕婆登国在林邑南其风俗与诃陵略同种稻每月一熟亦有文字书之贝多叶其死者口实以金。又以金钏贯於四肢然後加以婆律膏及檀沉龙脑等香积薪以燔之殊奈国在林邑南去交海行二月馀日习俗文字与婆罗门同绝远未尝朝中国唐贞观初始通盘盘国在林邑西南海曲中人皆学婆罗门书甚敬信佛法。
    婆利国在林邑东南海中洲上去广州二月日行国界东西五十日行南北二十日行有一百三十六聚土气暑热如中国之盛夏一岁再熟草木常荣海出文螺紫贝有石名蚶贝罗初采之柔软及刻削为物乾之遂大坚强其国人披吉贝如巴及为都缦王乃用斑丝布以璎珞绕身头著金冠高尺馀形如弁缀以七宝之饰带金装剑偏金高坐以银蹬支足侍女皆为金花杂宝之饰或持白毛拂及孔雀扇王出以象驾舆舆以杂香为之上施羽盖珠帘其导从吹螺击鼓问其先及年数不能记焉而言白净王夫人即其国女也。又云：其地延袤数千里国人善投轮其大如镜中有窍外锋如锯远以投人无不中其馀兵器与中国略同俗类真腊物产同於林邑其杀人及盗截其手奸者锁其足期年而止祭祀必以月晦盘贮酒饣肴浮之流水每十一月必设大祭海出珊瑚有鸟名舍利解人语人皆黑色穿耳附王戴花冠形如皮弁装以真珠璎珞身坐金床侍女有金花宝镂之饰或持白毛拂孔雀扇行则驾象鸣金击鼓吹蠡为乐男子皆拳被言贝布横幅以绕腰有吉贝草缉其花以作布粗者名吉贝细者名白叠。
    陀洹国在堕和罗西北其国海行五月至广州土无蚕桑以白叠朝霞布为衣五皆稻麦麻豆兽有白象猪羊牛俗皆屋居其父母死停丧在室辄数日不食燔尸已後男女并剔头临池洗浴然後进食。
    狼牙修国在南海中其界东西三十日行南北二十日行去广州二万四千里土气物产与扶南略同偏多{X123}沈婆律香等其俗男女皆袒而被以吉贝为干缦其王及贵臣乃加霞布覆胛以金绳为络带金贯耳女子则披布以璎珞绕身其国以黑砖为城重门楼阁王出乘象有幡毛旗鼓罩白盖兵卫甚严。
    千陀利国在南海洲上其俗与林邑扶南略同出斑布吉贝槟榔槟榔特精为诸国之极。
    乌浒南方夷号也。其俗食人以鼻饮水口中进啖如故。
    赤土国本扶南之别种在南海中水行百馀日其俗皆穿耳翦无跪拜之礼以香油涂身其俗敬佛尤重婆罗门妇人善髻於项後男女通以朝霞朝杂色布为衣豪富之室恣意侈靡为金锁非王赐不得服用每婚嫁择吉日女家先期五日作乐饮酒父执女手以授婿十日乃配焉既娶即分财别居惟幼子与父同居父母兄弟死则剔素服就水上构竹为棚棚内积薪以尸置上烧香建幡吹蠡击鼓以送之纵火焚薪遂落於水贵贱皆同惟国王烧讫收灰贮以金瓶藏於庙屋冬夏常湿雨多霁少种植无时特宜稻祭白豆黑麻自馀物产多同於交以甘蔗作酒杂以紫瓜根酒色黄赤味亦香美亦以椰浆为酒。
    斯调国有火洲在南海中其上有野火春夏自生秋冬自死而有木生於其中而不消也。枝皮夏活秋冬死则皆枯瘁其俗尝冬采其皮以为布色小青黑。若尘垢污之便投火中则更鲜明也。（昆仑之墟有炎火之山山上有鸟兽草木皆生於炎火之中故有火浣布非此山草木之皮则其鸟兽之毛也。）。
    大食国在南海中其国男夫黑色多须鼻大而长似婆罗门妇人白亦有文字出驼马驴骡羊等其马大於诸国兵刃劲利其俗勇於战斗好事天神而土多沙石不堪耕种惟食驼马等肉俱纷摩地那山在国之西国南邻於大海其王移穴中黑石之於国占城国其衣服制度大略与大食国同所乘皆象马粒食稻米肉食水兕山羊之类兽之奇者有犀牛禽之大者有孔雀。
    长真国乌武獠也。其地多毒物饶瘴疠其中毒者皆口噤不得饵药故多自凿去齿亦称凿齿之民焉。
    羊可蛮地多雨潦俗好巫鬼禁忌寡畜产。又无蚕桑故其郡最贫句町县有桄榔木可以为面百姓资之（桄榔木外皮有毛似并榈而散生其木刚作钅吴锄利如铁中石更利惟中蕉根乃致败耳皮中有似捣稻米片。又似麦面中作饼饵广志曰：桄榔树大四五围长五六丈洪直旁无枝条其颠生叶不过数十似叶破其木肌坚难伤入数寸得面赤黄蜜纟致可食者也。）。又云：土气郁热多霖雨稻粟再熟无徭役惟征战之时乃相屯聚刻木为契其法劫盗者三倍还赃杀人者出牛马三十头乃得赎死以纳死家风俗物产略与东谢同。
    邛都夷汉武帝以为越郡其土地平原有稻田青蛉县禺同山有碧鸡金马光景时时出见（禺同山在今褒州扌波县王褒碧鸡颂曰：持节使王褒谨拜南崖敬移金精神马缥碧之鸡处南之荒深回谷非土之乡归来汉德汉德无疆廉平唐虞泽配三皇。《华阳国志》曰：碧鸡光景人多见之前书音义曰：金形似马碧形似鸡也。）俗多游荡而喜讴歌略与羊可相类豪帅放纵难得制御。
    都夷汉武帝所开以为都县其人皆被左衽言语多好譬类居处略与汶山夷同土出长年神药仙人山图所居焉。
    哀牢骠人皆穿鼻儋耳其渠帅自谓王者耳皆下肩三寸庶人则至肩而已土沃美宜五蚕桑知染采文绣<毛>帛叠兰干细布织成文章如绫锦有梧桐木华绩以为布幅广五尺洁白不受垢先以覆亡人然後服之其竹节相去一丈名曰：濮竹出铜铁铅锡金银光珠虎魄水晶琉璃轲虫蚌珠孔雀翡翠犀象猩猩貊兽南县有神鹿两头能食毒草。
    冉ζ夷其王侯颇知文书而法严重贵妇人党母族死则烧其尸土气多寒在盛夏冰犹不释故夷人冬则避寒入蜀为佣夏则违暑反其邑众皆依山居止累石为室高者至十馀丈为邛笼。又土地刚卤不生粟麻菽惟以麦为资而宜畜牧有旄牛无角一名童牛肉重千斤可为毛出名马有灵羊可疗毒。又有食药鹿鹿有胎者其肠中粪亦可疗毒。又有五角羊麝香轻毛鸡牲牲（鸡似雉而大青色有毛斗敌死乃止）其人能作旄毡斑青顿{比毛}<毛>羊羧之属（青顿<毛>羧并未详字书无此二字。《周书》伊尹为四方献令曰：正西昆仑狗国鬼亲枳已茸贯匈雕题离丘漆齿请令以丹青白旄纰龙角神龟为献汤曰：善何承天纂文曰：纰氐纰音卑疑反{比毛}即纰也。）特多杂药地有咸土煮以为盐{鹿齐}羊牛马食之皆肥。
    东谢蛮在黔安之东地方千里其俗无文书惟刻木为约巢居谷饮刀剑不离其身头冠熊皮披猛兽之革。
    西赵蛮在东谢蛮之南其风俗物产与东谢同。
    悉立国在吐蕃西南户五万胜兵五万人其地有城邑村落咸依涧男人以绘采缠头衣毡褐妇人以辫著短褐婚姻简略不行财贶以蒸报为俗畜多水牛羊鸡豕宜亢稻麦豆饶甘蔗诸果死者葬於中野不封不树丧制以黑为衣一年就吉刑有刖劓羁事吐蕃自古未通中国（唐贞观二十年遣使献方物）东女国西羌之别种在雅州西北风俗宽缓人性驯良其主及诸官皆奕叶相傅十一月为岁首死者墓而不坟竖为标记无丧纪之礼所居起重楼层屋王至九层国人至六层其王服青毛绫裙下领衫上披青袍其袖委地冬则羔裘饰以文锦为小鬟髻饰之以金耳垂足履索俗重妇人而轻丈夫文字同於天竺每至十月令巫者赍楮诣山中散糟麦於空大咒呼鸟俄而有鸟如鸡飞入巫者之怀因剖腹而视之每有一来岁必登。若有霜雪必多灾异其俗信之名为鸟卜其居丧服饰不改为父母丧则三年不栉沭贵人死者或剥其皮而藏之纳骨於瓶中糅以金屑而埋之国王将葬其大臣亲属殉死者数十人。
    昆明夷部落在黔州西南三千里山路险阻住止高栏亦有羊马其俗椎髻跣足首领披虎皮下者披毡獠者南蛮之别种也。自汉中达筇笮川洞之间所在皆有种其俗多散居山谷不辨姓氏。又无名字所生男女惟以长幼次第之其丈夫称阿阿妇人阿夷阿等之类皆其语之次第称谓也。喜则群聚怒则相杀虽父子兄弟亦手刃之迭相掠卖不避亲戚被卖者号叫不服窜逃避之乃将买人指为捕逐。若追亡叛获便缚之但经被缚者即服为奴隶不敢更称良矣。俗畏鬼神尤尚淫祀巫祝有卖其昆季妻孥尽者乃自卖以供祭焉往往推一首帅为主亦不远相统摄自江左及中州处有巴蜀多恃险不宾後周太祖平梁益之後令所在抚慰其与华民杂居者亦颇从赋役然天性暴乱旋致扰动每岁命随近州镇出兵讨之获其口以充贱隶谓之为压獠焉。
    南平獠地与智渝南涪四州相接部落四千馀户土气多瘴疠山有毒草沙虱蝮也。人并楼居登梯而上号为栏干男子左衽露徒跣妇人横布两幅穿中而贯其首名为通裙其人美为髻鬟垂於後以竹筒如笔长三四寸斜穿其耳贵者亦有珠土多女少男为婚之法女氏必先货求男族贫人无以嫁女多卖与富人为婢俗皆妇人执役。
    松外蛮在西洱河其土有稻麦粟豆种获亦与中国同而以十二月为岁首菜则葱蒜菁果则桃李柰有丝麻女工蚕织之事出纟绢丝布麻幅广七寸染色有绯帛蚕以正月生三月熟畜有马牛猪羊鸡犬饭用竹筲搏之而啖羹用乌丕形。若鸡彝有船无车男子以毡及皮为帔女子纟布为裙衫仍披毡皮以帔头髻有一盘而成形如ヮ男女皆跣至於死丧哭泣棺椁袭敛无不毕备三年之内穿地为坎殡於舍侧上作小屋三年之後出而葬之以蠡蚌封棺令其耐湿豪富者杀马牛祭祀亲戚必会皆赍牛酒助焉多者至数百人父母皆斩衰布衣不澡远者至四五年近者二三年然後即吉其被人杀者丧主以麻括而墨面衣服不缉虽服内不废婚嫁娶妻不避同姓富室娶嫁金银各数十两马牛羊皆数十头酒数十瓶女之所赍金银将徒亦称是婿不亲迎女至其家亦有拜谒尊卑之礼其俗有盗窃杀人淫秽之事尊长即立一长木为击鼓警共会其下强盗者众共杀之。若贼宗富强但烧其屋宅夺其田业而已不至於死穿窬盗者九倍徵赃处女孀妻淫不坐有夫而淫男女俱死男子不跨有夫女子之衣。若奸淫之人其族强者输金银请和妻则弃之其两杀者死家族即报复力不能敌则授其部落举兵相攻之。
    骠国西当极远之地其俗有君臣长幼之序好生恶杀其土宜菽粟稻梁无麻麦其理无刑名桎梏之具犯罪者以竹五本束之复犯者挞其背数止五轻者止三杀人者戮之男女七岁则落止寺舍依桑门至二十不悟佛理乃复长为居人其衣服悉以白毡为朝霞绕腰而已不衣缯帛云：出於蚕为其伤生也。唐贞元中来献其国乐凡十曲与乐工三十五人来朝乐曲皆演释氏经论之词意。
    西域。且末国治。且末城有蒲萄诸果西域自。且末以往皆种五土地草木畜产作兵略与汉同至梁号末国胜兵万馀户土人翦著毡帽小袖衣为衫则开颈而缝前多牛羊驴骡。
    于阗国在。且末西北多玉石（玉石玉之璞也。一曰石之似玉也。）。又云：地多有水潦沙石气温宜稻麦蒲桃有水出玉名曰：玉河国人善铸铜器其治曰：西山城有屋室市井果菜蔬与中国等尤信佛法王所居室加以朱画王冠金帻如金胡公帽与妻并坐接客国中妇人皆辫衣裘其人恭敬相见则跪其跪则一膝至地书则以木为笔札以玉为印国人得书戴於首而後开札一说城南五十里有赞摩寺者云：是罗汉比丘比卢旃所造石上有辟支佛徒跣之迹于阗西五百里有比摩寺云：是。《老子》化胡成佛之所俗无礼义多贼盗淫纵王锦帽金鼠冠妻戴金花其王不令人见俗云：若见王年必俭土多麻麦粟稻五果多园林厌哒国在于阗之西本王舍城城中多寺塔皆饰以金风俗与突厥略同其俗有兄弟共娶一妻夫无兄弟者其妻戴一角帽。若有兄弟者依其多少之数更加角帽焉衣服加以璎珞头皆翦其语与蠕蠕高车及诸胡不同无城邑依随水草以毡为屋夏迁凉土冬逐暖处分诸妻各在别所相去或二百三百里其王巡历而行每月一处冬寒之时三月不徙其国无车有舆多马用刑严急偷盗无多少皆腰斩盗一责十死者富豪累石为藏贫者掘地而埋随身诸物皆置冢内其人凶悍能战斗西域康居于阗沙勒安息及诸小国三十许皆役属之。
    朱居国在于阗西其人山居有麦多林果咸事佛语与于阗相类焉。
    太平国在于阗国南其人辫毡裘畜牧为业地多风雪冰厚丈馀所出物产颇与吐蕃同俗无文字但刻木结绳而已刑法严峻其酋豪死抉出其脑实以珠玉割其藏易以黄金假造金鼻银齿以人为殉卜以吉辰藏诸岩穴他人莫知其处多杀孛牛羊马以充祭礼葬毕服除。
    渴盘ヌ国于阗西小国也。风俗与于阗相类衣吉贝布着长身小袖袍小口地宜小麦资以为粮多牛马骆羊等出好毡文字同於婆罗门。
    钵和国在渴盘ヌ西其土尤寒人畜同居穴地而处。又有大雪山望。若银峰其人惟食饼面饮麦酒服毡裘。
    波知国在钵和西南土狭人贫依山谷有三池传云：大者有龙王次者有龙妇小者有龙子行人经之设祭乃得过不祭多遇风雪之困。
    赊弥国在波知南山居不信佛法专事诸鬼神。
    乌乇国山居田石间有白草累石为室民接手饮（自高山下涧中饮水故接连其手如猿之）出小步马（小细也。细步言其能蹀足即今所谓百步千迹者也。）有驴无牛。
    西夜国与胡异其种类羌氐行国（言不土著也。）随畜产逐水草往来。
    子合国土地出玉石一名漂沙地生白草有毒国人煎以为药傅箭镞所中即死。
    蒲犁国寄田莎车种俗与子合同。
    依耐国南与子合接俗相与同少寄田疏勒莎车无雷国衣服类乌孙俗与子合同。
    难兜国种五蒲萄诸果有银铜铁作兵与诸国同属宾。
    宾国地平温和有苜蓿杂草奇木檀梓竹漆（音怀即槐之类也。叶大而黑也。）种五葡萄诸果粪治园田地下湿生稻冬食生菜其民巧雕文刻镂治宫室织刺文绣好治饮食有金银铜锡以为器市列（市有列肆亦如中国也。）以金银为钱文上为骑马形漫下为人面形出封牛水牛象大狗沭猴孔雀（{封牛}牛顶上隆起者也。郭义恭广志云：宾大狗大如驴赤色数里摇兆以呼之沭猴即弥猴也。）珠玑珊瑚琥珀璧琉璃（魏略云：大秦国出黑白赤黄青绿缥绀红紫十种琉璃此盖自然之物采泽光润逾於众玉其色不常今俗所用皆销冶石汁加以众药灌而为之尤虚脆不贞实非真物）它畜与诸国同一说宾在葱岭南逾悬度经热坂其地暑湿人皆乘马土宜亢稻多甘蔗葡萄草木凌寒不死尤信佛法南去舍卫国三千五百里至隋为漕国国法严整杀人及盗贼者皆死其俗淫祠葱岭山有顺天神者仪制极华金银钅为屋以银为地祠者日有千馀人祠前有一鱼脊骨其孔中通骑马出入国王戴金鱼头冠坐金马座土多稻粟豆麦饶象马{封牛}牛金银镔铁氍毹朱砂青黛安息青木等香石蜜牛蜜墨盐阿魏白附子。
    乌弋山离国地暑热莽平（有草莽而平坦）其草木畜产五果菜食饮宫室市列钱货兵器金珠之属皆与宾同而有排拔狮子犀牛（排拔一名符拔似鹿长尾一角者或为天鹿两角者或为辟邪）俗重妄杀其钱独文为人头幕为骑马以金银饰仗（仗谓所持兵器也。）。
    条支国临西海暑湿田稻有大鸟卵如瓮。又出狮子犀牛{封牛}牛孔雀。
    安息国治番兜城（番音盘）土地风气物类所有民俗与乌弋宾同亦以银为钱文独为王面幕为夫人面王死辄更铸钱有大鸟爵（大爵项似鹰身蹄似橐驼色苍举头高八九尺张翅丈馀食大麦）其属小大数百城地方数千里最大国也。临妫水商贾车船行旁国书革旁行为书记（横行为书记也。今西方胡国及南方林邑之徒书皆横不直下革毛华）。
    大月氐治监氏城（一作蓝氏城）土地风气物类所有民俗钱货皆与安息同出一封橐（春止有一封封者言其隆高。若封土也。）国本行国也。随畜移徙与匈奴同俗後魏大武时其国人商贩京师自云：能铸石为五色琉璃，於是采矿山中於京师铸之既成光泽乃美於西方来者乃诏为殿容百馀人光色映彻观者见之莫不惊骇以为神明所作自此国中琉璃遂贱人不复珍之。
    康居国与大月氐同俗东羁事匈奴（为匈奴所羁牵也。）风俗及人貌衣服略同大宛地和暖饶桐柳葡萄多牛羊出好马。
    奄蔡国大略与康居同俗。
    大宛国治贵山城土地风气物类民俗与大月氏安息同大宛左右以葡萄为酒富人藏酒至万馀石久者至数十岁不败俗耆酒马耆苜蓿（耆读曰嗜）宛别邑七十馀城多善马马汗血言其先天马子也。（大宛国有高山其山上有马不可得因取五色母马置其下与集生驹皆汗血因号曰：天马子也。）自宛以西至安息国虽颇异言然大同自相晓知也。其人皆深目多须髯善市贾争分铢贵女子女子所言丈夫乃决正其地皆丝漆不知铸铁器及汉使亡卒降教铸作它兵器得汉黄白金辄以为器不为币一说土宜稻麦其俗娶妇先以金同心指环为聘。又以三婢试之不男者绝婚奸淫有子皆卑其母与人马乘不调坠死者马主出敛具。
    休循国治乌飞谷民俗衣服类乌孙因畜随水草本故塞种也。捐毒国治衍敦谷衣服类乌孙随水草依葱岭本塞种也。
    莎车国有铁山出青玉。
    阿钩羌国在莎车西南土有五诸果市用钱为货止立宫室有兵器土出金珠。
    波路国在阿钩羌西北其地湿热有蜀马土平物产国俗与阿钩羌同。
    小月氐国本大月氐之种在波路西南先居酉平张掖之间衣服与羌同其俗以金银钱为货随畜牧移徙亦类モ奴。
    尉头国治尉头谷田畜随水草衣服类。
    乌孙乌孙国地莽平多雨寒山多松彳屑（彳屑音武元切木名其心似松）不田作种树（树植也。）随畜逐水草与匈奴同俗多马富人至四五十匹民刚恶贪狠无信多寇盗。
    悦般国在乌孙西北其风俗言语与高车同而其人清洁於胡俗翦齐眉以饣弟饣胡涂之昱昱然光泽日三澡氵敕然後饮食其国南界有火山傍石皆ㄡ流地数十里乃凝坚人以为药即石硫黄也。
    姑墨国北与乌孙接出铜铁雄黄。
    温宿国土地所有与鄯善诸国同。
    鄯善国本名楼兰地沙卤少田寄田仰旁国（寄於他国种田。又籴旁国之仰音牛向切）国出玉多葭苇圣柳胡桐白草（圣柳杨柳也。白草似莠乾时白色胡桐似桐）民随畜牧逐水草有驴马多橐能作兵与羌同（音而遮切）。
    羌国随畜牧逐水草不田作仰鄯善。且末（赖以自给也。）山有铁自作兵兵有弓矛服刀剑甲（服刀柏髀也。柏音貊髀音俾。又音陛）。
    龟兹国在白山之南能铸冶有铅其刑法杀人者死劫贼则折其臂并刖一足赋税准地徵租无田者则税银钱婚姻丧葬风俗物产与焉耆略同惟气候少温为异。又出细毡獐皮氍毹饶沙盐绿雄雌黄胡粉及良马{封牛}牛等一说有城郭屋宇耕田产牧为业男女皆翦垂与项齐惟王不翦学胡书及婆罗门书{卞}计之事尤重佛法其王以锦蒙项著锦袍金宝带坐金狮床土多稻粟菽麦饶铜铁铅安息香葡萄酒富室至数百石。
    焉耆国在车师南近海水多鱼其俗丈夫翦妇人衣襦著大婚姻同华夏好货利任奸诡王有侍卫数十人皆倨榜无尊卑之礼小人贫无纲纪法令兵有弓刀甲槊婚姻略同华夏死亡者皆焚而後葬其服制满七月则除之丈夫翦以为首饰文字与婆罗门同俗事天神并崇信佛法尤重二月八日是日其国咸依释教斋戒行道焉气候寒土田良沃有稻麦菽粟畜有驼马牛羊养蚕不以为丝惟充绵纟广俗尚葡萄酒兼爱音乐南去十馀里有鱼盐蒲苇之饶。
    山国其山出铁民山居寄田籴於焉耆危须。
    西羌所居无常依随水草地少五以产牧为业其俗氏族无定，或以父名母姓为种号十二世後相与婚姻父没则妻後母兄亡则纳嫂故国无鳏寡种类繁炽不立君臣无相长一强则分种为酋豪弱则为人附落更相抄暴以力为雄杀人偿死无他政令其兵长在山谷短於平地不能持久而果於触突以战死为吉利病终为不祥堪耐寒苦同之禽兽虽妇人产子亦不避风雪性坚刚勇猛得西方金行之气焉。
    湟中月氐胡被服饮食言语略与羌同。
    章求拔国或云：章揭拔本西羌种也。在悉立西南居四山之内近代移出山西地接东天竺遂改衣服变西羌之俗因而附焉其地广袤八九百里胜兵一千馀人居无城郭好为寇掠商旅患之。
    大秦国一名犁在海西有松柏诸木百草人俗力田作多种树（树植也。）蚕桑皆髡头而衣绣乘辎白盖小车出入击鼓建旌旗幡帜所居城中有五宫其王日游一宫听事五日而後遍常使一人持囊随王车人有言事者即以书投囊中王至宫发省理其枉直各有官曹文书置三十六将皆会议国事其王无有常人皆简立贤者国中灾异及风雨不时辄废而更立受放者甘黜不怨其民人皆长大平正有类中国故谓之大秦土多金银奇宝有夜光璧明月珠骇鸡犀（通天犀有一理如纟延者以盛米置於群鸡中鸡欲往啄米至辄惊骇故南人名之为骇鸡犀）珊瑚琥珀琉璃琅朱丹青碧刺金缕绣织成金镂杂色绫作黄金涂火浣布。又有细布或言水羊毳野蚕茧作之也。合会诸香煎其汁以为苏合丸外国诸珍异皆出焉以金银为钱银钱十当金钱一与安息天竺交市於海中利有十倍其人质直市无二价食常贱国用富饶邻国使到其界首者乘驿诣王都至则给以金钱终无盗贼寇警而道多猛虎狮子遮害行旅不百馀人赍兵器辄为其所食。又言有飞桥数百里可渡海北诸国所生奇异玉石诸物谲怪多不经故不记一说大秦国出细织成细布言用水羊毳名曰：海西布此国六畜皆出水或云：非独用羊毛也。亦用木皮或野茧丝织成氍毹（音瞿俞）（音扌登）帐之属皆好其色。又鲜於海东诸国所作也。又尝利得中国丝解之以为胡绫纹数与安息诸国交市於海中海水苦不可食故往来者希到其国中山出九色次玉石一曰青二曰赤三曰黄四曰白五曰黑六曰绿七曰紫八曰红九曰绀今伊吾山中有九色石即其类汉顺帝阳嘉三年时疏勒王臣献海西青石金带各一。又今西域旧国云：宾条支诸国出琦石即次玉石也。大秦多金银铜铁铅锡神龟白马朱髦骇鸡犀毒玄熊赤螭辟毒鼠大贝车渠玛瑙南金翠爵羽翮象牙符采玉明月珠夜光珠真白珠琥珀珊瑚赤白黑绿黄青绀缥红紫十种琉璃球琳琅玫瑰水精雄黄雌黄碧五色玉黄白黑绿青紫红纟绀黄金缥琉黄十种氍毹五色五色九色首下金缕绣杂色绫金涂布绯持布发陆布绯持渠布火浣布阿罗得布巴则布度代布温宿布五色桃布纟地金织帐五色斗帐一微木二苏合狄提迷迷兜纳白附子薰陆郁金芸胶薰草木十二种香。
    ●卷九百六十一
    ○外臣部　土风第三
    天竺国一名身毒在月氐东南数千里俗与月氐同而卑湿暑热其国临大水乘象而战其人弱於月氐修浮图道不杀伐遂以成俗（浮图佛也。）土出象犀毒金银铜铁铅锡西与大秦通有大秦珍物。又细布好诸香石蜜胡椒姜黑盐一说其俗佛道所兴也。人民敦庞土地饶沃其王号茂论所都城郭水泉分流绕于渠堑下注江其宫殿皆雕文镂刻街曲市里屋舍楼观钟鼓音乐服饰香华水陆通流百贾交会奇玩珍玮恣心所欲左右喜维舍卫叶波等十六大国去天竺或二三千里共尊奉之以为在天地之中也。南天竺国有伏鬼城出摩尼珠珊瑚城东有扌友赖城出黄金白旃檀石蜜葡桃土宜五中天竺国其俗土著与月支同而地卑湿暑热稻岁四熟苗甚长茂没於马出狮子豹<豕军>橐犀象有火齐如母而色紫精者薄如蝉翼焉有金刚似紫石英百炼不销可以切玉。又有旃檀郁金等香甘蔗诸果出石蜜黑盐通於大秦故其宝或至扶南交趾贸易焉俗无簿籍以龟贝为货尤能幻化禁咒或能咒龙以致雨丈夫致敬极者舐足摩踵而致其辞家有奇乐倡伎其王与大臣多服锦王为螺髻於顶馀剪之使拳大夫剪穿耳垂，或以金龙悬於耳耳缓者为上俗皆徒跣衣重白色妇人以金银真珠璎珞挂头项死者或焚尸取灰以为浮图或委之中野以施禽兽或流之於河以饷鱼鳖无服制之差丧纪之数谋反者幽杀之小犯罚钱赎罪不孝则断手刖足截耳割鼻放流边外其人柔弱怯於战斗有弓箭甲槊亦有飞梯地道木牛马之法有文字善天文算历之术人皆学悉昙章云：是梵天法书於贝多树叶以记事然尤浮图道不杀生饮酒修戒数百特信盟誓国中往往有佛旧迹存焉。
    康居国在天竺东南三千里其土气物类与天竺同男女皆长八尺而怯弱乘象骆驼往来邻国有冠乘象以战。
    粟弋国属康居出名马牛羊葡萄众果其土水美故葡萄酒特有名焉。
    严国在奄蔡北属康居出鼠皮以输之阿兰聊国（前汉奄蔡国也。）地属康居土气温和多桢松白草民俗衣服与康居同。
    蒲类国居天山西疏榆谷庐帐而居逐水草颇知田作畜有牛马骆羊能作弓矢出好马。
    移支国居蒲类地其人勇猛敢战以冠钞为事皆被随畜逐水草不知田作所出皆与蒲类同。
    东。且弥国其俗庐帐居逐水草颇知田作其所出亦与蒲类同所居无常。
    白马氐地险阻有麻田出名马牛羊漆蜜氐人勇戆抵冒贪货死利居於河池一名仇池方百顷四面斗绝（仇池山在今成州上禄县南仇池县界本名仇维山上有池。故曰：仇池山在仓雒二谷之间常为水所冲激故下石而上土形似覆壶仇池记曰：仇池百顷周回九千四十步天形四方壁立千仞自然楼橹敌分置调均竦起数丈有逾人工仇池凡二十三道可手缘而上东西二门盘道下至上凡有七里上则冈阜低昂泉流交灌郦道元注水经云：羊肠盘道三十六回开山图谓之仇夷所谓积石嵯峨岑隐阿者也。上有平田百顷煮土成盐因以百顷为号也。）数为边冠郡县讨之则依固自守无贵贱皆为板屋土墙所治处名格谷蛮俗衣布徒跣或椎髻或剪兵器以金银为饰虎皮衣便弩射皆暴悍好冠贼焉。
    滑国车师之别种也。土地温暖多山川树木五国人以面及羊肉为粮其兽有狮子两脚骆驼野驴有角人皆善骑射著小袖长身袍用金玉为带女人被裘头上刻木为角长六寸以金银饰之少女子兄弟共妻无城郭毡屋为居东向开户其王坐金床随太岁转与妻并坐接客无文字以木为契与旁国胡为胡书革皮为纸无职官事天神火神每日则出户祀神而後食其跪一拜而起葬以木为椁父母死其子截一耳葬讫即吉其言语待河南人译然後通。
    古柯国胡密丹国檀国皆滑旁小国也。衣服容貌皆与滑同。
    白题国在滑国东去滑六日行西极波斯土地出粟麦瓜果食物略与滑同。
    乌苌国在中天竺南一名乌仗那百姓殷实人性忄耍弱颇诡诈尤攻禁咒之术笃信佛。《法言》语文字礼义法式略同天竺而弗之及也。一说多解天文吉凶之数其王动则访决焉土多林果引水灌田丰稻麦事佛多诸寺塔事极华丽人有争诉服之以药曲者发狂直者无恙为法不杀犯死者唯徙於灵山西南有檀特山山上立寺以驴数头运食山下无人控御自知往来。
    乾ヌ国在乌苌西本名业波有斗象七百头十人乘一象皆执兵仗象鼻缚刀以战。
    狮子国天竺旁国也。其地和无冬夏之异五随人所种不须时节国中有王以一善化人其楼阁皆以七宝{奖衣}晃耀街巷人众炽盛每于晨朝警鼓晓群迷常劝念佛破诸众生无明黑ウ常说空理离於物外以清净学道为务不著於声不著於香无量得道之处一说在西海之中延袤二千馀里多出奇宝本鬼神居之商人到则不见但置宝物价於洲上商人依价买之而去其後邻国人居之能驯养狮子遂以名国风俗与婆罗门同而尤敬佛法。
    吐谷浑在青海西其国西有黄沙洲南北一百二十里东西七十里不生草木沙洲因此为号屈真川有盐地甘谷岭北有雀鼠同穴或在山岭或在平地雀色白鼠色黄地生黄紫花草便有雀鼠穴。
    白兰土出黄金铜铁其国虽随水草大抵治慕贺川以肉酪为粮颇识文字其男子通服长裙帽或戴幂罗妇人以金花为首饰辫萦後缀以珠贝其婚姻富家厚出聘财窃女而去父卒妻其群母兄亡妻其诸嫂丧服制葬讫而除国无常税调用不给取敛富室商人取足而止杀人及盗马者罪至死他犯则徵物以赎地宜大麦而多蔓菁颇有菽粟出蜀马牛西北有流沙数百里夏日有热风为行旅之患风之所至唯老驼豫知之即鸣而聚立埋其口鼻於沙中人每以为候即将毡拥蔽鼻口其风迅驶斯须过尽。若不防者必致危毙。
    党项羌三苗之後东接临洮西平西拒叶护处山谷间其俗服裘褐被毡以为上饰俗尚武力无法令各为生业有战阵则相屯聚无徭赋不相往来牧养牛羊猪以供食不知稼穑其俗淫秽报於诸夷中取为甚无文字但候草木以记岁时三年一聚会杀牛羊以祭天人年八十以上死者以为令终亲戚不哭少而死者则云：夭札共悲哭之有琵琶横吹击缶为节。
    高昌国盖车师之故地也。南接河东连敦煌西次龟兹北邻敕勒置四十六镇交河田地高宁临川横截柳婆ㄜ林新兴繇宁始昌笃进白刀等皆其镇名国人言语与中国略同有五经历代史诸子集面类高丽辫垂之於背着长身小袖袍缦裆女子头辫而不垂著锦衤颉璎珞环钏婚姻有六礼其地高燥筑土为城架木为屋土覆其上寒暑与益州相似备植九人多啖面及牛羊肉，出良马、葡萄酒、石盐，多草木，草实如茧，茧中丝如细纟卢，名为白毡子，国人多取织以为布，甚软白，交市用焉。有朝乌者旦，旦集王殿前，为行不畏人，日出然後散去。一说男子胡服，妇人裙襦，头上作髻，其风俗政令，与华夏略同。地多碛，气候温暖，麦再熟，宜蚕，多五果。有草名为羊刺，其上生蜜，而味甚佳。出赤盐如朱，白盐如玉，多葡萄酒，俗事天神，兼信佛法。国中羊马，牧於隐僻之处，以避外寇，非贵人不知其所。北有赤石山，山北七十里有贪山，下有积雪，此山之北铁勒界也。从武威西北有捷路渡沙碛千馀里四面茫然无有蹊迳欲往者寻有人畜骸骨而去路中或闻歌哭之声行人寻之多致亡失盖魑魅魍魉也。故商客往来多取伊吾路康国者康居之後迁徙不常其地有胡律置於ビ祠决罚则取而断之重罪者族次重者死贼盗截其足人皆深目高鼻多须髯有大小鼓琵琶五弦箜篌笛婚姻丧制与突厥同国立祖庙以六月祭之诸侯皆来助祭俗奉佛为胡书气候温宜五勤修园蔬树木滋茂出马驼驴封牛黄金铙沙香阿萨那香瑟瑟皮氍毹锦毡多葡萄酒富家或致千石连年不败丈夫剪或辫其王冠毡帽饰以金宝妇人盘髻以皂巾饰以金花人多嗜酒好歌舞於道路生子必以石蜜内口中以胶置掌内欲其成长口常甘言持钱如胶之黏物俗习胡书善商贾争分铢之利男子年二十即远之旁国来中夏利之所在无所不到以十二月为岁首有婆罗门为其占星候气以定吉凶颇有佛法至十一月鼓舞乞寒以水相泼盛为戏乐。
    似盘国与康国邻出好马。
    瑟匿国北接石国其俗不好商贾风俗并略与康国同焉。
    安国风俗同於康国唯妻其姊妹及母子遽相禽兽此为异也。
    石国其俗正月六日七月十五日以王父母烧馀之骨金瓮盛之置于床上巡绕而行散以花香杂果王率臣下设祭焉礼终王与夫人出就别帐臣下以次列坐享宴而罢有粟麦多良马其俗善战。
    女国在葱岭之南以女为王每居层楼侍女数百王日一听政其王死。若无女嗣位国人请敛金钱得数百万还死王之族买女而立之其地五男三女俗贵女子贱丈夫妇人为吏职男子为士女子贵者则多有侍男男子不得有侍女虽贱庶之女尽为家长犹有数夫焉生子皆从母姓男子被以青绿涂面妇人辫而萦之以皮为鞋课税无常气候多寒以狩猎为业出石朱砂麝香牛骏马蜀马尤多盐常将盐向天竺兴贩其利数倍。
    钅发汗国古渠搜国也。其王坐金羊床妻戴金花俗多朱砂金铁。
    吐火罗国在葱岭西与悒怛杂居胜兵共五万其国土多男子少妇人故兄弟通室妇人五夫则角饰戴五角十夫则戴十角男子无兄弟者则与他人结为昆季方始得妻不然者终身无妇矣。被服文字与于阗略同城北有屋数颇梨山南崖穴中有神马国人每牧牝马於其侧时产名驹皆汗血多善马有屋宇杂以穹庐著小袖袍小口大头长裙帽女子被为辫其地与益州邻尝通同商贾民慕其利多往从之教其书记为之辞译稍桀黠矣。一说多畜逐水草无城郭後稍为宫室而人民犹以毡庐百子帐为行屋地常风寒人行平沙中沙砾飞起行迹皆灭肥地则有雀鼠同穴生黄紫花瘦地取有瘴气使人断气牛马得之疲汗不能行。
    宕昌国在河南国东本西羌种也。俗皆土著居有栋宇其屋织牛尾及羊毛覆之国无法令。又无徭赋唯征伐之时乃相屯聚不。然则各生业不相往来皆衣裘褐牧养牛羊豕以供其食父子伯叔兄弟死者即以其继母世叔母及兄弟妇子妇为妻俗无文字但候草木荣落以记岁时三年一聚杀牛羊以祭天。
    邓至国居西凉州界羌别种也。其俗呼帽曰：突何其衣服与宕昌同。
</div>
    <div class="pagination">
<a href="册府元龟_page698.html">上一页</a><span>...</span><a href="册府元龟_page694.html">694</a><a href="册府元龟_page695.html">695</a><a href="册府元龟_page696.html">696</a><a href="册府元龟_page697.html">697</a><a href="册府元龟_page698.html">698</a><span class="current-page">699</span><a href="册府元龟_page700.html">700</a><a href="册府元龟_page701.html">701</a><a href="册府元龟_page702.html">702</a><a href="册府元龟_page703.html">703</a><a href="册府元龟_page704.html">704</a><span>...</span><a href="册府元龟_page700.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
