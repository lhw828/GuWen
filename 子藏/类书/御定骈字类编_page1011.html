<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 1011 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 1011 页/共 1019 页</h1>
    <div class="content">　　合角【尉缭子见上】
　　合歌【旧唐书音乐志张华博物志云白雪是大帝使素女歌五十瑟曲名又楚大夫宋玉对襄王云有客于郢中歌阳春白雪国中和者数十人是知白雪琴曲本宜丨丨以其调髙人和遂寡】
　　合舞【周礼大胥春入学舍采丨丨　执恭和平凉公观赵郡王妓诗丨丨但飞雪分歌共落尘】合乐【礼记工入升歌三终主人献之笙入三终主人献之间歌三终丨丨三终工告乐备遂出】合形【栁宗元永州新堂记乃作栋宇以为观游凡其物类无不丨丨辅势效伎于堂庑之下】合体【易坤疏盖乾坤丨丨之物故干后次坤　礼记昏义妇至壻揖妇以入共牢而食合巹而酳所以丨丨同尊卑以亲之也　张衡观舞赋同服骈臻丨丨齐声】
　　合骨【急就篇注膊而干者谓之脯丨丨全干谓之腊】
　　合相【梁昭明太子七契千里之驹出自余吾伯乐所选伏波所模通肩丨丨平腹应图】
　　合质【江淹水上神女赋为珪为璧若虚若实绫锦共文瑶贝丨丨】
　　合干【左传曹共公闻其骈胁注骈胁丨丨疏骨相比廹若一骨然　宋书礼志嘉禾积穗于殿甍连理丨丨于围籞　徐陵东阳双林寺傅大士碑擢本相对似双槐于侠门丨丨成隂类双桐于空井】
　　合眼【楞严经丨丨见暗名为身中开眼见明何不见面白居易不如来饮酒诗不如来饮酒丨丨醉昏昏　乂湖上闲望诗闲弄水芳生楚思时时丨丨咏离骚】
　　合手【宋史曹玮玮将兵几四十年未尝少失利唃厮啰闻玮名即望玮所在东向丨丨加颡】合掌【隋炀帝设齐愿疏丨丨安禅端坐示灭于今数载俨然若思　独孤及题思禅寺上方诗攀云到金界丨丨开禅扃】
　　合抃【释名弁如两手相丨丨时也】
　　合抱【老子丨丨之木生于毫末　水经注南昌县西有徐孺子墓太守徐熙于墓隧种松松大丨丨　世说孙绰斋前种一株松恒自手壅治之髙世逺曰松树子非不楚楚可怜但永无栋梁用耳孙曰枫栁虽丨丨亦何所施　白居易杏园中树诗眼看欲丨丨得尽生生理　苏轼赠岭上老人诗鹤骨霜髯心已灰青松丨丨手亲栽】
　　合脊【梁书康绚假绚节都督淮上诸军事并护堰作人及战士有众二十万于钟离南起浮山北抵巉石依岸以筑土丨丨于中流】
　　合肺【祝允明爱梅述是宜婵娟佳丽丨丨契腑忘形而神交也】
　　合爪【唐书傅奕传萧瑀曰佛圣人也非圣人者无法请诛之奕曰礼始事亲终事君而佛逃父出家以匹夫抗天子以继体悖所亲瑀非出空桑乃尊其言盖所谓非孝者无亲瑀不答但丨丨曰地狱正为是人设矣】合堂【水经注林邑城内小城周围三百二十歩丨丨瓦殿南壁不开两头长屋脊出南北】
　　合户【晋书慕容载纪或百室丨丨或千丁共籍】
　　合房【益部方物略记娑罗花生峨眉山中类枇杷数葩丨丨春开叶在表花在中或言根不可移故俗人不得为玩】
　　合榭【王勃益州绵竹县武都山净惠寺碑离亭丨丨因岸谷之髙低叠观连房执冈峦之曲直】合柱【庾信周车骑将军贺娄公神道碑铭剑埋丨丨书藏凿楹】
　　合拱【韩诗外盈把之木无丨丨之枝荥泽之水无吞舟之鱼】
　　合板【古今注汉西京罘罳丨丨为之亦筑土为之每门阙殿舍前皆有焉于今郡国防前亦树之】合闾【汲冢周书丨丨立教以威为长合旅同亲以敬为长】
　　合连【李尤七款夏屋渠渠嵯峨丨丨】
　　合场【傅毅舞赋丨丨递进案次而俟】
　　合袪【汉书儿寛防为封禅告成丨丨于天地神祗祗戒精専防接神明总百官之职各称事宜而为之节文唯圣王所由制定其当非羣臣之所能列】
　　合鬟【刘孝威和定襄侯初笄诗丨丨仍昔发略即前丝】
　　合线【宋濓蟠桃核赋函肉好之隠约围丨丨之交层】
　　合罗【白居易隂山道新乐府丨丨将军呼万嵗捧授金银与缣防　又裴常侍以题蔷薇架十八韵见示因广为三十韵以和之诗丨丨排勘缬醉晕浅深妆】
　　合衣【元微之丨丨寝诗良夕背灯坐方成丨丨寝】
　　合幰【庾肩吾新林送刘之遴诗送轮时丨丨分骖各背尘】
　　合褥【世说支道林还东时贤并送于征虏亭蔡子叔前至坐近林公谢万石后至坐小逺蔡暂起谢移就其处蔡还见谢在焉因丨丨举谢掷地】
　　合聚【礼记蜡也者索也嵗十二月丨丨万物而索飨之也】
　　合食【公羊传大祫者何合祭也其合祭奈何毁庙之主陈于太祖未毁庙之主皆升丨丨于太祖　汉书韦元成元成等议礼毁庙之主藏乎太祖五年而再殷祭言壹禘壹祫也祫祭者毁庙与未毁庙之主皆丨丨于太祖父为昭子为穆孙复为昭古之正礼也　唐书礼乐志禘祫大祭也祫以昭穆丨丨于太祖而禘以审谛其尊卑此祫禘之义】
　　合祭【公羊传见上】
　　合献【于邵陪诸公宴京兆王叅军宅序始为丨丨之礼终为纵饮之乐】
　　合宴【何逊七召开洞房以命赏召才人而丨丨】
　　合燕【庾肩吾谢东宫赉内人春衣启遂得裾飞丨丨领鬭分鸾】
　　合蒸【周礼笾人羞笾之实糗饵粉餈注丨丨曰饵】
　　合醵【诗以开百室笺百室者出必共洫间而耕入必共族中而居又有祭酺丨丨之欢　唐书严挺之传酺者因人所利丨丨为欢也】
　　合酺【张说东都酺宴诗忘味因观乐欢心寄丨丨】
　　合丹【南史陶景所着学苑百卷孝经论语集注帝代年厯本草集注効验肘后百一方古今州郡记图像集要及玉匮记七曜新旧术疏占候丨丨法式共秘密不传及撰而未迄又十部惟弟子得之】合药【诗椒聊之实疏今成臯诸山间有椒谓之竹叶椒其树亦如蜀椒少毒热不中丨丨也可着饮食中又用蒸鸡豚最佳香　皮日休新秋言懐寄鲁望诗丨丨还慵服为文亦懒抄】
　　合煎【十洲记鳯麟洲在西海之中央洲上多鳯麟仙家煮鳯喙及麟角丨丨作膏名之为续胶】合汤【魏志华佗华佗晓养性之术时人以为年且百嵗而貌有壮容又精方药其疗疾丨丨不过数种心解分剂不复称量煮熟便饮语其节度舍去辄愈】
　　合物【易盖取诸噬嗑注设法以丨丨噬嗑之义也】
　　合钱【旧唐书李臯传楚俗佻薄不穿井饮陂泽臯始命丨丨开井以便人】
　　合鼎【张说奉和圣制爰因廵省途次旧居应制诗丛觞祝尧夀丨丨献汤厨】
　　合玉【大洞真经廻金丨丨坚备泥丸】
　　合石【水经注太和中阉人宕昌公钳耳处时立□洹舍于东睾图制可观所恨唯列壁丨丨疎而不密】合鬯【礼记郊特牲周人尚臭灌用鬯臭郁丨丨臭隂达于渊泉　庾信周宗庙歌缩酌浮兰澄罍丨丨】合樽【左思蜀都赋丨丨促席引满相罚乐饮今夕一醉累月】
　　合劵【战国防冯暖之薛使吏召诸民当偿者悉来丨丨唐书食货志宪宗以钱少复禁用铜噐时商贾至京师委钱诸道进奏院及诸军诸使富家以轻装趋四方丨丨乃取之号飞钱】
　　合扇【宋史乐志礼备乐成丨丨鸣鞭】
　　合翠【徐勉夏诗荷隂斜丨丨莲影对分红】
　　合榻【呉志鲁肃瑜因荐肃才宜佐时当广求其比以成功业不可令去权即见肃与语甚恱之众賔罢退肃亦辞出乃独引肃还丨丨对饮　又诸葛融融袭爵摄兵业驻公安秋冬则射猎讲武春夏则延賔髙防休吏假卒或不逺千里而造焉每防辄厯间賔客各言其能乃丨丨促席量敌选对或有博奕或有摴蒱投壶弓弹部别类分于是甘果经进清酒徐行融周流观览终日不倦】
　　合坐【曹植妾薄命乐府华灯歩障舒光皎若日出扶桑促樽丨丨行觞】
　　合矩【梁武帝答陶景论书书扬波折节中规丨丨分间下注浓纎有方　沈约齐司空栁世隆行状动容丨丨吐言被律】
　　合斗【卢仝寄男抱孙诗别来才经年囊盎未丨丨】
　　合升【仪礼士冠礼若杀则特豚载丨丨注凡牲皆用左胖煮于镬曰烹在鼎曰升在爼曰载载丨丨者明烹与载皆合左右胖】
　　合甑【齐民要术油防防三合油一斤酢五升姜橘皮葱胡芹盐合和蒸熟以油五斤就气上洒之讫即丨丨覆泻瓮中】
　　合甎【储光羲题应圣观诗丨丨起花台折草成玉节】
　　合窳【山海经剡山有兽焉其状如彘而人面黄身而赤尾其名曰丨丨其音如婴儿　郭璞丨丨赞猪身人面号曰丨丨厥性贪残物为不咀至隂之精见则水雨】
　　合篑【酉阳杂爼莆田县破冈山巨石上生菌大如丨丨为过僧所食云美倍诸菌】
　　合网【王恽捕鱼歌须防丨丨环深碧薄槮提网从掇拾】
　　合韦【诗韎韐有奭笺韎韐祭服之韠丨丨为之】
　　合冶【李峤寳剑篇呉山开越溪涸三金丨丨成寳锷】
　　合盖【江总摄山栖霞寺碑颂金幢丨丨寳驾驱辀】
　　合骑【史记建元以来侯者年表丨丨以护军都尉三从大将军击匈奴至右贤王庭得王功侯元朔六年增封　汉书陈汤传部勒行阵益置杨威白虎丨丨之校】
　　合辙【刘克荘赠施道州诗拮据自笑营巢拙枘凿明知丨丨难】
　　合输【刘禹锡楚望赋支流丨丨泄入云梦】
　　合船【南史孙玚传出镇郢州丨十余丨为大舫于中立亭池植荷芰每良辰美景賔僚并集泛长江而置酒亦一时之胜赏焉】
　　合舫【异苑刘穆之尝渡子江宿梦丨两为丨上施华盖仪饰甚盛以升天既晓有一老姥问曰君昨夜有佳梦否穆之乃具说之姥曰君必位居端揆言讫不见后官至仆射丹阳尹以元功也】
　　合火【虞翻易注丙艮丁兑相得丨丨山泽通气也　又酉阳杂爼武州有丨丨山山上有鵴鸟形类乌觜赤如丹】
　　合烟【水经注燕王仙台有三峰甚崇峻腾云冠峰髙霞翼岭岫壑冲深丨丨罩雾耆旧言燕昭王求仙处】合烛【列女齐女徐吾贫与邻妇李吾丨丨夜绩李吾曰徐吾烛数不属请无与夜绩徐吾曰妾以贫故起常先去常后今一室之中去一人烛不为益明益一人烛不为益闇何爱东壁余光李吾莫之能应遂复与夜绩】合照【独孤及为江淮都统使奏破刘展兵防书表陛下聪明齐圣与日月丨丨】
　　合焰【袁宏道看牡丹诗分畦将匝地丨丨欲焚空】
　　合爨【册府元唐武徳二年诏以安福乡民宋兴贵立操雍和主情友睦同居丨丨累世积年宜加褒显以劝将来】
　　合束【论衡或伐薪于山轻小之木丨而丨之至于大木十围以上引之不能动推之不能移则委之于山林收所束之小木而归】
　　合竹【李尤弹铭以丸为矢丨丨为朴　李贺许公子郑姬歌两马八蹄蹋兰苑情如丨丨谁能见】合葩【陆机白云赋红蕊发而防萏金翘援而丨丨】
　　合茎【张说为留守奏嘉禾表下则异畞丨丨上又同连双穂】
　　合柯【何丞天上白鸠颂回龙表粹离穗丨丨】
　　合榆【晋书景帝纪诸葛恪围新城帝命诸将髙垒以之相持数月恪攻城力屈死伤大半帝乃勅钦督鋭卒趋丨丨要其归路】
　　合翮【郭璞蛮蛮赞延颈离鸟翻飞丨丨】
　　合蝉【干淳嵗时记元夕节物妇人皆珠翠鬬蛾玉梅雪栁菩提叶灯毬销金丨丨貂袖项帕而衣多尚白盖月下所宜也　秦韬玉织锦妇诗丨丨巧间双盘聮雁斜衔小折枝】
　　合耦【周礼里宰以嵗时丨丨于锄以治稼穑】
　　合偶【家语圣人因时以丨丨男女穷天数之极　春秋繁露百物皆有丨丨偶之合之仇之匹之善也诗云威仪抑抑徳音秩秩无怨无恶率由仇匹此之谓也栁宗元贞符惟人之初饥渴牝牡之欲殴其内于是乃噬禽兽咀果谷丨丨而居】
　　合钦【唐书地理志丨丨州隶黎州都督府】
　　合盟【许棠送徐侍御充南诏判官诗抚论如敦行归情自丨丨】
　　合大【旧唐书音乐志开元统纽丨丨承规】
　　合小【汉书鼂错夫卑身防事强小国之形也丨丨防攻大敌国之形也】
　　合故【杜甫白丝行香汗轻尘汚顔色开新丨丨置何许】
　　合旧【后汉书光武帝纪大司空窦融等奏议曰宜因盛夏吉时定位号以广藩辅明亲亲尊宗庙重社稷应古丨丨厌塞众心】
　　合羣【荀子古之所谓士仕者厚敦者也丨丨者也】
　　合党【汉书刘向丨丨共谋违善依恶】
　　合已【史记汲黯黯为人性倨少礼面折不能容人之过丨丨者善待之不丨丨者不能忍见士亦以此不附焉】
　　合离【战国防今天下散而事秦则韩最轻矣今天下合而离秦则韩最弱矣丨丨之相续则韩最先危矣乔潭女娲陵记罗浮二岳以风雨丨丨蓬莱五山以波涛上下　谢朓咏风诗垂杨低复举青萍丨且丨】
　　【又抱朴子按仙方中自有丨丨草一名独揺一名离毋所以谓之丨丨离母者小草为物下根如芋魁有游子十二枚周环之去大魁数尺虽相须而实不连但以气相属耳】
　　合弱【战国防或献书燕王比目之鱼不相得则不能行故古人称之以其合两而如一也今山东丨丨而不能如一是山东之智不如鱼也　新语苏秦张仪欲丨丨而制强持横而御纵】
　　合贱【江淹齐太祖髙皇帝诔矜卑广慈丨丨兼爱】
　　合符【孟子若丨丨节　史记五帝纪黄帝丨丨釡山而邑于涿鹿之阿　又信陵君传侯生曰将在外主令有所不受以便国家公子即丨丨而晋鄙不授公子兵而复请之事必危矣　后汉书傅燮郡将范津明知人举燮孝防及津为汉阳与燮交代丨丨而去乡邦荣之】
　　合要【左传使王叔氏与伯舆丨丨王叔氏不能举其契王叔奔晋】
　　合繻【元微之奉和权相公行次临阙驿逢郑仆射相公归朝俄顷分途因以奉赠诗栈阁才倾盖闗门已丨丨】
　　合半【周礼媒氏掌万民之判注判半也得耦为合主丨其丨成夫妇也】
　　合齿【易林符左契右相与丨丨】
　　合一【唐书地理志至隋灭陈天下始丨为丨　陆防初入太湖诗东南具区雄天水丨为丨】合九【周礼司弓矢天子之弓丨丨而成规诸侯合七而成规大夫合五而成规士合三而成规】合六【周礼考工记筑氏为削长尺博寸丨丨而成规注削今之书刀疏古者未有纸笔则以削刻字】合什【管子命左右司马组甲厉兵丨丨为伍以修于四境之内】
　　合伯【战国防苏秦说韩王曰韩卒之剑防皆出于防山棠溪墨阳丨丨邓师宛冯龙渊大阿皆陆断马牛水击鹄雁】
　　合万【淮南子事欲鲜者执柄持术得要以应众执约以治广处静持中运于璇枢以一丨丨若合符者也】合从【宋书符瑞志元嘉二十四年七月乙夘嘉禾生华林园及景阳山园丞梅道念以闻太尉江夏王义恭上颂曰二象攸分三灵乐主齐应丨丨在今犹古又音踪战国防天下之士丨丨相聚于赵而欲攻秦史记平原君丨丨者为楚非为赵也】
　　合图【李德林隋文帝立寺建碑诏穷神尽性感穹昊之灵膺箓丨丨开炎徳之纪】
</div>
    <div class="pagination">
<a href="御定骈字类编_page1010.html">上一页</a><span>...</span><a href="御定骈字类编_page1006.html">1006</a><a href="御定骈字类编_page1007.html">1007</a><a href="御定骈字类编_page1008.html">1008</a><a href="御定骈字类编_page1009.html">1009</a><a href="御定骈字类编_page1010.html">1010</a><span class="current-page">1011</span><a href="御定骈字类编_page1012.html">1012</a><a href="御定骈字类编_page1013.html">1013</a><a href="御定骈字类编_page1014.html">1014</a><a href="御定骈字类编_page1015.html">1015</a><a href="御定骈字类编_page1016.html">1016</a><span>...</span><a href="御定骈字类编_page1012.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
