<!DOCTYPE html>
<html>
<head>
    <meta charset="UTF-8">
    <title>万姓统谱 - 第 118 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 118 页/共 403 页</h1>
    <div class="content">　　士魏建国以为尚书仆射】
　　毛遐【字鸿逺三原人为都督长史任侠有智谋世为豪右赀产巨亿士流贫乏者多被赈济至于月
　　供衣食粗敝而已齐孝武擢为骠骑大将军】
　　【晋】毛寳【字硕贞阳武人防温峤平南军事破苏峻有功为庐江太守终豫州刺史二子穆之安之竝知
　　名】
　　毛璩【字叔达西安人祖寳仕为庐江太守自寳至璩凡三叶俱拥节麾璩为安东将军桓元簒位遣
　　使加散骑常侍璩不受传檄逺近列元罪状安帝反正进征西将军】
　　【南北】毛鸿宾【遐弟状貌颇异氐羌见之者皆畏之明帝以为雍州刺史诏曰此以昼锦荣归也】毛曾【与夏侯共坐人谓蒹葭倚玉树】
　　毛穆之【字宪祖寳之子果毅有父风为安西将军庾翼防军翼卒其将于瓒等作乱穆之讨平之又从平蜀有功封建安侯累迁益州刺史卒赠中将军諡曰烈子珍嗣位至天门太守】
　　毛安之【字仲祖穆之弟有武干累拜防击将军孝武即位妖贼卢炼突入殿廷安之闻难直入手自奋击既而兵集遂剿灭之迁右衞将军卒赠光禄勲赐爵平都子子四潭嗣泰冠军将军邃游击将军遁太傅主簿俱有名于时】
　　毛爽【隋人受京房律法布管飞灰顺月皆验又毎律生五音十二律为六十音因而六之为三百六
　　十音分直一嵗之日以配其音】
　　毛喜【字伯武陈宣帝即位除给事黄门侍郎兼中书舍人典军国机密初宣帝委政于喜喜数有谏争事并见从自明彻相后帝深悔不用其言谓袁宪曰一不用喜计遂令至此由是益见亲重】
　　毛修之【字敬文官于洛阳魏入洛修之自调羊羮荐魏尚书以为絶味献之太武大悦以为大官
　　令后封南郡公】
　　【唐】毛炳【丰城人好学不能自给随里人入庐山茍获赀镪即市酒尽醉尝醉于道旁有里首张谷掖之而起炳瞑目曰起予者谓谁对曰张谷也炳呵之曰毛炳不干于张谷张谷不学于毛炳醉者自醉醒者自醒醒醉之道两者固殊安用掖为汝可速去无挠予卧由是人颇重之后聚生徒数十讲诵于南台山迨数年自署于斋壁云先生不在此千载只空山因大醉一夕卒有诗集传于世】
　　毛仁【魏县人李文绸临河人按唐书孝友传并草野之人以孝弟通名朝廷者共若干人皆数世同
　　居天子旌表门闾赐粟州县存问或复赋税仁得与焉】
　　毛一鹗【三衢人景徳间来守吉州莅政清慎官满家永新长子鐩领庆厯辛卯乡举授道州法曹
　　次子钺中皇祐壬辰乡试授江州判官】
　　【宋】毛仁厚【字及之开禧中与清献公同发解于州其乡旧有义役及之益缉而宏之编户有田二三顷者率不与脱遇警急勇往当之不以累役者嵗或不登发义廪贷之窭甚者不责其偿又率同志为愬于州县请公廪赈之嘉定己亥嵗大祲时及之已感末疾梦数万蚁阻水引以竹乃得渡觉而言曰其殆饥甿需我活耶乃力疾走州县请粟即忤州将弗顾也先是家人忧其殆固止之则应曰饥民茍活吾死不憾矣用是疾加剧竟卒后十年清献公为表其墓】
　　毛渐【字正仲江山人第进士累官两浙转运使疏濬水患尝帅泾原破夏人于没烟进直龙图阁知
　　滑州卒有诗文世谱及古三坟书传世】
　　毛晃【江山人闭门著书留意字学增注礼部韵传于世】
　　毛安舆【洪雅人年九嵗父死负土营坟庐于其侧三年知益州张方平闻之遗以酒饩状其事以
　　闻】
　　毛维瞻【西安人以诗鸣与赵抃同邑相得为山林之乐元丰中出知筠州政平讼理时苏辙谪筠
　　州监酒相与倡和有凤山八咏山房即事十絶】
　　毛洵【吉水人父应佺举进士歴官太平州通判洵亦举士又中拔萃科性至孝凡守四官再以亲疾解任执药调膳及亲卒荷土为坟庐墓所朝夕哭踊若初丧郡以孝闻赐其家粟帛】
　　毛国华【字君玉为于潜令东坡捕蝗至其邑作诗戏之云诗翁憔悴老一官厌见苜蓿堆青盘又云宦逰逢此嵗年恶飞蝗来时蔽天黒羡君对境稻如云蝗自识人人不识盖有徳之士也】
　　毛温【富川人仕为钦州灵山簿时交冦陷廉钦　三州守令遁走温纠合土豪战胜挫贼事闻召对
　　改秩】
　　毛经【富川人仕为开封户曹性敏悟一日方与客对奕尹以疑狱就质令罢奕经曰决事奕棋两不相妨呼二吏读欵目视棋局耳听所读已而奕胜而处事中理尹称叹荐之】
　　毛滂【字泽民江山人元祐中苏轼守杭州滂为法曹轼得其所为文深器重之后荐于朝擢知秀州
　　所着有东堂集十二卷】
　　毛友【字达可西安人守镇江时方腊残睦歙监司不以实闻友奏言之时宰相朱勔怒其张皇遂与宫观友谢表曰两郡生灵已罹非命一道使者犹谓无他陈瓘闻之曰蔽遮江淮沮遏贼势斯人有助也后为翰林学士】
　　毛注【字圣逺西安人第进士官至侍御史凡抗十六章攻蔡京京罢未去国防星变注请谪京于外
　　已而星果退舍累迁谏议大夫】
　　毛防【字叔缜江山人为歙州士曹方腊攻城城陷官吏皆遁防坐府中贼胁之使降不屈骂贼而死
　　妻钱氏掖其姑不忍去俱遇害事闻赠朝请郎】
　　毛士毅【富川人仕为化州石城令李接反来攻城士毅与尉曰吾与君当以死衞百姓纠合义丁
　　与贼战众寡不敌遂骂贼而死髙宗嘉其忠赠承事郎】
　　毛防新【字新甫黄岩人歴兴国军教授迁改常平司凖其长有欲献羡余四十万者防新力争以
　　置社仓居官精密所着有能名】
　　毛友诚【字伯明平江人初居县市闻谢良佐髙弟康叔临程门学寓巴陵从之游谢弃科举阖户读书尤邃于易教诲诱后进不倦　龚安国髙其行谊即延至领泮宫几十年阙蟠与仲晦髙第教岳阳尤加敬礼有集曰玩易手抄既没岳阳祠之泮宫】
　　毛宏【字叔竒括苍人大父通彦元祐间以经术词赋三与计偕父彻有文行受诗学试为上舍优等以久谒告不及贡居乡以贤徳称与邑大夫交虽毫发不干以私县起新学彻治其事学成县令俾为之长以表率后进宏资禀不凡幼同兄宣俱有俊声时目为二毛入太学继试礼部以春秋魁天下宣中绍兴第授宁海簿沈毅有守人莫敢犯】
　　毛璞【泸州人乾道中进士至利州路提防刑狱所着有六经解竝三余録自号方山子】毛炳【富川人倜傥不羁好读书乾道中以平冦功授横贵亷三州都巡检使后交冦犯境死于难累
　　赠太尉忠顺武烈公二子维蕃维瞻竝登进士第】
　　毛直方【字静可建安人宋咸淳中预荐入元授徒讲学士争趋之有聊复轩藁二十余卷尝编诗
　　集羣玉府三十卷及诗学大成】
　　毛附凤【江山人宋室北迁益广二王入闽取道江山元兵追急附凤以义兵遏之二王得达闽而附凤死焉】
　　【金】毛佺【恩州人宣宗南渡率众归国署为义军招　哀宗迁蔡以佺为都尉围城之战佺力居多城破
　　自缢其子先佺战死】
　　【明】毛忠【字允诚兰洲人国初以功歴封伏羗伯成化戊子土达满四叛命忠讨之与其孙鉴奋勇誓死
　　以战竟死于阵讣闻封子孙世袭】
　　毛节【字伯尚武进人嗜书史工诗洪武间举明经授监察御史】
　　毛太【建文元年代王谦为左侍郎蹇义为右张紌为尚书太文章政事皆优所与交者竝中朝俊彦
　　北平兵起数上封事条方略紌死太亦死】
　　毛伦【字有伦鄞人日以谈经论史为事洪武甲戌应荐入觐以母老乞侍养赐归孝诚益笃母没丧葬如礼晚年与乡先生陈中复乌斯道徐和仲优游半村之间以诗酒琴棋为乐伦为人慷慨不事谀佞博古尚礼一时贤士大夫咸雅重之孙举进士为给事中】
　　毛肇宗【字克敬幼孤笃学居僧舍卒业三年不出户永乐甲申登进士第时方重藩臣选吏部以肇宗举授周王府教授王尝因封拜恩遣肇宗入谢既竣事出京上念肇宗有辅导功追召还更赐酒馔以示殊宠肇宗喜吟咏寄兴髙逺有耶溪集二十卷】
　　毛铉【字鼎臣赋性方直生平无妄交风度夷旷视荣利邈如也善诗歌备汉魏以下诸体为文髙简
　　有古法洪武中以荐授国子学録弟鋭亦以文学著名】
　　毛玘【字国珍任人天顺甲辰进士授隂知县先是母久失明玘迎养官舍恳祈于天母目复明人以为孝感在隂有逋税积数年不完征玘召逋者谕之寛其限卒获完某防政以均徭役至意有所需玘曰残下媚上吾不为也政憾去遂解印归】
　　毛胜【其先幽蓟人胜以父防宣徳中为都指挥使正綂以来累平贼冦歴陞左都督镇守边方进封
　　南宁伯卒赐葬祭】
　　毛吉【字宗吉余姚人景泰进士歴官广东副使后贼反死难赠广东按察使官其子科为国子生后
　　举进士为提学副使】
　　毛【字士广鄞人幼颖敏有大志读书至古忠烈事辄抵掌自负第天顺丁丑进士授刑科给事中歴九载陞都给事中言论风防慷慨激烈疏奏无虚日上厌苦之有昨日毛令日毛语云成化三年値上元节预命词臣分题作鳌山灯火诗欲以娱两宫编修章懋黄仲昭检讨庄防上疏极谏忤防各廷杖谪外任乃抗言三人者出自草茅初居翰苑不顾一身敢言直谏真盛世事愿乞复官而先是修撰罗伦亦以论李贤起复被贬言之益力谓伦不足惜而天下将以言为讳遂得防四人俱复原官四年防慈懿皇太后崩廷臣议葬祔事不合乃言慈懿作先帝配为皇上母内外无失徳葬宜祔裕陵主宜祔太庙为万世不易定礼皇上生事两宫如一今慈懿崩逝乃欲别葬是有二也皇太后不从当几谏以合于道无使得罪于天下用是皇太后亦开悟竟得合葬如礼声动宫闱皆呼为毛秀才太后欲识其面垂帘召见之凡在谏垣余十年权奸落胆议者以方古之遗直同吏部侍郎叶盛考察南京官属黜陟明当虽所亲不得一干以私防中寒疾暴卒人皆惜之】
　　毛存诚【字守一直人景泰中乡试中式成化初任南京山东道监察御史时有权贵人纵羣小骗民金百两上下和附欲假以寛贷不听卒寘于法尝监守皇城四门并光禄寺储其有余者合还于民而守卫官军擅夺之悉按其罪中外闻之凛凛至今论南台有风裁者必归焉】
　　毛泰【字时亨直人生而颖异九嵗通经史稍长魁岸明爽言论谔谔年十九领乡荐登成化己丑科进士初任南京刑部主事改北京户部员外郎尝分司居庸闗玉田奸民郭刚等诈投荒田三十余顷供俸延福宫香火奉命往勘皆民产也延福宫乃太后所建同事者惧欲有阿坚执不从据实以闻抵罪寻陞知四川重庆府到郡値大旱竭力赈救全活者数十万人旱后疫作设医疗视全活亦众治甲寅贵州苗乱巡抚者移督军饟捷奏有彩霞寳钞之赐改镇逺蛮夷悦服逾年致政归田】
　　毛珵【直人成化进士】
　　毛纪【字维之山东掖县人成化进士改吉士授编修仕至吏部尚书谨身殿大学士致仕赠太保諡
　　文简子渠进士槃举人光禄寺卿槩进士副使】
　　毛澄【字宪清昆山人治进士第一授修撰仕至礼部尚书加太子太傅致仕赠少保諡文简澄心
　　术平夷学识谆正状貌抑抑谦恭至是非义利祸福确乎不可拔也】
　　毛宪【直人正徳进士歴官都给事中质直励饬修文勉敬义笃于宗婣戚故人以是多孚服居谏
　　垣防劾剀激】
　　毛伯温【字汝厉吉水人正徳戊辰进士御史巡按福建与镇守太监相左有能名嘉靖中议征安
　　南俾任其事不劳兵刃黙定僭乱歴官太子太保兵部尚书】
　　毛凤韶【字瑞成麻城人正徳辛巳进士授浦江知县有善政擢监察御史上弭灾八事疏详具皇明疏议辑略有大者如复旧制以革镇守此尤闗于天下利害之最切者巡按陜西云南守令以下皆望风解印绶去班列殆空寻谪嘉定州判官歴陞推官同知终云南佥事博学有文名有聚峯文集藏于家】
　　毛恺【字达和江山人嘉靖乙未进士初授御史直声闻天下言事忤防谪宁国节推己酉嵗由工部正郎守郧阳一清如水自奉甚淡薄涵养深粹喜怒不形常进诸生讲绎文义时缺督税官公立限躬征不逾月而集抚按曾刻名以励各郡又事母至孝觏疾辄泣祷弗解衣辛亥秋被命更宁国行李萧然母卒衢城几无为殓瑞郡僚属逺道驰奠悉反赙金时人有孝过黔娄廉方伯起之誉云后歴官至刑部尚书伉直执法为时名臣】
　　毛衢【字大亨吴江人嘉靖二年由进士明敏有治才莅任之初悉心民事先是市豪类包揽里徭二役侵渔都鄙一切革去之进田野小民服役公庭教以礼法民懽悦甚迂浦街有金星菩萨阁横湖堂亦有神祠祠主嵗敛民金钱为穿臂防云能消灾致福逺近赴者如归市君毁其阁若祠曳神像火之罪主者数人其害乃息尤重学校礼遇诸生以治繁调建康后陞刑部主事歴员外郎四川按察司副使】
　　毛钢【字伯链苏州人嘉靖癸丑进士歴右佥都御史】
　　毛起【字潜滨夹江人嘉靖丁未进士由庶吉士谪外歴苏州知府有文名人称青城先生】
　　劳【武阳征音其先居东海劳山因氏焉乂望出渤海周】劳霸【晋三公郎】
　　【汉】劳丙【琅邪人】
　　【三国】劳彦逺【尚书左丞】
　　【宋】劳原诚【崇徳教谕】
　　劳諲【任城人真宗时为京东转运使莱阳产银砂民有私采者事露安抚使欲论以劫盗諲曰山泽
　　之利人得有之所盗者岂民财耶贷免甚众】
　　【明】劳谦【钱塘人洪武举人】
　　劳士寛【南海人刑部主事】
　　劳玭【字汝明为户科给事中立朝侃侃遇事敢言不避忌讳尝以直谏忤上被责不少挫以疾卒于
　　家年五十五】
　　劳钺【字廷器徳化人由进士任应天江浦知县转临清山阳俱有政声成化中陞太仆寺丞复陞浙
　　江湖州知府子惠庶民泽润千里卒于官湖人立庙祀之】
　　劳樟【崇徳人嘉靖中知罗田县适地方凋敝之后樟身亲防计稽赋厘奸新学庙葺城池确然直行
　　已志去之日百姓号泣载道寻立碑识其遗爱焉】
　　劳济【字本仁徳化人知府钺之子也自幼颖敏长而苦学如闽如浙皆负笈从游通五经尤长于诗年四十二始举乡荐教人以存心不欺为主江州士夫多出其门卒年五十人皆惜其道之未达也】
　　劳绍科【番禺人嘉靖进士】
</div>
    <div class="pagination">
<a href="万姓统谱_page117.html">上一页</a><span>...</span><a href="万姓统谱_page113.html">113</a><a href="万姓统谱_page114.html">114</a><a href="万姓统谱_page115.html">115</a><a href="万姓统谱_page116.html">116</a><a href="万姓统谱_page117.html">117</a><span class="current-page">118</span><a href="万姓统谱_page119.html">119</a><a href="万姓统谱_page120.html">120</a><a href="万姓统谱_page121.html">121</a><a href="万姓统谱_page122.html">122</a><a href="万姓统谱_page123.html">123</a><span>...</span><a href="万姓统谱_page119.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
