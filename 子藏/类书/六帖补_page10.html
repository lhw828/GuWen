<!DOCTYPE html>
<html>
<head>
    <meta charset="UTF-8">
    <title>六帖补 - 第 10 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六帖补 - 第 10 页/共 20 页</h1>
    <div class="content">　　芝卜【酉阳襍俎屋柱无故生芝者白为丧赤为血黒为贼黄为喜其形如人面者亡财如牛马者逺役如虵之类者田蚕耗】
　　昔耶【酉阳襍俎博雅云在屋曰丨丨在垣曰垣衣广志又谓兰香生于乆屋瓦上俗谓之瓦松魏明帝爱之命于长安故宫殿择取并瓦松栽入洛阳以覆屋梁简文帝蔷薇诗曰緑堦覆碧倚依檐映丨丨】甘草苦草恶草旱草【诸集拾遗大戴礼师旷曰嵗欲丰丨丨先生谓荠也嵗欲歉丨丨先生谓葶苈也嵗恶则丨丨先生谓水藻也恶谓潦也嵗旱则丨丨先生谓蒺藜也皆以孟春占之】七明九光【诸集拾遗七孔者为丨丨九孔者为丨丨石芝名也】
　　威喜樊桃独摇牛角龙仙【诸集拾遗丨丨丨丨木芝名丨丨丨丨丨丨皆草芝名也】
　　木
　　交让树【浔阳记黄金山有木一年东邉荣西邉枯次年西邉荣东邉枯年年如此张华曰此丨丨丨也乃楠树述异记】
　　相思树【齐州图经曰郓城南有青陵台韩慿冢按捜神记云宋康王取韩慿妻使慿运土筑此台慿死妻自杀王听合葬其冢相望各有树生其上旬日合拱根交于下枝错于上后称为丨丨丨又有鸳鸯雌雄交颈飞其上焉】
　　娑罗树【天寳初安西进状言丨丨丨不庇凡草不止恶禽耸干无慙于松栝成隂不愧于李如得托根长乐擢颖建章布叶垂条邻月中之丹桂连枝接影对天上之白榆酉阳襍俎又杨素建都城嫌樗木名恶号娑婆罗树】
　　桐有汗【长安兴善寺前庭有桐四株皆素和尚手植元和中卿相多逰此寺丨至夏丨丨汗入衣如輠脂不可浣人恶之素戯祝树曰来嵗复有汗我必薪之自是无汗素不出院转法华经三万七千部夜有狢子听经时有乌鹊就掌取食】
　　庭列植嘉树【顾宪之仕齐后迁吏部郎中宋时其祖觊之尝为吏部于丨丨丨丨丨谓人曰吾乃为宪之植尔至是宪之果此职】
　　列植桐栁【防稽孔珪家起园丨丨丨丨多搆山泉殆穷真趣钧徃逰之珪曰殿下处朱门逰紫闼讵得与山人交耶荅曰身处朱门而情逰江海形入紫闼而意在青云钧齐髙帝之子也】
　　盗砍树【范乔字伯孙邑人腊夕丨丨其丨有告者乔佯不闻邑人愧而归之乔徃喻之曰卿节取薪欲为父母相欢娯尔何以愧焉】
　　金城栁【桓温北征经丨丨见少为琅琊时所种丨皆已十围慨然曰木犹如此人何以堪攀枝执条然流涕】
　　栁藏经【薛机隠士也营蜗舍东都漕河之隈忽有柳客造门自称丨丨丨能歌吟谈论明年五月又来赠薛诗曰谁谓三才贵予观万化同虚心嫌蠧食年老怯狂风是夜魏王池畔有大枯栁为风所折其内不知谁人藏经百余卷漫坏机曰其藏经之谓乎】
　　栁似张绪【刘悛之为益州献蜀栁数株枝条甚长状若丝缕齐武帝以植于太昌灵和殿前常赏翫咨嗟曰此杨栁风流可爱似张绪当年时其见赏爱如此】
　　听事前古栁【刘瓛字子珪笃志好学丹阳尹袁粲指丨丨丨丨丨树谓瓛曰人谓此是刘尹时树每想髙风今复见卿清徳可谓不衰矣】
　　槐下听事【髙颎毎坐朝堂北槐树下以听事其树不依行列有司将伐之隋文特命勿去以示后人其见重如此】
　　堂柱生槐【孙偓字龙光第进士歴显官始家第丨丨丨丨枝朞而茂既而偓柄政】
　　种梓漆【樊重营理产业物无所弃常欲作器物先丨丨丨时人嗤之然积以嵗月皆禆其用向之笑者咸求假焉】
　　射朽木【王方翼常夜行见长人丈余引弓丨仆之乃丨丨也】
　　女珊瑚【光武时南海献珊瑚妇人帝命植于殿前谓之丨丨丨一旦柯叶甚茂至灵帝时树死咸以为汉室将亡之兆述异】
　　赐嘉树【姜皎为殿中监宗素爱之帝在殿廷翫一嘉树皎盛賛之帝遂令徙植其家云】贝多树【一説少室山有丨丨丨与众木异一年三放花其花香美】
　　苗氏松槚【丨晋卿尝自为父碑文有鹊巢碑上史思明乱贼入上党焚荡畧尽而丨丨丨丨独无伤】登第皂荚【泉州文宣王庙庭植皂荚树每州人将登第则生一荚梁贞明中忽生一荚有半人莫喻其祥是年州人陈逖进士及第黄仁颖学究及第仁颍耻之复应进士举至同光中半荚之中忽生全荚其年仁颖果登第】
　　扶桑国【丨丨丨在中国之东其上多丨丨叶似桐初生如笋国人食之实如梨而赤绩其皮为布以为衣亦为绵两两同根偶生故名扶桑】
　　常春树【燕昭王种丨丨丨叶如莲花树身似桂树花随四时之色春生碧花春尽则落夏生红花夏末则凋秋生白花秋残则萎冬生紫花遇雪则谢故号为丨丨丨】
　　丹青树【辰州嵩溪有丨丨丨枝叶茂盛直上笼其下无枝条上有五色叶圆如华葢故号为丨丨丨俗谓之五采树今在辰阳县】
　　榆树为篱【魏志郑浑字文公为山阳魏郡太守以郡下百姓苦乏材木乃课丨丨丨丨并益五果榆皆成藩五果丰实】
　　植槐代堠【韦叔裕字孝寛为雍州刺史先是路侧一里置一土堠经雨颓毁每须修之自孝寛临州仍勒部内当堠处植槐树代之既免修复行旅又得庇防周文后见怪问知之曰岂得一州独尔当令天下同之于是令诸州夹道一里种一树十里种三树百里种五树焉】
　　蒲葵【苏子容云椶榈出广州】
　　菩萨线【其木如桧枝叶长垂欲及水下纷如散丝线色翠而清香可爱】
　　仙人烛【其木如梧桐其皮多枯剥如筒桂大可盈握长亦尺余每烛一枝可延数十刻】
　　仙掌扇【朱瑞生叶三四大于扇色翠可爱生于嵓洞之前两两相合如掌扇相对】
　　飞仙葢【髙枝无他枝木末樛然下垂敷条散叶圆宻如葢】
　　玉女幢【叶细长而清泽叶稍如丹经霜不凋髙一二丈自根而上层级如幢节】
　　罗汉縧【其木如桧耸之髙数丈翠叶间垂心白色长尺余作结成縧状】
　　竹实【天复甲子嵗陇西亢阳民相食是年忽山中竹无巨细皆放花细子饥民采之桩米而食珍于黍稷粳糯所谓百万圆颅活之贞筠之下】
　　青士【竹也见樊宗师园记】
　　申椒【木实之香者申或地名】
　　麴尘丝【栁也古今诗江邉杨栁丨丨丨】
　　十里香【任昉述异记松千年则香闻丨丨】
　　玉枝【洞防记东方朔得西那国丨丨以进武帝赐近臣年髙者云病者枝汗死者枝折老耼得之七百年不汗偓佺得之三千年不折】
　　桂脑芸英【续仙传谢卿遇仙山中设琼酒丨丨丨丨】
　　八月春【谈助竹根曰鞭賛宁竹谱云鞭多西行故谚云东家种竹西家理地以鞭行时丨丨为丨二月三月为秋凡百谷皆以始生为春成熟为秋】
　　煑箦【谈助陆云笑竹云汉人至呉呉人设笋问何物曰竹也归煑其箦不熟曰呉人岂欺我哉】枫脂【酉阳襍俎丨丨入地为琥珀】
　　声风木【李济翁资暇録云从西那国得丨丨丨长九尺大如指其实如细珠风吹枝如玉声因以为名】兔目防耳【诸集拾遗博物志槐生五日曰丨丨十日曰丨丨】
　　招摇桂【山海经丨丨山多丨】
　　五衢花【山海经少室山有木其花丨丨五出如衢路也】
　　竹约【设文节为】
　　圣笋【诸集拾遗岭南诸山谷茅地中润生笋甚大箨皆竹而根皆茅人食之名丨丨】
　　云界【宋武帝桐賛曰捎星丨丨衍叶炎防】
　　花
　　旌节花【唐王处囘侍中一日有道士王桃枝奉谓携种之曰此则仙家丨丨丨后王公果除二节镇方致仕】
　　劚牡丹【长安贵防尚牡丹三十余年矣每春暮车马若狂以不就翫为耻种一本有直数万者元和末韩令始至长安私第有之遽命劚去曰吾岂效儿女子也】
　　玉蘂花【曽慥端伯髙挤诗注云唐人有题唐昌观丨丨丨诗云一树玲珑玉刻成飘廊防地色轻轻今玚花即丨丨丨介甫以比玚葢玚玉名取其白山谷更名山矾谓可以染也】
　　陆凯寄梅【丨丨与范晔善自江南丨丨花一枝诣长安与晔其诗曰折梅逢驿使寄与陇头人江南无所有聊赠一枝春】
　　栽桃杏【王栖霞寓江陵所居手植桃杏四藩其宇时人比之董奉】
　　蜀州红梅【丨丨有丨丨数本花之殊品也郡侯构阁环墙以固之一日梅已芳郡侯未至俄有两妇人往騐既扃钥閴不见人惟于门东壁上有诗一首曰南枝向暖北枝寒一种春风有防般慿仗髙楼莫吹笛大家留取倚栏干摭遗】
　　金步摇【丛生条布其花四出皆偶对于枝叶间无风亦常摇动】
　　玉缨络【其花圆洁如真珠散缀柯条疎宻无异四时不衰】
　　莎罗花【其叶如枇杷毎七叶九叶丛生苞如人面其开收若牡丹数朶相倚色类拒霜香如菡蓞夏初始开惟天柱双莲峯絶顶有此花】
　　鉢囊花【木髙丈余叶细长翠色光彩其花生于叶上色深黄如葵英萼极长清香闻于数里金地藏逰食南台花落于鉢并出九华録中】
　　白莲女【苏昌逺居苏台有小庄呉中水乡率多芰荷有一女郎素衣红脸容质丽絶阅其明悟若神仙中人自是与之相狎以庄为幽防之所苏生尝以玉环赠之结慇懃或日见槛前白莲花开敷荣殊异见花房中有物细视之乃玉环也因折之其妖遂絶神无形必慿于物岂菡蓞之能哉】
　　种青莲【韩愈之甥有种花之异闻于小説杜给事孺林典湖州有染户家生青莲花刺史收莲子归京种于池沼或变红莲因异之驿致书问染工曰我家有三世治靛瓮常以莲子浸瓮底俟经嵗年然后种之若以所丨丨丨为种即为红矣葢还本质又何足怪乃以所浸莲子寄奉之愚见人以鸡屎和土培芍药花丛其淡红者悉成深红染工所言益信矣】
　　莲房如笠【诗僧齐已与塑工蔡蟠曽于庐山瀑布中见一丨丨已干大丨丨葢其花大可知矣】水照【晏元宪苹花诗序云苹叶圆而小如荷之始生者俗谓之丨丨以其类鉴之形其花五出黄润而香盛于中夏日炽而开日晐而萎无飘零者】
　　荆州菊潭【丨丨有丨丨其中皆干菊潭旁民家饮之皆至上夀十洲记】
　　兰菊丛生【罗含为长沙相年老致仕加中散大夫初含在官舍有一白鹤栖集堂宇及致仕还家阶庭忽丨丨丨丨以为徳行之感年七十七】
　　文客【木犀】
　　淡客【梨花】
　　芳友【兰】
　　清友【梅】
　　仙友【嵓桂】
　　名友【海棠】
　　韵友【酴醿】
　　禅友【薝卜】
　　竒友【蜡梅】
　　殊友【瑞香】
　　净友【莲并曽瑞伯撰】
　　菊婢【金鳯花也张文潜诗云金鳯汝婢妾红紫徒相辉】
　　梅兄【山谷水仙花诗云山矾是弟丨是丨】
　　花王花后【魏花又有数其叶至七百叶钱思公尝曰人谓牡丹花王今姚黄真为王而魏花乃其后也】
　　夀客【菊本草一名延年】
　　幽客【兰】
　　清客【梅】
　　仙客【桂】
　　逺客【茉莉】
　　佳客【瑞香】
　　素客【丁香】
　　雅客【酴醿】
　　贵客【牡丹】
　　净客【芰莲】
　　野客【蔷薇张景修撰诸客铭】
　　近客【芍药】
　　燕草【蕙也见南越志】
　　海仙花【晏元宪锦带花诗云异名传丨丨注云王禹偁名之为海仙】
　　簇蝶花【晏元宪玉蝴蝶诗序云李衞公平泉果木记有永嘉丨丨今此花来于浙东四布如蝶】林兰【栀子花谢灵运赋丨丨近雪而杨倚注丨丨栀子也】
　　紫冠【鸡冠】
　　黄钿【菊山谷简田子平诗丨丨网丝窠】
　　花中神仙【沈立海棠记曰唐相贾耽着百花谱以海棠为丨丨丨丨】
　　雪培堆【荆公诗华发寻春始见梅一枝临路丨丨丨鳯城南陌他年忆杳杳难随驿使来】百两金【诸集拾遗本草牡丹名丨丨丨又名防姑】
　　果
　　蒲萄何如橘柚【俗言蒲萄蔓好引于西南庾信谓魏使尉瑾曰我在邺遂得大丨丨陈昭曰其味丨丨丨丨信曰津液胜之芬芳减之瑾曰金衣素里见苞作贡向齿自消良应不及】
</div>
    <div class="pagination">
<a href="六帖补_page9.html">上一页</a><span>...</span><a href="六帖补_page5.html">5</a><a href="六帖补_page6.html">6</a><a href="六帖补_page7.html">7</a><a href="六帖补_page8.html">8</a><a href="六帖补_page9.html">9</a><span class="current-page">10</span><a href="六帖补_page11.html">11</a><a href="六帖补_page12.html">12</a><a href="六帖补_page13.html">13</a><a href="六帖补_page14.html">14</a><a href="六帖补_page15.html">15</a><span>...</span><a href="六帖补_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
