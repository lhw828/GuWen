<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 247 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 247 页/共 485 页</h1>
    <div class="content">　　却其布练
　　陈姚察为吏部尚书有私门生送南布一端花练一匹察曰吾所衣止是麻布蒲练此物于吾无用幸不烦耳此人逊请察厉色驱出
　　不以口腹累人
　　闵仲叔隠居不仕好食猪肝安邑令闻之令吏常给仲叔仲叔曰吾岂以口腹累人遂去安邑之沛【髙士传】
　　不受润笔
　　常贯之为尚书右丞长安中争为碑志若市买然大官萃其门如市至有喧竞搆致不由防家是时裴均之子图不朽于贯之缣帛万匹贯之举手曰寜饿死不苟取
　　辞封妾
　　唐宣宗舅郑光镇河中上封其妾为夫人不受表辞曰白屋同愁已失凤鸣之侣朱门自乐难容乌合之人上笑曰谁教阿舅作此好事
　　辞赙赠
　　曹修古者四御史之一也眀道初因上言请太后还政谪守兴化暴死于室郡僚及乡之贤者相与率钱十万以赡其家修古有女始笄告其母曰先人忠节名闻天下今不幸直言谪死且君子不家于防此钱决不可受以凂我先人全徳哭而不谢遣之送者固请一钱竟不受
　　辞田
　　张正议与种世衡善及持父防世衡遗以汝州田十顷固辞不受使者在途而世衡已卒其子以父命不复受芜废者五十年元豊中郡守刘斐请以田给州学朝廷不许遂命还种氏
　　辞盘飱
　　石徂徕介为举子时读书于南都时侍郎王济闻其穷困因饷客授以盘飱却而不受曰今日固好眀日如何
　　辞衣
　　横浦防年处学正当苦寒衣衾不备乡里富人有以袭衣为送者亦却不受曰士处贫苦正是做工夫时节若不痛自节抑则食欲心生廉耻防矣工夫何在
　　辞衣袜
　　刘秘丞道原家极贫然一文不妄取于人冬寒归自洛阳时无衣具司马温公以一二衣袜及一貂褥赆之固辞强之乃受及至颍川悉封以反温公曰于光不受于他人肯受乎
　　古今文集
　　杂著
　　送梅及鹅
　　吴人多谓梅子为曹公以其尝望梅止渴也又谓鹅为右军有一士人遗醋梅与燖鹅作书云醋浸曹公一甏汤燖右军两只聊备一馔
　　古诗
　　赠卢仝　　　　　　　　韩愈
　　先生结髪憎俗徒闭门不出动一纪至今邻僧乞米送仆忝县令能不耻俸钱供给公私余时致薄少助祭祀劝留守谒大尹言语才及辄掩耳
　　州以土物寄少游　　　苏子瞻
　　鲜鲫经年秘醽醁团脐紫蟹脂填腹后春莼茁滑如酥先社姜牙肥胜肉鳬子累累何足道防缀盘飱亦时欲淮南风俗事瓶罂方法相传竟留畜且同千里寄鹅毛何用孜孜饫麋鹿
　　谢欧公赠绢　　　　　　梅圣俞
　　昔公处贫我处困我无金玉可助公今公既贵我尚窘公有缣帛周我穷古来朋侪义亦少子贡不顾顔渊空复闻韩孟最相善身仆道路哀妻僮
　　答黄生　　　　　　　　陈无已
　　我无置锥君立壁舂黍作糜甘胜蜜绨袍不受故人意乐饵【老子曰乐与饵过客上】肯为儿軰屈割白鹭股何足难食鸬鷀肉未为失暮年五斗得千里不媿寒檐背朝日【时先生以禙子赠之故云】
　　律诗
　　送牛尾貍与徐使君时大雪
　　苏子瞻
　　风卷飞花自入帷一樽遥想破愁眉泥深厌听鸡头鹘酒浅欣尝牛尾貍通印子鱼犹带骨【详见庙门】披绵黄雀谩多脂慇懃送去烦纎手为我磨刀削玉肌
　　诗话
　　送牛酥
　　宣和中有邓其姓者守闗中以牛酥百斤遗梁师成江子我端友作牛酥行云有客有客官长安牛酥百斤手自煎倍道奔驰少师府望尘且欲迎归轩守阍呼语不必出已有人居第一先其多乃复倍于此台顔顾视初怡然昨朝所献虽第二桶以淳漆丽且坚今君来迟数又少青纸封题难胜前持归定慙辽东豕努力眀年趂头市





　　古今事文类聚续集卷十七
<子部,类书类,古今事文类聚>
　　钦定四库全书
　　古今事文类聚续集卷十八
　　宋　祝穆　撰
　　灯火部
　　灯【灯檠】
　　羣书要语灯火也灯烛烬曰炧【似也切说文】膏以眀自煎【汉书】焚兰膏以继晷【进学觧】金缸衔壁是为列钱注灯盏列于室有似列钱【班西都赋】辉辉朱烬熖熖红萤【庾信赋】烬长宵久光青夜寒【同上】
　　诗句含光似烛龙【谢朓】梦灯生辉【谢朓】灯残犹未灭将尽更含辉【纪少喻】头白灯眀里何须花烬繁【杜】灯花何太喜酒緑正相亲【杜】灯影照无寝【杜】灯火稍可亲简编可卷舒【韩】夜拥翠幙张红灯【欧】
　　古今事实
　　灯花占瑞
　　樊哙问陆贾曰自古人君受命于天云有瑞应岂有是乎贾曰目瞤得酒食灯花得钱财干鹊噪而行人至蜘蛛集而百事喜小既有徴大亦宜然【西亰杂记】
　　豹髓鳯膏
　　武帝既耽于灵恠尝得丹豹之髓白凤之膏磨青锡为屑以纯苏油和之照于神坛夜暴雨火光不灭有防蛾如蜂赴侍者举麟须之拂以駈之【洞防记】
　　燃灯宫中
　　汉武帝祈王母于宫中燃九光之灯【内传】
　　逼嫁燃灯【见婚嫁门】
　　灯下鬼现
　　中散灯下弹琴忽有一人面甚小斯须转大遂长尺余单衣革带视之既熟吹其灯灭曰吾耻与鬼魅争光
　　衣带炷灯
　　皇甫无逸为益州长史尝夜宿人家遇灯炷尽主人将续之无逸抽佩刀断衣带以为炷其耿介如此
　　防油禁松眀
　　唐昭宗时财用窘乏李茂正令防油以助军须俄有司言官油沽卖不行多为松眀搀夺乞行禁止盖民间燃松眀为灯故也优人张廷范曰更有一利便可并月眀禁之茂正大笑松眀之禁遂止【易斋语林】
　　掌中可照
　　佛图澄预知刘曜之败令童子洁斋七日取麻油合燕支躬自研于掌中举手示童子粲然有辉童子惊曰有军马甚众见一人长大白晢以朱绦缚其肘澄曰此即曜也勒甚恱遂赴洛拒曜生擒之【晋艺术传】
　　燃灯宻室
　　置灯帐中【并见勤学门】
　　作鴈足灯【系灯檠】
　　黄山谷与党伯丹书云欲作锡灯檠一枚髙七寸盘濶六寸足作三鴈足不须髙受盏圏径二寸半盏面三寸着盏傍作小圏如钗股屈之雁足灯汉宣帝上林中灯制度极佳至今士大夫家有之
　　古今文集
　　杂著
　　长眀灯颂　　　　　　　髙迈
　　离娄之目处闇室或不能覩灯处之皎如也澄公之掌在夜或不能照灯在之了如也故大雄氏以方便力救黒暗界借其光诱其人佛所以有燃灯名法所以有传灯义大抵长眀灯是其蕴乎夫日主昼太阳之精中则昃昃则没我长眀灯不没月主夜太隂之精满则亏亏则尽我长眀灯不尽日月尚尔况小光小眀哉要自积苦为海举足见溺积邪为山举足见碍竟不能髣髴之或髣髴之不克成就之言之可为长叹我邑中有俊杰主此燃灯精进成就于寳融寺藏经院且夫兰炷爇火吾见其盛未见其微也鐡盆盛膏吾见其増未见其减也一笼而四时长花满室而终嵗不夜人见之一作礼眼利再作礼心羙眼目相照了内外由是洞彻然则终日见灯未尝见灯终日不见灯未尝不见灯夫达观者乃如是也意者不独如此直上照一天二天乃至三十三天无门不开恒沙善人由兹而入直下照一地二地乃至一十八地有狱皆开多刼罪人由兹而出若然者四维上下虗空可思量不可思量耶我长眀灯实相功徳亦复如是迈三数年内愿铭颂之间廹贱事未搆斯文一朝染目疾朦胧不自审従何得也遂梦神人语迈曰子于长眀灯其有负乎迈应声而寐窹而起起而作颂眀日目愈颂曰
　　见外灯长眀见内灯长眀万恶自光中灭万善自光中生不见一灯百千万亿灯乃至于无穷不见一人百千万亿人归之于大同空即是色色即是空弟子作颂允执厥中
　　灯花讃　　　　　　　　宋白
　　灼灼灯华耿耿秋夕人爱其才我爱其客
　　律诗
　　灯花　　　　　　　　　梅圣俞
　　灼灼生寒烬终朝照席眀従教占有验燃灭夲无情
　　灯花　　　　　　　　　韩愈
　　今夕知何夕花燃锦帐中自能当雪暖那肯待春红里排金粟钗头缀玉虫更烦将喜事来报主人翁
　　咏灯　　　　　　　　　石曼卿
　　廻鳞拘防蔕倒凤吐丹荣水宇寒生晕风防动有声烬垂金藕细影透玉荷清斗帐依东壁谁人梦不成
　　读书灯　　　　　　　　张商英
　　小笼踈四面眀纸罩孤灯自小共寒热相亲如友朋旧书曽逓照新烛莫相憎防为吟诗苦留光到夙兴
　　南唐烈祖在徐温家作灯诗云
　　一防分眀直万金开时惟怕冷风侵主人若也勤挑拨敢向尊前不尽心【古今诗话】
　　寒灯　　　　　　　　　杨廷秀
　　老穉都眠我独醒寒灯半防伴三更双花忽作蜻蜓眼孤熖仍悬五胆瓶
　　灯　　　　　　　　　　韩喜
　　分影由来恨不同緑窓孤馆两何穷荧煌短熖长疑暗零落残花旋委空防处隔帘愁夜雨谁家当戸怯秋风莫言眀灭无多重曽比人生一世中
　　长眀灯　　　　　　　　罗隠
　　破暗长眀世代深烟和香气两沉沉不知初防人何在祗见当年火至今晓似红莲开沼面夜如寒月镇潭心孤光自有龙神防雀戯蛾飞不敢侵
　　古诗【系灯檠】
　　短檠歌　　　　　　　　韩愈
　　长檠八尺空自长短檠二尺便见光黄帘緑幕朱戸闭风露气入秋堂凉裁衣寄逺泪眼暗搔头频挑移近床太学儒生东鲁客二十辞家来射防夜书细字缀语言两目眵昏头雪白此时提挈当案前看书到晓那能眠一朝富贵还自恣长檠髙张照珠翠吁嗟世事无不然墙角君看短檠弃
　　诗话
</div>
    <div class="pagination">
<a href="古今事文类聚_page246.html">上一页</a><span>...</span><a href="古今事文类聚_page242.html">242</a><a href="古今事文类聚_page243.html">243</a><a href="古今事文类聚_page244.html">244</a><a href="古今事文类聚_page245.html">245</a><a href="古今事文类聚_page246.html">246</a><span class="current-page">247</span><a href="古今事文类聚_page248.html">248</a><a href="古今事文类聚_page249.html">249</a><a href="古今事文类聚_page250.html">250</a><a href="古今事文类聚_page251.html">251</a><a href="古今事文类聚_page252.html">252</a><span>...</span><a href="古今事文类聚_page248.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
