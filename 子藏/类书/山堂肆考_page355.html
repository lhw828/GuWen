<!DOCTYPE html>
<html>
<head>
    <meta charset="UTF-8">
    <title>山堂肆考 - 第 355 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 355 页/共 632 页</h1>
    <div class="content">　　图经蜀之先有蚕丛帝又高辛氏时蜀有蚕女不知姓氏父为人所掠惟所乘马在女念父不食其母誓于众曰有得父还者以此女嫁之马闻其言惊跃振迅絶其拘绊而去数日父乃乘马而归母以誓众之言告之父曰誓于人不誓于马安有人而偶非类乎马跑父怒欲杀之马愈跑父射杀之曝皮于庭皮蹶然而起卷女飞去旬日皮复栖于桑上女化为蚕食桑叶吐丝成茧以衣被于人间一日女乘云驾此马侍卫数十人谓父母曰太上以我身心不忘义授以九宫仙嫔矣无复忆念也今塜在什邡绵竹德阳三县界每岁祈蚕者四方云集蜀之风俗宫观皆塑女像披马皮谓之马头娘以祈蚕焉又蚕书饲蚕勿用雨露湿叶葢蚕恶湿故也今俗饲蚕以叶晒之欲其匀厚故古者王亲耕三推而止后亲蚕三晒而止祭西陵氏
　　黄帝元妃西陵氏嫘祖始教民育蚕治丝以供衣服后世祀为先蚕周官内宰诏皇后蚕于北郊斋戒享先蚕及礼记皇祀祭先西陵氏是也
　　祀苑窳妇
　　汉礼仪志春蚕生皇后亲桑于苑中蚕室养蚕于箔以中牢羊豕祭蚕神苑窳妇人防氏公主也苑窳一作苑菰
　　浴种
　　周礼夏官马质掌质马禁原蚕葢蚕与桑同生于三月故曰春蚕原蚕谓之再蚕一名魏蚕俗又呼为夏蚕先王之法禁焉淮南子云原蚕再登非不利也然王法禁之谓其残桑周礼郑注天文房为天驷辰则大火蚕书蚕为龙精日直大火则浴其种是蚕与马同气物莫能两大禁原蚕者为其伤马也故埤雅谓禁原蚕者非特防桑又以害马故耳又术家末僵蚕傅马口卽不能啮草葢其气类自然相感旧祀先蚕为马祖事本于此为马祈福谓之马祖为蚕祈福谓之先蚕是马与蚕同其类耳今人以盐沃蚕种谓之腌蚕其蚕为上不沃者次之名曰火蚕
　　秤丝
　　礼月令季春之月后妃斋戒躬桑禁妇女毋观省妇使以劝蚕事蚕事旣登分茧称丝効功以供郊庙之服
　　执筐
　　诗国风蚕月条桑取彼斧戕以伐逺扬猗彼女桑女执懿筐遵彼微行爰求柔桑
　　具筥
　　月令季春之月命野虞无桑柘戴胜降于桑具曲植籧筐
　　茧馆
　　见春
　　桑坛
　　晋元康仪皇后采桑坛在蚕宫西南
　　北郊
　　礼祭统王后蚕于北郊以供纯服夫人蚕于北郊以供冕服
　　东苑
　　董巴舆服志汉皇后桑于东郊苑中
　　金丝
　　杜阳杂编弥罗国有桑连延数十顷其上有蚕长四寸其色金其丝碧详见珍宝丝类
　　氷茧
　　见贡献
　　卵大如盌
　　白公记扶桑蚕长七尺卵大如盌
　　茧大如斗
　　孔帖大轸国以五色石甃池塘采大柘叶饲蚕于池塘中始生如蚊睫及老可五六寸池中有挺荷蚕经十五日卽入荷中作茧茧成其大如斗自然五色国人缫之以织神锦故人谓之灵泉丝
　　食矾
　　蚕食矾石而肥鼠食矾石而死
　　饲柘
　　蚕书以柘叶饲蚕其丝作琴弦清明响亮过于凡丝
　　八育
　　交州蚕一岁八育南阳郡蚕一岁八绩
　　三眠
　　蚕俯曰眠眠时不食桑柘经一昼夜而蜕殻蚕有三眠者有四眠者唐宗天宝中有三熟蚕唐尹思贞为青州刺史蚕岁至四熟黜陟使路敬潜至部叹曰岂非善政致祥乎因表言之
　　荀卿赋
　　荀卿蚕赋食桑而吐丝前乱而后理夏生而恶暑喜温而恶雨蛹以为母蛾以为父三俯三起事乃大已是之谓蚕理唐陆赋序荀卿有蚕赋杨泉亦为之皆言蚕有功于世不斥其祸于民也余激而赋之极言其不可能无意乎
　　王建词
　　王建蚕蔟词但得青天不下雨上无苍蝇下无鼠新妇拜蔟愿尔稠女洒桃浆男打鼓三日开箔雪团团先将新蠒送县官已闻乡里催织作去与谁人身上着
　　商贾
　　史记用贫求富农不如工工不如商刺綉纹不如倚市门此言末业贫者之资也
　　聚货
　　易系辞神农氏作日中为市致天下之民聚天下之货交易而退各得其所葢取诸噬嗑
　　通财
　　天官太宰以九职任万民六曰商贾通货财
　　以有易无
　　孟子曰古之为市也以其所有易其所无者有司者治之耳有贱丈夫焉必求垄断而登之以左右望而罔市利人皆以为贱故从而征之
　　贩贱卖贵
　　史记吕不韦贩贱卖贵家累千金
　　贩脂
　　见富人
　　鬻餠
　　隋唐嘉话刘伯刍侍郎尝言所居安邑里巷口日有鬻餠者早过户未尝不闻讴歌而当垆起早一旦召之与语贫窘可怜因与万钱令多其本曰取胡餠以偿之欣然持镪而去后过其户则寂然不闻讴歌之声谓其逝矣及呼至谓曰尔何辍歌之遽乎曰本领旣大心计转麤不暇唱渭城矣伯刍曰吾思为官亦然因成大噱
　　资皮资絺
　　越语句践栖于防稽之上乃号令于三军曰凡我父兄昆弟及国子姓有能助寡人谋而退吴者吾与之共知越国之政大夫种进曰臣闻之贾人夏则资皮冬则资絺旱则资舟水则资车以待之也今君王旣栖于防稽之上然后乃求谋臣无乃后乎注资取也贾人买贱卖贵故夏取皮而冬取絺旱取舟而水取车也
　　列隧列肆
　　左太冲赋市防所防万商之川列隧百重列肆巨千
　　所出有录
　　计然者濮上人博学无所不通尤善计算尝南游越范蠡卑身事之其书则有方物录着四方所出
　　到处辄留
　　东汉耿舒与兄弇书曰马伏波类西域贾胡到一处辄止是以失利又东坡诗甘作贾胡留注云贾胡胡人为商者到一处辄停留而不行以此不得利
　　心计
　　汉洛阳贾人子桑羊以心计年十三为侍中注云以心计言不用筹筭也
　　目语
　　晋成伯阳市赋巷列千所罗居百族则能目语额瞬谈智于尺寸之间窥窬于毫厘之际
　　卖瓮
　　小说贫人止能办贩只瓮之资夜宿瓮中心计曰此瓮卖之若干其息已倍矣我得倍息遂可贩二瓮自二瓮化而为四所得倍息其利无穷遂喜而舞不觉瓮破
　　贩樵
　　货殖序谚曰百里不贩樵千里不贩籴
　　工匠
　　论语百工居肆以成其事又曰工欲善其事必先利其器
　　涂丹雘
　　周书若作室家旣勤垣墉惟其涂墍茨若作梓材旣勤朴斵惟其涂丹雘
　　成方圆
　　孟子曰公输子之巧不以规矩不能成方圆
　　饬材
　　周礼天官冢宰以九职任万民五曰百工饬化八材注云八材珠象玉石木金革羽也
　　辨品
　　周礼审曲面势以饬五材以辨人器注云审察五材方面形势曲直之宜以治之
　　砻椽
　　国语赵文子为室斵其椽而砻之张老夕焉而见之不谒而归文子闻之驾而往曰吾不善子亦告我何其速也对曰天子之室斵其椽而砻之加密石焉诸侯砻之大夫斵之士首之借其物义也从其等礼也今子贵而忘义富而忘礼吾惧不免何敢以告文子归令之勿砻也匠人请皆斵之文子曰止为后世之见之也其斵者仁者之为也其砻者不仁者之为也注云砻磨也速去速也
　　画墁
　　孟子曰有人于此毁瓦画墁其志将以求食也
　　得手应心
　　庄子曰齐桓公读书于堂上轮扁斵轮于堂下曰以臣之事观之斵轮徐则甘而不固疾则苦而不入不徐不疾得之于手应之于心口不能言有数存焉于其间臣不能以喻臣之子臣之子亦不能受之于臣是以行年七十而老斵轮古之人与其不可传也死矣然则君之所读者古人之糟粕已夫
　　血指汗顔
　　韩文不善为斵血指汗顔巧匠旁观缩手袖间
　　毋作淫巧
　　礼月令孟冬之月命工师效功陈祭器按度程毋或作为淫巧以荡上心
　　期不陁陊
　　张平子西京赋北阙甲第当道直啓程巧致功期不陁陊注云言皆程择好匠令尽致其功夫旣牢又固不倾陊也
　　不视美材
　　庄子曰匠石之齐至乎曲辕见栎社树其大蔽牛絜之百围其高临山十仞而后有枝观者如市匠石不顾遂行不辍弟子厌观之走及匠石曰自吾执斧斤以随夫子未尝见材如此其美也先生不肯视行不辍何也曰已矣勿言之矣散木也以为舟则沈以为棺椁则速腐以为器则速毁以为门户则液樠以为柱则蠧是不材之木也无所可用故能若是之寿
　　必求大木
　　孟子曰为巨室必使工师求大木
　　木人能歌
　　列子曰穆王西巡狩还道有献工人名偃师问曰若有何能偃师曰臣已有所造愿王先观之翌日偃师谒见王王曰若与偕来者何人耶对曰臣之所造能倡者王惊视之趣步俯仰信人也鎭其颐则歌合律捧其手则舞应节王与盛姬内御并观之技将终倡者瞬其目而招王之左右侍妾王大怒立欲诛之偃师立剖散倡者以示王皆傅防革木胶漆白黑丹青之所为王谛料之内则肝胆心肺脾肾肠胃外则筋骨支节皮毛齿发皆假物也合防复如初见王试废其心则口不能言废其肝则目不能视废其肾则足不能步王始悦而叹曰人之巧乃可与造化同功乎
　　木人为御
　　论衡鲁班为母作木人为御机关一发遂去不还
</div>
    <div class="pagination">
<a href="山堂肆考_page354.html">上一页</a><span>...</span><a href="山堂肆考_page350.html">350</a><a href="山堂肆考_page351.html">351</a><a href="山堂肆考_page352.html">352</a><a href="山堂肆考_page353.html">353</a><a href="山堂肆考_page354.html">354</a><span class="current-page">355</span><a href="山堂肆考_page356.html">356</a><a href="山堂肆考_page357.html">357</a><a href="山堂肆考_page358.html">358</a><a href="山堂肆考_page359.html">359</a><a href="山堂肆考_page360.html">360</a><span>...</span><a href="山堂肆考_page356.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
