<!DOCTYPE html>
<html>
<head>
    <meta charset="UTF-8">
    <title>山堂肆考 - 第 157 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 157 页/共 632 页</h1>
    <div class="content">　　佩玺抱劔
　　汉官仪侍中殿下穪制出则叅乘佩玺抱劔又齐职仪东汉侍中便蕃左右与帝升降法驾出选多识者一人叅乘兼负传国玺抱白蛇劒
　　对壁伏茵
　　汉旧仪侍中近臣见皇后如见帝婕妤行则对壁坐则伏茵
　　七叶
　　三辅故事汉金日防字翁叔匈奴休屠王太子也后降汉封秺侯有忠勤之节七叶侍中
　　三代
　　东观汉记冯鲂字孝孙父子兄弟竝带青紫三代侍中
　　班伯谠言
　　汉成帝尝与张放等宴饮禁中皆引满举白谈笑大将乘舆幄坐屏风画纣醉踞妲己作长夜之饮侍中班伯乆疾新起上顾指画而问曰纣为无道至于是乎对曰书云乃用妇人之言何有踞肆于朝所谓众恶归之不如是之甚者也上曰茍不如是此图何戒对曰沉湎于酒防子所以告去也式号式呼大雅所以流连也诗书淫乱之戒其原皆在于酒上乃喟然叹曰吾乆不见班生今日复闻谠言放等不怿稍自引退
　　丁鸿至行
　　东汉丁鸿字孝公治尚书父陵阳侯綝卒鸿当袭封上书穪病让国于弟盛不报既乃挂衰绖于塜逃去友人九江鲍骏遇鸿于东海让之曰昔伯夷吴札乱世行权故得申其志今子以兄弟私恩而絶不灭之基可乎鸿感悟乃还就国骏因上书荐鸿经学至行明帝永平十年赐印绶徴为侍中
　　戴慿説经
　　见元日
　　曹褒着礼
　　东汉章帝时博士曹褒请着汉礼拜为侍中授以叔孙通汉仪十篇曰此制散略多不合经今宜依礼条正使可施行
　　冠附蝉文
　　汉官仪侍中冠武弁大冠亦曰惠文冠加金珰附蝉为文豹尾为饰故谓之金貂侍中挿左中常侍挿右董巴舆服志金取坚刚百链不耗蝉取居髙饮露貂取内劲外捍本赵武灵王胡服之制秦始皇破赵得其冠赐侍中
　　香含鸡舌
　　汉官仪侍中刁存年老口臭上出鸡舌香使含之
　　请安太后心
　　史记孝惠帝崩太后哭泣不下留侯子张辟彊为侍中年十五谓丞相曰太后独有孝惠今崩哭不悲君知其解乎丞相曰何解辟彊曰帝母壮子太后畏君等君今拜吕台等为将居南北军及诸吕皆入宫用事则太后心安君等幸免祸矣丞相如辟彊计太后悦其哭乃哀吕氏权由此起
　　尝读孔光传
　　孔帖唐杨师道贞观十年拜侍中性周谨未尝语禁省事尝曰吾读孔光传想其遗风
　　掌壶
　　齐职仪汉侍中掌乘舆服物下至防器兽子之属武帝时孔安国为侍中以其儒者特听掌御唾壶朝士荣之按汉侍中亲省起居故俗谓之执兽子兽子防器也至魏文帝时苏则为侍中有尝与则同隐曰吉茂者是时入仕甫歴县令见则调之曰子仕进不止执兽子
　　引裾
　　魏略侍中辛毗字佐治魏主丕欲徙冀州十万户实河南毗论其不可主怒毗曰陛下置臣谋议之官安得不与臣议臣所言非私乃社稷之虑也安得怒臣丕不答起入内毗随而引其裙丕遂奋衣而去良乆乃出曰佐治卿何持我太急耶毗曰今既失民心又无以食必将为冦故不敢不力言丕乃徙其半
　　屏患崇政
　　东汉荀悦字仲豫爽子也献帝朝为侍中时政在曹氏悦志献替而谋无所用故作申鍳五篇奏之其略曰为政之术先屏四患乃崇五政
　　忧国忘家
　　梁徐勉字修仁时师方侵魏驿填委勉叅军书动经数旬一还家还则羣犬惊吠勉曰吾忧国忘家乃至于此吾亡后亦是中一事也
　　但问经义
　　吴主皓因吴人多言祥瑞以问侍中昭昭曰此家人筐箧中物耳昭领国史吴主欲为其父作记昭曰文皇未豋帝位当为传吴主不悦吴主尝饮羣臣酒不问能否率以七升为限至昭独以茶代后更见强率不饮又酒后常使侍臣嘲弄公卿发摘私短以为欢昭但难问经义而已吴主积怒杀之
　　不好嘲谑
　　宋孝武帝每防集在坐者皆令沉醉嘲谑无度侍中沈怀文素不饮又不好嘲谑宋主谓故欲异已出为广陵太守
　　僧绰沈深
　　宋文帝以王僧绰为侍中年二十九沈深有局度不以才能髙人帝欲以后事托之朝政皆与参焉
　　杨竒强项
　　东汉灵帝问侍中杨竒曰朕何如桓帝对曰陛下于桓帝亦犹虞舜比徳唐尧帝不悦曰卿强项真杨震子孙死复致大鸟矣
　　不爱热官
　　北齐王晞为并州司马孝昭帝欲用为侍中晞苦辞曰非不爱作热官但思之烂熟耳又纲目作用为侍郎
　　多纳厚贿
　　宋孝武帝以顔师伯为侍中师伯以謟佞被亲任多纳厚贿家累千金宋主尝与之摴蒱宋主掷得雉自谓必胜师伯次掷得卢宋主失色师伯敛手曰几作卢是日一掷输百万注云摴蒱戏有枭卢雉犊塞者为胜负之采抟头有刻枭形者为最卢次之塞为下
　　諌用美人
　　唐太宗闲居与侍中王珪语有美人侍侧指示珪曰此庐江王瑗之姬也瑗杀其夫而纳之珪避席曰陛下以庐江纳之为是耶非耶上曰杀人而取其妻卿何问是非对曰昔齐桓公知郭公之所以亡由善善而不能用然弃其所言之人管仲以为无异于郭公今此美人尚在左右臣以为圣心是也上悦即出之
　　谏置宸妃
　　唐永徽中以韩瑗为侍中唐初因隋制后宫有贵妃淑妃徳妃贤妃皆视一品至是髙宗欲特置宸妃以武昭仪为之韩瑗与中书令来济谏以为故事无之乃止
　　补阙拾遗
　　齐职仪魏侍中掌傧賛大驾出则次直侍中防驾正直侍中负玺不带劒皆骑从御豋殿与散骑常侍对挟帝侍中居左常侍居右备切问近对补阙拾遗也
　　谨身固位
　　唐肃宗以苖晋卿为侍中晋卿练达吏事而谨身固位时人比之胡广
　　请用才行
　　唐太宗谓侍中魏徴曰为官择人不可造次用一君子则君子皆至用一小人则小人竞进对曰天下未定则专取其才不考其行防乱既平则非才行兼备不可用也
　　谏困公私
　　唐髙宗将讨新罗侍中张文瓘舆疾入谏曰今吐蕃入冦方发兵西讨新罗未尝犯边若又东征恐公私不堪困弊上乃止
　　惟守成规
　　五代晋髙祖天福四年以冯道为司徒兼侍中晋主尝访以军谋对曰征伐大事在圣心独断臣书生惟知谨守成规而已
　　与论故事
　　南宋谢朏字敬冲庄之子太傅萧道成以朏有重名欲命为长史尝与论魏晋故事因曰石苞不早劝晋文死方恸哭方之冯异非知机也朏曰晋文世事魏室必将终身北面借使魏行唐虞故事亦当三让弥髙道成不悦以朏为侍中更以王俭为长史
　　恒居帷幄
　　张隐文士传张平子衡为侍中恒居帷幄从容讽议拾遗左右
　　同管喉唇
　　南宋谢绰拾遗记王华王昙首殷景仁刘湛四人俱为侍中风力局干冠冕一时尝侍宴饮从朝至夕帝甚欢华等既出太祖目送之叹曰此四贤一时之秀同管喉唇恐后世难继矣
　　以儒雅拜
　　晋惠帝时贾后专权贾谧与后谋以张华庻姓无逼上之嫌而儒雅有筹略为众望所依乃拜为侍中
　　以风貎选
　　南宋孝武帝选侍中四人竝以风貎王彧谢庄为一双阮韬何偃为一双故唐诗云仍王谢竝风貎阮何双
　　不闻献替
　　世説虞啸父为晋孝武侍中帝从容问曰卿在阁下初不闻有献替虞家富春近海误谓帝望其贡献对曰天时尚暖鱼鳖虾鲊未可致寻当有所上献帝抚掌大笑
　　不操丝竹
　　世説齐王冏为大司马辅政绍为侍中诣冏咨事冏设宴防召葛旟董艾等共论时宜旟等白冏侍中善于丝竹公可令操之遂送乐器绍推却不受冏曰今日共为欢卿何却耶绍曰公恊辅皇室令作事可法绍官虽卑职备常伯操丝比竹盖乐官之事不可以先王法服为伶人之业今逼髙命不敢茍辞当释冠冕袭私服此绍之心也旟等不自得而退
　　有古人风
　　赵主曜作酆明观西宫凌霄台又营夀陵侍中乔豫和苞谏曰前营酆明观市道细民咸曰以一观之功足以平凉州矣今又欲拟阿房而建西宫法琼台而起凌霄其为劳费亿万又营夀陵周围四里铜椁金饰殆非国内所能办也曜下诏曰二侍中恳恳有古人之风可谓社稷臣矣悉罢诸役以豫苞为谏议大夫
　　得大臣体
　　唐郝处俊字甑山为侍中叅谋朝政每上言议必引经术多所匡益甚得大臣之体
　　谏纳余妃
　　梁公衍纳齐东昏余妃颇妨政事侍中范云与将军王茂同入见云曰明公始定建康海内想望风声奈何袭乱亡之迹以女色为累乎梁公黙然云即请以妃赉茂梁公许之
　　劝诛元乂
　　魏尚书令元乂虽解兵权犹总内外侍中穆绍劝太后速去之太后以乂为妺夫故未忍诛止除名为民先是黄门侍郎元顺以刚直忤乂意出为刺史太后徴还为侍中侍坐于太后顺曰陛下奈何以一妹之故不正元乂之罪使天下不得伸其怨愤未几有告乂诱降户谋反者魏王乃赐乂死
　　不愿居中
　　见外戚
　　请先任外
　　武则天长安中尝与宰臣议及州县官纳言李峤等奏曰窃见朝廷物议莫不重内官轻外职比来所遣外任多是贬累之人风俗不澄实由于此臣等请辍近侍率先具僚于是凤阁舎人嗣立等二十人各以本官检校诸州刺史按纳言即侍中之任己见沿革
　　谏涂九鼎
　　武后周铸九鼎成用黄金涂之纳言姚璹曰鼎者神器贵在质朴岂待涂金为符曜耶
　　劝成二观
　　唐睿宗景龙中以窦怀贞为侍中时太平公主干政怀贞每退朝必诣公主第求取所欲上方为金仙玉真二公主营观糜费钜万谏者甚众怀真独劝成之躬防役作族弟维谏曰公位上衮当思献可替否以辅天子而计较尾未杂厠工匠间海内何所瞻仰乎怀贞不答督缮益急
　　平施内外
　　唐源乾曜进位侍中建言大臣之子多求京职俊乂之士率任外官恐非平施之道臣三息俱任京师请出二息补外以示自近始乃以其子河南叅军弼为绛州司功大祝防为郑尉诏曰乾曜身率庶僚以让既请外其子又复下迁传不云乎范宣子让其下皆让晋国之人于是大和其令文武官父子昆仲三人在京者分任于外于是公卿子弟出补者百余人
　　眀设防闲
　　唐张行成迁侍中晋州地震不止帝问之对曰天阳也君象地隂也臣象君宜动臣宜静今静者顾动恐女谒用事大臣隂谋又诸王公主叅承起居或伺间隙宜明设防闲且晋陛下本封应不虗发伏愿杜于未萌帝然之
　　折辱三思
　　唐韦安石知纳言时二张武三思宠横安石数折辱之防侍宴殿下易之引蜀商宋覇子等塞后前安石跪奏商等贱类不宜戯殿上顾左右引出一坐皆失色后以安石辞正改容慰勉鳯阁侍郎陆元方自以为不及退告人曰公真宰相
　　规戒安乐
　　唐安乐公主馆第成中宗临幸宴从官赋诗御史大夫李日知卒章独以规戒睿宗他日谓日知曰向时虽朕亦不敢谏非公挺直何能尔即拜侍中

　　山堂肆考卷五十九
<子部,类书类,山堂肆考>
　　钦定四库全书
</div>
    <div class="pagination">
<a href="山堂肆考_page156.html">上一页</a><span>...</span><a href="山堂肆考_page152.html">152</a><a href="山堂肆考_page153.html">153</a><a href="山堂肆考_page154.html">154</a><a href="山堂肆考_page155.html">155</a><a href="山堂肆考_page156.html">156</a><span class="current-page">157</span><a href="山堂肆考_page158.html">158</a><a href="山堂肆考_page159.html">159</a><a href="山堂肆考_page160.html">160</a><a href="山堂肆考_page161.html">161</a><a href="山堂肆考_page162.html">162</a><span>...</span><a href="山堂肆考_page158.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
