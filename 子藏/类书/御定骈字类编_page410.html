<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 410 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 410 页/共 1019 页</h1>
    <div class="content">　　十回【宋史夏国传边臣罕守旧制各务邀功不虞生事遂致绥延等界泾原以来擅举兵甲入臣境土其有叛亡部族刼掠主财去者百无丨丨臣之边吏亦务蔽藏俱失奏论渐弃盟约】
　　十进【云笈七签见七献下】
　　十徙【李梦阳省咎赋幽屋破而下淋兮牀一夜而丨丨】
　　十段【唐书明皇纪天寳七载大赦免来嵗租庸以魏周隋为三格赐京城父老物人丨丨】
　　十料【宋史食货志王岩叟为开封请随等第立贯百为催法兖州邹令张文仲议其不便遂令十分为率岁随夏秋料带纳一分是为五年丨丨之法】
　　十节【施肩吾山居乐诗手持丨丨龙头杖不指虚空即指人】
　　十纲【宋史食货志咸平中定岁运六十六万疋分为丨丨　又令真楚泗州各造浅底舟百艘分为丨丨入汴】
　　十簿【宋书索虏传先是焘遣员外骑侍郎王老焘乗驿就太祖乞黄甘太祖饷甘丨丨甘蔗十挺】十伦【礼记祭统夫祭有丨丨焉见事鬼神之道焉见君臣之义焉见父子之伦焉见贵贱之等焉见亲疎之杀焉见爵赏之施焉见夫妇之别焉见政事之均焉见长防之序焉见上下之际焉此之谓丨丨　梁武帝建学诏大啓庠斆博延胄子务彼丨丨此三徳使陶钧逺被微言载表】
　　十际【吕览先王所恶无恶于不可知不可知则君臣父子兄弟朋友夫妻之际败矣丨丨皆败乱莫大焉凡人伦以丨丨为安者也释丨丨则与麋鹿虎狼无以异】
　　十具【晋书苻坚载记东海公阳与王猛子皮谋反事泄坚问反状皮曰臣父有佐命之勲而臣不免贫馁所以圗富也坚让皮曰丞相临终托卿以丨丨牛为田不闻为卿求位知子莫若父何斯言之征也　魏武帝军防令袁本初铠万领吾大铠二十领本初马铠三百具吾不能有丨丨见其少遂不施也吾遂出竒破之是时士卒练不与今时等也】
　　十廋【呉越春秋见五双下】
　　十名【宋史选举志凡类试卷封弥作不一至是命前期于两浙转运司临安府选见投吏胥共三十人差近上一名部辖入院丨丨专管诗赋余分管诸经各随所管号于引试之夕分寻试卷各置簿封弥不许混乱】
　　十位【书无逸自朝至于日中昃不遑暇食疏日之丨丨食时为辰日昳为未　左传见十时下　又唐书歴志以丨丨乗之倍大衍除之凡三百四是谓刻法而齐于徳运　又宋史徽宗纪宣和七年十二月戊午罢修蕃衍北宅令诸王子分居丨丨】
　　十色【观佛三昧海经如帝释树生欢喜园此树生时曲枝在地即于地下华敷成果其果金色光明赫奕且其华叶终不萎落丨丨具足开现光明　江淹丽色赋五光徘徊丨丨陆离　元好问应州寳宫大殿诗见千重下】
　　十数【诗一之日疏一之日二之日言十之余则可矣而三之日四之日者乃是正月二月丨丨之初始不以为一二而谓之三四者作者理有不通辞无所寄若云一月二月则羣生物未成更言一之二之则与前无别以其俱是阳月物皆未成故因乗上数谓之三四明其气相类也　郑语见百体下　后汉书鲁恭传逮捕一人罪延丨丨　齐书髙帝纪攸之有数书丨丨行常韬在裲裆角云是明帝与已约誓　宋史曽巩传防官制行拜中书舍人时自三省百职事选授一新除书日至丨丨人人举其职于训辞典约而尽　庄子与为人妻宁为夫子妾者丨丨而未止也　皮日休雨中游包山精舍诗老僧三四人梵字丨丨卷　又上声史记游侠传雒阳有相仇者邑中贤豪居间者以丨丨终不聴客乃见郭解解夜见仇家仇家曲聼解　汉书邓通传文帝赏赐通钜万以丨丨注每赐輙钜万如此者丨丨】
　　十法【宋书歴志见一位下　守防国界主陁罗尼经复有丨丨能为障碍云何为十所谓杀生偷盗邪行妄语两舌恶口绮语贪嗔邪见是名为十大寳积经菩萨修定复有丨丨不与二乗共】
　　十算【汉书景帝纪注古者疾吏之贪衣食足知荣辱限訾丨丨乃得为吏丨丨十万也　梁昭明太子讲席将讫诗见九筑下】
　　十母【史记律书丨丨十二子注谓天干十字也】
　　十德【诗温其如玉疏见五德下　五代史补钟傅起于商贩素重学士万浩浩择傅行事十条作啓事谓之丨丨啓傅酬五千缗　白行简沽美玉赋蕴丨丨以光代先驷马以荐君　唐太宗执契静三边诗戢戈荣丨丨升文辉九功】
　　十力【守防国界主陁罗尼经亦复逺离慈悲喜舍诸菩萨戒四无碍智六通丨丨四无所畏无忘失法无住涅槃一切随眠我身具足一切功徳我身空无七菩萨分八圣道分如是等法百千万种悉皆逺离　法集经常乐成就丨丨四无所畏十八不共法不乐唯证四谛之法　净住子谈其累功则丨丨为用　法苑珠林丨丨智圎六通神足　沈约内典序六度之业既深丨丨之功自逺　卢思道辽阳山寺愿文见四心下　王融法乐辞明心丨丨寂虑安四禅　梁武帝游钟山大爱敬寺诗菩提圣种子丨丨良福田】
　　十品【汉书食货志大布次布弟布壮布中布差布厚布防布幺布小布是为布货丨丨　南史梁武帝纪见八班下　陈书宣帝纪贵为百辟贱有丨丨工拙并骛劝沮莫分街謡徒拥廷议斯阅】
　　十遍【桓谭新论髙君孟颇知律令尝自伏写书郎署怜其老欲代之不肯云我躬自写乃当丨丨读】十种【诗亲结其褵九十其仪疏其母亲自结其衣之褵九种丨丨其威仪多也　汉书西域传注大秦国出赤白黒黄青緑缥绀红紫丨丨流离此盖自然之物采泽光润逾于众玉　洞防记东方朔得神马一匹曰臣有吉云草丨丨种于九景山东二千岁一花明年应生臣走请刈之得以秣马马终不饥也　法集经善男子菩萨摩诃萨有丨丨如实修行力何者为十所谓布施修行力持戒修行力忍辱修行力精进修行力禅定修行力般若修行力方便修行力愿修行力力修行力智修行力是名菩萨摩诃萨波罗密相应丨丨如实修行力　公私画史南海监牧进丨丨马图曹不兴画辽邸记闻辽王自着词赋曲有春风丨丨皆极婉丽徐陵谏仁山深法师罢道书法师今若退转未必有称心交失现前丨丨大利　又去声白居易庭槐诗丨丨七八死纵活亦支离】
　　十事【书序典谟训诰誓命之文疏典即尧典舜典谟即大禹谟臯陶谟训即伊训髙宗之训诰即汤诰大诰誓即甘誓汤誓命即毕命顾命之等是也説者以为书体例有十此六者之外尚有征贡歌范四者并之则十矣若益稷盘庚单言附于丨丨之例今孔不言者不但举其机约亦自征贡歌范非君出言之名六者可以兼之　陈书虞荔传年九嵗随从伯阎太常陆倕倕问五经凡有丨丨荔随问輙应无有遗失倕甚异之唐书姚崇传赞姚崇以丨丨要説天子而后辅政顾不伟哉观开元初皆已施行信不诬已　又李绛传见五六下　五代史景延广传见八筹下　宋史张齐贤传见四説下　言行録彭汝砺字器资权监察御史里行公在言职非唐虞三代不论初对上丨丨陈得失利病多人所难言者　小学绀珠姚崇丨丨政先仁恕不幸边功法行自近宦竖不与政絶贡献戚属不任台省接大臣以礼羣臣得犯忌讳絶佛道营造推此鉴戒为万代法　四十二章经佛言众生以丨丨为善亦以丨丨为恶何等为十身三口四意三　寳如来三昧经伅真陀罗则言菩萨用丨丨无有厌足何谓为十供事怛萨阿竭而无厌足　顾云池阳歌吴兢纂出升平源丨丨分明铺在纸　又元史礼乐志至元元年冬十有一月括金乐器散在寺观民家者先是括到燕京钟磬等器凡三百九十有九事下翟刚辨验给价至是大兴府又以所括钟磬乐器丨丨来进】
　　十思【魏徴谏太宗丨丨疏总此丨丨兹九得简能而任之择善而从之则智者尽其谋勇者竭其力仁者播其恵信者效其忠文武并用垂拱而治何必劳神苦思代百司之职役哉】
　　十渐【唐书魏徴传贞观十三年自冬至五月不雨征上疏极言不克终丨丨】
　　十解【齐书乐志晋杯槃歌丨丨第三解云舞杯槃何翩翩举坐翻覆夀万年于寳云大康中有此舞杯槃翻覆至危之象言晋世之士苟贪饮食智不及逺】
　　十见【李白学古思边诗离羣心断絶丨丨花成雪白居易樱桃花下诗一为洛下客丨丨池上花】十获【管子一树一获者谷也一树丨丨者木也一树百获者人也】
　　十授【白居易酬裴侍中诗见五建下】
　　十念【江总摄山栖霞寺碑六和精进丨丨允谐】
　　十影【江淹杂诗见九形下】
　　十形【张率舞马赋见三毛下】
　　十至【唐书甄济传见五辟下】
　　十往【后汉书第五伦传见一夜下齐书栁世隆传见五往下】
　　十冲【陈琳神武赋威凌天地势括丨丨】
　　十鬬【唐书朱泚传姚令言张廷芝与晟遇丨丨皆北遂至白华】
　　十攻【战国防范睢谓秦昭王曰穰侯丨丨魏而不得伤者非秦弱而魏强也其所攻者地也地者人主所甚爱也人主者人臣之所乐为死也攻人主之所爱与乐死者鬬故丨丨而弗胜也】
　　十当【史记防传褚先生补卫平对曰者是天下之寳也先得此者为天子且十言丨丨十战十胜生于深渊长于黄土知天之道明于上古游三千嵗不出其域安平静正动不用力夀蔽天地莫知其极】十创【史记项羽纪独籍所杀汉军数百人项王身亦被丨余丨　宋史李继宣传大军还雄州取刍粮遇契丹新城战至暮继宣中丨丨劒及兜鍪明日复战继隆为敌所邀继宣以所部防之】
　　十遇【唐书康承训传承训攻败丨丨皆胜遣辩士以威动元稔元稔贼重将也以帛书射城外约诛勋自归】
　　十胜【史记防传见十当下】
　　十出【宋史苏轼传见九败下】
　　十陟【易林见九登下】
　　十剖【论衡世俗之患患言事増其实使夫纯朴之事丨丨百判】
　　十拗【二老堂诗话郭功父云老人有丨丨不记近事记逺事不能近视能逺视哭无泪笑有泪夜不睡日睡不肯坐多行不肯食软要食梗儿子不惜惜孙子大事不问问碎絮少饮酒多饮茶暖不出寒即出】十抱【杜甫海棕行龙鳞犀甲相错落苍棱白皮丨丨文】
　　十链【云笈七签施存鲁人夫子弟子学大丹之道三百年丨丨不成后遇张申为云台治官常悬一壶如五升噐大变化为天地中有日月如世间夜宿其内自号壶天人谓曰壶公因之得道】
　　十愆【书伊训惟兹三风丨丨卿士有一于身家必丧疏三风丨丨谓巫风二舞也歌也淫风四货也色也游也畋也与乱风四为丨丨也】
　　十竭【始兴记连州有斟溪一日十溢丨丨安宁州有潮泉一日三溢三竭】
　　十溢【始兴记见上】
　　十苦【云笈七签见八难下】
　　十淫【汲冡周书丨丨一淫政破国动不时民不保二淫好破义言不协民乃不和三淫乐破徳徳不纯民乃失常四淫动破丑丑不足民乃不让五淫中破礼礼不同民乃不协六淫采破服服不度民乃不顺七淫文破典典不式教民乃不类八淫权破故故不法官民乃无法九淫贷破职百官令不承丨丨巧破用用不足百意不成】
　　十折【云笈七签丨丨九曲洞达八方　诸葛亮教敕见五折下】
　　十空【梁简文帝有丨丨诗】
　　十犯【云笈七签见五犯下】
　　十败【魏志郭嘉传太祖谓嘉曰本初拥冀州之众青并从之地广兵强而数为不道吾欲讨之力不敌如何对曰绍有丨丨公有十胜虽兵强无能为也　汲冡周书丨丨一佞人败朴二謟言毁积三隂资自举四女货速祸五比党不拣六佞説鬻狱七神败卜八賔祭推谷九忿言自辱十异姓乱族】
　　十罪【唐书髙仁厚传东川节度使杨师立闻敬瑄以仁厚代已有望言敬瑄讽帝召师立以本官兼尚书右仆射师立益怒移檄言敬瑄丨丨　水经注荥阳县有广武城城在山上汉所城也髙祖与项羽临絶涧对语责羽丨丨羽射汉祖中胸处也　顾大武登广武冈汉髙数项羽处诗汉家事业由天幸丨丨空劳数项王】十死【唐书桓彦范传加特进封扶阳郡王赐姓韦同后属籍锡金银锦绣皆以鐡劵恕丨丨　庾信哀江南赋届于七泽濵于丨丨】
　　十住【隋炀帝论荆州诸寺书荆州玉泉丨丨两寺近旣赐令检校令须书及江陵总管当勒所由终聼僧使】
　　十吊【宋史胡铨传去丨丨而就十贺利害较然虽三尺童穉亦知之而陛下不悟】
　　十贺【宋史胡铨传见上】
　　十丧【宋书刘钟传除南齐国内史封安县五等侯自陈情事改葬父祖及亲属丨丨髙祖厚加资给】十存【隋书裴举传于阗之北葱岭以东考于前史三十余国其后更相屠灭仅有丨丨自余沦没埽地俱尽空有丘墟不可记识】
　　十得【易林见九齚下】
　　十利【通典孙膑曰用骑有丨丨　李邕临淮县普光王寺碑辟天师于九重称人王于丨丨】十【宋史魏了翁传了翁念国家权臣相继内擅国柄外变风俗纲常沦斁法度废弛贪浊在位举事蠧不可涤濯遂应诏上章论丨丨乞复旧典以彰新化】
　　十政【章孝标及第后寄广陵故人诗及第全胜丨丨官金鞍镀了出长安】
　　十盈【春秋隠公十有一年疏正义曰十下言有者干寳云丨丨则更始以竒从盈故言有也】十誉【唐书赵憬传见一毁下】
　　十耗【唐书刘晏传开元天寳间天下户千万至徳后残于大兵饥疫相仍丨丨其九】
　　十竒【东都事略嘉祐中王允规知河清县军民歌咏有丨丨】
　　十瑞【述异记尧为仁君一日丨丨宫中刍化为禾鳯凰止于庭神龙见于宫沼厯草生堦宫禽五色鸟化白神木生莲萐蒲生防景星曜于天甘露降于地是为丨丨】
　　十秽【法书要録唐元威论书近何令贵隔势倾朝野聊尔疎漏遂遭丨丨之书】



　　御定骈字编巻一百六
<子部,类书类,御定骈字类编>
　　钦定四库全书
　　御定骈字类编巻一百七
　　数目门三十
　　百
　　百世【诗本支丨丨　礼记虽丨丨而昏姻不通者周道然也　孟子圣人丨丨之师也　史记张仪传张仪东说齐湣王曰天下彊国无过齐者然而为大王计者皆为一时之说不顾丨丨之利也　大戴礼以仁得之以仁守之其量丨丨　孔丛于尧舜之化丨丨不辍顔氏家训江南风俗自兹以往髙秩者通呼为尊同昭穆者虽丨丨犹称兄弟若对他人称之皆云族人文心雕龙辨骚所谓金相玉质丨丨无匹者也　苏轼韩文公庙碑匹夫而为丨丨师一言而为天下法　又贺欧阳少师致仕啓事业三朝之望文章丨丨之师】百年【礼记问丨丨者就见之　周礼犀甲夀丨丨兕甲夀二丨丨合甲夀三丨丨　周书武帝纪幸津门问丨丨赐以钱帛　班固西都赋国借十世之基家承丨丨之业　陆机有丨丨歌　王建短歌行人初生日初出上山迟下山疾丨丨三万六千朝夜里分将强半日】
　　百龄【文心雕龙迄至成哀虽世渐丨丨辞人九变而大抵所归祖述楚辞灵均余影于是乎在　顔延之释何衡阳书刍豢之功希至丨丨芝术之懿亟闻千嵗陶景呉太极左仙公葛公碑见三足下　李邕表三庆集身丨丨逾外　鲍照观漏赋创丨丨于纎隠积千里于空微　虞世南琵琶赋愿丨丨兮眉夀重千金之巧笑　元稹饮神麯酒诗何惮说千日甘从过丨丨】
　　百嵗【史记货殖传谚曰百里不贩樵千里不贩籴居之一嵗种之以谷十嵗树之以木丨丨来之以徳徳者人物之谓也　李咸用同友人秋日登庾楼诗谁能丨丨长闲去秪个孤帆岂自由　苏轼诗异事惊倒丨丨翁】
　　百纪【吴均檄江神文贯纬丨丨荐歴千春　徐陵天台山徐法师碑丨丨逰皆登莲叶千龄夀鹤或舞松枝】
　　百载【盐鐡论尧秀眉髙彩享国丨丨戴良诗酣歌尽丨丨古道端足恃】
　　百秋【贾岛懐郑从志诗故人别二年我意如丨丨】
　　百代【晋书乐志超丨丨扬休烈流景祚显万世　又刘寔传昔虞任五臣垂拱之化汉相萧何兴宁一之誉故能光隆于当时垂裕于丨丨　又阮种传徳逮羣生泽被区宇声施无穷而典垂丨丨　又范平传硏覧坟索遍该丨丨　旧唐书武帝纪中书奏池水县武牢闗是太宗擒王世充窦建徳之地闗城东峰有二圣塑容在一堂之内宜丨丨严奉万邦式瞻　柳宗元天爵论役用其道徳之本舒布其五常之质充之而弥六合播之而奋丨丨圣贤之事也　周昙诗文武传芳丨丨基防多贤哲守成规】
　　百叶【魏志髙堂隆传隆言秦不修圣道乃搆阿房之宫筑长城之守自谓本支丨丨永垂晖　曹植车渠椀赋隠神璞于西野弥丨丨而莫希　韩愈题丨丨桃花诗丨丨双桃晚更红窥窗映竹见玲珑　元稹诗丛梳丨丨髻　曹松江西逢僧省文诗丨丨岩前霜欲防九枝松上初归　李洞题贾岛诗巻诗贾生诗巻恵休装丨丨莲花万里香　李中桃花诗艶舒丨丨时皆重子熟千年事莫寻　王建调笑令词蝴蝶蝴蝶飞上金枝玉叶君前对舞春风丨丨桃花树红】
　　百祀【沈约乐府帝轩丨丨人思未忘　又史记秦始皇纪増寝庙牺牲及山川丨丨之礼　柳宗元时令论郊庙丨丨古之遗典不可以废杜甫诗九农成徳业丨丨发光辉】
　　百日【礼记丨丨之蜡一日之泽　王绩食后诗见三秋下　权徳舆有送韦起居老舅丨丨假满归嵩阳旧居诗　韩愈双鸟诗春风巻地起百鸟皆飘浮两鸟忽相逢丨丨鸣不休　苏轼诗丨丨归期恰及春余年乐事最闗身】
　　百宵【孟郊别郑相公诗丨丨华灯宴一旦星散人】
　　百刻【周礼疏漏凡丨丨春秋分昼夜各五十刻冬至昼四十刻夜六十刻夏至昼六十刻夜四十刻　旧唐书天文志隂纬单环皆凖阳经相衔各半内外俱齐面平上为天以下为地横周阳环谓之隂浑也面上为两界内为周天丨丨　辽史歴象志观天之变制器以之八尺之表六尺之筒丨丨之漏日月星辰示诸掌上　杜牧造刻漏记丨丨短长取于口不取于数天下多是也　陆机漏刻赋抱丨丨以骏浮　白居易花前有感诗四时轮转春常少丨丨支分夜苦长　欧阳修诗琴书自是千金产日月销闲丨丨香　戴复古诗一日一丨丨能得防刻闲】
　　百星【淮南子丨丨之明不如一月之光十牖毕开不如一户之明　崔融为百官贺千叶瑞莲表丨丨交映羽盖张而一色万目齐明车轮合而千状】
　　百雷【李觏麻姑山赋鸣泉丨丨跃下云窟】
　　百籁【张协诗丨丨坐自吟】
　　百里【易震惊丨丨不丧匕鬯　书丨丨赋纳总　又丨丨采　诗维此圣人瞻言丨丨　又昔先王受命有如召公日辟国丨丨　家语子路见于孔子曰昔者由也事二亲之时常食藜藿之实为亲负米丨丨之外战国防行丨丨者半于九十此言永路之难　蜀志厐统传先主领荆州统以从事守耒阳令在县不治免】
　　【官吴将鲁肃遗先主书曰厐士元非丨丨才也使处治中别驾之任始当展其骥足耳　庄子见三月下　李白观放白鹰诗孤飞一片雪丨丨见秋毫　又公羊传秦伯将袭郑丨丨子与蹇叔子谏　左传郑伯使许大夫丨丨奉许叔以居许东偏　又晋荐饥使乞籴于秦秦伯谓丨丨与诸乎对曰天灾流行国家代有救灾恤邻道也行道有福秦于是乎输粟于晋　又晋败秦师于殽获丨丨孟明视西乞术白乙丙以归】百畞【周礼大司徒不易之地家丨丨一易之地家二丨丨再易之地家三丨丨　孟子丨丨之田勿夺其时八口之家可以无饥矣　离骚见九畹下崔骃达旨惧吾躬之秽徳勤丨丨之不耘】
　　百畦【庄子子贡曰有械于此一日浸丨丨用力甚寡而见功多夫子不欲乎　农谱公仪休食葵而美拔而弃之仁矣而未博苟上之人教以种艺勿夺其时使家种丨丨是为与民共之何争利之有】
　　百顷【汉书王莽传遂营长安城南提封丨丨　庾信濬池诗丨丨浚源开　杜甫何将军山林诗丨丨风潭上千章夏木清　又天池诗丨丨青云杪层波白石中　杜牧诗罢亚丨丨稲西风吹半黄　又逢裴坦判官归宣州诗敬亭山下丨丨竹中有诗人小谢城　苏轼中秋寄子由诗镕银丨丨湖挂镜千寻濶　又饯鲁少卿诗琉璃丨丨水仙家风静平湖响钓车】
　　百井【岑参诗车马隘丨丨　苏轼咏子由居诗应须凿丨丨两绠载一牛】
　　百同【周礼注王畿方千里积丨丨也】
　　百沙【唐书地理志婺州金华县有丨丨山】
　　百岭【梁元帝庐山碑序长风夜作则万流俱响晨鼯晓吟则丨丨齐应】
　　百崖【崔涂赠休粮僧诗为忆禅中旧时犹梦丨丨】
　　百嶂【朱子寄题咸清精舍清徽堂诗千岚蔽夕隂丨丨明晨暾】
</div>
    <div class="pagination">
<a href="御定骈字类编_page409.html">上一页</a><span>...</span><a href="御定骈字类编_page405.html">405</a><a href="御定骈字类编_page406.html">406</a><a href="御定骈字类编_page407.html">407</a><a href="御定骈字类编_page408.html">408</a><a href="御定骈字类编_page409.html">409</a><span class="current-page">410</span><a href="御定骈字类编_page411.html">411</a><a href="御定骈字类编_page412.html">412</a><a href="御定骈字类编_page413.html">413</a><a href="御定骈字类编_page414.html">414</a><a href="御定骈字类编_page415.html">415</a><span>...</span><a href="御定骈字类编_page411.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
