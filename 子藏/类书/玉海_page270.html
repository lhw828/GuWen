<!DOCTYPE html>
<html>
<head>
    <meta charset="UTF-8">
    <title>玉海 - 第 270 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 270 页/共 284 页</h1>
    <div class="content">



　　玉海巻一百九十八
　　钦定四库全书
　　玉海卷一百九十九
　　宋　王应麟　撰
　　祥瑞
　　动物
　　鳯　祥禽
　　黄帝鳯凰翔庭　衔图　巢阿阁
　　淮南子黄帝治天下鳯凰翔于庭【律之初生写鳯之音】二皇鳯至于庭【伏羲神农】三代鳯止于门【尧舜禹】周室鳯至于泽德弥浇所至弥逺德弥精所至弥近　韩诗外传黄帝问天老鳯象对曰鸿前麟后龙文身燕颔鸡喙帝斋于殿中鳯凰蔽日而至帝再拜稽首皇天降祉不敢不承命鳯乃集东囿栖梧桐食竹实天老曰国安其主好文则鳯凰居之今鳯皇翔于东郊而乐之其鸣音中夷则与天相副【说苑同　白虎通日止于东园选注引礼瑞命记鳯止帝园】　春秋纬合诚图黄帝游雒水上与大司马容光等临观鳯凰衔图置帝前帝再拜受图【帝坐元扈注石室名】　尚书中握河纪曰尧即位七十年鳯凰止庭伯禹拜曰昔帝轩提象鳯凰巢阿阁【见春秋正义　中又云黄帝鸾鸟来仪】　诗正义元命苞云鳯凰衔图置帝前黄帝再拜受　帝王世纪黄帝坐于元扈有大鸟体被五色三文盖鳯也　宋志黄帝黄服斋于中宫坐于元扈洛水之上有鳯凰集不食生虫不履生草或止帝之东园或巢于阿阁或鸣于庭其雄自歌其雌自舞麒麟在囿神鸟来仪五十年秋七月庚申天雾三日三夜昼昏黄帝以问天老力牧容成曰何如天老曰国安其主好文则鳯凰居之今鳯凰翔于东郊而乐之其鸣音中夷则与天相副天有严教以赐帝帝勿犯也雾除游于洛水之上见大鱼鱼流于海得图书焉龙图出河书出洛赤文篆字少昊登帝位有鳯凰之瑞髙辛氏使皷人拊鞞皷击钟磬鳯凰皷翼而舞鳯凰仁鸟也其鸣雄曰节节雌曰足足晨鸣曰发明昼鸣曰上朔夕鸣曰归昌昏鸣曰固常夜鸣曰保长
　　少皥氏鳯纪
　　左传少皥氏鳯鸟适至故纪于鸟鳯鸟氏厯正也注鳯知天时正义运斗枢云天枢德见则鳯凰翔
　　少昊氏赤燕
　　田俅子赤燕一羽飞集少昊氏之户遗其丹书　拾遗记黄帝时祗攴国献重明鸟　瑞应图黄帝习乐昆仑有元集其右尧时青鹤音中律吕
　　尧鳯巢阿阁
　　荀子解蔽篇诗曰鳯凰秋秋其翼若干其声若箫有鳯有凰乐帝之心此不蔽之福也注逸诗也帝葢谓尧也尧时鳯凰巢于阿阁
　　尧鳯凰负图　止庭
　　春秋合诚图尧坐中舟与太尉舜临观鳯凰负图授尧赤玉为柙黄玉检白玉防其章曰天赤帝符玺五字杨子鳯凰跄跄匪尧之庭　宋志尧在帝位七十年鳯凰在庭
　　舜鳯凰巢庭　鳯凰来仪
　　书益稷箫韶九成鳯凰来仪　宋志舜即位鳯凰巢于庭　书帝命验赤鳯来仪服防云貌恭性仁则鳯凰来仪　晋傅咸赋感圣化而来仪兮讃箫韶于九成　中帝舜曰朕惟不乂百兽鳯晨注百兽率舞鳯凰司晨鸣　魏志注舜禹有天下鳯凰翔　书大传舜好生恶杀鳯凰巢其木　刘向传舜命九官众贤和于朝则万物和于野故箫韶九成而鳯凰来仪　山海经丹穴之山有鸟名曰鳯凰自歌自舞见则天下大安寜　郭璞賛鸾翔女牀鳯出丹穴拊翼相和以应圣哲
　　舜三足乌
　　古今注抱朴子虞舜至孝三足乌集其庭　汉章帝元年乌生三足色赤　乌三足阳数竒也　典引三足轩翥于茂木
　　汤白鸠
　　宋志白鸠成汤时来至　魏黄初初郡国十九言白鸠见　晋太始八年五月甲辰白鸠二集太庙南门太康二年七月见太仆寺四年十二月见安定
　　汤黒玉
　　商颂疏中雒予命云天乙在亳东观于洛黄鱼防跃出济于坛黑鸟以雒随鱼亦止化为黒玉赤勒曰元精天乙受神福
　　周鳯凰衔书　鳯凰歌
　　宋志文王孟春六旬五纬聚房后有鳯凰衔书游文王之都书又曰五星聚房昭理四海周公旦摄政七年制礼作乐神鸟鳯凰见蓂荚生麒麟游苑鳯凰翔庭成王援琴而歌曰鳯凰翔兮于紫庭余何德兮以感灵頼先王兮恩泽凑【一作臻】于胥乐兮民以寜【琴操成王着仪鳯之歌】　古今乐録成王时鳯凰翔舞作神鳯操曰鳯凰翔兮于紫庭云云　尚书中周公太平制礼鸾鸟见　周书王会西申以鳯鸟鳯者戴仁抱义掖信归有德氐以鸾鸟巴人以比翼鸟方以皇鸟蜀人以文翰方人以孔鸟拾遗记成王四年旃涂国献鳯雏载以瑶华之车驾
　　赤象至京师育于灵禽之苑及成王封泰山禅社首文彩炳燿昭王二十四年涂循国献青鳯丹鹤【骞霄国有黒鳯】説文成王时氐羌献鸾鸟
　　周鸑鷟鸣岐山
　　元命苞武王受鳯书之纪　国语内史过曰周之兴也【宋志文王】鸑鷟鸣于岐山注鸾鳯别名诗云鳯凰鸣矣于彼髙冈其在岐山之脊乎　选嵇康琴赋舞鸑鷟于庭阶李善引国语周文王时鸑鷟鸣岐山　景福殿赋翔岐阳之鸣鳯注引鸑鷟　贞观政要魏徴上疏昔周文王游于鳯凰之墟袜系解顾左右莫可使者乃自结之周文之朝尽为俊乂　书正义卷阿歌成王之德其九章曰鳯凰鸣矣于彼髙冈郑云因时鳯凰至故以喻焉
　　周文鶾
　　尔雅注逸周书曰文鶾若彩鸡成王时蜀人献之　汉志管仲曰古之封禅西海致比翼之鸟【尔雅谓之鹣】　书目师旷禽经一卷晋张华注按康成释深衣疏谓其语出禽经今此书无有　东京赋鸣女牀之鸾鸟舞丹穴之鳯凰注女牀山名在华隂西六百里山海经曰女牀之山有鸟状如鹤五色文名曰鸾鸟见则天下安寜丹穴之山有鸟如鹄五采名曰鳯凰饮食自歌自舞见则天下安寜　穆天子传仲秋丁巳天子射鹿于林中乃饮于孟氏爰舞白鹤二八
　　周赤乌　白雉
　　中周纪武王渡孟津有火自上复于下至于王屋流为乌其色赤其声魄【董仲舒曰受命之符】　墨子赤乌衔珪降周之岐社曰命周文王代殷　诗臣工于皇来牟笺赤乌以牟麦俱来　思文正义书说曰乌有孝名武王卒父业故乌瑞臻赤周之正谷记后稷之德礼说曰武王赤乌谷芒应　史记封禅书周有火德有赤乌之符　吕氏春秋文王之时赤乌衔丹书集于周社故其色尚赤魏志杨阜上疏曰文王有赤乌之符【许芝曰汤之王白乌为符文王】
　　【为西伯赤乌衔丹书】　呉志张纮书曰殷汤有白鸠之祥周武有赤乌之瑞　宋志武王有火自天止于王屋流为赤乌乌衔谷焉　述异记周成王元年贝多国人献舞雀周公反命之　韩诗外传成王之时越裳氏重九译而至献白雉于周公【宋志作越常】
　　周赤雀
　　诗文王正义中我应及雒师谋说文王之事言赤雀丹书易通卦验言文王得赤乌而演易是类谋曰受赤雀丹书春秋元命苞曰鳯凰衔丹书于文王之都六艺论言瑞命之事云汤登尧台见黑鸟至武王渡河白鱼跃文王赤雀止于户秦穆公白雀集于车　宋志周文王时赤雀衔丹书来至　春秋考异邮黄帝将兴有黄雀赤头立于日旁帝曰黄者土之精赤者火之荣雀者爵也余当王立大功乎
　　汉赤鴈
　　武纪太始三年二月【宋志三月五日】行幸东海获赤鴈作朱鴈之歌　礼乐志郊祀歌象载瑜十八赤鴈集六纷员殊翁杂【翁鴈头】五采文神所见施祉福登蓬莱结无极
　　汉甘泉羣鹤
　　武纪后元元年二月诏曰朕郊见上帝【春正月】廵于北边见羣鹤留止以不罗罔靡所获献荐于泰畤光景并见其赦天下
　　汉青雀
　　学记洞防记汉武帝生时有雀羣翔于防城门改为青雀门乃饰以锦文石为列钱之形　汉武内传有防山白鳯
　　汉鳯凰
　　详见总瑞　汉纪昭帝始元三年冬十月鳯凰集东海遣使者祠其处元鳯元年【八月改元】注应劭曰三年中鳯凰比下东海海西乐乡于是以冠元　宣帝本始元年五月鳯凰集胶东千乗四年五月集北海安丘淳于【二县属北海】地节二年夏四月集鲁郡羣鸟从之元康元年三月诏曰鳯凰集泰山陈留【表是嵗少府宋畴坐议鳯凰下彭城未至京师不足美贬泗水太傅】二年三月以鳯凰集赐爵神爵二年二月诏曰乃者正月乙丑鳯凰甘露降集京师羣从以万数其赦天下【志幸河东之明年正月鳯凰集祋祤于所集处得玉宝神爵二年也】四年二月诏鳯凰集京师鸾鳯万举蜚览翶翔止于后土祠旁十月鳯凰十一集杜陵十二月集上林【郊祀志乃作鳯凰殿以荅嘉瑞在是年】五鳯三年三月辛丑鸾鳯又集长乐宫东阙中树上飞下止地文章五色留十余刻吏民并观【先是鳯凰五至因以改元】甘露二年正月诏廼者鳯凰甘露降集三年二月诏曰乃者鳯凰集新蔡羣鸟四面行列皆向鳯凰立以万数　讲德论鳯凰来仪翼翼邕邕羣鸟并从舞德垂容神雀仍集麒麟自至甘露滋液嘉禾栉比
　　汉黄鹄下太液池　黄鹄经祠坛
　　昭纪始元元年春二月黄鹄下建章宫太液池中公卿上寿赐诸侯王列侯宗室金钱各有差臣瓉曰汉用土德服色尚黄鹄色皆白而今更黄以为土德之瑞故纪之师古曰黄鹄乃大鸟一举千里非白鹄也【西京杂记帝作黄鹄歌曰黄鹄飞兮下建章羽肃肃兮行鎗鎗】　古今注　惠帝五年七月黄鹄集萧池　后章纪元和二年二月辛未幸泰山黄鹄三十经祠坛上东北过于宫屋翺翔升降【东观记云】
　　【白鹤】
　　汉神爵集泰山
　　宣纪元康三年春神爵数集泰山赐诸侯王丞相将军列侯二千石等帛有差赐吏爵二级民一级女子百户牛酒鳏寡孤独髙年帛
　　汉神爵集雍
　　元康三年六月诏曰前年夏神爵集雍【晋灼曰汉注神爵大如鷃爵黄喉白头黒背腹班文】今春五色鸟以万数飞过属县翶翔而舞欲集未下其令三辅毋得以春夏擿巢探卵弹射飞鸟具为令　郊祀歌长丽前掞光耀明注臣瓉曰长离灵鸟旧说云鸾也　宋志五鳯三年正月神雀集京师神鸟者赤神之精风俗从则至
　　汉神爵集长乐未央北宫　万嵗宫　威鳯颍川鳯凰
　　纪元康四年三月诏曰乃者神爵五采以万数集长乐未央北宫髙寝甘泉泰畤殿中及上林苑朕之不逮寡于德厚屡获嘉祥非朕之任其赐天下吏爵二级民一级女子百户牛酒三老孝悌力田鳏寡孤独帛【明年改神爵元年】神爵元年三月诏曰乃元康四年神爵仍集南郡获白虎威鳯为宝【晋灼曰鳯之有威仪者与尚书鳯凰来仪同意】幸万岁宫神爵翔集【汾隂有万嵗宫是嵗幸河东　应劭曰前年神雀集于长乐宫故改元年】　黄霸传是时鳯凰神爵数集郡国颍川尤多下诏称扬京兆尹张敞舍鹖雀飞集丞相府霸以为神爵议欲以闻　严延年传时黄霸在颍川以寛恕为治屡防丰年鳯凰下上贤焉下诏称扬其行加金爵之赏　郊祀志　上自幸河东之明年正月鳯凰集祋祤于所集处得玉宝起歩寿宫下诏赦天下后间嵗鳯凰神爵甘露降集京师赦天下其冬鳯凰集上林乃作鳯凰殿以答嘉瑞明年正月复幸甘泉郊泰畤改元曰五鳯鳯凰下郡国凡五十余所【宣帝】　扬雄校猎赋发黄龙之穴窥鳯凰之巢临麒麟之囿幸神雀之林　论衡宣帝时鳯凰集上林后又于长乐宫东门树上髙五尺文章五色
　　汉白鹤集后庭　五色鴈集殿
　　郊祀志宣帝由武帝正统兴故立三年尊孝武庙为世宗行所廵守郡国皆立庙告祠世宗庙日有白　集后庭以立世宗庙告祠孝昭寝有鴈五色集殿前西河筑世宗庙神光兴于殿旁有鸟如白鹤前赤后青神光兴于房中如烛状　瑞应图黄帝集昆仑以舞众神鹤二八翔其左　淮南之经　鲍照之赋　翼松乔于碧落侣鸾皇于紫烟　唐舞鹤台　哲宗朝翔鹤曲彼鸣在隂声闻于天
　　汉神鸟集长乐宫
　　宋志汉宣帝五鳯三年二月辛丑神鸟集长乐宫东阙树上又飞下地五采炳发留十余刻章帝元和中神鸟见郡国【神鸟赤色而备五采鸣中五音肃肃雍雍喜则呜舞】
　　汉白雉　素鸟
　　元始元年正月越裳氏重译献白雉一黑雉二诏使三公以荐宗庙　建武十三年九月日南徼外蛮夷献白雉　元和元年正月复献　班固白雉诗啓灵篇兮披瑞图获白雉兮效素乌嘉祥阜兮集皇都发皓羽兮奋翘英容絜朗兮于淳精章皇德兮侔周成永延长兮膺天庆【光武时日南献白雉明帝时获素乌】　明纪永平十一年时麒麟白雉醴泉嘉禾所在出焉【章帝元和中白雉见郡国】　郊祀志丙辰禅泰山下阯东北肃然山纵逺方竒兽飞禽及白雉诸物下诏改元为元封【武帝】
　　汉颍川五鳯凰　神雀
　　纪光武建武十七年冬十月有鳯凰五见于颍川之郏县【东观记曰鳯凰髙八尺五采羣乌并从行列葢地数顷停一十七日　光武生于济阳鳯凰来集】章帝元和二年二月己未鳯凰集肥城【属泰山郡】五月戊申诏曰乃者鳯凰黄龙鸾鸟比集七郡或一郡再见及白乌神爵甘露屡臻安帝延光三年二月戊子济南言鳯凰集台县十月壬午新丰言鳯凰集西界亭　贾逵传建初元年上疏麟鳯万数嘉瑞杂遝注章帝时鳯见百三十九　五行志章帝末号鳯凰百四十九见何敞以为羽孽乐叶图徴说五鳯皆五色为瑞者一为孽者四典引来仪集羽族于观魏注貌恭体仁则鳯凰来仪宋志章帝元和二年以来至章和元年凡三年鳯凰
　　百三十九见郡国【秦彭守颍川有鳯凰之瑞】
　　汉神爵集宫殿　颂
　　贾逵传永平中神爵集宫殿官府冠羽有采色者帝异之以问刘复复不能对乃荐贾逵博物多识帝诏见问之对曰昔武王终文之业鸑鷟在岐宣帝威怀戎狄神爵仍集此胡降之徴也帝勑兰台给笔札使作神爵颂【班超为西域都防献大雀诏曹大家作颂】　论衡永平中神爵羣集孝明诏上颂百官颂上文皆比瓦石唯班固贾逵傅毅杨终侯讽五颂金玉孝明览焉隋志傅毅神雀赋一卷　纪永平十七年神雀五色翔集京师夏五月戊子百官上夀　王景传建初元年迁徐州刺史时有神雀诸瑞乃作金人论颂洛邑之美天人之符注章帝时有神雀鳯凰白鹿白乌等瑞【章帝元和中神爵白燕见郡国】　典引竒兽神禽
　　汉白乌　三足乌　晋赤乌
　　元和中蜀郡王追为益州太守政化尤异神马四匹出滇池河中甘露降白乌见始兴起学校渐变其俗　元和二年三足乌集沛国五月戊申诏白乌神爵甘露屡臻【又有赤乌白燕】　典引曰三足轩翥于茂林蔡邕曰乌反哺之鸟至孝之应【大人赋西王母有三足乌为使】　古今注河平四年白乌集孝文庙下　宋志三足乌王者慈孝天地则至汉章帝元和中见郡国　瑞应图宗庙礼敬备于孝慈则白乌至孝慈动天地则三足乌来文王时见苍乌王者孝悌则苍乌至　晋中兴祯祥说白乌仁禽宗庙肃敬则见　魏都赋莫赤匪狐九尾自扰莫黑匪乌三趾来仪　晋明帝大寜元年郭璞上疏当有赤乌来集晋陵以显至德　呉武昌赤乌见改年　齐髙帝时白乌至
　　汉条支爵
　　纪和帝永元十三年十一月安息献师子及条支大爵拾遗记章帝时条支国贡异瑞有鸟名鳷鹊形髙七
　　尺解人语其国太平则羣翔　汉武时四夷賔服有献驯鹊若有喜乐事则鼔翼翔鸣　前西域传賛钜象师子猛犬大雀之羣食于外囿【条支国临西海有大鸟】
　　汉白燕
　　宋志白燕者师旷时衔丹书至汉元和中见郡国宋元嘉元年七月壬戌集齐郡城白乌王者宗庙肃敬则至晋咸寜五年七月戊辰见齐南隰太康元年五月庚午见襄城十年五月丁丑见长安明帝泰寜二年十一月见京都宋元嘉二年十一月丙辰见山阳白雀王者爵禄均则至汉元和初见郡国【章和中白雀见犍为】晋咸寜元年见梁国太康二年六月丁卯二见河内河南　宋元嘉十八年山隂献白鸠何承天上颂曰翩翩者鸠亦皎其辉理翮台岭扬鲜帝畿二十四年九月庚戌又见沈演之上颂曰有哲其仪时惟皓鸠性勰五教名编素丘殷厯方昌婉翘来游汉录充韡爰降爰休岂伊赴林必周之栩岂伊归义必商之所惟德是依惟仁是处育景阳岳濯姿帝宇雉飞越裳鹭起西雍烝然戾止实兼斯容晋咸寜元年四月丁巳白雉见安丰十二月丙午见梁国三年十一月见渤海太康元年见中山【咸和九年五月癸酉白防见呉国】　宋元嘉二十二年白鹊见新野二十六年五月癸酉见建康大明五年正月丙子交州献白孔雀
　　魏赤雀　白雉
　　魏武执政赤雀见于庭【一云白雀】议郎魏不疑为颂　晋泰始中白雀见宜阳北门茍遂为颂八年飞于金城见河内洛阳太康三年见豫章十年见宣光北门　瑞应图王者养耆老尊有道则白鸠至【成汤时集成王时至】晋泰始八年五月甲辰白鸠巢庙阙【一云集太庙南门】　魏文帝延康元年四月丁巳饶安县言白雉见　黄初元年郡国十九言白鹿白麋见三十七言甘露降三言嘉禾生十九言白雀见白鸠见二言木连理朱草生文昌殿侧郡国二言醴泉出神出于灵池镬中生赤鱼　宋孝武上白雉表陶气仁风练色淳露
　　魏鳯凰见郡国
　　文帝郡国奏鳯凰十二见
　　晋鳯凰见郡国
　　晋纪武帝泰始元年十二月鳯凰六见郡国三年鳯凰六见郡国五年五月辛卯见赵国穆帝升平四年二月辛亥鳯凰将九雏见于丰城【十二月甲子复见】五年四月己未见沔北　宋元嘉十四年正月戊戌鳯凰二见于都下众鸟随之改其地曰鳯凰里　呉薛综鳯颂　晋顾凯之傅咸赋　郭璞賛
　　晋神雀
　　乐志傅改黄爵行为伯益言赤乌衔书有周以兴今圣皇受命神雀来也朱雀作南宿鳯凰统羽羣赤乌衔书至天命瑞周文神雀今来游为我受命君　郭璞传明帝即位逾年暨阳县言赤乌见璞请改年肆赦　隋开皇十六年神雀降含章闼召百官赐宴许善心于坐请笔制神雀颂　班固神爵之颂曹植嘉爵之篇　汉集泰畤之殿魏下文昌之宫　孔图献赤荀文表白梁大通九年白雀集东宫刘孝威上颂　薛综赤乌颂赫赫赤乌惟日之精朱羽丹质希代而生
　　唐白雉
　　武德二年正月寜州献白雉贞观十六年八月申州献白雉　纪武德元年十一月戊申禁献异兽竒禽者谢观白雉赋厯雉门而捧进随鸿胪而坌入利觜玉植修领缟戢其浄珉洁其神露凝禀时清之化非日浴之能
　　唐赤雀　神雀台
　　武德八年五月三日【一云四月】赤雀巢干殿门宴五品已上上颂者十余人贞观四年三月赤雀见万年二十年四月房州言赤雀见开元十七年五月甲寅有赤雀见于翼州【宋元嘉二十年五月赤雀集南平】　贞观九年五月万安县获白雀开元十三年九月兖州奏白雀见十月丁卯太史奏白雀见　地理志陜州峡石东有神雀台天宝二年以赤雀见置　瑞应图王者奉己俭约则赤雀见
　　唐鳯凰见
　　武德九年七月海州言鳯凰见太宗即位八月辛未巂州言鳯凰见九月洛州言赤雀见乙未莒州言鳯凰二见羣鸟随之其声若八音之奏贞观元年十月和州言鸾见九年十月黎州言鳯凰见十年八月洛州言鳯凰见二十一年四月兖州鸾见六月淄州言鳯凰见　明皇时杨仲昌对策第一为孝义令鸾降庭树太守萧恕表其政　李程鳯巢阿阁赋厌丹穴而不息鄙髙冈而不鸣　黄帝服斋翔鳯临于阿阁汉章望祀飞鹄度于祠坛葢髙览于徳辉故亟昭于瑞命
　　唐白鹊
　　通鉴贞观二年九月尝有白鹊巢于寝殿槐上合欢如腰皷左右称贺上曰此何足贺命毁其巢纵鹊于野外开元八年十二月岐州进白燕九年三月白鹊见许
　　昌十八年四月辛酉寿州献白鹊二十五年五月丁丑白鹊见【开元中大理狱有鹊巢庭羣臣称贺以为几致刑措】　贞元十二年十二月甲子左神防军进白鹊　栁宗元贺白鹊表霜毛皎洁玉羽鲜明白者正色实表金方鹊以知来式彰冦服
　　唐苍乌　五色鴈
　　贞观九年十二月京师苍乌见贞元十一年二月同州献五色鴈　礼斗威仪江海不扬波东海输之苍乌宋志君孝慈则苍乌来宋大明元年五月苍乌见襄阳
　　唐瑞雉
　　贞观十六年【一云十七年】四月二日皇太子初立有雄雉飞集东宫明德殿前上问禇遂良是何祥对曰昔秦文公时童子化为雉雌者鸣陈仓雄者鸣南阳童子言曰得雄者王得雌者伯文公遂以为宝鸡祠汉光武得雄遂起南阳有四海陛下旧封秦故雄雉见于秦地
　　唐三足乌　白乌　赤乌
　　贞观十七年五月雍州献三足乌　贞元十一年六月河阳献白乌十一月己酉潭州献赤乌　李云卿京兆献三足乌赋瑞表孝纪名标秘图　张说进白乌赋有莫黑之凡族忽变白而効灵感上仁于孝道合中瑞于祥经贶集王屋飞随帝辇捧日髙翥迎风细转鉴深心于反哺移报德于君亲雪羽霜毛氷清玉状　裴度白乌呈瑞赋怀恩反哺养素来仪不染而成因心之孝恶赤黑之人乃成形于皓皓
　　唐慈乌
</div>
    <div class="pagination">
<a href="玉海_page269.html">上一页</a><span>...</span><a href="玉海_page265.html">265</a><a href="玉海_page266.html">266</a><a href="玉海_page267.html">267</a><a href="玉海_page268.html">268</a><a href="玉海_page269.html">269</a><span class="current-page">270</span><a href="玉海_page271.html">271</a><a href="玉海_page272.html">272</a><a href="玉海_page273.html">273</a><a href="玉海_page274.html">274</a><a href="玉海_page275.html">275</a><span>...</span><a href="玉海_page271.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
