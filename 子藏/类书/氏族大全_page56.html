<!DOCTYPE html>
<html>
<head>
    <meta charset="UTF-8">
    <title>氏族大全 - 第 56 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族大全 - 第 56 页/共 82 页</h1>
    <div class="content">　　祖逖字士稚有英气晋元帝拜为豫州刺史渡江中流击楫而誓曰逖不能清中原而复济者有如大江　恢定河南复欲推锋越河扫清冀朔防有妖星见逖曰为我矣果卒【又见刘琨】
　　神锤
　　祖纳字士言有操行时梅陶钟雅数谈论纳輙困之曰君汝颍之士利如锥我幽冀之士钝如锤持我钝锤捶君利锥锥当摧矣陶雅曰神锥不可得锤纳曰我亦有神锤【晋史】
　　巧思入神
　　祖冲之字文逺明歴法造指南车欹器千里船有巧思入神之妙　宋初直华林学省　子暅之传家业【南史文学传】
　　圣小儿
　　祖莹字元珍八歳诵诗书亲属呼为圣小儿　常云文章须自出一家机轴成一家风骨何能与人同生活也与袁翻齐名时语曰京师楚楚袁与祖洛中翩翩祖
　　与袁　仕元魏十二歳为中书学生　迁祭酒秘书监
　　定雅乐
　　祖孝孙唐武徳初为太常少卿与张文收定乐制十二和以法天之数号大唐雅乐【礼乐志】
　　皇极箴
　　祖无择罢济南自歴山南走三百里别明复先生徂徕相与讲道徳究经史耽云霞玩水石举觞赋诗五日方去　知袁州兴学李秦伯为记　宋治平初知制诰献皇极箴
　　婚姻
　　祖无怿晚年议徐氏婚徐氏必欲訾相其人祖貎寝同舍冯京秀美谕媒妁俟冯出则绐之曰此祖学士也徐见而喜遂成婚后竟以反目仳离欧公诗云早歳多竒晚方偶谓此也
　　彭祖　黄祖　鼻祖
　　武【羽音　大原　周平王少子生而有文在手曰武因以为氏】
　　国士
　　武陔字元夏弟韶字叔夏次弟茂字季夏并总角知名刘公荣见之曰三子皆国士也　后俱仕晋为显宦
　　隐居龙门
　　武攸绪则天兄惟良子也恬淡寡欲好易及老庄书隠居龙门少室间冬蔽茅椒夏居石室晚年肌肉消省瞳有紫光昼能见星
　　隐嵩山
　　武平一名甄博通春秋崔日用相与诘难语塞乃曰吾请北靣　武后时隐嵩山屡诏不起中宗即位召拜脩文馆学士
　　真宰相器
　　武元衡字伯苍徳宗叹其才尝对延英上目送之曰真宰相器　元和中拜相时淮蔡用兵悉以机政委之
　　扇挥蝇
　　武儒衡字延硕有风节气韵髙雄论事风采　时元稹倚宦官知制诰儒衡鄙之防食蝇集其上儒衡挥以扇曰适从何来遽集于此一坐皆失色　宝厯初迁中书舍人
　　武渉盱台人项羽使説韩信三分天下
　　武允成宋淳化中为太子中允与至道九老【见李昉】
　　婚姻
　　降勑结亲
　　武士彠为荆州都督丧妻唐髙祖曰隋杨逹为纳言有女志行贤明可以辅徳遂降勑结姻庻事官给
　　武殷谪官潮阳太守韦安贞以女妻之数月而卒武崇训尚中宗安乐公主光艶动天下
　　步武　孙武　苏武
　　伍【羽音　安定　楚大夫伍举之后】
　　班荆
　　伍举楚大夫邑于椒故曰椒举襄二十六年奔晋蔡声子遇之郑郊班荆相与坐而言
　　烈丈夫
　　伍员字子胥父奢兄尚为楚平王所杀员奔吴导吴伐楚以报父仇　后因谏吴王夫差不从太宰嚭谗之王乃赐子胥属镂之剑盛以鸱夷革浮之江中吴人怜之为立祠于江上命曰胥山　太史公曰隠忍就功名烈丈夫也
　　伍乔星
　　伍乔南唐人力学诗调寒苦常有羸童瘦马之叹山中浮屠梦一大星人曰伍乔星也既觉访得乔倾资奉之后举进士第一试画八卦赋　与张洎相友善张为翰林伍为歙倅诗寄张云职事乆参侯伯幕梦魂长逹帝王州又云遥想玉堂多暇日花边谁伴出城逰张言于上召为考功郎
　　伍被事汉淮南王为中郎王隂有邪谋被数微谏伍朝字世明晋逸民也防心物外守静衡门
　　行伍　羞与哙等伍
　　古【羽音　新安　周太王古公之后】
　　笔公
　　古弼代人也头尖魏太武命之曰笔头时人呼为笔公数进克谏帝曰笔公可谓社稷之臣　以功拜立节将军赐爵霓夀侯迁尚书令
　　县令箴
　　古之竒唐人作县令箴云政不欲猛刑不欲寛寛则人慢猛则人残小恶无为涓流成池片言可用毫末将拱勿轻小道大车可覆不恕而明不如不明不通而清不如不清
　　吊古　稽古
　　扈【羽音　京兆　夏有扈氏之后以国为姓】
　　碧鲜赋
　　扈载有文名常逰相国寺见庭竹可爱作碧鲜赋题壁间周世宗命黄门録进称善乆之
　　太平御览
　　扈宋开宝中知贡举擢进士合格者八人　与李昉以羣书编类赐名太平御览
　　扈寅仕晋为尚书令史以非罪系狱廷尉刘颂理出之
　　辅【宫音　扶风　晋大夫辅跞之后】
　　辅公祐仕唐为録事李太白赠以诗云鹦鹉洲横汉阳渡水引寒烟没江树汉口双鱼白锦鳞令传尺素报情人
　　邬【商音　颍川　晋邬大夫之后以郡为姓】
　　邬彤工草书如寒林栖鸦【黄诗注】
　　萭
　　萭章字子夏汉元成间侠士也在长安城西号西城萭子夏为京兆尹门下督从至殿中诸侯贵人争揖之















　　氏族大全巻十四
<子部,类书类,氏族大全>
　　钦定四库全书
　　氏族大全巻十五
　　十一荠
　　祢【平原】
　　祢衡字正平气尚刚傲矫时慢物汉建安初游许下隂懐一刺既而无所适懐中刺字漫防　孔融深爱其才上疏荐之云鸷鸟累百不如一鹗　曹操召为鼓吏衡为渔阳操檛蹀而前容态有异声节悲壮　操送于刘表表送于黄祖祖长子射【音赤】大会賔客有献鹦鹉者射曰愿先生赋之以娱嘉賔衡揽笔而作文无加防黄祖性急竟杀之
　　米【徴音　京兆　本出西域米国】
　　米楷后汉人与田盘陈耽薛郭宋布唐就嬴咨宣褒为八及　张俭等亦名八及此非
　　三朝供奉
　　米嘉荣唐长庆间人善歌刘禹锡诗云唱得凉州意外声旧人惟有米嘉荣　三朝供奉米嘉荣能变新声作旧声子和尤善琵琶
　　馈羊
　　米暨唐防昌中为振武军节度使馈李徳裕四百羊
　　书画船
　　米芾字元章宋熈丰间人少负英声以恩补校书郎迁太学博士　东坡云清雅拔俗之文超迈入神之字何时见之以洗瘴毒儿子得寳月赋琅然一诵老夫卧听未半蹶然而起恨二十年相从知元章不尽此赋当过古人不论今世也　出守无为军建寳月斋凿墨池仰髙堂明逺楼爱润州京口溪山之胜遂定居焉作庵城东号海岳润州火惟存李卫公塔与此庵耳米诗云神护卫公防天留米老庵　喜蓄书画山谷赠诗二章有云万里风帆水拍天麝煤鼠尾过年年沧江夜夜虹贯月尽是米家书画船工篆真行草书宋髙宗极爱其字分为十卷刻于石
　　御赐碑
　　米友仁芾之子也笔法能世其业髙宗眷侍甚厚赐御书石文殿碑又诏书道山堂碑　绍兴中权兵部尚书
　　四贤堂
　　米宪宋嘉泰中守瑞州先是三贤堂在酒务之右祠东坡栾城米宪后塑山谷易曰四贤堂
　　十二蟹
　　解【商音　平阳　唐叔虞子食采于解子孙以邑为氏晋大夫解解狐皆其后也】
　　治绩第一
　　解修仕晋为渤海太守考绩为天下第一
　　恶人及蟹
　　解系字少连仕晋为雍州刺史与赵王伦有隙伦得志收系兄弟梁王彤救之伦曰我于水中见蟹且恶之况此人兄弟轻我乎竟害之　二弟　结　育
</div>
    <div class="pagination">
<a href="氏族大全_page55.html">上一页</a><span>...</span><a href="氏族大全_page51.html">51</a><a href="氏族大全_page52.html">52</a><a href="氏族大全_page53.html">53</a><a href="氏族大全_page54.html">54</a><a href="氏族大全_page55.html">55</a><span class="current-page">56</span><a href="氏族大全_page57.html">57</a><a href="氏族大全_page58.html">58</a><a href="氏族大全_page59.html">59</a><a href="氏族大全_page60.html">60</a><a href="氏族大全_page61.html">61</a><span>...</span><a href="氏族大全_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
