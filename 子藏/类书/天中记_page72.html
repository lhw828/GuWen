<!DOCTYPE html>
<html>
<head>
    <meta charset="UTF-8">
    <title>天中记 - 第 72 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 72 页/共 201 页</h1>
    <div class="content">　　李洛姬肚宗道晖好着髙翅帽大屐州将初临辄服以谒见仰头举肘拜于屐上冀州人为之语曰显公钟宋公鼓道晖屐李洛姬肚谓之四大显公沙门也宋公安德太守也洛姬妇人也【上】
　　垂膝安禄山腹垂过膝尝自称重三百斤上尝戏指其腹曰此胡腹中何所有其大乃尔对曰更无余物止有赤心耳【通鉴】
　　腹负东坡闻子由痩云十年京国厌肥羜日日糕花压红玉从来此腹负将军今者固宜安脱粟俗云大将军食饱扪腹而叹曰我不负汝左右曰将军固不负此腹此腹负将军未尝少出智虑也【志林】或云是党进
　　肝
　　木藏肝木脏也生于木防所藏【説文】肝干也五行属木故其体状有枝干也凡物以木为干也【释名】
　　肝仁五脏肝仁肝所以仁者何肝木之精也仁者好生东方者阳也万物始生故肝象木色青而有枝叶目为之候【乐动声仪】
　　履肝武王伐纣纣鬬而死弃之玉门之外民之观者皆进蹴之蹈其腹蹷其肾践其肺履其肝周武王乃使人帷而守之民帷而入以石抵之者犹未止【贾子】
　　纳肝卫懿公有臣演有所干使翟人攻卫杀懿公尽食其肉独舍其肝演至报使于肝呼天而啼尽哀而止曰臣请为襮因自杀先出其腹实内懿公之肝齐桓公闻之复立卫于楚丘【吕览】
　　伤肝息夫躬絶命辞曰涕泣流兮兰心结愲兮伤肝【汉书】
　　刳肝生食防稽太守谢琰拒孙恩恩帷下都督张猛于后斫马琰堕地遂杀之髙祖左里之捷生擒猛送琰小子混混刳肝生食之【续晋阳秋】
　　全无心肝陈后主入隋文帝给赐甚厚数得引见班同三品后监守者奏言叔宝云既无秩位每预朝集愿得一官号隋文帝曰叔宝全无心肝【南史纪】
　　胆
　　胆腑胆连肝之腑也【説文】胆者肝之腑肝者目之精主仁者不忍故以胆断也是以仁者有勇故胆断也肝胆异处何以知相为腑也肝者木精木之为言牧也人怒无不色青目脤张者是其效也【白虎通】
　　六腑精胆部之宫六腑精胆胃大肠小肠膀胱三焦为六腑也太平经云精清成精故胆为六腑之精也【黄庭经】尝胆吴既赦越越王勾践反国乃苦身焦思置胆于坐坐卧即仰胆饮食亦尝胆也曰女忘防稽之耻邪【史记】愁心苦志悬胆于户出入尝之不絶于口【吴越春秋】
　　胆薄袁绍既并公孙瓒兼四州之地众十余万诸将以为不可敌公曰绍志大而智小色厉而胆薄土地虽广粮食丰适足以为吾奉也【魏志】
　　胆过贲育袁绍在黎阳将南渡时程昱有七百兵守鄄成太祖使人告昱欲益二千兵昱不肻曰袁绍拥十万众自以所向无前今见昱兵少必不来攻太祖从之绍果不往太祖谓贾诩曰程昱之胆过于贲育【上】
　　一身是胆赵云字子龙先主入益州云留守营曹公争汉中地运米北山下数千万囊黄忠以为可取云兵随忠取米过期不还云将数十骑出围视忠值曹公兵大出为前锋所击云前突其陈且鬬且却公军散已复合云陷敌还入营更大开门偃旗息鼓公军疑云有伏兵引去云雷鼓震天以戎弩于后射公军公军惊骇自相蹂践堕汉水中死者甚多先主明旦自来至云营围视昨战处曰子龙一身都是胆也军中号云为虎威将军【别】
　　如斗钟防既搆邓艾自称益州牧以叛欲授姜维兵五万人使为前驱魏将士愤发杀防及维【志】维死时见剖胆如斗大【世语】
　　明胆吕子春者精义味道研覈是非以为人有胆可无明有明便有胆嵇康谓明胆异用不能相生明以见事胆以决断专明无胆虽见不断专胆无明则违理失机【明胆论】
　　胆破太学生防稽魏准以才学为融所赏既欲奉子良而准鼓成其事太学生虞义丘国宾窃相谓曰竟陵材弱王中书无断败在眼中矣及融诛诏准入舍人省诰问遂惧而死举体皆青时人以准胆破【南史】
　　如升侯景之为逆也东阳人李瞻起兵为贼所执遂诣建邺景先出之市中断其手足刻析心腹破出肝肠瞻正色整容言笑自若见其胆者乃如升焉【上】
　　举身悉胆王雅周文时从战芒山时大军未利诸将皆退雅独拒之敌人见其无继步骑竞进雅左右奋击斩九级敌众稍退雅乃还周文叹曰王雅举身悉是胆也【北史】
　　胆决李标字云杰弼弟也长不盈五尺性果决有胆气为周文帝帐内都督从复农破沙苑时跨马运矛冲坚陷阵隐身鞍甲之中敌人见之皆避此小儿不知之形貌正自如此周文嗟叹之谓曰但问胆决如何何必要须八尺之躯也【上】
　　肠
　　两府小肠大肠心肺腑也主礼义礼义有分理肠亦大小相承受也肠为心肺主心为皮体主故为两腑【白虎通】烂肠殷洪逺云周旦腹中有三斗烂肠【金楼予】
　　无他卫绾为中郎将郎官有谴常蒙其罪不与他将争有功常让他将上以为亷忠实无他肠【史记】
　　九回司马迁与任安书曰仆以口语遇遭此祸肠一日而九回居则忽忽若有所亡出则不知其所如往【汉书】憋肠董卓将兵击韩遂诏徴卓为少府不肻就上书言所将湟中义从及秦胡兵牵挽臣车使不能制羌胡憋肠狗态臣禁不能止【后汉】
　　寸肠髙爽辩博多才孙挹为兰陵县爽诣之挹了无故人之怀爽出从阁下过取笔题鼓面云身有八尺围腹无一寸肠面皮如许厚被打未遽央挹体肥壮腰带十围故以此激之【谈薮】
　　浣肠北有浣肠之国从口中引肠出而浣濯之更递易其五脏浣毕啸傲而飞焉【舍遗记】
　　肠清欲得长生肠中清欲得不死肠无屎【抱朴子】
　　五脏目者肝之使肝者木之精苍龙之位也鼻者肺之使肺者金之精制割立断耳者心之侯心者火之精上为张星隂者肾之写肾者水之精上为虚危口者脾之门户脾者土之精上为北斗主变化者也【白虎通】
　　五性元帝时翼奉上封事曰五性不相害六情更兴废观性以歴观情以律【汉书】翼氏五性肝性静行仁甲已主之心性躁躁行礼丙辛主之脾性力力行信戊癸主之肺性坚坚行义乙庚主之肾性智智行敬丁壬主之也五仓成帝末年颇好方术谷永説上曰世有仙人服食不终之药化色五仓之术者皆奸人左道以欺罔世主【汉书】李奇曰思身中有五色腹中有五仓神五色存则不死五仓存则不饥【上】
　　仁尸夫人身并有三尸九虫人之生也皆寄形于父母胞胎五谷精气是以人腹中尽有尸虫为之大害常以庚申日夜上告天帝记人罪过絶人生籍欲令速死魂升于苍天魄入于黄泉唯有虫尸独在地上游走曰鬼或四时八节三牲祭祀不精辄与人作祸害心痛痊忤伐人性命上尸名彭倨好宝物中尸名彭质好五味下尸名彭矫好色欲三尸之为物常居人脾上尸彭倨名青服中尸彭质名白服下尸彭矫名赤口此三尸状如小儿或似马形状皆有须髪毛长三四寸人既死遂出作鬼耳如人生时形象衣服长短亲人见之谓是亡人还家实非亡人灵也【中山王柜经】欲生则三尸生欲灭则三尸灭去尸成道之速者先外制声色名利内平喜怒若怠荒不敬冒于寝寐贪于饮食尸乃千变万化随欲而归令人世患日深多愚早亡制之法每至庚申日夕不眠以守之令不得诉天帝罪满五百条其人必死三守庚申三尸振扶七庚申三尸长絶太镬汤煑而死矣尔乃精神安定五脏恬和不复搔扰【上清无始谱録】上尸一名青姑一本作青石中尸一名白姑一本作白石下尸一名血尸一本作血姑【玉柜经】三彭者三尸之姓也常居人身中伺人之过欲令人死每以庚申日条列人罪目奏于上天学仙之士不去三尸无由得道徒苦无益也【上籖】三焦三焦者包络府也水谷之道路气之所终始也故上焦若窍中焦若编下焦若渎【白虎通】言三焦者多矣而未的其实盖心肝肺三脏之上系管之中为三焦故中黄经云肺首为三焦当指其所也又焦者热也言肝心肺头焦热之义【梁丘子黄庭经注】
　　骨
　　肉核骨体之质也肉之核也【説文御览】骨滑也骨坚而滑也【释名】
　　食苦益骨人有三百六十节当天之数形体有骨肉如地之厚有孔窍血脉如川谷也多食甘者有益于肉而骨不利多食苦者有益于骨而筋不利多食辛者有益于筋而气不利【意林】
　　葬骨文王昼卧梦人登城而呼已曰我东北陬之槁骨也速以王礼葬我文王曰诺觉召吏视之信有焉文王曰速以人君葬之吏曰此无主矣请以五大夫文王曰吾梦中已许之矣柰何其倍之也士民闻之曰我君不以梦之故不倍槁骨况于生人乎于是下信其上【贾子】文王之葬枯骨无益众庶众庶悦之恩义动人也【新序】无骨徐偃王有筋而无骨【尸子】
　　骨朽孔子适周将问礼于老子老子曰子所言者其人与骨皆已朽矣独其言在耳【史记】
　　骨腾孔鲋谓陈王曰梁人有由者伎巧过人骨腾肉飞【孔丛子】
　　指骨戚姬以百链金为彄环照皆指骨上恶之以赐侍儿鸣玉耀光等各四枚【西京杂记】
　　葬骨陈宠字昭公为广汉太守先是雒县城南每隂雨常有鬼哭声宠使吏案行还言昔嵗仓卒时骸骨不葬者多宠乃勅县葬于田是即絶【东观汉记】
　　骨青蒋子文汉末为广陵尉自谓骨青死当为神【列异传】似无骨司徒蔡谟亲人有王蒙者单独常为蔡公所收养蒙长才五尺似为无骨登牀辄令抱上【续捜神记】
　　奇骨桓温字元子彛之子也生未朞而太原温峤见之曰此儿有奇骨可试使啼及闻其声曰真英物也彛以峤所赏故遂名之曰温峤笑曰果尔后将易吾姓也【晋书】正骨王右军目陈伯垒块有正骨【世説】
　　骨榦蔡叔子云韩康伯虽无骨榦然亦肤立【上】旧目韩康伯将肘无风骨【上】范啓云韩康伯似肉鸭【説林】
　　颡骨益大吕僧珍劝武帝攻郢州一夜僧珍忽头痛壮热及明而颡骨益大其骨法盖有异焉【南史】
　　红润梁昭明太子胫骨微红润泽异常【尚书故实】
　　锯骨自若长孙子彦少常坠马折臂肘上骨起寸余乃命开肉锯骨流血数升言戏自若时以为逾于闗羽【北史】羽为流矢贯左臂后疮虽愈每隂雨即痛医曰矢镞之毒入骨宜伸臂令医凿之臂血流离肉割炙饮酒自若【蜀志】
　　凿颊骨髙开道作乱幽州矢陷其颊召医使出之对以镞深不可出则俾斩之又召一人如前对则又斩之又召一人如前曰可出然王须忍痛因铍面凿骨置揳于其间骨裂开寸余抽出箭镞开道奏伎进膳不辍【隋唐嘉话】威骨唐贞观中侯君集与庶人承干通谋意不自安忽梦二甲士録至一处见一人髙冠奋髯叱左右取君集威骨来俄有数人操屠刀开其脑上及右臂间各取一骨片状如鱼尾因啽呓而觉脑臂犹痛自是心悸力耗至不能引一钧弓欲自首不决而败【酉阳】
　　鏁子李泌在表兄郑叔则家已絶粒多嵗身轻能行屏风上引指使气吹烛可灭每导引骨节皆珊然有声时人谓之鏁子骨【邺侯外】
　　凿髀骨苌从籍尝中流矢镞入髀骨命工取之工无良药欲凿其骨人皆以为不可从简遽使凿之工迟疑不忍下从简叱其亟凿左右视者皆若不胜其毒而从简言笑自若【五代史】
　　古骨长大蔡京崇宁末以使相就第赐第阊阖门外俗号梁门者脩筑之际往往得唐人旧冢志文皆云葬城西二里大梁实唐宣武节度梁门外知已为墓田矣盖多得妇人胫骨率长于今时长大男子几寸焉或谓尝亲陜晋间古长平为秦白起坑赵卒处白骨尚存其胫长大异隋唐时也知今人寖短小释氏之语或不妄【铁围山丛谈】
　　骨化沐胥国术人名尸罗常坐日中渐渐觉其形小或化为老人或为婴儿倏忽而死臭烂盈屋人有除烧其骸骨于粪土之中复还为人矣【拾遗记】
　　焚骨顿逊国人死鸟葬或火葬鸟葬者病因便歌舞送郊外有鸟如鹅緑色飞来万许啄食都尽敛骨焚之沈于海水此必生天上鸟若不食自悲伤乃就火葬取骨埋之【扶南传】
　　血
　　漂杵炎帝黄帝异母兄弟各有天下之半战于涿鹿之野血流漂杵【贾子】
　　血腥禹洪水杀相其血腥臰不可生五谷以其地为台相一名相仰【山经】
　　如江龙门之下血如江【春秋考异邮】龙门战在鲁桓十三年【宋均注】
　　轮殷齐晋将战郤伤于矢流血及屦未絶鼓音曰余病矣郤至曰自始合而矢贯余手及肘余折以御左轮朱殷岂敢言病吾子忍之【成二】
　　化碧苌死于蜀藏其血三年而化为碧【庄外物】吕览化为碧玉
　　泣尽继血下蔡威公闭门而哭三日三夜泣尽而继以血旁隣窥墙而问之曰哭何悲也曰吾国且亡吾数谏吾君吾君不用故知其将亡也于是窥墙者举家而去之楚居数年楚果伐蔡窥墙者为司马见威公防在肤中乃言之于楚王遂解其防与俱之楚故曰能言者未必能行能行者未必能言【説苑权谋】
　　衣出血豫让为知伯报仇欲刺襄子伏于桥下为襄子所得使兵环之让愿请其衣而击之襄子义之脱附身之衣以与之让拔劔三跃呼天击之衣尽出血曰而可以报知伯矣遂伏劔而死襄子回车车轮未周而亡【战国防史索隐】
　　试人血燕太子丹豫求天下之名利匕首得赵人徐夫人匕首取之百金使工以乐淬之以试人血濡缕无不立死者【春秋后语】
　　草色殷赤未央殿东北二里许钟楼故处也有隙地丈余草色皆殷赤相吕后杀韩淮隂血渍而然【地志】逆流于公辨东海孝妇之寃而天大雨长老相传云孝妇名周青青将死车载十丈竹竿以悬五幡立誓于众曰青若有罪愿煞血当顺下青若枉死血当逆流既行刑已其血青黄縁幡竹而上极标又縁幡而下云尔【捜神】擿吏流血逢萌隐琅琊劳山非礼不动聚落化之北海太守遣吏奉谒萌不诺太守遣吏捕之民相率以石擿吏皆流血奔走【东观记】
　　嵇侍中血元康元年河间成都二王举兵向南都朝廷北计徴稽绍为侍中王旅不振败绩于汤隂百官侍卫莫不溃散唯绍以身捍冦兵突御辇飞矢雨集绍遂被害于帝侧血溅御服及定左右欲浣衣帝曰此嵇侍山血勿去【晋书】
　　上柱下流建兴中丞相府斩督运令史淳于伯刑血着极遂逆上终极柱末二丈三尺旋复下流四尺五寸百姓諠哗士女纵观咸白其寃伯息忠诉辞称枉【上】无血石虎时安定人侯子光自称佛太子易姓名为李子杨游于□县聚众杜南山称大黄帝建元曰龙兴镇西石广斩之颈无血十余日面色无异于生【载记】
　　流臂冯跋防羣僚忽有血流其左臂跋恶之从事中郎王垂因陈符命之应跋戒其勿言【北燕録】
　　血涌湔篱陈显达为官军所败赵潭注矟刺落马斩之于篱侧血涌湔篱似淳于伯之被刑也是冬连大雪枭百于朱雀而有不集之【齐书】
　　怀血吴明彻杀王琳有一叟以酒脯来至号酻尽哀收其血怀之而去【陈书】
　　血迹不灭武平中有血防地自咸阳王斛律明月宅而至于太庙及见杀血流于地刬之迹给不灭【北史】
　　白饮变血陈后主尝进白饮忽变为血又有血霑殿阶沥沥然至御榻俄而国亡
　　口鼻流血王君廓镇幽州防突厥入冦君廓邀击破之髙祖大悦徴入朝赐以御马令于殿庭乗之而出因谓侍臣曰吾闻蔺相如叱秦皇目眦出血君廓往击窦建德将出战李勣遏之君廓发愤大呼目口鼻耳一时流血此之壮气何谢古人不可以常例赏之复赐锦袍金带【唐书】
　　防舌顔真卿卢专权忌之数遣人问方镇所便将出之真卿往见辞曰相公先中丞首至平原面上血真卿不敢衣拭以舌防之相公忍不相容乎矍然下拜而含怒心【上】
　　化燐鬭战死亡之处其人马血积年化为燐燐着地及草木如露畧不可见行人或有触者着人体便有光拂拭便分散无数愈甚有细咤声如炒豆唯静住良久乃灭后其人忽忽如失魂经日乃差【博物志】僧赞定博物王陀儞徐铉尝就焉柳开守维阳后圃遇隂雨即青焰夕起触近则散曰此燐火兵战血或牛马血着土则凝结为此气柳掘之皆断鎗折劔乃古战地也因赠诗云空门今日见张华【湘山野録】
　　髑髅
　　髑髅髑髅顶也【説文】颡颅谓之髑髅【广雅】
　　髐然庄子之楚见空髑髅髐然有形檄以马捶因而问之曰夫子贪生失理而为此乎将子有亡国之事斧钺之诛而为此乎将子有不善之行愧遗父母妻子之丑而为此乎将子有冻馁之患而为此乎将子之春秋故及此乎于是语卒援髑髅枕而卧夜半髑髅见梦曰子之谈者似辩士诸子所言皆生人之累也死则无此矣子欲闻死之説乎庄子曰然髑髅曰死无君于上无臣于下亦无四时之事从然以天地为春秋虽南面王乐不能过也庄子不信曰吾使司命复生子形为子骨肉肌肤反子父母妻子闾里知识子欲之乎髑髅深矉蹙曰吾安能弃南面王乐而复为人间之劳乎【庄至乐】极大长沙浦圻县有吕蒙冢中有髑髅极大蒙形既长伟疑即蒙髑髅也【荆州记】
　　碎火永嘉五年髙荣为髙平戌逻主时曹疑贼冦离乱人民皆坞垒自固山中火起飞埃絶烂十有余丈树巅夕焱响动山谷又闻人马铠甲声谓嶷贼上人皆怕惧并严出欲系之引骑到山下无有人但见碎火来洒人袍铠马毛鬛皆烧于是军人走还明往视山中无然火处唯有髑髅百头布散山中【续捜神记】
　　共冡卢循袭广州风大夜发奔逸者数十而已循除烧骨数得髑髅三万余于江南洲上作大坑葬之今名为共冡【广州记】
　　赤丁子洛阳牟颖郊外葬一枯骸梦人来谢云我本强冦为同辈见害感公掩藏故来谢君若能容我栖托每夜祭我我当应君指使及觉试礼之夜又梦鬼曰我已托君矣君每欲使我即呼赤丁子一声轻言其事我必应声而至也颖遂每潜告令盗人财物无不应声遂祀颖见隣妇美色乃呼赤丁子令窃焉隣妇夜半逾垣而至颖遂携之而逃【潇湘録】
　　谨事致富吕与叔长安人话长安有安氏者家藏唐明皇髑髅作紫金色其家事之甚谨因尔家富达有数子得官遂为盛族后其家析居争髑髅遂斧为数片人分一片而去张丈潜谓之曰明皇生死为姓安人极合坐大笑【明道杂志】
　　破饮乌浒人得髑髅破之以饮酒【南州异物志】
　　魂魄
　　天气地气天气为魂地气为魄【淮南】
　　伝迫魂魄者何谓也魂犹伝伝行不休也少阳之气故动不息于外也魄者犹迫迫着于人也此少隂之气象金石着人不移也魂者芸也情以除秽魄者迫也往以治内精神者何谓也精者静也太隂拖化之气也象水之化须待任生也神者恍惚太隂之气出入无间【白虎通】魄白也魂芸也白明白也芸芸动也形有体质取明白为名气唯嘘吸取芸动为义【孝经説】
　　幽冥魄问于魂曰道何以为体曰以无有为体魄曰无有有形乎魂曰无有魄曰无有何得而闻也魂曰吾直有所遇之耳视之无形听之无声谓之幽冥幽冥者所以喻道而非道也魄曰言者独何为者吾将反吾宗矣魄反顾魂忽然不见反而自存亦以沦于无形矣【淮南】神明子产适晋赵景子问焉曰伯有犹能为鬼乎子产曰能人生始化曰魄既生魄阳曰魂用物精多则魂魄强是以有精爽至于神明匹夫匹妇强死其魂魄犹能冯依于人以为淫厉况良宵乎【主昭七】
　　精爽鲁叔孙昭子聘于宋宋元公与之宴饮酒乐宋公使昭子古坐语相泣也乐祁佐退而告人曰今兹君与叔孙其皆死乎吾闻之哀乐而乐哀皆丧心也心之精爽是谓魂魄魂魄去之何以能久【二十四】
　　招魂招魂者宋玉之所作也魂者身之精也宋玉怜哀屈原厥命将落作招魂欲以复其精神延其年寿也【楚辞】思沛髙祖谓沛父老曰游子悲故乡吾虽都闗中万嵗之后吾魂魄犹乐思沛也【史记】
　　埋神东海王越妃裴痛越棺柩被焚乃招魂葬越于丹徒中宗以为非礼也下诏曰夫冢以藏形庙以安神令世招魂葬者是埋神也其禁之【晋中兴书】
　　魂守宋南平王铄元凶弑立以铄为侍中后归孝武最晩常怀忧惧每于眠中蹶起坐与人语亦多谬僻语家人云我自觉无复魂守【南史】
　　拘録人有贤愚皆知已身之有魂魄魂魄分去则人病尽去则人死故分去则术家有拘録之法尽去则礼典有招呼之义此之为物至近者也然与人俱生至乎终身莫或有自闻见之者也岂可遂以不闻见之又云无之乎【抱朴论仙】
　　得失越王问于范子曰寡人闻人失其魂魄者死得其魂魄者生物皆有之人亦有之范子曰人有之万物亦然天地之间人为贵物之生谷为贵以生人与魂魄无异也【越絶书】
　　自见师言欲求长生勤服大药欲得通神当金水分形形分则自见其身中之三魂七魄而天灵地只皆可接见山川之神皆可使役也【地真】
　　三魂人有三魂一曰爽灵二曰胎光三曰幽精常呼念其名则魂安人身也【太微灵书】胎光延生爽灵益禄幽精絶死【七籖】
　　七魄第一魄名尸狗二名伏矢三名雀隂四名吞贼五名非毒六名除秽七名臭肺此七魄之名身中之浊鬼也【上】
　　九逝惟郢路之辽逺兮魂一夕而九逝【楚抽思】
　　魄兆惠公改葬共世子臭达于外国人诵之曰贞之无报也嵗之二七其每有微兮若翟公子吾是之依兮郭偃曰公子重耳其入乎其魄兆于民矣魄形也【晋语】
　　影
　　愧影君子犹内不负心外不愧影上不欺天下不食言【抱朴】
　　九影道士郭采真言人影数至九段成式常试之至六七而已外乱莫能辨郭言渐益炬则可别又説九影各有名影神一名右皇二名魍魉三名泄节枢四名尺鳬五名索闗六名魄奴七名灶物形八名亥灵胎九名全食不辨【酉阳】
　　畏影渔父谓孔子曰人有畏影恶迹而去之走者举足愈数而迹愈多走愈疾而影不离身自以为尚迟疾走不休絶力而死不知处隂以休影处静以息迹愚亦甚矣【庄渔父】
</div>
    <div class="pagination">
<a href="天中记_page71.html">上一页</a><span>...</span><a href="天中记_page67.html">67</a><a href="天中记_page68.html">68</a><a href="天中记_page69.html">69</a><a href="天中记_page70.html">70</a><a href="天中记_page71.html">71</a><span class="current-page">72</span><a href="天中记_page73.html">73</a><a href="天中记_page74.html">74</a><a href="天中记_page75.html">75</a><a href="天中记_page76.html">76</a><a href="天中记_page77.html">77</a><span>...</span><a href="天中记_page73.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
