<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 361 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 361 页/共 1019 页</h1>
    <div class="content">　　三楚【小学绀珠丨丨南楚东楚西楚　又丨丨楚文王都郢昭王都鄀考烈王都夀春　丁谓夔城记坚完两川间隔丨丨　黄滔秋色赋空丨丨之暮天楼中歴歴满六朝之故地草际悠悠　阮籍咏懐诗丨丨多秀士朝云进荒淫　梁元帝五言诗见一城下　王融报范通直诗丨丨多秀士江上复才人　王维登辨觉寺诗窓中丨丨尽林上九江平　卢纶送抚州周使君诗松声丨丨逺郷思百花初　又送郎士元使君赴郢州诗渔商丨丨接郡邑九江分　白居易东南行南去经丨丨东来过五湖　刘禹锡白舎人自杭州寄新诗诗莫道骚人在丨丨文星今向斗牛眀　李商隠过郑广文旧居诗宋玉平生恨有余逺循丨丨吊三闾　张乔题宣州开元寺诗六朝眀月唯诗在丨丨空山有鴈逥　又送厐百篇之任青阳县尉诗乡连丨丨树县对九华云　许棠旅次滑台投献陆侍郎诗天遥丨丨树路逺两河人　罗邺芳草诗丨丨渡头长恨见五侯门外却难逢　罗隠秋日懐孟夷庚诗见二妃下　韦荘鄜州防别张员外诗丨丨故人皆是梦十年陈事只如风　尚顔诗浸浸丨丨白渺渺九江寒　杜荀鹤赠祖肩和尚诗才闻锡杖离丨丨又説随縁向五台　陈陶登寳歴寺阁诗丨丨故墟残景北六朝荒苑断山东吴莱风雨渡扬子江诗丨丨畸民类鱼鼈两淮大将犹熊虎　王逢秋感诗丨丨楼台余梦泽两亰形势自甘泉】
　　三齐【战国防苏代遗燕昭王书曰夫一齐之强而燕犹不能支也今乃以丨丨临燕其祸必大矣　史记项羽纪田荣闻项羽徙齐王市胶东而立齐将田都为齐王乃大怒不肯遣齐王之胶东因以齐反迎击田都田都走楚齐王市畏项王乃亡之胶东就国田荣怒追击杀之即墨荣因自立为齐王而西击杀济北王田安并王　丨　汉书髙祖纪遂并丨丨之地注齐与济北胶东　宋书武帝纪鲜卑负众僭盗丨丨狼噬冀青防刘沂岱介恃遐阻仍为边毒　齐书髙帝纪杨运长领丨丨射手七百人引彊命中故贼不得逼城　又州郡志晋末以广陵控接丨丨故青兖同镇　南史王元邈传仕宋位青州刺史齐髙帝之镇淮隂为宋明帝所疑乃北劝魏遣书结元邈元邈长史房叔安进曰夫布衣韦带之士衔一餐而不忘义使之然也今将军居方州之重托君臣之义无故举忠孝而弃之丨丨之士宁蹈东海死耳不敢随将军也元邈意乃定　北史慕容白曜传进克东阳擒沈文秀凡获仓粟八十五万斛始末三年筑围攻击虽士卒死伤无多怨叛丨丨欣然安堵乐业　小学绀珠丨丨即墨临淄平陆　王粲七释邯郸才女丨丨巧士　陆瑜从军行故人轻百战聊欲定丨丨　吴均渡易水诗不能通瀚海无面见丨丨】
　　三韩【南史百济国传有丨丨国一曰马韩二曰辰韩三日弁韩　隋书杨元感等传论亲总八狄之师屡践丨丨之域　金史地理志大定府丨丨县　又赫舎哩志宁传贼畧懿州界陷灵山同昌庆和三县睥睨北京会土河水涨贼不得渡乃西趋丨丨县志宁方追蹑之　泉志孙穆鸡林类事曰髙丽仿本朝铸钱以钱交易但其国人与海贾未以为便其钱规模与中国同皆以海东通寳或海东重寳丨丨通寳为记　王胄白马篇丨丨劳薄伐六事指幽燕　杜甫赠太常张卿诗方丈丨丨外昆仑万国西　钱起重送陆侍御使日本诗万里丨丨国行人满目愁　苏轼凝祥池诗乞与丨丨使新圗到乐浪　范成大初赴眀州诗海接丨丨诸岛近江分七堰两潮平　宋无荅马懐秀兄弟见访诗贵应聨万石功定服丨丨　张翥送西江胡允中之桃温万戸府学正诗诗书直化丨丨逺文轨须令万国同纳新送李中父典簿髙丽颁厯诗天子垂衣朝万国中郎仗节使丨丨】
　　三魏【晋书刘毅传侨居平阳太守杜恕请为功曹沙汰郡吏百余人丨丨称焉　又谢元传遣晋陵太守滕恬之渡河守黎阳丨丨皆降　水经注汉髙帝十二年置魏郡治邺县王莽更名魏城后分魏郡置东西两都尉故曰丨丨　束晳广农议州司十郡土狭人繁丨丨尤甚】
　　三赵【汉书叙传髙祖八子二帝六王丨丨不辜淮厉自亡　后汉书光武纪吕太后贼害丨丨注谓髙帝子赵幽王友赵共王恢赵隠王如意　又唐书李徳裕传徳裕陈先臣封于赵冢孙寛中始生字曰丨丨意将传嫡不及支庶臣前益封已改中山臣先世皆尝居汲愿得封卫从之遂改卫国公　又五代史王衍传宗夀得王氏十八丧葬之长安南丨丨村】
　　三晋【孟子晋国天下莫强焉注韩魏赵本晋六卿当此时号丨丨　战国防丨丨已破智氏将分其地段规谓韩王曰分地必取成臯韩王日成臯石溜之地也寡人无所用之　史记周本纪五十八年丨丨距秦又秦本纪丨丨攻夺我先君河西地诸侯卑秦丑莫大焉　又郑世家赞丨丨侵伐郑纳于韩　唐书突厥传序商鞅佐秦以秦地旷而人寡晋地狭而人伙诱丨丨之人耕而优其田宅复及子孙　五代史刘守光传晋遣周徳威将三万人防镇定之兵以攻燕自祈沟关入其澶涿武顺诸州皆迎降守光被围经年累战尝败乃登城呼徳威曰公丨丨贤士独不急人之危乎遣人以所乘马易徳威马而去　商子丨丨之所以弱者其民务乐而复爵轻也今秦之所以强者其民务苦而复爵重也　小学绀珠丨丨魏赵韩　崔骃车后铭虽有丨丨欿然若虚　魏武帝求逸才令吴起贪将杀妻自信散金求官母死不归然在魏秦人不敢东向在楚则丨丨不敢南谋　庾信崔訦碑威振两河名凌丨丨　成公绥大河赋见二周下　张説奉和圣制过晋阳宫应制诗星轩丨丨躔土乐二尧封　张九龄奉和圣制途次陜州诗川原丨丨别襟带两京同　崔曙登望仙台诗见二陵下　皇甫曽送李中丞归本道诗关河丨丨路賔从五原人　权徳舆酬冯绛州早秋绛台诗六条萦印绶丨丨辨山川　张乔题河中鹳雀楼诗树隔五陵秋色早水连丨丨夕阳多　张昱投赠潞国公承防学士张仲举诗丨丨鳯鸣千载防两河龙向五云迎】
　　三呉【晋书成帝纪咸和三年五月吴兴太守虞潭与庾冰王舒等起义兵于丨丨　又成恭杜皇后传丨丨女子相与簪白花望之如素柰　南史丘巨源传着丨丨决録不传　宋史乐志圣皇廵狩清跸驻丨丨十世嗣瑶圗边尘不动干戈戢文徳溥天敷　元史世祖纪时将相大臣皆以声罪南伐为请驿召姚枢许衡徒单公履等问计公履对曰乘破竹之势席卷丨丨此其时矣帝然之　水经注永建中阳羡周嘉上书以县逺赴防至难求得分置遂以浙江西为吴东为防稽汉髙帝十二年一吴也后分为三世号丨丨吴兴吴郡会稽其一焉　小学绀珠丨丨吴郡吴兴丹阳　伏滔正淮论东连丨丨南引荆汝　苏轼秋阳赋耕于丨丨有田一防禾已实而生耳稻方秀而泥蟠　李白永王束廵歌秋毫不犯丨丨悦春日遥看五色光　又送友人寻越中山水诗八月枚乘笔丨丨张翰杯　又赠升州王使君忠臣诗六代帝王国丨丨佳丽城　王维送缙云苖太守诗露冕见丨丨方知百城贵　崔何喜陆侍御破石埭草宼诗一战清戎越丨丨变险艰　唐彦谦西眀寺威公盆池新稻诗支公尚有丨丨思更是幽人忆钓矶　陆新秋即事诗帆檝衣裳尽钓徒往来踪迹遍丨丨　殷文圭览陆旧集诗见一壶下　黄滔寄蒋先軰诗千载丨丨有髙迹虎丘山翠益崔嵬罗虬比红儿诗丨丨时俗重风光未见红儿一面妆陆游小雨泛镜湖诗吾州清絶冠丨丨天写云山万幅圗　楼钥送杨晦叔提举浙西诗五马况当恩始拜丨丨从此政尤清　张翥吴江诗坐倚风樯看太湖波涛澒洞半丨丨　戴表元史昭甫招陈宗鲁之长兴诗之子沧浪去丨丨西更西　陈髙观湖诗皛淼浸百里彷佛吞丨丨　陈基游狼山寺诗淮海北来吞两楚江湖南去控丨丨　朱徳润送王信仲过淮阳诗曽向秦淮登莫阁碧云低处认丨丨】
　　三越【晋书文帝纪烕加南海名慑丨丨宇内康宁苛慝不作　陈书周廸传潜结异共为表里同恶相求密加应援谓我六军薄伐丨丨未宁屠破述城虏缚妻息　骆賔王送刘少府游越州诗见一丘下】三虢【水经注河南即陜城也昔周召分伯以此城为东西之别东城即虢邑之上阳也虢仲之所都为南虢丨丨此其一焉】
　　三亳【小学绀珠丨丨北亳南亳西亳　汤显祖感宦籍赋下至一尉一侯险如丨丨三危】
　　三蜀【晋书李流载记丨丨百姓并保险结坞城邑皆空北史隋文帝纪论王谦固丨丨之阻不逾期月尉迟逥举全齐之众一战而亡斯乃非止人谋抑亦天之所赞　又于宣敏传见二齐下　唐书李晟传帝进狩梁州骆谷道隘储供不豫从官乏食帝叹曰早用晟言丨丨之利可坐有也　又张延赏传自杨国忠讨南蛮丨丨疲罄及乘舆临狩縻用百出后更郭英乂崔宁杨子琳乱益矜僭公私萧然延赏事为之制薄入谨出府库遂实　水经注益州旧以蜀郡广汉犍为丨丨土地沃美人士隽乂为一州称望　梁简文帝司徒始兴忠武王诔推毂两江建旗丨丨　李白司马将军歌我见楼船壮心目颇似龙骧下丨丨　杜甫野望诗山连越嶲蟠丨丨水散巴渝下五溪　韩翃赠别成眀府赴剑南诗朝为三室印晚为丨丨人　卢纶送从叔牧永州诗浪里争迎丨丨货月中喧泊九江船　郑余庆还石门洞诗地分丨丨限关志百牢名　殷尧藩金陵懐古诗江吞彭蠡来丨丨地接昆仑带九河　贾岛寄令狐绹相公诗一缄论贾谊丨丨寄严家　许浑题灞西骆隐居诗志凌丨丨客心爱五湖人　郑嵎津阳门诗青泥坂上到丨丨金堤城边止九旂　徐夤断酒诗采茗早驰丨丨使看花甘负五侯期　罗邺上东川顾尚书诗龙节坐持兵十万可怜丨丨尽无忧】三巴【宋书武帝纪见一隅下　齐书髙帝纪建元元年二月壬申以丨丨校尉眀慧昭为巴州刺史　小学绀珠丨丨巴郡巴东巴西　骆賔王郑安阳入蜀诗地是丨丨俗人非百里才　又从军中行路难长驱一息背铜梁直指丨丨发剑阁　李白长干行早晩下丨丨预将书报家相迎不道逺直至长风沙　杜甫禹庙诗早知乘四载疏凿控丨丨　郎士元题刘相公三湘圗诗微眀丨丨峡咫尺万里游　武元衡送徐员外还京诗九折朱轮动丨丨白露生　杨凭巴江雨夜诗五岭天无雁丨丨客问津　羊士谔郡楼懐长安亲友诗残暑丨丨地沈隂八月天　栁宗元述旧言懐诗雄风吞七泽异产控丨丨　喻凫送友人南中访旧知诗水急丨丨险猿分五岭愁　曹松猿诗曽宿丨丨路今来不愿听　苏轼荆州诗江山非一国烽火畏丨丨　陆游久不得张汉州书诗尽道丨丨逺那无一纸书　吴师道朝阳台诗千古秋风恨未平髙泉飞落丨丨怒】三汉【窦常谒诸葛武侯庙诗见一方下】
　　三朡【防嵏鬷皆同书汤誓序夏师败绩汤遂从之遂伐丨丨俘厥寳玉传丨丨国名桀走保之今定陶也史记司马相如传陵丨丨之危下碛歴之坻注汉书音义曰丨丨三成之山　汉书扬雄传尔廼虎路丨丨】
　　【以为司马　后汉书郡国志定陶本曹国古陶尧所居有丨丨亭　竹书纪年帝癸三十一年商自陑征夏邑克昆吾大雷雨战于鸣条夏师败绩桀出奔丨丨商师征丨丨战于郕获桀于焦门放之于南巢　谢眺和萧中庶直石头诗九河亘积岨丨丨郁旁眺】
　　三荆【北史序传见二郢下　小学绀珠丨丨北荆州东荆州荆州　孟浩然岘山送萧员外之荆州诗伫立丨丨使看君驷马旋】
　　三冀【梁元帝元览赋度五城而骋望见丨丨之无穷】
　　三交【晋书康帝纪建元二年四月张骏将张驩败石季龙将王擢于丨丨城　宋史李继隆传迁宫苑使领妫州刺史防丨丨屯兵】
　　三原【晋书穆帝纪升平元年夏五月苻生将苻眉苻坚击姚防战于丨丨斩之　唐书髙祖纪武徳四年闰月戊辰猎于清水谷遂幸丨丨　宋史地理志耀州县丨丨　眀一统志丨丨县在西安府城南九十里又永嘉郡记乐城县丨丨亭去郡百二十里溪水清如镜曩昔有得一死鮎者鬐大五六围一鬐輙得数十斛鲊此湾无所不容有人能食者尝自譬腹如丨丨湾】
　　三衢【宋史燕懿王徳昭传令衿知泉州泉属邑有隠士秦系故庐唐相姜公辅葬邑旁令衿建堂合祠之郡人感其化归寓丨丨　眀一统志丨丨衢州府郡名又丨丨山在衢州府常山县北二十五里昔有洪水暴出派兹山为三道故名　阮籍咏懐诗歩游丨丨旁惆怅念所思　张蠙赠信安太守诗丨丨正对福星时喜得君侯妙抚绥　罗隠寄丨丨孙员外诗小敷文伯见何时南望丨丨渴复饥　雷渊马上见桃花诗丨丨鞍马苦尘腥忽见溪桃倦意醒　卢琦望湖亭诗丨丨非为嬾折腰枫城聨防桐隂色　又南越志博罗县有合成树十围去地二丈分为丨丨】
　　三闽【宋史五行志见一汴下　王僧孺南海郡求士教丨丨奥壤百越旧都】
　　三苖【楚语其后丨丨复九黎之徳尧复育重黎之后不忘旧者使复典之以至于夏商故重黎氏世叙天地而别其分主者也　宋书礼志有虞舞干戚而丨丨化鲁僖作泮宫而淮夷平　宋史乐志抚运重熙盛提封万里遥还同有虞氏文徳格丨丨　淮南子齐俗训丨丨髽首羌人括领中国冠笄越人劗鬋其于服一也李原同江汉朝宗赋覩洞庭之落叶兮叹丨丨之弗率　杜甫野望诗云山兼五岭风壌带丨丨　刘长卿】
　　【送栁使君赴袁州诗五栁闭门髙士去丨丨按节逺人归　又送青苖郑判官归江西诗丨丨余古地五稼满秋田　武元衡途次诗不问丨丨宠谁陪万国欢】
　　三襄【后汉书西南夷传延熹二年蜀郡丨丨夷宼蚕陵】
　　三蛮【三才图防丨丨国名食士死者埋之心肺皆不朽百年复化为人】
　　三胡【小学绀珠丨丨林胡楼烦东胡】
　　三夷【张衡天象赋天稷播五稼之勤东瓯表丨丨之类】
　　三兰【唐书地理志自婆罗门南境从没来国至乌剌国皆縁海东岸行其西岸之西皆大食国其西最南谓之丨丨国】
　　三竺【许月卿西湖诗断猿丨丨晓残栁六桥春　戴表元送防上人游西湖诗六桥水暖初杨栁丨丨山深未杜鹃】
　　三京【宋书乐志张华表曰按魏上夀食举诗及汉氏所施用其文句长短不齐未皆合古盖以依咏节本有因循而识乐知音足以制声度曲法用率非凡近所能改二代丨丨袭而不变虽诗章词异兴废随时至其韵逗曲折皆系于旧有由然也　隋书髙丽传都于平壌城亦曰长安城东西六里随山屈曲南临浿水复有国内城汉城并其都防之所其国中呼为丨丨　唐书艺文志綦毋邃丨丨赋音一卷　宋史仁宗纪天圣八年冬十月丙申弛丨丨河中府颍许汝郑郓济卫晋绛虢亳宿等二十八州军盐禁　又髙宗纪绍兴十年五月己亥命刘光世为丨丨招抚处置使以援刘锜又理宗纪端平元年八月癸酉诏河南新复郡县乆废播种民甚艰食江淮制司其发米麦百万石往济归附军民仍榜谕开封应天河南丨丨　又食货志宋酤之法诸州城内皆置务醸酒县镇乡闾或许民醸而定其嵗课若有遗利所在多请宦酤丨丨官造麴听民纳直以取　辽史百官志丨丨宰相府　徐寄从兄宪兼示二弟诗一枝栖未稳回首望丨丨】
　　三都【左传恃陋而不备罪之大者也备豫不虞善之大者也莒恃其陋而不脩城郭浃辰之间克其丨丨无备也夫　又仲由为季氏宰将堕丨丨于是叔孙氏堕郈季氏将堕费公山不狃叔孙辄帅费人以袭鲁公与三子入于季氏之宫登武子之台费人攻之弗克入及公侧仲尼命申句须乐颀下伐之费人北国人追之败诸姑蔑二子奔齐遂堕费将堕成公敛处父不堕冬十二月公围成弗克注丨丨费郈成也　晋书左思传专思丨丨赋自以所见不博求为秘书郎　又孙绰传见二亰下　宋史李纲传夫南阳光武之所兴有髙山峻岭可以控扼有寛城平野可以屯兵西邻关陜可以召将士东达江淮可以运谷粟南通荆湖巴蜀可以取财货北距丨丨可以遣救援暂议驻跸乃还汴都无出于此者　小学绀珠丨丨成都广都信都　又丨丨蜀吴魏　又丨丨京兆河南太原　苏轼复改科赋特令可畏之后生心潜六义伫见大成之君子名振丨丨谢灵运防吟行两亰愧佳丽丨丨岂能似　元稹酬乐天江楼夜诵稹诗因成三十韵诗见一顾下　白居易和微之春日投简阳明洞天诗登楼诗八咏置砚赋丨丨　陆蒙新竹诗立窥五岭秀坐对丨丨屏　宋无上冯集贤诗气凌百辟星辰动赋就丨丨造化闲　又寄翰苑所知诗学过丨丨赋神超七歩诗　又五代史韩建传是时天子孤弱独有殿后军及定州丨丨将李筠等兵千余人为卫以诸王将之　罗隐春日投钱塘元帅尚父诗丨丨节已聨翩降两地花应次第开　又宋史李廸传嘉勒斯赉犯边秦州方出兵复召廸问曰玮此举胜乎对曰必胜居数日奏至玮与敌战丨丨谷果大胜　明一统志丨丨谷在巩昌府秦州境】三辅【史记大宛传汉发丨丨罪人因巴蜀士数万人遣两将军郭昌卫广等往击昆眀之遮汉使者　汉书景帝纪丨丨举不如法令者皆上丞相御史注应劭曰亰兆尹左冯翊右扶风共治长安城中是为丨丨师古曰时未有亰兆冯翊扶风之名此丨丨者谓主爵中尉及左右内史也　又张敞传亰兆典亰师长安中浩穰于丨丨尤为剧郡国二千石以髙第入守久者不过三二年近者数月一嵗辄以罪过罢唯赵广汉及敞为久任　晋书江统传汉兴而都长安关中之郡号曰丨丨禹贡雍州宗周丰镐之旧也　宋书序传林子威声逺闻丨丨震动关中豪右望风请附　齐书王敬则传见一揆下　南史韦叡传字懐文亰兆杜陵人也世为丨丨着姓　事文类聚隋苏威荐房恭懿授新丰令政为丨丨之最上呼至榻前访以理人之术　魏武帝与王修书昔宣帝察少府萧望之才任宰相故复出之令为冯翊从正卿往似于左迁上使侍中宣意曰君守平原日浅故复试君丨丨非有所间也　谢灵运撰征赋窃强秦之丨丨陷隆周之西亰　江淹思北归赋去丨丨之台殿辞五都之城市　崔颢题潼关楼诗山势雄丨丨关门扼九州　杜甫览物诗曽为掾吏趋丨丨忆在潼关诗兴多　陆游送陈懐叔赴上臯酒官却还都下诗地近虽同丨丨重时平无复五陵豪　史学过太室诗丨丨祥开表圣期三呼天夀与天齐　张翥周汉长公府临安故城二图诗丨丨黄图空郡国六朝王气渺山川　又战国策是以尧有九佐舜有七友禹有五丞汤有丨丨自古及今而能虚成名于天下者无有王融策秀才文片言而求丨丨一説而定五州　又云笈七签老君道徳经乃是大乘部摄正当丨丨之经未入二洞之教今人学多浮浅唯诵道德不识真经即谓道教起自荘周始乎柱下眷言弱丧深所哀哉蠡酌管闚一至于此】
　　三国【诗邶鄘卫谱武王既黜殷命杀武庚复伐三监更于此丨丨建诸侯以殷余民封康叔于卫使为之长　又密人不恭敢距大邦侵阮徂共笺云阮也徂也共也丨丨犯周而文王伐之密须之人乃敢距其义兵违正道是不直也　左传隠公八年冬齐侯使来告成丨丨公使众仲对曰君释丨丨之圗以鸠其民君之惠也寡君闻命矣敢不承受君之眀徳　又吴人伐州来楚防越帅师及诸侯之师奔命救州来战于鸡父吴子以罪人三千先犯胡沈与陈丨丨争之吴之罪人或奔或止丨丨乱吴师击之丨丨败获胡沈之君及陈大夫又继室以声子疏诸侯一娶九女然则诸侯娶于丨丨国别各有三女　公羊传防齐侯陈侯郑伯于稷以】
　　【成宋乱注加以者辟直成乱也疏十四年传云以者何行其意也彼注云以已从人曰行言四国行宋意也今此言以成宋乱者若言公为丨丨所以遂行其意而成宋乱非公本意故云加以者辟直成乱也　战国策丨丨攻秦反西周恐魏之借道也为西周谓魏王曰楚宋不利秦之听丨丨也彼且攻王之聚以利秦魏王惧令军设舎速东　史记夏本纪丨丨致贡其名注马融曰言箘簵楛丨丨所致贡其名善也　汉书陈汤传呼韩邪单于身入称臣朝见郅支以为呼韩邪破弱降汉不能自还即西收右地防汉发兵送呼韩邪单于郅支由是遂西破呼偈坚昆丁令兼丨丨而都之　晋书陈夀传撰魏吴蜀丨丨志凡六十五篇时人称其善叙事有良史之才　金史选举志丨丨志用裴松之注　魏晋世语孙盛字安国为秘书监加给事中笃尚好学自少至长常手不释卷既居史官乃着丨丨阳秋　文中子晋而下何其纷纷多主也吾视惠懐伤之舍丨丨将安取志乎　小学绀珠西戎丨丨昆仑析支渠搜　又海东丨丨新罗髙丽百济　张九龄经江宁览旧迹至元武湖诗否运争丨丨康时劣九州　张乔宿刘温书斋诗因论丨丨志空载几英豪　萨都拉登北固多景楼诗六朝人物空流水丨丨江山独倚楼】
　　三邦【书禹贡荆州惟箘簵楛丨丨底贡厥名】
　　三州【诗汉广序文王之道被于南国美化行乎江汉之域笺纣时淫风徧乎天下维江汉之域先受文王之教化疏言先者以其余丨丨未被文王之化故以江汉之域为先被也　齐书刘绘传出为南康相郡事之暇专意讲説上左右陈洪请假南还问绘在郡何似既而间之曰南康是丨丨防舌应须治干岂可以年少讲学处之邪　唐书裴识传时蕃酋尚恐热上丨丨七关列屯分守宣宗择名臣以识帅泾原毕諴帅邠宁李福帅夏州帝亲临遣　又刘巨容传天祐二年王建遣将王思绾攻行袭败其兵州大将金行全出降行袭奔均州建以行全为子更名宗朗授观察使以渠巴开丨丨隶之　又吐蕃传诏差赐四道兵録有劳者丨丨七关地腴衍者听民垦蓺贷五嵗赋　宋史食货志今于葭芦米脂相去一百二十里间各建一砦又其间置小堡铺相望则延州之义合白草与石州之吴堡尅明以南诸城砦千里边面皆为内地而河外丨丨荒闲之地皆可垦辟以赡军用　白居易池上闲吟四皓再除犹且健丨丨罢守未全贫　苏轼次韵徐仲车诗八年看我走丨丨月自当空水自流　朱徳润题陈直卿一碧万顷诗水光浮四际云气接丨丨　栁贯游五泄山诗五湫地压丨丨胜八十僧从七客游】
　　三郡【汉书髙祖纪秦徙中县之民南方丨丨注桂林象郡南海郡也　隋书裴矩传髙丽之地本孤竹国也周代以之封于箕子汉世分为丨丨晋氏亦统辽东今乃不臣别为外域故先帝疾焉欲征之乆矣　元史地理志广安府唐属宕渠巴西洛陵丨丨宋置广安军又改宁西军元至元十五年废宁西军二十年升为广安府　水经注巴治江州汉献帝初平元年分巴为丨丨于江州则永宁郡治也　李白中丞宋公以吴兵三千赴河南军次寻阳脱余之囚参谋幕府因赠之诗九江皆渡虎丨丨尽还珠　权徳舆和张仆射朝天行元侯重寄贞师律丨丨四封今静谧　贾岛上邠宁邢司徒诗马走千蹄朝万乘地分丨丨拥双旌　姚合寄汴州令狐楚相公诗诗好四方谁敢和政成丨丨自无寃苏轼送孙勉诗亲程丨丨士玉石不能　陈傅良奉陪王徳修登观海阁诗见二王下　杨维桢送谢太守诗湖秀今丨丨循良第一人】
　　三邑【春秋荘公元年齐迁纪郱鄑郚注齐欲灭纪故徙其丨丨之民而取其地　左传郑伯赏入陈之功三月甲寅朔享子展赐之先路三命之服先八邑赐子产次路再命之服先六邑子产辞邑曰自上以下降杀以两礼也臣之位在四且子展之功也臣不敢及赏礼请辞邑公固予之乃受丨丨公孙挥曰子产其将知政矣让不失礼　又僖公十有六年秋狄侵晋取狐厨受铎渉汾及昆都因晋败也注狐厨受铎昆都晋丨丨象郡志跨丨丨之封居岭峤之表　谢灵运撰征赋纳五叛以长寇伐丨丨以侵彭】
　　三县【左传魏献子为政分祁氏之田以为七县分羊舌氏之田以为丨丨注铜鞮平阳杨氏　史记项羽纪陈余弃将印去不从入关然素闻其贤有功于赵闻其在南皮故因环封丨丨注汉书音义曰绕南皮丨丨以封之　又穰矦传眀年魏背秦与齐从亲秦使穰侯伐魏斩首四万走魏将暴鸢得魏丨丨穰侯益封　汉书武帝纪祠后土诏曰其赦汾隂夏阳中都死罪以下赐丨丨及杨氏皆无出今年租赋　李洞和知己赴任华州诗塞色侵丨丨河声聒两衙】
　　三乡【齐语丨丨为县县有县帅　晋书张协传见二都下　五代史朱友谦传初名简以卒隶渑池镇有罪亡去为盗石濠丨丨之间商旅行路皆苦之　白居易和微之任校书郎日过丨丨诗丨丨过日君年几今日君年五十余　刘禹钖丨丨驿栖伏覩元宗望女几山诗诗开元天子万事足唯惜当时光景促丨丨陌上望仙山归作霓裳羽衣曲　张绮和丨丨诗洛川依旧好风光莲帐无因见女郎云雨散来音信断此生遗恨寄丨丨　刘谷和丨丨诗苎萝山下无穷意并在丨丨惜别时　李羣玉送郑子寛归女几诗回车丨丨路仙菊正堪摘】
　　三邉【陈书后主纪朕居中御物纳隍在睠频恢天网屡絶丨丨元元黔庶终罹五辟盖乃康哉寡薄抑焉法令滋章是用当宁弗怡矜此向隅之意　唐书辛替否传陛下知仓有几嵗储库有几嵗帛百姓何所活丨丨何所输民散兵乱职此由也　宋史理宗纪寳祐五年十一月庚辰诏丨丨郡县官母擅离职守诸制帅臣其严纠察　小学绀珠丨丨幽并凉　张正见御幸乐游苑侍宴诗轨文通万国旌节靖丨丨　潘徽赠北使诗业定丨丨静时和四海敦　孔绍安结客少年场行若使丨丨定当封万戸侯　陈子良上越国公杨素诗六郡多壮士丨丨岂足平　王绩诗鱼鳞张九拒鹤翅拥丨丨　崔湜边愁诗九月蓬根断丨丨草叶腓　李端送王羽林往秦州诗直扫丨丨靖承恩向建章　李逢吉和严揆省中宿斋诗曽驱爪士丨丨静新赠髥参六义穷　李商隠富平少侯诗七国丨丨未到忧十三身袭富平侯　章碣春别诗殷勤莫厌貂裘重恐犯丨丨五月寒　司空圗南北史感遇诗千金尽把酬歌舞犹胜丨丨赏战功　皎然送吉判官还京赴崔尹幕诗清晨趋九陌秋色望丨丨　戴良投同佥公诗秘略丨丨服妖氛一剑横　又赵师秀灵山阁见二徐友旧题句诗见一面下】
　　三垂【后汉书李膺传膺着威幽并遗爱度辽今丨丨蠢动王旅未振易称雷雨作解君子以赦过宥罪乞原膺等以备不虞　唐书韦陟传衔国威命纠合丨丨翦除凶慝好恶同之毋有异志　又阿史那泥传其为人沈果有智数众颇便附延陀畏逼将杀之乃率所部遯去骑数千尾追不胜窜金山之北丨丨斗絶惟一面可容车骑壤土夷博即据之　魏文帝又与孟达书今者海内清定万里一统丨丨无边尘之警中夏无狗吠之虞以是弛罔阔禁与世无疑　又五代史唐荘宗纪初克用破盂方立于邢州还军上党置酒丨丨冈伶人奏百年歌至于衰老之际声辞甚悲坐上皆凄怆时存朂在侧方五嵗克用慨然捋须而笑曰吾行老矣此奇儿也后二十年其能代我战于此乎　眀一统志丨丨山在潞安府潞城县西二十里】
　　三道【左传三涂注在河南陆浑县南音义三涂山名大行轘辕崤黾也谓三处道也疏释例三涂河南陆浑县南山名或曰三涂伊阙大谷轘辕丨丨也传曰晋将伐陆浑而先有事于洛与三涂先祭山川也谓丨丨皆非也是杜据彼十七年传文知三涂是山非丨丨也唐书裴矩传炀帝时西域诸国悉至张掖交市帝令矩防视矩知帝勤逺略乃访诸商胡国俗山川险易撰西域圗记三篇合四十四国凡裂丨丨北道起伊吾径蒲类铁勒突厥可汗廷乱北流河至拂菻中道起髙昌焉耆兹疏勒逾葱岭防汗苏对沙那康曹何大小安穆诸国至波斯南道起鄯善于阗朱俱波喝槃陀亦度葱岭渉防密吐火罗挹怛忛延漕国至北婆罗门皆竟西海诸国亦自有空道交通既还奏之　又王廷凑传帝乃诏义武节度使陈楚闭境督诸军丨丨攻而沧徳乌重最宿将当一面裴度以河东节度使兼幽镇招抚使屯承天军　薛逢狼烟诗丨丨狼烟过碛来受降城上探旗开　又北史周太祖纪大统三年正月东魏宼龙门屯军蒲坂造丨丨浮桥渡河　又水经注徂崃山东巢父庙山髙十里山上有陂水方百许歩丨丨流注　又云笈七签胃为太仓三皇五帝之厨府也房心为天子之宫诸神皆就太仓中饮食故胃为太仓日月丨丨之所行也　又宋史选举志见一道下　金史世宗纪大定二十八年三月戊申命随朝六品外路五品以职事官举进士已在仕才可居翰苑者试制诏等文字丨丨取文理优赡者补充学士院职　小学绀珠丨丨眀国家大体通人事终始能直言极谏　王融防秀才文懋陈丨丨之要以光四科之首　无名氏驾幸宣辉门观试举人赋一枝称最徒仰惠堂之荣丨丨登科敢望太常之美　元稹赠李戸曹崔功曹诗昔冠诸生首初因丨丨徴　白居易和我年诗甲乙丨丨科苏杭两州主　又卢仝走笔谢孟谏议寄新茶诗日髙丈五睡正浓军将打门惊周公口云谏议送书信白绢斜封丨丨印　又礼记祭统是故孝子之事亲也有丨丨焉生则养没则丧丧毕则祭养则观其顺也丧则观其哀也祭则观其敬而时也尽此丨丨者孝子之行也　又守防国界主陁罗尼经复有丨丨是解脱道谓空无相无愿法门】
　　三镇【旧唐书李徳裕传刘稹所恃者河朔丨丨耳若得魏镇不与稹同破之必矣　唐书林蕴传国家有西土犹右臂也今臂不附体北弥幽郊西极汧陇不数百里为外域泾原鳯翔邠寜丨丨皆右臂大藩拥旄钺数百十人惟李抱玉请复河湟乃退师　又王重荣传丨丨衘帝之却其请也连兵犯京师谋废帝诛执政而立吉王固请授珙河中克用闻之怒以师讨丨丨瑶珙兵引去　五代史韩建传王重盈死诸子珂珙争立晋人助珂建与王行瑜李茂贞助珙昭宗不许建等大怒以丨丨兵犯亰师昭宗见建等责之行瑜茂贞惶恐战汗不能语　宋史王素传治平初夏人宼静边砦召拜端眀殿学士复知渭州于是丨丨泾原蕃夷故老皆欢贺比至敌解去拓渭西南城濬隍三周积粟支十年又李棁传棁使金军时金使来索金帛且求割太原中山河间丨丨并宰相亲王为质乃退师　小学绀珠淮南丨丨夀阳盱眙淮隂　又河朔丨丨成徳魏博卢龙鸡跖集唐王处囬家居有道士以花种贻之云此仙家旌节花也后处囬镇丨丨　刘禹锡史公神道碑铭】
　　【虽荣丨丨不荷百禄】
　　三关【周礼司关疏王畿千里王城在中面有五百里界首面置丨丨则亦十二关　后汉书冯衍传上党有四塞之固东带丨丨西为国蔽注丨丨谓上党壶口石陉也　吴志贺邵曰刘氏据丨丨之险守重山之固又朱然传曹公出濡须然备大坞及丨丨屯　北史邢峦传诏峦使持节假镇南将军都督南讨诸军事中】
　　【山王英南讨丨丨亦次县瓠以后军未至前寇稍多惮不敢进　五代史周恭帝纪恭帝世宗第四子宗训也世宗即位大臣请封皇子为王世宗谦抑久之及北取丨丨遇疾还亰师始封宗训梁王时年七嵗　又刘承钧传世宗北伐契丹下丨丨契丹使来告急承钧将发兵而世宗班师乃已　宋史宁宗纪嘉定十五年九月丁巳复以随州丨丨隶徳安府置关使　又聂昌传拜同知枢密院入谢即陈扞敌之防曰丨丨四镇国家藩篱也闻欲以畀敌一朝渝盟何以制之　元史地理志雄州唐归义县五代为瓦桥关周世宗克丨丨于关置雄州　汉南记蜀有阳平关江关白水关此为丨丨干寳晋纪论推毂钟邓长驱庸蜀丨丨电扫刘禅入臣小学绀珠丨丨平靖武阳黄岘　又丨丨益津瓦桥淤口　方囬有感诗屡跋丨丨马更乘四渎舟　刘因】
　　【渡白沟诗丨丨南下望风云万里长风见髙举　范椁至富屯诗承恩千里出江郷转歴丨丨道路长　吴澄燕城诗西山緜亘丨丨险日日氊车铁马驰　吴莱寄栁博士诗丨丨寜设险八极总归仁　又易林一旅丨丨结缉不便岐道异路日暮不到　又黄庭内景经丨丨章丨丨之中精气深九微之内幽且隂　金丹诸真元与问背后丨丨荅曰脑后曰玉枕关夹脊曰辘轳关水火之际曰尾闾关　吕镈玉书赋五气理于先后丨丨啓其户牖　施肩吾诗天边有仙药为我补丨丨】
　　三城【战国防三国攻秦入函谷王召公子池而问之对曰讲亦悔不讲亦悔王曰何也对曰王割河东以讲三国虽去王必曰惜矣三国且去吾特以丨丨从之此讲之悔也王不讲三国入函谷咸阳必危王又曰惜矣吾爱丨丨而不讲此又不讲之悔也王曰钧吾悔也宁亡丨丨而悔无危咸阳而悔矣寡人决讲矣　齐书刘懐珍传贼遣伪庐江太守刘道蔚五千人顿建武涧筑丨丨懐珍遣军主僧爱等马歩三百余人掩击斩之　又王广之传明帝遣青州刺史明僧暠北征至丨丨为沈文秀所攻广之将歩骑三千余人縁海救之俱引退　唐书张仁愿传时黙啜悉兵西击突骑施仁愿请乘虚取漠南地于河北筑三受降城絶虏南宼路表留嵗满兵以助功咸阳兵二百人逃归仁愿禽之尽斩城下军中股栗役者尽力六旬而丨丨就以拂云为中城南直朔方西城南直灵武东城南直榆林三垒相距各四百余里其北皆大碛也　又马燧传诏燧检校左散骑常侍为丨丨使　又李罕之传罕之暴得病不能事防代戍全忠更以罕之节度河阳丨丨　宋史王宴传守西洛日白重赞镇河阳时世宗征淮南重赞虑并人乘间为寇因葺城垒且约晏为援晏意欲兼有丨丨即与汉伦同率兵赴之重赞闻其来拒不纳遣人语之曰公在陜州已立大功河阳小城不烦枉驾慙不能对遂引兵还　水经注勇士县又有赤华川水出赤松谷北流迳赤华川又北迳牛官川又北迳义城西北北流歴丨丨川而北流注于河也　又鲍丘水又西南迳犷平县故城东又南合丨丨水出百里山西迳丨丨犷谓之丨丨水　小学绀珠河阳丨丨北城南城中潬城又丨丨东置合肥南守襄阳西固祈山　杜甫诸将诗韩公本意筑丨丨拟絶天骄拔汉旌　又西山诗辛苦丨丨戍长防万里秋　又入奏行八州刺史思一战丨丨守边却可圗　权徳舆送韦行军员外赴河阳诗见一县下　余阙送康上人往丨丨诗我闻丨丨美龙岭在其旁　又宋史髙宗纪金人犯六合县掠全椒县丨丨湖】
　　三砦【宋史兵志临江军丨丨　又曹彬传先是大军列丨丨美居守北偏圗其形势来上太祖指北砦谓使者曰吴人必夜出兵来宼尔亟去令曹彬速成深沟以自固无堕其计中】
　　三堡【唐书党项传党项浑奴剌入寇众数万掠鳯翔盩厔又入同州焚官私室庐壁马兰山郭子仪遣兵袭之退保丨丨】
　　三驿【白居易东南行见二邦下】
　　三牐【元史河渠志近延祐二年沽头牐上増置隘牐一以限巨舟每经霖雨则丨丨月河截河土堰尽为冲决自秋摘夫刈薪至冬水落或来嵗春首修治工夫浩大动用丁夫千百束薪十万余数月方完劳费万倍】三桥【南史齐和帝纪东昏又与羣小别立防骞其口而舒两翅名曰鳯度丨丨帬向后总而结之名曰反防黄丽梁武帝旧宅在丨丨而鳯度之名鳯翔之验也五代史李茂贞传覃王率扈驾军五十四都战于盩厔唐军败溃茂贞遂犯京师屯于丨丨　鉴戒录南史文学传周兴嗣传云武帝以丨丨旧宅为慈光寺敕兴嗣与陆倕各制寺碑及成俱奏帝以兴嗣所制自题及铜表铭栅塘碣檄魏文王羲之书千字并使兴嗣为文奏帝称善赐金帛　陆游春晴自云门归三山诗晩到丨丨泛舟去掩关不复畏重城】
　　三塔【宋史吕祉传琼率金军四万人渡淮降刘豫拥祉次丨丨距淮三十里祉下马曰刘豫逆臣我岂可见之众逼祉上马祉骂曰死则死于此又语其众曰刘豫逆臣尔军中岂无英雄乃随郦琼去乎　圗绘寳鉴僧草庵住嘉禾丨丨寺工诗画　眀一统志丨丨湖在宁夏卫城东北三十里　白珽西湖赋横六桥于长堤树丨丨于中流既大备于苏公复絓志于赵侯】
　　三碑【水经注襄阳郡城南门道东有丨丨一碑是晋太傅羊祜碑一碑是镇南将军杜预碑一碑是安南将军刘俨碑】
　　三宫【礼记祭义古者天子诸侯必有公桑蚕室近川而为之筑宫仞有三尺棘墙而外闭之及大昕之朝君皮弁素积卜丨丨之夫人世妇之吉者使入蚕于蚕室奉种浴于川桑于公桑风戾以食之　宋书律志凡笛体用角律其长者八之短者四之空中实容长者十六丨丨二十一变也伏孔四所以便事用也注一曰正声二曰下徴三曰清角　齐书髙帝纪见一宫下　北史袁翻传张衡东亰赋云乃营丨丨布教班常复庙重屋八达九房此乃眀堂之文也　唐书穆宗皇后萧氏传初大和中懿安太后居兴庆宫寳厯太后居庆安殿后居大内号丨丨太后帝毎五日问安及嵗时庆谒率繇复道至南内　又杜暹传歴魏州刺史太原尹帝幸北都进户部尚书许扈跸还复东幸以暹为亰留守暹率当番卫士缮丨丨城浚池督役不少懈帝闻嘉之又鱼朝恩传至徳初监李光进军亰师平为丨丨检责使　宋史乐志重防俨侍冞展肃心丨丨协庆永播徽音　元史武宗纪敕内郡江南髙丽四川云南诸寺僧诵藏经为丨丨祈福　又泰定帝纪命帝师还亰修洒浄佛事于大眀兴圣隆福丨丨　小学绀珠天宫夹钟地宫林钟人宫黄钟是谓丨丨　又丨丨食视听　又丨丨长信宫永信宫中安宫　又丨丨兴庆宫义安殿大内　茅君内经岱宗山之洞周逥三千余里名丨丨空洞之天　云笈七签上有丨丨两目为绛宫两耳为玉堂宫鼻口为眀堂宫眉间为郊山　又髙上神霄经曰魂生无中布在九宫道出八极常游绛宫丨丨合化是为紫房紫房所在先由眀堂　又黄庭内景经一面之神宗泥丸泥丸九眞皆有房注大洞经云三元隠化则成丨丨三三如九故有三丹田又有三洞房合上元为九宫中有九真神　金丹诸真元奥上下丨丨三寸田自耕自种自烹煎　李尤辟雍赋太学既崇丨丨既章灵台司天羣曜弥光　武后眀堂乐章载延百辟爰集丨丨　杨炯送刘校书从军诗天将下丨丨星门召五戎　刘允济经庐岳囬望江州想洛川诗见二门下李憕奉和圣制从蓬莱向兴庆阁道中留春雨中春望应制诗别馆春还淑气催丨丨路转鳯凰台　李贺恼公诗王时应七夕夫位在丨丨　曹邺题濮庙诗不知皇帝丨丨驻始向人间着衮龙　范成大束宫夀诗丨丨矩深邦本两曜重光炳帝庭　汪元量湖州歌丨丨寝室异香飘貂防氊帘锦绣标　宋无海上自之罘至成山览秦皇汉武遗迹诗亿劫开元閟丨丨防紫扃　张昱宫中词颁赐丨丨端午节金丝纒扇绣红纱】
　　三殿【唐书敬宗纪寳厯二年六月甲子观驴鞠角觝于丨丨　又宪宗皇后郑氏传咸通三年帝奉后宴丨丨　宋史乐志涓辰协吉时维春元上册丨丨旷古无前　又皇家盛事丨丨庆重重圣主极推崇瑶编寳列相辉映归美意何穷　又陈洪进传六飞游幸每奉属车之尘丨丨宴嬉屡挹大罇之味　雍录丨丨者麟徳殿也一殿而有三面故曰丨丨　温子升大觉寺碑居丨丨以长想出四门而永虑　李庾西都赋大啓九门分开丨丨　徐彦伯同韦舎人元旦早朝诗予亦趋丨丨肩随谒九重　杜甫送翰林张司马南海勒碑诗诏从丨丨去碑到百蛮开　刘长卿送许拾遗还京诗万里辞丨丨金陵到旧居　李益春行诗恩承丨丨近猎向五陵多　卢纶长安疾后首秋夜即事诗清风刻漏传丨丨甲第歌钟乐五侯　孟郊济源寒食诗长安落花飞上天南风引至丨丨前　张籍寒食诗瑞烟深处开丨丨春雨微时引百官　白居易夜深行百牢关外夜行客丨丨角头宵直人　又对镜吟丨丨失恩宜放弃九宫推命合漂沦　又早朝贺雪寄陈山人诗待漏午门外对丨丨里　防望禁苑祥光诗树揺丨丨侧日映九城傍　王建宫词未眀开着九重关金画黄龙五色幡直到银台排仗合圣人丨丨对西番　薛逢元日楼前观仗诗星驻冕旒丨丨晓云翻珠翠六宫来　韦荘东林寺再遇僧益大徳诗见师初事懿皇朝丨丨归来白马骄　陈陶续古诗魏宫薛家女秀色倾丨丨　又汉家丨丨色恩泽若飘风　翁承赞御命归郷蒙赐锦衣诗中使擎来丨丨晓寳箱开处五云飞张蠙赠闻一上人诗坛场在丨丨应召入焚修　郑畋初秋寓直诗晓星独挂结麟楼丨丨风髙药树秋　陈标偼伃怨鳯辇祗应丨丨北鸾声不向五湖中　和凝宫词丨丨香浓晓色来祥鸾威鳯待门开　冯延已早朝诗催啓五门金锁犹垂丨丨帘栊　王禹偁酬种放徴君一百韵诗五城天上开丨丨云间卓　贡师泰和马伯庸拟古宫词城上鸦啼曙色催五门丨丨一时开栁贯送南竺澄讲主校经后却还杭州诗五城银色界丨丨寳花筵】
　　三内【小学绀珠丨丨西内东内南内】
　　三苑【小学绀珠丨丨西内苑东内苑禁苑】
　　三阁【北史牛传魏文代汉更集经典皆藏在秘书内外丨丨遣秘书郎郑黙刚定旧文论者美其朱紫有别晋氏承之文籍尤广晋秘书监荀朂定魏内经更着新簿属刘石冯陵从而失坠此则书之四厄也　宋史职官志崇宁元年诏显谟阁学士直学士待制如丨丨故事序位在寳文阁学士直学士待制之下学士直学士待制并建中靖国元年置　陆机谢平原内史表身登丨丨宦成两宫　又南史张贵妃传至徳二年乃于光昭殿前起临春结绮望仙丨丨髙数十丈并数十间其窗牖壁带县楣栏槛之类皆以沉檀香为之　梁周翰五鳯楼赋陈后丨丨义师寻至　刘禹锡丨丨辞贵人丨丨上日晏未梳头　王毂玉树曲丨丨霞眀天上开灵鼍振攂神仙出　孙元晏武帝蚌盘诗金翠丝黄略不舒蚌盘清宴意何如岂知丨丨繁华日解为君王妙破除　又丨丨诗丨丨相通绮宴开数千朱翠绕周囬　萧贡陈宫词丨丨花深白昼迷酒催狎客赋宫词】
　　三楼【五代史钱镠传唐荘宗入洛镠遣使贡献求玉册荘宗赐镠玉册金印镠因以镇海等军节度授其子元瓘自称吴越国王更名所居曰宫殿府曰朝官属皆称臣起玉册金劵诏书丨丨于衣锦军】三馆【唐书马植传丨丨学士不避行台自植始　宋史太宗纪太平兴国二年九月乙未幸弓箭院遂幸新修丨丨　又太平兴国三年二月丙辰以丨丨新修书院为崇文院　又仁宗纪庆厯二年五月甲寅诏丨丨臣僚上封事及听请对　又职官志宋初置丨丨长庆门北谓之西馆太平兴国初于升龙门东北刱立丨丨书院　又乾道七年提领所置干办官一员右提辖官与杂买务杂卖塲文思院左藏东西库提辖并称四辖外补则为州内迁则为寺监丞簿亦有径为杂监司武入丨丨　又国初以史馆昭文馆集贤院为丨丨皆寓崇文院　小学绀珠丨丨钦贤翘材接士　又丨丨文馆史馆集贤殿　梦溪笔谈丨丨楷书作字不可谓不精不丽求其佳处到死无一笔此病最难为医也王禹偁暴富送孙何入史馆诗跃身入丨丨烂目阅四库　苏轼次韵米黻二王书跋尾诗丨丨曝书防蠧毁得见来禽与青李　韩驹馆中直宿书事诗银阙昼开禽鸟白信知丨丨是瀛洲　赵秉文九日防极目亭诗未必龙山如此防座中丨丨尽英才　萨都拉题进士索士岩诗卷诗第甲分丨丨镌碑立上庠　又宿曲阳仙馆诗见一夜下】
　　三署【后汉书和帝纪引丨丨郎召见禁中注汉官仪云丨丨谓五官署也左右署也各置中郎将以司之郡国举孝亷以补丨丨郎年五十以上属五官其次分在左右署　南史宋宗室彦节传彦节既贵士子自非丨丨不得上方榻时人以此少之　宋史张洎传按旧史中书门下御史台为丨丨谓侍从供奉之官今起居日侍从官先入殿庭东西立定俟正班入一时起居其侍从官东西列拜甚失北面朝谒之仪　宋之问称心寺诗谬以丨丨资来刺百城半　沈佺期酬苏员外味道夏晚寓直省中见赠诗明朝题汉柱丨丨有光辉郎士元送粲上人兼寄梁镇员外诗尺素欲传丨丨客雪山愁送五天僧　权徳舆书懐诗夜直分丨丨晨趋共九霄　张谔送李著作倅杭州诗见一方下　吴融自讽诗本是沧洲把钓人无端丨丨接清尘　司空圗狂题诗十年丨丨譲官频认得无才又索身　罗隠送陆郎中赴阙诗丨丨履声通建礼九霄星彩映明光】三院【唐书百官志御史台大夫一人中丞为之贰其属有丨丨一曰台院御史隶焉二曰殿院中御史隶焉三曰察院监察御史隶焉　又马植传台制丨丨还台以一人为朝长　宋史吕诲传台谏者人主之耳目期补益聪明以防壅蔽旧丨丨御史常有二十员而后益衰减盖执政者不欲主上闻中外之阙失今台阙中丞御史五员惟三人在职封章十上报闻者八九谏官二人一他迁一出使言路壅塞未有如今日之甚者又曹修古传修古尝偕丨丨御史十二人晨朝将至朝堂黄门二人行马不避呵者止之反为所詈修古奏前史称御史台尊则天子尊故事丨丨同行与知杂事同今黄门侮慢若此请付所司劾治帝闻立命笞之　小学绀珠丨丨台院殿院察院　齐东野语嘉泰间文荘章公以右史直禁林时宇文绍节挺臣为司谏指公为谢深甫子肃丞相之党出知温陵既而公入为言官遍歴丨丨为中执法时挺臣以亰湖宣抚使知江陵府入觐除端明学士径跻宥府而挺臣懐前日之疑次且不敢拜文荘识其意乃抗疏言公论出一时之见岂敢以报私憾乞趣绍节就职未几公亦登政相得甚驩　邓洵美答同年李昉见赠诗驰名早已超丨丨侍直仍忻歩八砖　赵抃过铁山铺寄交代吴龙圗诗丨丨笔簪曽对直两川兵印复交承　又和范御史初出都门诗牍奏辞丨丨乡荣领百城】
　　三府【公羊传何休序疏司空者汉三公官名也椽者即其下属官也若今之丨丨椽是也　后汉书李云传时地数震裂众灾频降云素刚忧国将危心不能忍乃露布上书移副丨丨注露布谓不封之也并以副本上丨公丨也　晋书荀朂传朂议若欲省官私谓九寺可并于尚书兰台宜省付丨丨　宋书礼志圣徳隆茂光被四表诸夏乂清幽荒率从神防庙算席卷吴越孙皓稽颡六合为家巍巍之功格于天地宜同古典勒封东岳告丨丨太常为仪制　又文帝元嘉十五年四月皇太子纳妃六礼文与纳后不异百官上礼其月壬戍于太极殿西堂叙宴二宫队主副司徒征北镇南丨丨佐杨兖江三州纲彭城江夏南谯始兴武陵庐陵南丰七国侍郎以上诸二千石在都邑者并豫防　又百官志案大将军以下掾属与丨丨张减史阙不可得知置令史御属者则是同丨丨也其云掾史者则是有掾而无属又无令史御属不同丨丨也　齐书张岱传巴陵王休若为北徐州未亲政事以岱为冠军谘议参军领彭城太守行府州国事后临海王为征虏广州豫章王为车骑扬州晋安王为征虏南兖州岱厯为丨丨谘议三王行事与典签主帅共事事举而情得　魏书出帝纪诏诸参佐自丨丨以下爰及外州皆不得复加常侍及兼两员虽已授者亦悉追之　又索虏传江夏王义恭德望兼崇风略遐被即可丨丨文武并被以中仪精卒出次徐方为众军节度　陈书周正传正陋学书生义慙稽古家自汝颖世传忠烈先人决曹椽燕抗辞九谏髙节万乘正色丨丨虽盛徳之业将絶而狂直之风未坠　唐书李敬业传自称州司马且言奉密诏募兵讨髙州叛酋即开府库令参军李宗臣释系囚役工数百人授甲斩录事参军孙处行以徇乃开丨丨一曰匡复府二曰英公府三曰扬州大都督府自称匡复府上将领扬州大都督　　又秀实传秀实凡佐丨丨益知名　水经注渭水又东迳武城县西又东入武阳川又东迳落门西山东流丨丨谷水注之三川统一东北流注于渭水有落门聚　云笈七签九真太上太极太防丨丨玉帝三尊辟非天动地转魂魄相随使我飞仙真光徘徊　陶景形位诗总神列丨丨分除交五便韩翃家兄自山南罢归献诗叙事诗见一丘下】
　　三省【晋书温峤传峤奏军国要务曰丨丨军校无兵者九府寺署可有并相领者可有省半者粗计闲剧随事减之　北史儒林传刘炫虽徧直丨丨竟不得官唐书百官志唐因隋制以丨丨之长中书令侍中尚书令共议国政此宰相职也　又刘祥道传丨丨都事主事主书比选补皆取流外有刀笔者案丨丨谓中书黄门尚书也　又陆扆传故事自丨丨得宰相有光署钱留为宴资学士院未始有至扆送光院钱五十万又南蛮传　犹言省也督爽总丨丨也　宋史神宗纪元丰五年　月癸丑朔颁丨丨枢密六曹条制　又髙宗纪绍兴二十九年夏四月己亥修丨丨法　又刘肤敏传敏奏凡黜陟自中出者皆由丨丨乃得奉行或戾祖宗成宪者皆许执奏　孙思邈千金月令唐制立春赐丨丨官防胜各有差　小学绀珠唐丨丨中书门下尚书　又丨丨汉政归尚书魏归中书元魏归门下闻见近録李邦直张粹明尝谓予曰神宗晩年建立丨丨所以分执政权而互相考察规模逺矣　韩愈送殷员外序今人适数百里出门惘惘有离别可怜之色持被入直丨丨丁宁顾婢子语刺刺不能休考异朱新仲云唐以侍中两令为丨丨长官　谢朓忝役湘洲与宣城吏民别诗四时从偃息丨丨无侵冒　宋之问冬夜寓直麟阁诗直事披丨丨重关秘七门　张説右侍郎集贤院学士徐公挽词羽仪丨丨遍渔猎五车通　又崔尚书挽词鸣玉游丨丨摐金侍九重　王维奉和圣制暮春送朝集使归郡应制诗祖席倾丨丨褰帷向九州　李颀缓歌行五陵宾从莫敢视丨丨官僚揖者稀李频贺同年翰林从叔舎人知制诰诗别居云路抛丨丨专掌天书在九重　张籍诗丨丨比年名望重】
　　【刘禹锡河南王少尹宅燕张常侍白舎人兼呈卢郎中李员外二副使诗将星夜落使星来丨丨淸臣到外台白居易代书诗徃徃游丨丨腾腾出九逵　冯宿酬白乐天刘梦得诗临岐有愧倾丨丨别酌无辞醉百杯又论语曽子曰吾日丨丨吾身为人谋而不忠乎与朋友交而不信乎传不习乎　眀一统志丨丨堂在永】
　　【州府城内宋张浚寓居时建仍为记　魏武帝譲增封武平侯表伏自丨丨姿质顽素材志鄙下进无匡辅之功退有拾遗之美虽有犬马微劳非独臣力皆由部曲将校之助　萧子范直坊赋颇留连于九思恒慇懃于丨丨　隋萧后述志赋时修经而丨丨觉今是而昨非束晳补亡白华诗终晨丨丨匪惰其恪　沈佺期移禁司刑诗见一朝下　髙适酬田著作诗羽翮时一看穷愁始丨丨　苏轼颍州初别子由诗作诗解子忧持用日丨丨　朱子斋居感兴诗顔生躬四勿曽子日丨丨】
　　三寺【小学绀珠丨丨谓家令率更仆注詹事统丨丨十率府之政　应璩诗丨丨齐荣秩百僚所瞻顾张说酬崔光禄冬日述懐诗紫绶拂丨丨朱门临九逵】
　　三台【后汉书袁绍传坐召丨丨专制朝政注晋书曰汉官尚书为中台御史为宪台谒者为外台是谓丨丨　晋书应詹传丨丨九府中外诸军有可减损皆令附农　又刘暾传惠帝复阼暾为左丞正色立朝丨丨尚肃　又范之传时卫将军谢石薨请諡下礼官议之议曰石阶借门防屡登崇显总司百揆翼赞丨丨闲练庶事勤劳匪懈内外佥议皆曰与能　又石勒载记邺有丨丨之固西接平阳四聚山河有喉衿之势宋书礼志古者贵贱皆执笏其有事则搢之于腰带所谓搢绅之士者搢笏而垂绅带也垂三尺笏者有事则书之故常簪笔今之白笔是其遗象丨丨五省二品文官簪之王公侯伯子男卿尹及武官不簪加内侍位者乃簪之　齐书舆服志丨丨五省二品文官皆簪白笔王公五等及武官不簪加内侍乃簪　又王琨传时王俭为宰相属琨用东海郡迎吏琨谓信人曰语郎丨丨五省皆是郎用人外方小郡当乞寒贱省官何容复夺之遂不过其事　北史齐文宣帝纪先是謡云马子入石室三千六百日帝以午年生故曰马子丨丨石季龙旧居故曰石室三千六百日十年也　又先是发丁匠三十余万人营丨丨于邺因其旧基而髙博之大起宫室及游豫园至是丨丨成改铜爵曰金凤金武曰圣应冰井曰崇光　宋史河渠志真宗咸平四年知静戎军王能请自姜女庙东决鲍河水北入阎台淀又自静戎之东引北注丨丨小李村其水溢入长城口而南又壅使北流而东入于雄州　水经注魏书国志曰文帝以汉献帝延康元年行至曲蠡登禅于是地改元黄初其年以颍隂之繁阳亭为繁昌县城内有丨丨时人谓之繁昌台　小学绀珠丨丨谒者符节御史　又丨丨谒者司隶御史　又丨丨铜爵金虎冰井　又丨丨金凤圣应崇光　嘉话録饮酒四字着于史氏出于则天时壁州刺史郑庆者进之人或知之以丨丨送酒当未尽晓盖因北齐髙洋毁铜雀台筑丨个丨宫人拍手呼上台因以送酒　资暇録今之酒三十拍促曲名丨丨何或曰昔邺中有丨丨石季伦常为游晏之地乐工倦怠造此以促饮也一説蔡邕自治书御史累迁尚书三日之间周歴丨丨乐府以邕晓音律制此曲动邕心抑希其厚遗亦近之　眀一统志丨丨山在顺天府遵化县东北九十里其山盘曲三层　又丨丨山在邵武府城东下有广福寺　又丨丨山在武定军民府城西北八里髙可千仞叠起如台　陆云与兄平原书见二螺下　左思吴都赋飞陞方辇而径西丨丨列峙而峥嵘　许有壬丨丨赋于是引满竭壶兴尽而返囬望丨丨渺苍茫乎醉眼　谢朓赋贫民田诗中嵗歴丨丨旬月典邦政　裴讷之邺馆公防诗双阙表皇居丨丨映仙掌　萧防和梁武陵王遥望道馆诗九柱含虬重丨丨饰夜光　庾信聘齐秋晚馆中饮酒诗见二水下杨炯和刘侍郎入隆唐观诗山川临四险城树隐丨丨钱起和范郎中宿直中书晓翫清池诗六义惊摛藻丨丨响掷金　元稹三月三十日程氏馆饯杜十四归京诗消梨抛五遍娑葛□丨丨　朱放九日陪刘中丞宴昌乐寺送梁廷评诗独坐丨丨妙重阳百越间　周必大庆元戊午重九戏成诗要识重阳真富贵弟兄一日歴丨丨　赵秉文丨丨懐古诗清漳不洗前朝恶日绕丨丨送夕曛】
　　三衙【宋史钦宗纪诏用祖宗故事择武臣得军心者为同知佥书枢密院边将有威望者为丨丨　又宗室子防传复知临安府调丨丨卒修筑都城不扰而办　小学绀珠丨丨殿前司侍卫司马军歩军】三雍【汉书河间献王传武帝时献王来朝献雅乐对丨丨宫注辟雍明堂灵台也　后汉书舆服志汉承秦故至世祖践祚都于土中始修丨丨正兆七郊显宗遂就大业初服旒冕衣裳文章赤舄絇屦以祠天地养三老五更于丨丨于时致治平矣　又陈宠传丨丨之序备于显宗　又班固传至于永平之际重熙而累洽盛丨丨之上仪修衮龙之法服敷鸿藻信景铄扬世庙正予乐　宋书礼志宜祖述先朝宪章古昔勒功岱岳登封告成礼乐之制正丨丨之典扬名万世以显祖宗　北史袁翻传观夫今之基趾犹或髣髴髙卑广狭颇与戴礼不同何得以意抑心便谓九室可眀且丨丨异所复乖卢蔡之意进退无据何用经通　又眀堂五室请同周制郊建丨丨求依故所庶有会经诰无失典刑　隋书宇文恺传正金奏九韶六茎之乐定石渠五官丨丨之礼　又何妥传自永嘉播越五都倾荡乐声南渡是以大备江东宋齐以来至于梁代所行乐事犹皆传古丨丨四始实称大盛　唐书归崇敬传汉光武立明堂辟雍灵台号丨丨宫　崔骃反都赋观三代之余烈察殷汤之遗风背崤函之固即周洛之口兴四郊建丨丨禅梁父封岱宗　范仲淹眀堂赋此丨丨之大者故百世以钦哉　沈约为南郡王侍皇太子释奠宴诗丨丨靡搆四教谁承　徐勉和元帝诗六艺诚为敏丨丨称有裕　苏味道和武三思于天中寺寻复礼上人诗见二室下　权徳舆文敬太子庙时享乐章昔献丨丨盛礼容今陈六佾崇仪制　张继河间献王墓诗频求千古书连帙独对丨丨防几篇　苏轼范景仁和赐酒烛诗复次韵荅之诗此生防见丨丨就无复辽辽叹未央　黄庭坚送赵叔愚赴浔州理掾诗未奉丨丨对聊为五筦行　栁贯次韵荅乡友吴立夫见寄诗喜际丨丨啓还依六籍亲】
　　三学【唐书儒学传序见二学下　宋史哲宗纪绍圣二年五月乙巳命蔡卞详定国子监丨丨及外州州学制　元史世祖纪壬寅宋丨丨生四十六人至亰师明一统志丨丨山在成都府金堂县东北十里上有法海普济广济三寺又有佛迹石理温润非世间追琢所能　李洞春日隠居官舎感懐诗苔房毳客论丨丨雪岭巢禽看两衙】
　　三斋【宋史职官志南渡初建学嘉定更新置四斋后再増丨丨宗学博士旧诸王宫大小学教授也　元史选举志世祖至元二十四年立国子学而定其制设博士通掌学事分教丨丨生员讲授经防是正音训上严教导之术下考肄习之业】
　　三舍【诗东有啓明西有长庚疏释天云明星谓之啓明孙炎曰明星太白也出东方髙丨丨今曰明星昏出西方髙丨丨今曰太白　左传晋楚治兵遇于中原其避君丨丨若不获命其左执鞭弭右属櫜鞬以与君周旋　唐书韦绶传进位礼部尚书帝问所以振灾邀福者对曰宋景公以善言退法星丨丨汉文除秘祝敕有司祭而不祈此二君皆受自至之福　宋史哲宗纪元符二年十一月乙未诏诸州置教授者依太学丨丨法考选生徒升补　又徽宗纪宣和三年二月乙酉罢天下丨丨及宗学辟雍诸路提举学事官　又选举志丨丨法行则太学始定置外舎生二千人内舎生三百人上舎生百人始入学验所隶州公据试补外舎斋长谕月书其行艺于籍行谓率教不戾规矩艺谓治经程文季终考于学谕次学录次正次博士后考于长贰嵗终防其髙下书于籍以俟覆试参验而序进之　又职官志宣和三年诏罢天下丨丨大学以丨丨考选开封府及诸路以科举取士州学未行丨丨以前应置学宫及养士去处依元丰旧制　金史选举志大定二十九年上封事者乞兴学校推行丨丨法及郷以八行贡春官以设制举宏词事下尚书省集百官议　淮南子鲁阳公与韩搆难战酣日暮援戈而防之日为之退丨丨云笈七签宋君失徳荧惑守心及乎谢愆退之丨丨用今俦古皎在目前以彼喻斯岂劳心术　眀一统志丨丨关在松潘等处军民指挥司城东九十里　阎寛温汤御毬赋峩冠而云散五色挥防而日逥丨丨　卢照邻宴梓州南亭诗愿得囬丨丨琴尊长若斯　张説奉和圣制花萼楼下宴应制诗万心翘乐宴丨丨缓昌时　又苏轼三法求民情赋三寛然后制邦辟丨丨然后施刑章】
　　三塲【宋史选举志髙宗正博学宏词科凡十二题制诰诏表露布檄箴铭记赞颂序内杂出六题分为丨丨每塲体制一古一今遇科塲年应命官除归明流外入赀及犯赃人外公卿子弟之秀者皆得试先投所业三卷学士院考之拔其尤者召试定为三等　又见二塲下　又见一道下　元史选举志举人试卷各人自备丨丨文卷并草卷各一十二幅于卷首书三代籍贯年甲前期半月于印卷所投纳置簿收附用印钤缝讫各还举人　小学外篇王文正公发解南省廷试皆为首冠或戏之曰状元试丨丨一生吃着不尽公正色曰曾平生之志不在温饱萨都拉诗见一箭下】
　　三庙【礼记王制见一昭下　又祭法大夫立丨丨一坛曰考庙曰王考庙曰皇考庙享尝乃止显考祖考无庙有祷焉为坛祭之去坛为鬼　五代史梁太祖纪开平二年五月戊戍立唐丨丨　元史祭祀志汉儒论七庙九庙之数其説有二韦元成等以谓周之所以七庙者以后稷始封文王武王受命而王是丨丨不毁与亲庙四而七也如刘歆之説则周自武王克商以后稷为太祖即增立髙圉亚圉二庙于公叔太王王季文王二昭二穆之上已为七庙矣至懿王时始立文世室于三穆之上至孝王时始立武世室于三昭之上是为九庙矣　水经注从征记曰太山有下中上丨丨墙阙严整庙中栢树夹两阶大二十余围盖汉武所植也】三社【小学绀珠丨丨大社王社亳社　又丨丨国社侯社亳社　又丨丨社土神稷谷神句龙弃配食】三庄【宋史黄震传抚州饥起震知其州单车疾驰中道约富人耆老集城中毋过某日至则大书闭粜者籍彊籴者斩掲于市坐驿舎署文书不入州治不抑米价价日损亲煮粥食饿者请于朝给爵赏旌劳者而后入视州事转运司下州籴米七万石震曰民生蹶矣岂宜重困之以没官田丨丨所入应之】
　　三园【孔平仲元子发龙圗以程公咏丨丨诗见示亦成一篇诗名园有一已堪夸胜事丨丨属一家】三藏【宋史太祖纪开寳九年三月辛夘幸广化寺开无畏丨丨塔　元史英宗纪以西僧雅布达勒为元永延教丨丨法师授金印　水经注安州治右为溪水亦曰西藏水西藏水又西南流东藏水注之水出东溪一日东藏水西南流出谷与中藏水合水导中溪南流出谷南注东藏水故目其川曰丨丨川水曰丨丨水佛説阿阇世王经故曰为菩萨藏是者为丨丨何谓丨丨声闻藏辟支佛藏菩萨藏声闻藏者从他人闻故栁氏旧闻元宗尝幸东都天大旱且暑时圣善寺有天竺干僧无畏号丨丨善召龙致雨之术上遣髙力士疾召无畏请雨无畏盛一鉢水以小刀搅旋之胡言数百祝水须防有如龙状其大类指赤色首噉水上俄复没于鉢中无畏复以刀搅水顷之白气自鉢中兴如炉烟上数尺稍稍引出讲堂外无畏谓力士曰亟去雨至矣力士疾驰去顾见白气疾起自讲堂而西如一疋练既而昏霾大风雷霆而雨　眀一统志丨丨梨在黎州安抚司旧黎州治小防东世传唐丨丨游西域经行植梨杖于此云他日州治在此后果迁如其言其后梨成株髙五丈围九尺宋天圣间州治火人取其枝以接他株江淹无为论释迦丨丨之典李君道徳之书宣尼六艺之文百氏兼该之术靡不详其津要而采摭冲元髙允鹿苑赋守应贞之重禁味丨丨之渊典　陈陶哭宝月丨丨大禅师诗见一囊下】
　　三第【汉书鲍宣传侍中驸马都尉董贤本无葭莩之亲但以令色防言自进赏赐亡度竭尽府藏并合丨丨尚以为小复壊暴室注师古曰时以丨丨总为一第赐贤犹嫌陿小复取暴室之地以増益之也】三觉【眀一统志丨丨堂在和州梁山广教院丨丨谓贾易龚原及圆智师冲防贾与龚以危言正论谪居和州尝造会所萧然宴坐终日王勃有游梵宇丨丨寺诗】
　　三亭【史记范雎传秦昭王使谒者王稽于魏郑安平诈为卒侍王稽王稽问魏有贤人可与俱西游者乎郑安平曰臣里中有张禄先生欲见君言天下事其人有仇不敢昼见王稽曰夜与俱来郑安平夜与张禄见王稽语未究王稽知范睢贤谓曰先生待我于丨丨之南与私约而去注索隠曰丨丨亭名在魏境之边道亭也一云魏之郊境总有丨丨皆祖饥之处　唐书地理志溪州灵溪郡县丨丨　又拂菻传见一亭下　眀一统志丨丨在永州府城东山麓泉侧唐零陵令薛存义建一曰读书林亭二曰相秀亭三曰俯清亭　又丨丨在淮安府旧淮隂县有韩信枚臯歩骘丨丨】
　　三堂【眀一统志丨丨在河南府灵寳县旧虢州治内唐岐薛二王刺史时建取人臣在三之义吕温作记韩愈有和虢州刺史刘伯刍丨丨新题二十一咏并序韩愈和虢州刘给事使君丨丨诗序虢州刺史宅连水池竹林往往为亭台岛渚目其处为丨丨刘兄自给事中出刺此州颇复増饰又作二十一诗以咏其事流行京师文士争和之余与刘善故亦同作　白居易东归诗前夕宿丨丨今且游申湖　贾岛题虢州丨丨诗半岸泥沙孤鹤立丨丨风雨四门开　李洞吊侯圭常侍诗见一拜下　苏轼送王伯敭守虢诗惟有使君千里来欲饮丨丨无事酒　元好问东湖次及之韵诗丨丨风月今犹昔拟拂尘缨问投迹】
　　三诏【明一统志丨丨堂在平阳府中条山王官谷中唐司空圗隠居之处】
　　三瑞【眀一统志丨丨堂在汀州府治宋时建　又丨丨堂在台州府寜海县治宋主簿洪皓建时桃实荷花竹干有连理之瑞　又丨丨堂在吉安府便防东宋城池产瑞莲玉虚观产芝草天庆观有甘露降太守范道卿绘丨丨于堂壁蒋之奇有诗　又丨丨堂在杭州府昌化县治宋景定中刘宗宪知县事境内屡产嘉禾嘉粟瑞麦因建此堂以记之　又丨丨阁在卭州卭县治西旧州圃宋寳元间州有莲禾芝丨丨嘉祐间又有并蒂莲九穗禾双犊牛丨丨因名　又丨丨楼在平乐府治西城上又名七松楼】
　　三造【晋书卫瓘传邓艾本营将士追破槛车出艾还向成都瓘自以与共陷艾惧为变又欲专诛令之功乃遣防军田续至绵竹夜袭艾于丨丨亭斩艾及其子忠】
　　三庭【黄庭内景经黄庭内人服锦衣注黄庭内人谓道母黄庭真人谓道父人身备有之锦衣具五色也即谓五藏之真气也丨丨之中备有之　李昻旗赋逥五翎以革面挫丨丨而屈膝　苏轼芙蓉城诗愿君收视观丨丨勿与嘉谷生蝗螟】
　　三库【宋书五行志晋简文帝咸安元年十二月壬午涛水入石头眀年妖贼卢竦率其属数百人入殿略取武库丨丨甲仗游击将军毛安之讨灭之　元史世祖纪禁中出纳分丨丨御用宝玉逺方珍异隶内藏金银只孙衣段隶右藏常课衣段绮罗缣布隶左藏设官吏掌钥者三十二人仍以宦者二十二人董其事】三室【北史李谧传眀堂制度论记云东西九筵南北七筵五室凡室二筵置五室于斯堂虽使班倕构思王尔营度则不能令丨丨不居其南北也然则丨丨之间便居六筵之地而室壁之外裁有四尺五寸之堂焉岂有天子布政施令之所宗祀文王以配上帝之堂周公负扆以朝诸侯之处而室户之外仅余四尺而已哉唐书礼乐志庙之制三品以上九架厦两旁三庙者五间中为丨丨左右厦一间前后虚之无重栱藻井】
　　【又髙宗则天皇后武氏传罢唐庙为享徳庙四时祠髙祖以下丨丨余废不享　汲冢周书维武王胜殷抚国绥民立县鄙商旅曰能来丨丨者与之一室之禄辟开修道五里有郊十里有井二十里有舎逺旅来至关人易资舎其委　水经注汉灵帝建寜四年于敖城西北垒石为门以遏渠口谓之石门故世亦谓之石门水水南带三山即皇室山亦谓之丨丨山也】
　　三辗【刘诜晓行诗东日如车轮丨丨未上坡】
　　三筵【宋史李觏传上明堂定制圗序曰考工记周人眀堂度九尺之筵是言堂基修广非谓立室之数东西九筵南北七筵堂崇一筵是言堂上非谓室中东西之堂各深四筵半南北之堂各深丨丨半五室凡室二筵是言四堂中央有方十筵之地自东至西可营五室自南至北可营五室】
　　三房【唐书宰相世系表第丨丨崔氏格二子蕃颍　宋史抚水州蛮传其酋皆蒙姓同出有上中下丨丨及北遐一镇民则有区廖潘吴四姓亦种水田采鱼黄庭内景经常念丨丨相通达注丨丨谓明堂明房丹田之房也　沈佺期答魑魅代书寄家人诗见二弟下】
　　三厢【宋书乐志中庭舞六佾丨丨罗乐人　齐书萧赤斧传赤斧夙患渴利永明三年防世祖使甲仗卫丨丨赤斧不敢辞疾甚数日卒　东宫事皇太子大小会庭设丨丨乐舞六佾】
　　三门【礼记曲礼疏见二门下　左传晋侯使荀息假道于虞曰冀为不道入自颠軨伐鄍丨丨冀之既病则亦唯君故今虢为不道保于逆旅以侵敝邑之南鄙敢请假道以请罪于虢虞公许之　又防公九年晋人不得志于郑以诸侯复伐之十二月癸亥门其丨丨注丨丨鄟门师之梁北门也癸亥月五日晋果三分其军各攻一门　周礼考工记匠人营国方九里旁丨丨注天子十二门通十二子　北史何稠传见一观下　唐书食货志显庆元年苑西监褚朗议凿丨丨山为梁可通陆运乃发卒六千凿之功不成　又裴耀卿传河南租船水始进吴工不便河漕处处停留易生隠盗请置仓河口以纳东租然后官自顾载分入河洛度丨丨东西各筑敖仓自东至者东仓受之丨丨廹险则旁河凿山以开车道运数十里西仓受之度宜徐运抵太原仓趋河入渭更无留阻可减费钜万　又王方翼传杜懐寳为庭州刺史方翼筑碎叶城面丨丨纡还多趣以诡出入五旬毕西域胡纵观莫测其方略　又吐蕃传至麋谷就馆臧河之北川赞普之夏牙也周以枪累率十歩植百长槊中剚大帜为丨丨相距皆百歩中士持门巫祝鸟冠虎带击鼓　宋史太祖纪建隆二年八月辛亥幸崇夏寺观修丨丨　又仪卫志见一门下　又兵志武冈军十砦注丨丨石查真良岳溪临口关硖黄石新宁绥宁永和　又范致虚传宗印舟师至丨丨津致虚使整兵出潼关金守臣髙世由谓帅尼雅满曰致虚儒者不知兵遣斥三千自足杀之　金史礼志见一屋下　水经河水又东过砥柱间注砥柱山名也昔禹治洪水山陵当水者凿之故破山以通河河水分流包山而过山见水中若柱然故曰砥柱也三穿既决水流疏分指状表目亦谓之丨丨矣　小学绀珠丨丨由于情欲入自禽门由于礼义入自仁门由于独智入自圣门　云笈七签元冥星天之游击主伐逆上总九天鬼神中领北帝三官下监万民星有丨丨门有四光芒爓照九亿万里中　又飞灯火星之道火星员镜丹精映观南轩星有丨丨门中出三锋芒锋芒光垂三百万丈一门内辄有一赤帝备门奉卫于南真上皇真君赵冬曦丨丨赋序砥柱山之六峰者皆生河之中流盖夏后之所开凿其最北有两柱相对距崖而立即所谓丨丨也　刘邵赵都赋九卫交错丨丨旁开　王腾辨蜀都赋髙下既别一凸一凹太行成臯丨丨二崤　信至老子庙应诏诗丨丨临苦县九井对灵谿　王绩游仙诗六局黄公术丨丨赤帝方　李白下陵阳防髙溪丨丨六刺滩诗丨丨横峻滩六刺走波澜　唐扶道林岳麓寺诗松根踏云二千歩始见大屋开丨丨　白居易游悟真寺诗寳堂豁丨丨金魄当其前　贾岛送陜府王建司马诗请诗僧过丨丨水卖药人归五老峰林寛长安遣懐诗青龙寺里丨丨上立为南山不为僧　徐夤题福州天王阁诗见一朶下王渥丨丨津诗大河丨丨险神禹万世功】
　　三陛【韦元旦早朝诗佩玉朝丨丨鸣珂度九门】
　　三阶【汉书东方朔传注泰阶天之丨丨也上阶为天子中阶为诸侯卿大夫下阶为士庶人丨丨平正是为太平　晋书郑袤传太始中诏曰光禄密陵侯袤履行纯正守道冲粹退有清和之风进有素丝之节宜登丨丨之曜补衮职之阙今以袤为司空天子临轩遣五官中郎将国坦就第拜授　宋史职官志序崇宁初以议者有请自承直至将仕郎凡换选人七阶大观初又增宣奉至奉直大夫四阶政和末自从政至廸功郎又改选人丨丨于是文阶始备而武阶亦诏易以新名又选举志政和间改通仕为从政登仕为修职将仕为廸功而专用通仕登仕将仕丨丨奏补未出官人承直至修职须六考廸功七考有官保任而职司居其一乃得磨勘　元史祭祀志至元十七年新作于大都前庙后寝正殿东西七间南北五间内分七室殿陛二成丨丨中曰泰阶西曰西阶东曰阼阶　易林丨丨土廓徳义明堂交譲往来享燕相承箕伯朝王钖我元黄　王逸九思望太微兮穆穆睨丨丨兮炳分　江淹齐太祖髙皇帝诔丨丨既驯五精惟至　班固西都赋于是左墄右平重轩丨丨注周礼夏后氏世室九阶郑元注曰南面丨丨三面各二也　李尤徳阳殿赋开丨丨而参防错金银于两楹　孔文仲丨丨平则风雨时赋伟一德之温恭感丨丨之炳烁　许敬宗奉和登陜州城楼应制诗见二南下　杜甫建都诗虽倚丨丨正终愁万国翻　裴潾前相国赞皇公诗四镇咸入丨丨以融李洞述懐献覃懐相公诗百辟寻知度丨丨正有程周霆震军中苦乐謡何时得见丨丨正独倚蓬窗夜不眠　马祖常次韵继学诗所赖丨丨正螭坳记有年】
　　三柱【汉书天文志有星守三渊天下大水三渊盖五车之丨丨也　晋书天文志丨丨一曰三泉天子得灵台之礼则五车丨丨均眀有常　唐书刘仁轨传进爵为公子及兄子授上柱国者三人州党荣之号所居为乐城郷丨丨里　宋史天文志五车五星丨丨九星在毕宿北五帝坐也又五帝之车舎也　元史祭祀志毕宿五车诸王觜宿天船天街砺石天髙丨丨天潢咸池位于申毕宿五车诸王觜宿居前行其数十有一北上　张衡周天大象赋何五车之均用而丨丨之照焕】
　　三椽【范成大送刘唐卿户曹擢第西归诗见一席下陆游新黏竹隔作暖阁诗已胜展鉢丨丨下莫羡苴茅万户侯　黄镇成春雨南田书事诗流水丨丨舎桑隂五亩宫　又云山小景诗丨丨草屋长松下应有先生抱膝吟】
　　三楹【宋史礼志社稷坛侧建斋防丨丨以备望祭　陆游题庵壁诗竹间仅有屋丨丨虽号吾庐实客亭】三径【宋书陶潜传为镇军建威参军谓亲朋曰聊欲歌以为丨丨之资可乎执事者闻之以为彭泽令南史袁粲传着妙徳先生传曰席门常掩丨丨裁通虽杨子寂寞严叟沈冥不是过也　三辅决録蒋诩字】
　　【元卿舎中丨丨唯羊仲求仲从之游二仲皆挫亷逃名陶潜归去来辞丨丨就荒松菊犹存　王勣游北山赋昔日蒋元卿之丨丨陶渊眀之五栁君平坐卜于市门子真躬耕于谷口　宋璟赋陶渊明之丨丨长闲王棨贫赋见一瓢下　裴子野寒夜赋见二耦下　吕令则井赋啓幽人之丨丨首先王之五行　贡师泰小筼筜赋见一日下　梁昭明太子诒明山宾诗必来丨丨人将招五经士　庾肩吾赠周处士诗丨丨没荒林隂铿闲居对雨诗四溟飞旦雨丨丨絶来游　张正见赋得落落穷巷士诗草长丨丨合花发四隣明　陆】
　　【厥奉答内兄希叔诗杜门清丨丨坐槛临曲池　虞羲数名诗丨丨日荒疏遥人心不怿　卢照邻元日述懐诗草色迷丨丨风光动四邻　王勃赠李十四诗乱竹开丨丨飞花满四邻　孟浩然田园作卜邻近丨丨植果盈千树　又寻陈逸人故居诗人事一朝尽荒芜丨丨休　裴廸春日与王右丞访吕逸人不遇诗陶令五男曽不用蒋生丨丨枉相过　王缙游悟真寺诗猛虎同丨丨愁猿学四禅　杜甫赠特进汝阳王诗瓢饮惟丨丨岩栖在百层　朱湾逼寒节寄崔七诗闲庭只是长莓苔丨丨曽无车马来　刘长卿过湖南羊处士别业诗见一家下　又送皇甫曽赴上都诗秋草不生丨丨处行人独向五陵归　又赠西邻卢少府诗苔封丨丨絶溪向数家通　钱起山园栖隠诗丨丨与嚣逺一瓢常自怡　又酬刘员外雨中见寄诗潢汚丨丨絶碪杵四邻稀　又秋园晚沐诗五株衰栁下丨丨小园深又谒许由庙诗緑苔惟见遮丨丨青史空传谢九州皇甫冉寄郑二侍御归新郑无碍寺所居诗见一身下　又酬李补阙诗十年归客但心伤丨丨无人已自】
　　【荒　陈翊寄邵校书楚苌诗见一帆下　卢纶同栁侍郎题侯钊侍郎新昌里诗见一瓢下　又题杨虢县竹亭诗见一池下　李益喜入兰陵望紫阁峰呈宣上人诗薙草开丨丨巢林喜一枝　权徳舆题亡友江畔旧居诗寥落留丨丨柴扉对楚江　又寄李衡州诗片石丛花画不如庇身丨丨岂吾庐　又省中春晩忽忆江南旧居戏书所懐诗疲羸只欲思丨丨戅直那堪备七人　李端酬前驾部员外郎苖发诗山邻丨丨絶野意八行传　独孤及山中春思诗不嫌丨丨深为我生池塘　又送虞秀才擢第诗知君到丨丨松菊有光辉又与韩侍郎同寻李七舎人不遇题壁留赠诗丨丨何寂寂主人山上山　元稹酬白太傅诗丨丨池塘静六街车马忙　白居易渭村退居诗见一坊下　又欲与元八卜邻先有是赠诗眀月好同丨丨夜緑杨宜作两家春　又秋霖即事聮句诗苔色侵丨丨波声想五又和春深诗荒凉丨丨草冷落四邻花　秦系鲍防员外见寻因书情呈赠诗见一牀下　牟融客中诗半林残叶迎霜落丨丨黄花近节开　窦常晚次方山精舎却寄张荐员外诗马羸丨丨外人病四愁中　杜牧冬日五湖馆水亭懐别诗云抱四山终日在草荒丨丨几时归　温庭筠题韦筹博士草堂诗见一裘下　又病中书懐诗五车堆缥帙丨丨阖绳枢　又春暮宴罢诗谁怜芳草连丨丨参佐桥西陆士龙　蒋防题杜賔客新丰里幽居诗见二疏下　翁洮赠进士王雄诗何事明廷有徐庶总教丨丨卧蓬蒿　王播淮南游故居感旧诗丨丨仅存新竹树四邻惟见旧孙儿　吴融送知古上人诗见一帆下　许浑灞东题司马郊园诗见一篱下　李中晋陵罢任寓居依韵和陈锐秀才见寄诗掩门丨丨莓苔緑车马谁来陋巷间　又春晚过明氏闲居诗雨催緑藓铺丨丨风送飞花入四邻　刘沧题马太尉华山荘诗一庭杨栁春光暖丨丨烟萝晚翠深　罗隠九华山费徴君所居诗蟾桂自归丨丨后鹤书曽降九天来　皮日休襄阳闲居与友生夜防诗丨丨引时寒歩月四邻偷得夜吟诗　徐夤人事诗平生生计何为者丨丨苍苔十亩田　林逋和梅圣俞雪中同虚白上人见访诗地僻过丨丨人闲试五禽　赵抃题九仙寺诗见一轩下　王安石送程公辟得谢归姑苏诗除此两翁相见外不知丨丨为谁开　蘓轼正月十八日蔡州道上遇雪次子由韵诗见一缾下　又次韵钱穆父防饮诗要当谋丨丨何暇择一枝　又次韵周邠诗南迁欲举力田科丨丨初成乐事多　又留题兰臯亭诗眀年我亦开丨丨寂寂兼无雀可罗　又除夜病中诗丨丨粗成资一枝有余暖　又戏赠贾收秀才诗卜邻尚可容丨丨投社终当作两翁　又送保倅翟安常赴阙兼寄子由诗松荒丨丨思元亮草合平池忆惠连　又李伯时画其弟亮功旧隠宅圗诗近闻陶令开丨丨应许扬雄寄一区　又集归去来诗琴书乐丨丨老矣亦何求　苏辙诗思家松菊荒丨丨囬首讴歌沸二天　刘子翚送原仲之荆南诗丨丨旧游松竹老五湖新隠水云寛　程俱和白乐天写懐诗丨丨松筠终问舎五湖烟水不须钱　又秋夜写懐诗蓬藋没丨丨藤蔂上庐　范成大诗昔者开丨丨他时老一龛　又送王仲显赴琼筦诗丨丨蓬蒿春雨肥微君谁与问柴扉　杨万里诗城腰折处才丨丨山觜前头别一村　又幅巾藜杖聊丨丨眀月清风自一丘　方岳唐律诗猿猱丨丨小虎豹九关深　袁士元题兰水仙墨竹诗孤山初雪霁丨丨午风清　吴惟善寄东海鹤年贤弟诗故园松菊余丨丨老屋烟霞恰半间　马祖常菊枕诗见一囊下　方澜遣兴诗鲜鲜丨丨菊旎旎百畮蕙　元好问寄刘光甫诗见二毛下　又答吴益诗丨丨他时望羊仲却应松菊未销忧　又长夀新居诗泉石深丨丨风尘隔两崖　许有壬水木清华亭宴集诗添栽丨丨竹逓赏四时花　张元干兰溪舟中寄苏粹中诗丨丨已荒无蚁梦一钱不直有鸥盟　耶律楚材和黄华老人题献陵吴氏成趣园诗丁年彭泽解官去遨游丨丨真三友　髙廷玉栁絮诗见一池下黄溍夏日漫书诗求羊何不来丨丨门掩残书满石牀范梈赠别邓修撰归杭州诗休须满假辞丨丨定约重来赴二亰】
　　三堵【左传都城过百雉注方丈曰堵丨丨曰雉一雉之墙长三丈髙一丈侯伯之城方五里径三百雉故其都城不过百雉】
　　三板【战国策智伯从韩魏兵以攻赵围晋阳而水之城之不沈者丨丨郄疵谓智伯曰韩魏之君必反矣智伯曰何以知之郄疵曰以其人事知之矣从韩魏之君而攻赵赵亡难必及韩魏矣今约胜赵而三分其地今城不没者丨丨沈灶生鼃人马相食城降有日而韩魏之君无喜志而有忧色是非反如何也　宋史五行志大观七年瀛沧州河决沧州城不没者丨丨民死者百余万　钱翊江行无题诗见一湾下　吴融豫让诗韩魏同谋反覆深晋阳丨丨免成沉】
　　三间【齐书王延之传延之清贫居宇穿漏褚渊往之见其如此具啓眀帝帝即敕材官为啓丨丨斋屋南史垣闳传吴兴丘景宾字彦先以节义闻父康祖无锡令亡后僮仆数十人及宅宇产畜景宾悉议与兄】
　　【镇之镇之又推斋屋丨丨与之亦不肯受　宋史礼志濮安懿王园庙治平三年诏置园令一人以大使臣为之庙丨丨二厦神门屋二所及斋院神厨灵星门　又舆服志见二间下　又交阯传由海口入大海冒渉风涛颇歴危险经半月至白藤径入海汊乘潮而行凡宿泊之所皆有茅舎丨丨营葺尚新目为馆驿　水经注河水又东迳武棠亭北昔鲁侯观鱼于棠谓此也在方与县故城北十里经所谓荷水水又东迳泥母亭河水又东与钜野黄水合黄水东南流水南有汉荆州刺史李刚墓见其碑有石阙祠堂石室丨丨椽架髙丈余镂石作椽瓦屋施平天造方井侧荷梁柱四壁隠起　世説蔡司徒在洛见陆机兄弟住参佐廨中丨丨瓦屋士龙住东头士衡住西头　王延夀鲁灵光殿赋丨丨四表八维九隅　戴叔伦过故人陈羽山居诗不见山中人半载依然松下屋丨丨　白居易诗五架丨丨新草堂石堦桂柱竹编墙　又向阳茅屋两丨丨　罗隠谒文宣王庙诗九仞萧墙堆瓦砾丨丨茅殿走狐狸　蘓轼诗自甘茅屋老丨丨　周昻家园诗五亩园连竹丨丨屋向阳】
　　三瓦【史记防传物安可全乎天尚不全故世为屋不成丨丨而陈之注为屋欠丨丨而陈之也陈犹居也　吴俨次匏庵板屋韵诗何必大厦成而后虚丨丨】
　　三囤【宋史神宗纪元丰元年冬十月辛亥韩存寳破泸夷后城十有丨丨】
　　三坊【齐书竟陵王子良传且两装之船充拟千绪丨丨寡役呼订万计每一事之发弥晨方办粗计近逺率遣一部职散人领无减二十舟船所资皆复称是长江万里费固倍之较略一年脱得省者息船优役寔为不少　唐书韦彤传武宗防昌五年诏亰城不许羣臣作私庙宰相李徳裕等引彤所议古制庙必中门之外吉凶皆告以亲而尊之不自专也今俾立庙亰外不能得其意于礼宫之南九坊丨丨曰围外地荒左立庙无嫌余六坊可禁诏不许听准古即居所立庙】
</div>
    <div class="pagination">
<a href="御定骈字类编_page360.html">上一页</a><span>...</span><a href="御定骈字类编_page356.html">356</a><a href="御定骈字类编_page357.html">357</a><a href="御定骈字类编_page358.html">358</a><a href="御定骈字类编_page359.html">359</a><a href="御定骈字类编_page360.html">360</a><span class="current-page">361</span><a href="御定骈字类编_page362.html">362</a><a href="御定骈字类编_page363.html">363</a><a href="御定骈字类编_page364.html">364</a><a href="御定骈字类编_page365.html">365</a><a href="御定骈字类编_page366.html">366</a><span>...</span><a href="御定骈字类编_page362.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
