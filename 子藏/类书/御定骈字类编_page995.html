<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 995 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 995 页/共 1019 页</h1>
    <div class="content">　　赐防【唐书张介然传介然唘曰臣位三品当给防若列于京师虽富贵不为乡人知愿得列防故里元宗许之别丨丨京师第门夲乡得列防自介然始　宋史仁宗纪庆厯元年十一月丙寅臣许立家庙功臣不限品数丨丨】
　　赐劒【后汉书温序传序行部至襄武为隗嚣别将苟宇所拘劫序以节挝杀数人贼众争欲杀之宇止之曰此义士死节可丨以丨序受劒衔须于口顾左右曰既为贼所廹杀无令须污土遂伏劒而死】赐枪【清异録枪材难得十全魏州石屋林多有之杨师厚时丨丨效节军皆采于此】
　　赐弓【诗彤弓弨兮受言藏之疏色以赤者周之所尚故丨丨赤一而黒十以赤为重耳　左传诸侯敌王所忾而献其功王于是乎丨之彤丨一彤矢百玈弓矢千以觉报宴】
　　赐矢【左传见上】
　　赐箭【五代史霍彦威传朱守殷反伏诛彦威遣使者驰骑献两箭为贺眀宗丨两丨以报之】赐羽【吴越春秋吴王欢兮飞尺书增封益地丨丨竒】
　　赐鈇【礼记诸侯赐弓矢然后征丨丨钺然后杀】
　　赐钺【礼记见上】
　　赐鬯【书用赉尔秬鬯一卣传黒黍曰秬酿以鬯草不言圭瓒可知卣中罇也当以锡命告其始祖故丨丨】赐氷【周礼天官凌人夏颁氷掌事疏夏颁氷者据颁赐羣臣言掌事者谓主此丨丨多少合得不合得之事　沈约有谢敕丨丨唘　刘禹锡刘驸马水亭避暑诗丨丨满椀沈朱实法馔盈盘覆碧笼】
　　赐火【唐会要清眀丨丨亦周人季春出火之义　韩愈寒食直归遇雨诗惟将新丨丨向曙着朝衣　韦庄长安清明诗内官初丨清眀丨上相闲分白打钱】
　　赐珠【唐书李义府传义府夜叩阁上表请废后立昭仪帝悦召见与语丨丨一斗】
　　赐玉【左传虢公晋侯朝王王飨醴命之宥皆丨丨五防马三匹非礼也】
　　赐璧【梁书昭明太子传防隆置醴赏逾丨丨】
　　赐玦【魏志钟繇传注昔忝近任并得丨丨尚方耆老颇识旧物】
　　赐金【左传郑伯始朝于楚楚子丨之丨既而悔之与之盟曰无以铸兵故以铸三钟　史记魏其侯传孝景三年吴楚反上拜婴为大将军丨丨千斤窦婴乃言袁盎栾布诸名将贤士在家者进之所丨丨陈之廊庑下军吏过輙令财取为用金无入家者　杜甫丹青引赠曺将军霸至尊含笑催丨丨圉人太仆皆惆怅】赐钱【汉书昭帝纪始元六年栘中监苏武前使匈奴留单于庭十九嵗廼还奉使全节防武为典属国丨丨百万　岑参送顔平原诗置酒防前殿丨丨若山丘】
　　赐直【汉书成帝纪永始二年二月诏曰闗东比嵗不登吏民防义收食贫民入谷物助县官振赡者已丨丨其百万防上加赐爵右更注师古曰己丨丨谓官丨其所费丨也】
　　赐币【后汉书宋意传昔周公懐圣人之徳有致太平之功然后王曰父加以丨丨】
　　赐锦【杜甫鬭鸡诗鬭鸡初丨丨舞马既登牀】
　　赐防【北史于仲文传宣帝时为东郡太守及尉迟迥作乱使诱仲文仲文拒之迥遣仪同宇文威攻之仲文迎撃大破威迥又遣其将宇文冑度石济宇文威邹绍自白马二道俱进复攻仲文仲文自度不能支弃妻子溃围而遁达于京师迥屠其三子一女隋文帝引入卧内为之下泣丨丨五百叚黄金二百两进位大将军】赐罗【张谔岐王席上咏羙人诗香艳王分帖裙娇敇丨丨】
　　赐缯【后汉书卢芳传建武十六年芳复入居髙栁与闵堪兄林使使请降乃立芳为代王堪为代相林为代太傅丨丨二万疋】
　　赐缣【后汉书祭彤传迁襄贲令数年襄贲政清玺书勉励増秩一等丨丨百匹　元微之错字判倘以百为千比丨丨而难赦若当五而四縦阙马而何伤】
　　赐绢【晋书胡威传父质仕魏至征东将军荆州刺史威自京都定省十余日告归父丨丨一匹为装威曰大人清髙不审于何得此绢质曰是吾俸禄之余以为汝粮耳】
　　赐丝【唐防要开元十五年五月上命宫中育蚕丁酉夏至丨贵近丨人一綟】
　　赐帛【汉书文帝纪年八十防上赐米人月一石肉二十斤酒五斗其九十防上又丨丨人二疋絮三斤后汉书周党传诏曰自古明王圣主必有不賔之士伯夷齐不食周粟太原周党不受朕禄亦各有志焉其丨丨四十匹　髙士传韩福以行义修洁著名昭帝时以徳行徴至京兆病不得进元凤元年诏策曰朕愍劳福以官职之事丨丨五十匹遣归其务修孝弟以教乡里】
　　赐布【元史世祖纪中统三年十一月辛丑敕河西民徙居应州其不能自赡者百六十户给牛具及粟麦种仍丨丨人二疋】
　　赐貂【后汉书东平王苍传建初六年冬苍上疏曰求朝眀年正月帝许之特赐装钱千五百万帝以苍冒渉寒露遣谒者丨丨裘　李东阳陵祀归得赐暖耳诗和方石韵老去毛君头未秃玉堂闲写丨丨诗】赐葛【李东阳陵祀归得赐暖耳诗和方石韵君恩不与炎凉变欲和唐宫丨丨诗】
　　赐绯【五代史扈载传防相国寺见庭竹可爱作碧鲜赋题其壁世宗闻之遣小黄门就壁録之览而称善因拜水部员外郎知制诰迁翰林学士丨丨　事物纪原唐明皇与贵妃彩戏将北惟重四可转上掷而连呼叱之宛转良久而成重四上大悦丨四丨】
　　赐紫【五代史唐太祖家人传魏州杨千郎自言有墨子术能役鬼神化丹砂水银荘宗颇神之拜检校尚书郎丨丨　图绘寳鉴吕拙开封人工画楼观太宗营玉清宫拙画郁罗萧台様称防授翰林待诏不就愿为夲宫道士仍得丨丨】
　　赐衣【礼记君赐车马乗以拜丨丨服服以拜　后汉书丁鸿传永平十年诏徴鸿至即召见説文侯之命篇丨御丨及绶禀食公车　钱起送边补阙东归省觐诗东去有余意春风生丨丨　卢纶送盐铁裴判官入蜀诗传诏收方贡登车着丨丨】
　　赐服【礼记古者于禘也发爵丨丨顺阳义也于尝也出田邑发秋政顺隂义也　仪礼觐礼诸公丨丨者束帛四马傧太史亦如之】
　　赐裘【西京杂记成帝好蹴踘羣臣以蹴踘为劳体非至尊所宜帝曰朕好之可择似而不劳者奏之家君作弹棊以献帝大悦丨青羔丨紫丝履服以朝觐】
　　赐袍【宋史真宗纪大中祥符元年十月甲寅次太平驿丨从官辟寒丸花葺丨　王昌龄春宫曲平阳歌舞新承宠帘外春寒丨锦丨】
　　赐襦【宋史太宗本纪太平兴国八年十二月丁亥丨河北河东縁邉戍卒丨京城诸军米】
　　赐衲【酉阳杂俎太宗尝丨三蔵丨约值百余金其工无鍼綖之迹】
　　赐巾【汉书贾山传陛下即位赦罪人怜其亡髪丨之丨怜其衣赭书其背父子兄弟相见也而赐之衣平狱缓刑天下莫不説喜】
　　赐带【谢庄封皇弟表臣闻桐圭睦亲书河汾之策丨丨懐贤敬东平之祚】
　　赐鱼【唐书车服志髙宗给五品以上随身鱼银袋以防召命之诈出内必合之三品以上金饰袋垂拱中都督刺史始丨丨】
　　赐履【左传昔召康公命我先君大公曰五侯九伯女实征之以夹辅周室丨我先君丨东至于海西至于河南至于穆陵北至于无棣　杜甫长沙送李十一诗逺愧尚方曽丨丨竟非吾土倦登楼】
　　赐屩【唐书髙丽传骑获觇人帝觧其缚自言不食且三日命饲之丨以丨】
　　赐鞵【宋史河渠志开寳五年澶州修河卒丨以钱丨役夫给以茶】
　　赐谷【曺植谢丨丨表诏书念臣经用不足以船河邸阁谷五千斛赐臣】
　　赐米【史记秦始皇纪三十一年十二月更名腊曰嘉平丨黔首里六石丨二羊　南史孔奂传奂为始兴王长史在职清俭多所规正宣帝嘉之丨丨五百斛】
　　赐粟【后汉书顺帝纪永和二年冬十月甲申行幸长安所过鳏寡孤独贫不能自存者丨丨人五斛　宋史真宗纪咸平六年八月丙子诏环庆秋田经寇践伤者顷丨丨十五斛民被掠者口赐米一斛　陆防赛神曲嵗嵗丨丨年年蠲租】
　　赐粮【韩愈平淮西碑夫耕不食妇织不裳输之以车为卒丨丨】
　　赐复【后汉书光武帝纪建武十九年九月壬申幸南阳进幸汝南南顿县舍置酒防赐吏人复南顿田租嵗父老前叩头言皇考居此日久陛下识知寺舍每来輙加厚防愿丨丨十年　南史梁武帝纪天监七年五月戊子诏兰陵孙修建二陵周回五里内居人丨丨终身】
　　赐租【宋史真宗纪咸平五年四月壬申诏陕西民挽送縁边刍粮者丨丨之半　台哈布哈陪幸西湖诗丨丨寛下国传诏出中堂】
　　赐宴【北史韦师传上召师与左仆射髙颎上柱国韩擒虎等于卧内丨丨令各叙旧事以为笑乐　唐书杨师道传师道工诗每与有名士燕集歌咏自适帝见其诗为擿讽嗟赏后丨丨帝曰闻公每酣赏捉笔赋诗如宿搆者试为朕为之】
　　赐饮【宋史礼志雍熙二年四月二日诏辅臣三司使翰林枢宻直学士尚书省四品两省五品以上三馆学士宴于后苑赏花钓鱼张乐丨丨羣臣赋诗习射】
　　赐酒【宇文融奉和圣制左丞相説右丞相璟太子少傅乾曜同日上官命宴都堂赐诗诗飞文瑶札降丨丨玉杯传　韦述奉和圣制送张説上集贤学士赐宴诗赋诗开广宴丨丨酌流霞】
　　赐醖【梅尧臣诗荐肴已去纱笼丨丨新従蚁瓮来】
　　赐醴【张衡周天大象赋俨咮颈以分嗉奉兹尝而丨丨】
　　赐酺【宋史礼志王者丨丨推恩与众共乐所以表升平之盛事契亿兆之欢心】
　　赐饼【洛中记异僖宗幸南内兴庆池方食饼餤时进士在曲江有闻喜宴上命依人数各丨红绫丨餤所司以金合进上命驰赐】
　　赐脯【吕氏春秋赵宣孟将上之绛见骫桑之下有饿人卧不能起者宣孟与脯一胊拜受而弗敢食也问其故对曰臣有老母持以遗之宣孟曰斯食之吾更与女乃复丨之丨二束】
　　赐食【仪礼士相见礼若君丨之丨则君祭先饭　论语君丨丨必正席先尝之　史记郦生传沛公辍洗起摄衣延郦生上坐谢之郦生因言六国从横时沛公喜丨郦生丨　韩愈雪后寄崔二十六丞公诗殿前羣公丨丨罢骅骝蹋路骄且闲　陆防仲秋书事诗丨丨敢思烹细项家庖仍禁擘团脐】
　　赐鲙【春渚纪闻丁学士君虽湖人而生平不喜食鲙一日忽梦登对已而少休殿庑间传言以鲙缕一盘为赐食之羙甚既觉忽念其味防乡人有以鲜鲤饷其子者即取其鲙举筯而尽自后日进一器嵗余复梦登对丨丨如初食讫而寤但闻腥气逆鼻遂不复食至终身云】
　　赐羮【虞集触石坠马卧病蒙恩予告先至上京寄溉之学士敬仲参书诗给札修辞持玉笔丨丨充腹出珍庖】
　　赐餐【汉书孔光传太后诏曰太师光徳行纯防道术通明居四辅职辅道于帝国之将兴尊师而重傅其令太师毋朝十日一丨丨赐太师灵夀杖黄门令为太师省中坐置几太师入省中用枝丨丨十七物注师古曰食具有十七种物】
　　赐饔【仪礼聘礼丨丨唯羮饪】
　　赐膳【司空曙晚秋西省寄上李韩二舎人诗丨丨中人送余香侍女收】
　　赐腥【论语君丨丨必熟而荐之】
　　赐觞【战国策张子辞楚王曰天下闭闗不通未知见日也愿王丨之丨王曰诺乃觞之】
　　赐灌【礼记当饮者皆跪奉觞曰丨丨胜者跪曰敬养注灌犹饮也】
　　赐烛【宋史礼志元祐二年十一月冬至诏赐御筵于吕公着私第遣中使赐上尊酒香药果实缕金花等以御饮器劝酒遣教坊乐工给内帑钱赐之及暮丨丨传宣令继烛皆异防也】
　　赐筵【宋史礼志见上】
　　赐银【宋史礼志金国聘使自到阙朝见射射朝辞共赐大使金千四百两副使金八百八十两衣各三袭金带各三条都管上节各丨丨四十两中下节各三十两衣一袭涂金带一条】
　　赐砚【玉堂杂记绍兴二十四年春直学士院汤公思退以礼部郎同知贡举时百官多阙大抵一人兼数职凡进士出身皆入试闱独留监察御史王公纶盖备拆号也内制既阙官遂降防暂权适草刘婉仪进位贵妃制太上称其有典诰体润笔殆万缗丨丨尤竒】
　　赐笔【唐书浑瑊传帝召瑊授以诏书千余自御史大夫实封五百户而下募突将死士当贼丨瑊丨使量功署诏不足则署衣以授　沈约和左丞庾杲之病诗安用谈天辨徒劳梦丨丨　岑参省中即事诗君王新丨丨草奏向明光】
　　赐墨【晁冲之法一以余所赠墨为不佳诗君不见当年诸李数不到廷寛只今丨丨无老潘】赐琴【史记五帝纪尧乃丨舜絺衣与丨为筑仓廪予牛羊】
　　赐杖【程本立送人致仕归越诗丨丨未擕鸠玉小诰绫新织朶云团】
　　赐镜【唐明皇千秋节丨羣臣丨诗铸得千秋镜光生百链金分将赐羣后遇象见清心　张説奉和圣制丨王公千秋丨诗寳镜颁神节凝规写圣情】
　　赐筯【开天遗事宋璟为宰相朝野人心归羙焉时春御宴帝以所用金筯令内臣赐璟虽受所赐莫知其由未敢陈谢帝曰所赐之物非赐汝金盖丨卿之丨表卿之直也璟遂下殿拜谢】
　　赐釜【张説奉和御制与宋璟源乾曜同日上官命宴东堂赐诗应制诗丨丨同荣拜摐金宴宰司】赐席【后汉书邓训传训虽寛中容众而于闺门甚严兄弟莫不敬惮诸子进见未尝丨丨接以温色】赐墩【宋史勾涛传迁起居舍人以足疾命閤门丨丨侍班】
　　赐簟【刘潜谢始兴王丨花纨丨唘丽兼桃象周洽昏眀便觉夏室已寒冬裘可袭】
　　赐鉢【刘潜谢鄱阳王丨丨唘用贵寳樽文包龙鼎】
　　赐被【钱起喜李侍御拜郎官入省诗直庐惊漏近丨丨觉霜移　卢纶送李縦别驾加员外郎却赴常州幕诗暂欢同丨丨不待易朝衣】
　　赐衾【髙唘雪夜宿翰林院呈危宋二院长诗绛蜡销吟烛青绫拥丨丨】
　　赐第【刘潜为武陵王谢丨丨唘轻舟将反髙门遽锡】
　　赐乗【王褒周太傅燕文公于谨墓碑锡邑増于郑侨丨丨同于魏绛】
　　赐香【郑谷定水寺行香诗听经防画绕虚廊风拂金鑪待丨丨】
　　赐花【宋史礼志庆厯七年御史言凡预大宴并御筵其所丨丨并须戴归私第不得更令仆从持戴　景龙文馆记正月八日立春内出防花赐近臣武平一应制云黄莺未解林间啭红蕊先从殿里开中宗手敕批云平一年虽防少文甚警新悦红蕊之先开讶黄莺之未啭循环吟咀赏叹兼懐今更丨丨一枝以彰其羙】赐茶【吴志韦曜传皓每飨宴无不竟日坐席无能否率以七升为限曜素饮酒不过三升初见礼异常为裁减时或宻丨丨荈以当酒　周必大入直召对选徳殿丨丨而退诗緑槐夹道集昏鸦敕赐传宣坐丨丨】赐茗【苏轼怡然以垂云新茶见饷报以大龙团仍戯作小诗栋芽分雀舌丨丨出龙团】
　　赐龙【苏轼新恭送签判程朝奉以餽其母有诗相谢次韵答之诗火前试焙分新胯雪里头纲辍丨丨注茶録福建贡茶每若干计纲以进国朝故事第一纲团茶至即分赐近臣欧阳公归田録茶之贵者莫如龙凤】赐果【礼记丨丨于君前其有核者懐其核　袁桷上京杂咏寳劒颁氷彻筠笼丨丨封】
　　赐橘【刘潜谢东宫丨丨唘固以仰匹穰橙俯聮楚柚】
　　赐柿【梁简文帝谢东宫丨丨唘甘清玉露味重金液】
　　赐柑【刘潜谢晋安王丨丨唘甘逾萍实冷亚氷圭立消烦防顿除酩酊　谢观宫词不教扇弃秋凉丨与新丨异様香】
　　赐蔗【容斋随笔郭汾阳在汾上代宗丨甘丨二十条】
　　赐柰【曺植谢丨丨表即夕殿中虎贲宣诏丨臣等冬丨一奁】
　　赐药【五代史唐明宗纪光化三年李嗣昭攻梁邢洺出青山遇葛从周兵嗣昭大败走梁兵追之嗣源急呼曰吾取葛公士卒可无动乃驰骑犯之出入奋击嗣昭继进梁兵解去嗣源身中四矢太祖解衣丨丨以劳之　宋史太祖纪干徳元年七月湖南疫丨行营将校丨】
　　赐马【宋史礼志打围射生马歩军统制官萧鹧已以所获獐鹿等就御台下进献人马防絶皇帝复御常服乗马至车子院宣唤殿前司拨发官马定逺侯彦昌各丨丨一匹】
　　赐骖【贡师泰泉州道中诗海商到岸才封舶藩国朝天亦丨丨】
　　赐牛【刘潜谢豫章王丨丨唘毛角相合骨像应圗　韩愈平淮西碑选吏丨丨教而不税】
　　赐羊【北史于什门传魏明元时为谒者使喻冯防既而拘留厯二十四年后冯上表称臣乃送什门归太武下诏褒羙比之苏武丨丨千口帛千匹进为上大夫　宋史礼志大中祥符五年十一月以宰相王旦生日诏丨丨三十口酒五十壶米面各二十斛令诸司供帐京府其衙前乐许宴其亲友】
　　赐鹰【杜甫赠特进汝阳王诗仙醴来浮蚁竒毛或丨丨】
　　赐禽【周礼夏官祭仆凡祭祀王之所不与则丨之丨注王之所不与谓非郊庙尊祭祀则王不与也则丨之丨公卿自祭其先祖则丨之丨也】
　　赐牡【仪礼聘礼饩之以其礼注凡丨人以丨生曰饩】
　　赐生【论语君丨丨必畜之】
　　赐赉【宋史礼志射生官兵就御台下献所获帝遂慰劳丨丨诸将鞍马金带以及士卒】
　　赐劳【梁书武帝纪天监八年春正月辛巳舆驾亲祠南郊赦天下内外文武各丨丨一年】
　　赐物【北史周武帝纪平齐之役见军士有跣行者帝亲脱靴以赐之每宴防将士必自执杯劝酒或手付丨丨　吴融李周弹筝歌天颜开兮圣心悦紫金白珠霑丨丨】
　　赐遗【唐书让皇帝宪传居常无日不丨丨尚食总监及四方所献酒酪异馔皆分饷之宪尝请嵗尽録赐目付史官必数百纸】
　　赐目【唐书让皇帝宪传见上】
</div>
    <div class="pagination">
<a href="御定骈字类编_page994.html">上一页</a><span>...</span><a href="御定骈字类编_page990.html">990</a><a href="御定骈字类编_page991.html">991</a><a href="御定骈字类编_page992.html">992</a><a href="御定骈字类编_page993.html">993</a><a href="御定骈字类编_page994.html">994</a><span class="current-page">995</span><a href="御定骈字类编_page996.html">996</a><a href="御定骈字类编_page997.html">997</a><a href="御定骈字类编_page998.html">998</a><a href="御定骈字类编_page999.html">999</a><a href="御定骈字类编_page1000.html">1000</a><span>...</span><a href="御定骈字类编_page996.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
