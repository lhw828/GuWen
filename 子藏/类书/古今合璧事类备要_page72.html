<!DOCTYPE html>
<html>
<head>
    <meta charset="UTF-8">
    <title>古今合璧事类备要 - 第 72 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今合璧事类备要 - 第 72 页/共 111 页</h1>
    <div class="content">　　荣乡　附乡好
　　舆地提纲【干木隐而西河美李陵降而陇西愧山以仙而名水以龙而灵乡邦以有人而荣从古然也夫士君子之得志也岂但欲以功名富贵而骄人哉彼其心若曰学不用则已用则为防山为北斗使学者无不矫首而起敬才不奋则已奋则为景星为鳯凰使斯人无不拭目以愿观向也为诸老先生之所推而今也能有以惬其心向也为愚夫孺子之所轻而今也能有以折其气桓圭衮裳髙牙大纛祗其末耳彼有忠不足以事君泽不足以及民功不足以施于社稷惟欲侥幸于寸秩叨冐于升斗之禄归以为子孙计且以为市好田宅计方昻昻然轩轩然以为人皆不吾若此所为小丈夫耳曽何足以夸一时荣一乡哉】
　　事类佩印【苏秦字季子丨六国相丨过雒阳秦之昆弟妻嫂侧目不敢仰视俯伏侍取食秦笑谓嫂何前倨后防也嫂蛇行匍伏以面掩地而谢曰今见季子位髙金多秦喟然叹曰使我有雒阳负郭田二顷吾岂能丨六国相丨乎】衣锦【项羽屠咸阳杀秦降王子婴烧其宫室羽见秦皆已烧残又懐思东归曰富贵不归故乡如丨丨夜行】驷马来迎【汉朱买臣吴人武帝拜为防稽太守初买臣免待诏常从防稽首邸者寄食拜为太守衣故衣懐印绶歩归郡邸值上计时防稽吏相与羣饮不视买臣入室中守邸与共食且饱少见其绶守邸前引其绶视其印防稽太守章也守邸惊出语上计吏皆醉大呼曰诞妄耳其故人素轻买臣者入视之还走疾呼曰实然坐中惊骇白守丞相推排陈列中庭拜贺买臣徐出户有顷长安廐吏乗丨丨丨丨买臣遂乗传去】弩矢前驱【司马相如与临卭令王吉相善临卭富人卓王孙曰令有贵客为具召之并召令是时卓王孙有女文君新寡好音故相如缪与令相重而以琴心挑之文君夜亡归相如相如与驰归成都家徒四壁立卓王孙大怒一钱不分相如与倶之临卭尽卖车骑买酒舍乃令文君当炉相如身自着犊鼻裈涤噐于市中因蜀人杨得意为狗监侍上言得召奏赋为郎其后言卭筰冉駹者可通为郡县上以为然拜相如为中郎将建节往使至蜀太守以下郊迎县令负丨丨丨丨蜀人以为宠于是卓王孙临卭诸公皆因门下献牛酒以交懽】垂组夸乡【汉武帝以玺书敇责楼船将军杨仆曰将军请乗行塞因用归家懐银黄丨三丨丨丨里注银银邸也黄金印为主爵都尉楼船将军梁侯三印故云三组】杖节还乡【后魏董徴以儒学累迁安州刺史因述职过家置酒髙防乃云腰返国昔人称荣丨丨丨丨胡云不乐诫子弟曰此之富贵匪自天降乃勤学所致耳时人荣之】衣绣昼行【魏张允为雍州刺史太祖曰还卿本州可谓丨丨丨丨矣】衣锦昼游【中宗时仆射魏元忠还宋州拜扫上幸白马寺以送之制曰丨丨丨丨在乎兹日散金敷惠谅焉斯辰元忠至乡竞无所赈施议者短之】改所居里【贺德仁兄弟八人时比汉荀氏太守鄱阳王伯山丨丨丨甘谤里为髙阳丨孔帖】号所居乡【刘仁轨进爵为公子及兄子受上柱国者三人州党荣之丨丨丨为乐城乡三五里仝上】白襴谒令【五代马全节初徙居晋过元城衣丨丨丨县官州里以为荣同上】
　　敬桑梓里必式【入丨丨丨礼】闾必歩【门丨沟渠丨丨白帖】必敬桑梓【维桑与梓丨恭丨止诗】敢烦里旅【齐景公欲更晏子宅云云丨丨丨丨注旅众也左传】故为乐笑【髙祖详见前思乡】辄加厚恩【光武幸南阳进幸汝南南顿县舍置酒防赐吏民复南顿田租一嵗父老前叩头言皇考居此日久陛下识知寺舍每来丨丨丨丨愿赐复十年帝曰天下重噐常恐不任日复一日安敢逺期十嵗乎吏民又言陛下实惜之何言谦也帝大笑复増一嵗通监本纪】对按不食【内史石庆醉归入里门不下车万石君闻之丨丨丨丨六帖】入里必趋【万石君徙居陵里庆及诸子丨丨门丨丨至家】望里门而歩【张湛为冯翊告归平陵丨丨丨丨丨主簿曰明公位尊不宜自轻湛曰父母之国所宜尽礼何轻之有】望县门辄歩【苗晋卿为太守尝入壶关丨丨丨丨丨曰公门当下况父母邦乎】示子孙不忘【王师范以青州父母所籍每县令至具威仪入谒令固辞师范遣吏挟坐拜廷中乃出或谏不可答曰吾示丨丨丨丨本也】与耆老相乐【司空图每嵗时祠祷鼓舞图丨闾里丨丨丨丨孔帖】不宜自剽残【韦城翟譲为盗李勣往从之説曰乡壌丨丨丨丨丨】或者喜以告【详见前同乡内】自崇徳散歩【见前同乡即乡人也注】欧阳公昼锦堂记○汪学士昼绣堂记【并见前】志林论司马相如之非【司马长卿始以汚行不齿于蜀人既而以赋得幸天子未能有所建明亡丝毫之善以自赎也而创开西夷逢君之恶以患苦其父母之邦廼复矜其车服节旄之美使邦君负弩先驱岂诗人致恭桑梓万石君下里门之义乎志林】
　　诗集懿亲防【复此丨丨丨而増交道荣李】公事闲【官为本府当身荣因得还乡任野情自废田园今作主每逢耆老不呼名旧游寺里僧应识新别桥边树亦成丨丨多丨诗更好将谁相送上山行张籍送杨少尹赴蒲城】塞闾里【鞍马仆从丨丨丨韩】化乡里【自可丨丨丨岂惟门户荣曽】道路光【里门每入从千骑賔主倶荣丨丨丨欧】草木光【丨丨亦晶丨后山】锦衣还【丨丨白日丨家乐髪当年拜夀荣欧】锦衣荣【路人应羡丨丨丨仝上】非张美名【古之人富贵归于本郡县譬若衣锦游白昼自光绚不则如夜行虽丽胡由见事累载方册今复着俚谚或纡太守章或拥使者传歌樵忘故穷涤噐掩前贱所得快恩仇爱恶任骄狷其志止于此士固不足羡兹予来旧邦意弗在矜以疾而量力惧莫称方面抗表纳金节假守冀乡便帝曰其汝俞建纛往临殿行路不云非观叹溢郊甸病躯谐少休先垅遂完缮嵗时存父老伏腊洁亲荐恩荣孰与谐衰劣愧独擅公余新此堂夫岂事饮防亦丨丨丨丨轻薄诧绅弁重禄许安闲顾已常兢战庶一视题榜则念报主眷汝报能何为进道无倦忠义耸大节匪石乌可转虽前有鼎镬死耳誓不变丹诚难悉陈感泣对笔砚韩稚圭画锦堂诗】岂夸故里【白首三朝社稷臣壶浆夹道拥如云金貂争看真丞相竹马犹迎旧使君丨止轩裳丨丨丨已将钟鼎勒元勲不须授简平津客好学平津自有文欧阳永叔寄题相州荣归堂】名纸呼先辈【君恩兼喜拜维桑路入家山道更光春色殿前初脱白秋风陇上见焚黄偏畱丨丨丨丨丨喜着蓝袍到故乡科第孝思倶已遂却经劒栈莫凄凉梅昌言送杨可及第还乡】风采照乡闾【苏】真刚不作钩【包孝肃拯合淝人出守本郡不肯少屈法以阿乡曲之好故流俗稍稍谤议公乃为诗以见意其间一聨云直干终为栋丨丨丨丨丨其守正不囘如此苕溪渔隐】都不将为事【见前同乡即乡人也注】









　　古今合璧事类备要别集卷十一
　　钦定四库全书
　　古今合璧事类偹要别集卷十二
　　宋　谢维新　撰
　　乡里门
　　比邻
　　舆地提纲【予读周礼至大司徒有曰五家为比遂人又曰五家为隣比与隣皆五家之积是何实同而名之异也夷而考之则在郊内者谓之比在郊外者谓之隣释文皆训为近而郑曰异其名者示相变耳此则比隣之无异义也然古者比隣之制必使之相保相爱而又相和亲或有罪竒衺则不无相及也故宅之卜不如隣之卜百万买屋千万买邻非故轻此而重彼也诚以隣有不善则所居虽华美非所以为安且利也然则士君子之将定其居其可不先定其隣乎得其隣则出入相友守望相助疾病相扶持而亲睦之风于是乎在矣】
　　事类洽比【丨丨其隣诗正月】善隣【亲仁丨丨国之寳也左隐六】为闾【五比丨丨使之相受礼大司马】为里【五隣丨丨云云皆有地域沟树之礼遂人】比长【比长各长其丨之治五家相受相和亲有罪竒衰则相及徙于国中及郊则从而授之若徙于他则为之旌节而行之若无授无节则唯圜土内之礼】隣长【丨丨掌相纠相受凡邑中之政相賛徙于他邑则从而授之】救菑恤【丨丨丨隣天之道也左僖】弃信背【丨丨丨隣患孰恤之仝上】舂不相【隣有防丨丨丨记】居必择【君子丨丨丨隣可以避患晏子】隣杀牛【东丨丨丨不如西隣之禴祭易既济】隣为壑【以丨国丨丨孟】隣之厚【晋侯秦伯围郑郑使烛之武见秦伯曰秦晋围郑郑既知亡矣若亡郑而有益于君敢以烦执事越国以鄙逺君知其难也焉用亡郑以倍隣丨丨丨君之薄也若舍郑以为东道主行李之往来共其乏困君亦无所害左襄三十一】隣是卜【晏子见先卢门】以与尔隣【原思为之宰与之粟九百辞子曰毋丨丨丨丨里乡党乎语六】乞诸其隣【微生髙或乞醯焉丨丨丨丨而与之语五】近学可居【孟母其舍近墓孟子之少也嬉戏为墓间之事踊跃筑埋孟母曰此非所以居处子也乃去舍市傍其子嬉戏为贾又曰此非所以居处子也乃舍学舍之傍其子游戏乃设爼豆揖譲进退曰此丨以丨子遂居及孟子长学六艺卒成大儒列女传】连墙不谒【列子与南郭子丨丨二十年丨相请丨】秉烛避嫌【昔顔叔子尝独处于室隣之妇又独处于室夜暴风雨至室壊妇人趋而至顔叔子纳之使秉烛放乎旦而薫尽束薪而继之自以为丨丨之不审若其审者宜若鲁人有男子独处于室隣之妇人又独处乎室夜暴风雨至而室壊妇人趋而托之闭户不纳】束緼请火【里妇夜亡肉姑以为盗遣之里母即丨丨丨丨亡肉家曰昨夜犬得肉鬬相杀请火埋之姑遂还妇】伐树还妇【东家枣垂吉庭吉妻取枣吉乃去妇隣人欲丨丨吉乃丨丨里语曰东家枣完去妇复还王吉传】穿壁引光【匡衡勤学而无烛隣舍干不得乃丨丨丨其丨以书映而读之西京杂记】祭灶请隣【汉御史大夫张忠署孙寳主簿寳徙入舍丨丨丨比丨】得酒从隣【陶侃家贫有友人过侃侃无以致诚其隣人谓侃曰子门有长者轩车何不延之论当世事侃曰贫不能备礼饵隣人宻于墙头送以浊醪只鸡遂成终日之欢】挑女折齿【谢鲲隣家髙氏女有美色鲲尝丨之丨投梭丨其两丨时人语曰任逹不已幼舆折齿鲲闻之傲然长啸曰犹不废我啸歌】厌卿老拳【石勒与李阳争沤麻池日相殴击及贵乃召阳与酣谑引阳臂笑曰孤曩日丨丨丨丨卿亦饱孤毒手】百万买隣【梁吕僧珍字元瑜为南兖州刺史初宋季雅罢南康郡市宅居僧珍宅侧僧珍问宅价曰一千一百万恠其贵季雅曰一千万买宅一丨丨丨丨及僧珍生子季雅往贺函曰钱一千阍人少之不为通季雅强进僧珍疑其故自发之乃金钱也僧珍言于武帝拜衞州刺史】一丈益隣【陈嚣与民纪伯为隣伯夜切藩嚣地自益嚣见之伺伯去后宻防其藩丨丨以地丨伯伯觉之慙惧既还所侵又却一丈太守周府君髙嚣徳义刻石旌表其闾号曰义里防稽典録】隣居呌呼【宋张镜与顔延之丨丨顔谈义饮酒丨丨不絶而镜静嘿后镜与客谈延之从篱邉取胡床坐听辞义清延之曰彼有人焉由是不复酣呼】隣里侵占【杨玢仕蜀至显官随王衍归后唐以老致仕归长安旧第多为丨丨丨丨子弟欲诣府诉玢批状尾四隣侵我我犹伊毕竟须思未有时试上含元殿基望秋风秋草正离离子弟不敢言】可时相招【富韩公自汝州得请归洛养疾筑地与康节天津隐居相近公曰自此丨丨丨丨矣康节曰雍冬夏不出春秋时间过亲旧间相招未必来不召或自至公谢客戒其子曰先生来必以时见康节一日过之公赠以诗】韩愈寄卢仝古风【玉川先生洛城里破屋数间而已矣云云昨晩长须来下状隔墙恶少恶难似每骑屋山下窥阚浑舍惊怕走折趾慿依婚媾欺官吏不信令行能禁止先生受屈未曽语忽此来告良有以嗟乎身为赤县令操权不用欲何俟立召贼曹呼五伯尽取防辈尸诸市先生又遣长须来如此处置非所喜况又时当长养节都邑未可猛政理先生固是余所畏度量不敢窥涯涘放纵是谁之过欤效尤戮仆愧前史买羊沽酒谢不敏偶逢明月曜桃李先生有意许降临更遣长须致双鲤】
　　诗集斟酒聚【丨丨丨比隣陶渊明】生女嫁【丨丨犹是丨比隣杜兵车行】王翰卜【丨丨愿丨隣】孟母芳【芬芳丨丨隣】隔屋唤【傍舍颇淳朴所愿亦易求丨丨丨西家借问有酒不墙头过浊醪展席俯长流仝上】还家惊【丑女来效颦丨丨丨四隣李白】卜居为比【丨丨乃此地井井丨丨隣仝上】任屋连墙【丨丨住丨丨往来故莫间韩】见拟移居【丨丨丨丨作隣里不论时节请开关刘禹锡】若许归田【皇恩丨丨丨丨去晩嵗当为隣舍翁桞子厚刘禹锡】此里中人【寄居延夀里为与延康隣不爱延康里爱丨丨丨丨人非十年故人非九族亲人有不朽语得之烟山春贾岛】锦里先生【丨丨丨丨乌角巾园收芋粟不全贫惯看賔客儿童喜得食阶除鸟雀驯秋水才深四五尺野航恰受両三人白沙翠竹江村暮相送柴门月色新杜南隣】浇薤同渠【僻巷隣家少茅檐喜并居蒸棃常共灶丨丨亦丨丨传屐朝寻药分灯夜读书虽然在城市还得似樵渔于鹄题隣居】幽花满树【相近竹参差相过人不知丨丨欹丨丨山水细通池归客村非逺残樽席更移看君多道气从此数追随杜过南隣朱山人水亭】宜作两家春【明月好从三径夜緑杨丨丨丨丨丨白居易与元八卜隣】相看万事休【耦耕若便遗身去黄髪丨丨丨丨丨刘和】壁隙透灯光【丨丨丨丨丨篱根分井口梅尧臣赠隣居】井泉分地派【丨丨丨丨丨砧杵共秋声徐铠喜李少保卜隣】索居今日鬓宜斑【杜齿相知约嵗寒丨丨丨丨丨丨丨拂衣已解虞卿印筑室何须谢傅山许下田园虽有素洛中花卉足供闲他年决意归何处便见交情厚薄间司马君实和景仁卜居许下景仁顷见许居洛今而背之故诗颇致其怨】独堪穷巷寂无依【先生自衞客西畿乐道安闲絶世机再命初筵终不起丨丨丨丨丨丨丨贯穿百代常探古吟咏千篇亦造微珍重相知忽相访醉和风雨夜深归富彦国谢尧夫见访】竹柏相望数十楹【丨丨丨丨丨丨丨藕花多处复闲亭如何更欲通南埭割我钟山一半青荆州】










　　古今合璧事类备要别集卷十二
　　钦定四库全书
　　古今合璧事类备要别集卷十三
　　宋　谢维新　撰
　　宫室门
　　宫殿
　　宫室志要【宫穹也屋见于垣上穹然髙也殿其大堂也形象东井刻为荷菱水物所以厌火灾盖尝考之宫之制其来久矣而殿则商周以前其名不载按史记秦始皇初作前殿上可以坐万人下可以建五丈之旗是则殿之所从始也然自周秦以上制度不厌简陋至周而后大备降及于秦乃始尚宏丽非复古人之影响也况秦汉而下日敝于文土木之功愈浩矣且天子之宫殿非令壮丽固无以重威独不思以四海为家而遽忍竭民之膏穷民之力以从事一室乎此有道之君惟务崇俭不务崇奢惟事广徳不务广居而所御之宫殿惟修旧而已不废其成而已矣】
　　事类禁中【伏俨曰蔡邕云本为禁中门閤有禁非侍御之臣不得妄入行道豹尾中亦为丨丨孝元皇后父母禁避之故曰省中师古曰省察也言入此中皆当视察不可妄也汉书】宸中【枫槐被宸注宸帝居屋宇也言植此木于丨丨何晏赋】双阙【宫门丨丨郑众云象魏阙也刘熈释名云阙在门两旁中央阙然为道也然则其上县法象其状巍然髙大谓之象魏使人观之是观与象魏阙一物而三名也门之相对为双故名焉并释名】两观【阙观也古者每门树丨丨于其前所以标表宫门也其上可居登之则可徧观故谓之观人臣将朝至此而书其所阙多少故谓之阙其上皆丹壁其下皆画云气仙灵竒禽恠兽以昭示四方焉苍龙阙画苍龙白虎阙武阙画白虎武朱雀阙画朱雀三枚崔豹古今注】端门【丨丨注师古曰殿之正门汉】掖门【丨丨注服防曰正门之旁小门如人臂掖也汉成帝纪又宣政门内有宣政殿东有东上閤门西有西上閤门故以掖称长安志】丹地【丨丨注以丹淹泥涂殿上地梅福传】彤庭【玉除丨丨西都赋】冬窟夏巢【昔者先王未有宫室丨则居营丨丨则居橹丨注寒则累土暑则聚薪柴居其上记礼运】上栋下宇【上古穴居而野处后世圣人易之以宫室丨丨丨丨以待风雨盖取诸大壮易系辞】兵师为衞【黄帝邑于涿鹿之阿迁徙无常以丨丨丨营丨通鉴外纪】茅茨不剪【尧之有天下也堂髙三尺采椽不斵丨丨丨丨李斯传】禹戒雕墙【夏啓五子述大丨之丨以作歌云云其二曰云云峻宇丨丨有一于此未或不忘书五子之歌】汤儆恒舞【制官刑儆于有位曰敢有丨丨于宫酣歌于室时谓巫风书伊训】禹无间然【子曰丨吾丨丨丨矣卑宫室而尽力乎沟洫语】汤以自责【丨丨六事丨丨曰云云宫室崇欤】倾宫瑶台【桀为丨丨丨丨殚百姓之财】琼室玉门【纣为丨丨丨丨其大三里髙千尺七年乃成并通鉴外纪】前朝后市【左祖右社丨丨丨丨注王宫当中记考工】体国经野【丨丨丨丨注郑司农云营国方九里国中九经九纬左祖右社前朝后市礼天官】宫阿五雉【王丨门丨之制丨丨隅之制七雉注阿栋也礼考工】堂髙九尺【有以髙为贵者犬子之丨丨丨记礼器】路门画虎【师氏居虎门之左注虎门路寝门也王日视朝于丨寝丨外丨丨焉以明勇猛前以诏王又大寝门外如今宫殿端门下礼】魏阙观象【正月之吉始和布治于邦国都鄙乃县治象之法于象丨丨万民丨治丨挟日而敛之礼】豳居允荒【笃公刘既景廼冈云云丨丨丨丨】聿来胥宇【古公亶父来朝走马率西水浒至于岐下爰及丨女聿丨丨丨曰止曰时筑室于兹】宣王考室【斯干丨丨丨丨也云云筑室百堵西南其户爰居爰处爰笑爰语约之阁阁防之槖槖风雨攸除鸟防攸去君子攸芋如跂斯翼如矢斯棘如鸟斯革如翚斯飞君子攸跻殖殖其庭有觉其楹哙哙其正哕哕其防君子攸宁诗】穆王清都【丨丨及化人之官以为丨丨紫微钧天广乐帝之所居列子】至故宫室【箕子諌纣不听其后箕子朝周丨丨殷墟丨丨毁壊生禾黍箕子伤之乃作麦秀之诗以歌咏之宋世家】至故宗庙【黍离闵宗周也周大夫行役至于宗周丨丨丨丨宗室尽为禾黍闵周室之颠覆彷徨不忍去故作是诗也诗王国风】阿房宫殿【始皇以为咸阳人多先王之宫庭小乃营作朝宫渭南上林苑中先作前殿阿房东西五百歩南北五十丈上可以坐万人下可以建五丈旗周驰为阁道自殿下直抵南山表南山之颠以为阙为复道自阿房度渭属之咸阳以象天极阁道絶汉抵营室也注阿房者言殿之四阿皆为房也一説大陵曰阿言其殿髙若于阿上为房营室星名天官书曰太极紫微宫后十七星絶汉抵营室曰阁道阁道亦星名也北斗】未央宫殿【丨丨丨汉书曰髙祖七年萧何造未央宫立东阙北阙前殿武库太仓上见其壮丽甚怒曰天下匈匈劳苦数嵗成败未可知是何治宫室过度也何对曰以天下未定故可因以治宫室且天子以四海为家非令壮丽无以重威无令后世有以加也上悦自栎阳徙居焉丨丨丨周回二十八里前殿东西五十丈深十五丈髙三十五丈营未央宫因龙首山以制前殿至孝武以木兰为棼橑文杏为梁柱金铺玉户华榱璧珰雕楹玉磶重轩镂槛青丹墀左墄右平黄金为壁间以和氏珍玉风至其声玲珑也未央宫有宣室麒麟金华承明武台钩弋等殿又有殿阁三十有二有寿成万嵗广明椒房清凉水延玉堂寿安平就宣徳东明飞雨鳯凰通光曲台白虎等殿庙记云未央宫有増成昭阳殿汉宫殿疏曰未央宫有麒麟阁天禄阁有金马门青门武苍龙二阙朱鸟堂甲观非常室又有钩盾署弄田三辅决録曰未央宫有延年殿合欢殿四车殿又汉宫观记云未央宫有宣明长年温室昆徳四殿又有玉堂増盘阁宣室阁三辅旧事云武帝于未央宫起髙门武台殿汉武故事曰神明殿在未央宫王莽改未央宫曰寿成室前殿曰玉路堂如路寝也按旧图渐台织室凌室皆在焉三辅黄图】长乐宫殿【丨丨丨本秦之兴乐宫也髙皇帝始居栎阳七年长乐宫成徙居长安城三辅旧事宫殿疏皆曰兴乐宫秦始皇造汉修饰之周廻二十里前殿东西四十九丈七尺两杼中三十五丈深十二丈长乐宫有鸿台有临华殿有温室殿有信宫长秋永寿永宁四殿髙帝居北宫后太后常居之孝惠至平帝皆居未央宫汉书宣帝元康四年神爵五采以万数集长乐宫五鳯三年鸾鳯集长乐宫东阙中树上王莽改长乐宫为常乐室在长安中近东直杜门仝上】甘泉宫殿【丨丨丨一曰云阳宫史记秦始皇二十七年作甘泉宫及前丨筑甬道自咸阳属之关辅记曰林光宫一曰丨丨丨秦所造在今池阳县西故甘泉山宫以山为名宫周匝十余里汉武帝建元中増广之周十九里去长安三百里望见长安城黄帝以来圜丘祭天处遁甲开山图云阳先生之墟也武帝阙于南以象方象于甘泉宫更置前殿始造宫室有芝生甘泉殿边按西汉旧仪云芝有九茎帝又起紫殿雕文刻镂黼黻以玉饰之成帝永始四年行幸甘泉郊泰畤神光降于紫殿宫有髙皇宫又有林光宫有长定宫竹宫通天台通灵台武帝作迎风馆于甘泉山后加露寒储胥二馆皆在云阳甘泉中西厢起彷徨观筑甘泉苑建元中作石阙封峦鳷鹊观于苑垣内宫南有昆明池苑南有棠梨宫】建章宫殿【丨丨丨武帝太初元年柏梁殿灾粤巫勇之曰粤俗有火灾即复起大屋以厌胜之帝于是作丨丨丨度为千门万户官在未央宫西长安城外帝于未央宫营造日广以城中为小乃于宫西跨城池作飞阁通丨丨丨构辇道于上下宫之正门曰阊阖髙二十五丈亦曰璧门左鳯阙髙二十五丈右神明台门内北起别风阙髙五十丈对峙井干楼髙五十丈辇道相属焉连阁皆有罘罳前殿下视未央其西则广中殿受万人三辅旧事云丨丨周回三十里东起别风阁髙二十五丈乗髙以逺望又于丨门北起圆阙髙二十五丈上有铜鳯凰赤眉贼壊之鳯凰阙武帝造髙七十丈五尺一名别风阙又嶕峣阙在圆阙门内二百歩汉书曰丨丨丨南有玉堂璧门三层台髙三十丈玉堂内殿十二门阶皆玉为之铸铜鳯髙五尺饰黄金栖屋上下有转枢向风若翔椽首薄以璧玉阙　璧门建章有骀荡馺娑枵诣天梁竒寳鼔簧等官又有玉堂神明堂疏图鸣銮竒华铜柱函徳二十六殿太液池唐中池】北宫宫殿【丨丨在长安城中近桂宫俱在未央宫北周回十里髙帝时制度草创孝武増修之中有前殿广五十歩珠帘玉户如桂宫汉书曰吕后崩孝恵皇帝废处北宫又曰哀帝崩贬皇太后赵氏为孝成皇后退居北宫皇后薄氏退居桂宫】桂宫宫殿【丨丨汉武帝造周回十余里汉书曰桂宫有紫房复道通未央宫三辅记云桂宫在未央北中有明光殿上山复道从宫中西上城至建章神明台蓬莱山三秦记未央宫渐台西有桂宫中有明光殿皆金玉珠玑为帘箔处处明月珠金戺玉阶昼夜光明又西京杂记云武帝为七寳牀杂寳按厠寳屏风列寳帐设于桂宫时人谓为四寳宫或亦以为北宫并仝上】垂杨数畆【长杨宫在今盩厔县东南三十里本秦旧宫至汉修饰之以备行幸宫中有丨丨丨丨因为宫名门曰射熊观秦汉游猎之所】五柞连抱【五柞宫汉离宫也在扶风盩厔县中有丨丨树因以为名五柞皆丨丨其枝覆防数畆】瓦化鸳鸯【魏文帝谓周宣曰朕梦殿上双丨落地丨为丨丨何也宣曰当有暴死者魏志】门外铜駞【晋索靖有先识逺见知天下将乱指洛阳宫丨丨丨丨叹曰防见汝在荆棘中】魏好土功【丨明帝丨丨丨既作许昌宫又治洛阳宫起昭阳太极殿筑緫章观髙十余丈力役不已农桑失业陈羣力諌帝乃为之少有减省通鉴本纪】宋兴土木【自晋氏渡江以来宫室草创朝宴所临东西二堂而已晋孝武末始作清暑殿丨丨无所増改上始大修宫室丨丨被锦綉嬖妾幸臣赏赐倾府藏壊髙祖所居隂室于其处起玉烛殿与羣臣观之牀头有土障壁上挂葛灯笼麻绳拂侍中袁顗因盛称髙祖俭素之徳上不答独曰田舍翁得此已为过矣宋孝武纪】夷山堙谷【隋文帝开皇十三年二月诏营仁寿宫于岐州之北使杨素监之素奏前莱州刺史宇文恺捡校将作大匠记室封徳彛为土木监于是丨丨丨丨以立宫殿崇台累榭宛转相属役使严急丁夫多死疲顿颠仆者堆填阬坎覆以土石因而筑为平地死者以万数至十五年三月宫成上幸之见制度壮丽大怒曰杨素殚民力为离宫为吾结怨天下素闻之惶惧以告封徳彜徳彜曰公勿忧俟皇后至必有恩诏明日上果召素入对独孤后劳之曰公知吾夫妇老无以自娱盛饰此宫岂非忠孝赐钱百万锦绢三千段本纪】接涧跨洛【隋炀帝大业元年敇宇文恺与内史舍人封徳彜等营显仁宫南丨瀍丨北丨丨濵发大江之南五岭以北竒材异石输之洛阳又求海内嘉木异草珍禽竒兽以实苑囿云云自长安至江都置离宫四十余所】雕饰华靡【唐太宗修洛阳宫将作大匠窦璡凿池筑山丨丨丨丨上怒遽命毁之免璡官通鉴贞观五年】制度卑小【唐太宗将幸九成宫即隋仁寿宫姚思亷谏上曰朕有气疾暑辄烦剧往避之耳赐思亷绢五十匹监察御史马周上疏以为东宫在宫城之中而大安宫乃在宫城之西丨丨比于宸居尚为丨丨于四方观听有所不足宜増修髙大以称中外之望又太上皇春秋已髙陛下宜朝夕视膳今九成宫去京师三百余里太上皇或时思念陛下陛下何以赴之又车驾北行欲以避暑太上皇尚畱暑中而陛下独居凉处温凊之礼窃所未安今行计已成不可复止愿速示反期以解众惑】御宣政殿【唐制天子御正殿宣政则起居郎居左舍人居右有命俯陛以听退而书之季冬以授史官贞观初以给事中谏议大夫兼知起居事每仗下议政事起居郎执笔记録于前史官随之其后复置起居舍人分侍左右秉笔随宰相入殿唐史百官志】对紫宸殿【唐制仗在紫宸殿名内阁则起居郎舍人夹香案分立殿下直第二螭首和墨濡笔皆即坳处时号螭头仝上】赐对延英【宪宗朝李绛尝盛夏对延英帝汗浃衣绛欲趍出帝曰欲与卿讲天下事乃甚乐也○文宗鋭意于治每延英对宰臣率漏下十一刻】召见金銮【贺知章见李白之文叹曰子谪仙人也言于宗丨丨丨丨殿论当世事奏颂一篇帝赐食亲为调羮有诏供奉翰林】多种花桞【唐殿庭间丨丨丨丨故杜诗云花覆千官淑景移○又云退朝花底散归院桞邉迷朱氏实録】惟植槐楸【国朝丨丨丨丨郁然有严毅气象仝上】洞开诸门【太祖命改晋太宁宫一如洛阳宫之制既成太祖坐正殿令丨丨丨丨直望谓左右曰此如我心少有邪曲人皆知之洓水】杜牧之阿房宫赋【六王毕四海一蜀山兀阿房出覆压三百余里隔离天日骊山北构而西折直走去声咸阳二川溶溶流入宫墙五歩一楼十歩一阁廊腰缦回檐牙髙啄各抱地势钩心鬬角盘盘焉囷囷焉蜂房水涡矗初六反不知其几千万落长桥卧波未雩何龙雩一作云复道行空不霁何虹髙低防迷不知西东歌台暖响春光融融舞殿泠袖风雨凄凄一日之内一宫之间而气不齐妃嫔媵嫱王子皇孙辞楼下殿辇来于秦朝歌夜为秦宫人明星荧荧开妆镜也緑云扰扰梳晓鬟也渭流涨弃脂水也烟斜雾横焚椒兰也雷霆乍惊宫车过也辘辘逺听杳不知其所之也一肌一容尽态极妍缦立逺视而望幸焉有不得见者三十六年燕赵之收藏韩魏之经营齐楚之精英几世几年剽掠其人倚叠如山一旦不能有输来其间鼎铛玉石金瑰珠砾弃掷逦迤秦人视之亦不甚惜嗟乎一人之心千万人之心也秦爱纷奢人亦各念其家柰何取之尽锱铢用之如泥沙使负栋之柱多于南畆之农夫架梁之椽多于机上之工女钉头磷磷多于在庾之粟粒瓦缝参差多于周身之帛缕直栏横槛多于九土之城郭管弦呕哑多于市人之言语使天下之人不敢言而敢怒独夫之心日益骄固戍卒呌函谷举楚人一炬可怜焦土呜呼灭六国者六国也非秦也族秦者秦也非天下也嗟夫使六国各爱其人则足以拒秦使秦爱六国之人则三世可至万世而为君谁得而族灭也秦人不暇自哀而后人哀之后人哀之而不知鍳之亦使后人而复哀后人也】王延寿灵光殿赋【丨丨丨父逸欲作此赋命文考往图其状文考因韵之以简其父父曰吾无以加也时蔡邕亦有此作十年不成邕见文考此赋遂隐而不出文考时年二十至二十四过汉江溺而死○鲁灵光殿者盖景帝程姬之子恭王余之所立也初恭王始都下国好治宫室遂因鲁僖基兆而营焉遭汉中微盗贼奔突自西京未央建章之殿皆见隳壊而灵光岿然独存意者岂非神明依凭支持以保汉室者也然其规矩制度上应星宿亦所以永安也予客自南鄙观艺于鲁覩斯而眙曰嗟乎诗人之兴感物而作故奚斯颂僖歌其路寝而功绩存乎辞徳音昭乎声物以赋显事以颂宣匪赋匪颂将何述焉遂作赋曰○粤若稽古帝汉祖宗濬哲文明殷五代之纯熙绍伊唐之炎精荷天衢以元亨廓宇宙而作京敷皇极以创业恊坤道而太宁于是百姓昭明九族敦序乃命孝孙俾侯于鲁锡介圭以作瑞宅附庸而开宇乃立灵光之秘殿配紫微而为辅承明堂于少阳昭列显于奎之分野瞻彼灵光之为状也则嵳峩防嵬峞巍防吁可畏乎其骇人也峣倜傥丰丽愽敞洞轇轕兮其无垠也邈希世而特出羗瓌谲而鸿纷屹山峙以纡郁隆崫乎青云郁坱圠以増崱缯绞而龙鳞汨硙硙以墔璨赫燡燡而爥坤状若积石之锵锵又似乎帝室之威神崇墉冈连以岭属朱阙岩岩而双立髙门拟于阊阖方二轨而并入于是乎乃歴夫太阶以造其堂附仰顾盻东西周章彤彩之饰徒何为乎澔澔涆涆流离烂熳皓壁曜以月照丹桂歙赩而电烻霞駮云蔚若隂若阳瀖濩燐乱炜炜煌煌隐隂夏以中处霐寥窲以峥嵘鸿爌熀以爣阆防萧条而清泠动滴沥以成响殷雷应其若惊耳嘈嘈以闲听目矎矎而防精骈宻石与琅玕齐玉珰与璧英逐排金扉而北入宵蔼蔼而晻暧旋室防姢以窈窕洞房呌窱而幽邃西厢踟蹰以闲宴东序重深而奥秘屹铿瞑以勿罔屑黡翳以懿濞魂竦竦其惊斯心而发悸于是详察其栋宇观其结构规矩应天上宪觜陬倔佹云起嵚崟离楼三间四表八维九隅万楹丛倚磊砢相扶浮柱岹嵽以星悬漂峣而枝柱飞梁偃蹇以虹指掲蘧蘧而腾凑层栌佹　　以岌峩曲枅要结而环句芝防攅罗以戢孴　　枝牚　　扠防而斜据傍夭蟜以横出互黝纠而搏负下岪蔚以璀错上﨑嶬而重注防猎鳞集支离分赴纵横络绎各有所趣尔乃悬栋结阿天窗绮疎圆渊方井反植荷渠发秀吐荣菡蓞披敷绮房紫的窋防垂珠云楶藻棁龙桷雕镂飞禽走兽因水生姿奔虎攫拏以梁倚仡奋罝而轩箸虬龙腾骧以蜿蟺颔若动而躨踞朱鸟舒翼以峙衡腾蛇蟉蚪而绕榱白鹿子蜺于樽栌蟠螭宛转而承楣狡跧伏于柎侧猨狖攀椽而相追熊蚰防以龂龂却负载而蹲跠齐首目以瞪盻徒脉脉而狋狋弥胡人遥集于上楹俨雅跽而相对仡欺以雕　　防　　顤　　顟辽而睽睢　　状若悲愁于危处嚬蹙而含悴神仙岳岳于栋间玉女闚窗而下视忽瞟眇以响像若鬼神之彷佛图画天地品类羣生杂物竒恠山神海灵写载其状托之丹青千变万化事各缪形随色象类曲得其情上纪开辟邃古之初五龙比翼人皇九头伏羲鳞身女蜗虵鸿荒扑畧厥状睢盱焕炳可观黄帝唐虞轩冕以庸衣裳有殊下及三后滛妃乱主忠臣孝子烈士贞女贤愚成败靡不载叙恶以诫世善以示后于是乎连阁承宫驰道周环长涂升降轩槛曼延渐台临池层曲九成屹然特立的尔殊形髙径华葢仰看天庭飞陛掲孽縁云上征中坐垂景頫视流星千门相似万户如一岩突洞出逶迤诘屈周行数里仰不见日何宏丽之靡靡咨用力之妙勤非夫通神之俊才谁能克成乎此勲据坤灵之寳势承苍昊之纯殷包隂阳之变化含元气之烟煴醴腾涌于隂沟甘露被宇而下臻朱桂黝儵于南北芝兰阿那于东西祥风翕习以防洒激芳香而常芬神灵抉其栋宇歴千载而弥坚永安宁以祉福长与大汉而久存实至尊之所御保延夀而宜子孙茍可贵其若斯孰亦有云而不珍乱曰彤彤灵宫岿防穹崇纷厖鸿兮崱屴嵫厘岑崟嶷騈巃嵸兮连拳偃蹇仑菌踡傍欹倾兮歇歘幽霭云覆霮防洞杳防兮葱翠紫蔚礧碨瓌玮含光晷兮穷竒极妙栋宇已来未之有兮神之营之瑞我汉室永不朽兮】梁周翰五鳯楼赋【伊京师之权舆也遐哉邈乎騐河图之象按舆地之书宅禹贡豫州之域距天文辰马之墟因四履建侯之地为六代兴王之居城浚而都河而渠结坤之络振干之枢星甍栉堵我民之庐海漕山廥我田之租势雄跨胡气王吞吴茫茫万国鱼贯而趍惟圣皇之受命应期运而握符光潜跃于龙徳践元亨于帝衢道徳何师尊卢赫胥揖譲何比陶唐有虞英畧神武威惮八区封豕必诛长鲸尽刳虎皮包阙鹄板搜儒坠典皆索阙政咸铺成天下之大务若雷奋而风驱乃顾京室时行圣谟陋宸极之非制稽紫垣之旧图且曰不壮不丽岂传万世禹之卑宫葢勿暇之计尧之茅茨非经久之制矧象魏之悬法伊亿兆之所视况我力如天我赀如地不渔尔民不牟尔利一毫之费差足为易乃诏共工度景之中因旧谋新它徒之功台卑者丰栋易而隆椽斵而砻去地百歩在天半空五鳯翘翼若鹏运风双龙蟠首若鼇载宫丹楯霞绕神光何融朱楹虹植晴文始烘綉楣焜燿雕栱玲珑椒壁涂赭绮窗晕红双阙偶立突然如峯平见千里深映九重奔星坠而交触灵景互而相逢门呀洞缺若天之裂纵举百武横驾六辙金铺烁人光景明灭舞阳之力莫得而排叔梁之力胡可以抉其下则冠葢威防剑佩陆离车如流水待漏而驰驾肩排踵兼蛮浑夷万众纷错鱼龙尊卑咸去来之由此奔兢凑于玉墀亶皇风之无外岂朝盈之有时三事庶尹乃拜表萧墙谒帝未央以落大壮登謌永昌曰元圣明兮帝道昌威四海兮君万方时髙阙兮冠百常赫宋徳兮垂无疆瞻天顔兮献寿觞愿君王兮长乐康帝曰俞哉尔觞且置当听朕言庶晓朕意顷于戎马之暇详窥歴代之记乃知乎夏徳之衰璇室且庇商宫之壊倾宫太侈楚王章华一身何寄秦皇阿房二世而弃汉武柏梁孽火随炽陈后三阁义师寻至岂非乎祸生于渐欲起于恣亦如崇饮不已必至昏酒嗜师不已必至乏瘁迁怒不已必絶人祀穷兵不已必暴人胔甘谀不已必杜忠义溺谗不已必斥贤智亡国之君未尝不尔朕皆知之得以趍避滛于土木雅不如是美其成功良以为愧不举君觞恐骄朕意其大者天地所重者神噐尾虎足氷终日惴惴当共重之勿使颠坠谨谢公卿无忘纳诲羣臣以退咸呼万嵗】洪景卢选徳殿记【乾道三年正月丙寅诏臣迈夕对景徳殿赐之坐极论古今治乱事及祖宗以仁守天下纪纲法度使后世有以持循者衮衮数百言臣既敛袵肃听且顾谓臣曰此殿朕即位后所作也命名之防虽取于选射观徳之义然退朝之余发号出令图事揆策无适而不在是凡燕游声色之奉苑囿之娯非惟不可好然亦所不好独以闲暇取尚书及资治通鉴等书而读之帝之所以为帝王之所以为王法其所以兴戒其所以壊口诵心维未尝一日輙去手也近侍外臣昼接夕访大廷亷陛之仪一切畧去防绎政理从容问答颇有汉宣室唐浴殿遗意至于驺虞时防抗志决拾以弛张文武之道特其一事耳卿为朕记之臣迈离席再拜稽首谢不敏不获命退而言曰自唐虞至于东周盖千有余嵗其世逺其政息然至今为后人所传诵后王所矜式而赖之以不冺者尚书存焉耳由三代而下至于后周亦千有余嵗世愈益近政愈益多废兴成败之林若渊海今列于户牖之间而得其要简而周于事者通鉴存焉耳书亡然后通鉴作兹其是与陛下受天命克己厉精综练名实躬持太阿之柄操以为騐稽以为决未尝不本原于二书四海九州之人神而明之鼓舞奉承之不暇而不知其所自得者其出于一堂之中万事之方来毕陈乎前匿态遁形美恶毕见湛乎其若镜炤而告也而臣幸得以笔墨薄技待罪禁林此而不书孰当书者况于跽受天防恩纪卓异为无穷光耀乎乃不固辞而承命臣闻之成天下之事者莫大于至勤洞天下之理者莫大于至明今夫百川之流草木之蕃三农之业百工之艺皆勤也而天子之勤异于是必法天行健而后可智効一官化治一州折狱致刑擿奸发伏皆明也而天子之明异于是必如日方中而后可唐明皇致中兴勤政务本之意慨然见于作楼之时而日引月长宴安鴧毒之不戒明而不勤为何如哉文宗外忧藩镇之防扈内患朝廷之不清旦朝筹之暮夜计之而训注之隂谋牛李之朋党不能早辨以稔甘露之悔勤而不明为何如哉莫盛于太宗而寖不克终有见于魏公之十渐故臣以谓唐三百年去本朝为未逺卓然可喜者惟武宗宣宗为然今陛下扩天纵之圣经之以至勤纬之以至明公卿以下有外朝之勤延英之对金华之讲都俞咨询寒暑一致犹以为未足也而又朝于斯夕于斯舜好问而察迩言禹之惜寸隂文王之中昃不遑食皆以匹休抗美下视武宣诚不足道然自强不息终始毋怠愿陛下常以今日之心为心诗曰惟天之命于穆不已盖曰天之所以为天也臣敢以是为陛下献嵗二月庚午左朝议大夫起居舍人兼权直学士院兼权中书舍人兼同修国史兼实録院同修撰臣洪迈拜手稽首记】
　　诗集禾黍中【御街为客路行客悲春风野老几代人种田炀帝宫零落池台势髙低丨丨丨鲍容隋官】花蕚废【连昌宫中满宫竹嵗久无人森似束又有墙头千叶桃风动落花红防防宫边老人为余泣少年选进因曽入上皇正在望仙楼太真同凭阑干立楼上楼前尽珠翠炫转荧煌照天地归来如梦复如痴何暇备言宫里事初过寒食一百六店舎无烟宫树緑夜半月髙索鸣贺老琵琶定场屋力士传呼覔念奴念奴潜伴诸郎宿须防覔得又连催持敇街中许燃烛春娇满眼睡红消掠削云鬟旋装束飞上九天歌一声二十五郎吹管逐逡巡大徧梁州彻色色兹轰録续畨乐名李謩压笛傍宫墙偷得新翻数般曲平明大驾发行宫万人鼓舞途路中百官队仗避岐薛杨氏诸姨车鬬风明年十月东都破御路犹存禄山过驱令供顿不敢藏万姓无声泪潜堕两宫定后六七年却寻家舍行宫前庄园烧尽有枯井行宫门闼树宛然尔后相传六皇帝不到离宫门久闭往来年少説长安武楼成丨丨丨去年敇使因斫竹偶值门开暂相逐荆榛栉比塞池塘狐娇痴縁树木舞榭欹倾基尚在文窗窈窕纱犹緑尘埋粉壁旧花钿乌啄风筝碎珠玉上皇徧爱临砌花依然御榻临阶斜蛇出燕巢盘闻拱菌生香案正当衙寝殿相连端正楼太真梳洗楼上头晨光未出帘影黒至今反挂瑚钩指似旁人因恸哭却出宫门泪相续自从此后还闭门夜夜狐貍上门屋我闻此语心骨悲太平谁致乱者谁翁言野父何分别耳闻眼见为君説姚崇宋璟作相公劝諌上皇言语切燮理隂阳禾黍丰调和中外无兵戎长官清平太守好拣选皆言由相公开元欲末姚宋死朝廷渐渐由妃子禄山宫里养作儿虢国门前閙如市弄权宰相不记名依稀忆得杨与李杨国忠李林甫庙谟颠倒四海摇五十年来作疮痏今皇神圣丞相明诏书才下呉蜀平官军又取淮西贼此贼已除天下宁年年耕种宫前道今年不遣子孙耕老翁此意深望幸弩力庙谟休用兵元微之连昌宫词】苍防窜【溪囘松风长丨丨丨古瓦不知何王殿遗构絶壁下隂房鬼火青壊道哀湍泻万籁真笙竽秋色正潇洒美人为黄土况乃粉黛假当时侍金舆故物独石马忧来借草坐浩歌泪盈把冉冉征途间谁是长年者杜玉华宫】哀猿啼【苍山八百里崖断如杵臼曽宫慿风逥岌嶪土囊口立神扶栋梁凿翠开户牖其阳产灵芝其隂宿牛斗纷披长松倒嵑怪石走丨丨丨一声客泪迸林薮荒哉隋家帝制此今頽朽向使国不亡焉为巨唐有虽无新増修尚置官居守巡非瑶水逺迹是雕墙后我行属时危仰望嗟叹乆天王守太白驻马更搔首杜九成宫】九天阊阖【綘绩鸡人送晓筹尚衣方进翠云裘丨丨丨丨开宫殿万国衣冠拜冕旒日色才临仙掌动香烟欲傍衮龙浮朝罢须裁五色诏佩声归到鳯池头王维】五夜漏声【丨丨丨丨催晓箭九重眷色醉仙桃旌旗日暖龙蛇动宫殿风微燕雀髙朝罢香烟防满袖诗成珠玉在挥毫欲知世掌丝纶美池上于今有鳯毛杜和贾舍人早朝大明宫】桞拂旌旗【鸡鸣紫陌署光寒鸎啭皇州春色阑金阙晓钟开万户玉阶仙仗拥千官花迎剑佩星初落丨丨丨丨露未干独有鳯凰池上客阳春一曲和皆难岑参】草承委佩【天门日射黄金榜春殿晴曛赤羽旗宫丨微微丨丨丨炉烟细细驻游丝云近蓬莱常好色雪残鳷鹊亦多时侍臣缓歩归青退食从容出每迟杜宣政殿退朝】铁鳯横空【丨丨丨丨飞防绘坡】玉龙纒栋【耽耽丨宇丨丨丨蔼蔼金铺兽齧环梅圣俞】大宛立仗【双蜺蟠础龙纒栋金井辘轳鸣晓瓮小殿垂帘白玉钩丨丨丨丨朱丝鞚坡】槐龙舞翠【绣裳画衮云华地不作成王剪桐戏日髙黄繖下西清风动丨丨丨交丨注迩英阁前有双槐樛枝属地如龙形坡】
　　官廨
　　宫室举要【周礼以八灋治官府释之者曰百官所居曰府此则官廨之説也古者设官分职以治事不可无以居其官故内置省部寺监外列百司庶府莫不各有治所虽其间不无广狭大小之殊深浅髙下之异然亦相其职之繁省官之崇庳惟其称而已耳使居家者在国如在家处公犹处私则夫仆者吾兴之废者吾起之颠倾者吾支持之事事物物无不如是虽其有益于官亦不贻害于民则见其一柱一础而曰此民膏血也一榱一椽而曰此民筯力也起居坐卧为民而忧栖迟偃仰为民而虑我虽安矣民果安乎我虽适矣民果适乎夫如是则可以无愧于官也否则借兴造之名以移用公家之财侈营缮之工以轻用吾民之力力困矣而我不闻财匮矣而我不恤其始至也虽整其旧而崇美观其将去也乃视其壊而不复葺至于一政一事无往而非一切茍且之谋若是者不过偷处荣逸国焉用此辈哉古者在官言官在府言府在库言库在朝言朝诚非后世禄仕者之比也】
　　事类南宫【汉建尚书百官府名曰丨丨葢取天上南宫太微之象】南省【臣与孔戣同在丨丨韩孔戣墓志】列坐堂皇【诸校丨丨丨丨上注屋无壁曰皇汉胡建传】通谓公衙【近代丨丨府廷为丨丨即古之公朝也字本作牙讹为衙诗曰圻父王之爪牙续世説】听令必至【大司马掌武备象猛兽以爪牙为衞故军前大旗为牙旗　出师则有建牙之事军中聴号令必至牙旗之下仝上】治事相续【寺者嗣也丨丨者丨嗣丨于其中也侯鲭録】俗呼衙府【凢官寺吏卒率以晨晡两时致礼丨丨丨丨沿于古而称谓讹也演繁露】晡申旦政【申时吏以丨时听事丨丨丨也説文】日再听事【古者蜜蜂之辞曰蘤蘤华华虽无官职一日两衙则凡官寺丨丨丨丨吏卒因之亦致其恭天子御正朝亦名正衙不知何始艺文类聚】树棘为位【朝士掌建邦外朝之法左九棘孤卿大夫位焉羣士在其后右九棘公侯伯子男位焉羣吏在其后面三槐三公位焉州长众庶在其后左嘉石平罢民焉右肺石逹穷民焉注丨丨以丨丨者取其赤心而外刺象以赤心之刺也槐之言懐也懐来人于此欲与之谋周礼秋官】甘棠听讼【丨丨召伯丨丨也蔽芾甘棠勿剪勿伐召伯所苃诗】去如始至【叔孙所舍虽一日必葺其墙屋丨之日丨丨丨左传】舍不为坛【子产相郑伯以如楚丨丨丨丨左防公入】从者能戒【子产相郑伯以如晋晋侯以我防故未之见也子产使尽壊其馆之垣而纳车马焉士文伯譲之曰敝邑以政刑之不修防盗充斥无若诸侯之属辱在寡君者何是以令吏人完客所馆髙其闬闳厚其墙垣以无忧客使今吾子壊之虽丨丨丨丨其如异客何以敝邑之为盟主缮完葺墙以待賔客若皆壊之其何以共命寡君使匄请命对曰以敝邑褊小介于大国诛求无时是以不敢宁居悉索敝赋以来防时事逢执事之不闲而未得见又不获闻命未知见时不敢输币亦不敢暴露其输之则君之府实也非荐陈之不敢输也其暴露之则恐燥湿之不时而朽蠧以重敝邑之罪云云敢请执事将何所命之虽君之有鲁防亦敝邑之忧也若获荐币修垣而行君之恵也敢惮勤劳文伯复命赵文子曰信使谢不敏晋侯见郑伯有加礼厚其宴好而归之乃筑诸侯之馆左防三十一】宾至如归【文公之为盟主也宫室卑庳无观台榭以崇大诸侯之馆馆如公寝库廐缮修司空以时平易道路圬人以时塓馆宫室诸侯賔至甸设庭燎仆人巡宫车马有所賔从有代巾车脂辖人牧圉各赡其事百官之属各展其物公不留賔而亦无废事忧乐同之事则巡之教其不知而恤其不足丨丨丨丨无宁灾患不畏防盗而亦不患燥湿仝上】参避正堂【孝恵元年以曹参为齐丞相参之相齐悼惠王富于春秋参尽召长老诸先生问所以安集百姓齐故诸儒以百数言人人殊参未知所定闻胶西有葢公善治黄老言使人厚币请之盖公为言治道贵清静而民自定推此类具言之丨于是丨丨丨舍盖公焉汉史参传】参游后园【相舍后园近吏舍吏舍日饮歌呼从吏患之无如何廼请丨丨丨丨闻吏醉呼乃反取酒张坐饮大歌呼与相和参见人之有细过掩匿覆盖之府中无事仝上】此如传舍【葢寛饶至许伯第曰丨丨丨丨阅人多矣本传】不至官舍【何并徙颍川太守并性清亷妻子丨丨丨丨本传】鹖雀飞集【黄寛六相京兆尹张敞舍丨丨丨丨丞相府以为神雀本传】野乌栖宿【后哀帝时御史府史舍百余区井水皆竭又其府中列柏树常有丨丨数千丨丨其上晨去暮来号曰朝夕乌乌去不来者数日长老异之汉朱愽传】徙郡治舍【犍为太守李岩欲丨丨丨功曹杨洪諌不听遂请退孔帖】壊府屏幛【晋阮籍为东平相到郡丨丨舍丨丨使内外相望】缮完城圃【呉陆抗与诸葛恪换宅抗临去丨丨丨丨葺其墙屋庐舍恪不听深以为耻】擅饰城舍【晋杜元凯为东校尉石监奏预丨丨丨门官丨稽乏军兴车征诣廷尉以尚主在八议以候赎论】壁中得貍【晋乐广为河南尹官舍多怪前尹不敢居之广后于丨穿丨丨丨杀之恠遂絶】省中多鬼【宋徐孝先为都官尚书自晋以来尚书寮皆防官属居丨省丨丨有丨恠每夜或见人着衣冠从中出或门自开阖见者多病尚书周确卒于此省孝先代确居之经两载妖变皆息】防多害人【晋羊祜叔子督荆州长吏丨丨丨丨皆毁旧府祜以死生有命富贵在天敇诸镇禁断之】鬼不侵善【梁传昭歴位在户尚书安成内史郡自宋来兵乱相接府舍称凶每昏且间人鬼相触在任者鲜以吉终及昭至有人夜见甲兵出曰傅公善人不可侵犯乃腾空而去自是郡遂无恶】以茅为屋【晋罗含字君章为相州别驾以才学知名以廨舍喧扰自于城西小湖安茅屋伐树为牀织苇为席而居】市第为廨【杨炎赵惠伯为河南尹时尝丨炎丨丨官丨御史劾炎宰相御史市私第贵取其直卢杞召大理正田晋评罪晋曰宰相于庶官比监临计羡利臯夺官杞怒谪晋于是当监主自盗罪绞】亟使全新【李听拜邠宁节度使邠署相传不利治垣舍前刺史视其壊不敢葺听曰将出凿凶门何避治署耶丨丨丨丨之卒无异】甫旬畧具【韦仁夀检校南宁州都督诏嵗一按行其劳将还酋长泣曰天子借公镇抚奈何欲去我仁夀以池壁未立为解诸酋即相率起廨丨丨丨丨】菑除视事【李吉甫改彬饶二州防前刺史继死吉甫命丨丨其廨以丨丨】缮治署名【房琯歴慈溪宋城济源县令所在多兴利除害丨丨廨舍颇丨能丨旧唐史】极其华侈【五代王浚于枢宻起听事丨丨丨丨邀太祖临幸赐予甚厚】多所漏泄【国初京师职事官旧皆无公廨虽宰相执政官亦僦舍而居每遇出省或有中批外奏急速文字则省吏退归于私第呈押既稽缓又丨丨丨丨石林燕语】公宇立成【冦莱公谪道州司马素无公宇百姓闻之竞荷瓦木不督而防丨丨丨丨颇亦宏壮守土者闻于朝遂再有海康之命】每府相对【元丰初建东西二府于右掖门之前丨丨丨丨曰位谓之八位】界以中【吕微仲当轴兄大中自陜漕入朝微仲虚正寝以待之大中辞微仲云丨丨丨丨即私家也】偃然东序【安厚卿在正府父日华尚康宁厚卿夫妇丨丨居丨丨】緑莎防事【河中府有丨丨丨唐治平时好事者常加浇溉兵兴以来而好丨者刘吉之王禹偁送柴諌议任河中府诗云丨丨丨丨旧鸣蛩鸡跖集】韩愈丞防壁记【见前集丞门】皇甫湜刺史防壁记　元结道州刺史防壁记　吕温道州刺史防后记【并见后集刺史门】王元之宰相待漏院记【见后集宰相门】
　　诗集紫阁【平明登丨丨日晏下彤闱】彤庭【紫殿肃隂隂丨丨赫敞风动万年枝日华承露掌玲珑结绮钱深沉映珠网红药当阶翻苍苔依砌上谢元晖直中省】潭府【不见公与相丨潭丨中居韩】燕寝【丨丨凝清香】掖垣【丨丨竹埤梧十寻洞门对雪常隂隂落花游丝白日静鸿雁乳燕青春深杜】休通客【印在丨丨丨山晴好卷帘张籍】休报事【吏人丨丨丨公作送春诗韩】似野居【使君家丨丨人丨杜牧齐安郡】如传舍【嗟我官居丨丨丨欧】似蓬岛【况我官居丨丨丨坡】緑莎防【河中府旧有緑莎防唐人诗曰丨丨丨事旧鸣蛩详见前】射鸭堂【两尉鬰相望东南百歩场挿旗浦桞市伐鼓水云乡已作观鱼槛仍开丨丨丨苏子瞻城南县尉水亭】谈经投老【丨丨丨丨拚悠悠为吏文书了即休深炷炉香闭髙阁卧听檐雨泻髙秋王介甫金陵郡斋】官事长闲【平湖绕舍山无盗丨丨丨丨俸有金安得终身为御冦不辞儿女作呉音黄鲁直宿钱塘尉廨】











　　古今合璧事类备要别集卷十三
<子部,类书类,古今合璧事类备要>
　　钦定四库全书
　　古今合璧事类备要别集卷十四
　　宋　谢维新　撰
　　宫室门
　　舘驿
　　宫室緫论【按説文舘客舍也古者国野之道十里有庐庐有饮食三十里有宿宿有洛室洛室有委五十里有市市有候舘候舘有积皆所以待朝聘之官驿者又言置骑将以备送迎也四马髙足为直传四马中足为驰传四马下足为乗传一马二马为轺传急者乗一马曰乗一乗传然古者以车故曰传车其后又单置马则谓之驿骑此舘驿之説不可不辨也是以古之人完客所舘无为客使忧而设有擅乗驿马者或者得以奏闻无他皆所以严賔礼重迎接也孟子曰舍舘定而后求见长者乎而彭更亦曰后车数十乗从者数百人以传食于诸侯其皆以此欤】
　　事类入王【凡诸侯丨丨则逆劳于畿及郊劳视舘致舘礼司宼】告功【克胜则使传遽丨丨于王释文云以车曰传以马曰遽江汉诗注】籧庐【仁义先王之丨丨舍一宿而去庄】置邮【徳之流行速于丨丨而传命注传书今之驿也孟】三日谷【晋师三日舘丨注舘舍也食楚军谷丨丨左僖廿八】中宿至【晋文公入寺人披请见公使譲之且辞焉曰蒲城之役君命一宿女即至其后余从狄君以田渭濵女为恵公来求杀余命女三宿女丨丨丨虽有君命何其速也左僖廿四】适子之舘【缁衣美武公也缁衣之宜兮敝予又改为兮丨丨丨丨兮还予授子之粲兮诗】人之垣【见前公廨内】司里不授【单防公至陈膳宰不致饩丨丨丨丨舘国语】重人曰防【梁山崩晋侯以传召伯宗伯宗辟重曰辟传丨丨丨待我不如丨之速也注传驿重载之车防邪出左成五】假舘愿畱【曹交曰吾得见于邹君可以丨丨丨丨而受业于门孟】舍舘未定【乐正子从于子敖之齐乐正子见孟子孟子曰子亦来见我乎曰先生何为出此言也曰子来几日矣曰昔者曰昔者则我出此言也不亦宜乎曰丨丨丨丨曰子闻之也舍舘定然然求见长者乎曰克有罪仝上】改舘晋侯【秦伯丨丨丨丨馈七牢焉左僖十五】乃舘叔孙【叔孙婼如晋晋人执之书曰晋人执我行人叔孙婼言使人也云云士伯曰以刍荛之难从者之病将舘子于都叔孙旦而立期焉丨丨诸箕舍子服昭伯于他邑云云丨丨所舘者虽一日必葺其墙屋去之日如始至左昭二十三】马给传置【汉文帝诏太仆见马遗财足余皆丨丨丨注遗畱也财与才同传置驿也本纪】马赋县传【省廐丨以丨丨丨贾山至言】驿马迎賔【郑当时置丨丨日郊丨丨客县次与续食注云路次也本传】私马奏事【王温舒为河内守其丨丨五十疋自河内至长安以丨丨仝上】诈乗御传【魏相字弱翁为茂陵令御史大夫桑羊客丨丨丨丨传县相疑有奸案致其罪】不修邮驿【薛宣之子恵为彭城令宣过之桥梁邮驿丨丨知其不能】整顿以待【刘宠免太尉归清俭出京师欲息亭舍亭吏止之曰丨丨丨丨刘公宠不言而去时人称其长者】歩担欲止【赵孝长平王莽时父为田禾将军以父任为郎尝告归丨丨丨丨邮亭亭长不纳问曰闻田禾将军子当过何时至孝曰寻将到】传诣雒阳【田横惧乗丨丨丨丨髙祖纪】舘延贤人【公孙既相于是起客丨开东阁以丨丨丨一曰钦贤舘以待大贤次曰翘材舘以待大才次曰防士舘以待国士躬自菲薄俸禄皆以给之西京杂记】肥牛亭地【汉张禹年老自起冡茔好平陵丨丨丨部处丨又近延陵奏请求之上以赐禹诏平陵徙亭他所曲阳侯王根闻而争之曰此地当平陵寝庙衣冠出游道禹为师傅不遵谦譲至求衣冠所游之道又徙壊旧亭非所宜孔子称赐女爱其羊我爱其礼宜赐他地上卒以丨丨丨丨赐之】为马廐库【公孙起徒歩数十年至宰相封侯于是起客舘开东阁
　　以延贤人阙　　　　　　　　　　　　　　　而已至贺屈牦时壊以丨丨丨丨奴婢客矣】饰传取誉【汉宣帝元康诏吏或丨厨丨称遇使客以丨名丨注韦昭曰厨谓饮食传谓舍言修丨意气以称过使而已师古曰使人及賔客来者称其意而遣之令过去也本纪】代邮行书【谪震诸子丨丨丨丨注説文云丨境上丨丨舍杨震传】女子称寃【东汉王忳除郧令到官至漦音古亭亭长曰亭有鬼数杀过客不可宿忳曰仁胜凶邪徳除不祥何鬼之避即入亭上宿夜半闻丨丨丨丨为亭长所杀明旦召游檄诘问其服罪即收系本传】伧父来寄【禇公裒为章安令迁太尉记室叅军名字已显而位微人多未识公乗估舡送故吏数人投钱塘亭住尔时呉兴沈县令尝送客至浙江客至亭吏驱公移牛屋下潮水至沈令起傍徨问牛屋下是何牧人吏云昨有一丨丨丨丨亭中有尊贵客权移之令有酒色因遥问伧父欲食饼不姓何等可共语褚因举手答曰河南褚季野逺近久承名令于是大惧不敢移公便于牛屋下修刺诣公更宰杀为馔具于公前鞭挞亭吏欲以谢慙公与之宴酌言色无异状如不觉公送至界】空舘女歌【竟陵掾刘讽夜投丨丨有三丨郎至丨曰明月清风良宵防同星河易翻欢娯不终緑尊翠杓为君斟酌今夕不饮何时欢乐忽有黄衣人曰婆提王屈娘子速来女郎皆起明旦拾得翠钗数只幽恠録】楹间鬼题【刘元方尝宿湖岸驿中夜闻歌声朝阅丨丨有题云爹娘送我青枫根不记青枫几囘落当时手刺衣上花今日为灰不堪着】院募駃足【刘晏诸道巡丨皆丨丨丨置驿相望】驿市健马【卢钧拜华州刺史关辅丨马疲耗钧为丨丨丨率三嵗一易自是无乏事】驰驲入奏【温造使幽州还诏丨丨丨丨孔帖】乗传过家【仲子陵蜀人典黔中选补丨丨丨丨西人以为荣仝上】不让中人【唐元稹为御史自东都召还次敷水驿中人仇士良夜至稹丨丨丨丨怒击稹败囬宰相以稹年少轻树威失宪臣体贬江陵叅军】擅乗驿马【髙元裕以右补阙召道商州防方士赵归真丨丨丨丨元裕诋曰天子置驿亦敢疾驰邪命左右夺之还具以闻】见美妇人【广州押衙崔庆成尝辖香药纲诣内库抵皇华驿夜丨丨丨丨曰今日见君必有疑俟君囘辕别圗后防掷书云川中狗百姓眼马扑儿御厨饭丁晋公曰此乃独眠孤舘四字也】犯谨独戒【陶谷使江南以假书为名实使觇之丞相李献以书抵韩熙载曰五桞公骄甚其善待之谷至则果如李所言熙载谓所亲曰陶委实非端介者其守可隳当使诸君一笑因令宿驿舍竢誊六朝书半年乃毕熙载使歌姬秦蒻兰衣弊为驿卒女谷见之而喜遂丨丨丨之丨作长短句赠之云好因縁恶因縁柰何天秪得邮亭一夜眠别神仙琵琶拨尽相思调知音少待得鸾胶续断是何年明日中主燕客谷凛然不可犯中主持觥立使蒻兰出歌续断之曲侑觞谷大惭而罢泠斋夜话】李白姑熟亭记【通驿公舘南有水亭焉四甍翚飞巉絶浦屿盖前有摄令河东薛公栋而宇之今宰陇西李公明化开物成务又横其梁而阁之昼鸣闲琴夕钓防月盖为接輶轩祖逺客之佳境也制置既久莫知何名司马武公长材博古独映方外因据胡床岸帻啸咏而谓前长史李公及诸公曰此亭跨姑熟之水可称为姑熟亭焉嘉名胜槩自我作也且夫曹官绂冕者大贤处之若游青山卧白云逍遥偃傲何适不可小才居之窘而自拘悄若桎梏则清风朗月河英岳秀皆为弃物安得称焉所以司马南隣当文章之旗鼔翰林客卿挥辞锋以战胜名教乐地无非得俊之场也千载一时言诗纪志】孙樵褒城驿记【褒城驿号天下第一及得寓目视其沼则浅混而茅视其舟则离败而胶庭除甚芜堂庑甚浅焉覩其所谓宏丽者讯于驿吏则曰忠穆公尝牧梁州以褒城控二节度治所龙节虎旗驰驲奔轺以去以来毂交蹄劘由是崇侈其驿以示雄大盖当时视他驿为壮且一嵗賔至者不下数百辈茍夕得其庇饥得其饱皆暮至朝去者宁有顾惜心耶○至如掉舟则必折篙破舷碎鹢而后止钓鱼则必枯泉汨泥尽鱼而后止至有饲马于轩宿隼于堂凡所以污败室庐縻毁器用官小者其下虽气猛可制官大者其下益暴横难禁由是日益碎败不与曩类某曹八九辈虽以供馈之隙一二力治之其能补数十百人残暴乎○语未既有老甿笑于傍且曰举今州县皆驿也吾闻开元中天下无金革之声而户口日益破疆埸无侵削之虞埸音亦而垦田者益寡生民日益困财力日益竭其故何哉凡与天子共治天下者刺史县令而已以耳目接于民而政令速于行也今朝廷命官既已轻任刺史县令而又促数于变易且刺史县令逺者三嵗再更故州县之政茍有不利于民可以出意革去者其在刺史县令则曰我即去何用如此当愁醉醲当饥饱味囊帛懐金笑与秩终呜呼州县者真驿也矧更代之隙黔吏因縁恣为奸欺以卖州县者乎如此而欲望生民不困财力不竭户口不破垦田不寡难哉予既揖退老甿条其言书于褒城驿壁屋】桞子厚舘驿壁记【凡万国之防四夷之来天下之道涂毕出于邦畿之内奉贡输赋修职于王都者入于近关则皆重足错毂以听有司之命徴令赐予布政于下国者出于甸服而后按行成列以就诸侯之舘故舘驿之制于千里之内尤重自万年至于渭南其驿六其蔽曰华州其关曰潼关自华而北界于栎阳其蔽曰同州其关曰蒲津自灞而南至于蓝田其驿六其蔽曰商州其关曰武关自长安至于盭厔音辀窒其驿十有一其蔽曰洋州其关曰华阳自武功西至好畤其驿有三其蔽曰鳯翔府其关曰陇关自渭而北至于华原其驿九其蔽曰方州自咸阳而西至于奉天其驿六其蔽曰邠州由四海之内摠而合之以至于关由关之内束而防之以至于王都华人夷人往复而授舘者旁午而至传吏奉符至阅其数县吏执牍而书其物告至告去之役不絶于道寓望迎劳之礼无旷于日而春秋朝陵之邑皆有传舘传音转其饮饫饩馈咸出于丰给缮完筑复必归于整顿列其田租布其货利权其入而用其积于是有出纳竒赢之数勾防考校之政大歴十四年始命御史为之使俾考其成以质于尚书季月之晦必合其簿书以视其等列而校其信宿必称其制有不当者反之于官尸其事者有劳焉则复于天子而优升之劳大者増其官次者降其调之数又其次犹异其考绩官有不职则以告而罪之故月受俸二万于太府史五人承符者二人皆有食焉先是假废官之印而用之贞元十九年南阳韩泰告于上始铸使印而正其名然其嗣当斯职未尝有记之者追而求之盖数嵗而往则失之矣今余为之记遂以韩氏为首且曰修其职故首之也】刘禹锡管城驿记【劳迎展蠲洁之敬饯别起登临之思】
　　诗集羣乌巢【晨及河曲驿凄然自伤情丨丨丨庭树乳燕飞檐楹韩】小猿啼【大猿呌罢丨丨丨箐里行人白昼迷恶藤牵头石齧足妪牵儿随涙陆续我亦下行莫啼哭黄知命题小猿呌驿】浓花发【野舘丨丨丨杜送司马】衰桞侧【驿楼丨丨丨县郭轻烟畔一望何绮丽尽日穷壮观杜】烟满岚【溪驿旧名杉丨光丨翠丨须知今夜好宿处是江南鲍昭宿杉岭驿】泉入户【野竹通溪泠丨声丨丨鸣往来人不到寒草上阶生钱起宿洞口驿】岭头梅【阳月南飞雁传闻至此廻我行殊未已何日复归来江静潮初落林昏瘴不开明朝望乡处应见丨丨丨】驿前池【严秦修此驿兼涨丨丨丨已种万竿竹又栽千树梨四年三月半新笋晩花时怅望东山去等闲题作诗元稹题褒城驿】同鱼鳞【府西三百里舘丨丨丨韩酬裴十六】隣蛟室【逆旅相逢处江村日暮时众山遥把酒孤屿共题诗防院丨丨丨人烟接岛夷乡关万余里失路一相悲孟浩然永嘉上浦舘送张容卿】万古戍【丨丨巴丘丨平湖北望长问人何淼淼愁莫更苍苍叠浪浮元气中流没太阳孤舟有归客早晩逹潇湘　　　岳阳舘中望洞庭湖】千峯裹【驿在丨丨丨寒宵独此身古坟时见火荒壁悄无隣月白翻惊鸟云闲欲就人祗应将白鬂更与老相亲张濵宿山驿】檐楹飞舞【丨丨丨丨垣墙外桑柘萧条斤斧余尽赐昆邪作奴婢不知偿得此人无　元丰七年有诏京东淮南筑髙防亭舘宻海二州骚然有逃亡者明年轼过之叹其壮丽畱一絶云】麦陇荒凉【桐庐县前洲渚平桐庐江上晩潮生莫言独有山川好过日仍闻官长清丨丨丨丨当水店鲈鱼鲜美称莼羮王孙客棹残春去相去河桥羡此行李郢友人适越路过桐庐寄题江驿】松声溪声【叠叠山腰系泠云疎疎雨脚弄黄昏丨丨更丨丨丨急不是行人也断魂左鄯题湘中邮亭壁】蝉声隔水声【孤舘萧条槐叶稀暮丨丨丨丨丨微年年为客路无尽日日送人身未归何处离鸿迷浦月谁家愁妇霜衣夜深不卧帘犹卷数防残萤入户飞杨发宿黄花舘】花片防征衫【倦投破驿歇征骖喜见山光政蔚蓝不柰东风无检束乱吹丨丨丨丨丨杨廷秀宿皂口驿】第宅　附【奢丽　卑陋　相宅　赐第辞第　毁第　假宅　先庐】
　　宫室举要【上古木处而颠土处而病自圣人易之以宫室而民赖以安矣盖古者圣人之教也上栋下宇取庇风雨足矣非教以示奢丽也故一畆而宫环堵而室荜门而圭窦也蓬茨而瓮牖也一切不为耻者安之也想斯时也未知有砻错之巧也未知有朴斵之美也又未有有丹艧之侈也借使知之亦所未暇也何也亦幸而圣人者与我脱橧巢营窟之陋也与我免震风凌雨之暴也又与我免蛇龙禽兽之害也如是已适矣奚庸他求也使人之情常如古也万世犹一日也奈何智巧日生而文弊日作矣于是乎贫者不过容膝而富者虽广厦万间而未足贱者茍惟托处而贵者虽山节藻棁而未厌非夫贫者贱者之独异于富者贵者而然也财力不及也使易地则皆然耳圣人惟见其人之情至此也故节之以制度也限之以禁防也然而民犹有逾制度越禁防而为之者自非财之殚力之穷谁其知止足之道也】
　　事类择吉处【宅择也言丨丨丨而营之也刘熙释名】究安宅【其丨丨丨诗】东西厢【室有丨丨丨曰庙无东西厢有室曰寝无室曰榭尔雅】西南户【筑室百堵丨丨其丨爰居爰处诗斯干】鸟防攸去【风雨攸除丨丨丨丨仝上】燕雀来贺【大厦成而丨丨丨丨淮南子】君子将营【丨丨丨丨宫室宗庙为先祭库为次居室为后曲礼】小人皆有【子罕曰吾侪丨丨丨丨閤闾以避燥湿寒暑国语】五亩之宅【丨丨丨丨树墙下以桑孟】环堵之室【儒有一亩之宫丨丨丨丨注堵长一丈髙一丈而环一堵为方丈故曰环堵之室髙诱注礼记】东北谓宧【丨丨隅丨之丨尔雅】西南谓奥【屋翼也室东南隅谓之突室丨丨隅丨之丨仪礼注】三分四分【葺屋丨丨瓦屋丨丨注各分其循以其一为峻考工记】大第小第【六帖】若考作室【丨丨丨丨既底法厥子乃弗肯堂矧肯构书】之子于垣【丨丨丨丨百堵皆作诗】作于楚宫【定之方中丨丨丨丨揆之以日作于楚室诗衞国风】在其板屋【丨丨丨丨乱我心曲注西戎板屋诗秦国风】更晏子宅【齐景公欲丨丨丨之丨谓晏子曰子之宅近市不可以居请更诸爽垲云云及晏子如晋公更宅反则成矣既拜乃毁卒复旧宅左】壊孔子宅【至鲁共王好治宫室丨丨丨旧丨以广其居又升孔子堂闻金石丝竹之音乃不壊宅尚书序】买宅自汚【髙祖数使使问萧相国何为客説曰胡不多丨田丨贱贳贷丨丨上心必安何从其计】仰屋而叹【平恩许伯入第葢寛饶贺之酒酣丨丨丨丨曰美哉富贵无常忽则易人此如传舍所阅多矣惟谨慎为能久】分宅与人【吴汉尝出征妻子在后买田业汉还譲之曰军师在外吏士不足何多买田宅乎遂尽分以与昆弟外家续汉书】借屋居中【丁谥为人亢毅常于邺丨人空丨丨其丨而诸王亦欲借之不知谥已借直开门入谥望见王交脚卧不起而呼其奴客曰此等人促呵使去王怒其无礼还具上闻明帝收系邺狱以其功臣子原之】推以与建【后汉范迁为司徒裁有一宅复丨与兄子建及薨子建自田畔置宅三畆时人美之】逊以舍策【周瑜与孙策同年相友善瑜丨道南大宅丨丨丨升堂拜母有无通共吴志本传】题门卖宅【齐庾杲之接魏使使问百姓那得家家丨丨帖丨丨答曰朝廷欲扫荡京洛克复神州所以家家卖宅耳】标榜卖宅【北齐皇甫亮所居宅汚丨丨丨之将买者问故亮云为丨中水淹不泄雨即流入牀下由是宅终不售淳实不矫饰如此】营第求假【后魏王罴授西河内史辞不拜人问其故罴曰京洛材木尽出西河朝贵丨丨宅者皆有所丨丨如其私办则力所不堪若科发人间又违宪治以此敢辞耳】禆直不受【宋蔡兴宗父廓起二宅以东宅与兄送钱五十万为宅丨兴宗白母曰一家由来丰俭必共今日宅丨丨宜丨也】赎魏证第【李师道上私钱六百万为魏征孙赎故第白居易言徴任宰相太宗用殿材成其正寝后嗣不能守陛下赎而赐之师道人臣不宜掠美帝从之白传】榜游岩宅【田游岩隐箕山髙宗拜文学士乗赴都帝营奉天宫游岩旧宅在宫左诏不听毁天子自丨其门曰隐士田丨丨丨】卜浣花溪【杜甫在成都劒南节度使裴冕为丨西郭丨丨丨作草堂居焉或以为严武非也】求买山钱【戴符山人问襄阳节度使裴冕丨丨丨丨冕与百万】掘金烧杵【魏郡张本富卖宅与陈应应举家疾病卖与何文文先独持大刀暮入北堂梁上一更中有一人长丈余髙冠赤帻呼曰细腰细腰应喏何以有人气答无便去文因呼细腰问向赤衣冠是谁答曰金也在西壁下问君是谁答云我杵也今在灶下文丨得丨三百斤丨去丨由此大富宅遂清宁】润笔偿价【徐初自南唐入京市宅以居嵗余见故宅主贫甚召之曰得非售宅亏价而致是也今余撰碑获丨丨二百千可丨尔矣其主坚辞不获亟命左右辇以付之圣宋掇遗】巢居穴处【熙宁间故太师王公拱辰即洛之道徳坊营第甚侈中堂起屋三层最上曰朝元阁时司马君实亦在洛于私第穿地深丈余为土室二公各尝登处其间邵雍尧夫见富郑公公问洛中有何新事尧夫曰近有一丨丨一丨丨者遂以二公对富为发笑麈史】
　　奢丽美其室【宋向戌见孟献子尤其室曰子有令闻而丨丨丨非所望也对曰吾在晋吾兄为之毁之重劳且不敢问左】美哉轮【晋献文子成室晋大夫发焉张老曰丨丨丨焉美哉奂焉歌于斯哭于斯聚国族于斯文子曰武也得歌于斯哭于斯聚国族于斯是全要领以从先大夫于九亰也君子谓之善颂善祷记檀弓下】山节藻棁【臧文仲丨丨丨丨君子以为滥矣记】丹楹刻桷【鲁庄公丨桓公丨丨桓公丨礼天子诸侯黝垩大夫苍士黈丹楹非礼也天子之桷斵之砻之加宻石焉诸侯之桷斵之砻之大夫斵之士斵木刻桷非正也谷梁春秋庄二十三年二十四年】室美有惧【智襄子为丨丨士茁夕焉智伯曰里美矣夫对曰美则美矣臣意亦丨丨也髙山峻原不生草木土木胜人臣惧其不安人也丨成三年而智氏亡説苑】宅成乃毁【见前注】榱题数尺【丨丨丨丨我得志弗为也孟】康庄大屋【自淳于髠以下齐宣王皆命为列大夫为开第丨丨之衢髙门大屋尊宠之邹奭傅】美宅自固【秦王剪伐荆始皇送至防上剪请丨田丨谓人曰丨丨耳史】益宅取怒【汉田蚡以景帝同母弟拜相请考工地丨丨上怒曰益取武库蚡惧乃退召客饮坐其兄盖侯北乡自坐东乡以为汉相尊不可以兄故私挠治宅甲诸第前堂罗钟鼔立曲旗后房妇女以百数本传】被以文绣【美者黼綉是古天子之服今富人大贾嘉防召客者以披墙古者以奉一帝一后而节适今富人屋壁得为帝服且帝之身自衣皂绨而富民墙屋丨丨丨丨贾谊策】衣以绨锦【哀帝与董贤宅柱槛皆如此文选注】如入官舍【郄超每闻欲髙尚隐退者輙为办百万资并为造入居室在剡为戴公起宅甚精戴始往居与所亲书曰近至剡丨丨丨丨】欲容长防【王濬士治恢廓有大志常起宅开门前路广数十歩或问之濬曰吾丨丨丨丨蟠旗众咸笑之】太原王宅【后魏王椿于乡造宅防事极髙壮椿往为本郡人呼为王太原时人忽之此乃丨丨丨丨岂王太原宅未几尔朱荣居椿宅荣封太原王焉】安乐主宅【丨丨公丨夺临川长公主丨以为第撤民庐怨声嚻然第成禁藏空殚六帖】时呼富窟【富人王元寳颇好賔客宅中起堂甚壮榜以礼贤丨丨其宅为王氏丨丨酉阳杂爼】时号木妖【唐安史之乱法度隳絶内臣戎师竞治亭舘第宅力穷乃止丨丨丨丨南部新书】白有佳宅【唐马周为御史时遣人以图购佳宅众以其本书生素无赀皆窃笑他日丨丨丨丨直二百万周以闻诏有司给直并赐奴婢什物人乃悟】必买此宅【段文昌负才傲俗落拓荆楚间江陵街侧有大宅门枕流渠文昌醉于渠上脱屣濯足自言我作江陵节度丨丨丨丨闻者皆笑其后果镇荆南遂买此宅録异记】丐永昌治【长宁公主下嫁杨谨交造第东都使杨务亷管摠第成府财几竭又取西京髙士亷第左金吾衞故营合为宅右属都城左頫大道作三重楼以慿观筑山浚池帝及后数临幸置酒赋诗又并坊西隙地广鞠场东都废永昌县主丨其治为府以地濒洛筑障之崇台蜚观相聨属无虑费二十万魏王秦故地东西尽一坊渚沼三百亩泰薨以与民至是主丐得之亭阁华诡埒西市】营安乐庐【安乐公主营第及安乐佛庐皆宪为官省而工致之尝请昆明池为私沼帝曰先帝未有以与人者主不悦自凿定昆池延袤数里定言可抗订之也司农卿赵履温为缮治累石肖华山澄彴横斜囘渊九折以石瀵水】开昌化第【岐阳公主下嫁杜悰丨第丨丨里疏龙首池为沼孔帖】悉籍入宫【马璘家富不赀治第京师侈甚其寝堂无虑费钱二十万缗方璘方军守者覆以油幔及防归都人争入观假称故吏入赴吊者日数百徳宗在东宫闻之不喜及即位乃禁第舍不得逾制诏毁璘中寝及宦人刘忠翼第璘家惧丨丨亭舘丨之丨其后赐羣臣宴多在璘山池】辍不敢治【潘孟阳盛葺第舍帝微行至乐游原望见之以问左右孟阳惧丨丨丨丨】嘉石美木【牛僧孺治第洛之归仁里多置丨丨丨丨】重关复壁【李林甫所居丨丨丨丨络板甃石一夕再徙家人莫知也】燠舘凉台【裴度治第东都集贤里沼石林丛岑缭幽折作别墅具丨丨丨丨号緑野堂激波其下】飞庑复壁【李训起第善和里通永巷丨丨丨丨聚京师轻薄子】亲仁里宅【郭子仪宅居丨丨丨四分之一中通　永巷家人三千相出入不知其居本传】光化里第【王涯再为翰林学士帝以其孤进自树立数访之以私居逺或召不时至诏假丨丨丨官丨诸学士莫敢望】拟宪宫禁【宗贵妃杨氏兄铦与锜国忠诸姨家第舍聨亘丨丨丨丨见他第有胜者輙壊复造】宪写宫省【见前】号十王宅【开元后皇子幼多居禁中既长诏附苑城为大官分院而处丨丨丨丨所○庆忠禄鄂荣光仪頴永延盛济等王以十举全数也】号五王宅【譲皇帝初帝五子列第东都积善坊丨丨丨子丨及赐第上都隆庆坊亦丨丨丨丨云】丽甲当时【张靖先第在东都思顺里盛丨丨丨丨】奢冠当时【元载城中开南北二第室宇丨广当时为冠近郊作观榭张帟什器不徙而供】香拍为第【郭从义镇河阳于洛中造大第皆以丨丨丨之文梓为梁花石甃池引水凿山碾硙廐库亭阁无不备具第成约费白金五千铤次年被召还都暮抵其第秉烛周覧时朝防有期侵星而出行至东都而卒家人不能居】方甃屋【赵韩王治第麻捣钱一千二百余贯其他可知盖屋皆以板为笡上以丨丨丨之然后布瓦至今寛壮】乗车一游【赵韩王得营西宅遣人于秦陇市良材以万数及宅成韩王时为西京畱守已病矣诏诣阙朝行丨小丨丨丨第中遂如京师至于捐舘不复再来矣涷水】肩舆一登【丞相陈秀公升之治第于润州极为闳壮绵亘数百歩宅成公已疾甚唯丨丨丨丨西楼而已人谓之三不得居不得卖不得修不得笔谈】
　　卑陋荜门圭窦【儒有丨丨丨丨注圭窦者墙上凿门上鋭下方如圭之状记】瓮牖绳枢【陈渉丨丨丨丨之子贾谊过秦论】桑以为枢【原宪居环堵之室蓬户不完丨丨丨丨瓮以为牖上漏下湿坐而歌】蓆以为门【陈平家负郭穷巷丨丨丨丨然门外多长者车辙汉本传】毋为势夺【萧何买田宅必居穷僻不治垣舍曰令后世贤师吾俭不贤丨丨丨家所丨】不为人利【河间王孝防尝谓人曰吾所居颇壮丽非吾心也当别营一区令粗足充事而已吾殁后子也才易以守不才丨丨他丨所丨】唯开一径【张仲蔚蓬蒿满宅丨丨丨行丨】安事一室【陈蕃年十五闲居一室庭宇芜秽同郡薛勤往候之曰孺子何不扫除以待賔客蕃曰大丈夫处世当扫除天下丨丨丨丨】不容妻子【吴隐之为广州刺史卢循防南海隐之为所得久方得反数亩小宅篱垣侧陋内外茅屋六间丨丨丨丨寻拜度支尚书】不蔽风日【陶潜环堵萧然丨丨丨丨短褐穿结箪瓢屡空晏如也本传】立茅作舍【晋罗含为桓温别驾以廨舍諠扰于城西小洲丨丨舍以居织草为席布衣蔬食晏如也】结草为庐【魏焦光字孝然丨丨庐于河间号蜗牛庐呻吟其中后野火烧之乃露寝雪中袒卧人视之并如故后至百余嵗卒】权作小船【齐张融为中书郎假东出武帝问往何处答曰臣陆处无屋舟居水上后问融从兄绪绪曰融近东出未有居止丨丨丨丨岸上住帝大笑】定是谁室【梁徐勉戒子书曰吾清明门宅西邉既施宣福寺不复方幅意亦谓逆旅舍尔何事须华尝恠时人谓是我宅古往今来豪贵继踵宛其死矣丨丨丨丨】不徙官廨【吕僧珍世居广陵后为本州刺史僧珍旧宅在市北前有督邮廨乡人咸劝徙廨以益宅僧珍怒曰岂可徙官廨以益吾私宅乎】室无歩庑【崔郾丨处卑陋丨丨丨至霖淖则容盖而屐以就列位】宅无正寝【唐李义琰为相丨丨丨丨弟义璡市室材送之义琰曰以吾为国相且自愧尚营美宇是速吾祸卒不许木久腐乃弃】为酒食费【唐张嘉贞虽贵不立田园尝曰吾相国矣未死岂有饥寒忧若以谴去虽富田产犹不能保也近世士大夫务广田宅丨不肖子丨丨丨我无是也】为优笑地【后先庐注】十尺之舍【元徳秀未尝有丨丨丨丨】数间而已【玉川先生洛城里破屋丨丨丨丨矣韩寄卢仝】毋伤蛰虫【曹彬所居之宅仅庇风雨败檐疎牖不堪其忧而彬处之恬然自若堂屋壊子弟请以修葺公曰时方大冬墙壁瓦石之间百虫所蛰不可伤其生】仅容旋马【李文靖公沆为相治居第于封丘门内防事前丨丨丨丨或言其太隘公笑曰居第当子孙此为宰相防事诚隘为太祝奉礼防事已寛矣温公训俭】居之裕如【杜祁公衍不殖赀产退寓南都凡十年第宅庳陋丨丨丨丨出入从者才十许人乌帽皂绨革常帯亲故或言宜为居士服公曰老而谢事尚可窃髙士名邪言行録】澹然弗顾【吕正献公公着燕居积尘满案丨丨丨丨家塾记】不患无居【范文正公在杭州子弟以公有退志乗间请治第洛阳树园圃以为逸老之地公曰人茍有道义之乐形骸可外况居室哉吾今年逾六十生且无几乃谋树第治圃顾何待而居乎吾之所患在位髙而艰退丨丨退而丨丨也且西都士大夫园林相望为士人者皆得常游而谁独障吾游者岂必有诸己而后为乐邪俸赐之余宜以赒宗族若曹遵吾言无以为虑遗事】
　　相宅当有死者【后汉董宣少平为北海相大姓公孙丹为五官椽造新宅而卜工占之云丨丨丨丨丹乃命子杀道行人置尸舍内以塞咎宣知乃收丹子公杀之】当出贵甥【魏舒字阳元少孤为外家氏所命氏起宅相宅者云丨丨丨丨外祖母以魏氏甥小而慧意谓应之舒曰当为外氏成此宅相】玉破不完【唐僧师云长安永宁坊东南是金盏地安邑里西是玉杯地后永宁为王锷宅安邑为马璘宅后入官王宅赐袁及史宪诚等所谓金盏破而成马燧宅为鳯城园所谓丨杯丨而丨复丨也卢氏杂记】金伤重制【李吉甫宅师谓其地形为玉杯玉杯一破无复完全牛僧孺新昌宅如金碗丨碗或丨庶可丨丨孔帖】宅气索然【浮屠与张説相宅戒无穿东北隅他日恠丨丨丨丨视隅有三坎文余惊曰公富贵一世而已诸子将不终説将平之师曰客土无气与地脉不连譬身疮痏补他肉无益也】赐第赐夏侯【孝恵及髙后徳汝隂侯夏侯婴脱孝恵于鲁元下邑之间乃赐以北第之一曰近我以尊异之注此第者近北阙之地婴最第一也】赐霍光【宣帝丨丨丨甲第一区前本传】与董贤【哀帝丨丨丨宅详见前奢丽】为张辽【张辽字文逺为晋阳侯累有战功魏文帝曰此古之邵虎也丨起第舍】赐甲第一【唐河间王孝防平江南丨丨丨丨区本传】辍小殿材【魏徴宅无堂太宗方造小殿乃辍其材以赐之】复长安功【徳宗赐季晟永崇里第及泾阳上田延平门之园林女乐八人盖收复长安之功也】梁生芝草【宣和间王将明赐第既而以丨丨丨丨为奏者车驾临幸适久雨梅润芝坠地京师无名子有为十七字诗曰相公赐新第丨上丨丨丨为甚脱下来胶少诗话】辞第敢烦里旅【初景公欲更晏子之宅曰子之宅近市湫隘嚻尘不可以居请更诸爽垲者辞曰臣之先臣容焉臣不足以嗣之于臣侈矣且小人近市朝夕得所求小人之利也丨丨丨丨左昭三】无以家为【霍去病为将军帝欲治第去病辞曰国讐未灭臣丨丨丨丨汉本传】
　　毁第私作都门【晋廷尉张闿住小市欲夺左右宅以广其居乃丨丨丨丨早闭晏开人讼于贺循循以闻闿遂毁之】切责子弟【后魏长孙道生位司空第宅卑陋出镇后子弟颇更修缮起堂庑道生还曰今强防尚游魂漠北吾岂可安坐华美也乃丨丨丨丨毁宅】即日遣人【杨绾始辅政御史中丞崔寛本豪侈城南别墅池观堂皇为当时第一丨丨丨丨毁之】为我忘身【杨行宻见王茂章营第曰天下未定而茂章居寝鬰然渠肯丨丨丨丨乎茂章遽毁损】
　　假第假舘受业【曹交曰吾得见于邹君可以丨丨愿畱而丨丨于门孟】假宅求事【田生如长安丨大丨令其子丨丨石后谒者张释卿史记】每假人宅【王子猷丨丨丨丨必种竹诘之曰不可一日无此君世説】诏假官第【王涯再为翰林学士帝以其孤进自树立数访之以私居逺或召不时至丨丨光化里丨丨诸学士莫敢望】
　　先庐请复旧宅【齐景公欲更晏子之宅云云及晏子如晋公更其宅反则成矣既拜乃毁之而为里室皆如其旧则使宅人反之且谚曰非宅是卜惟隣是卜二三子先卜隣矣违卜不祥君子不能犯非礼小人不犯不祥古之制也吾敢违诸乎卒复其旧宅公弗许因陈桓子以丨乃许之左昭三】犹有敝庐【齐侯归自袭莒遇杞梁之妻于郊使吊之辞曰殖之有罪何辱命焉若免于罪丨丨先人之丨丨在下妾不得与郊吊齐侯吊诸其室左防二十三】扬雄一区【丨丨之先杨季处岷山之阳曰郫有田一防有宅丨丨世以农桑为业自季至雄五世而传一子海録】文靖五亩【杨欲以谢安宅为室其孙谢琨曰召伯之仁犹惠及甘棠丨丨之徳更不保丨丨之宅邪闻慙而止】虽贵不改【后周王罴位开府大将军安于贫素丨丨乡里旧宅丨丨衡门】累徴不起【龙门王通教授于河汾之间丨丨丨丨杨素劝之仕通曰有先人之敝庐足以庇风雨薄田足以具餐粥读书谈道足以自乐愿明公正以治天下使时和嵗丰通也受赐多矣不愿仕也通镒】魏徴故第【白居易李师道上私钱六百万为丨丨孙赎丨丨居易言徴任宰相太宗用殿材成其正寝后嗣不能守陛下犹宜以贤者子孙赎而赐之师道人臣不宜掠美帝从之】靖先第【张靖丨丨在东都思顺里盛丽甲当时孔帖】先人旧赀【杨捐居新昌里与路岩第接岩方为相欲易其廐以广第捐曰今尺寸土皆丨丨丨丨非吾等所有安可以奉权臣耶穷逹命也卒不与】先人旧庐【李建子讷居与宰相杨收接收欲市讷兄舍以广第讷叱曰丨丨丨丨为权贵优笑地耶】常恐失坠【韩滉性节俭堂先无廊庑弟泗増补之滉彻去曰先君容焉吾等奉之丨丨丨丨安敢改作以伤俭徳门当列防以父时第门不忍坏故不请】无所増广【李愬昆弟赖家勲贵矜室庐唯愬所处乃父时故院丨丨丨丨】潘安仁闲居赋【岳读汲黯传至司马安四至九卿而良史书之题以巧宦之目未曽不慨然废书而叹曰嗟乎巧诚有之拙亦宜然于是覧止足之分庶浮云之志池沼足以渔钓舂鋭足以伐耕灌园鬻蔬供朝夕之膳牧羊酤酪俟伏臈之费此亦拙者之为政也乃作闲居之赋于是退而闲居洛水之涘身齐逸民名辍下士背京泝伊面郊后市浮梁黝以径度灵台桀而髙峙窥天文之秘奥究人事之终始爰定我君凿室穿池长杨映沼芳枳树篱游鳞瀺灂菡蓞敷披竹木蓊蔼灵果参差张公大谷之梨梁侯乌椑之柿周文弱枝之枣房陵朱仲之李靡不毕植之桃表樱胡之别柰曜丹白之色石橊蒲萄之珍磊落漫衍乎其侧梅杏都様之属繁荣藻丽之饰华寳照烂言所不能极也菜则葱韮蒜芋青笋紫草蘘荷依防时藿向阳緑葵含露白薤负霜桞垂隂车结轨陆摘紫房水挂頳鲤或宴于林或禊于泛】杨廷秀雪巢赋【天台林君景思之庐字以雪巢尤延之为作记庐陵杨某复为赋之其辞曰○赤城兮霞外天台兮云表有美兮先生相宅兮木杪厌人寰兮喧卑薄市门兮嚣湫谷奥渫蜗庐褊小陟彼悬崖天绅之涯竒峰日拂枯松霄排飞上万仭之巅旁无一寸之阶我营我巢维条伊枚命黄鹄而衔枝驱鹤而曳柴斧辛夷以为柱刈山桂以为棣兰橑椒其有葐荷盖岌其不动将旁招樵夫朋盍溪友以落之且有日其善颂兮夜半风作顿撼林薄天骇地山跳海涌已而寂然四无人声黯天黒而月落忽入窓之夜明悦身堕于氷谷苨刮骨其寒生穷猿曹皥饥马独呜先生夙兴而视之但见千里一缟羣山失碧翔玉妃以万舞飘天葩之六出灼灼的的缤缤借借盖朔雪十丈干没吾巢而无人迹矣先生举酒酧曰巢成雪至雪与巢防式瑶我室式珠我廨空无一埃防我胜槩继自今匪仙客其勿迎匪诗人其勿对廼抟水浆与雪汁饮须于黒浍大书其楣曰雪巢标俗子出诸大门之外】
　　诗集蓬荜【归身丨丨屋选】茅茨【丨丨寄短椽杜】杨子宅【济济京城内赫赫王侯居冠盖防四衞朱轮竟长衢朝集金张舘暮宿许史庐南隣击钟磬北里吹笙竽寂寞丨丨丨门无卿相舆寥寥空宇内所讲在虚言论凖宣尼辞赋拟相如悠悠百世后英名擅八区左思记史】谢公宅【青山日将暮寂寞丨丨丨竹里无人声池中有虚白荒庭衰草遍废井苍苔积唯有清风闲时时起泉石李白】无车马【结庐在人境而丨丨丨喧问君何能尔心逺地自偏采菊东篱下悠然见南山山气日夕佳飞鸟相与还此中有真意欲辩已忘言陶潜】蔽牀席【昔欲居南村非为卜其宅闻多素心人乐与数晨夕懐此颇有年今日从兹役敝庐何必广取足丨丨丨隣曲时时来抗言谈在昔竒文共欣赏疑义相与析前人】爱吾庐【孟夏草木长绕屋树扶疎众鸟欣有托吾亦爱丨丨既耕亦既种时还读我书穷巷隔深辙颇廻故人车欢然酌春酒摘我园中蔬微雨从东来好风与之倶泛覧周王传流观山海图俯仰终宇宙不乐复何如陶潜】有此屋【始我来京师止防一束书辛勤三十年以丨丨丨庐此屋岂有华于我自有余中堂髙且新四时登牢疏前荣馔賔亲冠婚之所于庭内无所有髙树八九株有藤缕络之春华夏隂敷东室坐见山云风相吹嘘松果连南亭外有芋区西偏屋不多槐榆翳空虚山鸟旦夕鸣有类涧谷居主妇治北堂膳服适戚疎恩封髙平君子孙从朝裾开门问谁来无非卿大夫不知官髙卑玉悬金鱼问客之所为巍冠讲唐虞酒食罢无为棊槊以相娱凡此坐中人十九持钧枢又问谁与频莫与张樊如来过亦无事考评道精粗蹮蹮媚学子墙屏自有徒以能问不能其蔽岂可袪嗟我不修饰事与庸人倶安能坐如此比肩于朝儒诗以示儿曹其无迷厥初韩愈示子】掩荆肩【野外罕人事穷巷寡轮鞅白日丨丨丨虚室絶尘想时复虚曲中披草共来往相见无杂言但道桑麻长桑麻日已长我土日已广尝恐霜霰至零落同草莽陶潜】对蓬庐【昔闻羊叔子茅屋在东梁岂不念归路徘徊畏简书乃知轩冕客自与田园疎殁世有遗恨精神何所如嗟予寡时用夙志在林闾虽抱山水癖敢希仁智居清泉绕舍下脩竹防庭除幽迳松盖宻小池莲叶初从来有好鸟近复跃鯈鱼少室映川陆鸣臯丨丨丨张何旧僚采予与吏部乃金门僚故也相勉在悬舆常恐似伯玉瞻前愧魏舒李徳裕赠沈吏部】八九间【少无适俗韵性本爱丘山误落尘网中一去三十年覊鸟恋旧林池鱼思故渊开荒南野际守拙归田园方宅十余畆草屋丨丨丨榆桞防后园桃李罗堂前暧暧逺人村依依墟里烟狗吠深巷中鸡鸣桑树巅户庭无尘杂虚室有余闲久在樊笼里复得返自然陶潜】四五主【长安多大宅列在街西东往往朱门内房廊相对空前主为将相得罪窜巴庸后主为公卿寝疾殁其中连延丨丨丨殃祸继相踵自从十年来不利主人翁风雨壊檐隙蛇防穿墙墉人疑不敢买日毁土木功嗟嗟俗人心甚矣其愚但恐灾将至不思祸所从我今题此诗欲悟迷者胷凡为大官人年禄多髙崇权重持难久位髙势易穷骄者物之盈老者数之终四者如宼盗日夜来相攻假使居吉士孰能保其躬因小以明大借家可谕邦周秦宅崤函其宅非不同一兴八百年一死望夷宫寄语家与国人凶非宅凶白居易凶宅】起甲第【谁家丨丨丨朱门大道边丰屋中栉比髙墉外回环累累六七堂栋宇相勾连一堂费百万鬰鬰起青烟洞房温且清寒暑不能干髙堂虚且逈坐卧见南山绕廊紫藤架夹砌红药栏攀枝摘夭桃花移牡丹主人此中坐十载为大官厨有臭败肉库有朽贯钱谁能将我语问尔骨肉间岂无贫贱者忍不救饥寒如何奉一身直欲保千年不见马家宅今作奉城园白居易伤宅】营菟裘【无似老且病唯恐归园迟一旦得引年九天还听卑为霑二品禄俾尽百年期恩深沦骨髓感极横涕洟始丨丨丨地来向濉水湄城隅防穷僻匠者宁求竒丨筑悉由已轩牖亦随宜外以庇风雨内以安妻儿燕雀莫羣噪鹪鹩才一枝因念古圣贤名为千古垂何尝广居室俭为后人师亚圣乐箪食寝丘无立锥文终防世夺景相取家为文围四壁立郑公小殿移伊余臭贠者适防承平时无术毗万务无才抗四夷为郡亦龊龊劳心徒孜孜保身已天幸拊已宜自知开卷顔间厚复惧来者嗤朂哉知止足清白犹可追杜世昌】心是客【杏为梁桂为柱何人堂室李开府碧砌红轩色未干去年身殁今栘主髙其墙大其门谁家第宅卢将军素泥朱板光未灭今嵗官收别赐人开府之堂将军宅未造成时头已白逆旅重居逆旅中身是主人丨丨丨更有愚夫念身后心虽甚长计非久穷奢极丽越规模付子传孙令保守莫教门外过客闻抚掌廻头笑杀君君不见马家宅尚犹存宅门题作奉城园君不见魏家宅属他人诏赎赐还五代孙俭存奢失今在目安用髙墙围臣门白居易】手可热【长安甲第髙入云谁家居住霍将军日晩朝回拥賔从路旁拜揖何纷纷莫言炙手丨丨丨须臾火尽灰亦灭莫言贫贱即可欺人生富贵自有时一朝天子赐顔色世上悠悠应始知崔颢】少隣并【闲居丨丨丨草径入荒村鸟宿池中树僧敲月下门过桥分野色移石动云根暂去还来此幽期不负言贾岛】归敝庐【北阙休上书南山丨丨丨不才明主弃多病故人疎白髪催年老青阳逼嵗除永懐愁不寐松月夜窗虚孟浩然】种茶岩【丨丨丨接红霞坞灌稻泉生白石根皤腹老翁头似雪海棠花底戏儿孙滕白】浣花水【丨丨流丨水西头主人上卜林塘幽已知出廓少尘事更有澄江销客愁无数蜻蜓齐上下一双鸂鶒对沈浮东行万里堪乗兴须向山隂上小舟杜卜居】池草侵沙【古巷棘门谁旧宅早曽闻説属官家更无新燕来巢屋自有闲人寄看花荒廐欲摧尘满枥小丨初涸丨丨丨荣华事歇多如此立马踟蹰到日斜朱余庆废宅】野蒿生瓦【碑字依稀庙已荒犹闻耆旧説贤王林园一半为他主山水虚言是故乡防户丨丨丨翠丨舞楼栖鹞污雕梁柱天功业縁何事不得终身似霍光皮日休题汉州汉阳王故宅】莫嫌地窄【丨丨丨丨林亭小莫厌贫家活计微大有髙门鎻空宅主人到了不曽归白居易履道居】敢辞湫隘【游宦京都二十春贫中无处可安贫长羡蜗牛犹有舍不如硕防解藏身且求容立锥头地免似漂流木偶人但道吾庐心便足丨丨丨丨与嚣尘何上卜居】闲花含笑【举目凄凉入破闲鲛人一饭尚知恩丨丨旧识犹丨丨恠石无情更不言樵叟和巢伐树李牧童兼草刈兰荪壶觞笑咏随风去唯有声声蜀帝魂方于题故人废宅】朽树经隂【当道朱门白昼扄髙堂歌吹乆无声古窗积雨昏残昼丨丨丨丨长寄生门下老人时洒扫旧时来客叹平生艶姬骄马知何处独有庭花春自荣张文潜京师故宅】杨栋榆楹【予因卞氏故居改筑新宅其防事陋甚有柴氏防三间求售三百余万钱力不能致子迟曰因卞之旧而易其尤亦可子孙若贤当师公俭予愧其言从之作因旧诗○君不见林上鹊冬深始营巢及春巢已成又不见梁上燕春深初作窠及夏雏已生我今一区屋三年费经营纷纷伐梧楸日厌斧斤声老境能几何何日安余龄一言愧吾儿事忌与力争青丨易三丨赤丨换双丨指顾行即具构筑役已轻酂侯念子孙不处髙闬闳吾今何人斯此则座右铭】竹落荆扉【从官三十载故山凡几归昔归尚有屋再归已倾欹今归但乔木丨丨丨薪丨上为鹳鸟都下为鸡犬栖相彼东西隅三畆以为基积块与运甓实洼而培庳成兹道旁舍空我槖中资堂室取即安牖户适所宜嘉树三四株当窗发华姿馨花入懐袖似与僊人期我今六十老岂不知前非骨相自不媚况复筋力微收此衰病身与汝长相依松楸幸在望隣曲不见遗葛巾随里社庶以保期頥供王父迁居】窗响瀍涧【嘉祐壬寅嵗新巢始孱功正分道徳里更近帝王宫槛仰端门峻轩迎两观雄丨虚丨丨丨台逈粲伊嵩好景尤难得昌辰岂易逢无才济天下有分乐年丰水竹腹心里莺花渊薮中老来欢不已端节叹何穷啸嗷陪真侣经营荷府公丹诚徒自写匪报自恩隆闻见録邵尧夫谢王栱辰】园占林泉【重谢诸公为买园买丨城东丨丨丨十千来歩平流水二十余家争出钱嘉祐卜居终是僦熈宁出劵谁能专鳯凰楼下新闲客道徳坊中旧散仙洛浦清风朝满袖嵩岑皓月夜盈轩接篱倒戴芰荷畔谈尘轻揺杨桞边陌彻铜驼花烂熳隄邉金谷草芊绵青春未老尚犹可红日已髙犹自眠洞号长生宜有主窝名安乐岂无权敢于世上开明眼防向人间别有天尽送光隂归酒盏都移造化入诗篇也知此片好田地消得尧夫笔似椽今宅契司马温公户名园契富郑公户名庄契主郎中户名康节初不改也仝前】全胜贺监家【杨监丨丨丨丨丨赐湖岂比赐书华回环自辟三三径顷刻常开七七花门外有田聊伏臈望中无处不烟霞却慙下客非摩诘无画无诗可得夸周子充访杨少监】来临处士家【相国丨丨丨丨丨山间草木也光华髙轩行李能过李小队寻花到浣花留赠新诗光夺月端令老子气成霞无论藏去传诒厥拈向田夫野老夸杨廷秀和谢】卜居屏山下【丨丨丨丨丨俯仰三十秋终焉村墟近未惬心期幽近闻西山南深谷开平畴茆茨十数家清川可行舟风俗颇淳厚旷土非难求誓捐三径赀往遂丘壑谋伐木南山巅结庐北山头耕田东汉岸濯足曲溪流朋来即共懽客去成孤游静有山水乐而无身世忧著书俟来哲补过希前修兹焉毕暮景何必营菟裘朱元晦卜居】
　　先庐风雨荒旧宅【去乡三十年丨丨丨丨丨坡】风雨倾旧庐【江湖故国丨丨丨丨丨】乔木依然拥【丨丨丨丨丨旧庐仝上】
　　古今合璧事类备要别集卷十四
　　钦定四库全书
　　古今合璧事类备要别集卷十五
　　宋　谢维新　撰
　　宫室门
　　门户
　　宫室举要【夫门之设所以限内外通往来畿出入而时启闭者也故髙其闬闳固其扄鐍谨其管钥关键必宻枢机必周枨闑必牢阙一而不可也在国曰公门在军曰壁门在民亦莫不容自私立门户世禄之家朱门贫贱之家荜门衡门此其大槩也惟君子之于是门也由必以礼行必以义将入户也视则必下将出门也如见大賔立不中门为近中而尊也行不履阈为近上而髙也外有二屦言闻则入不掩人之私也户开亦开户阖亦阖不以后来变先也有后入者阖而勿遂示不以已拒人也凡与客入每门必逊示不以已先人也凡一企踵一动容之间无不率由于斯道而况于公卿之门而况于王侯之门而况于天子之门哉彼有踦闾以始祸旅植以僭礼斩关以出奔超乗以示勇者何足知此】
　　事类干辟【阖户谓之丨丨户谓之坤易系】艮为【丨丨门阙易説卦】鼔用牲【丨丨丨于社于门左庄二十五】祭先肝【孟春之月云云其祀户祭先脾孟秋之月云云其祀门丨丨丨记月令】雀防书【有赤丨丨丹丨止于昌户帝王録】蛇鬭死【内丨与外丨丨于郑南门中内蛇丨左庄十四】王居门【太史闰月诏丨丨丨终月注月令十二月分在青阳明堂緫章元堂之位唯闰月无所居居于门故于文王在门谓之闰礼春官】君入门【礼丨丨丨介拂闑大夫中枨与闑之间介植枨凡入门近中为尊白六帖】作铜户【吴王阖闾畏王僚之子庆忌丨石室丨丨以备之列士传】树塞门【管仲亦丨丨丨语】免胄而下【秦师过周北门左右丨丨丨丨超乗者三百人注王城之北门胄兠鍪兵车非大将御者在中故左右下御不下左僖三十三年】踦闾而语【晋三大夫相与丨丨丨丨注闾当道门闭一扇一人在内一人在外曰踦公羊传宣十七年】与衞门材【齐侯使公子无亏戍曹丨门材注门材使先立门户左闵二】掌郑门管【杞子自郑使告于秦曰郑人使我丨其北门之管注管钥也左僖三十二】过孔氏门【子击磬于衞有荷蒉而丨丨丨之丨者语】式干木闾【魏文侯过段干木之闾而丨其仆曰君胡式曰丨丨贤者也吾安敢不式吕氏春秋】踵门而告【有为神农之言者许行丨丨丨丨文公曰闻君行圣人之政愿为圣人氓孟滕文公上】闭门不纳【公孙丑问曰不见诸侯何义孟子曰古者不为臣不见段干木逾垣而辟之泄桞丨丨而丨丨是皆已甚迫斯可以见矣】生子及户【薛静郭居曰婴嬖妾五月五日生子文俗云此日丨丨丨丨损其父妾匿养之文长曰受命于天受命于户何不髙其户春秋后论】使人开户【燕王在明光宫欲入所卧处三户尽闭丨二十丨丨不得入王充论衡】待子而大【吕不韦往见子楚説曰吾能大子之门子楚笑曰且自大君之门而乃大吾门不韦曰子不知也吾门丨丨丨丨史本传】有使者出【衞蒯瞆入輙出奔季子将入遇子羔将出曰门已闭矣季子曰吾姑至焉子羔曰弗及不践其难季子曰食焉不辟其难子羔遂出季子入及门公孙敢门焉曰无入为也季子曰是公孙也求利焉而逃其难由不然利其禄必救其患丨丨丨丨乃入曰太子焉用孔悝虽杀之必或继之且曰太子无勇若燔台半必舍孔叔太子闻之惧下石乞孟黡敌子路以戈击之断缨子路结缨而死孔悝立庄公左哀十五】令容驷马【于定国父于公其门闾壊父老方共治之于公曰少髙大闾门丨丨丨丨髙葢车我治狱多隂徳未尝有寃子孙必有兴者至定国为丞相永为御史大夫封侯世传云汉本传】令容髙车【后汉孔融告高宻县特为郑立一乡曰郑公乡曰昔东海于公仅有一节犹或戒乡人侈其门闾矧乃郑公之徳而无驷牡之路可开广门衢丨丨丨丨号曰通徳门】门可曵裾【邹阳谏吴王曰饰固陋之心则何王之丨不丨丨长丨乎】门可张罗【崔公为廷尉賔客填门及废丨外丨丨雀丨前】当容马车【晋陈頵父防立宅起问曰丨使丨丨丨防笑从之后州辟部从事乗马车还家宗党荣之仕至梁州刺史】欲容旛旗【晋王濬当起宅开门前路人或谓之太过濬曰吾丨使丨长防丨丨众咸笑之濬曰陈胜有言燕雀安知鸿鹄之志后梦三刀迁益州刺史】闭户读书【孙敬丨丨丨丨】闭门扫轨【刘胜丨丨丨丨无所干杜宻传】隘不容车【太平公主假万年县为婚舘门丨丨能丨翟丨有司废垣以入孔帖】隘为买地【张志和筑室越州东郭观察使陈少游往见为终日畱以门丨丨丨丨大其闳仝上】吾不复入【田頵已平冯铎至扬州谢行宻又求池歙为属州行宻不许頵始怨将还指府门曰丨丨丨丨此孔帖】贼不能入【髙固为浑瑊童奴字黄岑徳宗在奉天固仍从瑊贼突入东壅门固引鋭士长刀杀贼数十人曵车塞阖丨丨丨丨封渤海郡王】天子书门【田游岩见宅门注】羣司走门【李林甫改右相或帝不朝丨丨要官悉丨其丨台省为空】车马填门【王暕子承性简贵有风格右卫朱异当权每休暇丨丨丨丨有田英好危言忤权右尝指异门曰此中辐辏能不至者大小王东阳耳小东阳即承幼弟也为东阳太守】往来有簿【姚珽书其主曰前世东宫门閤丨丨皆丨丨籍殿下时有所须惟阍司宣令奸伪乗之并请内即画署冀免诈谬孔帖】出入其籍【司门郎中员外郎各一人掌门关丨丨之籍凡閳遗之物凡丨召者降墨勅勘铜鱼木然后入监门校尉巡日送平安凡奏事遣官送之昼题时刻夜题更筹唐史百官志】晨昏击鼓【城门郎掌京城皇城宫殿诸门开阖之节奉其管钥而出纳之开则先外而后内阖则先内而后外所以重内禁尊帝居也其丨丨丨丨之节而启闭之唐大典】多出其门【刘晏任职久势轧宰相要官华使丨丨丨丨】争趋其门【唐大厯中杨绾为相徳望日崇天下雅正之士丨丨丨丨】门当列防【韩滉丨丨丨丨以父时第门不忍壊乃不请】门植六阙【杨炎孝着三代表其门闾丨丨丨丨】门若市然【宗贵妃杨氏四方献饷结纳丨丨丨丨】门如汤沸【李义府母妻诸子卖官市狱丨丨丨丨】阖门著书【陆羽丨丨丨丨】塞门示尊【常衮同平章事政事堂北门异时宰相过舍人院咨逮政事至衮乃丨之以示尊大并孔帖】挚虞门铭【禄无常家福无定门人谋鬼谋道在则尊】韩愈剥啄行【剥剥啄啄有客至门我不出应客去而嗔从者语我子胡为然我不厌客困于语言欲不出纳以堙其源空堂幽幽有秸有莞门以两板丛书于间窅窅深堑其墉甚完彼宁可隳此不可干从者语我嗟子诚难子虽云耳其口益蕃我为子谋有万其全凡今之人急名与官子不引去与为波澜虽不开口虽不开关变化咀嚼有鬼有神令去不勇其如后艰我谢再拜汝无复云徃追不及来不有年】韩愈水门记【贞元十四年正月戊予陇西公命作东西水门越三月辛巳朔水门成三日癸未大合乐设水嬉会监军军司马賔佐僚属将校熊罴之士肃四方之賔客以落之士女龢防阗郭溢郛即卒事其从事昌黎韩愈请纪成绩其词曰○维汴州河水自中注厥初距河为城其不合者诞置聨鎻于河宵浮昼湛舟不潜通然其襟抱亏疏风气宣泄邑居弗宁讹言屡腾歴载以来孰究孰思皇帝御天下十有八载此邦之人遭逢疾威嚚童噭嘑刼众阻兵懔懔栗栗若坠若覆时维陇西公受命作藩爰自洛京单车来临遂拯其危遂去其疵弗肃弗厉薫为太和神应祥福五谷穰熟既庶而丰人力有余监军是咨司马是谋乃作水门为邦之郛以固风气以闬防偷黄流浑浑飞阁渠渠因而饰之匪为观游天子之武维陇西公是布天子之文维陇西公是宣河之沄沄源于昆仑天子万祀公多受祉乃伐山石刻之日月尚俾来者知作之所始】桞宗元北门记【贤者之兴而愚者之废废而复之为是习而循之为非恒人且犹知之不足乎列也然而复其事必由乎贤者推是类以从于政其事可少哉贤莫大于成功愚莫大于恡且诬桂之中岭而邑者曰全义衞公城之南越以平卢遵为全义视其城塞北门凿他雉以出问之其门人曰余百年矣或曰巫言是不利于令故塞之或曰以賔旅之多有惧竭其饩馈者欲回其途故塞之遵曰是非恡且诬欤贤者之作思利乎人反是罪也余其复之询于羣吏羣吏叶厥谋上于大府大府以俞邑人便焉讙舞里闾居者思止其家行者乐出其涂由是道以废邪用贤弃愚推以革物宜民之苏若是而不列殆非孔子徒也为之记云】
　　诗集朝叩【丨丨富儿门杜】昼睡【敲门惊丨丨问报睦州吏韩】苍岑疎【丨丨丨秋门李贺到洛】轻縠笼【雕玉押帘上丨丨丨虚门李贺】緑槐夹【丨丨丨门植潘岳懐县作】碧桞垂【门垂丨丨似陶潜李白】穷乃叩【途丨丨丨阍杜】出复入【丨门丨丨门两脚但如旧杜九日寄岑参】髙议排【几时丨丨丨金门客使苍生有环堵杜】军将叩【日髙丈五睡正浓丨丨丨门惊周公韩】剥剥至【丨丨啄啄有客至】丁丁啄【丨丨丨门如啄木仝上人】呌阊阖【排云丨丨丨韩】开阊阖【九天宫殿丨丨丨注阊阖天门杜】黄团系【丨丨丨门衡注黄团蒌也衡门上木韩城南聨句】乔木映【森森丨丨丨朱门荆公】无卿相舆【寂寂扬子宅门丨丨丨丨左太冲】多长者车【门丨丨丨丨】穆穆无凶【枢动本为荣辱主长因外户细推寻乾坤出入无穷象夷狄关防有限心揜到善人非逺大开当古道自髙深九成载舞箫韶奏丨丨丨丨合在今龙曷期咏门】








　　古今合璧事类备要别集卷十五
　　钦定四库全书
　　古今合璧事类备要别集卷十六
　　宋　谢维新　撰
　　宫室门
</div>
    <div class="pagination">
<a href="古今合璧事类备要_page71.html">上一页</a><span>...</span><a href="古今合璧事类备要_page67.html">67</a><a href="古今合璧事类备要_page68.html">68</a><a href="古今合璧事类备要_page69.html">69</a><a href="古今合璧事类备要_page70.html">70</a><a href="古今合璧事类备要_page71.html">71</a><span class="current-page">72</span><a href="古今合璧事类备要_page73.html">73</a><a href="古今合璧事类备要_page74.html">74</a><a href="古今合璧事类备要_page75.html">75</a><a href="古今合璧事类备要_page76.html">76</a><a href="古今合璧事类备要_page77.html">77</a><span>...</span><a href="古今合璧事类备要_page73.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
