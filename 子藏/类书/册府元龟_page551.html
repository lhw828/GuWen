<!DOCTYPE html>
<html>
<head>
    <meta charset="UTF-8">
    <title>册府元龟 - 第 551 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 551 页/共 736 页</h1>
    <div class="content">    奚达武为大宗伯父震尝为此职时论荣之。
    于翼为渭州刺史翼兄实尝莅此州颇有惠政翼。又推诚布信事存宽简夷夏感悦比之大小冯君焉隋田式字显标冯翼下わ人也。祖安兴父长乐仕魏俱为本郡太守式仕周。又为本郡太守亲故屏迹请不行武帝闻而善之。
    庾季才为大中大夫艺术精通子质复为太史令质子俭亦传父业兼有学识仕历襄武令元德太子学士义宁初为太子令。
    唐汉阳王瑰高祖武德中代兄孝恭为荆州都督。
    温彦博历中书侍郎时弟彦将亦为中书侍郎。
    赵道兴贞观中为左武侯中郎将隋武侯大将军才之子也。明闲宿卫号为称职太宗尝谓曰：卿父为隋武侯将军甚有当官之誉卿今克传弓冶可谓不坠家声因擢授右武侯将军其父时廨宇仍旧不改时人以为荣。
    卢承庆博学有才贞观中历雍州别驾尚书左丞弟承业亦有才与承庆相次为尚书左丞雍州刺史时人荣之。
    李百药德林子也。百药贞观元年为中书舍人子安期高祖永徽中为中书舍人自德林至安期三世皆掌制诰安期孙万冲。又为中书舍人。
    戴胄贞观中为民部尚书以本官参预朝政胄兄子至德乾封中累迁西台侍郎同东西台三品转户部尚书依旧知政事父子十数年间相继为尚书皆预知国政时以为荣。
    崔仁师贞观中为中书舍人累迁中书侍郎平章事子中宗景龙中为中书舍人再为中书侍郎平章事。
    萧均贞观中为中书舍人有名於时均曾侄孙嵩开元初为中书舍人嵩子华肃宗上元初拜中书侍郎平章事华孙复建中末吏部尚书平章事华子恒恒子亻免穆宗初为中书侍郎平章事寻转门下侍郎尝弟悟子仿懿宗咸通末为兵部侍郎平章事。
    阎立本工部尚书立德之弟也。高宗显庆中立本自将作大匠迁拜工部尚书兄弟相代时人荣之。
    薛元超隋内史侍郎道衡孙也。元超高宗朝为中书舍人中书省有一盘石初道衡为内史侍郎尝踞而草制元超每见此石未尝不泫然流涕肃宗上元三年复为中书侍郎元超从子稷睿宗景中。又为中书侍郎。
    韩休伯父大敏则天初为凤阁舍人休历迁中书舍人礼部工部侍郎知制诰休子法亦历知制诰休孙皋德宗朝为考功郎中知制诰迁中书舍人皋父代宗大历中为尚书左丞皋德宗贞元末为尚书右丞弟洄兴元初为京兆尹皋贞元十四年为京兆尹。
    张说则天初为凤阁舍人子均玄宗朝为中书舍人姚与弟班数年间俱为定州刺史户部尚书时人荣之。
    房[A13C]叔则天圣历中为天官侍郎自其高祖景伯至[A13C]叔四代咸居选部时论荣之。
    韦承庆弟嗣立长寿中代承庆为凤阁舍人长安三年承庆。又代嗣立为天官侍郎顷之。又代嗣立知政事当时以为荣。
    刘知几长安中累迁左史修国史开元初迁左散骑常侍子贶饣束礻失贶终於起居郎修国史饣束累为给事中尚书左丞左散骑常侍礻失给事中尚书右丞。
    李景伯中宗景龙中为给事中子彭年玄宗开元中。又迁给事中。
    王维与弟缙以词学齐名玄宗开元初缙为监察御史天宝初维亦为监察御史。
    贾曾初为中书舍人以父名忠固辞乃拜谏议大夫知制诰开元初复拜中书舍人子至天宝末为中书舍人玄宗幸蜀肃宗即位于灵武玄宗遣至为传位册文玄宗叹曰：昔先帝逊位於朕册文则卿之先父所为今朕以神器付储君卿。又当演诰可谓继美矣。韦斌天宝中拜中书舍人其兄陟先为中书舍人而斌。又继迁时人美之。
    韦见素天宝五年为谏议大夫充江西山南黔中岭南黜陟使还拜给事中改尚书左丞吏部侍郎子倜谔皆至给事中孙ダ以荫补千牛累迁给事中尚书左丞吏部侍郎。
    于休烈嗣子益次子肃相继为翰林学士。
    孙成父逖兄宿继掌纶言三十年间更番西掖时论荣之。
    卢奕怀慎之少子也。天宝十一年为御史中丞始怀慎及奂并为此官父子三人为中丞清节不易时人美之。
    郭英陇右节度使知运之季子也。少以父业习知武艺策名河陇间以军功累迁诸卫员外将军至德初肃宗兴师朔野英以将门子特见任用迁陇右节度使。
    崔涣乾元中累迁御史大夫子纵德宗建中中为大理少卿魏州都粮料使与李怀光同赴奉天拜京兆尹怀光反德宗行幸梁州，或曰：纵素善怀光今不来矣。帝曰：纵吾能保其心不数日纵至拜御史大夫张守字献诚守弟守瑜守瑜子献恭并为山南西道节度使。
    李岘肃宗幸灵武应召至行在拜扶风太守兼御史大夫既收京师拜礼部尚书守京兆尹复兼御史大夫时岘兄亘为户部尚书兼成都尹乾元初玄宗还京自蜀至。又兼御史大夫兄弟俱判台事国初已来兄弟并拜大夫未有其比。
    李希言为礼部侍郎子纾代宗大历中亦历礼部侍郎。
    崔甫德宗初为门下侍郎平章事转中书侍郎平章事修国史甫子植穆宗长庆初拜中书侍郎平章事。
    郑贞元中为起居郎孙颢懿宗咸通中为起居郎。
    李晟贞元中为凤翔节度子宪宗元和中为随唐邓节度既平蔡州宪宗有意收复河湟故地授凤翔节度使路繇阙下会李师道再叛诏徵兵讨之遂改为徐泗节度与兄愿交换其城旬日间再践父兄之任弟听文宗开成中授凤翔节度使父晟兄兄愿皆镇凤翔时人荣之。
    郑馀庆贞元十三年为工部侍郎子氵穆宗长庆中迁中书舍人文宗太和二年迁礼部侍郎馀庆宪宗元和中为山南西道节度观察使兴元尹太和中瀚自左丞出为山南西道节度观察使兴元尹馀庆之镇兴元创儒宫设学馆至瀚来复继前美瀚子处诲累迁工部刑部侍郎。又迁宣武军节度使处诲弟从谠宣宗大中中迁中书舍人懿宗咸通三年拜礼部侍郎转刑部。又为宣武军节度使以兄殁於宣武讫致政不於公署举乐。
    王纬字文卿父之咸初为长安尉纬举明经。又书判入等历长安县尉。
    杜佑再为淮南节度贞元十九年入朝拜检校司空同平章事顺宗即位初进检校司徒宪宗时再拜司徒平章事佑孙武宗会昌中拜中书侍郎同平章事寻出镇西川俄复入相加司空继加司徒复历淮南节度。
    窦常宪宗元和中为国子祭酒弟牟穆宗长庆初亦为国子祭酒。
    孔元和中自华州刺史入为大理卿穆宗长庆中自吏部侍郎为右散骑常侍弟戢自汝州刺史为大理卿湖南观察为右散骑常侍。
    令狐楚为职方员外郎知制诰元和九年入翰林迁中书舍人十二年罢内职守中书舍人十四年自河阳节度入拜中书侍郎同平章事楚子宣宗大中二年考功郎中知制诰其年入翰林拜中书舍人四年拜兵部侍郎平章事子涣位至中书舍人翰林学士。
    薛存诚自兵部郎中为给事中子廷老自刑部郎中迁给事中廷。《老子》保逊位至给事中。
    韩充中书令弘之弟为河阳昭义衙门将及弘节制宣武召归主亲兵军中奏官累至御史大夫元和十五年代侄公武为坊节度使加检校工部尚书穆宗长庆元年。又自郑滑节度充宣武军节度使。
    张弘靖祖加贞为中书舍人相玄宗为中书令谥恭肃父延赏为中书舍人相德宗为左仆射平章事谥成肃弘靖亦为中书舍人复相宪宗。
    韦贯之穆宗长庆初为河南尹子澳咸通中为河南尹。
    郑覃长庆四年迁御史中丞文宗太和九年为右仆射平章事加门下侍郎监修国史弟朗武宗会昌中为御史中丞宣宗大中中为礼部尚书平章事加中书侍郎监修国史。
    高钺长庆四年正拜中书舍人充翰林学士如故文宗太和三年授刑部侍郎迁吏部侍郎弟铢开成三年自江西观察入为刑部侍郎弟锴太和七年为中书舍人开成中转吏部侍郎钺子懿宗咸通中再为中书舍人。
    崔郾为给事中敬宗即位选为翰林侍讲学士转中书舍人转礼部侍郎子瑶累至中书舍人宣宗大中六年知贡举旋拜礼部侍郎瑶弟瑾懿宗咸通中拜礼部侍郎郾弟郸太和三年以考功郎中充翰林学士转中书舍人。
    路群文宗太和四年为翰林学士五年正拜中书舍人子岩宣宗大中中累迁中书舍人。
    高元裕开成三年为谏议大夫充翰林侍讲学士兄少逸开成四年迁谏议大夫代元裕为翰林侍讲学士兄弟迭处禁密儒林荣之。
    李德裕自淮南节度使授门下侍郎同平章事初德裕父吉甫年五十一出镇淮南五十四自淮南复相德裕镇淮南复入相一如父之年亦为异事。
    崔珙武宗会昌初累迁户部侍郎充诸道盐铁转运等使弟ロ宣宗大中初为兵部侍郎充诸道盐铁转运使ロ弟兴大中七年权知户部侍郎转兵部侍郎张礻以宣宗大中中宰相于琮判度支召为司勋员外郎判度支寻用为翰林学士转郎中知制诰拜中书舍人户部侍郎学士承旨子文蔚昭宗乾宁中以祠部郎中知制诰正拜中书舍人崔胤与文蔚同年进士尤相善用为翰林学士户部侍郎。
    王龟懿宗咸通中为浙东观察使兄式宣宗大中时廉问于此曾破草贼裘甫亦著善政至是越人咸喜焉。
    後唐赵唐僖宗光启中为陈州刺史其後弟昶皆相继为陈帅。
    封舜卿庄宗同光已来累历清显封氏自太和以来世居两制以文笔称於时舜卿从子渭昭宗迁雒时为翰林学士舜卿为中书舍人叔侄对掌内外制从子翘於梁贞明中亦为翰林学士。
    刘遂清末帝清太元年以前兴州刺史为西京副留守代其兄遂雍为淄州刺史。
    ●卷七百七十二
    ○总录部　志节
    男子之生悬弧於门示将有事於四方也。盖古之志士树勋於世扬名於後者未始不怀慷慨之操励刚果之节因事感发挟义倜傥或块处穷约或遭罹困辱而能壮图内激英外见发乎！心术形於话言卒能践之斯可复也。至有服膺刻意研味前说矫尾厉角历干当世不喜卑冗之役无事贵游之乐轻章句之诵习慕豪英之风轨专讲王霸之术好论将帅之事靡尚细节罔循常检是皆魁梧磊落之人也。岂龊龊廉谨云：乎！哉！
    申包胥楚大夫初与伍员为友伍员之亡也。谓包胥曰：我必复楚国包胥曰：勉之子能复之我必能兴之及昭王在随包胥如秦乞师。
    吴起卫人少时家累千金游仕不遂遂破其家乡族笑复报也。之吴起杀其谤己者三十馀人而东出卫郭门与其毋诀臂而盟曰：起不为卿相不复入卫後为楚相。
    苏秦者东周雒阳人也。东事师於齐习之於鬼谷先生（颍川阳城有鬼谷盖是其人所居因俗通曰：鬼谷先生六国时从横家）出游数岁大困而归兄弟嫂妹妻妾皆笑之曰：周人之俗治产业力工什二以为务今子释本而事口舌困不亦宜乎！苏秦闻之而惭自伤乃闭室不出出其书遍观之曰：夫士业已屈首受书而不能以取尊荣虽多亦奚以为，於是得。《周书》阴符伏而读之期年以出揣摩（战国策曰：乃发书陈箧数十得太公阴符之谋伏而诵之简练以为揣摩读书欲睡引锥自刺其股血流至踵曰：安有说人主不能出其金帛锦绣取卿相之尊者乎！期年揣摩成鬼谷子有揣摩篇）曰：此可以说世之君矣。後佩六国相印终齐客卿。
    张仪者卫人也。始尝与苏秦俱事鬼谷先生学成游说诸侯尝从楚相饮已而楚相亡璧门下意张仪曰：仪贫无行此必盗相君之璧共执张仪掠笞数百不服释之其妻曰：嘻子毋读书游说安得此辱乎！张仪谓其妻曰：视吾舌尚在否其妻笑曰：舌在也。仪曰：足矣。後终於秦相。
    蔡泽者燕人也。游学于诸侯小大甚众不遇而从唐举相曰：吾闻先生相李{公儿}曰：百日之内持国秉政有之乎！曰：有之曰：若臣者何如唐举熟视而笑曰：先生曷鼻巨肩（徐广曰：曷一作偈偈一作抑巨一渠）颜蹙<鼻曷>膝栾（栾两膝曲也。）吾闻圣人不相殆先生乎！蔡泽知唐举戏之乃曰：富贵吾所自有吾所不知者寿也。愿闻之唐举曰：先生之寿从今以往者四十三岁蔡泽笑谢而去谓其御者曰：吾持梁刺齿肥（持梁作饭也。刺齿二字当作。又作齿也。）跃马疾驱怀黄金之印结紫绶於腰揖於人主之前食肉富贵四十三年足矣。後为秦相。
    李斯者楚上蔡人也。年少时为郡小吏见吏舍厕中鼠食不洁近人犬数惊恐之斯入仓观仓中鼠食积粟居大庑之下不见人犬之忧，於是李斯乃叹曰：人之贤不肖譬如鼠矣。在所自处耳乃从荀卿学帝王之术学已荀卿曰：梁有唐举成度楚王不足事而六国皆弱无可为建功者欲西入秦辞於荀卿曰：斯闻得时无怠今万乘方争时游者主事今秦王欲吞天下称帝而治此布衣驰骛之时而游说者之秋也。处卑贱之位而计不为者。此禽鹿视肉人面而能︹行者耳故诟莫大於卑贱而悲莫深於穷困久处卑贱之位困苦之地非世而恶利自於无为此非士之情也。始皇时斯位至丞相。
    陈胜阳城人少时尝与人佣耕辍耕之垄上怅怅久之曰：苟富贵无相忘佣者笑而应曰：若为佣耕何富贵也。胜太息曰：嗟乎！燕雀安知鸿鹄志哉！
    汉陈平阳武户牖人贫不事业一县中尽笑其所为里中社平为宰分肉甚均里父老曰：善陈孺子之为宰平曰：嗟乎！使平得宰天下亦如此肉後为丞相。
    韩信淮阴人家贫母死无以葬行营高燥地令傍可置万家者後为淮阴侯。
    朱买臣字翁子吴人也。尝刈薪樵卖以给食担束薪行主切割肉也。言其有大志也。且读书其妻亦负载相随数止买臣无歌讴道中买臣愈益疾歌妻羞之求去买笑曰：我年五十当贵今已四十馀矣。苦女日久待我富贵报女功後为会稽太守丞相长史。
    主父偃临淄人也。上疏言事迁谒者中郎中大夫大臣皆畏其口赂遗千金或说偃曰：大横偃曰：臣结游学四十馀年身不得遂亲不以为子昆弟不收宾客弃我我日久矣。丈夫生不五鼎养则五鼎烹耳後为齐相诛。
    朱字游平陵人事萧望之受。《论语》皆能传其业好倜傥大节当世以是高之终於槐里令。
    赵充国字翁孙陇西人为人沈勇有大略好将帅之节而学兵法通知四夷事为後将军卒。
    段会宗字子松天水上わ人会宗为人好大节矜功名位至左曹中郎将光禄大夫。
    终军者济南人也。初从济南当诣博士步入关关吏予军（帛边也。旧关出入皆以传烦因裂头合以为符信也。）军问以此何为吏曰：为复传（也。谓返出关吏以为传）还当以合符军曰：丈夫西游终不复传还弃而去军为谒者使行郡国建节东出关关吏识之曰：此使者前弃生也。
    班伯为奉车都尉与王许子弟为群在於绮襦纨绔之间非其好也。翟方进字子威汝南上蔡人家世微贱年十二三失父孤学给事太守府为小史号迟顿不及事数为掾史所詈辱方进自伤从汝南蔡父相问已能所宜（言从何术艺可以自达）蔡父大奇其形谓曰：小史有封侯骨当以经术进努力为诸生学问方进既厌为小史闻蔡父言心喜因病归家辞其後母欲西至京师受经方进读经博士受春秋积十馀年经学明习徒众日广诸儒称之以射策甲科为郎。
    後汉耿少好学父况为朔调连率尝见郡尉试骑士建旗鼓隶驰射繇是好将帅之事後终建威大将军。
    王霸世好文法父为郡决曹掾霸亦少为狱吏尝慷慨不乐吏职其父奇之遣西学长安後终於上谷太守。
    马援年十二而孤少有大志诸兄奇之尝受齐诗意不能守章句乃辞兄况欲就边郡田牧况曰：汝大才当晚成良工不示人以朴。且从所好後为伏波将军封新息侯援曰：方今匈奴乌桓尚扰北边欲自请击之男儿要当死于边野以马革裹尸还葬耳何能卧床上在儿女子手中耶。
    冯衍字敬通幼有奇才二十而博通群书王莽时诸公多荐举之者衍辞不肯仕然有大志不戚戚於贫贱居尝慷慨叹曰：衍少事名贤经历显位怀金垂紫揭节奉使不求苟得尝有凌之志三公之贵千金之富不得其愿不概於怀贫而不衰贱而不憾年虽疲曳犹，庶几名贤之风修道德於幽贤之路以终身名为後世法居贫年老卒于家衍官至司隶从事。
    邓训字平叔禹第六子也。少有大志不好文学禹常非之训终於护羌校尉。
    郭丹从师长安买符入函谷关乃慨然叹曰：丹不乘使者车终不出关既至京师尝为都讲诸儒咸敬重之大司马严尤请丹辞病不就王莽。又徵之遂与诸生逃于北地更始一年三公举丹贤能徵为谏议大夫持节使归南阳安集受降丹去家十有二年果乘高车出关如其志焉。
    梁竦安定人高山侯统子也。竦言生长京师不乐本土自负其才郁郁不得意尝登高望远叹息言曰：大丈夫居世生当封侯死当庙食如其不然居可以养志诗书足以自娱州郡之职徒劳人耳後辟命交至并无所就。
    梁忄堇有勇气尝慷慨好功名官至谒者。
    第五伦为京兆督铸钱掾每读诏书尝叹息曰：此圣主也。一见决矣。等辈笑之曰：尔说郡将尚不下安能动万乘乎！（华峤。《书》曰：盖延代鲜于辱为冯翊多非法伦数切谏延憾之故滞不得举郡将谓郡守）伦曰：未遇知己道不同故耳位至司空。
    班超为人有大志不修细节然内孝谨居家常执勤苦不耻劳辱与母随至雒阳家贫尝为官佣书以供养久劳苦尝辍业投笔叹曰：大丈夫无它志略犹当效傅介子张骞立功异域以取封侯安能久事笔砚间乎！左右皆笑之超曰：小子焉知壮士志哉！後为西域都护封定远侯。
    赵晔会稽山阴人也。少尝为县吏奉檄迎督邮晔耻於厮役遂弃车马去到犍为资中（资中县名今资州资县）诣杜抚受韩诗究竟其术抚卒乃归州召补从事不就。
    杨震尝客居于湖不答州郡礼命数十年众人谓之晚暮而震志愈笃後位至太尉。
    徐淑交接英雄尝有壮志举茂才除渤海修令迁琅琅都尉。
    赵温为京兆郡丞叹曰：大丈夫当雄飞安能雌伏遂弃官去。
    卢植从马融学终辞归阖门教授性刚毅有大节尝怀济世志後为议郎。
    张奂少立志节尝与士友言曰：大丈夫处世当为国家立功边境及为将帅果有勋名为度辽将军转太常卒。
    冯良字君郎出於孤微少作县吏年三十为尉从佐奉檄迎督邮即路慨然耻在厮役因坏车杀马毁裂衣冠乃遁至犍为从杜抚学戴封年十五诣太学师事贸阝令东海申君申君卒送丧到东海道当经其家父母以封当还豫为娶妻封暂过拜亲不宿而去还京师卒业後为中山相徵拜为太常卒。
    郭泰。《字林》宗家世贫贱早孤母欲使给事县廷林宗曰：大丈夫安能处斗筲之役乎！遂辞就成皋屈伯彦学後以有道徵不就。
    符融少为都官从事主察举百官犯法者融耻为其吏而去後游太学师事少府李膺。
    范冉（冉或作丹）少为县小吏年十八奉檄迎督邮冉耻之乃遁去游学後为莱芜长不到官卒。
    陈蕃年十五尝处一室而庭宇芜秽父友同郡薛勤来候之谓曰：孺子何不洒扫以待宾客蕃曰：大丈夫处世当扫除天下安事一室乎！勤知其有清世志甚奇之位至太尉。
    逢萌家贫给事县为亭长时尉行过亭萌候迎拜谒既而掷叹曰：大丈夫安能为人役哉！遂去之长安学通春秋经後隐於劳山连徵不起卒。
    周党家产千金少孤为宗人所养而遇之不以礼及长。又不还其财党诣乡县讼主乃归之既而散与宗族悉免遣奴婢遂至长安游学建武中徵为议郎以病去职。
    杜密字周甫颍川阳城人也。为人沈实少有厉俗志後为太仆党事既起免归本郡。
    岑至南阳棘阳人也。虽在闾里慨然有董正天下之志後太守宏农成晋请为功曹。
    范滂少厉清节为州里所服举孝廉光禄四行时冀州饥荒盗贼群起乃以滂为清诏使案察之滂登车揽辔慨然有澄清天下之志。
    王允少好大节有志於立功尝习诵经传朝夕试驰射三公并辟以司徒高第为侍御史。
    郑玄年十一二随母还家正腊会同列十数皆美服盛饰语言通玄犹漠然如不及母私督数之乃曰：此非我志不在所愿也。後徵司农卿不就。
</div>
    <div class="pagination">
<a href="册府元龟_page550.html">上一页</a><span>...</span><a href="册府元龟_page546.html">546</a><a href="册府元龟_page547.html">547</a><a href="册府元龟_page548.html">548</a><a href="册府元龟_page549.html">549</a><a href="册府元龟_page550.html">550</a><span class="current-page">551</span><a href="册府元龟_page552.html">552</a><a href="册府元龟_page553.html">553</a><a href="册府元龟_page554.html">554</a><a href="册府元龟_page555.html">555</a><a href="册府元龟_page556.html">556</a><span>...</span><a href="册府元龟_page552.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
