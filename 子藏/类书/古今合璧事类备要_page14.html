<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 14 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 14 页/共 111 页
  </h1>
  <div class="content">
   事类推恩条制【富郑公当国一举三十年丨丨之法盖公与河南进士段希元魏升平同场屋相善公作相不欲私之故为天下之制至今行之闻见録】特奏格法【丨丨名第一等第一名附正奏第五甲余并登仕郎第二等京府助教第三等上州文学第四等下州文学并郊防出官第五等诸州助教云云出国朝事实】绛县老人【丨丨人七十有三年矣赵孟仕之使为君复陶主衣服之官也以为绛县师左传襄公二年】白头郎舍【汉献帝诏曰今耆儒年逾八十去离本土结童入学白首空归长委农野永絶荣望朕甚悯焉其依科罢者聴为太子舍人时长安中为之謡曰头白皓然食不充粮裹衣褰裳当还故乡圣主愍念悉用补郎舍是布衣被服元黄】
　　诗集白发青衫【丨丨丨丨晚得官琼林顿觉酒肠寛平康夜过无人问留得宫花醒后看徐道宴罢】
　　下第
　　事类丹池【交州记有龙门水深百寻大鱼登此化成龙不得过曝腮防额血流此水恒如丨丨后汉地理志注又云龙门今在绛州后李膺传注】纲官【蜀人石扬休屡拔乡荐常屈春官蜀人比之丨丨盖谓牙校部土贡入京师只空归也续归田録】饮墨水【梁试进士不中程者丨以丨丨又北齐选举滥者丨丨丨一斗坡诗注】打眊矂【进士籍而入选谓之春关不捷而饮谓之丨丨丨摭言】白蜡明经【张鷟号青钱学士谓万选万中时有董方九举不第号曰丨丨丨丨与鷟为对朝野佥载】锦衣贴月【沈彬尝梦着丨丨丨丨飞识者谓身不入月不及第果然雅言参述】宋五坦率【唐德宗微行西明寺宋济葛巾方抄书上曰茶请一椀济曰鼎水方煎自可泼之上曰作何事业是何姓名济曰姓宋第五应进士举须臾闻呼官家济惶惧上曰丨丨丨丨后闻礼部放榜上令探济无名上曰丨丨又丨丨也卢氏杂记】宗谔世家【雍熈二年三月己未亲试进士梁颢以下赐及第始唱名内有李宗谔宰相昉之子吕亨参政吕正之弟王防盐铁使明之子许待问度支仲宣之子上曰斯并世家与孤寒争路纵以艺升天下亦谓朕有私也并下第圣政编年】
　　诗集失水龙【唐张曙与崔昭纬同赴举问卜者卜者殊不顾曙曙有愠色卜者曰郎君亦及第但崔家郎君拜相当于此时过堂既而张果不第崔首冠曙以诗别之曰千里江山陪骥尾五更风丨丨丨鳞昨夜浣纱溪上雨緑杨芳草为何人后七年崔大拜曙果于裴公下及第于崔公下过堂摭言】无栖燕【章孝标下第为归燕诗献庾庚承宣曰积累危巢泥已落今年故向社前归连天大厦无栖处更傍谁家门户飞唐元和中】罢生儿【翰苑何时休嫁女文章早晚丨丨丨上林新桂年年发不许凡人折一枝胡曽】赚英雄【唐制进士科甚重其老死文者亦无恨故有诗云太宗皇帝真长策丨得丨丨尽白头国史补】两泪长安【两渡长安陌空将泪见花孟郊】九泣都门【曹邺未第时诗云一辞岩桂丛丨丨丨丨月年年孟春至看花不如雪雅言参述】曽到蓬山【张濆陈商下状元及第翰林覆落赵嘏以诗贻之曰莫向春风诉酒杯谪仙真个是仙才犹堪与世为祥瑞丨丨丨丨顶上来摭言】不怨东风【髙蟾未第有诗云天上碧桃和露种日边红杏倚云栽芙蓉生在秋江上不向春风怨未开同上】名慙桂苑【六载辛勤九陌中却寻岐路五湖东丨丨丨丨一枝緑脍忆松江满筯红浮世到头须适性男儿何必尽成功唯应鲍叔深知我他日蒲帆百尺风罗隐】梦入桐花【泉州刘昌言作下第诗云唯有夜来蝴蝶丨翩翩飞入刺丨丨青箱杂记】初学织锦【卢仝不及第出都投逆旅有一人附火吟曰学织锦绫工未多乱投机杼错抛梭莫教宫锦行家见把似文章笑杀他因问之云旧宫锦坊近以薄技投本行云如今花様不同且东归也卢氏杂记】为作嫁衣【年去年来来去忙丨他人丨丨丨裳仰天大笑出门去独对东风舞一场石曼卿】情如伤劔【弃置复弃置丨丨刀丨丨孟郊】味如中酒【气丨丨丨丨情懐似别人唐诗】五举不及第【孟宾于每年下第有诗第一年云蟾宫空手下泽国有谁来第二年云水国二亲应探榜龙门三月又伤春三年云仙岛却囘空说梦清朝未达自嫌身四年云云僧不见城中事问是今年第防人五年云因逢日者教重应忍被云僧劝却归天福九年符下及第出郡国雅谈】一生不得力【石曼卿下第集句云丨丨丨丨文章丨欲上青天未有因圣主不劳千里召嫦娥何惜一枝春凤凰诏下须沾命豺虎丛中也立身啼得血流无着处朱衣骑马是何人西清诗话】杜羔得妻诗【杜羔妻刘氏善诗羔累举不第将至家妻先寄诗曰良人的的有竒才何事年年被放囘如今妾面羞郎面郎若来时近夜来羔见诗即囘去寻登第又寄诗曰长安此去无多地郁郁葱葱佳气浮良人得意正年少今夜醉眠何处楼南部新书】孙山荅友书【孙山应举缀名榜末朋侪以书问山得失荅曰解名尽处是孙山余人更在孙山外览者大笑诗话】
　　考官
　　事类得才【唐孙逖为考功郎选贡士三年多丨俊丨】罸俸【唐大中中天官奏文星暗后三科覆试复落考官皆丨丨朝野佥载】请托皆黜【李昻主俊秀科集贡士曰如有丨丨当悉黜之唐史】畏忌不取【昌平间刘蕡对策诋宦官考官冯宿等见刘蕡策叹服而丨宦官丨丨丨诏下物论喧然李郃曰刘蕡下第我辈登科能无厚顔由是不得仕于朝唐书】摆袖却金【韦执谊从祖兄夏卿为吏部侍郎执谊为翰林学士爱财为人求科第夏卿不应乃探出懐中金以内夏卿袖夏卿摆袖引身而去实録】投宿避甓【谢史馆泌解国学举子黜落甚众羣言沸揺懐甓以伺其出泌知潜由他途投史馆避宿数日太宗闻之笑谓左右曰泌职在考校岂敢滥收小人不自揣分反怨主司然固须防避又问曰何官职驺导雄伟都人敛避左右奏曰唯台省知杂呵拥难近遂授知杂以避掷甓之患名臣遗事】献阿房宫赋【唐崔偃试进士东都吴武陵谓偃曰公方为天子求竒才敢献所益因出袖中书偃读之乃杜牧阿房宫词坐客皆惊武陵曰牧方试有司请以第一人处之偃谢已得其人至第五偃未应间武陵勃然曰不尔宜以赋见还偃曰如教牧果异等吴武陵传】呈五色日赋【李程正元中试日五色赋先已榜落初出试场杨于陵遇程询其所赋程示之其破题曰德动天鍳祥开日华于陵览之谓程曰公今须作状元翌日无名于陵深不平乃于故册子末缮写而斥其名字擕之以谒主文主文叹赏不已于陵曰当今中若有此赋侍郎何以待之主文曰非状元不可也于陵曰茍如此侍郎已遗贤矣此乃李程所作亟命取程所纳巻对之一字不差遂擢为状元国史】欧公惩险怪【嘉祐中士人刘防累为国学第一人骤为险怪之语学者翕然效之遂成风俗欧阳公深恶之防公主文决意痛惩凡为新文者一切弃黜时体为之一变欧阳之功也有一举人论曰天地轧万物茁圣人发公曰此刘防也戏续曰秀才刺试官刷乃以大朱笔横抹之自首至尾谓之红勒帛判大纰缪字榜之既而果防也后数年公为御试考官而防在廷公曰除恶务本今必痛斥轻薄子以除文章之害有一士人论曰主上收精藏明于冕旒之下公曰吾已得刘防矣既黜乃吴人萧稷也是时试尧舜性仁赋有曰故得静而延年独髙五帝之夀动而有勇形为四罪之诛公大称赏擢为第一人及唱名乃刘辉人有识之者曰此刘防也易名矣公愕然乆之因欲成就其名小赋有内积安行之德盖禀于天公以为积近于学改为蕴人莫不以公为知言○主司或梦火山军得名后欧公所取卷乃刘辉也笔谈】文正黜穿凿【景德二年御试得李迪以下先是迪与贾边皆有名场屋礼部奏名皆不与取其文观之迪赋落韵边论当仁不让于师以师为众特令就御试王旦议落韵者失于不详审舍注疏而立异论将令后生务为穿凿遂取迪而黜边国史】
　　诗集添蜡烛【八月十五夜月色随处好不择茅檐与市楼况我官居似蓬岛凤咮堂前野橘香劔潭桥畔秋荷老八月十八潮壮观天下无鹍鹏水击三千里组练长驱十万夫红旂青盖互明灭黒沙白浪相吞屠人生防合古难必此景此行那两得愿君闻此丨丨丨门外白袍如立鹄苏子瞻催试官考校】着麻衣【我本山中人寒苦盗寸廪文词虽少作勉强非天禀既得旋废防懒惰今十稔麻衣如再着墨水真可饮每闻科诏下白汗如流沈此邦东南防多士敢题品刍荛尽兰荪香不数葵荏贫家见珠贝晃自难审缅懐嘉祐初文格变已甚千金碎全璧百衲收寸锦调和椒桂酽咀嚼沙砾碜广眉成半额举步归踔踸维时老宗伯气压羣儿凛蛟龙不世出鱼鲔初惊淰至音乆乃信知味犹食椹至今天下士微管防左衽谓当千载后石室祠髙朕尔来又一变此学初谁谂权衡破旧法刍豢笑凡饪高言追卫乐篆刻鄙曹沈先生周孔出弟子渊鶱寝却顾老钝躯顽朴谢镌锓诸君况才杰容我懒且噤聊欲废书眠秋涛喧午枕东坡监试刘虚白昔与裴令公同砚席及公主文虚白犹是举子试杂文日帘前献一絶云二十年前此夜中一般灯烛一般风不知嵗月能多少犹丨丨丨待至公】得蕉中鹿【篝灯时见语惊人更觉挥毫捷有神学问此来多可喜文章非特巧争新蕉中得鹿初疑梦牖下窥龙梢真邂逅两贤时所服坐令孤朽得相因王介甫】见玉花骢【仪鸾供帐饕虱行翰林湿薪爆竹声风帘官烛泪纵横木穿石槃未渠透坐窻不遨令人瘦贫马百菆逢一豆眼明丨此丨丨丨径思着鞭随诗翁城西野桃寻小红黄鲁直礼部院作】庙堂衣鉢【从此丨丨添故事登庸丨丨亦相传邵氏録】春官桃李【一旦声名遍天下满城桃李属春官古诗】焚香撤幕【丨丨荅进士丨丨待诸生同上】要主卖公【取他权势丨明丨落却亲情丨至丨陈彭年】眼迷五色【平生浪说古战场过丨空丨日丨丨坡诗】头太冬烘【主司丨脑丨丨丨错认顔标作鲁公同上】
　　知举
　　事类师旦风雅【正观中考功员外郎王师旦知贡举时冀州进士张昌龄王公瑾并有俊才声振京邑而丨丨考其文策全下举朝不知所以及奏等第太宗怪无昌龄等名因召师旦问之对曰此辈诚有词华然体性轻薄文章浮艶必不成令噐臣若擢之恐后生相效有变陛下丨丨帝以为名言后并如其言】崔羣美庄【丨丨知举归其妻劝令求田羣曰予有丨丨三十新榜所放三十人是也妻曰君非陆贽门生乎君掌文柄约其子简札不令就试如以君为良田则陆氏一庄荒矣羣无以荅唐余録】密扣私号【杨大年为翰林学士适礼部试天下士一日会乡里待试者咸云学士必持文衡幸预有以教之大年乃作色拂衣而入则曰丕休哉大年果知贡举凡程文之用丕休哉皆中选而当时坐中之客亦半有不以为意而不用者闻见后録】戒用疑事【世传欧公掌贡闱举子问尧舜是防种事公曰疑事不用使此乃南阳汤恱杨鸾问荅见郑文宝江表志】
　　诗集朱衣防头【欧阳公知贡举日每遇考试卷坐后常觉一丨丨人时复丨丨然后其文入格不尔则无复与考始疑侍吏及囘视之一无所见因语其事于同列为之三叹尝有句云唯愿丨丨一丨丨侯鲭録】战场迷眼【李方叔为东坡客东坡知贡举欲私之既而下第作诗送之曰与君相从非一日笔势翩翩疑可识平生漫说古战场过眼空迷日五色我慙不出君大笑行止皆天子何责青袍白苎防千人知子无怨亦无德买羊沽酒谢玉川为我醉倒春风前归家但草凌云赋我相夫子非臞仙东坡】遂失此人【骥子堕地追风日未试千里谁能识习之实録葬皇祖斯文如女有玉色今年持槖佐春官丨丨丨丨谁塞责虽然一閧有竒偶博悬于投不在德君看巨浸朝百川此岂有意潢潦前愿为雾豹懐文隐莫爱风蝉蜕骨仙山谷次前韵】不负初心【唐人知贡举者有诗云梧桐叶落井亭隂锁闭朱门试院深尝是昔年辛苦地丨将今日丨丨丨后为下第者改为五言末云今日负初心中岚斋记】





　　古今合璧事类备要前集卷三十八
　　钦定四库全书
　　古今合璧事类备要前集卷三十九
　　宋　谢维新　撰
　　仕进门
　　座主
　　事类宰相座主【李逢吉知贡举榜未放而入相及第人就中书见座主因话録】庶僚门生【桑维翰亦裴皥之门生尝谒皥皥不迎不送或问之荅曰皥见翰于中书则丨丨也维翰见皥于私馆则丨丨也何送迎之有人亦重其耿介郡国闲谈】好奬善士【何武为人仁厚好进士奬人之善为楚内史厚两龚胜舍在沛郡厚两唐林遵及为公卿荐之朝廷此人显于世者何侯力也】力絶权贵【后史弼为河东守当举孝防知多权贵请托豫勅防絶书属中常侍侯览果遣诸生赍书请之弼大怒即付狱考杀之本传】沆瀣一家【杜审权知举放卢处权有戏之曰座主审权门生处权崔沆放崔瀣谈者称座主门生丨丨丨丨南部新书】杞梓集门【杨嗣复权公集序正元中奉诏考定贤良草泽之士升名者十七人及礼部擢进士第者七十有二鸾鳯丨丨举丨其丨而公所擢登辅相者十人本传】同入翰林【封舜卿武宗朝翰林学士敖之子舜卿登进士第累迁中书舍人入梁为礼部侍郎知贡举开元中与门生郑致雍丨受命丨丨丨致雍有俊才舜卿思拙澁对草纶诰不胜困弊托致雍秉笔时议者谓座主辱门生】并坐堂序【唐杨嗣复领贡举父于陵入朝乃率门生出迎置酒第中于陵坐堂上嗣复与诸生坐两序始于陵在考功擢浙东观察李师稷及第时亦在焉人谓杨氏上下门生时以为荣并本传】号玉笋班【玉笋班不知正出处唐书载李宗敏知举门生多清秀俊茂唐伸薛庠袁郁辈时谓之玉笋丛话】置云母屏【郑宏字巨君为太尉时举将第五伦为司空班次在下每正朔朝见宏曲躬自卑帝问其故遂聴置云母屏风分隔其间由此以为故事东汉】不受私谢【前汉刘安世尝有所荐其人来谢安世大恨以为举贤达能岂有私谢本传晋羊祜凡所荐人皆不知其由祜曰拜爵公朝谢恩私门吾所不取本传】不为私荐【唐狄仁杰尝荐姚元崇桓彦范等数十人率为名臣或谓仁杰曰天下桃李悉在公门仁杰曰荐贤为国非为私也通鉴】
　　诗集三主礼闱【宦途最重是文衡天与愚夫着盛名丨丨丨丨年八十门生门下见门生裴皥】三入承明【缀行相送我何荣老鹤乗轩愧谷莺丨丨丨丨不知举看人门下放门生王元之】春风羽毛【二百一十四门生丨丨初长丨丨成衰翁渐老儿孙小他日知谁畧有情李文正公】玉堂珍玩【座主登庸归鳯沼门生批诏主鳌头丨丨旧阁多丨丨可作西斋润笔不玉壶清詀】
　　门生　　互见前座主门
　　事类知自【凡号门生而不知恩之所自者非人也栁文】同升【公叔文子之臣大夫僎与文子丨丨诸公子闻之曰可以为文矣】门生殆徧【袁氏植恩四世门生旧吏徧于天下魏袁绍传】门生每避【胡广所辞命皆天下名士与故吏陈蕃李咸并为三司蕃等每朝防称疾避广时人荣之】继践台庭【尚父之帅河中也咸宁郡王浑公佐之不十年接控数州丨丨丨丨则曹参之代萧何太叔之嗣子产也郭子仪家传】交合郡符【范津初荐傅爕及津为汉阳与爕交代合符而去燮传】不称门生【刘噐之晚居南京马涓巨济作少尹巨济廷试日噐之作详定官所取也而巨济每见噐之未尝修门生之敬噐之不平因以语客客以讽巨济巨济曰不然凡省闱解送则有主文故所取士得以称门生殿试盖天子自为座主岂复可称门生于他人幸以此谢刘公也客以此告噐之叹服其说自是甚愧挥麈録】耻与同列【唐卢坦为郑滑判官有善笛者大将等恱之请节度为重职坦曰大将必在军积劳亟迁乃及右职奈何自薄欲与吹笛少年同列邪诸将慙出就坦谢摭言】叙谢举主【晏公殊不喜欧阳公故欧公自分镇叙谢有曰出门馆不为不旧受恩知不为不深然足迹不及于宾阶书问不通于执事岂非飘流之迹愈逺而弥踈孤拙之心易危而多畏动常得咎举輙累人故于退藏非止自便偶因天幸得请郡符问遗老之所思流风未逺瞻大邦之为殿接壤相交晏公得之对宾客占十数语授书吏作报客曰欧公有文声似太草草晏公曰荅一知举时门生已过矣】善事主司【萧遘与王铎并居相位帝尝召宰相铎年髙升阶足跌踣勾陈中遘旁掖起帝目之喜曰辅弼之臣和予之幸也谓遘曰适见卿扶王铎予喜卿丨丨长矣遘对曰臣扶王铎不独事长臣应举时铎为丨丨臣亦中选门生也上笑曰王铎选进士朕选宰相于卿无负矣遘谢而退云云】
　　诗集孤芳【东坡送曽子固倅越诗云醉翁门下士杂遝难为贤曽子独超逸丨丨陋羣妍昔从南方来与翁两聨翩翁今自憔悴子去亦宜然嘉祐二年永叔知贡举曽子固兄弟四人同登科醉翁为参政时固亦在馆中故云两聨翩】新隂【寳歴中杨嗣复具庆下榜时先仆射自东洛入觐嗣复率生徒迎于潼关宴于新昌里第元白俱在焉皆即席赋诗杨汝士诗后成元白览之失色诗曰隔座须知赐御屏尽将仙翰入髙防文章旧价留鸾翼桃李丨丨在鲤庭再嵗生徒陈贺宴一时良史尽传馨当年疎傅虽云盛讵有兹贤醉緑醽汝士是日大醉归谓诸子曰今日压倒元白矣】西斋【李翰于和凝榜及第后与座主同任学士凝作相翰为承防适当批诏次日于玉堂輙开和相旧阁悉取图书噐玩留诗云座主登庸归凤沼门生批诏主鳌头玉堂旧阁多珍玩可作丨丨润笔不人笑其疎纵玉壶清话】东堂【王禹玉乃余为校理时武成王庙所解进士也至此新入翰林与余同院又同知贡举故禹玉赠余诗云十五年前出门下最荣今日预丨丨余荅云昔时叨入武成宫曽看挥毫气吐虹梦寐闲思十年事笑谈今日一樽同喜君新赐黄金带顾我宜为白发翁归田録】见门生【裴皥官至礼部尚书放三榜四人拜相桑维翰窦正固张砺马裔孙清泰二年马裔孙知贡举才放榜谢恩引诸生诣座主宅谒拜裴公以诗示之曰宦途最重是文衡天与愚夫着盛名三主礼闱年八十门生门下丨丨丨世以为荣】就师资【范文正公以晏元献荐入馆终身以门生事之后虽名位相亚亦不敢少变庆歴末晏公守宛邱文正赴南阳道过特留欢饮数日其书题门状犹称门生将别投诗有曽入黄扉陪国论却来绛帐丨丨丨之句闻者叹服石林燕语】门下人【商山老皓虽休去终是留侯丨丨丨太白集】门下士【我实丨丨丨力薄蚋与蚊受恩不即报永负湘中坟韩愈送陆畅】门下客【至今青霄人犹是丨丨丨高达夫】
　　故吏
　　事类故吏同列【权德舆作杜祐志曰德舆尝沗府辟晚聨台座毎荷同升之义盍陈无愧之辞】故吏有声【刘晏为度支盐铁转运使其商财用之术者皆一时之选故没后二十余年韩洄元綉裴腆包佶卢贞李衡相继分掌财赋其有声者皆晏之丨丨也】故吏按举【苏章迁冀州刺史丨人为清河太守章行部按其奸赃乃请太守为设酒肴陈平生之好甚欢太守喜曰人皆有一天我独有二天章曰今夕苏孺文与故人饮者私恩也明日冀州刺史按事者公法也遂举正其罪】故吏炎凉【大将军青日退而骠骑日益贵大将军丨人门下多去事骠骑輙得官爵唯任安不肯】坐同朝防【蜀杨洪为蜀郡太守举门下书佐何祗有才策数年祗为广汉太守而洪尚在蜀郡每朝会祗次洪丨洪曰君马何驶祗曰故吏马不敢驶但明府未着鞭耳】书戒郎君【晏叔原临淄公晩子监頴昌府许田镇手写自作长短句上府帅韩少师少师报丨云得新词盈巻盖才有余而德不足者愿郎君捐有余之才补不足之德不胜门下老吏之望云一监镇官敢于杯酒间自作长短句示本道大帅以大帅之严犹尽门生忠于郎君之礼在叔原为甚厚在韩公为甚德也闻见録】相逢輙避【王戎故吏多至大官丨丨戎丨下道丨之竹林七贤论】畧不加礼【鞠咏为进士以文受知于王公化基及王公知杭州咏擢第释褐为大理评事知杭州仁和县将之官先以书及所作诗寄王公以谢平昔奬进今复为吏得以文字相乐之意王公不荅及至任丨丨丨丨课其职事甚急鞠大失望于是不复冀其相知而专修吏干矣其后王公入为参知政事首以咏荐人或问其故荅曰鞠咏之才不患不达所忧者气俊而骄我故抑之以成其德耳鞠闻之始以王公为真相知也东轩笔録】可谓亲炙【愈博士也始事相公于祭酒分教东都生也事相公于东太学今为郎于都官也又事相公居守三为属吏经时五年观道德于前后聴教诲于左右丨丨丨薰而丨之矣韩愈送郑校理序】不宜在后【三得为属吏朝夕不离门下出入五年窃自计较受与报丨丨丨门下诸从事丨韩愈上郑余庆书又周子通上知己书如某政术文学诚不足以备执鞭于左右独念向者抱明毂下实事明公于版曹今典教别都也又事明公居守槩之旧比似非偶然然则受知于今日图报于异时固不宜在门下诸从事之后也请以是为绍介】
　　僚属
　　事类幕府【丨丨者以军幕为义军旅无常居止故以张幕言之李膺传注以文行谋画雍容于幕府之间白集】佐史【宜数引见丨丨不数则彼我不亲不亲无因得尽人情宋太祖纪】六翮【奋丨丨翔千里以为辕门大府之重栁文】一足【非惜幕间丨丨地不容也皮日休集】典文章【窦宪平匈奴班固傅毅之徒皆置幕府以丨丨丨】戒谈戏【陶侃迁都督勤于吏职见诸参佐或以谈戏废事乃取其樗蒲博具悉以投诸江】罗致幕下【大夫乌公以鈇钺镇河阳之三月以石生为才以礼为罗丨而丨之丨丨未数月也以温生为才于是以石生为媒以礼为罗又丨而丨之丨丨韩文】称小朝廷【郑从谠充河东节度使自择参佐从谠奏以长安令王调为节度副使前兵部员外郎史馆修撰刘崇为节度判官前进士崇鲁为推官人谓之小朝廷言名士之多也唐僖宗纪】寄以腹心【薛收与房杜处腹心之丨薛元敬谨畏未尝申欵曲如晦曰小记室不可得而亲不可得而疎】委以子孙【娄师德调江都尉扬州长史卢承异之曰子台辅噐也当以子孙相委讵论僚吏哉】杲之泛池【王俭用庾丨丨为卫将军长史萧缅与俭书盛府元僚每难其选庾景行泛緑水依芙蓉何其丽也时人以俭府为莲花池故缅书美之】郄超入幕【防超为桓温谋主谢安与王坦之见温温使超卧帐中聴其言风动帐开安笑曰丨丨可谓丨丨之宾矣】陈蕃设榻【陈蕃为豫章太守以礼请徐稚为功曹蕃在郡不接宾客惟稚来时特设一榻去则悬之】子猷拄笏【王徽之字子猷为桓冲骑兵参军冲谓曰卿在府乆此当相料理初不荅直髙视以手版拄頥云西山朝来致有爽气】徽之马曹【王徽之为大司马桓温将军蓬首散带不综府事又为车骑桓冲骑兵参军冲问卿署何曹对曰似是马曹又问管防马曰不知马何由知数又问马比死多少曰未知生焉知死】超宗驴府【晋谢丨丨坐失仪出为南郡王司马人问定是何府超宗怨望曰不知是司马为是司驴既是丨丨政应为司驴坐禁锢】值雨入车【王徽之有隽才少为桓冲参军从冲丨丨便下马丨冲丨中谓冲曰岂有独擅一车不容国士乎世说】乗醉登牀【严武镇成都奏前拾遗杜甫为参谋官武与甫有世旧待遇甚隆甫性褊躁放恣尝醉登武牀视武曰严挺之乃有此儿武虽急暴不以为忤】纱笼中人【张建封镇徐州奏李藩为判官有新罗僧能相人公令看取判官有得为相者否僧云并无公不快曰某妙择宾僚岂无一人至相坐者促召李判官至僧降阶迎谓张公曰判官是丨丨丨丨宰相司必潜以丨丨防之恐为异物所扰余官不然藩后果为相原化记】岂池中物【左肃机皇甫公义检校沛三府长史引韦思谦为同舍仓曹谓思谦曰公丨丨丨之丨屈公为数旬之客以重此府】辨论狱词【范文正公以进士释褐为广德军司理日抱具狱与太守争是非守盛怒临之公不为屈归必记其往复辨论之语于屏上比去字无所容贫止一马鬻马徒步而归祠记】遣赐厨传【钱希深欧阳永叔官洛阳时同游嵩山归暮抵龙门香山雪作留守钱文僖公遣吏以厨传歌妓至且问劳之曰山行良劳当少留龙门赏雪府事简无遽归也闻见録】
　　诗集白头【野外堂依竹篱边水向城蚁浮仍腊味鸥泛已春声药许邻人斸书从稚子擎丨丨趋幕府深觉负平生杜甫】青幕【从军古云乐谈笑丨油丨灯明夜观棊月暗秋闻柝韩愈防李正封聨句】凤雏【岂知台阁旧先拂丨凰丨得实翻苍竹栖枝抱碧梧杜别苏溪】麟阁【陈琳书记好王粲从军乐早晚归汉庭随公上丨丨刘长卿诗】作诗寓别【崆峒小麦熟且愿休王师请公问主将焉用穷荒为饥鹰未饱肉侧翅随人飞髙生跨鞍马有似幽并儿脱身簿尉中始与棰楚辞借问今何官触热向武威荅云一书记所愧国士知人实不易知更须慎其仪十年出幕府自可持旌麾此行既特达足以慰所思男儿功名遂亦在老大时常恨结欢浅各在天一涯又如参与商中肠安不悲惊风吹鸿鹄不得相追随黄尘翳沙漠念子何当归边城有余力早寄从军诗杜送髙书记】因诗论荐【张咏知成都有録曹参军老病废事公责之曰何故不归明日参军求去且以诗留别其畧曰秋光都似宦情薄山色不如归兴浓公惊叹曰吾过矣同僚能诗而吾不知留而慰荐之言行録】
　　交代
　　事类卒更【更有三品有丨丨有践更有过更古者正卒无常人皆迭为之一月一更是为卒更贫者欲得雇更钱者次直者出钱雇之一月二千是谓践更天下之人皆直戍边三日亦名为更律所谓徭戍也虽丞相子亦在戍边之调一嵗一更诸不行者出钱三百入官以给戍者是为过更汉昭纪注】及代【齐侯使连称管至父戍葵邱时而往丨瓜而丨左庄八年】以政告新【子张问曰令尹子文三仕为令尹无喜色三已之无愠色旧令尹之政必以告新令尹何如子曰忠矣曰仁矣乎曰未知焉得仁】为政仍旧【谢方明善治郡所至有能名承前代人不易其政必当改者则以次渐移变使无迹可寻晋防记】以寛授政【郑子产疾谓子太叔曰我死子必为政惟有德者能以寛服民其次莫如猛左昭二十年】以严继政【班超为西域都防年老求还诏以任尚代之尚谓曰小人猥承君后宜有以诲之超曰塞外吏士本非孝子顺孙皆以罪过徙补而蛮夷懐鸟兽心难养易动今君性严急水清无大鱼察政不得下和宜荡佚简易寛小过总大纲尚私谓所亲曰我以班君当有竒策今所言平平耳尚至数年西域反乱以罪被征如超所戒】此弃彼取【晋殷浩既废桓温语诸人曰小时与之共骑竹马我弃去已而浩輙取之故当出我下世说】挽来推去【邓攸去郡不受一钱百姓数千人留牵攸船不得进乃小停夜中发去吴人歌之曰紞如打五鼔鸡鸣天欲曙邓侯丨不丨谢令丨不丨】代于垂成【祖逖为豫州刺史大兴攻讨北地遂平由是大河以南尽为晋土石勒不敢窥兵河南逖方当椎锋越河扫清冀朔防朝廷遣戴若思为都督逖意甚怏怏感激发病有妖星见俄卒于雍邱同上】新不如故【梁江革为庐陵王长史行江州府事正直自居不与典籖赵道智坐道智还都言革惰事好酒以王昙聪代为行事南州为之语曰故人不道智新人佞散骑莫知度不度丨人丨丨丨同上】代者交接【韩延夀代萧望之为左冯翊而望之迁御史大夫防御史当问事东郡望之因令并问延夀在东郡时放散官钱千余万延夀闻知即部吏按校望之在冯翊时廪牺官钱放散百余万上各令穷竟所考望之卒无事实望之遣御史按东郡具得其事延夀竟坐弃市】代者相轻【王羲之少有美誉与王述齐名而羲之甚轻之述先为防稽以母丧居郡境羲之代述止一吊遂不重诣述每闻角声谓羲之当已洒扫以待羲之竟不顾述深以为恨及述为扬州刺史将就征周行郡界而不过羲之临发一别而去先是羲之曰懐祖正当作尚书耳投老可得仆射更求防稽便自邈然及述防显授羲之愧叹谓诸子曰吾不减懐祖而位遇悬当由汝等不及坦之故耶述后检察防稽辨其刑政羲之深耻之遂称病去郡父母墓前自誓朝廷以其誓苦亦不复征之】萧规曹随【曹参代萧何为相国举事无所变更一遵何之约束百姓歌曰萧何为法讲若画一曹参代之守而勿失载其清静民以宁壹本传丨丨丨丨功若太山杨雄传】召父杜母【后汉杜诗迁南阳太守治政清平时人方于召信臣为之语曰前有丨丨后有丨丨】狗貂相续【晋赵王伦簒位至于奴卒厮役亦加以爵位每朝防貂蝉盈坐时人语曰貂不足狗尾续借用】糠粃在前【孙绰与习凿齿并行绰在前顾谓凿齿曰沙之汰之瓦石在后凿齿曰簸之飏之丨丨丨丨借用】各任已长【欧阳公知开封府所代者包孝肃公以威严御下名震都邑公简易循理不求赫赫之誉有以包公之政砺公者公曰凡人才性不一强其所短势必不逮吾亦任吾所长耳神道碑云云】不省前怨【詹大和坚老来京师省试罢坐微累下大理李传正端初为少师坚老哀鸣端初操俚谈诟曰子嘴尖如此诚奸人也因困辱之已而榜出奏名在法当释自此名不相闻后十年端初为淮南转运副使既及坚老自郎官出为代及再见端初颇省其面目犹不记前事因曰即中若有素者岂尝邂逅朝路中耶风采堂堂非曩日比也坚老荅曰风采堂堂固非某所见但不知比往时嘴不尖否端初愧怍而悟挥麈録】
　　诗集调金鼎【王文正公曽李文定公迪皆状元及罢相领青又为交承故文正送文定诗有锦标得隽曽相继金鼎调元亦践更之句】庆福星【杨叔宝郎中典眉州人言须眉守视事后三日作大排乐人献口号其末句云为报士民须丨贺灾星去了丨丨来守喜召优人谓曰大排致语谁做对曰本州自来旧例用此一首湘山録】
　　同官
　　事类同僚尽心【先蔑奔秦士会从之先蔑之使也荀林父止之曰丨官为丨吾尝为僚敢不丨丨乎弗聴及亡荀伯尽送其帑及其噐用财贿于秦曰为同僚故也文士】同官分谤【晋却克将中军韩厥为司马韩献子将斩人郤克驰将救之至则斩之矣却子使速以徇曰以分谤也左传】年辈相辽【陆长源以勲德为宣军司马韩愈为巡官同在使幕或戏丨丨丨丨周应曰大虫老防俱是十二相属何怪之有侯鲭録】狷介寡合【萧瑀性狷介与同僚多不合唐太宗纪】同列代贬【唐窦参为万年尉同舍当夕直者闻亲疾惶遽参为代之防失囚京兆按直簿劾其人参曰彼以不及调而往参当坐遂被贬人皆义之】同列相避【爰盎素不好晁错错所居坐盎輙避盎所居坐错亦避两人未尝同堂语】怨位居下【刘文静自以才畧功勲在裴寂之右而位居其下意甚不平酒酣怨望拔刀击柱曰防当斩裴首】耻班居上【唐尉迟敬德侍宴庆善宫有班其上者敬德云尔何功居我上任城王道宗解喻之敬德勃然击道宗目防眇太宗不恱唐书】羞列老兵【蜀先主为汉中王遣费诗拜关羽为前将军羽闻黄忠为后将军怒曰大丈夫终不与老兵同列不肯受拜费诗谓羽曰萧曹与髙祖少小亲旧而陈韩亡命后至论其班列韩最居上未闻萧曹以此为怨君侯不受拜但相为惜此举恐有后悔耳羽大感悟即受拜】耻同新进【王仲舒召为中书舍人既至视同列率新进少年居不乐曰岂可复治笔砚于其间哉】中书喧竞【郑畋卢擕同在中书因议政喧竞扑碎砚王绎叹曰不意中书有瓦解之事】同列两罢【唐李绅为御史中丞宰相李逢吉忌其刚而韩愈劲直乃以愈为京兆尹兼大夫免台参以激绅绅愈果不相下诋讦纷然于是两罢之】老韩同传【齐王敬则与王俭齐拜仪同三司徐孝嗣嘲俭曰今日可谓连璧俭曰不意丨子遂与丨非丨丨敬则闻之无恨色】绛灌等列【唐明皇欲以牛仙客为尚书张九龄执曰不可帝怒曰岂以仙客寒士嫌之耶卿固素有门阀哉九龄曰臣荒陬孤生陛下过聴以文学用仙客擢胥吏日不知书韩淮隂一壮夫羞丨丨丨丨陛下必用仙客臣实耻之】周召不疑【成王防周公摄政当国践阼召公疑之作君奭君陈不恱周公乃称汤有伊尹格于皇天于是召公乃恱】防蔺相避【蔺相如为上卿居亷颇之右颇曰我为赵将有攻城野战之大功相如徒以口舌为劳而居上吾羞不忍为之下宣言曰我见必辱之相如闻常称疾不欲与争已而相如出望见防颇相如引车避匿其舍人耻之欲辞去相如曰强秦之不敢加兵于赵者以吾两人在也今两虎共鬬其势不俱生吾之所以为此者先国家后私雠故也颇闻之肉袒负剘谢罪】冦贾极欢【丨恂拜颍川太守丨复部将杀人恂戮之复以为耻谓左右曰吾与冦恂并列将帅而今为其所陷今见恂必手刃之恂知其谋不欲与相见谷崇曰崇将也得带劒侍侧卒有以变足以相当恂曰不然蔺相如不畏秦王而屈于防颇者为国也吾安可以防之二人后卒丨丨】李郭相勉【唐安思顺为朔方节度使时郭汾阳李临淮俱为牙门都将二人不能相维同盘饮食常睇目相视不交一言及汾阳代思顺临淮欲亡去计未决旬日诏临淮汾阳半兵东出赵魏临淮入曰一死固甘乞免妻子汾阳趋下持手上堂曰今国乱主迁非公不能东伐岂懐私忿时耶乃别执手涕泣相勉以忠义讫平剧贼实二公之力】不失和气【韩魏公庆歴中与范希文韩彦国同在西府上前争事议论各别下殿各丨丨丨丨如未尝争当时相善三人正如推车子盖其心主于车可行而已不为已也别録云】交致其情【髙宗朝光世军在马家渡张俊军在采石遂诏光世以兵援世忠且令复移军建安三大将权相敌兼持私隙莫肯叶心上诏魏矼谕光世曰贼众我寡合力犹惧不支况军自为心将何以战为诸公计当灭怨隙不独可以报国身亦有利矼劝光世贻书二帅以示无他使为犄角已而二帅皆复书丨丨丨丨】
　　诗集乗骢【忽报南昌令丨丨入郡城同时趋府客此日望尘迎文苑台中妙氷壶幕下清洛阳相去逺犹使故林荣韦应物诗】追马【忆昨同丨八丨蹄约公投老此山栖公乗白凤知何处我适新年值白鸡王介甫次唐公韵唐公诗云不知今夜归何处从者皆骑白凤凰二公仁宗朝同制诰】
　　同年
　　事类防宴期集【唐进士榜出谢后便往期集院状元与同年相见请一人为録事其余主宴主酒主乐探花主茶之类咸以其年辟之摭言】连辔九衢【刘禹锡送张盥赴举诗序云吾不幸向所谓同年友当其盛时丨丨举镳旦絶丨丨若屏风然今来落落如晨星之相望】同年有情【唐李绛相德宗元义方言其私丨丨许季同德宗问之曰人于丨丨丨丨乎绛曰同年乃九州四海之人偶同科第或登科然后相识于情何有若其果才虽在兄弟子侄之中犹将用之况同年乎唐纪】同年逺嫌【冦莱公在枢府上欲罢之莱公已知乃遣人告沂公曰遭逢最乆今出求一使相幸同年赞之公曰将相之任极人臣之贵茍朝廷有所授亦当恳辞岂得以此私有所干于人也亟往问之莱公不乐后上议凖令出与一甚官公曰冦凖未二十年已登枢府太宗甚噐之凖有才望与一使相使当方面其风采足以为朝廷之光上然之翌日降制莱公捧使相诰谢于上前感激流涕曰苟非陛下主张臣安得有此命上曰王某知卿具道其言莱公出谓人曰王丨丨噐识非凖所能测也公在相府抑私丨丨皆此类魏公遗事】同年父执【五代王祐父彻同光初与桑维翰丨丨登第拜左拾遗维翰入相祐以父同门生裁书自陈维翰竒之礼待甚厚自是文价日重】同年友壻【王懿恪公拱辰与欧阳文忠公丨丨进士文忠自监元省元赴廷试锐意魁天下明日当唱名夜备新衣一袭懿恪輙先衣以入文忠怪焉懿恪笑曰为状元者当衣此至唱名果第一懿恪文忠同为薛简肃公子壻然文忠心少之文忠为参政时吏拟进懿恪仆射文忠曰仆射宰相官也王拱辰非曽任宰相者不可改东宫官以至拜宣徽使终身不至执政盖懿恪主李文靖文忠主范文正其党不同闻见録】一榜多人【尚书张咏尝谓人曰吾榜中得人最多谨重有雅望无如李文靖深沈有德镇服天下无如王公面折廷争素有风采无如冦公当方面寄则咏不敢辞】同门三李【元祐中舒州有李亮工者以文鸣缙绅间与苏黄游两集中有与其唱和诗时李伯时以善丹青妙絶世且好古博雅多收三代以来鼎彛之类又有李元中字画之工追钟王时号龙眠三李同年登进士第出处相若约以先贵无相防其后位俱不显挥麈録】
　　诗集同座主【三朝出入紫微臣头白金章未在身登第早年丨丨丨题书今日是州人阊门栁色烟中逺茂苑莺声雨后新此处吟诗向山寺知君望断曲江春张籍寄同年】共词场【忆昔词场共着鞭当时莺谷喜同迁关河契阔三千里音信稀踈二十年司空盻赠邓询美】同攀枝【年来惊喜两心知髙处丨丨次第丨人倚绣屏闲赏夜马嘶花径醉归时声名本自文章得藩溷曽劳笔砚随家去恩门四千里只应从此梦旌旗赵嘏】得接翅【岐路不在天十年行不至一旦公道开青云在平地枕上数声鼓衡门已如市白日探得珠不待骊龙睡怱怱出九衢僮仆顔色异故衣未及换尚有去年泪晴阳照花影落絮浮野翠对面时忽惊犹疑梦中事自怜孤飞鸟丨丨鸾凤丨永懐共济心莫起秦越意曹邺】同年无恩【唐王铎杨收皆薛逢丨丨收作相逢有诗曰须知金印朝天客同是沙堤避路人威凤偶时皆瑞圣应龙无水谩通神收闻之怒王铎作相逢又有诗曰昨日鸿毛万钧重今朝山岳一毫轻铎又怒之】同年俱贵【向文简敏中冦忠愍凖二相同以太平兴国五年登第后文简秉钧忠愍以使相守长安作诗寄文简曰玉殿登科四十年当时僚友尽英贤嵗寒唯有公兼我白首犹持将相权忠愍酬之曰九万鹏霄振翼时与君同折月中枝细思淳化持衡者得到于今更有谁】同年贷钱【丁晋公初释褐为饶倅丨丨白稹为判官稹一日以片纸假缗五环于公公笑曰榜下来婚京国富室岂无半千质物耶惧我挠之故矫耳于简尾书一絶戏之曰欺天行诈吾何有立地机关子太乖五百青蚨两家阙朱洪崖打白洪崖人以为朱崖之行亦兆于此】同年相仇【李处迈邯郸之孙政和初以直秘阁知相州时聂贵逺山为郡博士王将明甫为决曹掾王聂同年生也始甚欢而聂于乐籍中有所属意王亦昵之毎戒不令前聂恨之因而遂成仇怨其后甫改名黼为相聂以蔡元长称其刚方有立荐之改名昌擢为侍从黼大用事贬聂散官安置衡州益衔黼矣靖康时事大变召登政府黼之诛死聂有力焉而聂以是嵗出使至绛州被害挥麈録】穷达不同【晁武子云王文穆钦若以故相来守林州钱塘一老尉苍顔华髪矣文穆初甚不乐之询其履歴乃同年生恻然哀之遂封章于朝诏特改京秩尉以诗谢之云当年同试大明宫文字虽同命不同我作尉曹君作相东风元没两般风同上】契分稠叠【李挚与李敏同姓同嵗同门同年登第挚诗曰因縁三纪异契合四般同】











　　古今合璧事类备要前集卷三十九
&lt;子部,类书类,古今合璧事类备要&gt;
　　钦定四库全书
　　古今合璧事类备要前集卷四十
　　宋　谢维新　撰
　　仕进门
　　荐举　附　【举雠　自荐　赏举主举亲　自代　罚举主】
　　事类拔茹【丨茅丨以其彚征吉泰卦】引重【魏其侯灌夫工人以友善相丨丨丨丨犹荐善也】推贤【儒有内称不避亲外举不避怨丨丨而进达之不望其报儒行】知己【越石父曰君子伸于知己史记】举所知【仲弓问政子曰举贤才曰焉知贤才而举之曰丨尔丨丨尔所不知人其舍诸】励有志【蜀厐统字士元为郡功曹性好人伦每所称述多过其才人怪问之曰当今雅道陵迟善人少恶人多今拔十得五犹可以崇迈世教使有志者自励】举七十士【赵文子所举于晋国管库之士七十有余家礼记】荐六十家【赵武丨白屋之士丨丨丨韩子】除吏八百【常衮当国凡奏请一杜絶之无所甄别贤愚同滞及崔祐甫则荐举惟其人未逾年丨丨防丨丨员莫不谐允】起家千石【汉田蚡景帝皇后同母弟武帝时为丞相蚡以肺腑为相入奏事语移日所言皆聴荐人或丨丨至丨丨权移主上上曰君除吏尽未吾亦欲除吏】一言取士【贾辛将适县见魏子魏子曰辛来昔叔向适郑鬷蔑恶欲观叔向从使之取噐者而往立于堂下一言而善叔向闻之曰必鬷明也下执其手以上今子少不飏子若无言吾防失子矣言之不可以已也如是遂如故知今汝有力于王室吾是以举女行乎敬之哉左昭二十八年】一字拔人【初蔡克未仕时河内山简尝与琅琊王衍书曰蔡子尼今之正人衍以书示众曰山子以丨丨丨丨】荐宠下士【灌夫为人刚直使酒不好面谀贵戚诸势在己之右欲必陵之士在己左愈贫贱尤益礼敬与钧稠人广众丨丨丨軰丨亦以此多之】推举防士【韩安国嗜于财然所丨丨皆丨丨贤于己者也于梁举壶遂臧固郅佗皆天下之名士人亦以此称慕之】惟恐人知【孔光荐举丨丨其丨之闻丨】不容私谢【张安世尝有所荐其人来谢安世大恨以为举贤达能岂有私谢耶絶弗复为通】被荐不知【仁杰为相娄师德实荐之仁杰不知数挤师德于外武后问仁杰曰师德知人乎曰未闻武后以告仁杰出叹曰娄公盛德我为其所容】所举皆当【邓禹字仲华光武任使诸将多访于禹禹每有丨丨丨丨其才】可用为相【唐武后问狄仁杰朕欲得一佳士用之谁可者仁杰曰必欲卓荦竒才则有荆州长史张柬之其人虽老宰相才也大后擢柬之为洛州司马数日又问仁杰曰臣所荐者可为宰相非司马也乃迁秋官侍郎又曰云云卒用为相又尝荐夏官侍郎姚崇监察御史桓彦范太平州刺史敬晖数人率为名臣或谓仁杰曰天下桃李尽在公门仁杰曰荐贤为国非为私也】非此不可【韩信亡去萧何追之因荐于汉王曰必欲争天下非信无可与计事者又房元龄曰余人不足惜至于杜如晦王佐之才大王欲经营四方非如晦不可】以母言荐【吴隐之与太常韩康伯邻居康伯母殷浩之姊贤明妇人也隐之执母丧毎闻其泣辍飱投筯为之悲泣既而谓康伯曰汝若居铨衡当举如此辈人及康伯为吏部尚书隐之遂阶清级】为友表荐【萧嵩为左拾遗常与布衣张镐丨丨馆而礼之丨丨曰如镐者用之则为王者师不用则幽谷一叟矣元宗擢镐拾遗不数年出将入相】命世卿相【荀彧字文若前后所举丨丨大才终为卿相者十数人】私门宾客【汉匡衡传杨兴说车骑将军史髙曰以将军之幕府海内所仰望而所举不过丨丨丨丨乳母子弟富贵在身而烈士不举是为狐白之裘而反衣之也】药笼储材【元行冲谓狄仁杰曰下之事上譬如富家储积以自资也脯腊膎胰以供滋膳参术芝桂以防疾疢门下充为味者多矣愿以小人充备一药石仁杰笑曰君正吾药笼中物不可一日无】竒寳横道【韩愈荐樊宗师于袁滋相公书曰诚不忍丨丨丨弃丨侧】不如一鹗【汉邹阳谏吴王曰臣闻鸷鸟累百丨丨丨丨又后汉厐参字仲达为左校令先零反御史中丞樊凖荐参曰鸷鸟累百丨丨丨丨又吴吕庐陵贼起诸将不能下孙权曰鸷鸟累百丨丨丨丨令讨平之】若御三龙【刘繇字正礼兄岱字公山兖州刺史陶邱洪荐繇欲令举茂才刺史曰前年举公山奈何复举正礼洪曰明使君用公山于前擢正礼于后所谓御三龙于长途骋骐骥于千里不亦可乎】赍函贡身【严羽仕郡功曹刺史辟为从事郡举孝防曰大士贡名下士贡身丨丨丨丨非髙士也辞孝防贬吏部除无锡长耆旧传】懐板入见【黄穆为郡主簿忠上率下朝廷肃清太守荆寓举穆孝防乃荐让殷仲之遂丨丨丨丨寓曰若仲才者六选之首也而穆先之适足以兴谤议使使投版于内则卧病寓遂从之】珥笔丹墀【杜预举贤良方正表曰案苏赞布行于草野着德于闾阎放心直意若得丨丨丨丨端方格言必有谔谔匪躬之节】论道紫宫【陆云荐张瞻文曰若得言论端委太学错综艺文垂缨玉陛丨丨丨丨诚帝宫之瑰宝清庙之伟噐】増辉日月【陈蕃胡广上疏荐徐孺子等书曰伏见处士豫章徐孺子彭城姜肱德行纯备着于人聴若使擢登三事协亮天工必能翼宣盛美丨丨丨丨矣司马彪续汉书】垂光虹霓【孔融荐祢衡表曰伏见处士祢衡淑质贞亮英才卓荦若得龙跃天衢振翼云汉丨丨丨丨足以昭近署之多士】司农推毂【汉郑当时字庄为大丨丨每朝候上间未尝不言天下长者其丨丨士及官属丞吏诚有味其言也未尝名吏与官属言若恐伤之闻人之善言进之上惟恐后山东诸公以此翕然称郑庄】尚书密啓【山涛字巨源为吏部丨丨用人皆先丨丨然后公奏举无失才惟用陆亮寻贿败涛为冀州甄拔三十余人或为侍中尚书】荐二台官【孙抃为御史中丞荐唐介吴中复为御史人问曰公未尝与二人相识遽荐之何也孙曰昔人耻呈身御史今岂求识面台官耶后二人皆以风力闻天下孙晩为执政尝叹曰吾何功以辅政惟丨丨丨丨为无愧耳东轩笔録】荐两能吏【有范延赏者为殿直押兵过金陵张忠定公为守因问曰天使沿路来还见好官员否延赏曰昨过袁州萍乡县邑宰张希顔者虽不识之知其好官员也公曰何以言之延赏曰自入县境驿传桥道皆完葺田莱垦辟野无惰农及至邑则廛肆无赌博市驿不敢喧争夜宿邮中更鼔分明以是知其必善政也公大笑曰希顔固美矣天使亦好官员也即日同荐于朝希顔为发运使延赏亦为阁门祗皆号能吏也笔録】荐不示恩【范忠宣公在相位凡荐引人才必以天下公议所荐士未尝知公公未尝示恩意于人言行録】荐不识面【韩魏公喜用知名士或不识其面既用之其人亦不知所荐】不市私恩【王沂公曽为相士大夫有以差遣为请者公察其可用必正色却之既而擢用絶口未尝与言子弟曰独不使之知乎公曰用贤人主之事若使之知是我徇私请而市私恩也恩欲归已怨使谁归】不嫌毁已【王太尉荐冦莱公为相莱公数短太尉于上前而太尉专称其长上一日谓太尉曰卿虽称其美彼常谈卿恶太尉曰理固当然臣在相位乆政事阙失必多凖对陛下无所隐益见其忠直此臣所以重凖也上由是益贤太尉】举友代荐【刘锜与李常友善发运使杨佐欲荐常改官常愿先锜佐曰不见此风乆矣并荐之】上书求荐【程伊川与韩持国范夷叟泛舟于颍川西湖须臾客将去有一官员丨丨谒见大资頥将谓有激切公事乃是求知己頥云大资居位却不求人乃使人倒来求己是甚道理夷叟云只为正叔太执丨丨章常事也頥云不然只为曽有不求者不与来求者与之遂致人如此持国便服】不干举荐【荣阳吕公希哲与诸人云自少官守处未尝干人荐举以为后生之戒童防训】不妄推荐【谢泌谏议居官丨丨荐士或荐一人则焚香捧表望阙再拜而遣之所荐虽少而无有不显者云云】置夹袋册【吕正公为相夹袋中有册子四方人替罢谒见必问其有何人才客去随即疏之悉分门类或有一人而数人称之者必贤也朝廷求贤取之囊中故公为相文武百官各称职者以此巵史】袖材馆録【虞允文为相懐丨有一小方册目曰丨丨丨如汪应辰赵雄胡铨张震洪遵梁克家留正一时得人之盛有庆歴元祐风行状】荐张横渠【吕公着丨丨载修身讲学为关右士人师表且深知边境利害上特召对以为崇文院校书公又言载老矣宜任以事】荐程伊川【吕正献公与温公同奏举河南处士程頥乞特加召命待以不次召以为颍川推官国子监教授不就又以秘书省校书郎亦不就已而召对便殿拜崇政说书乃受命议者讥頥辞卑而居尊吕家传】更荐范公【范公服中上宰相书言朝政得失王曽见而伟之时晏殊亦在京师荐一人为馆职曽谓殊曰公知范仲淹舍不荐而荐斯人乎已为公置不行更荐仲淹也殊从之】力荐欧公【韩魏公屡荐欧阳公仁宗不用他日复荐之曰韩愈唐之名士天下望以为相而竟不用使愈为之未必有补于唐而谈者至今以为谤欧阳修今之韩愈陛下不用臣恐后人如唐谤必及国陛下何惜不一试之以晓天下后世也上从之】
　　举雠祈奚举善【丨丨请老晋侯问嗣焉称解狐其雠也将立之而卒又问焉对曰午也可于是羊舌职死矣晋侯曰孰可以代之对曰赤也可于是使祈午为中军尉羊舌赤佐之君子谓祈奚能丨丨矣称其雠不为谄立其子不为比举其偏不为党解狐得举祈午得位伯华得官建一官而三物成能举善也左襄二年】解狐举贤【解狐与荆伯栁为怨赵简子问于丨丨曰孰可以为上党守对曰荆伯栁可简子曰非子之雠乎对曰臣闻忠臣丨丨不避仇雠韩子】舅犯公荐【晋文公问于丨丨谁可使为西河守者对曰虚子羔曰子羔非子之仇欤曰君问为守者非问臣之仇也子羔见舅犯谢之曰君幸赦臣之过荐之于君得为西河守舅犯曰荐子者公也吾不以私事害公义子其去矣顾我射子矣说苑】蒋钦公举【丨丨屯宣城徐盛收钦屯吏表斩之盛常畏钦因事害已而钦亦称其善孙权曰君欲慕祈奚耶钦曰丨丨不挟私怨盛忠而勤强有胆畧今大事未定当助国求才岂敢挟私恨以蔽贤能吴书】
　　举亲祈奚举子【魏子谓成鱄曰吾与戍也县人其以我为党乎对曰何也戍之为人也逺不防君近不偪同居利思义在约思纯虽与之县不亦可乎】谢安荐侄【符坚强盛边境数被冦侵朝廷求文武将镇御丨丨以兄子元应举防超叹曰安违众举亲明也元必不负竒才也】仁杰荐子【狄丨丨子光嗣为司空丞武后诏丞相各举尚书郎一人仁杰荐光嗣后称职后曰祈奚内举果得人】贯之举弟【韦丨丨为监察御史丨其丨纁自代议者不谓之私】以亲拟官【肃宗谓崔祐甫曰人言卿拟官多亲故何也对曰陛下令臣荐拟庶官夫荐拟者必须悉其才行如不闻知何由得实帝然之】举弟充荐【程颢为御史神宗尝使推择人才先生荐数十人而以父表弟张载及弟頥居首行状】荐子为将【曹侍中将薨车驾亲临视之问以后事对曰臣无事可言固问之对曰臣二子晔与炜材噐有取臣若内举皆堪为将上问优劣对曰晔不如炜已而果然洓水】荐侄至相【吕文穆正致政居洛真宗祀汾隂过洛文穆尚能迎谒至囘銮已病帝幸其宅问曰卿诸子孰可用对曰臣诸子皆豚犬不可用有侄夷简任颍川推官宰相才也帝记其语遂至大用】
　　自荐郭隗自荐【燕昭王谓郭隗曰齐因吾国乱而袭破燕孤极知燕小诚得贤士以共图雪先王之耻孤之愿也先生视可者得身事之隗曰王必欲致士先从隗始况贤于隗者岂逺千里哉昭王为隗改筑宫而师事之乐毅自魏往邹衍自齐往剧辛自赵往士争趋燕遂以乐毅为上将军破齐战国防】毛遂自赞【秦围邯郸赵使平原君求救合从于楚约食客文武具备者二十人偕得十九人余无以满丨丨者前丨丨于平原君者愿备员而行平原君曰夫贤士譬若锥之处囊中其末立见先生未有所闻毛遂曰臣早得处囊中乃脱颖而出非特末见而已遂以为上客】方朔自誉【东丨丨上书文辞不逊髙丨称丨上伟之令待诏公车】王霸自陈【光武过颍阳丨丨率宾客上谒愿充行伍曰臣援归身圣朝本无公卿一言之荐左右为容之助臣不丨丨陛下何因闻之也】上书自鬻【汉武帝召天下贤良文学材力之士待以不次之位四方士多丨丨言得失丨丨者以千数东方朔传】献文不报【唐舒元舆丨丨阙下丨丨上书自言汉主父偃以布衣上书朝奏暮召臣所上八万言锻链精粹出入今古数千百年拔犀之角擢象之齿岂主父偃等可比哉】
　　自代吕举代【吕至都权问谁可代卿者对曰陆逊意深长才堪负重乃召逊拜偏将军右都督以代汉献纪】钟皓举代【陈寔出于单微钟皓为郡功曹辟司徒府临辞太守问谁可代卿者皓曰明府必欲得其人西门亭长陈寔可寔闻之曰钟君似不察人不知何独识我太守遂以寔为功曹汉质纪】韩愈举代【韩愈荐钱徽自代表云时名年辈俱在臣前擢以代臣必允众望】周瑜举代【周瑜病因上疏曰鲁肃智略足任乞以代瑜肃传】萧何举代【萧何不与曹参相能及何病惠帝自临视因问曰君即百嵗后谁可代君对曰知臣莫如主帝曰曹参何如何蝢首曰帝得之矣臣死不恨矣】丙吉举代【丙吉病上问可以自代者吉曰羣臣行能明主所知上固问吉乃曰西河守杜延年明于法度晓国家事前为九卿十余年今在郡治有声廷尉平于定国执宪详平天下自以为不寃太仆陈万年事后母孝谨此三人能在臣右上许之相次用以为相】
　　赏举士县赏胥臣【晋侯败狄于箕却缺获白狄子初臼季过冀见冀缺耨其妻馌之敬相待如宾与之归言诸文公请用之文公以为下军大夫反自箕襄公以再命先茅之丨丨丨丨曰举却缺子之功也左传】县赏士伯【晋侯赏桓子狄臣千室亦赏士伯以瓜衍之县曰吾获狄土子之功也微子吾丧伯氏矣羊舌职曰是赏也周书所谓庸庸祗祗者谓此物也宣十五年】召用王稽【秦昭王使谒者王稽于魏王稽载范睢入秦因言曰魏有张禄先生天下辩士臣故载来后昭王拜范睢为相睢言于昭王王召王稽拜河东太守本传】因封鄂秋【汉髙祖论功行封萧何为第一上曰进贤受上赏丨丨丨丨安平侯】爵赏无知【髙祖封陈平为户牖侯平辞曰此非臣之功也上曰吾用先生计谋战胜克敌非功而何平曰非魏无知臣安得进上曰若子可谓不背本矣乃复赏无知】帛赐常何【马周至长安舍中郎将常何家贞观间诏百官言得失何武人不涉学周为条二十余事皆当世所切太宗怪问何曰此非臣所能家客马周教臣言之帝即召之间未至遣使四辈趣及谒见帝与语大恱拜监察御史帝以何得人赐帛三百匹】
　　罚举主蔽贤戮【汉武帝诏进贤受上赏丨丨丨显丨古之道也不贡士一则黜爵再则削地三则黜爵削地卑矣】不实削户【元帝诏列侯茂才张勃举陈汤司奏汤无行勃选举故丨以丨丨丨】举主坐迁【何武举方正所举者召见槃辟雅拜有司以为诡众武坐迁楚内史本传】郡主坐免【顺帝令郡国举孝防限年四十以上诸生通章句文史能牋奏乃得应选其有茂才异等若顔渊子竒不拘年齿广陵举孝防徐淑左雄诘之曰昔顔渊闻一知十孝防闻一知防耶淑无以对丨丨丨丨】诗集鍳裁【蓝田十月雪塞关我兴南望愁羣山攒天崔嵬冻相映公乃寄命于其间秩卑俸薄食口众岂有酒食开容顔殿前羣公赐食罢骅骝踏路骄且闲称多量少丨丨密岂念幽桂遗蓁菅防欲犯顔出荐口气象硉兀未可攀韩愈赠崔斯立】吹送【献纳司存雨露边地分清切任才贤舍人退食收封事宫女开函近御筵晓漏追趋青琐闼晴窻检防白云篇杨雄更有河东赋惟待丨嘘丨上天杜甫赠起居舍人】花木春【范文正知杭州苏鳞为属县巡检城中兵官往往皆获荐书独鳞在外邑未见收録因公事入府献诗曰近水楼台先得月向阳丨丨易为丨文正荐之】酴醿架【王荆公荐进一二寒士位侍从初无意于大用也公去位后遂参政公作小诗寄意云本种丨丨丨金沙只谩栽自矜顔色好飞度腊前开曽慥诗话】
　　辟举
　　事类宰府辟举【吏职满嵗丨丨州郡乃得丨丨左雄疏】郡国辟置【汉自诏举之外其府寺郡国属吏皆令自辟故河南守吴公召贾谊致门下孙寳明经张忠辟寳为属杨震辟杜乔胡广辟李膺汉书】表留幕府【唐太宗为秦王府属多外迁房元龄曰如晦王佐才丨丨丨丨唐书】屈为参军【唐韦思谦传沛王府长史皇甫公义引思谦为参军谓曰公非池中物屈公为数旬客以重此府耳】与父同命【陈羣父子并着髙名世号三君毎宰府辟召常同时旌命羔鴈成羣当世靡不荣之续汉书】为亲而喜【后汉毛义家贫以孝行称府檄以为郡守义以手捧檄而入喜动顔色张奉薄之后义母亾遂不仕奉叹曰徃日之喜乃为亲也东汉书力田不如逢年善仕不如遇合史记】江统知人【晋江统字应元东海王越为兖州牧以统为别驾委以州事与统书曰昔王子师为豫州未下车辟荀慈明下车辟孔文举贵州人士有堪应比者否统举防览为贤良阮修为直言程收为方正时以为知人】桓温善客【谢安及第万废黜始有仕进志年已四十余矣桓温请为司马发新亭朝士咸送既到温喜甚言平生欢笑竟日宾出温问左右颇尝见我有如此客否本传】仲叔投劾【太原闵仲叔世称节士建武中应司徒侯霸之辟既至霸不及政事徒劳苦而已仲叔恨曰以丨丨为不足问耶不当辟辟而不问是失人也遂丨丨而去周燮等传叙】陈蕃投传【豫州刺史周景辟陈蕃为别驾从事蕃以谏诤不合投传而去注传符也本传】辟可为师【范文正公言幕府丨客须丨丨丨者乃辟之虽朋友亦不可辟】取所可用【侬智髙叛仁宗遣枢密副使狄青为宣抚使青受命有因贵近求从青行者青延见谓之曰君欲从青行此青之所求也何必因人之言乎然能击贼有功朝廷有厚赏青不敢不为之请也若往而不能击贼则军中法重青不敢私也君其思之闻者大骇其所辟取皆青之素所予以为可用者人望固已归矣南丰杂志】幕府名士【天圣明道中钱文僖留守西都谢希深为通判欧阳永叔为推官尹师鲁为书记梅圣俞为主簿皆天下之名士闻见録】书局辟官【司马公光作通鉴英宗命置局袐阁以其所素贤者刘攽刘恕范祖禹为属又奏其子康为检阅文字除袐书省正字迁校书郎】
　　诗集感意【君知妾有夫赠妾双明珠丨君纒绵丨系在红罗襦妾家髙楼连苑起良人执防明光里知君用心如日月事夫誓拟同生死还君明珠双泪垂何不相逢未嫁时张籍节妇吟辞辟命作】报恩【长把种树书人云避世士忽骑将军马自号丨丨子风云入壮懐泉石别幽耳钜鹿师欲老常山险犹恃岂特彼相忧固是吾徒耻去去事方急酒行可以起韩愈送石处士赴幕】
　　滥爵
　　事类献瓜【唐德宗幸梁有丨丨者帝嘉其意欲授以试官陆贽曰爵禄者天下公噐不可轻也今献瓜一噐果一盛则授之彼忘躯者有以相谓矣人何劝焉唐纪】货缬【郑云滥事刘瞻丨紫丨四百匹得为安州刺史北史】互市【晋惠帝居位货赂公行谗邪得志更相荐举天下谓之丨丨本纪】赌郡【南史文帝与羊保奕丨丨保胜补宣城太守本传】白版侯【武后时封侯者众铸印不供至有丨丨丨者焉朝野佥载】墨敇官【中宗时韦后及太平安乐公主等用事于侧门屠贩纳赀售官降丨丨斜封授之号斜封丨凡数千员内外盈溢至无防事以居当时谓之三无坐处言宰相御史及员外郎也唐书】西国成市【齐季陵迟官方淆乱鸿图不纲丨丨丨丨金章有盈笥之谣华貂深不足之叹选范云逊封侯表】朱门陈防【隋文帝曰道衡驱吏勤劳宜使丨丨丨丨于是进上开府隋史】鸣玉曵履【马周上疏王长通曰明达本乐工舆皂杂类韦槃提斛斯正无他才独解调马虽术逾等夷可厚赐金帛今超授髙爵与外廷朝防驺儒倡子丨丨丨丨臣切耻之本传】把椎脱腕【刘子元上书讥羣臣无功遭遇輙迁至都下有车载斗量丨丨丨丨之谚云云】厮役续貂【晋赵王伦簒位同谋者越阶次奴卒厮役亦加爵位每会貂蝉盈坐时人语曰貂不足狗尾续晋史】舞胡曵组【唐髙祖以乐工安叱奴为散骑常侍李纲谏丨丨鸣玉丨丨非创业垂统贻子孙之道】骑都塞市【梁天监初钟嵘言永平时弊未革丨丨丨丨郎将填街】常侍比肩【梁朝员外丨丨路上丨丨咨议参军市中无数】羊胃都骑【后汉更始官爵皆贾竖膳夫庖人长安为之语曰灶下养中郎将烂羊胃骑都尉烂羊头关内侯汉书】麒麟朝士【唐杨炯毎呼朝士为麒麟楦或问之曰今假弄麒麟者必修饰其形覆之驴上宛然异物及去其皮还是驴尔无德而朱紫何以异是朝野佥记】骑马员外【宋泰始初军功既多爵秩无序佃夫仆从皂皆受不次之位捉车者郎将丨丨者丨丨宋书】索彪仪同【齐后主时诸宫奴婢阉人商人胡户歌舞倡优人滥得富贵者以万数开府千余仪同无数爵及鹰犬乃有仪同明君之号故有丨丨丨丨逍遥郡君陵霄郡君】酣舞学士【崔日用宴内殿酒丨起为囘波丨求为丨丨中宗即诏兼文馆学士】疾足节度【五代王进以疾足善走周太祖授以丨丨丨丨】
　　鬻爵
　　事类入粟拜爵【晁错策重粟之道在于以粟为赏罚令募天下丨丨县官丨丨得以除罪如此富人有爵农人有钱粟有所渫汉食货志】以赀补郎【张释之传以入赀为郎又汉浑邪等降县官费众仓府空贫民大徙皆仰给县官无以尽赡卜式复持钱二十万与河南太守以给徙上识式姓名以式终长者乃召拜为中郎本传】计金封侯【汉武帝时请令民得买爵请置赏者名曰武功爵级十七万凡直三十余万金以显军功军功多用超等大者封侯卿大夫小者郎吏】入米除郡【宋文帝令人丨丨七百石者丨丨】西邸定价【后汉灵帝光和元年初开丨丨卖官自关内侯虎贲羽林入钱各有差私令左右卖公卿公千万卿五百万】私门入钱【晋武帝问刘毅朕方汉何帝对曰桓灵卖官钱入官库陛下卖官钱入私门殆不如也本纪】堂牒卖官【王昶遣医人陈究以空名丨丨丨丨】墨敇斜封【中宗庶人韦氏梢宠树亲属封拜之昭容与乳母及尚宫贺娄等多受金钱封巫赵陇西夫人禁中势与上官埓繇是丨丨丨丨出矣出唐史】铜臭三公【灵帝开鸿都门卖官及私令左右卖公卿公千万卿五百万崔烈入钱得三公问子钧曰我为三公人以为何钧曰论者嫌其铜臭烈怒击之汉书】钱多刺史【前蜀王衍太后太妃以教令卖官自刺史以下每一官阙必数人并争而入钱多者得之出白六帖】


　　古今合璧事类备要前集卷四十
　　钦定四库全书
　　古今合璧事类备要前集四十一
　　宋　谢维新　撰
　　仕进门
　　赴任　附　书考
　　事类往戍【齐侯使连称管至父戍葵邱曰瓜时而丨及瓜而代左传】办装【钟离意上书荐刘平等特赐丨丨钱后汉书】赐县令钱【客曹郎主治羗戎事剧迁刺史其公迁县令诏书赐钱三万与三台祖饯治装一月谒公卿凌朝乃发后汉百官志注】赐太守钱【张辅为东郡太守赐装钱三十万以之官同上】
　　书考有虞考绩【三载考绩三考黜陟幽明庶绩咸熈书】成周考成【以参互考日成以月要考月成以嵗防考嵗成周礼】奏考课法【京房曰古帝王以功举贤则万化成瑞应着宜令百官各试其功灾异可息诏使房作其事房丨丨丨吏丨汉书刘卲作都官考课法七十二条魏志】为黜陟法【杜预受诏丨丨丨之丨曰莫若委达官各考所统在官一年以后毎嵗言优者一人为上第劣者一人为下第因计偕以名闻按其六嵗处优举者超用之处劣举者奏免之其优多劣少者叙用之劣多优少者左迁之晋书】考书第一【郑善果所至有绩号清吏尝与武威太守樊予盖考为天下第一炀帝赐物千段金百两○唐上考第以李纲孙伏伽为第一通鉴○卢从愿任豫州刺史考课为天下第一】考课第六【萧育为茂陵令防课注丨丨丨丨漆令郭舜殿见责育救之扶风怒曰君课第六裁自脱何暇为人言也本传】考绩为最【路嗣恭连徙神乌姑臧二县丨丨丨天下丨元宗以为可嗣鲁恭因赐名○崔彦昭吏治精明戴叔伦清明仁恕所至称最】考改中上【卢承庆考内外官有一官督运遭风失米卢考之曰监运损粮考中下其人容止自若无言而退卢改注曰非力所及丨中中既无喜容亦无愧辞又丨曰宠辱不惊考丨丨】固辞上考【卢迈进给事中俄防考课迈以不满嵗丨丨丨丨缙绅髙其义】不许上考【宇文融用事以括田功为上下考卢从愿丨丨融恨之并史】自书下考【阳城为道州刺史赋税不时观察使数诮责州当上考功第城自署曰抚字心劳催科政拙考下下】自述其考【唐临丨丨丨丨曰形如死灰心若鐡石唐书】升中书考【张说为中书令元宗诏曰动惟直道累开献纳之诚言则不谀自得谋猷之体才望兼着理合褒升考中上同上】书録事考【周李详解褐盐亭尉因考为録事所挤详谓刺史曰録事持铨曹之权当要害之地为其妄褒贬耳若使详秉笔颇亦有词刺史遂授笔详即丨丨丨丨曰怯断大案好勾小稽自隐不清言他扰浊阶前两竞鬬困方休狱里囚人非赦不出天下以为谈笑之最焉御史台记】
　　摄职　附　换官
　　事类兼职【丨人之丨六帖】二事【沈诸梁兼丨丨注谓令尹司马也传】士防摄右【晋文公城濮之役舟之侨先归丨丨丨丨】叔鱼摄理【晋邢侯与雍子争鄐田士景伯如楚丨丨丨丨注理狱官也】祝佗辞职【卫侯将防使丨丨从丨曰臣展四体以率旧丨犹惧不给而烦刑书若又供二徼大罪也谓兼二职也】夫子摄政【丨丨为鲁司冦丨丨七日诛少正夘并同上】摄府县官【元宗西狩诏留崔光逺为京兆尹西京留守采访使乗舆已出都人乱入左藏大盈争辇财珍光逺募官丨丨丨谁何宫阙斩数十人乃定唐史】摄台省官【李晟择文武丨丨丨丨以俟乗舆】摄行军长史【李靖陈图萧锐十防有诏拜靖行军总管兼丨孝防丨丨丨丨】摄御史大夫【李巨授陈留谯郡太守丨丨丨丨丨明日谢帝惊曰何摄为即诏御史大夫】
　　换官两县皆理【薛宣为冯翊颍阳多盗贼令薛防未尝治民职不办粟邑县小人谨朴易理令尹赏有才宣奏赏与防换县旬日间丨丨丨丨曰公绰优于赵魏六帖】二州对换【母邱俭为镇南将军豫州刺史诸葛诞东关不利乃令诞俭对换诞为豫州俭为杨州魏志】
　　迁除
　　事类登庸【若时丨丨书】显遂【丨忠丨良同上】不次【贤能丨待丨而举记丨丨见拔以示羣臣唐史】不拘【英主取贤丨丨阶陛陆贽传】除故官【凡言除者丨丨丨就新官也汉书音义】越清级【亦有少负令誉超丨丨丨者南史】嵗中大夫【汉文帝召贾谊为博士超迁丨丨至太中丨丨本传】旬月宰相【车千秋以一言悟意封侯丨丨取丨丨封侯世未尝有本传】嵗中四迁【主父偃上书召见拜为郎中大夫丨丨丨丨本传】夜加二阶【唐韩思彦擢第授监察御史昌言当世得失髙宗丨召丨丨丨待诏宏文馆】骤得中书【苏颋为工部侍郎帝问丞相有自工部得中书侍郎者乎对曰陛下任贤何资之计乃诏为中书侍郎】四迁吏部【郑珣瑜以讽谏主文科髙第丨丨丨丨侍郎】二朞宰相【张镐起布衣丨丨至丨丨】数月中丞【武后时薛季昶上书自布衣擢监察御史自给事中丨丨为御史丨丨】旬日藩镇【李愬进山南东道节度使丨丨父兄践两镇】三载侍中【南梁张缵起居袐书郎丨丨迁太子舍人迁尚书吏部郎俄兼丨丨时人以为早达并本传】每迁有光【郭汾阳丨丨面长三寸额丨丨气事已乃复旧陇上书】召见垂泣【韩思彦为李义甫谮出为山阳丞髙宗丨问不丨卿乆今何官耶思彦泣道所以帝召为御史本传】
　　章服　附　赐绯　赐紫
　　事类命德【天丨有丨五服五章哉臯谟】在笥【惟衣裳丨丨说命】唐官服制【唐初品官旧服止黄紫贞观四年诏三品以上服紫四品五品以上服绯六品七品以緑八品九品以青永徽三年京官文武职事四品五品并给随身鱼袋天授中改佩鱼为神龙依旧景云赦文鱼袋着紫者金装着绯者银装是时正员官始佩鱼其离任及致仕即去鱼袋员外判试并检校等官并不佩鱼开元中张嘉贞奏请致仕官及内外官五品以上检校试判及内供奉官见占阙者听凖正员例许终身佩鱼以理去任亦许佩鱼自后恩制赏绯紫谓之章服凡服饰差等上得兼下下不得僭上唐防要及职林】国朝服制【雍熈初郊祀礼成诏升朝官服绯緑二十年叙赐绯紫真宗东封西祀赦书京朝官并以十五年为限太平兴国二年诏朝官出知节镇及转运使副借紫知防团刺史州借绯衣绯者借紫其知通判知军监止借绯防要鱼袋之制国初多阙雍熈元年南郊毕出内鱼袋以赐近臣由是内外升朝官皆佩鱼旧制借服者但称借紫借绯初不佩鱼医官职虽髙亦不佩鱼政和初王诏上言于是始佩鱼称借紫金鱼袋而医官随服色佩鱼矣防要及国史补】
　　赐绯告舅得绯【李子慎诬丨其丨获五品其母见其着绯衫泣曰此是汝舅血染者耶唐书】为使请绯【张宿使淄青裴度欲丨请银绯】乗驴着绯【张鷟初为岐王属夜梦着绯丨丨睡中自怪我衣緑乗马何为衣绯却乗驴其年应举及第授鸿胪丞未经考而授五品以其应也佥载】为防齧袍【张鷟为鸿胪丞防带及緑袍并防齧有蜘蛛大如粟当寝门縁丝上经数日大赦加阶授五品】居相着绯【张嘉贞开元中书令着绯傅游艺武后时丨丨位丨丨南部书】复官还绯【沈佺期以罪谪遇恩丨丨而未丨朱衣因内宴羣臣皆歌回波词佺期曰身名已齿録袍笏未赐牙丨中宗即赐之本事诗】
　　赐紫侍读赐紫【冯伉为皇太子诸王丨丨殿中丨金丨服唐书】中丞奏紫【太和三年中书门下奏检校四品兼丨丨赐绯经三周年以上者兼许丨丨同上】赌集翠裘【武后以南海献集翠裘赐张昌宗狄仁杰入奏事后令争三筹丨昌宗所衣裘卿以何物为对狄因指所衣紫絁袍曰臣以此敌则天笑曰此裘价逾千金卿之所指为不等矣狄对曰臣袍乃大臣朝见奏对之服也集异记】指紫系布【顔真卿问范氏尼曰吾得五品否尼丨坐上丨丨丨云顔郎衫色如此】起家金紫【李泌丨丨丨丨为帝王师广记】特恩金鱼【崔日用为中丞赐紫是时佩鱼须有丨丨日用因内宴撰回波词中宗以丨丨赐之本事诗】
　　诗集朱绂【丨丨白银章○扶病垂丨丨并杜诗】紫绶【金章丨丨照青春同上】
　　聘召
　　事类君命【丨丨召不俟驾行矣论语】使节【凡君召以三节二节以走一节以趋在官不俟屦在外不俟车注节所以明信辅君命也使使召臣急则持二缓则持一玉藻】币帛【季春出丨丨聘名士月令】圭璧【聘人以丨聘士以丨召人以瑗荀子】束帛【贲于邱园丨丨戋戋易贲卦】车乗【翘翘丨丨招我以弓左庄传】公车【遣诣丨丨后汉记】驲传【李峤传邮驲尔雅云丨遽丨皆传车驿马之名本传】币聘莘野【伊尹耕于有莘之野汤三使人以丨丨之既而幡然改曰与我处畎亩之中由是以乐尧舜之道吾岂若使是君为尧舜之君哉吾岂若使是民为尧舜之民哉吾岂若于吾身亲见之哉孟子】旌招虞人【齐景公田招虞人以丨不至将杀之志士不防在沟壑勇士不防丧其元孔子奚取焉取非其招不往也曰敢问丨丨丨何以曰以皮冠庶人以旃士以旂大夫以旌以大夫之招招虞人虞人死不敢往以士之招招庶人庶人岂敢往哉况乎以不贤人之招招贤人乎同上】长吏劝驾【髙帝诏有称明德者丨丨必身丨为之丨谓身自往劝以车驾而遣之】舍人趣装【萧何薨参闻之告丨丨丨治行吾且入相居无何使者且召参】安车往迎【汉四皓隐商山惠帝为太子为书卑辞丨丨迎以为客乃出】前席召见【贾谊为长沙王太傅嵗余文帝思谊征之入见上方受厘坐宣室上因感鬼神事而问鬼神之本谊具道所以然之故至夜半文帝丨丨既罢曰吾乆不见贾生自以为过之今不及也乃拜为梁懐王太本传】因赋召问【蜀人杨得意为狗监侍上上读子虚赋而善之曰朕独不得与此人同时哉得意曰臣邑人司马相如为此赋上惊乃召问】上书召见【主父偃齐人诸儒相与排摈不容于齐家贫北游燕赵为客乃西入关资用之留乆诸公宾客多厌之偃上书阙下朝奏暮召所言九事其八事为律令一事谏伐匈奴同上○主父偃等书奏天子召见谓曰公等皆安在何相见之晩也拜为郎中主父偃尤亲幸一嵗中凡四迁为中大夫汉武纪】吾今召矣【汲黯坐免官隐于田园者数年召为淮阳太守黯泣曰愿为中郎出入禁闼补过拾遗上曰君薄淮阳耶丨丨丨君丨】何不惮烦【王良病归就征过友人友人不肯见曰不有忠言竒谋以取大位丨其往来屑屑丨丨丨也】蒲轮遣召【武帝遣使者安车丨丨束帛加璧召鲁申公】封车遣诣【汉平帝征天下通知逸经古记歴算五经者所在为驾一丨轺丨丨丨注诸发驾置传者封以御史大夫印章】元纁遣聘【光武备安车丨丨丨使丨严光三反而后至】羔币往聘【安帝时陈忠荐周燮冯良帝以元纁丨丨聘之】锋车一乗【晋宗室义阳成王望字子初时魏髙贵乡公好才爱士望与裴秀王沇钟防并见亲待公性急秀等居内职急有召便至以望外官特给追丨丨丨丨武贲五人每有宴集望奔驰而至】使者四辈【太宗召马周未至间遣丨丨丨丨敦趣及见与语大恱】诏除银青【代宗欲相李泌元载忌之帝不得已出泌约曰后召当以银为信忽除银青泌知载必败已且相矣未防果然家传】召见金銮【李太白事见宗室门】召拜拾遗【陆以髙士召不至素善李蔚及当国丨丨丨丨诏下而卒】召见延英【陈抟隐居华山艺祖召不至太宗丨以羽服丨于丨丨】召起除官【邵康节与富文忠早相知文忠入相诏天下举遗逸康节不屈后再举诏王拱辰尹洛以康节应诏颍川荐常秩皆先除试将作监主簿二人皆不起后常秩赐对除谏官】召见拜官【种放以处士丨丨丨丨真宗待以殊礼名动海内】诗集除书到门【简略非世噐委身同草木逍遥精舍居饮水自为足累日曽一栉对书常懒读社腊防髙年山川恣游瞩明世方选士中朝悬美禄丨丨忽丨丨冠带便拘束愧忝郎署迹谬防君子録俯仰垂华缨飘风翔轻毂行将亲爱别恋此西涧曲逺峯明夕川夏雨生众緑迅风飘野路回首不遑宿明晨下烟阙白云在幽谷韦应物送尚书】
　　朝会　附　寓直
　　事类宾礼【大宗伯以丨丨亲邦国春见曰朝夏见曰宗秋见曰觐冬见曰遇礼官】侯职【诸丨朝于天子曰述丨一不朝则贬其爵再不朝则削其地三不朝则六师移之告子】登陛【臣愿一丨文石之丨涉赤墀之涂汉史】接武【丨丨防龙簉迹鸳鹭上官仪传】车服以庸【舜五载一巡狩羣后四朝敷奏以言明试以功丨丨丨丨书】玉帛毕至【禹防诸侯于涂山执丨丨者万国　制】圭璧缫采【典瑞公执桓圭侯执信圭伯执躬丨缫皆三采三就子执谷丨男执蒲璧丨皆二丨再就以朝觐宗遇防同于王礼】庭燎鸾声【丨丨美宣王也因以箴之夜如何其夜未央君子至止丨丨锵锵庭燎】以圭入觐【韩侯以其介圭入觐于王】举烽而朝【褒姒不好笑幽王欲其笑万方故不笑幽王为烽燧大鼓有冦至则举烽燧诸侯悉至而无冦褒姒乃大笑幽王欲恱之数弄烽火其后不信幽王至幽王之废申后去太子申侯怒乃与缯西夷犬戎共攻幽王幽王丨丨火征兵莫至遂杀幽王骊山下】来朝不礼【郑伯如周始朝桓王也王不礼焉周桓公言于王曰我周之东迁晋郑焉依善郑以劝来者犹惧不蔇况不礼焉郑不来矣左隐公】来朝争长【滕侯薛侯丨丨丨丨同上】享醴命宥【虢公晋侯朝王王丨丨丨之丨皆赐玉五瑴马三匹非礼也左庄】盛服假寐【宣子骤谏公患之使鉏麑贼之晨往寝门辟矣丨丨将朝尚早坐而丨丨麑退叹而言曰不防恭敬民之主也贼民之主不忠弃君之命不信有一于此不如死也触槐而死左宣】诸生绵蕞【髙帝法为简易羣臣饮争功醉或妄呼拔劒撃柱叔孙通曰愿征鲁丨丨与臣弟子共起朝仪为丨丨野外习之汉史】九宾胪句【叔孙通既起朝仪与诸生习之月余防十月诸侯朝百官各以次陈列广行设丨丨丨丨传同上】置酒无哗【汉长乐宫成诸侯羣臣朝竟丨丨丨敢讙丨失礼者】奉璋肃容【晋万国咸享各以其职献贽丨丨人丨其丨传元朝防赋】升殿乃拜【东平王苍入朝既至丨丨丨丨天子亲答之本传】离立偶语【王无竞改殿中侍御史防朝宰相宗楚客杨再思丨丨丨丨无竞扬笏曰朝礼尚敬公等大臣不当慢常典同上】驺卒访事【梁刘孝标多所陵忽毎朝防公卿间无与语反呼丨丨丨丨】驺童预政【马周疏伏见王长通白明达本乐工舆皂杂类韦槃提斛斯无他材独解调马今超授髙爵与政外廷朝防丨丨倡子鸣玉曵履臣窃耻之唐史】
　　寓直缬袍覆寝【韦绶为翰林学士密政多所参逮帝尝幸其院韦后从防绶方寝学生郑絪欲驰告之帝不许时大寒以妃蜀丨丨丨而去其待遇如此】莲炬送还【令狐绹入翰林为学士夜对禁中烛尽帝以乗舆金丨华丨丨丨院吏望见以为天子来绹至皆惊唐书】蜡液濡纸【栁公权为翰林书诏学士尝夜召对于亭烛穷而语未尽宫人以丨丨丨丨继之唐史】宫烛然窻【苏易简为学士太宗尝夜幸玉堂易简已寝遽起无烛具衣冠丨嫔自窻格引丨入照之窻格上有火丨处至今不欲更易为玉堂盛事笔谈又苏易简尝醉寝于直庐夜分忽中人宣召遽起以水沃面具簪笏以朝赐坐访以外事应对如流略无舛误仍令草王显枢密使剥麻来晨并不记上亦不觉其醉自以为神助焉续翰林志】进制麻草【祥符中钱惟演入院是夕召入令草夀春王制惟演进草乞御笔刋削然后写麻从之是夕一更二防进草三防降出御笔书依奏方付待诏书写渑水燕谈】赐金莲炬【苏轼迁翰林学士尝锁宿禁中中使宣入对宣仁问曰卿前年为何官曰臣前年为汝州团练使今为何官曰臣待罪翰林上叹竒才宣仁曰此先帝之意也先帝毎诵卿文章必曰竒才竒才但未及进用卿即上仙耳轼不觉哭失声宣仁与哲宗亦泣下已而命坐赐茶撤御前金莲烛送归院】
　　诗集鴈行【夜色尚苍苍槐隂夹路长聴钟出长乐传鼔到新昌宿雨沙隄润秋风桦烛香马骄欺地软人健得天凉待漏排阊阖停珂拥建章尔随黄阁老吾次紫微郎并入连称籍齐趋对折方鬬妆花接蕚绰立丨分丨近职诚为美微官岂合当纶言难下笔谏纸易连箱老去何徼幸时来不料量唯求致身地相誓荅恩光白居易】骑省【丨丨直明光鸡鸣谒建章遥闻侍中佩暗识令公香玉漏催铜史天书问夕郎旌旂映阊阖歌吹满昭阳官舍梅初紫宫门栁欲黄愿将迟日意同与圣恩长王维】劔佩衣冠【银烛朝天紫陌长禁城春色晓苍苍千条弱栁垂青琐百啭流莺绕建章丨丨声随玉墀步丨丨身惹御炉香共沐恩波凤池上朝朝染翰侍君王贾至呈寮友】旌旂宫殿【五夜漏声催晓箭九重春色醉仙桃丨丨日暖龙蛇动丨丨风微燕雀髙朝罢香烟擕满袖诗成珠玉在挥毫欲知世掌丝纶美池上于今有凤毛杜甫和贾舍人】九天阊阖【绛帻鸡人报晓筹尚衣方进翠云裘丨丨丨丨开宫殿万国衣冠拜冕旒日色才临仙掌动香烟欲傍衮龙浮朝罢须裁五色诏佩声归到凤池头王维和贾舍人】千官仙仗【鸡鸣紫陌曙光寒莺啭皇州春色防金阙晓钟开万户玉阶仙仗拥丨丨花迎劔佩星初落栁拂旌旂露未干独有凤凰池上客阳春一曲和皆难岑参和贾舍人】天顔有喜【户外昭容紫袖垂双瞻御座引朝仪香飘合殿春风转花拂千官淑景移昼漏稀闻髙阁报丨丨丨丨近臣知宫中毎出归东省防送夔龙集凤池杜甫按唐防要天祐二年敇令后每遇延英坐朝日只令小黄门只引从宫人不得擅出内乃知杜诗所谓引朝仪者真出殿引坐也竒语】仙仗成行【长安嵗后见归鸿紫禁朝天拜舞同曙色渐分双阙里漏声遥在百花中炉烟乍起开丨丨玉佩丨丨引上公共荷发生同雨露不应黄叶乆从风皇甫曽】丹墀碧落【钟传清禁才应彻漏报仙闱俨已开双阙薄烟笼菡萏九城初日照蓬莱朝时但向丨丨拜仗下方从丨丨回圣代逍遥更何事愿将巴曲赞康哉杨巨源】书殿纶闱【吟君昨日早朝诗金御炉前唤仗时烟吐白龙头宛转扇开青雉尾参差暂留丨丨多称屈今入丨丨即可知从此摩霄去非晚鬓边未有一茎丝白居易和刘学士】随仗报班【踈星寥落晓光微残月苍龙阙角西玉勒争门丨丨入牙牌当殿丨丨齐羽仪虽接鸳兼鹭野性终存鹿与麛笑杀汝隂常处士十年骑马聴朝鸡欧阳永叔】鸣鞭佩玉【阊阖初开瑞雾中丹霞晓日上苍龙丨丨警彻廊千步丨丨声移防五重雪后朝寒犹凛冽栁梢春意已防茸少年自结芬菲侣老病惟添诗思浓同上】花鬛斑虬【丨丨丨丨驾早朝玉栏宫殿压云涛九州画地中原壮万象横天紫极髙日月辉明留阙角龙蛇蟠结动旌旄羣仙遥望蓬莱拜五色非烟绕赭袍郑毅夫】玉龙金兽【陆生声誉在云间来预簪裾谒帝顔冠劔有容防与契文章全盛马兼班耽耽丨宇丨纒栋霭霭丨铺丨齧环却出常朝殿前过防衣风动自相攀梅圣俞】寓直花隐掖垣【丨丨丨丨暮啾啾栖鸟过星临万户动月傍九霄多不寝聼金钥因风想玉珂明朝有封事数问夜如何杜甫奉宿左省】栁迷归院【昼刻传呼浅春旂簇仗齐退朝花底散归院丨边丨楼雪融城湿宫云去殿低避人焚谏草骑马欲鸡栖杜甫晩出左掖】金炉香烬【丨丨丨丨漏声残剪剪轻风阵阵寒春色恼人眠不得月移花影上阑干王介甫夜直】玉府仙宫【绛河星斗夜阑干禁署沈沈闭九关上帝册书羣丨丨丨人丨殿巨鳌山凉蟾影度秋隂薄促漏声来夜唱闲拥鼻吟多欲愁絶严钟凄断树乌还晏同叔初秋寓直】海山鼇背【凤楼鸳瓦蟾波湿众籁声沈百虫蛰仙盘云表露成霜何人夜半牛衣泣芝泥香熟封诏书河汉西倾移斗车隂风摵摵起庭树寒澌戛戛鸣宫渠千庐迭唱传宵柝丨丨丨丨蓬壶顶金缸珠网结绮钱玉井银牀垂素绠前席受厘询硕生观书百斤须中程投籖乍应严鼓节求衣误聴苍蝇声渴乌漏尽繁星曙鱼钥建章开万户初日朣胧艶屋梁鸣鞭一声下大路】御烛宫壶【微霰霏霏防玉堂词头夜半揽衣忙分光丨丨星辰烂拜赐丨丨雨露香醉眼有花书字大老人无睡漏声长何时却遂桑榆暖社酒寒灯乐未央苏子瞻东坡直玉堂十一月一日锁院是日苦寒诏赐宫烛法酒】
  </div>
  <div class="pagination">
   <a href="古今合璧事类备要_page13.html">
    上一页
   </a>
   <span>
    ...
   </span>
   <a href="古今合璧事类备要_page9.html">
    9
   </a>
   <a href="古今合璧事类备要_page10.html">
    10
   </a>
   <a href="古今合璧事类备要_page11.html">
    11
   </a>
   <a href="古今合璧事类备要_page12.html">
    12
   </a>
   <a href="古今合璧事类备要_page13.html">
    13
   </a>
   <span class="current-page">
    14
   </span>
   <a href="古今合璧事类备要_page15.html">
    15
   </a>
   <a href="古今合璧事类备要_page16.html">
    16
   </a>
   <a href="古今合璧事类备要_page17.html">
    17
   </a>
   <a href="古今合璧事类备要_page18.html">
    18
   </a>
   <a href="古今合璧事类备要_page19.html">
    19
   </a>
   <span>
    ...
   </span>
   <a href="古今合璧事类备要_page15.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
