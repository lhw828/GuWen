<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 456 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 456 页/共 1019 页</h1>
    <div class="content">　　西溃【范成大大暑舟行含山道中雨骤至霆奔龙挂可骇诗东枯骇丨丨寸涸惊尺淀】
　　西靡【皇览东平王冢在东平传言王思归京师其冢上松柏皆丨丨　宋玉笛赋天旋少隂白月丨丨王维故西河杜太守挽歌坟树应丨丨长思魏阙恩苏轼次韵范纯父涵星砚月石风林屏诗簸揺桑榆尽丨丨影落苏子砚与屏】
　　西攀【陈陶赠别诗以君丨丨桂赠此金莲枝】
　　西攘【汉书徐乐传七国谋为大逆号皆称万乗之君带甲数十万威足防严其境内财足以劝其士民然不能丨丨尺寸之地而身为禽于中原者此其故何也非权轻于匹夫而兵弱于陈渉也当是之时先帝之徳未衰而安土乐俗之民众故诸侯无竟外之助此之谓瓦解】
　　西保【唐书奚传每溽夏丨丨貣勃次对二山】
　　西灭【唐书南蛮传赞唐北禽颉利丨丨髙昌焉耆东破髙丽百济威制夷狄方防所未有也】西诛【易林丨丨不服恃强负力倍道趋敌师走败覆】
　　西畏【宋史孙何传今契丹丨丨大兵北无归路兽穷则搏物不可轻余孽尚或稽诛奔突亦宜预备】西袭【汉书匈奴传其明年呼韩邪单于遣其弟右谷蠡王等丨丨屠耆单于屯兵杀略万余人】西败【髙适赠别王七十管记诗见东防下】
　　西扼【杜甫送韦十六评事充同谷郡防御判官诗丨丨弱水道南镇枹罕陬】
　　西尅【北史齐髙祖纪神武寻至农遂丨丨潼关执毛洪賔进军长城】
　　西务【宋史食货志熙宁五年七月以货务为市易丨丨下界市易务为东务上界以在京商税院杂买务杂卖场焉】
　　西霸【史记秦本纪周室微诸侯力政争相并秦僻在雍州不与中国之防盟夷翟遇之孝公于是布恵振孤寡招战士明功赏下令国中曰昔我穆公自岐雍之间修徳行武东平晋乱以河为界丨丨戎翟广地千里天子致伯诸侯毕贺为后世开业甚光美】
　　西飞【梁武帝东飞伯劳歌见东飞下　梁简文帝东飞伯劳歌丨丨迷雀东羁雉倡楼秦女乍相值　刘绘饯谢文学离夜诗不见一佳人徒望丨丨翼　徐彦伯赠刘舍人古意诗或言凤池乐抚翼更丨丨　杜甫春日戏题恼郝使君兄诗东流江水丨丨燕可惜春光不相见　又破船诗见东逝下　顾况悲歌紫燕丨丨欲寄书白云何处逢来客　曹唐三年冬大礼诗海日丨丨度禁林太清宫殿月沈沈　吕岩赠曹先生诗鹤不丨丨龙不行露干云破洞箫清　杨万里春尽旅懐诗最是杨花欺客子向人一一作丨丨　黄溍瑶池春宴圗诗丨丨青雀几时还贝阙珠宫缥缈间】
　　西聘【陈书姚察传除散骑侍郎左通直寻兼通直散骑常侍报聘于周江左耆旧先在关右者咸相倾慕沛国刘臻窃于公馆访汉书疑事十余条并为剖析皆有经据臻谓所亲曰名下定无虚士着丨丨道里记所叙事甚详】
　　西见【五代史范延光传明宗破郓州梁兵方扼杨刘其先锋将康延孝隂送欵于明宗明宗求可以通延孝欵于荘宗者延光辄自请行乃懐延孝蜡丸书丨丨荘宗致之　宋史律厯志冬至南出赤道二十四度夏至北入赤道二十四度春秋二分黄赤道交而出卯入酉月行十三度有余生明于西其形如钩下环丨丨半规及望而圆既望西缺下环东见半规及晦而隠　法苑珠林汉明帝内记云永平七年甲子九月昼星丨丨帝梦神人身长丈六面作真金色顶有日月光明飞行自在出没无碍　刘眘虚越中问海客诗冥茫渐丨丨山色越中微】
　　西缘【吴少微和崔侍御日用游开化寺阁诗丨丨十里余北上开化阁】






　　御定骈字类编卷一百十六
<子部,类书类,御定骈字类编>
　　钦定四库全书
　　御定骈字类编卷一百十七
　　方隅门五
　　南
　　南天【晋书天文志冬至极低而天运近南故日去人逺而斗去人近北天气至故氷寒也夏至极起而天运近北而斗去人逺日去人近丨丨气至故蒸热也云笈七籖元妙经云八方世界皆上有罗天重重别置日月五星二十八宿亦与丨丨下宛利同无异也　李白送别得书字诗水色丨丨逺舟行若在虚　又游洞庭诗洞庭西望楚江分水尽丨丨不见云　杜甫晚登瀼上堂诗见西雾下　又晚睛诗丨丨三旬苦雾开赤日照耀从西来　李颀送卢少府赴延陵诗北固波涛险丨丨风俗殊　裴夷直崇山郡诗交州已在丨丨外更过交州四五州　元稹酬窦校书诗见北渚下　杨凌送客往睦州诗水阔尽丨丨舟去渺然　贾岛送南康姚明府诗铜章羙少年小邑在丨丨　杜荀鹤闽中别所知诗自疑防髩雪不似到丨丨　余阙送普原理之南台御史诗霜署起丨丨云霄画榜悬周昻北行诗北塞甘长别丨丨欲逺征】
　　南日【杜甫又上后园山脚诗峡干丨丨黄秋风亦已起】
　　南月【蒋冽夜飞鹊诗北林夜方久丨丨影频移】
　　南星【齐书天文志永元八年九月乙丑月掩牵牛丨丨又建元四年十一月甲戌月犯五车丨丨　陈子昻征东至淇门答宋十一诗丨丨中大火将子渉清淇　李白送梁四归东平诗大火丨丨月长郊北路难又早秋赠裴十七仲堪诗丨丨变大火热气余丹霞】
　　南宿【汉书郊祀志南方炎帝赤灵祝融及荧惑星丨丨南宫于南郊兆】
　　南箕【诗哆兮侈兮成是丨丨　又维丨有丨不可以簸扬　陈书后主纪内外众官九品以上可各荐一人以防彚征之旨且取备实难举长或易小大之用明言所施勿得丨丨北斗名而非实　北史周太祖纪欢威福自己生是乱阶缉构丨丨指鹿为马　易林天女推牀不成文章丨丨无舌饭多沙糖虐众盗名雄鸡折颈　金丹元奥集成见北杓下　陆云南征赋振丨丨以鼓物冐庆云而棠防　成公绥啸赋丨丨动于穹苍清飇振乎乔木　呉融沃焦山赋见北渚下　程琳子竒赋丨丨哆口而不簸雪花六出而不果　廖道南大祀圜丘赋见西奎下　张协杂诗飞亷应丨丨丰隆迎号屏　李白拟古诗北斗不酌酒丨丨空簸扬　曹松南游诗直到丨丨下方谙涨海头　陆防中秋待月诗最爱笙调闻北里渐看星澹失丨丨】
　　南火【越絶书吴王曰寡人画卧梦见井嬴溢大与越争彗越将扫我军其凶乎孰与师还此时越军大号夫差恐越军入惊骇子胥曰王其勉之哉越师败矣臣闻井者人之所饮溢者食有余越在丨丨吴在北水水制火王何疑乎风北来助吴也　庾信辛威神道碑大和元年授柱国拜大司防楚之柱国方之丨丨轩之司寇譬以西云　伊用昌湖南闯斋吟避世早空南火宅植田髙种北山云】
　　南杓【王逢覧周左丞伯温壬辰嵗拜御史扈从集诗天长躔北日斗近建丨丨】
　　南躔【谢荘月赋斜汉左界北陆丨丨白露暧空素月流天】
　　南离【张衡髑髅赋见西坤下　魏文帝玛瑙勒赋扇朔方之元气喜丨丨之焱阳　陶安孔庙赋法紫宫乎北极抗阳位乎丨丨】
　　南交【书尧典申命义叔宅丨丨平秩南讹敬致传丨丨言夏与春交举一隅以见之此居治南方之官战国防城浑出周三人隅行南逰扵楚至于新城城浑说其令曰今邉邑之所恃者非江南泗上也故楚王何不以新城为主郡也邉邑甚利之新城公大说乃为具驷马乘车五百金之楚尽城浑得之遂丨丨于楚楚果以新城为主郡　明一统志龙州形胜控制丨丨藩屏中原　又丨丨山在福寜州海洋中】
　　南藩【史记赵世家我先王因世之变以长丨丨之地晋书天文志丨丨中二星间曰端门东曰左执法廷尉之象也西曰右执法御史大夫之象也　又滕修传修之子并上表曰亡父修羁绁吴壤为所驱驰幸逢开通沭浴至化得从俘虏握戎马之要未觐圣顔委丨丨之重实由勲劳少闻天聴故也　北史崔浩传丨丨诸将表宋师欲犯河南请兵三万先其未发逆击之因诛河北流人在界上者絶其乡导足以挫其锐气使不敢深入诏公卿议之　隋书髙祖纪有梁之国我丨丨也】
　　南极【汉书天文志老人星曰丨丨　晋书天文志周天三百六十五度五百八十九分度之百四十五半覆地上半在地下其二端谓之丨丨北极北极出地三十六度丨丨入地三十六度两极相去一百八十二度又周嵩传帝以王敦势盛渐疎忌王导等嵩上疎曰王导忠素竭诚义以辅上共隆洪基翼成大业虽陛下】
　　【乘奕世之徳有天人之防割据江东奄有丨丨龙飞海嵎兴复旧物此亦羣才之眀岂独陛下之力也　又四夷传序九夷八狄被青野而亘元方七戎八蛮緜西宇而横丨丨　宋书厯志夫阳爻初九禀始正北元武七列虚当子位若圎仪辨方以日为主冬至所舍当在元枵而今之丨丨乃处东维违体失中其义何附　尸子丨丨之山曰署门　明一统志丨丨长生宫在南昌府西山萧史峯下宣徳七年寜献王预作夀蔵扵此前建琳宫以祀丨丨请赐今额且度道士以奉祀事　金丹金碧古文阳气发坤日晷丨丨五星连珠日月合璧金砂依分呼吸相应　刘向九叹櫂舟航以横濿兮济湘流而丨丨　崔骃杖颂夀如丨丨子孙千亿　魏文帝连珠中胥流音扵丨丨蘓武扬声扵朔裔　郭璞江赋泝洄沿流或渔或啇赴交益投幽浪竭丨丨穷东荒庾信哀江南赋见东门下　李光朝新浑仪赋丨丨北极正其端隅上规下矩正其外内　曹植盘石篇丨丨苍梧野游盼穷九江　李白与诸公送陈郎将归衡阳诗衡山苍苍入紫防下看丨丨老人星　杜甫丨丨诗丨丨青山众西江白谷分　又送翰林张司马南海勒碑诗冠冕通丨丨文章落上台　又寄韩谏议诗周南防滞古所惜丨丨老人应夀昌　又覃山人隠居诗丨丨老人自有星北山移文谁勒铭　又李秘书赴杜相公幕诗丨丨一星朝北斗五云多处是三台　李啇隠归墅诗行李逾丨丨旬时到旧乡　曹唐王逺宴麻姑蔡经宅诗闲抛丨丨归期晚笑指东溟饮兴长　朱子敬夫用熹定王台韵赋诗因复次韵云物低丨丨江山接汉台　范成大东宫夀诗自古东眀陪日出祗今丨丨是前星　杨万里惠山云开复合诗天风忽吹白云坼翡翠屏开倚丨丨　元好问刘时举节制云南诗九州之外更九州海色澄清映丨丨　又谼谷圣灯诗见北荒下　范梈京东门与董右军诸公别至通州还寄在京朋游诗丨丨下头星象少东风近便柳梅繁　揭傒斯李将军歌身疑丨丨老人星气食隂山雪毛虎虞集正月十一日朝回书事诗老人丨丨至王母上方囘　栁贯次韵伯庸待制上京寓直书事诗鸟桓落日稍沈西丨丨青山女堞低　黄镇成送涧泉上人逰方诗身随衡岳片云来丨丨朱陵洞府开　王逢秋感诗见东维下】
　　南斗【史记天官书衡殷丨丨　又丨丨为庙注正义曰丨丨六星在南也　宋书天文志太和六年十一月丙寅太白昼见丨丨遂歴八十余日恒见　又厯志古厯冬至皆在建星战国横骛史官丧纪爰及汉初格莫审后杂觇知在丨丨二十二度元和所用即与古厯相符也　南史齐髙帝纪见下立下　北史周宣帝纪诏曰朕以寡徳君临区防始扵秋季及此元冬幽忧殷勤屡贻深戒至有金入丨丨木犯轩辕荧惑干房又与土合流星照夜东南而下然则丨丨主扵爵禄轩辕为扵后宫房曰明堂布政所驰火土则忧孽之兆流星乃兵凶之验岂其宫人失序女谒尚行政事乖方忧患将至何其昭著若斯之甚　星经丨丨六星主天子夀命亦云宰相爵禄之位　越絶书越故治今大越山隂丨丨也　三辅黄图见北斗下　张衡天象赋眺北宫扵元武泊丨丨而牵牛　梁简文帝金錞赋应丨丨之鸣瑟杂西汉之金丸　杨炯浑天赋丨丨主爵禄东壁主文章　苏味道使岭南闻崔马二御史并拜台郎诗逺从丨丨外遥仰列星文　李乂奉和幸长安故城未央宫应制诗见北宫下　又奉和初春幸太平公主南荘应制诗地出东郊廻日御城临丨丨度云车　辛常伯军中行路难南中丨丨映星河秦闗秦塞阻烟波厍狄履温夏晚初霁南省寓直诗星廻丨丨落月度北窗虚　孙逖送赵评事摄御史监军岭南诗眀年拜真月丨丨使星归　綦毋潜春泛若耶溪诗际夜转西壑隔山望丨丨　杜甫适吴楚留别章使君防后诗见东皇下　韩愈三星行我生之辰月宿丨丨　独孤日南长至诗晷度经丨丨流晶尽北堂　曹唐小逰仙诗丨丨阑北斗稀茅君夜着紫霞衣　陆游夜出偏门还三山诗月行丨丨邉人归西郊路　方囘送杨之归吾里诗见西风下　范梈赠李提举之官豫章诗文亭丨丨近征斾北风轻　郭钰越王防诗层防髙与越山齐丨丨诸星立地低　张翥泊隆兴章江门诗把酒西风里挂帆丨丨傍　贡师泰将干岭诗絶顶低丨丨重闗壮北门　陈基福山港寄省院张思防陈惟允诸友诗东溟潮上犀船发丨丨星横虎节移杨维桢奉谢玉山假僦屋诗见西山下】
　　南陆【后汉书律厯志见东陆下　易稽览图夏日月行东南赤道曰丨丨　水经注法显所持天基二石仍在丨丨东基堪中其石尚光洁可爱　陆云陆府君诔日薄丨丨辰次天汉　郑锡长乐钟赋见西峯下杨元梓郊禋赋景风扇扵丨丨兮旭日髙标扵穹苍潘岳在懐县作丨丨迎修景朱眀送末垂　陶潜述酒诗重离照丨丨鸣鸟声相闻　王筠苦暑诗飞飇焕丨丨炎津通北瀬　王褎明君词鸿飞渐丨丨马首倦西征　骆宾王秋云诗见西郊下　王季文九华山謡九华峥嵘占丨丨莲花擢夲山半腹　刘禹锡和裴尹侍郎九龙祠祈雨诗见东菑下　徐积和杨掾月蚀篇月行赤道日丨丨营丘分野星虚危　周权苦热行烛龙衔火飞丨丨万疉云峯天地窄】
　　南至【左传僖公五年春王正月辛亥朔日丨丨注周正月今十一月冬至之日日南极疏正义曰辛亥朔者月一日也日丨丨者冬至日也又曰日之行天有南有北常立八尺之表以景之短长夏至之景尺有五寸日最长而景最短是谓日北至也自是以后日稍近南冬至之景一丈三尺日最短而景最长是谓日丨丨也　又昭公二十年春王二月己丑日丨丨注是歳朔旦冬至之歳也当言正月己丑朔日丨丨时史失闰闰更在二月后故经因史而书正月传更具于二月记丨丨日以正歴也防当言正月己丑朔日丨丨今传乃云二月己丑日丨丨是错名正月为二月也　杨炯浑天赋太平太所以司出入丨丨北至所以节寒温　贾餗至日圜丘祀昊天上帝赋星昏东壁日躔丨丨　崔立之丨丨郊坛有司书云物赋稽大眀扵北陆郊上元于丨丨　王禋丨丨云物赋北风戒节丨丨司分　郭震冬歌北极严气升丨丨温风谢　权徳舆朔旦冬至摄职南郊诗大眀丨丨庆天正朔旦圆丘乐六成　车丨丨日隔仗望含元殿香炉诗节当丨丨日星是北辰天　薛能汉庙祈雨回阳春亭有懐诗九九已从丨丨尽芊芊初傍北篱新　王禹偁南郊大礼诗圣夀久长丨丨日寳图髙大北辰星　张养浩拟冬归田乐诗歳晏日丨丨场圃靡所劳　又左传见东至下　汉书司马相如传见西至下　吕览见西至下】
　　南吕【礼记月令仲秋之月律中丨丨　周礼大司乐乃奏姑洗歌丨丨舞大磬以祀四望注姑洗阳声第三丨丨为之合疏云姑洗阳声第三丨丨为之合者以其丨丨上生姑洗之九三是阳声第三也姑洗辰之气也三月建焉而辰在大梁丨丨酉之气也八月建焉而辰在夀星是丨丨为之合也　又大师掌六律六同以合隂阳之声阳声黄钟大簇姑洗防宾夷则无射隂声大吕应钟丨丨函钟小吕夹钟皆文之以五声宫商角徴羽皆播之以八音金石土革丝木匏竹　周语五间丨丨赞阳秀也注八月曰丨丨隂任阳事助成万物也史记律书北至于防防者言万物之稽防也故曰留八月也律中丨丨南吕者言阳气之旅入蔵也其扵十】
　　【二子为酉　汉书律厯志吕防旅阳宣气一曰林钟二曰丨丨三曰应钟四曰大吕五曰夹钟六曰中吕　又三分大簇损一下生丨丨参分丨丨益一上生姑洗又丨丨南任也言隂气旅助夷则任成万物也位扵酉在八月　后汉书律厯志宓牺作易纪阳气之初以为律法建日冬至之声以黄钟为宫大簇为商姑洗为角林钟为徴丨丨为羽应钟为变宫防宾为变徴此声气之元五音之正也　晋书律厯志中吕上生执始执始下生去灭上下相生终于丨丨　宋书律志丨丨之笛正声应丨丨下徴应姑洗长三尺三寸七分　唐书音乐志夹钟丨丨为宫其乐六变　又律应西成气躔丨丨　列子郑师文见师襄襄曰子之琴何如师文曰得之矣请尝试之于是当春而扣商以召丨丨凉风忽至草木成实　牛详定乐议始自黄钟终扵丨丨刘禹锡平权衡赋夹钟中律丨丨戒　严巨川仲秋太常寺观公卿辂车拜陵诗丨丨初开律金风已戒凉】南风【礼记乐记昔者舜作五之琴以歌丨丨注丨丨长养之风也疏其辞曰丨丨之薰兮可以解吾民之愠兮丨丨之时兮可以阜吾民之财兮　左传晋人闻有楚师师旷曰不害吾骤歌北风又歌丨丨南风不竞多死声楚必无功董叔曰天道多在西北南师不时必无功叔向曰在其君之徳也　尔雅丨丨谓之凯风注诗曰凯风自南　后汉书郑传注孔灵符会稽记曰射的山南有白鹤山此鹤为仙人取箭汉太尉郑尝采薪得一遗箭顷有人觅还之问何所欲识其为神人也曰常患若耶溪载薪为难愿旦丨丨暮北风后果然故若耶溪风至今犹然呼为郑公风也　宋书乐志退咏丨丨诗洒泪满祎抱　五代史刘旻传显徳元年三月亲征甲午战扵髙平李重进白重赞将左樊爱能何徽将右向训史彦超居中军张永徳以禁兵卫跸旻亦列为三阵张元徽居东偏杨衮居西偏旻居其中衮望周师谓旻曰勍敌也未可轻动旻奋髯曰时不可失无妄言衮怒而去旻号令东偏先进王得中扣马谏曰丨丨甚急非北军之利也宜少待之是怒曰老措大毋妄沮吾军即麾元徽元徽击周右军兵始交爱能徽退走其骑军乱歩卒数千弃甲叛降元徽呼万歳声振川谷世宗大骇躬督战士士皆奋命争先而风势愈盛旻自麾赤帜収军军不可遏旻遂败日暮旻収余兵万人阻涧而止　王俭褚渊碑文仰丨丨之髙咏餐东野之秘寳　班固幽通赋葛緜緜于樛木兮咏丨丨以为绥　张正元丨丨之薰赋丨丨和醇眀徳维新　西洲曲丨丨知我意吹梦到西洲　谢朓钧天曲已庆明庭乐讵慙丨丨弹　梁简文帝金闺思诗丨丨送归雁聊以寄相思　昭明太子和武帝逰钟山大爱敬寺诗俯同丨丨作斯文良在斯　沈约九日侍宴乐逰苑诗见西裘下　庾信奉和初秋诗自有丨丨曲还来吹九重　王暕观乐应诏诗幸叨东郭吹侧倍丨丨赏　薛道衡奉和临渭源应诏诗见西老下　唐太宗重幸武功诗于焉欢击筑聊以咏丨丨　孙逖奉和御制登鸳鸯楼即目应制诗停銮防睿作轩槛起丨丨　王维送宇文太守赴宣城诗何处寄相思丨丨吹五两　李白长千行五月丨丨兴思君下巴陵　王季文九华山謡丨丨拂晓烟雾开满山葱蒨铺鲜碧　李嘉祐寄王舍人竹楼诗丨丨不用蒲葵扇纱帽闲眠对水鸥　白居易观刈麦诗夜来丨丨起小麦覆陇黄　栁宗元李西川荐琴石诗逺师驺忌鼓鸣琴去和丨丨惬舜心　于武陵匣中琴诗应是丨丨曲声声不合今　曹唐三年冬大礼诗见北斗下　皮日休浮萍诗眀朝拟附丨丨信寄与湘妃作翠钿　苏轼张安道见示近诗诗少年有奇志欲和丨丨屏　又山光寺囘次芝上人韵诗梦囘拾得吹来句十里丨丨草木香　孔武仲辞三妃庙诗残月蒙蒙倾岛屿丨丨嫋嫋透旌旗　晁补之泗州王谏议明叟留饮诗北省主人夸酒好丨丨稚子喜帆开　黄庭坚即事诗东庙小儿队丨丨大贾舟　范成大晓泊横塘诗遥知中夜丨丨转汹汹前村草市声杨万里郡圃残雪诗丨丨融雪北风凝晚日城头已可登　又浅夏独行奉新县圃诗只怪丨丨吹紫雪不知屋角楝花飞　陆游溽暑诗溽署雨将作丨丨来觧围戴复古大热诗推去北窗枕思鼓丨丨琴　赵秉文金河寺诗万里丨丨防老髩百年心事一沙鸥　元好】
　　【问奉酬子京禅师诗丨丨稳送北归船防得虚名一指禅　又归舟怨见北雁下　刘因对菊诗政有丨丨曲中意可能独醉菊花秋　马祖常絶句丨丨恰住西风起莫道班娘有怨词　戴表元四明山中逢晴诗见西日下　杨载喜晴诗廻舟更倚丨丨顺要聼田家打麦声　杨维桢桂水五千里诗桂水五千里丨丨大府开又送费梦臣北上诗桃花新水涨湖头今日丨丨起戍楼　又晋书惠贾皇后传后讳丨丨平阳人也小名】
　　【旹】
　　南薰【唐书艺文志窦常丨丨集三卷　宋史神宗纪熙寜七年八月癸巳置塲于丨丨安上门给流民米又地理志新城周廻五十里百六十五歩南三门中曰丨丨东曰宣化西曰安上　又乐志正声兼大雅洋】
　　【溢应丨丨　章望之延漏录古琴名水清春雷玉振黄鹄秋啸鸣玉秋懐古丨丨大雅松雪浮磬　明一统志丨丨楼在常徳府学前城垣上洪武初建　李峤闰九月九日幸总持寺登浮圗应制诗见西梵下　张説扈从温泉宫诗见北极下　王维观玉芝庆云赐宴诗陌上尧尊倾北斗楼前舜乐动丨丨　李白宫中行乐词水绿丨丨殿花红北阙楼　杜甫丹青引开元之中常引见承恩数上丨丨殿　邬载送萧颖士赴东府诗和风媚东郊时物滋丨丨　薛能国学试风化下诗丨丨歌自溥北极响皆通　薛存诚闻击壤诗篑桴均下调和木等丨丨　司马逸客雅琴篇见东武下　张蒙晓过南宫闻太常清乐诗一聴丨丨曲因知大舜功曹唐三年冬大礼诗太和琴暖发丨丨水阔风髙得细间　李羣玉赠方处士兼以写别诗清如丨丨丝韵若黄钟吼　陆杂讽诗永播丨丨音垂之万年耳张濯题舜庙诗向晚风吹庭下栢犹疑琴曲韵丨丨贯休淮上逢故人诗长恨丨丨奏寻常只自闻　张咏贻傅逸人诗谁道无情活黎庶数篇新制咏丨丨　陆游舍外弥望皆青秧白水喜而有赋诗东作已趋尧旧俗丨丨方咏舜遗风　萨都拉姑苏台奉别侍御王继学诗四海名髙瞻北斗五调古和丨丨　戴复古大热诗西照坐东偏丨丨开北户　袁士元夏日山居诗疎帘拂拂飏丨丨睡起茶舂隔夜闻】
　　南巨【小学绀珠八风东北炎东滔东南熏丨丨西南凄西飂西北属北寒】
　　南飔【陶潜和胡西曹示顾贼曹诗防宾五月中清朝起丨丨　汪藻北窗诗绿隂防缺处最得丨丨多】南雪【杜甫雪诗丨丨不到地青崖霑未消　萨都拉山中懐友诗故庐丨丨下短褐北风前　梁仲新江天莫雪图诗丨丨不到地霏霏满竹楼】
　　南雨【吴融沃焦山赋北冰不泮丨丨无晴　白居易酬郑侍御多雨春空过诗丨丨来多滞东风动即狂】南虹【明一统志丨丨桥在成都府城南一名安乐桥】
　　南露【王勃梓州白鹤寺碑地池兴丨丨之悲亭障切北风之】
　　南云【陆机思亲赋指丨丨以寄款望归风而效诚　陆云髙冈诗见东汜下　宋文帝北伐诗不见丨丨隂但见胡尘起　江总扵长安归还扬州九月九日行嶶山亭赋韵诗心逐丨丨逝形随北雁来　范静妻沈氏昭君叹寄情丨丨反思逐北风还　李白登黄山凌歊台诗秦地无碧草丨丨喧鼓鼙　赵嘏寄桂府杨中丞诗望断丨丨日已晡便应凭梦过重湖　李羣玉湖中古愁诗丨丨哭重华水死悲二女　陆冬诗见北下　戴复古南岳诗丨丨缥缈连苍穹七十二峯朝祝融　范梈别南剑李使君三十韵诗见北戸下又元史地理志攸州唐为县属丨丨州宋属潭州元元贞元年升州　又云笈七籖南方三气丹天真文赤书一名丨丨通天寳灵钤一名九天神咒一名赤帝八威防文】
　　南干【黄溍太极赋见东离下】
　　南午【叅同契青龙处房六兮春花震东夘白虎在昴七兮秋芒兊西酉朱雀在张二兮正阳离丨丨三者俱来朝兮家属为亲侣　又明一统志丨丨山在邵武府城南山有三峯俱在午位与郡治相对故名】南庚【史记殷本纪帝祖丁崩立弟沃甲之子丨丨是为帝丨丨】
　　南辰【金丹大要拄杖诗北斗丨丨排作担吓他魔鬼莫撑睂　吕岩七言诗纵横北斗心机大颠倒丨丨胆气雄　又左掌丨丨攀鹤羽右擎北极剖心　汪元量江陵诗北斗囘秋柄丨丨耿夜光】
　　南城【左传公逰于申池注见西门下　史记建元以来王子侯者表丨丨侯刘贞城阳共王子　又六国表魏安厘王元年秦拔我丨丨　汉书地理志豫章郡丨丨　宋书州郡志李氏据梁益江左于襄阳侨立梁州李氏灭复旧谯纵时又治汉中刺史治魏兴纵灭刺史还治汉中之苞中县所谓丨丨也　又临川丨丨男相汉旧县晋武帝太康元年更曰新丨丨江左复旧齐书州郡志南徐州南泰山郡丨丨　又垣崇祖传崇祖将数百人入虏界七百里据丨丨固防山　北史齐髙祖纪武定元年三月壬辰周文率众援髙慎围河桥丨丨　五代史唐荘宗纪天祐十六年正月王兼领卢龙军节度使梁王瓒攻徳胜丨丨不克十月广徳胜北城　宋史地理志建昌军县二丨丨南丰　元史世祖纪御史防臣言平滦造船五防山造寺伐木即丨丨建新寺凡役四万人乞罢之诏伐木建寺即罢之造船一事其与省臣议　又兵志见北城下　又地理志建昌路夲丨丨县属抚州南唐升建武军宋升建昌军元至元十四年改建昌路总管府割丨丨置录事司　呉越春秋勾践伐呉外传越王追奔攻吴兵入于江阳松陵欲入胥门来至六七里望呉丨丨见伍子胥头巨若车轮目若耀电防髪四张射于十里　明一统志丨丨防在南寜府城南　云笈七籖三十六小洞天第二十八麻姑山洞周廻一百五十里名曰丹霞天在抚州丨丨县属王真人治之　梁武帝登北顾楼诗丨丨连地险北顾临水侧　苏颋赠大理陆卿鸿胪刘卿诗北寺隣元阙丨丨写翠防　杨载送淳安徐教谕之任诗握手出丨丨眷眷从此辞】
　　南郊【礼记郊特牲郊之祭也迎长日之至也大报天而主日也兆于丨丨就阳位也　又月令立夏之日天子亲帅三公九卿大夫以迎夏于丨丨注迎夏祭赤帝赤熛怒于丨丨之兆也　书甘誓小序启与有扈战于甘之野传甘有扈郊地名马云丨丨地也　周礼小宗伯兆五帝于四郊注见西郊下　又司仪注见西郊下　又大司乐乃奏黄钟歌大吕舞云门以祀天神注天神谓五帝及日月星辰也王者又各以夏正月祀其所受命之帝于丨丨尊之也孝经说曰祭天丨丨就阳位是也　汉书郊祀志见北郊下　又贾谊传古之王者太子廼生固举以礼使士负之有司齐肃端冕见之丨丨见于天也过阙则下过庙则趋孝子之道也故自为赤子而教固已行矣　后汉书刘盆子传赤睂贪财物复出大掠城中粮食尽遂收载珍寳因大纵火烧宫室引兵而西过祠丨丨车甲兵马最为猛盛众号百万又郭宪传建武七年代张堪为光禄勳从驾丨丨宪在位忽面向东北舍酒三潠执法奏为不敬诏问其故宪对曰齐国失火故以此厌之后齐果上火灾与郊同日　晋书武帝纪泰始元年冬十二月景寅设坛于丨丨百僚在位及匈奴南单于四夷防者数万人柴燎告类于上帝　又明帝纪诏曰郊祀天地帝王之重事自中兴以来惟丨丨未曽北郊四时五郊之礼都不复设五岳四渎名山大川载在祀典应望秩者悉废而未举主者其依旧详处　宋书武帝纪永初元年夏六月丁卯设坛于丨丨即皇帝位柴燎告天　魏书刘芳传孟夏令云其数七又云迎夏于丨丨卢植云丨丨七里郊也贾逵云丨丨火帝炎帝七里许慎曰丨丨七里郊也郑元云丨丨去都城七里髙诱云丨丨七里之郊也王肃云丨丨七里因火数也此又丨丨七里之审据也南史王俭传有司奏定郊殷之礼俭以为宜以今年十月殷祭宗庙自此以后五年再殷祭二年正月上辛有事丨丨即以其日还祭眀堂又用次辛飨祀北郊而并无配从之　元史祭祀志行一献礼自后国有大典礼皆即丨丨告谢焉　礼含文嘉五祀丨丨北郊西郊东郊中兆正谋五者天子公侯伯子男卿大夫士所以承天也　歳华纪防蜡百神扵丨丨习五戎扵北　玉照新志绍兴辛酉冬仲信兄客临安尝观是嵗丨丨仪状于龙山茶肆忽一长须伟男子衣青布袍于稠人中叹息云吾元丰五年逰京师一见之后不曽再覩今日之盛殆与昔时无异焉仲信知其异人也亟下拜俛兴已失之矣　明一统志丨丨山在青州府临淄县东南十五里山下有天齐渊五泉并出　又丨丨坛在开封府城南薰门外其侧又有南青城即宋祭天之斋宫杜甫有事于丨丨赋葢主上兆于丨丨聿懐多福者旧矣今兹练时日就阳位之羙又所以厚祖考通神明而已　李庾两都赋隋苑广袤置笼南山占地万顷不为人间齐门失耕禽逰兽闲代谢物移缭垣不完此丨丨之事也　李峤日诗东陆苍龙驾丨丨赤羽驰　元稹代曲江老人诗见东野下　王建宫词堦前走马人宣慰天子丨丨一宿囘　无名氏观丨丨囘仗诗传警千门寂丨丨防仗廻】
　　南郭【左传见西郭下　晋书刘实传实着崇让论曰推贤之风不立滥举之法不改则丨丨先生之徒盈于朝矣　宋书袁粲传居负丨丨时杖防独逰素寡往来门无杂客　又沈文秀传泰始三年八月虏蜀郡公拔式等马歩数万人入西郭直至城下文秀使辅国将军垣谌击破之九月又逼城东十月进攻丨丨文秀使员外散骑侍郎黄弥之等邀击斩获数千　南史宋王僧祐传僧祐雅为从兄俭所重谢病不与公卿游赠俭诗云汝家在市门我家在丨丨汝家饶宾侣我家多鸟雀俭时声髙一代僧祐不为之屈时人嘉之　唐书阳城传仲尼吾党狂狷丨丨献讥曽参徒七十二人致祸负刍孟轲馆齐从者窃屦彼圣贤犹不免如之何其拒人也　列子仲尼篇子列子既师壶丘子林友伯昏瞀人乃居丨丨从之处者日数而不及　荘子丨丨子綦隠几而坐仰天而嘘嗒然似丧其耦　韩非子齐宣王好竽必三百人合吹丨丨先生不竽者而之三百人之中以吹竽食禄宣王薨后王曰寡人好竽欲一一吹之丨丨乃逃　易林鳯生五雏长于丨丨　文心雕龙练才洞鍳剖字钻响识疎阔畧随音所遇若长风之过丨丨之吹竽　云笈七籖花姑者女道士黄灵防也年八十而有少容貎如婴孺则天长夀二年诣洪都西山谒道士胡超而问焉超宇拔俗能通神明即为指丨丨六里许有乌原古有石每犯田苖被人击其首折则其处也姑访云扵其下得尊像油瓮锥刀灯盏之类孔稚珪北山移文见东鲁下　钱珝为王相公进和诗表倾聴不如媿延陵之李子试吹必滥比丨丨之先】
　　【生　梁简文帝悔赋岸林宗之巾凭丨丨之几　鲍照松栢篇丨丨恱籍短蒿里収永归　何逊登禅冈寺望和虞记室诗见南望下　皇甫冉赴李少府荘失路诗君家丨丨白云连正待情人弄石泉　许浑陪郑使君泛舟晚归诗丨丨望归处郡楼髙卷帘　苏轼送人归南诗丨丨清游继顔谢北窗归卧等义炎　刘子翚致中招原仲游武夷诗但想子綦方隠几终慙丨丨谩连墙　栁贯睡余偶题诗摧蔵丨丨隠放浪北窗眠　丁鹤年奉寄王宣慰兼呈九灵先生诗独推丨丨为髙士共识东陵是故侯】
　　南鄙【诗居常与许传常许鲁丨丨西鄙　左传郑共叔之乱公孙滑出奔卫卫人为之伐郑取廪延郑人以王师虢师伐卫丨丨　又巴子使韩服告于楚请与邓为好楚子使道朔将巴客以聘于邓邓丨丨鄾人攻而夺之币杀道朔及巴行人　又乃使荀息假道于虞曰冀为不道入自颠轸伐鄍三门冀之既病则亦唯君故今虢为不道保于逆旅以侵敝邑之丨丨敢请假道以请罪于虢虞公许之　南史宋武帝纪晋帝封宋公策朕以寡昧仰缵洪基夷羿乗衅荡覆王室越在丨丨迁于九江　唐书髙适传广徳元年吐蕃取陇右适率兵出丨丨欲牵制其力既无功遂亡松维二州及云山城　又王镕传是时幽州李匡威亦谋取易定分其地王处存方厚事克用克用宠将李存孝已拔邢则畧镕丨丨别将李存信等出井陉防之　又西域传有碎叶者出安西南地千里所得勃逹岭南抵中国北突骑施丨丨也　五代史刘玘传庄宗灭梁玘来朝庄宗劳之曰刘侯无恙尔居晋阳之丨丨乆矣不早相闻今日见访不其晚邪玘顿首谢罪　宋史河渠志序大元至元二十七年我世祖皇帝命学士蒲察笃实西穷河源始得其详今西番朶甘思丨丨曰星宿海者其源也　竹书纪年威烈王九年楚人伐我丨丨至扵上洛　王逸鲁灵光殿赋序予客自丨丨观艺于鲁　李觏诗江湖限丨丨秋令到还稀】
　　南京【北史张耀传天平初迁邺草创右仆射髙隆之吏部尚书元世儁奏曰丨丨宫殿毁撤送都连筏竟河首尾大至自非贤明一人専委受纳则恐财木耗损有闗经构耀清直素着有称一时臣等輙举为大将诏从之　唐书肃宗纪见西京下　又地理志成都府蜀郡至徳二载曰丨丨为府上元元年罢京　宋史真宗纪大中祥符七年正月丙辰建丨丨归徳殿　又哲宗纪见西京下　又地理志丨丨大中祥符七年建应天府为丨丨　辽史地理志丨丨析津府夲古冀州之地金史宣宗纪贞祐三年二月丙午尚书省以南迁后吏部秋冬置选丨丨春夏置选中都赴调者不便请并选于丨丨从之　元史太祖纪是嵗皇子乌格台及察罕之师围金丨丨遣唐庆责歳币于金　明一统志丨丨古金陵之地诸葛亮谓龙蟠虎踞真帝王都即此地也　刘义恭彭城戏马台诗骋骛辞丨丨弭节憩东楚萧子显钟山讲觧诗嵩岳基旧宇盘岭跨丨丨　李白上皇西廵丨丨歌北地虽夸上林苑丨丨还有散花楼　杜甫梅雨诗见西浦下　又进艇诗丨丨久客耕南畆北望伤神坐北窗　郑巢送人南逰诗丨丨路悄然欹石潄寒泉　范成大诗毡芋凝酥敌少城土藷割玉胜丨丨】
　　南都【北史魏思皇帝纪六年城盛乐以为北都修故平城以为丨丨　唐书吕諲传諲始建请荆州置丨丨诏可扵是更号江陵府以諲为尹　宋史徐处仁传丨丨受围时处仁在围城之中都人指为奸细杀其长子庚　世説新语戴安道就范宣学视范所为范读书亦读书范抄书亦抄书唯独好画范以为无用不宜劳思扵此戴乃画丨丨赋图范防毕咨嗟甚以为有益始重画　王仲旉丨丨赋序洛阳王仲旉侍亲客扵宋十有余年矣宋丨丨也山川城邑人物风俗禽兽草木博观而穷覧初得其凡焉因借华阳先生涣上公子为问答以赋　张说奉和圣制爰因廵省途次旧居应制诗见西土下　李白丨丨行丨丨信佳丽武阙横西闗元稹和权相公行次临闗驿逢郑仆射相公归朝诗中台归内座太一直丨丨　罗隐淮南送司勲李郎中赴阙诗丨丨水暖莲分影北极天寒雁着行】
　　南阙【晋书贾充传髙贵乡公之攻相府也充率众距战扵丨丨　南史袁峻传梁武帝雅好辞赋时献文章扵丨丨者相望焉　唐书吴融传昭宗反正御丨丨羣臣称贺融最先至扵时左右欢骇　洛阳伽蓝记建义元年是为庄帝肇升太极觧网垂仁惟散骑常侍山伟一人拜恩丨丨　范仲淹依韵和同年朱兵部王賔客交赠之什鹤禁兰宫逹了身髙居丨丨重为隣】
　　南朝【齐书魏虏传伪南部尚书李思冲曰二国之和义在庇民如闻丨丨大造舟车欲侵淮泗推心相期何应如此　北史序传北朝自魏以还丨丨从宋以降运行迭变时俗汚隆代有载笔人多好事考之篇目史牒不少互陈闻见同异甚多　旧唐书音乐志梁史称侯景使太乐令彭隽赍曲项琵琶就帝饮则丨丨似无曲项者　刘长卿将赴岭外留题萧寺逺公院诗内史旧山空日暮丨丨古木向人秋　刘禹锡送分司陈郎中秪召直史馆重修三圣实录诗见东观下　又武陵书懐诗西汉开支郡丨丨号戚藩　顾况经废寺诗不知何世界有处似丨丨　皇甫曽赠鉴上人诗寳龛经末劫画壁见丨丨　李端送周长史诗江客亦能传好信山僧多觧说丨丨　杜牧江南春诗丨丨四百八十寺多少楼台烟雨中　又润州诗大抵丨丨多旷逹可怜东晋最风流　李啇隠向晚诗北土秋千罢丨丨袚褉归　温庭筠鸡鸣埭歌丨丨天子射雉时银河耿耿星参差　又春日雨诗丨丨漫自称流品宫体何曽为杏花　薛能送李倍秀才诗丨丨才子尚途穷毕竟应须问叶公　李山甫上元懐古诗丨丨天子爱风流尽守江山不到头　韦荘金陵图诗君看六幅丨丨事老木寒云满故城　刘沧与僧话旧诗丨丨古寺防僧在西岭空林唯鸟归　周贺送康绍归建业诗丨丨秋色满君去意何如　李洞送东宫贾正字之蜀诗丨丨献晋史东蜀瞰巴楼　韩偓格卑诗见东晋下　陆酬袭羙见寄海蟹诗强作丨丨风雅客夜来偷醉早梅傍　灵一林公诗见西晋下　东柯院妖谑杜令诗虽共蒿兰伍丨丨有宗祖莫打绿袍人空中且歌舞　徐题紫阳观诗丨丨名士富仙才追歩东乡遂不廻萨都拉采石漫兴诗中国一蜚传檄箭丨丨漫有渡江碑　又还京口诗北府市楼开旧酒丨丨官桞识归桡杨维桢冶春口号诗见西昆下又越絶书呉内传见南郢下】
　　南廊【宋史仪卫志见南□下】
　　南国【诗滔滔江汉丨丨之纪　又亹亹申伯王缵之事于邑于谢丨丨是式　又既敬既戒惠此丨丨诗小序见西国下　又疏见西伯下　礼记乐记夫武始而北出再成而灭商三成而南四成而丨丨是彊左传公筮之史曰吉其卦遇复曰丨丨防射其元王中厥目国蹙王伤不败何待公从之　周语宣王既丧丨丨之师乃料民于太原仲山父谏曰民不可料也　史记天官书察日行以处位太白其与列星相犯小战五星大战其相犯太白出其南丨丨败出其北北国败宋书州郡志北巴西丨丨令　屈原九章受命不迁生丨丨兮　潘岳杨使君碑宏畧被于丨丨羙化行乎江汉　梁元帝召学生教见西楚下　孙逖湖中宴王使君序丨丨春暮莺花乱飞东山昼晴林岭皆出　张方平湖笔记丨丨之奥五湖之表　鲍照芜城赋东都妙姬丨丨丽人蕙心纨质玉貎綘唇莫不埋魂幽石委骨穷尘　李百药笙赋见西河下　李白惜余春赋若有人兮情相亲去丨丨兮往西秦　陆采药赋北堂公子对芳草忘忧丨丨佳人佩生香辟恶　曹植杂诗丨丨有佳人容华若桃李　陶潜命子诗桓桓长沙伊勲伊徳天子畴我専征丨丨　江淹渡西塞望江上诸山诗丨丨多异山杂树共冬荣　庾信拟咏懐诗见东家下　宋之问梧州诗丨丨无霜霰连年见物华　杜甫喜雨诗丨丨早无雨今朝江出云　又山馆诗见北风下　司空曙送程秀才诗逰人尽还北旅雁辞丨丨武元衡酬严司空荆南见寄诗白雪调髙歌不得羙人丨丨翠蛾愁　又夕次潘山下诗丨丨独行日三巴】
　　【春草齐　白居易和梦游春诗见东牀下　刘禹锡歴阳书事诗容华夲丨丨妆束学西京　又荆门道懐古诗丨丨山川旧帝畿宋防梁馆尚依稀　李讷命妓盛小丛歌饯崔侍御还阙诗绣衣奔命去情多丨丨佳人敛翠娥　朱湾宴杨驸马山亭诗中朝驸马何平叔丨丨词人陆士龙　又假摄池州留别东溪隠居诗暂辞丨丨隐莫勒北山文　赵嘏经无锡县醉后吟穷秋丨丨泪残日故乡心　李羣玉长沙九日登束楼观舞诗丨丨有佳人轻盈绿腰舞　萧遘春诗丨丨韶光早春风送腊来　李频长安即事诗故园久絶书来后丨丨空看雁去多　李郢重逰天台诗丨丨天台山水竒石桥危险古来知　刘沧经炀帝行宫诗香销丨丨羙人尽怨入东风芳草多　许浑寓懐诗丨丨浣沙伴盈盈天下姝　栁珪送莫仲节状元归省诗青骢聚送谪仙人丨丨荣亲不及君　韦荘忆昔诗见西园下　黄滔奉和翁文尧员外经过七林书堂见寄诗山从丨丨添烟翠龙起东暝认夜光　徐梦逰诗丨丨佳人字玉儿芙蓉防脸逺山睂　苏轼和梅户曹防猎铁沟诗东州赵叟饮无敌丨丨梅仙诗有声　又荆州诗北雁来丨丨依依似旅人　晁补之秋日囘文馆诗蔡侯丨丨秀经纬耿昭囘　虞集寄海南故将军诗金盘丹荔生丨丨玉椀清冰出北州　又次韵国子监同官诗见西隣下　方防秋晚杂兴梅花丨丨梦苜蓿故宫秋　陈髙客黄山诗天寒鸿雁满丨丨嵗晩梅花开故园　呉莱寄张子长诗稍懐丨丨彦恒愧北山灵　又严陵应仲章自杭寄书至赋此答之诗乗轩丨丨鹤觧镟朔庭雕　叶颙二月江城见梅诗月落西湖惊旧梦雪消丨丨忆当时　宋无姑苏台诗笙歌夜倚东风醉粉黛春从丨丨来　杨维桢王左辖席上夜宴诗见西蛮下】
　　南路【晋书周嵩传馥覩羣贼孔炽洛阳孤危乃建防迎天子迁都夀春上书曰令王浚苟晞共平河朔臣等戮力以启丨丨迁都弭冦其计并得　南史徐君蒨传见北路下　陈书徐度传髙祖与敬帝还都时贼已据石头城市鄽居民并在丨丨去防遥逺恐为贼所乘乃使度将兵镇于冶城寺筑垒以断之　宋史髙宗纪绍兴二年二月己丑复荆湖东西为荆湖南北路丨丨治潭北路仍治鄂　又地理志荆湖南北路丨丨有袁吉接壤者其民往往迁徙自占深耕溉种率致富饶自是好讼者亦多矣　又赵振传髙平蛮叛徙湖北都廵检使兼制置丨丨　元史世祖纪荆湖丨丨行中书省言潭州既定湖南州郡降者相继即分命诸将镇守其地从之　陆倕答释法云书丨丨求燕北辕首楚　刘桢黎阳山赋想玉旅之旌旄望丨丨之遐修　张缵南征赋企予足以长望兮丨丨眇其方永　无名氏鸿赋见北漠下　潘岳河阳县作引领望京室丨丨在伐柯枣据杂诗既惧非所任怨彼丨丨长　鲍子卿咏玉阶诗北戸接翠幄丨丨抵金扉　李颀送綦母三谒房】
　　【给事诗晚景丨丨别炎云中伏初　权徳舆送宇文文府赴行在诗从此图丨丨青云歩武问　樊晃南中感懐诗丨丨蹉跎客未囘常嗟物侯暗相催】
　　南砦【宋史五行志新州江涨入丨丨壊军营】
　　南辅【宋史地理志崇寜四年扵京畿四靣置四辅郡颖昌府为丨丨郑州为西辅澶州为北辅建拱州于开府襄邑县为东辅并属京畿】
　　南州【后汉书王常传建武二年夏常将妻子诣洛阳肉袒自归光武见常甚欢劳之曰王廷尉良苦每念往时共更难戹何日忘之莫往莫来岂违平生之言乎常顿首谢曰臣大命得以鞭策托身陛下始遇宜秋后防昆阳幸赖灵武辄成断金更始不量愚臣任以丨丨赤睂之难防心失望以为天下复失纲纪闻陛下即位河北心开目眀今得见阙庭死无遗恨帝笑曰我与廷尉戏耳吾见廷尉不忧南方矣　又徐穉传郭林宗有母忧穉往吊之置刍一束扵庐前而去众怪不知其故林宗曰此必丨丨髙士徐孺子也　晋书羊祜传丨丨人征市日闻祜防莫不号恸罢市巷哭者声相接呉守邉将士亦为之泣其仁徳所感如此　又顾荣传荣既丨丨望士躬处右职朝野甚推敬之　北史韩麒麟传见北京下　唐书艺文志万震丨丨异物志一卷宋史地理志重庆府皇祐五年以丨丨置南川县熈寜五年以南川县南平军　元史虞集传尝以江左先贤甚众其人皆未易知其学皆未易言后生晚进知者鲜矣欲取太原元好问中州集遗意别为丨丨集以表章之以病目而止　歳华纪丽十一月祁寒剉北陆之金乌大雪语丨丨之白鹤　屈原逺逰嘉丨丨之炎徳兮丽桂树之冬荣　李徳裕瑞橘赋羙丨丨之嘉树受烈气于炎徳　陈造后囚山赋柳先生蜕迹中朝落身丨丨即囚山而命赋写胷次之幽忧　江淹逰黄蘖山诗丨丨饶竒怪赤县多灵仙　陈子昻春台引采芳荪扵北渚忆桂树扵丨丨　张说岳州作物土丨丨异闗河北信赊　又巴陵早春诗意随北雁云飞去直待丨丨蕙草残　杜甫从人觅小胡孙诗人说丨丨路山猿树树悬　刘长卿西庭夜燕喜评事兄拜防诗犹是丨丨吏江城又一春　白居易花前叹丨丨桃李北接梅且喜年年作花主　栁宗元夏昼偶作见北牖下　刘啇随阳雁歌丨丨风土复何如春雁归时早寄书　齐已寄答武陵幕中何支使诗丨丨无百战北地有长征防国别盛安诗情人取次防淹防别后丨丨与北州徐送徳迈道人之豫章诗楼中西岭真君宅门外】
　　【丨丨处士家　苏轼和子由初到陈州见寄诗还来送别处防泪寄丨丨　黄庭坚洛阳桥诗见西京下　陆游梅花诗浅倾西国蒲萄酒小嚼丨丨豆蔲花　范成大送陈天予大监同年使闽诗问讯后车容客否茶山荔浦看丨丨　元好问塞上曲忽见陇头新雁过一时回首望丨丨　又马岭诗石门木落风飕飕仆夫衣单往丨丨　又癸夘歳杏花诗丨丨景气暖杏花间红梅又望归吟谁与丨丨问消息防时重拜李轻车　范梈京下思归诗乡逢徐孺子万口薄丨丨　又院中夜直诗此身只似到丨丨莎草寒鸡一片秋　耶律楚材过闾居河诗见北海下　呉莱寄栁博士诗试续儒林传丨丨定防人　张养浩咏史朱震诗如何当日陈蕃榻止为丨丨孺子悬　周霆震杂咏见北府下　又立秋诗敕使经年遗北海战今日在丨丨　贡奎惠安桥诗涔阳山水壮丨丨千尺飞梁连去邮　陈基偶成诗丨丨五月尚兼衣白苎窗间未脱机　周伯琦渡杨子江泊京口诗长江天堑控丨丨呉楚相望民物稠刘因寄杨晋州诗见中统下　呉师道送人北归诗见北府下　丁鹤年钱塘懐古诗钱塘佳丽冠丨丨故国繁华逐水流　杨维桢呉下竹枝歌内家队里新通籍不是丨丨百姓家又宫词见南人下】
　　南县【晋书苻坚载记晋将毛武生救魏兴遣前锋督防赵福将军袁虞等将水军一万溯江而上坚南巴校尉姜宇遣将张绍仇生等水陆五千拒之战扵丨丨王师败绩　开元礼仲春仲秋上戊祭太社树灵鼔扵丨丨之道内左右　杜甫白水县崔少府髙斋诗客从丨丨来浩荡无与适】
　　南畿【魏文帝述征赋镇江汉之遗民静丨丨之遐裔潘尼答杨士安诗逝将辞储宫栖迟集丨丨　杜甫大歴三年春白帝城放船出瞿塘峡久居夔府将适江陵漂泊诗县郭丨丨好津亭北望孤】
　　南夏【后汉书袁绍刘表传赞绍姿宏推表亦长者称雄河外擅彊丨丨　晋书文帝纪逺人归命作藩丨丨　又羊祜传祜率营兵出镇丨丨开设庠序绥懐逺近甚得江汉之心与呉人开布大信降者欲去皆聴之又郭璞传论袭文雅扵西朝振辞风于丨丨为中兴才学之宗矣　唐书鲁炅传初贼欲剽乱江湖頼炅适】
　　【扼其冲故丨丨以完　啇芸小说郑元在徐州孔文举时为北海相欲其返郡敦请恳恻使人继踵又教曰郑文公久逰丨丨今艰难稍平何有归来之思无寓人扵室毁伤其藩垣林木必缮治墙宇以俟还及归融告僚属昔周人尊师谓之尚父今可咸曰郑君不得称名也陈势寜国府大寜塔记作藩丨丨据呉上防　杨修孔雀赋有丨丨之孔雀冋号称于火精　又云笈七籖见西秋下】
　　南燕【左传郑伯和王室不克执燕仲父注燕仲父丨丨伯疏丨丨伯爵不知所出　又卫人以燕师伐郑注丨丨国今东郡燕县疏正义曰燕有二国一称北燕故此注言丨丨以别之　汉书地理志东郡县丨丨注丨丨国姞姓黄帝后　晋书地理志永嘉防乱青州沦没石氏隆安四年为慕容徳所灭遂都之是为丨丨宋书文帝纪元嘉十八年冬十月乙卯省南徐州之丨丨濮阳南广平郡　唐书宰相世系表吉氏出是姞姓黄帝裔孙伯鯈封扵丨丨赐姓曰姞其地东郡燕县是也后改为吉　明一统志丨丨国在卫辉府胙城县有古基　刘希夷谒汉世祖庙诗见北赵下　刘禹酬滑州李尚书诗徴黄在旦夕早晚发丨丨　刘沧匡城寻薛闳秀才不遇诗不见故人劳梦寐独吟风月过丨丨　薛能秋日将离滑台诗城见逺山应北岳野多空地夲丨丨】
　　南郑【战国策楚围雍氏韩令冷向借救于秦秦为发使公孙昧入韩公仲曰子以秦为将救韩乎其不乎对曰秦王之言曰请道于丨丨蓝田以入攻楚出兵于三川以侍公殆不合军于丨丨矣　史记项羽纪立沛公为汉王王巴蜀汉中都丨丨　晋书文帝纪蜀将姜维之冦陇右也征西将军郭淮自长安距之进帝位安西军持节屯闗中为诸军节度淮攻维别将句安扵麴久而不决帝乃进据长城南趣骆谷以疑之维惧退保丨丨安军絶援帅师来降　宋书州郡志梁州刺史禹贡旧州周以梁并雍汉以梁为益治广汉雒县魏元帝景元四年平蜀复立梁州治汉中丨丨而益州治成都　宋史地理志兴元府丨丨县　竹书纪年穆王元年冬十月筑祗宫于丨丨　明一统志丨丨县汉中府附郭　何休公羊传序疏项羽自立为西楚霸王分天下为十八国更立沛公为汉王王巴汉之间四十一县都扵丨丨至汉王五年冬十二月乃破项羽军斩之六年正月乃称皇帝遂取汉为天下号若夏周既克天下乃取夲受命之地为天下号云　陆防夏夜诗我昔在丨丨夜过束骆谷　又秋雨渐凉有懐兴元诗遥知丨丨风霜早已有寒熊犯猎场　又唐书郑余庆传与从父絪家昭国坊絪第在南余庆第在北世谓丨丨相北郑相云】
　　南秦【宋书文帝纪以梁丨丨二州刺史吉翰为益州刺史骠骑参军刘道产为梁丨丨二州刺史　又州郡志懐寜太守秦雍流民晋安帝立夲属丨丨文帝元嘉十六年度益州　又朱提丨丨长夲名南昌晋武帝太康元年更名　北史古弼传时东道将皮豹子闻仇池围觧议欲还军弼使谓曰若其班师寇众复至后举为难不出秋冬南寇必来以逸待劳百胜之防也豹子乃止太武闻之曰弼言长防也制有丨丨弼谋多矣又髙允传季才之性柔而执竞届彼丨丨申威致命诱之以权矫之以正帝道用光边王内庆　庾信诗无庸奉天睠驱传牧丨丨　元稹丨丨雪诗飞鸟不飞猿不动青骢御史上丨丨】
　　南楚【史记货殖传见西楚下　晋书谯王逊传王敦有无君之心表疏轻慢帝夜召承以敦表示之曰王敦顷年位任足矣而所求不已言至扵此将若之何承曰陛下不早裁之难作矣帝欲树藩屏防敦表以宣城内史沈充为湘州帝谓承曰湘州丨丨险固在上流之要控三州之防是用武之国也今以叔父居之如何唐书杜鸿渐传乾元二年襄州大将康楚元等反刺史王政脱身走楚元伪称丨丨霸王　玉照新志见西】
　　【池下　曹植王仲宣诔我公奋钺耀威丨丨　江淹为萧骠骑让封表丨丨偏君鄢郢小政　宋玉登徒子好色赋章华大夫曰今夫宋玉盛称隣之女以为羙色愚乱之邪臣自以为守徳谓不如彼矣且夫丨丨穷巷之妾焉足为大王言乎若臣之陋目所曾覩者未敢云也邉让章华赋建列藩于丨丨兮等烕灵于二伯　张缵南征赋余谒帝扵承明将述职扵丨丨　郗昻老人星赋见西周下　晏殊中园赋芹自丨丨蒜来西域谢朓江上曲江上可采菱清歌共丨丨　梁元帝诗仲子入丨丨伯鸾出东汉　李峤金诗丨丨标前贡西秦识旧城　杜甫丨丨诗丨丨青春异暄寒早早分　韦应物送李二归楚州诗情人丨丨别复咏在原诗　钱起送襄阳卢判官奏开河事诗因思郢川守丨丨满清风　栁宗元首春逢耕者诗丨丨春早寒余已滋荣梅尧臣诗东吴海物错丨丨江味多　蔡松年淮南道中诗丨丨二月雨淮天如漏巵】
　　南梁【史记田完世家魏伐赵赵与韩亲共击魏赵不利战于丨丨注正义曰括地志云故梁在汝州西南二百歩晋太康地记云战国时谓丨丨者别之于大梁少梁也古蛮子邑也　宋书州郡志丨丨太守晋孝武太元中侨立于淮南安帝始有淮南故地属徐州武帝永初二年还南豫孝武大明六年废属南豫改名淮南八年复旧　竹书纪年真定王七年晋荀瑶城丨丨李绅丨丨行北阙趋承半隙尘丨丨笑客皆飞霰　又明一统志见南桥下】
　　南阳【孟子一战胜齐遂有丨丨然且不可赵岐注岱山之南谓之丨丨也　左传晋侯朝王与之阳樊温原攒茅之田晋于是始啓丨丨林注此襄王不许晋隧而割周四邑以塞晋文之意也晋于是始开丨丨之疆土四邑在晋山南河北故曰丨丨　又晋襄公既祥使告于诸侯而伐卫及丨丨先且居曰效尤祸也请君朝王臣从师杜注今河内地　又方城以为城注方城山在丨丨叶县南以言竟土之逺　又十二月晋既烝赵孟适丨丨将防孟子余庚戌卒注孟子余赵衰赵武之曽祖其庙在晋之丨丨温县往防祭之　晋语公以二军下次于阳樊右师取昭叔于温杀之于隰城左师迎王于郑王入于成周遂定之于郏赐公丨丨阳樊温原州陉絺鉏攒茅之田　战国策管仲其鄙人之贾人也丨丨之敝幽鲁之免囚桓公用之而霸　又韩魏易地西周弗利樊余谓楚王曰魏有丨丨郑地三川而包二周则楚方城之外危韩兼两上党以临赵即赵羊肠以上危故易成之日楚赵皆轻　史记髙祖纪畧丨丨郡丨丨守齮走保城守宛　又白起传昭王四十四年白起攻丨丨太行道絶之注徐广曰此丨丨河内修武是也正义曰案丨丨属韩秦攻之则韩太行羊肠道絶矣　又鲁仲连传且楚攻齐之丨丨魏攻平陆而齐无南靣之心以为亡丨丨之害小不如得济北之利大又张仪传塞斜谷之口当屯留之道魏絶丨丨楚临南郑秦攻新城宜阳以临二周之郊注正义曰丨丨懐州也　汉书地理志丨丨郡秦置　后汉书光武帝纪世祖光武皇帝丨丨蔡阳人　又论望气者苏伯阿为王莽使至丨丨遥望见舂陵郭唶曰气佳哉郁郁葱葱然人二十八将传论昔防侯以为髙祖悉用萧曹故人郭伋亦议丨丨多显郑兴又戒功臣专任夫崇恩偏授易啓私溺之失至公均被必广招贤之路意者其不然乎　又范滂传滂事释南归始发京师汝南丨丨士大夫迎之者数千两　晋书地理志见南郡下　唐书褚遂良传时飞雉数集宫中帝问是何祥也遂良曰昔秦文公时有侲子化为雉雌鸣陈仓雄鸣丨丨侲子曰得雄者王得雌者霸文公遂雄诸侯始为寳鸡祠汉光武得其雄起丨丨有四海陛下夲秦封故雌雄并见以告明徳　元史世祖纪中书省臣言前有旨令臣与枢宻院御史防议河南行省阿勒巴等所置丨丨等处屯田臣等以为凡屯田人户皆内地中产之民逺徙失业宜还之本籍其南京丨丨归徳等民赋自今悉折输米粮贮扵便近地以给襄阳军食　呉越春秋越王赐文种属卢之剑种得剑叹曰丨丨之宰而为越王之擒　汉晋春秋诸葛家扵丨丨之邓县在襄阳城西二十里号曰隆中　水经注时人通谓浊水为阳水故有丨丨北阳水之论二水浑流世谓之为长沙水也　明一统志丨丨府禹贡豫州之域天文张分野附郭丨丨县　诸葛亮出师表臣本布衣躬耕丨丨　潘岳夏侯常侍诔相尔丨丨惠训不倦　乔潭霜钟赋序丨丨有丰山山有钟霜降则鸣斯气感而应也潭忝豫少宗伯逹奚公特逹之遇擢秀才甲科庶防人间有是誉处然丨丨则公隠居之旧也故为霜钟赋以广知音　江淹扇上防画赋粉则丨丨泽墨则上党松心　王仲旉南都赋观紫气扵芒山辨白水扵丨丨　汉二郡謡汝南太守范孟博丨丨宗资主画诺丨丨太守岑公孝农成瑨但坐啸　吴均初至夀春作北州少知旧丨丨寡相识苏彦七月七日咏织女诗见北沚下　张君祖咏懐诗苟擢丨丨秀固集三造宾　王训奉和率尔有训诗学舞胜飞燕染粉薄丨丨　苏颋奉和圣制途次旧居应制诗东陆行春典丨丨即旧居　吴兢永泰公主挽歌舜华徂北渚宸思结丨丨　杜甫诗司隶章初覩丨丨气已新　韩愈过丨丨诗丨丨郭门外桑下麦青青韩偓寄隠者诗渭滨晦迹丨丨卧若比吾徒更寂寥李纲诗丨丨光武兴形势亦险阻　元好问去歳君逺逰送仲梁出山诗三年一梦丨丨道汴水迢迢入秋】
　　【草　张端穹窿寺次倪云林韵诗十顷薄田桑八百丨丨只合卧茅庐】
　　南郡【书禹贡导岍及岐至于荆山疏南条荆山在丨丨临池县东北　史记秦本纪二十九年大良造白起攻楚取郢为丨丨　又项羽纪义帝柱国共敖将兵击丨丨功多因立敖为临江王都江陵　又荆王世家王因使刘贾将九江兵与太尉卢绾西南击临江王共尉共尉已死以临江为丨丨　汉书郊祀志上廵丨丨至江陵而东登礼灊之天柱山号曰南岳　晋书地理志汉献帝建安十三年魏武尽将荆州之地分丨丨以北立襄阳郡又分南阳西界立南郷郡分枝江以西立临江郡及败扵赤壁丨丨以南属呉呉后遂与蜀分荆州扵是丨丨零陵武陵以西为蜀江夏桂阳长沙三郡为吴南阳襄阳南乡三郡为魏而荆州之名南北防立又汝南王亮传咸寜初以扶风池阳四千一百户为太妃伏氏汤沐邑置家令丞仆后改食丨丨枝江太妃】
　　【尝有小疾祓扵洛水亮兄弟三人侍从并持节鼓吹震耀洛滨武帝登陵云防望见曰伏妃可谓富贵矣　宋书州郡志丨丨太守秦立汉文帝元年为临江国景帝中元年复故晋武帝太康元年改曰新郡寻复故　又符瑞志元嘉二十一年十一月辛巳甘露降丨丨江陵方城里　齐书武十七王传赞建贺湘海二陵二阳幼蕃盛宠丨丨南康　越絶书楚故治郢今丨丨南阳汝南淮阳六安九江庐江豫章长沙翼轸也　吴孙亮初白鼍童謡白鼍鸣背平丨丨城中可长生守死不去义无成　张说别防湖诗丨丨延恩渥东山恋宿心杜甫闻斛斯六官未归诗故人丨丨去去索作碑钱黄滔催妆诗北府迎尘丨丨来莫将芳意更迟回　又世说桓丨丨小儿时与诸从兄弟各飬鵞共鬬丨丨鵞毎不如甚以为忿乃夜往鵞阑间取诸兄弟鵞悉杀之既晓家人咸以惊骇云是变怪以白车骑车骑曰无所致怪当是丨丨戏耳问果如之　又桓丨丨每见人不快輙嗔云君得哀家棃当复不蒸食不】
　　南皮【史记项羽纪成安君陈余弃将印去不从入闗然素闻其贤有功扵赵闻其在丨丨故因环封三县又绛侯周勃世家梁孝王每朝常与太后言条侯之短窦太后曰皇后兄王信可侯也景帝譲曰始丨丨章】
　　【武侯先帝不侯及臣即位乃侯之信未得封也注瓒曰丨丨窦彭祖太后兄子章武侯太后弟广国　又外戚世家长君前死封其子彭祖为丨丨侯注正义曰括地志云故丨丨城在沧州丨丨县北四里汉丨丨县也汉书地理志渤海郡县丨丨　晋书石苞传苞字仲容渤海丨丨人也　宋书州郡志河间丨丨令汉旧县属渤海孝武始立属渤海大明七年度此　又谢灵运传论降及元康潘陆特秀律异班贾体变曹王缛防星稠繁文绮合缀平防之逸响采丨丨之髙韵遗风余烈事极江左　魏文帝与朝歌令呉质书毎念昔日丨丨之逰诚不可忘　王延龄秋宵读书赋见西都下　谢灵运拟魏太子邺中集诗念昔渤海时丨丨戏清沚　梁武帝长安有狭邪行小息尚青绮总辔逰丨丨　梁简文帝饯别诗行乐出丨丨防饯临华池　陆瑜仙人揽六着篇问取丨丨夕还笑拂碁人　范云赠王中书诗见北海下　刘孝绰赋得照碁烛诗丨丨弦吹罢终奕且防宾　庾信杨栁歌昔日公子出丨丨何处相寻元武陂　陈子良逰侠篇东郊鬬鸡罢丨丨射雉归　独孤及送陈兼应辟诗见北歩下　孟郊同年春燕诗淹中讲精义丨丨献清词　徐陪王庻子逰后湖涵虚阁诗跻攀况有承华客如在丨丨奉胜逰】
　　南谯【宋书文帝纪元嘉十八年夏五月壬申卫将军南兖州刺史临川王义庆征北将军南徐州刺史丨丨王义宣并开府仪同三司　又州郡志丨丨太守晋孝武太元中扵淮南侨立郡县　南史宋宗室南郡王义宣传时竟陵羣蛮充斥役刻民散改封丨丨王　旧唐书地理志清流汉全椒县地属九江郡梁置丨丨州居桑根山之朝阳隋改丨丨为滁州　唐书沙陀传克用与薛志勤等间闗升丨丨门缒走营部下死者数百人　明一统志丨丨城在滁州全椒县北二里　又丨丨郡在庐州府巢县晋咸康中置后废为丨丨乡　韦应物寄大梁诸友诗分竹守丨丨弭节过梁池　又再逰西山诗丨丨古山郡信是髙人居　李绅悲善才诗丨丨寂寞三春晩有客弹弦独凄怨　方干滁上懐周贺诗丨丨収旧厯上苑絶来书】
　　南顿【左传楚成得臣帅师伐陈讨其贰于宋也遂取焦夷城顿而还杜注焦今谯县也夷一名城父今谯郡城父县二地皆陈邑顿国今汝隂丨丨县　汉书地理志汝南郡县丨丨注应劭曰顿廹于陈其后南徙号丨丨　后汉书光武帝纪景帝生长沙定王发发生舂陵节侯买买生郁林太守外外生钜鹿都尉回回生丨丨令钦钦生光武　又辛巳立皇考丨丨君已上四庙壬午大赦天下　晋书景帝纪镇东大将军毌邱俭扬州刺史文钦举兵作乱帝统中军歩骑十余万以征之次扵防桥俭将史招李续相次来降俭钦移入项城帝遣荆州刺史王基进据丨丨以逼俭帝深壁髙垒以待东军之集　又元帝纪论武宣余化犹畅于琅邪文景垂仁传芳于丨丨　又地理志惠帝分汝隂立新蔡分梁国立陈郡分汝南立丨丨　又威王祐传咸和元年薨赠侍中特进子恭王统立以丨丨王宗谋反被废其后成帝哀亮诏统复封　宋书文帝纪以陈丨丨二郡太守徐循为寜州刺史　又州郡志丨丨太守故属汝南晋惠帝分立　齐书州郡志豫州丨丨郡　温庭筠奉天西佛寺诗至今丨丨诸旧犹指榛芜作弄田又传灯录慧能居岭南为六祖神秀在北杨花其门人普寂立本师为六祖而自称七祖其得法虽一而开导发悟有顿渐之异故曰丨丨北渐非禅宗夲有南北之号也】
　　南岐【北史魏兰根传见西土下　明一统志丨丨山在汉中府凤县南十里上有竹云洞洞有湫池祷雨多应　又丨丨岭在琼州府城西南一百六十里南接生黎地　刘兼宴逰池馆诗去歳丨丨离郡日今春东蜀看花时】
　　南呉【齐书祥瑞志王子年歌曰三王九江一在呉三王九江者孝武于九江兴晋安王子勋虽不终亦称大号后世祖又于九江基霸迹此三王也一在吴谓齐氏桑梓亦寄治丨丨也　李洞送醉画王处士诗防年乘兴住丨丨狂醉兰舟夜落湖】
　　南郢【后汉书冯衍传忿战国之遘祸子憎权臣之擅强黜楚子于丨丨兮执赵武于溴梁　晋书齐王冋传屈原放斥心存丨丨乐毅适赵志恋北燕　宋书沈攸之传橘柚不荐璆防罕入箕赋深敛毒被丨丨枉绳矫墨害着西荆　南史宋武帝纪晋帝封宋公策授律羣后顺流长骛薄伐峥嵘献防丨丨大憝折首羣逆毕夷三光旋采旧物反正　越絶书呉内传蔡昭公南朝楚被羔裘囊瓦求之昭公不与即拘昭公丨丨三年然后归之　屈原九歌序昔楚丨丨之邑其俗信鬼而好祀其祀必作乐鼓舞因作为九歌之曲托之以讽谏也刘向九叹思丨丨之旧俗兮肠一夕而九运　又登巑岏以长企兮望丨丨而□之　曹植九愁赋顾丨丨】
　　【之邦壤咸芜秽而倚倾】
　　南凉【晋书地理志见西凉下　齐已寄防泉大师师兄诗丨丨来的的北魏去腾腾】
　　南昌【史记淮隂侯传常数从其下乡丨丨亭长寄食数月亭长妻患之乃晨炊蓐食食时信往不为具食信亦知其意怒竟絶去　汉书地理志豫章郡县丨丨又梅福传梅福字子真九江夀春人也少学长安明尚书谷梁春秋为郡文学补丨丨尉　晋书帝纪论懐帝初载嘉木生扵丨丨　又张华传见西山下　宋书符瑞志元嘉二十七年四月乙卯丙辰丁巳甘露频降豫章丨丨　唐书地理志洪州豫章郡丨丨夲豫章武徳五年析置钟陵县又置丨丨县以丨丨置豫州八年州废又有丨丨钟陵宝应元年更豫章曰钟陵贞元中又更名　宋史地理志隆兴府县丨丨　元史地理志龙兴路领丨丨新建丰城进贤奉新靖安分寜武寜八县　又建昌州唐初置丨丨州后废属洪州宋属南康军元元贞元年升州　明一统志丨丨府丨丨县附郭又丨丨亭在淮安府城西三十五里　云笈七籖呉猛字世云豫章人路有大虵时或断道以炁吸吞行人】
</div>
    <div class="pagination">
<a href="御定骈字类编_page455.html">上一页</a><span>...</span><a href="御定骈字类编_page451.html">451</a><a href="御定骈字类编_page452.html">452</a><a href="御定骈字类编_page453.html">453</a><a href="御定骈字类编_page454.html">454</a><a href="御定骈字类编_page455.html">455</a><span class="current-page">456</span><a href="御定骈字类编_page457.html">457</a><a href="御定骈字类编_page458.html">458</a><a href="御定骈字类编_page459.html">459</a><a href="御定骈字类编_page460.html">460</a><a href="御定骈字类编_page461.html">461</a><span>...</span><a href="御定骈字类编_page457.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
