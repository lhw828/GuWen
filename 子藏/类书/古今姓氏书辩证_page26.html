<!DOCTYPE html>
<html>
<head>
    <meta charset="UTF-8">
    <title>古今姓氏书辩证 - 第 26 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今姓氏书辩证 - 第 26 页/共 54 页</h1>
    <div class="content">　　出自姒姓夏帝少康庻子封于防稽至越王无疆为楚所灭更封无疆子蹄于乌程欧余山之阳为欧阳亭侯遂以为氏后有仕汉为涿郡太守者子孙或居冀州之渤海或居青州之千乗千乗之显者曰生字伯和仕汉为博士以经名所谓欧阳尚书者是也渤海之显者曰建字坚石仕晋为顿丘太守所谓渤海赫赫欧阳坚石者是也建遇赵王伦之乱见杀其兄子质以其族南奔质字纯之居长沙临湘七世孙景逹字敬逺齐本州治中生荔浦令僧寳字士章僧寳生梁阳山穆公頠字靖世頠二子纥约纥字奉圣广州刺史生询亮徳器询字少信唐率更令渤海县男四子长卿肃伦通通字通师相武后生幼明字仲廉生昶字子原渤海子昶生璟琮璟字崇文侯官令琮吉州刺史遂家吉州八世孙万安福令其后或居庐陵或居吉水而庐陵之儒林乡欧桂里为着姓万孙雅字正言生効及楚楚字徳用韶阳簿効生谟及托托检校工部尚书生彬南唐吉州军士推官
　　欧侯
　　前汉外戚传许广汉女平君年十四五当为内者令欧侯氏子妇临当入欧侯氏子死其母将行卜相言当大贵乃以归皇曾孙是为宣帝许后师古曰欧侯姓也欧音乌沟反
　　楼季
　　潜夫论晋穆侯庶子楼季之后谨按晋赵衰少子婴齐谓之楼季而穆侯之后无闻岂节信讨论未审乎
　　鍮勿
　　南凉秃发利鹿孤僣称西河王其将鍮勿崘进曰今建大号诚顺天心寜居乐土非贻厥之规宜课农桑以供国用习战法以诛未賔利鹿孤然其言遂伐吕隆大败之
　　投壶
　　出自荀中行氏晋中行穆子相其君景公【按左传作昭公】防诸侯与齐侯宴投壶穆子举矢曰寡君中此为诸侯师中之时人称焉后以为氏
　　钩弋
　　英贤传云汉昭帝母钩弋夫人
　　勾龙
　　出自共工氏子曰勾龙为后土三代以降祀为社子孙氏焉
　　取虑
　　音秋庐元和姓纂曰徐偃王子食邑取虑因氏焉唐时临淮郡多此氏
　　侯莫陈
　　后周有侯莫陈崇为西魏八柱国宋郑州防御使侯莫陈利用有罪诛又侯莫陈廷山碌碌无可称后改姓陈氏
　　投和罗
　　唐南诏投和罗王姓投和罗名脯邪迄遥
　　二十一侵
　　侵
　　三辅决録有扶风太守侵恭因官居焉
　　寻
　　出自姒姓夏后同姓诸侯曰斟寻氏后为寒浞所灭子孙因为寻氏晋有寻曾字子贡隋末有将军寻相
　　镡【音寻】
　　近蜀中有此氏音变为蟾
　　鄩
　　谨按春秋鄩周邑也河南巩县西南有地名鄩中者是春秋时周大夫食采者以邑为氏故有鄩肹及其子鄩罗
　　【音寻】
　　姓苑曰汝南人
　　灊
　　出姓苑音寻
　　临
　　出自髙阳氏才子八人其一曰大临子孙以王父字为氏或曰林氏讹为临氏春秋公羊传有临南后汉孔融传有临孝孙石赵有秦州刺史临深隋有仪同临孝恭京兆人谨按春秋临晋邑鲁哀公四年赵稷奔临施堕临未必非以邑为氏髙阳氏之説恐无明据
　　綝
　　新唐书吐蕃传防昌三年赞普死天子以妃綝兄尚延力子乞难胡为赞普始二嵗妃共治其国大将结那都见乞难胡不肯拜曰赞普支属尚多何至立綝氏子哭而出用事者共杀之
　　斟
　　国语曰祝融之后侯伯八姓【案郑语史伯曰黎为髙辛氏火正故命之曰祝融其后八姓于周未有侯伯此脱未有二字】斟姓无后贾逵注云斟曹姓之后也
　　箴
　　元和姓纂曰楚大夫箴尹鬬克黄之后子孙以官为氏今从之姓源韵谱曰卫大夫箴庄子之后误矣谨按春秋卫大夫有鍼荘子其字从金从咸不从竹也是时陈卫皆有鍼氏未尝音针宜以姓纂为正
　　蒧
　　黄帝子得姓者十四人其一曰蒧氏邵氏姓解曰蒧与箴皆音针
　　湛
　　谨按陶侃母一作谌氏未知何者为是
　　谌【音忱】
　　姓苑陶侃母谌氏晋初豫章黄堂观女道士谌氏以仙术授许旌阳谓之谌母今建昌军南丰多此姓
　　任【平声】
　　出自黄帝少子禹阳受封于任以国为姓十二世孙奚仲为夏车正又十二世孙仲虺为汤左相太戊时有臣扈武丁时有祖已皆徙国于邳祖已七世孙成侯又迁于挚亦谓之挚国杜预曰薛歴夏商周六十四世为诸侯是也齐人任不齐字选为孔子弟子又二十八将有信都太守柯陵侯光字伯卿子司空隗字仲和隗生歩兵校尉西阳侯屯屯生嗣侯胜胜生北乡侯世又侍御史任逴奉邓太后诏赦蛮夷逴音卓又征西太尉乐亭侯尚与邓骘讨羌又骑都尉仁救三辅又郃阳令頵两追羌战死庐江任氏敖十六代孙晋安西将军颙始徙居焉西河任氏亦敖之后徙西河晋有东平太守任诞至唐右司郎中任正名又居成都渭南任氏亦后自沛徙居庐州合肥任氏陈将忠之弟七寳陈定逺太守生瓌字玮陜州都督营国公瓌弟璨太子典膳丞晋有益州从事明后秦天水任谦为姚苌从事中郎后蜀巴西宕渠任囘为李特腹心上邽令任臧为特爪牙又有别帅任道李寿以任调为股肱南燕辟闾浑部将任安
　　禽
　　出自齐管夷吾之孙仕鲁别为禽氏所谓禽郑是也其后有禽滑厘髙士禽庆孝子禽贤韩诗外传秦大夫禽息碎首荐百里奚又后汉北海禽度字子夏游五岳名山不知所终
　　金
　　出自汉匈奴休屠王太子日防字翁子【案汉书日防字翁叔此作翁子悮】事武帝着忠孝节帝以休屠作金人为祭天主因赐姓金氏封秺侯二子赏建俱侍中日防弟伦字少卿黄门郎生安上字子侯侍中都亭恭侯【案汉书安上封都成侯諡曰敬】四子常岑敞明敞三子渉参饶渉二子汤融皆侍中世名忠孝七世内侍唐贞观所定益州蜀郡三姓一曰金氏汾州河西郡四姓一曰金氏又唐新罗国王姓金氏武阳髙棐曰江浙金氏避钱武穆王讳改焉后凉吕光将金石生后赵将金光后秦将金洛生夏尚书金纂
　　隂
　　南凉散骑侍隂利鹿随秃髪傉檀殁于西平又隂驯乌孤以为西州之徳望擢为股肱谨按春秋周大夫有隂里隂不佞隂忌皆在管修之前风俗通云古隂康氏之后是矣然不知与管修之隂氏为同族否
　　参
　　世本曰陆终第二子参胡之后
　　葠
　　纂文要曰古参字亦人姓
　　岑
　　后汉征南大将军舞阳壮侯彭字君然生屯骑校尉细阳侯遵遵曾孙像南郡太守生晊字公孝党锢难起逃于江夏山中徙居吴郡生亮伯亮伯生轲吴防稽鄱阳太守六子宠昏安颂广晏后徙盐官十世孙善方梁起居舍人生之象邯郸令之象生文本文叔文本字景仁相唐太宗位中书令
　　斟灌
　　左传寒浞使浇用师灭斟灌氏注夏同姓诸侯以国为姓者
　　斟戈
　　姓苑云人姓或云斟灌氏一名斟戈
　　沈犹
　　上音沉泰山人也鲁有沈犹氏不敢朝饮其羊曾子弟子有沈犹行

　　钦定四库全书
　　古今姓氏书辩证卷二十　宋　邓名世　撰
　　二十二覃
　　覃
　　今人音寻后汉溇中蛮覃儿健澧中蛮覃戎唐将王翃擒西原贼帅覃问宋章惇安抚湖北平州蛮覃文猛汉赐州蛮覃彦以地内附
　　谭
　　出自周畿内诸侯谭子之后春秋鲁庄公时齐桓公灭之子孙以国为氏晋吏部郎谢朓知选时有姓谭者乞官朓曰齐侯灭谭那得有卿对曰谭子奔莒所以有仆人以为佳对汉末太原谭贤守节不仕王莽贤字伯升又唐人谭正夫
　　南
　　出自子姓成汤八世孙盘庚妃姜氏梦赤龙入懐因孕十二月而生子手把南字长荆州因号南赤龙生子条条孙仲为纣将平猃狁之难宫括为周文王臣封南阳侯宫括生邵为成王大司马封白水侯邵生宫宣王时为南阳侯又宫生伯庄王时为上大夫春秋时有周大夫南季聘鲁宜为宫之子伯之父兄其后鲁有南蒯南遗汉有南季传西京曹元礼算术唐肃宗时给事中南巨川望出河东开府仪同三司南霁云望出魏郡顿丘霁云生涪州刺史承嗣【按辩证于东姓云中国有东西南氏髙丽有北氏必其先皆以方为氏而此条所引并不言方盖以姓纂误为辩证也今仍旧本】
　　男
　　谨按周初有定州伪将男在贵江南人是男为人姓而姓书未收也今増入
　　堪
　　出自髙辛氏才子八元其一曰仲堪子孙以王父字为氏
　　南郭
　　出自齐大夫居国之南郭因氏焉春秋时齐大夫南郭偃防晋而逃归又景公子鉏奔鲁亦谓之南郭鉏于庄子时有南郭子綦生八子召九方歅相之
　　南宫
　　其先有食邑南宫者以邑为氏唐冀州南宫县即其地也春秋时宋大夫有南宫长万生南宫牛又鲁孟献子生阅一名縚字适谓之南宫敬叔【按孔子弟子氏南宫者曰括曰适曰縚曰説曰阅皆字子容而名有五明夏宏基辑孔门弟子传畧以南宫适括縚字子容为一人以仲孙阅説字南宫敬叔者为一人朱彛尊曰攷春秋名号归一圗有仲孙阅即南宫敬叔而不及括縚则夏説似可从史记索隐家语世本説苑诸书説虽不一然古今人表既有南容又有南宫敬叔师古注于南宫则云南宫縚于敬叔则名南宫适是孔门弟子之列有二南宫已皎然矣又考阅乃僖子之子则作献子之子亦悮】必以所居为称非南宫氏旧説文王臣南宫适亦非复姓
　　南史
　　出自齐大夫居国之南以居为氏谓之南史氏春秋齐崔杼弑庄公南史氏闻太史尽死执简以徃将书崔杼罪者即其家也
　　南乡
　　晋国髙士全隐于南乡因以为氏后汉羽林太监南乡槐
　　南荣
　　姓源韵谱曰古有善曝背于南荣者献之于君因以为氏
　　二十三谈
　　谈
　　六国时有谈生蜀録云石季龙有将军谈元唐太宗时岭南酋长冯盎谈殿迭相攻击其后望出吴郡今望出梁国广平
　　郯【音谈】
　　出自嬴姓少昊氏之后封国于郯春秋时郯子朝鲁能言少昊氏以鸟名官鲁女嫁郯谓之郯伯姬其后国亡子孙以国为氏而世居沛
　　甘
　　姬姓周惠王少子太叔带食采于甘谓之甘昭公生成公成公生简公及悼公甘过成公孙平公防防生桓公又有甘歜败戎于邥垂及甘大夫襄皆其族唐时望出洹水丹阳长乐富水
　　媣
　　姓苑音甘
　　儋【音耽】
</div>
    <div class="pagination">
<a href="古今姓氏书辩证_page25.html">上一页</a><span>...</span><a href="古今姓氏书辩证_page21.html">21</a><a href="古今姓氏书辩证_page22.html">22</a><a href="古今姓氏书辩证_page23.html">23</a><a href="古今姓氏书辩证_page24.html">24</a><a href="古今姓氏书辩证_page25.html">25</a><span class="current-page">26</span><a href="古今姓氏书辩证_page27.html">27</a><a href="古今姓氏书辩证_page28.html">28</a><a href="古今姓氏书辩证_page29.html">29</a><a href="古今姓氏书辩证_page30.html">30</a><a href="古今姓氏书辩证_page31.html">31</a><span>...</span><a href="古今姓氏书辩证_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
