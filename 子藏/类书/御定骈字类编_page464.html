<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 464 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 464 页/共 1019 页</h1>
    <div class="content">　　北籁【陆子夜冬歌南云走冷圭丨丨号空木】
　　北氷【呉融沃焦山赋见南雨下】
　　北极【尔雅丨丨谓之北辰注丨丨天之中以正四时以其居天之中故曰丨丨　汉书天文志黄道一曰光道光道北至东井去丨丨近南至牵牛去丨丨逺晋书天文志周天三百六十五度五百八十九分度之百四十五半覆地上半在地下其二端谓之南极丨丨北极出地三十六度南极入地三十六度两极相去一百八十二度　又丨丨五星钩陈六星皆在紫宫中丨丨北辰最尊者也其纽星天之枢也　又舆服志防旗分景帝车含曜所以营卫南宫増华丨丨　宋书礼志晋成帝立二郊天郊则六十神五帝之佐日月五星二十八宿文昌北斗三台司命轩辕后土太一天一太微钩陈丨丨雨师雷电司空风伯老人六十二神也　旧唐书礼仪志日丨丨当晷度循半日南极当晷度环周庄子大宗师禺强得之立乎丨丨注禺强北方之神尸子丨丨之山曰寒门　星经四辅四星抱丨丨枢星主君臣礼仪主政万机辅弼佐理万邦之象辅佐北】
　　【辰而出入授政也　明一统志丨丨观在太原府太原县西十里　又丨丨宫在桂林府阳朔县西　屈原大招魂乎无徃盈丨丨只　王褒甘泉宫颂甘泉山天下显敞之名处也前接大荆后临丨丨左抚仁乡右望素域　骆賔王请陪封禅表元天列象紫宫通丨丨之尊大帝凝图元猷畅东廵之礼　苏颋阿弥陀像赞丨丨尊者有在天而舍万邦西方圣者有在天而应三界杨雄甘泉赋洪台崛其独出兮防丨丨之嶟嶟　傅咸烛赋故六龙衘烛于丨丨九日登曜于扶桑　任华明堂赋见南端下　苏珦悬法象魏赋见南端下　赵蕃众星环丨丨赋为政同乎丨丨来方类乎众星　曹植游仙诗见南翔下　庾信奉和法筵应诏诗见西昆下张説扈从温泉宫诗骑仗联聮环丨丨鸣笳步步引南薫　郭震冬歌见南至下　杜甫至日遣兴奉寄北】
　　【省旧阁老两院故人诗玉几由来天丨丨朱衣只在殿中间　又登楼诗丨丨朝廷终不改西山宼盗莫相侵刘禹锡詶杨八庶子喜韩呉兴与余同迁见赠诗星文辞丨丨旗影度东辽　韩愈奉和库部卢四兄曹长】
　　【元日朝廻诗戎服上趋承丨丨儒冠列侍映东曹　梁徳裕感寓诗隠隠临丨丨峨峨象南山　范成大寓直玉堂诗近瞻丨丨璿玑次犹梦西山翠碧堆　赵秉文早朝诗彩殿中间瞻丨丨丹墀侧畔聼箫韶　虞集题南野亭诗云横丨丨知天近日转东华觉地灵　揭傒斯送全平章赴江西诗天地三江外星辰丨丨边　杨允孚滦京杂咏丨丨修门不暂开两行宫栁护苍苔黄镇成赠叶山人诗见南条下　杨维桢新省呈右相及藩参诸公诗天柱星辰髙丨丨海门日月逺东藩又送僧归日本诗车轮日出扶桑树笠盖天倾丨丨星】北陆【左传古者日在丨丨而藏氷西陆朝觌而出之注陆道也谓夏十二月日在虚危疏正义曰释例云丨丨虚也西陆昴也孙炎云陆中也北方之宿虚为中也西方之宿昴为中也彼以陆为中杜以陆为道陆之为中为道皆无正训各以意言耳杜以西陆朝觌为奎星朝见昴为西方中宿则昴未得见宿是日行之道尔雅髙平曰陆髙平是道路之处故以陆为道也日在丨丨谓夏之十二月也周礼凌人正嵗十有二月令斩氷诗云二之日凿氷冲冲月令季冬氷盛水腹命取氷郑云腹厚也以此知日在丨丨谓夏之十二月也　尔雅丨丨虚也　嵗华纪丽见南州下　挚虞思游赋偭烛龙而防衍兮穷大明于丨丨　谢庄月赋见南躔下崔立之南至郊坛有司书云物赋见南至下　韦应物氷赋其始也月元冥日丨丨天地闭水泉缩　张载七哀诗朱光驰丨丨浮景忽西沉　庾肩吾侍宴应令诗见西园下　鲍溶荐氷诗礼自春分展坚从丨丨成杜牧诗气和薫丨丨襟旷纳南溟　马戴府试水始氷诗见南池下　刘绮庄共佳人守嵗诗桂华穷丨丨荆艶作东邻　黄滔鄜畤李相公诗推恩毎觉东溟浅吹律能令丨丨暄　韩偓早翫雪梅诗丨丨候才变南枝花已开　王逢后无题诗丨丨渐寒氷雪早六龙好扈五云车　又庾信枯树赋丨丨以杨叶为闗南陵以梅根作冶】
　　北辰【论语子曰为政以徳譬如丨丨居其所而众星共之疏北极谓之丨丨北辰常居其所而不移故众星共之也　尔雅见北极下　史记景帝纪二年八月荧惑逆行守丨丨月出丨丨间嵗星逆行天廷中　汉书郊祀志天坠之别神中央帝黄灵后土畤及日庙丨丨北斗填星中宿中宫于长安城之未坠兆　又司马迁传二十八宿环丨丨三十辐共一毂运行无穷辅弼股肱之臣配焉忠信行道防奉主上作三十世家　晋书刘乔传刘引兵援乔与乔牋曰实闇劣过国恩愿与使君共戴盟主鴈行下风扫除凶寇救苍生之倒悬反丨丨于太极　宋书符瑞志见北向下　隋书天文志推北极里数法夜于地中表南傅地遥望丨丨细星之末令与表端参合以人目去表数及表髙各自乗并而开方除之为法天髙乗表髙数为实实如法而一即丨丨细星髙地数也天髙乗人目去表为实实如法即去丨丨极下之数也　孝经钩命诀正朝夕者视丨丨正情性者视孝子　焦氏易林丨丨紫宫衣冠正中　周髀算经七衡图注丨丨正居天之中央人所谓东西南北者非有常处各有日出之处为东日中为南日入为西日没为北　黄庭内景经转降适斗藏初九注九阳数也斗丨丨也丨丨主隂谓阳气下与隂合博雅释天丨丨谓之大堂天渊谓之纽兹　刘向九叹凌惊靁以轶骇电兮缀鬼谷于丨丨　鲍照河清颂见南面下　魏明帝长歌行仰首观灵宿丨丨奋休荣陆云为顾彦先赠妇诗弃置丨丨星问此元龙焕　子夜歌侬作丨丨星千年无转移欢行白日心朝东暮还西　何逊闺怨诗思君无转易何异丨丨星　韦元旦奉和立春游苑迎春应制诗年年斗柄东无限愿挹琼觞寿丨丨　张子容长安早春诗开国维东井城池起丨丨　欧阳詹元日陪早朝诗江臯腐草今何幸亦与恒星拱丨丨　刘禹锡和令狐相公初归京国诗相印昔辞东阁去将星还拱丨丨来　张濯迎春东郊诗肃穆来东道囘环拱丨丨　许棠塞下诗独夜长城下孤吟近丨丨　王禹偁南郊大礼诗圣寿久长南至日寳图髙大丨丨星　王良士南至日隔霜仗望含元殿炉烟诗节当南至日星是丨丨天　刘因集杜句赠王运同彦材元朔廵天步危楼望丨丨　周伯琦纪行诗日瞻黄道肃夜拱丨丨明　又扈从上京学宫纪事诗墨池云合天光绚东壁由来近丨丨　黄镇成投赠郑守光逺诗见南服下　周昙平津侯诗丨丨如不延吾軰东阁何由逐汝开　丁鹤年自咏诗悲歌抚罢龙泉劒独立苍茫望丨丨】
　　北落【史记天官书北宫元武虚危其南有众星曰羽林天军军西为垒或曰钺旁有一大星为丨丨若微亡军星动角益希及五星犯丨丨入军军起火金水尤甚火军忧水患木土军吉注汉书音义曰木星土星入丨丨则吉也　晋书天文志丨丨师门一星在羽林西南丨者宿在北方也丨天之藩落也师众也师门犹军门也长安城北门曰丨丨门以象此也　星经丨丨师门一星主候兵入危九度去北辰一百二十度　张衡思元赋观璧垒于丨丨兮伐河鼓之磅硠　李白司马将军歌丨丨明星动光彩南征猛将如云雷　杜牧东兵诗元象森罗揺丨丨诗人章句咏东征】
　　北斗【诗维南有箕不可以簸扬维丨有丨不可以挹酒浆　春秋文公十有四年秋七月有星孛入于丨丨注孛彗也既见而移入丨丨非常所有故书之　史记武帝纪上遂郊雍至陇西西登空峒幸甘泉令祠官寛舒等具防一祠坛坛放薄忌泰一坛坛三垓五帝坛环居其下各如其方黄帝西南除八通鬼道其下四方地为餟食羣神从者及丨丨云　又天官书丨丨七星所谓璇玑玉衡以齐七政注春秋运斗枢云斗第一天枢第二璇第三玑第四权第五衡第六开阳第七揺光第一至第四为魁第五至第七为杓合而为斗文耀钩云斗者天之喉舌玉衡属杓魁为璇玑　汉书五行志左氏传曰有星孛丨丨刘歆防为丨丨有环域四星入其中也　又郊祀志其秋为伐南越告祷防一防牡荆画幡日月丨丨登龙防象太一三星为泰一鏠旗命曰灵旗为兵祷则太史奉防指所伐国　又息夫躬传躬邑人河内掾贾惠徃过躬教防祝盗方防桑东南指枝为匕画丨丨七星其上躬夜自被髪立中庭向丨丨持匕招指祝盗　后汉书李固传今陛下之有尚书犹天之有丨丨也斗为天喉舌尚书亦为陛下喉舌斗斟酌元气运于四时尚书出纳王命赋政四海权尊执重责之所归若不平心灾眚必至诚宜审择其人以毗圣政晋书天文志日月众星自然浮生虚空之中其行其止皆须气焉是以七曜或逝或往或顺或逆伏见无常进退不同由乎无所根系故辰极常居其所而丨丨不与众星西没也　南史齐武帝纪帝常于所住堂内得玺一枚文曰皇帝行玺又得异钱文为丨丨星双刀双贝及有人形带劒焉　陈书后主纪见南箕下　唐书韩愈传赞唐兴愈以六经之文为诸儒倡自愈没其学盛行学者仰之如泰山丨丨　金史仪卫志次重轮右摄提四虎旗各一东南中西北方神旗各一风伯雨师雷公电母丨丨旗各一旗三人　元史世祖纪辛卯勅有司祭丨丨　竹书纪年黄帝轩辕氏母曰附寳见大电绕丨丨枢星光照郊野感而孕二十五月而生帝于寿丘　又顷王六年彗星入丨丨　淮南子丨丨之神有雌雄雄左行雌右行　星经丨丨星谓之七政天之诸侯亦为帝车魁四星为璇玑杓三星为玉衡齐七政斗为人君号令之主出号施令布政天中临制四方京房易飞候丨丨独有云不五日大雨　三辅黄图长安城髙三丈五尺下阔一丈五尺上阔九尺雉髙三坂周囘六十五里城南为南斗形北为丨丨形至今人呼汉京城为斗城是也　云笈七籖老子中经曰璇玑者丨丨君也天之侯王也主制万二千神持人命籍　又真文经曰人之生也头圆象天足方法地髪为星辰目为日月眉为丨丨耳为社稷口为江河齿为玉石四肢为四时五藏法五行与天地合其体与道徳齐其生大矣贵矣善保之焉　凝斋笔语防同契曰二月榆落魁临于卯八月麦生天罡据酉因知天罡即丨丨也　屈原九歌操余弧兮反沦降援丨丨兮酌桂浆　刘向九叹丨丨为我折中兮太一为余聼之　张衡灵宪议众星列布其以神着有五列焉一居中央谓之丨丨动变挺占实司王命四布于方为二十八宿　曹植与陈琳书披翠云以为衣戴丨丨以为冠　宋玉大言赋壮士愤兮絶天维丨丨戾兮太山夷　崔损丨丨城赋城侔丨丨仰星汉而曽披　廖道南大祀圜丘赋见西奎下傅元杂诗良时无停景丨丨忽仰昂　梁简文帝鸟栖曲芙蓉作船防作防丨丨横天月将落　沈约夜夜】
　　【曲河汉纵且横丨丨横复直　萧贲长安道诗城形类丨丨桥势似牵牛　张正见重阳殿成诗丨丨承三献南风入五　萧至忠陪幸五王宅诗丨丨枢机任西京肺腑亲　李乂陪幸韦嗣立山庄应制诗见东岩下杜审言蓬莱三殿侍宴奉勅咏终南山应制诗丨丨挂城边南山倚殿前　苏颋奉和春日幸望春宫应制】
　　【诗见南山下　刘方平夜月诗更深月色半人家丨丨阑干南斗斜　李白拟古诗黄金髙丨丨不惜买阳春又长门怨见西楼下　杜甫送李秘书诗见南极下又上韦左相诗丨丨司喉舌东方领搢绅　孙逖下】
　　【京口埭夜行诗南溟接潮水丨丨近乡云　白居易和大觜乌诗隂作丨丨使能为人吉凶　刘禹锡和浙西李大夫晚下北固山诗天柱揭东溟文星照丨丨　王建秋夜曲见南楼下　又白纻歌天河漫漫丨丨灿宫中乌啼知夜半　贾岛寄慈恩寺郁上人诗丨丨生清漏南山出碧重　方干送叶秀才赴举诗见南枝下曹唐三年冬大礼诗不闻丨丨倾尧酒空觉南风入舜琴　又小游仙诗见南斗下　又织女懐牵牛诗丨丨佳人双泪流眼穿肠断为牵牛　苏轼次韵程正辅游碧落洞诗长庚与丨丨错落缀冠缨　梅尧臣和原甫月夜独酌诗丨丨柄髙天渐转小冠簪冷髪微凋　王庭珪观徐明叔画湘西磨崖图诗衡山髙出丨丨边九疑苍梧相属联　杨万里送傅安道郎中将漕七闽诗见南宫下　范成大宿东寺诗丨丨半垂楼阁外风旛浑欲上天飞　陆游感昔诗长安之西过万里丨丨以南惟一人　又题望海亭诗手扪心房倚丨丨眼中万象俱森然　汪元量江陵诗丨丨回秋柄南辰耿夜光李献能昆阳元夜南寺小集诗丨丨阑干夜参半耿耿疎星淡河汉　元好问别王使君丈从之诗防山丨丨千年在和气春风四座倾　又游天坛诗拟着茅斋丨丨平残年细读洗心经　又春日书懐诗流年又见东风莱乐土空懐丨丨城　袁易秋夜懐友诗屋角阑干丨丨垂谁家长笛夜深吹　周昻夜步诗西风秋半急丨丨夜深明　范梈立春和王翰林诗见西城下杨载记梦诗苍龙观阙东风里黄道星辰丨丨边　萨都拉姑苏台奉别侍御王继学诗见南熏下　又和三茒山呈张伯雨外史诗仙人夜酌九霞酒手握丨丨倾尊中　张翥夜起诗起看丨丨寒挂地俯聼长河流有声　又送涂茂才北游诗逆旅壮懐销丨丨故山归梦入孤镫　周伯琦记事诗丨丨光芒明防府东风生意满皇都　呉澄贡院校文诗韩祖苏孙星丨丨周情孔思日中天　桞贯题离骚九歌图诗紫贝东皇席青霓丨丨旗　卢起登大峰山诗防风不动坛边树丨丨频悬石上松　杨维桢丹鳯楼诗天垂翠盖东皇近地拂银河丨丨低　又明一统志丨丨山在梧州府兴业县北十五里七峰卓立如丨丨然】
　　北至【左传疏见南至下　宋书乐志龙精初见大火中朱光丨丨圭景同　元史天文志正方案方四尺厚一寸四周去边五分为水渠先定中心画为十字外抵水渠去心一寸画为圆规自外寸规之凡十九规外规内三分画为重规徧布周天度中为圆径二寸髙亦如之中心洞底植臬髙一尺五寸南至则减五寸丨丨则倍之　三礼义宗夏至为中者至有三义一以明隂阳之至极二以助隂气之始三以明日行之丨丨故谓之至　杨炯浑天赋见南至下　又左传见东至下史记田单传田单后与骑刼战果设诈诳燕军遂破骑劫于即墨而转战逐燕丨丨河上】
　　北山【诗南山有台丨丨有莱　又陟彼北山言采其史记赵奢传邯郸许歴复请諌曰先据丨丨上者胜后至者败赵奢许诺注索隠曰邯郸二字当为欲战谓临战之时许歴复谏也　汉书张释之传见南山下　后汉书法真传太守请见之真乃幅巾诣谒太守曰昔鲁哀公虽为不肖而仲尼称臣太守虚薄欲以功曹相屈光赞本朝何如真曰以明府见待有礼故敢自同賔末若欲吏之真将在丨丨之北南山之南矣　宋书符瑞志秦始皇东廵济江望气者云百年后江东有天子气出于呉而金陵之地有王者之势于是秦始皇乃改金陵曰秣陵凿丨丨以絶其势　齐书王晏传晏未败数日于丨丨庙答赛夜还晏既醉部伍人亦饮酒羽仪错乱前后十余里中不复相禁制识者云此势不复久也　北史髙髙祖纪武定元年八月神武命于肆州丨丨筑城西自马陵戍东至土隥四十日罢　又髙车传弥俄突寻与蠕蠕主伏图战于蒲类海北为伏图所败西走三百余里伏图次于伊吾丨丨　唐书太宗纪贞观十九年二月癸丑射虎于武徳丨丨　金史礼志见北岳下　元史雅克特穆尔传乙未上都诸王呼喇台指挥阿尔特穆尔安图入紫荆闗犯良乡游骑逼南城雅克特穆尔即率诸将兵循丨丨而西令脱御系囊盛莝豆以饲马士行且食晨夜兼程至于卢沟河呼喇台闻之望风西走　列子太行王屋二山方七百里髙万仞本在冀州之南河阳之北丨丨愚公者年且九十面山而居惩山北之塞出入之迂也聚室而谋曰吾与汝毕力平险指通豫南达于汉隂可乎杂然相许　易林丨丨有枣使叔寿考　列仙传祝鸡翁洛人居尸乡丨丨下养鸡百余年鸡皆有名字　玉照新志章圣朝种明逸抗疏辞归终南旧隠上命设燕禁中令廷臣赋诗以宠其行独翰林学士杜镐辞以素不习诗诵丨丨移文一遍明逸不怿云野人焉知大丈夫之出处哉　下黄私记白太传女金鸾十嵗忽书丨丨移文乐天方买终南紫石欲开文士传遂掇以録之　云笈七籖北方五气元天真文赤书一名元神生真寳洞文一名丨丨神呪　明一统志丨丨在温州府城北十里郡之主山也　又丨丨在浔州府贵县北二十七里又名宜贵山上有瀑布千仞禅僧羽客多栖止焉　又丨丨岩在兴化府仙游县东北有石室可坐百人　又丨丨闗在四川行都指挥司寜番卫城北二十里　又丨丨寺在楚雄府定陶县治北　屈原九章望丨丨而流涕兮临流水而太息　王勣游丨丨赋序独居南渚时游丨丨左思呉都赋见西海下　欧阳詹将归赋见南陔下李琚公孙开东阁赋取木非南涧之才延賔乃丨丨之　郭遐周赠嵇康诗归我丨丨阿逍遥以倡佯嵇康答二郭诗因疏遂成懒寝迹丨丨阿　应瑗杂诗耕自不得粟采彼丨丨葛　陆机君子有所思行命驾登丨丨延伫望城郭　谢朓观朝雨诗方同战胜者去剪丨丨莱　江淹效阮公诗见东林下　王僧孺答孔主簿诗傥过丨丨北聊访法髙卿　呉均采药大布山诗我本丨丨北缘涧采山麻　又酬别江主薄屯骑诗我有丨丨志留连为报恩　李允嘲友人诗见南川下王勃寒夜懐友诗丨丨烟雾始茫茫南津霜月正苍苍　孟浩然秋登兰山寄张五诗丨丨白云里隠者自怡悦　李白题元丹丘頴阳山居诗却顾丨丨断前瞻南岭分　杜甫覃山人隠居诗见南极下　刘禹锡望夫山诗近来岂少征人妇笑采蘼芜上丨丨　张籍猛虎行南山丨丨树冥冥猛虎白日绕林行　孟郊夜集汝州郡斋诗见南楼下　又上达奚舍人诗丨丨少日月草木苦风霜　温庭筠经故秘书崔监扬州南塘旧居诗见西掖下　朱湾假摄池州留别东溪隠居诗见南国下　王初送叶秀才诗见西洛下　刘兼寄髙书记诗补衮应星曽奏举丨丨南海孰为髙　罗隠寄右省王諌议诗见东府下　李建勲寄魏郎中诗髙斋纸屏古尘暗丨丨文　王安石丨丨诗丨丨输緑涨横陂直堑囘塘灔灔时　苏轼夜直秘阁呈王敏夫诗大隠本来无絶界丨丨猿鹤谩移文　又沈諌议召游湖不赴明日得双莲于丨丨下作一絶持献沈既见和又别作一首因用其韵诗见西畔下　又次韵刘景文周次元寒食同游西湖诗共向丨丨寻二士画桡鼍鼔聒清眠　杨万里小舟晚兴诗坐来堪喜还堪恨看得南山失丨丨　朱子次秀野韵诗当年共剪丨丨莱修竹成隂手自栽　陆游夜半诗夜半不眠闲倚壁使君清似丨丨僧　又秋郊有懐诗断云丨丨来欣然与之接又秋兴诗东馆烟波秋渐瘦丨丨雾雨昼多昏　元好问过井陉诗丨丨亭亭如驿堠南山耽耽虎翘首　华防武题阳山顾碧溪诗巻诗李愿已刋盘谷序稚珪休拟丨丨文　虞集楚石深藏主自蒋山归却欲就丛林阅藏同舟清江之上赋此赠之手携丨丨云却上西江水　许有壬李陵台诗斜日一鞭三十里丨丨飞雨逐人来　郭钰春日忆萧韶诗云归长宿丨丨头误逐东风过小楼　张翥嵗晚苦寒録似丨丨诗我诗犹偈子一问丨丨禅　黄唐莫景诗一曲彩虹横界断南山雷雨丨丨晴　又题呉实斋丨丨别业诗丨丨佳景胜南山乘兴登临眼界寛　贡奎避暑诗避暑丨丨下修篁夹林隂　黄溍金陵天津桥诗好在丨丨猿与鹤依然同住旧烟霞　呉莱寄张子长诗见南国下　杨维桢老客妇謡南山阿妹丨丨姨劝我再嫁我力辞顾瑛和韵诗丨丨岩壑秋偏静借看蒲团枕石眠】北岳【岳同书舜典见西礼下　又传丨丨恒山　汉书郊祀志见西岳下　后汉书班固传遂超大河跨丨丨立号髙邑建都河洛注言光武渡河据丨丨遂即位于鄗而改鄗为髙邑　金史章宗纪太和二年十二月辛酉遣使报谢于丨丨　又三年正月癸酉遣官祈雪于丨丨　又礼志方丘仪设神位版各于座首子陛之西水神元冥丨丨北镇北海北渎于坛之第二等北山北林北川北泽于内壝内北丘北陵北坟北衍北原北隰于内壝外皆各为一列以东为上　易林崔嵬丨丨天神贵客温仁正直主布恩徳衣冠不已防受天福云笈七籖夏禹度弱水登钟山遂得帝喾所封灵寳真文于是奉持出世依法修行得大仙力能凿龙门通】
　　【四渎功毕川涂治导天下乂安乃托尸见死其实非死也故智者美其迹真人知其灵禹未仙之前乃复封之镇乎丨丨及包山洞庭之室　贾岛让糺曹上乐使君诗瓶汲南溪水书来丨丨僧　李洞终南山诗盘根连丨丨转影落南溟薛能秋日将离滑台诗见南燕下】
　　北镇【旧唐书礼仪志祭北岳恒山于定州丨丨医巫闾于营州　金史礼志立冬祭北岳恒山于定州丨丨医巫闾山于广寜府　元史祭祀志见西岳下　又成宗大徳二年加封丨丨医巫闾山为贞徳广宁王明一统志丨丨庙在辽东都医巫闾山下祀丨丨医巫闾山之神元季庙毁洪武中重修　蔡珪医无闾诗幽州丨丨髙且雄倚天万仞蟠天东　又北史序传出为抚军将军秦州刺史时破六韩拔陵等反于丨丨夏豳凉所在蜂起而彦刑政甚严】
　　北固【宋书索虏传司马到元度守蒜山谘议防军沈昙庆守丨丨　方舆胜览京口丨丨山势临长江地险固莫谟起楼其上以置军实梁武登望改曰北顾明一统志丨丨山在镇江府治北　又丨丨楼在丨丨山上　又丨丨山在永平府城东北二十里　云斋广録桑门仲殊赴润州郡宴于丨丨楼太守命坐客赋诗殊先成曰丨丨楼前一笛风碧云飞尽建康宫江南二月多芳草春在蒙蒙烟雨中　储光羲贻王侍御出台掾丹阳诗秋涛聨沧溟舟楫凑丨丨　孟浩然杨子津望京口诗丨丨临京口夷山近海濵　李白永王东廵歌丹阳丨丨是呉闗昼出楼台云水间　李嘉祐留别毘陵诸公诗见南徐下　刘禹锡送乐天临都驿见赠诗丨丨山边波浪东都城里风尘　贾岛送朱可久归越中诗石头城下泊丨丨瞑钟初　杨蟠金山寺诗天末楼台横丨丨夜深灯火望扬州　卢肇题甘露寺诗丨丨岩端寺佳名自上台　朱湾送李司直归浙东幕诗见西陵下　方干贻髙谠诗西陵晓月中秋色丨丨军鼙半夜声　陆防和重元寺双矮桧诗更忆早秋登丨丨海门苍翠出晴波　王安石次韵平甫金山防宿寄亲友诗见西兴下　苏轼次韵林子中蒜山亭见寄诗见西风下　又平山堂次王居卿祠部韵诗江上飞云来丨丨槛前修竹忆南屏　又次韵林子中王彦祖唱詶诗见西湖下　文同送通判喻郎中诗今兹有行色便可到丨丨　陆游曝书偶见旧藁有感诗见南沮下　刘宰丨丨山望扬州诗丨丨城髙万象秋烟竿一缕认扬州　麻九畴防伯玉命简之临米元章楚山图诗下有奔湍沉碧沙直冲丨丨如投家　萨都拉送人之浙东诗明日相思处惟登丨丨楼　又秋夜闻笛诗何人吹笛秋风外丨丨山前月色寒　丁鹤年登丨丨山多景楼诗见西流下　周权多景楼诗丨丨峰髙翠色浮断崖千尺障东流】
　　北邙【亦作芒后汉书邓皇后纪后恃尊骄忌与帝所幸郭贵人更相谮诉八年诏废后送暴室以忧死立七年葬于丨丨　晋书扬济传济有才艺尝从武帝校猎丨丨下与侍中王济俱着布袴褶骑马执角弓在辇前猛兽突出帝命王济射之应而倒须防复一兽出济受诏又射杀之六军大叫称快　北史傅永传永尝登丨丨于平坦处奋矛跃马盘旋瞻望有终焉之志又尒朱荣传荣亦精神恍惚不自支持遂便愧悔至四更中乃迎庄帝望马首叩头请死其士马三千余骑既滥杀朝士乃不敢入京即欲向北为移都之计持疑经日始奉驾向洛阳宫及上丨丨视城阙复懐畏惧不肯更前　唐书李光弼传相州丨丨之败朝恩羞其防谬故深忌光弼切骨　云笈七籖二十四治第八丨丨山治在东都洛阳县梁水在治左务成子于此得道治应栁宿仙圣发之治王六十年　明一统志丨丨山在河南府城北十里山连偃师巩孟津三县绵亘四百余里东汉诸陵及唐宋名臣坟多在此　梁简文帝七励见西陇下　曹桓送应氏诗步登丨丨阪遥望洛阳山沈约解佩去朝市诗别丨丨于浊河恋横桥于清渭郑世翼登丨丨望京洛诗步登丨丨阪踟蹰聊写望刘希夷洛川懐古诗丨丨是吾宅东岳为吾乡　沈千运古歌丨丨不种田但种松与栢　韦应物登髙望洛城诗见南越下　寒山诗移向东岱居配守丨丨宅苏轼暴雨初晴楼上晚景诗洛邑从来天地中嵩髙苍翠丨丨红】
　　北陵【左传见南陵下　金史礼志见北岳下　明一统志丨丨山在庆逺府天河县西二十里昔里人呉生师事陆仙翁修道于此　乔知之和李侍郎古意诗南山羃羃兔丝花丨丨青青女萝树　陈子昻题田洗马游岩桔橰诗谁怜丨丨井未息汉隂机　又宋书州郡志南彭城丨丨令本属南下邳二汉无晋太康地志属下邳本名陵而广陵郡旧有陵县晋武帝太康二年以下邳之陵县非旧土而同名改为丨丨　又任昉为范始兴求为太宰立碑表陛下奨名教不隔防物使臣得骏奔南浦长号丨丨既曲逄前施实仰觊后泽傥验杜预山顶之言庶存马骏必拜之感　又战国防见南游下】
　　北岩【晋书张华传见西山下　明一统志丨丨在防州府达州西五里岩壁耸然下有平池春时游人甚盛　朱异还东田宅赠朋离诗见东陂下　李峤夏晚九成宫诗见西园下　黄滔送僧归丨丨寺诗丨丨泉石清本自髙僧住】
　　北崖【谢灵运山居赋见南漘下　文天祥山中再次胡徳昭韵丨丨尚被刚风隔笑杀匆匆上马杯　元好问下黄榆岭诗丨丨元武莫黕黒如积铁】
　　北阜【后汉书班固传睎秦岭睋丨丨挟丰霸据龙首图皇基于亿载度规而大起　唐书歌舒翰传翰与良丘登丨丨以军三万夹河鸣鼓思礼等以精卒居前余军十万次之干祐为阵十十五五或郤或进而陌刀五千列阵后王师视其阵无法指观嗤笑曰禽贼乃防食　又吐蕃传禆将辛荣兵数百据丨丨与虏战矢尽乃降　白獭髓韩侂胄平原甲第即瑞石丨丨为第开禧末罪逐后改为寺　郭璞题墓诗丨丨烈烈巨海混混　谢灵运田南树园激流植援诗卜室倚丨丨启扉面南江　沈约登元畅楼诗见南岑下　又游钟山应西阳王教诗丨丨何其峻林薄杳葱青　王维晦日游大理韦卿城南别业诗张组竟丨丨泛舟过东邻李白过汪氏别业诗汪生面丨丨池馆清且幽　顾况詶房杭州诗辟险延丨丨薙道陟南岑　王安石次韵微之即席诗闲日有僧来丨丨平时无盗出南塘】
　　北岭【南史萧思话传尝从文帝登钟山丨丨中道有盘石清泉上使于石上弹琴因赐以银钟酒谓曰相赏有松石间意　张僧鉴浔阳记庐山西南有康王谷又有丨丨城天欲雨輙闻鼓角箫管之声　苏轼和陶归园田居诗南池緑钱生丨丨紫笋长　陆游晓出东城诗见西楼下　刘仔肩登北山诗薄言出东郊纵步陟丨丨】
　　北峤【齐书武帝纪桂阳王休范反上遣军袭寻阳至丨丨事平除晋熈王安西谘议】
　　北岑【唐书宰相世系表岑氏出自姬氏周文王异母弟耀子渠武王封为岑子其地梁国丨丨亭是也子孙因以为氏　路史岑渠之封今梁国丨丨亭风俗通云古岑子国注文王异弟之子　孙楚登楼赋望秦坟于骊山覩八陵于丨丨　繁钦定情诗与我期何所乃期山丨丨　何景明诗展席流南薫开轩睇丨丨】北丘【金史礼志见北岳下】
　　北峡【元史塔斯传塔斯攻大苏山斩首数千级获生口牛马以千数戊戌春正月至安庆府官民皆遁于江东至丨丨闗宋汪统制率兵三千降　明一统志丨丨闗在庐州府舒城县南四十五里】
　　北崦【杜甫有东屯丨丨诗　陆游午睡诗化作孤鹤去丨丨巢长松　又梦归诗丨丨锄畬粟烟畦挽野蔬　又读书至夜半灯尽欲睡慨然有感诗东郊晓射堕锦雉丨丨春畊叱黄犊】
　　北坡【明一统志丨丨泉在徴江府治北　许浑晨自竹径至龙兴寺崇隠上人院诗见南径下】北冈【喻鳬龙翔寺诗雀啅丨丨晓僧开西阁寒】
　　北﨑【明一统志丨丨湖在宁国府城北四十里崖有古楚城】
　　北阿【潘岳西征赋见南陵下】
　　北阯【韦应物始至郡诗见南圻下】
　　北坞【五代史唐庄宗敬皇后刘氏传其父闻刘氏已贵诣魏宫上谒庄宗召袁建丰问之建丰曰臣始得刘氏于成安丨丨时有黄须丈人防之乃出刘叟示建丰建丰曰是也　白居易夜泛阳坞入明月湾诗见东湾下　张祐题苏州益思寺诗见西龛下】
　　北阪【史记秦始皇纪毎破诸侯写放其宫室作之咸阳丨丨上　苏颋奉和圣制春台望应制诗见东破下】
　　北陇【孔稚珪北山移文见南岳下】
　　北洞【真诰许长史第三男名翽字道翔小名玉斧幼有珪璋标挺清秀莹洁糠粃尘务居雷平山下修业精勤常愿早游洞室不欲久停人世遂诣丨丨以梁太和五年于茅山旧宅年三十而告终　太上飞行九神玉经第六闿阳星朗而潜照晖而不焕洞微太虚围七百七十里对北极之下开丨丨之门也　清灵真人裴君传君北游到阳浴山以避人间之网罗也遂入石室丨丨中学道精思无所不至　陆和华阳润卿博士诗见东凹下】
　　北岛【吴均檄江神责周穆王璧文引防东隅移燋丨丨】
　　北乐【明一统志丨丨山在云南府宜良县北三十里一名播雄山今名保红山】
　　北筮【明一统志丨丨山在南阳府城北二十五里】
　　北峨【明一统志丨丨山在防州府城西北一百里以峰势嵯峨而名】
　　北海【礼记祭义见西海下　左传见南海下　孟子伯夷辟纣居丨丨之濵　汉书地理志丨丨郡景帝中二年置属青州　又终军传又诘偃胶东南近琅邪北接丨丨鲁国西枕泰山东有东海受其盐铁偃度四郡口数田地率其用噐食盐不足防并给二郡邪将执宜有余而吏不能也　又苏武传匈奴防为神乃徙武丨丨上无人处使牧羝羝乳乃得归　又匈奴传单于大怒立斩主客见者而留郭吉不归迁辱之丨丨上而单于终不肯为宼于汉边　后汉书孔融传时黄巾宼数州而丨丨最为贼冲卓乃讽三府同举融为丨丨相又时黄巾复来侵暴融乃出屯都昌为贼管亥所围融逼急乃遣东莱太史慈求救于平原相刘备备惊曰】
　　【孔北海乃复知天下有刘备邪即遣兵三千救之贼乃散走　又赵岐传先是中常侍唐衡兄玹为京兆虎牙都尉郡人以玹进不由徳皆轻侮之岐及从兄袭又数为贬议玹深毒恨延熹元年玹为京兆尹岐惧祸及乃与从子戬逃避玹玹果收岐家属宗亲防以重法尽杀之岐遂逃难四方江淮海岱靡所不歴自匿姓名卖饼丨丨市中　呉志太史慈传丨丨相孔融闻而竒之数遣人讯问其母并致饷遗时融以黄巾宼暴出屯都昌为贼管亥所围慈从辽东还母谓慈曰汝与孔丨丨未尝相见至汝行后赡防殷勤过于故旧今为贼所围汝宜赴之贼闻兵至解围散走融既得济益竒贵慈曰卿吾之少友也事毕还启其母母曰吾喜汝有以报孔丨丨也　宋书州郡志明帝失淮北于郁州侨立青州立齐丨丨西海郡　又符瑞志泰始三年五月己卯白麞见丨丨都昌　北史齐髙祖纪天平二年三月神武欲以女妻蠡升太子其不设备辛酉潜师袭之其北部王斩蠡升首以送其众复立其子南海王神武进击之又获南海王及其弟西海王丨丨王皇后公卿以下四百余人　又突厥传自轩辕以来獯粥多为边患今远穷丨丨皆为臣妾此之盛事振古未闻　又乌洛侯国传其国西北有完水东北流合于难水其小水皆注于难东入海又西北二十日行有于已尼大水所谓丨丨也　唐书李邕传邕之文于碑颂是所长人奉金帛请其文前后所受钜万计邕虽诎不进而文名天下时称李丨丨　金史礼志见北岳下　元史地理志潍州唐初为潍州后废宋为丨丨军复升潍州　又祭祀志至元二十八年加封丨丨广泽灵祐王　列子禹之治水土也迷而失涂谬之一国濵丨丨之北不知距齐州几千万里其国名曰终北不知际畔之所齐限无风雨霜露不生鸟兽虫鱼草木之类四方悉平周以乔陟　庄子见南海下　又见东面下　又今子蓬蓬然起于丨丨蓬蓬然入于南海而似无有何也　荀子丨丨则有走马吠犬焉然而中国得而畜使之　易林三人为旅俱归丨丨入门上堂拜谒王母劳赐我酒　十洲记元洲在丨丨中上有五芝元涧涧水如蜜浆饮之长生服五芝亦得长生　黄庭遁甲缘身经东海神名阿明西海神名祝良南海神名巨乗丨丨神名禺强　明一统志丨丨青州府郡名　又丨丨废县在莱州府潍县城内　又丨丨庙在懐庆府济源县治西北祀丨丨之神説者谓济渎泉脉通丨丨故于此建庙　魏文帝典论论文今之文人鲁国孔融文举广陵陈琳孔璋山阳王粲仲宣丨丨徐干伟长陈留阮瑀元瑜汝南应防徳琏东平刘桢公干斯七子者于学无所遗于辞无所假咸以自骋骥騄于千里仰齐足而并驰以此相服亦良难矣　庾肩吾谢东宫示古迹启见西河下　张华情诗君居丨丨阳妾在江南隂　江淹情思诗倐忽南江隂照曜丨丨阳　又拟潘岳述哀诗我惭丨丨术尔无帝女灵　周兴嗣答呉均诗惊鳬起丨丨仪鳯飞上林范云赠王中书诗逸翮凌丨丨搏飞出南皮　王勃采莲曲见西津下　陈子昻詶李防军诗青云傥可致丨丨忆孙賔　萧頴士山庄月夜诗未奏东山妓先倾丨丨尊　李白题江夏修静寺诗见南江下　张南史奉寄中书李舍人诗丨丨樽留客西江水救鱼　李羣玉诗惟应孔丨丨为立郑公乡　又哭郴州王使君诗东山妓逐飞花散丨丨尊随逝水空　陆防自遣诗思量丨丨徐刘軰枉向人间号酒龙　罗隠秋日泊平望寄太常裴郎中诗见东阳下　赵抃郡斋偶成诗丨丨楼前千里静南山天末四时青　苏轼地黄诗投以东阿清和以丨丨醇　又章质夫送酒六壶书至而酒不达诗见南海下　又送曽仲锡通判如京师诗仆夫为我催归来要与丨丨春水争先囘　陆游初夏诗聊置尊罍师丨丨尽除屏障学东平　又石帆山下诗尚嫌名挂东林下那问尘生丨丨樽　文天祥送人往湖南诗见西川下　李俊民筹堂寿日诗此生但觉醉乡寛谁谓螭犹丨丨蟠　赵秉文秋雨诗秋风未得乗槎便拟控扶揺丨丨鹍　耶律楚材过闾居河诗乍逺南州如梦蝶暂游丨丨若飞鹏　虞集寄子山尚书诗丨丨春尊侧西山夕阁隂　张养浩山中拜除自和诗尚友谁能追丨丨寻真吾欲候东莱　戴表元次韵焦治中云洞纪游诗见南楼下　呉莱寄栁博士诗丨丨谁求隠东都或对賔】
　　北溟【亦作冥晋书阮修传尝作大鹏赞曰苍苍大鹏诞自丨丨假精灵鳞神化以生　宋书天文志序御史中丞何承天论浑象体曰详寻前说因观浑仪研求其意有以悟天形正员而水周其下言四方者东旸谷日之所出西至蒙汜日之所入庄子又云丨丨之鱼化而为乌将徙于南溟斯亦古之遗记四方皆水证也四方皆水谓之四海　庄子逍遥游见南溟下　云笈七籖大丹隠书云紫微夫人姓王讳清娥字愈音云是西王母第二十四女紫微宫在丨丨外羽明野元垄山山在昆仑之东　王守仁九华赋被九霞之翠袍抟鹏翼于丨丨　孙绰游仙诗南海纳朱涛元波洒丨丨　李白古风丨丨有巨鱼身长数千里　又草书歌墨池飞出丨丨鱼笔锋杀尽中山兔　又江夏使君叔席上赠史郎中诗希君生羽翼一化丨丨鱼　髙适塞上诗边尘涨丨丨虏骑出南驱　杜甫赠虞司马诗伫鸣南岳鳯欲化丨丨鲲　刘禹锡送李防秀才还湖南诗恨无羊角风使尔化丨丨　温庭筠过孔北海墓诗见东夏下　许浑姑熟官舍寄汝洛友人诗安知丨丨水终日送搏鹏　姚鹄寄赠许璋少府诗不知尺水内争丨丨鱼　卢肇及第送潘图归宜春诗三载皇都恨食贫丨丨今日化穷鳞　黄滔寓题诗三千九万平生事却恨南华说丨丨】
　　北江【书禹贡东为中江入于海传有北有中南可知疏正义曰地理志云南江从防稽呉县南东入海中江从丹阳芜湖县西东至防稽阳羡县东入海丨丨从防稽毘陵县北东入海　元史安南郡县附録丨丨路在罗城东岸泸江水分入丨丨江有六桥　明一统志丨丨在广州府南海县浈武二水合此浈水源自梅岭经南雄韶州武水自临武发源来合逦迤而下与江西合入于海　何逊道中赠桓司马季珪诗见南浦下贾岛郑尚书新开涪江诗不侵南畆务已拔丨丨流苏轼三月廿九日诗见南岭下　杨万里神堂铺前桃花诗丨丨二月正春寒初见桃花喜未残】
　　北湖【宋书礼志前废帝即位以郊旧地为吉祥移还本处北郊晋成帝世始立本在覆舟山南宋太祖以其地为乐游苑移于山西北后以其地为丨丨移于湖塘西北　齐书髙帝纪泰始五年七月戊子帝微行出丨丨常单马先走羽仪禁卫随后追之于堤塘相蹈借南史后废帝纪帝防行出丨丨单马先走羽仪不及左右张五儿马坠湖帝怒自驰骑刺马屠割之　唐书地理志杭州余杭县南五里有上湖西二里有下湖寳厯中令归珧因汉令陈浑故迹置北三里有丨丨亦珧所溉田四千余顷　丹阳郡图经乐游苑晋时药园元嘉中筑堤雍水名为丨丨　明一统志丨丨在郴州城北流七里入郴水灌田甚广韩愈谓航丨丨之空明即此　子夜四时歌郁蒸仲暑月长啸丨丨边　顔延之有应诏观丨丨田收诗　江淹拟谢法曹惠连赠别诗见南楼下　裴廸辋川文杏舒诗见南岭下　李白游溧阳丨丨亭望瓦屋山诗朝登丨丨亭遥望瓦屋山又新林浦阻风寄友人诗昨日丨丨梅开花已满枝今朝东门桞夹道垂青丝　韩愈虢州三堂新题二十】
　　【二咏有丨丨诗　韦庄暴雨诗波浪不知深几许南湖今与丨丨平　桞贯送南竺澄讲主校经后却还杭州诗屦盈南竺户櫂集丨丨船】
　　北渭【李邕春赋东门在野丨丨需沙　刘宪未央宫应制诗寒向南山敛春过丨丨浮】
　　北濮【水经注洧水东南流南濮丨丨二水入焉】
　　北溱【何逊登禅冈寺望和虞记室诗北窻丨丨道重楼雾中出】
　　北沛【宋书州郡志南彭城太守江左侨立晋明帝又立南下邳郡成帝又立南沛郡文帝元嘉中分南沛为丨丨属南兖而南沛犹属南徐孝武大明四年以二郡并并南彭城】
　　北洛【宋书序传见南宛下　王勃益州夫子庙碑援神叙教隆赤制于南宫运斗陈经动元符于丨丨张说送王晙自羽林赴永昌令诗见东京下　储光羲游茅山诗见东江下】
　　北济【宋书州郡志孝武大明五年以东平并广陵宋又侨立新平北淮阳丨丨北下邳东莞五郡　水经济水又东迳济阳故城南又东过封丘县北丨丨也注王隠曰河决为荥济水受焉故有济堤矣为丨丨也按济赍上声水名与下册异】
　　北泽【金史礼志见北岳下】
　　北陂【北史魏太祖纪皇始元年春正月大搜于定襄因东幸善无丨丨】
　　北壑【卢照邻凌晨诗兰襟帐丨丨玉匣鼓文漪】
　　北渠【沈约郊居赋艺芳枳于丨丨树修扬于南浦】
　　北洲【齐已过西塞山诗见西塞下】
　　北浦【郏亶治田书松江丨大丨二十八条】
　　北渎【金史礼志见北岳下　水经注丨丨水有穷通故有枯渠之称焉】
　　北溪【王勃采莲赋丨丨蕊尚密南汀花更多　徐彦伯侍宴韦嗣立山庄应制诗见东墅下　张説奉詶韦祭酒诗闻君丨丨下想像南山隈　元好问南溪诗南溪酒熟清而醇丨丨梅花发兴新】
　　北涧【王勃武都山浄惠寺碑虹生丨丨即挂新幡　阎随侯西岳望幸赋见南涧下　谢灵运登临海峤初发彊中作见南峦下　孟浩然丨丨泛舟诗丨丨流恒满浮舟触处通　卢象送祖咏诗东原多烟火丨丨隠寒泉　王建山中寄及第故人诗长长南山松短短丨丨杨俱承日月照幸免斤斧伤　陆游初夏幽居诗丨丨穿篱过南山出屋髙　又野兴诗荷锄通丨丨腰斧上东峰】
　　北沼【王融永明乐见西园下　徐彦伯拟古诗橘花覆丨丨桂树交西荣　韩琦新馆诗见西峰下】北沚【曹植洛神赋越丨丨过南冈纡素领廻清扬动朱唇以徐言陈交接之大纲　苏彦七月七日咏织女诗织女思丨丨牵牛叹南阳】
　　北津【唐书康承训传诏黔中观察使秦匡谋讨贼下招义钟离定逺勋遣呉廻屯丨丨援濠士举锐兵度淮尽碎其营　明一统志丨丨闗在镇逺府治北　萧頴士登故冝城赋略南乡之左鄙凌丨丨之劲渡　张说干湖诗昨暮飞霜下丨丨今朝行鴈度南濵　裴夷直和大梁相公送人诗丨丨杨栁迎烟緑南岸阑干映水红　桞宗元梅雨诗海雾连南极江云暗丨丨】
　　北泉【明一统志丨丨寺在汝宁府确山县西北十五里唐名资福即叛臣李希烈害顔真卿处洪武中重修　谢灵运日出东南隅行见南山下】
　　北池【谢朓思归赋见南塲下　鲍照赠故人马子乔诗种橘南池上种杏丨丨中　杜甫陪郑公秋晚丨丨临眺诗丨丨云水阔华馆辟秋风　李羣玉将之呉越留别坐中文酒诸侣诗霜剪别岸栁香枯丨丨莲】北濑【王筠苦暑诗见南陆下】
　　北洫【张南史独孤常州北亭诗丨丨敞髙明凭轩见野情】
　　北漘【王炎林霏赋倚萧滩之丨丨萃阛阓之万家】
　　北井【宋书州郡志建平丨丨令晋太康地志有先属巴东晋武帝泰始五年度建平　又索虏传时疆塲之民多相侵盗二十五年虏宁南将军豫州刺史丨丨侯若库辰树兰移书豫州曰仆以不徳荷国荣宠受任边州经理民物宣播政化鹰扬万里虽尽节奉命未能令上化下布而下情上达也】
　　北涯【元史河渠志见南涯下】
　　北渚【齐书荀伯玊传泰始七年伯玉又梦太祖乗船在广陵丨丨见上两腋下有翅不舒伯玉问何当舒上曰却后三年伯玉梦中自谓是咒师向上唾咒之凡六咒有六龙出两腋下翅皆舒还而复敛　梁书刘谅传为湘东王所善尝游江濵叹秋望丨丨之美王有目疾以为刺已应曰卿言目眇眇以愁予邪从此嫌之唐书王绩传仲长子光者亦隠者也无妻子结庐丨丨凡三十年非其力不食绩爱其真徙与相近　明一统志丨丨亭在济南府大明湖西五龙潭上　晁补之丨丨亭赋序丨丨亭熙宁五年集贤校理南丰曽侯巩守齐之所作也盖取杜甫宴歴下亭诗以名之所谓东藩驻皂盖丨丨凌清荷者也　屈原九歌鼍骋骛兮江臯夕弭节兮丨丨　又帝子降兮丨丨目眇眇兮愁予张冲南都赋抚轻舟兮浮清池乱丨丨兮揭南涯　张彦胜露赋昔时春晚拂杨柳于南津今日秋深落芙蓉于丨丨　萧頴士登临河城赋见西剡下　呉融沃焦山赋丨丨下压南箕上承　欧阳修荷花赋见西州下髙似孙水仙花后赋见西澨下　陆机日出东南隅行南崖充罗幕丨丨盈軿轩　又赴洛道中作见南津下　陆云答兄平原诗南津有絶济丨丨无河梁　阳慎从驾祀麓山庙诗见东平下　何承天鼓吹铙歌西川无潜鳞丨丨有奔鲸　江淹拟王徴君微养疾诗丨丨有帝子荡瀁不可期　范云四色诗素鳞飏丨丨白水杜南宛　陈子昻春台引见南州下　又宿襄河驿浦诗沿流辞丨丨结缆宿南洲　李峤侍宴长宁公主东庄应制诗树接南山近烟含丨丨遥　姚崇洛阳城侍宴诗南山开寳厯丨丨对芳蹊　张南史秋夜闻鴈诗见西城下　刘长卿长沙早春诗丨丨生芳草东风变旧柯　元稹詶窦校书诗鹤方同丨丨鸿又过南天刘禹锡送李策秀才还湖南诗丨丨不堪愁南音谁复聼　卢仝送邵兵曹归江南诗花开愁丨丨云去渡南湘　温庭筠芙蓉池诗见南塘下　郑谷驻跸华下同牟司封员外从翁许共游西溪久违前契戏成寄赠诗见西溪下　陈陶续古诗南园杏花发丨丨梅花落苏轼新年诗丨丨集羣鹭新年何所之　又次韵赵景贶春思诗明朝游丨丨急扫黄叶径　又小饮西湖】
　　【诗欢饮西湖晚步转丨丨长　范成大上已日万嵗池上呈程咏之提刑诗见西池下　陆游庵中晨起诗丨丨露霑行药屐东厢日射勘书窗　元好问歴下亭懐古诗东秦富佳境丨丨擅名谈　又湘夫人咏木兰芙蓉满芳洲白云飞来丨丨游　陈旅题张氏风竹图诗湘江风卷白头波丨丨云深帝子过　张昱惆怅诗东风归思王孙草丨丨愁生帝子洲】
　　北流【诗河水洋洋丨丨活活　又滮池丨丨浸彼稻田齐书州郡志越州丨丨郡　又王融传经典逺被诗史丨丨冯李之徒必欲遵尚直勒等类居致乖阻北史于阗国传城东二十里有大水丨丨号树枝水即黄河也一名计式水　元史地理志容州县丨丨明一统志丨丨县在梧州府郁林州东四十五里　杜审言渡湘江诗见南窜下　李白寄崔侍御诗独怜一鴈飞南海却羡双溪解丨丨　杜甫秦州杂诗山头南郭寺水号丨丨泉　严维湘中有懐诗八月洞庭秋潇湘水丨丨　苏轼郊祀庆成诗见西极下】北水【左传共工以水纪疏见东水下　云笈七籖三天君纪上清真人总仙大司马长生法师主三天君姓柏成讳歘生字芝髙乃中皇时人嵗在东微之际诞于丨丨山中柏林之下】
　　北河【史记秦本纪惠文王十四年更为元年五年王游至丨丨注按王游丨丨至灵夏州之黄河　汉书邹阳传今胡数涉丨丨之外上覆飞鸟下不见伏菟鬭城不休救兵不至死者相随辇车相属转粟流输千里不絶　又主父偃传又使天下飞刍挽粟起于黄腄琅琊负海之郡转输丨丨率三十钟而致一石　又公孙曰秦时尝发三十万众筑丨丨终不可就已而弃之朱买臣难诎遂置朔方本偃计也　又严安传秦不行是风循其故俗为知巧权利者进笃厚忠正者退法严令苛讇防者众日闻其羙意广心逸欲威海外使恬将兵防北攻强胡辟地进境戍于丨丨飞刍挽粟防随其后　又卫青传诗不云乎薄伐猃狁至于太原出车彭彭城彼朔方今车骑将军青度西河至髙阙获首二千三百级车辎畜产毕收为卤已封为列侯遂西定河南地案榆谿旧塞絶梓领梁丨丨讨蒲泥破符离斩轻锐之卒捕伏聼者三千一十七级执讯获丑敺马牛羊百有余万全甲兵而还益封青三千八百戸　魏书刁雍传今艾山丨丨中有洲渚水分为二西河小狭水广百四十步　北史周太祖纪三年四月帝北廵七月度丨丨　唐书天文志河源自北纪之首循雍州北徼连华隂而与地络相防并行而东至太行之曲分而东流与泾渭济渎相为表里谓之丨丨　又见北纪下孔子效古诗夕寐丨丨隂梦还甘泉宫　徐彦伯春闺诗有使通西极缄书寄丨丨　李元纮緑墀怨征马噪金珂嫖姚向丨丨　张说廵边丨丨诗见西河下又史记天官书东井为水事其西曲星曰钺钺北丨丨南南河两河天阙间为关梁　正义曰南河三星丨丨三星分夹东井南北置而为戒南河南戒一曰阳门亦曰越门丨丨北戒一曰隂门亦曰胡门两戒间三光之常道也　宋书天文志太元十五年七月壬申有星孛于丨丨戒经太微三台文昌入北斗长十余丈　北史王劭传二玉俱有仙人玉女乗云控鹤之象别有异状诸神不可尽识盖是风伯雨师山精海若之类又有天皇大帝皇帝及四帝坐钩陈北斗三公天将军土司空老人天仓南河丨丨五星二十八宿凡四十五官诸字本无行伍皆往往偶对　隋书帝纪大业三年春二月己丑彗星见于奎扫文昌歴大陵五车丨丨入太微扫帝座前后百余日而止】
　　北地【战国防苏代自齐献书于燕王曰齐之信燕也至于虚丨丨行其兵今王信田伐与参去疾之言且攻齐使齐犬马而不言燕今王又使庆令臣曰吾欲用所善王苟欲用之则臣请为王事之王欲醳臣专任所善则臣请归醳事臣苟得见则盈愿　又张仪说楚王曰秦举甲出之武闗南面而攻则丨丨絶　又谓应侯曰今攻赵丨丨入燕东地入齐南地入楚魏则秦所得不能几何故不如因而割之以为武安功　史记秦始皇纪二十七年始皇廵陇西丨丨出鸡头山过囘中焉又天官书狼丨丨有大星曰南极老人注晋灼曰丨丨近地也　又燕世家齐宣王令章子将五都之兵以因丨丨之众以伐燕　又赵世家燕尽齐之丨丨去沙丘钜鹿敛三百里注正义曰沙丘邢州也钜鹿冀州也齐北界贝州也敛减也言破齐灭韩之后燕之南界秦之东界相去减三百里赵国在中间也　汉书髙后纪五年九月发河东上党骑屯丨丨　又枚乗传张韩将丨丨弓髙宿左右兵不得下壁军不得大息　又李广传后徙为陇西丨丨云中太守　又韩安国传昔秦缪公都雍地方三百里知时宜之变攻取西戎辟地千里并国十四陇西丨丨是也　又东方朔传见南猎下又卫青传走白羊楼烦王遂取河南地为朔方郡注师古曰当丨丨郡之北黄河之南也　又霍去病传其夏去病与合骑侯敖俱出丨丨异道博望侯张骞郎中令李广俱出右北平异道　又儿寛传时张汤为廷尉廷尉府尽用文史法律之吏而寛防儒生在其间见为不习事不署曹除为从史之丨丨视畜数年还至府上畜簿防廷尉时有疑奏已再见却矣掾史莫知所为寛为言其意掾史因使寛为奏奏成读之皆服防白廷尉汤汤大惊召寛与语竒其材防为掾上寛所作奏即时得可　又傅介子传傅介子丨丨人也注师古曰赵充国传赞云羲渠公孙贺传介子然则介子丨丨义渠人也又匈奴传秦昭王时义渠戎王与宣太后乱有二子宣太后诈而杀义渠戎王于甘泉遂起兵伐灭义渠于是秦有陇西丨丨上郡　又孝文十四年匈奴单于十四万骑入朝那萧闗杀丨丨都尉卬虏人民畜产甚多遂至彭阳使骑兵入烧囘中宫侯骑至雍甘泉于是文帝防中尉周舍郎中令张武为将军发车千乗十万骑军长安旁防备胡寇而拜昌侯卢卿为上郡将军侯魏遫为丨丨将军隆虑侯周灶为陇西将军东阳侯张相如为大将军成侯董赤为将军大发车骑徃击胡单于留塞内月余汉逐出塞即还　后汉书郭丹传王莾徴之遂与诸生逃于丨丨　又梁统传统髙祖父子都自河东迁居丨丨子都子桥以赀千万徙茂陵至哀平之末归安定　晋书卢谌传谌名家子早有声誉才髙行洁为一时所推值中原丧乱与清河崔悦頴川荀绰河东裴宪丨丨傅畅并沦防非所虽俱显于石氏恒以为辱　宋书礼志刘禅面缚丨丨王谌哭于照烈之庙又符瑞志太康四年十一月癸未白兎见丨丨富平南史傅昭传昭字茂逺丨丨灵州人晋司校尉咸七世孙也　元史世祖纪禁民间赌博犯者流之丨丨水经河水又北过丨丨富平县西注秦置丨丨都尉治县城　寰宇记平凉府水土杂于河西人烟接于丨】
　　【丨　明一统志丨丨庆阳府郡名　徐陵玉台新咏序丨丨燕脂偏开两靥　江淹还故园诗见南檐下　王勃蜀中九日诗见南中下　卢照邻上之囘五营屯丨丨万骑出西河　又同临津纪明府孤鴈诗三秋违丨丨万里向南翔　袁晖奉和圣制送张尚书廵边诗羽书雄丨丨龙漠寝南垓　郑愔塞外诗见南飞下　李乂奉和幸礼部尚书窦希玠宅应制诗见西乡下　杜审言经行岚州诗丨丨春光晚边城气候寒　又赠苏味道诗见南庭下　李嘉祐江上曲掩面羞看丨丨人囘身忽作空山语　刘长卿奉詶辛大夫喜湖南腊月连日降雪见示之作柳絮三冬先丨丨梅花一夜遍南枝　张蠙观江南牡丹诗见南地下　马祖常都门一百韵南翁日种漆丨丨日产柞】
　　北路【南史徐君蒨传为梁湘东王谘议参军颇好声色侍妾数十皆佩金翠曵罗绮时襄阳鱼亦以豪侈称于是府中謡曰丨丨鱼南路徐　宋史神宗纪熙宁五年闰月庚戌遣中书检正官章惇察访荆湖丨丨又地理志荆湖丨丨农作稍惰多旷土　又兵志徽宗崇宁元年九月荆湖丨丨增置禁军以靖安名　又】
　　【李彛兴传元昊亲将骑兵十万出金肃城弟天齐王马步军大元帅将骑七千出南路韩国王将兵六万出丨丨三路济河长驱兴宗入夏境四百里不见敌据得胜寺南壁以待　元史伊苏传有诏命伊苏以军屯单家桥断贼丨丨贼转攻长芦伊苏往与战流矢贯左手不顾转鬭无前杀贼五百余人夺马三千匹　谢灵运撰征赋眷丨丨以兴思看东山而怡目李白送梁四归东平诗见南星下】
　　北服【齐书刘善明传少与崔祖思友善祖思出为青冀二州善明遗书曰昔时之游于今邈矣或防手春林或负杖秋涧逐清风于林杪追素月于园垂如何故人徂落殆尽足下方拥旄丨丨吾剖竹南甸相去千里间以江山人生如寄来防何时　又杜甫哀王孙窃闻天子已传位圣徳丨丨南单于】
　　北域【易林奋翅鼔翼翺翔外国逍遥丨丨不入温室】
　　北土【诗序然则闗睢麟趾之化王者之风故系之周公疏王者必圣周公圣人故系之周公不直名为周而连言南者言此文王之化自丨丨而行于南方故也左传见西土下　汉书燕王旦传赐策曰呜呼小子旦受兹元社建尔国家封于丨丨世为汉藩辅　后汉书宋均传迁九江太守郡多虎暴数为民患常募设槛穽而犹多伤害均到下记属县曰夫虎豹在山鼋鼍在水各有所托且江淮之有猛兽犹丨丨之有鸡豚也今为民害咎在残吏而劳勤张捕非忧恤之本也其务退奸贪思进忠善可一去槛穽除削课制其后传言虎相与东游度江　又郭伋传帝以卢芳据丨丨乃调伋为并州牧　宋书王镇恶传祖猛字景略苻坚僭号闗中猛为将相有文武才丨丨重之　北史张保洛传保洛自云本出南阳西鄂家世好賔客尚气侠颇为丨丨所知　白居易浔阳三题诗序庐山多桂树湓浦多修竹东林寺有白莲花皆植物之贞劲秀异者虽宫囿省寺中未必能尽有夫物以多为贱故南方人不贵重之至有蒸爨其桂剪弃其竹白眼于莲花者予惜其不生丨丨也　韦执谊市骏骨赋处南中之穴莫测从来游丨丨之泉始将安出　欧阳修荷花赋发胭脂于丨丨生异香于西域　应玚侍五官中郎将建章台集诗徃春翔丨丨今冬客南淮　刘孝绰三日侍安成王曲水安诗东山富游士丨丨无遗彦　呉师道九月初旬临清下陵州舟中诗见南方下】
　　北埏【张衡温泉赋防髙山之丨丨处幽并以闲清】
　　北畤【史记封禅书二年东击项籍而还入闗问故秦时上帝祠何帝也对曰四帝有白青黄赤帝之祠髙祖曰吾闻天有五帝而有四何也莫知其说于是髙祖曰吾知之矣乃待我而具五也乃立黒帝祠命曰丨丨汉书郊祀志髙皇帝受命因雍四畤起丨丨而备五帝未共天地之祀　王俭二郊明堂议汉髙受命因杂】
　　【四畤而起丨丨始祠五帝未定郊丘】
　　北阡【戴复古庐陵城外诗郭外人烟好行行过丨丨】
　　北疆【唐书李景略传拜丰州刺史天德军西受降城都防御使穷塞苦寒地塉卤边戸劳悴景略至节用约已与士同甘蓼凿咸应永清二渠溉田数百顷储禀器械毕具威令肃然声雄丨丨囘纥畏之　又契丹传光启时方天下盗兴丨丨多故乃钞奚室韦小小部种皆役服之因入寇幽蓟　元史乌叶尔传时金将达鲁以惠州渔河口为隘有众数万图复丨丨乌叶尔以锐兵千人击摧其锋杀数千人获其旗鼓羊马斩逹鲁于军中　张九龄登荆州城楼诗丨丨虽入郑东距岂防呉】
　　北垄【云笈七籖本行经云北方洞隂朔单郁絶五灵元老君者本姓浩字敷明至开明元年于丨丨元丘改姓黒节讳灵防】
　　北塲【韩翃赠兖州孟都督诗丨丨争转黄金勒爱客华亭赏秋色】
　　北衍【金史礼志见北岳下】
　　北亩【沈约郊居赋纬东菑之故耟浸丨丨之新渠】
　　北碛【唐书郭震传见南峡下】
　　北坎【水经注崌谷丨丨室上有微涓石溜丰周瓢饮似是栖迟学问之所　张衡髑髅赋见西坤下】北野【史记匈奴传夏后氏之苖裔也注乐彦括地谱云夏桀无道汤放之鸣条三年而死其子獯鬻妻桀之众妾避居丨丨随畜移徙中国谓之匈奴其言夏后苖裔或当然也】
　　北漠【宋书索虏传私署安西将军常山白广平练甲髙平进师汧陇丨丨护军结驷连骑提戈载驱胡兰洛生等部曲数千拟击伪镇阖境颙颙仰望皇泽无名氏鸿赋连大隂于丨丨遣少阳于南路】北原【北史魏太祖纪天赐三年八月甲辰行幸豺山宫遂至青牛山西登武要丨丨观九十九泉　又王世充传李密破化及还世充乗弊击之伏兵蔽山而上潜登丨丨乗髙而下驰压密营　唐书髙祖纪武徳五年十二月癸卯猎于富平丨丨　又八年十二月辛巳如周氏陂猎于丨丨　又西域康传及东南千余里有怖悍者山四环之地膏腴多马羊西千里距堵利瑟那东临叶叶水水出葱岭丨丨色浊西北流入大碛无水草望大山寻遗胔知所指五百余里即康也　金史礼志见北岳下　庾信周柱国楚国公岐州刺史慕容公神道碑铭风秋丨丨日没川逝　又和宇文内史入重阳阁诗见南宫下　沈佺期初冬从幸汉故青门应制诗朝市俱东逝坟陵共丨丨　杜甫建都诗愿往长安日光辉照丨丨　钱起李舍人城东别业诗君家丨丨上千金买胜事　李俊民射虎诗丨丨风劲霜草枯草间出没藏于菟】
　　北堑【齐书文惠太子传开拓元圃园与台城丨丨等其中楼观塔宇多聚竒石妙极山水虑上宫望见乃傍门列修竹内施髙障造游墙数百间施诸机巧】
　　北堤【南史宋文帝纪元嘉二十三年大有年筑丨丨立元武湖于乐游苑北兴景阳山于华林园】北埭【齐书裴皇后传车驾数幸郎邪城宫人常从早发至湖丨丨鸡始鸣】
　　北坟【金史礼志见北岳下】
　　北谷【史记封禅书东北神明之舎西方神明之墓也注神明日也日出东方舍谓阳谷日没于西墓谓丨丨也　北史氏传氐帅盖閙等作乱閙据丨丨其党西结宕昌羌獠甘共推盖閙为主　唐书骠传又有东钦蛮一姓皆白蛮也居丨丨　水经河水又东迳石城南左合丨丨水】
　　北岸【宋书序传赤将曰今贼悉众向白石留者必皆羸老以锐卒击之无不破也便鼓噪而出贼伏兵齐发赤将军果败弃军奔丨丨林子率军收赤将散兵进战摧破之　又朱龄石弟超石传军人縁河南岸牵百丈河流迅急有漂渡丨丨者輙为虏所杀略遣军裁过岸虏便退走军还即复东来　齐书髙帝纪贼步上新林太祖驰使报刘勔急开大小桁拨淮中船舫悉渡丨丨　陈书宣帝纪呉明彻军次峡口克其丨丨城南岸守者弃城走　南史曹景宗传景宗噐甲精新魏人望而夺气魏将杨大眼对桥丨丨立城以通粮毎牧人过岸伐刍藁皆为大眼所略　唐书五行志赵州宁晋县沙河北有棠树甚茂民祠之为神有蛇数百千自东西来趋丨丨者聚棠树下为二积留南岸者为一积　元史河渠志开平县言四月二十六日霖雨至二十八日夜东闗滦河水涨冲损丨丨宜拟修筑本司议即日仲夏霖雨其水复溢必大为害乃委官督夫匠兴修开平发民夫防小不任役请调军供作庶可速成　三辅黄图甘泉国丨丨有槐树今谓玉树　荆州记郡西泝江六十里南岸有山名曰荆门丨丨有山名曰虎牙　枝乗七发见南山下　曹植杂诗朝游江丨丨夕宿潇湘沚　刘缓江南可采莲乐府春初丨丨涸夏月南湖通刘希夷江南曲见南洲下　髙适自淇涉黄河途中作朝从丨丨来泊船南河浒　杜甫黄河诗黄河丨丨海西军椎鼓鸣钟天不闻　皇甫冉赋得越水诗西陵犹隔水丨丨已舂山　苏轼留别金山寳觉圆通二长老诗舣舟丨丨何时渡晞发东轩未肯忙】北口【元史太祖纪帝进至懐来及至行省完顔纲元帅髙琪战败之追至丨丨　又世祖纪戊戌申禁羊马羣之在北者八月内毋纵出丨丨诸隘践食京畿之禾犯者没其畜　又百官志丨丨千户所秩正五品达噜噶齐一员千戸一员百户七员于上都路龙庆州东口置司　周伯琦还自上京途中纪事诗丨丨七十二居庸第一闗】
　　北界【汉书贾谊传文帝于是夜从谊计廼徙淮阳王武为梁王丨丨泰山西至髙阳得大县四十余城徙城阳王喜为淮南王抚其民时又封淮南厉王四子皆为列侯　齐书州郡志见西江下　宋史食货志擅乗船由海入界河及往髙丽新罗登莱州境者罪以徒往丨丨者加等　又元丰元年复申卖书丨丨告捕之法戴良泛海诗南条山已断丨丨水何长　呉莱次定海候涛山诗见南条下】
　　北朔【北史齐范阳王绍义传周兵击显州执刺史陆琼又攻陷诸城绍义还保丨丨　曹植失题诗双鹤俱遨游相失东海傍雄飞窜丨丨雌惊赴南湘　权徳舆大言诗华嵩为佩河为带南州丨丨跬步内　贾岛詶鄠县李廓少府见寄诗丨丨霜凝竹南山水入篱】
　　北南【黄庭坚题小室诗阡陌东西山丨丨半生常带散人衘】
　　北东【书禹贡导沇水东流为济入于河溢为荥东出于陶丘北又东至于菏又东北防于汶又丨丨入于海传丨折而丨　唐书囘鹘传阿热牙至囘鹘牙所槖它四十日行使者道出天徳右二百里许抵西受降城北二百里许至鸊鹈泉泉西北至回鹘牙千五百里许而有东西二道泉之丨丨道也　杨万里道逢王元阁学诗我行安用相逢得不得趋隅又丨丨】
</div>
    <div class="pagination">
<a href="御定骈字类编_page463.html">上一页</a><span>...</span><a href="御定骈字类编_page459.html">459</a><a href="御定骈字类编_page460.html">460</a><a href="御定骈字类编_page461.html">461</a><a href="御定骈字类编_page462.html">462</a><a href="御定骈字类编_page463.html">463</a><span class="current-page">464</span><a href="御定骈字类编_page465.html">465</a><a href="御定骈字类编_page466.html">466</a><a href="御定骈字类编_page467.html">467</a><a href="御定骈字类编_page468.html">468</a><a href="御定骈字类编_page469.html">469</a><span>...</span><a href="御定骈字类编_page465.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
