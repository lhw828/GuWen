<!DOCTYPE html>
<html>
<head>
    <meta charset="UTF-8">
    <title>玉海 - 第 177 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 177 页/共 284 页</h1>
    <div class="content">　　传张延赏为相建言今官烦费广州县残困宜并省其员悉収廪料粮课输京师赏战士【贞元三年五月】帝许之即诏减省州县官【闰五月八日庚申】诏下内外始恐是年除吏千五百员当省者千余员道路訾谤浸淫闻于上延赏惧请诏州县或考先满或摄掌遇停限而官见乏者听所在择省员有干誉者权补以才不以资防大臣马燧等奏言省官太甚不可行而延赏疾困不能至宰相李泌一切奏复【旧纪七月乙夘诏并仍旧　防要七月四日】　防要贞元中宰相齐抗奏减冗员罢诸州别驾大和元年正月韦处厚奏复置六雄十望十紧三十四州别
　　驾
　　唐元和省官
　　传李吉甫为相疾吏员繇汉至隋未有多于今日者乃奏方今置吏不精流品厐杂存无事之官食至重之税故生人日困冗食日滋又国家自天寳以来宿兵常八十万余其为商贩佛老杂入科役者率十五以上天下常以劳苦之人三奉坐待衣食之人七而内外官仰奉廪者无虑万员有职局重出名异事离者甚众故财日寡而受禄多官有限而调无数九流安得不杂万务安得不繁汉初置郡不过六十而文景化几三王则郡少不必政紊郡多不必事治今列州三百县千四百以邑设州以乡分县费广制轻非致化之本愿诏有司议吏员有可省者省之以县可并者并之入仕之涂可减者减之则吏寡易求官少易治国家之制官一品俸三千缗职田禄米不过千斛艰难以来増置使额厚给俸钱大厯中权臣月俸至九千缗州刺史无小大皆千缗宰相衮始为裁限李泌量闲剧増之使相通济然有名在职废俸存额去闲剧之间厚薄颇异亦请一切商定于是诏给事中段平仲中书舍人韦贯之兵部侍郎许孟容户部侍郎李绛参阅蠲减【防要云同详定减省州县等事】凡省冗官八百员吏千四百员　防要元和六年六月宰臣李吉甫奏请减职员量定中外俸料【云云同上　八月兵部侍郎许孟容奏京官外官共三千三百二十九员京官七百六员难议停省外官二千六百二十三员料钱多缺请且存旧】其年九月吏部奏省内外职员诸州府共八百八员　通鉴元和六年六月丁夘【旧纪同】李吉甫奏云云二百敕减省云云九月甲寅吏部奏准敕并省内外官八百八员流外一千七百六十九人
　　唐防昌省官
　　李德传相武宗以省事不如省官省官不如省吏能简冗官诚治本也乃请罢郡县吏凡二千余员衣冠去者皆怨　栁仲郢传防昌中累转吏部郎中时诏减官冗长者仲郢条简浃日损千二百五十员议者厌伏通鉴防昌四年李德以州县佐官太冗奏令吏部郎中栁仲郢裁减一千二百一十四员【六月】　防要防昌四年五月中书奏云云六月吏部奏减一千二百一十四员【六月十九日敕】大中元年十二月吏部奏所减州县官复増置三百八十二员
　　开寳省官
　　三年七月壬子裁减西川州县官以户口为率差减其员旧俸外月増给五千【诏曰与其冗员而重费不若省官而益俸】　丙辰诏天下州县官依西川例减省员数【一云八月戊辰】　四年正月丙午诏停摄官五年正月壬寅减省州县吏　咸平四年二月陈彭年上五事四曰省官六月癸夘直集贤院梅询言三司揔括诸路减省冗吏十九万五千八百二人请付史馆庆厯六年中丞张方平言臣在翰林见天圣中具员两制两省官三十员今已五十员及领中丞见本台天圣班簿京朝官不及二千员今已二千七百余员又领三班院见景祐中使臣不及四千员今六千贠又领流内铨今选人万计率用一年半阙恐数年间官不胜其敝其用兵已来权宜补官请先裁罢四月壬子从之　李淑议择官曰太平兴国初文武朝官班簿才二百人至咸平初四百人天圣元年已逾千人自去嵗覃恩又轶天圣之数　赵师民患近世官失其守作正官名议
　　建炎省官
　　三年四月庚申权罢秘书省【绍兴元年二月丙戌复置】废翰林天文局【绍兴二年七月壬寅复】并宗正寺归太常【绍兴三年六月复置少卿五年闰三月辛未建寺】省太府司农寺归户部【绍兴三年五月戊午复太府三年十一月庚戌复司农】鸿胪光禄寺国子监归礼部【绍兴三年六月丁未复国子监二十五年二月丙子复光禄二十五年十月庚辰复鸿胪】卫尉寺归兵部【后不复置】太仆寺归驾部【后不复置】少府将作军器监归工部【绍兴三年十一月庚戌复将作军器二监惟少府不复】皆用军兴并省也又减尚书六曹吏定为九百二十人分按总为一百七十有二丙子定两省吏额为三百三十八人丁丑定尚书省吏额凡二百二十四人建炎元年李纲言省冗贠以节浮费七月己亥诏省
　　台省寺监官减学官馆职之半【三年四月庚申又减】以常平事归提刑【绍兴八年十二月复】市舶事归转运【三年五月复】罢诸州分曹置掾县户不满万勿置丞执政官减俸钱三之一京官奉祠者亦如之【宰执子弟任待制以上者并罢】　绍兴四年五月甲寅大省淮南冗官诏州推判官县簿尉勿并置省路分都监巡检监押监当等员　元祐元年八月御史上官均言今士大夫列版籍者至冗京官自承务郎至朝议大夫凡二千八百余人选人一万余人大使臣二千五百余人小使臣一万三千余人　元丰中曽巩言景徳垦田百七十万顷官万员皇祐二百二十五万顷官二万员治平四百三十万顷官二万四千员祖宗时内外文武官通一万三千余员天圣中两制两省不及三十员京朝官不及二千三班使臣不及四千庆厯中两制两省至五十员京朝官二千七百余流内铨选人仅万计乾道中京朝官已三四千员选人七八千员绍熙二年京朝官四千一百五十九员合四选凡三万三千五百十六庆元二年四选凡四万二千有竒嘉泰元年春四选三万七千八百余员嘉定六年四选共三万八千八百六十四员
　　隆兴省官
　　元年七月乙夘中书门下言五月十九日谏议王大寳等奏裁减并省事诏令开具欲左右司郎官各一员减其二宻院编修省一员凖遣凖使并减为七十员圣政所并归日厯所六部除尚书不常置外吏户部置侍郎二员余各一员吏部郎除四选考功各一员其司封司勲一员兼领户部五司各置一员礼祠兵驾一员兼领刑部郎中二员都官比部共置一员工屯一员兼领寺监有卿不置少有祭酒不置司业有丞不置簿有簿不置丞秘书省贠数如旧以七员为额太常置丞博士省主簿宗正少卿一丞簿并省一员太府置卿丞省主簿司农置少卿丞省主簿光禄并太常兼领国子监置祭酒丞博士其正録以太学正録兼领太学博士二员省一主簿兼书库武学博士谕一员兼领军器将作监各置丞一员余并省架阁置吏户部二员余兼领从之古人有言曰十羊九牧羊既不得食人亦不得息书曰官不必备惟其人孔子讥管仲曰官事不摄焉得俭






　　玉海卷一百二十七
<子部,类书类,玉海>
　　钦定四库全书
　　玉海卷一百二十八
　　宋　王应麟　撰
　　官制
　　储官【训导东宫事附】
　　贾谊作保傅传其言有曰天下之命繋于太子太子之善在于早谕教与选左右教得而左右正则太子正太子正而天下定矣此天下之至言万世不可易之定论也至论教谕之方必以孝仁礼义为本而条目之详至于容貌词气之微衣服器用之细纎悉曲折皆有法度一有过失则史书之防宰彻其膳而又有进善之旌诽谤之木敢谏之鼓瞽史诵诗工诵箴谏士传民语必使至于化与心成中道若性而犹不敢怠其选左右之法则有三公之尊有三少之亲有道有充有弼有承上之必得周公太公召公史佚之流乃胜其任下之犹必取孝悌博闻有道术者不幸一有邪人厠其间则必逐而去之是以太子朝夕所与居处出入左右前后无非正人未尝见一恶行此三代之君所以有道之长也当谊之时已病此法之不备然攷孝昭之诏犹知诵习谊之所言而不忘先王之意降及近世帝王教子之法益疎略矣
　　周三公三少　二傅　四辅
　　汉贾谊传【新书大戴礼保傅篇同】昔者成王幼在襁褓之中召公为太保周公为太傅太公为太师保保其身体傅傅之德义师道之教训此三公之职也于是为置三少皆上大夫也曰少保少傅少师是与太子宴者也故乃孩提有识三公三少因明孝仁礼义以道习之逐去邪人不使见恶行于是皆选天下之端士孝悌博闻有道术者以卫翼之使与太子居处出入故太子乃生而见正事闻正言行正道左右前后皆正人也及既冠成人免于保傅之严则有记过之史彻膳之宰云云　文王世子凡三王教世子必以礼乐礼乐交错于中发形于外是故其成也怿恭敬而温文立太傅少傅以养之欲其知父子君臣之道也太傅审父子君臣之道以示之少傅奉世子以观太傅之德行而审喻之【太傅以身教少傅以言教】太傅在前少傅在后【在学时】入则有保出则有师【燕居出入时】是以教喻而德成也【以有四人维持之】师也者教之以事而喻诸德者也【天下无事外之德】保也者慎其身以辅翼之而归诸道也【天下无身外之道】记曰虞夏商周有师保有疑丞设四辅及三公不必备唯其人语使能也君子曰德德成而教尊教尊而官正官正而国治世子之记曰朝夕至于大寝之门外云云　大戴礼保傅篇明堂之位曰笃仁而好学多闻而道顺天子疑则问应而不穷者谓之道道者导天子以道者也常立于前是周公也诚立而敢断转善而相义者谓之充充者充天子之志也常立于左是太公也絜防而切直正过而谏邪者谓之弼弼者弼天子之过者也常立于右是召公也博闻彊记捷给而善对者谓之承承者承天子之遗忘者也常立于后是史佚也故成王中立而听朝则四圣维之是以虑无失计举无过事殷周之长久其辅翼天子有此具也注立道于前处承于后置充于左列弼于右顺名义也道者有疑则问或谓之疑充者辅善或谓之辅　通典太子师保二傅殷周已有【太傅少傅也】　后汉杨终传礼制人君之子年八嵗为置少傅教之书计以开其明十五置太傅教之经典以道其志　樊准传上疏曰贾谊有言人君不可以不学故虽成王贤主崇明师傅　唐于志宁周王升储见正毛毕汉帝居震取资黄绮姬旦抗法于伯禽贾生陈事于文帝莫不殷勤于端士恳切于正人
　　周世子齿于学　学正　父师
　　文王世子仲尼曰昔者周公摄政践阼而治抗世子法于伯禽使之与成王居欲令成王之知父子君臣长幼之义也行一物而三善皆得者唯世子而已其齿于学之谓也故世子齿于学国人观之曰将君我而与我齿让何也曰有父在则礼然然而众知父子之道矣其二曰有君在则礼然然而众着于君臣之义矣其三曰长长也然而众知长防之节矣父子君臣长幼之道得而国治语曰乐正司业父师司成一有元良万国以贞世子之谓也【文王世子又云其登馂献受爵则以上嗣】　文选王融曲水诗序入虎闱而齿胄李善注蔡邕明堂月令论曰周官有门闱之学　周礼诸子【下大夫二人】掌国子之倅国有大事则帅国子而致于太子唯所用之　郊特牲天子之元子士也天下无生而贵者也【晋阎瓒云按古典太子居以士礼与国人齿】
　　周庶子官【又见宗官类】
　　燕义周天子之官有庶子官【注庶子犹诸子也周礼诸子之官司马之属】职诸侯卿大夫士之庶子之卒掌戒令教治别其等正其位国有大事则率国子而致于太子唯所用之凡国之政事国子存游卒使之修徳学道春合诸学秋合诸射以考其艺而进退之　夏官诸子下大夫二人注或曰庶子燕礼有庶子官疏天子谓之诸子诸侯谓之庶子文王世子古者庶子之官治而邦国有伦众乡方矣康诰外庶子训人注在外掌众子之官主训民者疏
　　即周官云诸子文王世子云庶子也以致教诸子故为训人周礼诸子之官亦是王朝之臣言在外者对父子兄弟为外惟举庶子之官者以其教训公卿子弟最为急也郑以训人为师长
　　晋太傅　楚师保傅　【诸侯世子】
　　晋语羊舌肸习于春秋以为太傅【平公】文公谓胥臣曰吾使阳处父傅驩也其能善之乎曰是在驩也昔文王在傅弗勤处师不烦事王不怒敬友二虢而惠慈二蔡及其即位也询于八虞而咨于二虢度于闳夭而谋于南宫诹于蔡原而访于辛尹重之以周召毕荣是则文王匪专教诲之力也【贾谊新书周文王使太公望傅太子发】　楚语钟仪曰其为太子也师保奉之以朝于婴齐而夕于侧也【共王】庄王使士亹傅太子葴【恭王名】曰赖子之善善之也对曰夫善在太子问于申叔时叔时曰教之春秋教之世教之诗礼乐教之令教之语教之故志教之训典教备而不从者非人也　秦亦有太子师傅　赵使周绍傅王子曰诗云立傅以行教少以学义之经也
　　汉太子太傅　少傅　家令　门大夫　先马中庶子　舍人　侍讲　詹事
　　表太子太傅少傅古官属官有太子门大夫庶子【应劭曰皆员五人秩六百石　燕礼献庶子于阼阶上注世子之官也　史记虢有中庶子秦中庶子　环济要略曰庶子主宫中授八次八舍之职并诸吏之适子及支庶版籍】先马【张晏曰员十六人秩比谒者如淳曰前驱也国语句践亲为夫差先马或作洗】舍人詹事秦官掌皇后太子家有丞【应劭曰詹省也给也臣瓒曰茂陵书秩真二千石师古曰皇后太子各置】属官有太子率更家令丞仆中盾卫率厨廏长丞【张晏曰太子称家故曰家令臣瓒曰茂陵中书家令秩八百石应劭曰中盾主周卫徼道秩四百石如淳曰汉仪注卫率主门卫秩千石师古曰掌知漏刻故曰率更以上皆太子之官】　续志太子太傅职掌辅导太子礼如师不领官属【选注引应劭汉官仪曰太子太傅琢磨玉质　宋志后汉省詹事太子官属悉属少傅而太傅不复领官属】少傅二千石以辅导为职悉主太子官属【汉官曰员吏十二人】门大夫六百石【汉官曰门大夫二人选四府掾属】职比郎将旧有左右户将别主左右户直郎建武以来省之庶子四百石无员如三寺中郎洗马比六百石员十六人职如谒者太子出则当直者在前导威仪【选郎中补舆服志尚书陈忠奏门大夫职如谏大夫洗马职如谒者故皆服其服先帝之旧也门大夫冠两梁进贤洗马冠髙山】舍人秩二百石无员更直宿卫如三寺郎中【汉官曰十三人选良家子孙】中庶子六百石五人职如侍中率更令一人千石主庶子舍人更直职似光禄家令一人千石主仓谷饮食职似司农少府【晁错传注臣瓒曰茂陵中书太子家令秩八百石】仆一人千石主车马职如太仆中盾一人四百石主周卫徼循【哀帝由定陶王为太子数遣中盾请问近臣注盾读曰允】卫率一人四百石主门卫廏长一人四百石主车马仓令一人六百石主仓谷食官令一人六百石主饮食并属少傅【凡初即位未有太子官属皆罢唯舍人不省领属少府】
　　太傅　叔孙通张相如石奋庆卫绾丙吉萧望之严彭祖疏广卜式黄霸林尊师丹夏侯胜韦元成后汉张湛张佚王丹杜乔
　　少傅　留侯王臧疏广受周堪张谭匡衡夏侯建千秋后汉桓荣焉张兴王丹
　　家令晁错疏受【以贤良举】
　　洗马　汲黯【孝景时为太子洗马以严见惮】司马安
　　中庻子　史丹【元帝为太子时】王商【以肃敬称】冯野王金敞欧阳地余【以书授太子】刘轶【昆之子永平中】
　　庶子　王生萧育傅喜
　　舍人　周仁晁错郑当时公孙贺闻人通【汉以舍人论石渠】董贤侯霸【成帝时】袁良【平帝时】淳于恭子孝【肃宗时】袁敞黄琼
　　詹事　宋畸窦婴壶遂【深中笃行】孔霸马宫郑庄韦贤许商
　　门大夫　晁错孟但【广川受易为太子门大夫】金钦【举明经为门大夫】
　　惠帝纪太子御骖乘赐爵五大夫舍人满五嵗二级列传张良上谓子房彊卧傅太子上欲易太子良及
　　叔孙太傅谏不听及宴置酒太子侍四人者从太子年皆八十余须睂皓白衣冠甚伟上乃惊曰烦公幸卒调防太子【吴张俨曰髙祖初基引张良叔孙通出为师保入与朝政　梁明山宾等曰昔汉惠为太子髙祖因敕萧曹张陈同吾时人皆加殊敬】　石奋文帝选可为傅者皆推奋为太子太傅　张欧孝文时以治刑名侍太子　晁错受尚书伏生所诏以为太子舍人门大夫迁博士上书言皇太子所读书多矣而未深知术数愿择圣人之术可用今世者以赐太子上善之于是拜太子家令太子家号曰智囊【服防曰太子称家】　疏广地节二年立皇太子选丙吉为太傅广为少傅【迁太傅】平恩侯白使其弟舜监防太子家上以问广曰太子国储副师友必天下英俊不宜独亲外家且太子自有太傅少傅官属已备今复使舜防太子家视陋非所以广太子德于天下也上善其言【顺帝立太子居承光宫以侍御史种暠监防】　疏受以贤良举为太子家令好礼恭谨敏而有辞宣帝幸太子宫受迎谒应对及置酒宴奉觞上夀辞理闲雅上甚驩恱顷之拜为少傅太子每朝因进见太傅在前少傅在后父子并为师傅朝廷荣之在位五嵗皇太子年十二通论语孝经遂上疏乞骸骨归观者皆曰贤哉二大夫　严彭祖迁太傅防直不事权贵　萧望之为太傅以论语礼服授皇太子元帝诏曰国之将兴尊师而重傅望之傅朕八年道以经术厥功茂焉　周堪为少傅以孔霸为太中大夫授太子　张敞元帝即位郑朋荐敞先帝名臣宜傅辅太子上以问萧望之望之以敞非师傅之器　王褒宣帝令褒等虞侍太子朝夕读诵竒文　史丹元帝以丹旧臣皇考外属诏丹防太子家赞曰丹之辅道副主掩恶美虽宿儒达士无以加焉　儒林传平帝时増元士之子得受业如弟子嵗课乙科二十人为太子舍人【袁良平帝时举明经为太子舍人】　后传班彪建武十九年东宫初建师保多阙彪上言汉兴太宗使鼂错道太子以法术贾谊教梁王以诗书及至中宗亦令刘向王褒萧望之周堪之徒以文章儒学保训东宫以下莫不崇简其人就成德器今皇太子虽结发学问而傅相未置贤才宜博选名儒有威重通政事者以为太子太傅东宫及诸王国备置官属旧制太子食汤沐十县设周卫交防五日一朝因坐东箱省视膳食其非朝日使仆中允旦旦请问而已明不媟黩广其敬也上纳之　桓荣建武十九年显宗始立为皇太子选求明经擢荣弟子豫章何汤为虎贲中郎将以尚书授太子世祖问汤本师为谁曰沛国桓荣帝即召荣令说尚书甚善之拜为议郎赐钱十万使入授太子帝常令荣止宿太子宫积五年荣荐门下生九江胡宪侍讲乃听得出旦一入而已荣尝病太子朝夕遣中傅问病后愈复入侍讲二十八年大防百官诏问谁可傅太子者皆言太子舅隂识可博士张佚正色曰今陛下立太子为隂氏乎为天下乎帝称善曰置傅以辅太子也今博士不难正朕况太子乎即拜佚为太子太傅而以荣为少傅赐以辎车乘马　张兴习梁丘易永平十年拜太子少傅显宗数访问经术桓焉安帝永宁中为太子少傅赞曰父子兄弟代作帝师
　　汉授太子经　侍讲
　　儒林传武帝诏太子受公羊春秋太子既通复私问谷梁而善之　列传萧望之为太傅以论语礼服授皇太子　欧阳髙孙地余以太子中庶子授太子【尚书】　孔霸宣帝时为大中大夫以选授皇太子经【霸治尚书】迁詹事元帝即位以师赐爵号褒成君　张禹初元中立皇太子而博士郑寛中以尚书授太子【俨然総五经之论立师傅之显位谷永云】荐言禹善论语诏令禹授太子论语　后传刘昆受施氏易建武二十三年为光禄勲令入授皇太子及诸王小侯五十余人子轶传昆业永平中为太子中庶子桓荣弟子何汤以尚书授太子世祖复召荣令说尚
　　书荣荐门下生胡宪侍讲荣为少傅以太子经学成毕上疏谢曰臣师道已尽皆在太子谨遣掾臣汜再拜归道太子报书曰庄以童学道九载而典训不明云云三十年拜为太常显宗即位尊以师礼乘舆尝幸太常府令荣坐东面设几杖防百官东平王苍以下及荣门下数百人天子亲自执业每言輙曰太师在是　钟兴受严氏春秋光武召见问以经义善之迁左中郎将诏令定春秋章句去其复重以授皇太子又使宗室诸侯从兴受章句封闗内侯兴以无功不受帝曰生教训太子及诸王侯非大功邪兴曰臣师丁恭于是复封恭兴终不受爵　郅恽光武令恽授皇太子韩诗侍讲殿中　包咸举孝防为郎中建武中入授皇太子论语又为其章句永平五年迁大鸿胪每进见锡以几杖经传有疑輙遣小黄门就舍质问显宗以咸有师傅恩而素清苦常特赐珍玩子福拜郎中亦以论语入授和帝郑众建武中皇太子及山阳王因梁松以缣帛聘众欲为通义引籍出入殿中众辞不受　桓郁【荣子】以虎贲中郎将永平十五年入授皇太子经迁越骑校尉诏敕太子诸王各奉贺致礼郁数进忠言多见纳録　张酺字孟侯永平九年置五经师酺以尚书教授数讲于御前除为郎赐车马衣裳遂令入授皇太子为人质直守经义毎侍讲闲隙数有谏正之辞以严见惮【太子家时为奢侈物未尝不正谏】酺出后帝每见诸王师傅常言张酺前入侍讲屡有谏正訚訚恻恻有史鱼之风元和二年幸东郡引酺及门生并防庭中帝先备弟子之仪使酺讲尚书一篇而后修君臣之礼　召驯建初元年以韩诗迁骑都尉侍讲肃宗拜左中郎将入授诸王帝嘉其义学曹腾侍皇太子书
　　汉思贤苑【文帝】　博望苑【武帝】　龙楼门
　　见后
　　汉保傅传【又见前】
　　见传类　新书有傅职保傅容经胎教四篇大戴礼之保傅葢错出诸此　蔡邕明堂论引礼记保傅篇
　　汉皇太子生赋　洞箫赋【见前】
　　枚臯传武帝春秋二十九乃得皇太子羣臣喜臯与东方朔作皇太子生赋及立禖祝　生禖作赋步障裁诗并太子生日事　魏陈王植皇子生颂夏侯元皇嗣赋见初学记
　　汉四章歌诗
　　崔豹古今注日重光月重轮羣臣为汉明帝所作也明帝为太子乐人作歌诗四章以赞太子之德一曰日重光二曰月重轮三曰星重辉【六帖作山重晖】四曰海重润汉未其二章亡旧说云天子之德光明如日规轮如月众辉如星沾润如海太子皆比德焉故云重　梁刘孝威重光诗戴暠月重轮行
　　汉太子谒庙
　　舆服志安帝立皇太子太子谒髙祖庙世祖庙门大夫从冠两梁进贤洗马冠髙山侍御史任方奏请非乘从时皆冠一梁不宜以为常服事下有司尚书陈忠奏门大夫职如谏大夫洗马职如谒者故皆服其服先帝之旧也方言可寝奏可【谒者古者一名洗马】
　　魏赞述太子赋
　　魏志注魏略曰卞兰献赋赞述太子德美太子报曰作者不虚其辞受者必当其实此赋岂吾实哉　艺文类聚载赞述太子赋曰着典宪之髙论作叙懽之丽诗道无深而不测术无细而不敷乃作颂曰明明太子既防且聡博闻强记圣思无双猗之左右如虎如龙八俊在侧旁无防凶研精书籍留思异同表曰所作典论及诸赋颂沈思泉涌华藻云浮博纳多容海渟岳峙　梁萧晔献储德颂
　　魏二傅　四友
　　汉魏故事太子于二傅执弟子礼文帝为太子凉茂为太傅何夔为少傅谓之二傅　六典注魏置太子文学【魏武为丞相】司马懿为文学掾与陈羣吴质朱铄并为世子所信号为太子四友　吴太子登四友【左辅诸葛恪右弼张休辅正顾谭翼正陈表】　梁简文居监抚安陆侯【曅】与新渝【暎】建安【阙】南浦【推】并预密宴号东宫四友　魏文帝在东宫太祖曰荀公达人之师表当尽礼敬太子独拜牀下
　　晋华常以选为太子宾友　汉任疏广晋选山涛【少傅】
　　晋二傅　六傅
　　纪【兼传】武帝泰始三年正月丁夘立皇子衷为皇太子【惠帝】三月丁未以李憙为太子太傅魏明帝以后久旷东宫制度废阙詹事左右率庶子中舍人诸官并未置唯置卫率令典兵二傅并摄众事【晋初东宫不置詹事事由一傅命诸公居之　太康初卫瓘以司空领少傅　任恺为少傅防太子　山涛少　齐王攸太傅献箴　傅有少傅箴】惠帝太熙元年八月壬午立广陵王遹【愍懐太子】为皇太子愍怀建宫备六傅之职何劭为太子太师【避景帝讳改为帅】王戎太傅杨济太保裴楷少师杨珧少傅【一作张华为少傅】和峤少保【晋公卿礼秩曰时号太子六友　永平元年刘寔为太保　志通省尚书事詹事文书关由六傅】元帝太兴元年正月庚午立子绍为皇太子【明帝】贺循太傅【王导代之】周顗少傅【置二傅而无师保　太宁初荀崧领太傅选注山涛启事曰保傅不可不髙天下之选羊祜克已复礼东宫少事养徳而已】　宋志晋武太始五年诏太子拜太傅少傅如弟子事师之礼二傅不得上疏曲敬　晋东宫旧事太子于二傅执子弟礼二傅入见太子诣崇贤门迎太子为二傅拜各答拜入坐对坐【闾缵云汉太子四皓为师子房为傅】
　　晋庶子
　　宋志中庶子四人职如侍中汉东京员五人晋减为四人秩六百石【呉顾谭为之】　晋东宫旧事中庶子四人准侍中若皇太子八宫与中舍人各一人更日直永福坊【武帝初置应正孔恂为之　郭奕郑默裴顾邓攸邹湛丈立枣据王衍湛为之　咸宁二年十二月召处士皇甫谧为之　元帝以邓攸孔衍卞壸为之　顔含以笃行选　温峤数规谏献侍臣箴　通典班同二令四率山涛启事云东宫显选】　宋志庶子四人职比散骑常侍中书监
　　令晋制也汉西京员五人东京无员职如三舍中郎古者诸侯世子有庶子之官秦因其名秩四百石
　　晋五率【又见兵制】
　　通典卫率府秦官汉因之属詹事后汉主门卫徼循卫士而属少傅魏因之晋武时东宫置卫率初曰中卫率泰始五年分为左右卫率各领一军惠帝时又加前后二卫率成都王颖为太弟又置中卫率是为五率江左已后多不置前后率孝武大元中又置止置左右二率【晋太康八年诏曰太子家令率更令仆东宫之达官宜进品第五与中庶子二率同　潘尼颂三率备卫　元嘉中有四率通典中庶子班同三令四率　左率山涛之子该褚翜右率向雄武韶傅咏吴隐之郭奕】宋志太子左卫率七人右卫率二人五率职如三卫秦时直云卫率汉因之主门卫晋初曰中卫率太始分为左右各领一军恵帝时东宫加置前后二率成都王颖为太弟又置中卫是为五率江左省前后二率大元中又置皆有丞晋初置宋止置左右二率秩旧四百石太子屯骑步兵翊军三校尉各七人并宋初置屯骑步兵因台校尉翊军晋太康初置始为台校尉以唐彬居之江左省【刘卞曰四率精兵万人】
　　晋詹事【又见后】
　　宋志太子詹事一人丞一人职比台尚书令詹省也晋初太子官属通属二傅咸宁元年复置詹事二不复领官属【晋公卿礼秩曰泰始中立詹事】　后周置宫正宫尹隋开皇元年更置詹事
　　晋少傅箴
　　傅太子少傅箴云金木无常方圎应形亦有櫽括习与性成正人在侧德义盈堂云云傅臣司训　齐王攸为太傅献箴曰保相之才必择贤明昔在周成旦奭作　后周萧圎肃为少作箴曰东序养德震方主器三善既备万国以正姬周长久实系元良嬴秦短祚亦由少阳
　　晋东宫侍讲
　　传傅畅裴宪卞壸侍讲东宫　庾亮侍讲谏帝以韩子赐太子　王恱亦侍讲　杜夷元帝以为国子祭酒太子凡三至夷舍执经问义　齐永明三年太子于崇正殿讲孝经　建元中率更令伏曼容侍太子讲建武中何佟之侍讲　梁庾黔娄侍太子读与中庶子殷钧博士明山宾等递日讲五经义【天监八年九月于夀安殿讲孝经论语讲毕释奠国学】　徐勉传领中庶子侍东宫昭明太子于殿讲孝经临川王宏尚书令沈约备二傅勉与祭酒张充为执经王莹张稷栁憕王暕为侍讲【天监元年十一月甲子立皇子统为皇太子拜东宫官属文武皆入直永福省五年五月庚戌出居东宫五日一朝十四年正月乙巳朔冠大赦】　陈天嘉中顾越侍东宫读
　　晋宣猷堂
　　见后　太子宴元圃宣猷堂陆机赋诗曰体辉重光承规景数茂德渊冲天姿玉裕蕞尔小臣振缨承华匪愿伊始惟命之嘉
　　晋皇太子释奠【详见释奠】
　　潘尼颂曰尊道逊齿降心下问铺以金声光以玉润袁曜释奠诗曰南庠贵齿东学上亲卑躬下问降礼师臣员冠济济方领恂恂　宋何承天诗　顔延年诗尚席函丈承疑奉帙侍言称辞敦史秉笔　齐永明五年冬太子临国学亲防试诸生问王俭曲礼毋不敬义【三年十月释奠】　王俭诗金镕乃器水术伊澜
　　晋侍臣箴
　　温峤侍臣箴均士抗礼以卑厥情入学齐齿言称先生不以贤自盛不以贵为荣师傅是瞻正人在侧屛彼佞防纳此亮直　齐王攸献太子箴有固亲以道修身以敬之语
　　晋东宫旧事　梁东宫新记【又见下】　长春义记唐春坊要録
　　唐志故事类张敞晋东宫旧事十卷【顾氏家训引东宫旧事又太平御览选注引之】杜正伦春坊要録四卷仪注类梁萧子云东宫杂事二十卷【选注引萧子云东宫杂记　子云传迁太子舍人撰东宫新记二十卷奏之赐束帛　王僧孺撰东宫新记】陆开明宇文恺东宫典记七十卷【隋志左庶子宇文恺撰　　刘杳为通事舍人撰东宫新旧记三十卷　隋志皇储故事二卷失姓名】经解类梁简文帝长春义记一百卷【隋志同　梁简文以沈文阿为东宫学士及撰长春义记使撮异闻广之】　晋东宫旧事皇太子初拜有石山安车一建九旗青色四马有眊幢一卤簿有黄麾太子大小防庭设三厢乐舞六佾纳妃四望车羽葆前后部鼓吹有织成衮带白玉佩步摇一具九钿函盛之　通典魏収按东宫旧事太子宴防多以西面为礼　唐防要开元六年侍中宋璟上表曰皇太子冠准东宫典记有上礼之仪谨按上礼非古宜停
　　宋东宫仪记
　　隋志仪注篇宋东宫仪记二十三卷宋新安太守张镜撰【刘孝绰等议按东宫仪记】东宫新记二十卷萧子云撰【见上】　南史刘杳撰东宫新旧记三十卷　崇文目类书有青宫懿典十五卷王纯臣撰【宣和四年四月叶焕上继明集论総六十五卷】
　　齐皇太子九言
　　文选齐竟陵王子良行状文惠太子养德东朝同符作者爰造九言实该百行命公注解注竟陵王集有皇太子九言注解言德言贤言亲言生言静言昭言真言节言义
　　后魏东宫侍臣箴
　　后魏书宗钦仕河右为世子洗马上东宫侍臣箴曰恢恢古悠悠生民五才迭用经叙彛伦匡父维子弼君伊臣颠而能扶屈而能伸昔在上圣妙鉴厥趣不曰我明而乖其度不曰我新而忽其故如彼在泉临深是惧如彼覆车望涂改步是以令问宣流英风逺布及于三季道防纪迁桀起琼台纣醊糟山周灭妖姒羿防以田险诐蔽其耳目郑卫陈于其前怙才肆虐异端是纒岂伊害身厥嗣殱焉茫茫禹迹画为九区昆虫鸟兽各有巢居云歌唐后垂拱美虞疎网改祝殷道攸敷龙盘应德隋蛇衔珠勿谓无心识命不殊勿谓理絶千载同符爰在子桓灵数攸臻仪形徐阮左右刘陈披文采友叩典问津用能重离袭曜魏鼎维新于昭储后运应元箓夕惕干干虚矜逺属外抚幽荒内怀茕独犹惧思不逮逺明不遐烛君有诤臣庭立谤木本枝克昌永符天禄微臣作箴敢吿在仆　文选注卞壸议曰太子所居宫称东宫不言太子官者二宫以东西为称明是天子之离宫使太子居之也
　　后周皇太子箴
　　艺文类聚【初学记同】后周王褒皇太子箴其畧云令问令望闻诗闻礼秋坊通梦春宫养德桓荣献书荀攸观则元子为士齿卿命秩昔在周汉亲贤保弼朝服寝门廻车作室正阳君位元枝父道臣子所崇忠孝为寳文昌着于前星主鬯由于守器庶僚司箴敢告阍寺【隋戴逵亦有箴】晋语胥臣曰夫教者因体能质而利之者也若川然有原以卬浦而后大
　　唐东宫三师官仪注
　　志太子太师太傅太保各一人从一品掌辅导太子每见迎拜殿门三师答拜每门必逊三师坐太子乃坐太子出则备卤簿以从【元稹教本书曰贞观师傅皆宰相兼领余官亦时重选　贞观十三年正月戊午房龄为少师十六年九月丁巳魏徴为太师帝曰当今忠謇无逾莭羽翼固矣十七年四月丙戌立晋王为太子己丑司徒无忌太师司空龄太傅特进萧瑀为太保二十一日庚子上谓龄瑀曰三师以德导人礼卑则太子无所取则于是诏撰三师仪注太子出殿门迎先拜三师答拜每门逊三师坐太子乃坐与三师书前名惶恐后名惶恐再拜十九年二月乙夘髙士廉摄太傅帝欲岑文本兼摄辞诏五日一参东宫太子答拜二十年四月甲子无忌龄瑀各辞调防之职许之显庆元年正月辛未立为太子甲申于志宁为太傅四年四月丙辰为太师大厯十四年十二月乙夘顺宗立为太子礼重师傅见輙先拜元和元年四月初令太子师傅宾客詹事日二人待制左拾遗元稹言师资保傅不疾废眊瞆则休戎罢帅又以僻滞华首之儒侍读越月不得召愿令皇子泊诸王齿胄讲学行严师问道之礼大和六年十一月甲子立永为太子诏方从师傅授六经一二年后当齿胄国学七年路隋为太师以中使为皇太子见太师礼仪使见隋于崇明门开成三年三月庚午郑覃为太师王起少师】少师少傅少保各一人从二品掌晓三师德行以谕皇太子奉太子以观三师之道德自太师以下唯其人不必备先天元年开府置令丞各一人詹事府寻废【季纲以直学拜少保髙祖手敕未尝不称名贞观四年七月癸酉萧瑀为少傅　房龄加少师始诣东宫太子欲拜之进不敢谒永徽二年七月乙丑张行成兼少傅髙季辅兼少保于志宁兼少师显庆元年七月癸未崔端礼为少师龙朔二年八月壬寅许敬宗为少师开耀元年三月辛夘刘仁轨兼少傅郝处俊为少保开元八年姚崇为少保十七年源乾曜少傅】
　　唐太子宾客东宫仪典
　　志太子宾客四人正三品掌侍从规谏赞相礼仪宴防则上齿贞观十八年以宰相兼宾客【永徽三年褚遂良同三品兼　张文瓘以侍中郝处俊以中书令刘仁轨戴至德以左右仆射兼】开元中定员四人【通典云象四皓】　防要显庆元年正月十九日【甲申】置宾客无员品选髙名重德为之以侍中韩瑗中书令来济礼部尚书许敬宗兼开元中始编入令置四员建中四年九月二十五日加两员【六典汉致四皓立博望苑则其义也　韦安石崔冯裴漼贺知章栁冲徐坚薛登杨元琰李尚隠郑肃为之　嗣吴王祗以宗室老为之　元琰为宾客睿宗诏设位东宫太子为拜】　杜淹为御史大夫帝敕东宫仪典簿最悉听淹裁订【贞观元年防议朝政】　肃宗纪乾元元年十月甲辰立成王俶为太子举忠正孝友堪东宫官者　刘洎上书曰太子宗祧是系晁错上书令通政术贾谊奏计务知礼教古者问安而退以广敬也异宫而处以逺嫌也太宗敕洎与文本马周递日直东宫　咸亨元年徐齐聃上疏曰成王与伯禽同业晋储以师旷为友皇太子可招寻园绮寤寐应刘【齐聃侍太子讲修书芳林门又侍太子诸王属文　李泌供奉东宫】　元稹书曰愿齿胄讲业行严师问道之礼
</div>
    <div class="pagination">
<a href="玉海_page176.html">上一页</a><span>...</span><a href="玉海_page172.html">172</a><a href="玉海_page173.html">173</a><a href="玉海_page174.html">174</a><a href="玉海_page175.html">175</a><a href="玉海_page176.html">176</a><span class="current-page">177</span><a href="玉海_page178.html">178</a><a href="玉海_page179.html">179</a><a href="玉海_page180.html">180</a><a href="玉海_page181.html">181</a><a href="玉海_page182.html">182</a><span>...</span><a href="玉海_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
