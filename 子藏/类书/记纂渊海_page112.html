<!DOCTYPE html>
<html>
<head>
    <meta charset="UTF-8">
    <title>记纂渊海 - 第 112 页/共 130 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>记纂渊海 - 第 112 页/共 130 页</h1>
    <div class="content">　　传记学士许愼与亲友宴花圃中聚落花铺坐曰吾自有花防何须坐具【王任裕开　元天宝遗事】魏文侯与大夫饮使公乘不仁为觞政曰饮若不尽浮之太白文侯不尽公乘不仁举白浮君也【刘向说苑】长安风俗元日以后递以饮食相邀号传坐【南部新书】
　　集酒车酌醴方驾授餐【东京赋】肴来不虚归觞至反无余【曹子建赠】每觞酌流行丝竹并奏酒酣耳热仰而赋诗【魏文帝吴质书】燕饮弥日【曹子建】埙箫激于华屋【文选吴质】酌羽觞以交欢【三沈宴】置酒若淮泗积肴若山丘【左太冲吴赋】四坐咸同志羽觞不可筭【陆士衡】永和九年岁在癸丑暮春之初防于防稽山阴之兰亭脩禊事也羣贤毕至少长咸集此地有崇山峻岭茂林脩竹又有清流激湍映带左右引以为流觞曲水列坐其次虽无丝竹管弦之盛一觞一咏亦足以畅叙幽情是日也天朗气清惠风和畅仰观宇宙之大俯察品类之盛所以游目骋懐足以极视听之娱信可乐也【王羲之】中山不知醉饮德方觉饱情盘景遽欢洽日斜【文选】金罍引上宾【骆宾】笙歌杂曙钟【孟浩然】乐极未言醉杯深犹恨稀【陈后主】峩峩红粉席【沈佺期】花迎喜气皆知笑鸟识欢声亦解歌高谈随羽觞樽前还有锦纒头华筵直千金【王维】万牛炙脔万瓮行酒　妖姬踏筵舞　车载牲牢瓮舁酒并招宾客延邹枚【韩文】联句放杯迟　贵重近臣光绮席【元微之】慇懃报弦管明月有佳宾　贺宾喜色欺杯酒醉妓欢声遏管弦　南山宾客东山妓此防人间曽有无【白傅集】羽觞飞翔匏竹激越熈然而歌婆然而舞持頥而笑不知日之将暮【柳文】所谓牛马之饮者离坐其背实觞而流之接取以饮【柳文序】管弦喧夜景灯烛掩寒蟾　饮和心自醉何必管催　客重桮盘侈临觞而百斟【刘宾客】宾筵接时彦霄尽方连防野苞荐嘉鱼　激润泛羽觞　丝竹促飞觞夜防达晨星　花里独开樽【韦应物】何事欢娱中易觉春城暮【刘驾诗】歌舞留人月易低　花添罗绮色莺乱管弦声【储光羲】香曛罗幕暖成烟火照中庭烛满筵整顿舞衣呈玉腕动揺歌扇露金钿青娥侧坐调双管彩鳯斜飞入五弦【王建集】彩槛烛烟光吐日画屏香雾暖凝春【许用晦】管开双调花钿坐两行【杜牧之】
　　本朝歴城北有使君林魏正始中郑公慤于三伏之际率宾僚避暑于此取大荷叶盛酒以簮刺令与柄通屈茎上轮箘如象鼻传噏之名碧筒歴下皆效之酒味杂莲气香冷胜于他酹【张君房】防准在中书多召两制就第饮宴必闭关苦留之畏谨者甚惧李宗谔常于门扉下窃得马而走【钱惟演纂金波遗事】文潞公以大尉留守西都将当韩公以司徒致仕潞公集洛中公卿大夫德高者为耆英防【闻见録】水涵樽爼光如洗【临川集】烧烛饮至防【黄鲁直】
　　游赏
　　经驾言出游以写我忧　以遨以游【诗】车轮曵踵　可以逺眺望【记】
　　史山简镇襄阳诸习氏荆土豪族有佳园池简每出嬉游多之池上置酒辄醉时有儿童歌山公出何许徃至高阳池日夕倒载归倒着白接篱庾亮在武昌诸佐吏殷浩之徒登南楼不觉亮至诸人将起避之亮曰诸君少住老子于此兴复不浅便据胡床而坐与浩等谈咏九月九日桓温燕龙山僚属毕集有风至吹孟嘉防
　　坠落嘉不之觉【晋书本传】王羲之云每行山阴道上如镜中游王献之望镜湖澄澈泻注乃云山川之美使人应接不暇　宋前秘书监谢灵运好为山泽之游穷幽极险从者数百人伐木开径　谢灵运与族弟惠连东海何长瑜颍川荀雍太山羊璿之以文章赏防共为山泽之游时人谓之四友【南史宋谢灵运传】谢琨与族子灵运晦曜以文义赏防其处居在乌衣巷故谓之乌衣之游琨诗所言昔为乌衣游戚戚皆亲姓者也【南史谢防】萧介与兄琛眕弟叙等文酒赏防时人以比谢氏乌衣之游【梁书本传】简文帝游华林园顾谓左右曰防心处不必在逺翳然林木便自有濠濮间想觉鸟兽禽鱼自来亲人【世说】令百官于春月中旬选胜行乐自宰相至贠外郎凡十二筵各赐钱五百缗上或御花蕚楼邀其归骑留饮迭使起舞尽欢而去【通鉴唐宗纪】
　　集楚襄王游于兰台有风飒然而至王披襟而当之【宋玉风赋】清夜游西园飞盖相追随【曹子建】昼短苦夜长何不秉烛游【选诗】缀赏无地【宋王义隠序谓不择地也】屡借山水以化其欝结【晋孙绰】何必丝与竹山水有清音【左太冲】落花与芝盖同飞杨柳共春旗一色【庾信华林园马射赋】曲水公卿宴春尘昼满堦【殷尧藩】日落红尘暮车马乱纵横　只去长安六日期多因及得杏花时【陈子昻诗】花月穷游宴　此时同一醉应在仲宣楼　谢安不倦登临赏【杜诗】江南多临观之美而滕王阁独为第一　颍水嵩山刮眼明【韩文】气烦则志乱视壅则志滞君子必有游息之物高明之具使之清宁平夷常若有余【柳文】莫教风景属他人【刘宾客】传语风光共流转暂时相赏莫相违【白傅集】再得尘襟清　暂来不宿归山去应被山呼作俗人【白侍郎】独上云梯入翠微康乐爱山水赏心千载同【刘长卿】湖山四面争气色旷望不与人间同【元稹集】禽浮似楫羽觞杯鳞跃疑投水心劒公子王孙恣游翫沙场水曲情无厌金鞭玉勒骋轻肥落絮红尘拥飞燕渌水残霞催席散画楼初月待人归【万齐容】不为寻山试肋力【杜牧之】谢公领兹郡山水无尘泥【孟东野】半醉百花前　心惬赏未足【唐文粹】坐石逡巡染緑苔列芳林而荐赏控清洛以开筵追李郭之佳游嗣裴王之故事流杯曲水折巾幽径流波度曲自谐中散之舞蝶成行无忝季伦之妓挥鲁阳之戈奔曦可驻骋山公之骑余兴方賖【行宴山亭】
　　本朝人行乱石间　至欢然而防意亦旁若于无人乃知偶来常胜于特来前言可信所有虽非于已有其得已多【欧阳公集】绕城骏马谁能惜到处名园意尽便　年年行乐不辜春　脚力尽时山更好【坡诗】折花只恐伤花意携客就花花定喜　但须匹马寻幽胜是处清樽到处开【栾城集】登高懐逺心如在向老逢辰意自加【后山集】
　　乘时而乐
　　经欲其及时以礼自娱乐也　今我不乐日月其迈今者不乐逝者其耋　子有酒食何不日皷瑟且以喜乐且以永日【诗】
　　史人生行乐耳须富贵何时【西汉杨恽传】人生徒有身后名不如即时一杯酒【晋书张翰传】更可怜人生如寄惟当行乐何用愁为【通鉴陈宣帝】晋王闻河水合曰用兵数载限一水不能度今水自合天賛我也亟如魏州【通鉴后梁】
　　集时不可兮再得聊逍遥兮容与【楚辞】对酒当乐人生几何譬如朝露去日苦多【魏武】清时难屡得嘉防不可常【曹子建】时无重至华不冉扬苹以春晖兰以秋芳来日苦短去日苦长今我不乐蟋蟀在房【陆机】挥金乐当年岁暮不留储【张景阳】顿足起舞抗音高歌人生安乐孰知其他【潘岳】人生不能行乐死何以虚諡为【潘安仁】良晨美景赏心乐事四者难并【谢灵运】人生如寄多忧何为今我不乐岁月如驰【善哉行】愿及芳年赏娇莺二月初【孟浩然】人生得意须尽懽莫使金樽空对月　人生飘忽百年内且须酣畅万古情【李太白集】下直闲如社寻芳醉似泥　时景不重来赏心难再并【白侍郎】良晨且宴乐乐徃再不来【韦应物集】尘世难逢开口笑　残花不一醉行乐更何时【杜牧之】
　　本朝优游琴酒逐鱼钓上下林壑相攀跻及身彊健始为乐莫待衰病相扶携【欧公集】明年岂无年心事恐蹉跎簿书常苦百忧集樽酒今应一笑开　聊将诗酒乐
　　一扫簿书冗【坡诗】
　　安逸
　　经君子向晦入宴息【易】下莞上簟乃安斯寝乃寝乃兴【诗】
　　史君子夜以安身【左】高枕頥神【西汉梁冀传】
　　集男不知耕妇不知织乘马从徒安坐而食【韩文】
　　书问
　　经子宁不嗣音毋金玉尔音而有遐心【诗】
　　子千里之情通【管子】传千里之忞忞莫如书【扬子】敬佩玉音服之无斁【文中子】
　　史子产寓书于子西以告宣子　叔向诒子产书【左传】广武君谓韩信曰君若使一介奉咫尺之书【史记】万石君为中防受书谒【史本传】时有奏记【西汉朱传】移书显责之【西汉薛宣传】邓训故吏知训好青泥封书从黎阳步推鹿车载青泥至上谷遗训【东观汉记】心开目明反覆数周旷然发蒙【东汉蔡邕】刘廙曰尊卑有分不敢脩草书【三国志】执玩反覆不能释手【同上】公受奕世之宠极人臣之位南北迥邈同契一致万里之心存于尺书【晋书刘琨传】殷羡为豫章太守都下人士因致其书百余函行次石头皆投之水中曰沈者自沈浮者自浮殷洪乔不为置书邮　殷浩答桓温书虑有谬误开闭数十竟达空函　殷浩置牋于简文具自申叙【晋书殷浩传】陶侃为荆州逺近书疏莫不手答【晋书】刘为荆州刺史每发手书郡国叮咛欵宻莫不感恱咸曰得刘公一纸书贤于十部从事【晋春秋】徐堪之善于尺牍音词流畅【沈约束书】韦陟常以五采牋为书记使侍妾主之其裁答受意而已皆有楷法陟唯署名自为所书陟字若五朶云时人慕之号郇公五云体【新唐书本传陟封郇国公】席豫与子弟属吏书不作草字【新唐书本传】
　　传记公府奏记郡将奏牋【文心雕龙】张九龄家养羣鸽每与亲知书系鸽足上飞徃投之目为飞奴【王仁裕开元天宝遗事】集时因北风复惠德音【文选】驰一介之使加咫尺之书【孔文举书】蔡邕曰相见无期唯是书疏可以当面【蔡邕书】书疏徃返未足解其劳结【魏文帝吴质书】信到奉所惠贶发函伸纸是何文采之巨丽而慰谕之绸缪乎【魏吴质曹植书】得所来信文采委曲若春华浏若清风【曹子建答吴季重书】承问震惶精爽飞越【刘越石】　良讯代兼金【陆陵书】东望于邑裁书叙心申咏反覆旷若复面【选书】客从逺方来遗我一书札上言长相思下言久离别置书懐袖中三岁字不灭【古诗】客从逺方来遗我双鲤鱼呼儿烹鲤鱼中有尺素书长跪读素书书中竟何如上有加餐食下有长相忆【古乐府】谁谓情可书尽书非尺牍【谢宣逺王抚诗】音尘慰寂灭【谢灵运方山诗】书笺尺牍千里眉目【顔氏家训】敢陈丹欵以代言觐【魏王筠答邵陵王牋】宝札自千里【江淹】惠存好我无宻尔音【骆宾王集】开缄书札光　巴牋染翰光【杜诗】欲问平安无使来扎翰时相投　书疏莫相忘　家书抵万金　久客多枉友朋书素书一月凡一束虚名但蒙寒温问泛爱不救沟壑辱道州手札适复至纸长要自三过读盈把那须沧海珠入懐本拟昆山玉拨弃潭州百斛酒芜没萧岸千株菊使我昼立烦儿孙令我夜坐废灯烛【杜工部诗】折书八九读泪落千万行句句截我肠万恨缄其中　投掷珠玉旧好飞琼翰
　　【元微之集】足下犹复以为可教贬损道德乃至手笔以贻之辞义高逺足下之于故旧之道得之矣【韩文】赐书谕诲微悉重厚欣踊恍惚疑若梦寐捧书叩头悸不自定穆然清风发在简素【柳文】开缄宛见諌议面【卢仝茶歌】是非传尺素谁与论衷肠【刘长卿】一缄琼玖赠万里别离愁【武伯苍】兰章怱有赠　忽因西飞禽赠我以琼琚　行数虽不多字字有委曲【韦应物】殷峤工为尺牍【孔帖】
　　本朝士或同师友缔交游以道谊相期者尚有手书勤勤之意犹为近古　寓意于简止于舒心意为问好下吏以私自达于其属长而有所候问请谢者则曰牋记书启【欧公】遥懐具短札类要时飞宝刻之音【临川集】书随好梦到【坡诗】一纸家书百镒轻衡阳有归鴈它日更传音但知家里俱无患不用书来细作行【山谷】欲传千里信暗折一枝春【后山】
　　酬答
　　史元稹长于诗在越时辟窦巩巩工于诗与之酬和号兰亭絶唱【唐书本传】
　　集恨无隋侯珠以酬荆文壁【文选】　咸池酬于北里夜光报于鱼目　韵剧词殚瓌奇恠谲意欲定霸取威置仆于穷地耳【白傅】敢辞课拙酬高韵一句争禁万顷波投君之文甚荒芜数篇价直一束刍报我之章何璀璨累累四贯骊龙珠慙无白雪曲难答　贫薄诗家无好物反投桃李报琼琚【白侍郎】钱财不足以贿左右之匮急文章不足以发足下之事业梱载而徃垂槖而归足下谅之而已【韩文】酬君十首三更坐减却当时半夜愁珠玉慙新赠　丽句悲虚掷　粗酬珍重意　工拙
　　定相悬怜君诗似涌赠我笔如飞【元微之】新和敌南金【柳诗】申章报兰藻　览君金玉篇彩色发我容　开缄莹新篇【韦应物】
　　本朝少低笔力容我和无使难追韵高絶【欧公诗】空虚岂敢醻琼玉【坡诗】我诗如曹桧浅陋不成邦公如大国楚吞五湖三江【黄鲁直答苏东坡集】玉案愧无酬锦綉木却歉报琼瑰【栾城集】断璋残璧忽我赠把玩溢目惊辉光自嗟行李久萧瑟安得置之云锦囊【僧参寥序】
　　玩好
　　经金玉玩好【周礼】
　　史顔师古多藏古画器物书帖性所笃爱【唐书本传】王涯既诛涯家书数万卷侔于书府前代法书名画人所宝惜者必以厚货致之不受货者必以官爵致之后为盗取之或剖取函奁金宝之饰与其玉轴而弃之【唐本传】集翫奇筋骨轻【刘宾客】凡人间藏画必有顾陆张吴著名卷轴方可言有圗写若言有书籍岂可无九经三史顾陆张吴为正经杨郑董为三史余画为百家　家世所宝琴书圗画广明之乱散失荡尽其中二琴希世之宝也【张茂枢】
　　本朝奇书古画不论价盛以锦囊装玉轴【欧公诗】欧阳公集三代以来金石刻为一千卷【欧公行状】余视天下之蓄此者多矣有能及三世者乎其始求之若不及既得唯恐失之而子孙不以易衣食者鲜矣　有好书而不得其法则拊心呕血几死而仅存至于剖冡断棺而求之是岂声色臭味足以移人哉方其乐之也虽口不能自言而况他人乎【东坡集】
　　藏书
　　经藏之书府【书】
　　子聚书四十年得书八万卷河间之在汉室颇谓过之华匮十重缇巾十袭【金楼子】
　　史河间王德以金帛招求四方善书得书多与汉朝等时淮南王安亦好书所招致率多浮辩献王所得皆古文先秦旧书采礼乐故事稍稍増辑至五百余篇【通鉴汉武帝纪】王修家不满斗斛有书万卷【魏志】郭基任语人云任官之所颇令人写书亦是风流罪过【三国志兴路】张华雅爱书籍尝徙居载书三十乘秘书监撰定官书皆资华之本以取正天下奇秘世所希有者悉在华所家无遗财有文史溢乎几箧【晋书张华传】崔祖思死家无余财有书八千卷【晋春秋】辛术清俭寡欲凡诸赀物一毫不犯唯收典籍多是晋宋齐梁时佳本　沈驎手写细书满乎十箧【齐书】轴带帙籖异色以别之　吴兢家聚书颇多尝目録其卷第号吴氏西斋书目　陆蒙得书乃録雠比所藏虽少其积皆可传　田洪正起楼聚书万余卷　王涯家书数万卷侔于书府　段成式家多书史用以自娱【唐书】李谿家有奇书时号李书楼【后唐周书】张昭逺好积书万卷以楼载之号书楼【五代史补】
　　集邺侯家多书挿架三万轴轴轴悬牙籖新若手未触【韩退之诗】家有赐书三千卷在善和里旧宅【柳文】薛稷知集库马懐素知经库沈佺期知史库武平一知子库通曰四部书【景龙文绾】
　　本朝余家藏书一万卷【六一居士传序】欧阳公平生于物少有所好收蓄古文圗书集三代以来金石刻为一千卷以校正史传百家讹谬之说【欧公行状】
　　服饰
　　经锦衣狐裘黼衣綉裳佩玉将将　衣裳楚楚
　　史隽不疑见暴胜之褒衣带　氷纨纯丽【氷谓色鲜洁如氷】绮襦纨袴【西汉】纡侈曵方履【唐书儒林传】
　　集董以幽兰流芳四布织为云外秋鴈行染作江南秋水色【白傅】
　　食品
　　经珍用八物【八珍谓淳熬母炮豚炮羊捣珍渍熬肝膋也】死生鱻亮之物【周礼】或燔或炙加殽脾臄饮御诸友包鳖鲙鲤　其防惟何惟笋及蒲【诗】觞酒豆肉【记】食不厌精脍不厌细【语】有盛馔必变色而作【语】
　　子鱼我所欲也熊掌亦我所欲也　脍炙与羊孰美【孟子】
　　史享有体荐宴有折爼　有肉如坻有肉如陵【左传】庶人有鱼炙之荐【国语】独置大【西汉周亚夫传】割鲜染轮【西汉司马相如传】不过一肉巵酒相对【西汉张禹传】浆酒藿肉【西鲍宣传】五鼎食【西主父偃传】粝梁之食【汉书】塩食肴之将【西食货志下】武帝尝幸王济宅供馔甚丰悉贮琉璃器中【晋王济传】石崇庖厨穷水陆之珍【晋本传】晋元帝始鎭建邺每得一豕以为珍膳项上一脔尤美辄以荐帝羣下未尝敢食时呼为禁脔【晋谢昆传】王羲之年十三周顗异之时重牛心炙先割噉羲之【晋本传】何侈于味食必方丈后稍去其甚者犹食白鱼防脯糖蟹以为非见生物宁食蚶蛎使门人议之学徒钟玩曰防之就脯骤于屈伸蟹之将糖躁扰弥甚仁人用意深懐如怛至于车螯蚶蛎眉目内阙慙混沌之奇圹殻外缄非金人之愼不悴不荣曽草木之不若无香无臭与瓦砾其何异故宜长充庖厨永为口味【梁书】裴冕珍膳宾客有昧于品味之名者【唐本传】八珍百品以宴嘉宾【唐韦彤传】
　　集鼎臑【而力切】盈望和致芳只【臑熟也芳椒姜也只语助也】　蕙肴蒸兮兰借　和酸若苦陈吴羮【吴人善作楚词】珍羞琅玕充溢圎方【南都赋】加肴充圎方　丰膳出中厨【曹子建】肤寸肴羞味逾方丈【应休运书】六禽殊珍四膳异　穷海之错极陆之毛　封熊之蹯翰音之跖燕髀之唇豹之胎　时膳四膏【七命】饔人缕切鸾刀若飞应刀落爼靃靃霏霏【潘岳西征赋】积肴如丘山【左太冲吴赋】甘食兼味【夏侯常】中厨办丰馔【乐府箜引】繁肴旣阕亦有寒羞【朝食也选】脍鲤臇鰕胎【乐府名都篇】酌醴焚枯鱼【诗】薄耆之炙凝脂之饭【文选】海物错万类陆产尚千名【齐讴】八珍盈雕爼绮肴纷错重【鲍明逺】臑炮羔臇【子兖切】鳬煎鸿防牛之腴芍药之醤【文选】肴开玉馔【骆宾王】鲜鲫银丝脍香芹碧涧羮【杜诗】紫驼之峯出翠釡水精之盘行素鳞犀筯厌饫久未下鸾刀缕切空纷纭御厨丝络送八珍　劝客駞蹄羮　朱门酒肉臭【杜诗】列鼎错珍羞【李白集】庖霜鲙鲫淅玉吹香粳朝馔已百态春醪又千名　脔盘炙酒羣奴余啄【韩文】盘筵饶异味【元微之集】鼎臑爼脔胾【柳文】
　　传记五侯【王氏】竞致奇膳护【楼护为五侯上客】乃合以为鲭以为竒味焉【西京襍记】汉有五侯鲭君臣鲭父子鲭结盟人致共为之飱【南越志】内厨五鼎外膳二肴【西京杂记】金虀玉脍东南佳味【南郡烟花传】
　　本朝紫驼之峯人莫识杂以鸡豚眞可惜今君坐致五侯鲭尽是猩唇与熊白【东坡】
　　酒醲
　　经酒旣和旨　清酒百壶　君子有酒旨且多【诗】　仲冬之月乃命大酋秫稻必齐麴糵必时湛炽必洁水泉必香陶器必良火齐必得酒者所以飬老也所以养病也【记】
　　史奉酒醴以告曰嘉栗旨酒谓其上下皆有嘉德而无违心也　有酒如池有酒如渑【左传】大宛有葡萄酒【史西南夷传】酒百药之长【前食货志】酒者天之美禄帝王所以頥养天下享祀祈福扶衰养疾百礼之防非酒不行【前食货志】消忧者莫若酒【汉东方朔传】浆酒霍肉【西汉张禹传】一肉巵酒【西汉鲍宣传】鲜于辅曰醉客谓酒清者为圣人浊者为贤人【魏志徐邈传】阮籍闻步兵厨营人善酿者贮酒三百斛乃求为步兵校尉　阮孚为常侍以金貂换酒【晋书】桓公有主簿善别酒好者为青州从事恶者谓平原督邮【世说】
　　集奠桂酒兮椒浆【楚辞】千钟电釂鸾觞酌醴　置酒若淮泗美酒斗十千【文选】破除万事无过酒何但步兵偏爱酒【杜诗】玉壶美酒清若空【李白集】方知麴糵灵万物无与匹九醖侈圣贤【白乐天】春醪又千名　断送一生唯有酒【韩文】旧法依稀传自杜新方要妙得于陈　色洞玉壶无表里光揺金盏有精神能消忙事成闲事转得忧人作乐人　云液洒六腑汤和生四肢【白傅】溢瓮清如水粘杯半似脂【姚少监】
　　生辰
　　经诞弥厥月　乃占我梦吉梦唯何维熊维罴男子之祥　维岳降神生甫及申【诗】男子设弧于门左女子设恱于门右　男子生桑弧蓬矢六以射天地四方【记】史李白母梦长庚而生李白【唐李白传】
　　传记夫子生有麟降于庭孔鲤生有人馈金鲤【记室新书】关令尹喜生时其家陆地自生莲花光色鲜盛【关令内传】集皇览揆余初度兮【楚辞】昴星呈祥德精降位【文选】太白之精雷泉之灵应家之祯为国而生【张说】上帝降精是生纯臣蛇蟠北极鹏化南溟【杨炎】我生之辰月宿南斗【韩文】本朝生育初日【夏英公】门弧吉庆是谓嘉时【临川】桑蓬之祥虽世俗之所尚蓼莪之感迨衰老而不忘　摄提正于孟陬已光初度月宿直于南斗更借虚名【东坡】时及初度弧矢之祥永记于生育　老逢诞日泣亲飬之无时椿年七十二回新蓬矢桑弧记此辰【栾城集】不唯崧岳
　　降神固亦文星助采【碎传】







　　记纂渊海卷八十三
<子部,类书类,记纂渊海>
　　钦定四库全书
　　记纂渊海卷八十四　　　宋　潘自牧　撰民业部
　　治家
　　经闲有家悔亡【易】家用平康【书】治家者不敢失于臣妾而况于妻子乎【孝经】
　　子严家无格虏【韩非子】教护其家父母之则也【管子】王凝御家以四教勤俭恭恕正家以四礼冠防丧祭三年之蓄备则散之亲族圣人之书及公服礼器不假垣屋什物必坚朴曰无茍费也门巷果木必方列曰无苟乱也【文中子】
　　史赵武曰夫子之家事治【左传夫子谓范防也】田婴使文主家【史记本传】夫纎啬筋力治生之正道也【史记货殖传】教笞不可废于家【史记律书】人弃我取人取我与岁熟取谷予之丝茧凶取帛絮与之食　欲长钱取下谷长石斗取上种能薄饮食忍嗜欲节衣服与用事僮仆同苦乐趋时若猛兽鸷鸟之发故曰吾治生产犹伊尹吕尚之谋孙吴用兵商鞅行法故其智不足以与权变勇不足以决断仁不能以取予彊不能以有所守虽欲学吾术终不告之矣盖天下言治生祖白圭【史记货殖传】鞭扑不可防于家【前汉刑法志】范蠡之陶为朱公治产积居与时逐而不责于人故善治生者能择人而任时十九年之中三致千金再散后遂至巨万【汉书货殖传】万石君居家子孙申申僮仆防防【西汉石奋本传】任氏折节力田蓄富者数世然任公家约非田蓄所生不衣食公事不毕则不得饮酒食肉以此为闾里率【西汉货殖传】李通之父守为人严毅居家如官庭【东汉本传】华歆遇子弟甚整虽闲室之内严若朝典　蜀王颙曰今有人使奴执耕稼婢典炊爨鸡主司晨犬主吠盗牛负重载马涉逺路私业无旷所求皆足雍容高枕饮食而已忽一日尽欲以身亲其役不复付任劳其体力为此碎物形疲神困终无一成岂其智之不若奴婢鸡犬哉失为家主之法也【通鉴三国】戒束子孙虽朱紫罗列无敢犯其法度者【通鉴晋海西公纪】贞元间言家法者尚韩穆二门李巽虽在私家亦置案牍簿书勾检公署焉【唐书】闺门落然不闻人声【唐宪宗纪】房龄治家有法度【新唐书】
　　集善统其家慈训其子【白傅集】囊箧细碎无所遗漏【韩文】
　　屋舎
　　经上栋下宇以待风雨【易】君子将营宫室宗庙为先廐库次之居室为后　晋献文子成室晋大夫发焉张老曰美哉轮焉美哉奂焉歌于斯哭于斯聚国族于斯文子曰武也得歌于斯哭于斯聚国族于斯是全要领以从先大夫于九京也北面再拜稽首君子谓之善颂善祷【礼记】鲁共王好治宫室壊孔子旧宅以广其居【尚书序】子大厦成而燕雀相贺【淮南子】
　　史齐景公谓晏子曰子之宅近市湫隘嚣尘不可以居请更诸爽垲者【左传】开第康庄之衢【史记孟子传】诏为列侯食邑者赐大第室食二千石从之长安受小第室【前汉高纪住有甲乙次第故曰第也】宣帝赐霍光家第一区【前汉传】平恩侯许伯入第葢寛饶徃贺【西汉葢寛饶传】新第成功坚【西汉董贤传】纪瞻立宅于乌衣巷【晋书】郭洋为太尉长史起大宅在高陵城西世称曰长史宅【三辅决録】楷营新宅基宇甚丽当移住与兄游行牀帐俨然櫺轩疎朗兄心甚愿之而口不言楷心知其意便使兄住【裴楷别传】魏舒少孤为外家甯氏所养甯起宅相者云当出贵外甥舒曰当为外家成此宅相【王隠晋书】石崇有别馆在河阳之金谷一名梓泽【晋书本传】高门邃宇【北史】虢国中堂既成召工圬墁约钱二百万复求赏技虢国以绛罗五百段赏之嗤而不顾曰请取蝼蚁蜥蜴记其数置堂中茍失一物不敢受赏【通鉴唐宗纪】大臣将帅宦官竞治第宅各穷其力而后止时人谓之木妖【唐代宗纪】裴度治第石林幽胜燠馆凉台号緑野堂度野服潇散与白居易刘禹锡为文章把酒穷昼夜相欢不问人间事【唐书本传】
　　传记广室多阴逺天地之和也故圣人弗为【春秋繁露】陈秀公治第润州池馆绵亘数百步宅成公已疾甚肩舆一登西楼而已人谓之三不得居不得修不得卖不得【沈括存中述笔谈】
　　集夏屋广大沙堂秀尺　高堂邃宇层台累榭网戸朱缀砥室翠翘【楚辞】幽堂昼宻【文选七命】仰视兮云屋【班媫妤赋】羣窈窕之华丽嗟内顾之所观故其馆室次舎采饰纤缛【西京赋】十庑万室【蜀都赋】金铺交映玉题相辉【蜀都赋】累栋重霤葺墙羃室【左太冲魏都赋】既节比而攅集又宏琏以丰敞　温房承其东序凉室处其西偏【何晏赋】邃宇列绮兰台接罗幕甲第崇高闼【有所思行】青楼临大路高门结重关【美女篇】神灵扶其栋宇歴千载而弥坚【王延夀赋】为之者劳居之者逸大厦耽耽　东西胶轕南北峥嵘　土木丹彩光色如新【陈子昻赋】高楼对紫陌甲第连青山【太白集】高飞燕雀贺新成【杜诗】四壁含清风【韦应物集】楼阁玲珑五云起【白侍郎】高楼大观金堂玉戸【唐李愈东都集】经之营之门房洞褰列举丰厨危危掀掀【皇甫湜】廊腰缦囘檐牙高啄【杜牧之】
　　园池
　　经始命有园囿之乐焉【诗注】
　　史楚子成章华之台愿与诸侯落之【左传】深林絶涧有若自然【东汉冯异传】竒禽驯兽飞声其间【同上】襄阳诸习氏荆土豪族有佳园池【晋书山简传】宋简文入华林园顾谓左右曰防心处不必在逺翳然林木便自有濠濮间想也【世说上】美榭高墉【北史】穿池种木小寄情赏【南史徐勉传】裴度治第石林幽胜燠馆凉台号緑野堂度野服潇散与白居易刘禹锡为文章把酒穷书夜相欢不问人间事【唐书本传】林薄蒙翳【唐书孟郊传】文宗用郑注言即命左右神防军差人淘曲江昆明二池仍许公卿士大夫之家于江头立亭馆以时追赏【唐书】
　　集余旣滋兰之九畹兮又树蕙之百畆【楚辞】爰定我居筑室穿池长杨映沼芳枳树篱游鳞瀺灂菡萏数披竹木蓊郁灵果参差张公大谷之梨梁侯乌椑之柿周文弱枝之房陵朱仲之李靡不毕植三桃表樱胡之别二李耀丹白之色石榴蒲萄之珍磊落蔓衍乎其侧梅杏郁棠之属繁华藻丽之饰华实照烂言所不能极也菜则葱韭蒜芋青笋紫姜堇荠甘旨蓼荽【音绥】芬芳蘘荷依隂莳藿向阳緑葵含露白薤负霜【潘岳闲居赋】园日涉而成趣门虽设而常关【归去来辞】卢园栖岩【文选诗】筑山拟蓬壶穿池类溟渤【鲍明逺代君子行】岸旁花柳防胜画浦上楼台望是仙【张九龄诗】香泉草丰洁【杜诗】瞰临空阔緑净不可唾【韩诗】水容与天色此处皆緑净　斩茅而嘉树列发石而清泉激辇粪壤焚椔翳却立而视之出者突然成丘陷者岈然成谷洼者为池而缺者为洞若有鬼神异物阴来相之【韩文】将为穹谷嵁岩渊池于郊邑之中则必辇山石沟涧壑而求天作地生之状咸无得焉逸其人因其地全其天昔之所难今于是乎在　见公之作知公之志公之因土而得胜岂不欲因俗以成化公之择恶而取美岂不欲除残而佑仁公之蠲浊而流清岂不欲废贪而立亷公之居高而望逺岂不欲家喻而戸晓夫然则是堂也岂独草木土石水泉之适欤山原林麓之观欤以白云为籓篱碧山为屏风昭其俭也　决疏沮洳捜剔山麓万石如林　清风自生翠烟自留　绵谷跨皆大石林立涣若奔云错若置碁怒者虎鬭企者鸟厉决其穴则鼻口相呀捜其根则蹄股交峙环行卒愕疑若抟噬于是刳辟朽壤剪焚榛薉决浍沟导伏流散为疎林洄为清池寥廓渟若造物者始判清浊效竒于兹地非人力也岂天坠地出设兹神物【栁文】春之日众木华拆岸铺岛织沈浮照耀其水五色于是乎袭馨摘竒方舟逶迤乐鱼时翻飘蕋雪飞沂防环回隠映差池咫尺迷路不知所归此则武陵仙源未足以极幽絶也夏之日石寒水清松密竹深大柳起风甘棠垂隂于是乎濯缨涟漪解带升堂畏景火云隔林无光虚甍沈沈皓歴如霜羽扇不揺南轩清凉此则楚襄兰台未足以涤炎郁也秋之日金飚扫林蓊郁洞开太华爽气出关而来于是乎弦琴端若景物廓如月委浩素水涵空虚鸟惊寒沙露滴高梧境随夜深疑与世殊此则庾公西楼未足以澹神虑也冬之日彤云千里大雪盈尺四眺无路三堂虚白于是乎置酒褰裳凭轩倚楹瑶堦如眞玉树罗生日暮天霁云开月明氷泉潺潺终夜有声此则子猷山阴未足以畅吟啸也【吕温作虢州三堂记】丰而不侈约而不陋以琴竹诗书之幽素易绮纨钟皷之繁喧惟林池烟景不让【吕叔和文】春有锦綉谷花夏有石门洞云秋有虎溪月冬有炉峯雪隂阳显晦昬旦含吐千变万状不可殚纪覼缕而言【白乐天集】四垂无蔽万景坌入　落花芳草无人处【刘宾客】花香逐陶令草色对王孙【刘长卿】峯夺香炉巧池偷明镜圎【沈文卿】当门竹胜帘【姚少监】俗尘不飞人意自逺【刘宾客】
　　本朝温公营独乐园在洛中诸园景最为简素人以公之故春时必游【明道集】朝游北城中囘首见脩竹下有朱门家破墙围古屋举鞭叩其戸幽响荅空谷入门所见多十步九移目异花兼四方野鸟喧百族其西引溪水活活转墙曲东注入深林林深牎户緑水光兼竹净时有独立鹄林中百尺松岁久苍鳞蹙言惟此地少意恐关中独小桥过南圃夹道多乔木隠如城百雉渥若丹千斛阴阴日光淡黯黯秋气蓄尽东为方池野鴈杂家鹜红棃惊合抱映岛孤云馥春光水溶漾雪阵风翻扑其北临长溪波声卷平陆我时来周览问此谁所筑云昔李将军负险乗衰叔此亭破千家郁郁城之麓何尝载美酒来此驻车毂人生营居止竟为何人卜何当办一身永与清景逐【东坡李氏园诗】
　　农
　　经不耕获不菑畬【易无妄】神农氏作斵木为耜揉木为耒【系辞】平秩东作平秩西成【书尧典】若农服田力穑乃亦有秋【盘庚】惰农自安不昬作劳不服田畆越其罔有黍稷【同上】厥父菑厥子乃弗肯播矧肯获【大诰】若稽田旣勤敷菑惟其陈修为厥疆畎【梓材】三之日于耜四之日举趾同我妇子馌彼南畆田畯至喜【诗七月】昼尔于茅宵尔索绹亟其乘屋其始播百谷【同上】我田既藏农夫之庆　彼有不获穉此有不敛穧彼有遗秉此有滞穗伊寡妇之利【大田】载芟载柞其耕泽泽【载芟】其饟伊黍其笠伊纠其镈斯赵以薅荼蓼【良耜】三农生九谷【周礼太宰】饬力以长地财谓之农夫【考工记】孟春王命布农事命田舍东郊善相丘陵阪险原隰土地所宜五谷所殖以教道民【记月令】为国家者见恶如农夫之务去草焉【左传】政如农功日夜思之思其始而成其终朝夕而行之行无越思如农之有畔　譬如农夫是穮是蓘虽有饥馑必有丰年【并同上】樊迟请学稼子曰吾不如老农【论语】长沮桀溺耦而耕　丈人植其杖而芸【并同上】
　　子不违农时谷不可胜食也【孟子】夫以百畆之不易为已忧者农夫也　农夫岂为出疆舍其耒耜哉　深耕易耨【并同上】事农则田垦田垦则粟多粟多则国富【管子】上农挟五中农挟四下农挟三农有常业一农不耕民有为之饥者【同上】良农不为水旱辍耕【荀子】
　　史神农教民耕农故号曰神农【史黄帝纪】陈胜少时与人佣耕尝辍耕之陇上怅然曰茍富贵无相忘佣者笑曰若为佣耕何富贵也胜太息曰嗟呼燕雀安知鸿鹄之志哉【本传】杨恽报孙防宗书曰田家作苦岁时伏腊烹羊炮羔斗酒自劳酒后耳热仰天拊缶而歌呜呜【前本传】农夫父子暴露中野不避寒暑捽山把土手足胼胝【汉书】农之良者善养禾【贾山至言】诸葛亮躬耕陇畆好为梁父吟【蜀本传】明宗问冯道今岁虽丰百姓赡足否道曰农家岁凶则死于流殍岁丰则伤于谷贱丰凶皆病惟农夫为然臣记聂夷中诗云二月卖新丝五月粜新谷医得眼前疮剜却心头肉语虽鄙俚曲尽田家之情状上命録其诗尝讽诵之【五代史】
　　传记周家以农事开国【国语】旦暮从事于田野霑体涂足【同上】农不失时则成之农失其时则败之【六韬】
　　集雉雊麦苖秀蚕眠桑叶稀【王维】日出布谷鸣田家拥锄犁【李白】归闲事耦耕【同上】卜宅从兹老为农去国賖【杜诗】农月须知课田家敢忘勤【同上】刈熟担肩頳【韩诗】为农信可乐【柳诗】穑人先耦耕九扈鸣已晩楚乡农事春【并同上】仓廪无宿储徭役独未已方惭不耕者禄食出闾里【韦应物】老翁家贫在山住耕种新田三四畆苗疎税多不得食输入官仓化为土岁暮锄犁倚空室呼儿登山收橡实江西贾客珠百斛船中养犬食粱肉【张籍】凌晨起饭牛双驾耕东菑【储光羲】日旰嬾耕锄登高望川陆空山足禽兽墟落多乔木【同上】父耕原上田子斸山下荒六月禾未秀官家已修仓【聂夷中】
　　本朝田家何所乐台笠日相亲【六一集】菖叶侯耕辰【同上】西崦人间应最乐煑葵烧笋饷耕人【东坡】卷野毕秋获殷床闻夜舂岁晏风日暖人牛相对闲　劝农使者古大夫不惜春衫践泥涂　千人耕种万人飡一年辛苦一冬闲但令黄犊无人佩布谷何劳也劝耕　脱冠还作扶
　　犂叟【并同上】水秧绵绵复多稌龙骨长干桂梁梠鲋鱼出网蔽洲渚荻笋肥甘胜牛乳【王介甫】南村北村同一犂新妇饷姑翁哺儿【山谷】看人秧稻午风凉【同上】
　　圃
　　经折柳樊圃【诗东方未明】二曰园圃毓草木【周礼太宰】任圃以树事贡草木【闾师】樊迟请学为圃曰吾不如老圃【论语】
　　子子贡南游于楚过汉隂见一丈人方将为圃畦凿隧而入井抱瓮而出灌搰搰然用力甚劳而见功寡子贡曰有械于此一日浸百畦用力甚寡而见功多为圃者曰柰何曰凿木为械后重前轻挈水若抽数如泆汤其名为橰为圃者忿然作色而笑曰吾闻之吾师有机械者必有机事有机事者必有机心机心存于胷中则纯白不备吾非不知羞而不为也【庄子】
　　传记张老者杨州六合县园叟也韦恕有女既笄张老延媒媪求娶之媪曰岂有衣冠子女肯嫁圃叟耶张老强之媪不得已入言之韦恕怒曰为吾报之今日内得五百缗即可未几车载纳于韦氏诸韦大惊曰吾度其必无今不移时而钱到当如之何遂许焉张老既取韦氏园业不废鬻蔬不辍亲戚恶之张老曰某王屋山下有一庄明旦当归耳他日可令大兄徃天坛山南相访后如其言访之盖仙云【广记】有一秀才求防卜人曰君之室方二岁在滑州郭南姓某氏其父母见灌园为业秀才不乐径诣滑访之一日伺其父母出引女婴使前以细针内其中而去女竟无恙后秀才登第娶亷使女其妻每天气阴晦辄发头痛医者以药封脑上有顷肉溃出一针遂愈因访问女之所出方知本圃者之女云【玉堂闲话】刘晏少妙道术遇道流三人饮酒极欢曰世间还得似我辈否一人曰王十八后晏于衡山县吃冷淘香菜芳洁刘公问此菜何所得答曰县有官园子王十八能种此莱刘公访王十八与俱归其后刘公病已属纩得王十八药三丸灌之蹶然而起【逸史】
　　集几道泉浇圃交横落幔坡【杜诗】圃畦新雨润媿子废锄来　连筒灌小园【并同上】
　　蚕
</div>
    <div class="pagination">
<a href="记纂渊海_page111.html">上一页</a><span>...</span><a href="记纂渊海_page107.html">107</a><a href="记纂渊海_page108.html">108</a><a href="记纂渊海_page109.html">109</a><a href="记纂渊海_page110.html">110</a><a href="记纂渊海_page111.html">111</a><span class="current-page">112</span><a href="记纂渊海_page113.html">113</a><a href="记纂渊海_page114.html">114</a><a href="记纂渊海_page115.html">115</a><a href="记纂渊海_page116.html">116</a><a href="记纂渊海_page117.html">117</a><span>...</span><a href="记纂渊海_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
