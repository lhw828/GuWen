<!DOCTYPE html>
<html>
<head>
    <meta charset="UTF-8">
    <title>喻林 - 第 54 页/共 195 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>喻林 - 第 54 页/共 195 页</h1>
    <div class="content">　　言已竭忠信以事君而不见用犹抱此昭华寳璋衒卖之【王逸注楚辞九思】
　　或伐薪于山轻小之木合能束之至于大木十围以上引之不能动推之不能移则委之于山林収所束之小木而归由斯以论知能之大者其犹十围以上木也人力不能举荐其犹薪者不能推引大木也【王充论衡效力篇】希鹏举以抟天蹶青云而奋羽企驷跃而改驾任中才之展御望前軏而致策顾后乗而安驱【曹子建畅赋】
　　庆云未时兴云龙潜作鱼神鸾失其俦还从燕雀居【曹子建言志】
　　思荐寳以继佩怨和璞之始镌思黄钟以协律怨伶□之不存嗟所图之莫合帐蕴结而延伫【曹子建畅赋】
　　防酒盈尊莫与交欢瑟琴在御谁与鼔弹【嵇中散集兄秀才公穆入军赠诗】
　　虽有好音谁与清歌虽有姝顔谁与发华【嵇中散集兄秀才公穆入军赠诗】
　　夫珪璋居肆而不售矧乃翳于槃璞乎竒士扣角而见遏况乃潜于臯薮乎【抱朴子外篇擢才】
　　操筑而不值武丁抱竿而不遇西伯【抱朴子外篇穷逹】
　　兵兴之世武贵文寝俗人视儒士如仆虏见经诰如芥壤者何哉由于声名背乎此也夫不用譬犹售章甫于夷越狥髯蛇于华夷矣【抱朴子外篇审举】
　　商风宵肃则絺扇废登危陟峻则轻舟弃干戈云扰则文儒退防乱既平则武夫黜【抱朴子外篇博喻】
　　世之烈士愿爲赏者授命犹瞽者之思视躄者之想行而目终不得开足不得伸徒自悲夫【刘子知人】
　　士之居穷巷若鸟之在笼中也【李善注文选左太冲咏史诗】
　　何邵诗曰亮无风云防安能袭尘轨【李善注文选王僧逹答顔延年诗】言爲瑕秽动増泥滓【文选西征赋注】
　　众满堂而饮酒独向隅而掩泪【文选笙赋】
　　众鸟皆有所登栖兮凤独遑遑而无所集【文选宋玉九辩】谓骐骥兮安归谓凤凰兮安栖变古易俗兮世衰今之相者兮举肥【文选宋玉九辩】
　　昔我资章甫聊以适诸越行行入幽荒瓯骆从祝发穷年非所用此货将安设瓴甋夸璵璠鱼目笑明月【文选张协诗】
　　习习笼中鸟举翮触四隅落落穷巷士抱影守空庐【文选左思咏史诗】
　　万族各有托孤云独无依暧暧虚中灭何时见余辉【文选陶渊明咏贫士诗】
　　皎皎白素丝织爲寒女衣寒女虽妙巧不得秉杼机【文选郭泰机答傅咸诗】
　　简珠堕沙石何能中自谐【文选建章台诗】
　　骐骥长鸣伯乐昭其能卢狗悲号韩国知其才是以效之齐楚之路以逞千里之任试之狡之捷以验噬之用今臣志狗马之防功窃自惟度终无伯乐韩国之举是以于邑而窃自痛者也【文选曹植求自试表】
　　昔之玉质金相英髦秀逹皆宾斥于当年韫竒才而莫用草木以共雕与麋鹿而同死膏涂平原骨填川谷堙灭而无闻者岂可胜道哉【文选刘孝标辨命论】
　　君山鸿渐铩羽仪于髙云敬通凤起摧迅翮于风穴此岂才不足而行有遗哉【文选刘孝标辨命论】
　　雄心摧于弱情壮图终于哀志长算屈于短日逺迹顿于促路【文选陆机吊魏武帝文】
　　虽懐琼而握兰徒芳洁而谁亮【补文选陶潜盛士不遇赋】
　　伯牙之絶兮无钟子期而聴之和抱璞而泣血兮安得良工而剖之【广文选东方曼倩哀命】
　　悲楚人之和氏兮献寳玉以爲石遇厉武之不察兮羌两足以毕斮【广文选东方曼倩沈江】
　　直顺常道闗津难渡欲骋韩卢时无狡兔众涂圯塞投足何错【广文选王彦伯释时论】
　　斥鷃擅蒿林仰笑神凤飞坎井蝤蛭宅神安所归【广文选嵇叔夜述志诗】
　　竭忠诚而事君兮反离羣而赘肬【楚辞九章惜诵】
　　南国有佳人容华若桃李朝逰江北岸夕宿潇湘沚时俗薄朱顔谁为发皓齿【艺文类聚人部言志诗】
　　播芬烟而不熏张明镜而不照【艺文类聚人部哀伤赋】
　　如知庸聴局方悟大音赊【艺文类聚人部懐旧诗】
　　掷五木子十掷辄鞬岂复是掷子之拙吾好掷政极此耳【何氏语林言志】
　　不曝骨于龙门终低头于马坂【文苑英华庾信志一赋】
　　日月虽临照仄陋难明早荣羞日及晚知惭豫章【文苑英华梁刘孝威天部三诗】
　　日出地上其明乃光至其入也明则伤矣故谓之明夷日之明伤犹圣人君子有明徳而遭乱世抑在下位【玉海周易郑康成注】



　　喻林卷三十一
<子部,类书类,喻林>
　　钦定四库全书
　　喻林卷三十二　　　　　明　徐元太　撰人事门【三十】
　　修治
　　山上有水蹇君子以反身修徳【易蹇】
　　山下有泽损君子以惩忿室欲【易损】
　　六四损其疾使遄有喜无咎【易损】
　　六四井甃无咎象曰井甃无咎修井也【易井】
　　鼎之倒趾失其所利鼎覆而不失其利在于写出否秽之物也【周易正义鼎】
　　他山之石可以爲错【入声】　他山之石可以攻玉【诗小雅鹤鸣】玉之缺尚可磨鑢而平人君政教一失谁能反覆之【郑氏笺诗抑】
　　武公能学问聴諌以礼自修而成其徳美如骨之见切如象之见磋如玉之见琢如石之见磨以成其寳器【毛诗正义淇澳】
　　珠曰切象曰磋玉曰琢石曰磨木曰刻金曰镂革曰剥羽曰析【郑氏注周礼天官太宰】
　　医师掌医之政令聚毒药以共医事凡邦之有疾病者疮疡者造焉则使医分而治之嵗终则稽其医事以制其食十全爲上十失一次之十失二次之十失三次之十失四爲下【周礼天官医师】
　　凡疗疡以五毒攻之以五气养之以五药疗之以五味节之凡药以酸养骨以辛养筋以咸养脉以苦养气以甘养肉以滑养窍【周礼天官医】
　　物有不圎者规之使圎行有不周者正之使备犹规正物然【春秋正义襄公十四年】
　　西子蒙不洁则人皆掩鼻而过之虽有恶人齐戒沐浴则可以祀上帝【孟子离娄下】
　　如切如磋者道学也如琢如磨者自修也【大学】
　　剟其瑕砾搴其萧稂【尔雅序】
　　玉石之被雕磨犹人自修餙【尔雅注】
　　人之有冠犹宫室之有屋也粪除而已又何加焉【国语晋】
　　当以疾病爲谕安得不用汤药针艾救之哉【顔氏家训教子】王逸曰工明于所画念其绳墨则曲木直而恶木好【史记屈原列传注】
　　孙卿子曰拘木必待隠括蒸揉然后直也【后汉书邓禹子训传注】被此笃病久荣卫动不安闻有韩众药信来给一丸【魏志刘劭传注】
　　独孤公犹镜也每被磨莹皎然益明【隋书髙颎传】
　　隙大则崩毁将至故宜有以抵之也【鬼谷子抵】
　　意不可恣也夫木之性以櫽括自直可以人而不如木乎子不见夫鸡耶聚谷如陵跪而啄之若纵子之意则与鸡岂有异乎【孔丛子儒服】
　　砥砺琢磨非金也而可以利金诗书辟立非我也而可以厉心【説苑建本】
　　水潜凿使石洁白【焦氏易林豫之大过】
　　謣言败俗謣好败则姑息败徳君子谨于言慎于好亟于时吾不见震风之能动聋瞆也【謣音于子问明】
　　次七増其髙刄其峭丘贞测曰増髙刄峭与损皆行也【太经第一増】
　　次八或击之或刺之脩其鍳渝测曰击之刺之过以衰也【太经第一童】
　　次七拂其恶从其淑雄黄食肉测曰拂恶从淑救凶也【太经第二从】
　　次七逹于砭割前亡后赖测曰逹于砭割终以不废也【太经第二逹】
　　次六息金消石往小来奕测曰息金消石美日大也【太经第二格】
　　初一断心灭斧防其绳矩测曰断心灭斧内自治也【太经第三断】
　　次三决其聋【都计切】利以治秽测曰决其聋利有谋也【太经第三断】
　　上九疾其疾巫毉不失测曰疾其疾能自毉也【太经第四常】次八丰墙峭阯三嵗不筑崩测曰丰墙之峭崩不迟也【太经第四大】
　　次七视其瑕无秽测曰视其瑕能自矫也【太经第五视】次五黄儿以中蕃君子以之洗于愆测曰黄儿以中过以洗也【太经第六失】
　　次八辅其折廅【于各切】其缺其人晖且偈【音杰】测曰辅折廅缺犹可善也【太经第六防】
　　次二割其肬【尤】赘利以无秽测曰割其肬赘恶不得大也【太经第六割】
　　刀不利于瓦石上刏之【许氏説文卷三】
　　衣破者补带短者续【武侯十六策隂察】
　　贫劣宅屋不具壁宇达人指訾之如财货富愈起屋筑以自蔽鄣爲之具宅人弗复非【王充论衡率性篇】
　　山野草茂钩防斩刈乃成道路也士未入道门邪恶未除犹山野草木未斩刈不成路也【王充论衡量智篇】
　　夫恶犹疾也攻之则益悛不攻则曰甚故君子相求也非特兴善也将以攻恶也恶不废则善不兴自然之道也【徐干中论虚道】
　　疼疴结于府藏疾病散于肌体者必假脉诊以察其盈虚投药石以攻其所苦若心非嗜欲所乱病非寒暑所伤则医师之用宜其废也【张湛注列周穆王】
　　世咸知积小可以髙大而不悟损多可以至少夫九层起于累土髙岸遂爲幽谷茍功无废舎不期朝夕则无微而不积无大而不亏矣今砥砺之与刀劔相磨不已则知其将尽【张湛注列汤问】
　　古人六十笑五十九不逺迷复乃觉有以也【抱朴子外篇重言】火所以成熟牲体今有脂肪之肉必当澡濯釜鼎以煮渫之【太经第四灶解】
　　黡有疵也有疵者欲披除之【庄子音义庚桑楚】
　　云翳于日则不能照垢汚于玉则不能光【文选陆士衡演连珠注】人咸知餙其容而莫知饰其性性之不饰或愆礼正斧之藻之克念作圣【文选张华女史箴】
　　疗暑莫如亲水救寒莫如重裘止谤莫如修身【意林物理论】浴者振衣沐者弹冠人知正服莫知行端【艺文类聚后妃部后妃箴】金虽能照尘积翳朗【艺文类聚人部交友箴】
　　人咸知镜其貌而莫能照其身【艺文类聚职官部丞相箴】
　　雕良玉于亷刿錬贞金于鍌鋈【艺文类聚职官部太傅碑】
　　瞻彼缉狐既资良冶相诸笋玉犹待他山【艺文类聚礼部学校表】飞尘秽清流朝云蔽日光秋兰岂不芬鲍肆乱其芳河决溃金堤一手不能障【艺文类聚地部尘诗】
　　木以绳直金以淬刚必须砥砺就其锋铓【太平御覧杂物部砺】夫丝舍而弗治则腐而弃使女缲之以爲美锦人君朝而服之【太平御覧布帛部锦】
　　与其澡于水宁澡于徳水之清犹可秽也徳之服不可尘也【太平御覧服用部澡盘】
　　其田虽良薅锄乃芳其宅虽善修移乃昌【黄帝宅经上】田秽不修节莠并生田苖不起囷仓虚空【道徳经指归卷九】形乐志苦病生于脉治之以炙刺形乐志乐病生于肉治之以鍼石形苦志乐病生于筋治之以熨引形苦志苦病生于咽嗌治之以百药形数惊恐经络不通病生于不仁治之以按摩醪药【黄帝素问内经血气形志篇】
　　譬如金鑛精加铸錬除去砂砾唯有真金造诸饰好严身之具【大寳积经二十】
　　亦如人中毒迷闷心狂乱以火而炙疗因此得除愈【大寳积经三十一】
　　世间虽有诸医充满世界不能了知三种大患何以故彼皆不善又无智故而不能识贪瞠痴等三种大患彼无智医非惟不识三种大患又不了知三大良药对治三患何等爲三所谓不能了知贪欲大患不浄良药而爲对治瞠恚大患慈心良药而爲对治愚痴大患缘起良药而爲对治如是诸医惟能疗治一二别病不能普治一切众病惟能暂治少时降损非爲尽病毕竟除瘥【大寳积经四十八】
</div>
    <div class="pagination">
<a href="喻林_page53.html">上一页</a><span>...</span><a href="喻林_page49.html">49</a><a href="喻林_page50.html">50</a><a href="喻林_page51.html">51</a><a href="喻林_page52.html">52</a><a href="喻林_page53.html">53</a><span class="current-page">54</span><a href="喻林_page55.html">55</a><a href="喻林_page56.html">56</a><a href="喻林_page57.html">57</a><a href="喻林_page58.html">58</a><a href="喻林_page59.html">59</a><span>...</span><a href="喻林_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
