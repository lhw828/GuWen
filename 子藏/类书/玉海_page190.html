<!DOCTYPE html>
<html>
 <head>
  <meta charset="utf-8"/>
  <title>
   玉海 - 第 190 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   玉海 - 第 190 页/共 284 页
  </h1>
  <div class="content">
   兵志夫所谓天子禁军者南北衙兵也南衙诸卫兵也北衙禁兵也初髙祖以义兵起太原已定天下悉罢遣归愿留宿卫者三万人髙祖以渭北白渠旁民弃腴田分给之号元从禁军后老不任事以其子弟代谓之父子军及贞观初太宗择善射者百人为二畨于北门长上曰百骑以从田猎又置北衙七营选材力骁壮月以一营畨上十二年【十一月三日丁未】始置左右屯营于武门领以诸卫将军号飞骑【通典贞观十二年左右屯卫始置飞骑　旧纪贞观十二年六月庚子初置武门左右飞骑龙朔二年改左右威卫而别置左右屯营寻改屯营为羽林　阿史那社尔传太宗诏检校北门左屯营　契苾何力有诏宿卫北门检校屯营事　纪贞观十七年闰六月丁巳诏皇太子典左右屯营兵　防要元十年九月二十七日敕在京左右屯营宜于顺义景风门内置北衙为两营一营大明北门安置一营大内北门安置驾在东都左右屯营于賔曜右掖门内安置兼于武北门左右厢绕宫城分宿卫开元二十年七月勅裴光廷萧嵩分押左右厢兵　六典凡车驾在京南北卫置左右屯营别立使以充之在都则京城亦如之　先天二年正月诏羽林飞骑于卫士简补】其法取户二等以上长六尺濶壮者试弓马四次上翘闗举五负米五斛行三十步者【姜行本太宗选趫才衣五色袍乗六闲马直营屯宿卫仗内号曰飞骑每出巡幸即以从拜行本为左屯卫将军分典之　敬君以屯营兵守武门　薛仁贵北门长上薛万均会要元和二年正月敕左右羽林军月畨飞骑五千六百一十三人宜停】复择马射为百骑【通典十三年于飞骑中择骁健善射者为百骑】衣五色袍乗六闲驳马虎皮韀为游幸翊卫髙宗龙朔二年始取府兵越骑步射置左右羽林军大朝防则执仗以卫阶陛行幸则夹驰道为内仗【防要垂拱元年五月二十七日置左右羽林军领羽林郎六千人天授二年二月三十日改左右羽林卫神龙元年二月四日改羽林军李多祚以右羽林大将军领北门卫兵诛二张景龙元年九月二十七日改左右羽林骑卫景云元年八月二十五日癸卯复为羽林军天寳七载七月二十日勅左右羽林飞骑以一万五千人为定额六畨上下乾元元年十月四日勅羽林军同金吾四卫元和二年正月勅羽林军应管月畨飞骑总五千六百一十二人宜停　桓彦范张柬之引彦范敬晖为左右羽林将军属以禁兵神龙元年正月率羽林兵与将军湛多祚杨元琰等千骑五百人讨贼程务提检校左羽林军　张延师典羽林兵三十年王栩授翊卫尉羽林军宿卫】武后【永昌元年十月二十八日】改百骑为千骑【田归道为】
　　【左金吾押千骑宿卫武门】睿宗【景云元年九月二十七日壬戌】又改千骑曰万骑分左右营【通鉴中宗景龙元年九月壬戌改万骑】及宗【景云元年六月庚子】以万骑平韦氏改为左右龙武军以万骑营焉【邺侯家太宗以元从军为龙武分左右置将军四员掌之髙祖好猎择善射者百人两畨于北门长上从猎谓之百骑太宗时亦然衣以五色赏赐甚重髙宗百骑渐众乃改为千骑而于北门置营谓之千骑营犹统于龙武军武后朝召入转多又改为万骑而名羽林军分左右置将军员如龙武其后羽林盛而龙武衰】皆用唐元功臣子弟制若宿卫兵是时良家子避征戍者亦皆纳资军分日更上如羽林【防要开元二十六年十一月五日析左右羽林军置龙武军通典旧纪亦同或云二十七年五月二十七日　通鉴开元十六年二月壬辰改彍骑为左右羽林军飞骑至徳二年郭英乂为羽林大将军掌卫兵】开元十二年诏左右羽林军飞骑阙取京旁州府士以户部印印其臂为二籍羽林兵部分掌之末年禁兵寖耗及禄山反天子西驾禁军从者裁千人肃宗赴灵武士不满百及即位稍复调补北军【李光进将北军自至徳后掌禁兵委以心膂】至徳二载【防要三年十二月二十四日】置左右神武军补元从扈从官子弟不足则取他色带品者同四军亦曰神武天骑制如羽林总曰北衙六军【六典凡车驾在京即东都南北衙皆置左右屯营别立使以充之若车驾在都则京城亦如之】又择便骑射者置衙前射生手千人亦曰供奉射生官又曰殿前射生手分左右厢总号曰左右英武军肃宗乾元元年李辅国请选羽林骑士五百备徼巡李揆曰汉以南北军相制朝廷置南北衙文武区处以相伺察今用羽林代金吾巡警忽有非常何以制之遂罢　官志左右羽林军有大将军各一人将军各三人掌统北衙禁兵督摄左右厢飞骑仪仗畨上者配其职长史録事参军仓曹胄曹参军司阶中司戈执防长上【军有羽林用法星象左羽林张知謇李晟景畧　右羽林薛讷杨元琰张说李抱玉张守珪献恭】左右龙武军大将军各一人统军各一人将军三人掌同羽林注景云元年置龙武将军兴元元年【正月二十九日辛丑】六军各置统军秩从文二品贞元三年【五月】龙武加将军一员【以待诸道大将军有功者　左羽林统军陈楚　右羽林统军孟元阳高固　左龙武统军戴休顔张茂宗刘昌裔　右龙武统军张伯仪韩游瓌　左龙武哥舒曜薛平　右龙武李观自良　令狐建为右龙武军使帝幸奉天建方肄士射遂以四百人从　李观为龙武将军领兵千余扈奉天诏增募五千人】左右神武军有大将军各一人将军三人总衙前射生兵【左神武康承训令狐建】注开元二十六年分羽林置神武军寻废至徳二年复置左右龙武左右神武左右神策号六军贞元二年【九月丁亥】神策军置大将军将军十四年【八月】置统军品秩同六军【韩游瓌帝以卫军无职局军置统军一员以游瓌论惟明贾隠林为之徳宗自兴元还兴元元年正月二十九日辛丑置六统军视六尚书以处功臣除制用白麻付外贞元十二年六月后以郑絪言罢之命中书降敕　会要广徳二年正月神武军等各八千五百人羽林各二千人为定额】　兵志段秀实见禁兵寡弱疏曰天子万乗诸侯千乗大夫百乗葢以小制大十制一也尊君卑臣强榦弱枝之道今禁兵不精后有猝故何以待之
　　唐左右十军　宝应军　左右神策军　神威军　内外八镇兵　天策府
　　兵志上元中【元年八月庚午】以北衙军使卫伯玉为神策军节度使镇陜州中使鱼朝恩为观军容使监其军初哥舒翰破吐蕃临洮西之磨环川【天宝十三载七月癸丑】即其地置神策军以成如璆为军使及禄山反如璆以伯玉将兵千人赴难伯玉与朝恩皆屯于陜时边土陷蹙神策故地沦没即诏伯玉所部兵号神策军以伯玉为节度使与陜州节度使郭英乂皆镇陜其后伯玉罢以英乂兼神策节度使英乂入为仆射军遂统于观军容使代宗即位以射生军入禁中清难皆赐名宝应功臣故射生军又号宝应军广徳元年【十月】代宗幸陜朝恩举在陜兵与神策军迎扈悉号神策军天子幸其营及京师平朝恩遂以军归禁中自将之然尚未与北军齿也永泰元年【九月】吐蕃复入寇朝恩又以神策军屯苑中自是寖盛分为左右厢势居北军右遂为天子禁军非他军比朝恩乃以观军容使知神策军兵马使大厯四年请以京兆之好畤鳯翔之麟游普润皆神策军明年复以兴平武功扶风天兴之又用爱将刘希暹为神策虞五年【三月】朝恩得罪以希暹代为神策使是嵗希暹得罪以朝恩旧校王驾鹤代将十数嵗徳宗即位以白志贞代之是时神策虽处内而多以禆将将兵征伐往往有功及李希烈反河北盗且起数出禁军征伐神策之士多鬬死者建中四年下诏募兵以志贞为使搜补峻切郭子仪之壻端王傅吴仲孺殖赀累巨万以国家有急不自安请以子率属奴马从军徳宗喜甚为官其子五品志贞乃请节度都练观察使与世尝任者家皆出子弟马奴装铠助征授官如仲孺子及泾军溃变志贞等流贬神策都虞李晟与其军之他将皆自飞狐道西兵赴难遂为神策行营节度屯渭北军遂振贞元二年【九月二日丁亥】改神策左右厢为左右神策军特置监局当左右神策军以宠中官而益置大将军以下【二人将军二人】又改殿前射生左右厢曰殿前左右射生军亦置大将军以下【会要兴元尅复晟出镇鳯翔始分神策为左右厢令内臣窦文场王希进分知两厢兵马】三年诏射生神策六军将士府县以事辨治者勿辄捕云四年【会要三年四月十七日乙未】改殿前左右射生军曰左右神威军【实録作神武军】置监左右神威军使左右神策军皆加将军二员左右龙武军加将军一员以待诸道大将有功者徳宗幸梁还以神策兵有劳皆号奉天定难功臣自肃宗以后北军増置威武长兴等军名类多而废置不一惟羽林神武龙武神策神威最盛总曰左右十军矣塞上称神策行营皆内统于中人其军乃至十五万贞元十四年【八月】诏左右神策置统军以崇禁卫元和二年省神武军明年【正月戊申】又废左右神威军合为一曰天威军八年废天威军以其兵骑分左右神策军穆宗欲复立此军以为心腹谋于裴度以为不便遂止【刘蕡曰夏官不知兵籍止奉朝请六军不主武事止养阶勲军容合中官之政戎律附内臣之职】　官志左右神策军大将军各一人统军各二人将军各四人掌卫兵及内外八镇兵有防军中尉中防军判官左右龙武神武神策号六军贞元二年【九月二日】置大将军将军十四年【八月】置统军【大将军康志睦段佑刘沔　将军郝廷玉　统军范希朝　都将李晟　将刘沔蘓策】始殿前左右神威军元和三年【正月戊申】合为天威军八年废以军神策有马军步军将军及指挥使等以马军大将军知军事天复三年废神策军四年复置【会要元和三年正月诏普润镇兵马使左神防良原镇兵马使右神防光啓元年四月以田令孜为左右神策十军使令孜募新军五十四都每都千人左右神策各二十七都分为五军令孜总之　帝坐之西星文昭晰钩陈之北武旅森列】列哥舒翰天宝十二载破吐蕃洪济大莫门等
　　城收黄河九曲以其地置洮阳郡筑神策宛秀二军【通鉴十三载七月癸丑翰奏置神防军　会要十三载七月十九日请置军以成如璆为太守充神策军使去临洮郡二百余里宛秀军以臧奉忠充使】　卫伯玉传领神策兵马使出镇陜州行营乾元二年破贼将迁羽林大将军俄为神策军节度使　蒋乂传贞元十八年诏问神策军建置本末中书讨求不获集贤学士悉无以对乃访乂条据甚详宰相曰集贤有人哉　陆贽奏议伐叛请益师于是选神策锐卒以继之而李晟往矣神防六军之兵继出闗外栢良器传为左神策大将军知军事募材勇以代市
　　贩者中尉窦文场恶之换右领军卫自是军政皆中官専之　马存亮传进左神策中尉军所籍凡十余万料柬尤精伍无罢士部无冗员　范希朝王叔文用为右神策统军充左右神策行营节度使屯奉天以韩泰为副因欲使泰代之防不能得神策军而罢　王锷为鸿胪少卿悉籍名王以下四千人蓄马二千奏皆停给宰相李泌尽以左右神策军以酋长为牙将　李鄘传为鳯翔陇右节度使是镇常兼神策行营前此用武将始受诏诣军修谒鄘不可诏为去神策行营号　李绛吐蕃犯泾州绛因言濵塞虚籍多实兵少今京西北神策镇军本防盛秋坐仰衣食不使战事至之日乃先禀中尉夫兵不内御要须应变失毫厘差千里请分本道则号令齐一前战不还踵矣然士卒乐两军姑息宦者以为言议遂寝　髙霞寓元和中讨王承宗有功诏藏所获铠仗于神策库【一作军】以旌之　阳惠元以军神策　李吉甫奏复宥州治经略军以绥银道取鄜城神策屯兵九千实之　王宰神策军　宦者徳宗以左右神策天威等军委宦者主之置防军中尉中防军分提禁兵威柄下迁政在宦人兴元初诏窦文场监神防左厢兵马以王希迁监右而马有麟为左神策军大将军军额由此始帝自山南还两军复全忌宿将难制诏文场霍仙鸣分总之废天威军入左右神策久之诏文场为左神策防军中尉仙鸣为右焦希望为左神策中防军张尚进为右髙崇文以左神策行营节度使统左右神策麟游奉天诸屯兵讨刘辟选兵五千卯漏受命辰已出师　顺宗实録贞元二十一年五月辛未以范希朝兼右神策京西诸城镇行营兵马节度使甲戌以韩泰充左右神策京西都栅行营兵马节度行军司马王叔文谋夺宦者兵希朝至奉天诸将无至者　武宗纪防昌二年七月幸左神策军阅武　李庾西都赋亲兵百万制以神策紫身豹首金腰火额猎霞张斾剥犀缀华奋目如虎眦振髯而猬磔柔六钧贯七札对天仗以司戈分玉墀而执防别有陈旌赐钺阃外四十依榆闗而作镇拒柳营而开壁
　　纪武徳四年十月己丑以秦王为天策上将位在王公上开府置官属九年六月乙酉罢天策府【天策府长史唐俭司马宇文士及】　防要显庆三年八月十日以四夷君长来朝置懐徳归化将军以授之仍诸卫贞元十一年正月初置四品以下武官【增中郎将以下员】授四夷归附者定懐化大将军以下俸钱有差
　　唐禁军总南北衙言之南衙即诸卫之屯于宫南者也北衙即北军之在禁苑者也　诸卫营在太极宫前朱雀门内北军左右两军皆在苑内【左军在内东苑之东右军在九仙门之西】诸卫皆调闗内府兵有急则召诸卫官领之故号南衙北军亦从卫兵中选用其法剙于太宗之飞骑其后羽林龙武神策神威之类皆北军也【二张韦氏之诛皆用北军　太宗讨隠巢南卫北门兵与府兵杂鬬】　节度兵彊而方镇之势成于外十军倚重而北衙之势成于内　天子之势屈于方镇之兵方镇之势屈于所部之兵至其甚也将之废置出于兵至于五代国之废置出于兵　兵重于外而不归故藩镇强大而叛兵重于内而不制故宦官得柄而逆
　　唐左右英武军　威逺营
　　兵志肃宗至徳二载择便骑射者置衙前射生手千人分左右厢曰左右英武军上元初郭子仪率英武威逺军以趋范阳代宗擢论惟正右领军大将军为英武军使【王难得辛京杲为使】　防要建中元年七月以鸿胪寺左右威逺营金吾【贾耽授鸿胪卿兼左右威逺营使】元和二年四月勅左右威逺营置已久近置英武军宜并省入左右威逺营置使二人十三年十二月停左右龙武等六军及威逺营纳课戸一千八十人【一本云十二月辛亥停龙武六军及威逺营纳课户一千八百人】天祐二年正月二十三日停威逺营以兵士六军
　　唐节度使兵　方镇　天兵
　　兵志所谓方镇者节度使之兵也原其始起于边将之屯防者唐初兵之戍边者大曰军小曰守捉曰城曰镇而总之者曰道若卢龙军一东军等守捉十一【兵三万七千五百人】曰平卢道横海北平髙阳经略安塞纳降唐兴渤海懐柔威武镇逺静塞雄武镇安懐逺保定军十六【兵九万一千四百人】曰范阳道天兵大同天安横野军四岢岚等守捉五【兵五万五千人】曰河南道朔方经略丰安定逺新昌天柱宥州经略横海天徳天安军九三受降丰宁保宁乌延等六城新泉守捉一【朔方兵六万四千七百人】曰闗内道赤水大斗白亭豆卢墨离建康宁寇玉门伊吾天山军十乌城等守捉十四【兵七万三千人】曰河西道瀚海清海静塞军三沙鉢等守捉十【兵二万人】曰北庭道保大军一鹰娑都督一兰城等守捉八【兵二万四千人】曰安西道镇西天成振威安人绥戎河源白水天威榆林临洮莫门神策宁边威胜金天武宁曜武积石军十八平夷绥和合川守捉三【兵七万五千人】曰陇右道威戎安夷昆明宁逺洪源通化松当平戎天保威逺军十羊灌田等守捉十五新安等城三十二犍为等镇三十八【兵三万九百人】曰劔南道岭南安南桂管邕管容管经略清海军六【兵万五千四百人】曰岭南道福州经略军一【兵千五百人】曰江南道平海军一东牟东莱守捉二【兵各千人】蓬莱镇一曰河南道此自武徳至天宝已前边防之制其军城镇守捉皆有使而道有大将一人曰大总管已而更曰大都督【防要武徳七年改大总管曰大都督府】至太宗时行军征讨曰大总管在其本道曰大都督自高宗永徽以后都督带使持节者始谓之节度使然犹未以名官景云二年【四月】以贺拔延嗣为凉州都督河西节度使自此以后接乎开元朔方陇右河东河西诸镇皆置节度使及范阳节度使安禄山反肃宗起灵武而诸镇之兵共起诛贼其后禄山子庆绪及史思明父子继起肃宗命光弼等讨之号九节度之师久之大盗既灭而武夫战卒以功起行陈列为侯王者皆除节度使由是方镇相望于内地大者连州十余小者犹兼三四云【通鉴天宝元年凡镇兵四十九万人马八万余匹　开元八年八月选骁勇一万充幽州经畧军二十五年五月癸未诏中书门下与节度使量军镇闲剧计兵防为定额】　地理志闗内道又有军八华州镇国上元元年置商州兴平鳯翔陇右元和元年更名保义陇州义宁鄜州肃戎防州新泉盐州保塞胜州义勇河南又有军三滑州宣义陈州忠武汴州宣武建中二年置于宋州兴元元年徙屯河东又有军二河中耀徳代州代北河北又有军十三孟州河阳相州昭义镇州恒阳深州永宁定州义武景州唐昌易州永清幽州防御平州柳城妫州清夷宁武广边营州平卢山南有军二江陵府永安成州静戎江南又有军十一润州丹阳升州江宁蘓州长洲杭州余杭镇海越州义胜静海福州宁海宣州采石乾元二年置洪州南昌鄂州武昌剑南又有军八成都天征本天威彭州镇静汉州威胜卭州镇南雅州金汤静寇茂州威戎遂州静戎【余并同兵志】　百官志凡上镇二十中镇九十将副各一人下镇一百三十五上戍十一主副各一人中戍八十六下戍二百四十五每防人五百人为上镇二百人为中镇不及为下镇五十人为上戍三十人为中戍不及为下戍【大厯二年正月诏潼闗置镇兵三千人　六典注魏有镇东等将军隋有将副唐因之】　通典每道置使其边方有寇戎之地则加以旌节行则建节府立六纛有副使一人行军司马一人判官二人掌书记一人【大厯七年正月丙辰诏诸道军数每嵗秋末冬首一申元和二年四月中书叙録诸道将士总八十八万五千人】开元二十一年分十五道置采访使又于边境置节度经略使式遏四夷节度使十经略守捉使三大凡镇兵四十九万人戎马八万余匹每嵗经费衣赐则千二十万匹段军仓则百九十万石大凡千二百十万【开元天宝每嵗边用不过二百万】天宝初折冲府五百九十三镇二百四戍三百九十三闗二十七　六典凡天下之节度使有八一曰闗内朔方二曰河东三曰河北幽州四曰河西【天寳十四载正月河西置五千人马千匹】五曰陇右六曰剑南七曰碛西八曰岭南凡亲王总戎则曰元帅文武官总统者曰总管以奉使言之则曰节度使有大使副大使副使判官若大使加旌节以统军置木契诸军各置使一人五千人以上置副使万人以上置营田副使凡镇皆有使一人　藩镇魏博传五世至田正入朝十年复乱更四姓传十世有州七成徳更二姓五世至王承元入朝明年王庭凑叛六世有州四卢龙更三姓传五世至刘总入朝六月朱克融反十二世有州九淄青传五世而灭有州十二沧景三世至程权入朝十六年而李全略有之至其子同捷灭有州四宣武四世而灭有州四彰义三世而灭有州三泽潞三世而灭有州五云方镇表起景云元年止天祐四年【京畿兴鳯陇泾原邠宁渭北鄜坊朔方东畿滑卫河南郑陈淮南西道徐海沂密青密北都河中泽潞沁成徳义武幽州魏博横海南阳山南西道荆南安西河西陇右劔南】收功弭乱虽常倚镇兵其亡亦以此　通鉴开元十五年十二月戊寅制以吐蕃为边患令陇右道及诸军团兵五万六千人河西道及诸军团兵四万人又召闗中兵万人集临洮朔方兵二万人集防州防秋二十六年正月丁丑制边地长征兵召募向足自今镇兵勿复追　列李林甫贞观以来任蕃将者如社尒何力犹不为上将皆大臣总制之上有余权以制于下先天开元中大臣若薛讷郭元振张嘉贞王晙张说萧嵩杜暹李适之等自节度使入相林甫疾儒臣积边劳且大任欲杜其本以久已权说帝用蕃将因以安思顺代林甫领节度而擢安禄山髙仙芝哥舒翰等専为大将林甫利其虏也无入相之资故禄山得専三道劲兵处十四年不徙卒称兵荡覆天下【李泌言府兵平日皆安居田亩每府有折冲领之折冲以农隙教习战陈有事召发以符契下其州及府参验发之行者近不逾时逺不逾嵗髙宗以刘仁轨为洮河镇守使以图吐蕃始有久戌之役自开元之末张说始募长征兵谓之彍骑其后益为一军及李林甫为相奏诸军皆募人为之兵不土著忘身徇利祸乱遂生】　张说传开元十年为朔方节度大使亲行五城督士马故时边镇兵赢六十万说以时平请罢二十万还农帝疑之说曰边兵虽广诸将自卫营私耳制敌不在众也　顔真卿为平原太守増陴浚隍料才壮时平原有静塞兵三千益募士得万人遣李择交统之清河李萼乞师曰公首奋裾唱大顺河朔恃公为金城清河西邻也有江淮租布备北军号天下北库　郭子仪大厯九年上书朔方国北门西御犬戎北虞猃狁五城相去三千里开元天宝中战士十万马三万匹仅支一隅臣所统士不当贼四之一河南北江淮大镇数万小者数千未始搜择请追赴闗中勒步队示金鼔　张洎曰唐罢府兵始置神武神策为禁兵不过三数万郡国军额除河朔三镇外太原青社各十万邠宁宣武各六万潞徐荆扬各五万襄宣夀镇海各二万观察团练据要害之地者不下万人　李泌曰天宝中天下镇兵四十九万人马八万余匹开元之前每嵗供边兵衣粮废不过二百万天宝之后益兵寖多每嵗用衣千二十万疋粮百九十万斛民始困矣陆贽奏议云诸牧有马每州有粮肃宗得以为资先
　　帝稍益禁卫渐修边防闗中有朔方泾原陇右三帅以扞西戎河东有太原全军以控北虏此四军皆声势雄盛士马精彊又召诸道戍兵每嵗乗秋备塞开元天宝间控御西北两畨唯朔方河西陇右三节度而已犹虑权分势散或使兼领中兴已来未遑外讨侨四镇于安定权附陇右于扶风所当西北两畨亦朔方泾原陇右河东四节度而已闗东戍卒至则属焉顷又分朔方之地凡三使其余镇军数且四十皆承特诏委寄各降中贵监临人得抗衡莫相禀属代朔邠灵之骑士自昔之精骑也上党盟津之步卒当今之练卒也　乌重徙横海军建言河朔能拒命者镇将领军能作威福也使刺史得职大帅岂能据一州而叛臣所管三州还刺史职各主其兵因请废景州　李固言为西川节度使始置驘军千匹又募锐士三千　王彦威开成初判度支言至徳讫元和天下观察者十节度者二十有九防御者四经略者三大都通邑皆有兵最凡八十余万长庆籍戸三百五十万而兵乃九十九万率三户资一兵又为供军图上之
　　永徽始有节度之名景云始有节度之职接于开元文武迭用不久任不兼领不遥授自天宝分置十节度致渔阳之变安史平而藩镇之祸方始　唐平安史用朔方太原两军平黄巢用忠武大同两军
　　唐彍骑　长从宿卫
　　兵志开元六年始诏折冲府兵六嵗一简自髙宗武后时天下久不用兵府兵之法寖壊畨役更代多不以时卫士稍稍亡匿至是益耗散宿卫不能给宰相张说乃请一切募士宿卫十一年【十二月戊子】取京兆蒲同岐华府兵及白丁而益以潞州长从兵十二万号长从宿卫嵗一畨命尚书左丞萧嵩与州吏共选之明年更号曰彍骑又诏诸州府马阙公私共补之今兵贫难致乃给以监牧马然自是诸府兵益多不补折冲将又积嵗不得迁人耻为之十三年始以彍骑分十二卫【旧纪开元十三年二月乙亥初置彍骑分十二卫】总十二万为六畨每卫万人京兆彍骑六万六千华州六千同州九千蒲州万二千三百绛州三千六百晋州千五百岐州六千河南府三千陜虢汝郑懐汴六州各六百内弩手六千其制皆择下户白丁宗丁品子强壮五尺七寸以上不足则兼以户八等五尺以上皆免征镇赋役为四籍兵部及州县卫分掌之十人为火五火为团皆有首长又择材勇者为畨头颇习弩射又有羽林军飞骑亦习弩射凡伏逺弩自能防张纵矢三百步四发而二中擘张弩二百三十步四发而二中角弓弩二百步四发而三中单弓弩百六十步四发而二中皆为及第天宝以后彍骑之法又稍变废士皆失拊循八载折冲诸府至无兵可交【既以征戍耗亡而不复补自然无兵可交】李林甫遂请停上下鱼书其后徒有官吏兵额而已　张说为朔方大使时卫兵贫弱畨休者亡命略尽说请募勇强士不旬日得胜兵十二万分补诸卫以强京师　防要开元十一年十一月二十日【戊子】张说置长从宿卫兵十万人至十三年二月二十一日【乙亥】始名彍骑十六年二月二十五日【壬辰】彍骑弩手改为左右羽林军飞骑　吴凑言掌闲彍骑飞龙内园芙蓉园禁兵诸司杂供役手资课太繁宜有蠲省
　　唐神武军
　　地理志代州有守捉兵其北有大同军本大武军调露二年曰神武军天授二年曰平狄军大足元年复更名其西有天安军天宝十二载置
　　唐天兵军
　　张嘉贞突厥九姓新内属杂处太原请置天兵军绥防其众　通鉴开元五年嘉贞请宿重兵镇之七月辛酉置天兵军于并州集兵八万嘉贞为大使　地理志太原府城中有天兵军开元十一年废　防要天兵军圣厯二年四月置大足元年五月十八日废长安元年八月又置景云元年又废开元五年六月二十四日张嘉贞又置十一年三月四日改为太原已北诸军节度使【张说为天兵军节度大使】　通鉴开元十六年十二月丙寅立长征兵分畨酬勲法分五畨嵗遣一畨还家五年酬勲五转
　　唐泽潞步兵　昭义步兵
　　实録代宗永泰元年正月戊申加陈郑泽潞节度使李抱玉鳯翔陇右节度使以其从弟殿中少监抱真为泽潞副使【本观察泽潞凡八年】抱真以山东有变上党为兵冲而荒乱之余土瘠民困无以瞻军乃籍民每三丁选一壮者免其租徭给弓矢使农隙习射嵗暮都试行其赏罚比三年得精兵二万【本缮甲淬兵遂雄山东天下称昭义步兵为诸军冠】既不费廪给府库充实遂雄视山东天下称泽路步兵为诸夏最【讨刘稹杜牧请以忠武武宁两军益青州精甲五千宣润弩手二千道绛而入】　李抱真徳宗嗣位领昭义节度使建中中田恱反围邢及临洺抱真与河东马燧合神策兵救之败恱于双冈斩其将杨朝光又破之临洺遂解临洺邢之围进围魏战城下大败会朱滔王武俊反抱真退保魏帝仓猝狩奉天诸将皆各引麾下还屯于时李希烈防汴李纳反郓李懐光相次反河中抱真以数州截然横絶溃叛中离沮其奸为羣盗所惮云　官志殿中侍御史京畿诸州兵皆焉
　　唐山河子弟
　　吕元膺为东都留守东都川谷旷深人皆趋悍善鬭号曰山棚【东都防御使管将士六千七百三十人元和三年五月省防御使副七月复置兵七百人九年十月吕元膺留守裴次元为副】元和十年元膺募为山河子弟使卫宫城【旧纪十二月壬子请募置】　元和十二年正　辛酉河东张靖置子弟兵三千人三月义武陈楚置子弟义军一万栁氏家学録曰周以井田置六军【七十一万】齐以寄政置
　　五乡【一十万】汉以良家子置六郡【四十万】唐以折冲府置诸军【五十六万】宗召缘边诸道兵【六十万】韩滉之于两浙置子弟军大州一千小州八百强者习弓弩弱者习排枪缓则脩农急则为兵　六典秦成岷渭河兰六州有高丽羌兵黎雅卭翼茂五州有镇防团结兵　宪宗时泾原节度朱忠亮隠覈军籍得窜名者三千人宣宗时徐商为河中节度时突厥千帐度河自
　　归诏商绥定商表处山东寛乡置备征军凡千
　　人襞纸为铠　李锜反路应发乡兵救湖常二
　　州【应为宣歙池观察使】　张镒为濠州刺史团阅乡兵　孙樵曰兵籍于郡则易为役卒出于边则习其险
　　唐雄边子弟
　　李徳裕南燕保义等十一军【见筹边楼】
　　唐七军
　　见阵法类
　　唐六军
　　昭宗纪天复三年正月辛未崔判六军十二卫事【云六军者左右龙武神武羽林其名存而已】天祐元年正月乙巳裴枢判左三军事独孤损判右三军事
　　五代三衙将帅年表
　　李夀一卷

　　玉海卷一百三十八
&lt;子部,类书类,玉海&gt;
　　钦定四库全书
　　玉海卷一百三十九
　　宋　王应麟　撰
　　兵制
　　兵制【四】
　　宋朝侍卫亲军　三衙
　　五代于唐六军诸卫之外别为私兵　艺祖诏殿前侍卫之司各阅所掌兵简其骁勇升为上军复籍郡国骁勇之卒致之阙下又申严一阶一级之法使截然知分守所存临试有法劝惩有方民不知兵而安于耒耜兵卫乎民而习于干戈去其冗滥而不使有伤财之患严其法制而不使有犯上之忧故能以十五万之众方行天下　五代史五代军制无足称惟侍卫亲军之号今犹因之而甚重然原其始起微矣当唐末方镇之兵凡一军有指挥使一人而合一州之诸军又有马步军都指挥使一人盖其卒伍之长也自梁以宣武军建国因其旧制有在京马步军都指挥使【本方镇军校之名】后唐因之至明宗时始更为侍卫亲军马步军都指挥使【康义诚为之】当是时天子自有六军诸卫之职六军有统军诸卫有将军而又以大臣宗室一人判六军诸卫事此朝廷大将天子国兵之旧制也而侍卫亲军者天子自将之私兵也推其名号可知矣【后唐秦王从荣以河南尹为大元帅典六军】天子自为之将则都指挥使乃其卒伍之都长耳然自汉周以来其职益重汉有侍卫司狱凡朝廷大事皆决侍卫狱是时史肇为都指挥使与宰相枢密使并执国政然是时方镇各自有兵天子亲军不过京师之兵而已今方镇名存实亡诸六军诸卫又益以废朝廷无大将之职而举天下内外之兵皆属侍卫司矣亲军之号始于明宗其后又有殿前都指挥使亦亲军也皆不见其更置之始今天下之兵皆分属此两司矣　殿前司始于周世宗太祖为殿前都虞初诏募壮士送京师命太祖择武艺精髙者为殿前诸班而置都防检位都指挥使上太祖由此受禅【后周显徳三年十月甲申以太祖皇帝兼殿前都指挥使十二月壬申以张永徳为殿前都防检】建隆二年闰三月戊辰慕容延钊罢自是都防检不除【建隆二年七月庚午髙懐徳罢殿前副都防检自是亦不除】殿前司与侍卫司马军步军为三衙【唐制有十二卫为南衙汉之南军也六军为北衙汉之北军也末年以大臣总之】其实两司而侍卫司都指挥使外又分置马步军都指挥使殿前司亦参马步军总于都指挥使两司三衙合十一员分天下兵而领之此祖宗制兵之大畧也三衙用边臣戚里及军班出身各一人太宗时侍卫都虞候以上各置十员职位相亚易于迁改且使军伍素相服习边藩缓急亦得选用【故事择边将有威望者为三衙军政号令则在密院旧制不许接坐宰相坐待漏院管军于帘外倒杖声喏而过与汉周间异矣　朝廷待遇二帅礼继二府而不入品序止于本官为次　政和四年六月诏有司定班序　古者天子必有亲兵实自将之以备不虞强主威汉北军唐神防之类是也　祥符八年六月四日诏宣取兵士见御宝文字乃得交付】　建隆元年正月辛亥酬翼戴之勲殿前副都防检则髙懐徳都指挥使则王审琦侍卫马步军副都指挥使则石守信都虞候则张令铎马军都指挥使则张光翰步军都指挥使则赵彦徽【后唐明宗时药彦稠迁侍卫步军都虞候　雍熙以来田重进傅潜王超继为都虞候自超罢职无复任者　殿前司都指挥使副都虞副国初有都防检后不复置】　国朝兵制禁军殿前侍卫司分领之殿前司领骑兵之额三十七步兵之额二十六侍卫司领骑兵之额三十五步兵之额八十三御前忠佐军头司领步骑之额四皇城司领步兵之额二左右骐骥院领骑兵之额二【两朝志殿前司骑军额三十步军额十有六侍卫司骑军额三十有三步军额五十有六　建隆三年十一月甲子殿前侍卫两司将校毋得冗占直兵限其数着于令干徳四年闰八月乙亥诏诸军不得选军中骁勇自为牙队　景徳四年十月丁未枢密院上新置殿前侍卫司将校具员】侍卫马军都指挥使以节度使充副都指挥使以观察使以上都虞候以防御使以上充侍卫步军国初有都指挥使副使都虞候自后多缺【干徳四年六月杜审琼权知步军事】　神宗史志殿前侍卫司以节度使为都指挥使而副使都虞候无定员以刺史以上充备则通治缺则互摄兼统制四厢军【设吏殿前二十八马司十八步司二十四各分案六】殿前有神武宣武骁骑上下军宁朔骁胜虎翼左右五军各十指挥并有指挥使都虞候马军有云骑武骑各十指挥步军有虎翼左右五军十指挥每军有指挥使一员都虞候副之【范祖禹曰枢密有发兵之权而无握兵之重二帅有握兵之重而无发兵之权彼此相维不得专制所以无兵变也　熙宁中裁定神卫剰员万有千人官制正名归步军司】凡军校迁至军都指挥使又迁则遥领刺史又迁为厢都指挥使则遥领团练使员隘则从上落军职为正团练刺史之本任或为他州总管钤辖　哲宗史志殿前司掌殿前诸卫殿陛出则扈从乘舆大礼则提防编排整肃禁卫卤簿仪仗掌宿卫之事侍卫亲军马军步军司掌马军步军诸指挥之名籍
　　艺祖平定天下养兵止二十二万而京师十万余明强榦弱枝之势也如周畿兵如汉中垒
　　宋朝六军
　　龙武羽林神武六军掌郊祀朝防仪仗判司官一人以判金吾街仗将军兼领左右各三军自左右卫以下官名存而事废太祖太宗朝以处将帅后多以皇族为之天禧元年令内职兼摄环卫熙宁三年令边将统摄咸平五年加楚王元佐左羽林上将军旧制六军置统军无上将军之名盖有司之误祥符八年二月丙寅元佐天防上将军　治平三年九月诏六军更不除上将军
　　宋朝四厢军
　　职官志殿前司有捧日天武左右四厢马军司有龙卫左右厢【端拱初以龙卫左厢都指挥使孔守正习练军旅特置龙神卫四厢都指挥使以宠之　端拱元年十月甲子置四厢都指挥使以范廷召孔守正为之】步军司有神卫左右厢各有都指挥使每军有都指挥使都虞候每指挥有都副指挥使每都有军使副兵马使捧日旧曰日骑【旧曰铁骑兴国二年改日骑】雍熙四年改天武旧曰控鹤兴国二年改龙卫旧曰龙捷兴国二年改神卫旧曰虎捷兴国二年改【长编兴国二年正月庚辰以美名易禁军旧号　国初张光翰虎防左厢赵彦徽虎防右厢都指挥使】捧日四厢管旧城左厢及殿前司马军天武四厢管旧城右厢及殿前司马军龙卫四厢管新城左厢及马军司马军神卫四厢管新城右厢及步军司马军谓之上四军各有左右厢厢各三军【王城之兵以内政寄令立厢部之帅总车骑之军拱严轩陛徼循都城　周之七萃汉之八屯】左右厢起于唐本用李靖兵法诸军各分左右厢统之自府兵法坏京师变为彍骑谓之禁兵诸道变为长征谓之镇兵昭宗之末禁旅尽矣朱梁以方镇建国遂以镇兵之制用之京师京师兵有四厢而诸军两厢其厢使掌城郭烟火之事而军旅渐有厢军之名自周世宗于方镇寄招禁军别立营部由是州郡始有禁军太祖作阶级法专治禁军而天下镇兵通谓之厢军【张洎谓甲卒战马数十万萃京师】　熙宁三年五月置左右厢公事所以京朝官分治京城四厢从韩维之请也　绍兴十三年五月甲子兵部郎钱时敏言今将享庙及郊当用仗内马步导从之人而龙神卫上四军未及旧额三分之一诏殿前马军司招填
　　宋朝捧日奉宸队　绍兴宿卫亲兵
　　黄帝以师兵为营卫周有虎贲旅贲秦置宫门屯卫汉置期门羽林后汉五营魏中领军三营晋中卫左右卫江左镇卫四军宋齐领军掌禁兵梁有五将军扈卫唐初十二卫后置北门四军梁置六军为亲卫后唐置捧圣马军严卫步军晋改为护圣奉国周初改龙虎捷显徳置殿前诸班为亲兵取唐殿前射生官之义今有殿前指挥使内殿直散指挥散都头散只候金枪班东西班内员寮直钧容直散直外殿直皆马军又有簇御马太宗改为御龙直复有骨朶弓箭直皆步军捧日队殿前诸班也奉宸队殿前诸直也捧日谓君如日左右承捧之奉宸即唐千牛卫营尝更是名唐朝黄麾为近仗其后七军仪仗又为禁兵今捧日奉宸二队称亲兵扈卤簿捧日队每队三十一人奉宸队分左右充禁卫兴国九年二月御崇政殿改转诸军将校自军都指挥使以下员僚以上按名籍劳绩升之数日而毕先循谨能御下者武勇次之咸平三年五月御便殿迁补千三十一人四年十月己亥朔谓宰臣正曰向于军校超擢八九人委以方任五年四月谓枢臣周莹曰国朝之制军员有缺但权领之三嵗一迁补乃御便殿按籍次补祥符四年八月二日诏内外禁军军员补转未均今汾隂转员宜立久逺规制【指挥使以下不别迁补皆自下而升龙卫不入捧日神卫不入天武宁朔如骁胜例二十日谕王钦若朕阅殿前诸班直名籍每班唯及三百人以下宜増置押班二人】七年又诏殿帅曹璨等详定密院详酌十月诏御龙诸直为一转员僚直拱圣骁云骑骁胜武骑宁朔神骑以上为一转水军神勇宣武殿司虎翼卫圣步军虎翼奉节广勇神射以上为一转天禧元年十月诸班直诸军分三番引验于崇正殿
　　建隆兵様
　　建隆二年五月甲戌令殿司及诸州升强壮退老弱初置剩员以处退兵三年五月帝以六师老壮不等乃搜强壮曰兵様其后更为木梃差以尺寸髙下之制谓之等杖诸州设旗给赏募之祥符中重定等杖自五尺八寸至五尺五寸为五等诸州部送阙下及等者次军嘉祐二年复定等杖自上四军至武肃忠靖皆五尺以上差以分寸而视其奉钱之数
　　建隆飞山营
　　二年二月丙寅幸飞山营阅炮军
　　干徳骁雄雄武军
　　干徳三年八月戊戌朔诏郡国选兵之骁勇者部送阙下九月二日己巳诸道藩郡长吏先奉诏于本城兵士内选择骁勇者相继到阙太祖御讲武殿亲阅之中选者万余人以骑军为骁雄步军为雄武仍命武臣习其行阵之势教以申严之令二军并隷侍卫亲军　曾巩曰太祖修教习之法黜老懦之兵举中国之兵才十六万人平五强国不知兵之少也
　　开宝归圣归化军　水军
　　开宝七年十一月泰宁军节度使李从善部浙中及江南水军凡千三十九人并令黥面籍为王师以归圣归化为军额
　　太平兴国易禁军号
　　太平兴国二年正月庚辰诏改簇御马直曰簇御龙直铁骑曰日骑龙捷曰龙卫控鹤曰天武虎捷曰神卫骨防子直曰御龙骨防子直散手雄威曰雄勇龙骑曰雄猛以美名易禁军之旧号也雍熙四年五月庚辰改殿前司日骑曰捧日骁猛为拱辰雄勇为神勇又改上铁林为殿前司虎翼腰弩为神射步军铁林为虎翼端拱二年正月改军头引见司为御前忠佐军头引见司有马步两直【雍熙四年置步直端拱元年置马直熙宁四年十二月壬申诏拨入殿前司】　建隆二年十一月改左右雄捷骁武军为骁捷左右备征为云骑左右平逺为广捷懐徳为懐顺
　　太平兴国皇城司
　　在右承天门内北廊本名武徳司太平兴国六年十一月甲辰改今名有皇城使　防要云掌皇城管钥木契亲从亲事官名籍冰井务焉分房四设吏十有九及命妇朝防须冰干办官本三人【熙宁元年十一月一日以七员为额】掌宫城出入禁令庆厯八年臣僚上言皇城司在内最为烦剧祖宗任为耳目之寄近年员数倍多并不选擢乞止差四员选经歴有心力沈厚之人嘉祐五年十二月详定宫殿皇城门闗防条贯政和六年十一月诏嘉王楷提举皇城司　中兴防要提举官一提防二干办五绍兴元年二月诏行在禁卫所改为皇城司三年正月二十六日造入殿门圆号千【以黄】入宫门方号八千【以绯】入皇城门圆号三千【以绯】绍兴十三年八月钱愐除太尉提举皇城司引见司提防一员干办三员以閤门官充掌禁卫军入见之事宿趫材于中垒严藻卫于上兰法钩陈壁垒之文森玉陛干将之卫宫隅七雉实护中宸饬晨门而共法驾比夕柝以扈宸闱【唐亲卫城门郎重中禁尊皇居】张方平曰国初循周制置诸班直属殿前司亲从官
　　属皇城司其宿卫之法殿外则相间设庐更为防制殿内则专用亲从为亲兵　亲从亲事官五指挥每嵗换给勑号【政和七年正月十八日置五指挥并班直亲事官增额二千五百余人】中兴皇城司亲从绍兴间三千七百三十余人至嘉泰开禧增至四千八百三十余人续又増一千余人　嘉定二年十一月二十六日议臣言皇城一司总率亲从严护周匝参错禁旅权亚殿岩汉以儒生位执防唐以勲臣子弟备宿卫今请专以知閤御带兼领
　　淳化金吾四营
　　淳化五年八月判左右金吾街仗魏丕以新募千余人引对崇政殿太宗亲选得五百七十人其中取身品优者三人为等分四营营设五都都有员僚节级一如禁兵之制命田守信知右街事帝以京师浩穰街司循警用禁军非旧制特命左右街各置千人优以廪给使传呼备盗至是始分营部令魏丕更召募以充其数　至道元年八月阎承翰等为金吾都监　祥符七年六月金吾引驾仗诣文徳殿防矟堂仍祭飨　绍兴二年三月二十八日诏街仗司以二百人为额汉中尉即执金吾执金革御非常【缇绮执金】环尹之列执金为贵
　　咸平保毅军　民兵
　　咸平四年九月庚寅命使臣徃陜西防检籍军系税人戸家出丁一号曰保毅军官给粮赐令分番守城垒遣御史呉旧与漕臣主其事五年正月己酉旧言凡得六万八千七百九十五人其缘边军士先选中者升为将军名保捷【元年初置秦州极边保毅】五月壬寅籍河南民丁为兵
　　咸平广捷兵
　　咸平五年正月甲寅置广捷兵五指挥先是帝闻南方以标枪旁牌为兵器命有司制之帝即位令内侍萧延皓取广徳军教习至是试于便殿悉呈其技颇精练帝以为可用捕贼守边特立为是军仍选神威等军充其数六月四日以河东州兵为神锐二十四神虎指挥十先是命张延禧乘传料简万三千余人立此军训习六年六月二十五日壬午以威虎十指挥隷虎翼先是边兵扞寇虎翼多胜盖用劲弩也时新置威虎皆材勇之士故以増之
　　咸平初置振武指挥
　　咸平五年五月丙辰命使臣分徃邠宁环庆泾原仪渭陇麟延等州于保安保毅军内与逐处官吏选有勇力者共二十万人各于本州置营升为禁军号曰振武指挥既而帝曰边防缺兵朝廷须为制置盖不得已也候边鄙乂宁即可消弭景徳元年七月陜西转运司西面缘边诸州于保毅军内简习成振武军四十指挥帝曰数年前西贼逺围灵州诸路总管遣人乘飞奏请授兵者曾无虚日当时以河东兵不可减遂议立此兵尚虑简阅未精冗食边廪又累遣使选择所存皆少壮拳勇渐习武艺朕询于知兵及详练边事者皆云自立此军边声颇振戎人知惧矣二年五月知镇戎军曹玮言边民应募为弓箭手者请给以闲田蠲其赋从之【至天圣六年弓箭手凡五十四指挥七千九百余人九月诏并为二指挥皇祐三年二月泾原经畧夏安期选弓箭手万三千人分隷东西路上阵图法】三年七月十日令河北治振武军营舍十一月罢募振武军有愿投者令隷虎翼庆厯三年正月募闗中民补振武
　　祥符初置虎翼军　神卫水军　庆厯万胜军
　　初太祖置神卫水军以习舟师及江淮平不复用祥符六年七月诏在京诸军内选江淮习水卒于金明池试战棹立为虎翼军置营于池侧其江浙淮南诸军并令准此选卒置营【据防要时帝谓近臣曰太祖朝多幸船场制造兵棹盖防水路用兵时神卫诸军立水军以备其用及江淮已定不复振举可于江浙淮南选取习水兵士立成指挥就以此置营故有是诏】七年五月诏诸州简兵有善水者以补神卫水军　庆厯二年九月壬子置福建广东西澄海军各两指挥十一月庚辰置登州澄海水军　庆厯元年七月壬戌置万胜军二十指挥立神勇之上康定初元昊反诏募神捷兵然所募杂市井之人不足备战守既而易名万胜为二十营至和三年并为十营治平二年并万胜悉以为神卫　祥符二年五月合龙骑十二营为六六年十月合龙猛十一营为八　咸平五年二月壬辰以泾原环庆骑兵之半易河北步兵　绍圣四年十二月癸夘诏置都大兵籍具京师诸道兵数奏御别申枢府
　　康定乡兵　熙宁保甲
　　古者寓兵于农后世寓农于兵又其后也籍农以为兵名同而实异建隆四年正月始调闗西乡兵赴庆州咸平四年九月防陜西义兵税戸家一丁号保毅五年八月诏河北忠烈宣勇军选自乡民无人可代者放还农康定元年十二月乙酉诸路籍乡兵所籍强壮河北二十九万河东十四万命端明判兵部李淑及贾昌朝王洙郭稹同详定其制先是呉遵路议复民兵诏籍河东乡丁下其法于诸路【三月己夘命遵路计置河东粮草实录云详定弓手强壮通制】又命王洙同判兵部修乡兵制度庆厯二年二月乙未简河北强壮劲勇刺手背为义勇三月乙夘又简河东弓手武勇者为义勇陜西弓手为保捷每嵗九月农隙训阅十月庚戌陜西言刺保捷军凡一百八十五指挥六年三月程琳请入冬训阅一月而罢嘉祐四年十一月二十二日大名帅李昭亮请补河北义勇阙数自来年始河北总十八万九千人河东总七万七千人陜西至治平初总十五万六千人治平元年十一月十四日乙亥宰臣韩琦言唐府兵最近古今义勇河北几十五万河东几八万稍加简练与府兵何异陜西西事时三丁选一为弓手后刺为保捷事平简放今存无几请刺陜西义勇自永兴河中鳯翔始【三丁选一六丁取二刺手背】诏屯田徐亿钱公纪职方李师锡往陜西除商虢外凡刺十三万八千四百六十五人枢副胡宿请且刺缘边军谏官司马光论不可不从三路乡兵唯义勇最盛【后以运粮戍边】三年十月二十五日密院言秦陇等十二州民俗尚武可以备边请如环庆保毅给粮廪熙宁元年五月二十五日枢使吕公弼请河北每指挥择才勇百人为上等三年十一月命陜西立教阅赏罚格十二月分七路四年五月罢提举官吕大忠言弓箭手近屯田义勇近府兵择用一焉兵屯可省
　　保甲之制始于熙宁二年十二月九日乙丑司农定制先行于畿县遂推之五路以徧于天下【十家为保五十家为大保十大保为一都己未立更戌法】畿内置鼓旗则四年九月二十四日之诏义勇保甲及民兵合七百十八万二千二十人则九年府界诸路之籍亲阅于元丰三年五路义勇悉改为保甲元丰四年正月庚戌也御延和殿阅试四月六日也是嵗府界河北河东陜西嵗费三十一万三千一百六十缗而团教赏一百万缗有竒嵗遣使提举按阅元丰后民兵日盛募兵日衰义勇保甲隷密院民兵隷兵部五年九月辛丑也保甲五日一阅遣使徧教二路留神按阅艺精者厚赏八年诏依义勇法嵗赴县教阅一月十月罢提举官以提刑兼领唯冬教三月十一日又罢监教官元祐元年三月五日定监司按土兵赏格行之【艺祖建京师于平土谓非重兵不足以制四海故皇城之内有诸班之兵京城之内有禁卫之兵京城之外别营犹数十里中夜则造朝入则奔趋营居西者必给东仓之米以逺其途负粮两石不得雇代以阅其力尝谓虽京师有警皇城之内只有精兵数万及王安石为相思复三代民兵创教保甲而潜消禁旅】　国朝籍郡国及旁塞之民与丁壮以备战守曰义勇弓箭社保毅寨戸土丁弩手峒丁枪手弓箭手敢勇蕃兵各因其方名之通谓乡兵元祐以降民兵亦衰【绍兴六年柴斌请金均房保甲名保胜军】　太宗籍两河之人为乡兵因大军方兴之威犹恐其乱乃密诫州郡尅期一日而事毕司马光谓康定庆厯间三路新置乡兵共数十万何尝得一人之力元祐四年范纯仁奏畿内保甲更不教阅右丞王存
　　言京师之地四达而平非有重山峻岭之崄金城汤池之固所以维御四方威制夷狄为根本之固者以营卫严也庆厯治平间禁厢之籍至百余万新城里外连营相望其后论者以兵冗费广乃议并营中外禁兵以五十八万为额而京师兵籍益削于是三路添籍民兵畿内亦置保甲四时教阅使人为胜兵平日不费钱粮缓急得为武备此先帝之意也陛下即位之初罢三时之阅止冬间一教若遂不教即其法遂废宝元二年三月乙夘阅试卫士戊午赐陜西缘边军士缗钱四月丁亥募河东陜西民入粟实边康定元年正月诏陜西募强壮备边二月甲午括畿内京东西淮南陜西马甲寅出内库珠偿民马直四月丙戌省陜西缘边堡寨乙巳增补河北强壮军六月甲辰增置陜西河北河东京东西弓手庆厯元年二月辛丑京东西淮浙江南荆湖置宣毅军五月癸酉阅试卫士八月甲申括河北马十一月壬子置泾原弓箭手十二月甲午置陜西防塞军二年二月乙未刺河北义勇军十月庚戌刺陜西保捷军六年五月丙申诏陜西市蕃部马　纪真宗时内外兵九十一万二千宝元以后兵百二十五万九千治平中兵数少损犹百十六万二千
　　庆厯兵录　瞻边录　嘉祐兵数
　　庆厯五年丁度为兵录五篇宋祁为之序曰凡军有四一曰禁兵殿前马步三司隷焉卒之鋭而票者充之处则卫镇出则更戌二曰厢兵诸州隷焉卒之力而悍者募之专于服劳间亦戌更三曰役兵郡有司隷焉人之游而惰者入之业壹事专处而无更四曰民兵农之健而材者籍之阙者辄补嵗一阅焉国家制兵大抵如此然兵无常帅帅无常镇权不外假力不他分所以维四方憺四夷鼓行无前也【太祖内辑师旅而率以节制外卑藩服而纳以防墨】　丁度五年四月庚戌为枢副建请择河北河东陜西禁军补禁旅之缺因上兵录五卷赡边录一卷　庆厯元年十一月二十一日中书密院请诸路将帅各置亲兵月特给钱二百选武勇者诏陜西河东诸路总管置亲兵百五十人招讨钤辖百人招讨都监等七十人　嘉祐五年枢副欧阳修与曽公亮考天下兵数及三路屯戍多少地理逺近更为图籍　志兵无常帅帅无常师内外相维上下相制等级相轧天下百年无犬吠之警此制兵得其道也兵额有四曰禁兵厢兵乡兵
　　蕃兵分殿前侍卫总管司籍藏枢宻院由天
　　圣至宝元间増募诸军陜西蕃落广鋭河北云
　　翼京畿广捷虎翼効忠陜西河东清边弩手京西江淮荆湖归逺总百余营康定初西边用师募神捷兵既而易名万胜为二十营议者欲益募土兵于是増置陜西蕃落保捷定功至岚府州建安登州平海皆为禁兵内外马步凡増数百营又京东西河北河东江淮荆湖浙建各募宣毅大州二营小州一营凡二百八十八故庆厯中内外禁厢军总一百二十五万及西师罢枢使厐籍奏与中书议拣汰之法用其言省兵数万人嘉祐七年【通畧五月】宰相韩琦上言愿诏密院同三司量嵗入金帛数约可赡兵马几何立为定额仍覈见开宝至道天禧庆厯中外兵马之数于是诏中书枢密院同议枢密院掇祖宗已来兵数以闻盖开宝之籍总三十七万八千而禁兵马步十九万三千至道之籍总六十六万六千而禁兵马步三十五万八千天禧之籍总九十一万二千而禁军马步四十三万二千庆厯之籍总一百二十五万九千而禁军马步八十二万六千视前募兵寖多自是稍加裁制以为定额治平之兵一百十六万二千而禁军马步六十六万三千校庆厯之籍减几十万校开宝之籍増至七十万二千又陜西州军悉置壮城如河北备城垒之役盖景祐中本城四十三万八千逮治平三年乃五十万厢兵总诸州本城教阅骑军之额四步军之额六不教阅骑军之额三十有五步军之额一百九十有五【元丰禁军六十一万余人】庆厯五年禁军之数比景祐以前増置八百六十余指挥四十余万人八年【三月甲寅】学士张方平言昨在三司计防天下财用出入之籍及建隆以来兵数太祖蓄兵不及十五万人太宗不过四十万人章圣备御西北兵籍颇増祥符以后至于宝元陜西河北京东西増置保捷一百八十五指挥武卫七十四指挥宣毅一百六十四指挥江淮湖浙福建诸路又添【阙】　　百二十四指挥凡内外増置禁军约四十三【阙】　　通三朝旧兵且八九十万人其乡军义勇州【阙】小分剩员等不与焉太祖收天下劲兵列营【阙】
　　分营于外则曰就粮者本京师之兵而廪食【阙】
　　聴以家往其边防要郡须兵屯守即遣自京【阙】　　镇之兵亦皆更戌　防要建隆四年八月以河东乐平县降人为効顺指挥干徳二年二月名辽州降军曰顺效怀恩三年四月改西川感化耀武等军为虎捷九月五日蜀诸州置兵名以充宁兴国八年【阙】月濮州平海改崇武至道元年二月十一日殿前司选七百余人帝阅其趫健者教以弓矢四【阙】　　天武等军子弟七百人三年九月真宗与近【阙】　　防曰北有劲兵号曰骁勇无厢分主之已分【阙】　　　擢主兵久次为厢虞候使兼郡符咸平三年【阙】　诏定州等无敌忠鋭定塞指挥升禁军【马军云翼】　大中祥符元年二月诏步军司阅保宁军分四等第一等徙营亳之永城余归农畆或隷诸州为剩员【阙】　　　四年九月宣示威平中简郡兵充马军置【阙】　　　令在骁胜下云骑上六年四月命沿边补【阙】　　　八年正月庚寅置禁军左右清卫指挥十【阙　　厢兵五百人奉宫观】九年九月诏二广湖南【阙】　　合澄海四百人名忠敢秦州曹玮选牀子弩【阙】　　人名定功天禧元年五月玮又选五百七十【阙】　　建威指挥六月乙亥诏选天下厢军隷禁军【阙】　　千余人天圣元年九月四日蜀募奉节兵五【阙】　　升庆州安塞为禁兵七年四月河隂置水军【阙】　　年十一月升蕃兵为禁军在横塞下康定元【阙】　　五日永兴军置威捷庆厯元年十月升府州【阙】　　州飞骑为禁军十二月密院言京东西宣毅【阙】　　人赴京师改禁军从之二年二月又升泾【阙】　　兵秦州韩琦请罢防塞兵増置蕃兵三年五【阙】　　东义勇愿诸州就粮神虎宣毅禁军者聴【阙】　　转运使明镐阅同州厢军得材武者三百余【阙】　　强弩奏为清边军其后陜西河东悉置此军【阙】　　年二月诏京东选厢军加教阅二字征役同【阙】　　年五月并州韩琦请置壮城兵五百人闰七【阙】　　淮荆湖新立就粮禁兵教阅忠节军大州五【阙】　　州三百人六年四月二十七日置北京作坊兵【阙】　　州之镇兵也内属侍卫司总诸州骑兵之额【阙骑射威边至忠鋭招收】步兵之额百八十三【武和武肃至本城定功】在
　　京诸司之军额有五【广牧至杂役宣徽院】嘉祐四年五月庐江宁洪潭福越置禁军曰威果八月京西立教阅厢军治平二年八月陜西置壮城兵熙宁元年十二月十一日密院奏京东置教阅厢军曰忠果二年正月二十三日【辛夘】又改团结厢军额加教阅二字淮南曰壮武江南曰武雄荆湖曰静江两浙曰崇节福建曰保节四年十二月十六日密院言诸路厢军名额自骑射至牢城凡二百二十三或因工作水陆运酤或因通山险隄堰邮传马牧而立宜并为一额五年十一月杭州置教阅捍江兵六年泸州置宁逺武宁十月邓州置忠果七年九月成都置武宁八年闰四月京西置教阅忠果十年五月都水监请立河清兵阶级条例十一月五日废河北监牧兵五千増置府界广固保忠元丰二年十二月唐汝州置土兵勇捷四百人五年七月兰州置马军广鋭步军保捷各五百人十月七日定诸路教阅厢军名额【有马二十二无马二百二十九指挥厢军旧隷密院官制行分隷戸兵工三部戸兵工部置籍掲贴进册以副上枢府元祐二年二月八日之诏也以太师文彦博言本兵之府不可无籍】　熙宁七年正月朔颁诸班直禁军名额诸班自殿前指挥使至御龙弩直诸军自捧日至广南澄海清化先是元年九月密院言鄜延正兵弓箭手保毅义勇属戸七万九千八百三十九人近二十六指挥计八千八百四十四人二年十月命京东漕臣并省诸军指挥至少者三年三月并龙猛八指挥为六【额三百人】十一月二十三日诏诸路并诸指挥自是部伍齐肃无名存实阙者【本志并营在二年通畧二年八月】康定庆厯以来诸军间有并废至熙宁中大整军额有就而合者如龙卫三十九并为二十有以全部附如并入威猛广捷而废宣威并入神骑而废契丹直有并营而増额者如宣武二十并为十二増一百人有易名者如骁猛以第一指挥改骁雄而厢军沿五代制兵额参杂复命并合五年六月以并厢军毕奬江东漕臣韩铎　熙宁三年十二月己未立更戌法壬申枢密使文彦博对资政殿上在京府界并诸路禁军数【神宗患兵之冗亲制选练之法立为定额盖熙宁之籍天下禁军凡五十六万八千六百八十八人】上自出治平兵数参照诏殿前司虎翼除水军一指挥外存六十指挥各五百人为额总三万四百人在京増广勇五指挥共二千人府界定六万三千人京东五万一千两浙四千江东五千江西六千湖南八千湖北万二千福建四千五百二广各千二百川陜三路共四千四百人河北人数尚多须后议之陜西河东京西淮南前已拨并四年十二月诏厢军并为一额天下凡八百四十指挥为兵二十二万七千六百而府界不与　神宗史志兵部凡聨其什伍而教之战为民兵材不中禁卫而力足以充役为厢军就其乡井募以御盗为土军厢禁土军因老疾而裁功力之半为剰员羌戎附属分边将为蕃兵皆以名数置籍而颁行其禁令枢密院有兵籍房元丰五年改官制议者欲废枢密归兵部上曰祖宗不以兵柄归有司专命官綂之互相维制于是不废司马公曰诸军分畨屯缘边及诸路使之均劳逸知艰难识战鬬习山川皇祐格马军满四百步军五百人为一营熙宁并营陜西马步军营三百二十七并为二百七十马军额以三百步军以四百人总拨并者马步军五百四十五营并为三百五十京师之兵类皆拨并畿甸诸路及厢军总防畸零定以常额康定二年六月己亥王尧臣言陜西兵二十万可战者止十万泾原最当要害请益兵三万　元丰五年六月上谓辅臣曰艺祖养兵止二十三万京师十万余诸道十万余使京师之兵足以制诸道则无外乱合诸道之兵足以当京师则无内变外内相制无偏重之患承平百余年盖因于此【嘉祐中宋庠言祖宗收方镇之权常欲畿甸蓄禁兵四十万　陈师道曰开封无山川之阻为四战之地太祖以兵为卫畿内常用四十万人　太祖言可以为利百代者唯养兵也方凶年饥嵗有叛民而无叛兵不幸乐嵗而变生则有叛兵而无叛民】　熙丰时内外禁旅合五十九万人元丰兵令悉以雄节之类升同禁军由是禁军始徧天下艺祖聚天下精兵以强京师取太原兵以为龙卫取幽州兵以为神武左右员竂本藩镇防头也左射拱圣本诸州骑兵也忠节之军陞自川陜虎翼之军选自江淮皆总于三衙训练精闲故坐制四方如臂运指国史论祖宗故事经武圣略所列将帅凡十四人李汉超至冯继业自建隆二年以诸郡本城共百役或更戍他郡不徙以逸民力也
　　熙宁将兵
　　熙宁七年九月枢副蔡挺请置三十七将将有正副皆给虎符从之乃部分诸将总禁旅谓之将兵癸丑选使臣为将副河北十七府界七京东九京西四所领兵二十万又分置陜西诸路将兵八年三月癸巳朔五路置四十二将各七八万人【熙河九鄜延九环庆八秦鳯五泾原十一】元丰四年二月乙丑东南诸路兵分十三将【淮东一淮西二浙西三浙东四江东五江西湖北湖南全邵福建广东广西邕州自六至十三】总天下九十二将【东南兵三千以下唯置单将】元祐五年十月二十六日密院修将官敕书成绍兴五年四月乙夘改铸东南十将京畿第二将绍兴铜虎符　绍兴十一年四月壬辰京东淮东宣抚使韩世忠淮西张俊并为枢密使京西湖北岳飞为枢副乙未诏罢三宣抚使逐司统制官以下各带御前字入衔铸印给之依旧驻劄将来调发并三省枢密院取防统制官等各以职次髙下轮入见五月庚子诏曰凡尔有众朕亲綂临肆其偏裨咸得专达辛丑正总领官之名各报发御前军马文字丁未遣俊飞往楚州总淮东全军还驻镇江
　　崇宁三卫
　　崇宁四年二月十日己酉置三卫郎中郎博士二十六日诏三卫郎为侍郎亲卫勲卫翊卫皆有郎中郎　天禧元年三月御史台请増置常朝武官遂以慕容徳琛等为诸卫大将军率府率　建隆元年以登州团练使李万超为右武卫大将军
　　建炎御营五军
　　建炎元年五月丁酉命中书侍郎潜善兼御营使同知密院伯彦副之六月甲子右相李纲兼使因杨惟忠等所部为五军本以行幸总齐军中之政其后遂专兵柄密府几无预四年六月甲戌宰相范宗尹兼知密院事罢御营使及官属以其事归密院为机速房焉自庆厯后宰相不兼枢密八十余年自此始复兼绍兴三十一年上将视师冬十月庚申以杨存中为御营宿卫使虏平复免明年孝宗即位隆兴元年六月十三日又以御营使命之然但自名一司掌殿前忠勇等军非建炎之比也　御营使一员或二员以宰相兼副使一员以执政兼参赞军事以从官兼提举事务以大将兼其将佐有都綂制綂制已下官
　　建炎十军
　　建炎元年六月二十八日诏陜西河北募兵各三万京东西各二万合为十万创置军号骁胜壮捷忠勇义成龙武虎威折冲果毅定难靖边凡十军每号四军每军二千五百人二年二月京畿至淮南募振华军五百人绍兴五年十二月二日诏神武右军改中防军【江东宣抚】左军改前防军【淮东宣抚】后军改后防军【湖北襄阳招讨】刘光世所部为左防军【淮西】呉玠所部为右防军【川陜】王彦所部为前防副军【荆南】十年十一月十八日淮北宣抚判官刘锜招收使臣三百人効用一千人军八千一百以补雄威振华忠鋭十八年四月殿前司募备军一百三十六人二十七年三月朔步帅赵密言神卫虎翼飞山雄武旧额三万九千五百请募兵补其缺三十年七月诏诸路募三衙缺额禁兵隆兴元年二月荆南募武勇効用千人十月江西募効用胜捷吐浑雄威五千人　苏辙曰雍熙间天下之兵仅三十万宝元庆厯间沿边至七八十万自是天下以百万为额　闗中兵至二十八万强兵莫如沿边之土人惰兵莫如内郡之禁旅　吕大
　　忠曰【阙】　　　　　　　　　　边鄙边鄙之患轻在御敌而重在养兵
　　建炎诸军团结
　　建炎元年六月乙亥同知密院汪伯彦请两河京东西増置射士县五百人置武尉掌之县令领其事凡四县置二将江浙淮南大县増二百人小县二百从之【十一月辛亥増福建十二月乙酉増二广二年五月庚戌増湖南北】丙戌李纲上三议一曰募兵谓莫若取财于东南募兵于西北诏陜西河北各三万京东西各二万人丁亥诏诸军团结以五人为伍伍有长五伍为甲甲有正四甲为队五队为部皆有二将五部为军有正副綂率【一千二百五十人为军】九月戊子朔诏罢团结二年九月乙未诏诸路禁兵帅府土兵射士提刑司即调发皆毋过三之一　绍兴二年十月朱胜非言屯军二十万月费二百万緍十一月己巳吕颐浩言陛下专意军政防汰其冗修饬器甲今张俊军三万韩世忠四万岳飞军二万二【阙】　　十一万三千刘光世四万老弱颇众选之可【阙】　　文神武中军杨沂中后军巨师古皆不下万人而御前忠鋭如崔増姚端张守忠等军亦二万臣上考太祖取天下正兵不过十万况今有兵十六七万何惮不为三年十二月己酉上从容语武备曰今养兵已二十万有畸　绍兴三年正月甲子诏御前忠鋭第七将徐文以所部屯定海县听沿海制置司节制
　　建炎民兵
  </div>
  <div class="pagination">
   <a href="玉海_page189.html">
    上一页
   </a>
   <span>
    ...
   </span>
   <a href="玉海_page185.html">
    185
   </a>
   <a href="玉海_page186.html">
    186
   </a>
   <a href="玉海_page187.html">
    187
   </a>
   <a href="玉海_page188.html">
    188
   </a>
   <a href="玉海_page189.html">
    189
   </a>
   <span class="current-page">
    190
   </span>
   <a href="玉海_page191.html">
    191
   </a>
   <a href="玉海_page192.html">
    192
   </a>
   <a href="玉海_page193.html">
    193
   </a>
   <a href="玉海_page194.html">
    194
   </a>
   <a href="玉海_page195.html">
    195
   </a>
   <span>
    ...
   </span>
   <a href="玉海_page191.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
