<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 696 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 696 页/共 1019 页</h1>
    <div class="content">　　黍穰【左传使巫以桃茢先祓殡注茢丨丨疏杜云茢丨丨者今世所谓苕蒂者或用薍穗或用丨丨是二者皆得爲之也　酒谱凡人醉卧丨丨中必成癞醉而饮茶必发膀胱气食咸多成消中】
　　黍谷【北史文传淹中稷下八儒三墨之异漆园丨丨名法兵农之别　刘向别録燕有谷寒不生五谷邹衍吹律而温气至堪黍今谓之丨丨　明一綂志丨丨山在顺天府怀柔县东四十里跨密云县界亦名燕谷山　阮籍奏记邹子居丨丨之隂而昭王陪乘　庾信谢赵王赉丝布启灵台久客从此数炊丨丨长寒于今更暖　阮籍清思赋寒风迈于丨丨兮父诲子而游防申孺悲而毋归兮吴鸿哀而象生】
　　黍良【水经注洛水又东丨丨谷水入焉南出金门】
　　黍田【王勣游北山赋序酒瓮多于步兵丨丨广于彭泽皇甫松大隐赋灌于陵之药圃耕彭泽之丨丨张籍赠殷山人诗世业公侯族生涯丨稷丨　王禹偁恭闻种山人表谢急征不赴诗吾君若问徴君意自】
　　【有东臯种丨丨】
　　黍民【中华古今注昔河内人见有人马数千万皆如黍米游动往来从旦至暮家人与火烧之人皆蚊蚋马皆成大蚁故呼蚊蚋曰丨丨蚁曰驹也】
　　黍醴【礼记内则见稻醴下】
　　黍肫【春秋桓公八年己卯烝公羊传秋曰尝注荐尚丨丨尝者先辞也秋谷成者非一黍先熟可得荐故曰尝　又谷梁传注见稻雁下】
　　黍酏【礼记内则或以酏爲醴丨丨浆水醷滥】
　　黍糕【四民月令冬至之日荐丨丨先荐冥以及祖祢其进酒肴及谒贺君师耆老如正日】黍餹【捜神记晋永嘉中有天竺胡人来渡江南其人有数术能断舌复续吐火其吐火先有药在器中取火一片与丨丨合之再三吹呼已而张口火满口中因就爇取以炊则火也】
　　黍饵【歳华纪丽重阳丨丨注玉烛宝典曰食饵者谓黍秫并收之也】
　　黍饭【本草见黍米下】
　　黍食【山海经大荒东经有蔿国丨丨使四鸟虎豹熊罴又有白民之国帝俊生帝鸿帝鸿生白民白民销姓丨丨使四鸟虎豹熊罴　又有黒齿之国帝俊生黒齿姜姓丨丨使四鸟　又有招摇山融水出焉有国曰元股丨丨使四鸟　又大荒南经帝俊妻娥皇生此三身之国姚姓丨丨使四鸟　乂有盈民之国于姓丨丨又有人方食木叶】
　　黍麴【歳华纪丽丨丨犊车】
　　黍臛【酉阳杂俎近代婚礼女嫁之明日其家作丨丨】
　　黍发【束晳补亡华黍诗丨丨稠华禾挺其秀】
　　黍秀【诗黍离疏黍言离离稷言苗则是丨丨稷未秀】
　　黍熟【春秋谷梁传桓公八年春正月己卯烝注春祭曰祠夏祭曰禴秋祭曰尝冬祭曰烝疏何休云祠犹食也犹继嗣也春物始生孝子思亲继嗣而食之也礿者麦始熟可礿也尝者丨先丨可得荐故曰尝烝众也所荐众多芬芳备具故曰烝　管子以夏日至始数四十六日夏尽而秋始而丨丨天子祀于太祖其盛以黍沈佺期入少密溪诗相留且待鸡丨丨夕卧深山萝月春　孟浩然戏题诗已言鸡丨丨复道瓮头青　祖】
　　【咏归汝坟山庄留别卢家诗对酒鸡丨丨闭闗风雪时窦巩永宁小园寄接近校书诗东臯丨丨君应醉棃叶初红白露多　王安石食黍行谓言丨丨同一炊歘见陇上黄离离　髙启晓睡诗厨中丨丨呼未起妻子嗔嘲竟谁恤】
　　黍离【诗彼丨丨离彼稷之苗　又序丨丨闵宗周也春秋谷梁传序孔子观沧海之横流廼喟然而叹曰文王既没文不在兹乎言文王之道丧兴之者在已于是就大师而正雅颂因鲁史而修春秋列丨丨于国风齐王德于邦君所以明其不能复雅政化不足以被羣后也　罗虬比红儿诗陌上行人歌丨丨三千门客欲何之】
　　黍滑【周礼考工记量其薮以黍以眡其同也注丨丨而齐以量两壶无赢不足则同】
　　黍炊【吴澄灵兴避暑诗丨丨邯郸枕树响箕山瓢】
　　黍黏【齐民要术凡丨丨者收薄穄味美者亦收薄难舂】
　　黍雪【家语孔子侍坐于哀公赐之桃与黍焉哀公请食孔子先食黍而后食桃左右皆掩口而笑公曰丨者所以丨桃非爲食之也孔子曰丘知之矣然夫黍者五谷之长郊礼宗庙以爲上盛果属有六而桃爲下祭祀不用不登郊庙丘闻之君子以贱雪贵不闻以贵雪贱今以五谷之长雪果之下者是从上雪下臣以爲妨于教害于义故不敢公曰善哉　王安石桃花诗攀条弄芳畏晼晚已见丨丨盘中毛】
　　稷
　　稷米【尔雅粢稷注今江东人呼粟爲粢疏左传云粢食不凿粢者稷也曲礼云稷曰明粢是也郭云今江东人呼粟爲粢然则粢也稷也粟也正是一物而本草丨丨在下品别有粟米在中品又似二物故先儒甚疑焉　山海经西山经凡西次三经之首崇吾之山至于翼望之山凡二十三山六千七百四十四里其神状皆羊身人靣其祠之礼用一吉玉瘗糈用丨丨　本草丨丨气味甘寒无毒】
　　稷黍【诗肃肃鸨羽集于苞栩王事靡盬不能萟丨丨又琴瑟击鼓以御田租以祈甘雨以介我丨丨以谷我士女】
　　稷谷【礼记玉藻疏见稷食下】
　　稷桑【晋语公使太子伐东山至于丨丨翟人出逆申生欲战狐突谏曰不可突闻之国君好内适子殆社稷危若惠于父而逺于死惠于众而利社稷其可以图之乎况其危身于翟以起防于内也】
　　稷山【后汉书郡国志河东郡闻喜邑有丨丨亭　周书韦孝寛传汾州之北离石以南悉是生胡抄掠居人阻断河路孝寛深患之而地入于齐无方诛剪欲当其要处置一大城乃于河西征役徒十万甲士百人遣开府姚岳监筑之岳色惧以兵少爲难孝寛令汾水以南傍介山丨丨诸村所在纵火齐人谓是军营遂收兵自固版筑克就卒如其言　明一统志丨丨县在平阳府绛州城西五十里春秋晋侯治兵于稷即此　又丨丨在常州府江隂县东二十里亦名薛山相传唐薛稷别业在此山侧有覆酒山　又丨丨在绍兴府城东五十里越絶云丨丨者句践济戎台旧经越王种菜于此又丨丨在青州府临淄县西南十三里齐记补遗云上有后稷祠故名】
　　稷神【山海经注见稷泽下　明一统志丨丨山在平阳府稷山县南五十里后稷始播谷于此山】稷丘【列仙传丨丨君泰山下道士也武帝时以道术受赏赐髪白再黒齿落更生】
　　稷蜂【韩诗外传丨丨不攻而社防不熏非以丨丨社防之神其所托者善也】
　　稷泽【山海经西山经峚山丹水出焉西流注于丨丨其中多白玉是有玉膏其源沸沸汤汤郭注后稷神所冯因名　又乐游之山桃水出焉西流注于丨丨是多白玉其中多防鱼】
　　稷下【史记田完世家齐宣王喜文学游説之士自如驺衍淳于髠田骈接予愼到环渊之徒七十六人皆赐列第爲上大夫是以齐丨丨学士复盛且数百千人注齐有稷门城门也谈説之士期防于丨丨也　梁昭明太子七契言逾却秦之鲁辨超丨丨之田　庾信思旧铭序髙台已倾丨丨有闻琴之泣壮士一去燕南有击筑之悲】
　　稷州【唐书髙祖纪武德四年闰月乙卯如丨丨】
　　稷坛【元史祭祀志社坛土用青赤白黒四色依方位筑之中间实以常土上以黄土覆之筑必坚实依方靣以五色泥饰之四靣当中各设一陛道其广一丈亦各依方色丨丨一如社坛之制惟土不用五色】稷门【左传初公筑台临党氏见盂任从之閟而以夫人言许之割臂盟公生子般焉雩讲于梁氏女公子观之园人荦自墙外与之戏子般怒使鞭之公曰不如杀之是不可鞭荦有力焉能投盖于丨丨注盖覆也丨丨鲁南城门走而自投接其屋之觕反覆门上　史记田完世家见稷下下】
　　稷食【礼记玉藻子卯丨丨菜根疏正义曰纣以甲子死桀以乙卯亡后王以爲忌日丨丨者食饭也以稷谷爲饭以菜爲羮而食之】
　　稷南【仪礼有司彻主妇反取笾于房中执枣糗坐设之枣在丨丨糗在枣南】
　　稷西【元史祭祀志至元三十年正月始用御史中丞崔彧言于和义门内少南得地四十畞爲坛垣近南爲二坛坛髙五丈方广如之社东丨丨相去约五丈】
　　稷官【书舜典禹拜稽首让于稷契暨臯陶传居丨丨者弃也契臯陶二臣名　又汝后稷疏上文让于稷契益稷云暨稷吕刑云稷降播种国语云丨爲天丨单名爲稷尊而君之称爲后稷故诗传孝经皆以后稷爲言非官称后也　诗诞食匍匐章疏言后稷可美大矣是其本有天性种则美好于后果爲丨丨而天下赖】稷字【傅咸驳改社表周礼封人掌设社壝无丨丨今帝社无稷盖出于此】
　　稷功【书暨稷播奏庶艰食鲜食疏郑云与稷教人种泽物菜蔬艰厄之食丨丨在于种谷不主种菜蔬也言后稷种菜蔬艰厄之食传记未有此言也】
　　稷事【书汝后稷疏稷是五谷之长立官主此丨丨后训君也帝言汝君此稷官布种是百谷以济救之追美其功以劝勉之】
　　稷契【卨同书舜典曰咨四岳有能奋庸熙帝之载使宅百揆亮采惠畴佥曰伯禹作司空帝曰俞咨禹汝平水土惟时懋哉禹拜稽首让于丨丨暨臯陶帝曰俞汝往哉　杜甫有事于南郊赋盖九五之后人人自以遭唐虞四十年来家家自以爲丨丨又咏懐诗许身一何愚窃比丨与丨】
　　稷嗣【史记叔孙通传汉王拜叔孙通爲博士号丨丨君汉书髙帝纪于是诸侯王及太尉长安侯臣绾等三百人与博士丨丨君叔孙通谨择良日二月甲午上尊号汉王即皇帝位于汜水之阳】
　　稷黏【尔雅众秫注谓黏粟也众一名秫谓黏粟也疏説文云丨之丨者也与谷相似米黏北人用之酿酒其茎秆似禾而麤大者是也】
　　秬
　　秬秠【诗大雅诞降嘉种维丨维丨维穈维芑恒之丨丨是获是畞恒之穈芑是任是负以归肇祀传丨黑黍也丨一桴二米也】
　　秬黍【书洛诰予以秬鬯二卣疏制典当待太平我以时既太平即以丨丨鬯酒盛于二卣罇内我言曰当以此酒须明洁致敬于文武我则拜手稽首告文武以美享　周礼鬯人掌共秬鬯疏云掌共秬鬯者此直共丨丨之酒无郁也　左传其藏冰也深山穷谷固隂沍寒于是乎取之其出之也朝之禄位賔食丧祭于是乎用之其藏之也黒牡丨丨以享司寒其出之也桃弧棘矢以除其灾　尔雅丨黑丨疏李廵曰黒黍一名丨丨秬即黒黍之大名也秠是黑黍之中一稃有二米者别名之爲秠若然秬秠皆黒黍矣而春官鬯人注云酿秬爲酒秬如黒黍一秠二米言如者以黑黍一米者多秬爲正称二米则秬中之异故言如以明秬有二等也秬有二等则二米亦可爲酒鬯人之注必言二米者以宗庙之祭唯祼爲重二米嘉异之物鬯酒宜当用之故以二米解鬯其实秬是大名故云酿秬爲酒】
　　秬草【齐书髙祖纪丨丨腾芳于郊园景星重晖于清汉】
　　秬鬯【书洛诰予以丨丨二卣曰明禋拜手稽首休享传周公摄政七年致太平以黒黍酒二器明洁致敬告文武以美享既告而致政成王留之本説之疏释草云秬黑黍释器云卣中罇也以黑黍爲酒煮郁金之草筑而和之使芳香调畅谓之丨丨酒二器明洁致敬告文王武王以美享谓以太平之美事享祭也　又文侯之命王曰父义和其归视尔师宁尔邦用赉尔丨丨一卣彤弓一彤矢百卢弓一卢矢百马四匹父往哉柔逺能迩惠康小民无荒宁　又书序平王锡晋文侯丨丨圭瓒作文侯之命　诗厘尔圭瓒丨丨一卣告于文人传秬黑黍也鬯香草也筑煮合而郁之曰鬯卣器也九命锡圭瓉丨丨　周礼鬯人掌共丨丨而饰之注丨丨不和郁者饰之谓设巾　左传王命尹氏及王子虎内史叔兴父防命晋侯爲侯伯赐之大辂之服戎辂之服彤弓一彤矢百玈弓矢千丨丨一卣虎贲三百人　后汉书袁绍传注礼含文嘉曰九锡一曰车马二曰衣服三曰乐器四曰朱戸五曰纳陛六曰虎贲之士百人七曰斧钺八曰弓矢九曰丨丨】
　　秫
　　秫米【范成大冬日田园杂兴诗尘居何似山居乐丨丨新来禁入城】
　　秫麦【晁补之同毕公叔饮城东诗铜斗酿丨丨竹枝弋鳬鸿】
　　秫黍【本草见黍米下】
　　秫粟【急就篇注见秫稷下】
　　秫稷【急就篇稻黍丨丨粟麻秔注丨似粟而黏亦可爲酒丨粟一种但二名耳亦谓之粢】
　　秫田【方岳次韵田园居诗带郭林塘尽可居丨丨虽少不如归　袁桷诗老来爱酒不得饮归向桃源种丨丨　方澜渊明诗尚不归莲社谁能爱丨丨】
　　秫酒【梅尧臣送张子野秘丞知鹿邑诗公丨时爲丨晨庖日有鱼　曹伯启冬至日白霫道中诗穷途却值书云节丨丨糠灯语夜防】
　　秫粉【蔬食谱团团丨丨防防蔗霜浴以沉水清甘且香】
　　秫熟【马祖常石田山居诗丨丨何论酒鱼来不计钱】
　　秔【粳通】
　　秔稻【尔雅稌稻疏案説文云沛国谓稻爲糯丨丨属也字林云糯黏稻也丨丨不黏者本草以粳米稻米爲二物秔与粳古今字然秔糯甚相类黏不黏爲异耳依说文稌稻即糯也　史记滑稽传见姜枣下　后汉书杜笃传畎渎润淤水泉灌漑渐泽成川丨丨陶遂宋史地理志两浙路有鱼盐布帛丨丨之产　乂食货志江北之民杂植诸谷江南专种丨丨　记事珠渊明尝闻田水声倚杖久听叹曰丨丨已秀翠色染人时剖胸襟一洗荆棘此水过吾师丈人矣　张谓长沙土风碑铭序见荃蘅下　扬雄长杨赋见棃栗下　谢灵运防吟行滮池漑丨丨轻云暧松杞　苏颋奉和圣制至长春宫登楼望稼穑诗变芜丨丨实流恶水泉通　李邕歴下新亭诗负郭喜丨丨安时歌吉祥　杜甫移居东屯诗烟霜栖野日丨丨熟天风　又出塞诗云帆转沧海丨丨来东吴　苏轼田妇叹今年丨丨熟苦迟庶见霜风来防时　苏辙李氏国诗髙原种菽粟陂泽满丨丨　陆游诗平畴逺风丨丨香　岑安卿灌畦诗年饥见丨丨万民免煎熬　杨载寄曹云西诗丨丨色枯云惨惨芰荷声急雨淙淙　吴澄赠樊秀才诗葡萄天马来边徼丨丨云帆出越吴　张翥分题送京兆赵耕师尹之临安路帅府照磨得通海湖诗丨丨收田利蒲鱼入市饶　杨基早秋江墅晚步诗晚渚芙蓉轻落片午前丨丨细开花】
　　秔秫【陶宗仪南村杂诗葵菘浮雨甲丨丨吐新葩】
　　粳糯【尔雅疏见秔稻下本草集解见米酒下】
　　秔稌【苏轼东坡诗下隰种丨丨东原莳枣栗　贡师泰过仙霞岭诗水耕杂丨丨火种饶黍稷】粳米【尔雅疏见秔稻下　本草集解景曰丨丨即今人常食之米但有白赤小大异族四五种犹同类也可作廪米　观弥勒菩萨下生经尔时阎浮地内自然生丨丨亦无皮裹极爲香美食无患苦】粳粒【陆游雨中夕食戏作丨丨防红愧食珍蒋芽初白喜尝新】
　　籼
　　籼米【本草丨丨气味甘寒无毒】
　　籼粟【本草粟释名丨丨】
　　粱
　　粱粟【诗朱注见穈芑下】
　　粱菽【嵇康难自然好学论是以贪生之禽食园池之丨丨求安之士乃诡志以从俗】
　　粱米【元史百官志见果下】
　　粱秫【礼记内则见菽麦下】
　　粱糗【左传陈辕颇出奔郑道渴其族辕咺进稻醴丨丨腵脯焉　韩诗外传昔郭君出郭谓其御耆曰我渴欲饮御者进清酒曰我饥欲食御者进干脯丨丨曰何备也御者曰臣储之曰奚储之御者曰爲君之出亡而道饥渴也】
　　粱醴【礼记内则见稻醴下】
　　穈
　　穈粟【王令藏芝赋见薇蕨下】
　　穈芑【诗恒之丨丨朱注丨赤粱粟也丨白粱粟也】
　　粟
　　粟米【书禹贡四百里丨五百里丨传所纳精者少麤耆多疏正义曰直纳丨丨爲少禾藁俱送爲多其于税也皆当什一但所纳有精麤逺轻而近重耳　孟子有丨丨之征　尔雅粢稷注见稷米下　魏志常林传注沭并字德信年六十余自虑身无常豫作终制至嘉平中临困又敕无设搏治丨丨之奠　本草丨丨气味咸微寒无毒】
　　粟粒【梅尧臣和永叔尝新茶诗石缾煎汤银梗打丨丨铺靣人惊嗟】
　　粟穗【范成大小溪县诗梓花红绽碎丨丨緑垂低】
　　粟糠【本草丨丨主治痔漏脱肛和诸药薰之】
　　粟秕【书仲虺之诰肇我邦于有夏若苗之有莠若丨之有丨传始我商家国于夏世欲见翦除若莠生苗若秕在粟恐被锄治簸飏】
　　粟菽【谢灵运山居赋兼有凌陆麻麦丨丨　杜甫暮秋枉裴道州手札率尔遣兴寄递呈苏侍御涣诗鸟雀若肥秋丨丨蛟龙欲蛰寒沙水】
　　粟谷【梁捉搦歌丨丨难舂付石臼弊衣难防付巧妇】
　　粟麦【唐书食货志太宗诏畞税二升丨丨秔稻随土地所宜　冯福京游盖竹洞记见麻豆下】粟麻【急就篇稻黍秫稷丨丨秔注麻谓大麻及胡麻】
　　粟靣【黄廷坚团茶诗鹅溪水练落春雪丨丨一杯増目力】
　　粟冰【书益稷藻火粉米传藻水草有文者火爲火字粉若丨丨米若聚米疏粉若丨丨者粉之在粟其状如冰米若聚米耆刺绣爲文类聚米形也】
　　粟山【明一统志丨丨在彰德府武安县东南十二里相传秦白起拒赵亷颇于此赵将絶粮起命将士以布嚢盛粟积至山巅赵军乃退土人至今呼爲丨丨】
　　粟特【周书丨丨传丨丨国在葱岭之西盖古之庵蔡一名温郍沙治于大泽在康居西北保定四年其王遣使献方物】
　　粟堆【明一统志丨丨山在真定府赞皇县东南十五里杨万里访子上不遇观木犀而归诗苔砌落深金布地水沉蒸透丨丨盘】
　　粟坂【周书宇文贵传宕昌王梁弥定爲宗人獠甘所逐来奔又有羌酋傍乞铁忽因梁企定反后据有渠株川拥种类数千家与渭州民郑五丑扇惑诸羌同反凭险置栅者十余所太祖令贵与豆卢宁史宁讨之贵等擒斩铁忽及五丑史宁又别击獠甘破之乃纳弥定并于渠林川置岷州朝廷美其功遂于丨丨立碑以纪其绩】
　　粟牍【后汉书杜笃传虏侲驱骡驴注字书侲音眞字书无字诸家并曰侲爲丨丨西域国名也今有肃特国恐是也】
　　粟市【晋书食货志永平五年作常满仓立丨丨于城东粟斛值钱二十】
　　粟玉【杨万里李圣俞郎中求吾家江西黄雀醝法戏作醝经遗之诗渴饮南阳菊潭水饥啄蓝田丨丨芝】粟饭【宋书宗慤传乡人庾业家甚豪富方丈之膳以待賔客而慤至设以菜葅丨丨谓客曰慤军人惯噉麤食慤至饱而去　阚泽九章丨丨五十　杜兰香传神女降张硕常食丨丨并有非时果品亦不甘但一食可七八日不饥　李华无畏三藏碑僧有达摩鞠多和尚奉爲本师鉢中非国食示一禅僧华人也见油饵尚温丨丨余暖愕而叹曰中国此去十万八千里是彼朝热而午时至此何神速也防中尽骇而和尚黙然　方夔和府尹虗谷先生和徐子英韵并寄徐子英诗岩幽得似铜驼陌丨丨蔾羮却易来】
　　粟粥【世说许允爲吏部多用其乡里魏明帝遣虎贲收之举家号哭阮新妇云勿忧寻还作丨丨待顷之允至】
　　粟麴【本草集解见米酒下】
　　粟泔【本草丨丨汁主治霍乱卒热心烦渇饮数升立瘥臭泔止消渇尤良】
　　粟汁【本草见上】
</div>
    <div class="pagination">
<a href="御定骈字类编_page695.html">上一页</a><span>...</span><a href="御定骈字类编_page691.html">691</a><a href="御定骈字类编_page692.html">692</a><a href="御定骈字类编_page693.html">693</a><a href="御定骈字类编_page694.html">694</a><a href="御定骈字类编_page695.html">695</a><span class="current-page">696</span><a href="御定骈字类编_page697.html">697</a><a href="御定骈字类编_page698.html">698</a><a href="御定骈字类编_page699.html">699</a><a href="御定骈字类编_page700.html">700</a><a href="御定骈字类编_page701.html">701</a><span>...</span><a href="御定骈字类编_page697.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
