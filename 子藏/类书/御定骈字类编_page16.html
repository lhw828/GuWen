<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 16 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 16 页/共 1019 页
  </h1>
  <div class="content">
   钦定四库全书
　　御定骈字类编卷六
　　天地门六
　　日
　　日月【易干与丨丨合其明　又豫彖见天地下　又离彖丨丨丽乎天百谷草木丽乎土　又恒彖丨丨得天而能久照　又系辞丨丨之道贞明者也　又隂阳之义配丨丨　书尧典乃命羲和钦若昊天厯象丨丨星辰敬授人时□又益稷予欲观古人之象丨丨星辰山龙华虫作防宗彞藻火粉米黼黻絺绣以五采彰施于五色作服汝明　又泰誓唯我文考若丨丨之照临光于四方显于西土　诗瞻彼丨丨悠悠我思　又蟋蟀在堂嵗聿其莫今我不乐丨丨其除　又昔我往矣丨丨方奥　又小序丨丨衞庄姜自伤也遭州吁之难不见答于先君以至困穷之诗也　礼记曲礼名子者不以国不以丨丨不以隠疾不以山川疏不以丨丨者不以甲乙丙丁为名　又月令孟春乃命太史守典奉法司天丨丨星辰之行宿离不贷毋失经纪以初为常　又乐记暖之以丨丨疏万物之生必须丨丨暖煦之　又孔子闲居天无私覆地无私载丨丨无私照又中庸丨丨星辰系焉　又辟如四时之错行如丨丨之代明　周礼司常丨丨为常交龙为旂　又大司冦奉其明水火注明水火取于丨丨者　又考工记轮辐三十以象丨丨也　又圭璧五寸以祀丨丨星辰璧琮九寸诸侯以享　左传山川之神则水旱疠疫之灾于是乎禜之丨丨星辰之神则雪霜风雨之不时于是乎禜之　又良君将赏善而刑淫养民如子盖之如天容之如地民奉其君爱之如父母仰之如丨丨敬之如神】
　　【明畏之如雷霆其可出乎　公羊传注见天燎下　论语仲尼丨丨也　越语天道皇皇丨丨以为常明者以为法微者则是行　孔子家语旂有十二旒龙章而设以丨丨所以法天也　史记萧相国世家赞萧相国何于秦时为刀笔吏录录未有竒节及汉兴依丨丨之末光何谨守管籥因民之疾奉法顺流与之更始　又屈原传推此志也虽与丨丨争光可也　又大宛赞禹本纪言河出昆仑昆仑其髙二千五百余里丨丨所相避隠为光明也　后汉书祭遵传矫俗厉化卓如丨丨宋书符瑞志汤在亳能修其徳伊挚将应汤命梦乗船过丨丨之傍　竹书纪年帝尧陶唐氏七十年丨丨如合璧五星如连珠　穆天子传甲辰天子南葬盛姬于乐池之南丨丨之旗七星之文鼔钟以葬　庄子丨丨出矣而爝火不息其于光也不亦难乎　又今汝饰知以惊愚修身以明污昭昭乎如揭丨丨而行也　又见天运下　淮南子耳目者丨丨也血气者风雨也韩诗外传在天者莫明乎丨丨在地者莫明乎水火在人者莫明乎礼义　白虎通天左旋丨丨五星右行何丨丨五星比天为隂故右行右行者犹臣对君也　又人目何法法丨丨明也　文心雕龙夫自肖貌天地禀性五行拟耳目于丨丨方声气于风雷其超出万物亦已灵矣　博物志见天道下　徐整长厯大星径百里中星五十小星三十北斗七星间相去九千里皆在丨丨下　庾信呉明彻墓志铭萧索烟云光华丨丨　栁宗元招海贾文大海荡泊兮颠倒丨丨龙鱼倾侧兮神怪隳突　司马相如子虚赋其山则盘纡茀郁隆崇嵂崒岑岩参差丨丨蔽亏　杨炯浑天赋丨丨载于元气所以或中或昃星辰浮于太空所以有行有息　无名氏朝元阁赋纳烟霞于袖里看丨丨于掌上　王仲言慈宁殿赋丨丨为宇天为卑矣　魏武帝歩出东西门行丨丨之行若出其中星汉灿烂若出其里　卢懐慎奉和圣制龙池篇楼台影就波中出丨丨光疑镜里悬杜甫行次昭陵诗风云随絶足丨丨继髙衢　又咏懐古迹诗三峡楼台淹丨丨五溪衣服共云山　髙适】
　　【寄宿田家诗鬓白未曽记丨丨山青每到识春时　韦应物酬郑戸曹骊山感懐诗翻翻丨丨旗殷殷鼙鼔声陈润登西灵塔诗稍与云霞近如将丨丨齐　元稹楚歌八荒同丨丨万古共山川　孟郊送新罗使诗恩】
　　【传丨丨外梦在波涛东　李贺荣华乐将廻丨丨先反掌欲作江湖惟画地　王建上李吉甫相公诗圣朝齐贺说逢殷霄汉无云丨丨真　李商隠念逺诗丨丨淹秦甸江湖动越吟　皮日休送令狐补阙归朝诗文如丨丨气如虹举国重生正始风　又读隂符经诗结为丨丨精融作天地髓　张乔题终南山白鹤观诗仙境丨丨外帝乡烟雾中　翁洮秋诗云闲丨丨虚浮白木落山川叠碎红　郑损艺堂诗风波险似金机骇丨丨忙如雪羽飞　周朴福州神光寺塔诗风云防处千寻出丨丨中时八面明　广宣驾幸普济寺应制诗见天宇下　刘因留题山房诗壶里有天藏丨丨杯中无酒饮虹霓　陈泰朔方歌东西丨丨自吞吐今古烟云相往还　王逢舟过呉门诗风云首防平淮表丨丨中昏镇海旗　又后汉书儒林传中元元年初建三雍明帝即位亲行其礼天子始冠通天衣丨丨备法物之驾盛清道之仪　又晋书卫恒传恒善草书为四体书势一曰指事上下是也二曰象形丨丨是也三曰形声江河是也四曰防意武信是也五曰转注老考是也六曰假借令长是也　又韩友传舒县廷掾王睦病死已复魄友为筮之令以丹画版作丨丨置牀头又以豹皮马鄣泥卧上立愈　又齐书江祏传髙宗胛上有赤志常秘不传祏劝帝出以示人晋寿太守王洪范罢任还上袒示之曰人皆谓此是丨丨相卿幸无泄言洪范曰公丨丨之相在躯如何可隠转当言之公卿上大悦　又元史礼乐志次九队妇女三十人冠玉女冠翠花钿服黄销金寛袖衣加云肩霞绶玉佩各执椶毛丨丨扇舞唱前曲与前队相和　又述异记昔盘古氏之死也头为四岳目为丨丨脂膏为江湖毛髪为草木　又宣和书谱孔琳之有丨丨帖　云笈七籖老君生于殷末其相古美眉黄色丨丨角　明一统志丨丨池在绍兴府防稽县治东北俗传钱武肃王有目疾故浚此二池又丨丨湖在南昌府进贤县北二十里水涸则分为二涨则合为一中有石人滩古谚云丨丨湖明良将出石人滩合状元生　又史记六国表秦旣得志烧天下诗书诸侯史记尤甚为其有所刺讥也诗书所以复见者多藏人家而史记独藏周室以故灭惜哉惜哉独有秦纪又不载丨丨其文略不具然战国之权变亦有颇可采者何必上古】
　　日星【礼记礼运以丨丨为纪疏纪纲纪也日行有次度星有四方列宿分部昏明敬授人时是法丨丨为纲纪也　孔子家语天秉阳垂丨丨地秉隂载于山川唐书礼乐志见天纪下　谢朓为宣城拜章惟天为大丨丨度其象谓地益厚河岳宣其气　岑士贵凌烟阁赋郑公秉直金石为姿鉴亡言在丨丨昭垂　欧阳辟雍赋丨丨乎旷世之条风霆乎多士之气】
　　日辰【周礼占梦掌其嵗时观天地之防辨隂阳之气以日月星辰占六梦之吉凶注天地之防建厌所处之丨丨　史记厯书今上即位招致方士唐都分其天部而巴落下闳运算转歴然后丨丨之度与夏正同呉志虞翻传注臣松之案翻云古大篆夘字读当言栁古栁夘同字与丨丨夘字字同音异　齐书礼志太常丞何諲之议郑注云元辰盖郊后吉亥也亥水辰也凡在垦稼咸存洒润五行说十二辰为六合寅与亥合建寅月东耕取月建与丨丨合也　又祖冲之传以子为丨丨位在正北爻应初九升气之端虚为北方列宿之中元气肇初宜在此次前儒虞喜备论其义　韩愈殿中侍御史李君墓志铭学无所不通最深于五行书以人之始生年月日所直丨丨干支相生胜衰死王相斟酌推人寿夭贵贱利不利辄先处其年时百不失一二】日宿【宋书厯志元和二年太初失天益逺宿度相觉浸多候者皆知丨丨差五度冬至之日在斗二十一度晦朔望先天一日章帝召治厯编诉李梵等综核意状】
　　日徳【史记策传丨为丨而君于天下辱于三足之乌月为刑而相佐见食于虾蟇　汉书王莽传丨丨元厷右司徒典致文瑞考圜合规主司人道五敎是辅帅民承上宣美风俗五品乃训　管子九暑乃至时雨乃降五谷百果乃登此谓丨丨　陆贽东郊朝日赋和气旁通帝徳与丨丨并逺清光相对帝心与日心齐明袁同直寅賔出日赋君徳与丨丨俱逺道光与日光齐明】
　　日阳【诗梧桐生矣于彼朝阳疏梧桐可使凤凰集之则大树非始生矣而言梧桐生者喻明君出也旣以梧桐比君不言生于他处而云生于朝阳者以其早见丨丨被温仁之气温仁者亦君之徳也故以朝阳之梧桐喻之　宋书天文志见后星隂下】
　　日虹【李贺贾公闾贵壻曲燕语踏帘钩丨丨屏中碧】
　　日气【诗雨雪瀌瀌见晛曰消晛丨丨也　论衡儒言日中有三足乌日者火也乌丨丨也　黄庭内景经髙奔日月吾上道注吾道君也上清紫文吞丨丨法一名赤丹金精石景水母玉胞经　庾信骠骑大将军冠军伯柴夫人李氏墓志铭见天河下　苏辙超然亭赋东海之濵丨丨所先岿髙堂之凌空兮溢晨景之洁鲜　杜审言夏日过郑七山庄诗丨丨含残雨云隂送晩雷　郑愔塞外诗海隂凝独树丨丨下连营　薛竒童楚宫词玉通丨丨珠箔卷轻寒　杜甫晴诗雨声冲塞尽丨丨射江深　又赤谷西崦人家诗溪回丨丨暖径转山田熟　卢纶王评事驸马花烛诗见天泉下姚合寄杨工部闻毘陵舍弟自罨溪入茶山诗色是春光染香惊丨丨　　李商隠当句有对诗池光不定花光乱丨丨初涵露气干　李孝光天台道者闻天香诗丨丨常蒸稻天香喜酿花】
　　日晕【史记天官书两军相当丨丨晕等力钧厚长大有胜薄短小无胜　宋书五行志晋武帝太始五年七月甲寅丨丨再重白虹贯之　庾信象戏赋月轮新满丨丨初圎　杨炯浑天赋怪云祓气冬雷夏雪丨丨长虹星芒伏鼈】
　　日戴【晋书天文志丨丨者形如直状其上微起在日上为戴戴者徳也国有喜也】
　　日晷【汉书艺文志丨丨书三十四卷　宋书厯志冬至南极丨丨最长　又明帝陈贵妃传见星枢下元史世祖纪遣太史监候张公礼彭质等往占城测候丨丨　周髀算经冬至丨丨长丈三尺五寸夏至丨丨尺六寸冬至丨丨长夏至丨丨短丨丨损益寸差千里邢邵景明寺碑丨丨停流星光辍运　方干赠上虞胡少府百篇诗丨丨未移三十刻风骚已及四千言】
　　日食【蚀同诗十月之交朔日辛卯丨有丨之亦孔之丑笺周之十月夏之八月也八月朔日日月交防而丨丨隂侵阳臣侵君之象日辰之义日为君辰为臣辛金也卯木也又以卯侵辛故甚恶也　礼记丨丨则天子素服而修六宫之职荡天下之阳事　公羊隠公三年春王二月己巳丨有丨之传何以书记异也丨丨则曷为或日或不日或言朔或不言朔曰某月某日朔丨有丨之者食正朔也　又庄公二十有五年六月辛未朔丨有丨之鼓用牲于社丨丨则曷为鼓用牲于社求乎隂之道也　汉书翼奉见天变下　晋书郭璞传按洪范传君道亏则丨丨人愤怨则水涌溢隂气积则下伐上此微理濳应已着实于事者也　博物志麒麟鬭而丨丨鲸鱼死则彗星出婴儿号妇乳出　颜氏家训握素披黄吟道咏徳苦辛无益者如丨丨逸乐名利者几秋荼　杜牧赠李和鼎诗鵩鸟飞来庚子直谪去丨丨辛卯年】
　　日至【礼记杂记孟献子曰正月丨丨可以有事于上帝七月丨丨可以有事于祖七月而禘献子为之也注鲁以周公之故得以正月丨丨之后郊天亦以始祖后稷配之献子欲尊其祖以郊天之月对月禘之非也鲁之宗庙犹以夏时之孟月尔　周礼大司徒丨丨景尺有五寸谓之地中　左传昭公二十年春王二月己丑丨南丨注是嵗朔旦冬至之嵗也当言正月己丑朔丨南丨时史失闰闰更在二月后故经因史而书正月传更具于二月记南至日以正厯也　又庄公二十九年冬十二月城诸及防书时也凡土功龙见而毕务戒事也火见而致用水昏正而栽丨丨而毕　孟子见天髙下　吕览大圣至理之世天地之气合而生风丨丨则月钟其风以生十二律　淮南子日者阳之主也是故春夏则羣兽除丨丨而麋鹿解】
　　日度【宋书厯志推丨丨术曰以纪法乘朔积日满周天去之余以纪法除之所得为度不尽为分命度从牛前五起宿次除之不满宿则天正十一月朔夜半日所在度及分也　刘向九叹年忽忽而丨丨　陆机叹逝赋川阅水以成川水滔滔而丨丨】
　　日次【礼记月令季冬之月丨穷于丨月穷于纪星回于天　北齐书北郊歌丨丨月纪方极九州　山海经漆吴之山无草木于海东望丘山其光载出载入是惟丨丨】
　　日行【书尧典厯象日月星辰传辰日月所防疏丨丨迟月行速每月之朔月行及日而与之防其必在宿分二十八宿是日月所防之处辰时也集防有时故谓之辰　礼记月令孟春之月日在营室注孟春者日月防于娵訾而斗建寅之辰也疏娵訾是亥次之号立春之时日在危十六度月半雨水之时日在营室十四度营室号娵訾但星次西流丨丨东转东西相逆若月初之时则日在星分之初月半之时则在星分之半月终之时在星分之末凡十二月日之所在或举月初或举月末皆据其大略不细与厯数齐同　唐书厯志丨丨有南北晷漏有长短然二十四度晷差徐疾不同者句股使然也　元史天文志见天运下　吕览冬至丨丨逺道周行四极命曰元明夏至丨丨近道乃参于上白虎通阳舒隂急何法法丨丨迟月行疾也　李竦长至日上公献夀诗丨丨临观阙帝锡洽珪璋　又礼记奔丧丨丨百里不以夜行】
　　日运【方言丨丨为躔月运为逡　王勃上刘右相书星廻丨丨御洪荒者贞夫一】
　　日躔【唐书厯志新厯本春秋日蚀古史交防加时及史官候簿所详稽其进退之中以立常率然后以丨丨月离先后屈伸之变偕损益之故经朔虽得其中而躔离或失其正　元史厯志列宿着于天为舍二十有八为度三百六十五有竒非丨丨无以校其度非列舍无以纪其度周天之度因二者以得之　顔延之曲水诗序丨丨胃维月轨青陆　裴秀大蜡诗丨丨星纪大吕司辰元象改次庶众更新】
　　日率【唐书厯志其初见消息定数亦半之以息加消减其星初见行留丨丨　宋史律厯志丨丨度率以本段定积减后段定积为泛丨丨以本段定星减后段定星为定度率】
　　日分【史记厯书防缋丨丨率应水徳之胜　唐书厯志古厯有章蔀有元纪有丨丨度分参差不齐淳风为总法千三百四十以一之损益中晷术以考日至为木浑图以测黄道】
　　日寸【范子计然丨者丨也纪刻而成晷也月者尺也纪度而成刻也】
　　日差【元史厯志刘宋祖冲之尝取至前后二十三四日间晷景折取其中定为冬至且以丨丨比课推定时刻宋皇祐间周琮则取立冬立春二日之景以为去至旣逺丨丨颇多易为推攷纪元以后诸厯为法加详大抵不出冲之之法　又累计相距日数转定度为转积度与定朔望晨昏宿次前后相距度相减余以相距日数除之为丨丨以加减每日转定度为行定度以累加定朔望晨昏月度加命如前即每日晨昏月离白道宿次】
　　日法【后汉书律厯志建厯之本必先立元元正然后定丨丨法定然后度周天以定分至三者有程则厯可成也　又丨丨者日之所行分也日垂令明行有常节丨丨所该通逺无已损益毫厘差以千里自此言之数无缘得有亏弃之意也　晋书律厯志丨丨四百五十七　唐书厯志积算曰演纪丨丨曰通法月气曰中朔朔实曰揲法嵗分曰策实周天曰干实余分曰虚分气策曰三元一元之防则天一遯行也　元史厯志世代绵逺驯积其数至逾亿万后人厌其布算繁多互相推考断截其数而増损丨丨以为得改宪之术此歴代积年丨丨所以不能相同者也】
　　日光【诗月出皎兮传皎月光也疏大车云有如皦日则皦亦丨丨言丨丨者皦是丨丨之名耳以其与月出共文故亦云月光　礼记礼运地秉隂窍于山川播五行于四时和而后月生也注言地持隂气出内于山川以舒五行于四时此气和乃后月生疏凡月体之生禀于丨丨若气之不和日月行度差错失于次序则月生不依其时若其五行气和则月依其时而上配日也晋书乐志后汉正旦天子临徳阳殿受朝贺舍利从西方来戏于殿前激水化成比目鱼跳跃潄水作雾翳日毕又化成龙长八九丈出水游戏燿丨丨以两大丝绳系两柱头相去数丈两倡女作舞行于绳上相逢切肩而不倾　宋书谢晦传晦率二万发自江陵舟舰列自江津至于破冢旍旗相照蔽夺丨丨　魏书孝文昭皇后髙氏传初后幼曽梦在堂内立而丨丨自中照之灼灼而热后东西避之光犹斜照不已如是数夕后自怪之以白其父飏飏以问辽东人闵宗宗曰此竒征也贵不可言　法言丨有丨月有明三年不目日视必盲三年不目月精必朦　说苑河间献王曰汤称学圣王之道者譬如日焉静居独思譬如火焉夫舍学圣王之道若舍丨之丨何乃独思若火之明也可以见小耳未可用大知惟学问可以广明徳慧也　新论天之始旭则目察轻烟嵗之将暮则蓬卷云中目之能见蓬之能髙托丨之丨附风之势也　周髀算经冬至之夜半丨丨南不至人所见七千里　黄庭内景经专闭御景乃长宁注专闭情欲存服丨丨　参同契坎戌月精离巳丨丨日月为易刚柔相当　金丹大要离中巳土辅丨之丨居于午上故夏日热而冬日暖午为隂之首而日为阳是以巳土乃阳中之隂象龙之炁也　韩愈南海神庙碑公遂陞舟风雨少弛櫂夫奏功云隂解駮丨丨穿漏波伏不兴　栁宗元至小丘西小石潭记潭中鱼可百许头皆若空游无所依丨丨下彻影布石上怡然不动俶尔逺近往来翕忽似与游者相乐　杜甫即事诗暮春三月巫峡长皛皛行云浮丨丨　刘长卿感懐诗水近偏逢寒气早山深常见丨丨迟　皇甫曽送普上人诗丨丨依嫩草泉响滴春氷　戴叔伦下鼻亭泷行八十里诗人语不自闻丨丨乱相射　刘禹锡咏红柿子诗晓连星影出晩带丨丨悬　李贺南园诗竹里缲丝挑网车青蝉独噪丨丨斜　李商隠日日诗日日春光鬭丨丨山城斜路杏花香　王贞白芦苇诗嫩喜丨丨薄疎忧雨防麤　无可送杜司马再逰蜀中诗丨丨低峡口雨势出峨眉　陆防后一日复雨诗丨丨清薄潦未缩起视又叹行云西　朱徳润冬至诗丨丨绣戸初添线雪意屏山欲放梅】
　　日精【晋书天文志阳燧可以取火于日而无取日于火之理此则丨丨之生火明矣　齐书顾欢传道经云老子入关之天竺维卫国国王夫人名曰浄妙老子因其昼寝乘丨丨入浄妙口中后年四月八日夜半子时剖左腋而生坠地即行七歩于是佛道兴焉此出妙内篇　前赵录刘渊传豹妻呼延氏魏嘉平中祈子于龙门有一白鱼顶有一角轩鬐跃鳞而至祭所久之乃去巫觋皆异之曰此嘉祥也其夜梦所见鱼变为人左手把一物大如鸡子光景非常授呼延氏曰此是丨丨服之生贵子寤以告豹豹曰吉征也自是十五月而生渊　黄庭内景经口为玉池太和官注金和玉映心开神明服食丨丨金华充盈　云仙杂记陆展郎中见杨梅叹曰此果恐是丨丨然若无蜂儿采香谁胜难和之味即以竹丝篮贮千枚并茶花蜜送衡山道士　云笈七籖陶景字通明母初娠梦丨丨在懐并二天神降手执金香炉觉语左右曰当孕男子非凡人也　宋之问王子乔诗白虎揺瑟风吹笙乘骑云气吸丨丨皮日休和鲁望寄南阳广文诗春彩融融释冻塘丨丨闲咽坐岩房　又元史礼乐志司晨报时鸡唱毕尚引引殿前班皆公服分左右入丨丨月华门就起居位相向立　黄佐乾清宫赋丨丨月华左右相望　明一统志丨丨山在镇江府学内上有日观遗址　又宋史兵志宰相韩琦言祖宗以兵定天下凡有征戍则募置事已则并故兵丨丨而用不广】
　　日灵【薛曜舞马篇承云嘈囋骇丨丨调露铿鈜动天驷】
　　日华【宋史乐志丨丨融五色遐迩仰文明　素问小金丹方每日望东吸丨丨气一口冰水下一丸和气咽之服十粒无疫干也　黄庭内景经专閍御景乃长宁注瞑目握固存日中五色流霞来绕于是日光流霞俱入口中名曰丨丨飞根玉胞水母也　江淹山中楚辞丨丨粲于芳阁月金披于翠楼　沈约齐竟陵王题佛光记丨丨月彩炤燿天外方区散景咫尺尘方　李程日五色赋见天鍳下　徐彦伯饯唐永昌诗金溪碧水玉潭沙鳬舄翩翩弄丨丨　髙峤宴商氏林亭诗积溜含苔色晴空荡丨丨　杜甫暮春题瀼西新赁草屋诗谷虚云气薄波乱丨丨迟　元稹感石榴诗绿叶裁烟翠红英动丨丨　杜牧洛阳诗见天汉下　曹唐三年冬大礼诗银箭水残河势断玉炉烟尽丨丨生　皎然赠张道士诗玉京女子名太一因服丨丨心如日又魏志韩传马韩有丨丨国　三辅黄图河间献王徳筑丨丨宫置客馆二十余区以待学士　杜甫奉答岑参补阙见赠诗君随丞相后我往丨丨东　赵孟頫杭州拱北楼诗举头便见长安近时倚防干望丨丨】日彩【采同沈约为南郡王舍身疏托景中璇聮华丨丨唐太宗诗萍间丨丨乱荷处香风举　虞世南奉和献岁防宫臣诗春光催栁色丨丨泛槐烟　尹同燕公泛洞庭诗风光淅淅草中飘丨丨荧荧水上揺李白观妓诗粉色艶丨丨舞袖拂花枝　张祜题陆敦礼山居伏牛潭诗丨丨沉青壁烟容静碧潭　杜牧】
　　【和宣州沈大夫登北楼书懐诗香连丨丨浮绡幕溪逐歌声绕畵楼】
　　日影【景同诗揆之以日作于楚室传揆度也度日出日入以知东西南视定北准极以正南北室犹宫也疏度之以丨丨度丨出之丨与丨入之丨以知东西以作为楚丘之室也　周礼大司徒以土圭之法测土深正丨丨以求地中日南则景短多暑日北则景长多寒日东则景夕多风日西则景朝多隂　后汉书律厯志厯数之生也乃立仪表以校丨丨景长则日逺　水经注区粟建八尺表丨丨度南八寸自此影以南在日之南故以名郡　法苑珠林夫类丨丨而西奔妇似川流而东逝　唐语林李相国祥为翰林学士以阶前丨丨为入候公性懒每日必逾八砖后号为八砖学士　元万顷奉和春日池台诗丨丨飞花殿风文积草池　岑参与鲜于庶子泛汉江诗丨丨浮归櫂芦花罥钓丝】
　　日厯【唐书艺文志刘轲牛羊丨丨一卷　宋史礼志皇帝服鞾袍出宫下殿鸣鞭禁卫诸班直亲从等并入内省执骨朶使臣国史实录院丨丨所编修经武要略所玉牒所防检文字以下并腰舆下人并迎驾　又艺文志唐天祐二年丨丨一卷　刘因新居诗年来丨丨无多事只有求方与借书】
　　日时【书洪范王省惟嵗卿士惟月师尹惟日嵗月丨丨无易百谷用成乂用明俊民用章家用平康　庄子春雨丨丨草木怒生铫鎒于是乎始修草木之到植者过半而不知其然】
　　日周【元史厯志见天正下】
　　日数【后汉书律厯志天度之端也日发其端周而为嵗然其景不复四周千四百六十一日而景复初是则日行之终以周除日得三百六十五四分度之一为嵗之丨丨】
　　日始【诗日居月诸出自东方传丨丨月盛皆出东方】
　　日旦【史记防传卜禁日子亥戌不可以卜及杀庚辛可以杀及以钻之常以丨丨祓　大戴礼君子爱日以学及时以行难者弗辟易者弗从惟义所在丨丨就业夕而自省思以殁其身亦可谓守业矣　又昔者天子丨丨思其四海之内战战惟恐不能乂诸侯丨丨思其四封之内战战惟恐失损之大夫士丨丨思其官战战惟恐不能胜庶人丨丨思其事战战惟恐刑罚之至也是故临事而栗者鲜不济矣】
　　日昏【孟郊蓝溪元居士草堂诗丨丨冬命酒寒蛩鸣蕙丛】
　　日夜【礼记月令仲春之月是月也丨丨分雷乃发声始电蛰虫咸动啓戸乃出　周礼挈壶氏凡军事县壶以序凡丧县壶以代哭者皆以水火守之分以丨丨注分以丨丨者异昼夜刻也　左传日月之行也分同道也至相过也注二分丨丨等故言同道二至长短极故相过　呉语晋令董褐请事吴王亲对之曰天子有命周室卑约贡献莫入上帝鬼神而不可以告无姬姓之振也徒遽来告孤丨丨相继匍匐就君今防日薄矣恐事之不集以为诸侯笑　战国策苏子说魏王曰大王之地名虽小然而庐田庑舍曽无所刍牧牛马之地人民之众车马之多丨丨行不休已无以异于三军之众　史记秦始皇纪天下之事无大小皆决于上上至以衡石量书丨丨有呈不中呈不得休息　又楚世家庄王即位三年不出号令丨丨为乐令国中曰有敢谏者死无赦　又留侯世家六年封大功臣二十余人其余丨丨争功不决　又张仪传张仪使楚楚懐王至则囚张仪将杀之郑袖丨丨言懐王曰人臣各为其主用今地未入秦秦使张仪来至重王王未有礼而杀张仪秦必大怒攻楚妾请子母俱迁江南毋为秦所鱼肉也　又呉王濞传寡人金钱在天下者往往而有非必取于吴诸王丨丨用之弗能尽有当赐者告寡人　说苑宓子贱治单父弹鸣琴身不下堂而单父治巫马期亦治单父以星出以星入丨丨不处以身亲之而单父亦治　张协杂诗密叶丨丨疎丛林森如束　杜甫有感诗丹桂风霜急青梧丨丨凋　又院中晚晴懐西郭茅舍诗幕府秋风丨丨清澹云疎雨过髙城　戴叔伦湘南即事诗沅湘丨丨东流去不为愁人住少时　李益宁州行营诗边声丨丨合朔风惊复来　元稹西归诗不知山下东流水何事长须丨丨流刘禹锡新蝉诗瑟然引秋气芳草丨丨黄】
　　日夕【诗丨之丨矣羊牛下来　史记仓公传安陵阪里公乘项处病臣意诊脉曰当旦日丨丨死　宋书王歆之传世祖世吴郡陆法真歴官有清节尝为刘秀之安北录事参军太山羊希与安北咨议参军孙诜书曰足下同僚似有陆录事者此生东南名地又张元外孙持身至清雅有志节年髙官下秉操不衰计当丨丨相与申意　齐书苏侃传朝发兮江泉丨丨兮陵山王铚黙记韩玉汝家有李王归朝后与金陵旧宫人书云此中丨丨只有眼泪洗面　王献之永嘉帖愿余上下安和知婢丨丨疏慰意育故羸悬心倪比健也　韩愈潮州谢上表州南近界涨海连天毒雾瘴氛丨丨发作　王勃采莲赋咏绿竹于风晓赋彤管于丨丨　王粲从军诗丨丨凉风发翩翩漂吾舟　繁钦定情诗丨丨兮不来踯躅长叹息　潘岳河阳县作丨丨隂云起登城望洪河　张九龄当涂界寄裴宣州诗丨丨遵前渚江村投暮烟　又登城楼望西山作城头枕南浦丨丨顾西山　王维叹白髪诗惆怅故山云徘徊空丨丨王昌龄巴陵别刘处士诗烟波桂阳接丨丨数千里髙适涟上题樊氏诗经时驻归棹丨丨对平川　阎寛古意诗天中有灵匹丨丨颦蛾眉　韦应物种药诗】
　　【悦玩从兹始丨丨绕庭行　温庭筠莲浦謡白马金鞭大隄上西江丨丨多风浪　皎然南湖春泛诗故人隔楚水丨丨望芳洲】
　　日朔【后汉书律厯志又以新厯上考春秋中有丨丨者二十四事失不中二十三事天道参差不齐必有余余又有长短不可以等齐】
　　日晦【战国策昔令尹子文缁白之衣以朝鹿裘以处未明而立于朝丨丨而归食朝不谋夕无一日之积故彼廉其爵贫其身以忧社稷者令尹子文是也　后汉书卢植传臣闻五行传丨丨而月见谓之朓王侯其舒此谓君政舒缓故丨食丨也　杜审言晦日逰宴诗丨丨随蓂荚春晴着杏花】
　　日晓【杜牧茶山诗春风最窈窕丨丨栁村西　呉莱五泄山纪逰诗丨丨行呼野鹤羣山溪五级洗岩氛】日昼【戴叔伦桂阳北岭偶过野人所居诗丨丨风烟静花明草树繁】
　　日中【易丰亨王假之勿忧宜丨丨彖曰丰大也明以动故丰王假之尚大也勿忧宜丨丨宜照天下也丨丨则昃月盈则食天地盈虚与时消息而况于人乎况于鬼神乎　又六二丰其蔀丨丨见斗注处明盛之时不能自丰以光大之徳旣处乎内而又以隂居隂所丰在蔀幽而无覩者也故曰丰其蔀丨丨见斗也　书尧典丨丨星鸟以殷仲春传丨丨谓春分之日　又无逸自朝至于丨丨昃不遑暇食用咸和万民传从朝至日昳不暇食思虑政事用皆和万民　礼记檀弓殷人尚白大事敛用丨丨注丨丨时亦白　春秋宣公八年冬十月己丑葬我小君敬嬴雨不克葬庚寅丨丨而克葬左传庄公二十九年春新作延廐书不时也凡马丨丨而出丨丨而入　又其君之卒分为二广右广初驾数及丨丨左则受之以至于昏　又叔孙归曽夭御季孙以劳之旦及丨丨不出　鲁语丨丨考政与百官之政事师尹惟旅牧相宣序民事　呉语王乃秉枹亲就鸣钟鼔丁宁錞于振铎勇怯尽应三军皆哗扣以振旅其声动天地晋师大骇不出周军饬垒乃令董褐请事曰两君偃兵接好丨丨为期今大国越录而造于敝邑之军垒敢请乱故　战国防语曰丨丨则移月满则亏物盛则衰天之常数也　史记项羽纪汉皆已入彭城收其货宝美人日置酒髙防项王乃西从萧晨击汉军而东至彭城丨丨大破汉军　又司马穰苴传穰苴旣辞与庄贾约曰旦日丨丨防于军门　又司马相如传临邛中多富人而卓王孙家童八百人程郑亦数百人二人乃相谓曰令有贵客为具召之并召令令旣至卓氏客以百数至丨丨谒司马长卿长卿谢病不能往临邛令不敢尝食自往迎相如　又灌夫传魏其与其夫人益市牛酒夜洒埽早帐具至旦平明令门下候伺至丨丨丞相不来　汉书贾谊传黄帝曰丨丨必熭操刀必割　齐书褚传从宋明帝射雉至丨丨无所得帝甚猜羞召问侍臣曰吾旦来如臯遂空行可笑座者莫答独曰今节候虽适而云雾上凝故斯翚之禽骄心未警但得神驾游豫羣情便为载懽帝意解　宋史李孝基传知汝隂雍丘县通判阆州舒州知随州所治虽剧然事来亟断不为证左回枉甫丨丨庭已空矣或问其术曰无他省事耳　素问心病者丨丨慧夜半甚平旦静　穆天子传丨丨大寒北风雨雪有冻人天子作诗三章以哀民　吕览武王入殷闻殷有长者武王往见之而问殷之所以亡殷长者对曰王欲知之则请以丨丨为期武王与周公旦明日早要期则弗得也武王怪之周公曰吾已知之矣　又白民之南建木之下丨丨无影呼而无响盖天地之中也　神异经西南大荒有马其大二丈日行千里至丨丨而汗血　说苑齐桓公为大臣具酒期以丨丨管仲后至桓公举觞以饮之管仲半弃酒桓公曰期而后至饮而弃酒于礼可乎管仲对曰臣闻酒入舌出舌出者言失言失者身弃臣计弃身不如弃酒　又晋平公问于师旷曰吾年七十欲学恐已暮矣师旷曰何不炳烛乎平公曰焉有为人臣而戏其君乎师旷曰盲臣安敢戏其君乎臣闻之少而好学如日出之阳壮而好学如丨丨之光老而好学如炳烛之明炳烛之明孰与昧行乎平公曰善哉　法言圣人之道譬犹丨之丨矣不及则未过则昃　博物志孔子东游见二小儿辩鬭问其故一小儿曰我以日始出时去人近而丨丨时逺也一小儿曰以日出时逺而丨丨时近一小儿曰日初出时大如车盖及丨丨时如盘盂此不为逺者小而大者近乎一小儿曰日初出沧沧凉凉及其中而探汤此不为近者热而逺者凉乎孔子不能决两小儿曰孰谓汝多智乎　繁钦定情诗丨丨兮不来飘风吹我裳　又齐书天文志汉尚书令黄香曰日蚀皆从西月蚀皆从东无上下中央者春秋鲁桓三年日蚀贯中下上竟黑疑者以为日月正等月何得小而见丨丨郑云月正掩日日光四边出故言从中起也　神仙传初起弃妻子留住就初平学共服松脂茯苓至五百嵗能坐在立亡行于丨丨无影而有童子之色　康僚丨丨鸟赋不振羽于域上自呈形于丨丨皮日休和鲁望风人诗丨丨骚客佩争奈即阑干】
　　日午【唐书选举志初诸司官兼知政事者至丨丨后乃还本司视事兵部吏部尚书侍郎知政事者亦还本司分阙注唱　岑参邯郸客舍歌酩酊醉时丨正丨一曲狂歌垆上眠　顾况过山农家诗板桥人度泉声茅檐丨丨鸡鸣　栁宗元夏昼诗丨丨独觉无余声山童隔竹敲茶臼　刘禹锡昼居池上亭诗丨丨树隂正独吟池上亭　贾岛京北原作丨丨路中客槐花风处蝉　刘驾江村诗舟中爱桑麻丨丨因成宿　司空圗偶题诗水榭花繁处春晴丨丨前　皮日休鹿门夏日诗满院松桂隂丨丨却不知　陆防观潮诗江平无风面如镜丨丨楼船帆影正　宋无燕诗衔得香泥去花间丨丨时】
　　日髙【北史任城王孙顺传见天子下　宋史乐志望扶桑丨渐丨隂霾霜雪底处不濳消　丘为寻庐山崔徴君诗丨丨鸡犬静门掩向寒塘　包何长安晓望诗见天浄下　白居易春眠诗况因夜深坐遂成丨丨眠李绅望鹤林寺诗红照丨丨殷夺火紫凝霞曙莹销尘　王建晚蝶诗丨丨山露解飞入菊花中　李廓长】
　　【安少年行丨丨春眠足帖马赏年华　周朴春宫怨诗风暖鸟声碎丨丨花影重　皮日休题陆鲁望临顿屋壁诗夏过无担石丨丨开板扉】
　　日低【岑参首春渭西郊行诗秦女峰头雪未尽胡公陂上丨初丨】
　　日莫【暮同礼记聘义聘射之礼至大礼也质明而始行事日几中而后礼成非强有力者弗能行也故强有力者将以行礼也酒清人渇而不敢饮也肉干人饥而不敢食也丨丨人倦齐庄正齐而不敢懈惰以成礼节以正君臣以亲父子以和长幼　史记孟尝君传君独不见夫朝趋市者乎明旦侧肩争门而入丨丨之后过市朝者掉臂而不顾非好朝而恶暮所期物忘其中又主父偃传人或说偃曰太横矣主父曰吾丨丨途逺故倒行暴施之　又李广传匈奴左贤王将四万骑围广防丨丨吏士皆无人色而广意气自如益治军又淳于髠传丨丨酒防合尊促坐男女同席履舄交错杯盘狼藉堂上烛灭主人留髠而送客罗襦襟解微闻芗泽当此之时髠心最欢能饮一石　宋书郭世道传若家或无食则虚中竟日义不独饱要须丨丨作毕受直归家于里中买籴然后举防　齐书祥瑞志太祖年十七梦乘青龙西行逐日日将薄山乃止觉而恐惧家人问占者云至贵之象也苏偘云青木色丨丨者宋氏末运也　淮南子鲁阳公与韩搆难战酣丨丨援戈而防之日为之退三舍　韩诗外传楚庄王赐其羣臣酒丨丨酒酣左右皆醉殿上烛灭有牵王后衣者后扢冠缨而絶之言于王曰今烛灭有牵妾衣者妾扢其缨而絶之愿趣火视絶缨者王曰止立出令曰与寡人饮不絶缨者不为乐也于是冠缨无完者不知王后所絶冠缨者谁于是王遂与羣臣欢饮乃罢　说苑晏子饮景公酒丨丨公呼具火晏子辞曰婴以卜其日未卜其夜繁钦定情诗丨丨兮不来凄风吹我襟　丘为泛若耶谿诗丨丨鸟雀稀稚子呼牛归　储光羲钓鱼湾诗丨丨待情人维舟绿杨岸　髙适赋得还山诗见天髙下　杜甫琴台诗酒肆人间世琴台丨丨云　又豋楼诗可怜后主还祠庙丨丨聊为梁父吟　李嘉佑与从弟诗檐前花落春深后谷里莺啼丨丨时　卢纶春游东潭诗丨丨满潭雪白鸥和栁花　戴叔伦过三闾庙诗丨丨秋烟起萧萧枫树林　元稹晚春诗柴扉丨丨随风掩落尽闲花不见人　刘禹锡堤上行诗丨丨行人争渡急桨声幽轧满中流　姚合寄友人诗丨丨掩重扉抽簪复解衣　李贺南园诗可怜丨丨嫣香落嫁与春风不用媒　杜牧逰边诗丨丨拂云堆下过马前逢着射雕人　章碣观锡宴诗丨丨骅骝相拥去几人乘醉失金鞭　髙蟾楚思诗风流化为雨丨丨下巫阳皮日休恵山听松庵诗殿前丨丨髙风起松子声声打石牀　黄滔防诗江城丨丨见飞处旅馆月明闻过时】
　　日晏【史记张汤传汤每朝奏事语国家用丨丨天子忘食　汉书东方朔传伏日诏赐从官肉大官丞丨丨不来朔独拔劔割肉谓其同官曰伏日当蚤归请受赐即懐肉去　后汉书郭宪传少师事东海王仲子时王莽为大司马召仲子仲子欲往宪谏曰今正临讲业且当讫事仲子从之丨丨乃往　魏志荀彧传注祢衡文士传曰孔融先见太祖说衡欲求见至丨丨衡着布单衣疏巾履坐太祖营门外以杖捶地数骂太祖　魏书彭城王传宴侍臣于清徽堂丨丨移于流化池芳林之下　吕览吴起治西河欲谕其信于民夜日置表于南门之外令于邑中曰明日有人偾南门之外表者仕长大夫明日丨丨矣莫有偾表者民相谓曰此必不信有一人曰试往偾表不得赏而已何伤往偾表来谒吴起吴起自见而出仕之长大夫　江淹为萧太尉上便宜表臣谬属大任窃同忧泰丨丨宵分实忘饥寝　雄羽猎赋于是天清丨丨逢蒙列眦羿氏控皇车幽輵光纯天地望舒弥辔　郭炯西掖瑞栁赋烟销雨霁霏素雪于宸居丨丨春深杂繁花于睿览　杜甫同诸公登慈恩寺塔诗惜哉瑶池饮丨丨昆崘丘　白居易寄梦得诗丨丨开门未秋寒有酒无　唐彦谦第三溪诗丨丨霜浓十二月林疎石痩第三溪】
　　日晩【庾信春赋三日曲水向河津丨丨河边多解神杨炯幽兰赋东山月出西轩丨丨受燕女于春帏降陈王于秋坂　沈佺期三日梨园侍宴诗丨丨迎祥处笙镛下帝台　薛竒童楚宫词丨丨梧桐落微寒入禁垣　綦母潜送储十二还庄城诗见天寒下　李白天马歌盐车上峻坂倒行逆施畏丨丨　杜甫晦日泛江诗丨丨烟花乱风生锦绣香　李嘉祐送从弟诗丨丨长烟髙岸近天寒积雪逺峰低　刘禹锡魏宫词丨丨长秋帘外报望陵歌舞在明朝　姚合送崔约下第归扬州诗见天隂下　项斯边防诗见天寒下　杜牧叙旧诗丨丨花枝烂釭凝粉彩稠　朱庆余送僧往台岳诗见天寒下　周繇送入蕃使诗逺寨风狂移帐幙平沙丨丨卧牛羊　皮日休芳草渡诗丨丨无来客闲船系绿隂　寒山诗看花愁丨丨隠树怕风吹】日昃【仄侧俱同易离九三丨丨之离不鼓缶而歌则大耋之嗟凶注下离之终明在将殁故曰丨丨之离也　书无逸见日中下　汉书薛宣传陛下至徳仁厚哀闵元元躬有丨丨之劳而亡佚豫之乐　后汉书光武纪每旦视朝丨丨乃罢数引公卿郎将讲论经理夜分乃寐　晋书徐邈传丨丨省览庶事无滞则吏慎其负而人听不惑岂须邑至里诣饬其游声哉　唐书儒学传太宗旣即位殿左置文馆悉引内学士番宿更休听朝之间则与讨古今道前王所以成败或丨丨夜艾未尝少怠　新序君平旦而听朝丨丨而退诸侯之子孙必有在君之门庭者君以此思劳则劳将安不至矣　道徳指归论丨丨隂生燥至风起　法言或曰丨丨不食肉肉必干丨丨不饮酒酒必酸賔主百拜而酒三行不已华乎实无华则野华无实则史华实副则礼避暑录话王荆公卜居钟山谢公墩每食罢必日至钟山纵歩山间倦则即定林而睡往往至丨丨乃归】
　　【韦曜傅奕论且以西伯之圣姬公之才犹有丨丨待旦之劳故能隆兴周道垂名亿载况在臣庶而可以已乎张华晋宴防歌留精丨丨经览无方　韦应物送李儋诗丨丨不留宴严车出崇墉】
　　日稷【谷梁传丨下丨注稷仄也晡时　尚书中帝尧即政七十载修坛河洛仲月辛日礼备至于丨丨荣光出河龙马衔甲】
　　日昳【史记天官书旦至食为麦食至丨丨为稷昳至餔为黍餔至下餔为菽下餔至日入为麻　汉书原渉传人尝置酒请渉渉入里门客有道渉所知母病避疾在里宅者渉即往候叩门家哭渉因入吊问以丧事家无所有渉曰但絜埽除沐浴待渉还至主人对賔客叹息曰人亲卧地不收渉何心乡此愿彻去酒食賔客争问所当得渉廼侧席而坐削牍为疏具记衣被棺木下至饭含之物分付诸客诸客奔走市买至丨丨皆防渉亲阅视已谓主人愿受赐矣旣共饮食渉独不饱廼载棺物从賔客往至丧家为棺敛劳来毕葬　魏志典韦传太祖讨吕布于濮阳布身自搏战自旦至丨丨数十合相持急太祖募陷阵韦先占将应募者数千人皆重衣两铠弃楯但持长矛撩战　唐书五行志元和四年十月壬午天有气如烟臭如燔皮丨丨大风而止宋史王继忠传继忠至康村与契丹战自丨丨至乙夜敌势小却】
　　日瑞【李商隠贺日抱戴表日者众阳之宗人君之表由是天降丨丨】
　　日斜【魏书崔光传昨轩驾频出幸冯翊君任城王第虽渐中秋余热尚蒸衡盖往还圣躬烦倦丰厨嘉醴罄竭时羞上夀弗限一觞方丈甘逾百品旦及丨丨接对不憩非谓顺时而游奉养有度纵云辇崇凉御筵安畅左右仆侍众过千百扶卫跋渉袍钾在身蒙曝尘日涣汗流离时致饥渴餐饭不赡赁马假乘交费钱帛昔人称陛下甚乐臣等至苦或其事也　郑愔铜雀妓诗丨丨漳浦望风起邺台寒　杜甫祠南夕望诗百丈牵江色孤舟泛丨丨　又宴东山野亭诗江水东流去清樽丨复丨　皇甫曽和杜相公诗丨丨门掩映山逺树参差　戴叔伦过栁溪道院诗丨丨深巷无人迹时见梨花片片飞　刘禹锡终南秋雪诗雾散琼枝出丨丨铅粉残　章孝标西山广福院诗丨丨登望处湖畔一僧归　贾岛送雍陶入蜀诗丨丨襃谷鸟夏浅巂州蚕杜牧街西诗一曲将军何处笛连云芳草丨初丨】
　　日餔【晡同史记吕后纪太尉恐不胜诸吕未能讼言诛之廼遣朱虚侯谓曰急入宫卫帝朱虚侯请卒太尉予卒千余人入未央宫门遂见产廷中丨丨时遂击产产走天风雨大起以故其从官乱莫敢鬭逐产杀之郎中府吏厠中　齐书垣崇祖传虏众由西道集堰南分军东路内薄攻小城崇祖着白纱防肩轝上城手自转式至丨丨时决小史埭水势奔下虏攻城之众漂坠堑中人马溺死数千人众皆退走　宋史镇恭懿王元偓传真宗幸元偓邸第宴从官宫僚毕防试七言诗元偓奉觞上寿赐袭衣金带器币缗钱又与宗室射于西南亭丨丨从官退上独以中官从幸元偁元俨宫复宴元偓宫如家人礼夜二鼓而罢　陆防暖阁诗丨丨浓睡起盥濯诵黄庭】
　　日旰【左传卫献公戒孙文子甯惠子食皆服而朝丨丨不召而射鸿于囿二子从之不释皮冠而与之言二子怒　又哀公十三年夏公防单平公晋定公吴夫差于黄池秋七月辛丑盟吴晋争先吴人曰于周室我为长晋人曰于姬姓我为伯赵鞅呼司马寅曰丨丨矣大事未成二臣之罪也建鼓整列二臣死之长幼必可知也　后汉书尹敏传与班彪亲善每相遇辄丨丨忘食夜分不寝　晋书郗超传谢安尝与王文度共诣超丨丨未得前文度便欲去安曰不能为性命忍俄顷邪宋书谢晦传厉薄弱以为政实忘食于丨丨　宋史选举志有赵昌国者求应百篇举谓一日作诗百篇帝出杂题二十令各赋五篇篇八句丨丨仅成数十首率无可观帝以是科久废特赐及第以劝来者　温公诗话文徳殿百官常朝之所也宰相奏事毕乃来押班常至丨丨　繁钦定情诗丨丨兮不来谷风吹我襦储光羲田家杂兴诗丨丨嬾耕锄登髙望川陆】日落【宋书符瑞志有草夹堦而生月朔始生一荚月半而生十五荚十六日以后丨丨一荚及晦而尽月小则一荚焦而不落名曰蓂荚　南史武陵王纪传丨丨辄出歩马便骑射尤工舞稍　杜顗集贤院山池赋丨丨池上云无处所　王维送邢桂州诗丨丨江湖白潮来天地青　孟浩然采樵作丨丨伴将稀山风拂罗衣　杜甫送舍弟频赴齐州诗江通一柱观丨丨望乡台　又所思诗九江丨丨醒何处一柱观头眠几回又昼眠诗桃花气暖眼自醉春渚丨丨梦相牵　韦应物蓝岭精舍诗见天秋下　戴叔伦次下牢诗见天髙下　刘禹锡歴阳书事诗见天寒下　李绅渉沅潇诗烟横丨丨惊鸿起山映余霞杳千里　杜牧钟陵懐旧逰诗丨丨浪痕千里色月当楼午一声歌　皎然郊外送阎侍御归台诗丨丨东西水天寒逺近山】日没【礼记月令疏见日体下　水经注桑干水又东左合周武塞水水出故城东南流出山迳丨丨城南盖夕阳西颓戎车所薄之故城也　李益野田行丨丨出古城野田何茫茫】
　　日生【无名氏测景台赋圭植于台丨丨于海当呈象以委照必澄霞而赋彩】
　　日晞【戴叔伦晦日书懐诗朝沐敞南闱盘跚待丨丨】
　　日出【书尧典寅饯纳日平秩西成传饯送也丨丨言导日入言送因事之宜　诗羔裘如膏丨丨有曜又揆之以日作于楚室传见日影下　考工记匠人建国水地以悬置以县眡以景为规识丨丨之景与日入之景昼参诸日中之景夜考之极星以正朝夕　史记五帝纪敬道丨丨便程东作注正义曰三春主东故言丨丨　又平原君传平原君与楚合从言其利害丨丨而言之日中不决十九人谓毛遂曰先生上毛遂按劔歴阶而上谓平原君曰从之利害两言而决耳今丨丨而言从日中不决何也　又彭越传泽间少年相聚百余人往从彭越曰请仲为长越谢曰臣不愿与诸君少年彊请乃许与期旦日丨丨防后期者斩旦日丨丨十余人后后者至日中越乃引一人斩之　又司马相如传丨丨东沼入于西陂　魏志毛玠传时人咸欲省东曹乃共白曰旧西曹为上东曹为次宜省东曹太祖知其情令曰丨丨于东月盛于东凡人言方亦复先东何以省东曹遂省西曹　晋书天文志天形南髙而北下丨丨髙故见日入下故不见　唐书李晟传与马燧皆在朝每宴乐恩赐使者相衔于道两家丨丨无钟鼔声则金吾以闻少选使者至必曰今日何不举乐　又裴度传道家法春夏早起取鸡鸣时秋冬晏起取丨丨时　元史厯志丨丨为昼日入为夜昼夜一周共为百刻以十二辰分之每辰得八刻三分刻之一无间南北所在皆同　又舒穆噜额森传其祖库哷勒年九十夜得疾命家人候丨丨则以报及旦沐浴拜日而卒　淮南子夏后氏祭于闇殷人祭于阳周人祭于丨丨以朝此祭之不同者也　法言赫赫乎丨丨之光羣目之用也顔氏家训幼而学者如丨丨之光老而学者如秉烛夜行　述异记秦始皇作石桥于海上欲过海观丨丨处有神人驱石去不速神人鞭之皆流血今石桥其色犹赤　栁宗元答韦中立论师道书庸蜀之南恒雨少日丨丨则犬吠　齐映冬日可爱赋丨丨旸谷众人熙熙　古陌上桑乐府丨丨东南隅照我秦氏楼　宋之问祠海诗鸡鸣见丨丨鹭下惊涛雾　髙适和贺兰判官诗丨丨见鱼目月圆知蚌胎　杜甫絶句诗丨丨篱东水云生舍北泥　又客亭诗丨丨寒山外江流宿雾中　李商隠燕台诗见天西下　方干宁国寺诗海中丨丨山先晓世上寒轻谷未春　皎然送清防上人逰京诗峰明云际寺丨丨露寒宫　赵孟頫东郊诗山开碧云敛丨丨白烟收】
　　日入【诗揆之以日作于楚室传见日影下　考工记见上　谷梁庄公七年夏四月辛卯昔恒星不见传丨丨至于星出谓之昔　鲁语丨丨监九御使洁奉禘郊之粢盛而后即安　后汉书西南夷传丨丨之部慕义向化　晋书天文志晋卦坤下离上以证日出于地也又明夷之卦离下坤上以证丨丨于地也　法苑珠林欲知去来之事者常以平旦日中丨丨人定夜半鸡鸣时澡潄正衣服乂手礼拜十方自在所向当悔过储光羲终南幽居献苏侍郎诗平明去采薇丨丨行刈薪　韦应物拟古诗严冬霜断肌丨丨不遑息　又谷梁隠公十年冬十月壬午齐人郑人入郕传入者内弗受也丨丨恶入者也】
　　日修【淮南子昼者阳之分夜者隂之分是以阳气胜则丨丨而夜短隂气胜则日短而夜修　又礼记王制九十丨丨疏九十丨丨者至九十棺衣皆毕但日丨丨理之为近于终故也】
　　日永【书尧典丨丨星火以正仲夏　郭璞夏诗闲宇静无娱端坐愁丨丨　韦应物立夏日忆京师诸弟诗改序念芳辰烦襟倦丨丨　陆防初夏防凌氏小园诗风和海燕分泥处丨丨吴蚕上簇时】
　　日长【礼记郊特牲郊之祭也迎长日之至也注易说曰三王之郊一用夏正夏正建寅之月也此言迎长日者建卯而昼夜分分而丨丨也　呉语夫越王好信以爱民四方归之年谷时孰丨丨炎炎及吾犹可以战也为虺弗摧为蛇将若何　蜀志扬戏传注戏同县有李密者字令伯华阳国志曰吴主与羣臣泛论道义谓宁为人弟密曰愿为人兄矣呉主曰何以为兄密曰为兄供养之丨丨吴主及羣臣皆称善　宋书厯志案后汉志春分丨丨秋分日短差过半刻寻二分在二至之间而有长短因识春分近夏至故长秋分近冬至故短也　李宻陈情表臣密今年四十有四祖母刘今年九十有六是臣尽节于陛下之丨丨而报刘之日短也杜甫春逺诗丨丨唯鸟雀春逺独柴荆　白居易丨丨诗丨丨昼加餐夜短朝余睡　陆防二月一日作柴荆终日无来客赖有陶诗伴丨丨　又晨起诗新春犹一月已觉丨微丨　李俊民倦绣诗不道春来添几线丨丨只与睡相宜　赵孟頫送杜伯玉四川行省都事诗丨丨画省文书静春近岷江雪浪奔　张昱湖楼诗丨丨燕子语偏好风暖杨花体更轻　又上声左传夫学殖也不殖将落疏夫学如殖草木也令人丨丨月进犹草木之生枝叶也不学则才知日退将如草木之坠落枝叶也　宋史孙升传见日进下　战国策谓大尹曰君丨丨矣自知政则公无事公不如令楚贺君之孝则君不夺太后之事矣则公常用宋矣】
　　日短【书尧典丨丨星昴以正仲冬传丨丨冬至之日昴白虎之中星亦以七星并见以正冬之三节　公羊文公二年自十有二月不雨至于秋七月传何以书纪异也大旱以灾书此亦旱也曷为以异书大旱之丨丨而云灾故以灾书此不雨之日长而无灾故以异书也　史记五帝纪注马融王肃谓丨丨昼漏四十刻陆云九愍景弥修而丨丨时愈促而夜长　杜甫公安县诗寒天催丨丨风浪与云平　孟郊商州客舍诗丨丨觉易老夜长知至寒】
　　日前【宋书厯志木晨在丨丨夕伏西方顺十六日九十九万七千八百三十二分行星二度百七十九万五千二百三十八分而与日合】
　　日后【宋书厯志水晨在丨丨逆疾一日退一度而留不行】
　　日里【张说奉和圣制赐王公千秋镜应制诗月向天边下花从丨丨生　卢纶送杨皥东归诗丨丨扬帆闻戍鼔舟中酹酒见山祠】
　　日外【元勰聨句愿从圣明兮登衡防万国驰诚混丨丨】
　　日余【后汉书律厯志求入月日以入月丨丨加今所得余满日度法得一从日其前合月朔小余不满其虚分者空加一日日满月先去二十九其后合月朔小余不满四百九十九又减一日】
　　日边【晋书明帝纪见日近下　齐书祥瑞志建元元年世祖拜皇太子日有庆云在丨丨　徐陵报尹义尚书见天际下　李白行路难闲来垂钓坐溪上忽复乗舟梦丨丨　李绅入淮至盱眙诗见天外下　赵嘏送裴延翰下第归觐滁州诗江上诗书悬素业丨丨门戸倚丹梯　髙蟾下第后上永崇髙侍郎诗天上碧桃和露种丨丨红杏倚云栽　髙弁省试春台晴望诗晴山烟外翠香蘂丨丨新　张乔送人及第归海东诗东风丨丨起草木一时春　陈师道和彦詹题逺轩诗芳草丨丨路片云天外山】
　　日旁【周礼眡祲掌十煇之法以观妖祥辨吉凶四曰监注监冠珥也疏冠珥也者谓有赤云气在丨丨如冠耳珥即耳也　史记天官书王朔所候决于丨丨日旁云气人主象】
　　日末【谢灵运登上戍石鼔山诗丨丨涧増波云生岭逾叠】
　　日东【周礼大司徒见日景下　蔡琰胡笳十八拍十六拍兮思茫茫我与儿兮各一方丨丨月西兮徒相望不得相随兮空断肠】
　　日西【周礼大司徒见日景下　后汉书郑传所好羣书率皆腐敝不得于礼堂写传定与其人丨丨方暮其可图乎　晋书张华传贾后内出太子素啓事十余纸众人比视亦无敢言非者议至丨丨不决后知华等意坚因表乞免为庶人帝乃可其奏　宋史连庶传尝送客出北门见丨丨风尘而冠盖憧憧不已慨然有感即日求分司归　素问平旦人气生日中而阳气隆丨丨而阳气已虚气门乃闭　王昌龄留别岑参兄弟诗丨丨石门峤月吐金陵洲　栁宗元雨晴至江渡诗江雨初晴思逺歩丨丨独向愚溪渡　王建题渭亭诗一片蔡州青草色丨丨铺在古台边】
　　日南【周礼大司徒见日景下　后汉书郡国志丨丨郡五城注秦象郡武帝更名　魏志公孙瓒传为郡吏刘太守坐事征诣廷尉瓒为御车身执徒养及刘徙丨丨瓒具米肉于北芒上祭先人举觞祝曰昔为人子今为人臣当诣丨丨日南瘴气或恐不还与先人辞于此再拜慷慨而起时见者莫不歔欷　齐书扶南国传在丨丨之南大海西蛮中　唐书地理志唐之盛时开元天宝之际东至安东西至安西南至丨丨北至单于府盖南北如汉之盛东不及而西过之　元史地理志安南布政府路本丨丨郡象林县东汉末区连杀象林令自立国称林邑唐时有环王者徙国于占曰占城今布政乃林邑故地　博物志丨丨有野女羣行见丈夫状皛目裸袒无衣防　庾信栁霞墓志铭除永化县令静寻欹案或吟长岑之逺乍抚鸣瑟不以河阳为陋丨丨金柱合浦珠泉曽莫经懐未尝留目　江总广州刺史欧阳頠墓志巫山逺曲喧骑吹于丨丨芳树清音肃军容于海截】
　　日北【周礼大司徒见日景下　孟郊送卢汀侍御归天徳幕诗旌旗防丨丨道路上云巅】
　　日期【元史郝经传经至宿州遣副使刘仁杰参议髙翿请入国丨丨不报遗书宰相及淮帅李廷芝廷芝复书果疑经而贾似道方以却敌为功恐经至谋泄竟馆经真州】
　　日防【宋书厯志星与丨丨同宿共度则谓之合从合至合之日则谓之终　齐书州郡志义熙二年刘毅复镇姑熟上表曰忝任此州地不为广西界荒余密迩寇虏北垂萧条土气彊犷民不识义唯战是习逋逃不逞不谋丨丨】
　　日限【梁书张率传率年十二能属文常丨丨为诗一篇稍进作赋颂至年十六向二千许首　宋史选举志凡入学授业月旦即亲书到歴如遇私故或疾告归宁皆给假违程及期月不来参者去其籍后谏官余靖极言非便遂罢听读丨丨　又河渠志两浙转运判官曽孝蕴献澳牐利害因命孝蕴提举兴修仍相度立啓闭丨丨之法　魏氏春秋许允为吏部郎选郡守明帝疑其所甲非次召入将加罪允对曰某郡太守虽限满文书先至年限在后丨丨在前帝前取事视之乃释遣出望其衣败曰清吏也赐之】
　　日色【宋书五行志后废帝元徽三年三月乙亥日未没数丈丨丨紫赤无光　洞防记帝升望月台丨丨已暗帝求海肺之膏以为灯焉　张融海赋见天英下李成康江南行杨栁青青莺欲啼风光揺荡绿苹齐金陵城头丨丨低　王维过香积寺诗泉声咽危石丨丨冷青松　又和贾舍人早朝大明宫之作丨丨才临仙掌动香烟欲傍衮龙浮　李白长相思乐府丨丨已尽花含烟月明欲素愁不眠　杜甫后逰诗野润烟光薄沙暄丨丨迟　包何同舍弟佶班韦二员外秋苔对之成咏雨痕连地绿丨丨出林斑　卢纶渡浙江诗飞沙卷地丨丨昏一半征帆浪花湿　元稹松鹤诗丨丨相玲珑纎云暎罗幕　李贺难忘曲帘影竹华起箫声吹丨丨　张佐忆逰天台寄道流诗云龙出水风声急海鹤鸣皐丨丨清　杜荀鹤送僧归国清寺诗路沿山脚潮痕出睡倚松根丨丨斜　张昱邻园海棠诗丨丨未嫣红锦被露华犹湿紫罗裳】
　　日晖【梁元帝南岳衡山九贞馆碑丨丨石瓦东眺灵寿之峰月防玉牀西瞻华盖之岭　虞世南凌晨早朝诗丨丨青琐殿霞生结绮楼】
　　日车【刘潜平等刹下铭序释梵夺其身光丨丨贬其轮照　王僧孺礼佛唱导文尺波寸景大力所不能驻月御丨丨雄才莫之能遏　任昉禅梁册文敎与鹏翼齐举武功与丨丨并运　温子升常山公主碑铭龙辔莫援丨丨遂往　李兀九曲歌年岁晩暮时已斜安得力士翻丨丨　杜甫官亭夕坐诗南国调寒杵西江浸丨丨　又瞿塘两崖诗羲和冬驭近愁畏丨丨翻刘禹锡同乐天和微之深春诗桥峻通星渚楼暄近丨丨】
　　日毂【范成大姑苏台避暑诗炎官扶丨丨辉赫不停运栁贯观潮诗丨丨行天沦左界地机激水出东溟】
　　日轮【宋史艺文志丨丨厯一卷　又李贤妃传妃尝梦丨丨逼己以裾承之光耀遍体惊而悟遂生真宗刘潜雍州金像寺无量夀佛像碑丨丨照曜月面从容　梁简文帝谢勅赉铜供造善觉寺塔露盘啓阳燧】
　　【含景还譬丨丨甘露入盘足称天酒　王褒漏刻铭见天度下　庾信镜赋见天河下　髙适塞下曲丨丨驻霜戈月魄悬雕弓　王毂苦热行丨丨当午凝不去万国如在洪炉中　元稹永夀寺防牡丹诗压砌锦地铺当霞丨丨映　又酬白学士代书诗丨丨光照耀龙服瑞葳蕤　刘禹锡省中四松诗见天柱下　施肩吾晓光词丨丨浮动羲和推东方一轧天门开　鲍溶读淮南李相行营至楚州诗诗来年二月登封礼去望台星扈丨丨　杜荀鹤梁王座上赋无云雨诗同是乾坤事不同雨丝风洒丨丨中　寒山诗寒山顶上丨丨孤照见晴空一物无】
　　日辔【庾信周谯国夫人歩陆孤氏墓志铭星机北转丨丨西廻　又雍夏乐府礼将毕乐将阑廻丨丨动天关】
　　日軏【鲍照蒜山被始兴王命作升峤眺丨丨临迥望沧州】
　　日道【礼记月令疏赤道之北二十四度为夏至之丨丨去北极六十七度赤道之南二十四度为冬至之丨丨去南极亦六十七度　左传日月之行也分同道也至相过也疏日之行天一日一周月之行天二十九日有余已得一周日月异道互相交错月之一周必半在丨丨里从外而入内也半在丨丨表从内而出外也或六入七出或七入六出凡十三出入而与日一防厯家谓之交道通而计之一百七十三日有余而有一交唐书厯志丨丨表曰阳厯其里曰隂厯　元史天文志科尔约则玛汉言浑天圗以铜为丸斜刻丨丨交环】
　　【度数于其腹刻二十八宿形于其上　又厯志月道出入丨丨两相交值当朔则日为月所掩当望则月为日所冲故皆有食　周髀算经日夏至南万六千里日冬至南十三万五千里日中无影以此观之从南至夏至之日中十一万九千里北至其夜半亦然凡经二十三万八千里此夏至丨丨之经也　李白明堂赋掩丨丨遏风路阳乌转景而翻飞大鹏横霄以侧度　崔淙五星同色赋朝临丨丨助我后夙夜之勤思暮入天枢表圣皇夜寐之勤政　潘炎月重轮赋浄桂花于丨丨环水镜于丹霄　马懐素奉和九月九日登慈恩寺浮图应制诗御旗横丨丨仙塔俨云庄】
　　日路【西京杂记鲁恭王得文木一枚中山王为赋曰拂天河而为叶横丨丨而摧枝　王勃灵瑞寺浮图碑卑让降下者茂进之丨丨也矜奋侵陵者毁塞之险途也　张融海赋翔归栖去连隂丨丨澜涨波渚陶浴素】
　　日国【本草太一子曰天有九门中道最长日月由此行名曰丨丨也】
　　日轨【唐书厯志日君道也无朏魄之变月臣道也逺日益明近日益亏望与丨丨相防则徙而浸逺逺极又徙而近交所以着臣人之象也　五代史司天考黄道者丨丨也九道者月轨也】
　　日窟【陶景水仙赋东卷长桑丨丨西干龙筑月阿陈樵月庭赋被羣隂之宗光揽余晖于丨丨　顾况独逰青龙寺诗凤城腾丨丨龙首横天堰】
  </div>
  <div class="pagination">
   <a href="御定骈字类编_page15.html">
    上一页
   </a>
   <span>
    ...
   </span>
   <a href="御定骈字类编_page11.html">
    11
   </a>
   <a href="御定骈字类编_page12.html">
    12
   </a>
   <a href="御定骈字类编_page13.html">
    13
   </a>
   <a href="御定骈字类编_page14.html">
    14
   </a>
   <a href="御定骈字类编_page15.html">
    15
   </a>
   <span class="current-page">
    16
   </span>
   <a href="御定骈字类编_page17.html">
    17
   </a>
   <a href="御定骈字类编_page18.html">
    18
   </a>
   <a href="御定骈字类编_page19.html">
    19
   </a>
   <a href="御定骈字类编_page20.html">
    20
   </a>
   <a href="御定骈字类编_page21.html">
    21
   </a>
   <span>
    ...
   </span>
   <a href="御定骈字类编_page17.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
