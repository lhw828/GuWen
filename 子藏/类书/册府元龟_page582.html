<!DOCTYPE html>
<html>
<head>
    <meta charset="UTF-8">
    <title>册府元龟 - 第 582 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 582 页/共 736 页</h1>
    <div class="content">    缪彤汝南召陵人仕县为主簿时令被章见考吏皆畏惧自诬而肜独证据其事掠考苦毒至乃体生虫蛆因复傅换五狱逾涉四年令卒以自免太守陇西梁湛召为决曹吏安帝初湛病卒官肜送丧还陇西始葬会西羌反叛湛妻子悉避乱它郡肜独留不去为起坟冢乃潜穿井傍以为窟室昼则隐窜夜则负土及贼平而坟已立其妻子意肜已死还见大惊关西咸称傅之共给车马衣资肜不受而归乡里。
    范式字巨卿山阳金乡人受业大学时诸生长沙陈平子亦同在学与式未相见而平子被病将亡谓其妻曰：吾闻山阳范巨卿烈士也。可以死吾殁後但以尸埋巨卿户前乃裂素为书以遗巨卿既终妻从其言时式出行还省书见瘗怆然感之向坟揖哭以为死友乃营护平子妻儿身自送丧於临湘未至四五里乃委素书於柩上哭别而去其兄弟闻之寻求不复见。
    雷义为尚书侍郎有同时郎坐事当论刑作义默自表取其罪以此论司寇同台郎觉之委位自上乞赎义罪顺帝诏皆除刑。
    童恢少仕州郡为吏司徒杨赐闻其执法廉平乃辟之及赐被劾当免掾属悉投刺去恢独诣阙争之。
    杨赐为光禄勋时崔实卒家徒四壁立无以殡敛赐与太仆袁逢少府段[A13C]为备棺椁葬具杨康陈留人故为太尉杜乔掾乔与李固被诛俱暴尸於城北家属故人莫敢视者康闻之号泣星行到雒阳乃著故赤帻为夏门亭吏守卫尸丧驱护蝇虫积十二日都官从事执之以闻梁太后义而不罪康，於是带铁诣阙上书并乞李杜二公骸骨太后许之成礼殡敛送乔丧还家葬送行服隐匿不仕。
    郭亮汝南人年始成童游学雒阳太尉李固为梁冀所诛露固尸於四衢令有敢临者加其罪亮乃左提章钺右秉铁诣阙上书乞收固尸不许因往临哭陈辞於前遂守丧不去夏门亭长呵之曰：李杜二公为大臣不能安上纳忠而兴造无端卿曹何等腐生公犯诏书干试有司乎！亮曰：亮含阴阳以生载乾履坤义之所动岂知性命何为以死相惧亭长叹曰：居非命之世天高不敢不地厚不敢不耳目宜视听口不可以妄言也。梁太后闻而不诛。
    董班南阳人少游大学宗事李固闻固死乃星行奔赴哭泣尽哀司隶案状奏闻天子释而不罪班得守尸积十日不去桓帝嘉其义烈听许送丧到汉中赴葬毕而还也。班遂隐身莫知所归。
    裴瑜河东人察孝廉时太守史弼杀中常侍侯览门生览大怒遂诈作飞章下司隶诬弼诽谤槛车徵吏人莫敢近者唯瑜送到崤渑之间大言於路傍曰：明府摧折虐臣选德报国如其获罪足以垂名竹帛愿不忧不惧弼曰：谁谓荼苦其甘如荠昔人刎颈九死不恨及下廷尉诏狱前孝廉魏劭毁变形服诈为家僮赡护於弼弼遂受诬事当弃市劭与同郡人卖郡邸（郡邸旅舍之寺邸也。）行赂於侯览得减死罪一等论输左较时人或讥曰：平原行货以免君无乃蚩乎！陶邱洪曰：昔文王牖里闳散怀金史弼遭患义夫献宝亦何疑焉，於是议者乃息。
    孙嵩字宾石安邱人先是中常侍唐衡兄玄为京兆虎牙都尉郡人以玄进不繇德皆轻侮之京兆功曹赵岐及从兄袭。又数为贬议玄深毒恨後为京兆尹岐惧祸及乃逃避之玄尽杀岐家属岐遂逃难四方江淮海岱靡所不历自匿姓名卖饼北海市中嵩年二十馀游市见岐察非常人停车呼与共载岐惧失色嵩乃下车帷令屏行人密问岐曰：视子非卖饼者。又相问而色动不有重怨即亡命乎！我北汉孙宾石阖门百口势能相济岐素闻嵩名即以实告之遂以俱归嵩先入白母曰：今日出行乃得死友迎入上堂飨之极欢藏岐衤复壁中数年後诸唐死灭国赦乃出後岐迁太仆兴平中南说刘表时嵩亦寓於表表不为礼岐乃称嵩素行笃烈因共上为青州刺史。
    孙斌为卫相第五种门下掾种以斌贤善遇之种迁兖州刺史时中常侍单超兄子康为济阴太守种按其罪超种怀恨忿遂以事陷种竟坐徙朔方超外孙董援为朔方太守畜怒以待之及当徙斥斌具闻超谋乃谓其友人同县闾子直及高密甄子然曰：盖盗憎其主从来旧矣。第五使君当投裔土而单超外属为彼郡守夫危者易仆可为寒心吾今方追使君庶免其难苦奉使君以还将以付子二人曰：子其行矣。是吾心也，於是斌将侠客晨夜追种及之太原遮险格杀送吏因下马与种斌自步从一日一夜行四百馀里遂得脱归种匿於闾甄二氏数年徐州从事臧上书讼冤会赦得出。
    朱震为太尉陈蕃友蕃被杀震时为钅至令闻而弃官哭之收葬蕃尸匿其子逸於甘陵界中事觉系狱合门桎梏震受栲掠誓死不言故逸得免後黄巾贼起大赦党人乃追还逸官至鲁相。
    桓鸾沛郡人少立操行本郡太守向苗有名迹举鸾孝钅至属沛郡廉迁为胶东令始到官而苗卒鸾即去职奔丧终三年然後归淮汝之间高其义。
    桓典举孝廉为郎居无几会国相王吉以罪被诛沛相故人亲戚莫敢至者典独弃官收敛归葬服丧三年负土成坟为立祠堂尽礼而去。
    傅燮再举孝廉闻所举郡将丧乃弃官行服後至汉阳太守。
    蔡邕与叔父从弟同居三世不分财乡党为其义後至左中郎将。
    申屠蟠始与济阴王子居同在大学子居临殁以身蟠蟠乃躬推辇车送丧归乡里遇司隶於河巩之间从事义之为封传护送蟠不肯受投传於地而去事毕还学（封传封书以传送也。）累徵不至。
    景毅蜀郡人为侍御史时李膺坐党事死诏狱毅子顾为膺门徒而未有录牒故不及於谴乃慨然曰：本谓膺贤遣子师之，岂可以漏夺名籍苟安而已遂自表免归鸾从子时人义之。
    许敬字鸿卿汝南人与同郡周伯灵为交友伯灵早亡敬育养其子。
    范滂汝南人为郡功曹坐党事系狱吏将加掠拷滂以同囚多婴病乃请先就格遂与同郡袁忠争受楚毒（建宁二年大诛党人诏下急捕滂等笃邮吴导至县抱诏书闭传舍伏床而泣滂闻之曰：必为我也。即自诣狱县令郭揖大惊出解印绶引与俱亡曰：天下大矣。子何为在此滂曰：滂死则祸塞何敢以罪累君遂死狱中）。
    荀爽为郎中弃官去司空远逢举有道不应及奉卒爽制服三年当世往往化以为俗後至司空。
    张俭山阳人献帝初百姓饥荒而俭资计差温乃倾财产与巴里共之赖其存者以百数後至卫尉。
    贾淑乡里有忧患者淑取倾身营救为州闾所称。
    李笃外黄人中常侍侯览上书告东部督邮张俭与同郡二十四人为党俭得亡命止笃家外黄令毛钦操兵到门笃引钦谓曰：张俭知名天下而亡非其罪纵俭可得宁忍执之乎！钦因起抚笃曰：蘧伯玉耻独为君子足下如何自专仁义笃曰：笃虽好义明廷今日载其半矣。钦叹息而去。
    彭字子阳会稽毗陵人州辟从事时贼张子林等数百人作乱与太守俱出击贼贼望见车马竞交射之飞矢雨集以身障太守而为流矢所中死太守得全贼素闻其恩信即杀弩中者馀悉皆降散言曰：自为彭君故降不为太守服也。
    胡腾桂阳人为大将军窦武掾武为中官曹节所害腾少师事武独殡敛行丧坐以禁锢武孙辅时年二岁迸窜得全事觉节捕之急腾乃令史南阳张敞共逃辅於震陵界诈云：已死腾以为已子而使聘娶焉後举桂阳孝廉至建安中荆州牧刘表闻而辟焉以为从事使还窦姓以事列上会表卒。
    朱隽会稽人同郡周规辟公府当行假郡库钱百万以为冠帻费而後仓卒督责规家贫无以备隽乃窃母绘帛为规解对母既失产业深恚责之隽曰：小损当大益初贫後富必然理也。隽稍历郡职太守尹端署隽为主簿端坐讨贼许昭失利为州所奏罪应弃市隽乃羸服间行轻赍数百金到京师赂主章吏遂得刊定州奏故端得输作左较心喜於降免而不知其繇隽亦终无所言。
    廖扶汝南平兴人尤明天文识纬推步之术逆知岁荒乃聚数千斛悉用给宗族姻亲辟召并不应王允太原人年十九为郡吏时小黄门晋阳赵津贪横放恣为一县巨患允讨捕杀之而津兄弟讠舀事宦官因缘讠替诉桓帝震怒徵太守刘质遂下狱死允送丧还平原终毕三年然後归家。
    兆温为京兆丞弃官去遭岁大饥散家粮以赈穷饿所活万馀人。
    赵戬为司徒王允故吏允为李催郭汜所害莫敢收允尸者戬时为平陵令弃官营丧。
    訾宝为射声较尉沮俊督战後与李催战死宝负其尸而瘗之。
    张绣武威祖厉人边章韩遂为乱凉州金城麴胜袭杀祖厉长刘隽绣为县吏间伺杀胜郡内义之。
    公孙瓒辽西令支人为郡小吏举上计吏太守刘君坐事槛车徵官法不听吏下亲近瓒乃改容服诈称侍卒身执徒养御车到雒阳太守当徙日南瓒具豚酒於北芒山祭辞先人酹觞祝曰：昔为人子今为人臣当诣日南日南多瘴气恐，或不还便当长辞坟茔慷慨悲泣再拜而去观者莫不叹息既行於道得赦瓒还。
    尾敦为幽州牧刘虞故吏虞为公孙瓒所杀敦於路劫虞首归葬之。
    陶升故内黄小吏也。冀州牧袁绍讨公孙瓒南还州郡兵反与黑山贼子毒等共覆邺城升在贼中有善心独将部众逾西城入闭宋州门不内他贼以车载绍家及诸衣冠在州内者身自卫送到斥邱乃还绍到遂屯斥丘以升为建义中郎将。
    ●卷八百二
    ○总录部　义第二
    魏文聘字仲业南阳宛人也。为刘表大将使御北方表死其子琮立太祖征荆州琮举州降呼聘欲与俱聘曰：聘不能全州当待罪而已太祖济汉聘乃诣太祖太祖问曰：来何迟邪聘曰：先日不能辅弼刘荆州以奉国家荆州虽没尝愿据守汉川保全土境生不负於孤弱死无愧於地下而计不得已以至於此实怀悲惭无颜早见耳遂欷流涕太祖为之怆然曰：仲业卿真忠臣也。厚礼待之。
    荀素为何所善为董卓收系狱自杀後为尚书令遣人迎叔父司空爽丧使并置尸而葬之於爽冢傍。
    华歆字子鱼平原人少以高行显名避西京之乱与同志郑泰等六七人间步出武关道遇一丈夫独行愿得俱北众欲许之歆独曰：不可今已在危险之中急将所领兵及诸从事数十人往赴谭至高密闻谭死下马号哭曰：无君焉归遂诣太祖乞收葬谭尸太祖欲观修意默然不应修曰：受袁君恩厚。若得收敛谭尸然後就戮无所恨太祖嘉其义听之以为督军粮还乐安谭之破诸城皆服唯管统以乐安不从命太祖命修取统首修以统亡国之忠臣因解其纟专使诣太祖太祖悦而赦之後至太常。
    田畴右北平无终人幽州牧刘虞奉使至长安致命得报驰还未至虞已为公孙瓒所害畴至乃於虞墓陈发章表哭泣而去瓒闻之大怒购求护畴谓曰：汝何自哭刘虞墓而不送章报於我也。畴答曰：汉室衰颓人怀异心唯刘公不失忠节章报所言於将军未美恐非所乐闻故不进也。且将军方举大事以求所欲既灭无罪之君。又雠守义之臣诚行此事则燕赵之士将皆蹈东海死耳岂忍有从将军者乎！瓒壮其对释不诛也。拘之军下禁其故人莫得与通或说瓒曰：田畴义士君弗能礼而。又囚之恐失众心瓒乃纵遣畴畴得北归率宗族入徐无山中袁绍死其子数遣使招命。又即授将军印因安辑所统畴皆拒不留绍死其子尚。又辟焉畴终不行後辽东斩送袁尚首时有祝公道者与达非故人而闻其言怜其守正危厄乃夜盗往引出折械遣去不语其名姓後至豫州刺史。
    司马朗河内温人岁大饥人相食朗收恤宗族教训诸弟不为衰世解业後至兖州刺史。
    任俊河南中牟人为典农中郎将於饥荒之际收恤其友孤遗中外贫宗周急继乏信义见称。
    王修字叔治年二十游学南阳止张奉舍奉举家得疾病无相视者亲隐恤之病愈乃去北海相孔融召为主簿举孝廉以天下乱不行顷之郡中有反者言孔融有难夜往奔融贼初发融谓左右曰：能冒难来者唯修耳言终而修至复署功曹融每有难修虽休归在家无不即至融尝赖修以免袁谭在青州辟修为治中从事袁绍死谭尚有隙尚攻谭谭军败修率吏民往救谭谭喜曰：成吾军者王别驾也。谭之败刘询起兵漯阴诸城皆应谭叹息曰：今举州皆叛岂孤之不德邪修曰：东莱太守管统虽在海表此人不反必来後十馀日统果弃其妻子来赴谭妻子为贼所杀谭更以统为乐安太守太祖既破冀州谭。又叛太祖遂引军攻谭於南皮修时运粮在乐安闻谭祸福患害义犹一也。无故受人不知其义既已受之。若有进退可中弃乎！众不忍卒与俱行此丈夫中道堕井皆欲弃之歆曰：已与俱矣。弃之不义相率共还出之而後别去众乃大义之後至太尉。
    袁涣陈郡人蜀先主初为豫州举涣茂才後涣为吕布所拘留布初与先主和亲後离隙布欲使涣作书骂辱先主涣不可再三强之不许布大怒以兵胁涣曰：为之则生不为则死涣颜色不变笑而应之曰：涣闻唯德可以辱人不闻以骂使彼固君子邪正不耻将军之言彼诚小人邪将复将军之意则辱在此不在於彼。且涣他日之事刘将军犹今日之事将军也。如一旦去此复骂将军可乎！布惭而止後至郎中令毛字孝先虽居显位尝布衣蔬食抚育孤兄子甚笃赏赐以赈施贫族家无所馀後至尚书仆射。
    贾达河东襄陵人为绛邑长郭援之攻河东所经城邑皆下达坚守之绛既溃援捕得达达不肯拜谓援曰：王府君临郡积年（王臣钦。若等曰：王府君谓河东太守也。史失其名）不知足下何为者也。援怒曰：促斩之诸将覆护乃囚於壶关闭著土窖中以车轮盖上使人固守方将杀之达从窖中谓守曰：此间无彳建儿耶而当使义士死此中乎！令三军敢有哭之者斩畴以尝为尚所辟乃往吊祭太祖亦不问後至议郎。
    曹真为大司马少与宗人曹遵乡人朱瓒并事太祖遵瓒早亡真愍之乞所分食邑封遵瓒子诏曰：大司马有叔向抚孤之仁笃晏平久要之分君子成人之美听分真邑赐遵瓒子爵关内侯各百户。
    清河东武成人也。少朴讷好击剑尚武事琰友人公孙方早卒琰抚孤息。若已子後至中尉臧霸字宣高泰山华人也。黄巾起霸从陶谦击破之後归太祖太祖以霸为琅邪相初太祖之在兖州以徐翕毛晖为将兖州乱翕晖皆叛後兖州定翕晖亡命投霸太祖语蜀先主令语霸送二人首霸谓先主曰：霸所以能自立者以不为此也。霸受公生成之恩不敢违命然王霸之君可以义告愿将军为之辞先主以霸言白太祖太祖叹息谓霸曰：此古人之事而君能行之孤之愿也。乃以翕晖皆为郡守。
    庞氵育字子异初以凉州从事守破羌长会武威太守张猛反杀刺史邯郸商猛令曰：敢有临商丧死不赦氵育闻之弃官昼夜奔走号哭丧所讫诣猛门衷匕首欲因见以杀猛猛知其义士敕遣不杀繇是以忠烈闻酒泉太守徐揖请氵育为主簿後郡人黄昂反围城氵育弃妻子夜逾城出围告急於张掖敦煌二郡初疑未肯发兵氵育欲伏剑二郡感其义遂为兴兵军未至而郡城已陷揖死氵育乃收敛揖丧送还本郡行服三年乃还太祖闻之辟为掾。
    夏侯渊字妙才太祖居家曾有县官事渊代引重罪太祖营救之得免（魏略曰：时兖豫大乱饥乏弃其幼子而活亡弟孤女）後至征西将军。
    阎温字伯俭天水西城人守上わ令马超奔上わ部人任养等举众迎之温止之不能禁乃驰还州超复围州甚急州乃遣温密去告急於夏侯渊贼围数重温夜从水中潜出明日贼见其迹遣追遮之得温执还请超超解其纟专谓曰：今成败可见。若从吾言反谓城中东方无救此转祸为福之计也。不然今为戮矣。温伪许之超乃载温诣城下温向城大呼曰：军不过三日至勉之超怒数之曰：足下不为命计邪温曰：夫事君有死无贰而公乃欲令长者出不义之名吾岂苟生者乎！超遂杀之。
    韩珩为袁绍别驾及袁熙袁尚为其将焦触张南所攻奔辽西乌丸触自号幽州刺史驱率诸郡太守令长背袁尚曹陈兵数万杀白马盟令曰：违命者斩众莫敢语各以次歃至珩曰：吾受袁公父子厚恩今其破亡智不能救勇不能死於义阙矣。若乃北面於曹氏所弗能为也。一坐为珩失色触曰：夫兴大事当立大义事之济否不待一人可卒珩志以励事君太祖高珩节屡辟不至卒於家。
    成公英金城人中平末随韩遂为腹心建安中遂从华阴破走还湟中部党散去唯英独从。
    牵招字子经安平城西人年十馀岁诣同县乐隐受学後隐为车骑将军何苗长史招随卒业值京都乱苗隐见害招与隐门生史路等触蹈锋刃共殡殓隐尸送丧还归道遇寇钞路等皆悉散走贼欲斫棺取钉招垂泪请赦贼义之乃释而去繇此显名招既事袁尚後归太祖从讨乌丸至柳城拜护乌丸校尉还邺辽东送袁尚首县在马市招睹之悲感设祭头下太祖义之。
    夏侯字元让沛国谯人年十四求师就学人有辱其师者杀之繇是以烈气闻後至大将军邢为广宗长以故将丧弃官有司举正太祖曰：笃於旧君一致之节勿问也。
    尝林河内人汉末以太守酷虐乃避地上党耕种山阿当时旱蝗林独丰收尽呼比邻升斗分之後至光禄大夫。
    赵俨字伯然颍川阳翟人汉末避乱荆州与杜袭繁钦通财同计合为一家後至司空。
    杨俊汉末以兵乱方起而河内处四达之衢必为战场乃扶持老弱诣京密山间同行者百馀家俊赈济贫乏通共有无宗族知故为人所略作奴仆者凡六家俊皆倾财赎之本郡王象少孤特为人仆隶年十七八见使牧羊而私读书因被楚俊嘉其才质即赎象著家聘娶立屋然後与别後至南阳太守。
    高慎字孝甫敦厚少华有沈深之量抚育孤兄子五人恩义甚笃琅邪相何英嘉其行履以女妻焉（按慎魏高柔六代祖後汉人）。
    孙礼为太祖司空军谋掾初丧乱时礼与母相失同郡马台求得礼母礼推家财尽以与台台後坐法当死礼私导令逾狱自首既而曰：臣无逃亡之义径诣刺奸主簿温恢恢嘉之具白太祖各减死一等。
    梁习字子虞初济阴王思与习俱为太祖丞相西曹令史思因直日白事失太祖旨太祖大怒教召主者将加重辟时思近出习代往对已被收执矣。思乃驰还自陈已罪罪应受死太祖叹习之不言思之职分曰：何意吾军中有二义士乎！
    脂习字元升与少府孔融亲善太祖为司空威德日盛而融故以旧意书疏倨傲习尝责融故令改节及融被诛当时许中百官先与融亲善者莫敢收恤而习独往抚而哭之曰：文举卿舍我死我当复与谁语者哀叹无已太祖闻之收习欲理之寻以其事直见原从许东土桥下习後见太祖陈谢前愆太祖呼其字曰：元升卿故慷慨因问其居处以新移徙赐百斛至黄初诏欲用之以其年老然嘉其敦旧有栾布之节赐拜中散大夫还家年八十馀卒。
    郭宪西平人以仁笃为一郡所归韩约失众从羌中还依宪众人多欲取约以徼功而宪皆责怒之言人穷来归我云：何欲危之遂拥护厚遇之其後约病死而田乐阳达等就斩约头当送之达等欲条疏宪名宪不肯在名中言我尚不忍生图之岂忍取死人以要功乎！达等乃止时太祖方攻汉中在武都而达等送约首到太祖宿闻宪名及视条疏怪不在中以问达等达具以情对太祖叹其忠义乃并表列与达等并赐爵关内侯繇是名震陇右黄初中病卒建始初追嘉其事复赐其子爵关内侯。
    王朗汉末为会稽太守为孙策所执虽流移穷困朝不谋夕而收恤亲旧分多割少行义甚著少与南国名士刘阳交友阳为莒令年未三十而卒故後世鲜闻初阳以汉室渐衰知太祖有雄才恐为汉累意欲除之而事不会及太祖贵求其嗣子甚急其子惶窘走伏无所阳亲旧虽多莫敢藏者朗乃纳受积年及从会稽还。又数开解太祖久乃赦之阳门户繇是得全。
    袁侃明帝时与尚书选曹郎许允对直同坐职事皆收送狱诏旨严切当有死者正直者为重允谓侃曰：卿功臣之子法应八议不忧死侃知其指乃为受重允刑竟复吏侃复历郡守尚书。
    诸葛诞为郎与仆射杜几试船陶河遭风覆没诞亦俱溺虎贲浮河救诞诞曰：先救杜侯诞飘於岸绝而後苏。
    皇甫晏者王经之故吏经之死刑及其母晏以家财收葬。
    蜀许靖汉末补御史中丞时董卓秉政靖惧诛奔豫州刺史孔卒依扬州刺史陈死吴郡都尉许贡会稽太守王朗素与靖有旧故往保焉靖收恤亲理经纪赈赡出於仁厚孙策东渡江皆走交州以避其难靖身坐岸边先载附从疏亲悉发乃从後去当时见者莫不叹息。
    姜ぁ维父也。天水冀人ぁ昔为郡功曹值羌戎叛乱身卫郡将没於战场赐维官中郎参本郡军事。
    程畿巴西<门食>中人为益州牧刘璋汉昌长县有ク人种类刚猛昔高祖以定关中巴西太守庞义以天下扰乱郡宜有武卫颇招合部曲有谗於璋说义欲叛璋阴疑之义闻甚惧将谋自守遣畿子郁宣旨索兵自助畿报曰：郡合部曲本不为叛虽有交构要在尽诚。若必以惧遂怀异志非畿之所闻并敕郁曰：我受州恩当为州牧尽节汝为郡吏当为太守效力不得以吾有异志也。义使人告畿曰：尔子在郡不从太守家将及祸畿曰：昔乐羊为将饮子之羹非父子无恩大义然也。今虽复羹子吾必饮之义知畿必不为已厚陈谢於璋以致无咎璋闻之迁畿江阳太守。
    王连字文仪为刘璋梓ㄅ令先主起事葭萌进军南来连闭城不降先主义之不︹Τ也。
    张嶷字伯岐巴西郡南兖国人弱冠为县功曹先主定蜀之际山寇攻县县长捐家逃亡嶷冒白刃携负夫人夫人得免繇是显名为州从事得疾病困笃家素贫匮广汉太守蜀郡何祗名为通厚嶷宿与疏阔乃自诣祗以治病祗倾财医疗数年除愈。
    关羽为先主守下邳城行太守事曹公东征擒羽以归拜为偏将军礼之甚渥曹公壮羽为人而察其无久留意谓张辽曰：卿试以情问之辽以问羽羽叹曰：吾极知曹公待我厚然吾受刘将军恩誓以共死不可背之吾终不留吾要当效力以报曹公而後乃归辽以羽言报曹公，公曰：事君不忘其本天下义士也。度何时去辽曰：受公恩必效力而後去也。及羽杀颜良曹公知其必去重加赏赐羽尽封其赏赐拜书告辞而奔先主左右欲追之曹公曰：彼为其主勿追也。杨戏笃於旧故居诚存重与巴西韩俨黎韬童幼相亲厚後俨痼疾废顿韬无行见捐戏经纪赈恤恩好如初卒於射声校尉。
    谯周字允南丞相诸葛亮领益州牧以周为劝学从事亮卒於敌庭周在家闻即便奔赴寻有诏书禁断惟周以速行得达。
    张裔字君嗣少与犍为杨恭友善恭早死遗孤未数岁裔迎留与分屋而居事恭母如母恭之子息长大为之娶妇买田宅产业使立门户抚恤故旧赈赡衰宗行义甚笃後至辅汉将军丞相长史。
    吴桓阶字伯绪长沙临湘人仕郡功曹太守孙坚举阶孝廉除尚书郎父丧还乡里会坚击刘表战死阶冒难诣表乞坚丧表义而与之（魏志）。
    高岱字孔文吴郡人太守盛宪以为上计举孝廉许贡来领郡岱将宪避难於许昭家求救於陶谦谦未即救魏志岱憔悴泣血水浆不入口谦感其忠壮有申包胥之义许为出军以书与贡。
    虞翻字仲翔会稽馀姚人太守王朗命为功曹孙策征会稽翻时遭父丧衰诣府门朗欲就之翻乃脱衰入见劝朗避策朗不能用拒战败绩亡走浮海翻追随营护到东部侯官侯官长闭城不受翻往说之然後见纳。
    张为广陵太守赵昱察孝廉昱後为笮融所杀甚伤愤而力不能讨昱门户绝灭及在东部遣主簿至琅邪设祭并求亲戚为之後以书属琅邪相臧宣宣以赵宗中五岁男奉昱祀大帝闻而嘉之。
    骆统字公绪徐陵卒僮客土田或见侵夺统为陵家讼之求与丁览卜清等为北权许焉後至偏将军濡须督。
    陆瑁字子章丞相逊之弟少好学笃义陈国陈融陈留濮阳逸沛郡蒋纂广陵袁迪等皆单贫有志就瑁游处瑁割少分甘与同丰约及同郡徐原爰居会稽素不相识临死遗书以孤弱瑁为起立坟墓教导其子。又瑁赵昱琅邪人从父绩早亡二男一女皆数岁以还瑁迎摄养之至长乃别後至选曹尚书。
    王固字子贱少丧父独与母居家贫守约色养致敬族弟孤弱与同寒温後至司空陆康字季宁少孝悌勤修操行太守李肃察孝廉肃後坐事伏法康敛尸送丧还颍川行服。
    吴范为骑都尉领太史令为人刚直颇好自称然与亲故交接有终始素与魏滕同邑相善滕尝有罪孙权责怒甚严敢有谏者死范谓滕曰：与汝偕死滕曰：死而无益何用死为范曰：安能虑此坐观汝邪乃髡头自纟专诣门下使铃下以闻铃下不敢曰：必死不敢白范曰：汝有子邪曰：有曰：使汝为吴范死子以属我铃下曰：诺乃排阁入言未卒权怒欲使投以戟逡巡出走范因突入叩头流血言与涕并良久帝意释乃免滕滕见范谢曰：父母能生长我不能免我於死丈夫相知如汝足矣。何用多焉。
    臧均临淮人诸葛恪为孙悛所杀夷三族均表乞收葬恪曰：臣闻震雷电激不崇一朝大风衡发希有极日然犹继以雨因以润物是则天地之威不可经日浃辰帝王之怒不宜讫情尽意臣以狂愚不知忌讳敢冒破灭之罪以激风雨之会伏念大傅诸葛恪得承祖考风流之烈伯叔诸父遭汉祚尽九州鼎立分三方并履忠勤熙隆世业爰及於恪生长王国陶育圣化致名英伟服事累纪祸心未萌先帝委以伊周之任属以万几之事恪素性刚愎矜己陵人不能敬守神器穆静邦内兴功暴师未期三出虚耗士民空竭府藏专擅国宪废易繇意假刑劫众大小屏息侍中武卫将军都乡侯俱受先帝嘱寄之诏见其奸虐日月滋甚将恐荡摇宇宙倾危社稷奋其威怒精贯昊天计虑先於神明智勇百於荆聂躬持白刃枭恪殿堂勋超朱虚功越东牟国之元害一朝大除驰首犭旬示六军喜逾日月增光风尘不动斯实宗庙之神灵天人之同验也。今恪父子三首县市积日观者数万骂声成风国之大刑无所不震长老孩幼无不毕见人情之於品物乐极则哀生见恪贵盛世莫与贰身处台辅中间历年今之诛夷无异禽兽观讫情反能不忄替然。且已死之人与土壤同域凿掘斫刺无所复加愿圣朝稽则乾坤怒不极旬使其乡邑。若故民吏收以五土之服惠以三寸之棺昔项羽受殡葬之施韩信获收敛之恩斯则汉高发神明之誉也。唯陛下敦三皇之仁垂哀矜之心使国泽加於辜戮之骸复受不己之恩於以扬声遐方沮观天下，岂不宏哉！昔栾布矫命彭城臣窃恨之不先请主上而专名以肆情其得不诛实为幸耳今臣不敢章宣愚情以露天恩谨伏手书冒昧陈闻乞圣朝哀察，於是废帝及峻听恪故吏敛葬。
    徐平字伯先为诸葛恪从事意甚薄及恪辅政待平益疏恪被害其子建亡走为平部曲所得平使遣去别为佗军所获其行义敦笃尝此类也。晋安平献王孚性通恕陈留殷武有名於海内尝罹罪谴孚往省之遂与同处分食谭者称焉。
    何雄字茂伯河内人初仕郡为主簿事太守王经及经之死也。雄哭之尽哀市人咸为之悲後太守吴奋以少谴系雄於狱司隶锺会於狱中辟雄为都官从事会死无人殡敛雄迎丧而葬之文帝时为文王召雄责之曰：往者王经之死卿哭经於东市我不问也。今锺会躬为叛逆收葬。若复相容其如王法何雄曰：昔者先王掩骼埋仁流朽骨当时岂先卜其功罪而後葬之哉！今王诛既加於法已备雄感义收葬教亦无阙法立於上教引於下何必使雄违生背死以立於时殿下雠枯骨而捐之中野为将来仁贤不亦惜乎！帝甚悦与谭宴而遣之。
    郑袤父泰有高名袤早孤随叔父潭避难江东时华歆为豫章太守潭往依之歆素与泰善抚养袤如已子年十七乃还乡里後至光禄大夫。
    荀勖仕魏辟大将军曹爽掾迁中书通事郎爽诛门生故吏无敢往者勖独临赴众乃从之。
    戴丹阳人初仕吴废帝时为少府帝以废黜之国道自杀至晋太康中迎亮丧葬之赖乡（废帝孙亮也。吴志）樊震为积射将军咸宁中为西戎牙门得见辞武帝问震所繇进震自陈曾为邓艾伐蜀时帐下将帝遂寻问艾震具申艾之忠言之流涕繇此迁艾孙朗为定陵令。
    孙铄字巨邺河内怀人少乐为县吏太守吴奋转以为主簿铄自微贱登纲纪时僚大姓犹不与铄同坐奋大怒遂荐铄为司隶都官从事司隶较尉刘讷甚知赏之时奋。又荐铄於大司马石苞苞辟为掾铄将应命行达许昌会台已密遣轻军袭苞子时汝阴王镇许铄过谒之王先识铄以乡里之情私告铄曰：无与祸铄既出即驰诣寿春为苞画计苞赖而获免迁尚书郎在职驳议十有馀事为当时所称。
    刘繇为卫太保主簿为楚王伟所害繇冒难收而葬之。
    刘侩为征南大将军羊参佐初开府累年谦让不辟士刘侩始有所命会卒不得除署杜预代镇荆州侩与赵寅刘弥孙勃等笺诣预曰：昔以谬选忝备官属各得与前征南大将军参同庶事执德冲虚操尚清远德高而体卑位优而行恭前膺显命来抚南夏既有三司之义复加大将军之号虽居其位不行其制至今海内渴伫群隽望风步其门者贪夫反廉懦夫立志虽夷惠之操无以尚也。自镇此境政化被乎！江汉潜谋远计辟国开疆诸所规摹皆有轨量志存公家以死勤事始辟四掾未至而陨夫举贤报国台辅之远任也。搜扬侧陋亦台辅之宿心也。中道而废亦台辅之私恨也。履谦积稔晚节不遂此远近所以为之感痛者也。昔召伯所憩爱流甘棠宣子所游封植其树夫思其人尚及其树况生存所辟之士便当随例放弃者乎！乞蒙列上得依已至掾属预。表曰：虽开府而不备僚属引谦之至宜见显明及扶疾辟士未到而没家无血嗣官无命士此方之望隐忧载怀夫笃终追远人德归厚汉高祖不惜四千户之封以慰赵子弟心请议之诏不许。
    何攀字惠兴蜀郡人仕州为主簿属刺史黄甫晏为牙门张宏所害诬以大逆时攀丁母丧遂诣梁州拜表证晏不反故晏冤理得申。
    段秀实丧父服终推财与兄弟。
    阎缵字缵伯为太傅杨骏舍人转安复令骏之诛也。缵弃官归要骏故主簿潘岳掾崔基等共葬之基岳畏罪推缵为主墓成当葬骏从弟模告武陵王澹将表杀造意者众咸惧填蒙而逃缵独以家财成墓葬骏而去。
    荀辟大司马齐王ぁ掾ぁ败暴尸三日莫敢收葬与ぁ故吏李述稽含等露板请葬朝议听之论者称焉。
    束为尚书郎与卫尝甚善闻尝遇祸自本郡迎丧刘佑为长沙王掾为东海王越令张方勒兵所杀将殡於城东官属莫敢往佑独送之步持丧车悲号泣绝哀感路人张方以其义士不之问也。
    汲桑尝事成都王[A13C][A13C]之死也。桑载[A13C]棺於军中每事启灵以行军令桑败弃棺於故井中[A13C]故臣收之改葬於雒阳桑虞五世同居闺门邕穆为符坚青州刺史苻朗甚重之尝诣虞家升堂拜其母时人以为荣。
    庾衮抚诸孤以慈奉诸寡以仁事加於厚而教之义方使长者体其行幼者忘其孤孤甥郭秀比诸子侄衣食每先之以旧宅与其长兄子赓翕及翕卒衮哀其早孤痛其成人而未娶乃抚柩长号哀感行路闻者莫不垂涕颍川太守召为功曹竟不就。
    汜毓字稚春济北芦人也。奕世儒素敦睦九族客居青州逮毓七世时人号其家儿无常父衣无常主武帝召补太傅参军不就。
    纪瞻有重名尚书闵鸿太常薛兼广川太守河南褚沉给事中宣城章辽历阳太守沛国武嘏并与瞻素疏咸籍其高义临终後於瞻瞻悉营护其家为起居宅同於骨肉焉少与陆机兄弟亲善及机被诛瞻┰其家周至及嫁机女资送同於所生後至散骑常侍。
</div>
    <div class="pagination">
<a href="册府元龟_page581.html">上一页</a><span>...</span><a href="册府元龟_page577.html">577</a><a href="册府元龟_page578.html">578</a><a href="册府元龟_page579.html">579</a><a href="册府元龟_page580.html">580</a><a href="册府元龟_page581.html">581</a><span class="current-page">582</span><a href="册府元龟_page583.html">583</a><a href="册府元龟_page584.html">584</a><a href="册府元龟_page585.html">585</a><a href="册府元龟_page586.html">586</a><a href="册府元龟_page587.html">587</a><span>...</span><a href="册府元龟_page583.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
