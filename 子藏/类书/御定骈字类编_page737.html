<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 737 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 737 页/共 1019 页</h1>
    <div class="content">　　蒲□【海槎余録载酒堂即苏长公寓儋耳游宴之地也今有堂三楹祀公像于中元廉访使伯琦周公隶书碑文一道列堂东隅书法甚精堂周遭有墙相去百步有塘寛百亩余水土深浅异处丨丨芦苇之属最茂密】
　　蒲蒋【王仲旉南都赋见芡实下】
　　蒲薤【茹草纪事列仙传曰务光服丨丨根】
　　蒲韭【嵇康荅难飬生论务光以丨丨长耳卭疏以石髓驻年】
　　蒲菜【苏辙岳下诗腥膻及鱼鼈细或丨丨】
　　蒲米【李贺钓鱼诗菱丝萦独茧丨丨蛰双鱼】
　　蒲谷【张仲素信圭赋与丨丨而齐列冀邦家之永保】
　　蒲黍【杜本和潘明之诗丨丨随时白葵榴过眼红】
　　蒲秸【史駉孙阳燧赋覧陶匏丨丨之陈粲然在目又何数乎田烛之载路　蔡珪燕山道中诗独轮车重汗如浆丨丨芒鞵亦贩商】
　　蒲稗【刘宰漫塘赋荼蓼丛生丨丨因依　汤显祖豫章揽秀楼赋皪莲芡于丨丨唼鹥凫于鰋鲤　谢灵运石壁精舍还湖中作见芰荷下　杜甫秋行官张望督促东渚耗稻诗上天无偏颇丨丨各自长　元稹竞舟诗积水堰堤壊拔秧丨丨稠　许浑凌歊台诗野蚕成茧桑柘尽溪鸟引雏丨丨深　黄庭坚再荅冕仲诗小桃源口雨繁红春溪丨丨没凫翁】
　　蒲薪【诗疏见蒲楚下】
　　蒲竹【庾肩吾谢东宫示古迹启见松鈆下】
　　蒲笋【元史祭祀志樱桃竹笋丨丨羊仲夏用之　水经注见菱藕下　笋谱见棃柚下　本草见蒲蒻下黄庭坚次韵盖郎中率郭郎中休官诗桃叶栁花明晓市荻芽丨丨上春洲　陈傅良己未上己清明诗见】
　　【蕨芽下】
　　蒲杨【古今注蒲栁生水边叶似青杨曰丨丨】
　　蒲栁【尔雅杨丨丨注可以为箭左传所谓董泽之蒲疏杨一名丨丨生泽中可为箭笴　诗笺见蒲楚下晋书顾悦之传悦之字君叔少有义行与简文同年而发早白帝问其故对曰松柏之姿经霜犹茂丨丨常】
　　【质望秋先零简文悦其对　齐书王融传丨丨先秋光隂不待　马融广成颂栖迟乎昭明之观休息乎髙光之榭以临乎宏池镇以瑶台纯以丨丨被以緑莎　林滋木人赋秾华不改对桃李而自逞芳顔巧质莫侵指丨丨而讵惊衰鬓　欧阳詹出门赋别天性之至慈去人情之好仇严训诫子以勿乆指丨丨以伤秋　赵孟頫修竹赋丨丨慙弱桃李羞容　李白长歌行秋霜不惜人倐忽侵丨丨　杜甫枯椶诗交横集斧斤雕防先丨丨　又重过何氏诗见稻梁下　卢纶和崔侍郎逰万固寺诗风云才子冶逰思丨丨老人惆怅心　刘禹锡酬杨庶子诗烟霞为老伴丨丨任先雕　白居易自题写真诗丨丨质易朽麋鹿心难驯　李咸用和人湘中诗年华丨丨雕衰鬓身迹萍蓬滞别乡　王安石招约之职方并示正甫书记诗丨丨亦竞时防防一川緑刘从益乐山松诗丨丨抱常质桃李开芳容　王逄谢王彦熙携酒逺过诗深愧草茅优简拔未逢丨丨易】
　　【飘零】
　　蒲檭【姚燧乌木杖赋檀柏柘黄丨丨棫白】
　　蒲陶【蒲葡通陶萄桃俱通史记大宛传见稻麦下　汉书匈奴传元夀二年单于来朝上以太嵗厌胜所在舍之上林苑丨丨宫告之以加敬于单于单于知之又西域传大宛左右以丨丨为酒富人藏酒至万余石宛贵人立蝉封为王遣子入侍质于汉汉因使使赂赐镇抚之宛王蝉封与汉约嵗献天马二匹汉使采丨丨目宿种归天子以天马多又外国使来众益种丨丨目宿离宫馆旁极望焉　又见檀櫰下　后汉书西域传伊吾地宜五谷桑麻丨丨　又栗弋国出名马牛羊丨丨众果其土水美故丨丨酒特有名焉　晋书吕光载记胡人奢侈厚于飬生家有丨丨酒或至千斛经十年不败士卒沦没酒藏者相继矣　又山涛传论西园有三公之钱丨丨有一州之任　又索靖传见芝草下梁书髙昌国传大同中子坚遣使献鸣盐枕丨丨良马氍毹等物　又扶桑国传有桑棃经年不坏多丨丨北齐书李元忠传元忠贡世宗丨丨酒一盘世宗报以百綀缣遗书曰忽辱丨丨良深佩戴聊用绢百匹以酬清徳　周书焉耆传俗尚丨丨酒兼爱音乐　唐书地理志太原府太原郡土贡铜镜铁镜马鞍棃丨丨酒又西州交河郡土贡丝防布毡刺蜜丨丨五物酒浆煎皱干　又陈叔逹传尝赐食得丨丨不举帝问之对曰臣母病渴求不能致愿归奉之帝流涕曰卿有母遗乎因赐之　又李适传见菊酒下　宋史神宗纪元丰四年十月丁丑曲珍与夏人战于丨丨山败之　元史世祖纪官城中建丨丨酒室及女工室　纲目赵师睾献韩侂胄生日一小合曰愿献小果品乃粟金丨丨小架上缀百颗明珠　汉武帝内传帝于七月七日列玉门之枣酌丨丨之醴以候云驾二更之后王母至也三辅决録注孟佗字伯郎以丨丨酒一斗遗张让让即拜佗为凉州刺史　西京杂记尉陀献髙祖鲛鱼荔枝髙祖报以丨丨锦四匹　又霍光妻遗淳于衍丨丨锦二十四匹　邺中记锦有大登髙小登髙大明光小明光大博山小博山大茱萸小茱萸大蛟龙小蛟龙丨丨文锦斑文锦凤凰朱雀锦韬文锦桃核文锦或青绨或白绨或黄绨或緑绨或紫绨或蜀绨工巧百数不可尽名也　唐语林李直方尝第果实若贡士者以緑李为首楞棃为二樱桃为三柑为四丨丨为五　记事珠小儿髪初生为小髻十数其父母为儿女相胜之辞曰丨丨髻十穗胜五穗　酉阳杂俎贝丘之南有丨丨谷谷中丨丨可就其所食之或有取归者即失道世言王母丨丨也天寳中沙门昙霄因逰诸岳至此谷得丨丨食之　又俗言丨丨蔓好引于西南庾信谓魏使尉瑾曰我在邺遂大得丨丨竒有滋味陈招曰作何形状徐君房曰有类软枣信曰君殊不体物何得不言似生荔枝魏肇师曰魏武有言末夏涉秋尚有余暑酒醉宿酲掩露而食甘而不饴酸而不酢道之固以流沫称竒况亲食之者瑾曰此物出自大宛张骞所致有黄白黒三种成熟之时子实逼侧星编珠聚西域多酿以为酒每来嵗贡在汉西京似亦不少杜陵田五十亩中有丨丨百树今在京兆非直止禁林也信曰乃园种户植接防连架招曰其味何如橘柚信曰津液奇胜芬芳减之瑾曰金衣素里见苞作贡向齿自消良应不及　太真外传李白进清平乐词三篇上命年歌之妃持七宝杯酌西凉州丨丨酒笑领歌意甚厚　法苑珠林杂譬喻经云昔者舍卫国有一贫家庭中有丨丨树上有数穗念施道人时国王先前请食一月是贫家力势不如王正悬一月乃得一道人便持施之语道人言念欲施来已经一月今乃得愿道人语优婆夷已一月中施优婆夷言我但施一穗丨丨那得一月施耶道人言但一月念欲舍施则为一月也　清异録河东丨丨有极大者惟土人得啖之其至京师者百二子紫粉头而已　又开运既私宠冯夫人其事犹秘防髙祖御器用有玉明脱双丨丨镜乃髙祖所爱帝初即位举以赐冯人咸讶之未久册为皇后　物类相感志丨丨树用麝香入其皮则丨丨尽皆作香味　宣靖妖化録见木香下　浩然斋视听抄今世呼丨丨枇杷皆为入声乐天诗云酒余送盏推莲子烛泪堆盘垒丨丨又深山老去惜年华况对东溪野枇杷其音自唐然矣　续本事诗白乐天云羌管吹杨栁燕姬酌丨丨谓太原出丨丨酒也然此乃律诗用平声读则太不律用侧声读则近俗耳　画禅萝窗不知名居西湖六通寺与牧溪画意相侔子温字仲言号日观作水墨丨丨自成一家法　本草丨丨释名丨丨草龙珠集解别録曰丨丨生陇西五原炖煌山谷　又丨丨酒集解诜曰丨丨可酿酒藤汁亦佳时珍曰古者西域造之唐时破髙昌始得其法按梁四公记云髙昌献丨丨干冻酒杰公曰丨丨皮薄者味美皮厚者味苦入风谷冻成之酒终年不坏叶子奇草木子云元朝于冀宁等路造丨丨酒八月至太行山辨其真伪真者下水即流伪者得水即冰冻矣　明一统志丨丨山在顺天府遵化县东南三十里上多丨丨故名　又丨丨涧在平阳府芮城县西二十里南入于河　魏文帝诏南方龙眼荔枝宁比西国丨丨石蜜乎　钟防丨丨赋序余植丨丨于堂前嘉而赋之命荀勗并作　徐陵玉台新咏序清文满箧非惟芍药之花新制连篇宁止丨丨之树　庾信志铭序白狼之溪途艰黄牛之坂荔枝之山地险丨丨之国　又谢滕王集序启丨丨绕馆新开碣石之宫修竹夹池始作睢阳之苑　元好问丨丨酒赋序大食人绞丨丨浆封而埋之未几成酒愈久者愈佳有藏至千斛者　司马相如子虚赋樱桃丨丨　潘岳闲居赋石榴丨丨之珍磊落蔓延乎其侧梅杏郁棣之属繁荣藻丽之饰华实照烂言所不能极也荀勗丨丨赋有丨丨之珍竒应淳和而延育　左思魏都赋见篁篠下　江淹丽色赋帐必蓝田之寳席必丨丨之文　又丹砂可学赋幻莲华于绣闼化丨丨于锦屏　宋祁右史院丨丨赋昔炎汉之遣使道西域而始通得丨丨之异种偕苜蓿以来东　鲍照行路难乐府奉君金巵之美酒瑇瑁玉匣之雕琴七防芙蓉之羽帐九华丨丨之锦衾　王僧孺鼓瑟曲有所思见蘼芜下　江总病妇行羞开翡翠帷懒对丨丨酒　王绩过酒家诗竹叶连槽翠丨丨带翅红　李峤藤诗色映丨丨架花分竹叶杯　王翰凉州词丨丨美酒夜光杯欲饮琵琶马上催　乔知之倡女行见兰桂下　储光羲蔷薇篇丨丨架上朝光满杨栁园中暝鸟飞　李白宫中行乐词卢橘为秦树丨丨出汉宫　又襄阳歌遥看汉水鸭头緑恰似丨丨初酦醅　杜甫洗兵马京师皆骑汗血马囘纥喂肉丨丨宫　刘言史观舞胡腾诗手中抛下丨丨盏西顾忽思郷路逺　韩愈燕河南府秀才诗柿红丨丨紫肴果相扶檠　栁宗元寄韦珩诗隂森野葛交蔽日悬蛇结虺如丨丨　孟郊和蔷薇花歌终当一使移花招还比丨丨天上植　张谔诗昨夜丨丨初上架今朝杨栁半垂堤　皎然送梁拾遗肃归朝诗天开芙蓉阙日下丨丨宫　梅尧臣李审言遗酒诗邻家丨丨未结子引蔓垂过髙墙巅　苏轼武蜀西山诗春江緑涨丨丨醅武昌官栁知谁栽　又送孔郎中赴陜郊诗东风吹开锦绣谷渌水翻动丨丨酒　秦观春词丨丨裀暖蕙薫防红日窥轩睡觉时　黄庭坚观韩干马因论伯时画天马诗西河骢作丨丨锦双瞳夹镜耳卓锥　陈与义诗刺史丨丨酒将军苜蓿盘　杨万里过杨村诗杨栁隂中新酒店丨丨架底小渔船范成大上元纪吴下节物诗檐卜丹房挂丨丨緑蔓萦陆游诗露浓压架丨丨熟日嫩登防防香　戴复古诗瓦盆对客酌松醪何如紫霞觞泛碧丨丨　耶律】
　　【楚材谢飞卿饭再用韵纪西游事诗见芭防下　又戏作诗屈眴轻衫裁鸭绿丨丨新酒泛鵞黄　又赠蒲察元帅诗黯紫丨丨垂马乳轻黄杷防灿牛酥　虞集酬萧侯送丨丨诗萧侯昔致丨丨苗山童不灌三日焦郑洪诗绀云满涨丨丨瓮青雨长悬玛瑙缾　赵孟頫送岳徳敬提举甘肃儒学诗春酒丨丨歌窈窕秋沙苜蓿饱骅骝　周霆震戏笔诗西园蹴踘醉丨丨北里琵琶紫锦绦　杨允孚滦京杂咏嘉鱼贡自黒龙江西域丨丨酒更良　郭钰和虞学士春兴诗丨丨压酒开银瓮野鹿充庖借白茅　纳新观诈马宴诗见芍药下又京城春日诗见杏花下　周伯琦扈从上京学宫纪事诗镂花香案错琳镠金瓮丨丨大白浮　袁桷装马曲酮官庭前列千斛万瓮丨丨凝紫玉　马祖常秋意诗丨丨酒作玛瑙红湘娥江邉采芙蓉　贡师泰滦阳纳鉢即事诗见芍药下　郑元祐温日观画丨丨诗却将书法画丨丨张颠草圣何零乱　张昱小王孙诗银瓮丨丨春共载玉鞍骄马日随牵　栁贯初夏忆京城邻舍诗见芍药下　又观实喇鄂尔多御宴回诗见芍药下　张宪大都即事诗朱丝红椤桫玉斗紫丨丨又送铁崖先生归钱塘诗真珠酒泻紫丨丨金错刀镌红玛瑙　吴澄赠樊秀才诗丨丨天马来边徼秔稲云帆出越吴】
　　蒲风【皇甫松浪淘沙诗蛮歌豆蔲北人愁松雨丨丨野艇秋】
　　蒲地【汉书项籍传梁渡淮英布蒲将军亦以其兵属焉注服防曰英布起扵丨丨因以为号也如淳曰史记项羽纪言当阳君蒲将军皆属项羽自此更有蒲将军也　北史魏髙祖纪太和十八年二月甲辰诏喻天下以迁都意闰月癸亥次勾注陉南皇太子朝于丨丨】
　　蒲山【史记封禅书防浐长水沣涝泾渭皆非大川以近咸阳尽得比山川祠而无诸加汧洛二渊鸣泽丨丨岳山之属为小山川亦皆嵗祷赛泮涸祠礼不必同　唐书李密传父寛隋上柱国丨丨郡公密以防为左亲衞府大都督东宫千牛备身额锐角方瞳子黒白明澈帝见之谓宇文述曰左仗下黒色小儿为谁曰丨丨公李寛子密　山海经大荒南经大荒之中有丨丨澧水出焉　甘泽謡杨感战败谋主李密亡命雁门变姓名以教授魏先生同其乡曲由是遂相来往常论钟律李密颇能先生因戏之曰观吾子气沮而目乱心揺而语偷气沮者新破败目乱者无所倚心揺者神未定语偷者思有谋于人今方捕丨丨党得非长者乎张宪代魏征田舍翁词臣以隋末乱出仕丨丨公】
　　蒲坂【坂一作阪汉书地理志作反书尧典厘降二女于妫汭疏妫水在河东虞乡县歴山西西流至丨丨县南入于河　诗魏风疏地理志云河东郡有河北县诗魏国也晋献公灭之封大夫毕万皇甫谧云舜所营都或云丨丨即河东县是也　左传宣子田于首山注首山在河东丨丨县东南　谷梁传疏旧説云伯尊晋之贤大夫辇人晋之隐士今一遇吐诚理难再得伯尊不能荐之于晋侯以救朝廷之急反窃其语而晦其人蔽贤罪深故被戮絶嗣子夏虽匿圣人之论能播教于西河令黒水之人钦其风丨丨之间爱其道其罪既轻故直防明而已　史记秦本纪昭襄王四年取丨丨五年魏王来朝应亭复与魏丨丨　汉书地理志河东郡丨丨注应劭曰秦始皇东巡见长坂故加反云　又韩信传魏盛兵丨丨塞临晋信廼益为疑兵陈船欲渡临晋而伏兵从夏阳以木罂缶渡军袭安邑　后汉书光武帝纪建武十八年春三月壬午祠髙庙遂有事十一陵歴冯翊界进幸丨丨祠后土　又郡国志河东郡丨丨有雷首山有沙丘亭　晋书南阳王模传洛京倾覆模使牙门赵染戍丨丨染求冯翊太守不得怒率众降于刘聪　又刘曜载记石勒遣石季龙率众四万自轵关西入伐曜河东应之者五十余县进攻丨丨曜将东救丨丨惧张骏杨难敌承虚袭长安遣其河间王述发氐羌之众屯于秦州曜尽中外精鋭水陆赴之　宋书州郡志有河内东京兆二侨郡东京兆寄治荥阳领长安万年新丰蓝田丨丨凡六县合十六县　又栁元景传元景至洪关欲进与安都济河攻杜道生于丨丨防爽退复还　南史宋武帝纪晋义熙十四年正月壬戌帝至彭城解严息甲以辅国将军刘遵考为并州刺史领河东太守镇丨丨　周书宇文深传大军若就丨丨则髙欢拒守窦泰必援之内外受敌取败之道也　唐书地理志河中府河西县有蒲泽关一名丨丨关开元十二年铸八牛牛有一人策之牛下有山皆铁也夹岸以维浮梁　竹书纪年隠王十二年秦拔我丨丨晋阳封谷　水经注魏襄王七年秦王来见于丨丨关　明一统志丨丨在平阳府蒲州东五里晋文公以蒲赂秦后秦还蒲魏人喜其反因名其地曰丨丨　韩翃题舜庙诗丨丨城边长逝水苍梧野外不归云】
　　蒲瑰【辽史景宗纪干亨三年冬十月如丨丨坡】
　　蒲谷【金史地理志延安府坊州中部有沮河桥山石塘山洛水丨丨水　水经注黒水西南入洞涡水又西蒲水南出丨丨北流注之于洞涡】
　　蒲【水经注江之右岸得丨丨口即陆口也　又陆水又迳丨丨山北入大江谓之刀环口】蒲圻【吴志吕岱传嘉禾三年权令岱领潘璋士众屯陆口后徙丨丨　宋书州郡志巴陵太守文帝元嘉十六年分长沙之巴陵丨丨下隽江夏之沙阳四县立属湘州　隋书地理志江夏郡丨丨　宋史瀛国公纪徳祐元年五月己亥劳军吴继明复丨丨通城崇阳三县加带行带御器械权知鄂州令择险为寓　元史地理志武昌路丨丨】
　　蒲水【汉书地理志蒲吾注应劭曰丨丨出中山蒲隂东入河　金史地理志平阳府吉州吉乡县有壶口山孟门山黄河丨丨　水经河水又南合丨丨　又注濡水又东得丨丨口水出西北蒲阳山　明一统志丨丨在泽州陵川县东南一百里源出孤峯山下　又丨丨在平凉府镇原县北五十里发源南蒲谷与灵台细川水合】
　　蒲奴【汉书匈奴传匈奴使大将与李陵将三万余骑追汉军至浚稽山合转战九日汉兵陷阵却敌杀伤虏甚众至丨丨水虏不利还去】
　　蒲海【水经注河水积鄯善之东北龙城之西南龙城故姜赖之灵胡之大国也丨丨溢荡覆其国城基尚存　炖煌新録髙昌壁故属炖煌下绕丨丨肥美良白水草沃衍　骆宾王荡子从军赋沧波积冻连丨丨白雪凝寒遍栁城　沈炯从驾送军诗丨丨方无浪夷山未有平】
　　蒲江【宋史髙宗纪绍兴二十二年十二月辛酉朔减防州路及丨丨淯井两监盐钱嵗八万二千缗有竒程钜夫卢学士诗卷诗丨丨逺年年桂树秋】
　　蒲河【辽史兴宗纪重熙七年三月壬寅如丨丨】
　　蒲涧【明一统志丨丨寺在广州府菖丨丨侧】
　　蒲池【史记封禅书夏四月文帝亲拜防渭之防以郊见渭阳五帝五帝庙南临渭北穿丨丨沟水权火举而祠若光辉然属天焉　晋书地理志汉中郡丨丨又慕容儁传儁立小学于显贤里以教胄子封其子为济北王冲为中山王防羣臣于丨丨酒酣赋诗因谈经史　五代史周太祖纪广顺二月癸丑寒食望祭于丨丨注丨丨佛寺　水经注华岳山顶上方七里灵泉二所一名丨丨西流注于涧一名太上泉东注涧下】蒲昌【汉书西域传见葱岭下　水经注余考羣书咸言河出昆仑重源濬发沦于丨丨出于海水释氏西域传曰河自丨丨潜行地下南出积石而经文在此似如不比积石宜在丨丨海下矣　梁简文帝金錞赋丨丨对战孤竹临兵】
　　蒲津【周书太祖纪东魏遣其将司马子如冦潼关太祖军覇上子如乃囬军自丨丨冦华州刺史王罴击走之　玉海史记正义曰临晋闗即丨丨闗也在临晋县今在同州　羣居觧颐吏部侍郎李秀好机警有选人被放诉云羞见来路迥秀问从何来曰从丨丨闗来迥秀曰取潼闗路去选者曰耻见妻子迥秀曰贤室本自相知亦应不怪　明一统志丨丨闗在西安府朝邑县东黄河岸闗下有铁牛渡唐时横縆连舰以渡黄河后常縆断舰破开元中铸铁牛八以防浮梁　顾况髙祖受命造唐赋过丨丨而川后増流兮次霍邑而山灵告路　李商隠题河中任中丞新创河亭诗独留巧思传千古长与丨丨作胜游　陈至赋得芙蓉出水诗剑芒开寳匣峯影冩丨丨】
　　蒲洲【梁元帝县名诗丨丨涵水色椒壁杂风吹】
　　蒲泽【山海经西山经不周之山东望泑泽河水所潜也郭注泑泽即丨丨一名蒲昌海广三四百里其水停冬夏不増减去玉门闗三百余里即河之重源所谓潜行也】
　　蒲溪【明一统志丨丨在成都府威州东有桥跨此水亦名丨丨桥】
　　蒲泉【北史东魏孝静帝纪太平元年初置四中郎将于礓石桥置东中丨丨置西中济北置南中洛水置北中】
　　蒲源【李致逺安侯碑握葱野之瑰竒潄丨丨之粹液】
　　蒲浦【水经注栅水迳郑卫尉城西又北委折丨丨出焉白居易泛春池诗酒开舟不系去去随所偶或绕丨丨前或泊桃岛后】
　　蒲渚【戴昺晚春即事诗丨丨鸣姑恶桑林祷伯劳】
　　蒲泊【明一统志丨丨在永平府昌黎县境内有盐场】
　　蒲涛【宋书州郡志海陵丨丨令晋安帝立　又虞丘进传隆安中从髙祖征孙恩至余姚呵浦破贼张骠追至海盐故治及娄县于丨丨口与孙恩水战追恩至郁洲】
　　蒲川【金史地理志庆阳府原州彭阳县有大胡河丨丨河　水经河水又南丨丨石楼山南迳蒲城东】蒲口【元史河渠志成宗大徳三年五月河南省言河决丨丨儿等处浸归徳府数郡百姓被灾差官修筑计料合修七隄二十五处共长三万九千九十二步又尚文传大徳元年河决丨丨台檄令文按视防河之防文言丨丨不塞便朝廷从之】
　　蒲塘【明一统志丨丨在宁夏中卫城北四十里塘中多产蒲草　郑薫移顔鲁公诗记顔鲁公转庐陵郡别驾道出宣州之溧水县经古烈士左伯桃墓节概交感即于墓下作诗一首自题于丨丨之客舎词韵凄激防画崭壮穷国艺之竒事　张翥东西马塍春行诗见麦陇下】
　　蒲田【陈书虞寄传宝应败走夜至丨丨顾谓其子扞秦曰早从虞公计不至今日扞秦但泣而已】蒲闗【水经渠水又东至浚仪县注陈留风俗传曰县有仓颉师旷城上有列仙之吹台北有牧泽中出兰蒲土多俊髦今带牧泽方一十五里俗谓之丨丨泽即谓此矣　明一统志丨丨在永昌府施甸长官司莽由寨　张説有奉和圣制度丨丨应制诗　李山甫丨丨西道中诗国东王气凝丨丨楼台帖出晴空间　湘妃庙与崔渥溟防杂诗鸾舆昔日出丨丨一去苍梧更不还】
　　蒲塞【徐陵东阳双林寺傅大士碑铭邈有丨丨心防世雄明宣苦苦妙鉴空空】
　　蒲城【左传晋公子重耳之及于难也晋人伐诸丨丨蒲城人欲战重耳不可曰保君父之命而享其生禄于是乎得人有人而校罪莫大焉吾其奔也遂奔狄晋语骊姬请使申生处曲沃以速县重耳处丨丨夷吾处屈奚齐处綘以儆无辱之故公许之　后汉书郡国志长垣侯国有丨丨　金史哀宗纪天兴二年正月白撒还自丨丨聚兵于大桥不敢入　元史太宗纪元年冬十二月拔天胜寨及韩城丨丨　水经注湛水又东南迳丨丨北京相璠曰昆阳县北有丨丨蒲城北有湛水者是也　明一统志丨丨县在西安府华州城北一百二十里　又丨丨在大名府即长垣县治春秋齐侯卫侯胥命于蒲家语为蒲宰即此　曹大家东征赋睹丨丨之丘墟兮生荆棘之榛榛　庾信就蒲州使君乞酒诗丨丨桑落酒防岸菊花秋　钱起送李兵曹赴河中诗寒蝉思关栁匹马向丨丨　韦庄题盘豆驿后轩诗极目晴川展画屏地从桃塞接丨丨　无可送薛秀才游河中诗驾言游禹迹知己在丨丨　黄庭坚送王郎诗酌君以丨丨桑落之酒泛君以湘累秋菊之英】蒲州【北史杨尚希传尚希性惇厚兼以学业自通甚有雅望为朝廷所重尚希有足疾上谓曰丨丨出美酒足堪养病屈公卧临之于是拜丨丨刺史　唐书地理志河中府河东郡本丨丨　又食货志丨丨安邑解县有池五总曰两池岁得盐万斛以供京师　明一统志丨丨在平阳府城西南四百五十里　又丨丨在永州府城东十里潇水之旁栁宗元有诗　本草集解丨丨防味咸作法与诸防不同　薛能蒲中霁后晚望诗浊水茫茫有何意日斜还向古丨丨】
　　蒲县【五代史唐庄宗纪天复二年进攻晋绛大败于丨丨　元史武宗纪丙寅丨丨地震　明一统志丨丨在平阳府城西一百四十里】
　　蒲邑【左传疏见蒲狄下】
　　蒲姑【书序凡五十九篇注五十九篇即今所行五十八篇其一是百篇之序谓虞书汩作九共九篇稾饫夏书帝告厘沃汤征汝鸠汝方商书夏社疑至臣扈典宝明居肆命徂后沃丁咸乂四篇伊陟原命仲丁河亶甲祖乙髙宗之训周书分器旅巢命归禾嘉禾成王政将丨丨贿肃慎之命亳姑凡四十二篇亡　又序成王既践奄将迁其君于丨丨周公告召公作将丨丨疏正义曰成王既践灭奄国将迁其君于丨丨之地周公告召公使作册书言将迁奄君于丨丨之地史叙其事作将丨丨之篇　左传周甘人与晋阎嘉争阎田晋梁丙张趯率隂戎伐颍王使詹桓伯辞于晋曰我自夏以后稷魏骀芮岐毕吾西土也及武王克商丨丨商奄吾东土也巴濮楚邓吾南土也肃慎燕亳吾北土也吾何迩封之有注乐安博昌县北有丨丨城疏服防云丨丨商奄滨东海者也丨丨齐也商奄鲁也　又公曰古而无死其乐若何晏子对曰古而无死则古之乐也君何得焉昔爽鸠氏始居此地季萴因之有逢伯陵因之丨丨氏因之而后太公因之古而无死爽鸠氏之乐非君所愿也注丨丨氏殷周之间代逢公者　后汉书郡国志下邳国取虑有丨丨亭　竹书纪年太戊五十八年城丨丨　又成王五年春正月王在奄迁其君于丨丨】
　　蒲阳【史记魏世家襄王七年魏尽入上郡于秦秦降我丨丨　后汉书张禹传元和三年迁下邳相徐县北界有丨丨陂旁多良田而堙废莫修禹为开水门通引灌溉遂成熟田数百顷　沈辽赠清道诗本朝苏公名弟兄汝南丨丨亦有声】
　　蒲隂【汉书地理志中山国曲逆注张晏曰濡水于城北曲而西流故曰曲逆章帝丑其名改曰丨丨在蒲水之隂阎后汉书郡国志中山国丨丨本曲逆章帝更名　宋史河渠志景徳元年北面都钤辖阎承翰自嘉山东引唐河三十二里至定州酾而为渠直丨丨县东六十二里防沙河径边吴泊遂入于界河以逹方舟之漕　金史地理志中山府祁州刺史宋丨丨郡国初置丨丨郡军　水经注蒲水又东南流迳丨丨县故城北黄庭坚谢张泰伯惠黄雀酢诗丨丨虽穷僻勉作三年住】
　　蒲隧【左传齐侯伐徐楚子闻蛮氏之乱也与蛮子之无质也使然丹诱戎蛮子嘉杀之遂取蛮氏既而复立其子焉礼也二月丙申齐师至于丨丨徐人行成徐子及郯人莒人防齐侯盟于丨丨赂以甲父之鼎注丨丨徐地下邳取虑县东有蒲如陂　髙适东征赋登夏丘而寓目对丨丨而愁子】
　　蒲衍【战国策秦又取丨丨首垣】
　　蒲吾【汉书地理志常山郡县丨丨　古今注永平十年作常山虖沱河丨丨渠通漕船也　水经注桃水南迳丨丨县故城西又东南流迳桑中县故城北】
　　蒲骚【左传楚败郧师于丨丨　又莫敖狃于丨丨之役将自用也必小罗】
　　蒲子【左传蒲与二屈君之疆也注蒲今平阳丨丨县汉书地理志河东郡县丨丨注应劭曰武帝置师古曰重耳所居也　晋书刘琨传刘元海时在离石相去三百里许琨宻遣离间其部杂虏降者万余落元海甚惧遂城丨丨而居之　明一统志丨丨山在平阳府隰州东北五十里世传为尧之师丨伊丨隠处汉以此山名县　郝俣揽秀轩诗山川丨丨国松柏晋侯祠】
　　蒲觧【金史食货志熙宗皇统四年诏陜西丨丨汝蔡等州嵗饥百姓流落典雇为驱者官以绢赎为良丁男三匹妇人幼小二匹】
　　蒲虞【唐书陈君宾传四方霖潦独君宾所治有年储仓充羡丨丨二州民就食其境】
　　蒲狄【左传见蒲人下　又疏正义曰言献公之时君为蒲邑人惠公之时君为狄国人余未事君何有恩义于君为今君即位其无丨丨乎言有人在丨在丨为君犹是也】
　　蒲潼【唐书房琯传诏琯持节招讨西京防御丨丨两关兵马节度等使得自择参佐】
　　蒲陆【魏志东夷传注北新道西行有毕陆国丨丨国并属车师后部王】
　　蒲冀【宋史赵瞻传尧舜都丨丨周汉都咸镐不闻以河障外国】
　　蒲戚【左传见萧亳下　又注丨甯殖邑丨孙林父邑出献公在襄十四年　楚语见萧下】蒲屈【左传初晋侯使士蒍为二公子筑丨与丨不慎寘薪焉夷吾诉之公使让之士蒍稽首而对曰臣闻之无防而蹙忧必讐焉无戎而城讐必保焉冦讐之保又何慎焉守官废命不敬固讐之保不忠失忠与敬何以事君诗云怀徳惟宁宗子惟城君其修徳而固宗子何城如之三年将寻师焉焉用慎　又骊姬嬖欲立其子赂外嬖梁五与东关嬖五使言于公曰曲沃君之宗也丨与二丨君之疆也不可以无主若使太子主曲沃而重耳夷吾主丨与丨则可以威民而惧戎且旌君伐】
　　蒲宻【陆机演连珠丨丨之黎遗时雍之世丰沛之士忘桓拨之君　王僧孺从子永寜令诔悠悠越嶂泱泱闽海薄言铜墨丨丨斯在】
　　蒲陜【隋书食货志遣仓部侍郎韦瓉向丨丨以东募人能于洛阳运米四十石经砥柱之险逹于常平者免其征戍　唐书太宗纪武徳元年拜右武侯大将军太尉使持节陜东道大行台尚书令诏丨丨河北诸总管兵皆受其节度　金史牛徳昌传中皇统二年进士第调矾山簿迁万泉令属丨丨荐饥羣盗充斥州县城门昼闭徳昌到官即日开城门纵百姓出入牓曰民苦饥寒剽掠乡聚以偷旦夕之命甚可怜也能自新者一不问贼皆感激解散】
　　蒲类【汉书西域传丨丨国王治天山西疏榆谷去长安八千三百六十里　又丨丨后国王去长安八千六百三十里　后汉书耿夔传防北单于弟左鹿蠡王于除鞬自立为单于众八部二万余人来居丨丨海上遣使款塞以防为中郎将持节防卫之　潘昂霄河源志史称河有两源一出于阗一出葱岭于阗水行合葱岭河注丨丨海流伏至临洮出焉　沈炯为王僧辩劝进梁元帝第二表汉宣嗣位之后即遣丨丨之军光武登极既竟始有长安之捷骆宾王有夕次丨丨津诗】
　　蒲犂【汉书西域传丨丨国王治丨丨国去长安九千五百五十里　后汉书西域传莎车国经丨丨无雷至大月氐东去洛阳万九百五十里按亦作黎　水经注见莎车下】
　　蒲福【水经河水又东北过天水勇士县北注地理志曰丨丨也属国都尉治王莽更名之曰纪徳水出县山世谓之二十八渡】
　　蒲端【宋史真宗纪咸平六年九月己丑丨丨国献红鹦鹉】
　　蒲耳【宋史夏国传序交阯占城真腊丨丨大理濵海诸蕃自刘鋹陈洪进来归接踵修贡宋之待遇亦得其道】
　　蒲甘【宋史丨丨国传尚书省言丨丨大国王不可下视附庸欲如大食交阯诸国礼凡制诏并书以白背金花绫纸贮以间金镀管籥用锦绢夹襆缄封以往从之】
　　蒲东【罗隠途中献晋州孟中丞诗太平天子念丨丨又委星郎养育功】
　　蒲西【贾岛送殷侍御赴同州诗冯翊丨丨郡沙冈拥地形】
　　蒲宫【左传叔孙穆子曰楚公子美矣君哉郑子皮曰二执戈者前矣蔡子家曰丨丨有前不亦可乎注公子围在防特缉蒲为王殿屋屏蔽以自殊异言既造王宫而居之虽服君服无所怪也疏服防云丨丨楚君离宫】
　　蒲堂【何逊范广州宅聨句非君爱丨丨寕我安车辙】
　　蒲台【隋书地理志渤海郡丨丨县开皇十六年置　元史世祖纪辛丑李璮遣骑寇丨丨　水经商河又分为二水南水谓之长聚沟注东流倾注为海沟南海侧有丨丨台髙八丈方二百歩三齐畧记曰鬲城东南有丨丨秦始皇东游海上于台下蟠蒲系马至今嵗蒲生萦委若有系状似水杨可以为箭　明一统志丨丨县在济南府滨州城南三十里　庾信蒲州刺史中山公许乞酒一车未送诗细栁望丨丨长河始一　皮日休友人许惠酒诗子山病起无余事只望丨丨酒一车】
　　蒲亭【后汉书仇览传少为书生淳黙乡里无知者年四十余召补吏选为丨丨长　宋书何承天传愚以谓降嘉之死以普春泽之恩赦熊之愆以明子隠之宜则丨丨虽陋可比徳于盛明豚鱼防物不独遗于今化明一统志丨丨城在成都府仁夀县南十五里】
　　蒲胥【左传楚子投袂而起屦及于窒皇剑及于寝门车及于丨丨之市注丨丨市名】
　　蒲轩【谢荘上封禅仪注奏丨丨轸又舞马赋丨丨次巚瑄璧承峦】
　　蒲圃【左传晋侯先归公享晋六卿于丨丨赐之三命之服军尉司马司空舆尉侯奄皆受一命之服　又初季孙为己树六槚于丨丨东门之外匠庆请木季孙曰畧匠庆用丨丨之槚季孙不御君子曰志所谓多行无礼必自及也其是之谓乎注丨丨场圃名季文子树槚欲自为榇】
　　蒲寺【翁卷总持寺诗丨丨是秋风吹开黄菊丛】
　　蒲庵【周伯琦答复见心长老见寄诗浙水东头佛舍连丨丨上士坐忘年】
　　蒲屋【唐书杨于陵传为岭南节度使辟韦词李翺等在幕府咨访得失教民陶瓦易丨丨以絶火患】蒲室【张翥奉答新仲铭禅师诗我识新公老禅衲一灯丨丨是真传】
　　蒲社【公羊哀公四年六月辛丑丨丨灾传丨丨者何亡国之社也丨丨灾何以书记灾也疏公羊解以为丨者古国之名天子灭之以封伯禽取其丨以戒诸侯使事上今灾之者若曰王教絶云尔左氏谷梁以为亳社者殷社也武王灭殷遂取其社赐诸侯以为有国之戒然则传说不同不可为难】
　　蒲壁【李洞郑补阙山居诗相招倚丨丨论句夜何长】
　　蒲门【明一统志丨丨守御千户所在温州府平阳县南五十五都　陈陶丨丨戍观海诗廓落溟涨晓丨丨鬰苍苍】
　　蒲椅【陆龟防和袭美卧疾感春见寄诗烟径水涯多好鸟竹牀丨丨但髙僧】
　　蒲车【史记封禅书秦始皇即帝位三年东巡郡县祠邹峄山颂秦功业于是征从齐鲁之儒生博士一十人至乎泰山下诸儒生或议曰古者封禅为丨丨恶伤山之土石草木扫地而祭席用葅稭言其易遵也　后汉书逸民传论光武侧席幽人求之若不及旌帛丨丨之所征贲相望于岩中矣　温公诗话梓州进士杨谔天圣八年省试丨丨诗云草不惊皇辙山能防帝舆窦羣中牟县经鲁公庙诗还将文字如顔色暂下丨丨为鲁公　皮日休和鲁望徐方平后闻赦诗未遣丨丨问幽隠共君应老抱桐孙】
　　蒲轮【汉书武帝纪元年议立明堂遣使者安车丨丨束帛加璧征鲁申公　又公孙卜式儿寛传赞上方欲用文武求之如弗及始以丨丨迎枚生见主父而叹息羣士慕向异人并出卜式拔于刍牧羊擢于贾竖衞青奋于奴仆日防出于降虏斯亦曩时版筑饭牛之朋已　晋书束晳传道暌而通士不同趣吾窃缀处者之末行未敢闻子之髙喻将忽丨丨而不眄夫何权戚之云附　齐书萧景先传论待问无五更之礼充庭阙丨丨之御　李瀚防求枚乗丨丨郑均白衣　庾信哀江南赋况乃少防真人天山逸民阶庭空谷门巷丨丨　孟浩然送辛大之鄂渚不及诗丨丨去渐遥石径徒延伫　戎昱赠韦况征君诗囘看药灶封题宻强入丨丨引步迟　白居易题赠郑秘书征君石沟溪隠居诗丨丨入翠防迎下天台峯　又和春深诗兰索纫幽佩丨丨驻软车　贾岛送友人如边诗丨丨待恐晚求荐向诸方　王建诗玉作车辕丨作丨当初不记颍阳人　许浑闻边将刘臯无辜受戮诗却赖汉庭多烈士至今犹自伏丨丨　汪遵招隠诗早携书剑离岩谷莫待丨丨辗白云　罗邺费拾遗书堂诗自怜苇带同巢许不驾丨丨佐禹汤　皮日休送润卿博士还华阳诗公车草合丨丨坏争不教他白日飞　和凝宫词采访寕遗草泽人诏捜无不降丨丨　欧阳修诗遂滞丨丨聘　文同崔觐诗诏授起居郎褒斜走丨丨　范成大丙午新年六十一嵗俗谓之元命诗童心仍竹马暮景忽丨丨　刘克庄居厚不果行诗居然锦穽幸未驾丨丨　岑安卿简王东臯诗重念丨丨东鲁客暮年名动汉朝端】
　　蒲韀【唐书李密传密感厉读书闻包恺在缑山往从之以丨丨乗牛挂汉书一帙角上行且读越公杨素适见于道按辔蹑其后曰何书生勤如此密识素下拜问所读曰项羽传因与语竒之　贡师泰题韩滉移居图诗牵衣裹儿囊在肩瓠壶瓦缶县丨丨】
　　蒲帆【本草见蒲席下　岭南异物志尝有人游南海泊于孤岸有物如丨丨飞过海将到舟舟人竞以物击之如帆者尽破碎堕地视之乃蛱蝶也　汪莘月赋因丨丨而舒卷随桂楫而浅深　李端诗海雨细如丝丨丨轻似叶　李贺江南弄水风浦云生老竹渚暝丨丨如一幅　刘驾古意诗丨丨出浦去但见浦边树罗隠东归别常修诗唯慙鲍叔深知我他日丨丨百尺风　陆龟山阳燕中郊乐録诗丨丨浑未织争得一欢成　梅尧臣送胡公疎之金陵诗緑丨作丨一百尺波浪疾飞轻鸟翮　范成大寄溧阳陈朋元明府约秋末过之诗西风满棹丨丨饱秉烛相寻语夜深　陆游明日复理梦中意作髙挂丨丨上黄鹤独吹铜笛过垂虹　周权晚櫂诗东风十幅丨丨饱快试淮南第一程髙启送郑山人诗布褐朝天才赴阙丨丨带雨又还家】
　　蒲鞭【后汉书刘寛传吏人有过但用丨丨罚之示辱而已终不加苦　江淹为始安王拜南兖州刺史章臣职右南阳谢丨丨之政任重临淄无遣狱之化　李瀚求郭汲竹马刘寛丨丨　李白赠清漳明府侄聿诗丨丨挂檐枝示耻无扑抶　刘长卿赠薛据宰涉县诗几案终日闲丨丨使人畏　吕温道州将赴衡州酬别江华毛令诗明朝别后无他嘱虽是丨丨也莫施白居易题府防诗推诚废钩距示耻用丨丨　苏轼送保倅翟安常赴阙诗顾我迂愚分竹使与君谈笑用丨丨】
　　蒲弋【任希古和东观羣贤七夕临泛昆明池诗惊鸿絓丨丨游鲤入庄筌】
　　蒲剑【李咸用和殷衙推春霖即事诗栁眉低带泣丨丨鋭初抽　赵秉文九日防极目亭诗霜雕丨丨三棱拆雨裂荷衣十字开】
　　蒲锷【陆龟蒙和皮袭美初夏逰楞伽精舍诗见荅蔽下】
　　蒲箭【水经注见蒲台下】
</div>
    <div class="pagination">
<a href="御定骈字类编_page736.html">上一页</a><span>...</span><a href="御定骈字类编_page732.html">732</a><a href="御定骈字类编_page733.html">733</a><a href="御定骈字类编_page734.html">734</a><a href="御定骈字类编_page735.html">735</a><a href="御定骈字类编_page736.html">736</a><span class="current-page">737</span><a href="御定骈字类编_page738.html">738</a><a href="御定骈字类编_page739.html">739</a><a href="御定骈字类编_page740.html">740</a><a href="御定骈字类编_page741.html">741</a><a href="御定骈字类编_page742.html">742</a><span>...</span><a href="御定骈字类编_page738.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
