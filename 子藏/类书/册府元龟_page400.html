<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 400 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 400 页/共 736 页
  </h1>
  <div class="content">
   述文武仁圣之德攸於大晋姬旦之亲也。宜赞皇朝与闻政事实为陛下腹心不二之臣。且攸为人修洁义信加以懿亲志存忠贞今陛下出攸之国假以都督虚号而无典戍方之实去离天朝不豫王政伤母弟至亲之休亏友于款笃之义惧非陛下追述先帝文明太后待攸之宿意也。若以攸望重於事宜出者今以汝南王亮代攸亮宣皇帝子文皇帝弟骏各处方任在内外之资论以後虑亦不为轻攸今之国足长异同之论以损仁慈之美耳而令天下窥陛下有不崇亲亲之情臣窃为陛下不取也。若以后妃外亲任以朝政则有王氏倾汉之权吕产专朝之祸。若以同姓至亲则有吴楚七国逆乱之殃历观古今苟事轻重所在无不为害也。不可事事曲设是防虑方来之患者也。唯当任正道而求忠良。若以智计猜物虽亲见疑至於疏远者亦何能自保乎！人怀危惧非为安之理此最有国家者之深忌也。愚以为太子太保缺宜留攸居之与太尉汝南王亮卫将军王珧共为保傅理朝事三人齐位足相持正进有辅纳广义之益退无偏重相倾之势今陛下有笃亲亲之恩使攸蒙仁覆之惠臣同国休戚义在尽言心之所见不能嘿己私慕鲁女存国之志敢陈愚见触犯天威欲陛下事每尽善异万分之助臣而不言谁当言者帝不纳。
    庾为博士齐王攸之就国也。下礼官议崇锡之物与大叔广刘暾缪蔚郭顺秦秀傅珍等上表谏曰：书称帝尧克明峻德以亲九族武王光有天下兄弟之国十有六人同姓之国四十人元勋睦亲显以殊礼而鲁卫齐晋大启土宇并受分器所谓惟善所在亲疏一也。大晋龙兴隆唐周之远迹王室亲属佐命功臣咸受爵土而四海安今吴会已平诏大司马齐王出统方岳当遂抚其国家将准古典以垂永制昔周之选建明德以左右王室也。则周公为太宰康叔为司寇聃季为司空及召芮毕毛诸国皆入居公卿大夫之位明股肱之任重守地之位轻也。未闻古典以三事之重出之国者汉氏诸侯王位尊势重在丞相三公上其入赞朝政者乃有兼官其出之国亦不复假台司虚名为隆宠也。昔申无宇曰：五大不在边先儒以为贵宠公子公孙累世正卿也。又曰：五细不在庭先儒以为贱妨贵少陵长远间亲新间旧小加大也。不在庭不在朝廷为政也。又曰：亲不在外羁不在内今弃疾在外郑丹在内君其少戒之叔向有言公室将卑其枝叶先落公室公族之本而去之谚所谓芘焉而纵寻斧柯者也。今使齐王贤邪则不宜以母弟之亲尊居鲁卫之常职不贤邪不宜大启土宇表建东海也。古礼三公无职坐而论道不闻以方任婴之惟周室大坏宣王中兴四夷交侵救急朝夕然後命召穆公征淮夷故其。《诗》曰：徐方不回王曰：旋归宰相不得久在外也。今天下已定六合为家将数延三事与论太平之基而更出之去王城二千里违旧章矣。草议先以呈父纯纯不禁太常郑默博士祭酒曹志并过其事武帝以博士不答所问答所不问大怒等并除名。又博士秦秀等以为齐王宜辅内朝政不可之藩祭酒曹志魏曹植之子尝恨其父不得志於魏因怆然叹曰：安有如此之才如此之亲不得树本助化而远出海隅晋朝之隆其殆乎！哉！乃奏议曰：伏闻大司马齐王当出藩东夏备物尽礼同之二伯今陛下为圣君稷契为贤臣内有鲁卫之亲外有齐晋之辅坐而守安此万世之基也。古之夹辅王室同姓则周公其人也。异姓则太公其人也。皆身在内五世反葬後虽有五霸代兴桓文谲主下有请隧之僭上有九锡之礼终於谲而不正验於尾大不掉岂与召公之歌棠棣周诗之咏鸱同日论哉！今圣朝创业之始始之不谅後事难工植不强枝叶不茂骨鲠不存皮肤不充自羲皇以来岂是一姓之独有欲结其心者当有磐石之固夫欲享万世之利者当与天下议之故天聪明自我人聪明秦魏欲独擅其威而财得没其身周汉能分其利而亲疏为之用此自圣主之深虑日月之所照事虽浅当深谋之言虽轻当重思之志备位儒官。若言不及礼是志寇窃知忠不言议所不敢志以为当如博士等议议成当上见其从弟高邑公嘉嘉曰：兄议甚切百年之後必书晋史目下将见责邪帝览议大怒曰：曹志尚不明吾心况四海乎！以议者不指答所问横造异论策免太常郑默，於是有司奏收志等结罪诏惟免志官以公还第。
    裴为左仆射侍中惠帝时以陈准子康韩蔚子嵩并侍东宫谏曰：东宫之建以储皇极其所与游接必简英俊宜用成德康嵩幼弱未识人理立身之节东宫实体夙成之表而今有童子侍从之声未是光阐遐风之弘理也。
    阎缵为西戎校尉愍怀太子之废也。缵舆棺诣阙上书理太子之冤曰：伏见赦文及榜下前太子手疏以为惊愕自古以来臣子悖逆未有如此之甚也。幸赖天慈全其首领臣伏念生於圣父而至此者由於长养深宫沉沦富贵受饶先帝父母骄之每见选师傅下至群吏率取膏梁击钟鼎食之家希有寒门儒素如卫绾周文石奋疏广洗马舍人亦无汲黯郑庄之类遂使不见事父事君之道臣案古典太子居以士礼与国人齿以此明先王欲令知先贱然後乃贵自顷东宫亦微太盛所以致败也。非但东宫历观诸王师友文学皆豪族力能得者率非龚遂王阳能以道训友无亮直三益之节官以文学为名实不读书但共鲜衣好马纵酒高会嬉游博奕，岂有切磋能相长益臣尝恐公族陵迟以此叹息今可以为戒恐其被斥弃逐远郊始当悔过无所复及昔戾太子无状称兵距命而壶关三老上书有田千秋之言犹曰：子弄父兵罪应笞耳汉武感悟筑思子之台今无状言语悖逆受罪之日不敢失道犹为轻於戾太子尚可禁持重选保傅如司空张华道德深远乃心忠诚以为之师光禄大夫刘寒苦自立终始不衰年同吕望经籍不废以为之保尚书仆射裴明允恭肃体道居正以为之友置游谈文学皆选寒门孤官以学行自立者及取服勤更事涉履艰难事君事亲名行素闻者使与共处使严御史监护其家绝贵戚子弟轻薄宾客如此左右前後莫非正人师傅文学可令十日一讲使共论议於前敕使但道古今孝子慈亲忠臣事君及思愆改过之义皆闻善道，庶几可全昔太甲有罪放之三年思庸克复为殷明王。又魏文帝惧於见废夙夜自竟能自全及至明帝因母得罪废为平原侯为置家臣庶子师友之学皆取正人共相规矫兢兢慎罚事父以孝父没事母以谨闻於天下于今称之汉高皇帝数置酒於庭欲废太子後四皓为师子房为傅竟复成就前事不忘後事之戒孟轲有云：孤臣孽子其操心也。危其虑患也。深故多善功李斯云：慈母多败子严家无格虏繇陛下骄使至於此庶其受罪以来足自思改方今天下多虞四夷未宁将伺国隙储副大事不宜空虚宜为大计小复停留先加严诲依平原侯故事。若不悛改弃之未晚也。臣素寒门无力仕官不经东宫情不私念昔楚国处女谏其王曰：有龙无尾言年四十未有太子臣尝备近职虽未能自结天日情同阍寺忄空忄空之诚皆为国计臣老母见臣为表乃为臣卜卦云：书御即死妻子守臣涕泣见止臣独以为频见拔擢尝为近职此恩难忘何以报德唯当陈诚以死献忠辄具棺絮伏须刑诛书奏御不省皇太孙立缵复上疏曰：臣前上书讼太子之枉不见省览昔壶关三老陈卫太子之冤而汉武筑思子之台高庙令田千秋上书不敢正言以鬼神之教而孝武大感月中三迁位至丞相乘车入殿号曰：车氏恨臣精诚微薄不能有感竟使太子流离没命许昌向令陛下即纳臣言不至此祸天赞圣意三公献谋庶人赐死罪人斯得太子以明臣恨其晚无所复及诏书慈悼迎丧反葬复其礼秩诚副众望不意吕霍之变复生於今日伏见诏书建立太孙斯诚陛下上顺先典以安社稷中慰慈悼冤魂之痛下令万国心有所系追惟庶人所为无状几倾宗庙赖相国太宰至忠愤发潜谋俱断奉赞圣意以成神武虽周诛二叔汉扫诸吕未足以喻臣愿陛下因此大更改以为永制礼置太子居以士礼与国人齿为置官属皆如朋友不为纯臣既使上厌至望以崇孝道。又令不相严惮易相规正昔汉武既信奸谗危害太子复用望气之言欲尽诛诏狱中囚邴吉以皇孙在焉闭门距命後遂拥护皇孙督罚乳母卒至成人立为孝宣皇帝苟志於忠无往不可历观古人虽不避死亦由世教宽以成节虽距诏书事在於忠故宥而不责自晋兴以来用法太严迟速之间辄加诛斩一身伏法犹可强为今世之诛动辄灭门昔吕后临朝肆意无道周昌相赵三召其王而昌不遣先徵昌入後复召王此繇汉制本宽得使为快假令如今吕后必谓昌已反夷其三族则谁敢为杀身成义者哉！此法宜改可使经远。又汉初废赵王张敖其臣贯高谋杀高祖高祖不诛以明臣道田叔孟舒十人为奴髡钳随王隐亲侍养故令平安向使晋法得容为义东宫之臣得如周昌固护太子得如邴吉距诏不坐伏死谏诤则圣意必变太子以安如田叔孟舒侍从不罪者则隐亲左右奸凶毒药无缘得设太子不夭也。臣每责东宫臣故无侍从者後闻颇有人於道路望车拜辞而有司收付雒阳狱奏科其罪然臣固莫从良有以也。又本置三率盛其兵马所以宿卫防虞而使者卒至莫有警严覆请审者。此由恐畏灭族今皇孙冲幼世事多故。若有不虞强臣专制奸邪矫诈虽有相国保训东宫拥佑之恩同於邴吉可使玉体安全宜开来防可著于令自今以後诸有废兴仓卒群臣皆得辄严须录诣殿前面受口诏然後为信得同周昌不遣王节下听臣子隐亲得如田叔孟舒不加罪责则永固储副以安後嗣之远虑也。来事难知往事可改臣前每见詹事裴权用心恳恻舍人秦戢数上疏启谏而爰倩赠以九列权有忠意独不蒙赏谓宜依倩为比以宠其魂推寻表疏知秦戢辈及司隶所奏诸敢拜辞於道路者明诏称扬使微异於众以劝为善以奖将来也。缵。又陈今相国虽已保傅东宫保其安危至於旦夕训诲辅出入动静劬劳宜选寒苦之士忠贞清正老而不衰如城门校尉梁柳白衣南安朱冲比者以为师傅其侍臣以下文武将吏。且勿复取盛戚豪门子弟。若吴太妃家室及贾郭之党如此之辈生而富溢无念己率多轻薄浮华相驱放纵皆非所补益少主者也。皆可择寒门笃行学问素士更履险易节义足称者以备群臣可轻其礼仪使与古同於相切磋为益昔魏文帝之在东宫徐刘桢为友文学相接之道并如气类吴太子登顾谭为友诸葛恪为宾卧同床怅行则参乘删交如布衣相呼以字此则近代之明比也。天子之子不患不富贵不患人不敬畏患於桥盈不闻其过不知稼穑之艰难耳至於甚者乃不知名六畜可不勉哉！昔周公亲挞伯禽曹参笞二伯圣考慈父皆不伤恩今不忍小相维持令至阙失顿相罪责不亦误哉！在礼太子朝夕视膳昏定晨省跪问安否於情得尽五日一朝於敬既简於恩亦疏易致构间。故曰：一朝不朝其间容刀五日之制起汉高祖身为天子父犹庶人万几事多故阙私敬耳今主上临朝太子无事专主孝养宜改此俗文王世子篇曰：王李一饭亦一饭再饭亦再饭安有逸豫五日一觐哉！缵。又陈令迎太子神柩孤魂独行太孙幼冲不可涉道谓可遣妃奉迎远路令其父衍随行卫护皇太子初见诬谀臣家门无祜三世假亲具尝辛苦以家观国固知太子有变臣故求副监国欲依邴吉故事距违来使供养拥护身亲饮食医药异足救危主者以臣名资轻浅不肯见与世人见笑谓为此职进退难居有必死忧臣独以为苟全储君贾氏所诛甘心所愿今监国御史直副皆当三族侍卫无状实自宜然臣谓其小人不足具责故曾子曰：可以六尺之孤临大节而不可夺是以圣王慎选故河南尹向雄昔能犯难定故将锺会文帝嘉之始拔显用至於先帝以为右率如间之事。若得向雄之比则，岂可触哉！此二使者但为愚怯亦非与谋但可诛身自全三族如郭ㄈ郭斌则於刑为当。又东宫亦宜妙选忠直亮正如向雄比陛下千秋万岁之後太孙幼冲选置兵卫宜得柱石之士如周昌者世俗浅薄士无廉节贾谧小儿恃宠恣睢而浅中弱植之徒更相翕习故世号鲁公二十四友。又谧前见臣表理太子曰：阎儿作此为彳建然观其意欲与诸司马家同皆为臣寒心伏见诏书称明满奋乐广侍郎贾某与谧亲理而亦疏远往免父丧之後停家五年虽为小屈有识贵之潘岳缪徽等皆谧父党共相沉浮人士羞之闻其晏然莫不为怪今诏书暴扬其罪并皆遣出百姓咸云：清当臣独谓非但岳徽二十四人宜皆齐绌以肃风教朝廷善其忠烈擢为汉中太守顾荣为元帝丞相军司散骑常侍凡所谋画皆以谘焉荣既南州望士躬处右职朝野甚推敬之时帝所幸郑贵嫔有疾以祈祷颇废万几荣上疏谏曰：昔文王父子兄弟乃有三圣可谓穷理者也。而文王日昃不暇餮周公一沐三握何哉！诚以一日万几不可不理一言蹉跌患必及之故也。当今衰季之末属乱离之运而天子流播豺狼塞路公宜露营野次星言夙驾伏轼怒蛙以募勇士悬胆於庭以表辛苦贵嫔未安药石实急祷祀之事诚复可，岂有便塞参佐白事断宾客问讯今强贼临境流言满国人心万端去就纷纭愿冲虚纳下广延俊彦思画今日之要塞鬼道淫祀引九合之勤雪天下之耻则群生有赖开泰有期矣。
    丁潭为元帝丞相西阁祭酒称制使各陈时事损益潭上。《书》曰：为国者恃人须才盖二千石长吏是也。安可不明简其才使必允当既得其人使久於其职在官者无苟。且居下者有常心此为政之较也。今之长吏迁转既数有送迎之费古人三载考绩三考黜陟中才处局故难以速成夫兵所以防御未然镇塞奸凶周虽三圣功成由武今戎战之世益宜留心简选精锐以备不虞无事则优其身有难则责其力窃闻今之兵士或私有役使而营事不充夫为国者犹为其家也。计财力之所任审取舍之举动不营难成之功损弃分外之役今兵人未︹尚审其宜经涂远举未献大捷更使力殚财尽而威望挫弱也。
    熊远为御史中丞元帝时冬雷电。且大雨帝下书责躬引过远上疏曰：被庚午诏书以雷电大震暴雨非时深自克责虽禹汤罪己未足以喻臣ウ於天道窃以人事论之陛下节俭敦朴恺悌流惠而王化未兴者群公卿士不能夙夜在公以益大化素餮负乘比秽明时之责也。今逆贼猾夏暴虐滋甚二帝幽殡梓宫未反四海延颈莫不东望而未能遣军北讨雠贼未报此一失也。昔齐侯既败七年不饮酒食肉况此耻尤大是臣子之责宜在枕戈为王前驱。若此志未果者当上下克俭恤人养士彻乐减膳惟戎事陛下忧劳於上而群官未同戚容於下每有会同务在调戏酒食而已此二失也。选官用人不料实德惟在白望不求才乡举道废请交行有德而无力者退望而有助者进称职以违俗见讥虚资以从容见贵是故公正道亏私涂日开强弱相陵冤枉不理今当官者以理事为俗吏奉法为苛刻尽礼为讠舀从容为高妙放荡为达士桥蹇为简雅此三失也。世所谓三失者公法加其身私议贬其非转见排退陆沉泥滓时所谓三善者王法所不加清论美其贤渐相登进士不辍官攀龙附凤翱翔霄遂使世人削方为圆挠直为曲岂待顾道德之清涂践仁义之区域乎！是以万几未整风俗伪薄皆此之由不明其黜陟以审能否则此俗未可得而变也。今朝廷群司以从顺为善相违见贬不复论才之曲直言之得失也。时有言者，或不见用是以朝少辨诤之臣士有禄仕之志焉郭翼上书武帝擢为屯留令。又置谏官所以从受直言诱进将来故人得自尽言无隐讳任官然後爵之位定禄之敷奏以言明试以功车服以庸舜犹历试诸难而今先禄不试甚违古义乱之所由也。求才急於疏贱用刑先於亲贵然後令行禁止野无遗滞尧取舜於侧陋舜拔贤於岩穴姬公不曲绳於天伦叔向不亏法於孔怀今朝廷法吏多出於寒贱是以章书日奏而不足以惩物官人选才而不足以济事宜招贤良於屠钓聘耿介於丘园。若此道不改虽并官省职无救弊乱也。能哲而惠何忧乎！兜何迁乎！有苗何畏乎！巧言令色孔壬此官得其人之益也。
    郭璞为尚书郎永昌元年皇孙生璞上疏曰：有道之君未尝不以危自持乱世之主未尝不以安自居故存而不忘亡者三代之所兴也。亡而自以为存者末季之所废也。是以古之令主开纳忠谠以弼其违标显切直用攻其短乃至闻一善则拜见规诫则惧何者盖不私其身处天下以至公也。臣窃惟陛下符运至著勋业至大而中兴之祚不隆圣敬之风未跻者殆由法令太明刑教太严故水至清则无鱼政至察则众乖此自然之势也。臣去春启事以囹圄充斥阴阳不和推之卦理宜因郊祀作赦以荡涤瑕秽不然将来必有愆阳苦雨之摧震薄蚀之变狂狡蠢戾之妖其後月馀日果薄斗去秋以来诸郡并有暴雨水皆洪潦岁用无年闻吴兴复欲有构妄者咎徵渐成臣甚恶之顷者以来役赋转重狱犴日结百姓困扰甘乱者多小人愚险共相扇动虽势无所至然不可不虞案洪范传君道亏则日蚀人愤怨则水涌溢阴气积则下代上此微理潜应已著实於事者也。假令臣遂不幸谬中必贻陛下侧席之忧今皇孙载育天固灵基黔首实望惠润。又岁涉午位金家所忌宜於此时崇恩布泽则火气潜消谴不生矣。陛下上承天意下顺物情可因皇孙之庆大赦天下然後明罚敕法以肃理官克厌天心慰塞人事兆庶幸甚祯祥必臻矣。臣今所陈暂而省之或未允圣旨久而寻之终亮臣诚。若所启上合愿陛下勿以臣身废臣之言臣言无隐而陛下纳之所以显君明臣直之义耳疏奏纳焉即大赦改年时暨阳人任谷因耕息於树下忽有一人著羽衣就淫之既而不知所在谷遂有娠积月将产羽衣人复来以刀穿其阴下出一蛇子便去谷遂成宦者後诣阙上书自云：有道术帝留谷宫中璞复上疏曰：任谷所为妖异无有因由陛下玄鉴广览欲知其情状引之禁内供给安处臣闻为国以礼正不闻以邪所听惟人故神降之吉陛下简默居正动遵典刑按。《周礼》奇服怪人不入宫况谷妖诡怪人之甚者而登讲肄之堂密迩殿省之侧尘点日月秽乱天听臣之私情窃所不取也。陛下。若以谷信为神灵所凭者则应敬而远之夫神聪明正直接以人事。若以谷为妖蛊诈妄者则当投彼裔土不宜令襄近紫闱。若以谷或是神祗告谴为国作眚者则当克己修礼以弭其妖不宜令谷安然自容肆其邪变也。臣愚以为阴阳陶变化万端亦是狐狸魍魉凭假作慝愿陛下采臣愚怀特遣谷出臣以人乏忝荷史任敢忘直笔惟义是规其後明帝即位谷因亡走。
    孙霄为琅琊国右常侍琅琊悼王焕薨年一岁元帝悼念不已营起园陵工役甚众霄上疏谏曰：臣闻法度典制先王所重吉凶之礼事贵不过是以世丰不使奢放凶荒必务约杀朝聘嘉会足以展庠序之仪殡葬送终务以称哀荣之节上无奢泰之谬下无匮竭之困故华元厚葬君子谓之不臣嬴博至俭仲尼称其合礼明伤财害时古人之所讥节省简约圣贤之所嘉也。语曰：上之化下如风靡草京邑翼翼四方所则明教化法制不可不慎也。陛下龙飞践祚兴微济弊圣怀劳谦务从简俭宪章旧制犹欲节省礼典所无而反尚饰此臣愚情窃所不安也。棺椁舆服旒た之属礼典旧制不可废阙凶门柏历礼典所无天晴可不用遇雨则无益此至宜节省者也。若琅琊一国一时所用不为大费臣在机近义所不言今天台所居王公百僚聚在都辇凡有丧事皆当供给材木百数竹薄千计凶门两表衣以细竹及材木价值既贵。又非表凶哀之宜如此过饰宜从粗简。又按礼记国君之葬棺椁之间容大夫容壶士容С以壶С为差则财大於壶明矣。椁周於棺椁不甚大也。语曰：葬者藏也。藏欲其深而固也。椁大则难为坚固无益於送终而有损於财力凶荒杀礼经国常典既减杀而犹过旧此为国之所厚惜也。又礼将葬迁柩於庙祖而行及墓即窆葬之日即反哭而虞如此则柩不宿於墓上也。圣人非不哀亲之在土而无情於丘墓盖以墓非安神之所故修虞於殡宫始则营草宫於山陵迁神柩於墓侧。又非典也。非礼之事不可以训万国臣至愚至贱忽求革前之非可谓狂瞽不知忌讳然今天下至弊自古所希宗庙社稷远江表半州之地残以甚加之荒旱百姓困瘁非但不足死亡是惧此乃陛下至仁之所矜愍可忧之至重正是规矫末俗改张易调之时而犹当竭已罢之人营无益之事殚已困之财修无用之费此固臣之所不敢安也。今琅琊之於天下国之最大。若割损非礼之事务遵古典上以彰圣朝简易之至化下以表万世无穷之规则此刍荛之言有补万一尘露之微有增山海表寝不报。
    江为吏部郎长兼侍中时穆帝将修後池起阁道上疏曰：臣闻王者处万乘之极享富有之大必显明制度以表崇高盛其文物以殊贵贱建灵台辟雍立宫馆设苑囿所以弘皇上之尊彰临下之义前圣创其礼後代遵其矩当代之君咸营斯事周宣兴百堵之作鸿雁歌安宅之欢鲁僖修泮水之宫采芹有思乐之颂盖上之有为非以予欲是盈下之奉上不以劬劳为勤此自古之令典轨仪之大式也。夫理无常然三正相诡司牧之体与世而移致饰则素故贲返於剥有大必盈则受之以谦损上益下顺兆庶之悦享以二簋用至约之义是以唐虞流化於茅茨夏禹垂美於卑室过俭之陋非中庸之制然三圣行之以致至道汉高祖当营建之始怒宫库之状孝文处既富之世爱十家之产亦以播惠当时著称来叶今者二虏未殄神州荒芜举江左之众经略艰难漕扬越之粟北馈河雒兵不获戢运戍悠远仓库内罄百姓力竭加春夏以来水旱为害远近之收普减常年财伤人困大役未已军国之用无所取给方之往代丰弊相悬损之。又损实在今日伏惟陛下圣质天纵凝旷清虚阐日新之盛茂钦明之量无欲体於自然冲素刑乎！万国韶既尽美则必尽善宜养以玄虚守以无为登览不以台观游豫不以苑沼偃息必於仁义驰骋极於六艺观巍巍之隆鉴二代之文仰味羲农俯寻周孔其为逍遥足以尊道德之辅亲缙绅之秀畴咨以时顾问不倦献替讽谏日日而闻则庶绩惟凝六合咸熙中兴之盛迈於殷宗休嘉之庆流乎！无穷昔汉起德阳锺离抗言魏营宫殿陈群正辞臣虽材非。若人然职忝近侍言不足采而义在以闻帝嘉其言而止。
    孙绰字兴公为散骑常侍领著作郎时大司马桓温欲经纬中国以河南粗平将移都雒阳朝廷畏温不敢为异而北土萧条人情疑惧虽并知不可莫敢先谏绰上疏曰：伏见征西大将军臣温表便当躬率三军讨除二寇荡涤河渭清洒旧京然後神电舒朝服济江反皇居於中土正玉衡於天极斯超世之宏图千载之盛事然臣之所怀窃有未安以为帝王之兴莫不藉地利人和以建功业贵能以义平暴因而抚之怀愍不建沦胥秦京遂令鲜卑交侵神州绝纲土分之[C260]诚由道丧然中夏荡荡一时横流百郡千城曾无完郛者何哉！亦以地不可守投奔有所故也。天祚未革中宗龙飞非惟信顺协於天人而已实赖万里长江画而守之耳易称王公设险以守其国险之时义大矣。哉！斯已然之明效也。今作胜谈自当任道而遗险较实量分不得不保小以固存自丧乱以来六十馀年苍生殄灭百不遗一河雒丘墟函夏萧条井堙木刊阡陌夷灭生理茫茫永无依归播流江表已经数世存者长子老孙亡者丘陇成行虽北风之思感其素心目前之哀实为交切。若迁都旋轮之日中兴五陵即复缅成遐域泰山之安既难以理保之思，岂不缠於圣心哉！温今此举诚欲大览始终为国远图向无山陵之急亦未首决大谋独任天下之至难也。今发愤忘食忠慨亮到凡在有心孰不致感而百姓震骇同怀危惧者，岂不以反旧之乐赊而趋死之忧促哉！何者植根於江外数十年矣。一朝拔之顿驱於空荒之地提挈万里逾险浮深离坟墓弃生业富者无三年之粮贫者无一冫食之饭田宅不可复售舟车无从而得舍安乐之国习乱之乡出必安之地就累卵之危将顿仆道涂飘溺江川仅有达者夫国以人为本疾寇所以为人众丧而寇除亦安所取裁此仁者所宜哀矜国家所宜虑也。自古今帝王之都，岂有常所时隆则宅中而图大势屈则遵养以待会使德不可胜家有三年之积然後始可谋太平之事耳今天时人事有未至者矣。一朝欲一宇宙无乃顿而难举乎！臣之愚计以为。且可更遣一将有威名资实者先镇雒阳於陵所筑三垒以奉卫山陵扫平梁许清一河南运漕之路既通然後尽力於开垦广田积渐为徙者之资如此贼见亡徵势必远窜如其迷逆不化复欲送死者南北诸军风驰电赴。若身首之救痛痒率然之应首尾山陵既固中夏小康陛下。且端委紫极增修德政躬行汉文简朴之志去小惠节浮费审官人练甲兵以养士灭寇为先十年行之无使隳废则贫者殖其财怯者充其勇人知天德赴死如归以此致政犹运诸掌握何故舍百胜之长理举天下而一掷故陛下春秋方富温克壮其犹君臣相与弘胜德业括襄元吉，岂不快乎！今温倡高议圣朝互同臣以轻微独献管见出言之难实在今日而臣区区必闻天听者窃以无讳之朝狂瞽进说刍荛之谋圣贤所采所以不胜至忧触冒干陈。若陛下垂神温少留思，岂非屈於一人而允亿兆之愿哉！如以干忤罪大欲加显戮使丹诚上达退受刑诛虽没泉壤尸。且不朽桓温见绰表不悦曰：致意兴公何不寻君遂初赋知人家国事邪。
    许荣为左领卫将军时孝武帝以会稽王道子辅政朝政既紊荣上疏曰：今台府局吏直卫武官及仆隶婢儿取母之姓者本臧获之徒无乡邑品第皆得命议用为郡守县令并带职在内委事於小吏手中僧尼乳母竞进亲党。又受货赂辄临官领众无卫霍之才而比方古人为患一也。臣闻佛者清远元虚之神以五戒为教绝酒不氵而今之奉者秽慢阿尼酒色是其违二矣。夫致人於死未必手刃害之。若政教不均暴滥无罪必夭天命其违三矣。盗者未必躬窃人财江乙母失布罪由令尹今禁令不明劫盗公行其违四矣。在上化下必信为本昔年下书敕使尽规而众议兼集无所采用其违五矣。尼僧成群依傍法服五戒粗法尚不能遵况精妙乎！而流惑之徒竞加敬事。又侵渔百姓取财为惠亦未合布施之道也。又陈太子宜出临东宫克奖德业疏奏并不省。
    闻人为博平令时孝武帝以会稽王道子辅政道子既为皇太妃所爱时失礼敬帝不能平然以太平之故加崇礼秩上疏曰：骠骑谘议参军茹千秋协附宰相起自微贱窃弄威权卖天官其子寿龄为乐安令赃私狼藉畏法奔逃竟无罪罚傲然还县。又尼甘属倾动乱时贱人饥寒流堇不绝繇百姓单贫役调深刻。又振武将军庾恒鸣角京邑主簿戴良夫苦谏被囚殆至亡命而恒以醉酒见怒良夫以执忠废弃。又权宠之臣各开小府施置吏佐无益於官有损於国疏奏帝益不平而逼於太妃无所废黜。
    ●卷五百四十一
    ○谏诤部　直谏第八
    宋郑鲜之初为宋国奉常赫连佛佛（南朝以勃勃为佛佛）兵舀关中高祖复欲北讨行意甚盛鲜之上表谏曰：伏思圣略深远臣之愚管无所厝其意然臣愚窃有所怀敌之凶狡情状可见自关中再败皆是师徒违律非是内有事故致外有败伤虏闻殿下亲御六军必谓见伐当重兵潼关其势然也。若凌威长驱臣实见其未易。若舆驾顿雒则不足上劳圣躬如此则进退之机宜在熟虑贼不敢乘胜过陕远慑天威故也。今尽用兵之{卞}事从屈伸遣师扑讨而南夏清宴贼方惧将来永不敢动。若舆驾造雒而反凶鬼更生揣量之心必启边戎之患此既必然江南注舆驾忽闻远伐不测之浅深必以殿下太申威灵未还人情恐惧事。又可推往年西征刘锺危殆前年劫盗破广州人士都尽三吴心腹之内诸县屡败皆由劳役所致。又闻处处大水加远师民弊至於败散自然之理殿下在彭城劫盗破诸县事非偶尔皆是无赖凶慝凡顺而抚之则百姓思安违其所愿必为乱矣。古人所以救其烦秽正在於斯汉高身困平城吕后受匈奴之辱魏武军败赤壁宣武丧师枋头神武十功无所一损况偏师失律无亏於庙堂之上者耶即之事实非败之谓唯龄石等可念耳。若行也。或速其祸反覆思惟愚谓不烦殿下亲征小劫西虏或为河雒之患今正宜通好北边则河南安河南安则济泗静伏愿圣鉴察臣愚怀。
    范泰为散骑常侍景平初致仕少帝在位多诸愆失泰上封事极谏曰：伏闻陛下时在後园颇习武备鼓鼙在宫声闻於外黩武掖庭之内讠宣讠华省闼之间不闻将帅之臣统御之主非徒不足以威四夷氐生远近之怪近者东寇纷扰皆欲伺国瑕隙今之吴会军过二汉关河根本既摇于何不有如水旱成灾役夫不息无寇而戒为费渐多河南非复国有羯众难以理期此臣所用忘寝食而干非其位者也。陛下践祚委政宰臣实同高宗谅ウ之美而更亲狎小人不免近习惧非社稷至计经世之道王言如丝其出如纶下观而化疾於影响伏愿陛下思引古道式遵遗训从理无滞任贤无疑如此则天下归德宗社惟永书云：一人有庆兆民赖之天高听卑无幽不察兴衰在人成败易晓未有治政在於上而人乱於下者也。臣蒙先朝过遇陛下殊私实欲尽心竭诚少报万分而忄昏耄已及百疾互生便为永违圣颜无复自尽之路贪及视息陈其狂瞽陛下。若能哀其所请留心览察则臣夕陨於地无恨九泉少帝虽不能纳亦不加谴元嘉二年遂轻舟游东阳时太祖虽当阳亲览而徐羡之等犹秉重权泰复上。表曰：伏承庐陵王已复封爵犹未加赠陛下孝慈天至友于过隆伏揆圣心已自有在但司契以不唱为高冕旒以因寄成用臣虽言不足采诚不亮时但猥蒙先朝忘鬼之眷复沾庐陵矜顾之末息晏委质有兼常款契阔戎阵颠狈艰危厚德无报授令路绝此老臣兼不能自已者也。朽谢越局无所逃刑泰诸子禁之表竟不奏。
    张约之堂邑人前为吉阳令庐陵王义真既为徐羡之等所废约之上疏谏曰：臣闻仁义之在天下。若中原之有菽理之感被万物固不系於贵贱是以考叔反悔誓於及泉壶关复冤於湖邑也。当斯之时岂无尊卿贤辅哉！，或以事迫心违，或以道壅谋屈何尝不愿闻善於舆隶异药石於阿氏哉！臣虽草芥备充黔首少不量力颇高殉义之风谓蹈善於朝闻愈徒生於白首用敢干禁忘戮披叙丹愚伏惟高祖武皇帝诞兹神武抚运龙兴仰清天步则齐德有虞俯廓九州则侔功大夏故处顺天人享有万国虽灵祚修长圣躬弗永陛下继明绍统遐迩一心藩王哲茂四维宁谧倾耳康哉！之咏企踵升平之风窃念庐陵王少蒙先皇优慈之遇长受陛下穆爱之恩故在心必言所怀必亮容犯臣子之道致招骄恣之愆至於天资夙成有卓然之美宜在容养录善掩瑕训尽义方进退以渐今猥加剥辱幽徙远郡上伤陛下棠棣之笃下令远近忄匡然失图士庶杜口人为身计臣伏思大宋之兴虽协应符纬而开基造次根条未繁宜广树藩戚敦睦以道使兄弟之美比辉鲁卫龟策告同祚均七百，岂不善哉！陛下富於春秋虑未重复忽安危之远算肆不忍於一朝特愿留神九思重加询采上考前代兴亡之由中存武皇缔构之业下顾苍生之望特开曲宥反王都邑选保傅於旧老求四友於髦俊引诱情性导达聪明凡人在苦皆能自厉况王质朝心聪易加训范。且中贤之人未能无过过贵自改罪愿自新以武皇之爱子陛下之懿弟，岂可以其一眚长致沦弃哉！谨昧死诣阙伏地以闻惟愿丹诚一经天听退就斧镬无愧地下矣。书奏以约之为梁州府参军寻。又见杀。
    何尚之为尚书右仆射时文帝行幸还多侵夕尚之表谏曰：万乘宜尊重不可轻此圣心所鉴岂假臣启舆驾比出还多冒夜群情倾惧有未宁清道而动帝王成则古今深戒安不忘危。若值汲黯辛毗必将犯颜切谏但臣等碌碌每存顺默耳伏望少采愚诚思垂省察以慰四海之望优诏纳之。
    扶令育为龙骧参军时彭城王义康出镇豫章令育诣阙上。表曰：盖闻哲王不逆切旨之谏以博闻为道人臣不忌歼夷之罚以尽言为忠是故周昌极谏冯唐面折孝惠所以克固诸嗣魏尚所以复任中彼二臣岂好逆主干时犯颜违色者哉！又袁盎之谏孝文曰：淮南王。若道遇疾死则陛下有杀弟之名奈何文帝不用追悔无及臣草莽微臣窃不自揆敢抱葵藿倾阳之心仰慕。《周易》匪躬之志故不远千里愿言命侣谨贡丹愚希垂察纳伏惟陛下躬执大象首出万物王化咸通三才必理辟天人之路开大道之门搜殊逸於岩穴招奇英於侧陋穷谷无白驹之唱乔岳无遗贤之嗟罗飞翮於垂天网沉鳞於溟海况於彭城王义康先朝之爱子陛下之次弟哉！一旦出削远送南垂恩绝於内形隔於远取离明主身放圣朝草莱黔首皆为陛下痛之臣惟景平元嘉之[C260]几於危殆三公以兴废之宜密怀不臣之计台辅伺隙於京甸强楚於上流或苞恶而窥国或显逆而凌主有生之所惴恐神祗之所忿忌也。赖宗社灵长庙流远洒涤尘埃殄馘鬼类氛雾时靖四门载清肃之时义康，岂不愿参皇谋均比休咎哉！且陛下旧楚形胜非亲勿居遂以骠骑之号任以藩夏之重抚政南郢绥民遏寇播皇宋之泽以治幽荒陛下之润被之九有，岂有南荆之民沾渥而已焉遂召之以宰辅。又宰之以和味既居三事。又牧徐扬所以幽显齐叹人神同忭莫不言陛下授之为得义康受之为是也。今如何信疑貌之似阙兄弟之恩乎！若有迷谬之愆可责之罪正可之以善恶导之以义方。且庐陵王往事足以知今此乃陛下前车之殷鉴後乘之灵龟也。夫曾子之不杀人虽二告而犹织仁主之令范也。故诗云：无信人之言人实不信。又云：兄弟虽阋不废亲也。尚。《书》曰：克明峻德以亲九族九族既睦可以亲兄弟安可弃乎！臣伏愿陛下上寻往代黜废之祸下惟近者谗言之[C260]庐陵王既申冤魂於后土彭城王亦弭疑愆於宋京此非徒皇代当今之计乃盖良史万世之美也。且讠舀谀难辨是非易黩福始祸先古人之所畏故爱身之士身为己计莫不结舌杜口孰肯冒忌干主哉！臣以顽昧独献微管所以勤勤恳恳必诉丹诚者恐义康年穷命尽奄忽於南遂令陛下有弃弟之责臣虽微贱窃为陛下羞之况书言记事之史，岂能屈典谟而讳哉！脱於臣虑陛下恨之何益扬子云：获福之大莫先於和穆遘祸之深莫过於内难每服斯言以为警戒矧今睹王室大事岂得韬笔默尔而已哉！臣将恐天下风靡离间是惧遂令宇内迁观民庶革心欲致康哉！实为难也。陛下徒云：恶枝之宜伐岂悟伐柯之伤树乃往古之所悲当今所宜改也。陛下。若荡以平听屏此猜情垂讯刍荛之谋曲察狂瞽之计一发非意之诏逮访忄专古之士速召义康返於京甸兄弟协和君臣辑穆息宇内之机绝多言之路如是则四海之望塞谗说之道消矣。何必司徒公扬州牧然後可以安彭城王哉！若臣所启违宪於国为非请即伏诛以谢陛下虽复分形赴镬煮体烹尸始愿所甘，岂不幸甚表奏即收付建康狱赐死。
    蔡兴宗为侍中时孝武新年拜陵兴宗负玺陪乘及还帝欲因以射雉兴宗正色曰：今致虔国陵情敬兼重从禽犹有馀日请待他辰帝大怒遣令下车用是失旨。
    张邵为世子中军参军十四年武帝以世子镇荆州邵谏曰：储贰之重四海所系不宜处外敢以死请从之。
    梁郭祖深为後军参军时武帝溺情内教朝政纵弛祖深舆榇诣阙上封事其略曰：大梁应运功高百王慈悲既引宪律如替愚辈罔识悖慢斯作各竞奢侈贪秽遂生颇繇陛下宠勋太过驭下太宽故廉洁病因者自进无途贪苛者取入多径直弘者沦溺沟壑曲钩者升进重沓饣希口利辞竞相推チ讷直守信坐见埋没劳深勋厚福赏未均无功侧入反加宠擢昔宋人卖酒恶犬致酸陛下之犬其甚矣。哉！臣闻人为国本食为人命故。《礼》曰：国无六年之储谓非其国也。推此而言农为急务而郡县苛暴不加劝奖今年丰岁稔人犹有饥色设遇水旱何以救之陛下昔岁尚学置立五馆行吟坐咏诵声溢於境比来慕法普天信向家家斋戒人人忄礼不务农桑空谈彼岸夫农桑者今日济育功德者将来胜因，岂可堕本勤末置交效赊也。今商旅转繁游食转众耕夫日少杼轴日空陛下。若广兴屯田贱金贵粟勤农桑者擢以阶级惰耕织者告以明刑如此数年家给人足廉让则可生君子小人智计不同君子志於道小人谋於利志於道者安国济人志於利者损物图己逆恶者害国小人也。忠良者捍国君子也。臣见疾者诣道士则劝奏章僧尼则令斋讲俗师则鬼祸须解医诊则汤熨散丸皆先自为也。臣谓为国之本与疗病相类疗病当去巫鬼寻华扁为国当黜佞邪用管晏今之所任腹背之毛耳论外则有勉舍（徐勉周舍也。）说内则有（范也。失其）所议则伤俗盛法勉舍之志唯愿安枕江东主慈臣怯息谋外甸使南中士女南望怀冤。若贾谊重生，岂不恸哭臣今直言犯颜罪或容宥而华忤贵臣则祸在不测所以不惮鼎镬区区必闻者正以社稷计重而蝼蚁命轻使言入身灭臣何所恨夫谋臣良将何代无之贵在见知要在用耳陛下皇基兆运二十馀载臣子之节谏诤是谁执事皆同而不和问唯唯而已入对则言圣旨宸衷出论则云：谁敢逆耳过实在下而讠见於上遂使圣皇降诫躬自引咎宰辅晏然曾无谦退。且百僚卿士渺有奉公尸禄竞利不尚廉洁累金积钅强侍列如仙不田不商何因而尔法者人之父母惠者人之仇雠法严则人思善德多则物生恶恶不可长欲不可纵姓伏愿去贪浊进廉平明法令严刑罚禁奢侈薄赋敛则天下幸甚谨上封事二十九条伏愿抑独断之明少察愚瞽时帝大引释典将以易俗故祖深尤言其事条以为都下佛寺五百馀所穷极宠丽僧尼十馀万贯资产沃壤所在郡县不可胜言道人。又有白从尼则畜养女皆不贯人籍天下户口几亡其半而僧尼多畜养女皆服罗纨其蠹俗伤法抑由於此请精加简括。若无道行四十已下皆使还俗附农罢白从养女听畜奴婢唯著青布衣僧尼皆命蔬食如此则法与俗盛国富人殷不然恐方来处处成寺家家剃落尺土一人非复国有朝廷擢用勋旧为三邮州郡不顾御人之道唯以贪残为务迫胁良善害甚豺狼江湘人庶尤受其弊自三关以外是处遭毒而此勋人投化之始但有一身被及任用皆募部曲而杨徐之人逼以众役多投其募利其货财皆虚名上簿送出三津名在远役身归乡里。又惧本属简问，於是逃亡他境侨户之兴良由此故。又梁兴已来发人征役号为五三及投募将营主将无恩在┰失理多有物故辄利叛亡或有身殒战场而名在叛目符下讨捕称为逋叛录质家丁合家。又叛则取同籍同籍。又叛则取比伍比伍。又叛则望村而取一人有犯则合村皆空虽肆眚时降荡涤惟始而监符犹下旧日限以严程上任信下转相督促台使到州州。又遣押使至郡州郡竞急切同趣下城令宰多庸才望风畏伏，於是敛户课荐其箱使人纳重货许立空文有百里微欲矫俗则严科立至自是所在恣意贪利以事上官。又请断界首将生口入比及关津废替须加纠レ。又言庐陵年少不宜镇襄阳左仆射上在丧被起为吴郡曾无辞让其言深刻。又请复郊四星帝虽不能悉用然嘉其直擢为豫章锺陵令员外散骑常侍。
    萧介为光禄大夫太清中侯景於涡阳败走入寿阳高祖敕韦防默纳之介闻而上表谏曰：臣抱患私门窃闻侯景以涡阳败绩只马归命陛下不悔前祸复敕容纳臣闻凶人性不移天下之恶一也。昔吕布杀丁原以事董卓终诛董而为贼刘牢之反王恭以归晋还背晋以构妖何者狼子野心终无驯狎之性养兽之喻必见饥噬之祸侯景兽心之种鸣镝之类以凶狡之才荷高欢翼长之遇位忝台司任居方伯然而高欢坟土未乾即还反噬逆力不逮乃复逃死关西宇文不容故复投身於我陛下前者所以不违细流正欲以属国降人以讨匈奴异获一兽之效耳今既亡师失地真是境上之匹夫陛下爱匹夫而弃与国之好臣窃不取也。若国家犹望其高鸣之晨岁暮之效臣窃惟侯景必非岁暮之臣弃乡国如脱屣背君亲如遗芥岂知远慕圣德为江淮之淳臣事迹显然无可致惑一隅尚。且如此触类何可具陈臣朽老疾侵不应辄干朝政但楚褒将死有城郢之患卫鱼临亡亦有尸谏之节臣忝为宗室遗老敢忘刘向之心伏愿天慈少思苦口之语高祖省表叹息卒不能用。
    陈章华祯明初上书极谏其大略曰：昔高祖南平百越展拓疆宇世祖东定吴会西破王琳高宗克复淮南辟地千里三祖之功亦至勤矣。陛下即位於今五年不思先帝之艰难不知天命之可畏溺於嬖宠惑於酒色祠七庙而不出拜妃嫔而临轩老臣宿将弃之草莽讠舀佞谗邪之朝廷今疆场日蹙隋军压境陛下如不改弦易辙臣见麋鹿复游於姑苏矣。书奏後主大怒即日命斩之。
    後魏崔浩为祭酒神瑞二年秋不登太史令王亮苏垣因华阴公等言谶书国家当治邺应大乐五十年劝明元迁都浩与时进周澹言於明元日今国家迁都於邺可救今年之饥非长久之策也。东州之人尝谓国家居广漠之地民畜无崖号称牛毛之众今留守旧都分家南徙恐不满诸州之地参居郡县处榛林之间不便水土疾疫死伤情见事露则百姓意沮四方闻之有轻侮之意屈丐蠕蠕必提挈而来中平城则有危殆之虑阻隔常有千里之险虽欲救援赴之甚难如此则声实俱损矣。今居北方假令山东有变轻骑南出威桑梓之中谁知多少百姓见之望尘震服此是国家威制诸夏之长策也。至春草生乳酪将出兼有菜果足接来秋。若得一熟事则济矣。帝深然之曰：唯此二人与朕意同复使中贵人问浩澹曰：今既饣胡口无以至来秋或复不熟将如之何浩等对曰：可简下穷乏户诸州就。若来秋无年愿更图也。但不可迁都帝从之，於是分民诣山东三州就食出仓以廪之来年遂大熟赐浩澹妾各一人御衣一袭绢五十疋绵五十斤。
    高允为中书侍郎给事中熟善明性多机巧欲逞其能劝文成大起宫室允谏曰：臣闻太祖道武皇帝既定天下始建都邑其所营立必因农隙不有所兴今建国已久宫室已备永安前殿足以朝会万国西堂温室足以安御圣躬紫楼临望可以观望远近。若广修壮丽为异观者宜渐致之不可仓卒计斫材运土及诸杂役须二万人丁夫充作老小供饷合四万人半年可讫古人有言一夫不耕或受其饥一妇不织或受其寒况数万之众其损废亦以多矣。推之於古验之於今必然之效也。此诚圣心所宜思量帝纳之张白泽为壅州刺史时献文诏诸监临之官所监治受羊一口酒一斛者罪至大辟与者以坐论纟斗告得尚书以下罪状者各随所纠官轻重而授之白泽上表谏之曰：伏见诏书禁尚书已下受礼者刑身纠之者代职伏惟三载考绩黜陟幽明斯乃不易之令轨百王之通式今之都曹古之公卿也。皆挟美万机赞徽百揆风化藉此而平治道由兹而穆。且周之下士尚有代耕况皇朝贵任而服勤无报岂所谓祖述尧舜宪章文武者乎！羊酒之罚。若行不已臣恐奸人望忠臣懈节而欲使事静民安治清务简至於委任责成不亦难办如臣愚量谓依律令旧法稽同前典班禄酬廉羊去乱群常刑无赦苟能如此则升平之轨期月可望刑措之风三年必致矣。献文纳之後为雍州刺史大和初怀州民依祁苟初三十馀人谋反将杀刺史文明皇后欲尽诛一城之民白泽谏曰：臣闻上天爱物之生明王重民之命故杀一人而取天下仁者不为。且书云：父子兄弟罪不相及今群凶肆虐辕裂诛尽合城无辜奈何极辟不诬十室而况一州或有忠焉或有仁者。若氵刑滥及杀忠与仁斯乃西伯所以叹息於九侯孔子所以回轮於河上伏惟圣德昭明殷鉴永谙前礼止迅烈之怒抑雷霆之威则溥天知幸矣。昔厉防民口卒灭宗姬文听舆颂终摧强楚愿不以人废言留神省察太后从之。
    陆馥为选部尚书献文将禅位於京兆王子推任城王陇西王原贺等并皆固谏馥抗言曰：皇大子圣德承基四海属望不可横议干国之纪臣请刎颈殿庭有死无贰久之帝意乃解诏曰：馥直臣也。其能保吾子乎！遂以馥为太保与太尉源贺持节奉皇帝玺绶传位於孝文。
    李冲为侍中孝文南伐加冲辅国大将军统众翼从自发大都至於雒阳霖雨不霁仍诏六军发轸孝文戎服执鞭御马而出群臣稽颡於马首之前帝曰：长驱之谋庙已定今大将军运公等更欲何云：冲进曰：臣等不能折冲帷幄坐制四海而令南有窃号之渠臣等之咎陛下以文轨未一亲劳圣驾臣等诚思亡躯尽命效死戎行然自京都氵雨士马困弊前路尚遥水潦方甚。且伊雒境内水小犹尚致难况长江浩汗越在南境。若营舟戢必须停滞师老粮乏进退为难矜丧反旆於义为允帝曰：一同之意前已具论卿等正以水雨为难然天时颇亦可知何者夏既炎旱秋固雨多去冬之初必当开爽比後十月间。若雨犹不已此乃天也。脱於此而晴行则无害古不伐丧谓诸侯同轨之国非王者统一之文已至於此何容停驾冲。又进曰：今者之举天下所不愿唯陛下欲之汉文言吾独乘千里马竟何至也。臣有意而无其辞敢以死请帝大怒曰：方欲经营宇宙一同区域而卿等儒生屡疑大计斧钺有常卿勿复言策马将出，於是大司马安定王休兼左仆射任城王澄等并殷勤泣谏帝乃喻以迁都洛阳之意遂南伐。
    崔挺为光州刺史时以犯罪配边者多有逃越遂立重制一人犯罪逋亡合门充役挺上书以为。《周书》父子罪不相及天下善人少恶人多以一人犯罪延及合门司马牛受桓之罚柳下惠婴盗跖之诛，岂不哀哉！辞甚雅切孝文纳之。
    成淹为谒者仆射以迁都与家累至雒阳行次灵丘属南齐遣使敕驿马徵淹车驾济淮淹於路左请见孝文伫驾而进之淹曰：萧鸾悖逆幽明同弃陛下俯应人神按见江然敌不可小蜂虿有毒而况国乎！深愿圣明保万全之策诏曰：前车之辙得不慎乎！淹曰：伏闻发雒已来诸有谏者解官夺职恐非圣明纳下之义帝曰：此是我命耳卿不得干於斧钺淹曰：昔文王询於刍荛晋文听舆人之诵臣虽卑贱敢同匹夫帝优而容之诏赐绢百疋。
    高道悦为谏议大夫兼御史中尉留守雒京时宫极初基庙库未构孝文将水路幸邺已诏都水回营构之才已造舟楫道悦表谏曰：臣闻博纳舆言君上之崇务箴规辅正臣下之诚节是以置鼓设榜，爰自曩日虚襟博听义属今辰臣既蒙鲁滥蒙荣贵司兼献弼职当然否佩遇恩华愿陈闻见窃以都作营构之材部别科拟素有定所工治已讫回付都水用造舟舻阙永固居宇之功作暂时游嬉之用损耗殊倍终为弃物。且子来之诚本期营起今不修缮舟戢更为非务公私徊惶佥深怪愕。又欲御泛龙舟经由右齐其沿河扌道久以荒芜舟楫之人素不便习。若欲委棹正流深薄之危古今共慎。若欲挽牵取进授衣之月形水陆恐乖视人。若子之义。且邺雒相望陆路平直时乘沃。若往来匪难更乃舍周道之安即涉川之殆此乃愚智等虑朝野俱惑进退伏思不见其可。又从驾群僚听将妻累舟楫之间更无限隔士女杂乱内外不分当今景御休明惟新式度。又氐羌犯顺玉帛未恭西戎内侵介胄仍袭南寇纷扰对接近畿蛮民疏戾每造不轨间隙或生虑外愚谓应妙选懿亲抚宁後事令奸回息觊觎之望边寇绝疆之心臣禀性愚直知而无隐区区丹衷冒昧以闻诏曰：省所上事深见乃心但卿之立言半非矣。当须陈非以示谬称是以彰德然後明所以而不用有由而为之不尔则未相体耳回材都水暂营嬉游终为弃物修缮非务舟戢无限士女杂乱此则卿之失辞矣。深薄之危抚後之重斯则卿之得言也，於是孝文遂从陆路。
    卢渊为散骑常侍孝文议伐齐渊。表曰：臣诚识不周览颇寻篇籍自晋以前承平之世未有皇舆亲御六军决胜行阵之间者胜不足为武弗胜有亏威德明千钧之弩不为鼷鼬发机故也。昔魏武以弊卒一万而袁绍土分胡锐以步兵三千而苻军瓦解胜负不由众寡成败在於须臾。若用田丰之谋则坐制益德矣。（益德张飞字）魏既并蜀迄於晋世分有江水居其上流大小势殊德政理绝然犹君臣协谋垂十载孙皓暴戾上下隽爽水陆俱进一举始克今萧氏以篡弑之烬政虐役繁。又支属相屠人神同弃吴会之民延踵皇泽正是齐轨之期一同之会。若大驾南巡必左衽革面闽越倒戈其犹运山压卵有征无战然愚谓万乘亲戎转漕难继千里馈粮士有饥色大军之後必有凶年不。若命将简锐荡涤江右然後鸣銮巡省告成东岳则天下幸甚率土戴赖臣。又闻流言关右之民自比年以来竞设斋会假称豪贵以相扇惑显然於众坐之中以谤朝廷无上之心莫此之甚愚谓宜速惩绝其魁帅不尔惧成黄巾赤眉之祸育其微萌而不诏之毫末斧斤一加恐蹈害者众臣世奉皇家义均休戚诚知干忤之愆深然不忠之罪莫大诏曰：至德虽一树功多途三圣殊文五帝异律或张或弛岂必相因远惟承平之主所以不亲旆五戎者盖有由矣。英明之主，或以同轨无征守庸之君或志在侵伐今。若喻之英皇时非昔类比之庸后意有恧焉脱元极之尊本不宜驾二公之徙革辂之义宁非焉。且曹操胜袁盖由德义内举苻坚瓦解当缘立政未至定非弊卒之力强一万之众寡也。今则驱先天之驾用仁义之师当审观成败庶免斯咎长江之阻未足可惮逾纪之略亦复何尚洞庭彭蠡竟殷固奋臂一呼或成汉业经略之义当付之临机足食之筹望寄之萧相将希混一岂好轻动利见之事何得委人也。又水旱之运未必由兵尧汤之难讵因兴旅颇丰之後虽静有之关左小纷已敕禁勒流言之细曷足以纡大功深录诚心勿恨不相遂耳。
    陆为尚书令太和十九年。表曰：臣闻先天有弗违之略後天有顺时之规今萧鸾盗有名目窃处江左恶盈罪稔天人弃之取乱攻昧诚在兹日愚以长江浩荡彼之巨防可以德招难以力屈南土昏雾暑气郁蒸师人经夏必多疾病而鼎迁草创庶事甫尔台省无论政之馆府寺靡听治之所百寮居上事等行路沉雨炎阳自成疠疫。且兵徭并举圣王所难今介胄之士外攻雠寇羸弱之夫内勤土木运给之费日损千金驱罢软之兵讨坚城之虏将何以取胜乎！陛下往冬之举正欲耀武江汉示威衡湘自春几夏理宜释甲愿旌卷旆为持久之方崇成帝居深重本之固圣怀无内念之虞兆庶休斤板之役循理华区观风雒浦然後简英略之将任猛毅之雄南取荆丧处其要府则梁秦以西睹机自服抚附振威白麾东指则义阳以左回声可制然後布仁化以绥近播恩施以怀远凡在有情孰不思奋还遣慕德之人效其馀力乘流而赴势胜万倍蕞尔闽区敢不稽颡岂必兹年竞斯寸尺惟愿固存近敕纳降而驰不纡銮舆久临炎暑帝从之旋。
    崔光为太常卿宣武正始元年夏有典事史元显献四足四翼鸡诏散骑侍郎赵邕以问光光表答曰：臣谨按。《汉书》五行志宣帝黄龙元年未央殿路令中雌鸡化为雄毛变化而不鸣不将（将谓率领其群也。）无距元帝初元中丞相府史家雌鸡伏子渐化为雄冠距鸣将永光中有献雄鸡生角刘向以为鸡者小畜主司时起居人（至时而鸣以为人起居之节）小臣执事为政之象也。言小臣将乘君威以害政事犹。若显也。竟宁元年石显伏辜此其效也。灵帝光和元年南宫寺雌鸡化为雄一身毛皆似雄但头冠尚未变诏以问议郎蔡邕对曰：貌之不恭则有鸡祸臣窃推之头为元首人君之象也。今鸡一身已变未至於头而上知之是将有其事而不遂成之象也。若应之不精政无所改头冠或成为患滋大是後张角作乱称黄巾贼遂破壤四方疲於赋役民多叛者上不改遂至天下大乱今之鸡状虽与汉不同而其应颇相类矣。向邕并博达之士考物验事信而有证诚可畏也。臣以邕言推之翅足众多亦群下相扇助之象雏而未大脚羽差小亦其势尚微易制御也。臣闻灾异之见皆所以示吉凶明君睹之而惧乃能招福ウ主视之弥慢所用致祸诗书春秋秦汉之事多矣。此陛下所观者也。今或有自贱而贵关预政事殆亦前代君房之匹比者南境死亡千计白骨横野存有酷恨之痛殁为怨伤之魂义阳屯师盛夏未反荆蛮狡猾征人奄次东州转输往多无还百姓困穷绞缢以殒北方霜降蚕妇辍事群生憔悴莫甚於今此亦贾谊哭叹谷永劫谏之时司寇行戮君为之不举陛下为民父母所宜矜┰国重戎战用兵犹火内外恐怨而易以乱离陛下纵欲忽天下，岂不仰念太祖取之艰难先帝经营劬劳也。诚愿陛下留聪明之鉴警天地之意礼处左右节其贵越往者邓通董贤之盛爱之正所以害之。又躬飨加罕晏宗或阙时应亲肃郊庙延敬诸父简访四方务加休息爰发慈旨抚镇贫瘼简费山池减彻声妓昼存政道夜以安身博采刍荛进贤出佞则兆庶幸甚妖弭庆集矣。宣武见之大悦後日而茹皓等并以罪失伏法，於是光愈重正始二年八月光。表曰：二十八日有物出於太极之西序敕以示臣臣按其形即。《庄子》谓蒸成菌者也。又云：朝菌不知晦朔雍门周所称磨萧斧而伐朝菌皆指言蒸气郁长非有根种柔脆之质殒速易不言旬月无拟斧斤。又多生墟落秽湿之地罕起殿堂高华之所今栋宇崇丽墙筑工密粪亏弗加沾濡不及而兹菌构厥状扶诚足异也。夫野木生朝野鸟入庙古人以为败亡之象然惧灾修德者咸致休庆所谓家利而怪先国兴而妖豫是故桑拱庭太戊以昌ず雉集鼎武丁用熙自比鸱鹊巢於庙殿枭服鸣於宫寝菌生宾阶轩坐之正准诸往记信可为诫。且东南未静兵革不息郊甸之内大旱跨时民劳物悴莫此之甚承天子育者所宜矜恤伏愿陛下追殷二宗感变之意侧躬耸诚惟新圣道节夜饮之忻强朝御之膳养方富之年保金玉之性则魏祚可以永隆皇寿等於山岳为中书令永平元年秋将刑元愉妾李氏群官无敢言者敕光为诏光逡巡不作奏曰：伏闻当刑元愉妾李加之屠割妖惑扇乱诚合此罪但外人窃云：李今怀妊例待分产。且臣寻诸旧典兼推近事戮至刳胎谓之虐刑桀纣之主乃行斯事君举必书义无隐昧酷而乖法何以示後陛下春秋已长未有储体皇子襁褓至有夭失臣之愚识知无不言乞停李狱以俟育孕宣武纳之。
    李平为河南尹宣武将幸邺平上表谏曰：伏见己丑诏书轩銮辂行幸有期凤服龙骖盐梅相济祁奚云：叔向之贤可及世而康不免其身可嗟惜未几康除龙骧将军平州刺史高谦之为河阴令旧制二县令得面陈得失时佞幸之辈恶其有发闻遂共罢奏谦之乃上疏曰：臣以无庸谬宰神邑实思奉法不挠称是官方酬朝廷无赀之恩尽人臣守器之节但豪家支属戚里亲媾缧绁所及举目多是皆有盗憎之色咸起怨上之心县令轻弱何能克济先帝昔发明诏得使面陈所怀臣亡父先帝臣崇之为雒阳令常得入奏是非所以朝贵敛手无敢干政近日以来此制遂寝致使神宰威轻下情不达今二圣远遵尧舜宪章高祖愚臣亦望策其驽蹇少立功名乞亲旧典更明往制庶奸豪知禁颇自屏心诏曰：此启深会朕意付外量闻谦之。又上疏曰：臣闻夏德中微少康成克复之主周道将废宣王立中兴之功则知国无常安世无常弊唯在明主所以变之有万化之道耳自正光已来边城屡扰命将出师相继於路军费戎资委输不绝至如弓格赏募咸有出身槊刺斩首。又蒙阶级故四方壮士愿征者多各各为己公私两利。若使军柄付得其人赏勋不失其实则何贼不平何征不捷也。诸守帅或非其才多遣亲者妄称入募别倩他人引弓格斗虚受征官身不赴阵唯遣奴客充数而已对寇临敌曾不弯弓则是正爵虚加征夫多阙贼虏何可殄除忠良何以劝诚也。宜近习侍臣岁属朝士请官曹擅作威福如有清身奉法不为回者咸共讠替毁横受罪罚在朝顾望谁肯申闻蔽上壅下亏风败政使谗讠舀甘心忠谠息议况。且频年以来多有徵发民不堪命动致流离苟保妻子竞逃王役不复顾其桑井惮此刑书正由还有必困之理归无自安之路。若听归其本业徭役微甄则还者必众垦田增辟数年之後大获课民今不务以理还之但欲严符切勒臣恐数年之後走者更多安业无几故有国有家者不患民心不归唯患政之不立不恃敌不我攻唯恃吾不可侮此乃千载共遵百王一致。且琴瑟不韵知音改弦更张骖未调善御执辔成组谚云：迷而知反得道不远此言虽小可以喻大陛下一日万几事难周揽元凯结舌莫肯明言臣虽庸短世受荣禄窃慕前贤匪躬之义不避斧钺之诛以希一言之益伏垂览察略加推采使朝章重举军威更振海内起惟新之歌天下见复禹之绩则臣奏之後笑入下泉灵太后得其疏以责左右近侍宠要者由是疾之乃启太后云：谦之有学艺宜在国学以训胄子诏从之除国子监博士。
    孙绍为右军将军久之为徐兖和籴使还朝大陈军国利害不报绍。表曰：臣闻文质相用治道以之缉熙汗隆得时人物以之通济故能事恢三灵仁治九服伏惟陛下应灵践祚中明物宰辅忠纯伊霍均美既致平之基应成无为之业而漠北叛命陇右寇逆中州惊扰民庶窃议其故何哉！皆由上法不通下情怨塞故也。臣虽愚短具鉴始末往在代都武质而治安中京以来文济而政乱故臣昔於大和极陈得失具论四方华夷心动高祖垂纳。又应可寻延昌正光奏疏频上主者收录不蒙报问即日事势乃至於此尽微臣豫陈之验今东南有僭号之竖西北有逆命之寇岂得怨天实尤人矣。臣今不忧荒外正虑中畿急须改张以宁其意。若仍持疑变乱寻作肘腋一乖大事去矣。然臣奉国四世欣是同但职在冗散不关枢密宁济之计欲陈无所可谓经纬甚多无机可织夫天下者大器也。一正难倾一倾难正当今之危蹑足之急臣备肉食痛心无已泣血上陈愿垂采察。若得言参执事献可替否寇逆获除社稷称庆虽死如生犬马情毕绍性抗直每上封事常至恳切不惮犯忤但天性趼脱言乍高下时人轻之不见采纳张普惠为谏议大夫表论时政得失一曰审法度平斗尺调租务轻赋役务省二曰听舆言察怨讼先皇旧事有不便於政者请悉追改三曰进忠謇退不肖任贤勿贰去邪勿疑四曰兴灭国继绝世勋亲之裔所宜收叙书奏孝明灵太后引普惠於宣光殿随事难诘延对移时令曰：宁有先皇之诏一时翻改普惠亻黾亻免不言令曰：卿似欲致谏故以左右有人不肯苦言朕为卿屏左右卿其尽陈之对曰：圣人之养庶物爱之如伤况今二圣纂承洪绪妻承夫子承父夫父之不可安然仍行岂先帝传委之本意仰惟先帝作事或有司之谬或权时所行在後以为不可者皆追而正之圣上忘先帝之自新不问理之伸屈一皆抑之岂苍生黎庶所仰望於圣德太后曰：小小细务一一翻动更成烦扰普惠曰：圣上之养庶物。若慈母之养赤子几临危壑将赴水火以烦劳而不救岂赤子所望於慈母太后曰：天下苍生宁有如此苦事普惠对曰：天下之亲懿莫重於太师彭城王然遂不免枉死微细之苦何可得无太后曰：彭城之苦吾已封其三子何足复言普惠曰：圣后封彭城之三子天下莫不欣然至德知慈德之在上臣所以重陈者凡如此枉乞垂圣察太后曰：卿云：兴国继绝世绝国绝世竟复谁是普惠对曰：昔淮南逆终汉文封其四子盖骨肉之不可弃亲亲故也。窃见故太尉咸阳王冀州刺史京兆王乃皇子皇孙一德之亏自贻悔戾沉沦幽壤缅焉弗收岂是兴灭继绝之意乞收葬二王封其子孙愚臣之愿太后曰：卿言有理朕深识之当命公卿博议此事。又灵太后父司徒胡国珍薨赠相国太上秦公普惠以前世后父无太上之号诣阙上疏陈其不可左右畏惧莫敢为通会闻胡家穿圹下闻有磐石乃密。表曰：臣闻优名宝位王者之所光锡尊君爱亲臣子所以慎终必使勋绩相侔号秩相可然後能显扬当时传徽万代者矣。窃见故侍中司徒胡公怀道含灵实诞圣后载育至尊母仪四海近枢克唯允之寄居槐体论道之明故以功馀九锡褒假銮纛深圣上之加隆极慈后之至爱宪章天下不亦可乎！而太上之号窃谓未衷何者易称天尊地卑乾坤定矣。故曰：大哉！乾元。又曰：至哉！坤元明乾坤不可并大礼记曰：天无二日民无二王尝郊社尊无二上明君臣不可并上伏见诏书以司徒为太上秦公夫人为太上秦君夫人蒙号於前司徒系之於後尊光之美盛矣。窃惟高祖受禅於献文皇帝故仰尊为太上皇皆因上上而生名也。皇太后称令以系敕下盖取三从之道远同文母列於十乱则司徒之为太上恐乖系敕之意春秋。《传》曰：葬称公臣子辞明不可复加上也。《书》曰：兹予大飨於先王尔祖其从与飨之司徒位尊属重必当配飨先朝称太上以为臣以事太上皇恐非司徒翼翼之心汉祖创有天下尊父曰：太上皇母曰：昭灵后乃帝者之事晋有小子侯尚曰：僭之於天子司徒三公也。其可同号於帝乎！孔子曰：必也。正名乎！名不正则言不顺言不顺则事不成事不成则礼乐不兴礼乐不兴则刑罚不中刑罚不中则民无所措手足。《易》曰：有大者不可以盈故受之以谦谦尊而光卑而不可逾天道亏盈而益谦地道变盈而流谦鬼神害盈而福谦人道恶盈而好谦。又困於上者必反於下故受之以井比克吉定兆而以浅改卜群心悲惋亦或天地神灵所以垂至戒启圣情伏愿圣后回日月之明察微臣之请停司徒逼同之号从卑下不逾之称畏困上之监邀谦光之福则天下幸甚臣闻见灾修德灾变成善此太戊所以兴殷桑以之自灭况今卜迁方始当修革之会愚以为无上之名不可假之脱讥於千载恐贻不言之咎。且君之於臣比葬三临之礼也。司徒诚为后父实人臣也。虽子尊不加於父乃天下母以义断恩不可遂在室之意。故曰：女子有行远父母兄弟况乃应坤之载承天之重而朔望於司徒之殡晨昏於郊墓之间虽圣思蒸蒸其不虞宜戒离宸极之严居疲跸於道路此於亿兆苍生瞻仰失图伏愿寻载驰之不归存静方之光大则草木可繁人灵斯穆臣职忝谏司敢献狂瞽谨冒死上闻不敢宣露乞垂省览昭臣微款脱得奉谒圣颜曲尽愚衷者死。且不朽太后览表亲至国珍宅召集王公八座卿尹及五品以上博议其事遣使召普惠与相问答。又令侍中阮中常侍贾灿监观得失任城王澄问普惠曰：汉高祖作帝尊父为太上皇今圣母临朝赠父太上公求之故实非为无处。且君举作则何必维旧对曰：天子称诏太后称令故周臣十乱文母预焉仰思所难窃谓非疋澄曰：前代太后亦有称诏圣母自欲存谦光之义故不称耳何得以诏命之别而废严父之孝对曰：后父太上自昔未有前代母后，岂不欲尊崇其亲王何以不远谟古义而近顺今旨未审太后何故谦於称诏而不谦於太上窃愿圣后终其谦光太傅清河王怿曰：昔在僭晋褚氏临朝殷浩遗褚褒。《书》曰：足下今之太上皇也。况太上公而致疑对曰：褚褒以女辅政辞不入朝渊源讥其不恭故有太上之刺本称其非不记其是不谓殿下以此赐难侍中崔光曰：张生表中引晋有小子侯出自郑注非为正经对曰：虽非正经之文然述正经之旨公好古习礼复同斯难御史中丞尉元康因谓崔光曰：张表云：晋之小子侯以号同称僭今者太上公名同太上皇比晋小子义似相类但不学不敢辨其是非普惠对曰：中丞既疑其是不正其非岂所望於三独尚书崔亮曰：谏议所见正以太上之号不应施於人臣然周有太公尚父亦兼二名人臣尊重之称固知非始今日普惠对曰：尚父者有德可尚太上者上中之上名同义异此亦非并亮。又曰：古有文王武王亦有。《文子》武子。然则太上皇太上公亦何嫌其同也。普惠对曰：文武者德行之迹故迹同则谥同太上公者尊极之位岂得通施於臣下廷尉少卿袁翻曰：周官上公九命上渊源殷浩字大夫四命命数虽殊同为上何必上者皆是极尊普惠厉声诃翻曰：礼有上卿上士何止大夫与公但今所行以太加上二名双举不得非极雕虫小艺微或相许至於此处岂卿所及翻甚有惭色默不复言任城王澄曰：谏诤之体各言所见至於用舍固在应时卿向答袁氏声何太厉普惠对曰：所言。若是宜见采用所言。若非惧有罪及是非须辨非为苟竞澄曰：朝廷开不讳之门以广忠言之路卿今意在向义何云：乃虞罪罚议者咸以太后当朝志相党顺遂奏曰：张普惠辞虽不屈然非臣等所同涣汗已流请依前诏太后复遣阮贾灿宣令谓普惠曰：朕向召卿与群官对议往复既终皆不同卿表朕之所行孝子之志卿之所陈忠臣之道群公已有成议卿不得苦夺朕怀後有所见勿得难言普惠，於是拜令辞还初普惠被召传诏驰骅骝马来甚迅速伫立催去普惠诸子忧怖流涕普惠谓曰：我当休明之朝掌谏议之职。若不言所难言谏所难谏便是唯唯旷官尸禄人生有死死得其所夫复何恨然朝廷有道汝辈勿忧及议罢旨劳还宅亲故贺其幸甚。
    元昭业为谏议大夫孝庄将畋雒南昭业叩马谏止帝避之而过。
    ●卷五百四十二
    ○谏诤部　直谏第九
    北齐王字师罗为奉朝请颇为文宣所知待帝常与左右饮酒曰：快哉！大乐对曰：亦有大乐亦有大苦帝曰：何为大苦曰：长夜荒饮不寤亡国破家身死名灭所谓大苦帝默然後责曰：尔与纥奚舍乐同事我兄弟舍乐既死尔何为不死曰：君亡臣死自是常节但贼竖力薄斫轻故臣不死帝使燕子献反纟专长广王捉头帝手剑将下呼曰：杨遵彦崔季舒逃走避难位至仆射尚书冒危效命之士反见屠戮旷古未有此事帝投刀於地曰：王师罗不得杀遂舍之。
    高德政为尚书右仆射兼侍中与尚书令杨纲纪政事多有引益文宣末年纵酒酣醉所为不法德政屡进忠言後召德政饮不从。又进言曰：前谏陛下道我寻休今乃甚於既往其。若社稷何其。若太后何帝不悦。
    後周柳庆为尚书右丞太祖尝怒安定国臣王茂将杀之而非其罪朝臣咸知而莫敢谏庆乃进曰：王茂无罪奈何杀之因而太祖愈怒声色甚厉谓庆曰：王茂当死卿。若明其无罪亦须坐之乃执庆於前庆辞气不挠抗声曰：窃闻君有不达者为不明臣有不诤者为不忠庆谨竭愚诚实不敢爱死但惧公为不明之君耳原深察之太祖乃悟而赦茂已不及矣。太祖默然明日谓庆曰：吾不用卿言遂令王茂冤死可赐茂家钱帛以旌吾过。
    乐运为京兆丞宣帝嗣位葬讫诏天下曰：除帝及六宫便议即吉运上疏曰：三年丧自天子达庶人先王制礼安可诬之礼天子七月而葬以俟天下毕至今丧期既促事讫便除文轨之内奔赴未尽邻境远闻使犹未至。若以丧服受吊不可既吉复凶如以玄冠对使未知此何礼进退无处愚臣窃所未安书奏帝不纳帝既昏暴滋甚运乃舆榇诣朝堂陈帝八失一曰内史御正职在弼谐须参议共治天下大尊比来小大之事多独断之尧舜至圣尚资辅弼况大尊未为圣主而可专恣己心凡诸刑罚爵赏爰及军国大事请参诸宰辅与共之二曰内作色荒古人重戒大尊初临四海惠德未洽先搜天下美女用实後宫。又诏仪同以上女不许辄嫁贵贱同恶声溢朝野请姬媵非幸御者放还本族欲嫁女勿更禁之三曰天子未明求衣日旰忘食犹恐万几不理天下壅蔽大尊比来一入後宫数日不出所须闻奏多附内竖传言失实是非可惧事由宦者亡国之徵请垂拱高视居外听政四曰变故异常乃为政之大忌严刑酷罪非致安之引规。若罚无定制则天下皆惧政无常法则民无从，岂有削严刑之诏未及半祀寻即追改更严前制政令不定乃至於斯今宿卫之官有一夜不直者罪至削除因而逃亡者遂便籍没此则大逆之罪与十杖同科虽为法愈严人情愈散一人心散尚或可止。若天下皆散将如之何秦网密而国亡汉章&lt;豆У&gt;而祚永请遵经典并依大律则亿兆之民手足有所措矣。五曰：高祖斫雕为朴本欲传之万世大尊朝夕趋庭亲承圣旨，岂有处未逾年而遽穷奢丽成父义志岂其然乎！请兴造之制务从卑俭雕文刻镂一切勿营六曰都下之民徭赋稍重，必是军国之要不敢惮劳岂容朝夕徵求唯供鱼龙烂熳士民从役祗为俳优角抵纷纷不已财力俱竭业业相顾无复聊生凡此无益之事请并停罢七曰近见有诏上书字误者即治其罪假有忠谨之人欲陈时事尺有所短文字非工不密失身义无假手脱有殊谬便舀严科婴径尺之鳞其事非易下不讳之诏犹惧未来更加刑戮宁无钳口大尊纵不能采诽谤之言宜无杜献书之路请停此诏则天下幸甚八曰昔桑生朝殷王因之而获福今立象垂诫此亦兴周之祥大尊虽减膳撤悬未尽消谴之理诚愿谘诹善道循布德政解兆民之愠引万方之罪则天变可除鼎业方固大尊。若不革兹八事臣见周庙不血食矣。帝大怒将戮之内史元岩救之获免。
    元岩为内史大夫宣帝嗣位为政昏暴京兆郡丞乐运乃舆榇诣朝堂陈帝八失言甚切至帝大怒将戮之朝臣皆恐惧莫有救者岩谓人曰：臧洪同日尚可俱死其比干乎！若乐运不免吾将与之俱毙诣阙请见於帝曰：乐运知书奏必死所以不顾身命者欲取後世之名陛下。若杀之乃成其名落其术内耳不如劳而遣之以广圣度运获免。
    隋王谊自高祖为丞相以谊为行军元帅开皇初帝将幸岐州谊谏曰：陛下初临万国人情未洽何用此行帝戏之曰：吾昔与公位望齐等一朝屈节为臣或当耻愧是行也。震扬威武欲以服公心耳谊笑而退刘行本开皇初为谏议大夫检校中书侍郎高祖尝怒一郎於前笞之行本进曰：此人素清其过。又小帝不顾行本正当帝前曰：陛下不以臣不肖令臣在左右臣言。若是陛下安得不听臣言。若非当致之於理安得轻臣而不顾所言非私因置笏於地而退帝敛容谢之遂原所笞者。
    长孙平开皇中为兵部尚书有人告大都督邴绍非毁朝廷为愦愦者高祖怒将斩之平进谏曰：川泽纳所以成其深山岳藏疾所以就其大臣不胜志愿愿陛下弘山海之量茂宽裕之德鄙谚曰：不痴不聋未堪作大家翁此言虽小可以喻大邴绍之言不应闻奏陛下。又复诛之臣恐百代之後有亏圣德帝，於是赦绍因赦群臣诽谤之罪勿复以闻。
    梁毗为大理卿位上开府时见左仆射杨素贵宠擅权百僚震忄恐为国患因上封事曰：臣闻臣无有作福臣之作福其害于而家凶于而国窃见左仆射越国公素幸遇愈重权势日隆缙绅之徒属其视听忤意者严霜夏零阿旨者膏雨冬沐荣枯由其唇吻废兴俟其指麾所思皆非忠谠所进皆是亲戚子弟布列兼州连县天下无事容息异图四海稍虞必非福始夫奸臣擅命有渐而来王莽资之於积年桓玄基之於易世而卒殄汉祀终倾晋祚季孙专鲁田氏篡齐皆载典诰非臣亿说陛下。若以素为阿衡臣恐其心未必伊尹也。伏愿揆监古今量为处置俾洪基永固率土幸甚轻犯天颜伏听斧高祖大怒命有司禁止亲自诘之毗极言曰：素既擅权宠作威作福将领之处杀戮无道。又太子及蜀王罪废之日百僚无不震悚唯素扬眉奋肘喜见容色利国家有事以为身幸毗发言謇謇有诚亮之节高祖无以屈也。乃释之素自此恩宠渐。
    庾质为太史令大业八年炀帝亲伐辽东徵诣行在所至临榆谒见帝谓质曰：朕承先旨亲事高丽度其土地人民才当我一郡卿以为克否质对曰：以臣管窥伐之可克窃有愚见不愿陛下亲行帝作色曰：朕今总兵至此岂未见贼而自退也。质。又曰：陛下。若虑损军威臣犹愿安驾住此命骁将勇士指受规模倍道兼行出其不意事宜在速缓必无功帝不悦曰：汝难行可住此也。及师还授太史令九年复征高丽。又问质曰：今复何如对曰：臣实愚迷犹执前见陛下。若亲动万乘麋费实多帝怒曰：我自行不能克直遣人去，岂有成功也。帝遂行既而礼部尚书杨立感处黎阳反兵部侍郎解斯政奔帝大惧而西还谓质曰：卿前不许我行当为此耳。
    樊子盖大业十一年从驾汾阳宫至於雁门车驾为突厥所围频战不利帝欲以精骑溃围而出子盖谏曰：陛下万乘之主岂宜轻脱一朝狼狈虽悔不追未。若守城以挫其锐四面徵兵可立而待陛下亦何所虑及欲身自突围因垂泣愿暂停辽东之役以慰众望躬亲出慰抚厚为勋格人心自奋不足为忧帝从之其後援兵稍至虏乃引去纳言苏威追论勋格太重在斟酌盖执奏不宜失信帝曰：公欲收物情耶子盖默然不敢对。
    赵才为右卫大将军大业末炀帝将幸江都才见四海乱离恐为社稷之虑自以荷恩深重无容坐看亡败，於是入谏曰：今百姓疲劳府藏空竭盗贼蜂起禁令不行愿陛下还京师安兆庶臣虽愚蔽敢以死请帝大怒以才属吏旬日帝意颇解乃令出之。
    唐孙伏伽高祖武德元年为万年县法曹以三事上谏其一曰臣闻天子有诤臣虽无道不失於天下父有诤子虽无道不诤於不义故云：子不可不诤於父臣不可不诤於君以此言之臣之事君犹子之事父故也。隋後主所以失天下者何也。止为不闻其过当时非无直言之士由君不受谏自谓德盛唐尧功过夏禹穷侈极欲以恣其心天下之士肝脑涂地户口减耗盗贼日滋而不觉知者皆由朝臣不敢告之也。向使炀帝修严父之法开直言之路选贤任能赏罚得中人人乐业谁能动摇者乎！所以前朝好为变更不师古训者止为天下诱其咎将以开今圣唐也。陛下龙举晋阳天下响应计不旋踵大位遂定陛下勿以唐得天下之易不知隋失之不难也。陛下贵为天子富有天下动则左史书之言则右史书之既为竹帛所拘何可恣情不慎凡有狩须顺四时不可妄动陛下二十日龙飞二十一日有辄献鹞雏者。此乃前朝之弊风少年之事务何忽今日行之。又闻相国参事卢牟子献琵琶长安县丞张安道献弓箭频蒙赏劳但普天之下莫非王土率土之滨莫非王臣陛下必有所欲何求而不得陛下所少者岂此物哉！愿陛下察臣愚心则天下幸甚其二曰百戏散乐本非正声有隋末大见崇用此谓氵风不可不改近者太常官司於人间借女妇裙五百馀具以充散妓之服云：拟五日於玄武门游戏臣窃思审实损皇猷亦非贻厥孙谋为後代法也。故书云：无以小恶为无伤而不去恐从小至於大故也。《论语》云：放郑声远佞人。又云：乐则韶舞以此言之散妓定非功成之乐也。如臣愚见请并废之则天下不胜幸甚其三曰臣闻性相近而习相远以其所好相染故也。故书云：与治同道罔弗兴与乱同道罔弗亡以此言之兴亡在其所与皇太子及诸王等左右群僚不可不择而任之也。如臣愚见但是无德义之人及先来无赖家门不能穆及好奢华驰骋猎射专作博游狗马声色歌舞之人不得使亲而近之也。此等止可悦耳目备驰驱至於拾遗补阙决不能为也。臣历窥往古下观近代至於子孙不孝兄弟离间莫不为左右之人也。愿陛下妙选贤才以为皇子僚友如此即克隆磐石永固维城矣。高祖览之大悦拜伏伽中书侍郎及平王世充窦建德大赦天下既而责其党与并令配迁伏伽上表谏曰：臣闻王言无戏自古格言去食存信传诸旧典故书云：尔无不信朕不食言。又。《论语》云：一言出口驷不及舌以此而论言之出口不可不慎伏惟陛下光临区宇覆育群生率土之滨谁非臣妾丝纶一发取信万方使闻之者不疑见之者无惑也。陛下今月二日发雨之制光被黔黎无所间然公私蒙赖既云：常赦不免皆赦除之此非直赦其有罪亦是与天下断当许其更新以此言之但是赦後即便无事因而王世充及建德部下赦後复配迁之此是陛下自违天心欲遣下人莫为取则。若欲子细推寻逆城之内人谁无罪故书云：歼渠魁充等为首渠魁尚免胁从何辜。且古人云：犬吠尧吠非其主在东都城内及建德部下乃有与陛下积小故旧编友朋犹尚有人败後始至者。此等岂亡陛下皆云：被拥故也。以此言之自外疏者窃谓无罪人书云：非知之艰行之惟艰上古以来何代无君所以只称尧舜之善者何也。直由为天子者实难善名难得故也。往者天下未平威权须应机而作今四方既定设法须与人共之但法者陛下自作之还氵页守之使天下百姓信而畏之今自为无信欲遣兆人均为信畏故书云：无偏无党王道荡荡无党无偏王道平平赏罚之行达乎！贵贱圣人制法无限亲疏如臣愚见世充建德下伪官经赦合免责情欲迁配者请并放之则天下幸甚。又上表请置谏官高祖皆纳焉贞观元年转大理少卿太宗尝马射伏伽上书谏曰：臣闻千金之子坐不垂堂百金之子立不倚衡以此言之天下之主不可履险乘危明矣。臣。又闻天子之居也。则禁卫九重其动也。则出警入跸此非直尊其居处乃为社稷生灵之大计耳故古人云：一人有庆兆民赖之臣窃闻陛下犹自走马射帖娱悦近臣此乃无禁乘危窃为陛下有所不取也。何者一则非光史册二则未足显扬。又非所以导养圣躬亦不可以垂范後代此只是少年诸王所务岂得既为天子今日犹行之乎！陛下虽欲自轻其奈社稷天下何如臣愚见窃谓不可太宗览之大悦褚亮武德初为秦王文学高祖以寇乱渐平每冬畋狩亮抗表谏曰：臣闻尧鼓纳谏舜木求箴茂克昌之风致升平之道伏惟陛下应千祀之期拯百王之弊平一天下劬劳帝业旰食思政废寝忧人用农隙之馀遵冬狩之礼获车之所游践虞旗之所涉历网惟一面禽止三驱纵广成之猎士观上林之手抟回玉銮而藉丰草引金阵而满平原尽心目之娱玩梁之乐发雕弓而迫狡兔飞劲矢而摧高鸟斯固畋弋之常规而皇王之壮观至於亲逼猛兽臣窃惑之何者筋力骁悍爪牙轻捷连弩一发未必挫其凶心长戟才挥不能当其愤气虽复孟贲抗左夏说居前卒然惊轶事生虑表如或奔赴林未填坑谷骇属车之後乘犯官骑之清尘小臣怯忄耍私怀悚忄栗陛下以至圣之资垂将来之教降情纳下无隔直言臣切逢明时游官藩邸身渐荣渥日用不知敢缘天造冒陈丹虑疏奏高祖纳之。
    唐俭贞观初自天策府长史迁民部尚书从幸雒阳苑射猛兽俭见群豕突出林中太宗引弓四发殪四豕有一雄彘突及马镫俭投马抟之太宗拔剑断豕头笑曰：天策长史不见上将击贼耶何惧之甚对曰：汉祖以马上得之不以马上治之陛下以神武定四方岂复逞雄心於一兽太宗纳之因为罢猎。
    苏世长武德中为谏议大夫从幸泾阳校猎至高陵合围是日获陈禽兽於旌门高祖入御营顾臣曰：今日畋乐乎！世长进谏曰：陛下游猎薄废万机不满十旬未为大乐高祖色变既而笑曰：狂态发耶。又对曰：为臣私计则狂为陛下国计则忠矣。及突厥入寇武功县多失户口是後下诏将武功较猎世长。又谏曰：突厥初入大为民害陛下救恤之道犹未发言仍於其地。又更畋猎非但仁育之心有所不足百姓俱顿将何以堪高祖不纳。又尝引之宴於披香殿世长酒酣进曰：此殿炀帝之所作耶何雕丽之。若此也。高祖曰：卿好谏似直其心实诈，岂不知此殿是吾所造，何须奸诡疑炀帝乎！对曰：臣实不知但见琼宫瑶台琉璃之瓦并非受命帝王爱民节用之所为也。若是陛下作此诚非所宜臣昔在武功幸尝陪侍见陛下宅才蔽风霜当于彼时亦以为足今自隋之後民不堪命数归有道而陛下得之实为惩其奢氵不忘俭约今既有天下而於隋宫之内。又加雕饣希欲拨其乱而可得乎！高祖每优容之。
    李纲为礼部尚书武德中高祖拜舞人安叱奴为散骑侍郎既在朝列咸陪游宴纲谏曰：礼均工乐胥不得预於仕伍虽复才如子野妙等师襄皆终继世不易其业故魏武帝欲使祢衡击鼓先解衣服露体而击之问其故对曰：不敢以先王法服而为伶人之衣也。唯齐末高纬封曹妙达为王安马驹为开府有国有家者以为殷鉴今新定天下开太平之基起义功臣行赏未遍高才硕学犹滞草莱而先令舞胡致仕五品鸣玉曳组趋驰廊庑故非创规模贻子孙之道也。高祖不纳曰：我已授之不可追矣。
    张行成为给事中太宗尝临轩谓侍臣曰：朕，岂不能恣情欲取乐当年而励节苦心卑宫菲食正为苍生尔我为人主兼行将相之事，岂不是夺公等名昔汉得萧曹韩彭天下宁晏舜禹汤武有稷契伊吕四海安此事朕并兼行之成上书谏曰：有隋失道天下沸腾陛下拨乱反正拯生人於涂炭何周汉君臣之所能拟陛下圣德含光规模弘远虽文武之列实兼将相临朝对众与其较量以万乘至尊与臣下争功哉！臣闻天何言哉！四时行焉。又闻汝惟不矜天下莫与汝争能汝惟不伐天下莫与汝争功臣备员枢近非敢知献替之事辄陈狂直伏待菹醢太宗深纳之魏徵武德末为谏议大夫太宗即位数引入卧内访以得失徵雅有经国之才性。又抗直无所屈挠太宗常劳之曰：卿所陈谏前後二百馀事非卿至诚奉国何能。若是贞观二年迁秘书监参预朝政七年代王为侍中臣（钦。若等曰：魏徵自为秘书监参预朝政侍中事具宰辅谏诤门）是年逊位拜特进知门下省事十一年上疏曰：臣闻为国之基必资於德礼君之所保惟在於诚信诚信立则下无二心德礼形则远人斯格。然则德礼诚信国之大纲在於父子君臣不可斯须而废也。故孔子曰：君使臣以礼臣事君以忠。又曰：自古皆有死人无信不立。《文子》曰：同言而信信在言前同令而行诚在令外。然则言而不行言不信也。令而不从令无诚也。不信之言无诚之令为上则败德为下则危身虽在颠沛之中君子所不为也。自王道休明十有馀载威加海外万国来庭仓廪日积土地日广然而道德未益厚仁义未益博者何哉！由乎！待下之情未尽於诚信虽有善始之勤未观克终之美故也。其所由来有渐非一朝一夕昔贞观之始乃闻善。若惊暨五六年间犹悦以从谏自兹厥後渐恶直言虽或勉强时有所容非复曩时之豁如也。謇谔之士稍避龙鳞便佞之徒肆其巧辩谓同心者为朋党谓告讦者为至公谓︹直者为擅权谓忠谠者为诽谤谓之朋党虽忠信而可疑谓之为至公虽矫伪而无咎︹直者畏擅权之义忠谠者虑诽谤之尤至於窃斧生疑投杼致惑正人不得尽其言大臣莫能与之争荧惑视听郁於大道妨治损德其在兹乎！故孔子恶利口之覆邦家盖为此也。且君子小人貌同心异君子掩人之恶扬人之善临难不苟免杀身以成仁小人不耻不仁不畏不义唯利之所在危人则何所不至今将求致此必委之於君子事有得失或访之於小人其待君子也。则敬而疏遇小人也。必轻而狎狎则言无不尽疏则情不上通是则毁誉在於小人刑罚加於君子实兴衰之所在亦安可以不慎哉！此乃孙卿所谓使智者谋之与愚者论之使修绿装置之士行之与邪之人疑之欲其成功得乎！哉！夫中智之人岂无小慧然才非经国虑不及远虽竭力尽诚犹未免於倾败况内怀奸宄承颜顺旨其患祸不亦深乎！故孔子曰：君子而或有不仁者焉未见小人而仁者也。然则君子不能无小恶恶不积无妨於正道小人或时有小善善不积不足以立忠今谓之善人矣。复虑其不有信何异夫立直木而疑其影之不直乎！虽竭精神劳思虑其不可得亦已明矣。夫君能尽礼臣得尽忠在於内外无私上下相信上不信则无以使下下不信则无以事上信之为道大矣。哉！故自天之吉无不利昔齐桓公问於管仲曰：吾欲使爵腐於酒肉腐於俎得无害於霸乎！管仲曰：此极非其善者然亦无害霸也。公曰：何如而害霸乎！管仲曰：不能知人害霸也。知而不能用害霸也。用而不能任任而不能信害霸也。既信而。又使小人参之害霸也。晋中行穆伯攻鼓经年而不能下馈间伦曰：鼓之得失间伦知之请勿疲士大夫而鼓可得穆伯不应左右曰：不折一戟不伤一卒而鼓可得君奚为不取穆伯曰：间伦之为人也。佞而不仁。若使间伦下之吾可以不赏之乎！若赏佞人佞人得志是使晋之士舍仁而为佞虽得鼓将何用之夫穆伯列国大夫管仲霸者之佐犹慎於信任远避佞人也。如此况乎！为四海之大君应千龄之上圣而可使巍巍之盛德复将有所间然乎！若欲令君子小人是非不杂必待之以信厉之以义节之以礼然後善善而恶恶审赏而明罚则小人绝其邪君子自︹不息无为之化何远之有善善而不能进恶恶而不能去罚不及於有罪赏不及於有功则危亡之期或未可保永锡祚裔将何望哉！太宗手诏答之太宗常嫌上封事者众不近事实欲加黜责徵奏曰：古者立诽谤之木欲闻已过今之封事谤木之流也。陛下思闻得失祗可恣其陈道。若所言衷则有益於陛下。若无衷亦无损於国家太宗曰：此言是也。并劳而遣之。
    戴胄为兵部尚书贞观二年太宗将修雒阳胄谏曰：关中河外近置军团富室强丁并从戎旅重以九成作役馀丁尚尽去京二千里内先配司农将作假有遗馀势何足纪乱离甫止户口单弱一人就役举家便废入军者督其戎杖从役者责其饣侯粮尽室经营多不能济以臣愚虑恐致怨嗟今丁役既尽赋调不入费用不止帑藏其虚。且雒阳宫殿足蔽风雨数年功毕亦谓非晚。若顿修营恐伤劳扰帝嘉之。
    张玄素为给事中贞观四年诏发卒修雒阳宫乾阳殿以备巡幸玄素上。《书》曰：微臣窃思秦始皇之为君也。藉周室之馀六国之盛将贻之万世及其子而亡良由逞嗜奔欲逆天害人者也。是知天下不可以力胜神祗不可以亲恃唯当弘俭约薄赋敛慎终如始可以永固方今承百王之末属凋弊之馀必欲节之以礼制陛下宜以身为先东都未有幸期即，何须补葺诸王今并出藩。又须营构兴废渐多岂疲人之所望其不可一也。陛下初平东都之始层楼广殿皆令撤毁天下翕然同心欣仰，岂有初则恶其侈靡今乃袭其雕丽其不可二也。每承音旨未即巡幸此则事不急之务成虚费之劳国无兼年之积何用两都之好劳役过度怨ゥ将起其不可三也。百姓承乱离之後财力凋尽天恩含育粗见存立饥寒犹切生计未安三五年间恐未平复奈何营未幸之都夺疲人之力其不可四也。昔汉高祖将都雒阳娄敬一言即日西驾，岂不知地土中贡赋所均但以形胜不如关内也。伏惟陛下化凋弊之人革浇漓之俗为日尚浅未甚淳和斟酌事宜讵可东幸其不可五也。臣。又尝见隋室造殿楹栋宏壮大木非随近所有多从豫章采来二千人曳一柱其下施毂皆以生铁为之。若用木轮即便大出铁毂既生行一二里即有破坏仍数百人别赍铁以随之终日不过进二三十里略计一柱已用数十万功则馀费。又过於此臣闻阿房成秦人散章华就楚众离及乾阳毕功隋人解体。且以陛下今时功力何如隋日役疮痍之人袭亡隋之弊以此言之恐甚於炀帝深愿陛下思之无为由馀所笑则天下幸甚太宗曰：卿谓我不如炀帝何如桀纣对曰：若此殿卒兴所谓同归於乱。且陛下初平东都太上皇敕大殿高明并宜焚毁陛下以凡木可用不宜焚灼请别与贫人事虽不行然天下翕然讴歌至德今。若遵旧制节是隋役复兴五六年间趋舍顿异何以昭示子孙光敷四海帝大悦谓房玄龄曰：本修雒阳意在便於百姓今玄素上表实亦可依。又事理须行露坐亦复何苦所修宜即停之。
    马周为监察御史贞观六年上疏曰：微臣每读经史见前贤忠孝之事臣虽小人窃希大道而未尝不废卷长思想履其迹臣以不幸早失父母犬马之养已无所施顾来事何为者唯忠义而已是以徒步二千里而自归於陛下陛下不以臣愚瞽过垂齿录窃自瞻省无阶答谢辄以微躯丹款惟陛下所择臣伏见大安宫在宫城之西其墙宇宫阙之制方之紫极尚为卑小臣伏以东宫皇太子之宅犹处城中大安至尊所居更在城外虽太上皇游心道素志存清俭陛下重违慈旨爱惜人力而蕃夷朝见及四方观者有不足焉臣愿营筑雉堞修起门楼务从高显以称万方之望则大孝昭乎！天下矣。臣。又伏见明敕以二月二日幸九成宫臣窃为太上皇春秋已高陛下宜朝夕视膳而晨昏起居今所幸宫去京三百馀里銮舆动轫严跸经旬非以旦暮至也。脱太上皇情或思感而欲即见陛下将何以赴之。且车驾今行本为避暑。然则太上皇尚留热所而陛下自逐凉处温冫青之道臣窃未安然敕书既出业已成就愿示速反之期以开众惑臣。又伏见诏书令宗室勋贤作镇藩邸贻厥子孙嗣守其政非陛下封植之者诚爱之重之欲其裔嫡承守而与国无疆也。臣以为如诏旨陛下宜思所以安存之富贵之。然则何用代官也。何则以尧舜之父犹有朱均之子傥有孩童嗣职万一骄愚兆庶被其殃而国家受其败正欲绝之也。则子文之治犹在正欲留之也。而栾之恶已彰与其毒害於见存之百姓则宁使割恩於己亡之臣明矣。然则向所谓爱之者乃所以伤之也。臣谓宜赋以茅土畴其户邑必有材行随器方授则虽其翰翮非疆亦可以获免尤累昔汉光武不任功臣以吏事所以终全其代者良得其术也。愿陛下深思其事使夫得奉天恩而子孙终其福禄也。臣。又闻圣人之化天下莫不以孝为基故曰：孝莫大於严父严父莫大於配天。又曰：国之大事在祀与戎孔子曰：吾不与祭如不祭是圣人之重祭祀也。如此伏唯陛下践祚以来宗庙之享未曾亲事伏缘圣情独以銮舆一出劳费稍多所以忍其孝思以便百姓遂使一代之史不书皇帝入庙之事将何以贻厥孙谋垂则来世臣知大孝诚不在俎豆之间然圣人之训人固有屈己以从物特愿圣慈顾省愚款臣。又闻致化之道在於求贤审官为政之基在於扬清激浊故孔子曰：唯名与器不以假人是言慎举之为重也。臣伏见王长通白明达本自乐工舆皂杂类韦提斛斯正则更无他材独解调马纵使术逾侪辈伎能有取乍可厚赐钱帛以富其家岂得列预士流超授高爵遂使朝会之位万国来庭驺子倡人鸣玉曳履与夫朝贤君子比肩而立同坐而食臣窃耻之然朝命既往纵不可追谓宜不使在朝班预於士伍太宗深纳之寻除侍御史加朝散大夫十一年周从幸雒阳。又上疏曰：臣历观前代自夏殷至汉氏之有天下传祚相继多者八百馀年少者犹四五百年皆为积德累业恩结於人心岂无辟王赖前哲以免自魏晋以还降及周隋多者不过五六十年少者才二三十年而亡良由创业之君不广恩化当时仅能自守後无遗德可思传嗣之主政教少衰一夫大呼而天下土分矣。今陛下虽以大功定天下而积德日浅固当思隆禹汤文武之道广施德化使恩有馀地为子孙立万代之基但令政教无失以持当年而已然自古明王圣主虽因人设教宽猛随时而大要唯以礼节於心恩加於人二者是务故其下爱之如日月畏之如雷霆此其所以卜祚遐长而祸乱不作也。今百姓承丧乱之後比於隋时才十分之一而供官徭役道路相继兄去弟还首尾不绝远者往来五六千里春秋冬夏略无休时陛下虽每有恩诏令其减省而有司作既不废自然须人徒行文书役之如故臣每访问四五年来百姓颇有嗟怨之言以为陛下不存养之昔唐尧茅茨土阶夏禹恶衣菲食如此之事臣知不可复行於今汉文帝惜百金之费辍露台之役集上书襄以为殿帷所幸慎夫人衣不曳地至景帝以锦绣纂组妨害女功特诏除之所以百姓安乐至孝武帝虽穷奢极侈而承文景遗德故人心不动向使高祖之後即有武帝天下必不能全此於时代差近事迹可见今京师及益州诸处营造供奉器物并诸王妃主服饣希议者皆不以为俭臣闻昧旦丕显後世犹怠作法於理其弊犹乱陛下少处人间知百姓辛苦前代成败目所亲见尚有如此而皇太子生长深宫不更外事即万岁之後固圣虑所当忧也。臣窃寻往代以来败成之事但有黎庶怨叛聚为盗贼其国无不即灭人主虽改未有重能安全者凡修政教当修於可修之时。若事变一起而後悔之则无益者也。故人主每见前代之亡则知其政教之所由丧而皆不知其身之失是知殷纣笑夏桀之亡而幽厉亦笑殷纣之灭隋炀帝大业之初。又笑齐魏之失国今之视炀帝亦犹炀帝之视齐魏也。故京房谓汉元帝云：臣恐後之视今亦犹今之视古此言不可不诫也。往者贞观之初率土荒俭一匹绢才得一&lt;豆斗&gt;米而天下怡然百姓知陛下甚忧怜之故人自安曾无谤ゥ自五六年来频岁丰稔一匹绢得粟十馀石而百姓皆以为陛下不忧怜之咸有怨言。又今所营为者颇多不急之务故也。自古以来国之兴亡不由积蓄多少唯在百姓苦乐。且以近事验之隋家贮雒口仓而李密因之东都积布帛世充处之西京府库亦为国家之用至今未尽向使雒口东都无粟帛则世充李密未必能聚大众但贮积者固是有国家之常事要当人有馀力而後收之岂人劳而︹敛之更以资寇积之无益也。然俭以息人贞观之初陛下已躬为之故今行之不难也。为之一日则下知之式歌。且舞矣。若人既劳矣。而用之不息傥中国被水旱之灾边方有风尘之患狂狡因之以窃发则有不可测之事非徒圣躬旰食晏寝而已古语云：动人以行不以言应天以实不以文以陛下之明诚欲励精为政不烦远采上古之术但及贞观之初则天下幸甚昔贾谊谓汉文帝云：可恸哭及长叹息者言当韩信王楚彭越王梁英布王淮南之时使文帝即天子位必不能安。又言赖诸王年少傅相制之长大之後必生祸乱历代以来皆以谊言为是臣窃观今诸将功臣陛下所与定天下者皆仰禀成规备鹰犬之用无威略振主如韩彭之难驾驭者而诸王年并傅少纵其长大当陛下之日必无他心然即万代之後不可不虑自汉晋以来乱天下者何尝不是诸王皆为树置失宜不预为节制以至於灭亡人主熟知其然但溺於私爱故使前车既覆而後车不改辙也。今天下百姓极少诸王甚多宠遇之恩有过厚者臣之愚虑不唯虑其恃恩骄矜也。昔魏武帝宠陈思及文帝即位防守禁闭有同狱囚以先帝加恩太多故嗣王疑而畏之也。此则武帝宠陈思所以苦之也。且帝子何患不富贵身食大国封户不少好衣美食之外更何所须而每年加别优赐曾无纪极里语云：贫不学俭富不学奢言自然也。今大圣创业岂唯处置见在子弟而已当制长久之法使万代遵行。又言临天下者以人为本欲令百姓安乐唯在刺史县令县令既众不必皆贤。若每州得良刺史则合境苏息天下刺史悉称圣意则陛下端拱岩廊之上百姓不虑不安自古郡守县令皆妙选贤德欲有擢宰相必先试以临人或从二千石入为丞相今朝廷独重内官县令刺史颇轻其选刺史多是武夫勋人或京官不称职方始出外而折冲果毅之内身材︹者先入为中郎将其次始补州任边远之处用任更轻其材堪宰莅以德行见称擢者十不能一所以百姓未安殆由於此疏奏太宗称善久之。
    虞世南为秘书监贞观九年诏献陵制度准汉长陵故事务从隆厚程限既促功役劳敝世南上封事谏曰：臣闻古之圣帝明王所以薄葬者非不欲崇言光显珍宝贝物以厚其亲然审而言之高坟厚陇珍物毕备此所以贻亲之累非曰：孝也。是以深思远虑安於菲薄为长久万代之计割其常情以定耳昔汉成帝造延长二陵制度甚厚功费甚多谏议大夫刘向上书其言深切皆合事理其略曰：孝文居霸陵凄怆悲怀顾谓群臣曰：嗟乎！以北山石为椁用絮陈漆其间，岂可动哉！张释之进曰：使其中有可欲虽锢南山犹有隙使其中无可欲虽无石椁。又何戚焉夫死者无终极而国家有废兴释之所言为无穷计也。孝文寤焉遂以薄葬。又汉氏之法也。人君在位三分天下贡赋以一分入山陵武帝历年长久比葬陵中不复容物霍光暗於大体奢侈过度其後至更始之败赤眉贼入长安破茂陵取物犹不能尽故聚敛百姓为盗之用甚无谓也。魏文帝於首阳东为寿陵作终制其略曰：昔葬寿陵因山为体无封树无立寝殿园邑为棺椁足以藏骨为衣衾足以朽肉吾营此不食之地欲使易代之後不知其处无藏金银铜铁一以瓦器自古及今未有不亡之国无不掘之墓丧乱以来汉氏诸陵无不发掘至乃烧取玉匣金镂骸骨并尽乃不重痛哉！若违诏妄有变改吾为戮尸於地下死而重死不忠不孝使魂而有知将不福汝以为永制藏之宗庙魏文此制可谓达於事矣。向使陛下之德止如秦汉之君臣则缄口而已不敢有言伏见圣德高远尧舜犹所不逮而俯与秦汉之君同为奢泰舍尧舜殷周之节俭此臣所以尤戚也。今为丘陇如此其内虽不藏珍宝亦无益也。万代之後但见高坟大墓岂谓无金玉邪臣之愚计以为汉文霸陵既因山势虽不起坟自然高显今之所卜地势即平不可不起宜依白武通所陈周制为三亻刃之坟其方中制度事皆减少事竟之日刻石於陵侧明立封大小高下之式明器所须皆以瓦木合於礼文一不得用金银铜铁使万代子孙并皆遵奉一通藏之宗庙，岂不美乎！且臣下除服三十六日已依霸陵今为坟陇。又以长陵为法恐非所宜伏愿深览古今为久远之虑臣之赤心唯愿万岁之後神道长安陛下孝名扬於无穷矣。书奏不报世南。又上疏曰：汉家即位之初便营陵墓近者十馀岁远者五十方始成就今以数月之间而造数十年之事其於人力亦以劳矣。又汉家大郡五十万户即曰：人众未及往时而工役兴之一等此臣所以致疑也。时公卿。又上奏请遵遗诏务从节俭因下其事付所司详议，於是制度颇有减省焉太宗後颇好猎世南上疏谏曰：臣闻秋冬狩盖惟常典射隼从禽备乎！前诰伏惟陛下因听览之馀承顺天道杀伐将欲躬摧班掌亲御皮轩穷猛兽之窟穴尽逸材之林薮夷凶剪暴以卫黎元收革擢羽用充军器举旗效获式遵前古然黄屋之尊金舆之贵八方之所仰德万国之所系心清道而行犹戒衔橛斯盖重慎防微为社稷也。是以马卿直谏於前张昭变色於後臣诚物敢忘斯义。且狐星毕所殪已多颁禽赐获皇恩亦溥伏愿时息猎车。且韬长戟不拒刍荛之请降纳涓浍之流袒裼徒搏任之群下则贻范百王永光万代其有犯无隐多此类也。太宗以是益亲礼之。
    姚思廉为散骑常侍太宗将幸九成宫思廉进谏曰：陛下高居紫极宁济苍生应须以欲从人不可以人从欲。然则离宫游幸此秦皇汉武之事非尧舜禹汤之所为也。言甚切至太宗嘉言喻之曰：朕有气疾热便频剧故非清好游幸甚嘉卿意赐帛五十匹。
    刘仁轨为乐阳县丞贞观十四年太宗欲幸同州较猎仁轨上疏曰：四时狩前王常典事有沿革未必因循今年甘雨应时秋稼甚盛尽力收获月半犹未毕功贫家无力禾下始宜种麦直据寻常科唤田家已有所妨今既祗供顿事兼之修理桥道纵大简略动费一二万工百姓收敛实为狼狈臣愿陛下少留万乘之尊垂听一介之说退延旬日收刈总丁则人尽暇家得康宁銮驾徐动公私交泰上降玺书劳之。
    ●卷五百四十三
    ○谏诤部　直谏第十
    唐褚遂良为起居郎贞观十五年诏有事泰山先幸雒阳有星孛于太微犯郎位遂良言於太宗曰：陛下拨乱反正功超前烈将告成东岳天下幸甚而行至雒阳彗星辄见此或有所未允合者也。且汉武优柔数年始行岱礼臣愚伏愿详择太宗深然之下诏罢封禅之事其年迁谏议大夫太宗每月给魏王泰料物有逾於皇太子遂良上疏谏曰：昔圣人制礼尊嫡卑庶谓之储君道亚霄极其为崇重用物不计泉货财帛与王者共之庶子体卑不得为例所以塞嫌疑之渐除祸乱之源而先王必本人情然後制法知有国家必有嫡庶然庶子虽爱不得超越嫡子正体特须尊崇如当亲者疏当尊者卑则佞巧之奸乘机而动私恩害公或至乱国伏惟陛下功超邃古道冠百王发号施令为世作法一日万几或未尽善臣职在谏诤无容静默伏见储君料物翻少魏王朝野见闻不以为是。《传》曰：臣闻爱子教之以义方忠孝恭俭义方之谓昔汉窦太后及景帝遂骄恣梁孝王封四十馀城苑方三百里大营宫室衤复道弥望积财钜万计出入警跸小不得意发病死宣帝以骄恣淮阳宪王几至於败辅以退让之臣仅乃获免。且魏王既新出阁伏愿常存礼则言提其耳。且示俭节自可在後月加岁增妙择师傅示其成败既敦之以谦俭。又劝之以文学惟忠惟孝因而奖之道德齐礼乃为良器此所谓圣人之教不肃而成者也。太宗纳其言遂良後为太子宾客时薛延ヌ遣使请婚太宗许以女妻之纳其财聘既而不与遂良上疏曰：臣闻信为国本百姓所归是以文王许枯骨而不违仲尼宁去食而存信延ヌ曩岁乃一斥候耳值神兵北指荡平沙塞狼山瀚海万里萧条陛下加兵诸外而恩起於内以为馀寇奔波须立酋长玺书鼓纛立为可汗其怀恩光仰天无极而馀方戎狄莫不闻知以共沐和风同餮恩信顷者频年遣使请婚大国陛下复降洪私许其姻媾，於是报吐蕃告思摩示中国五尺童子人皆知之，於是御幸北门受其献食於时百僚端笏戎夷左衽虔奉欢宴皆承德音口歌手舞乐以终日百官会毕亦各有言咸以为陛下欲得百姓安宁不欲边境交战遂不惜一女而妻可汗预在含生所以感德今一朝生进退之意有改悔之心臣为国家惜兹声听君子失色於物不失口於人晋文公围原命三日粮原不降命去之谍出曰：原将降矣。军吏请待之公曰：信国之宝也。民之庇也。得原失信何以庇之陛下虑生意表信在言前今者临事忽然殊所惜者少所失滋多情既不通方生嫌隙一方所以相畏忌边境不得无风尘西州朔方能无劳扰彼胡以主被欺而心怨此土以主无信而怀惭不可以训戎兵不可以励军事伏惟陛下以圣德神功廓清四表自君临天下十有七载以仁恩而结庶类以信义而抚戎夷莫不欣然负之无力其见在之人皆思报厚德其所生息嗣亦望报陛下子孙今者得一公主配之以成陛下之信有始有卒其惟圣人乎！且。又龙沙以北部落无中国系之终不能尽亦由可汗败芮芮兴突厥亡延ヌ盛是以古人虚外实内怀之以德为恶在夷不在华失信在彼不在此伏惟陛下圣德无涯威灵远震遂平高昌破吐浑立延ヌ灭颉利轻刑薄赋庶事无拥菽粟丰贱祥符累臻此则尧舜禹汤不及陛下远矣。伏愿旁垂恺悌广滋含育而常嗔绝域有意远藩非偃武兴文之道非止戈为武之义臣以庸暗忝居左右敢献瞽言不胜战惧时太宗欲亲征讨高丽顾谓侍臣曰：高丽莫离支贼杀其主虐用其人夫出师吊伐当乘机便今因其杀虐诛之甚易遂良对曰：陛下兵机神人莫能知昔隋末乱离手平寇乱及北狄侵边西蕃失礼陛下欲命将击之群臣莫不苦谏陛下独断进讨卒并诛夷海内之人徼外之国畏威慑伏为此举也。今陛下将兴师辽东臣意荧惑何者陛下神武不比前代人君兵既渡辽指期克捷万一差跌无以威示远方。若再发忿兴兵则安危难测太宗深然之兵部尚书李曰：近者延ヌ犯边陛下必欲追击此时陛下取魏徵之言遂失机会。若如圣策延ヌ无一人生还可五十年间疆场无事帝曰：诚如卿言由魏徵误计耳朕不欲以一计不当而尤之後有良安肯矢谋由是从之言经画渡辽之师遂良以太宗锐意三韩惧其遗悔翼日上疏谏曰：臣闻有国家者譬诸身两京等於心腹四境方乎！手足他方绝域。若身外臣近於坐下伏奉口敕布语臣下云：自欲伐辽臣数夜思量不达其理高丽王为陛下之所立莫离支辄杀其主陛下讨逆收地斯实承机关东赖陛下德泽久无征战但命二三勇将发兵四五万飞石轻梯取如反掌夫圣人有作必履常规贵能克平凶乱驾驭才杰惟陛下弘两仪之道扇三五之风提励人物皆思效命昔侯君集李靖所谓庸夫犹能扫万里之高昌平千载之突厥皆是陛下发纵指示声居圣明臣旁求史籍讫乎！近代为人之主无自伐辽人臣往征则有之矣。汉朝则荀彘杨仆魏代则毋丘俭王颀司马懿犹为人臣慕容真僭号之子皆为其主长驱高丽虏其人民削平城墓立功同於天地美化苞於古昔自当超迈於百王岂止俯同於六子陛下昔剪平寇逆大有爪牙年齿未衰犹堪任用惟陛下之所使亦何行而不克方今太子新立年实幼少自除藩屏陛下所知今一旦弃金汤之全渡辽海之外臣忽三思烦愁并集大鱼依於巨海神龙据於川泉此谓人君不可轻而远也。且以长辽之左或遇霖氵水潦腾波平地数尺带方玄兔海途深测非万乘所宜行践留京径路非远为其节度以设军谋系莫离支颈献皇家之庙此实处安全之上计社稷之根本特乞天慈一垂省察太宗不纳。
    萧钧为谏议大夫永徽初左武侯引驾卢文操逾垣盗左藏库物高宗以引驾职在纪绳身行盗窃命有司诛之钧进曰：文操所犯情实难原然於常法罪不至死今致之极刑将恐天下闻之咸谓陛下轻法律贱人命任喜怒贵财物帝纳之。
    韩瑗为黄门侍郎永徽中高宗欲废皇后王氏立武昭仪瑗因奏事泣涕谏之曰：皇后是陛下在藩府时先帝所娶今无过愆即行废黜四海之士谁不惕然。且国家屡有废立非长久之术愿陛下为社稷大计无以臣愚不垂采察帝不纳瑗。又上疏谏曰：臣闻王者立后以作配天地比德日月并明则照临四海如日月有薄蚀则天地昏矣。且匹夫匹妇尚相拣择况天子乎！夫皇后母仪万国善恶由之故嫫母辅佐於黄帝妲己倾覆於殷王前史载之殷鉴不远诗云：赫赫宗周褒姒灭之每览前古未尝不辍卷叹息不谓於今尘黩圣代今如不法後嗣何观伏愿陛下详之无为後世所笑。若使杀身以益国家菹醢之戮臣之分也。昔吴王不用子胥之言子胥云：臣见麋鹿游於姑苏臣今恐海内失望之後有荆棘生於阙庭宗庙不血食期有日矣。中书侍郎来济。又密表谏曰：臣闻王者之立后也。将以匹乾坤之道象二仪敷育之义主承宗庙母临天下以配后土执馈皇姑必择礼教名家幽淑令副四海之望称神祗之意是故周文造周姒氏而兴关雎之化百姓蒙祚孝成任心纵欲以婢为后遂使皇统亡绝社稷沦倾有周之隆既如彼大汉之祸。又如此惟陛下详察。
    李君球为蔚州刺史龙朔元年四月诏诸道总管率三十五军川陆分途先观高丽之高宗将亲率六军以继之君球上疏曰：臣闻司马法曰：国虽大好战必亡天下虽平忘战必危兵者凶器战者危事故圣主明王重行之也。爱人力之尽恐府库之殚惧社稷之危生中国之患故古人之务广德者昌务广地者亡昔秦始皇好战不已至於失国是不爱其内而务其外故也。汉武远讨朔方殆乎！万里广招南海分为八郡终户口减半国用空虚至於末年方下哀痛之诏自悔其失彼高丽者僻侧小鬼潜藏山海之间得其人不足以彰圣化弃其地不足以损天威何至乎！疲中国之人倾府库之实使男子不得耕耘女子不得蚕织陛下为人父母不垂恻隐之心倾其有限之资贪於无用之地设令高丽既灭即不得不发兵镇守少发即兵威不足多发即人心不安是乃疲於转戍万姓无聊生也。万姓无聊即天下败矣。天下既败即陛下何以自安故臣以为征之不如不征灭之不如不灭惟陛下裁断疏奏不报。
    张文为东台侍郎龙朔三年蓬莱宫成百官奉贺文谏曰：人力不可不惜百姓不可不养养之逸则富以康使之劳则怨以叛秦皇汉武广事四夷多造宫室致使土分瓦解户口减半臣闻致治於未乱保邦於未危人罔常怀怀於有仁陛下不制之於未乱之前安能救於既危之後百姓不堪其弊必构祸难殷鉴不远近在隋朝臣愿稍安抚之无使生怨帝深纳其言。
    徐齐为西台舍人咸亨元年三月敕令突厥酋长子弟事东宫齐上疏曰：昔姬诵与伯禽同业晋储以师旷为友匪惟专赖师资故亦详观近习皇太子自可招寻园绮寤寐应刘阶闼小臣必采於端士驰驱所任并归於正人方流好善之风永播崇贤之美今乃使毡裘之子入陪望苑在於道义臣窃有疑诗云：敬慎威仪以近有德。《书》曰：任官惟贤才左右惟其人盖殷勤於此防微之至也。齐冉俄。又上奏曰：齐献公即陛下外氏虽子孙有犯不合上延於祖今周忠孝公庙甚修而齐献公庙毁不审陛下将何以垂示海内以彰孝理之风帝皆纳其言。
    刘思立为侍御史仪凤二年四月诏以河南河北旱俭遣御史中丞崔谧等分道存问赈给思立上疏谏曰：今麦序方秋蚕桑未毕三时之务万姓所先敕使抚巡人皆竦忭忘其家业冀此天恩踊跃参迎必难抑止集聚既广妨废亦多加以逾程往还兼之晨夕停滞既缘赈给须立簿书本欲安存却成烦扰。又无驿之处求马称难拣择公私预须追集雨後农要特切常情暂废须臾即亏岁计每为一马遂勒数家从此相乘必恐滋甚。且委州县赈给待秋後时出使褒贬疏奏谧等遂停不行。
    袁利贞为太常博士永隆二年正月王公以下及朝集使以太子初立献食敕於宣政殿会百官及命妇利贞上疏曰：伏以恩旨宣政殿上兼设命妇坐位九部伎及散乐并从宣政门入臣以前殿正寝非命妇宴会之处象阙路门非倡优进御之所望请命妇会於别殿九部伎从东西门入散乐一色伏望停省。若於三殿别所自可备极恩施微臣庸蔽不闲典则忝预礼司不敢不奏轻陈狂瞽愿垂省察帝从之改向麟德殿陈设至会日群臣乐饮帝使中书侍郎薛元超谓利贞曰：卿门承忠鲠能抗疏直言不加厚锡无以奖劝之，於是赐百锦采。
    李善感为监察御史里行永淳元年造奉天宫於嵩山之南仍置嵩阳县。又於蓝田造万全宫善感谏曰：自古帝王莫不以登封告成为盛事天皇以封泰山告太平致群瑞则与三皇五帝比隆矣。但数年以来菽粟不稔百姓饿死道路相望兼四夷交侵日有徵发天皇宜恭默思道以禳灾谴方更营造宫室劳役不已天下闻之莫不失望臣闻不矜细行终累大德臣忝任御史是国家耳目窃以此为忧帝虽优容之竟不纳其奏善感颇涉经学时承平日久谏诤殆绝善感既进谏时人甚以此称之。
    苏良嗣为荆州都督府长史高宗令宦官缘江采异竹将於苑中植之使者科舟载竹所在纵暴还过荆州良嗣囚之因上疏切谏称远方求珍异以疲道路恐非圣人抑己爱人之道。又小人窃弄威福以亏皇明言甚切直疏奏帝谓太后曰：吾约束不严果为良嗣所怪遽下手诏慰谕良嗣。且令弃竹於江中。
    朱敬则为右补阙初则天临朝称制天下颇多流言异议长寿中既渐宁宴宜绝告密罗织之徒乃上疏曰：臣闻李斯之相秦也。行申商之法重刑名之家杜私门张公室弃无用之费损不急之官惜日爱功疾耕急战人繁国富遂屠诸侯此救弊之术也。故曰：刻薄可施於进趋变诈可陈於攻战夫兵犹火也。不戢将自焚况锋镝已销石城。又毁谅可易之以宽大润之以淳和八风之乐以柔之三代之礼以导之秦既不然氵虐滋甚往而不返卒至土分此不变之祸也。陆贾叔孙通之事汉王也。当荣阳成皋之间粮馈已穷智勇俱困不敢开一说效一奇进豪猾之才荐贪暴之客及区宇平干戈向戢金鼓之声未歇伤痍之痛尚闻二子顾ツ绰有馀态乃陈诗书说礼乐开至道谋帝图高皇帝忿然曰：吾以马上得之安事诗书乎！对曰：陛下马上得之安可马上理之乎！高皇默然，於是陆贾著新语叔孙通定礼仪始知天子之尊方觉帝王之贵此知变之善也。向使高皇排二子而不收置诗书而不顾重攻战之吏尊首级之材衤复道争功张良已知其变拔剑击柱吾属不得无谋即晷漏难逾何十二帝乎！亡秦是续何二百年乎！故曰：仁义者圣人之蘧庐礼经者先王之陈迹。然则祝祠向毕刍狗须投淳精已竭糟粕可弃二义尚此况轻此者乎！自文明草昧天地屯蒙三叔流言四凶构难不设钩距无以应天顺人不切刑名不可摧奸息暴故置神器开告端曲直之影必呈包藏之心尽露神道助直无罪不除人心保宁无妖不戮以兹妙穷造化之幽深用此神谋入天人之秘术故计不下席听不出门苍生晏然紫宸易主大哉！伟哉！无得而称也。岂比造攻鸣条大战牧野血变草木头折不周可同年而语乎！然而急趋无善迹促柱少和声拯溺不亏行疗饥非鼎食即向时之妙策乃当今之刍狗也。伏愿览秦汉之得失考时事之合宜审糟粕之可遗察蘧庐之须毁见几而作岂劳终日乎！陛下必不可偃蹇太平徘徊中路伏愿改法制立章程下恬愉之词流旷荡之泽绝萋菲之牙角顿奸险之锋塞罗织之蹊扫朋党之迹使天下之苍生坦然大悦，岂不乐哉！则天甚善之。
    卢藏用为左拾遗则天将营兴泰宫於万安山藏用上疏谏曰：臣愚虽不达时变窃读书见自古帝王之迹众矣。臣闻土阶三尺茅茨不剪采椽不斫者唐尧之德也。卑宫室菲饮食尽力於沟洫者大禹之行也。惜中人十家之产而罢露台之制者汉文之明也。并能垂名无穷为帝王之烈，岂不以克念犭旬物博施济众以臻於仁恕哉！今陛下崇台邃宇离宫别馆亦已多矣。更穷人之力以事土木臣恐议者以陛下为不爱人务奉己。且顷岁以来虽年颇登而百姓未有储蓄陛下西幸东巡人未休息土木之役岁月不空陛下不因此时施德布化复广造宫苑臣恐人未易堪今左右近臣多以顺意为忠朝廷百僚皆以犯忤为患至今陛下不知百姓失业百姓亦不知左右伤陛下至仁也。臣闻忠臣不避死亡之患以纳君於至仁明君不患切直之言以垂名於千载陛下诚能发明恕之制出劳人之词则天下必以陛下为惜人力而知民苦也。小臣固陋不识忌讳敢昧死上闻乞下此章与执政者议其可而天下幸甚。
    徐坚为万年主簿则天如意元年六月上疏曰：臣闻书有五听之道虑失情实也。令著三复之奏恐致虚枉也。窃见比有敕勘当反逆令使者得实便决杀人命至重死不可生傥万分之中有一不实欲诉无路怀枉谁明饮恨吞声赤族从戮，岂不痛哉！此不足肃奸逆而明刑典所以长威福而生疑惧臣望绝此处分依法覆奏则死者甘伏知泣辜之恩生人藻悦见祥刑之意。又法官之任人命所悬。若不拣择恐招枉滥诸百僚之内有用法宽平百姓所称者愿亲而任之有处事深酷不允者愿疏而退之则囹圄无冤亿兆幸甚臣。又闻罚不及嗣虞帝之明规罪不至孥汉君之茂德故芮作乱而缺登朝嵇康被刑而嵇绍入用终能立功白狄效死汤阴千载美谈斯为称首父子犹其如此馀亲尚何疑哉！窃见逆人之亲选曹广责至於无亲无服亦数十条士子之中十将三四今圣人在上宝命惟新有道贫贱实为深耻遂令此等长从遐弃怀才抱器将何望哉！是以圣意哀矜频降恩制令同常例各使坦怀故姚之徒皆逢任委而在下僚列不识天心为求微疵不弘大体。又准敕逆人同堂亲不得任京及两畿三辅准法刑戮缌麻亲不得充近侍宿卫臣望申敕有司敕令之外不得辄为勘责收其贤能示之旷荡斯则巍巍之德作范百王穆穆之风垂裕千祀。
    刘承庆为左拾遗证圣元年正月制九品以上各上封事承庆上疏曰：臣闻自古帝王皆有休祥所以昭其德灾变所以知其善天意之常理王者之常事。然则休祥屡臻不可以矜功而自满灾变奄降不可轻忽而靡惊故殷宗以桑生朝怀惧而内省妖不胜德遂立中兴之功商纣以雀生大鸟恃福而自盈祥不胜骄终致倾亡之祸故灾变之生将以觉悟明主扶持大业使盛而不衰理须祗畏神心惊惧天诫饣希身正是业业兢兢则凶往而吉来转祸而成福昔殷汤祷身而降雨成王省事以反风宋公忧荧惑之灾而膺三舍之寿高宗惩雉鼎之异而享百年之福此皆其类也。自陛下承天理物至道通神美瑞嘉祥荐臻狎委非臣所能尽述日者变生大火损其神宫惊惕圣心震动黎庶臣谨按。《左氏传》曰：人火曰：火天火曰：灾人火因人而兴故指火体而为称天火不知何起直以灾言之其名虽殊为害不别。又。《汉书》五行志曰：火失其性则自上而降及滥焰妄起灾宗庙烧宫观自上而降所谓天火滥焰妄起所谓人火其来虽异为患是同王者举措云：为必关幽显幽为天道显为人事幽显亦通天人理合今匠人宿藏其火本无放燎之心明堂教化之宫复非延烧之所孽煨潜扇忽成灾虽即因人亦关神理臣愚以为火发既从庙主後及总章意将所云：佛舍恐劳而无益但宗佛教即是津梁何假绀宫方从汲引既僻在明堂之後。又前逼牲牢之筵兼以厥构崇大功多难毕立像弘法本拟利益黎元伤财役人却。且烦劳家国承前大风折木天诫已显今者纛焰斯炽人孽复彰圣人动作必假天人之助一兴功役二者俱违厥应昭然殆将缘此臣以为明堂是正阳之位至尊所居展礼班常崇化立政玉帛朝会神灵依凭营之可曰：人功损之实非轻事既失严之所复伤孝理之情陛下昨降明制犹申寅畏之旨群僚理合兢庄震悚勉力司存岂合承恩乐安然宴。又下人感荷圣德都变悚惶神体克宁，岂非深悦但以火气初止尚多惊惧馀忧未息遽以欢事逼之臣恐忧喜相争伤於情性故。《传》曰：可忧而乐取忧之道。又古者有火祭四墉即阴之气祈之以禳火灾夫火阳气欢乐阳事火气方胜不可复兴阳事臣闻灾变之兴至圣不免聿修其德来患可禳陛下垂制博访许陈至理而左史张鼎以为今既火流王屋弥显大周之祥通事舍人逢敏奏称当弥勒初成佛道时有天魔烧宫七宝台须臾散坏斯实讠舀佞之邪言实非君臣之正论ㄙ昧王化无益万几夫天道虽高其察弥近神心虽寂其听弥明交际皇王事均影响今大风烈火谴咎相仍斯实天人丁宁戒谕圣王使鸿基益固天禄永终之意也。伏愿陛下乾乾在虑翼翼为怀。若涉巨川如承大祭审其致灾之理详其降眚之由无戾天人之心而兴不急之役则兆民蒙赖福禄无穷幸甚幸甚。
    丘前为鲁王府功曹参军延载元年检校内史李昭德专权用事为朝野所恶上疏言其罪状曰：臣闻百王之失皆由权归於下宰臣持政常以势盛为殃魏冉诛庶族以安秦非不忠也。弱诸侯以强国非无功也。然以出入自专击断无忌威震朝野不闻有王张禄一进深言卒用忧死向使昭王不即觉悟魏冉遂以专权则秦之霸业，或不传於子孙陛下创业兴王拨乱英主总权收柄司契握图天授已前万机发皆命中举事无遗公卿百僚具职而已自长寿以来厌怠细政委任昭德使长机权然其虽有济小才不堪军国大用直以性好凌轹气负刚强盲聋下人刍狗同列刻薄庆赏矫诳宪章国家所赖者微所妨者大南台见敕自诸处奏事陛下已依昭德请不依陛下便不依如此改张不可胜数昭德参奉机密献可替否事有便利不预谘谋要待尽可将行方始别生易扬露专擅显示外人归美引愆义不如此州县列位台寺庶官入谒出辞望尘忄气一切奏献与夺事宜皆承旨意会附上言令有秩之吏多为昭德之人陛下勿谓昭德小心是我手臂臣观其胆乃大於身鼻息所冲上拂汉近者新舀来侯两族兼挫侯王二雠锋锐更不可当方寸良难窥测。《书》曰：知人则哲然人亦未易知汉光武将以庞萌可以孤卒为戎首魏文帝期司马懿以安国竟肆奸回夫小家理生有千百之资将以人尚忧失授况兼天下之重可轻忽委任者乎！今昭德作福专威横绝朝野爱憎与夺傍。若无人陛下恩遇至深掩蔽过厚臣闻蚁孔坏堤针芒泻气涓流不绝必成江河履霜坚冰须防其渐权重一去收之极难伏愿陛下殷鉴古先早为裁抑无令祸大使至难除臣。又闻之讥刺近臣犯颜深谏明王圣主亦有不容臣熟知今日言之於前明日伏诛於後但使国安身死臣实不悔所望陛下深览臣言为万姓自爱昭德竟坐免。
    张说为右补阙则天圣历三年四月幸三阳宫避暑不时还都说上疏谏曰：陛下屯万乘幸离宫暑退凉归未降还旨愚臣愚陋恐非长策请为陛下陈其不可三阳宫去雒城一百六十里有伊水之隔有Ф坂之峻过夏涉秋水潦方积道环山险不通转运河广无梁咫尺千里扈从兵马日有费给连雨弥旬即难周济陛下太仓武库并在都邑红粟利器蕴。若丘山奈何去宗庙之上都安山谷之僻处是犹倒持剑戟示人柄臣窃为陛下不取夫祸变之生在人所忽。故曰：安乐必戒无行所悔此不可止之理一也。宫城褊小万方辐辏填城隘郭并插无所排斥居人蓬宿草次风雨暴至不知庇孤老疾流转衢巷陛下作人之父母将。若之何此不可止之理二也。池亭奇巧诱掖上心削峦起观竭流涨海俯贯地脉仰出路易山川之气夺农桑之土延木石运斧斤山谷连声春夏不辍劝陛下作此者岂正人耶诗云：人亦劳止迄可小康此不可止之理三也。御苑东西二十馀里出入往来杂人甚多无墙垣扃禁内有榛谷猛兽所伏暴慝是凭陛下往往轻行警跸不肃历蒙密乘险卒然有逸兽狂夫惊犯左右，岂不殆哉！虽万全无疑然人主之动不宜易也。。《易》曰：思患豫防愿陛下为万姓持重此不可止之理四也。今国家北有胡寇窥边南有夷獠骚徼关西小旱耕稼是忧安东近平输漕方始臣愿陛下及时旋驾深居上京息人以展化修德以来远罢不急之役省无用之费澄心澹虑亿万斯年苍苍群生莫不幸甚臣自度刍议十不一从何者阻盘游之娱间林池之玩规远图而替近要後利而替前欢未沃明主之心已戾贵臣之意然臣尽诚密奏而不爱死者不愿负陛下言责之职耳轻触天威伏地待罪疏奏不纳。
    刘知几为怀州获嘉主簿证圣元年表陈四事其一曰臣闻小不忍乱大谋小人者大人之贼也。窃以赦之为用复何益於国哉！若乃皇业权舆天地开阖嗣君即位黎元更始则时籍非常之庆以申再造之恩必求之政术犹谓未克况乃时非变革代属清平而辄降彼谬恩原兹罚罪者乎！是以历观古两汉旧事康衡儒学之俊才吴汉弼谐之良辅至於谠言规主惟愿勿赦刘先主亦常谓诸葛亮曰：吾周旋陈元方郑康成间每见启告乱理之道备矣。曾不语赦也。若刘景升王秀父子岁岁赦有何益於理及後主嗣业蜀赦渐多故孟光於众中责费曰：夫赦者偏枯之物非明世所宜有也。今上贤仁百僚称职有何旦夕之急而数患奸轨之徒上犯天时下违人理岂具瞻之美所望於明德哉！自是蜀政凌迟浸以弊窃惟皇家之受命也。肇自摄政负图之始迄乎！维新革命之初赦宥之泽可谓多矣。逮乎！六合清宴兆民乐康而非常之恩犹未寝息近则一年再命远则每岁无遗至。若违法悖礼之徒无赖不仁之辈编户则寇攘为业当官则赃贿是求莫不公然故犯了无疑惮假使身婴桎梏迹窘狴牢而元日之朝指期天泽重阳之节伫降皇恩如其忖度咸果释免或有名垂结正罪将断决窃行货贿方使规求申请谒於吏部之曹纳金帛於司刑之吏不即剖断故致稽延推迁荏苒既г恩宥。且下愚不移习性难改虽频烦肆眚每放自新而见利忘义终焉不易用使俗多顽悖时罕廉隅为善者不预恩光作恶者独承徼幸。若乃方正直言之士守善嫉恶之夫每欲揽辔埋轮效鹰而报国褰帷露冕去蝥贼以安人而遇赦无以效其功闻恩无以施其巧古语云：小人之幸君子之不幸斯之谓也。臣望陛下远览衡吴陈郑之说近寻刘葛孟费之谈而今而後颇节於赦使兆人百姓有罪者无所逃刑理务当官负亻替者无由免罚自当黎知禁奸宄肃清刑期勿刑罚一劝百与夫年年降赦岁岁承恩而违犯相仍罪责不已较其优劣不可同年而语哉！其二曰臣闻君不虚授臣不虚受授则无失是曰：能官。又曰：妄受不为忠妄施不为惠此皆圣贤之达论君子之格言也。是以古之善为政者表贤愚甄善恶才有可纪则白衣登公用无所堪则土牛不进惟汉代有赐爵一级恩泽封侯此乃旷古殊恩千载一遇非是频烦渥泽每岁常行者也。臣窃料皇家始自文明迄乎！证圣其间不过十馀年耳海内具僚九品已上每岁逢赦必赐阶勋无功获赏徼亻幸实为深矣。何者天下善人少恶人多其务当官尸素尤众弥年历纪竟无丝之功准例班随屡获丘山之施而曾无耻愧逾长贪叨每论设官途规求仕进而不希孝悌取达准拟遭遇便迁或言少一品未脱碧衣待一阶方披朱服遂乃先求笏带预办衫袍今日御则天门，必是加勋一转明朝享正阳观多应赐级一班既而如愿果谐依期必获得之者自谓己力受之者不以为惭报恩之绩未闻知足之情安在至於朝野宴聚公私集会绯服众於青衣象板多於木笏皆荣非德举位罕才纡紫拖青瓴瓦将琼瑶并列怀金佩玉芝兰与萧艾连行不知何者为妍媸何者为美恶臣望自今已後稍节私恩使有善者愈效忠勤无才者咸知勉励自当人皆匪懈官尽奉公士林载清人伦有序矣。其三曰臣昔见有唐御历列职命官国多元刂印之讥人有积薪之叹自陛下临朝践极顿革此风然矫枉过正亦为甚矣。至如六品以下职事清官遂乃方之土芥比之沙砾其有行无闻於十室即预朝流识不及於三隅俄登仕伍斯固比肩咸是举目皆然咸闻翘楚之歌惟见伐檀之刺故都中有谚曰：补阙连车载拾遗平斗量杷推侍御史碗脱校书郎四方流传遂为口实臣闻汉明帝代公主有为子求尚书郎者帝曰：郎官上应列宿非其人则不可竟不之许而多赐之金夫以国仪之尊一郎之贱犹尚慎其所举不以假人况今尸禄谬官其流非一。若遂不加沙汰臣恐有秽皇风其四曰臣闻汉宣帝云：与朕共理天下者其惟良二千石乎！今之刺史是也。移风易俗其寄不轻求瘼字人佥属斯在。然则历观两汉已降迄乎！魏晋之年方伯岳牧临州按部或十年不易或一纪仍留莫不尽其化下之方责以理人之术既而日将月就风加草靡故能化行千里恩渐百成今之牧伯有异，於是倏来忽往蓬转萍流近则累月仍迁远则逾年必徙将厅事为逆旅以下车为传舍或云：来岁入贡多应改职或道今兹会计，必是移藩既怀苟。且之谋何暇循良之用使百城千邑无闻廉杜之歌万国九州罕见赵张之政臣望自今已後刺史非三岁已上不可迁官仍明察功过尤甄赏罚庶弘共理之风以赞垂衣之化疏奏帝并嘉其公直。
    ●卷五百四十四
    ○谏诤部　直谏第十一
    唐薛谦光为左补阙万岁通天二年四夷多遣子入侍其论钦陵阿史德元珍孙万轩等皆因充侍子遂得遍观中国兵威礼乐其後竟为边害谦光上疏曰：臣闻戎夏不杂自古所诫夷狄无信易动难安故斥居塞外不违中国前史所称其来久矣。然而帝德广被有时朝谒受向化之诚请纳梯山之礼贡事毕则归其父母之国导以指南之车此三王之盛典也。自汉魏已後遂革袭衣冠筑室京师不令归国此中叶之故事也。较其利害则三王是而汉魏非论其得失则拒边长而徵质短殷鉴在乎！往代，岂可不怀经远之虑哉！昔郭钦献策於武皇江统纳谏於惠主咸以为夷狄处中夏必为变晋武不纳二臣之远策好慕化之虚名纵其习史汉等书授以五部都尉此皆计之失也。若前事不忘则後代之元龟此臣所以极言而不隐者也。伏惟陛下德洽区外仁被左衽绥怀式遏之方故无遗策岂臣庸浅所敢轻议然而区区之心有所未尽者也。窃惟突厥吐蕃契丹等往因入侍并叨殊奖或执戟丹墀策名戎秩或曳裾庠序高步黉门服改毡裘语兼中夏明习汉法睹衣冠之仪目击朝章知经国之要窥成败於国史察安危於古今识边塞之盈虚知山川之险易或委以经略之功令其展效或矜其首邱之志放使归蕃於国家虽有冠带之名在夷狄广其从横之智虽则慕化之美苟悦於当时而狼子孤恩旋生於过後及归部落鲜不称兵边鄙罗灾实由於此故。《老子》云：国之利器不可以示人在於齐人犹不可以示之况於夷狄乎！谨按楚申公巫臣奔晋而使於吴使其子狐庸为吴行人教吴战阵使之叛楚吴，於是始伐楚取巢取驾克棘入州来子反一岁七奔命其所以能谋楚良以此也。又按。《汉书》桓帝迁五部匈奴於分晋其後卒有刘石之难向使五部不徙则晋祚犹未可量也。鲜卑不迁幽州则慕容无中原之僭。又按。《汉书》陈汤云：天胡兵五而当汉兵一何者兵刃钝弓弩不利今闻颇得汉工犹然三而当一由是言之利兵尚不可使胡人得法况处之中国而使之习见哉！昔汉东平王请太史公书朝臣以为太史公书有战国从横之说不可以与诸侯此则内地诸王尚不可与况外国乎！臣窃计秦并天下及刘项之际累载用兵人户凋以晋惠方之八王之丧师轻於楚汉之地冒顿之全实过於五部之微弱当曩时冒顿之强盛乘中国之虚弊高祖馁厄平城而冒顿不能入中国者何也。非兵不足以侵诸夏力不足以破汾晋其所以解围而纵高祖者为不习中土之风不安中国之美生长碛漠之北以穹庐贤於城邑以毡美於章绂既安其所习而乐其所生是以无窥中国之心者为不生汉故也，岂有心不乐汉而欲深入者乎！刘元海五部离之馀而卒能自振於中国者为少居内地明习汉法非元海悦汉汉亦悦之一朝背诞四人响应遂鄙单于之号窃帝王之宝贱沙漠而不居拥平阳而鼎峙者为居汉故也。向使元海不内徙正当劫边人缯采麴蘖以归阴山之北安能使王弥崔懿反为其用耶当今皇风遐覃含识革面凡在虺性莫不怀驯方使由余效忠日尽节以臣愚虑者国家方传无穷之祚於後脱备预不谨边臣失图则夷狄称兵不在方外非所以肥中国威四夷经营万乘之规贻厥孙谋之道也。臣愚以为愿充侍子一皆禁绝必。若先在中国者亦不可更使归蕃则夷人保疆边邑无事矣。疏奏不纳苏安常冀州武邑人涉猎文史尤明周官及春秋。《左氏传》大定元年投匦上疏曰：臣闻历数在躬握璇玑者哲后天命攸属临宝极者圣人或揖让而升或干戈以定此二涂也。今古共之伏惟皇帝陛下德合天地泽流河海庶物和平万灵充塞臣谓胥庭之化无以过也。陛下钦先圣之顾受嗣子之推让，岂不以极斯大节成此鸿勋应天顺人于今二十馀年臣驰情缃素绎念邱坟窃见女娲氏之代风俗简朴人淳易理垂衣拱手不足可言洎汉朝以惠帝幼冲吕后监抚享国八岁日不暇给虽不传之简策亦焉足道哉！如陛下之在位五星同色四海无波陛下造明堂即宗文祖武之业也。封中岳即万代一时之事也。受宝图即。《河图》雒书之瑞也。功既大矣。业复成矣。即当损其犬马减其服驭观四大其如遗视万乘其。若脱陛下，岂不闻虞舜褰裳周公复辟良以大禹至圣成王既长推位让国其道备焉故舜之於禹事祗亲族旦与成王不离叔父。且族亲何如子之爱叔父何如母之恩今太子孝敬是崇春秋既壮。若使统临宸极何异陛下之身陛下年德既尊宝位将倦几务殷重浩荡心神何不禅位东宫自怡圣体陛下纵日慎一日虽休勿休其。若天意何陛下辍金轮圣神等号是厌倦万几之象此谓天意也。太子以奸臣枉构久已自新相王推位青宫退居朱邸天下闻之莫不讴吟圣代此谓人事也。故知天意人事终我圣朝大臣重禄不言近臣畏罪不谏不能使我君有尧舜之道故书云：后德惟臣不德惟臣此其谓也。臣。又闻自昔明王之孝理天下者不见二姓而俱王也。当今梁定河内建昌诸王等承陛下之荫覆并得封王臣恐千秋万岁之後於事非便臣请黜为公侯任以闲简曹务臣。又闻陛下有三十馀孙今无尺土之封此非长久之计也。臣请四面都督府及要冲州郡分土而王之纵今年尚幼小未闻养人之术臣请择之师傅成其孝敬之道将以夹辅周室藩屏皇家使累业重光享祀不辍斯为美矣，岂不大哉！臣今。又睹外敌侵扰窥觇中国陛下居总章申庙算赫然发怒分阃出师免粟飞刍十室而九烧范铄刃以时系年即士卒不遑府库空竭故兵法曰：兴师十万日费千金此其谓也。陛下。若能告倦万几推位太子分州列郡以王子孙自然四夷闻之系颈面纟专百姓闻之鼓腹击壤史臣书之曰：掩娲燧而迈胥庭後代闻之曰：四三皇而六五帝岂虚也。哉！臣山东草莱耳无击钟鼎食之荣有硕学鸿儒之业臣来时跪而辞父父谓臣曰：丈夫处代君子生年汝当献一谋画一策厥涂不就草木何殊今上有尧舜之德下有稷Ι之位古人有言欲安其家先安其国欲安其亲必先安其君当今天下虽安亦有未然之计故书云：若昔大猷制治於未乱保邦於未危此其谓也。臣母。又谓臣曰：朝亦倚门而望汝暮亦倚门而望汝。若能上干人主进书献说扬名後代以荣父母是吾子也。臣感父母之言明发不寝今故杖策千里徒步三川虽牵拙而无由同献符而穷陛下。若采臣一言之善成国家万代之基臣之恳诚幸甚幸甚疏奏则天召见赐食慰谕而遣之长安二年安常。又上疏曰：臣闻忠臣不顺时而取宠烈士不惜死而偷生故君道不明者忠臣之过欤伏惟皇帝陛下功格四表道大百王昔者先皇晏驾留其顾将以万几殷广令陛下兼知政事虽唐尧虞舜居其位而共工伯鲧在其朝间陛下骨肉之恩阻陛下母子之爱愚臣谓圣情以运祚将衰拯斯大节天下之人谓陛下微弱李氏贪天之功何以年在耄倦而不能复子明辟使忠言莫进奸佞成朋夷狄纷扰屠害黎庶陛下虽纳隍兴念亦何能救此生灵臣闻天下者神尧文武之天下也。昔有隋失驭小人道长群雄驰鹿四海瞻乌皇唐亲事戎旃凤翔参野削平寓县龙飞践极歃血为盟指河为誓非李氏不王非功臣不封陛下虽居正统实因唐氏旧基故。《诗》曰：惟鹊有巢惟鸠居之此言虽小可以喻大陛下自坤生德乘乾作主，岂不以上服天意下顺人心东宫昔在谅阴相王。又非长子陛下恐国嗣将绝所以应其讴歌当今太子追回年德俱盛陛下贪其宝位而忘母子深恩臣闻京邑翼翼四方取则陛下蔽太子之元良枉太子之神器何以教天下母慈子孝焉使天下移风易俗惟陛下思之将何圣颜以见唐家宗庙将何诰命以谒大帝坟陵陛下何故日夜积忧不知锺鸣漏尽臣愚以为天意人事还归李家陛下虽安天位殊不知物极则反器满即倾故语云：当断不断反受其乱此之谓也。陛下不如高揖几务自怡圣躬命史臣以书之令乐府以歌之斯亦太平之盛事也。臣前後所上事条必知陛下不能用但要不可不言臣闻见过不谏非忠臣也。畏死不言非勇士也。臣何惜一朝之命而不安万乘之国哉！故苟利国家虽死可矣。愿陛下辍万几详臣愚见陛下。若以臣为忠则从谏如流择是而用之。若以臣为不忠则斩取臣头以示天下疏奏不纳。
    桓彦范为司刑少卿长安中司仆卿张昌宗坐遣术人李弘泰占相云：有天分御史中丞宋请收付制狱穷理其罪则天不许彦范上疏曰：微臣窃见宋奏张昌宗令李弘泰占有天分及有天子气请禁身勘当恩敕不允者但昌宗无德无才谬承荣宠自宜粉碎肌骨以答殊私岂得包藏祸心有此占相陛下以簪屦恩久不忍先刑昌宗以逆乱罪多自招其咎此是皇天降怒非惟陛下故诛违天不祥乞陛下裁择原其本奏以防事败事败即言奏讫不败则候时为变此乃奸臣诡计疑惑圣人今果遂其所谋陛下何忍不察向。若昌宗措其占相奏後不合更与弘泰往还福复拟禳厄此则期於必遂元无悔心也。纵虽奏闻情实难恕此而可舍谁其可刑陛下党而不诛养成其恶臣恐更有为逆者无人敢言纵使昌宗元无此心今见频遭事迫亦当不日为乱况复先有包。又昌宗经勘当已前其心或防後败虽有此惧势仍倾朝况经两度事彰天恩普皆舍放自亦以为得计人亦以为应运即不劳兵甲天下皆从万方讥之以陛下纵成其乱也。臣闻父在子称尊者尚为逆子君在臣图天分是为逆臣臣逆而不诛社稷其亡矣。伏请行鸾台凤阁三司考竟其罪疏奏不报魏靖为监察御史长安二年十一月上疏曰：臣闻国之纲纪在乎！降杀理道攸寄人命所悬法务於宽刑期尚简犹虑诋欺过制旋滥不归臣远睇前经历探故事刑得其中则风雨顺而阴阳和法失其宜则怨滥兴而灾眚作虐臣酷吏者资矫佞以事君行刻薄以临下矫佞似乎！用意刻薄类乎！无私侮宪害公弄权挠法倚深之奏似公之请既肆氵巧理难听察其周兴来俊臣邱万国俊王弘义侯思止郭弘霸李敬仁彭先觉王德寿张知默者既尧年四凶矣。恣愚骋暴纵虐含毒雠疾在位安忍朝臣罪逐法加刑随意改当其时也。囹圄如市朝廷以目既而神灵不末冤魂有行恶期报祸氵可徵具严天刑以惩乱首臣窃见来俊臣身处极法者以其罗织良善屠舀忠贤籍没以劝将来显戮以谢天下臣。又闻之道路上至圣王傍洎贵臣明明有罗织事矣。俊臣既死推者获功胡元礼超迁裴谈显授中外称庆朝廷载安破其党者既能赏不逾时被其舀者，岂可衔冤累岁。且称反之徒须得反状惟据口辨即请行刑拷楚妄加疑答何限故徐有功以宽平而见忌斛瑟罗以妓女而受拘中外具知枉直斯在借以为喻其馀可详臣。又闻之郭弘霸自刺而唱快万国俊被遮而遽亡霍献可临终膝拳於顶李敬仁将死舌至於脐皆众鬼满庭群妖横道推徵集应。若响随声备在人谣不为虚说伯有昼见殆无以过此亦罗织之一据也。臣以至愚不识大体傥使平反者数人众共详覆来俊臣等所推大狱庶邓艾获申於今日孝妇不滥于昔时恩涣一流天下幸甚疏奏制令来俊臣丘等所推鞫人身死籍没者令三司重简勘其冤滥者雪免张廷为监察御史则天长安四年四月幸兴泰宫欲於白马坡营建佛像廷上疏曰：夫佛者以觉知为义因心而成不可以诸相见故经云：若以色见我以音声求我是人行邪道不能见如来此明如来之果不可外求也。陛下信心归依发弘誓愿壮其塔庙广其尊容已遍于天下久矣。盖有住於相而行布施非最上第一希有之法何以言之经云：若人满三千大千世界七宝以用布施其福甚多。若人於此经中受持乃至四句偈等为他人演说其福胜彼如佛所言陛下倾四海之财殚万人之力穷山之木以为塔极冶之金以为像虽劳则甚矣。费则多矣。而所获福缘不愈於禅房之匹夫沙门之末学受持精进端坐思惟理亦明矣。窃为陛下小之今陛下广树薰修。又置精舍则经云：菩萨作福德不应贪着盖有为之法不足高也。况此营建事殷土木或开发盘砖峻筑基阶或填塞川涧通转采斫辗压虫蚁动盈巨亿岂佛标坐夏之义愍蠢动而不忍害其生哉！今陛下何以为之。又役鬼不可惟人是营通计工匠率土贫窭朝驱暮役劳筋苦骨箪食瓢饮晨炊星饭饥渴所致疾交集岂佛标徒行之义愍畜兽而不忍残其力哉！今陛下何以为之。又营筑之资僧尼是税虽乞丐所致而贫阙犹多郡县徵敛星火过逼或谋计靡所或鬻卖以充怨声溢路和气未洽岂佛标随喜之义愍愚蒙而不忍夺其产哉！今陛下何以为之。且边朔未宁军装日给天下虚竭海内劳敝伏惟陛下慎之重之思菩萨之行为利益一切众生应如是布施则经所谓不住色布施不住声香味触法布施故其福德。若东西南北四维上下虚空不可思量矣。何必勤勤於住相凋苍生之业崇不急之务乎！臣以时政论之则宜先边境蓄府库养人力臣以释教论之则宜救苦厄灭诸相崇无为伏愿陛下察臣之愚行佛之意务以理为尚不以人废言幸甚帝从其言即停作杨齐哲为雒阳县尉长安四年太后幸西京齐哲上书谏曰：臣闻古先哲后咸以为独智不可以任己专欲不可以为众所以树板徵谤悬鼓纳谏思闻过而从善全直言而沃心用能纲纪天下统成大业经曰：无为而理者其舜也。欤夫何为哉！安人之道贵乎！省事也。陛下以大定元年冬迁卷咸京长安三年冬迁雒邑四年。又将西幸圣躬得无劳於车乎！士卒得无敝於暴露乎！扈从僚属ㄈ装而不济随驾商旅栖泊而匪宁东周之人盛怀嗟怨昔者周穆王欲周行天下使皆有车辙马迹祭公谋父作祈招之诗以止王心陛下玉四周金舆三驾车辙马迹虽未出於两都巡狩省方事不师於五载雷动天转海运山移俨彼六龙岁千里此亦近於刑人之力矣。安人之道臣用有疑此邦父老抗表留驾陛下告以吐蕃和亲为词臣愚以为未得也。况吐蕃蕞鬼西隅咫尺自京到雒曾不崇朝陛下乃欲务其艰远惠然从就夫千钧之弩尚不为鼷鼠发机况万乘之君轻为边戍枉驾夫人至贱而不可简至愚而不可欺经曰：可畏非人是人不可欺也。今陛下言此是欺下也。使南史何以书之臣朽才浅学窃为陛下筹之陛下今幸长安也。乃是背逸就劳破益为损何者神都帑藏储粟积年充实淮海漕运日夕流衍地当六合之中人悦四方之会陛下居之国无横费长安府库及仓庶事空缺皆藉京洛转输价直非率户徵科其物尽官库酬给公私縻耗盖亦滋多陛下居之是国有横费人疲重徭由此言之陛下之居长安也。山东之人财力日匮在雒邑也。关西百姓赋役靡加背逸就劳破益为损殷鉴不远伏惟念之。又王者敬授民时所重惟今陛下銮辂以明年正月即涂岁首是就耕之初驾行非务农之意无乃不可乎！
    严善思为给事中神龙元年中宗欲合葬则天皇后於乾陵善思抗疏谏曰：谨按天元房录葬法云：尊者先葬卑者不合於後开入臣伏闻葬则天大圣皇后欲开乾陵合葬然以则天大圣卑於天皇大帝。若欲开陵合葬即是以卑动尊事既违经恐非安稳臣。又闻乾陵玄宫其门以石闭塞其石纵隙铸铁以固其中今。若开陵其门必须钅凿然神明之道体尚幽玄今乃勤众加功诚恐多所惊黩。又。若别开门道以入玄宫即往者葬时神位先定今更改葬为害益深。又以修筑乾陵之後国频有难遂至则天大圣皇后权总万几二十馀年其难始定今乃更加营作伏恐还有难生但合葬非古著作礼经缘情为用无足依准况今事有不安，岂可复修斯制臣。又伏见汉时诸陵皇后多不合葬魏晋已降始有合者然以汉之积年向馀四百魏晋之後祚皆不长虽受命应期有因天假然以循机享德亦在时文但陵墓所安必资圣地後之裔嗣用灵根神灵或有不安後嗣固难长享伏望依汉朝之故事改魏晋之颓纲於乾陵之傍更择吉地取生墓之法别起一陵既得从葬之仪。又成固本之业夫以合葬者缘人私情不合葬者前修故事。若以神道有知幽途自得通会。若以死者无知合之复有何益然以山川精气上为星象。若葬得其所则神安後昌。若葬失其宜则神危後损所以前哲垂范具立葬经欲使生人之道克隆死者之神永泰伏望少回天眷俯鉴臣言行古昔之明规割私情之爱欲使社稷长享天下安凡在怀生孰不庆幸疏奏制令百官详议寻降敕言则天遗命葬乾陵。
    贾虚已为左拾遗中宗神龙元年追赠后父故豫州刺史韦玄贞为上雒郡王虚已上疏谏曰：臣闻孔子曰：惟名与器不可以假人其非李氏而王自古盟书所弃今陛下创制谋始垂范将来为皇王令图子孙明镜兴复未几后族有私臣虽庸愚尚知不可史官执简，必是直书今万姓然闻一善令莫不途歌里颂延颈向风欣然慕化日恐不见太平奈何行私惠使樵夫讥之即先朝赠太原郡王殷鉴不远同生於肤寸寻木起於孽栽诚可惜也。如涣汗既行惮改成命臣望请皇后抗表固辞使天下知引让之风彤管著冲谦之德则是巍巍圣德无得而称疏奏不纳靳常为左拾遗神龙初中宗以时属炎暑制令每隔日方坐常上疏谏曰：臣闻昔汉制反支日亦通奏事。又光武在军躬自览疏明帝抚运夜必读书岂以四序炎寒有妨正理况陛下绍登大位初启中兴六合之内莫不延首倾听威恩未著忠信未孚勤劳者未达沉滞者未举逋逃者未还浮伪者未息兼之郡国凋弊仓廪空虚狱讼犹繁浇淳尚杂外逼凶冠调发未宁内切饥寒衣食不足人思陛下企望太平久矣。陛下固宜兢兢业业居安虑危绝嗜欲之源崇清净之化宵衣旰食以苍生之望简贤任能以救苍生之弊使天下翕然变风变俗奈何以其微热遂阙一日万几之事六合之内不可家到户说必谓陛下安其宫室重以宴忽於黎庶怠於听政复何以达尧心於天下复何以垂令范於後代臣愚窃为陛下有所叹惜帝不纳。
    李邕为左拾遗神龙初上疏曰：盖人有感一餮之惠殒七尺之躯况臣为陛下官受陛下禄而得目之所见口不言之是负恩矣。自陛下亲政日近复在九重所以未闻在外群下窃议道路藉藉皆云：郑普思多行诡惑妄说妖祥惟陛下信之尚见驱使此事。若行必挠乱朝政臣至愚至贱不敢以胸臆对灭天威请以古事为明证孔子云：诗三百一言以蔽之思无邪陛下。若使以普思有奇术可致长生久视之道则爽鸠氏久应得之永有天下非陛下今日可得而求。若以普思可致仙方则秦皇汉武应得之永有天下亦非陛下今日可得而求。若以普思可致佛法则汉明梁武应得之永有天下亦非陛下今日可得而求。若以普思可致鬼神之道则墨翟干宝各献於至尊而二主得之永有天下亦非陛下今日可得而求此皆事涉虚妄历代无效臣愚不愿陛下复行之於明时惟尧舜二帝自古称圣臣观所行故在人事敦睦九族平章百姓不闻以鬼神之道听理天下伏望陛下察之则天下幸甚疏奏不纳。
    宋务先为右卫骑曹参军神龙初以水灾令文武官九品已上直言极谏务先上疏曰：自昔后王乐闻过罔不兴拒忠谏罔不乱何者乐闻过则下情通下情通则政无阙此其所以兴也。拒忠谏则群议壅群议壅则上必孤此其所以乱也。伏见明制令九品已上直言极谏大哉！德音真尧舜用心禹汤之责已也。臣谬参朝列侵沐圣恩敢不竭愚以副圣旨狂言抵禁幸陛下宽而宥之臣尝读书观天人相与之际考休咎冥符之兆有感必应其间甚密是以教失於此变生於彼亦犹影之象形响之赴声动而辄随各以类应。故曰：天垂象见吉凶圣人则之窃见自夏以来水气勃戾天下郡国多罹其灾去前月二十七日雒水暴涨漂损百姓臣谨按。《五行传》曰：简宗庙废祠祀则水不润下矣。夫王者即位必郊祀天地严配祖宗是故鬼神歆飨多获福助自陛下光临宝极绵历炎凉郊庙迟留不时殷荐山川寂寞未议怀柔水之为灾殆因此发臣。又按水者阴类臣妾之道阴气满则水泉迸溢加顷虹霓纷错暑雨滞霪虽丁厥时而汨常度亦阴胜阳之也。恐後庭近习或有离中馈之职干外朝之政伏愿深思天变杜绝其萌。又自春及夏牛多病死疫气浸氵於今未息谨按。《五行传》曰：思之不睿时则有牛祸意者万几之事陛下或未躬视乎！昔太戊有异木生於朝伊陟戒以修德厥妖用殄高宗有飞雉ず於鼎祖已陈以政事殷道再兴此皆视履考祥转祸为福之明镜也。晁错曰：五帝其臣不及则自亲之今朝廷英佐虽多皆莫能仰陛下天光伏愿勤思法官少凝大化宜以万方为念不以声色为娱以百姓为忧不以犬马为乐暂劳宵旰用缉明良，岂不休哉！天下幸甚臣闻三五之辟不能免氵水太平之时不能无小孽供御之道存乎！其人。若细微之怪恬而不怪及祸变成象骇而图之犹水决而缮防病困而求药虽复黾勉亦何救哉！夫灾变应天实系人事故日蚀修德月蚀修刑。若乃雨易或愆则貌言之咎雩宗之法存乎！礼典今暂逢霖雨即闭坊门弃先圣之明训尊後来之浅术时偶中者安足神耶盖当屏翳收津丰隆戢响之日也，岂有一坊一市遂能感召皇天暂开暂闭便欲发挥神道必不然矣。何其谬哉！至今巷议街谈共呼坊门为宰相谓能节宣风雨燮理阴阳夫如是则赫赫师尹是为虚设悠悠苍生复何所望也。自数年已来公私虚竭户口减耗家无接新之储国乏俟荒之蓄陛下不出都邑近观邑市则以为率土之人既庶。且富及至践闾陌视乡亭百姓食犬彘之食者十室而九矣。丁壮尽於边塞孤孀转於沟壑猛吏氵威奋其毒暴徵急敛破其资马困斯佚人穷乃诈或起为奸盗苟事流亡从而刑之良可悲也。臣观今之俗率多轻佻人贫而奢不息法设而伪不止长吏贪冒选举私谒乐多繁氵器尚浮巧稼穑之人少商旅之人众诚愿坦然更化以身先之端本澄源涤瑕荡秽接凋残之後宜缓其力役当久弊之极须训以敦庞良牧树风贤宰革化十年之後生聚方足三代之美，庶几可还臣闻太子者君之贰国之本易有其卦天有其星今古相循率由兹道陛下自登皇极未建元良非以守器承祧养德赞业离明不可辍曜震位不可久空伏愿早择贤能以光储副上安社稷下慰黎元。且亲戚之间谤议所集假令汉帝无私於广国元规切让於中书天下之人安可户说积疑成患凭宠生灾所谓爱之足以害之也。至如左骑常侍德静郡王武三思等诚能辍兹机要授彼清厚禄以富其身蕃锡以称其意国家利器不可以假人朝廷高秩已越於彝等。且夫贪天之功以为己力秘书监郑普思国子祭酒叶静能等或挟小道而登朱紫或因浅术以带银黄既亏国经实悖天道。《书》曰：制理于未乱保邦于未危此诚理乱安危之秋也。伏愿钦祖宗之丕烈惕王业之艰难远佞人亲有德乳保之母妃主之家以时接见无令黩凡此数者今之急务惟陛下留神采纳永保康宁疏奏不省景龙三年为监察御史河南道巡察使以滑州输丁不多配封全广有点充封户者皆归避甚於行役嗟吁满道因上疏奏曰：臣闻分裂土各有方位通邑大都不以封锡前猷未远古义亦深自顷命侯稍殊旧式莫居硗脊专择雄奥徐州贡土方色已乖寝邱辞封让德不嗣其滑州者国之近甸密迩帝畿地出纹缣人多趋射所以列县为七分封为五王赋少於侯租入家倍於输国求诸既往实所未闻每科封丁有甚征役因而失业莫反其居此州土风逃者旧少顷日波良缘封多百姓嗷嗷不堪其弊伏愿稍均封户配馀州下息疲上遵古制则公侯不失於采地流泛得还於故乡诸州封户亦望准此。又徵封使者往来相继既劳传驿甚扰公私诸附租庸每年送纳望停封使以静下人仍编入新格庶为永例。又闻五等崇劳百王盛典自非邢茅懿戚冠邓鸿勋无以誓彼山河畴其爵土近者封建颇缘恩泽功无横草人已分茅遂使沃壤名蕃多入侯国邑收家税半於天府经费不足盖亦有由窃见武德之初建侯故事于时天宝新定王基创开佐命如谋臣如雨然而封者不过十数人今礼乐承平邦家继代有象贤旧德之裔无野战攻城之勤至於命封不合全广论功少於前叶食邑多於往时既减边储亏国用伏惟酌隆姬之前训咨武德之旧章地匪宗盟勋殊社稷不宜加以邑自可宠以虚名如是庶绩其凝彝伦攸叙臣忝当廉问备采风谣灼见不安岂敢自默知必被封家所疾顾尝以报国为心乞择愚言访诸朝宰秋毫有益夕死无恨疏奏不纳四年中宗制东都所造圣善寺更开扩五十馀步以增广僧房计破百姓数百十家老幼称冤者甚众务先上疏谏曰：臣闻有国有家者以恤省为务节用为先故唐尧至化采椽不斫汉文深仁露台罢构。且西方之圣道贵融心使下人不宁匹夫窃叹岂菩萨无相布施如来慈悲本旨哉！陛下罔极孝思崇建佛寺土木之功装严斯毕僧房精舍宴坐有馀禅宇道场经行已足更事开扩夺人便利贫者有沟壑之忧富者无安堵之所幸非急务何至於斯况阳和发生播植伊始兴役丁匹发弃农工一夫不耕必有饥者三时之务安可夺焉臣闻失鬼神之心可因巫祝而谢失君长之心可因左右而谢失父母之心可因亲戚而谢唯失百姓之心不可解也。陛下以万邦为念何用伤一物之心臣虽至愚犹有所惑方今西戎尚梗北虏未羁战士老於边庭後军屯於塞下户流府藏空虚卒然烽候兴一面之虞水旱虐数州之地乘其不意何以御之伏惟陛下体唐尧汉文之用心思菩萨如来之本意惕边卒艰难之弊察下人劳怨之声董逋逃休力役仓廪急农桑杜邪枉之门止侈尚之路诸不急之务一切总停应须扩寺请俟农隙如此则国用充给黎元幸甚疏奏不纳。
    王觌为监察御史神龙初制则天庙日令安国相王与辽阳郡王李多祚登辇夹侍觌上疏谏曰：窃惟庙之礼敕令安国相王与李多祚登乘。且多祚夷人有功於国可加之宠爵，岂可逼奉至尊将帝弟以连衡与吾君而共辇诚恐万方之人不允所望昔汉文帝引赵谈参乘袁盎伏车前曰：臣闻天子所与共六尺舆者皆天下豪英今汉虽乏人陛下独奈何与刀锯之馀共载，於是斥而下之多祚虽无赵谈之累亦非卿相之重不自循省无闻固让岂国之良辅更无其人史官所书将示後代何袁盎之︹谏独微臣之不及惟陛下详择焉帝谓觌曰：多祚虽是夷人缘其有功委以心腹故特令侍辇卿勿复言也。
    ●卷五百四十五
    ○谏诤部　直谏第十二
    唐萧至忠为中书侍郎神龙二年上疏曰：臣闻王者列职分司为人求理求理之道必在用贤得其人则公务克修非其才则厥官如旷官旷则事废事废则人残渐至陵迟率由於此顷者选曹授职致事官人或异才多非德进皆因依贵要互为粉饰苟得是务曾无远图上下相蒙谁肯言及臣闻官爵者公器也。恩亻幸者私惠也。只可金帛富之粱肉食之以存私泽也。若以公器而为私用则公义不行而劳人解体以小私而妨至公则私谒门开而正言路塞纤人号进君子道消日削月卒见凋弊昔馆陶公主为子求郎明帝曰：郎官上应列宿出宰百里苟非其人则民受其殃赐钱十万而已此即至公之道不亏恩私之情无替良史直笔将为美谈于今称之不辍于口者也。臣。又闻唐虞之时建官惟百秦汉之後命爵逾多故官众则事繁人挠则伪起当今列位已广冗员倍多希求未厌日月增数陛下降不訾之泽近戚有无涯之请卖官利己鬻法犭旬私台寺之内朱紫盈满官秩益轻朝纲日坏纤利之辈冒进而莫识廉隅方雅之流知难而敛分邱垄则才者莫用用者不才二者相形之十有其五故人不效力而官为匪人欲求其理实亦难遂臣窃见宰臣贵戚及近侍要官子弟亲眷多居美爵忽事则不存职务恃势则公违宪章徒忝官无益时政陛下。若因循往辙不革前非为弊已成返改难及惟陛下详察之诗云：东人之子职劳不来西人之子粲粲衣服私人之子百僚是试，或以其酒不以其浆佩遂不以其长此言王政不平众官发职私家之子列试於荣班非其才徒长其饣希佩无德而禄有类素餮而诗人之言多存讽刺因国风之有畅冀王道之不偏前人之所讥後王之所戒愿陛下想居安虑危之义行改弦易张之道贵惜爵赏审量材职官无虚授人必为官进大德於枢近退小人於僻法令惟一威恩以信私不害公情无挠法则天下幸甚臣伏见贞观永徽故事宰相子弟多居外职此盖为势要亲戚罕有才艺迎相嘱虚践官荣伏愿陛下远稽古典近遵先圣特降明敕令宰相已下及诸司长官各通内外缌麻已上见任京官九品已上精加简择每家量勒一人在两京馀并改授外官庶望分职四方共宁百姓表里相统遐迩安非直抑强宗分大族亦以退不肖进贤才虽言之稍难而行之甚易其外官有行能久著沦滞未申者望令巡使察名以闻即加进用冀四海之内无复遗才八埏之中同歌圣德帝虽嘉其意竟不能行焉唐绍为左御史台侍御史神龙二年顺天翊圣皇后上言自妃主及五品已上母妻并不因夫子封者请自今迁葬之日特给鼓吹宫官亦准此制许之绍上疏曰：窃闻鼓吹之乐本属军容昔黄帝涿鹿有功以为警卫故摇鼓曲有灵夔吼雕鹗争石坠崖壮士怒之类自昔功臣备礼得用之夫有四方之功所以恩加宠锡假如郊天祀地诚是重仪唯有宫悬本无案架故知军乐所备尚不洽於神钲鼓之音岂得接於闺阃准式公主妃以下葬礼惟有团扇方扇采纬锦障之色加以鼓吹历代未闻。又准令五品官婚葬元无鼓吹惟京官五品得借四品鼓吹为仪今特给五品已上母妻五品官则不当给限便是班秩本因夫子仪饣希乃复过之事非伦次难为定制参详其理不可常行请停前敕各依常典帝不纳。
    辛替否为左拾遗景龙中安乐公主府所补官属多非其才中宗为公主广第宅侈丽过甚并兴佛寺百姓劳敝帑藏为之空竭替否上疏谏曰：臣闻圣人广视听於四方纳讴谣于九有盖欲以上通下达远闻迩信元首惟圣股肱惟良。若此则国可长久时罔灾害者也。臣闻王者牧黎庶建百官莫不慎器与名畏怨重祸不徼诡以求进不贷贿以要荣公侯伯子男五等各以功为後先卿大夫士九品各以德为次第刘毅无卖官之诮仲经无冤爵之谣则格於皇天光於后土何风雨不顺阴阳不和之有哉！臣闻古之建官员不必备九卿以下皆有其位而阙其选赏一人谋乎！三事职一人访乎！群司负宠者畏权门而不入故称赏不僭官不滥士皆完行家有廉节朝廷有馀俸百姓有馀食下忠於上上礼於下委裘而无仓卒之危垂拱而无颠沛之患夫事有惕耳目动心虑作不师古以行於今者盖有之矣。伏惟陛下百倍行赏十倍增官金银不供其印束帛不充於锡何愧於无用之臣何惭於无力之士至於公府补授罕存推择遂使富商豪贾尽居缨冕之流鬻伎行巫或陟膏腴之地一则羊头入兴狗尾生谣将恐巍巍盛唐取讥於後臣闻於古人曰：祸生有胎福生有基伏惟公主陛下之爱女选贤良以嫁之设官职以辅之倾府库以赐之壮第观以居之广池台以嬉之可谓至怜也。然而用不合於古义行不根於人心将恐变爱成憎翻福成祸何者竭人之力人怨也。费人之财人怨也。夺人之家人怨也。爱一女而取三怨於天下使疆场之士不尽力朝廷之士不尽忠人之散矣。独持所爱何所恃乎！向者鲁王赏同诸胥礼等朝臣则亦有今日之福无曩时之祸人徒见其祸不知祸之所来所以祸者宠过於臣子也。去年七月五日徵之矣。今犹事无更改理尚因循而已哉！弃一宅而造一宅忘前祸而忽後祸臣窃谓陛下憎之矣。非爱之也。何利於公主臣闻君以人为本本固则邦宁邦宁则陛下之夫妇母子长相保也。伏惟外谋宰臣为久安久爱以存之不使奸臣贼子以伺之臣闻微不可不防远不可不虑当今疆场危骇仓廪空虚揭干守御之士赏不及肝脑涂地之卒输不充野多食草人不职而方大起寺舍广营地宅伐木屯山不足充梁栋运土塞路不足充墙壁夸古辉今逾章越制百僚钳口四海伤心臣闻释教者以清净为基慈悲为主故常体道以济物不为利欲以损人故常忘己以全真不为荣身以害教三时之月掘山穿地损命也。殚府虚帑损人也。广殿长廊荣身也。损命则不慈悲损人则不济物荣身则不清净岂大圣大神之心乎！臣以为非真教非佛意违时行违人欲自象王西下佛教东传青螺不入於周前白马方行於汉後风流雨散千帝百王饣希弥盛而国弥空保弥重而祸弥大覆车继轨曾不改途晋臣以佞佛取讥梁主以舍身构隙。若以造寺必其为集休养人不足为经邦则殷周已往皆暗乱汉魏已降皆圣明殷周已往为不长汉魏已降为不短臣闻夏为天子三十馀代而周受之周为天子三十馀代而汉受之自汉已後历代可知也。何者有道之长无道之短岂因其穷金玉修塔庙方得久长福祚乎！臣闻於经曰：若菩萨心住於法而行布施如人入暗则无所见。又曰：一切有为法如梦幻泡影如露亦如电臣以为减周琢之费以赈贫人是有如来之德息穿掘之苦以全昆虫是有如来之仁罢营构之直以给边陲是有殷汤之功回不急之禄以购廉清是有唐虞之理陛下缓其所急急其所缓亲未来而У见在失真而冀虚无重俗人之为而轻天子之业臣窃痛之矣。当今出财依势者避役奸讹者尽度为沙弥其所未度者惟贫人与善人将何以作范乎！将何以租赋乎！将何以役力乎！臣以为出家者舍尘俗离朋党无私爱今殖货营生非舍尘俗仗亲树知非离朋党畜妻养子非无私爱是致人以毁道非崇道以救人伏见今之宫观台榭唯京师之与雒阳不曾修饣希犹恐奢丽陛下尚欲填池堑捐苑囿以赈贫人无产业者今天下之寺盖无其数一寺当陛下一宫壮丽甚之矣。用度过之矣。是十分之天下寺有七八陛下何有之矣。百姓何食之矣。虽以阴阳为炭万物为铜役不食之人使不役之士犹尚不给况资於天生地养风动雨润而後得之乎！
    睿宗景元年替否为左补阙上疏陈时政曰：臣闻尝以为古之用度不时爵赏不当破家亡国者口说不如身逢耳闻不如眼见臣请以有唐以来理国之得失陛下之所眼见者以言之惟陛下审之听之择而从之则万岁之业自可致矣。何忧乎！黎庶之不康福祚之不永伏以太宗文武圣皇帝陛下之祖拨乱反正开阶立极得至治之体设简要之方省其官清其吏举天下职司无一虚授用天下财帛无一枉费赏必俟功官必得俊所为无不成所征无不服不多造寺观而福禄自至不多度僧尼而殃咎自灭道合乎！天地德通乎！神明故天地怜之神明之使阴阳不聚风雨合度四人乐其业五遂其成腐粟烂帛填街委巷千里万里贡赋于郊九夷百蛮归款于阙自古有帝皇已来未有。若斯之神圣也。故得享国长久多历年所陛下何不效而则之中宗孝和皇帝陛下之兄嗣先人之业总先人之化不取贤良之言而恣女子之意官爵非择虚食禄者数千人封建无功妄食土者百馀户造寺不止枉费财者数百亿度人不休免租庸者数十万是使国家所出加数倍所入减数倍仓不停卒岁之储库不停一时之帛所恶者逐逐多忠良所爱者赏赏多谗慝朋佞喋喋交相倾动容身不为於朝廷保位皆由於党附夺百姓口中之食以养贪残剥万人体上之衣以涂土木，於是人怨神怒亲忿朋离水旱不调疾疫屡起远迩殊论公私罄然五六年间再三祸乱享国不永终於凶妇寺舍不能保其身僧尼不能护妻子取讥万代见笑四夷此陛下之所眼见也。何不除而改之依太宗文武皇帝之理国则百官以理百姓无忧故太山之安立可致矣。依中宗孝和皇帝之理国则万人以怨百事不宁故累卵之危立可致矣。顷自夏以来霖霪不解荒于垄麦烂於场入秋已来亢旱成灾苗而不实霜损虫伤草莱污潢下人咨嗟未知赈营寺造观日系于时简校试官充台溢署伏惟陛下爱两女为造两观烧瓦运木载土填坑道路流言皆云：用钱百馀万贯惟陛下明君也。无所不见既知。且见知仓有几年之储库有几年之帛知百姓之间可存活乎！三边之士可薄输乎！当今发一卒以御边陲遣一兵以卫社稷多无衣食悉皆饥寒赏赐之间迥无所出军旅骤败莫不由斯而反以百万贯钱造无用之观以贾六合之怨乎！以违万人之心乎！伏惟陛下考阿韦之家宗而不可阿韦之乱政忍弃太宗文武皇帝长久之谋不忍弃中宗孝和皇帝短促之计陛下。又何以继祖宗而观万国昔陛下与皇太子在阿韦之时危亡是惧尝切齿於群凶今贵为天子富有四海而不改群凶之事臣恐复有切齿於陛下者也。陛下。又何以非群凶而诛之臣往见明敕自今已後一依贞观故事。且贞观之时，岂有今日之造寺观加僧尼道士益无用之官行不急之务而乱政者也。臣以为弃其言而不行其事慕其善而不迁其恶陛下。又何以刑於四海往者孝和皇帝之怜悖逆也。为奸人之所误宗晋卿劝为第宅赵履温劝为园亭损数百家之居侵数百家之地工徒斫而未息义兵纷以交驰卒使亭不得游宅不得坐信邪佞之说成骨肉之刑此陛下之所眼见也。今之造观臣必知非陛下公主之本意得无有赵履温之徒将劝为之冀误其骨肉不可不察也。臣闻出家修道者不预其时事专清其身心以虚薄为高以无为为妙依两卷。《老子》视一区天尊无欲无营不损不害何必璇台玉榭宝像珍龛使国困人穷然後为道哉！伏惟陛下行非常之惠权停两观以俟丰年以两观之财为公主施贫穷填府库则公主福应无穷矣。不然臣恐下人怨望不减於前朝。又先朝之时愚智知败人虽有口而不可言言者未发声祸将及矣。韦月将受诛於丹徼燕钦融见杀於紫庭此人皆不惜其身而纳忠於主身既死矣。主亦危焉故先朝诛之陛下赏之是陛下知直言之士有礻卑於国臣今直言亦先代之直惟陛下察之疏奏帝嘉其切直稍迁为右台殿中侍御史。
    吕元泰为并州清源尉景龙二年以缘边镇守稍多不可广修佛寺上疏谏曰：臣闻天地不私於动植所以称其大日月不偏於烛耀所以称其明陛下六合为家万邦作主布慈悲於沙界树功业於玄劫旌宝盖接影都畿凤刹龙宫相望都邑虽宝塔涌出真容再见不足以论其相好不足以并此庄严为万国之福田作群生之因果然释氏真教平等为宗本之以慈悲加之以布施臣顷因行役涉历塞垣人之艰危尽知之矣。缘边镇守数十万众或野戍孤烽迥临沙漠或裹粮带甲远伺烟尘岁月既深衣服久弊形容枯槁无御之用朝夕殷忧有饥寒之色及边荒小鬼微有风尘暂交矢石已闻丧败岂沉谋秘略有谢於种虏乃天恩佛法未覆于士卒之所致也。乃令胡马窥於塞下羽檄传於上京调发师旅忧劳圣虑府藏虚竭百姓疲劳臣每思之痛心疾首伏惟陛下以平施之德成育养之恩回营造之资充疆场之费则如来布施之法也。赐之帛惠及饥冻则如来慈悲之化也。丝纶既行中外胥悦则如来平等之教也。功德既树赏罚斯明将士知恩则三军贾勇犬羊慑息万里无尘自然烽燧罢燃干戈不用天下士女并修耕织徭戍减少府藏充盈则陛下之深恩社稷之大计如来之教不偏於京雒大乘之法遂遍於长沙今广费钱力空修栋宇中下士女直睹庄严边疆戍卒不免饥弊同沐太平之化劳逸以殊俱承雨露之恩荣枯遂隔恐非如来平等之意。又异陛下亭育之恩臣谨按金刚般。若经云：若以色见我以音声求我是人行邪道不能见如来是知大乘之宗声色不见岂释迦之意雕琢为功今之作者臣所未喻臣。又闻黄帝尧舜文王盛德充於宇宙馀芳流于丝竹者乃尽善尽美茅茨土阶叶和万邦亲睦九族之致也。盖非劳构之功佛法之助晋魏越竞梁宋浇漓释教行於中国伽蓝遍于天下然丧乱不绝邦国未安者岂佛教之使然乎！盖好尚非所聚敛过度人不堪命之所致也。汉文惜露台之产化比成康秦皇起阿房之宫祸成倾覆伏愿陛下祖述尧舜宪章文武览帝王之成败验黎庶之安危则天下幸甚自神功之後百姓荐饥臣之所见此之为甚重以林胡叛换六军齐没匈奴侵扰赵定为疆劲卒壮夫死於锋刃少妻弱子遭於驱掠衰老童幼街号巷哭者悲感行路伏惟陛下为之父母可不念之昔者匹妇称孝匹夫称贤哀怨所及尚致霜旱况忠臣孝子伤心泣血者动以万计感於阴阳成其水旱不足怪也。方修寺造塔塑尽尊容峻宇雕墙丹楹刻桷驱役贫贱敛赋鳏寡以求其福臣用为疑臣。又闻匈奴之俗以骑射为业以攻击为务教卒练兵以日系月国之所好经行设斋持戒忍辱捧钵振锡剔染衣至於练习弓矢者十室之中未闻其一以此众战臣窃惑焉伏愿陛下以边疆为虑以百姓为心防之於未萌理之於未乱休力役罢修造恤穷乏劝耕桑爱养战士慎择边将妙选牧宰招携亡则成康文景之风可翘足而致彼毡裘獯鬼之虏何足为忧臣闻主圣臣直有犯无隐诚则愚浅敢不，庶几惟陛下万几之暇少垂听览疏奏不纳。
    吴兢为右补阙景龙三年安乐公主及宗楚客侍御史冉祖雍李共诬安国相王太平公主与饰愍太子连谋兢上疏奏曰：今闻道路云：云：皆言贼臣等窃议以安国相王连谋於重俊共加罗织将欲于法臣既忝职谏吞安敢不奏臣闻庶物不可以自生阴阳以之亭育大宝不可以独守子弟成其藩翰昔武王圣主也。成王贤嗣也。然封建鲁卫以扶社稷所以龟鼎相传七百馀载始皇绝昭襄之业承战争之弊忽先王之典制比宗亲於黔首孤立无辅二代而亡及诸吕用权将倾刘氏朱虚为其心腹绛侯作其瓜牙刘氏复安，岂非宗子之力欤国之安危在于藩屏故设官分职先亲後疏诗云：宗子维城书云：九族既睦自文明之後皇运中衰国之祚裔不绝如线洎陛下龙兴恩被骨肉搜谪窜於炎障复衣冠於庭阙万国欢心孰不庆幸。且安国相王实陛下之同气六合至广亲莫加焉但贼臣等日夜同谋必欲於极法此则祸乱之渐不可不察夫相王之仁孝幽明共知顷遭荼苦哀毁过制以陛下为性命亦陛下之手足夫孝於父母而恶於兄弟者未之有也。若信任邪佞委之於法必伤陛下之恩失天下之望所谓芟刈股肱独任胸臆方涉江汉弃其舟戢可为寒心可为恸哭自昔剪伐枝委权异族者未有不丧其宗社也。何以明之秦任赵高卒致倾败汉委王莽遂成篡逆晋家以自相鱼肉寰瀛鼎沸隋皇以猜忌子弟海县尘飞验之覆车安可重迹是以任之以权虽贵必重夺之以势虽亲必轻臣。又闻之根朽则木枯源涸则流竭子弟者国之根源，岂可使其朽竭哉！先王所以广封树存亲亲使谋孙翼子柯叶硕茂况皇家枝零落无几方之先朝十不存一自陛下登极於今四稔一子以弄兵被诛一子以愆失远任唯此一弟朝夕左右斗粟尺布之刺可不慎焉苍蝇之诗诚可畏也。昔者谤书盈箧难明于主君谗言三至见疑於慈母伏愿陛下降明制晓群邪使忠臣孝子知友于之爱奸佞庸回执谗慝之口下全棠棣之美上慰罔极之心德教加於兆人风化流於千载则群生幸甚臣本布衣匪求官达圣明过听拔齿诤臣不胜受恩之甚谨昧死谠言轻冫卖天威伏增战汗。
    柳泽前为右率府铠曹参军景初姚元之宋所请停孝和朝斜封官数千员及元之等出为刺史太平公主。又时为之言，於是总令复旧职泽上疏谏曰：臣闻药不毒不可以蠲疾词不切不可以补过是以习其甘旨者非摄养之方迩其讠舀佞者积危殆之本臣实愚朴志怀刚厉或闻政之不当事之不直常慷慨关心梦寐怀愤每愿殉身以谏伏死而争但利於社稷有便於君上虽蒙祸被难杀身不悔伏惟皇帝陛下聪明齐圣孝悌通神乐善好谏除繁去惑不迩声色不殖货利仁明睿哲有过於尧舜然而刑政德教或乖於典则。若不革弊易辙塞源拔本愚窃料未臻於泰平伏愿收之於未多复之於未甚则宗庙有福生灵甚幸子孙帝王万代之业也。窃见神龙已来群邪作孽法纲不振纲维大紊实由内宠专命外嬖擅权侧媚奸回乱常纲纪因贵凭宠卖官鬻爵朱紫之荣出于仆妾之口赏罚之命乖於章程之典妃主之门有同商贾举选之署实均屠贩之子悉由邪而谬官黜斥之臣咸因奸而冒进天下思乱社稷几危赖陛下聪明神武拯之将坠此陛下耳目之所亲击固可永为鉴戒者也，岂不为宠授谬误亲习请谒之所致焉可不哀哉！臣闻作法於治犹恐其乱作法於乱谁能救之伏见近来政令不一朝出暮易前夺後与讠宣讠华之论请谒颇行只在斜封投官皆是仆妾汲引悉误先帝眯目前朝岂是孝和情之所怜心之所爱陛下初即位时纳姚元之宋之计所以咸令出之顷日已来。又令叙之将为斜封之人不忍弃也。以为先帝之意不可违也。若斜封之人不忍弃也。是韦月将燕钦融之流亦不可以褒赠也。李多祚郑克之徒亦不可清雪也。陛下何不能忍於此而独能忍於彼使善恶不一也。又斜封之官不承殊泽得免罪戾已沐恩私旬月之中频繁降旨前敕则令至冬处分後敕。又令替人却停使君子道消小人道长为邪者获利为正者锺冤奈何导人以为非劝人以为僻将何以惩风俗将何以正奸邪今海内咸称太平公主令胡僧范曲引此辈将有误於陛下矣。谈议盈耳咨嗟满衢故语曰：姚宋为相邪不如正太平用事正不如邪是年十二月制令选人中被放者各上书陈事许加收擢时有献书者千馀人唯泽上书词有可采大略曰：顷者韦氏阴谋奸臣同恶赏罚紊弛纪纲纷纶政以贿成官因宠进言正者获戾行殊者见疑海内寒心实将莫救赖神明德宗社降灵天讨有罪人用丕保陛下谋神圣勇智聪明安社稷於已危拯黎庶於既溺令庞眉台背欢欣踊跃望圣朝之抚辑听圣朝之德音令陛下蠲烦省徭法明事举万邦恺乐家室胥庆。又闻危者安其位也。亡者保其存也。乱者得其理也。伏惟陛下安不忘危理不忘乱存不忘亡则克享天心国家长保矣。诗云：罔不有初鲜克有终伏惟陛下慎厥终惟其初非礼勿动非礼勿听。《书》曰：惟德罔小万邦惟庆惟不德罔大坠厥宗甚可畏也。甚可惧也。伏惟陛下禁之於亲贵则天下随风矣。制之於宠幸则天下法明矣。诗云：刑于寡妻至于兄弟以御于家邦。若亲贵为之而不禁宠亻幸挠之而见从是政之不常令之不一则奸诈斯乱暴慢生焉虽严刑峻制朝戮暮诛而法不行矣。纵陛下亲之爱之莫。若安之福之也。宠禄之过罪之渐也。非安之也。骄奢之氵危之本也。非福之也。前事之不忘後事之师也。惩恶劝善令之宜也。臣恐陛下席安逸而忘危乱愿陛下精求俊哲朝夕纳诲纵有逆于耳谬于心者无速之以罚姑筹之以道省于厥躬虽木朴忌忤愿恕其直用开谏诤之路也。或有顺于耳便於身者无稽之事求诸非道稽之典训其不附於德必之以法用杜侧媚之行也。有羞氵巧於陛下者遽黜之则氵巧息矣。有忠谠於陛下者遽赏之则忠谠进矣。臣。又闻生於富者骄生於贵者傲石昔曰：臣闻爱子教之以义方不纳於邪骄奢氵逸所自邪也。《书》曰：罔游于逸罔氵于乐穆王有命曰：实前後左右有位之士绳愆纠谬革其非心今诸宫肇建王府初启至於僚友必惟妙择。若因亲旧率情奏请恐非其人惧累於德今骄奢之後流遗未变慢游之乐馀风或存小人弄臣易合於意奇伎氵巧多於心臣恐洽於非德厥兹愈怠。《书》曰：慎简乃僚无以巧言令色其惟吉士仆臣正厥后克正仆臣谀厥后自圣伏愿采温良博闻之士恭俭忠鲠之人任以东宫诸王府官仍请东宫量署拾遗补阙之职令朝夕讲论出入游处授以训诰交修不逮臣。又闻驰骋畋猎令人心发狂名教之中自有乐地承前贵戚鲜克由礼或打球击鼓比周技术或飞鹰奔犬盘游薮泽此其为不道非进德修业之本。《书》曰：内作色荒外作禽荒。又曰：无。若丹朱傲慢游是好朋氵于家用殄厥代伏惟陛下诞降谟训敦劝学业示之以好恶陈之以成败以义制心图之於未萌虑之于未有福禄长享与国并休矣。臣。又闻富不与骄期而骄自至骄不与罪期而罪自至罪不与死期而死自至信矣。哉！明试自诫顷者韦庶人安乐公主武延秀等可谓宠矣。权倾人主威震天下然怙侈灭德神怒人弃，岂不谓爱之太极富之太多不节之以礼不防之以法终转吉为凶变福为祸千人所指无病而死不其然欤。《书》曰：殷鉴不远在彼夏王今陛下何劝，岂非皇祖贻训之则也。今陛下何惩，岂非孝和宠爱之甚也。夫宠爱之心人则不免去其太甚闲以礼节则可矣。今诸王公主驸马亦陛下之为亲爱也。矫枉之道在於厥初鉴诫之义其取不远使观过务善居宠思危庶夙夜惟寅聿修厥德经曰：在上不骄高而不危所以长守贵也。制节谨度满而不溢所以长守富也。富贵不离其身然後能保其社稷。《书》曰：制官惟刑警于有位敢有恒舞于宫酣歌于室时谓巫风敢有犭旬于货色恒于游畋时谓氵风敢有侮圣言逆忠直远耆德比顽童时谓乱风惟兹三风十愆卿士有一于身家必丧邦君有一于身国必亡甚可畏也。甚可惧也。伏惟陛下必察而明之必信而观之有奢僭骄怠者削其禄封朴素修业者赐以车服以勖其心使奉其命臣闻非知之艰行之惟艰。又曰：常厥德保厥位厥德匪常九有以亡伏惟陛下慎之哉！前车之覆实为明证先王之诫可以终吉。若陛下奉伊尹之训崇传说之命不作无益以启私门刑不差赏不滥，则惟德是辅惟仁之怀天禄永终景福是集倘陛下忽精一之德开恩亻幸之门爵赏有差刑法无当则忠臣正士不复谈矣。帝善之命中书省重加详试久之擢拜监察御史。
    魏知古为右骑常侍景二年睿宗女金仙玉真二公主入道有制各造一观虽属季夏盛暑尚营作不止知古上疏谏不纳顷之。又进谏曰：臣闻人以君为天君以人为本人安则正理本固则邦宁自陛下剪除凶逆君临宝位苍生以为朝有新政今风教颓替日甚一日府库空虚人力凋弊造作不息官员日增今诸司试及员外简校等官仅至二千馀人太府之布帛已殚太仓之米粟难给。又金仙玉真等观造作咸非急务臣先奏请停竟仍未止今岁前水後旱五不熟至。若来春必甚饥馑陛下为人父母欲行何道以赈恤之疗饥拯溺须及其时。又突厥为患其来日久本无礼义焉有诚信今虽遣使来请结婚豺狼之心首鼠何定弱则卑顺︹则骄逆属草衰月满弓劲马肥乘中国饥虚在和亲际会倘或窥犯亭鄣国家何以防之臣所论者事甚急切伏愿特垂详察。
    韩朝宗为左拾遗睿宗景中令诸恶少作乞寒胡戏朝宗上疏谏曰：臣闻之。《传》曰：辛有过伊川见被於野者曰：不及百年此其为戎乎！其礼先亡矣。後秦晋迁陆浑之戎于伊川以其中国之人习夷狄之事一言以贯百代可知窃惟王公贵人国之藩翰凡所举措须合典彝今之乞寒滥觞胡俗臣近来听於物议咸言非古作事不法无乃为戎伏愿陛下三思筹其所以。又道路籍籍咸云：皇太子微服亲观此戏。且元良国本苍生是赖轻此驰骤无能蹶况匈奴在邸繁有徒刺客密发亦何可限或忧卒然奔波掩袭无备邂逅惊扰则忧在不测白龙鱼服取困豫。且深可畏也。伏惟陛下爱人治国忧勤庶政令所施为岂徒然耳，岂不以玄象变见疾厉相仍厌甲兵之灾助太阴之气臣诚愚瞽以为无益臣闻皇天无亲惟德是辅未闻兆乱庶求多福太戊修政桑自枯景公善言荧惑退舍彰善伐恶天之道也。伏惟去邪勿疑昭怀以待岂区区末法而能定其休咎哉！帝览而称善特赐以中上考。
    韦凑为太府少卿太极初睿宗为则天皇后於东都建荷泽寺西京建荷恩寺及金仙玉真公主出家造观凑上疏曰：臣闻诸。《易》曰：何以守位曰：仁何以聚人曰：财。然则非财无以建国国之府库非自殖财还资於人赋敛而制也。人之赀产非自然生劳筋苦骨竭力而致也。人所以甘於征赋者知用之不为私也。资以散人人有何怨。若乃用之，或不节之以非公既尽而厚敛则人不堪命鲜不怨叛矣。历观古先有天下者未尝不以薄赋敛省徭役而兴焉征税重人力殚而灭焉并详诸载籍列为龟镜然曩以边烽骤惊戎幕荐兴每应机须颇倾帑藏臣窃计即时库物如此常用略支一岁殊恐不足而观寺兴工土木所料动至巨万更空竭之必不支年矣。顷年天下灾损流行乏绝稍多申奏相继每延圣念总令赈恤更加赋税则人交不堪衣食靡供调敛安出傥边烽尚警戎虏南牧军资粮用将何以济乎！此臣所以深忧也。今营观寺者盖谓修德以禳灾也。以臣寡闻稽诸史册人君修德有异，於是昔殷大戊时桑生朝七日大拱大戊问伊陟陟曰：臣闻妖不胜德帝其修德大戊惧早朝晏退务抚百姓三年远方重译而至者六十国桑日枯殷道中兴此岂造寺观哉！宋景公时荧惑守心公召子韦而问焉子韦曰：其祸当君。虽然可移於相公曰：相所与理国家也。曰：可移於人公曰：人死寡人将谁为君乎！曰：可移於岁公曰：岁饥人饿必死为人君而杀其人谁以我为君乎！子韦曰：君有至德之言三天必三赏君今夕星必徙舍君延二十一岁公曰：子何知之对曰：君有三善故有三赏星必三舍舍行七星星当一年君延年二十一矣。果如子韦之言此由仁发于衷亦非造寺观也。且修德者谓跻万姓於仁寿不犭旬私於一己任忠直退讠舀谀省赋役也。自陛下御极修之久矣。何灾不禳何祥不至而欲忽生灵之重命崇栋宇於空祠足为忧何益圣德此臣窃为陛下不取也。况道德之宗兴乎！玄元皇帝其经曰：圣人後其身而身先外其身而身存以其无私故能成其私此乃抱素守真薄已厚物转税节用清净无为之旨也。今欲困人弊国峻宇雕墙思竭输饰穷壮丽以希至道其可得乎！近古以来修黄老术者汉之文景岂造寺观乎！惟寡欲清心爱人省费而时康俗阜海内晏然此得之矣。秦始皇规一身之乐忘神器之危锐意神仙将图羽化此失之矣。伏愿陛下究道家之旨备不虞之机缓非急之作务实府库以育黎则宝祚愈隆寰瀛永久矣。臣伏见敕停金仙玉真两观以救农时可谓为得矣。今承使司市木仍旧。又大修观内所费不停国用将空何以克济支度一失天下不安帝览而善之。
  </div>
  <div class="pagination">
   <a href="册府元龟_page399.html">
    上一页
   </a>
   <span>
    ...
   </span>
   <a href="册府元龟_page395.html">
    395
   </a>
   <a href="册府元龟_page396.html">
    396
   </a>
   <a href="册府元龟_page397.html">
    397
   </a>
   <a href="册府元龟_page398.html">
    398
   </a>
   <a href="册府元龟_page399.html">
    399
   </a>
   <span class="current-page">
    400
   </span>
   <a href="册府元龟_page401.html">
    401
   </a>
   <a href="册府元龟_page402.html">
    402
   </a>
   <a href="册府元龟_page403.html">
    403
   </a>
   <a href="册府元龟_page404.html">
    404
   </a>
   <a href="册府元龟_page405.html">
    405
   </a>
   <span>
    ...
   </span>
   <a href="册府元龟_page401.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
