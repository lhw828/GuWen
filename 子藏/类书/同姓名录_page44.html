<!DOCTYPE html>
<html>
<head>
    <meta charset="UTF-8">
    <title>同姓名录 - 第 44 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>同姓名录 - 第 44 页/共 50 页</h1>
    <div class="content">　　一永年人特逹博通为河北道按察副使不事苛细严警大吏百姓澟然
　　元同时两张荣
　　一厯城人金末兵起荣率众据济南淄州之地归附太祖授山东行尚书省知济南府事屡战克防绥来流移政绩为天下第一
　　一清州人太祖授元帅左都监从征西域诸国有功加镇国上将军
　　元两史彬
　　一史弼曾祖有胆勇太师穆呼哩兵南下居民被虏蠡守闭城自守彬谓当死中求生乃率乡人数百家诣穆呼哩请降既而州破独彬与同降者得免
　　一史天祥之子江东提刑按察副使
　　元两王思诚
　　一真定人集贤大学士王约之子奉议大夫秘书监著作郎
　　一兖州人至元中为河间路总管治号循良郡庭生嘉禾三本一本九茎一本十六茎一本十三茎茎五六穗僚属欲上进思诚曰吾尝恶人行异政沽美名乃止














　　同姓名录卷十一
<子部,类书类,同姓名录>
　　钦定四库全书
　　同姓名录卷十二　　　　　明　余寅　撰周室同名
　　考春秋评苑等书鲁卫晋郑吴蔡曹滕俱姬姓即后世子孙未尝有冒国号为氏者故得并录姬宜臼　姬夷吾　姬班　姬骄　姬胜姬光　　姬称　　姬胡　姬夀　姬朔姬同　　姬颓　　姬午　姬嘉　姬友姬去疾　姬夷　　姬申
　　传云管蔡郕霍鲁卫毛郜雍曹滕文之昭也邘晋应韩武之穆也又云郑有平惠之勲有厉宣之亲于诸姬为近则鲁卫晋郑吴蔡曹滕诸国命名皆不得相犯今案史记有名宜臼者二一周平王一晋靖侯有名夷吾者二一吴侯屈羽之子一晋惠公有名班者二周匡王曹昭公也有名骄者二周安王晋哀公也有名胜者二郑声公曹武公也有名光者二一晋哀侯为曲沃武公所虏一吴王阖庐为越王句践所杀有名称者二一鲁孝公能顺道诸侯宣王立为鲁后一晋武公以伐灭宗国厘王命为晋君有名胡者二一周厉王使卫巫监谤卒死于彘一蔡叔度之子蔡仲能改行率德复封于蔡有名夀者二一卫宣公之子代太子伋死者一曹文公也有名朔者二一卫惠公譛杀太子而得立者一蔡成侯也有名同者二一鲁庄公其生与桓公同日故名一蔡景侯通太子般之妇而被弑有頽者二一周王子頽大夫边伯等作乱迎立之后为郑虢君所杀一卫公子颓弑怀公而代立在位四十二年是为慎公有名午者三威烈王晋定公曹悼公也有名嘉者三鲁元公郑简公汉武帝所封周子南君也有名友者三郑桓公鲁季友蔡隐太子也有名去疾者三周哀王晋顷公郑灵公之弟也有名夷者四周简王晋昭公曹厘公郑灵公也有名申者四鲁厘公卫戴公蔡文侯蔡昭侯也其在列国不能尽避而晋靖曹昭诸公犹云在平匡诸王之前至若晋昭公即位在景王时实后简王六十余年敢于不避何哉嗟嗟东迁以后王室式微宁独政令不行即一名讳间亦较然可覩矣
　　两汉宗室同名
　　汉宗室多同名者列侯以下不能悉录姑举诸王之表表者两刘交楚元王菑川怀王两刘道楚安王彭城考王两刘襄齐嗣王梁平王两刘遂赵王梁夷王两刘福河间哀王中山宪王两刘贤菑川王胶东哀王两刘喜城阳共王后汉齐顷王两刘延城阳顷王后汉阜陵质王两刘义城阳敬王代刚王两刘武梁孝王城阳惠王两刘景城阳孝王定陶王两刘云城阳哀王东平炀王两刘胜中山靖王后汉平原怀王两刘勃济北王常山王两刘长淮南厉王后汉济隂王两刘登代共王后汉济北节王两刘音梁王胶东顷王两刘授河间顷王胶东共王两刘良河间王后汉赵王两刘元平干缪王后汉梁敬王两刘荣临江闵王后汉沛幽王两刘光鲁安王六安顷王两刘端胶西于王后汉东平顷王两刘昌赵顷王中山哀王两刘尊赵怀王后汉琅邪贞王两刘偃平干顷王真定烈王两刘辅中山顷王后汉沛献王两刘衍前汉楚思王后汉下邳王两刘旦燕剌王长沙炀王两刘舜常山宪王广阳穆王两刘普真定共王后汉北海顷王两刘商泗水思王后汉赵顷王两刘贺泗水戴王昌邑王两刘据戾太子后汉琅邪安王两刘意广陵共王后汉下邳愍王两刘縯淮阳王后汉齐武王两刘康定陶共王后汉济南王两刘兴中山孝王后汉北海靖王两刘淮阳文王更始将军两刘宠后汉乐安王陈敬王两刘如意赵隐王广宗王两刘定国燕王梁敬王三刘嘉燕康王梁荒王汉中王三刘夀齐懿王后汉济北惠王琅邪恭王三刘尚河间嗣王菑川考王后汉任城孝王四刘章城阳景王髙宻顷王后汉齐哀王常山靖王四刘庆鲁孝王河间孝王六安共王后汉清河孝王四刘定六安缪王后汉沛厘王彭城顷王陵贞王五刘建燕灵王齐靖王江都王广阳顷王后汉河间贞王其与王子侯同名者尤众兹举其最竒者有两刘郢客楚夷王土军侯两刘延夀楚王公丘炀侯两刘雄渠胶东王舂陵侯两刘不识济隂哀王蒲领节侯两刘辟彊长乐卫尉河间王两刘千秋氏康侯脩市顷侯两刘万年临乐节侯柳泉炀侯两刘外人山原孝侯乘丘侯两刘异众樊舆思侯郑侯两刘自为栁于侯沈阳侯三刘庆忌鲁孝王平度节侯宁阳安侯三刘终古菑川思王愽阳侯栢畅戴侯三刘罢军管共侯蔺侯郑顷侯三刘充国南城厘侯猇夷侯广乡侯三刘廼始洨节侯东阳顷侯平隄侯三刘利亲剧魁孝侯平的厘侯参户孝侯三刘不害隂安康侯金乡侯就乡侯四刘未央薪馆侯容丘顷侯新昌哀侯临都节侯八刘延年怀昌胡侯安阳节侯歊安侯祝兹侯安定顷侯复阳严侯中乡侯乐都侯夫汉去古未逺宗正之职当兢兢不失而其命名犹然不知顾忌复何以责后世乎
　　晋宗室同名
　　司马景　司马晃　司马缉　司马绰
　　司马祐　司马遵　司马裒　司马义
　　司马融　司马超　司马承　司马恢之
　　余阅晋宗室传沛顺王名景而武帝子城阳怀王亦名景下邳献王名晃而新蔡庄王之嗣孙亦名晃髙阳哀王名缉而济南惠王之次子建威将军亦名缉下邳献王之长子名裒而元帝子琅邪孝王亦名裒汝南威王名祐而南宫县王之嗣子亦名祐武陵忠敬王名遵而成都王頴之嗣子华容县王亦名遵辽东悼惠王之孙又名遵下邳献王之次子良城县王名绰而南顿王宗之长子奉车都尉亦名绰汝南恭王之子散骑常侍名义而毘陵悼王之嗣子亦名义淮陵贞王名融而河间王颙之嗣子乐城县王亦名融齐王冏之长子淮陵王名超而南顿王宗之次子亦名超谯闵王名承而武贲中郎将翼之嗣子南宫县王亦名承彭城敬王之长子名恢之而谯敬王之次子丹阳尹亦名恢之考其属籍不出五服其自相蹈袭若是且不特此而已中丘王名而彭城穆王之孙又名之新蔡庄王之继孙名崇而彭城穆王之孙又名崇之济南惠王之孙汉中太守名康而谯敬王之从子又名康之惠帝冲太孙名尚而谯忠王又名尚之襄阳王名范而河间平王之曽孙游击大将军又名范之河间平王之孙名珍而梁王防之孙太常卿又名珍之淮南忠壮王名允而谯敬王之第三子广晋伯又名允之河间平王之孙名休而谯敬王之第四子荆州刺史又名休之岂増一之字即谓不犯邪夫司马氏支庶不甚繁且骨肉残伤自相夷灭兼之五胡云扰陷没颇多其绍祚延年者落落若星辰然犹相犯之众若此当时袭爵命官逹之朝廷竟不闻有纠正之者何邪
　　后魏宗室同名
　　元丕　元崇　元浑　元忠　元翰　元良元弼　元晖　元衍　元朗　元提　元熈元鉴　元干　元谭　元晔　元融　元诞元顺　元纂
　　后魏初氏托跋自孝文改姓后遂俱称元氏其同名者有两元丕一明元皇帝之子乐平王一武卫将军谓之曾孙东阳王两元崇一陈留王防之子袭爵拜并州刺史一明元皇帝之子建宁王两元浑一彭城王粟之弟宰官尚书一阳平王熈之第二子南平王两元忠一常山王遵之孙城阳公镇西将军一乐良王万夀之孙袭爵为太常少卿两元翰一昭成皇帝之子秦王一太武皇帝之子东平王两元良一卫王仪之子南阳王一乐安王之长子袭爵为镇都大将两元弼一左仆射晖之子广川县子尚书令一济隂王小新成之孙中散大夫两元晖一常山王遵之孙河南尹一陈留王防之孙司宪大夫两元衍一阳平王新成之子广陵侯一北海王详之孙袭爵为通直散骑侍郎两元朗一左仆射顺之子司徒属尝手刃父雠以其首祭父墓一章武王融之子安定郡王两元提一河南王曜之子袭爵为统万镇将一临淮王谭之子袭爵为梁州刺史两元熈一道武皇帝之子阳平王一中山王英之子袭爵为平西将军相州刺史两元鉴一颍川王提之孙袭爵为征虏将军齐州刺史一安乐王长乐之孙袭爵为尚书右仆射两元干一卫王仪之子新蔡公一献文皇帝之子赵郡王两元谭一太武皇帝之子临淮王一赵郡王干之子征虏将军泾州刺史两元晔一扶风王怡之子东海王一咸阳王禧之子桑干王两元融一阳平王新成之孙直閤将军一章武王太洛之孙左光禄大夫两元诞一济隂王小新成之孙袭爵为齐州刺史一髙阳王雍之子昌乐王司州牧三元顺一地干之子毘陵王一任城王云之孙左仆射一常山王遵之曾孙濮阳王三元纂一秦王翰之孙中山王一广平王连之曾孙平州刺史一南安王桢之孙司徒祭酒右列诸人非侄名冒叔即弟名犯兄纷然淆乱畧无讳避谓夷狄之有君吾不信也
　　唐宗室同名
　　按世系表有两李贞一开化郡公一越敬王两李俭一襄武郡公一都水使者两李皎一宋王府司功叅军一武阳郡王两李嶷一越州叅军一宗正主簿两李厚一左金吾引驾押衙一宁化尉两李防一右武卫兵曹叅军一惠庄太子两李兼一宋州长史一济北郡公两李重一永王府叅军一巂州刺史两李羣一福州户曹叅军一连江令两李漳一州刺史一毕王两李瑾一江陵郡公一河东郡王两李恽一蒋王一澧王两李珙一六安公一丰王两李爽一浔阳郡公一黄岩令两李憺一仓部员外一衢王两李庆一黄令一太子中允两李直一吏部郎中一长水令两李顼一普州文学叅军一汝州刺史两李泽一孟州录事叅军一信都郡公两李瓌一汉阳王一襄陵主簿两李玮一顺阳公一朗陵王两李瑗一卢江王一乐安郡王两李韶一东平王一安州刺史两李臻一邠州司法叅军一济国公两李穆一监察御史一嗣赵王两李元一太府少卿一大理评事两李济一宗正卿一桥陵令两李通一左金吾卫大将军一恭王两李钦一张掖郡公一建平郡公两李璲一右卫将军一仪王两李璩一徐州刺史一惠宣太子之子特进两李珍一工部尚书一嗣岐王两李琬一幽州都督一睦州长史两李谓一太常少卿一恭化郡王两李遇一御史中丞一端王两李璥一胶西郡公一嗣郑王两李枢一检校虞部员外郎一上邽县男两李翼一太子賔客陇西县子一嗣虢王两李条一司农少卿一吏部常选两李词一太子賔客一义乌令两李程一敬宗时宰相一钱塘丞两李佩一鸿胪卿一信都郡王两李澄一梁王一嗣纪王两李枵一商州别驾一范阳县男两李偘一亳州叅军一威王两李枞一虞乡丞一松滋尉两李稹一鄢陵令一鄮丞两李栻一宗正卿一宗正少卿两李璠一潞府士曹叅军一嗣蜀王两李绪一沅江主簿一江都郡王两李绸一褒城尉一宻王两李偒一饶州录事叅军一襄城郡王两李实一恒王府叅军一乌程尉两李璘一晋州叅军一永王两李瓉一嘉王府长史一桂管观察使两李璬一成都司户叅军一颍王两李像一扬子丞一文安郡王两李逖一嗣荆王一五原公两李讽一嗣徐王一洪源郡王两李谊一武陵郡公一舒王两李炜一嗣韩王一嗣蒋王两李琰一上庸郡公一棣王两李璿一南海郡公一凉王两李约一兵部员外郎一邵王两李颙一郐国公一吏部常选两李应一榆次令一谯尉两李谅一南康郡公一防王两李诩一信安郡公一晋昌郡王两李津一嗣舒王一河间郡王两李翔一莆田尉一鸿胪卿两李玭一太子詹事一义王两李伷一信州刺史一宜春郡王两李峄一户部侍郎一德王两李岘一肃宗时宰相一益王两李防一蜀悼王一茂王两李臯一湖城主簿一嗣成王户部尚书两李准一玉城尉一庆王府叅军两李清一常山公一新平郡王两李慎一纪王一髙阳郡王两李琮一义阳郡王一奉天皇帝两李良一抚州别驾一丹阳公两李宷一昆山令一乐安郡王两李悰一余姚令一深王两李建一嗣纪王一武威郡王两李一建平王一嗣曹王两李俊一零陵王一济南郡王两李杰一黎国公一国子祭酒两李潓一嗣信王守光禄卿一武功郡王两李润一嗣信王一鄂王两李瓘一嗣许王秘书监一文安郡公两李谦一郢国公梓州刺史一资王两李侠一库部员外郎一国子祭酒两李玠一苍梧郡公一河西郡王两李秘一左散骑常侍一景王两李祐一諌议大夫一蔡王两李逸一嗣岐王一雅王两李防一绛州长史一韩王两李俨一新平郡王一宣城郡王两李汭一清河郡王一昭王两李滋一冯翊郡王一夔王三李昭一防流令一鄅国公一嗣许王三李岑一雅信二州刺史一琏水令一右千牛将军三李让一宻州录事叅军一主客郎中一余姚尉三李瑜一大理评事一郑州刺史一长江令三李造一光州司法叅军一起居舍人一忻王三李伦一河南功曹叅军一太仆卿一安南郡王三李汉一宗正少卿一东阳郡王一靖怀太子三李袆一郇王一信安王一遂王三李伸一国子监主簿一平原郡王一荧阳郡王三李暹一灵州刺史袭广川郡公一汧源尉一韶王三李绚一襄州支使一沔阳尉一南昌郡公三李璹一金城令一广都王一嗣申王三李珪一乐安郡公一咸宁郡公一陈王三李琳一安德郡公一中山郡王一嗣宁王三李询一东安郡公一荆南扬子两税判官一嗣申王三李渉一嗣滕王一宁塞郡王一晋平郡王三李頴一南安王一义乌丞一嗣宁王三李恪一吴王一东平郡王一建王三李系一左清道兵曹叅军一许国公一越王三李侹一平阳郡王一泾王一凉王四李福一嗣楚公一太子太一赵王一和王四李鋭一随州刺史一度支渔阳监事一晋州叅军一嗣申王四李仪一浔阳丞一怀州叅军一国子祭酒一武阳郡王两李守一一开封令一冀州别驾两李方叔一右金吾卫大将军一商州录事叅军两李景悮一蔡国公一庐国公两李少康一睢阳郡太守一唐兴主簿两李建成一宣州士曹叅军一隐太子两李少微一江陵令一雷泽令两李言思一宗正少卿一渠江令两李文通一夀州团练使破蔡州有功一同州司马两李若氷一右金吾将军一太子文学两李少和一江西观察使一王屋主簿两李友谅一延州司马一让皇帝孙两李度一洛交主簿一荣州刺史两李从简一谷城令一濠复等州刺史两李余庆一国子祭酒陇西郡王一嗣濮王两李元裕一邓康王一太常奉礼郎两李绍宗一嗣蒋王一浔阳郡公孙两李元方一周王一醴泉令三李知柔一御史中丞一滑州观察廵官一嗣薛王相昭宗三李公度一灵盐朔方节度使一阳乡尉一吉州文学夫唐宗繁浩相犯者若是其多然不特此也霍王元轨之子定安郡王名纯而宪宗亦名纯蜀王名湛而敬宗亦名湛蜀王湛之孙徐州司户叅军名昻而文宗亦名昻蔡王之曾孙太子家令名炎而武宗亦名炎永王璘之子郕国公名儇而僖宗亦名儇郑王亮之后刑部侍郎名晔而昭宗亦名晔又不特此也其逺祖有讳洪者仕秦为太子太而髙祖之季弟汉王又名洪有讳昙者仕秦为御史大夫而髙祖之曾孙嗣宻王又名昙有讳瑶者为南郡守狄道侯而宗之子鄂王又名瑶有讳信者为大将军陇西侯而蜀王湛之后昭应令及润州司户叅军又俱名信有讳广者即汉武帝时所称飞将军而蒋王恽之后义乌主簿又名广有讳昶者仕凉为太子侍讲而恒山王承干之孙扶风太守又名昶有讳暠者即晋时西凉武昭王追尊兴圣皇帝而淮南王神通之后武都郡公又名暠夫诸宗相犯已非宗正所宜然犹可解曰繁若夫诸帝同者犹可解曰命名在诸宗之后至洪昙等裔孙乃敢不避祖先名则大舛矣吾以为辠在当时之典秩宗者
　　宋宗室同名
　　赵令璠　赵令　赵令　赵仲軏
　　赵仲青　赵仲丞　赵仲璝　赵克勤
　　赵克戒　赵叔海　赵叔倓　赵叔琮
　　赵叔庚　赵叔佀　赵叔潜　赵叔仕
　　按世系表太祖四子太宗九子魏王廷美十子凡三大枝其后俱繁盛昌炽余考其同名者在太祖一枝孙之子有名令璠者二一东头供奉官一太子右内率有名令者二一华原郡公世奉之子武节郎一平阳侯世资之子武翼郎有名令者二一鲁国公世规之子襄阳侯一嘉国公世秩之子朝奉郎在太宗一枝孙辈有两仲軏一惠国公一忠州防御使有两仲青一彭城侯一建州观察使有两仲丞一南阳侯一成州团练使有两仲璝一荣国公一右监门率府率在魏王廷美一枝曽孙辈有两克勤一仪国公一南康侯有两克戒一成国公一髙宻郡公其孙有两叔海一舒国公一左监门率府率有两叔倓一左班殿直一忠训郎有两叔琮一忠训郎一左侍禁有两叔庚一太子右内率府副率一内殿崇班有两叔佀一成忠郎一武翼郎有两叔潜一东头供奉官一忠翼郎有两叔仕一武翼郎一脩武郎二帝一王之后其曽之相同可屈指者如此至耳而下各不减万人其犯者尤众何能悉载大抵忠厚立国享祚久长族属繁故雷同伙势所必至曷足怪焉惜乎封豕长蛇荐食上国徽钦北狩举族沦虏帝胄王孙罹祸烈大宗小宗至是衰替悲夫
　　兄弟同名
　　元新成
　　后魏景穆十二王传云景穆皇帝十四男袁椒房生阳平王新成拜征西大将军后为内都大官尉椒房生济隂王小新成颇有武畧尝率众破库莫奚后为外都大官史称景穆明慧强识好读经史何乃以新成名其两子岂増一小字便谓不犯邪其名子尚尔复何怪乎宗室之多同者邪
　　男女同名
　　刘黄刘元
　　前汉河间献王五世孙刘黄袭封阿武侯赵敬肃王之孙刘元袭封平于王后汉南顿君长女名黄即光武之姊建武二年封为湖阳长公主次女名元与兄仲俱殁于小长安追封新野长公主
　　李敬
　　前录凡三李敬一后汉人有还珠事一隋丰城仓督一唐西川留后与唐太宗女清河公主同名下嫁宁逺将军程怀亮
　　杜慈
　　前秦杜慈仕苻生为尚书郎见十六国春秋蜀汉杜季女杜慈为巴郡虞显妻在烈女三人中见华阳国志
　　刘则
　　前汉宗室凡五刘则一齐文王一陪胶侯一攸舆侯一参侯一钟武侯而代顷王之子年嗣立后与女弟则私通有司劾奏废徙房陵
　　李治
　　唐髙宗名治又女冠李治字季兰中兴间气集云季兰尝与诸贤防开元寺知刘长卿有隂重疾嘲之曰山气日夕佳长卿对曰众鸟欣有托举坐大笑季兰上仿班姬则不足下比韩英即有余
　　张敬
　　后汉安帝废太子为济隂王太仆来厯与符节令张敬等诣鸿都门证太子无过前汉大司马张安世女孙敬为霍氏外属妇霍光子禹谋反当相坐安世痩惧形于色上怪而怜之以问左右乃赦敬以慰其意
　　王业
　　魏王业即刘表外孙位至谒者仆射汉成帝宠赵昭仪诏召成都平阿侯家婢王业等入属昭仪为私婢成帝崩昭仪自知罪恶大乃以大婢赐予业等各且十人以揜其口
　　张脩
　　后汉中郎将张脩尝出使匈奴前汉昌邑哀王有歌舞者张脩等无子又无官名王薨罢归
　　刘陵
　　汉刘陵为光禄大夫即刘殷髙祖见晋书淮南王安有女陵慧有口王爱陵多予金钱为中诇长安约结上左右
　　杨敬
　　唐杨敬太子詹事杨慿之子第进士官太常少卿蜀汉涪县杨充之女名敬为同邑郭孟妻华阳国志载在烈女三人中
　　张瑛
　　南燕慕容德僣即帝位齐郡太守辟闾浑不从叅军张瑛为浑作檄辞多不逊德擒而杀之彤管遗编有女子张瑛作望月诗一首是唐时人
　　李上善
　　唐宗室开化郡公贞之曾孙上善为尚辇直长宗女楚国公主下嫁吴澄江兴元元年请为道士诏可赐名上善是同族又同名也
　　刘英
　　光武第四子楚王英以谋逆废徙丹阳前赵刘聪使大鸿胪李拜太保刘殷长女英为左贵嫔曰太保裔自有周与圣源实别聪大悦赐黄金六十斤
　　李华
　　凡三李华已见前录一北魏都督长史一唐吏部员外郎一宋溧阳孝子与唐睿宗女代国公主同名是刘皇后所生下嫁郑万钧
　　史凤
　　晋史凤为陈州主簿见陈頵传唐史凤宣城妓也待客以等差甚异者有迷香洞神鸡枕锁莲灯次则交红被传香枕八分羊下列以闭门羮待之见常新录
　　刘云
　　汉宗室凡五刘云一齐哀王一东平炀王一挍靖侯一临乡顷侯一柏乡顷侯唐时宫人有刘云能诗见唐诗品彚
　　陈丰
　　赵宋陈丰仙游人绍兴进士知南恩州清俭不扰刘宋鄢阳陈忠女名丰隣人葛勃有美姿丰与村中数女共聚络丝戏相谓曰若得壻如葛勃无所恨
　　杨进
　　宋髙宗时有巨冦杨进号没角牛拥众三十万徃来京西淮南河北侵掠为患宗泽遣人谕以祸福悉招降之后汉广汉王博妻杨进武阳人烈女见华阳国志
　　李淑
　　宋李淑参知政事若谷子官龙图阁学士唐太宗女兰陵公主亦名淑下嫁虎州都督窦怀悊
　　刘芳
　　北魏刘芳为太常卿裁决郊祀礼乐前赵刘曜妻刘氏病甚曜临问之刘泣曰妾叔皑女芳有德色愿备后宫曜许之
　　吕荣
　　元吕荣知易州政尚寛简讼至立决及代民争留之不果为立去思碑唐末吕荣吴人许升妻升遇贼被害荣手刃杀升者以首祭升
　　两汉侯王公主同名
　　汉宗室同名者不特诸侯王有之即公主亦有犯侯王名者如髙祖兄代王名仲而世祖女浚仪公主亦名仲适侯王度前汉菑川懿王之子临朐夷侯齐孝王之孙牟平节侯皆名奴而世祖女平阳公主亦名奴适大鸿胪冯顺后汉济北孝王名次而世祖女平氏公主亦名次但主生于前前汉州乡宪侯羽康恭侯洨孝侯皆名惠而世祖女武安公主亦名惠适征羌侯来棱前汉城阳共王之子东莞侯胶州缪王之子新市侯赵共王之子安国侯皆名吉而显宗女隂安公主亦名吉后汉顺帝名保而肃宗女脩武长公主亦名保但顺帝在后前汉菑川靖王之子缾侯名成而肃宗女共邑公主亦名成光武族祖苍梧太守河间安王皆名利而肃宗女临颍公主亦名利适即墨侯贾建前汉中山孝王后汉北海靖王皆名兴而肃宗女闻喜公主亦名兴后汉沛孝王名广而和帝女汝阳长公主亦名广后汉梁恭王名坚而顺帝女颍隂长公主亦名坚夫临朐牟平犹曰列侯而即墨闻喜则犯诸王矣济北中山犹曰疎属而汝阳则犯近属矣且髙祖兄仲百世之下犹知之矧昭代乃敢不避此何説邪
　　女人同名
　　赵飞鷰
　　世皆知汉成帝赵皇后体轻善歌舞号曰飞鷰而不知武帝时已有一赵飞鷰晋书舆服志云世祖挺英雄之畧总文景之资扬霓拂翳皮轩记鼓横汾河而祀后土登泉而祭昊天奉常献仪谓之大驾车千乘而骑万匹以幸姬赵飞鷰置属车间豹尾中
　　赵五娘
</div>
    <div class="pagination">
<a href="同姓名录_page43.html">上一页</a><span>...</span><a href="同姓名录_page39.html">39</a><a href="同姓名录_page40.html">40</a><a href="同姓名录_page41.html">41</a><a href="同姓名录_page42.html">42</a><a href="同姓名录_page43.html">43</a><span class="current-page">44</span><a href="同姓名录_page45.html">45</a><a href="同姓名录_page46.html">46</a><a href="同姓名录_page47.html">47</a><a href="同姓名录_page48.html">48</a><a href="同姓名录_page49.html">49</a><span>...</span><a href="同姓名录_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
