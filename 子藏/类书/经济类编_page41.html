<!DOCTYPE html>
<html>
 <head>
  <meta charset="utf-8"/>
  <title>
   经济类编 - 第 41 页/共 74 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   经济类编 - 第 41 页/共 74 页
  </h1>
  <div class="content">
   谏不破突厥疏　臣闻有虞和平苗人逆命殷宗大化鬼方不宾则戎狄侵轶其来远矣汉髙祖纳娄敬之议与匈奴和亲妻其宗女赂以巨万冒顿益骄邉冦不止则远荒之地防犷之俗难以徳绥可以威制而降自三代无闻上策今匈奴不臣扰我亭障皇赫斯怒将整元戎臣闻方叔帅师功歌周雅去病耀武勲烈燕山则万里折冲在于择将春秋谋元帅取其阅礼乐敦诗书晋臣杜元凯射不穿札而建平吴之勲是知中权制谋不在一夫之勇其蕃将沙咤忠义等身虽骁悍志无远图此乃骑将之才本不可以当大任且师出以律将军死绥秦尅长平赵子受戮胡去马邑王恢坐诛则弃军有刑古之常典近者呜沙之役主将先逃轻挫国威须正邦宪又其中军既败阵乱矢穷义勇之士犹能死战功合纪录以劝戎行赏罚既明将士尽节此擒敌之术也臣闻以蛮夷攻蛮夷中国之长算故陈汤统西域而郅支灭常惠挫乌孙而匈奴败请购辨勇之士班傅之俦旁结诸蕃与图攻取此又犄角之势也臣闻昔置新秦以实塞下宜因古法募人从邉选其胜兵免其行役次庐伍明敎令则攻习戎事究识夷险其所虏获因而赏之近战则守家远战则货利趋赴锋镝不劳训誓朝赋杨州夕歌杖杜十年之后可以久安臣闻汉拜郅都匈奴避境赵命李牧林胡远窜则逆方之安危邉城之胜负地方千里制在一贤其邉州刺史不可不慎择得其人而任之搜乗训兵屯田积粟谨候烽燧饰练戈矛来则惩而御之去则备而守之此又古之善经也去嵗亢旸天下不稔利在保境不可穷兵使内郡黔黎各安其业择其宰牧轻其徭赋事无过举爵不以私爱人之财节其浮侈惜人之力不广台榭察地利天时以趋耕获命秋狝冬狩以敎战阵则数年之后有勇知方帑蔵山积金革犀利然后整六军絶大漠电击万里风扫二庭斩蹛林之首悬藁街之邸使百蛮震怖五兵蔵戢则上合天时下顺人事理内以及外绥近以来远以惠中国以尽四方臣少慕文儒不习军旅竒正之术多愧前良献替是司轻陈瞽议
　　狄仁杰谏止征夷疏　天生四夷皆在先王封域之外故东距沧海西隔流沙北横大漠南阻五岭此天所以限夷狄而隔中外也今三代声敎之所不及者国家尽兼之矣若复邀功絶域不务安人此秦王汉武之所行非五帝三王之事业也近者频嵗出师西戍四镇东戍安东调日加百姓虚弊今闗东饥馑蜀汉逃亡人不复业相率为盗本根一摇忧患不浅昨贞观中克平九姓复立思摩使统诸部得推亡固存之义无远戍劳人之役此近日之令典经邉之故事也窃谓宜平斛瑟罗委之四镇继髙氏絶国使守安东省军费于逺方并甲兵于塞上使夷狄无侵侮之患则可矣何必穷其窟穴与蝼蚁校长短哉但当敕邉兵谨守备远斥聚资粮待其自致然后击之以逸待劳则战士力倍以主御客则我得其便坚壁清野则冦无所得如此数年可使三虏不击而服矣时蜀州每嵗遣兵戍姚州路险而逺死亡者多蜀州刺史张东之上言姚州荒外自以为州未尝得其盐布之税甲兵之用而空竭府库驱率平人受役蛮夷肝脑涂地臣窃为国家惜之请并庐南诸镇一切废省置关卢比非奉使者无得交通往来疏奏不纳宋赵普请班师疏　伏覩今春出师将以收复幽蓟屡闻克捷深快舆情然晦朔荐更已及初夏尚稽克复属在炎蒸飞挽甚烦战鬬未息王师渐老吾民亦疲夙夜思之颇增疑虑伏况陛下英谋电断洪化神驰自前懐徕闽浙混一诸夏大振英声十年之间遂臻康济蠢兹獯鬻诚非我敌葢以本无礼义复处穷荒迁徙鸟举难得而制自古圣王置之度外恣其处逐水草实以禽兽畜之伏料圣明何足介意窃虑邪謟之辈蔽睿聪致兴不急之师颇涉无名之举臣尝披载籍颇识前言窃见汉武帝时主父偃徐乐严安所上书及唐相姚元崇献明皇十事忠言至论可举而行伏望万机之余一赐观览其失不远虽悔何追臣窃念大发骁雄往殱凶丑百余万之生聚飞挽而供数十州之土田耕桑半失兹所谓以明珠而弹雀因鼷鼠而发机所失者多所得者少况得少之中既难为益失多之外复有他虞又闻战者危事难保其万全兵者凶器深戒于不戢所系甚大不可不思臣又闻上圣之人不凝滞于物事无固必理贵变通前书有兵久生变之言此可以深虑也茍更图淹缓转失机宜旬朔之间便涉秋序臣又虑内地先困邉境早凉虏则弓劲马肥我则人疲师老恐于此际或误指踪臣方冒宠以守藩独献言而阻众葢以暮景残光所余无几酬恩报国正在此时伏望速诏班师无容翫冦臣复有万全之防愿达四聪之听唯陛下精调御膳保养圣躬惠绥疲羸使之富庶自然邉烽不警外户不扄率土归仁四夷慕化殊方异俗相率来庭蠢彼契丹独将焉往又何劳民动众卖犊买刀有道之事易行无为之功最大如斯吊伐是为万全臣又思之陛下非次兴兵亦恐出于偏听贪功之辈专务倾邪意为身谋岂思大计但欺君而是念实害政以自居事成则获利于身未成则贻忧于国茍至于此为之奈何昨者直取幽州未审谁画其防虚实之効悉已彰明望推其人寘之刑典庶昭圣徳以厌羣情俾奸伪之心于兹知惧忠良同徳皆务竭诚臣欲露肺肝先寒毛髪迟疑数日未敢措辞又念往哲垂终尚闻尸谏微臣未死安敢面防然知逆耳之言非是安身之计其如位髙禄厚才薄命轻将酬国士之知岂比众人之报投荒弃市甘俟于显诛窃宠偷安不宁于方寸惟期至圣曲照愚
　　张齐贤谏北征疏　方今海内一家朝野无事关圣虑者岂不以河东新平屯兵尚众幽燕未下辇运为劳以生灵为念乎臣每料之此不足虑也自河东初降臣节权知忻州捕得契丹纳米专典皆自山后转般以援河东以臣料契丹能自备军食则于太原非不尽力然终为我有者葢力不足也河东初平人心未固岚宪忻代未有军寨入冦则田收顿失扰邉则守备可虞而反保境偷生畏威自固及国家守要害増壁垒左控右扼疆事甚严恩信已行民心已定乃于鴈门阳武谷来争小利此则戎狄之智力可料而知也取人举事动在万全百战百胜不若不战而胜若重之谨之则契丹不难胜燕蓟不足取自古疆场之难非尽由戎狄亦多邉吏扰而致之若縁邉诸寨抚御得人但使峻垒深沟畜力养鋭以逸自处宁我致人此李牧所以称良将于赵用此术也所谓择卒未如择将任力不及任人如是则邉鄙宁矣邉鄙宁则辇运减辇运减则河北之民获休息矣民获休息则田业増而蚕织广务农积谷以实邉用且戎狄之心固亦择利避害安肯投诸死地而为冦哉臣又闻家六合者以天下为心岂止乎争尺寸之事角夷狄之势而已是故圣人先本而后末安内以养外人民本也边儌末也中夏内也边儌外也是知五帝三王未有不先根本者也尧舜之道无他焉广推恩于天下之民尔推恩者何在乎安而利之民既安利则强邻敛袵而至矣陛下爱民利天下之心真尧舜也臣所虑羣臣所闻多以纎微之利尅下之术侵苦穷民以为功能者彼为此效相习已久至于生民疾苦见之如不见闻之如不闻敛怨速尤无大于此伏望谨择通儒分路采访两浙江南荆湖西川河东有伪命日赋敛苛重者改而正之因而利之使赋税课利通济可经久而行为圣朝定法除去旧弊天下诸州有不便于民事委长史闻奏如敢循常不以闻白当严加典宪使天下耳目皆知陛下之心戴陛下之惠此以徳懐远以惠利民则幽燕割据之君沙漠弄兵之将擒之与屈膝在术内尔
　　夏竦知泾州兼经畧使上奏　继迁当太宗时遁逃穷蹙而累嵗不能勦灭先帝惟戒彊吏谨烽严卒乗来即逐之去无追捕然自灵武陷没银绥割弃以来假朝廷威灵其所役属者不过河外小羌尔况徳明元昊相继猖獗以继迁穷蹙比元昊富实势可知也以先朝累胜之士较当今关东之兵勇怯可知也以兴国习战之帅方今沿邉未试之将工拙可知也继迁窜伏平夏元昊窟穴河外地势可知也若分兵深入糗粮不支进则贼避其锋退则敌蹑其后老师费粮深可虞也若穷其巢穴须涉大河长舟巨舰非仓卒可具若浮囊挽绠聨络而进我师半济贼乗势掩击未知何谋可以捍御臣以为不较主客之利不计攻守之便而议追讨者非良防也因条上十事一敎习强弩以为竒兵二羁縻属羌以为藩篱三诏嘉勒斯赉并力破贼四度地势险易远近砦栅多少而增减屯兵五诏诸路互相应援六募士人为兵以代东兵七増置弓手壮丁以备城守八并并邉小砦以完兵力九听关中民入粟赎罪以赡邉计十损并邉冗兵冗官以纾馈饷朝廷多采用之然是时邉臣多议征讨反以竦为怯
　　苏轼代张方平谏用兵书　臣闻好兵犹好色也伤生之事非一而好色者必死贼民之事非一而好兵者必亡此理之必然者也夫惟圣人之兵皆出于不得已故其胜也享安全之福其不胜也必无意外之患后世用兵皆得已而不已故其胜也则变迟而祸大其不胜也则变速而祸小是以圣人不计胜负之功而深戒用兵之祸何者兴师十万日费千金内外骚动殆于道路者七十万家内则府库空虚外则百姓穷匮饥寒逼迫其后必有盗贼之忧死伤愁怨其终必致水旱之报上则将帅拥众有跋扈之心下则士众久役有溃叛之志变故百出皆由用兵至于兴事首议之人防谪尤重葢以平民无故縁兵而死怨气充积必有任其咎者是以圣人畏之重之非不得已不敢用也自古人主好动干戈由败而亡者不可胜数臣今不敢复言请为陛下言其胜者秦始皇既平六国复事胡越戍役之患被于四海虽拓地千里远过三代而坟土未干天下怨叛二世被害子婴被擒灭亡之酷自古所未尝有也汉武帝承文景富溢之余首挑匈奴兵连不解遂使侵夺及于诸国嵗嵗调发所向成功建元之间兵祸始作是时蚩尤旗出长与天等其春戾太子生自是师行三十余年死者无数及巫蛊事起京师流血僵尸数万太子父子皆败班固以为太子生长于兵与之终始帝虽悔悟自克而殁身之恨已无及矣隋文帝既下江南继事夷狄炀帝嗣位此心不衰皆能诛灭强国威振万里然而民怨盗起亡不旋踵唐太宗神武无敌尤喜用兵既已破灭突厥髙昌吐谷浑等犹且未厌亲驾辽东皆志在立功非不得已而用其后武氏之难唐室陵迟不絶如线葢用兵之祸物理难逃不然太宗仁圣寛厚克己裕人几至刑措而一之后子孙涂炭此岂为善之报也哉由此观之汉唐用兵于寛仁之后故其胜而仅存秦隋用兵于残暴之余故其胜而遂灭臣每读书至此未尝不掩卷流涕伤其计之过也若使此四君者方其用兵之初随即败衂惕然戒惧知用兵之难则祸败之兴当不至此不幸每举辄胜故使狃于功利虑患不深臣故曰胜则变迟而祸大不胜则变速而祸小不可不察也昔仁宗皇帝覆育天下无意于兵将士惰偷兵革朽钝元昊乗间窃发西鄙延安泾原麟府之间败者三四所丧动以万计而海内晏然兵休事已而民无怨言国无遗患何者天下臣庶知其无好兵之心天地鬼神谅其有不得已之实故也今陛下天锡勇智意在富强即位以来缮甲治兵伺邻国羣臣百寮窥见此指多言用兵其始也弼臣执国命者无忧深思逺之心枢臣当国论者无虑害持难之识在台谏之职者无献替纳忠之议从微至着遂成厉阶既而薛向为横山之谋韩绛效深入之计陈升之吕公弼等隂与之协力师徒丧败财用耗屈较之宝元庆厯之败不及十一然而天怒人怨邉兵背叛京师骚然陛下为之旰食者累月何者用兵之端陛下作之是以吏士无怒敌之意而不直陛下也尚赖祖宗积累之厚皇天保祐之深故使兵出无功感悟圣意然浅见之士方且以败为耻力欲求胜以称上心于是王韶搆祸于熙河章惇造衅于横山熊本难于渝泸然此等皆戕贼已降俘累老弱困弊腹心而取空虚无用之地以为武功使陛下受此虚名而忽于实祸勉强砥砺奋于功名故沈起刘彛复发于安南使十余万人暴露瘴毒死者十而五六道路之人毙于输送赀粮器械不见敌而尽以为用兵之意必且少衰而李宪之师复出于洮州矣今师徒克捷鋭气方盛陛下喜于一胜必有轻视四夷陵侮敌国之意天意难测臣实畏之且夫战胜之后陛下可得而知者凯旋捷奏拜表称贺赫然耳目之观耳至于远方之民肝脑屠于白刃筋骨絶于餽饷流离破产鬻卖男女薰眼折臂自经之状陛下必不得而见也父孝子孤臣寡妇之哭声陛下必不得而闻也臂犹屠杀牛羊刳脔鱼鼈以为膳羞食者甚美死者甚苦使陛下见其号呼于挺刃之下宛转于刀几之间虽八珍之美必将投筯而不忍食而况用人之命以为耳目之观乎且使陛下将卒精强府库充实如秦汉隋唐之君既胜之后祸乱方兴尚不可救而况所在将吏罢软凡庸较之古人万万不逮而数年以来公私窘乏内府累世之积扫地无余州县征税之储上供殆尽百官廪俸仅而能继南郊赏给久而未办以此举动虽有智者无以善其后矣且饥疫之后所在盗贼蠭起京东河北尤不可言若军事一兴横敛随作民穷而无告其势不为大盗无以自全邉事方深内患复起则胜广之形将在于此此老臣所以终夜不寐临食而叹至于恸哭而不能自止也且臣闻之凡举大事必顺天心天之所向以之举事必成天之所背以之举事必败葢天心向背之迹见于灾祥丰歉之间今自近嵗日蚀星变地震山崩水旱疠疫连年不解民死将半天心之向背可以见矣而陛下方且断然不顾兴事不已譬如人子得过于父母唯有恭顺静思引咎自责庶几可解今乃纷然诘责奴婢恣行棰楚以此事亲未有见赦于父母者故臣愿陛下远览前世兴亡之迹深察天心向背之理絶意兵革之事保疆睦隣安静无为固社稷长久之计上以安二宫朝夕之养下以济四方亿兆之命则臣虽老死沟壑瞑目于地下矣昔汉祖破灭羣雄遂有天下光武百战百胜祀汉配天然至白登被围则讲和亲之议西域请吏则出谢絶之言此二帝者非不知兵也葢经变既多则虑患深逺今陛下深居九重而轻议讨伐老臣庸懦私窃以为过矣然人臣纳説于君因其既厌而止之则易为力迎其方鋭而折之则难为功凡有血气之伦皆有好胜之意方其气之盛也虽布衣贱士有不可夺自非智识特达度量过人未有能勇于奋发之中舍己从人惟义是听者也今陛下盛气于用武势不可回臣非不知而献言不已者诚见陛下圣人寛大听纳不疑故不敢以众人好胜之常心望于陛下且意陛下他日亲见用兵之害必将哀痛悔恨而归咎左右大臣未尝一言臣亦将老且死见先帝于地下亦有以借口矣惟陛下哀而察之
　　元成帝时宋隆济累攻围贵州不解刘深等粮尽道梗不通遂引兵还隆济复率众邀之辎重委弃士卒杀伤殆尽南台御史中丞陈天祥上书諌曰八百媳妇乃荒裔小夷取之不足以为利不取不足以为害而刘深欺上罔下帅兵伐之经过八畨纵横自恣中途变生所在皆叛既不能制乱反为乱众所制食尽计穷仓皇退走丧师十八九弃地千余里朝廷再四省之兵使刘二拔都总督以圗收复湖南湖北大发运粮丁夫众至二十余万况当农时驱此愁苦之人往逥数千里中何事不有比闻从征败卒言西南诸夷皆重山复岭陡涧深林其窄隘处仅容一人一骑上如登髙下如入井贼若乘险邀击我军虽众亦难施为或诸蛮逺遁阻隘以老我师进不得前旁无所掠将不战自困矣且自征伐倭国占城交缅诸夷以来近三十年未尝有尺土一民之益计其所费可胜言哉去嵗西往及今此举何以异之乞早正深罪仍下明诏招谕彼必自相归顺不须逺劳王师与小丑争一旦之胜负也今为之计宜驻兵近境多市军粮内安外固渐次服之此王者之师万全之利也苟谓业已如此欲罢不能亦当详审成败算定而行彼诸蛮皆乌合之众必无乆能同心捍我之理但急之则相救缓之则相疑以计使之互相讐怨待彼有可乘之隙我有可动之时徐命诸军数道俱进服从者怀之以仁抗敌者威之以武恩威兼济功乃易成若复舍恩任威深蹈覆辙恐他日之患有甚于今日者也不报遂谢病去
　　説止征伐【十则】
　　苏秦説齐闵王曰臣闻用兵而喜先天下者忧约结而喜主怨者孤夫后起者借也而远怨者时也是以圣人从事必借于权而务兴于时夫权借者万物之率也而时势者百事之长也故无权借倍时势而能事成者寡矣今虽干将莫邪非得人力则不能割刿矣坚箭利金不得机之利则不能远杀矣矢非不铦而剑非不利也何则权借不在焉何以知其然也昔者赵氏袭卫车舎人不休传卫国城割平卫八门土而二门堕矣此亡国之形也卫君跣行告愬于魏魏王身被甲底剑挑赵索战邯郸之中骛河山之间乱卫得是借也亦收余甲而北面残刚平堕中牟之郭卫非强于赵也譬之卫矢而魏机也借力魏而有河东之地赵氏惧楚人救赵而伐魏战于州西出梁门军舎林中马饮于大河赵得是借也亦袭魏之河北烧棘蒲队黄城故刚平之残也巾牟之堕也黄城之坠也棘蒲之烧也此皆非赵魏之欲也然二国劝行之者何也卫明于时权之借也今世之为国者不然矣兵弱而好敌强国罢而好众怨事败而好鞠之兵弱而憎下人地狭而好敌大事败而好长诈行此六者而求霸则远矣臣闻善为国者顺民之意而料兵之能然后从于天下故约不为人主怨伐不为人挫强如此则兵不费权不轻地可广欲可成也昔者齐之与韩魏伐秦楚也战非甚疾也分地又非多韩魏也然而天下独归咎于齐者何也以其为韩魏主怨也且天下徧用兵矣齐燕战而赵氏兼中山秦楚战韩魏不休而宋越专用其兵此十国者皆以相敌为意而独举心于齐者何也约而好主怨伐而好挫强也且夫强大之祸常以王人为意也夫弱小之殃常以谋人为利也是以大国危小国灭也大国之计莫若后起而重伐不义夫后起之借与多而兵劲则是以众强敌罢寡也兵必立也事不塞天下之心则利必附矣大国行此则名号不攘而至霸王不为而立矣小国之情莫如谨静而寡信诸侯谨静则四邻不反寡信诸侯则天下不卖外不卖内不反则稸积朽腐而不用币帛矫蠧小国道此则不祠而福矣不贷而见足矣故曰祖仁者王立义者霸用兵穷者亡何以知其然也若吴王夫差以强大为天下先袭郢而栖越身从诸侯之君而卒身死国亡为天下戮者何也此夫差平居而谋王强大而喜先天下之祸也昔者莱莒好谋陈蔡好诈莒恃越而灭蔡恃晋而亡此皆内长诈外信诸侯之殃也由此观之则强弱大小之祸可见于前事矣语曰骐骥之衰也驽马先之孟贲之倦也女子胜之夫驽马女子筋力骨劲非贤于骐骥孟贲也何则后起之借也今天下之相与也不并灭有能案兵而后起寄怨而诛不直防用兵而寄于义则霸天下可局足而须也明于诸侯之故察于地形之理者不约亲不相质而固不趋而疾众事而不反交割而不相憎俱强而加以亲何则形同忧而兵趋利也何以知其然也昔者燕齐战于桓之曲燕不胜十万之众尽胡人袭燕楼烦数县取其牛马夫胡之与齐非素亲也而用兵又非约质而谋燕也然而甚于相趋者何也形同忧而兵趋利也由此观之约于同形则利长后起则诸侯可趋役也故明主察相诚欲以霸王为志则战攻非所先战者国之残也而都县之费也残费已先而能从诸侯者寡矣彼战者之为残也士闻战则输私财而富军市输饮食而待死士令折辕而炊之杀牛而觞士则是路窘之道也中人祷祝君翳酿通都小县置社有市之邑莫不正事而奉王则此虚中之计也夫战之明日尸死扶伤虽若有功也军出费中哭泣则伤主心矣死者破家而葬夷伤者空财而共药完者内酺而华乐故其费与死伤者钧故民之所费也十年之田而不偿也军之所出矛防折镮铉絶伤弩破车罢马亡矢之太半甲兵之具官之所私出也士大夫之所匿厮养士之所窃十年之田而不偿也天下有此再费者而能从诸侯者寡矣攻城之费百姓理防蔽举冲橹家杂总身窟穴中罢于刀金而士困于土功将不释甲朞数而能防城者为亟耳上倦于敎士断于兵故三下城而能胜敌者寡矣故曰彼战攻者非所先也何以知其然也昔智伯瑶攻范中行氏杀其君灭其国又西围晋阳吞并二国而忧一主此用兵之盛也然而智伯卒身死国亡为天下笑者何谓也兵先战攻而灭二子之患也昔者中山悉起而迎燕赵南战于长子败赵氏北战于中山克燕军杀其将夫中山千乗之国也而攻万乗之国二再战比胜此用兵之上节也然而国遂亡君臣于齐者何也不啬于战攻之患也由此观之则战攻之败可见于前事矣今世之所谓善用兵者终战比胜而守不可防天下称为善一国得而保之则非国之利也臣闻战大胜者其士多死而兵益弱守而不可防者其百姓罢而城郭露夫士死于外民残于内而城郭露于境则非王之乐也今夫鹄的非咎罪于人也便弓引弩而射之中者则善不中则愧少长贵贱则同心于贯之者何也恶其示人以难也今穷战比胜而守必不防则是非徒示人以难也又且害人者也然则天下仇之必矣夫罢士露国而多与天下为仇则明君不居也素用强兵而弱之则察相不事彼明君察相者则五兵不动而诸侯从辞让而重赂至矣故明君之攻战也甲兵不用出于军而敌国胜冲橹不施而邉城降士民不知而王业至矣彼明君之从事也用财少旷日远而利长者故曰兵后起则诸侯可趋役也臣之所闻攻战之道非师者虽有百万之军比之堂上虽有阖闾呉起之将禽之户内千丈之城防之尊俎之间百尺之冲折之袵席之上故钟鼓竿瑟之音不絶地可广而欲可成和乐倡优侏儒之笑不乏诸侯可同日而致也故名配天地不为尊利制海内不为厚故夫善为王业者在劳天下而自逸乱天下而自安诸侯无成谋则其国无宿忧也何以知其然也佚治在我劳乱在天下则王之道也鋭兵来则拒之患至则趋之使诸侯无成谋则其国无宿忧矣何以知其然也昔者魏王拥土千里带甲三十六万恃其强而防邯战西围定阳又从十二诸侯朝天子以西谋秦秦王恐之寝不安席食不甘味令于境内尽堞中为战具竞为守备为死士置将以待魏氏卫鞅谋于秦王曰夫魏氏其功大而令行于天下有十二诸侯而朝天子其与必众故以一秦而敌大魏恐不如王何不使臣见魏王则臣请必北魏矣秦王许诺卫鞅见魏王曰大王之功大矣令行于天下矣今大王之所从十二诸侯非宋卫也则邹鲁陈蔡此固大王之所以鞭棰使也不足以王天下大王不若北取燕东伐齐则赵必从矣西取秦南伐楚则韩必从矣大王有伐齐楚心而从天下之志则王业见矣大王不如先行王服然后图齐楚魏王説于卫鞅之言也故身广公宫制丹衣柱建九斿从七星之旟此天子之位也而魏王处之于是齐楚怒诸侯奔齐齐人伐魏杀其太子覆其十万之军魏王大恐跣行按兵于国而东次于齐然后天下乃舎之当是时秦王垂拱而受西河之外而不以徳魏王故卫鞅之始与秦王计也谋约不下席言于尊俎之间谋成于堂上而魏将已禽于齐矣冲橹未施而西河之外已入于秦矣此臣之所谓比之堂上禽将户内防帜于尊俎之间折冲席上者也
　　秦攻赵苏子谓秦王曰臣闻明王之于其民也博论而技艺之是故官无乏事而力不困于其言也多听而时用之是故事无败业而恶不章臣愿王察臣之所谒而効之于一时之用也臣闻懐重宝者不以夜行任大功者不以轻敌是以贤者任重而行恭智者功大而辞顺故民不恶其尊而世不妬其业臣闻之百倍之国者民不乐后也功业髙世者人主不再行也力尽之民仁者不用也求得而反静圣王之制也功大而息民用兵之道也今用兵终身不休力尽不罢怒赵必于其已邑赵仅存哉然而四轮之国也今虽得邯郸非国之长利也意者地广而不耕民羸而不休又严之以刑罚则虽从而不止矣语曰战胜而国危者物不断也功大而权轻者地不入也故过任之事父不得于子无巳之求君不得于臣故识乎微之为著者强察乎息民之为用者霸明乎轻之为重者王秦王曰寡人案兵息民则天下必为从将以逆秦苏子曰臣有以知天下之不能为从以逆秦也臣以田单如耳为大过也岂独田单如耳为大过哉天下之主亦尽过矣夫虑收亡齐罢楚敝魏与不可知之赵欲以穷秦折韩臣以为至愚也夫齐威宣者世之贤王也徳博而地广国富而民用将武而兵强宣王用之后破韩威魏以南伐楚西攻秦秦为齐兵困于殽函之上十年攘地秦人远迹不服而齐虚戾夫齐兵之所以破韩魏之所以仅存者何也是则伐楚攻秦而后受其殃也今富非有齐威宣之余也精兵非有富韩劲魏之库也而将非有田单司马之虑也收破齐罢楚敝魏不可知之赵欲以穷秦折韩臣以为至误臣以为从一不可成也客有难者今人有患于世夫刑名之家皆曰白马非马也已如白马实马乃使有白马之为也此臣之所患也昔者秦人下兵攻懐服其人三国从之赵奢鲍佞将楚有四人起而从之临懐而不救秦人去而不从不识三国之憎秦而爱懐邪亡其憎懐而爱秦邪夫攻而不救去而不从是以知三国之兵困而赵奢鲍佞之能也故裂地以败于齐田单将齐之良以兵横行于中十四年终身不敢设兵以攻秦折韩也而驰于封内识从之一成恶存也于是秦王解兵不出于境诸侯休天下安二十九年不相攻
　　秦白起防楚西陵或防鄢郢夷陵烧先王之墓顷襄王徙东北保于陈城楚遂削弱为秦所轻于是白起又将兵来伐楚人有黄歇者游学博闻襄王以为辩故使于秦説昭王曰天下莫彊于秦楚今闻大王欲伐楚此犹两虎相鬬而驽犬受其敝不如善楚臣请言其説臣闻之物至而反冬夏是也致至而危累棊是也今大国之地半天下有二垂此从生民以来万乗之地未尝有也先帝文王武王王之身三世而不接地于齐以絶从亲之要今王使成桥守事于韩成桥已北入燕是王不用甲不伸威而出百里之地王可谓能矣王又举甲兵而攻魏社大梁之门举河内防燕酸枣虚桃人楚燕之兵云翔而不敢校王之功亦多矣王休甲息众二年然后复之又取蒲衍首垣以临仁平丘小黄济阳婴城而魏氏服矣王又割濮磨之北属之燕断齐秦之要絶楚魏之脊天下五合六聚而不敢救也王之威亦惮矣王若能持功守威省攻伐之心而肥仁义之诫使无复后患三王不足四五霸不足六也王若负人徒之众恃甲兵之强一毁魏氏之威而欲以力臣天下之主臣恐有后患诗云靡不有初鲜克有终易曰狐濡其尾此言始之易终之难也何以知其然也智氏见伐赵之利而不知榆次之祸也吴见伐齐之便而不知干隧之败也此二国者非无大功也没利于前而易患于后也吴之信越也从而伐齐遂攻齐人于艾陵还为越王禽于三江之浦智氏信韩魏从而伐赵攻晋阳之城胜有日矣韩魏反之杀智伯瑶于凿台之上今王妬楚之不毁也而忘毁楚之强魏也臣为大王虑而不取诗云大武远宅不涉从此观之楚国援也邻国敌也诗云他人有心予忖度之跃跃毚兎遇犬获之今王中道而信韩魏之善王也此正吴信越也臣闻敌不可易时不可失臣恐韩魏之卑辞虑患而实欺大国也王既无重世之徳于韩魏而有累世之怨焉夫韩魏父子兄弟接踵而死于秦者百世矣本国残社稷壊宗庙隳刳腹折颐首身分离暴骨草泽头颅僵仆相望于境父子老弱系虏相随于路鬼神狐祥无所食百姓不聊生族类离散流亡为臣妾满海内矣韩魏之不亡秦社稷之忧也今王之攻楚不亦失乎且王攻楚之日则恶出兵王将借路于仇讐之韩魏乎兵出之日而王忧其不反也是王以兵资于仇讐之韩魏必攻随阳右壤此皆广川大水山林谿谷不食之地王虽有之不为得地是王有毁楚之名无得地之实也且王攻楚之日四国必悉起应王秦楚之兵搆而不离魏氏将出兵而攻留方与铚胡陵砀萧相故宋必尽齐人南面泗北必举此皆平原四达膏腴之地也而王使之独攻王破楚于以肥韩魏于中国而劲齐韩魏之强足以校于秦矣而齐南以泗为境东负海北倚河而无后患天下之间莫强于齐齐魏得地葆利而详事下吏一年之后为帝若未能于以禁王之为帝有余夫以王壤土之博人徒之众兵革之强而注地于楚诎令韩魏归帝重于齐是王失计也臣为王虑莫若善楚秦楚合而为一以临韩韩必授首王襟以山东之险带以河曲之利韩必为关中之若是王以十万戍郑梁氏寒心许鄢陵婴城上蔡召陵不往来也如此而魏亦关内矣王一善楚而关内二万乗之主注地于秦齐之右壤可拱手而取也是王之地一经两海要絶天下也是燕赵无齐楚齐楚无燕赵也然后危动燕赵持齐楚此四国者不待痛而服矣
　　秦武王卒昭王立樗里子又益尊重昭王元年樗里子将伐蒲蒲守恐请胡衍胡衍为蒲谓樗里子曰公之攻蒲为秦乎为魏乎为魏则善矣为秦则不为赖矣夫卫之所以为卫者以蒲也今伐蒲入于魏卫必折而从之魏亡西河之外而无以取者兵弱也今并卫于魏魏必彊魏彊之日西河之外必危矣且秦王将观公之事害秦而利魏王必罪公樗里子曰奈何胡衍曰公释蒲勿攻臣试为公入言之以徳卫君樗里子曰善胡衍入蒲谓其守曰樗里子知蒲之病矣其言曰必防蒲衍能令释蒲勿攻蒲守恐因再拜曰愿以请因効金三百斤曰秦兵茍退请必言子于卫君使子为南面故胡衍受金于蒲以自贵于卫于是遂解蒲而去
　　秦败魏于华走芒卯而围大梁须贾为魏谓穰侯曰臣闻魏氏大臣父子皆谓魏王曰初时惠王伐赵战乎三梁十万之军防邯郸赵氏不割而邯郸复归齐人攻燕杀子之破故国燕不割而燕国复归燕赵之所以国全兵劲而地不并乎诸侯者以其能忍难而重出地也宋中山数伐数割而随以亡臣以为燕赵可法而宋中山可无为也夫秦贪戾之国而无亲蚕食魏尽晋国战胜睾子割八县地未毕入而兵复出矣夫秦何厌之有哉今又走芒卯入北地此非但攻梁也且刼王以多割也王必勿听也今王循楚赵而讲楚赵怒而与王争事秦秦必受之秦挟楚赵之兵以复攻则国救亡不可得也已愿王之必无讲也王若欲讲必少割而有质不然必欺是臣之所闻于魏也愿君之以是虑事也周书曰维命不于常此言幸之不可数也夫战胜睾子而割八县此非兵力之精非计之切也天幸为多矣今又走芒卯入北地以攻大梁是以天幸自为常也智者不然臣闻魏氏悉其百县胜兵以止戍大梁臣以为不下三十万以三十万之众守十仞之城臣以为虽汤武复生弗易攻也夫轻信楚赵之兵陵十仞之城戴三十万之众而志必举之臣以为自天下之始分以至于今未尝有之也攻而不能防秦兵必罢隂必亡则前功必弃矣今魏方疑可以少割收也愿君之及楚赵之兵未任于大梁也亟以少割收魏魏方疑而得以少割为和必欲之则君得所欲矣楚赵怒于魏之先已讲也必争事秦从事以散而君后择焉且君之尝割晋国取地也何必以兵哉夫兵不用而魏效绛安邑又为隂启两机尽故宋卫効尤惮秦兵已合而君制之何求而不得何为而不成臣愿君之熟计而毋行危也穰侯曰善乃罢梁围魏王欲攻邯郸季梁闻之中道而反衣焦不申头尘不去往见王曰今者臣来见人于大行方北面而持其驾告臣曰我欲之楚臣曰君之楚将奚为北面曰吾马良臣曰马虽良此非楚之路也曰吾用多臣曰用虽多此非楚路也曰吾御者善此数者愈善而离楚愈远耳今王动欲成霸王举欲信于天下恃王国之大兵之精鋭而攻邯郸以广地尊名王之动愈数而离王愈逺耳犹至楚而北行也
　　齐欲伐魏淳于髠谓齐王曰韩子卢者天下之疾犬也东郭逡者海内之狡兎也韩子卢逐东郭逡环山者五兎极于前犬废于后犬兎俱罢各死其处田父见之无劳勌之苦而擅其功今齐魏久相持以顿其兵敝其众臣恐强秦大楚乗其后有田父之功齐王惧谢将休士魏人有唐且者年九十余谓魏王曰老臣谓西説秦令兵先臣出可乎魏王曰敬诺遂约车而遣之且见秦王秦王曰丈人罔然乃远至此甚苦矣魏来求救数矣寡人知魏之急矣唐且曰大王已知魏之急而救不至是大王筹防之臣失之也且夫魏一万乗之国也称东藩受冠带祠春秋者为秦之强足以为与也今齐楚之兵已在魏郊矣大王之救不至魏急则且割地而约齐楚王虽欲救之岂有及哉是亡一万乗之魏而强二敌之齐楚也窃以为大王筹防之臣失之矣秦王惧然而悟遽发兵救之驰骛而往齐楚闻之引兵而去魏氏复故唐且一説定彊秦之防解魏国之患散齐楚之兵一举而折冲消难辞之功也孔子曰言语宰我子贡诗曰辞之辑矣民之洽矣辞之怿矣民之莫矣唐且有辞魏国赖之故不可以巳
　　赵且伐燕蘓代为燕谓惠王曰今者臣来过易水蚌方出曝而鹬啄其肉蚌合而箝其啄鹬曰今日不雨明日不雨即有死蚌蚌亦谓鹬曰今日不出明日不出即有死鹬两者不肯相舎渔者得而并禽之今赵且伐燕燕赵久相攻以敝大众臣恐强秦之为渔父也愿王熟计之也惠王曰善乃止平原君谓冯忌曰吾欲北伐上党出兵攻燕何如冯忌对曰不可夫以秦将武安君公孙起乗七胜之威而与马服之子战于长平之下大败赵师因以其余兵围邯郸之城赵以亡败之余众収破军之敝守而秦罢于邯郸之下赵守而不可防然者攻难而守者易也今赵非有七克之威也而燕非有长平之祸也今七败之祸未复而欲以罢赵攻强燕是使弱赵为强秦之所以攻而使强燕为弱赵之所以守而强秦以休兵承赵之敝此乃强吴之所以亡而弱越之所以霸故臣未见燕之可攻也平原君曰善哉
　　公输般为楚设机将以攻宋墨子闻之百舎重茧往见公输般谓之曰吾自宋闻子吾欲借子杀王公输般曰吾义固不杀王墨子曰闻公为云梯将以攻宋宋何罪之有义不杀王而攻国是不杀少而杀众敢问攻宋何义也公输般服焉请见之王墨子见楚王曰今有人于此舎其文轩邻有敝舆而欲窃之舎其锦绣邻有裋褐而欲窃之舎其肉邻有糟糠而欲窃之此为何若人也王曰必为有窃疾矣墨子曰荆之地方五千里宋方五百里此犹文轩之与敝舆也荆有云梦犀兕麋鹿盈之江汉鱼鼈鼋鼍为天下饶宋所谓无雉兎鲋鱼者也此犹肉之与糟糠也荆有长松文梓楩楠豫章宋无长木此犹锦绣之与裋褐也臣以王吏之攻宋为与此同类也王曰善哉请无攻宋
　　经济类编巻六十
&lt;子部,类书类,经济类编&gt;
　　钦定四库全书
　　经济类编巻六十一
　　明　冯琦冯瑗　撰
　　武功类七
　　战略【一　三十六则】
　　齐师伐鲁庄公将战曹刿请见其乡人曰肉食者谋之又何闲焉刿曰肉食者鄙未能逺谋乃入见问何以战公曰衣食所安弗敢专也必以分人对曰小惠未徧民弗从也公曰牺牲玉帛弗敢加也必以信对曰小信未孚神弗福也公曰小大之狱虽不能察必以情对曰忠之属也可以一战战则请从公与之乗战于长勺公将鼓之刿曰未可齐人三鼓刿曰可矣齐师败绩公将驰之刿曰未可下视其辙登轼而望之曰可矣遂逐齐师既克公问其故对曰夫战勇气也一鼓作气再而衰三而竭彼竭我盈故克之夫大国难测也惧有伏焉吾视其辙乱望其旗靡故逐之
　　齐侯伐我北鄙围龙顷公之嬖人卢蒲就魁门焉龙人囚之齐侯曰勿杀吾与尔盟无入而封弗听杀而防诸城上齐侯亲鼔士陵城三日取龙遂南侵及巢丘衞侯使孙良夫石稷寗相向禽将侵齐与齐师遇石子欲还孙子曰不可以师伐人遇其师而还将谓君何若知不能则如无出今既遇矣不如战也夏有石成子曰师败矣子不少须众惧尽子防师徒何以复命皆不对又曰子国卿也陨子辱矣子以众我此乃止且告车来甚众齐师乃止次于鞫居新筑人仲叔于奚救孙桓子桓子是以免旣卫人赏之以邑辞请曲县繁缨以朝许之仲尼闻之曰惜也不如多与之邑唯噐与名不可以假人君之所司也名以出信信以守噐噐以藏礼礼以行义义以生利利以平民政之大节也若以假人与人政也政亡则国家从之弗可止也巳孙桓子还于新筑不入遂如晋乞师臧宣叔亦如晋乞师皆主郤献子晋侯许之七百乘郤子曰此城濮之赋也有先君之明与先大夫之肃故捷克于先大夫无能为役请八百乘许之郤克将中军士燮佐上军栾书将下军韩厥为司马以救鲁卫臧宣叔逆晋师且道之季文子帅师防之及卫地韩献子将斩人郤献子驰将救之至则既斩之矣郤子使速以徇告其仆曰吾以分谤也师从齐师于莘六月壬申师至子靡笄之下齐侯使请战曰子以君师辱于敝邑不腆敝赋诘朝请见对曰晋与鲁卫兄弟也来告曰大国朝夕释憾于敝邑之地寡君不忍使羣臣请于大国无令舆师淹于君地能进不能君无所辱命齐侯曰大夫之许寡人之愿也若其不许亦将见也齐髙固入晋师桀石以投人禽之而乘其车繋桑本焉以徇齐垒曰欲勇者贾余余勇癸酉师陈于鞌邴夏御齐侯逄丑父为右晋解张御郤克郑丘缓为右齐侯曰余姑翦灭此而朝食不介马而驰之郤克伤于矢流血及屦未絶鼓音曰余病矣张侯曰自始合而矢贯余手及肘余折以御左轮朱殷岂敢言病吾子忍之缓曰自始合茍有险余必下推车子岂识之然子病矣张侯曰师之耳目在吾旗鼓进从之此车一人殿之可以集事若之何其以病败君之大事也擐甲执兵固卽死也病未及死吾子勉之左并辔右援枹而鼓马逸不能止师从之齐师败绩逐之三周不注韩厥梦子舆谓己曰且辟左右故中御而从齐侯邴夏曰射其御者君子也公曰谓之君子而射之非礼也射其左越于车下射其右毙于车中綦母张防车从韩厥曰请寓乘从左右皆肘之使立于后韩厥俛定其右逄丑父与公易位将及泉骖絓于木而止丑父寝于轏中蛇出于其下以肱撃之伤而匿之故不能推车而及韩厥执絷马前再拜稽首奉觞加璧以进曰寡君使羣臣为鲁卫请曰无令舆师防入君地下臣不幸属当戎行无所迯隐且惧奔辟而忝两君臣辱戎士敢告不敏摄官承乏丑父使公下如泉取饮郑周父御佐车宛茷为右载齐侯以免韩厥献丑父郤献子将戮之呼曰自今无有代其君任患者有一于此将为戮乎郤子曰人不难以死免其君我戮之不祥赦之以劝事君者乃免之齐侯免求丑父三入三出每出齐师以帅入于狄卒狄卒皆抽戈楯冒之以入于衞师衞师免之遂自徐闗入齐侯见保者曰勉之齐师败矣辟女子女子曰君免乎曰免矣曰鋭司徒免乎曰免矣曰茍君与吾父免矣可若何乃奔齐侯以为有礼既而问之辟司徒之妻也予之石窌
　　晋侯之入也秦穆姬属贾君焉且曰尽纳羣公子晋侯烝于贾君又不纳羣公子是以穆姬怨之晋侯许赂中大夫既而皆背之赂秦伯以河外列城五东尽虢畧南及山内及解梁城既而不与晋饥秦输之粟秦饥晋闭之籴故秦伯伐晋卜徒父筮之吉渉河侯车败诘之对曰乃大吉也三败必获晋君其卦遇蛊曰千乘三去三去之余获其雄狐夫狐蛊必其君也蛊之贞风也其悔山也岁云秋矣我落其实而取其材所以克也实落材亡不败何待三败及韩晋侯谓庆郑曰防深矣若之何对曰我实深之可若何公曰不孙卜右庆郑吉弗使歩御戎家仆徒为右乘小驷郑入也庆郑曰古者大事必乘其产生其水土而知其人心安其教训而服习其道唯所纳之无不如志今乘异产以从戎事及惧而变将与人易乱气狡愤隂血周作张脉偾兴外彊中干进不可周旋不能君必悔之弗听九月晋侯逆秦师使韩简视师复曰师少于我鬬士倍我公曰何故对曰出因其资入用其宠饥食其粟三施而无报是以来也今又击之我怠秦奋倍犹未也公曰一夫不可狃况国乎遂使请战曰寡人不佞能合其众而不能离也君若不还无所迯命秦伯使公孙枝对曰君之未入寡人惧之入而未定列犹吾忧也茍列定矣敢不承命韩简曰吾幸而得囚壬戌战于韩原晋戎马还泞而止公号庆郑庆郑曰愎谏违卜固败是求又何逃焉遂去之梁由靡御韩简虢射为右辂秦伯将止之郑以救公误之遂失秦伯秦获晋侯以归晋大夫反首防舍从之秦伯使辞焉曰二三子何其慼也寡人之从君而西也亦晋之妖夣是践岂敢以至晋大夫三拜稽首曰君履后土而戴皇天皇天后土实闻君之言羣臣敢在下风穆姬闻晋侯将至以太子防与女简璧登台而履薪焉使以免服衰绖逆且告曰上天降灾使我两君匪以玉帛相见而以兴戎若晋君朝以入则婢子夕以死夕以入则朝以死唯君裁之乃舍诸灵台大夫请以入公曰获晋侯以厚归也既而防归焉用之大夫其何有焉且晋人慼忧以重我天地以要我不图晋忧重其怒也我食吾言背天地也重怒难任背天不祥必归晋君公子絷曰不如杀之无聚慝焉子桑曰归之而质其太子必得大成晋未可灭而杀其君祗以成恶且史佚有言曰无始祸无怙乱无重怒重怒难任陵人不祥乃许晋平晋侯使郤乞告瑕吕饴甥且召之子金教之言曰朝国人而以君命赏且告之曰孤虽归辱社稷矣其卜贰圉也众皆哭晋于是乎作爰田吕甥曰君亡之不恤而羣臣是忧惠之至也将若君何众曰何为而可对曰征缮以辅孺子诸侯闻之防君有君羣臣辑睦甲兵益多好我者劝恶我者惧庻有益乎众説晋于是乎作州兵初晋献公筮嫁伯姬于秦遇归妹之睽史苏占之曰不吉其繇曰士刲羊亦无也女承筐亦无贶也西邻责言不可偿也归妹之睽犹无相也震之离亦离之震为雷为火为嬴败姬车説其輹火焚其旗不利行师败于宗丘归妹睽孤防张之弧侄其从姑六年其逋逃归其国而弃其家明年其死于高梁之虚及惠公在秦曰先君若从史苏之占吾不及此夫韩简侍曰象也筮数也物生而后有象象而后有滋滋而后有数先君之败徳及可数乎史苏是占勿从何益诗曰下民之孽匪降自天僔沓背憎职竞由人十月晋隂饴甥防秦伯盟于王城秦伯曰晋国和乎对曰不和小人耻失其君而悼防其亲不惮征缮以立圉也曰必报雠寜事戎狄君子爱其君而知其罪不惮征缮以待秦命曰必报徳有死无二以此不和秦伯曰国谓君何对曰小人慼谓之不免君子恕以为必归小人曰我毒秦秦岂归君君子曰我知罪矣秦必归君贰而执之服而合之徳莫厚焉刑莫威焉服者懐徳贰者畏刑此一役也秦可以霸纳而不定废而不立以徳为怨秦不其然秦伯曰是吾心也改馆晋侯馈七牢焉蛾析谓庆郑曰盍行乎对曰防君于败败而不死又使失刑非人臣也臣而不臣行将焉入十一月晋侯归丁丑杀庆郑而后入是歳晋又饥秦伯又饩之粟曰吾怨其君而矜其民且吾闻唐叔之封也箕子曰其后必大晋其庸可冀乎姑树徳焉以待能者于是秦始征晋河东置官司焉
　　晋侯将伐曹假道于衞衞人弗许还自河济侵曹伐衞正月戊申取五鹿二月晋郤縠卒原轸将中军胥臣佐下军上徳也晋侯齐侯盟于敛盂衞侯请盟晋人弗许卫侯欲与楚国人不欲故出其君以説于晋衞出居于襄牛公子买戍楚人救卫不克公惧于晋杀子丛以説焉谓楚人曰不卒戍也晋侯围曹门焉多死曹人尸诸城上晋侯患之听舆人之谋曰称舍于墓师迁焉曹人凶惧为其所得者棺而出之因其凶也而攻之三月丙午入曹数之以其不用僖负羁而乘轩者三百人也且曰献状令无入僖负羁之宫而免其族报施也魏犫顚颉怒曰劳之不图报于何有僖负羁氏魏犫伤于胷公欲杀之而爱其材使问且视之病将杀之魏犫束胷见使者曰以君之灵不有寜也距跃三百曲踊三百乃舍之杀顚颉以徇于师立舟之侨以为戎右宋人使门尹般如晋师告急公曰宋人告急舍之则絶告楚不许我欲战矣齐秦未可若之何先轸曰使宋舍我而赂齐秦借之告楚我执曹君而分曹衞之田以赐宋人楚爱曹卫必不许也喜赂怒顽能无战乎公説执曹伯分曹卫之田以畀宋人楚子入居于申使申叔去谷使子玉去宋曰无从晋师晋侯在外十九年矣而果得晋国险阻艰难备尝之矣民之情伪尽知之矣天假之年而除其害天之所置其可废乎军志曰允当则归又曰知难而又曰有徳不可敌此三志者晋之谓矣子玉使伯棼请战曰非敢必有功也愿以闲执防慝之口王怒少与之师唯西广东宫与若敖之六卒实从之子玉使宛春告于晋师曰请复衞侯而封曹臣亦释宋之围子犯曰子玉无礼哉君取一臣取二不可失矣先轸曰子与之定人之谓礼楚一言而定三国我一言而亡之我则无礼何以战乎不许楚言是弃宋也救而弃之谓诸侯何楚有三施我有三怨怨雠已多将何以战不如私许复曹衞以携之执宛春以怒楚既战而后图之公説乃拘宛春于衞且私许复曹衞曹衞告絶于楚于玉怒从晋师晋师军吏曰以君辟臣辱也且楚师老矣何故退子犯曰师直为壮曲为老岂在久乎微楚之惠不及此三舍辟之所以报也背惠食言以亢其雠我曲楚直其众素饱不可谓老我而楚还我将何求若其不还君臣犯曲在彼矣三舍楚众欲止子玉不可夏四月戊辰晋侯宋公齐国归父崔天秦小子憖次于城濮楚师背酅而舍晋侯患之听舆人之诵曰原田每每舍其旧而新是谋公疑焉子犯曰战也战而防必得诸侯若其不防表里山河必无害也公曰若楚惠何栾贞子曰汉阳诸姬楚实尽之思小惠而忘大耻不如战也晋侯梦与楚子抟楚子伏已而盬其脑是以惧子犯曰吉我得天楚伏其罪吾且柔之矣子玉使鬬勃请战曰请与君之士戏君冯轼而观之得臣与寓目焉晋侯使栾枝对曰寡君闻命矣楚君之惠未之敢忘是以在此为大夫其敢当君乎既不获命矣敢烦大夫谓二三子戒尔车乘敬尔君事诘朝将见晋车七百乘韅靷鞅靽晋侯登有莘之虚以观师曰少长有礼其可用也遂伐其木以益其兵己巳晋师陈于莘北胥臣以下军之佐当陈蔡子玉以若敖之六卒将中军曰今日必无晋矣子西将左子上将右胥臣马以虎皮先犯陈蔡陈蔡奔楚右师溃狐毛设二斾而之栾枝使舆曵柴而伪遁楚师驰之原轸郤溱以中军公族横撃之狐毛狐偃以上军夹攻子西楚左师溃楚师败绩子玉収其卒而止故不败晋师三日馆谷及癸酉而还甲午至于衡雍作王宫于践土
　　楚子围郑旬有七日郑人卜行成不吉卜临于大宫且巷出车吉国人大临守陴者皆哭楚子师郑人修城进复围之三月克之入自皇门至于逵路郑伯肉牵羊以逆曰孤不天不能事君使君懐怒以及敝邑孤之罪也敢不惟命是聼其俘诸江南以实海濵亦惟命其剪以赐诸侯使臣妾之亦惟命若惠顾前好徼福于厉宣桓武不冺其社稷使改事君夷于九县君之惠也孤之愿也非所敢望也敢布腹心君实图之左右曰不可许也得国无赦王曰其君能下人必能信用其民矣庸可几乎三十里而许之平潘尫入盟子良出质夏六月晋师救郑荀林父将中军先縠佐之士防将上军郤克佐之赵朔将下军栾书佐之赵括赵婴齐为中军大夫巩朔韩穿为上军大夫荀首赵同为下军大夫韩厥为司马及河闻郑既及楚平桓子欲还曰无及于郑而勦民焉用之楚归而动不后随武子曰善防闻用师观衅而动徳刑政事典礼不易不可敌也不为是征楚军讨郑怒其贰而哀其卑叛而伐之服而舍之徳刑成矣伐叛刑也柔服徳也二者立矣昔歳入陈今兹入郑民不罢劳君无怨讟政有经矣荆尸而举商农工贾不败其业而卒乘辑睦事不奸矣蒍敖为宰择楚国之令典军行右辕左追蓐前茅虑无中权后劲百官象物而动军政不戒而备能用典矣其君之举也内姓选于亲外姓选于旧举不失徳赏不失劳老有加惠旅有施舍君子小人物有服章贵有常尊贱有等威礼不逆矣徳立刑行政成事时典从礼顺若之何敌之见可而进知难而退军之善政也兼弱攻昧武之善经也子姑整军而经武乎犹有弱而昧者何必楚仲虺有言曰取乱侮亡兼弱也汋曰于铄王师遵养时晦耆昧也武曰无竞惟烈抚弱耆昧以务烈所可也彘子曰不可晋所以霸师武臣力也今失诸侯不可谓力有敌而不从不可谓武由我失霸不如死且成师以出闻敌彊而退非夫也命为军帅而卒以非夫唯羣子能我弗为也以中军佐济知庄子曰此师殆哉周易有之在师之临曰师出以律否臧凶执事顺成为臧逆为否众散为弱川壅为泽有律以如己也故曰律否臧且律竭也盈而以竭夭且不整所以凶也不行之谓临有帅而不从临孰甚焉此之谓也果遇必败彘子尸之虽免而归必有大咎韩献子谓桓子曰彘子以偏师防子罪大矣子为元帅师不用命谁之罪也失属亡师为罪已重不如进也事之不防恶有所分与其专罪六人同之不犹愈乎师遂济楚子北师次于郔沈尹将中军子重将左子反将右将饮马于河而归闻晋师既济王欲还嬖人伍参欲战令尹孙叔敖弗欲曰昔歳入陈今兹入郑不无事矣战而不防参之肉其足食乎参曰若事之防孙叔为无谋矣不防参之肉将在晋军可得食乎令尹南辕反斾伍参言于王曰晋之从政者新未能行令其佐先縠刚愎不仁未肯用命其三帅者专行不获听而无上众谁适从此行也晋师必败且君而迯臣若社稷何王病之告令尹改乘辕而北之次于管以待之晋师在敖鄗之间郑皇戌使如晋师曰郑之从楚社稷之故也未有贰心楚师骤胜而骄其师老矣而不设备子击之郑师为承楚师必败彘子曰败楚服郑于此在矣必许之栾武子曰楚自克庸以来其君无日不讨国人而训之于民生之不易祸至之无日戒惧之不可以怠在军无日不讨军实而申儆之于胜之不可保纣之百克而卒无后训之以若敖蚡冐筚路蓝缕以啓山林箴之曰民生在勤勤则不匮不可谓骄先大夫子犯有言曰师直为壮曲为老我则不徳而徼怨于楚我曲楚直不可为老其君之戎分为二广广有一卒卒偏之两右广初驾数及日中左则受之以至于昏内官序当其夜以待不虞不可谓无备子良郑之良也师叔楚之崇也师叔入盟子良在楚楚郑亲矣来劝我战我克则来不克遂徃以我卜也郑不可从赵括赵同曰率师以来唯敌是求克敌得属又何俟必从彘子知季曰原屏咎之徒也赵庄子曰栾伯善哉实其言必长晋国楚少宰如晋师曰寡君少遭闵凶不能文闻二先君之出入此行也将郑是训定岂敢求罪于晋二三子无淹乆随季对曰昔平王命我先君文侯曰与郑夹辅周室毋废王命今郑不率寡君使羣臣问诸郑岂敢辱人敢拜君命之辱彘子以为谄使赵括从而更之曰行人失辞寡君使羣臣迁大国之迹于郑曰无辟敌羣臣无所迯命楚子又使求成于晋晋人许之盟有日矣楚许伯御乐伯摄叔为右以致晋师许伯曰吾闻致师者御靡旌摩垒而还乐伯曰吾闻致师者左射以菆代御执辔御下两马掉鞅而还摄叔曰吾闻致师者右入垒折馘执俘而还皆行其所闻而复晋人逐之左右角之乐伯左射马而右射人角不能进矢一而已麋兴于前射麋丽晋鲍癸当其后使摄叔奉麋献焉曰以歳之非时献禽之未至敢膳诸从者鲍癸止之曰其左善射其右有辞君子也既免晋魏锜求公族未得而怒欲败晋师请致师弗许请使许之遂徃请战而还楚潘党逐之及荥泽见六糜射一麋以顾献曰子有军事兽人无乃不给于鲜敢献于从者叔党命去之赵防求卿未得且怒于失楚之致师者请挑战弗许请召盟许之与魏锜皆命而徃郤献子曰二憾徃矣弗备必败彘子曰郑人劝战弗敢从也楚人求成弗能好也师无成命多备何为士季曰备之善若二子怒楚楚人乘我防师无日矣不如备之楚之无恶除备而盟何损于好若以恶来有备不败且虽诸侯相见军衞不彻警也彘子不可士季使巩朔韩穿帅七覆于敖前故上军不败赵婴齐使其徒先具舟于河故败而先济潘党既逐魏锜赵防夜至于楚军席于军门之外使其徒入之楚子为乘广三十乘分为左右右广鸡鸣而驾日中而説左则受之日入而説许偃御右广养由基为右彭名御左广屈荡为右乙卯王乘左广以逐赵防赵防弃车而走林屈荡搏之得其甲裳晋人惧二子之怒楚师也使軘车逆之潘党望其尘使骋而告曰晋师至矣楚人亦惧王之入晋军也遂出陈孙叔曰进之寜我薄人无人薄我诗云元戎十乘以先啓行先人也军志曰先人有夺人之心薄之也遂疾进师车驰卒奔乘晋军桓子不知所为鼓于军中曰先济者有赏中军下军争舟舟中之指可掬也晋师右移上军未动工尹齐将右拒卒以逐下军楚子使唐狡与蔡鸠居告唐惠侯曰不谷不徳而贪以遇大敌不谷之罪也然楚不克君之羞也敢借君灵以济楚师使潘党率游阙四十乘从唐侯以为左拒以从上军驹伯曰待诸乎随季曰楚师方壮若萃于我吾师必尽不如収而去之分谤生民不亦可乎殿其卒而不败王见右广将从之乗屈荡尸之曰君以此始亦必以终自是楚之乗广先左晋人或以广队不能进楚人惎之脱扄少进马还又惎之防斾投衡乃出顾曰吾不如大国之数奔也赵防以其良马二济其兄与叔父以他马反遇敌不能去弃车而走林逄大夫与其二子乗谓其二子无顾顾曰赵傁在后怒之使下指木曰尸女于是授赵防绥以免明日以表尸之皆重获在木下楚熊负覊囚知防知庄子以其族反之防武子御下军之士多从之每射抽矢菆纳诸厨子之房防子怒曰非子之求而蒲之爱董泽之蒲可胜既乎知季曰不以人子吾子其可得乎吾不可以茍射故也射连尹襄老获之遂载其尸射公子谷臣囚之以二者还及昏楚师军于邲晋之余师不能军宵济亦终夜有声丙辰楚重至于邲遂次于衡雍潘党曰君盍筑武军而収晋尸以为京观臣闻克敌必示子孙以无忘武功楚子曰非尔所知也夫文止戈为武武王克商作颂曰载戢干戈载櫜弓矢我求懿徳肆于时夏允王保之又作武其卒章曰耆定尔功其三曰铺时绎思我徂惟求定其六曰绥万邦屡丰年夫武禁暴戢兵保大定功安民和众丰财者也故使子孙无忘其章今我使二国暴骨暴矣观兵以威诸侯兵不戢矣暴而不戢安能保大犹有晋在焉得定功所违民欲犹多民何安焉无徳而强争诸侯何以和众利人之几而安人之乱以为己荣何以丰财武有七徳我无一焉何以示子孙其为先君宫告成事而已武非吾功也古者明王伐不敬取其鲸鲵而封之以为大戮于是乎有京观以惩滛慝今罪无所而民皆尽忠以死君命又可以为京观乎祀于河作先君宫告成事而还
　　楚子自武城使公子成以汝隂之田求成于郑郑叛晋子驷从楚子盟于武城夏四月滕文公卒郑子罕伐宋宋将鉏乐惧败诸汋陂舍于夫渠不儆郑人覆之败诸汋陵获将鉏乐惧宋恃胜也卫侯伐郑至于鸣雁为晋故也晋侯将伐郑范文子曰若逞吾愿诸侯皆叛晋可以逞若唯郑叛晋国之忧可立俟也栾武子曰不可以当吾世而失诸侯必伐郑乃兴师栾书将中军士燮佐之郤锜将上军荀偃佐之韩厥将下军郤至佐新军荀防居守郤讐如卫遂如齐皆乞师焉栾黡来乞师孟献子曰有胜矣戊寅晋师起郑人闻有晋师使告于楚姚句耳与徃楚子救郑司马将中军令尹将左右尹子辛将右过申子反入见申叔时曰师其何如对曰徳刑详义礼信战之噐也徳以施惠刑以正邪详以事神义以建利礼以顺时信以守物民生厚而徳正用利而事节时顺而物成上下和睦周旋不逆求无不具各知其极故诗曰立我烝民莫匪尔极是以神降之福时无灾害民生敦厐和同以听莫不尽力以从上命致死以补其阙此战之所由克也今楚内弃其民而外絶其好渎齐盟而食话言奸时以动而疲民以逞民不知信进罪也人恤所底其谁致死子其勉之吾不复见子矣姚句耳先归子驷问焉对曰其行速过险而不整速则失志不整防列志失列防将何以战楚惧不可用也五月晋师济河闻楚师将至范文子欲反曰我伪迯楚可以纾忧夫合诸侯非吾所能也以遗能者我若羣臣辑睦以事君多矣武子曰不可六月晋楚遇于鄢陵范文子不欲战郤至曰韩之战惠公不振旅箕之役先轸不反命邲之师荀伯不复从皆晋之耻也子亦见先君之事矣今又辟楚又益耻也文子曰吾先君之亟战也有故秦狄齐楚皆彊不尽力子孙将弱今三彊服矣敌楚而已唯圣人能内外无患自非圣人外寕必有内忧盍释楚以为外惧乎甲午晦楚晨压晋军而陈军吏患之范匃趋进曰塞井夷灶陈于军中而疏行首晋楚唯天所授何患焉文子执戈逐之曰国之存亡天也童子何知焉栾书曰楚师轻窕固垒而待之三日必退退而撃之必获胜焉郤至曰楚有六闲不可失也其二卿相恶王卒以旧郑陈而不整蛮军而不陈陈不违晦在陈而嚻合而加嚻各顾其后莫有鬬心旧不必良以犯天忌我必克之楚子登巢车以望晋军子重使大宰伯州犂侍于王后王曰骋而左右何也曰召军吏也皆聚于中军矣曰合谋也张幕矣曰防卜于先君也彻幕矣曰将命也甚嚻且尘上矣曰将塞井夷灶而为行也皆乘矣左右执兵而下矣曰听誓也战乎曰未可知也乘而左右皆下矣曰战祷也伯州犂以公卒告王苖贲皇在晋侯之侧亦以王卒告皆曰国士在且厚不可当也苖贲皇言于晋侯曰楚之良在其中军王族而已请分良以击其左右而三军萃于王卒必大败之公筮之史曰吉其卦遇复曰南国防射其元王中厥目国防王伤不败何待公从之有淖于前乃皆左右相违于淖歩毅御晋厉公栾鍼为右彭名御楚共王潘党为右石首御郑成公唐茍为右栾范以其族夹公行防于淖栾书将载晋侯鍼曰书退国有大任焉得专之且侵官冐也失官慢也离局奸也有三罪焉不可犯也乃掀公以出于淖癸巳潘尫之党与飬由基蹲甲而射之彻七札焉以示王曰君有二臣如此何忧于战王怒曰大辱国诘朝尔射死艺吕锜梦射月中之退入于泥占之曰姬姓日也异姓月也必楚王也射而中之入于泥亦必死矣及战射共王中目王召养由基与之两矢使射吕锜中项伏弢以一矢复命郤至三遇楚子之卒见楚子必下免胄而趋风楚子使工尹襄问之以弓曰方事之殷也有韎韦之跗注君子也识见不谷而趋无乃伤乎郤至见客免胄承命曰君之外臣至从寡君之戎事以君之灵闲防甲胄不敢拜命敢告不寜君命之辱为事之故敢肃使者三肃使者而晋韩厥从郑伯其御杜溷罗曰速从之其御屡顾不在马可及也韩厥曰不可以再辱国君乃止郤至从郑伯其右茀翰胡曰谍辂之余从之乘而俘以下郤至曰伤国君有刑亦止石首曰卫懿公唯不去其旗是以败于荧乃内旌于弢中唐茍谓石首曰子在君侧败者壹大我不如子子以君免我请止乃死楚师薄于险叔山冉谓养由基曰虽君有命为国故子必射乃射再尽殪叔山冉搏人以投中车折轼晋师乃止囚楚公子茂栾鍼见子重之旌请曰楚人谓夫旌子重之麾也彼其子重也日臣之使于楚也子重问晋国之勇臣对曰好以众整曰又何如臣对曰好以暇今两国治戎行人不使不可谓整临事而食言不可谓暇请摄饮焉公许之使行人执榼承饮造于子重曰寡君乏使使鍼御持矛是以不得犒从者使某摄饮子重曰夫子尝与吾言于楚必是故也不亦识乎受而饮之免使者而复鼓旦而战见星未巳子反命军吏察夷伤补卒乗缮甲兵展车马鸡鸣而食唯命是听晋人患之苖贲皇徇曰搜乗补卒秣马利兵修陈固列蓐食申祷明日复战乃逸楚囚王闻之召子反谋谷阳竖献饮于子反子反醉而不能见王曰天败楚也夫余不可以待乃宵遁晋入楚军三日谷范文子立于戎马之前曰君防诸臣不佞何以及此君其戒之周书曰惟命不于常有徳之谓楚师还及瑕王使谓子反曰先大夫之覆师徒者君不在子无以为过不谷之罪也子反再拜稽首曰君赐臣死死且不朽臣之卒实奔臣之罪也子重使谓子反曰初陨师徒者而亦闻之矣盍图之对曰虽微先大夫有之大夫命侧侧敢不义侧亡君师敢忘其死王使止之弗及而卒
　　北戎侵郑郑伯御之患戎师曰彼徒我车惧其侵轶我也公子突曰使勇而无刚者尝冦而速去之君为三覆以待之戎轻而不整贪而无亲胜不相譲败不相救先者见获必务进进而遇覆必速奔后者不救则无继矣乃可以逞从之戎人之前遇覆者奔祝聃逐之衷戎师前后撃之尽殪戎师大奔十一月甲寅郑人大败戎师楚屈瑕将盟贰轸郧人军于蒲骚将与随绞州蓼伐楚师莫敖患之鬬亷曰郧人军其郊必不诫且日虞四邑之至也君次于郊郢以御四邑我以鋭师宵加于郧郧有虞心而恃其城莫有鬬志若败郧师四邑必离莫敖曰盍请济师于王对曰师克在和不在众商周之不敌君之所闻也成军以出又何济焉莫敖曰卜之对曰卜以决疑不疑何卜遂败郧师于蒲骚卒盟而还
　　卫侯游于郊子南仆公曰余无子将立女不对他日又谓之对曰郢不足以辱社禝君其改图君夫人在堂三揖在下君命祗辱夏卫灵公卒夫人曰命公子郢为大子君命也对曰郢异于他子且君没于吾手若有之郢必闻之且亡人之子辄在乃立辄六月乙酉晋赵鞅纳卫大子于戚宵迷阳虎曰右河而南必至焉使大子絻八人衰绖伪自卫逆者告于门哭而入遂居之秋八月齐人输范氏粟郑子姚子般送之士吉射逆之赵鞅御之遇于戚阳虎曰吾车少以兵车之斾与罕驷兵车先陈罕驷自后随而从之彼见吾貎必有惧心于是乎防之必大败之从之卜战焦乐丁曰诗曰爰始爰谋爰契我谋协以故兆询可也简子誓曰范氏中行氏反易天明斩艾百姓欲擅晋国而灭其君寡君恃郑而保焉今郑为不道弃君助臣二三子顺天明从君命经徳义除诟耻在此行也克敌者上大夫受县下大夫受郡士田十万庻人工商遂人臣圉免志父无罪君实图之若其有罪绞缢以戮桐棺三寸不设属辟素车朴马无入于兆下卿之罚也甲戌将战邮无恤御简子卫大子为右登鐡上望见郑师众大子惧自投于车下子良授大子绥而乗之曰妇人也简子廵列曰毕万匹夫也七战皆获有马百乘死于牗下羣子勉之死不在冦繁羽御赵罗宋勇为右罗无勇防之吏诘之御对曰痁作而伏卫大子祷曰曽孙蒯瞆敢昭告皇祖文王烈祖康叔文祖襄公郑胜乱从晋午在难不能治乱使鞅讨之蒯瞆不敢自佚备持矛焉敢告无絶筋无折骨无靣伤以集大事无作三祖羞大命不敢请佩玉不敢爱郑人击简子中肩毙于车中获其蠭旗大子救之以戈郑师北获温大夫赵罗大子复伐之郑师大败获齐粟千车赵孟喜曰可矣傅傁曰虽克郑犹有知在忧未艾也初周人与范氏田公孙龙税焉赵氏得而献之吏请杀之赵孟曰为其主也何罪止而与之田及鐡之战以徒五百人宵攻郑师取蠭旗于子姚之幕下献曰请报主徳追郑师姚般公孙林殿而射前列多死赵孟曰国无小既战简子曰吾伏弢呕血鼓音不衰今日我上也大子曰吾救主于车退敌于下我右之上也邮良曰我两靷将絶吾能止之我御之上也驾而乘材两靷皆絶呉王夫差还自黄池息民不戒越大夫种乃倡谋曰吾谓吴王将遂渉吾地今罢师而不戒以忘我我不可以怠也日臣尝卜于天今呉民既罢而大荒荐饥市无赤米而囷鹿空虚其民必移就蒲嬴于东海之濵天占既兆人事又见我蔑卜筮矣王若今起师以防夺之利无使失悛夫呉之边鄙逺者罢而未至呉王将耻不战必不须至之防也而以中国之师与我战若事幸而从我我遂践其地其至者亦将不能之防也巳吾用御儿临之呉王若愠而又战幸遂可出若不战而结成王安厚取名而去之越王曰善哉乃大戒师将伐呉楚申包胥使于越越王句践问焉曰呉国为不道求残我社稷宗庙以为平原弗使血食吾欲与之徼天之衷唯是车马兵甲卒伍既具无以行之请问战奚以而可包胥辞曰不知王固问焉乃对曰夫呉良国也能博取于诸侯敢问君王之所以与之战者王曰在孤之侧者觞酒豆肉箪食未尝敢不分也饮食不致味听乐不尽声求以报呉愿以此战包胥曰善则善矣未可以战也王曰越国之中疾者吾问之死者吾葬之老其老慈其幼长其孤问其病求以报呉愿以此战包胥曰善则善矣未可以战也王曰越国之中吾寛民以子之忠惠以善之吾修令寛刑施民所欲去民所恶称其善掩其恶求以报呉愿以此战包胥曰善则善矣未可以战也王曰越国之中富者吾安之贫者吾予之救其不足裁其有余使贫富皆利之求以报呉愿以此战包胥曰善则善矣未可以战也王曰越国南则楚西则晋北则齐春秋皮币玉帛子女以賔服焉未尝敢絶求以报呉愿以此战包胥曰善哉蔑以加焉然犹未可以战也夫战知为始仁次之勇次之不知则不知民之极无以铨度天下之众寡不仁则不能与三军共饥劳之殃不勇则不能断疑以大计越王曰诺越王句践乃召五大夫曰呉为不道求残吾社稷宗庙以为平原不使血食吾欲与之徼天之衷唯是车马兵甲卒伍既具无以行之吾问于王孙包胥既命孤矣敢访诸大夫问战奚以而可句践愿诸大夫言之皆以情告无阿孤孤将以举大事大夫舌庸乃进对曰审赏则可以战乎王曰圣大夫苦成进对曰审罚则可以战乎王曰猛大夫种进对曰审物则可以战乎王曰辩大夫蠡进对曰审备则可以战乎王曰巧大夫臯如进对曰审声则可以战乎王曰可矣王乃命有司大令于国曰茍任戎者皆造于国门之外王乃令于国曰国人欲告者来告告孤不审将为戮不利过及五日必审之过五日道将不行王乃入命夫人王背屏而立夫人向屏王曰自今日以后内政无出外政无入内有辱是子也外有辱是我也吾见子于此止矣王遂出夫人送王不出屏乃阖左阖塡之以土去笄侧席而坐不埽王背檐而立大夫向檐王命大夫曰食土不均地之不修内有辱于国是子也军士不死外有辱是我也自今日以后内政无出外政无入吾见子于此止矣王遂出大夫送王不出檐乃阖左阖填之以土侧席而坐不埽王乃之坛列鼓而行之至于军斩有罪者以狥曰莫如此以环瑱通相问也明日徙舍斩有罪者以狥曰莫如此不从其伍之令明日徙舍斩有罪者以徇曰莫如此不用王命明日徙舍至于御儿斩有罪者以徇曰莫如此滛逸不可禁也王乃命有司大徇于军曰有父母耆老而无昆弟者以告王亲命之曰我有大事子有父母耆老而子为我死子之父母将转于沟壑子为我礼已重矣子归没而父母之世后若有事吾与子图之明日徇于军曰有兄弟四五人皆在此者以告王亲命之曰我有大事子有昆弟四五人皆在此事若不防则是尽也择子之所欲归者一人明日徇于军曰有瞀之疾者告王亲命之曰我有大事子有瞀之疾其归若已后若有事吾与子图之明日徇于军曰筋力不足以胜甲兵志行不足以听命者归莫告明日迁军接龢斩有罪者以徇曰莫如此志行不果于是人有致死之心王乃命有司大徇于军曰谓二三子归而不归处而不处进而不进退而不退左而不左右而不右身斩妻子鬻于是呉王起师军于江北越王军于江南越王乃中分其师以为左右军以其私卒君子六千为中军明日将舟战于江及昏乃令左军衘枚泝江五里以须亦令右军衔枚逾江五里以须夜中乃令左军右军渉江鸣鼓中水以须呉师闻之大骇曰越人分为二师将以夹攻我师乃不待旦亦中分其师将以御越越王乃令其中军衘枚潜渉不鼓不噪以袭攻之呉师大北越之左军右军乃遂渉而从之又大败之于没又郊败之三战三北乃至于呉越师遂入呉国围王宫呉王惧使人行成曰昔不谷先委制于越君君告孤请成男女服从孤无奈越之先君何畏天之不祥不敢絶祀许君成以至于今今孤不道得罪于君王君王以亲辱于孤之敝邑孤敢请成男女服为臣御越王曰昔天以越赐呉而呉不受今天以呉赐越孤岂敢不听天之命而听君之令乎乃不许成因使人告于呉王曰天以呉赐越孤不敢不受以民生之不长王其无死民生于地上寓也其与几何寡人其逹王于甬句东夫妇三百唯王所安以没王年夫差辞曰天既降祸于呉国不在前后当孤之身实失宗庙社稷凢呉土地人民越既有之矣孤何以视于天下夫差将死使人説于子胥曰使死者无知则已矣若其有知吾何靣目以见员也遂自杀越灭呉上征上国宋郑鲁卫陈蔡执玉之君皆入朝夫唯能下其羣臣以集其谋故也
　　魏伐赵赵急请救于齐齐威王欲将孙膑膑辞谢曰刑余之人不可于是乃以田忌为将而孙子为师居辎车中坐为计谋田忌欲引兵之赵孙子曰夫觧杂乱纷紏者不控救鬬者不抟撠批亢捣虚形格势禁则自为觧耳今梁赵相攻轻兵鋭卒必竭于外老弱罢于内君不若引兵疾走大梁据其街路冲其方虚彼必释赵而自救是我一举觧赵之围而救毙于魏也田忌从之魏果去邯郸与齐战于桂陵大破梁军　魏与赵攻韩韩告急于齐齐使田忌将而徃直走大梁魏将厐涓闻之去韩而归齐军既已过而西矣孙子谓田忌曰彼三晋之兵素悍勇而轻齐齐号为怯善战者因其势而利导之兵法百里而趣利者蹶上将五十里而趣利者军半至使齐军入魏地为十万灶明日为五万灶又明日为三万灶厐涓行三日大喜曰我固知齐军怯入吾地三日士卒亡者过半矣乃弃其歩军与其轻鋭倍日并行逐之孙子度其行暮当至马陵马陵道狭而旁多阻隘可伏兵乃斫大树白而书之曰厐涓死于此树之下于是令齐军善射者万弩夹道而伏期日暮见火举而俱发厐涓果夜至斫木下见白书乃鑚火烛之读其书未毕齐军万弩俱魏军大乱相失厐涓自知智穷兵败乃自刭曰遂成竖子之名齐因乘胜尽破其军虏魏太子申以归孙膑以此名显天下世传其兵法　太史公曰世俗所称师旅皆道孙子十三篇呉起兵法世多有故弗论论其行事所施设者语曰能行之者未必能言能言之者未必能行孙子筹防厐涓明矣然不能蚤救患于被刑呉起説武侯以形埶不如徳然行之于楚以刻暴少恩亡其躯悲夫
　　楚懐王召宋义与计事而大説之因置以为上将军项羽为鲁公为次将范增为末将救赵诸别将皆属宋义号为卿子冠军行至安阳留四十六日不进项羽曰吾闻秦军围赵王钜鹿疾引兵渡河楚击其外赵应其内破秦军必矣宋义曰不然夫抟牛之蝱不可以破虮虱今秦攻赵战胜则兵罢我承其敝不胜则我引兵鼔行而西必举秦矣故不如先鬬秦赵夫被坚执鋭义不如公坐而运防公不如义因下令军中曰猛如虎狠如羊贪如狼彊不可使者皆斩之乃遣其子宋襄相齐身送之至无盐饮酒髙防天寒大雨士卒冻饥项羽曰将戮力而攻秦久留不行今嵗饥民贫士卒食芋菽军无见粮乃饮酒髙防不引兵渡河因赵食与赵并力攻秦乃曰承其敝夫以秦之彊攻新造之赵其埶必举赵赵举而秦彊何敝之承且国君新破王坐不安席扫境内而専属于将军国家安危在此一举今不恤士卒而徇其私非社禝之臣项羽晨朝上将军宋义即其帐中斩宋义头出令军中曰宋义与齐谋反楚楚王隂令羽诛之当是时诸将皆慴服莫敢枝梧皆曰首立楚者将军家也今将军诛乱乃相与共立羽为假上将军使人追宋义子及之齐杀之使桓楚报命于怀王懐王因使项羽为上将军当阳君蒲将军皆属项羽项羽已杀卿子冠军威震楚国名闻诸侯乃遣当阳君蒲将军将卒二万渡河救钜鹿战少利陈余复请兵项羽乃悉引兵渡河皆沈船破釡甑烧庐舍持三日粮以示士卒必死无一还心于是至则围王离与秦军遇九战絶其甬道大破之杀苏角虏王离渉间不降楚自烧杀当是时楚兵冠诸侯诸侯军救钜鹿下者十余壁莫敢纵兵及楚击秦诸将皆从壁上观楚战士无不一以当十楚兵呼声动天诸侯军无不人人惴恐于是已破秦军项羽召见诸侯将入辕门无不膝行而前莫敢仰视项羽由是始为诸侯上将军诸侯皆属焉汉韩信以兵数万欲下东井击赵使人间视知赵王不用广武君防还报大喜乃敢引兵遂下未至井陉口三十里止舍夜半选轻骑二千人人持一赤帜从间道萆山而望赵军诫曰赵见我走必空壁逐我若疾入赵壁防赵帜立汉赤帜令其禆将飱曰今日破赵防食诸将皆莫信详应曰诺谓军吏曰赵已先据便地为壁且彼未见吾大将旗鼓未肯击前行恐吾至阻险而还信乃使万人先行出背水陈赵军望见而大笑平旦信建大将之旗鼓鼓行出井陉口赵开壁撃之大战良乆于是信张耳详弃鼓旗走水上军水上军开入之复疾战赵果空壁争汉旗鼓逐韩信张耳韩信张耳已入水上军军皆殊死战不可败信所出竒兵二千骑共候赵空壁逐利则驰入赵壁皆防赵旗立汉赤帜二千赵军已不胜不能得信等欲还归壁壁皆汉赤帜而大惊以为汉皆已得赵王将矣兵遂乱遁走赵将虽斩之不能禁也于是汉兵夹击大破虏赵军斩成安君泜水上禽赵王歇信乃令军中毋杀广武君有能生得者购千金于是有防广武君而致戏下者信乃觧其防东乡坐西乡对师事之诸将効首虏休毕贺因问信曰兵法右倍山陵前左水泽今者将军令臣等反背水陈曰破赵防食臣等不服然竟以胜此何术也信曰此在兵法顾诸君不察耳兵法不曰防之死地而后生置之亡地而后存且信非得素柎循士大夫也此所谓驱市人而战之其埶非置之死地使人人自为战今予之生地皆走寜尚可得而用之乎诸将皆服
　　齐王广走高宻使使之楚请救韩信已定临菑遂东追广至高宻西楚亦使龙且将号称二十万救齐齐王广龙且并军与信战未合人或説龙且曰汉兵逺鬬穷战其锋不可当齐楚自居其地战兵易败散不如深壁令齐王使其信臣招所亡城亡城闻其王在楚来救必反汉汉兵二千里客居齐城皆反之其埶无所得食可无战而降也龙且曰吾平生知韩信为人易与耳且夫救齐不战而降之吾何功今战而胜之齐之半可得何为止遂战与信夹潍水陈韩信乃夜令人为万余囊满盛沙壅水上流引军半渡击龙且详不胜还走龙且果喜曰固知信怯也遂追渡水信使人决壅囊水大至龙且军大半不得渡即急击杀龙且龙且水东军散走齐王广亡去信遂追北至城阳皆虏楚卒
　　冯异讨赤眉与贼约期防战使壮夫变服与赤眉同伏子道侧旦日赤眉使万人攻异前部异诡出兵以救之贼见埶弱遂悉众攻异异乃纵兵大战日昃贼气衰伏兵卒起衣服相乱赤眉不复识别众遂惊溃追撃大破于崤底降男女八万人余众尚十余万东走宜阳光武降玺书劳异曰赤眉破平士吏劳苦始虽埀翅囘谿终能奋翼渑池可谓失之东隅收之桑榆方论功赏以答大勲
　　王霸与捕虏将军马武东讨周建于垂惠苏茂将五校兵四千余人救建而先遣精骑遮撃马武军粮武徃救之建从城中出兵夹撃武武恃霸之援战不甚力为茂建所败武军奔过覇营大呼求救覇曰贼兵盛出必两败努力而已乃闭营坚壁军吏皆争之覇曰茂兵精鋭其众又多吾吏士心恐而捕虏与吾相恃两军不一此败道也今闭营固守示不相援贼必乗胜轻进捕虏无救其战自倍如此茂众疲劳吾承其弊乃可尅也茂建果悉出攻武合战良乆覇军中壮士路润等数十人断发请战覇知士心鋭乃开营后出精骑袭其背建茂前后受敌惊乱败走覇武各归营贼复聚众挑战覇坚卧不出方飨士作倡乐茂雨射营中中覇前酒樽安坐不动军吏皆曰茂前日已破今易撃也覇曰不然苏茂客兵逺来粮食不足故数挑战以徼一切之胜今闭营休士所谓不战而屈人之兵善之善者也茂建既不得战乃引还营其夜建兄子诵反闭城拒之茂建遁去诵以城降
　　安帝时羌冦武都邓太后以虞诩有将帅之略迁武都太守引见嘉徳殿厚加赏赐羌乃率众数千遮诩于陈仓崤谷诩即停车不进而宣言上书请兵湏到当羌闻之乃分钞傍县诩因其兵散日夜进道兼行百余里令吏士各作两灶日増倍之羌不敢逼或问曰孙膑减灶而君増之兵法日行不过三十里以戒不虞而今且二百里何也诩曰虏众多吾兵少徐行则易为所及速进则彼所不测虏见吾灶日増必谓郡兵来迎众多行速必惮追我孙膑见弱吾今示彊势有不同故也既到郡兵不满三千而羌众万余攻围赤亭数十日诩乃令军中使彊弩勿而潜小弩羌以为矢力弱不能至并兵急攻诩于是使二十彊弩共射一人发无不中羌大震退诩因出城奋击多所伤杀明日悉陈其兵众令从东郭门出北郭门入贸易衣服回转数周羌不知其数更相恐动诩计贼当退乃潜遣五百余人于浅水设伏其走路虏果大奔因掩撃大破之斩获甚众贼由是败散南入益州诩乃占相地埶筑营壁二百八十所招还流亡假赈贫人郡遂以安
　　桓帝时桂阳宿贼渠帅卜阳潘鸿等畏度尚威烈徙入山谷尚穷追数百里遂入南海破其三屯多获珍寳而阳鸿党众犹盛尚欲击之而士卒骄富莫有鬬志尚计缓之则不战逼之必逃亡乃宣言卜阳潘鸿作贼十年习于攻守今兵寡少未易可进当湏诸郡所发悉至尔乃并力攻之申令军中恣听射猎兵士喜悦大小皆相与从禽尚乃宻使所亲客潜焚其营珍积皆尽猎者来还莫不涕泣尚人人慰劳深自咎责因曰卜阳等财寳足富数世诸卿但不并力耳所亡少少何足介意众闻咸愤踊尚勑令秣马蓐食明旦径赴贼屯阳鸿等自以深固不复设备吏士乗鋭遂大破平之
　　杨璇初举孝亷稍迁灵帝时为零陵太守是时苍梧桂阳猾贼相聚攻郡县贼众多而璇力弱吏人忧恐璇乃特制马车数十乗以排囊盛石灰于车上繋布索于马尾又为兵车专彀弓弩尅期共会战乃令马车居前顺风鼓灰贼不得视因以火烧布布然马惊奔突贼阵因使后车弓弩乱钲鼔鸣震羣盗波骇破散追逐伤斩无数枭其渠帅郡境以清
　　梁州贼王国围陈仓灵帝复拜皇甫嵩为左将军督前将军董卓各率二万人拒之卓欲速进赴陈仓嵩不听卓曰智者不后时勇者不留决速救则城全不救则城灭全灭之势在于此也嵩曰不然百战百胜不如不战而屈人之兵是以先为不可胜以待敌之可胜不可胜在我可胜在彼彼守不足我攻有余有余者动于九天之上不足者防于九地之下今陈仓虽小城守固备非九地之防也王国虽强而攻我之所不救非九天之埶也夫埶非九天攻者受害防非九地守者不防国今已防受害之地而陈仓保不防之城我可不烦兵动众而取全胜之功将何救焉遂不听王国围陈仓自冬迄春八十余日城坚守固竟不能防贼众疲敝果自解去嵩进兵击之卓曰不可兵法穷冦勿追归众勿迫今我追国是廹归众追穷冦也困兽犹鬬蜂虿有毒况大众乎嵩曰不然前吾不击避其鋭也今而击之待其衰也所击疲师非归众也国众且走莫有鬬志以整击乱非穷防也遂独进击之使卓为后拒连战大破之斩首万余级国走而死卓大慙恨由是忌嵩
　　朱儁击破赵余师韩忠复防宛拒儁儁兵少不敌乃张围结垒起土山以临城内因鸣鼔攻其西南贼悉众赴之儁自将精兵五千掩其东北乗城而入忠乃退保小城惶惧乞降司马张超及徐璆秦颉皆欲听之儁曰兵有形同而势异者昔秦项之际民无定主故赏附以劝来耳今海内一统唯黄巾造冦纳降无以劝善讨之足以惩恶今若受之更开逆意贼利则进战钝则乞降纵敌长防非良计也因急攻连战不尅儁登土山望之顾谓张超曰吾知之矣贼今外围周固内营逼急乞降不受欲出不得所以死战也万人一心犹不可当况十万乎其害甚矣不如彻围并兵入城忠见围解埶必自出自出则意散易破之道也既而解围忠果出战儁因击天破之乗胜逐北数十里斩首万余级忠等遂降曹操自江陵将顺江东下先遗孙权书曰近者奉辞伐罪旌旄南指刘琮束手今治水军八十万众方与将军会猎于呉权以示羣下张昭等曰且将军大埶可以拒操者长江也今操得荆州奄有其地刘表治水军冲鬬舰乃以千数操悉浮以防江兼有歩兵水陆俱下此为长江之险已与我共之矣不如迎之鲁肃曰向察众人之议专欲误将军不足与图大事时周瑜受使至番阳肃劝权召瑜还瑜至谓权曰操虽托名汉相其实汉贼也将军割据江东兵精足用当横行天下为汉家除残去秽况操自送死而可迎之邪请为将军筹之今北土未平马超韩遂尚在闗西为操后患而操舍鞍马杖舟楫与呉越争衡又今盛寒马无槀草驱中国士众逺渉江湖之间不习水土必生疾病此数者用兵之患也而操皆冐行之瑜得精兵五万自足制之愿将军勿虑权抚其背曰公瑾卿言至此甚合孤心五万兵难卒合已选三万人船粮战具俱办卿与子敬程公便在前发孤当续人众为卿后援瑜进与操遇于赤壁时操军众已有疾疫初一交战操军不利引次江北瑜等在南岸瑜部将黄盖曰今防众我寡难与持乆操军方连船舰首尾相接可烧而走也乃取冲鬬舰十艘载燥荻枯柴灌油其中裹以帷幕上建旌旗豫备走舸繋于其尾先以书遗操诈云欲降时东南风急盖以十舰最着前中江举防余船以次俱进操军吏士皆出营立观指言盖降去北军二里余同时发火火烈风猛船徃如箭烧尽北船延及岸上营落顷之烟炎张天人马烧溺死者甚众瑜等率轻鋭继其后靁鼔大进北军大壊操引军从华容道歩走遇泥泞道不通羸兵为人马所蹈借防泥中死者甚众刘备周瑜水陆并进追操至南郡晋凉州刺史杨欣失羌戎之和马隆陈其必败俄而欣为虏所没河西断絶武帝每有西顾之忧临朝而叹曰谁能为我讨此虏通凉州者乎朝臣莫对隆进曰陛下若能任臣臣能平之帝曰必能灭贼何为不任顾卿方略何如耳隆曰陛下若能任臣当听臣自任帝曰云何隆曰臣请募勇士三千人无问所从来率之鼔行而西禀陛下威徳丑虏何足灭哉帝许之乃以隆为武威太守公卿佥曰六军既众州郡兵多但当用之不宜横设赏募以乱常典隆小将妄説不可从也帝弗纳隆募限腰引弩三十六钧弓四钧六标简试自旦至中得三千五百人隆曰足矣因请自至武库选杖武库令与隆岔争御史中丞奏劾隆隆曰臣当亡命战塲以报所受武库令乃以魏时朽杖见给不可复用非陛下使臣灭贼意也帝从之又给其三年军资隆于是西渡温水虏树机能等以众万计或乗险以遏隆前或设伏以截隆后隆依八阵图作偏箱车地广则鹿角车营路狭则为木屈施于车上且战且前弓矢所及应而倒竒谋间发出敌不意或夹道累磁石贼负鐡铠行不得前隆卒悉被犀甲无所留碍贼咸以为神转战千里杀伤以千数自隆之西音问断絶朝廷忧之或谓已没后隆使夜到帝抚掌欢笑诘朝召羣臣谓曰若从诸卿言是无秦凉也乃诏曰隆以偏师寡众奋不顾难冐险能济其假节宣威将军加赤幢曲盖鼓吹隆到武威虏大入猝防韩且万能等率万余落归降前后诛杀及降附者以万计又率善戎没骨能等与树机能大战斩之凉州遂平杜曾逐王廙径造沔口大为冦害威震江沔元帝命周访击之访有众八千进至沔阳曾等鋭气甚盛访曰先人有夺人之心军之善谋也使将军李恒督左甄许朝督右甄访自领中军髙张旗帜曾果畏访先攻左右甄曾勇冠三军访甚恶之自于阵后射雉以安众心令其众曰一甄败鸣三鼔两甄败鸣六鼓赵领其父余兵属左甄力战败而复合驰马告访访怒叱令更进号哭还战自旦至申两甄皆败访闻鼓音选精鋭八百人自行洒饮之敇不得妄动闻鼔音乃进贼未至三十歩访亲鸣鼓将士皆腾跃奔赴曾遂大溃杀千余人访夜追之诸将请待明日访曰曾骁勇能战向之败也彼劳我逸是以尅之宜及其衰乗之可灭鼔行而进遂定汉沔
　　温峤以南军习水苏峻军便歩欲以所长制之宣令三军有上岸者死时苏峻送米万斛餽祖约约遣司马桓抚等迎之毛寳告其众曰兵法军令有所不从岂可不上岸邪乃设变力战悉获其人虏杀万计约用大饥峤嘉其勲上为庐江太守
　　钱鳯攻逼京都假郄鍳节加卫将军都督从驾诸军事鍳以无益事实固辞不受军号时议者以王含钱鳯众力百倍苑城小而不固宜及军势未成大驾自出距战鍳曰群逆纵逸其势不可当可以筭屈难以力竞且含等号令不一抄盗相寻百姓惩徃年之暴皆人自为守乗顺逆之势何徃不尅且贼无经略逺图惟恃豕突一战旷日持乆必啓义士之心令谋猷得展今以此弱力敌彼强冦决胜负于一朝定成败于呼吸虽有申胥之徒义存投袂何补于既徃哉明帝从之
　　桓温欲伐慕容氏于临漳郄超谏以道逺汴水又浅运道不通温不从遂引军自济入河超又进策于温曰清水入河无通运理若冦不战运道又难因资无所实为深虑也今盛夏悉力径造邺城彼服公威略必望阵而走退还幽朔矣若能决战呼吸可定设欲城邺难为功力百姓布野尽为官有易水以南必交臂请命但恐此计轻决公必务其持重耳若此计不从便当顿兵河济控引粮运令资储充备足及来夏虽如赊迟终亦济尅若舍此二策而连军西进进不速决退必愆乏贼因此势日月相引僶俛秋冬船道澁滞且北土早寒三军裘褐者少恐不可以渉冬此大限阂非惟无食而已温不从果有枋头之败温深慙之防而有寿阳之防问超曰此足以雪枋头之耻乎超曰未厌有识之情也
　　桓温伐蜀使江夏相袁乔领二千人为军锋师次彭模去贼已近议者欲两道并进以分贼势乔曰今深入万里置之死地士无反顾之心所谓人自为战者也今分为两军军力不一万一偏败则大事去矣不如全军而进弃去釡甑赍三日粮胜可必矣温以为然即一时俱进去成都十里与贼大战前锋失利乔军亦退矢及马首左右失色乔因麾而进声气愈厉遂大破之
　　平州刺史东夷校尉崔毖自以为南州士望意存懐集而流亡者莫有赴之毖意慕容廆拘留乃隂结髙驹骊及宇文叚国等谋灭廆以分其地太兴初三国伐廆廆曰彼信崔毖虚说邀一时之利乌合而来耳既无统一莫相归伏吾今破之必矣然彼军初合其锋甚锐幸我速战若逆击之落其计矣静以待之必懐疑贰迭相差防一则疑吾与毖谲而覆之二则自疑三国之中与吾有韩魏之谋者待其人情沮惑然后取之必矣于是三国攻棘城廆闭门不战遣使送牛酒以犒宇文大言于众曰崔毖昨有使至于是二国果疑宇文同于廆也引兵而归宇文悉独官曰二国虽归吾当独兼其国何用人为尽众逼城连营三十里廆简锐士配皝摧锋于前翰领精骑为竒兵从傍出直冲其营廆方阵而进悉独官自恃其众不设备见廆军之至方率兵距之前锋始交翰已入其营纵火焚之其众皆震扰不知所为遂大败悉独官仅以身免尽俘其众
　　殷浩北伐以江逌为谘议参军浩甚重之迁长史浩方修复洛阳经营荒梗逌为上佐甚有匡弼之益军中书檄皆以委逌时羌及丁零叛浩军震惧姚襄去浩十里结营以逼浩浩令逌击之逌进兵至襄营谓将校曰今兵非不精而众少于羌且其堑栅甚固难与校力吾当以计破之乃取数百鸡以长防连之系火于足羣鸡骇散飞集襄营襄营火发因其乱随而击之襄遂少败王浚遣督防王昌及鲜卑叚就六眷末柸匹防等部众五万余以讨石勒时城隍未修乃于襄国筑隔城重栅设鄣以待之就六眷屯于渚阳勒分遣诸将连出挑战频为就六眷所败又闻其大造攻具勒顾谓其将佐曰今冦来转逼彼众我寡恐攻围不解外救不至内粮罄絶纵孙呉重生亦不能固也吾将简练将士大阵于野以决之何如诸将皆曰宜固守以疲冦彼师老自退追而击之蔑不尅矣勒顾谓张賔孔苌曰君以为何如賔苌俱曰闻就六眷尅来月上旬送死北城其大众逺来战守连日以我军势寡弱谓不敢出战意必懈怠今叚氏种众之悍末柸尤最其卒之精勇悉在末柸所可勿复出战示之以弱速凿北垒为突门二十余道贼列守未定出其不意直冲末柸帐敌必震惶计不及设所谓迅雷不及掩耳末柸之众既奔余自摧败擒末柸之后彭祖可指辰而定勒笑而纳之即以苌为攻战都督造突门于北城鲜卑入屯北垒勒其阵未定躬率将士鼔噪于城上会孔苌督诸突门伏兵俱出击之生擒末柸就六眷等众遂奔散
　　秦王苻坚下诏大举入冦民毎十丁兼遣一兵其于良家子年二十已下有材勇者皆拜羽林郎是时朝臣皆不欲坚行独慕容垂姚苌及良家子劝之阳平公融言于坚曰鲜卑羌虏我之仇雠常思风尘之变以逞其志所陈策画何可从也良家少年皆富饶子弟不闲军旅茍为謟謏之言以会陛下之意耳今陛下信而用之轻举大事臣恐功既不成仍有后患悔无及也坚不听遣阳平公融督张蚝慕容垂等歩骑二十五万为前锋以兖州刺史姚苌为龙骧将军督益梁州诸军事坚谓苌曰昔朕以龙骧建业未甞轻以授人卿其勉之坚发长安戎卒六十余万骑二十七万旗鼓相望前后千里阳平公融等兵三十万先至颍口晋武帝诏以谢石为征虏将军征讨大都督以谢为前锋都督与谢琰桓伊等众八万拒之是时秦兵既盛都下震恐谢入问计于谢安安夷然答曰已别有防既而寂然不敢复言乃令张重请安遂命驾出游山墅亲朋毕集与围棊赌墅安棊常劣于是日惧便为敌手而又不胜安遂游陟至夜乃还桓冲深以根本为忧遣精鋭三千入援京师谢安固郤之曰朝廷处分已定兵甲无阙西藩宜留以为防冲对佐吏叹曰谢安石有庙堂之量不闲将略今大敌垂至方游谈不暇遣诸不经事少年拒之众又寡弱天下事已可知吾其左祍矣阳平公融等攻寿阳克之将军梁成等帅众五万屯于洛涧栅淮以遏东兵谢石谢等去洛涧二十五里而军惮成不敢进融于寿阳遣尚书朱序来説谢石等以强弱异势不如速降序私谓石等曰若秦百万之众尽至诚难与为敌今乗诸军未集宜速击之若败其前锋则彼已夺气可遂破也石从序言谢遣广陵相刘牢之帅精兵五千趣洛涧未至十里梁成阻涧为陈以待之牢之直前渡水击成大破之斩成又分兵断其归津秦歩骑崩溃争走淮水士卒死者万五千人执秦州刺史王显等尽収其器械军实于是谢石等诸军水陆继进秦王坚与阳平公融等寿阳城望之见晋兵部阵严整又望见八公山上草木皆以为晋兵顾谓融曰此亦勍敌何谓弱也怃然始有惧色秦王逼肥水而陈晋兵不得渡谢遣使谓阳平公融曰君悬军深入而置陈逼水此乃持乆之计非欲速战者也若移陈小却使晋兵得渡以决胜负不亦善乎秦诸将皆曰我众彼寡不如遏之使不得上可以万全坚曰但引兵少却使之半渡我以鐡骑蹙而杀之蔑不胜矣融亦以为然遂麾兵使却秦兵遂退不可复止谢谢琰桓伊等引兵渡水击之融驰骑略陈欲以帅退者马倒为晋兵所杀秦兵遂溃等乗胜追击至于青冈秦兵火败自相蹈借而死者蔽野塞川其走者闻风声鹤唳皆以为晋兵且至昼夜不敢息草行露宿重以饥冻死者什七八初秦兵小却朱序在陈后呼曰秦兵败矣众大奔序因来奔获秦王坚所乗云母车及仪服器械军资珍寳畜产不可胜计复取寿阳坚中流矢单骑走至淮北饥甚民有进壸飱豚髀者坚食之坚谓张夫人曰吾今复何面目治天下乎澘然流涕是时诸军皆溃惟慕容垂所将三万人独全坚以千余骑赴之
　　北魏迁洛阳荆州刺史薛真度劝魏髙祖先取樊邓真度引兵冦南阳太守房伯玉击败之魏髙祖怒以南阳小郡志必灭之遂引兵向襄阳彭城王勰等三十六军前后相继众号百万吹唇沸地魏髙祖留诸将攻赭阳自引兵南下至宛夜袭其郛克之房伯玉婴内城拒守魏髙祖遣中书舍人孙延景谓伯玉曰我今荡壹六合非如向时冬来春去不有所克终不还北卿此城当我六龙之首无容不先攻取逺期一年近止一月封侯枭首事在俯仰宜善图之且卿有三罪今令卿知卿先事武帝蒙殊常之宠不能建忠致命而尽节于其雠罪一也顷年薛真度来卿伤我偏师罪二也今鸾辂亲临不面缚麾下罪三也伯玉遣军副乐稚柔对曰承欲攻围期于必克卑微常人得抗天威真可谓获其死所外臣武帝采防岂敢忘恩但嗣君失徳主上光绍大宗非唯副亿兆之深望抑亦兼武皇之遗敕是以区区尽节不敢失坠徃者北师深入冦扰邉民輙厉将士以修职业返已而言不应垂责宛城东南隅沟上有桥魏髙祖引兵过之伯玉使勇士数人衣斑衣戴虎防伏于窦下突出击之魏髙祖人马俱惊召善射者原灵度射之应而毙乃得免
　　世宗诏中山王英乗胜平荡东南逐北至马头攻防之城中粮储魏悉迁之归北议者咸曰魏运米北归当不复南向梁武帝曰不然此必欲进兵为诈计耳乃命修钟离城敕昌义之为战守之备英进围钟离魏世宗诏邢峦引兵会之峦上表以为南军虽野战非敌而城守有余今尽鋭攻钟离得之则所利无几不得则亏损甚大且介在淮外借使束手归顺犹恐无粮难守况杀士卒以攻之乎若臣愚见谓宜修复旧戍抚循诸州以俟后举江东之衅不患其无诏曰济淮掎角事如前敕何容犹尔盘桓方有此请可速进军峦又表以为今中山进军钟离实所未解若为得失之计不顾万全直袭广陵出其不备或未可知若正欲以八十日粮聚钟离城者臣未之前闻也彼坚城自守不与人战城堑水深非可填塞空坐至春士卒自毙若遣臣赴彼从何致粮夏来之兵不赍冬服脱遇氷雪何方取济臣宁荷怯懦不进之责不受败损空行之罪钟离天险朝贵所具若有内应则所不知如其无也必无克状若信臣言愿赐臣停乃召峦还更命鎭东将军萧寳寅与英同围钟离英与平东将军杨大眼等众数十万攻钟离钟离城北沮淮水魏人于邵阳洲两岸为桥树栅数百歩跨淮通道英据南岸攻城大眼据北岸立城以通粮运城中众才三千人昌义之督帅将士随方抗御魏人以车载土填堑使其众负土随之俄而堑满冲车所撞城土輙頺义之用泥补之冲车虽入而不能壊魏人昼夜苦攻分畨相代坠而复升莫有退者一日战数十合前后杀伤万计魏人死者与城平魏世宗召英使还赐诏曰彼土蒸湿无宜乆淹势虽必取乃将军之深计兵乆力殆亦朝廷之所忧也英犹表称必克武帝命豫州刺史韦叡将兵救钟离受曹景宗节度叡自合肥取直道由隂陵大泽行值涧谷輙飞桥以济师人畏魏兵盛多劝叡缓行叡曰钟离今凿宂而处负戸而汲车驰卒奔犹恐其后而况缓乎魏人已堕吾腹中卿曹勿忧也
　　宋文帝欲伐魏丹阳尹徐湛之吏部尚书江湛彭城太守王谟等并劝之校尉沈庆之谏曰我歩彼骑其势不敌檀道济再行无功到彦之失利而返今料王谟等未逾两将六军之盛不过徃时恐重辱王师文帝曰王师再屈别自有由道济飬冦自资彦之中涂疾动虏所恃者唯马今夏水浩汗河道流通泛舟北下碻磝必走滑防小戍易可覆防克此二城馆糓吊民虎牢洛阳自然不固比及冬初城守相接虏马过河即成擒也庆之又固陈不可文帝使徐湛之江湛难之庆之曰治国譬如治家耕当问奴织当问婢陛下今欲伐国而与白面书生軰谋之事何由济文帝大笑太子邵及防军将军萧思话亦谏文帝皆不从遣王谟帅沈庆之等径造许洛徐兖二州刺史武陵王骏豫州刺史南平王铄各勒所部东西齐举是时军旅大起王公妃主及朝士牧守下至富民各献金帛杂物以助国用又以兵力不足悉发青冀徐豫二兖六州三五民丁倩使蹔行缘江五郡集广陵縁淮三郡集旴眙又募中外有马歩众艺武力之士应科者皆加厚赏使王谟进围滑防又遣安蛮司马刘康祖将兵助申坦进逼虎牢魏羣臣初闻有宋师言于魏世祖请遣兵救缘河糓帛魏世祖曰马今未肥天时尚热速出必无功若兵来不止且还隂山避之国人本着羊皮袴何用绵帛展至十月吾无忧矣九月魏世祖引兵南救滑防王谟士众甚盛器械精严而谟贪愎好杀时河洛之民竞出租谷操兵来赴者日以千数谟不即其长帅而以配私昵家付匹布责大梨八百由是众心失望攻城数月不下闻魏救将至众请发车为营谟不从魏世祖渡河众号百万鞞鼓之声震动天地谟惧退走魏人追击之死者万余人麾下散亡略尽委弃军资器械山积谟遁还萧斌将斩之庆之固谏曰佛狸威震天下控百万岂谟所能当且杀战将以自弱非良讣也斌乃止斌乃使王谟戍碻磝栁元景自百丈崖从诸军进攻农防之诏以栁元景为农太守元景使薛安都等攻陜元景于后督租陜城险固诸军攻之不防魏洛州刺史张是连提帅众二万度崤救陜安都等与战于城南魏人纵突骑诸军不能敌安都怒脱兠鍪解铠唯着綘衲两当衫马亦去具装瞠目横矛单骑突陈所向无前魏人夹射不能中如是数四杀伤不可胜数会日暮别将鲁元保引兵自函谷闗至魏兵乃退元景遣军副栁元怙将歩骑二千救安都等夜至魏人不之知明日安都等合战元怙引兵自南门鼔噪直出旌旗甚盛魏众惊骇安都挺身奋击流血凝肘矛折易之更入诸军齐奋自旦至日昃魏众大溃斩张是连提及将卒三千余级其余赴河堑死者甚众遂克陜城厐法起等进攻潼闗据之闗中豪杰所在蠭起及四山羌胡皆来送欵文帝以王谟败退魏兵深入栁元景等不宜独进皆召还魏世祖至彭城立氊屋于戏马防以望城中攻彭城不克引兵南下所过无不残灭城邑皆望风奔溃魏兵至淮上文帝使辅国将军臧质将万人救彭城至旴眙魏世祖已过淮质使胡崇之营东山毛熈祚据前浦质营于城南魏燕王谭攻崇之等三营皆败没是夕质军亦溃质弃辎重器械单将七百人赴城初盱眙太守沈璞到官王谟犹在滑防江淮无警璞以郡当冲要乃缮城浚隍积财谷储矢石为城守之备僚属皆非之朝廷亦以为过及魏兵南向守宰多弃城走或劝璞宜还建康璞曰虏若以城小不顾夫复何惧若肉薄来攻此乃吾报国之秋诸君封侯之日也奈何去之诸君甞见数十万人聚于小城之下而不败者乎昆阳合肥前事之明验也众心稍定璞収集得二千精兵曰足矣及臧质向城乃开门纳质见城中豊实大喜因与璞共守魏人之南冦也不赍粮用唯以抄掠为资及过淮民多窜匿抄掠无所得人马饥乏闻盱眙有积粟欲以为北归之资一攻城不防即留其将韩元兴以数千人守盱眙自帅大众南向由是盱眙得益完守备魏世祖至瓜歩壊民庐舍及伐苇为筏声言欲渡江建康震惧民皆荷担而立内外戒严命领军将军刘遵考等将兵分守津要游逻上接于湖下至蔡洲陈舰列营周亘江濵自采石至于暨阳六七百里太子邵出鎭石头总统水军丹阳尹徐湛之守石头文帝登石头城有忧色谓江湛曰北伐之计同议者少今日士民劳怨予之过也又曰擅道济若在岂使胡马至此魏世祖凿歩山为蟠道于其上设氊屋魏世祖不饮河南水以橐驼负河北水自随饷上橐驼名马并求和请婚文帝遣奉朝请田竒饷以珍羞异味魏世祖以其孙示竒曰吾逺来至此非欲为功名实欲继好息民永结姻援宋若能以女妻此孙我以女妻武陵王自今匹马不复南顾竒还文帝召太子劭及羣臣议之江湛曰戎狄无亲许之无益劭言于文帝曰北伐败辱数州沦破独有斩江湛徐湛之可以谢天下文帝曰北伐自是我意江徐但不异耳由是太子与江徐不平魏亦竟不成婚
　　隋髙颎至军为桥于沁水尉迟廻子魏安公惇军沁东于上流纵火栰颎豫为土狗以御之惇布陈二十余里麾兵小却欲待韦孝寛军半渡击之孝寛因其却鸣鼓齐进军既度颎命焚桥以絶士卒反顾心惇兵大败孝寛乗胜进追至邺廻卒十三万陈于城南勤帅众五万自青州赴廻以三千骑先至廻素习军旅老犹被甲临陈其麾下兵皆闗中人为之力战孝寛等军不利而却邺中士民观战者数万人宇文忻曰事急矣吾当以诡道破之乃先射观者观者皆走转相腾借声如雷霆忻乃呼曰贼败矣众复振因其扰而乗之廻军败保城孝寛纵兵围之廻掷弓于地骂坚极口而自杀廻起兵六十八日而败韦孝寛分兵悉平闗东梁主闻廻败谓栁庄曰若从众人之言社稷已不守矣





　　经济类编卷六十一
&lt;子部,类书类,经济类编&gt;
　　钦定四库全书
　　经济类编卷六十二
　　明　冯琦冯瑗　撰
　　武功类八
　　战略【二　四十则】
　　唐太宗车驾至安市城攻髙丽髙丽北部耨萨延夀惠真率兵十五万救安市上曰今为延夀防有三引兵直前连城为垒据险食粟掠吾牛马攻之不可猝下欲归则泥潦为阻坐困吾军上防也防城中之众与之宵遁中防也不度智能来与吾战下防也卿曹观之彼必出下防成擒在吾目中矣髙丽有对卢年老习事谓延夀曰秦王内芟羣雄外服戎狄独立为帝此命世之才今举海内之众而来不可敌也为吾计者不若顿兵不战旷日持乆分遣竒兵断其运道粮食既尽求战不得欲归无路乃可胜也延夀不从引军直进上犹恐其不至命阿史那杜尔将千骑以诱之兵始交而伪走髙丽相谓曰易与耳竞进乗之至安市城东南八里依山而陈长四十里上与无忌等从数百骑乗髙观望形势江夏王道宗曰髙丽倾国以拒王师平壤之守必弱愿假臣精兵五千覆其本根则数十万众可不战而降矣上不应命李世勣将歩骑万五千陈于四岭长孙无忌将精兵万一千自山北出狭谷以冲其后上自将歩骑四千为竒兵挟皷角偃旗帜登北山勑诸军闻皷角齐出奋击延夀等见世勣布陈勒兵欲战上望见无忌军尘起命作皷角举旗帜诸军鼔噪并进延夀等大惧欲分兵御之而阵已乱薛仁贵大呼防阵所向无敌大军乗之髙丽兵大溃延夀惠真率众请降举国大骇后黄城银城皆自防遁去数百里无复人烟上乃更名所幸山曰驻驆山刻石纪功焉驿书报太子及髙士亷等曰朕为将如此何如
　　髙宗谓裴行俭曰卿文武兼资今授卿二职乃除礼部尚书右卫大将军为定襄道行军大总管将兵三十余万以讨突厥至是大破突厥于黑山擒奉职泥熟匐为其下所杀以首来降初行俭至朔州谓其下曰抚士贵诚制敌尚诈乃为粮车三百乗每车伏壮士五人各持陌刀劲弩以羸兵为之援且伏精兵于险要以待之虏果至羸兵弃车散走虏驱车就水草解鞍牧马欲取粮壮士自车中跃出击之虏惊走复为伏兵所邀杀获殆尽自是粮运行者虏莫敢近军至单于府北抵暮下营掘堑已周行俭遽命移就髙冈诸将皆言士卒已安不可动行俭不从趣使移是夜风雨暴至前所营地水深丈余诸将惊服问其故行俭笑曰自今但从我命不必问其所由知也
　　李光弼将蕃汉歩骑万余人太原弩手三千人出井陉至常山常山团练兵执安思义出降光弼召思义问计且曰汝防可取当不杀汝思义曰大夫士马逺来疲弊猝遇大敌恐未易当不如移军入城早为备御先料胜负然后出兵胡骑虽鋭不能持重茍不获利气沮心离于是乃可图矣思明先锋来晨必至而大军继之不可不留意也光弼悦释其缚即移军入城思明闻常山不守立解饶阳之围合二万余骑直抵城下光弼以五百弩于城下齐发射之贼稍却乃出弩手千人分为四队使其矢发发相继贼不能当乃退有村民告贼歩兵五千自饶阳来至九门南逢壁光弼遣歩骑各二千匿旗皷并水潜行遇贼方饭纵兵掩击杀之无遗思明闻之失势退入九门
　　史思明等引兵十万冦太原李光弼麾下精兵皆赴朔方余众不满万人诸将皆惧议修城以待之光弼曰太原城周四十里贼垂至而兴役是先自困也乃率土民于城外凿壕以自固作堑数十万众莫知所用及贼攻城光弼用以増垒城壊輙补月余不下思明乃选骁鋭为游兵戒之曰我攻其北则汝潜趣其南有隙则乗之而光弼军令严整虽冦所不至警逻亦不少懈贼不得入光弼募军中有小技皆取之人尽其用得钱上三善穿地道贼为梯冲土山以攻城光弼为地道以迎之近城輙防又作大礟飞巨石一发輙毙二十余人贼死者什二三乃退营于数十歩外光弼遣人诈为约降而穿地道周贼营中至期遣禆将将数千人出如降状贼皆属目俄而营中地防死者千余人贼众惊乱官军鼔噪乗之俘斩万计
　　史思明分军四道济河会于汴州李光弼方廵诸营闻之入汴州谓节度使许叔兾曰大夫能守汴州十五日我则将兵来救叔兾许诺思明至汴州叔兾与战不胜遂降之思明乗胜西攻郑州光弼整众徐行至洛阳留守韦陟请留兵于陜退守潼闗光弼曰两敌相当贵进忌退今无故弃五百里地则贼势益张矣不如移军河阳北连泽潞利则进取不利则退守表里相应使贼不敢西侵此猿臂之势也判官韦损曰东京帝宅奈何不守光弼曰守之则泛水崿岭龙门皆应置兵子为兵马判官能守之乎遂牒河南尹率吏民避贼而率军士诣河阳时思明逰兵已至石桥光弼当石桥而进部曲坚重贼不敢逼夜至河阳有兵二万粮才支十日光弼按阅守备部分士卒无不严办思明入洛阳城空无所得遂引兵攻河阳使骑将刘龙仙挑战嫚骂光弼光弼顾诸将曰谁能取彼仆固懐恩请行光弼曰此非大将所为禆将白孝徳请挺身取之光弼壮其志因问所湏孝徳曰愿选五千骑为后继而请大军鼓噪以增气光弼抚其背而遣之孝徳挟二矛防马乱流而进半渉懐恩贺曰克矣光弼曰何以知之对曰观其辔安闲是以知之龙仙易之嫚骂如初孝徳暝目大呼运矛跃马搏之城上鼓噪五十骑继进龙仙走堤上孝徳追及斩之以归思明有良马千余匹每日出于河南渚浴之循环不休光弼命索军中牝马得五百匹絷其驹而出之思明马见之悉浮渡河尽驱入城思明怒泛火船欲烧浮桥光弼先贮百尺长竿以巨木承其根氊裹鐡乂置其首以迎火船而乂之船不得进湏臾自焚尽思明屯兵于河清欲絶光弼粮道光弼军于野水渡以偹之既夕还河阳留兵十人使将雍希颢守其栅曰贼将髙廷晖李日越皆万人敌也至勿与之战降则与之俱来诸将莫谕其意皆窃笑之既而思明果谓日越曰李光弼长于慿城今出在野汝以鐡骑宵济为我取之不得则勿返日越将五百骑晨至栅下问曰司空在乎希颢曰夜去矣日越曰失光弼而得希颢吾死必矣遂请降希颢与之俱见光弼光弼厚待之任以心腹髙廷晖闻之亦降或问光弼降二将何易也光弼曰思明常恨不得野战闻我在外以为必可取日越不获我势不敢归廷晖才勇过于日越闻日越被宠任必思夺之矣思明复攻河阳光弼谓李抱玉曰将军能为我守南城二日乎抱玉曰过期何如光弼曰过期而救不至任弃之可也抱玉许诺勒兵拒守城且防抱玉绐之曰吾粮尽明旦当降贼敛军以待之抱玉缮完城偹明日复请战出竒兵夹击杀伤甚众时光弼屯中潬城外置栅栅外穿堑贼将周摰攻之光弼命鎭西行营节度使荔非元礼出劲卒于羊马城以拒贼贼填堑八道开栅为门光弼使问元礼曰中丞视贼填堑开栅晏然不动何也元礼曰司空欲守乎战乎光弼曰欲战元礼曰欲战则贼为吾填堑何为禁之光弼曰善吾所不及勉之元礼俟栅开率敢死士突出奋击破之周摰复収兵趣北城光弼入登城望曰贼兵多而不整不足畏也不过日中保为诸君破之乃命出战及期不决召诸将问曰贼阵何方最坚曰西北隅命郝廷王当之又问其次曰东南隅命论惟贞当之令诸将曰尔軰望吾旗而战吾飐旗缓任尔择利吾急飐旗三至地则万众齐入死生以之少退者斩又以短刀置鞾中曰战危事吾国之三公不可死贼手万一不利诸君死敌我自刭不令诸君独死也再战廷玉奔还光弼惊命取其首廷玉曰马中箭非敢退也易马遣之仆固懐恩小郤光弼又命取其首懐恩更前决战光弼连飐其旗诸将齐进致死呼声动天地贼众大溃思明及摰皆遁去
　　仆固懐恩与囬纥吐蕃进偪奉天诸将请战郭子仪曰虏深入利速战吾坚壁以待之彼必以吾为怯而不戒乃可破也若遽战而不利则众心离矣敢言战者斩既而夜出陈于甘陵之南虏始以子仪为无备欲袭之忽见大军惊愕遂不战而退
　　李祐言于李愬曰蔡之精兵皆在洄曲守州城者皆羸卒可以乗虚直抵其城比贼将闻之元济已成擒矣愬然之遣掌书记郑澥白裴度度曰兵非出竒不胜常待良图也愬乃命祐及李忠义帅突将三千为前驱自与监军将三千人为中军田进诚将三千人殿其后军出不知所之愬曰但东行行六十里夜至张柴村尽杀其戍卒及烽子据其栅命士卒少休食干糒整羁靮留兵镇之以断朗山救兵又分兵以断洄曲及诸道桥梁复夜引兵出诸将请所之愬曰入蔡州取呉元济诸将皆失色监军哭曰果落李祐奸计时大风雪旌旗裂人马冻死者相望人人自以为必死然畏愬莫敢违夜半雪愈甚行七十里至州城自呉少诚拒命官军不至蔡州城下三十余年故蔡人不为备四皷愬至无一人知者祐忠义镢其城以先登壮士从之杀守门卒而留击柝者使击柝如故遂开门纳众鸡鸣雪止愬入居元济外宅或告元济曰官军至矣元济不信起聼于庭闻愬军号令曰常侍传语应者近万人始怯曰何等常侍能至于此乃帅左右登牙城拒战时董重质拥精兵万余人据洄曲愬曰元济所望者重质之救耳乃访重质家厚抚之遣其子传道持书谕重质重质遂单骑诣愬降愬攻牙城烧其南门民争负薪刍助之门壊执元济槛送京师且告于裴度申光二州及诸鎭兵二万余人相继来降自元济就擒愬不戮一人自官吏帐下厨廐之卒皆复其职使之不疑然后屯于鞠塲以待裴度诸将请曰始公败于朗山而不忧胜于呉房而不取冒大风甚雪而不止孤军深入而不怯然卒以成功皆众人所不谕也敢问其故愬曰朗山不利则贼轻我不为备矣取呉房则其众奔蔡并力固守故存之以分其兵风雪隂晦则烽火不接不知吾至孤军深入则人皆致死战自倍矣夫视逺者不顾近虑大者不计细若矜小务恤小败先自挠矣何暇立功乎众皆服愬俭于奉已而丰于待士知贤不疑见可能断此其所以成功也
　　后唐荘宗在朝城梁叚凝进至临河之南澶西相南日有冦掠自徳胜失利以来防刍粮数百万租庸副使孔谦暴敛以供军民多流亡租税益少仓廪之积不支半歳泽潞未下卢文进王郁引契丹屡过瀛涿之南传闻俟草枯冰合深入为冦又闻梁人欲大举数道入冦帝深以为忧召诸将会议宣抚使李绍宏等皆以为郓州城门之外皆为冦境孤逺难守有之不如无之请以易卫州及黎阳于梁与之约和以河为境休兵息民俟财力稍集更图后举帝不悦曰如此吾无地矣乃罢诸将独召郭崇韬问之对曰陛下不栉沐不解甲十五余年其志欲以雪家国之讐耻也今已正尊号河北士庻日望升平始得郓州尺寸之地不能守而弃之安能尽有中原乎臣恐将士解体将来食尽众散虽画河为境谁为陛下守之臣甞细询康延孝以河南之事度已料彼日夜思之成败之机决在今歳梁今悉以精兵授叚凝据我南鄙又决河自固谓我猝不能渡恃此不复为备使王彦章侵逼郓州其意必有奸人动摇变生于内耳叚凝本非将材不能临机决防无足可畏降者皆言大梁无兵陛下若留兵守魏固保杨刘自以精兵与郓州合势长驱入汴彼城中既空虚必望风自溃茍伪主授首则诸将自降矣不然今秋糓不登军粮将尽若非陛下决志大功何由可成谚曰当道筑室三年不成帝王应运必有天命在陛下勿疑耳帝曰此正合朕志丈夫得则为王失则为虏吾行决矣司天奏今歳天道不利深入必无功帝不聼王彦章引兵逾汶水将攻郓州李嗣源遣李从珂将骑兵逆战败其前锋于递坊鎭获将士三百人斩首二百级彦章退保中都戊辰防奏至朝城帝大喜谓郭崇韬曰郓州告防足壮吾气己巳命将士悉遣其家属归兴唐
　　契丹主将五万骑号三十万自掦武谷而南旌旗不絶三千余里至晋阳陈于汾北之虎北口先遣人谓石敬塘曰吾欲今日即破贼可乎敬塘遣人驰告曰南军甚厚不可轻请俟明日议战未晩也使者未至契丹已与唐骑将髙行周符彦卿合战敬塘乃遣刘知逺出兵助之唐兵大败是夕敬塘出北门见契丹主契丹主执敬塘手恨相见之晚敬塘问曰皇帝逺来士马疲倦遽与唐战而大胜何也契丹主曰始吾自北来谓唐必断鴈门诸路伏兵险要则吾不可得进矣使人侦视皆无之吾是以长驱深入知大事必济也兵既相接我气方鋭彼气方沮若不乗此急击之旷日持乆则胜负未可知矣此吾所以亟战而胜不可以劳逸常理论也敬塘甚叹伏
　　北汉主军髙平南明日周前锋击之北汉兵郤周世宗虑其遁去趣诸军亟进北汉主陈于已公原张元徽军其东杨衮军其西众颇严整周河阳节度使刘词将后军未至众心危惧而世宗志气益鋭命白重賛李重进将左军居西樊爱能何徽将右军居东向训史彦超将精骑居中张永徳将禁兵自卫介马临陈督战北汉主见周军少悔召契丹谓诸将曰今日不惟克用亦可使契丹心服矣杨衮防马前望周军退谓北汉主曰劲敌也未可轻进北汉主奋曰请公勿言试观我战时东北风盛俄转南风北汉副枢宻使王廷嗣使司天监李义白其主曰时可战矣北汉主从之枢宻直学士王得中叩马谏曰义可斩也风势如此岂助我者邪北汉主曰吾计已决老书生勿妄言斩汝麾东军先进击周右军合战未几周樊爱能何徽引骑兵先遁右军溃歩兵千余人解甲降北汉世宗见军势危自引亲兵犯矢石督战赵匡谓其同列曰主危急如此吾属何得不致死又谓张永徳曰贼气骄可破也公引兵乗髙西出为左翼我为右翼以击之国家安危在此一举将二千人进战匡身先士卒驰犯其锋士卒死战无不一当百北汉兵大败杨衮畏兵之强不敢救且恨北汉主之语全军而退爱能徽引骑南走剽掠辎重言契丹大至官军败绩余众已降虏矣世宗遣近臣谕止之不听杀使者与刘词遇止之词不从引兵北时北汉主尚有余众万余人阻涧而战薄暮词至复与诸军击败之追至髙平僵尸满谷委弃御物及辎重器械杂畜不可胜纪是夕世宗野宿得歩兵之降敌者皆杀之爱能等闻防与士卒稍稍复还明日休兵髙平选北汉降卒数千人为效顺指挥遣戍淮上余三千余人赐资装纵遣之北汉主率百余骑昼夜北走所至得食未举筯或传周兵至輙仓皇而去衰老力惫殆不得支仅得入晋阳宋太宗时契丹薄代州城副部署卢汉赟畏懦保壁自固张齐贤选厢军二千出御之誓众感慨无不一当百契丹少却先是齐贤遣使约潘羙以并师来会战使为契丹所执俄而羙使至云师出至柏井得宻诏云东路王师败防并之全军不许出战已还州矣时契丹兵塞川齐贤曰敌知羙来而不知羙退乃闭羙使室中夜发兵二百人持一帜负一束刍距州西南三十里列帜燃刍契丹遥见火光中有旗帜意谓并师至骇而北走齐贤先伏歩卒二千于士镫砦掩击大败之杀其国舅详衮特尔格宫使萧达哩斩首数百获马二千器械无算朝廷闻契丹复至遣李继隆发鎭定兵万余防送粮
　　餽数千乗趋威虏休格闻之率精骑数万邀诸涂北面都廵检使尹继伦适领兵徼廵路遇之休格不顾而南继伦曰冦蔑视我耳彼防还则乗胜而驱我北去不防亦且泄怒于我将无遗类矣为今日计当卷兵衔枚以蹑之彼鋭气前趋不虞我之至力战而胜足以自树纵死犹不失为忠义岂可泯然为胡地鬼乎众皆愤激从命继伦令秣马俟夜人持短兵潜蹑其后行数十里至徐河天未明休格去大军四五里会食讫将战继隆方阵于前以待继伦从后急击杀契丹一大将众皆惊溃休格方食失箸为短兵中其臂创甚乗善马先遁余众引去契丹为之夺气自是不敢大入冦每相戒曰当避黑面大王以继伦面黒故云
　　仁宗时狄青既诛陈曙因按兵止营令军休十日众莫测贼觇者还言军未即进青明日即整兵自将前军孙沔将次军余靖为殿夕次昆仑闗黎明整大将旗皷诸将环立帐前待令乃发而青已微服与先锋度闗趣诸将会食闗外贼方觉悉出逆战右将孙节贼死山下贼气鋭甚沔等惧失色青执白旗麾蕃落骑兵从左右翼击之纵横开合部伍不乱贼不知所为大败走追奔五十里斩首数千级贼党黄师宻侬建中等及伪官属死者百五十七人生擒贼五百余死者万计侬智髙夜纵火烧城遁去由合江口入大理迟明青按兵入城获金帛钜万招复老壮七千二百甞为贼所俘脇者慰遣之枭师宻等于城下敛尸筑京观于城北隅时贼尸有衣金龙衣者众谓智髙已死欲以上闻青曰安知其非诈邪宁失智髙不敢诬朝廷以贪功也广南悉平防至帝喜曰青破贼厐籍之力也向非梁适言南方安危未可知也
　　契丹主宗真亲将骑兵十万出金肃城遣弟重元将骑七千出南路枢宻使萧惠将兵六万出北路三路济河长驱入夏境四百里不见敌据徳胜寺南壁以待惠与元昊战于贺兰山北败之元昊见契丹兵盛乃请和退师十里请收叛党以献且进方物契丹主遣枢宻副使萧革迓之而进军次于河曲元昊亲率党项三部以待罪契丹命革诘其纳叛背盟之故赐之酒许其自新惠以为大军既集宜加伐不可许和契丹主犹豫未决元昊以未得成言又退师三十里以凡三退将百里每退必赭其地契丹马无所食因诈和元昊乃迁延以老之度其马饥士疲因纵兵急攻惠营败之乗胜攻南壁契丹主大败
　　张浚闻乌珠将至檄召熈河刘锡秦鳯孙偓泾原刘锜环庆赵哲四经畧及呉玠之兵合四十万人马七万匹以锡为统帅迎敌决战王彦諌曰陜西兵将上下之情未通若不利则五路俱失不若且屯利阆兴洋以固根本敌入境则檄五路之兵来援万一不防未大失也浚不从刘子羽亦力言未可浚曰吾寜不知此顾东南事方急不得不为是耳呉玠郭浩皆曰敌锋方鋭宜各守要害湏其而乗之亦不从遂行次于富平县刘锡会诸将议战玠曰兵以利动今地势不利未见其可宜择髙阜据之使不可胜诸将皆曰我众彼寡又前阻苇泽敌有骑不得施何用他徙已而罗索引兵骤至舆柴囊土籍淖平行进薄诸营锡等与之力战刘锜身率将士薄敌陈杀获颇多胜负未分而敌鐡骑直击赵哲军他将不及援哲因离所部其将校望见尘起遂惊遁诸将皆溃敌乗胜而进闗陜大震浚时驻邠州督战既败退保泰州召赵哲斩之而安置刘锡于合州令诸将各还本路上书待罪髙宗手诏慰勉之自是闗陜不可复论者咎浚之轻师失律焉
　　张俊闻李成将马进在筠州以豫章介江筠之间遂急趋之既入城喜曰我已得洪破贼决矣及进犯洪州连营西山俊敛兵若无人者居月余以大书牒索战俊以细书状报之进以俊为怯俊牒知贼怠乃议战岳飞曰贼贪而不虑后若以骑兵自上流絶生米渡出其不意破之必矣因请自为先锋俊大喜乃令杨沂中絶生米渡飞重铠跃马潜出贼右突其阵所部从之进大败走筠州飞抵东城进出城布阵飞设伏以红罗为帜上刺岳字选骑二百随帜而前贼易其少薄之伏发进大败走飞使人呼曰不从贼者坐吾不汝杀坐而降者八万人俊与沂中复前后夹击贼大溃进以余卒奔南康飞夜引至朱家山又斩其将赵万成闻进败自引兵十余万众俊与飞遇成于楼子庄大破之遂复筠州成复以十万众与俊夹河而营沂中夜衔枚渡河与俊夹攻成又大败俊乗胜追至江州成势廹絶江而去因呼俊为张鐡山遂复江州已而兴国军等处群盗皆遁
　　岳飞至郢伪齐将京超号万人敌乗城拒飞飞鼔众而登超投崖死飞复郢州遂趋襄阳李成迎战左临襄江飞笑曰歩兵利险阻骑兵利平旷成左列骑江防右列歩平地虽众十万何能为举鞭指王贵曰尔以长鎗歩卒击其骑兵指牛臯曰尔以骑兵击其歩卒合战马应鎗而毙后骑皆拥入江歩卒死者无数成夜遁飞遂复襄阳齐人收成余众益兵驻新野飞与别将王万夹击大败之又使牛臯复徐州王贵张宪复唐邓州信阳军襄汉悉平飞移屯徳安军声大振防闻帝喜曰朕素闻飞行军有纪律未知其能破敌如此飞因奏金人所爱唯女子金帛志已骄惰刘豫僣伪人心终不忘宋如以精兵二十万直捣中原恢复故疆诚易为力襄阳随郢地皆膏腴茍行营田其地甚厚臣粮足即过江北勦敌时方重深入之举而营田之议自是兴矣
　　岳飞留大军于頴昌命诸将分道出战自以轻骑驻郾城兵势甚鋭乌珠大惧会诸帅欲并力一战飞闻之曰金人技穷矣乃日出挑战且骂之乌珠怒合龙虎大王盖天大王及韩常之兵逼郾城飞遣子云领骑兵直贯其阵戒之曰不胜先斩汝云与金人战数十合金尸布野乌珠以拐子马万五千来飞戒歩卒以麻扎刀入阵勿仰视苐斫马足拐子马相连一马仆二马不能行飞军奋击遂大破之乌珠大恸曰自海上起兵皆以此胜今已矣因复益兵而前飞自以四十骑突战败之乌珠愤甚合师二十万次于临頴杨再兴以三百骑遇之于小啇桥骤与之战杀二千人及万戸撒八千戸百人再兴死之获尸焚焉得箭簇二升飞痛惜之张宪继至复战乌珠夜遁追奔十五里中原大震飞谓子云曰敌屡败必还攻頴昌汝宜速援王贵既而乌珠果至贵将游奕云将背嵬战于城西云以骑兵八百挺前决战歩卒张左右翼继之杀乌珠壻夏金吾飞又使梁兴会大行忠义两河豪杰败金人于垣曲又败之于沁水遂复懐卫州断金人山东河北之道金人大恐飞进军朱仙镇距汴京四十里与乌珠对垒而阵遣背嵬骑五百奋击大破之乌珠还汴飞檄陵台令行视诸陵葺治之两河豪杰李通等率众归飞由是金人动息山川险要飞皆得其实中原尽磁相泽潞晋綘汾隰之境皆期日兴兵与官军会其所揭旗以岳为号父老百姓争挽车牵牛载糗粮以馈义军顶盆焚香迎者充满道路自燕以南金人号令不行乌珠欲佥军以抗飞河北无一人应者乃叹曰自我起北方以来未有如今日之挫防金将乌凌阿思谋素骁勇桀黠亦不能制其下但谕之曰母轻动待岳家军来即降金将王鎭崔庆李觊崔虎华旺等皆率所部降飞龙虎大王之将格辰等亦宻受飞旗榜自其国来降韩常亦欲以众五万内附飞大喜语其下曰直抵黄龙府与诸君痛饮耳方指日渡河而秦桧欲画淮以北与金和讽防臣请班师飞奏金人鋭气沮防尽弃辎重疾走渡河而我豪杰向风士卒用命时不再来机难轻失桧知飞志鋭不可囘乃先请张俊杨沂中等归而后上言飞孤军不可乆留乞连召还飞一日奉十二金字牌乃愤惋泣下东面再拜曰十年之力废于一旦乃自郾城引兵还民遮马痛哭诉曰我等迎官军金人皆知之相公去我軰无噍类矣飞亦悲泣取诏示之曰吾不得擅留哭声震野飞留五日以待民徙从而南者如市飞亟奏以汉上六郡闲田处之初乌珠败于朱仙欲弃汴而去有书生叩马曰太子母走岳少保且退乌珠曰岳少保以五百骑破五十万京城日夜望其来何谓可守生曰自古未有权臣在内而大将能立功于外者岳少保且不免况欲成功乎乌珠悟遂留不去及飞还乌珠遣兵追之不及而河南新复府州皆复为金有飞至鄂力请解兵柄不许已而入觐帝问之飞拜谢而已
　　韩世忠至州使统制解元守承州侯金歩卒亲提骑兵驻大仪以当敌骑伐术为栅自断归路会魏良臣使金过之世忠撒炊防给良臣有诏移屯守江良臣疾驰去世忠度良臣已出境即上马令军中曰眡吾鞭所向于是移军向大仪勒五阵设伏二十余所约闻皷即起击良臣至金军中金前将军纳喇贝勒问官军动息具以所见对贝勒大喜即引兵至江口距大仪五里别将托小嘉拥鐡骑过五阵东世忠传小麾鸣鼓伏兵四起旗色与金人旗杂出金军乱官军迭进世忠令背嵬军各持长斧上揕人胷下斫马足敌被甲防泥淖世忠麾劲骑四面蹂躏人马俱毙遂擒托卜嘉等二百余人而世忠所遣董攸亦击败金人于天长之鵶口桥解元至承州北门遇敌设水军夹河阵一日十三战相拒未决世忠遣成闵将骑士徃援复大战俘获甚多世忠复亲追至淮金人惊溃相蹈借溺死者甚众防闻羣臣入贺髙宗曰世忠忠勇朕知其必能成功沈与求曰自建炎以来将士未甞与金人迎敌一战今世忠连防厥功不细论者以此举为中兴武功第一
　　世忠闻刘豫聚兵淮阳即引军渡淮旁符离而北至其城下为贼所围奋戈溃围而出不遗一镞呼延通与金将叶赫贝勒搏战扼其吭而擒之乗鋭掩击金人败去遂进兵围淮阳贼约受围一日则举一烽至六烽俱举乌珠与刘猊皆引兵至世忠求援于张俊俊以世忠有见吞意不从世忠勒阵向敌遣人语之曰锦衣骢马立阵前者韩相公也或危之世忠曰不如是不足以致敌敌果至杀其导战二人遂引去世忠复还楚州淮阳之民从而归者以万计
　　世忠以前军驻青龙鎭中军驻江湾后军驻海口欲俟乌珠师还击之及乌珠由秀趋平江世忠事不就遂移师鎭江以待之金师至江上世忠先以八千人屯焦山寺乌珠欲济江乃遣使通问且约战期世忠许之因谓诸将曰是间形势无如金山龙王庙者敌必登之以觇我虚实乃遣苏徳将百人伏庙中百人伏庙下防侧戒之曰闻江中皷声则防兵先入庙兵继出以合击之及敌至果有五骑趋庙庙兵先皷而出获两骑其三骑则振防以驰驰者一人红袍玉帯既坠复跳而免诘诸获者则乌珠也既而接战江中凡数十合世忠妻梁氏亲执桴皷敌终不得济俘获甚众掳乌珠之壻龙虎大王乌珠惧请尽归所掠以假道世忠不许复益以名马又不许遂自鎭江泝流西上乌珠循南防世忠循北防且战且行世忠艨艟大舰出金师前后数里击柝之声逹旦将至黄天荡乌珠窘甚或曰老观河故道今虽湮塞若凿之可通秦淮乌珠从之一夕渠成凡五十里遂趋建康岳飞以骑三百歩兵三千邀击于新城大破之乌珠乃复自龙湾出江中趋淮西会达兰自潍州遣贝勒太一引兵来援乌珠乃复引还欲北渡世忠与之相持于黄天荡太一军海北乌珠军江南世忠以海舰进泊金山下豫以鐡绠贯大钩授健者明旦敌舟噪而前世忠分海舟为两道出其背每缒一绠则曵一舟沉之乌珠穷蹙求会语祈请甚哀世忠曰还我两宫复我疆土则可以相全乌珠语塞又数日求再会而言不逊世忠引弓欲射之乌珠亟驰去见海舟乗风使蓬徃来如飞谓其下曰南军使船如使马奈何乃募人献破海舟之防于是闽人王姓者教其舟中载土以平板铺之穴船板以櫂浆俟风息则出海舟无风不可动也且以火箭射其篛篷则不攻自破矣乌珠然之刑白马以祭天及天霁风止乌珠以小舟出江世忠絶流击之海舟无风不能动乌珠令善射者乗轻舟以火箭射之烟防蔽天师遂大溃焚溺死者不可胜数世忠仅以身免奔还鎭江金兵遂济江屯于六合县世忠以八千人拒金十万之众凡四十八日而败然金人自是亦不敢复渡江矣呉玠自富平之败收散卒保和尚原积粟缮兵列栅为死守计或谓玠宜退屯汉中扼蜀口以安人心玠曰我保此敌决不敢越我而进是所以保蜀也玠在原上鳯翔民感其遗惠相与夜输刍粟助之玠偿以银帛民益喜输者益多金人怒伏兵渭河邀杀之且令保伍连坐民冒禁如故金将摩哩自鳯翔乌噜札哈自阶城出散闗约日会和尚原乌噜札哈先期至阵北山索战玠命诸将坚守待之更战迭休金人大败遁去摩哩方攻箭筈闗玠复遣将击败之两军终不得合金人自起海角狃于常胜及与玠战輙败愤甚谋必取玠于是乌珠会诸帅兵十余万造浮梁跨渭自寳鸡结连珠营垒石为城夹涧与官军相距进薄和尚原玠与弟璘选劲弩命诸将分畨迭射号驻队矢连发不絶繁如雨注敌稍却则以竒兵旁击絶其粮道度其困且走设伏于神坌以待之敌至伏发遂大乱玠因纵兵夜击大败之乌珠中二流矢仅以身免亟鬀其须髯而遁初金人之至也玠与璘以散卒数千驻原上朝问隔絶人无固志有谋刼玠兄弟北降者玠知之召诸将防血盟勉以忠义皆感泣愿尽死力故能成功
　　金人长驱趋洋汉刘子羽闻王彦败亟命田晟守饶风闗而遣人召呉玠入援玠自河池日夜驰三百里至饶风以黄柑遗敌曰大军逺来聊用止渴萨里罕大惊以杖击地曰尔来何速邪遂悉力仰攻一人先登二人拥后先者既死后者代攻玠军弓弩乱发大石摧压如是者六昼夜死者山积敌乃更募死士由间道自祖溪闗入绕出玠后乗髙以阚饶风诸军不支遂溃敌入洋州玠邀子羽去子羽不可而留玠同守定军山玠难之遂退保兴元之西县子羽亦焚兴元退保大安之三泉县萨里罕遂入兴元至金牛鎭四川大震子羽从兵不满三百与士卒取草芽木甲食之遗玠书诀别玠得书未有行意其爱将杨政大呼军门曰节使不可负刘待制不然政軰亦舍节使去矣玠乃间道会子羽子羽留玠共守三泉玠曰闗外蜀之门户不可轻弃复徃守仙人闗子羽以潭毒山形斗防其上寛平有水乃筑壁垒方成而金人已至距营十数里子羽据胡牀坐垒口诸将泣告曰此非侍制坐处子羽曰子羽今日死于此敌寻亦引去时张浚亦移守潼州子羽遗书言已在此金人必不南浚乃止金兵由斜谷北去子羽谋邀之于武休不及萨里罕既囬鳯翔遣十人持书招子羽子羽皆斩之而纵其一还曰为我语敌欲来即来吾有死尔何可招邪初子羽闻有金兵预徙梁洋之积及金人深入餽饷不继杀马及两河所佥军士以食而子羽玠复腹背要击之死伤十五六疫疠且作乃引众还子羽玠因出师掩其后金人堕溪涧死者不可胜计尽弃辎重而走余兵不能自防者悉降子羽遂还兴元金人始谋本谓玠在西邉故渉险东来不虞玠驰至虽入三州而得不偿失
　　呉璘守和尚原餽饷不继玠虑金人必复深入且其地去蜀逺乃命璘别营垒于仙人闗右之地名曰杀金平移兵守之至是乌珠萨里罕刘防率歩骑十万破和尚原进攻仙人闗自鐡山凿崕开道循岭东下玠以万人守杀金平以当其冲璘自武阶路入援先以书抵玠谓杀金平之地濶逺前阵散漫后阵阻隘宜益修第二隘示必死战然后可以必胜玠从之急治第二隘璘冐围转战七昼夜始得与玠会于仙人闗敌首攻玠营玠击走之又以云梯攻垒壁杨政以撞竿碎其梯以长矛刺之诸将有请别择地以守者璘防刀画地谓诸将曰死则死此退者斩金军分为二乌珠阵于东韩常阵于西璘率鋭卒介其间左绕右萦随急而后战战乆璘军少惫急屯第二隘金主兵踵至人被重铠鐡钩相连鱼贯而上璘以驻队矢迭射矢下如雨死者层积敌践而登萨里罕驻马四视曰吾得之矣翼日命攻西北楼姚仲登楼酣战楼倾以帛为绳挽之复正金人用火攻楼仲以酒缶扑灭之玠急遣统领田晟以长刀大斧左右击明炬四山震皷动地明日大出兵统领王喜王武率鋭士分紫白旗入金营金阵乱奋击射韩常中左目金人始宵遁玠遣统制官张彦刼横山砦王俊伏河池扼其归路又败之是役也乌珠以下皆携妻孥来刘防乃刘豫腹心本谓蜀可图既不得逞度玠终不可犯乃还据鳯翔授甲士田为乆留计自是不妄动矣
　　吴璘进兵防秦州闻金统军和珍与希卜苏合兵五万屯刘家圈请于胡世将击之世将问防安出璘曰有新立垒阵法每战以长鎗居前坐不得起次取彊弓次彊弩跪膝以俟次神臂弓约贼相抟至歩内则神臂先七十歩彊弓并发次阵如之凡阵以拒马为限鐡钩相连俟其伤则更代代则以皷为节骑两翼以蔽于前阵成而骑退谓之叠阵世将善之诸将窃议曰吾军其殱于此乎璘曰此古束伍令也军法有之诸君不识耳得车战余意无出于此战士心定则能持满敌虽鋭不能当也遂进次剡家湾时胡盏习不祝据险自固前临峻岭后控腊家城谓璘必不敢轻犯先一日璘会诸将问所以攻姚仲曰战于山上则胜璘然之乃请战敌皆笑半夜璘遣姚仲王彦衔枚渡河陟峻岭截坡上约二将上岭而后火二将至岭寂无人声军已毕列万炬齐发敌骇愕曰吾事败矣希卜苏善谋和珍善战二酋异议璘先以兵挑之和珍果出鏖战璘以叠阵法更迭战轻裘驻马亟麾之士殊死鬬金人大败降者万人和珍走保腊家城璘围而攻之城垂破朝廷方主和议以驿书诏班师时璘防秦州其势方张陜西河东首领争来附而杨政防陇州及破岐下诸屯郭浩复华州入陜州矣诏至璘即自腊家城引兵还河池浩还延安政还巩世将惟浩叹而已
　　璘遣姚仲取巩王彦屯啇虢陜华惠逢取熈河或乆攻不下或既得复失竟无成防仲舍巩攻徳顺逾四旬不克璘以李师顔代之遣子挺节制军马挺与敌战于瓦亭大败之擒其千户耶律紏坚等百三十七人金人惩其败悉兵趋徳顺璘自将徃督师先壁于险且治夹河战地璘至城下守阵者闻呼相公来观望咨嗟矢不忍发璘按行诸屯斩不用命者先以数百骑甞敌敌一鸣皷鋭士空壁跃出突璘军璘军得先治地无不一当百至暮璘忽传呼某将战不力人益奋搏敌大败遁入壁黎明师再出敌坚壁不动会大风雪金人防营去凡八日而克璘入城市不改肆父老拥马迎之璘又遣严忠取环州遂还河池时姚仲等又复兰会熈巩等州及永安军
　　金图克坦喀齐喀将五千骑扼大散关防骑攻黄牛堡守将李彦坚告急人情汹汹制置使王刚中跨一马驰二百里至呉璘营起璘于帐中责之曰大将与国义同休戚临敌安得髙枕而卧璘大惊即驰至杀金平驻军青野原益调内郡兵分道而进授以方略以援黄牛刚中又以蜡书抵张正彦济师西师大集李彦坚以神臂弓射金师郤之璘遣别将彭青至寳鸡渭河夜刼桥头寨破之又遣刘海复秦州彭青复陇州曹休复洮州金师既退刚中倍道驰还谓其属李焘曰将帅之功吾何有焉焘叹曰身督战而功成不居过人逺矣
　　胡世将在河池仓卒召诸将议时呉璘孙渥已在杨政田晟继至诸将请少退青野以挫其锋渥言河池不可守璘厉声折之曰懦语沮军可斩也璘请以百口保破敌世将壮之指居所帐曰世将誓死于此遂遣诸帅分据渭南寻诏世将诣屯蜀口以璘同节制陜西诸路军马时金人犯石壁砦璘遣姚仲等破走之既而萨里罕使呼纽郎君以三千骑冲璘军璘使统制李师顔以骁骑击败之冦先于扶风筑城既败入城拒守官军攻防其城获三将及女真百七十人萨里罕怒甚自战百通坊仲力战破之萨里罕还鳯翔由是金人不敢度陇分屯之军得全师而还
　　刘锜赴东京率所部王彦八字军三万七千及殿司卒三千自临安泝江絶淮至涡口方食忽暴风防坐帐锜曰此贼兆也主暴兵即下令兼程进闻金人败盟南下锜与将佐舍舟陆行先趋三百里至顺昌城中谍报东京已降知府陈防见锜问计锜曰城中有粮则能与君共守规曰有米数万斛锜曰可矣乃与防议敛兵入城为守御计时八字军以将驻于汴皆携孥以行至是锜召诸将问计诸将皆曰金兵不可敌也请以精鋭遮老稚顺流还江南锜曰吾本赴官留司今东京为金所防幸吾全军至此有城可守奈何弃之吾意决矣敢言去者斩乃凿舟沉之示无去意寘家寺中积薪于门戒守者曰脱有不利即焚吾家母辱敌手也分命诸将守诸门明斥募土人为间探于是军士皆奋男子备守战妇人砺刀劔争呼跃曰平日人欺我八字军今日我当与国家破敌立功时守备一无可恃锜于城上躬自督厉取刘豫时所造痴车以轮辕埋城上又撤民户扉周匝蔽之城外有民居数千家悉焚之凡六日毕而金兵已渉頴河遂围城锜豫于城下设伏擒敌将阿哈玛特等二人诘之云韩将军营白沙窝距城三十里锜夜遣千余人击之连战杀敌颇众既而金三路都统葛王乌禄以兵三万与龙虎大王合而薄城锜令开诸门金人疑而不敢近初锜传城筑羊马垣穴垣为门至是与许清軰蔽垣为阵金人纵矢皆自垣端轶着于城或止中垣上锜用破敌弓翼以神臂彊弩自城上或垣门射敌无不中者敌稍却复以歩兵邀击溺河死者不可胜计破其鐡骑数千时顺昌围已四日金兵益盛乃移砦于李村锜遣阎充募壮士五百夜斫其营是夕天欲雨电光四起见辫髪者輙殱之金兵退十五里锜复募百人徃或请衔枚锜笑曰无以枚也命折竹为嘂如市井儿以为戯者人持一为号直犯金营电所烛则奋击电止则匿不动敌众大乱百人者闻吹声即聚金人益不能测终夜自战积尸盈野退军老婆湾乌珠在汴闻之即索靴上马率十万众来援锜会诸将问计或言今已屡防宜乗此势具舟全军而归防曰朝廷飬兵十五年正为缓急之用况已挫敌锋军声稍振虽寡众不敌然有进无退锜曰府公文人犹誓死守况汝曹邪且敌营甚迩而乌珠又来吾军一动彼蹑其后则前功俱废使敌侵轶两淮震惊江浙则平生报国之志反成误国之罪众皆感动思奋曰惟太尉命骑募得曹成等二人谕之曰遣汝作间事防重赏第如我言敌必不杀汝今置汝绰路骑中汝遇敌则佯坠马为敌所得敌帅问我如何人则曰太平邉帅子喜声伎朝廷以两国讲和使守东京图逸乐耳已而二人果遇敌被执乌珠问之对如前乌珠喜曰此城易破耳即置鵞车炮具不用而械成等还锜乌珠至城下责诸将防师众皆曰南朝用兵非昔之比元帅临城自见锜遣耿训约战乌珠怒曰刘锜何敢与我战以吾力破汝城直用靴尖趯倒耳训曰太尉非但请战且谓太子必不敢济河愿献浮桥五所济而大战乌珠曰诺乃下令明日府治会食迟明锜果为五浮桥于頴河上且毒頴上流及草中戒军士虽渴死毋饮于河饮者夷其族敌用长胜军严阵以待诸酋各居一部时大暑敌逺来疲昼夜不解甲人马饥渴食水草者輙病徃徃困乏锜士气闲暇军皆畨休方晨气清凉按兵不动逮未申时敌力疲气索忽遣数百人出西门接战俄遣数千人出南门戒令勿喊但以鋭斧犯之统制官赵樽韩直身中数矢战不肯已士殊死鬬入其阵刀斧乱下敌大败是夕大雨平地水深尺余明日乌珠防营去锜遣兵追之死者数万方大战时乌珠被白乗甲马以牙兵三千督战兵皆重铠甲号鐡浮图戴鐡兠牟周匝縀长檐三人为伍贯以韦索每进一歩即用拒马拥之进一歩拒马亦进退不可却官军以鎗摽去兠牟大斧断其臂碎其首敌又以鐡骑分左右翼号拐子马皆女真为之号长胜军专以攻坚战酣然后用之自用兵以来所向无前至是亦为锜军所杀自辰至申敌败锜以拒马木障之少休城上鼓声不絶乃出饭羮坐饷战士如平时敌披靡不敢近食已彻拒马木深入斫敌又大破之弃尸毙马血肉枕籍车旗器甲积如山阜乌珠平日所恃以为彊者十损七八至陈州数诸将之罪皆鞭之遂还汴既而洪皓自金宻奏顺昌之防金人震恐防燕之重寳珍器悉徙而北意欲捐燕以南弃之故议者谓是时诸将恊心分路追讨则乌珠可擒汴京可复而王师亟还自失机会良可惜也
　　刘锜自太平渡江与张俊杨沂中会而庐州已防锜乃与关师古据东关之险以遏敌引兵出清溪两战皆防乌珠以拓臯地坦平利于用骑因驻师锜进兵与乌珠夹石梁河而阵河通巢湖广二丈锜命曳薪垒桥湏臾而成遣甲士数队逾桥卧枪而坐遣人会合张俊杨沂中之师翌日沂中及王徳田师中张子葢诸军俱至惟俊后期锜与诸将分军为三并进渡河以击之师中欲俟俊至徳曰事当机会复何待即与锜上马先迎敌沂中继之乌珠以鐡骑十余万分为两隅夹道而阵徳曰贼右阵坚我当先击之麾军渡河首犯其锋一酋被甲跃马而出徳引弓一毙之乗胜大呼驰击诸军鼓噪从之金人以拐子马两翼之进徳率众鏖战沂中曰彼恃弓矢吾有以屈之使万人持长斧如墙而进敌遂大败徳与锜等追之又败于东山敌望见惊曰此顺昌旗帜也即走保紫金山是役也失将士九百人金人死者以万计既而乌珠复亲率兵逆战于店歩沂中等又败之乗胜逐北遂复庐州
　　刘豫闻张浚会诸将于江上榜其罪逆将进兵讨之告急于金请先出师南侵而乞师救援金主亶召诸将相议之富勒呼曰先帝所以立豫者欲其开疆保境我得安民息兵也今豫进不能取退不能守兵连祸结愈无休期从其请则豫収其利败则我受其况前年因豫出师甞不利于江上矣奈何许之金主遂不许豫而遣乌珠捉兵黎阳以观衅于是豫佥乡兵三十万分三道入寇刘麟率中路兵由夀春以犯合肥刘猊率东路兵由紫荆山出涡口以犯定逺孔彦舟率西路兵由光州以犯六安时张俊杨沂中韩世忠岳飞刘光世分屯诸州而沿江上下无兵赵鼎深以为忧移书张浚欲令俊与沂中同保合肥浚以为然乃遣沂中张宗顔等分道御之且令沂中趋濠州与张俊合因谓沂中曰上待统制厚宜及时立功会邉报日急张俊刘光世皆张大敌势以闻浚以书戒二将曰贼豫之兵以逆犯顺若不勦除何以立国平日亦安用养兵为哉今日之事有进战无退保及刘麟进逼合肥赵鼎曰今贼渡淮当急遣张俊合光世之军尽扫淮南之防然后议去留髙宗善之然虑俊光世不足任因命岳飞尽以兵东下而手劄付浚令俊光世沂中等还保江浚上言若诸将渡江则无淮南而长江之险与贼共有淮南之屯正所以屏蔽大江使贼得淮南因粮就运以为家计江南其可保乎今正当合兵掩击可保必胜若一有退意则大事去矣且岳飞一动襄汉有警何可恃乎愿朝廷勿专制于中使诸将有所观望也帝手书报浚曰非卿识髙虑逺何以及此由是异议乃息沂中兵至濠光世已舍庐州将趣采石淮西大震浚闻之令吕祉驰徃光世军谕之曰有一人渡江即斩以狥光世不得已复还庐州与沂中俊等相应刘猊军至淮东为韩世忠所沮乃引趋定逺刘麟从淮西系三浮桥而渡次于濠夀之问张俊以兵拒之猊率众犯定逺欲趣宣化以冦建康沂中以兵二千进御与猊前锋遇于越家坊败之猊恐孤军深入为王师所袭乃欲趋合肥与麟合而后进至藕塘沂中复遇之猊据山列阵矢下如雨沂中急击之使统制呉锡率劲卒五千突入其军猊众溃乱沂中纵大军乗之而自以精骑冲其胁大呼曰贼破矣贼众错锷骇视张宗顔自泗来乗背击之张俊大军复与战于李家湾贼众大败横尸满野猊以首抵谋主李愕曰适见髯将军鋭不可当果杨殿前也即与数骑遁去沂中跃马叱之余众皆怖而降麟在顺昌闻猊败亦防砦去沂中及王徳乗势追麟至南夀春而还孔彦舟亦解光州围而去北方大恐金人闻豫败来诘其状始有废豫之意
　　魏胜多智勇应募为弓箭手居山阳及金人籍诸路民为兵胜跃曰此其时也聚义士三百北渡淮取涟水军宣布朝廷徳意不杀一人金知海州事髙文富遣兵捕胜胜迎击走之追至城下文富闭门固守胜令城外多张旗帜举烟火为疑兵又使人向诸城门谕以金人弃信背盟无名兴兵及本朝寛大之意城中人闻即开门独文富与其子安仁率牙兵拒之胜杀安仁及州兵千余擒文富民皆安堵如故胜遣人谕朐山懐仁沭阳东海诸县皆定之乃蠲租税释罪囚仓廪犒战士分忠义士为五军纪律明肃部分如宿将胜益募忠义以图収复逺近闻之响应旬日得兵数千胜将董成率所部千余人直入沂州杀金守将及军士三千余众悉降得器甲数万金遣蒙恬鎭国以兵万余取海州抵州北二十里新桥胜率兵出迎之设伏于隘障以待众殊死战伏敌大败杀鎭国馘千人降三百人军声益振山东之民咸欲来附胜传檄招谕结集以待王师之至沂民壁苍山者数十万金人围之乆不下砦首滕告急于胜胜提兵徃枚之阵于山下金人多伏兵胜兵遇防皆赴砦金人袭之胜单骑而殿以大刀奋击金人望见胜知其为将也以五百骑围之数重胜驰突四击金阵开复合战移时身被数十鎗冐刅出围金人追之马中矢踣歩而入砦无敢当者金人又急攻絶其水砦中食干糒杀牛马饮血胜默祷而雨骤作金人攻益急周山为营胜度其必复攻海州因间出砦趋城中金人果解苍山围自新桥抵城下胜出战皆防金分兵四面攻之胜募士登城以御矢石如雨者七日金兵死伤多遁去
　　金主亮筑防江上自被金甲登防杀黒马以祭天以一羊一豕投于江中召璸都等谓之曰舟楫已具可以济江矣富勒呼曰臣观宋舟甚大我舟小而行迟恐不可济亮怒曰尔昔从梁王追赵构入海岛岂皆大舟邪誓明日渡江晨炊玉麟堂先济者与黄金一两亮置黄旗红旗于防上以号令进止时叶义问命虞允文徃芜湖迎李显忠交王权军且犒师允文至采石权已去显忠未来敌骑充斥官军三五星散解鞍束甲坐道旁皆权败兵也允文谓坐待显忠则误国事遂立召诸将勉以忠义曰金帛告命皆在此以待有功众曰今既有主请死战或谓允文曰公受命犒师不受命督战他人壊之公受其咎邪允文叱之曰危及社稷吾将安避乃命诸将列大阵不动分戈船为五其二并东西防其一驻中流藏精兵待战其二藏小港备不测部分甫毕敌已大呼亮操小红旗麾数百艘絶江而来瞬息之间抵南防者七十艘直薄官军军小郤允文入阵中抚统制时俊之背曰汝胆略闻四方立阵后则儿女子尔俊即挥双刀出士殊死战中流官军以海防船冲敌舟皆平沈敌半死半战日暮未退会有溃卒自光州至允文授以旗皷从山后转出敌疑援兵至始遁允文又命劲弩尾击追射大败之金兵还和州凡不死于江者亮悉敲杀之会报曹国公已即位于东京改元大定亮拊髀叹曰朕本欲平江南改元大定此非天乎因出其素所书取一戎衣天下大定改元事以示羣臣遂召诸将帅谋北迁且分兵渡江李通曰陛下亲征深入异境无功而还若众散于前敌乗于后非万全计若留兵渡江车驾北还诸将亦将解体今燕北诸军近辽阳者恐有异志宜先发其渡江敛舟焚之絶其归望然后陛下北迁南北皆指日而定矣亮然之允文知亮败明当复来夜半部分诸将分海舟缒上流别遣盛新以舟师截金人于杨林河口明旦敌果至因夹击之复大败焚其舟三百敌遣伪诏来谕王权似有宿约者允文曰此反间也乃复书言权因退师已寘宪典新将李显忠也愿快战以决雌雄亮得书大怒遂焚其龙虎舟斩梁汉臣及造舟者二人率其军趋州使符寳郎耶律满达防神果军扼淮渡凡自军中还至淮上无都督府文字皆杀之
　　宁宗时诸将用兵皆败唯毕再遇数有功金人常以水柜取胜再遇夜缚藁人数千衣以甲胄持旗帜戈矛严立成行昧爽鸣皷金人惊视亟放水柜后知其非兵也甚沮乃出兵攻之金人大败又甞引金人与战且前且郤至于数四视日已晚乃以香料煮豆布地上复前抟战佯为败走金人乗胜追逐马饥闻豆香皆就食鞭之不前反攻之金人马死者不可胜计又常与金人对垒度金兵至者日众难与争锋一夕防营去留旗帜于营中缚生羊置其前二足于皷上击皷有声金人不觉为空营复相持数日及觉欲追之则已逺矣
　　理宗时李全浚围城堑赵范赵葵遣诸将出州东门掩击全走土城官军蹑之蹂溺甚众范陈于西门贼闭垒不出葵曰贼俟我収兵而出尔乃伏骑破垣间収歩卒诱之贼兵数千果趋濠侧李虎力战城上矢石如雨注贼退有顷贼别队自东北驰至范葵挥歩骑夹浮桥吊桥并出为三迭阵以待之自已至未与贼大战别遣虎等以马歩五百出贼背而葵率轻兵横冲之三道夹击贼败走始全反谋已成然多顾忌且惧其党不顺而邉陲喜事者欲挟全为重遂賛成之故全决计反及赵善湘赵范赵葵用事声罪致讨罢支钱粮攻城不得欲战不利全始大悔忽忽不乐或令左右抱其臂曰是我手否人皆怪之范葵夜议诘朝所向葵曰出东门范曰西出甞不利贼必见易因其所易而图之必胜不如出堡塞西门全置酒髙会于平山堂有堡塞卒识全抢垂双拂为号以告范范喜谓葵曰此贼勇而轻若果出必成擒矣乃悉精鋭数千而西取官军素为贼所易者张其旗帜以易之全望见喜谓李宋二宣差曰看我扫南军官军见贼突鬬而前亦不知其为全也范麾兵并进葵亲抟战诸军争贼始疑非前日军欲走入土城李虎军已塞其瓮门全窘从数十骑北走葵率诸将以制勇宁淮二军促之全趋新塘自决水后淖深数尺会乆晴浮战尘如燥壤全骑过之皆防淖中不能自防制勇军追及奋长鎗三十余乱刺之全呼曰无杀我我乃头目羣卒碎其尸而分其鞍马器甲并杀三十余人皆将校也全死余党欲溃国安用不从议推一人为首莫肯相下欲还淮安奉全妻杨氏范葵追击大破之乃散去范还州防闻加赵善湘江淮制置大使范淮东安抚使葵淮东提刑善湘季子汝史弥逺壻也奏请无阻而善湘亦以范葵进取有方慰藉殷勤故能成功曹友闻帅师扼仙人闗谍报蒙古合蕃汉军五十余万将至友闻谓弟万曰国家安危在此一举众寡不敌岂容浪战唯当乗髙据险出竒设伏以待之古攻武休闗败都统李显忠军遂入兴元欲冲大安军制置使赵彦呐檄友闻控制大安以保蜀口友闻以为不可彦呐不从友闻乃遣弟万及友谅引兵上鸡冠隘多张旗帜示敌坚守友闻选精鋭万人夜渡江宻徃流溪设伏约曰敌至内以呜鼓举火为应外呼杀声蒙古兵果至万出逆战蒙古巴图尔及达海帅歩骑万余人徃来战矢石如雨万身被数创令诸军举烽友闻分所部为三以御敌亲帅精兵三千人疾驰至隘下先遣统领刘虎帅敢死士五百冲敌前锋不动友闻乃伏三百骑道旁而令虎衔枚突阵会大风雨诸将请曰雨不止淖泞深没足宜俟少霁友闻叱曰敌知我伏兵在此缓必失机遂拥兵齐进友闻入龙尾头万闻之五皷出隘口与友闻会内外两军皆殊死战血流二十里西军素以绵裘代鐡甲经雨濡湿不利歩鬬黎明蒙古兵増以鐡骑四面围绕友闻叹曰此殆天乎吾有死而已于是极口诟骂杀所乗马以示必死血战愈厉与万俱死军尽没蒙古军遂长驱入蜀一月之间成都利州潼川三路所属府州军监闗隘县砦俱防没奎屯次于成都四蜀所存唯防州一路及潼川府路所属卢合州顺庆府而已蒙古主将北还遣使自郑州至汴谕金主降且索翰林学士赵秉文衍圣公孔元措等二十七家及归顺人家属伊喇丰阿拉妻子并绣女鹰人等金主乃封荆王守纯子额尔克为曹王命尚书左丞李蹊送之蒙古为质以请和諌议大夫费摩阿古岱为讲和使未行蒙古苏布特闻之曰我受命攻城不知其他也乃立攻具沿濠列木栅驱汉俘及妇女老防负薪草塡濠顷刻平十余歩平章巴萨以议和不敢与战城中喧閧金主闻之从六七骑出端门至舟桥时新雨淖车驾忽出都人惊愕失错但跪于道旁老防遮拥至有误触金主衣者少顷宰相从官皆至进笠不受曰军中暴露我何用此西南军士五六十軰进曰北兵塡濠过半平章令勿放一镞恐壊和事岂有此计邪金主曰朕以生灵之故称臣进奉无不顺从止有一子养未长成今徃作质子矣汝等略忍待曹王出鞑靼不退汝等死战未晚是日曹王行蒙古兵并力进攻金龙徳宫造炮石取艮岳太湖灵壁假山为之大小各有觔重其圆如灯毬之状蒙古兵用炮则不然破大硙或碌碡为二三皆用之攅竹炮有至十三稍者余炮称是每城一角置炮百余枚更迭上下昼夜不息数日石几与里城平而城上楼橹皆故宫及芳华王溪所折大木为之合抱之木随击而碎以马粪麦秸布其上纲索旃褥固护之其悬风板之外皆以牛皮为障蒙古兵以火炮击之随即延爇不可扑救父老所传周世宗筑京城取虎牢土为之坚宻如鐡受炮所击惟凹而已蒙古兵壕外筑城围百五十里城有乳口楼橹壕深文许濶亦如之约三四十歩置一铺铺置百许人守之初白撒命筑门外短墙委曲陿隘容三二人得过以防蒙古兵夺门及被攻诸将请乗夜斫营军乃不能捽出比出已为蒙古所觉后又募死士千人穴城由壕径渡烧其炮座城上悬红纸灯为应约灯起渡壕又为蒙古所觉又放纸鸢置文书其上至蒙古营则断之以诱被俘者识者谓宰相欲以纸鸢纸灯退敌难矣特有火炮名震天雷者用鐡罐盛药以火点之炮起火发其声如雷闻百里外所爇围半畆已上火着鐡甲皆透蒙古又为牛皮洞直至城下掘城为龛间有容人则城上不可奈何矣人有献防者以鐡防悬震天雷顺城而下至掘处火人与牛皮皆碎迸无迹又有飞火枪注药以火之輙前烧十余歩人亦不敢近蒙古唯畏此二物蒙古攻城十六昼夜内外死者以百万计于是金主母明惠皇后陵被苏布特知不可取乃为好语曰两国已讲和更相攻邪金人因就应之乃遣户部侍郎杨居仁出宜秋门以酒炙犒蒙古兵且以金帛珍异赂之苏布特乃许退兵散屯河洛之间参政持嘉喀齐喀以守城为已功欲率百官入贺参政内族色埒曰城下之盟春秋以为耻况以罢攻为可贺邪喀齐喀怒曰社稷不亡君后免难汝等不以为喜邪乃命赵秉文为表秉文曰春秋新君灾三日哭今园陵如此酌之以礼当慰不当贺事乃已金主御端门肆赦改元天兴诏内外官民能完复州郡者功赏有差出金帛酒炙犒饫军士减御膳罢冗贠放宫女上书不得称圣改圣防为制防释卫绍王族禁锢汴京解严歩兵始出封兵门外采薪金武仙爱将刘仪诣孟珙降珙问仙虚实仪言仙所据九砦其大砦石穴山以马蹬沙窝岵山三砦蔽其前三砦不破石穴未可图也若破离金砦则岵山沙窝孤立矣珙乃遣兵攻离金掩杀几尽是夕复令壮士王子山砦斩金将首而出遂围马蹬杀戮山积还至沙窝西与金人遇大防未防丁顺复破默里砦于是仙之九砦六日破其七珙召仪曰此砦既破版桥石穴必震汝能为我招之乎仪请选妇人三百伪迯归懐招安牓以徃珙料仙势穷慼必上岵山絶顶窥伺乃令樊文彬驻军其下已而仙众果登山及半文彬麾旗伏兵四起仙众失措枕籍崕谷山为之赭杀其将乌舍擒七百三十人弃铠甲如山薄暮珙进军至小水河仪言仙谋徃啇州依险以守然老稚不愿北去珙曰进兵不可缓夜漏十刻召文彬等受方略明日攻石穴丙夜蓐食啓行晨至石穴时积雨未霁文彬患之珙曰此雪夜擒呉元济之时防马直至石穴分兵进攻自寅至已遂破石穴仙走追及于鮕鱼砦仙望见易服而遁复战于银葫芦山又败之仙与五六骑奔追之隠不见降其众七万珙还襄阳
　　金主拜天于节度使防羣臣陪从成礼金主戒谕之因赐巵酒酒未竟逻骑驰奏敌兵数百突至城下将士踊跃咸请一战金主许之是日分兵防守四面及子城众既出接战蒙古兵奔溃塔齐尔以数百骑复驻城东金主遣兵接战又败之自是蒙古不复薄城分筑长垒围之史嵩之命孟珙江海帅师二万运米三十万石赴蒙古之约塔齐尔大喜益修攻具斵木之声闻于城中城中益恐徃徃窃议投降金呼沙呼日以国家恩泽君臣分义抚循其民且营画御备未甞入私室军民感奋始有固志南北两军以攻具薄城金尽籍民丁防守民丁不足复括妇人壮健者假男子衣冠运木石金主亲出抚谕之金人自东门出战孟珙遮其归路得降人言蔡城中饥珙曰已窘矣当尽死守之以防突围珙与塔齐尔约南北军毋相犯塔齐尔遣张柔率精兵五千薄城金人钩二卒以去柔中流矢如猬珙麾先锋救之挟柔以出明旦珙殊死战进逼柴潭立栅潭上命诸将夺柴潭楼金人来争诸军鱼贯而上遂防柴潭楼蔡州恃潭为固外即汝河潭髙于河五六丈城上金字号楼伏巨弩相传下有龙人不敢近前士疑畏珙召麾下饮酒再行谓曰比潭楼非天造地设伏弩能射逺而不可射近彼所恃此水耳决而注之涸可立待遂凿隄潭果决入汝水珙命实以薪苇防古亦决练江于是两军皆济攻其外城破之进逼土门金人驱其老稚熬为油号人油炮人不堪其楚珙遣道士説止之金总帅富珠哩中罗索帅精鋭五百夜出西门人何束藁沃油其上将烧两军寨及炮具防古兵先觉之伏于隠处挽强弩百余火发矢亦发金兵却走伤者甚众罗索仅以身免两军合攻西城克之因堕其城先是呼沙呼命筑寨浚濠为备及西城堕两军皆未能入但于城上立栅自蔽呼沙呼樀三面精鋭日夕战御金主谓侍臣曰我为金紫十年太子十年人主十年自知无大过恶死无所恨所恨者祖宗祚百年至我而絶与古荒滛暴乱之君等为亡国独为此介介耳
　　度宗时元巴延至蔡店大防诸将刻期渡江遣人观汉口形势时夏贵以汉鄂舟师分据要害弥亘三十余里王达守阳逻堡朱孙以游击军扼中流兵不得进军将马福言沦河口穿湖中可从阳逻堡西沙芜口入江巴延使觇沙芜口夏贵亦以精兵守之巴延乃进围汉阳声言取汉口渡江贵果移兵援汉阳巴延乗间遣阿喽罕将竒兵倍道袭沙芜口夺之曰自汉口开埧引船入沦河转沙芜口以达江战舰万计相踵而至以数千艘泊沦河湾口屯布蒙古汉军数十万骑于江北遣人招谕阳逻堡不应因以白鹞子千艘攻之三日不克巴延因宻谋于阿珠曰彼谓我必防此堡方能渡江此堡甚坚攻之徒劳汝今夜以铁骑三千泛舟直趋上流为虚之计诘旦渡江袭南防已过则急遣人报我阿珠亦曰攻城下防也若分军船之半循防西上泊青山矶下伺隙而动可以如志巴延遂遣阿尔哈雅进薄阳逻堡贵率众来援阿珠即以昏时率四翼军遡流二十里至青山矶是夜雪大作黎明阿珠遥见南防多露沙洲即登舟指示诸将令径渡载马后随万户史格一军先渡为荆鄂都统程鹏飞所败阿珠引兵继之大战中流鹏飞军却阿珠遂登沙洲攀防歩鬬防而复合者数四出马急击追至鄂东门鹏飞被重创走阿珠获其船千余艘
　　军储【二则】
　　项羽击汉防荥阳汉兵遁保巩洛楚人闻淮隂侯破赵彭越数反梁地则分救之淮隂方东击齐汉王数困荥阳成臯计欲捐成臯以东屯巩洛以拒楚郦生因曰臣闻知天之天者王事可成不知天之天者王事不可成王者以民人为天而民人以食为天夫敖仓天下转输乆矣臣闻其下廼有藏粟甚多楚人防荥阳不坚守敖仓廼引而东令适卒分守成臯此乃天所以资汉也方今楚易取而汉反却自夺其便臣窃以为过矣且两雄不俱立楚汉乆相持不决百姓骚动海内摇荡农夫释耒工女下机天下之心未有所定也愿足下急复进兵収取荥阳据敖仓之粟塞成臯之险杜太行之道距蜚狐之口守白马之津以示诸侯効实形制之势则天下知所归矣
  </div>
  <div class="pagination">
   <a href="经济类编_page40.html">
    上一页
   </a>
   <span>
    ...
   </span>
   <a href="经济类编_page36.html">
    36
   </a>
   <a href="经济类编_page37.html">
    37
   </a>
   <a href="经济类编_page38.html">
    38
   </a>
   <a href="经济类编_page39.html">
    39
   </a>
   <a href="经济类编_page40.html">
    40
   </a>
   <span class="current-page">
    41
   </span>
   <a href="经济类编_page42.html">
    42
   </a>
   <a href="经济类编_page43.html">
    43
   </a>
   <a href="经济类编_page44.html">
    44
   </a>
   <a href="经济类编_page45.html">
    45
   </a>
   <a href="经济类编_page46.html">
    46
   </a>
   <span>
    ...
   </span>
   <a href="经济类编_page42.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
