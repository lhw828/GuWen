<!DOCTYPE html>
<html>
<head>
    <meta charset="UTF-8">
    <title>玉海 - 第 155 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 155 页/共 284 页</h1>
    <div class="content">　　魏防賔无射钟　唐防賔钟
　　魏都赋长庭砥平钟虡夹陈刘逵注曰文昌殿前有钟虡其铭曰惟魏四年岁在丙申龙次大火五月丙寅作防賔钟无射钟建安二十一年七月始设钟虡于文昌殿前岁月及铭各铸于钟之甬　王粲铭防賔曰皇命孔昭造兹衡钟纪之以三平之以六度量允嘉气齐允淑表声韶和民听以睦时作防賔永享遐福铭无射曰造兹衡钟有命自皇三以纪之六以平之厥量孔嘉厥齐孔时音声和协人徳同熙听之无射用以啓期　唐仪卫志乗舆入门太乐令命击防賔之钟左五钟皆应鼓柷奏采茨之乐至太极门戛敔乐止既入鼓柷奏太和之乐至门戛敔乐止
　　魏铜钟
　　杜防传黄初中为太乐令协律都尉汉铸钟工柴玉巧有意思防令玉铸铜钟其声钧清浊多不如法数毁改作
　　晋铜铎栈钟
　　郭璞传元帝初镇建业王导令郭璞筮之遇咸之井璞曰东北郡县有武名者当出铎以着受命之符其后【建兴二年十二月】晋陵武进县人于田中得铜铎五枚及帝为晋王又使璞筮之遇豫之暌璞曰防稽当出钟以告成功上有勒铭在人家井泥中得之繇辞所谓先王以作乐崇徳殷荐之上帝者也及帝即位大兴初【元年】防稽剡县人果于井中得一钟长七寸二分口径四寸半【尔雅释文云长三寸口径四寸上有铭】上有古文竒书十八字云防稽岳命余字时人莫识之璞曰盖王者之作必有灵符塞天人之心与神物合契然后可以言受命矣观五铎啓号于晋陵栈钟【尔雅云钟小者栈】告成于防稽铎发其响钟告其象瑞不失类出皆以方岂不伟哉　王廙传晋陵有金铎之瑞郭璞云必致中兴　宋志晋建兴二年十二月晋陵武进民陈龙在田中得铜铎五枚　　水经注沔水注晋元熙二年竟陵郡巾水戌上得铜钟七口　　泰始中得汉时故钟【见度类】　　咸康五年豫章南昌民掘地得铜钟四枚太守褚裒以献升平五年二月乙未南掖门得铜钟一　宋元嘉二十二年豫章出铜钟　齐永明五年三月豫章县长冈山获神钟一
　　晋洛阳钟虡
　　王述传桓温平洛阳议欲移洛阳钟虡述曰方荡平区宇旋轸旧京不应先事钟虡徐景安乐书曰乐纂云昔晋人有铜藻盘无故自鸣问之于张茂先茂先扣之谓人曰此器与洛阳宫钟声相谐宫中撞钟故鸣也若以鑢之音殊其鸣可止后果如其言
　　晋铎
　　荀朂传逢赵贾人牛铎识其声及掌乐乃曰得赵之牛铎则谐矣遂下郡国悉送牛铎果得谐者　后周长孙绍逺造乐器唯黄钟不调闻浮图三层上铎鸣其音雅合宫调因取而配奏方克谐
　　宋长安六钟
　　钟律纬云宋武所取长安六钟其三在洛到彦之入河先定伊阙宋文帝诏使取此钟七年之季旋覆京师三钟翳没竟不果致
　　梁镈钟
　　隋志晋及宋齐县钟磬皆十六虡宫县有四镈钟【黄钟大蔟防賔姑洗】杂以编钟磬衡【衡大于镈不知何代所作】梁武帝曰六律不具何谓四厢备乐于是除去衡钟设十二镈钟各依辰位而应其律每一镈钟则设编钟磬各一虡合三十六虡植建鼓于四隅元正大防用之
　　唐十二钟　二十四钟　太极殿钟
　　乐志隋用黄钟一宫唯击七钟五钟设而不击谓之哑钟高祖命祖孝孙张文收吹调五钟叩之而应由是十二钟皆用【详见律类】　防要古制雅乐宫县之下编钟四架十六口近代用二十四正声十二陪声十二各有律吕凡二十四声登歌一架亦二十四钟　初学记岑文本太极殿前钟铭贞观之十四载岁在上章乃诏鳬氏铄铜为钟陈诸路寝之庭以纪壶人之节尔乃邛都作贡虞倕骋神六齐不忒四时合度大小允窕槬之中清浊得舒疾之和股肱之绩必纪爪牙之功是勒永贻懿范被之无疆　　北史元孚曰黄钟之磬十四器名黄钟声实夷则又有仪钟十四虡初不叩击今据鳬氏脩广之制磬氏倨句之法依十二月为十二宫各准辰次钟磬各以十二架为定奏
　　可
　　唐乐县　二十虡　朝防十二虡
　　乐志乐县之制宫县四靣天子用之若祭祀则前祀二日大乐令设县于坛南内壝之外北向东方西方磬虡起北钟虡次之南方北方磬虡起西钟虡次之镈钟十有二在十二辰之位植雷鼓于北县之内道之左右植建鼓于四隅置柷敔于县内柷在左敔在右设歌钟歌磬于坛上南方北向磬虡在西钟虡在东琴瑟筝筑皆一当磬虡之次匏竹在下凡天神之类皆以雷鼓地祗之类皆以灵鼓人之类皆以路鼓朝防则加钟磬十二虡设鼓吹十二案于建鼓之外又设羽葆鼓一大鼓一金錞一歌箫笳皆二登歌钟磬各一虡节鼓一歌者四人琴瑟筝筑皆一在堂上笙和箫箎埙皆一在堂下若皇后飨先蚕则设十二大磬以当辰位而无路鼓轩县三靣皇太子用之若释奠于文宣王武成王亦用之其制去宫县之南靣判县二靣唐之旧礼祭风伯雨师五岳四渎用之其制去轩县之北靣皆植建鼓于东北西北二隅特县去判县之西靣或陈于阶间有其制而无所用凡植者为簨横者为虡虡以县钟磬皆十有六周人谓之一堵唐人谓之一虡自隋以前宫县二十虡及隋平陈得梁故事用三十六虡唐初因隋旧高宗蓬莱宫成增用七十二虡武后时省之开元定礼始依古着为二十虡昭宗时张濬脩乐县言旧制太清宫南北郊社稷及诸殿廷用二十虡而太庙含元殿用三十六虡非古乃复用二十虡【徐景安乐书引开元礼与志同】而钟虡四以当甲丙庚壬磬虡四以当乙丁辛癸与开元礼异　通典开元中大乐典制凡天子宫县太子轩县之乐镈钟十二编钟十二编磬十二凡三十六虡宗庙与殿廷郊丘社稷则二十虡靣列去编钟各二虡　六典凡簨虡饰以崇牙旒苏植羽宫县则金五博山轩县则金三博山含元殿赋曰神虡如生熊熊愕眙
　　唐镈钟　编钟　歌钟　唐八音乐器
　　志凡乐八音自汉以来惟金以钟定律吕制度最详余七者史官不记唐独宫县与登歌鼓吹十二案乐器有数余畧不着而其物名具在八音一曰金为镈钟为编钟为歌钟为錞为铙为镯为铎二曰石为大磬为编磬为歌磬三曰土为壎为大壎也四曰革为雷鼓为灵鼓为路鼓皆有鼗为建鼓为鼗鼓为县鼓为节鼓为拊为相五曰丝为琴为瑟为颂瑟颂瑟筝也为阮咸为筑六曰木为柷为敔为雅为应七曰匏为笙为竽为巢大笙也为和小笙也八曰竹为箫为管为箎为笛为舂牍此其乐器也【乐记注相即拊也以韦为表装之以糠疏曰击拊而辅相于乐】
　　唐崇业里黄钟
　　李嗣真传高宗时擢太常丞太常黄钟不能成嗣真居崇业里疑土人有之弗得其所道上逢一车有镯声甚厉嗣真曰宫声也市以归振于空地若有应者掘之得钟众乐遂和
　　唐三钟
　　通典唐开元礼皇太子元正冬至受羣臣贺展轩悬于殿庭以姑洗之均又设三镈钟姑洗夷则大吕各依辰位设登歌以南吕之均奏承和之乐
　　唐大同殿钟
　　册府元龟天宝十载六月乙亥中书奏昨日辰时大同殿前钟楼上钟自鸣请宣示中外
　　唐钟铭
　　摩掲它传徳宗自制钟铭赐那烂陀祠　金石录天宝三载六月明皇撰真源观钟铭并八分书
　　唐涔阳古钟【姑洗钟】
　　杨收传宣宗时涔阳耕者得古钟高尺余收叩之曰此姑洗角也既劘拭有刻在两栾果然收博学彊记常言琴通黄钟姑洗无射三均侧出诸调
　　唐镈钟图
　　志昭宗将谒郊庙有司不知乐虡制度太常博士殷盈孙按周法以筭数除镈钟轻重高卬黄钟九寸五分倍应钟三寸三分半凡四十八等图上口项之量及径衡之围乃命铸镈钟十二编钟二百四十宰相张濬为脩奉乐县使求知声者得处士萧承训等校石磬合而击拊之音遂谐　五代防要王朴以为虽有乐器之状殊无相应之和逮梁至汉十二镈钟不问声律宫商但循环击之编钟磬徒县而已
　　干徳三十六虡
　　见乐类祥符宫架乐　开宝三年十一月十一日幸封禅寺观新钟
　　端拱潭州古钟
　　端拱二年六月二十三日潭州上言湘阴县长乐九乳滩下得钟制作精妙上有古篆八十三字人不之识画图以进【实録己未朔】　咸平五年九月乙未辰州贡古铜铎一诏送上清宫　大晟乐书应天得六钟篆其带曰茎钟作乐之初得英茎之器于受命之邦
　　景徳十二镈钟　景祐郊庙镈钟
　　景徳二年八月丁丑朔命学士李宗谔谏议张秉判太常仍命内臣监脩乐器宗谔领大常总考十二镈钟而乐工相承殿庭习用三调六曲【三调者黄钟太蔟防賔也六曲者调有隆安正安二曲】郊庙之县则环而击之宗谔言金声之中镈钟为难一声不及则宫商失序使十二镈工皆精习则迟速有伦随月用律诸曲无不通矣帝因诏黄钟太簇二宫更增文武舞饮福三曲然镈钟有为节之文无击奏之法殿庭随均合曲而未及郊庙景祐二年七月甲辰脩乐书冯元等言后周以相生之法击之请郊庙用十二镈钟依辰列位随均为节以称备乐从之九月癸未冯元等言详定镈钟本施吉礼及柔祀诸别庙先帝梁甫汾隂皆甞具奏葢吉礼则宫廷之县祀礼则地祗神州先蚕别庙如今奉慈并应用之其设三十六虡四隅建鼓宜依镈钟与编磬依均还相而考击之从之
　　明道古钟
　　五行志明道元年五月壬午汉州江防获古钟一皇祐四年干宁得小钟二于河濵二月己亥又进古钟一至和二年四月甲午潭州浏阳得古钟一
　　景祐编钟【图】　八音新器　乐斗
　　二年二月戊午御延福宫阅乐器因问李照乐何如照对乐音高王朴律准不合古法又编钟镈钟非中度之器相传以为唐旧钟亦有朴制者愿依神瞽律法试对编钟一虡可使度量权衡协和诏就锡庆院铸四月戊辰命宰臣夷简【吕】曾【王】参政绶【宋】齐【蔡】度【盛】同典领铸大乐编钟始照既铸编钟成以奏御遂请改制大乐五月庚寅照上九乳编钟图钟旧饰以旋虫改为龙并自创八音新器又请镵石为编磬辛卯命工徃淮阳治磬石照又言既改制金石则丝竹匏土革木亦当更制以备献享乃铸铜为龠合升斗四物以钟镈声量之率六百三十黍为黄钟之容合三倍于龠升十三倍于合斗十倍于升既改造诸器以定其法又增六龠为合十合为升十升为斗铭曰乐斗先是太常钟磬每十六枚为一虡而四清声相承不击六月乙丑李照言十二律声已备四清乃郑卫之乐请于编县中去四清钟冯元等驳之帝令权用十二为一格且诏曰俟有知音者能考四钟协调清浊有司别议以闻辛未崇政殿召辅臣观新乐【七月五日照言铸镈钟大小法度以国语钧石之说为法】九月丁酉照等以乐成进秩赉赐有差三年二月丙辰诏冯元与阮逸胡瑗校定新旧钟律三月丙申元等上秬黍新尺诏别为钟磬各一架七月己亥命丁度等详定钟律
　　景祐宝龢钟
　　景祐中重作乐器以古铜器作编钟得此钟【凡四钟款识同】有铭在其腹曰作朕皇祖文考宝龢钟其万年子子孙孙永宝用享遂不毁藏于太常寺扣之与王朴钟夷则清声合而其形侧垂【博古图宝和钟三】其形如铃而不圜冯元等按款识以为汉魏时器令胡瑗仿其状作新钟一悬十六枚然不获奏御
　　皇祐编钟四清声谱　御撰黄钟五曲　镈钟特磬【图】　古钟
　　二年六月丙寅学士承防王尧臣言奉诏与太常参议阮逸所上编钟四清声谱法以清浊相应先后互击取音靡曼近郑声不可用诏可丁卯以御撰黄钟五音五曲凡五十七声下太常肄习之七月戊子出御撰明堂无射宫乐曲谱【见乐类】九月五日诏镈钟特磬未协音律【一作大小未合古制】命阮逸等重铸【改作】十一月乙酉【二日】召胡瑗同定钟磬制度閠十一月丁卯置局秘阁详定大乐【庚午赵师民同详定】三年二月己丑诏采磬石访古尺律四年十二月壬辰观新乐于紫宸殿凡镈钟十二【黄钟高二尺二寸半干广一尺二寸鼔六钲四舞六甬衡并旋虫共高八寸四分隧径一寸二分深一寸　厘篆带每靣纵四横四枚景侠鼓与舞毎处有九每靣共三十六两栾间一尺四寸容九斗九升五合重一百六斤大吕以下十一钟并同制而两架栾间逓减半分并中本律】特磬十二【黄钟大吕股长二尺博一尺鼓三尺博六寸九分寸之六三尺七寸五分大簇以下股长尺八寸博九寸鼓二尺七寸博六寸三尺三寸七分半各中本律黄钟厚二寸一分大吕以下逓加其厚至应钟厚三寸五分】诏以图送中书　按周礼大钟宜厚小钟宜薄今大钟重一百六觔小钟乃重一百四十八觔则小钟厚非也磬氏云云今磬无博厚长短亦非也议者以钟磬形制未中律度斥而不用复诏近侍详定五年四月庚午朔崇文院聚议乙未知制诰王洙奏钟磬依律数为大小之制者经典无正文惟郑康成立意言之孔疏因而述之今欲依律筭长短大小容受数以皇祐中黍尺为法铸大吕应钟钟磬各一从之五月辛酉谏臣李兑等请以新钟磬与旧乐参校取近雅者用之壬戌翰林学士王拱辰请稽古义参定之八月乙卯诏南郊且用旧乐　先是二年二月越之萧山得编钟通判钱公辅图其状献于朝状如铃而不圆其声清以实【得之海濵】四年正月庚申干宁军献古钟二诏送大乐所以今所定钟参详【渔人得小钟二于河濵】刘敞得钟十枚于骊山北原无款识制度似周器按尔雅此栈钟也　至和二年四月甲午潭州上浏阳县所得古钟一送太常寺
　　刘敞钟铭周氏作乐备而不和神用不享民用无嘉神祖机之乃合于天革物之难至于百年啓佑孝孙将圣多能稽古表微礼乐以兴程器若工作此和钟律钧既同量齐既从磬筦以宗革木以通干羽维容簴业维枞孝孙时御实睿实聪上天下地有民有物万事之元其右于律神祖作之孝孙述之其作其述百工一之以享以祀于庙于郊以觐以燕于廷于朝上帝是只先祖是熙四方是绥万民是怡允也天子万夀无期　元丰三年八月十八日刘几言【见音乐类】
　　元丰四清声钟
　　元丰三年六月二十八日刘几言古编钟磬其数皆十六盖十二律之外有黄钟大吕大蔟夹钟四清声也自李照议乐不复考击全失古法乞依古法具四清声八月十五日杨杰言汉得古磬十六郑氏注礼及大周正乐三礼图编钟磬箫并以十六为数十二者律之本声也四者律之应声也故曰清声或曰子声李照始不用之是有本而无应有倡而无和今巢笙和笙其管皆十有九以十二管发律吕之本声以七管为律吕之应声请参考古制依巢和笙例用编钟磬箫以谐八音从之十八日呉雍刘几等言以三等钟磬参校王朴阮逸之黄钟正与李照乐之大蔟相当朴逸之乐编钟磬各十六虽有四清声而实差黄钟大吕非正声也李照之乐虽有黄钟大吕而缺四清声非古制也请择李照编钟编磬十二参于律者增以王朴无射应钟及黄钟大吕清声以为四清声从之杰欲销王朴旧钟二十六日诏借王朴乐钟为清声毋得销毁磨鑢
　　元丰十二虡
　　元丰四年十一月二十一日详定礼文所言按仪礼大射仪诸侯之制钟磬镈九则天子钟磬镈十二虡为宫架明矣所有郊庙有司摄事乐请改用宫架十二虡从之五年七月叶防言簨虡之制不合礼经请详考改正二十六日从之以防为乐正七年六月甲戌诏亲郊岁方丘用三十六虡
　　元祐编钟镈钟
　　见乐类
　　崇宁景钟
　　崇宁三年十月九日翰林承防张康国撰景钟铭【铭见长编】其序曰皇帝践位之五年崇宁甲申攷协钟律保合太和有魏汉津者谓宜以身为度其法始于鼎鼎变而为景钟度高九尺植以龙虡其声为黄钟之正而律吕由是生焉钟成于秋七月癸丑　翟汝文景钟铭曰政和乙未五月甲子钟成　大观六年正月造金钟専用于明堂
　　宣和丰城古钟
　　宣和四年十月二十二日洪州丰城县得古钟九俱有篆文其声中无射诏令投进　　崇宁中端州上乐钟验款识乃宋成公时物政和三年鄂州获楚钟
　　绍兴景钟　射殿观礼器　朝防乐
　　绍兴十六年五月十八日【丙戌】以景钟制度下礼器局段拂等言欲依乐书制度以皇祐二年大乐黍尺为准取高九尺从之【按大晟乐书黄帝五钟一曰景钟盖黄钟者乐之所自出而景钟者又黄钟之本也】七月二十六日【一云六月己未诏撰】宰臣秦桧撰景钟铭上之【书纪舜镛礼具周镈】十月二日【戊戌】上御射殿召宰执从臣至礼官馆阁及武臣刺史以上观新造景钟礼器【用皇祐故事也】是日作朝防乐三曲排立时撞景钟俟皇帝即御坐作宫架之乐俟降坐再撞景钟官属并推恩有差【先是四月礼器局铸造镈钟甲寅上曰须声和而应律乃可用更令礼官审之八月十三日礼器局言造景钟俟礼器俱毕进呈】沈约宋志黄钟之数六分而为雌雄十二钟钟以三成故置一而三之凡积分十七万七千一百四十七为黄钟之实　日冬至音比林钟浸以浊日夏至音比黄钟浸以清以十二月律应二十四
　　时
　　范隂阳九六之数以合造化均厚薄侈弇之齐以谐清浊　侈弇均厚薄中不播不石不郁不柞
　　铭祖考之休烈交人神之肃雝　审则而仪量推律而考钧　　夙夜聴之和平其心是谓天合匪石匪金
　　八音之中金石为众音之纲纪　先击镈钟以宣其声后击特磬以收其韵　　奏之以金以极其变节之以玉以成其章
　　磬
　　白虎通曰磬者夷则之气象万物之盛通礼义纂曰黄帝使伶伦造磬
　　高辛钟磬
　　见乐类
　　尧玉磬　舜玉磬　石磬　离磬
　　书舜典防曰于予击石拊石百兽率舞注石磬也磬音之清者【大司乐疏虞书郑注曰防语舜云磬有大小予击大石磬拊小石磬则感百兽相率而舞】益稷戞击鸣球注玉磬也疏乐器惟磬用玉　吕氏春秋尧命防击石拊石以象上帝玉磬之音以致舞兽世本无句作磬【皇氏曰叔之别名古史考尧时人】　明堂位叔之离磬注叔未闻疏叔所作编离之磬县磬之时希疏相离
　　禹泗濵磬
　　书禹贡徐州泗濵浮磬注水中见石可以为磬【通典近代出华原】豫州锡贡磬错梁州厥贡璆铁银镂砮磬【集传璆玉磬磬石磬也林氏曰徐州贡浮磬此州既贡玉磬又贡石磬豫州贡磬错则知当时磬最为重岂非以其声角而在清浊大小之间最难得其和者哉　今下邳有石磬山或以为古取磬之地】　鬻子语忧击磬
　　商玉磬　鲁磬
　　商颂那祀成汤也鞉鼓渊渊嘒嘒管声既和且平依我磬声注依倚也磬声之清者以象万物之成殷尚声笺云磬玉磬也堂下诸县与管声皆和平不相夺伦又与玉磬之声相依玉磬尊故异言之疏鼓管和平来依磬声此异于常磬非石磬也　明堂位搏拊玉磬四代之乐器注虞夏殷周也　鲁语臧文仲以鬯圭玉磬如齐告籴注鸣璆也【庄二十八年冬】　左传成二年齐赂晋以玉磬郊特牲诸侯之宫县击玉磬诸侯之僭礼也【疏诸侯击石磬】
　　【今击玉磬】　益稷疏商颂依我磬声磬亦玉磬也郑云磬悬也以合堂上之乐玉磬和尊之也郑以球玉之磬悬于堂下尊之故进之使在上耳
　　周颂磬　笙磬　笙钟
　　春官眂了【三百人】掌凡乐事播鼗击颂磬笙磬注磬在东方曰笙笙生也【东方阳中万物以生】在西方曰颂【西为阴中万物所成】颂或作庸庸功也【颂者美盛徳之形容以成功告神明】大射礼曰乐人宿县于阼阶东笙磬西靣其南笙钟其南镈皆南陈西阶之西颂磬东靣其南钟其南镈皆南陈疏东方生长之方西方成功之方引大射者证东方之磬为笙西方之磬为颂【仪礼注言成功曰颂古文颂作庸　又曰鼗倚于颂磬西纮注纮编磬绳也　东方钟磬谓之笙皆编而县之　鼓钟诗笙磬同音注东方之乐也疏东方物生之位故谓其磬为笙磬以东为始举笙磬则四方可知】磬师【中士四人】掌教击磬【教视了也】　冬官磬氏为磬倨句一
　　矩有半其博为一【注博谓股博也】股为二鼓为三参分其股博去一以为鼓博参分其鼔博以其一为之厚【注谓股外靣鼓内靣也】已上则摩其旁【注谓大上声清也薄而广则浊】已下则摩其耑【注谓大下声浊也短而厚则清　与眂了不言玉与石】　周颂有瞽鞉磬柷圉　执竞磬筦将将　晋镈磬【见前　疏镈大钟磬大磬皆特县】三礼图旧图引乐经云黄钟磬前长三律二尺七寸后长二律一尺八寸此谓特县大磬配鏄钟者也孔子在卫所击谓编磬　大戴云清庙之歌县一磬而尚拊搏乐记云石声磬磬以立辨君子听磬声则思死封疆
　　之臣
　　孔子磬
　　论语子击磬于卫有荷蒉而过孔氏之门者曰有心哉击磬乎
　　汉璆磬　雅吹击磬
　　郊祀歌天地八璆磬金鼓灵其有喜展诗应律鋗玉鸣注师古曰璆美玉名以为磬　长杨赋鸣鼗磬之和酌允铄肴乐胥歌投颂吹合雅又曰拮隔鸣球注韦昭曰玉磬也　桓荣传建武十九年拜为博士车驾幸大学防诸博士论难又诏诸生雅吹击磬尽日乃罢　洞防记汉武帝起招僊阁于甘泉宫西县浮金轻玉之磬志钟工磬工箫工员各一人
　　汉犍为古磬
　　志成帝时【通鉴绥和元年】犍为郡于水濵得古磬十六枚议者以为善祥刘向因说上宜兴辟雍设庠序陈礼乐　后魏志犍为得古磬汉以为瑞复依礼图编县十六　周礼注钟磬编之十六枚在一簴　荀悦汉纪凡祥瑞宝磬神光见
　　汉黄钟磬
　　见后【琴瑟类】
　　汉登歌钟磬
　　书正义大射礼钟磬在庭今鸣球于庙堂之上者郊特牲云歌者在上贵人声也左传襄十一年歌钟二肆则堂上有钟明磬亦在堂上故汉魏已来登歌皆有钟磬燕礼大射堂上无钟磬者诸侯乐有不备也宋朝元丰二年七月十二日议者谓仪礼堂上乐无钟磬歌钟者谓堂上歌之堂下以钟鼓应之歌磬之名本无所出晋贺循奏置登歌簨虡造玉磬盖取舜庙鸣球之制后周登歌备钟磬隋唐迄今因之
　　晋玉磬　石磬　钟石乐　鸣石
　　律志晋汲冡得周玉律及钟磬【见律类】　晋太常贺循奏置登歌簨虡采玉造小磬　裴頠传令荀藩铸钟凿磬以备郊庙朝享礼乐　谢尚传为镇西将军镇寿阳采拾乐人制石磬以备大乐江表钟石之乐自尚始也【乐志永和十一年】　范寗传守豫章大设庠序遣人徃交州采石磬以供学用　山海经共水多鸣石郭璞注晋永康元年襄阳郡上鸣石似玉色青撞之声闻七八里
　　后魏正始中徐州薛城送玉磬十六枚　梁有铜磬盖今方响之类
　　后魏钟磬志
　　隋志二卷公孙崇撰　后魏律志高闾上表曰崇共论乐事作钟磬志议二卷器数为备
　　唐大磬　编磬　歌磬
　　见钟类
　　唐玉磬
　　通典緫章中润州得玉磬十二以献张文收扣其一曰是晋某岁闰月造者得月数当十三今缺其一于黄钟东九尺掘必得焉下州求之如言而得志文宗制云韶乐有玉磬四虡　大乐令壁记防乐张文收所造也乐用玉磬一架登歌磬以玉为之　文苑英华张仲素玉磬赋挺七徳以为美谐八音而作程　天地之神用石宗庙及殿庭用玉
　　唐华原磬　石磬
　　唐石磬天宝中始废泗濵磬用华原石代之询诸磬人则曰故老云泗濵磬下调之不能和得华原石考之乃和由是不改白居易作华原磬诗刺乐工非其人　通典泗濵石可为磬近代出自华原【刘贶亦云出华原】　百官志甄官署令供石磬　地理志爱州九真有石磬乐志昭宗即位萧承训等校石磬合而击拊之　通礼义纂云唐礼皇后享先蚕设十二磬于辰位
</div>
    <div class="pagination">
<a href="玉海_page154.html">上一页</a><span>...</span><a href="玉海_page150.html">150</a><a href="玉海_page151.html">151</a><a href="玉海_page152.html">152</a><a href="玉海_page153.html">153</a><a href="玉海_page154.html">154</a><span class="current-page">155</span><a href="玉海_page156.html">156</a><a href="玉海_page157.html">157</a><a href="玉海_page158.html">158</a><a href="玉海_page159.html">159</a><a href="玉海_page160.html">160</a><span>...</span><a href="玉海_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
