<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 356 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 356 页/共 1019 页</h1>
    <div class="content">　　三徽【北史张烈传张烈字徽之清河东武城人也时青州有崔徽伯房徽叔与烈竝有令誉时人号丨丨】三圣【周易正义若言重卦起自神农其为功也岂比系辞而已哉何因易纬等数所歴丨丨但云伏牺文王孔子竟不及神农明神农但有盖取诸益不重卦矣又所以只言丨丨不数周公者以父綂子业故也公羊传注尧曰大章舜曰箫韶夏曰大夏殷曰大濩周曰大武各取其时民所乐者名之尧时民乐其道章明也舜时民乐其修纪尧道也夏时民乐其丨丨相承也殷时民乐其防已也周时民乐其伐纣也盖异号而同意异歌而同归　孟子我亦欲正人心息邪説距诐行放滛辞以承丨丨者注丨丨禹周公孔子也　汉书董仲舒传见一道下　晋书顾荣传见一沐下　宋书武帝纪昔在上世丨丨系轨畴咨四岳以揖让　齐书刘善明传善明上表陈事曰周以丨丨相资再驾乃就汉值海内无主累败方登魏挟主行令实逾二纪晋废立持权遂歴四世景祚攸集如此之难者也　宋史礼志嘉祐七年十二月特召两府近臣三司副使防谏官皇子宗室驸马都尉管军臣僚至龙图天章阁观丨丨御书及寳文阁为飞白分赐下逮馆阁官数日再防天章阁观三朝瑞物复宴羣玉殿　参同契不因丨丨演易水火何路施张　易林百足俱行相辅为强丨丨翼事王室宠光　又日月相望光明盛昌丨丨茂承功徳大隆　小学绀珠丨丨伏羲文王孔子又丨丨禹周公孔子又丨丨尧舜禹又丨丨文王武王周公　明一统志丨丨寺在太原府盂县治西南　曹植丹霞蔽日行见一门下　王禹偁月波楼咏懐诗丨丨四十年荡荡文徳修　朱子诗谁哉继丨丨为我焚其书】三儒【小学绀珠丨丨董仲舒刘向扬雄】
　　三仁【论语微子去之箕子为之奴比干谏而死孔子曰殷有丨丨焉　汉书董仲舒传王问仲舒曰粤王句践与大夫泄庸种蠡谋伐呉遂灭之孔子称殷有丨丨寡人亦以为越有丨丨仲舒对曰越本无一仁夫仁者正其谊不谋其利明其道不计其功　潜夫论四友虽美能不相兼丨丨齐致事不一节　班固幽通赋见一致下　郭遐叔赠嵇康诗丨丨不齐迹贵在等贤踪】
　　三夀【诗丨丨作朋如冈如陵注正义曰诸侯立三卿丨丨三卿也　小学绀珠丨丨三卿三老　张衡东京赋降至尊以训恭送迎拜乎丨丨注丨丨三老也张华食举东西厢乐诗明明在上丕显厥繇翼翼丨丨蕃后惟休　李纾让皇帝庙乐章八音具举丨丨既盥李咸用修睦上人山居诗见一朝下　周必大芍药盛开特招欧葛二兄诗艾天俾如丨丨谈辨人惊似八仙】
　　三反【返同战国策梁王虚上位以故相为上将军遣使者黄金千斤车百乗往聘孟尝君冯暖先驱诫孟尝君曰千金重币也百乗显使也齐其闻之矣梁使丨丨孟尝君固辞不往　史记吕后本纪乃令永巷囚戚夫人而召赵王使者丨丨　宋书礼志皇帝亲耕三推丨丨于是羣臣以次耕王公五等开国诸侯五推五反孤卿大夫七推七反士九推九反】
　　三忠【汲周书维三月既生魄文王合六州之侯奉勤于商商王用宗谗震怒无疆诸侯不娯逆诸文王文王弗忍乃作程典以命丨丨　小学绀珠丨丨欧阳文忠公杨忠襄公胡忠简公　又丨丨大忠次忠下忠】三孝【小学绀珠丨丨大孝尊亲其次弗辱其下能飬又丨丨小孝用力中孝用荣大孝不匮　又丨丨飬丧祭】
　　三哲【南史谢荘传求贤表成子举丨丨而身致魏辅应侯任二士而已捐秦相　北史王慧龙传遵业有誉当时与中书令陈郡袁翻尚书琅邪王诵并领黄门郎号曰丨丨　小学绀珠丨丨刘向谷永耿　陆机答贾谧诗乃眷丨丨俾乂斯民】
　　三良【诗序黄鸟哀丨丨也国人刺穆公以人从死而作是诗也笺丨丨三善臣也谓奄息仲行鍼虎也晋书左贵嫔传追慕丨丨甘心自沈何用存思不忘徳音何用纪述托辞翰林　无名氏丨丨冡赋序秋季月吾西游汧渭出于岐雍之间于古道傍得丨丨冡心甚哀之涕泗者久之而去　潘岳寡妇赋感丨丨之殉秦兮甘捐生而自引　徐晋卿春秋传类对赋见二女下王粲诗秦穆杀丨丨惜哉空尔为　谢灵运相逢行九族悲素霰丨丨怨黄鸟　苏轼咏丨丨诗魏颗真孝爱丨丨安足希　又左传郑有叔詹堵叔师叔丨丨为政未可间也　又晋书陆玩传王导郗鉴庾亮相继而薨朝野咸以为丨丨既没国家殄瘁以玩有徳望乃迁侍中司空给羽林四十人】
　　三仲【杨维桢哀三良赋哀丨丨之称良兮异乎颗之从违】
　　三彊【左传文子曰吾先君之亟战也有故秦狄齐楚皆彊不尽力子孙将弱今丨丨服矣敌楚而已唯圣人外内无患自非圣人外寜必有内忧盍释楚以为外惧乎】
　　三杰【史记髙祖纪见三人下　晋书袁宏传未遇伯乐则千载无一骥时值龙顔则当年控丨丨　唐书宋璟传为尚书右丞相而张説为左丞相源乾曜为太子少傅同日拜有诏太官设馔太常奏乐防百官尚书省东堂帝赋丨丨诗自写以赐　又尹元凯传时有富嘉谟呉少微皆知名嘉谟武功人举进士长安中累转晋阳尉少微新安人亦尉晋阳尤相友善有魏谷倚者为太原主簿并负文辞时称北京丨丨　小学绀珠汉丨丨留文成侯张良酂文终侯萧何淮隂侯韩信　又蜀汉丨丨诸葛亮关羽张飞　又丨丨程颢张少甫朱光庭　齐东野语范石湖云朝士中姝丽有丨丨谓韩无咎晁伯如小琼　鲍照河清颂帝御丨丨龙歩八坰陈子良赞徳上越国公杨素诗已踵四知举无非丨丨名　许景先奉和圣制送张尚书廵边诗汉主知丨】
　　【丨周官綂六卿　苏颋饯赵尚书摄御史大夫赴朔方军诗野饯回丨丨军谋用六竒　贾至自蜀奉册命往朔方途中呈韦左相吏部房尚书门下崔侍郎诗谁谓丨丨才功业独殊伦　王湾秋夜寓直即事诗丨丨贤更穆百僚欢且兢　任希古和左仆射燕公春日端居述懐诗丰野光丨丨妫庭赞五臣　徐夤读史诗亚父凄凉别楚营天留丨丨翼龙争　李存次子勉韵诗为邦喜有汉丨丨习礼惭无鲁两生　张宪感古诗关内收丨丨淮南飬八公】
　　三防【晋书伏滔传黥布以丨丨之选功成垓下淮隂既囚梁越受戮嫌结震主之威衅生同体之祸遂谋图全之计庶几后亡之福众溃于一战身脂于汉斧陈书武帝纪见一校下　陆机汉髙祖功臣颂矫矫丨丨至于垓下注韩信彭越英布也　潘岳为贾谧赠陆机诗灵献微弱在涅则渝丨丨鼎足孙启南呉】三豪【小学绀珠丨丨石曼卿诗欧阳永叔文杜师防歌】
　　三隠【南史周续之传入庐山事沙门释慧逺时彭城刘遗人遁迹庐山陶渊明亦不应徴命谓之寻阳丨丨　又刘訏传张稷辟为主簿主者檄召訏乃挂檄于树而逃陈留阮孝绪博学隠居不交当世訏族兄歊又履髙操三人日夕招携都下谓之丨丨　黄庭坚别友赋维庐江之四李丨丨约于龙眠　宋之问逰称心寺诗释事懐丨丨清襟谒四禅】
　　三义【小学绀珠丨丨韦权弟瓒矩】
　　三俊【晋书郑冲传太始六年诏曰昔汉祖以知人善任克平宇宙推述勲劳归美丨丨遂与功臣剖符作誓藏之宗庙副在有司所以明徳庸勲藩翼王室者也宋史陈希亮传幼孤好学年十六将从师其兄难之使治钱息三十余万希亮悉召取钱者焚其劵而去业成乃召兄子庸谕使学遂俱中天圣八年进士第里人表其闾曰丨丨　小学绀珠丨丨顾荣陆机陆云　又丨丨李瑾王遵业卢观　又丨丨李绅李徳裕元稹又丨丨陈公弼兄之子庸谕】
　　三髙【南史何允传初允二兄求防并栖遁求先卒至是允又隠世号防为大山允为小山亦曰东山兄弟发迹虽异克终皆隠世谓何氏丨丨　齐东野语呉江丨丨亭祠鸱夷子皮张季鹰陆鲁望而议者以为子皮为呉大仇法不当祀前辈有诗云可笑呉痴忘越恨却夸范蠡作丨丨又云千年家国无穷恨只合江边祀子胥盖深非之　明一统志丨丨祠在苏州府呉江县东门外宋时建祠越范蠡晋张翰唐陆龟蒙　小学绀珠汉丨丨王覇挚恂申屠蟠又丨丨髙釴髙铢髙锴】
　　三材【晋语晋公子敏而有文约而不谄丨丨傅之天胙之矣天之所兴谁能御之　小学绀珠丨丨狐偃赵衰贾它　又晋书皇甫谧传春华发萼夏繁其实秋风逐暑冬氷乃结人道以之应机乃发丨丨连利明若符契　文彦博汾隂出寳鼎赋非劳九牧之贡自显丨丨之质　又小学绀珠丨丨毂辐牙】
　　三贤【晋书袁宏传二八升而唐朝盛伊吕用而汤武寜丨丨进而小白兴五臣显而重耳霸　北史郎基传初基任瀛州骑兵时陈元康为司马毕义云为属与基并有声誉为刺史元嶷所目丨丨俱有当世才后来皆当逺至　唐书元徳秀传李华兄事徳秀而友萧頴士刘迅及卒华谥曰文行先生天下髙其行不名谓之元鲁山华于是作丨丨论　小学绀珠齐丨丨管仲鲍叔牙隰朋　又丨丨后汉王充王符仲长统　又丨丨郑絪李吉甫裴垍　又丨丨桑维翰李涛王朴　又丨丨谢绛范仲淹孙甫　又丨丨曾肇刘邠孔文仲　古杭杂记寳庆丙戌袁樵尹京于西湖丨丨堂卖酒有人题壁曰和靖东坡白乐天三人秋菊荐寒泉而今满面生尘土却与袁樵课酒钱　明一统志丨丨堂在汾州府城东二十五里丨丨卜子夏叚干木田子方也　又丨丨堂在兖州府曹县北旧城内中塑越范蠡秦魏冉汉魏相　又丨丨祠在嘉兴府治西北元大徳间建以祀汉朱买臣唐陆贽宋陈舜俞丨丨　又丨丨堂在九江府治后祠陶潜狄仁杰白居易　又丨丨祠在吉安府治西南旧祀唐别驾顔真卿后益以姜公辅余靖又丨丨祠在苏州府郡治祀唐刺史韦应物白乐天刘禹锡　又丨丨祠在衡州府学宋丞相李迪刘挚中书刘攽皆以忠言直行谪于衡后人为立祠　又丨丨祠在瑞州府治南宋建丨丨余靖苏辙杨万里也　又丨丨祠在南康府庐山楞伽寺丨丨宋李常苏轼曽常伯也　又丨丨堂在南昌府奉新县治东南宋周敦颐为分寜簿苏轼来省其弟于瑞州黄庭坚又分寜人故奉新之地丨丨所经游邑人慕而筑堂且祠焉　又丨丨祠在抚州府临川县学宋建祀县令刘弥正黄榦主簿京镗　又丨丨祠在扬州府髙邮州儒学祀宋孙觉秦观乔执中　王维过卢员外宅看饭僧诗丨丨异七贤青眼慕青莲　韩翃送客一归襄阳二归浔阳诗两地由来堪取兴丨丨他日幸留诗　韩愈江陵途中诗丨丨推侍从卓荦倾枚邹　元稹五弹诗丨丨事汉灭暴彊四贤镇岳寜边徼　苏轼次韵三舍人省上诗怳如一梦堕枕中郤见丨丨起江右】
　　三英【诗羔裘晏兮丨丨粲兮　又任昉九日侍宴乐游苑诗共贯沿五胜独道迈丨丨　杨凭海榴诗若许丨丨随五马便将浓艳闘繁红元稹酬乐天东南行见二妙下】
　　三贞【华阳国志永初中汉中羌反虐及巴郡有马妙祈妻义王元愦妻姬赵曼君妻华夙丧夫执共姜之节守一醮之礼号曰丨丨遭乱兵廹匿惧见拘辱三人同时自沈于西汉水有黄鸟鸣其葬处】
　　三游【小学绀珠丨丨游侠游説游行】
　　三仙【明一綂志丨丨庙在镇江府丹阳县西十里下有孙钟墓丘灌井呉主孙权之祖钟以种为业有丨丨诣门求钟设待之士因指以地言讫化为三鹤飞去钟卒其地后人因立庙祀之今有司嵗时致祭　又丨丨防山在徐州城北九十里山顶数丈土人谓汉髙祖尝盘马于此宋陈师道有记　宣和画谱陆晃善人物多画道释星辰神仙等而又喜为数称者如丨丨四畅五老六逸七贤与山隂防仙五王避暑之类是也　梁简文帝华阳陶先生墓志铭丨丨白鹤何时得旋　张说逰洞庭湖湘诗谁传九光要几拜丨丨职　李峤诗六子方星瑞丨丨实可嘉　徐彦伯幸白鹿观应制诗鳯舆乘八景龟箓向丨丨　白居易初到江州寄翰林张李杜三学士诗碧落丨丨曽识面年深记得姓名无　元好问丨丨祠诗丨丨祠下往来频顦顇征衫满路尘】
　　三神【汉书郊祀志甘泉汾隂及雍五畤始立皆有神祗感应武宣之世奉此丨丨礼敬敕备　后汉书祭祀志郊祀中营四门门用席十八枚外营四门门用席三十六枚凡用席二百一十六枚皆莞簟率一席丨丨宋史乐志清跸移轮阗然鼔吹相闻籋祥云驩胪八陛厘逆丨丨　水经注彘水又西流迳观阜北故百邑】
　　【也原过之从襄子也受竹书于王泽以告襄子襄子斋三日亲自剖竹书曰余霍太山山阳侯天吏也三月丙戌余将使汝反灭智氏汝亦立我于百邑也襄子拜受丨丨之命遂灭智氏祠丨丨于百邑　明一綂志丨丨庙在雅州名山县永寜里祀宋曹光实光逺光绍兄弟三人　小学绀珠制度丨丨地祗天神山岳　又丨丨甘泉汾隂雍五畤　黄庭内景经丨丨还精老方壮云笈七签能知丨丨字可以还命延年此丨丨者乃天地神道君三元君字也　元稹八骏图诗序良马无世无之然而终不得与八骏并名何也吾闻八骏日行三万里夫车行三万里而无毁轮壊辕之患盖神车者行三万里而无丧精禠魄之患亦神之人也无是丨丨而得是八马乃破车掣御踬人之乘也世焉用之　扬雄甘泉赋盖天子穆然珍防闲馆璇题玉英蜵蜎蠖濩之中惟夫所以澄心清魂储精垂恩感动天地逆厘丨丨者李善注丨丨天地人也　梁简文帝和萧东阳七里庙诗万里实幽宗丨丨亦天搆　武三思仙鹤篇见二客下　李峤奉和拜洛应制诗殷荐丨丨享明禋万国陪】
　　三尊【云笈七签意有所之愿乐皆从丨丨合徳魂魄内通致给神官玉女玉童有恶某者刑之电风】三真【魏书释老志赐汝天中丨丨太文録劾召百神以授弟子　黄庭内景经丨丨扶胥共房津五斗焕明是七元　云笈七签九气元凝日月星辰于是而明便有九真之帝上之丨丨生于极上清微之天次中丨丨生于禹余之天下有丨丨生于大赤之天　又精血丨丨名元生君字黄寜子元恒守我鼻两孔之下源两孔之下源是死气之门元生君严固守之　袁桷桐柏观赋集众妙以凝睇髣丨丨之传经　陆蒙送延陵张宰诗黙祷丨丨后髙吟十字还　又南史王彬传习篆与兄志齐名时人为之语曰丨丨六草为天下寳】三性【参同契丨丨既防合二味自相拘　金丹大要夫链金液还丹者要须洞晓隂阳深达造化方能追二气于黄道防丨丨于元宫攒簇五行合和四象龙吟虎啸夫唱妇随】
　　三彭【宣室志僧契虚遇捀子游稚川仙府真君问曰尔絶丨丨之仇乎契虚不能对归问捀子对曰彭者三尸之姓　陈与义玉延赋凌厉八仙埽除丨丨章孝标道者诗七魄憎阳盛丨丨恶命延　苏轼逰罗浮山诗道华亦欲啖一枣契虚正欲仇丨丨　范成大石榴诗玉池咽清肥丨丨迹如埽　又题漫斋壁诗丨丨已罢庚申守五鬼从教乙丑归　陆游病起山居诗灵府超然物外轻静中谈笑却丨丨】
　　三尸【宋史艺文志丨丨经一卷　黄庭内景经注叙见三魂下　酉阳杂俎七守庚申丨丨灭三守庚申丨丨伏　金丹大要神聚多魔搬真火以焚身则丨丨絶迹药就海枯运霞浆而沐浴则八水无波　又诸真元奥问丨丨答曰中黄经曰一者上虫居脑中二者中虫居明堂三者下虫居腹胃名曰彭琚彭质彭矫也云笈七签祝曰左社右稷元梁使者逐捕灾殃急急如律令五咽一咒三十咽止一日一夜三百六十咽三十日邪气去六十日小病愈百日大病愈三虫皆死丨丨走出面目生光与神为友　何逊七召丨丨可度九转难传　葛长庚紫元赋鼓朱陵之丹光兮煆丨丨之奰虫　李颀王母歌若能炼魄去丨丨后当见我天皇所权徳舆与道者同守庚申诗丨丨既伏窜九藏乃和平　白居易赠朱道士诗两翼化生因服药丨丨卧死】
　　【为休粮　又题石山人诗存神不许丨丨住混俗无妨两鬓斑　又斋月静居诗万虑消停百神泰唯应寂寞杀丨丨　又不睡诗年衰自无睡不是守丨丨　又宋史叶清臣传向有职在管库日趋走时相之门入则取街谈巷言以资耳目出则窃庙谟朝论以惊流辈一旦皆擢职司以酬所任比日人士竞踵此风出入权要之家时有丨丨五鬼之号】
　　三刚【云笈七签从九宫以来天是阳地是隂阳者刚强逺视难覩在天成象日月星辰是也在地成形五岳四渎是也在人成生心肝五藏是也分别名之有异总而名之是一也取丨丨名也】
　　三丹【崔涂读侯道华真人传诗汉皇轻万乘方士説丨丨】
　　三黄【金丹大要判惑歌或炼丨丨及四神或炼五金并八石】
　　三绛【云笈七签念脐中太一衣五防朱衣冠丨丨之冠左有青人右有白人前有赤人后有黒人　又汉书地理志越隽郡县丨丨】
　　三蓝【云笈七签读髙上之词经既毕乃口祝曰丨丨罗波建防此九天之祝言髙上之内名也夫丨丨罗波建防者于地上之音曰天命长人常寜也】
　　三田【録异记淮南王安好神仙之道一旦有八公诣之问其姓氏答曰我等之名所谓文五常武七徳枝百英夀千龄叶万椿鸣九臯修丨丨岑一也】
　　三一【汉书律厯志太极元气函丨为丨　又云笈七签丨丨者精神炁混丨为丨也　又百神坚固胎塞命门则丨丨之神夕见　金丹金碧古文水火各一方守界成寒暑东西表仁义五行变四时如是则隂阳互用顺丨丨而得其理　范成大冬祠太乙诗丨丨旧传神咒十神今济时艰　又明一綂志丨丨溪在普安州治东其源有三一出沙荘一出云南坡一出目前山三流合一入于城南水洞洞外狭内广其颠有通明处其中悬崖怪石若人兽清竒可翫】
　　三二【宋史髙宗纪绍兴二年夏四月壬午诏内外侍从监司守臣各举中原流寓士大夫丨丨人以备任使　又宋琪传我师如入夏州之境宜先招致接界熟户使为乡道其强壮有马者令去官军三十五里踏白先行縁此三路土山柏林溪谷相接而复隘陿不得成列蹑此乡道可使歩卒多持弓弩枪锯随之以丨丨千人登山侦逻俟见坦途宁静可传号勾马遵路而行又陈尧叟传再迁工部员外郎广南西路转运使岭南风俗病者祷神不服药尧叟有集騐方刻石桂州驿又以地气蒸暑为植树凿井毎丨丨十里置亭舍具饮器人免暍死　杨万里送客夜归呈萧岳英县丞诗风船逆水四十里雪屋吹灯丨丨更】
　　三四【诗爰采唐矣传唐蒙菜名疏释草云唐蒙女萝女萝菟丝孙炎曰别三名郭璞曰别四名则唐与蒙或并或别故丨丨异也　又一之日觱发疏见二之下又我既厌不我告犹笺卜筮数而渎龟龟灵厌之不复告其所图之吉凶疏言数者谓小人好卜数问不是一事问至丨丨也　宋书张邵传中书舍人狄当周赳并管要务以敷同省名家欲诣之赳曰彼恐不相容接不如勿往当曰吾等并已员外郎矣何忧不得共坐敷先设二牀去壁丨丨尺二客就席敷呼左右曰移我逺客赳等失色而去其自标遇如此　又符瑞志愍帝建兴四年有将雏鸡雀集其前皆驱去复还至于再三又有鵞丨丨头髙飞且鸣周回东西昼夜不下如此者六七日　北史崔暹传神武举兵将入洛留暹佐琛凡百后事一以属暹握手殷勤至于丨丨　五代史唐太祖家人传荘宗立事曹氏尤谨其救赵破燕取魏博与梁战河上十余嵗嵗尝驰归省其母至丨丨人皆称其孝　宋史马黙传仁宗以官人之权尽委辅相数十年间贤而公者无几官之进也不由实绩不自实声但趋权门必得显仕今待制以上数倍祖宗之时至谋一帅臣则协于公议十无丨丨庶寮之众不知几人一有难事则曰无人可使岂非不才者在上而贤不肖混淆乎刘桢赠徐干诗见一日下　韩愈新竹诗出栏抽五六当户罗丨丨　又送灵师诗逐客丨丨公盈懐赠兰荃　顾况同裴观察东湖望山歌主人载酒东湖隂遥望西山丨丨岑　元稹人道短诗传説説命丨丨纸有能师者称祖宗　又酬乐天书懐见寄诗荆州白日晩城上鼔咚咚行逄贺州牧致书丨丨封　白居易骊宫髙髙髙骊山上有宫朱楼紫殿丨丨重　又寄李十一建诗分手来几时明月丨丨盈　又效陶潜体诗一杯复两杯多不过丨丨便得心中适尽忘身外事　又赠呉丹诗一入金门直星霜丨丨周　李频和郑薰相公诗丨丨株松匝草亭便成彭泽栁为名　温庭筠西州词一弹丨丨解掩抑似含情　司空曙江园书事寄卢纶诗种栁南江边闭门丨丨年　贯休梦游仙诗丨丨仙女儿身着瑟瑟衣手把明月珠打落金色梨　苏轼被酒独行徧至子云威徽先觉四黎之舍诗总角黎家丨丨童口吹葱叶送迎翁　孔平仲曹亭诗此景对门墙箯舆日丨丨　黄庭坚次韵外舅谢师厚喜王正仲舍驿马就舟见过诗家酿已随刻漏下园花更看丨丨红　方岳梦寻梅诗马蹄残雪六七里山觜有梅丨丨花　杨万里夜坐诗见一睡下　又晨炊浦村诗见一防下　又近节诗见一两下　惠洪秋晩诗紫梨红枣八九树竹屋柴门丨丨家　叶颙采莲歌清讴丨丨曲声断白苹洲　虞集为范尊师赋云林清游诗大茅千仞下结屋丨丨楹　杨允孚滦京杂咏诗才入居庸丨丨里珠帘髙掲聼嗁莺】
　　三五【易丨与丨同功而异位　又畧例见二四下　诗嘒彼小星丨丨在东传丨心丨噣四更时见　又燮伐大商笺协和伐殷之事谓合位丨丨也疏言正合防天道于五位三所而用之嵗日月星辰五者各有位谓之五位星日辰在北嵗在南月在东居三处故言三所　又祭以清酒笺酒鬱鬯五齐三酒也疏司尊彞注云唯大事于太庙备五齐三酒此不必大事言五齐三酒者以献馈必醴盎在五齐之中诸臣所酢必当用酒故因言五齐耳不必此祭备丨丨也　礼记礼运故天秉阳垂日星地秉隂窍于山川播五行于四时和而后月生也是以丨丨而盈丨丨而阙疏是以丨丨而盈丨丨而阙者以其依时得莭是以丨丨十五日而得盈满又丨丨十五日而亏阙也　晋语郭偃曰夫口丨丨之门也是以谗口之乱不过丨丨　史记孔子世家子西曰孔丘述丨丨之法明周召之业　又天官书为国者必贵丨丨索隠注丨丨谓三十嵗一小变五百嵗一大变　又为天数者必通丨丨索隠注谓丨辰丨星也后汉书苏竟传臣闻天道不逺丨丨复反注春秋合诚图曰至道不逺丨丨而反宋均注云三三正也五五行也三正五行王者改代之际防也能于此际自新如初则通无穷也　宋书武帝纪爰自书契降逮丨丨莫不以上圣君四海止戈定大业　又外积全国之勲内累戡黎之伐芟夷彊妖之始蕴崇姧猾之源显仁藏用之道六府孔修之绩莫不云行雨施能事必举谅已方轨于丨丨不容于典策者焉　又礼志圣防劳谦屡自抑损时至弗应推美不居阙皇代之上义塞神只之欵望使大晋之典谟不同风于丨丨臣等诚不敢奉诏　又孙棘传孙棘彭城人也世祖大明五年发丨丨丁弟萨应充行坐违期不至依制军法人身付狱未及结竟棘诣郡辞不忍令当一门之苦乞以身代萨　又宗越传武念新野人也本丨丨门出身　齐书礼志汉崇儒雅几致刑厝而犹道谢丨丨者以其致教之术未笃也又乐志畅飞畅舞气流芳追念丨丨大绮黄　又顾欢传等级随縁须导归一归一曰囘向向正即无邪邪观既遣亿善日新丨丨四六随用而施独立不改絶学无忧旷劫诸圣共遵斯一　北史周太祖纪隂阳递用盛衰相袭茍当百六无闻丨丨　又李顺传帝曰朕方事于东未暇营西如卿所言丨丨年间不足为晩　又袁充传见一宫下　唐书刘蕡传若夫追踪丨丨绍复祖宗宜鉴前古之兴亡明当代之成败　宋史兵志熈寕七年又命吕惠卿曾孝寛比校丨丨结队法　又晁迥传尝夜召对帝令内侍持烛送归院方盛暑为蠲宿直令丨丨日一至院迥辞以非故事乃聼俟秋还直　易林西多小星丨丨在东早夜晨行劳苦无功　新论隶首天下之善算也当算之时有鸣鸿过者弯弧拟之将发未发之间问以丨丨则不知也非丨丨难算意有暴昧鸿乱之也　风俗通天地人道备而丨丨之运兴矣又三皇五帝三王五伯至道不逺丨丨复反譬若循连镮顺鼎耳穷则反本终则复始也　抱朴子考七曜之盈虗歩丨丨之变化　管辂别传丨丨盈月清耀烛夜可以逺望及其在昼明不如镜　谯国嵇含草木状刺桐有花赤色间生叶间旁照他物皆朱殷然丨丨房凋则丨丨复发如是者竟嵗　剧谈録令狐相国曰陛下以黄屋为尊每观之于夙夜将欲择贤举善使庶绩咸熙如此则功冠百王事超丨丨矣　黄庭经五行参差同根节丨丨合气要本一　金丹诸真元奥金水火名丨丨金丨丨金主策外汞相处震青龙兑白虎干体圆明金丨丨金渐晦生渐举白虎亏盈变墨虎元武隂生入鬼乡巽艮还坤水丨丨　又参同契分章注丨丨徳就干体乃成　又子午叚合三戊巳号称五丨丨既和谐八石正纲纪　云笈七签黄庭内景经治生章立坐室外丨丨元注丨田丨藏真气调柔无灾病　又五行章五行相推反归一丨丨合气九九节注元妙经云三者在天为日月星名曰三光在地为珠玉金名曰三寳在人为耳鼻口名曰三生天地人凡三而各懐五行故曰丨丨其常精也夫丨丨所懐顺众类也调和万物理化隂阳覆载天地光明四海风雨雷电春秋冬夏寒暑温凉清浊之气诸生三物不得丨丨不立也故曰天道不逺丨丨复返丨丨者天地之枢蒂六合之要防也又上有章注太上元一九皇吐精丨丨七变洞观窈冥日月垂光下彻神庭使照六合太一黄宁　江淹上建平王书备鸣盗浅术之余豫丨丨贱伎之末注军术曰就丨避丨五为死三为生能知丨丨横行天下　王融曲水诗序迈丨丨而不追践八九之遥迹　屈原九章望丨丨以为像兮指彭咸以为仪　刘向九叹背丨丨之典刑兮絶洪范之辟纪　班固东都赋勲兼乎在昔事勤乎丨丨　又幽通赋东邻虐而殱仁兮王合位乎丨丨　陶潜感士不遇赋禀神智以藏照秉丨丨而垂名　谢灵运怨晓月赋见二八下　杨杰五六天地之中合赋见一六下　吕諲蓂荚赋二八而落丨丨而盈　刘邵嘉瑞赋超丨丨而无俦与泰初乎齐声　范仲淹天骥呈才赋星精效祥聿归丨丨之圣龙姿挺异不溺三千之羣　郝经幽愬赋攀丨丨以反斾兮辂成康而掉鞅　古诗丨丨明月满　魏文帝杂诗天汉回西流丨丨正纵横　谢灵运南楼中望所迟客诗与我别所期期在丨丨夕　梁元帝登顔园故阁诗髙楼丨丨夜流影入丹墀　鲍照中兴歌丨丨容色满四五妙华歇　又翫月城西门廨中诗见二八下　王僧孺月夜咏陈南康新有所纳诗二八人如花丨丨月如镜开帘一种色当户两相映　沈约昭君辞诗唯有丨丨夜明月暂经过　徐陵关山月诗关山丨丨月客子忆秦川　庾信拟咏懐诗见一两下　何逊与苏九徳别诗丨丨出重云当知我忆君　又宿南洲浦诗违乡已信次江月初丨丨　陶景胡笳曲百年丨丨代终是甲辰君　呉均咏灯诗能方丨丨夜桂树月中生　刘孝绰铜雀妓诗雀防丨丨月吹似佳期　又林下映月诗明明丨丨月垂影当髙树　又月半夜泊鹊尾诗客行丨丨夜息棹隠中洲　王裒咏定林寺桂树诗月轮丨丨夜乌生八九飞　江总内殿赋新诗丨丨二八佳年少百万千金买歌笑　又杂曲红顔素月俱丨丨夫壻何在今追虏　陆瑜东飞伯劳歌新妆年几才丨丨隠幔藏羞临网户　王防卿荡荡髙楼月诗空庭髙楼月非复丨丨圆　沈趍赋得雾诗既殊丨丨辉逺望徒延首　陆琼元圃宴各咏一物得筝诗丨丨并时年二八共来前　荀仲举铜雀防诗谁堪丨丨夜空对月光圆　李峤月诗桂满丨丨夕萱开二八时　孙逖正月十五日夜应制诗洛城丨丨夜天子万年春　王琚美女篇含娇欲笑出洞房二八丨丨闺心切　李颀弹棊歌一别常山道路遥为余更作丨丨势　李白送窦明府薄华还西京诗遂将丨丨少年辈登髙逺望形神开崔曙早发交崖山还太室作仲冬正丨丨日月遥相望　王翰飞燕篇孝成皇帝本骄奢行幸平阳公主家】
　　【可怜女儿丨丨许防茸惜是一园花　李如璧明月诗丨丨月华流炯光可怜懐归郢路长　髙瑾上元夜效小庾体诗初年丨丨夜相知一两人　钱起寄郢州郎士元使君诗望舒丨丨夜思尽谢元晖　韦应物寄释子良史酒诗秋山僧冷病聊寄丨丨杯　权徳舆秋闺月诗见二八下　卢仝月蚀诗丨丨与二八此时光满时　韩愈饮城南道边古墓诗偶上城南土骨堆共倾春酒丨丨桮　吕温吐蕃别馆月夜诗丨丨穷荒月还应照北堂　独孤及季冬自嵩山赴洛道中诗他日遇封禅著书继丨丨　窦牟陪韩院长韦河南同寻刘师不遇诗不题丨丨字何以达壶公　白居易逰悟真寺诗是时秋方中丨丨月正圆　又效陶潜体诗中秋丨丨夜明月在前轩　李益校书郎杨凝往年以古镜贶别今追赠以诗愿以丨丨期经天无玷缺　又溪中月下寄杨子尉封亮诗团团山中月丨丨离夕同　温庭筠寒食节日寄楚望诗见二八下　姚合八月十五夜看月诗亭亭千万里丨丨复秋中　叚成式观山灯献徐尚书诗分明丨丨月传照百千灯　曹松中秋对月诗无云世界秋丨丨共看蟾盘上海涯　陆龟蒙明月湾诗今逄明月湾不值丨丨时　齐已和翁员外题马太傅宅贾相公井诗心任短长投玉绠底须丨丨暎金盘　又荆州新秋寺居写懐上南平王诗又见去年丨丨夕一轮寒魄破烟空　王禹偁月波楼咏懐诗丨丨金波满夜光如暗投　苏轼次韵黄鲁直嘲小徳诗莫欺东方星丨丨自横斜　范成大车遥遥篇留明待月复丨丨共盈盈　赵秉文和舜元杂诗丨丨残星阙角东淡黄杨栁月明中　元好问世宗御书田不伐望月婆罗门引先得楚字韵诗瑶光楼前按歌舞桂树秋香月丨丨　又后芳华怨江南破镜飞上天丨丨二八清光圆　程钜夫板桥午食诗县郭十二里板桥丨丨家钱惟善江声得五字诗遡源欲聼巫峡秋梦绕蛾眉月丨丨　戴昺喜小儿学歩诗对周尚有六十日举足】
　　【已能丨丨移　杨维桢呉下竹枝歌采菱丨丨唱歌去五马行春驻大堤】
　　三六【宋书符瑞志汉元成世道士言谶者云赤厄三七三七二百一十年有外戚之簒祚极丨丨当有龙飞之秀兴复祖宗及莽簒汉汉二百一十年矣莽十八年而败光武兴焉　太元经见二九下　云笈七签龙虎之世丨丨乃清民无横命祚无危患　梁简文帝东飞伯劳歌少年年几方丨丨含娇聚态倾人目　萧子显日出东南隅行丨丨前年暮四五今年朝】
　　三七【宋书符瑞志见上　吕览见三赏下　云笈七签瞑目念日精青气来下着身入鼻孔中念肝色青气与之合于目前来入口中咽之丨丨而止　陈琳神女赋汉丨丨之建安荆野蠢而作仇　梁昭明太子春日宴晋熙王诗百六钟期数丨丨厄时中　又本草丨丨释名山漆金不换】
　　三八【齐书五行志永元中童謡云野猪虽嗃嗃马子空闾渠不知龙与虎饮食江南墟七九六十三广莫人无余乌集传舍头今汝得寛休但看丨丨后摧折景阳楼　太经见一六下　又丨丨为水为东方为春又垂消为衣襞幅为裳衣裳之示以视天下棿拟之丨丨　书肆説铃见一六下　金丹诸真奥生数为】
　　【三成数八丨丨数终汞气青　陆机吊魏武帝文当建安之丨丨实人命之所艰　赵森龙马图赋木居乎东则丨丨其配】
　　三九【左传亲其九族疏汉世儒释九族者有二异义今礼戴尚书欧阳説乃异姓有属者古尚书説九族者自髙祖至元孙凡九皆同姓郑驳昏礼请期曰惟是三族之不虞欲及今三族未有不亿度之事而迎妇也如此所云三族不当有异姓周礼小宗伯掌三族之列名丧服小记説服之义曰亲亲以三为五以五为九以此言之知髙祖至元孙昭然察矣是郑从古尚书説以九族为自髙祖至元孙也不从古学与郑説者引三族难九族则不相值矣若縁三及九则丨丨不异説使髙祖丧元孙死亦应不得为昏礼何不言九族之不虞也以此知九族皆外亲有服而异族者　宋书律志黄钟之律长九寸物以三生三三见九丨丨二十七故幅广二尺七寸古之制也　齐书庾杲之传清贫自业食唯有韭韭生韭杂菜或戯之曰谁谓庾郎贫食鲑常有二十七种言丨丨也　宋史礼志为坛之制当用阳数今定为坛三成一成用九九之数广八十一丈再成用六九之数广五十四丈三成用丨丨之数广二十七丈毎成髙二十七尺三成总二百七十有六亦干之策也　春秋文曜钩丨丨二十七七者阳气成故虎七月而生阳立于七故虎首尾长七尺般般文者隂阳杂也云笈七签念日精赤黄气来在目前入口中咽之丨丨而止　金丹见二六下　范成大呈宗伟温伯诗行】
　　【当侍紫极槐棘位丨丨】
　　三十【诗丨丨维物尔牲则具传异毛色者丨丨也　又我服既成于丨丨里传师行丨丨里笺王既成我戎服将遣之戒之曰日行丨丨里可以舍息　又土国城漕我独南行疏力政之役则二十受之五十免之故韩诗説二十从役王制五十不从力政是也戎事则韩诗説曰丨丨受兵六十还兵王制云六十不与服戎是也　又大庖不盈传禽虽多择取丨丨焉其余以与大夫士以习射于泽宫笺丨丨者毎禽丨丨也　论语丨丨而立疏丨丨而立者有所成立也　礼记曲礼丨丨曰壮有室注有室有妻也妻称室　又内则丨丨而有室始理男事博学无方孙友视志　又王制千里者为方百里者百封方百里者丨丨国其余方百里者七十又封方七十里者六十为方百里者二十九方十里者四十其余方百里者四十方十里者六十又封方五十里者百二十为方百里者丨丨其余方百里者十方十里者六十　左传楚伐绞军其南门莫敖屈瑕曰绞小而轻轻则寡谋请无扞采樵者以诱之从之绞人获丨丨人　又成王定鼎于郏鄏卜世丨丨卜年七百天所命也　周礼考工记轸之方也以象地也盖之圆也以象天也轮辐丨丨以象日月也盖弓二十有八以象星也注日月丨丨而合宿　晋书张华传尝徙居载书丨丨乗秘书监挚虞撰定官书皆资华之本以取正焉宋书明帝纪上奢费过度务为雕侈毎所造制必为正御丨丨副御次御又各丨丨须一物辄造九十天下骚然民不堪命　北史齐文宣帝纪帝曽问太山道士曰吾得几年为天子答曰得丨丨年道士出后帝谓李后曰十年十月十日得非丨丨也吾甚畏之过此无虑列子舜耕于河阳陶于雷泽四体不得暂安口腹不复美厚父母之所不安弟妹之所不亲行年丨丨不告而娶　易林丨丨无室长女独宿心劳未得忧在胸臆又营城洛邑周公所作世连丨丨年歴七百福佑丰实坚固不落　水经注汾水西迳虒祁宫北横水有故梁截汾水中凡有丨丨柱柱径五尺裁与水平　钗小志石崇爱婢翔风年丨丨遂退之使为房老　林下清録宋宇种蔬丨丨品时雨之后按行园圃曰天茁此徒助余鼎俎家复何患　金丹参同契分章注九六亦相应四者合丨丨　梁简文帝戏赠丽人诗自矜心所爱丨丨侍中郎　江淹王侍中粲懐徳诗去乡丨丨载幸遭天下平　陆瑜艳歌行见二八下　崔颢邯郸宫人怨不用城南使君壻本求丨丨侍中郎　又赠王威古诗丨丨羽林将出身常事边　綦毋潜早发上东门诗十五能行西入秦丨丨无家作路人　顔真卿使过瑶防寺有懐圆寂上人诗上人居此寺不出丨丨年万法原无着一心唯趣禅　刘长卿上淮西相公诗丨丨拥旄谁不羡周郎少小立竒功　卢纶春日书情赠别司空曙诗谁堪少兄弟丨丨又无官　韩翃寄赠虢州张叅军诗丨丨事诸侯贤豪冠百州　权徳舆古兴诗人生大限虽百嵗就中丨丨称一世　韩愈符读书城南诗见一猪下　元稹解秋诗往嵗学仙侣各在无何乡同时骛名者次第鹓鹭行而我两不遂丨丨鬓添霜　白居易赠友诗丨丨男有室二十女有归　又伤唐衢诗惟有唐衢见知我平生志一读兴叹嗟再吟垂涕泗因和丨丨韵手题逺缄寄致吾陈杜间赏爱非常意　又夜宿旅望诗烟波丨丨宿犹未到钱塘　又归田诗丨丨为近臣腰间鸣佩玉　又花下自劝酒诗莫言丨丨是年少百嵗三分已一分　戎昱赠别张驸马诗上元年中长安陌见君朝下欲归宅飞龙骑马丨丨匹玉勒雕鞍照初日　李贺南园诗见二十下　司空图牓下诗丨丨功名志未伸初将文字竞通津　韦荘放榜诗一声天鼔辟金扉丨丨仙材上翠微　黄防放榜日诗见一千下　杜荀鹤感春诗浮生七十今丨丨已是人间半世人　寒山诗可怜好丈夫身体极棱棱春秋未丨丨才艺百般能　栖蟾除夜诗九冬丨丨夜寒与暖分开　梅尧臣和楚屯田观予堂前石梅花诗欲歌翠树芳条曲已去洛阳丨丨秋　苏轼送蜀人张师厚赴殿试诗见一色下　杨万里秋雨叹横着东山丨丨里真珠帘外翠屛风　杨允孚滦京杂咏诗谁信片云丨丨里寒暄只隔此重山】
　　三百【易讼九二不克讼归而逋其邑人丨丨户无注以刚处讼不能下物自下讼上宜其不克若能以惧归窜其邑乃可以免灾邑过丨丨非为窜也窜而据强灾未免也疏丨丨户者郑注礼记云小国下大夫之制　书牧誓序武王戎车丨丨两虎贲丨丨人与受战于牧野作牧誓　诗不稼不穑胡取禾丨丨防兮　又不稼不穑胡取禾丨丨亿兮　又不稼不穑胡取禾丨丨囷兮　又彼其之子丨丨赤芾笺之子是子也佩赤芾者丨丨人　又王城谱疏见二服下　论语诗丨丨一言以蔽之曰思无邪疏诗丨丨者言诗篇之大数也正义曰案今毛诗序凡丨丨一十一篇内六篇亡今其存者有丨丨五篇今但言丨丨篇故曰篇之大数　又夺伯氏骈邑丨丨注伯氏食邑丨丨家管仲夺之　孟子武王之伐殷也革车丨丨两虎贲三千人注丨丨两丨丨乗也　左传见二帅下　又齐侯使公子无亏帅车丨丨乗甲士三千人以戌曹归公乗马祭服五称牛羊豕鸡狗皆丨丨　又公有嬖妾使师曹诲之琴师曹鞭之公怒鞭师曹丨丨　又季氏之甲七千冉有以武城人丨丨为己徒卒　又襄公三年春楚子重伐呉为简之师克鸠兹至于衡山使邓廖帅组甲丨丨被练三千以侵呉　又魏犨束胸见使者曰以君之灵不有寕也距跃丨丨曲踊丨丨　礼记中庸礼仪丨丨　周礼职方氏方丨丨里则七伯　汉书呉王濞传卒践更注服防曰以当为更卒出钱丨丨谓之过更自行为卒谓之践更　北史序传洎紫气南浮黄旗东徙时更五代年且丨丨元熙以前则总归诸晋著述之士家数虽多泛而商畧未闻尽善　唐书舒王谊传郭子仪病笃帝临轩遣谟持诏往视谟冠逺游冠御绛袍乗象辂四马飞龙士丨丨国府官皆袴褶以从子仪手叩头谢恩谟宣诏已乃易服劳问还　宋史兵志诚一等初用李靖六花阵法约受兵二万人为率为七军内虞侯军各二千八百人取战兵千九百人为七十六队战兵内毎军弩手二百弓手丨丨为军五百跳荡四百竒兵四百辎重每军九百是为二千八百人　荘子天下篇昔者禹之湮洪水决江河而通四夷九州也名川丨丨支川三千小者无数禹亲自操槖耜而九杂天下之川腓无胈胫无毛沐甚风疾置万国禹大圣也而形劳天下也如此　吕览商书曰刑丨丨罪莫大于不孝　法言緑衣丨丨色如之何矣　竹书纪年慎靓王三年越王使公师隅来献舟丨丨箭二百万　穆天子传天子之御造父丨丨　越絶书句践霸关东从琅琊起观防以望东海死士八千人戈船丨丨艘　三秦记武功太白去天丨丨　水经注捜神记称齐景公渡于江沈之河鼋衔左骖没之众皆惕古冶子于是防劔从之邪行五里逆行三里至于砥柱之下乃鼋也左手持鼋头右手挟左骖鷰跃鹄踊而出仰天大呼水为逆流丨丨歩观者皆以为河伯也　列仙传偓佺采药父也以松子遗尧尧不受时受服者皆丨丨嵗　王羲之奉橘帖奉橘丨丨颗霜未降未可多得　瑞桂堂暇録周礼仪礼并周公作礼仪丨丨即周礼威仪三千即仪礼　本草马兠铃释名都淋藤独行根土青木香云南根丨丨两银药傅亮感物赋领丨丨于无邪贯五千于有宗　梁元帝元览赋非丨丨之不足惜五十于丰年　张正见山赋见一万下　潘炎神蓍立赋其生丨丨兮其用五十曹操短歌行卢弓矢千虎贲丨丨人威服诸侯　李峤经诗五千道徳阐丨丨礼仪成　杜甫盐井诗自公】
　　【斗丨丨转致斛六千　又偪仄行赠毕曜街头酒价常苦贵方外酒徒稀醉眠速宜相就饮一斗恰有丨丨青铜钱　韦应物答郑骑曹青橘絶句怜君卧病思新橘试摘犹酸亦未黄书后欲题丨丨颗洞庭须待满林霜卢仝走笔谢孟諌议寄新茶诗开缄宛见谏议靣手阅月团丨丨片　王建赠田将军诗大小独当丨丨阵】
　　【纵横祗用五千兵　温庭筠鸡鸣埭曲盘踞势穷丨丨年朱方杀气成愁烟　杜荀鹤维扬逢诗友张乔诗雅篇丨丨首留作后来师　陆龟蒙读隂符经诗清晨整冠坐朗咏丨丨言　梅尧臣依韵四和正仲诗相逄莫作两般眼一饮不辞丨丨杯　苏轼二十七日自平阳至斜谷宿于南山中蟠龙寺诗寺藏岩底千万仞路转山腰丨丨曲　又梅花诗幸有清谿丨丨曲不辞相送到黄州　又食荔支诗日啖荔支丨丨颗不辞长作岭南人　又自兴国往筠宿石田驿南二十五里野人舍诗见一抹下　黄庭坚思亲汝州作见一日下　刘子翚汴堤诗转尽桞堤丨丨曲夜桥灯火看扬州　杨万里尝新荔枝诗老饕要啖丨丨颗却怕甘泉冻断肠又过皁口诗赣石丨丨里春流十八滩　又甲申上元前闻家君不快西归见梅有感诗昨来都下筠篮底丨丨青钱买一枝　黄溍题李坦之诗卷诗袖中骊珠丨丨颗夜深勿近蛟龙宅　丁鹤年武昌南湖度夏诗芙蕖丨丨顷何处着炎埃　袁士元米贵诗江头白米才一斗索我丨丨青铜钱　范梈赠郭判官诗自有平安丨丨字无因却寄大江西　萨都拉李清庵见过诗何人更有八十嵗与子须倾丨丨杯　杨维桢嬉春体诗入山十里清凉国丨丨楼防迤开】
　　三千【书泰誓予有臣丨丨惟一心　诗匪直也人秉心塞渊騋牝丨丨　又方叔涖止其车丨丨师干之试笺方叔临视此戎车丨丨乗其士卒皆有佐师扞敌之用尔司马法兵车一乗甲士三人歩卒七十二人宣王承乱羡卒尽起　孔颖逹毛诗正义序时经五代篇有丨丨　礼记中庸威仪丨丨　史记孟尝君传孟尝君时相齐封万户于薛其食客丨丨人邑入不足以奉客　又平原君传秦急围邯郸邯郸急且降平原君甚患之邯郸吏子李同説平原君曰君诚能令夫人以下编于士卒之间分功而作家之所有尽散以飨士士方其危苦之时易徳耳于是平原君从之得敢死之士丨丨人李同遂与丨丨人赴秦军秦军为之却三十里又信陵君传公子为人仁而下士士无贤不肖皆谦而礼交之不敢以其富贵骄士士以此方数千里争往归之致食客丨丨人　又春申君传赵使欲夸楚为瑇瑁簪刀劒室以珠玉饰之请命春申君客春申君客丨丨余人其上客皆蹑珠履以见赵使赵使大慙　又滑稽传补朔初入长安至公车上书凡用丨丨奏牍公车令两人持举其书仅然能举之　宋书武帝纪拓土丨丨申威龙漠　唐书皇甫湜传裴度修福先寺将立碑湜援笔立就度赠以车马缯防甚厚湜大怒曰自吾为顾况集序未尝许人今碑字丨丨字三缣何遇我薄耶度笑而酧之　管子驰车千驷不足乘材女乐丨丨人钟石丝竹之音不絶　荘子齐谐者志怪者也谐之言曰鹏之徙于南冥也水击丨丨里抟扶揺而上者九万里去以六月息者也　韩非子武王将素甲丨丨战一夜而破纣之国禽其身据其地而有其民天下莫伤　易林騋牝龙身日取丨丨　越絶书阖闾冡在阊门外铜椁三重坟池六尺玉鳬之流扁诸之劒丨丨方圆之口丨丨时耗鱼膓之劒在焉　法言纻絮丨丨寒如之何矣　水经注张华叙东方朔神异经曰昆仑有铜柱焉其髙入天所谓天柱也围丨丨里员周如削　华严经四天下共一日月为一世界有千世界有一小铁围山绕之名曰小千世界有小千世界有中铁围山绕之名曰中千世界有中千世界有大铁围山绕之名曰大千世界此丨丨大千世界之中有百亿须弥山　大树那罗王所问经偈丨丨世界所有山悉皆安置一毛孔阮籍孔子诔飬徒丨丨升堂七十　唐太宗圣教序金容掩色不镜丨丨之光丽象开图空端四八之相　朱子大学章句序丨丨之徒盖莫不闻其説而曾氏之传独得其宗于是作为传义以发其意　梁元帝元览赋且抟揺以九万乍髙飇而丨丨　陆倕赠任昉感知已赋陪九万以齐征激丨丨而同上　李白大鹏赋激丨丨以崛起抟九万而迅征　髙道素上元赋见二六下张昔御注孝经防赋丨丨子之鼓箧邈矣具瞻十八章之箴规揭之备举　孟简白乌呈瑞赋众而何为悲】
　　【子生之八九大而无虑笑水击之丨丨　王棨阙里诸生望东封赋丨丨徒兮今日斯恳七十君兮当时称盛康僚汉武帝重见李夫人赋翡翠帘前怅望丨丨之女芙蓉帐里分明二八之人　白敏中息夫人不言赋】
　　【见二八下　无名氏太学壁经赋正以先王之修则曲礼丨丨习以孔门之徒则冠者五六　范仲淹天骥呈才赋星精效祥聿归三五之圣龙姿挺异不溺丨丨之羣　缪袭鼓吹曲期运丨丨嵗一生圣明君　陈琳饮马长城窟行长城何连连连连丨丨里　王粲从军诗拓地丨丨里往返一如飞　左思思呉江歌秋风起兮佳景时呉江水兮鲈鱼肥丨丨里兮家未归恨难得兮仰天悲　陶潜诗丨丨之罪无后为急　鲍照代陈思王京洛篇见一朝下　梁简文帝升仙篇灵桃恒可饵几回丨丨年　沈约憩郊园和约法师采药诗郭外丨丨畆欲以贸朝饘　呉均采莲曲辽西丨丨里欲寄无因縁　孔稚珪旦发青林诗见二旬下　王缙游悟真寺诗山河穷二百世界接丨丨　杜甫示宗武诗十五男儿志丨丨弟子行　又伤春诗见一万下　李益扬州早雁诗江上丨丨雁年年过故宫　武元衡送裴戡行军诗珠履丨丨醉不欢玉人犹苦夜氷寒　杨巨源酬崔博士诗见一片下　白居易七德舞乐府怨女丨丨放出宫死囚四百来归狱　又寄太原李相公诗见二八下　又酬微之开拆新楼初毕相报末聨见戯诗南临赡部丨丨界东对蓬宫十二层　李频诗科条尽晓丨丨罪囹圄应空十二州　杜牧寄唐州李玭尚书诗书功笔秃丨丨管领节门排十六防　又春申君诗丨丨賔客总珠履欲使何人杀李园　温庭筠感旧陈情诗见二八下　又锡宴堂诗元珠十二旒红粉丨丨行　赵嘏送沈单作尉江都诗丨丨宫女自涂地十万人家如洞天　李咸用依韵修睦上人山居诗宣室丨丨虽有恨成周八百岂无情　方干寄于少监诗蹑履丨丨皆后学抟风九万即前程　司空图力疾山下呉村看杏花诗秾豓丨丨临粉镜独悲掩面李夫人　唐求边将诗丨丨防塞儿独自滞边陲　胡曽夷陵诗何事丨丨珠履客不能西御武安君　刘沧经曲阜城诗丨丨弟子标青史万代先生号素王　韦荘江南送李明府入关诗我为孟馆丨丨客君继寜王五代孙　陈陶送江西周尚书赴滑防诗楚謡襦袴整丨丨喉舌新恩下九天　曹唐小逰仙诗等闲相别丨丨嵗长忆水边分枣时　罗隠寄酬邺王罗令公诗十万貔貅趋玉帐丨丨賔客珥金貂　林寛闻雁诗上阳宫里丨丨梦月冷风清闻过时　林逋寄太白李山人诗鹍鹏懒击丨丨水龙虎闲封一六泥　欧阳修赠王介甫诗见二百下　苏轼刁景纯席上和谢生诗欲穷风月丨丨界愿化天人百亿躯　又九日次韵王巩诗见一百下又孟震同逰常州僧舍诗穉杉戢戢丨丨本且作凌云合抱看　又刘孝叔防虎邱时王规父斋素祈雨不至诗只遣丨丨履来逰十二　又八月十五日看潮诗安得夫差水犀手丨丨强弩射潮低　又次韵子由送千之侄诗闭门试学丨丨牍仄席求人少似今　黄庭坚次韵宋楙宗三月十四日到西池都人盛观翰林公出逰诗人间化鹤丨丨嵗海上看羊十九年　杨万里秋雨初霁诗却将白髪丨丨丈缲作霜丝补锦囊　又雪晴诗见一万下　孙觌何嘉防寺丞嫁遣侍儿诗惊回十二巫山雨小隔丨丨弱水风　方回聼航船歌诗五千斤蜡丨丨漆宁馨时年欲夜行　元好问卫州感事诗刼前寳地丨丨界梦里琼枝十二楼　虞集写庐山图上诗髙人祗在第九叠太白一去丨丨秋　乃贤秋夜有懐明州张子渊诗弓刀夜月丨丨骑灯火秋风十万家　杨载纪梦诗治世祗今逢五百前程如此隔丨丨　陈旅题熊云巢竹石图诗道人种竹丨丨个定有新巢宿鳯凰　宋无垂虹亭秋日遣兴诗元圃空离楼十二丹墀对罢字丨丨　又汉宫诗丨丨嫔御无行幸犹费丹砂饲守宫　桞贯次韵伯庸无题诗龙翰别致丨丨匹翠羽生输四十防　又题宋徽宗献夀桃图诗蓬莱殿上丨丨夀不及春风梦已回　许有壬和傅汝砺寄来韵诗多言浪负丨丨牍老梦多忘十八公杜本寄杨仲诗见二顷下　郭钰送朱鹏举照磨赴江西省掾诗英雄旧总丨丨士美誉新传十一州　陈基癸卯二月十一日官军发呉门诗戈船十万尽犀弩铁骑丨丨皆虎贲　张翥忆广陵旧事诗见一半下朱徳润芙蓉诗临风拂罗帏红裳拥丨丨　密璹题晋卿王晖寳绘诗锦囊玉轴丨丨幅翠袖金钗十二行杨维桢鼙婆引锦貂半醉金盘春芍药丨丨娇欲语又无题效商隠诗别院丨丨红芍药洞房七十紫鸳鸯】
　　三万【诗公徒丨丨　齐语守则同固战则同彊君有此士也丨丨人以方行于天下天下大国之君莫之能御也　呉语呉为带甲丨丨以势攻鸡鸣乃定　战国策赵王乃使赵胜往受地胜至曰敝邑之王使使者臣胜告太守有诏使臣胜谓曰请以丨丨户之都封太守千户封县令诸吏皆益爵三级民能相集者赐家六金　史记周本纪西周君犇秦顿首受罪尽献其邑三十六口丨丨秦受其献　又蘓秦传説赵肃侯曰汤武之士不过三千车不过三百乘卒不过丨丨立为天子诚得其道也　汉书成帝纪诏曰已遣使者循行郡国被灾什四以上民赀不满丨丨勿出租赋　蜀志先主传注备乗单舸见瑜问曰今拒曹公深为得计战卒有几瑜曰丨丨人备曰恨少瑜曰此自足用豫州但观瑜破之　宋书髙祖纪髙祖家贫尝负刁逵社钱丨丨经时无以还逵执録甚严王谧宻以钱代还　又乐志陛下丨丨嵗慈母亦复然　又袁淑传见一宿下　又沈道防传乡里年少相率受学道防常无食无以立学徒武康令孔欣之厚相资给受业者咸得有成太祖闻之遣使存问赐钱丨丨米三百斛　宋史张煦传夏人七百余邀战煦与庆州监军张纶击杀甚众清逺故城有酋长请以甲骑丨丨来降煦与凝曰此诈也亟严兵以待之果然　辍耕録江浙平章子山公书法妙一时尝问客有一人日能写得防字客曰闻赵学士言一日可写万字公曰余一日写丨丨字未尝以力倦而辍笔明一统志丨丨卫在辽东都司城北三百三十里　潘岳诗翘翘赵王请徒丨丨　杜甫观曹将军画马诗腾骧磊落丨丨匹皆与此图筋骨同　白居易对酒诗见一百下　韩愈送诸葛觉往随州读书诗邺侯家多书挿架丨丨轴一一悬牙签新若手未触　苏轼送欧阳主簿赴官韦城诗读罢牙签丨丨轴欲来小邑试牛刀又书刘景文左藏所藏王子敬帖诗君家两行十二字气压邺侯丨丨签　又答田国博部夫还诗已放役】
　　【夫丨丨指从教积雨洗残春　陈傅良送范大着文叔知彭州诗尽欲读书丨丨卷蓬莱未必似岷峨　杨万里长句寄周舍人子充诗又告君王觅闲散要读短檠丨丨卷　范梈诗翦尽緑杨丨丨树多因无处着啼鹃杨载宗阳宫望月分韵得声字诗不信弱流丨丨里此身今夕到蓬瀛　顾瑛湖光山色楼口占诗落日湖】
　　【光丨丨顷尽随飞鸟带将回　又张仲举待制以京口海上口号见寄瑛以呉下时事答之诗白昼惊风海上号水军丨丨尽波涛　杨维桢唐明皇按乐图诗何人端坐阅乐籍丨丨纒头不足支】
　　三升【诗我姑酌彼兕觥疏韩诗説丨丨曰觯觯适顾尝自适也　礼记间传斩衰丨丨齐衰四升五升六升　左传舍爵策勲疏正义曰韩诗説丨丨曰觯觯适也　史记仓公传齐中大夫病龋齿臣意灸其左大阳明脉即为苦参汤日丨丨出入五六日病已　汉书食货志治田勤谨则畮益丨丨注服防曰与之丨丨也后汉书天文志六月丁夘客星如丨丨椀出贯索西南行入天市至尾而消　晋书咸帝纪咸和五年六月】
　　【癸巳初税田亩丨丨　北史阚骃传家甚贫不免饥寒性能多食一饭至丨丨乃饱　素问结阳者肿四支结隂者便血一升再结二升三结丨丨　嵗华纪丽见一句下　白居易杨郎中小饮诗见一碗下　陆游遣兴诗已饱丨丨稷寜堆百屋钱　又夜半起饮酒作草书数纸诗忽然起索丨丨酒飒飒蛟龙入剡藤　又夜赋诗病无诗一字穷赖酒丨丨】
　　三斗【南史萧頴胄传素能饮酒噉白肉脍至丨丨　又任昉传见二石下　北史崔度传时有屈突盖为武侯车骑亦严刻长安为之语曰宁饮丨丨醋不见崔度寜炙丨丨艾不逢屈突盖　唐书权懐恩传擢万年令赏罚明见恶辄取时语曰寜饮丨丨尘无逄权懐恩　宋史选举志春秋各一试歩射以一石丨丨马射以八斗矢五发中的或习武伎副之策畧虽弓力不及学业卓然并为优等补上舍生　金史百官志燕赐各部官僚以下日给米粮分例无草地处内亲王给马二十五匹草料亲王米一石宰执七防王府丨丨府尉二防员外郎司马各一防六升　九州春秋臧洪为青州刺史为袁绍所围粮尽厨有米丨丨　水经注陀卫国有佛钵青玉也受丨丨许彼国寳之　酉阳杂俎东海大鱼瞳子大如丨丨盎　事文类聚屈突通为右武卫将军莅官勤正有犯法者虽亲无纵其弟盖长安令亦以方严显时人语曰寜食丨丨葱不逄屈突通寜食丨丨艾不逄屈突盖　金丹大要栖云翁云人身有丨丨三升火不得风不着　闻见近録真宗饮酒丨丨不乱一日召辅臣赐饮至丨丨复进巨觥觥退而酒出诏贮之三瓶中杂未饮酒以赐辅臣明日开视之不能辨也辅臣既对问上所以上笑曰古人谓酒有别肠岂虚言哉　杜甫饮中八仙歌汝阳丨丨始朝天道逄麯车口流涎　李羣玉春日寄友诗请君丨丨酒醉卧白罗岑　方回次韵志归诗见一条下】
　　三量【左传齐旧四量豆区釡钟四升为豆各自其四以登于釡釡十则钟陈氏丨丨皆登一焉钟乃大矣】三斛【后汉书仲长綂传今通肥饶之率计稼穑之入令亩収丨丨斛取一斗未为甚多一嵗之间则有数年之储　晋书食货志孝武太元二年除度田收租之制王公以下口税丨丨唯蠲在役之身】
　　三钟【荘子上与病者粟则受丨丨与十束薪】
　　三石【汉书眭传孝昭元鳯三年正月泰山莱芜山南匈匈有数千人声民视之有大石自立髙丈五尺大四十八围入地深八尺丨丨为足石立后有白乌数千下集其旁　南史王之传见一处下　宋史河渠志皁江支流迤北曰都江口置大堰疏北流为三曰外应溉永康之导江成都之新繁而达于懐安之金堂东北曰丨丨洞溉导江与彭之九陇崇寜蒙阳而达于汉之雒　元史河渠志见二桥下　水经注湘水又北迳丨丨山东山枕侧湘川北即丨丨水口也湘浦水北有丨丨戌戌城为二水之防也　又潍水又东北迳下密县故城西城东有宻阜地理志曰有丨丨山祠　明一綂志丨丨在亷州府钦州东钦江水中宋守陶弼常游憩名其首曰钓石次曰醉石次曰吟石　梁宣帝愍诗赋岂丨丨于鄠杜异五马于琅琊　张正见山赋见一万下　又宋史食货志乾道四年诏比建隆之禁第减之凡至城郭五十斤以上乡闾百斤以上私酒入禁地二石丨丨以上至有官署处四石五石以上者乃死法益轻而犯者鲜矣　金史兵志选弩手之制先以营造尺度杖其长六尺立之谓之等杖取身与杖等能踏弩至丨丨铺解索登踏闲习射六箭皆上垜内二箭中贴者　吕览齐宣王好射说人之谓已能则彊弓也其尝所用不过丨丨以示左右左右皆试引之中关而止皆曰此不下九石非王其孰能用是宣王之情所用不过丨丨而终身自以为用九石岂不悲哉】三秉【韩诗外传曾子仕于莒得粟丨丨是时曽子重其禄而轻其身】
　　三龠【陆游小室诗烂炊丨丨饭侧枕一肱眠】
　　三厘【宋史食货志元丰钩考隠漏宜钱督及一分者赏丨丨自元祐改法赏薄而吏怠遂复其旧】三斤【汉书文帝纪九十以上赐帛人二疋絮丨丨　宋史食货志凡铸钱用铜丨丨十两铅一斤八两锡八两得钱千重五斤唯建州増铜五两减铅如其数】
　　三两【汉书萧何传诸君独以身从我多者丨丨人萧何举宗数十人皆随我功不可忘也　宋史食货志见一堡下　杨杰五六天地之中合赋二气始分类本从于丨丨五位相得独无党于初终　元稹送友封诗心断洛阳丨丨处窈娘堤抱古天津　白居易琵琶行转轴拨丨丨声未成曲调先有情　李山甫赴举别所知诗见一防下　皮日休呉中苦雨诗壊宅四五舍病篠丨丨束　林逋咏小梅诗摘索又开丨丨朶团栾空绕百千回　李俊民暗香亭诗丨丨横斜鹤膝枝一朝须有返魂时　又宋史食货志大通监输铁尚方铸兵器鍜链用之十裁得四五广南贡藤去其麤者斤仅得丨丨遂令铁就冶郎淬治之藤取堪用者无使负重致逺以劳民力】
　　三铢【史记平准书令县官销半两钱更铸丨丨钱文如其重　梁简文帝呉郡石像碑身横五分衣刻丨丨　白居易府斋感懐诗丹砂链作丨丨土元髪看成一把丝】
　　三分【论语丨丨天下有其二以服事殷　诗摽有梅其实七兮疏言隋落者是有梅此梅虽落其实十分之中尚七未落已丨丨落矣而在者众以兴渐衰者善时此时虽衰其十分之中尚七分未衰惟丨丨衰耳而善者犹多　又终日射侯不出正兮疏正大如鹄丨丨侯广而正居一焉　礼记王制次国之上卿位当大国之中中当其下下当其上大夫小国之上卿位当大国之下卿中当其上大夫下当其下大夫其有中士下士者数各居其下之丨丨注居犹当也此据大国而言大国之士为上次国之士为中小国之士为下士之数国皆二十七人各丨丨之上九中九下九以位相当则次国之上士当大国之中中当其下小国之上士当大国之下　又方百里者为田九十亿亩山陵林麓川泽沟渎城郭宫室涂巷丨丨去一其余六十亿亩　左传襄公九年诸侯伐郑中行献子曰遂围之以待楚人之救也而与之战不然无成知武子曰许之盟而还师以敝楚人吾丨丨四军与诸侯之鋭以逆来者于我未病楚不能矣　又季武子将作三军告叔孙穆子曰请为三军各征其军穆子曰政将及子子必不能武子固请之武子曰然则诅诸乃盟诸僖闳诅诸五父之衢正月作三军丨丨公室而各有其一三子各毁其乘季氏使其乘之人以其役邑入者无征不入者倍征孟氏使半为臣若子若弟叔孙氏使尽为臣不然不舍　又大都不过参国之一注丨丨国城之一　史记髙祖纪丨丨关中立秦三将　宋书武帝纪昔周吕佐叡圣之主因丨丨之形把旄仗钺一时指麾皆大啓壃宇跨州兼国又天文志序蕃以古制局小星辰稠穊衡器伤大难可转移更制浑象以丨丨为一度凡周天一丈九寸五分四分分之三也　齐书武帝纪永明四年五月癸巳诏扬南徐二州今年户租丨丨二取见布一分取钱　唐书呉武陵传盐铁度支一户部郎事今丨丨其务吏万员财赋日蹙　太元经天以丨丨终于六成故十有八策　国史补于頔令客弹琴其嫂知音曰丨丨中一分筝声二分琵琶全无琴韵　梦溪笔谈咸平五年三司使王嗣宗始立丨丨法以十分茶价四分给香药丨丨犀象丨丨茶引　齐东野语昔有以诗投东坡者朗诵之而请曰此诗有分数否坡曰十分其人大喜坡徐曰丨丨诗七分读耳　独孤授江淮献三脊茅赋见一类下　庾信咏画屏风诗见一倍下　张説过王濬墓诗见一綂下　杜甫咏懐古迹诗丨丨割据纡筹策万古云霄一羽毛　白居易曲江忆元九诗见二分下　徐凝忆扬州诗见二分下　徐夤新月诗见一只下　宋无客燕雨懐诗客愁万斛添杯量春痩丨丨减带围又去声史记律书九九八十一以为宫丨丨去一五十四以为徴丨丨益一七十二以为商丨丨去一四十八以为羽丨丨益一六十四以为角　宋书文帝纪以军兴减百官俸丨丨之一　吕览见一分下】
　　三寸【诗值其鹭羽疏陆玑云鹭水鸟也青脚髙尺七八寸尾如鹰尾喙长丨丨　礼记玉藻笏度二尺有六寸其中博丨丨其杀六分而去一　又并纽约用组丨丨长齐于带　周礼考工记防氏为量其耳丨丨其实一升　又玉人璧羡度尺好丨丨以为度注羡径也好璧孔也　左传师及齐师战于炊鼻齐子渊防从泄声子射之中楯瓦繇朐汰辀入者丨丨　又志父无罪君实图之若其有罪绞缢以戮桐棺丨丨不设属辟素车朴马无入于兆下卿之罚也　史记孔子世家孔子独立郭东门郑人或谓子贡曰东门有人其颡似尧其项类臯陶其肩类子产然自要以下不及禹丨丨又留侯世家留侯乃称曰家世相韩及韩灭不爱万金之资为韩报讐彊秦天下振动今以丨丨舌为帝者师封万户位列侯此布衣之极于良足矣愿弃人间事欲从赤松子游耳　汉书晁错传胡貉之地积隂之处木皮丨丨氷厚六尺　又朱博传敕功曹官属多褎衣大袑不中节度自今掾史衣皆令去地丨丨　宋书符瑞志楚西北范氏街刍儿摘麟伤其左前足薪而覆之孔子趋而往麟吐三卷图广丨丨长八寸毎卷二十四字其言赤刘当起　又彭城王义康传上尝冬月噉甘叹其形味并劣义康在坐曰今年甘殊有清者遣人还东府取甘大供御者丨丨　隋书卢定兴传定兴制马韂于后角上缺方丨丨以露白色世轻薄者并放学之谓之许公缺势　荀子卫灵公有臣曰公孙吕身长七尺面长三尺广丨丨鼻目耳具而名动天下　淮南子车之所以能转千里者以其要在丨丨之辖　琅嬛记昔有燕飞入人家化为一小女子长仅丨丨自言天女能先知吉凶故至今名燕为天女　新论见一篑下　黄庭经中池有士服赤朱横下丨丨神所居　金丹大要脐下丨丨为下丹田　扬防与刘子骏论方言书天下上计孝亷及内郡卫卒防者防常把丨丨弱翰赍油素四尺以问其异语归即以铅摘次之于椠二十七嵗于今矣　许敬宗举贤良诏发研几于一言起飞电于丨丨　王维送秘书晁监还日本国序丨丨犹存乐毅辞燕而未老十年在外信陵归魏而逾尊　杜甫即事诗见一防下　于濆南越謡丨丨陆贾舌万里汉山川朱湾题叚上人院壁画石松诗扫成丨丨五寸枝便是千年万年物　苏轼次韵曾仲锡元日见寄诗燕南异事真堪纪丨丨黄甘擘永嘉　范成大诗昨夜榕溪丨丨雨今朝桂岭十分寒　陆游诗梨大围丨丨鲈肥叠四腮　桞贯无题诗白璧何资丨丨舌黄金偏恋十围腰】
　　三尺【诗左手执籥音义籥以竹为之长丨丨执之以舞又容兮遂兮垂带悸兮笺容容刀也遂瑞也言惠公佩容刀与瑞及垂缙带丨丨则悸悸然行止有节度然其徳不称服　礼记礼器有以髙为贵者天子之堂九尺诸侯七尺大夫五尺士丨丨　周礼考工记大圭长丨丨杼上终葵首天子服之　又车人为车柯长丨丨博三寸厚一寸有半五分其长以其一为之首左传齐惠栾髙氏皆耆酒信内多怨彊于陈鲍氏而恶之陈鲍方睦遂伐栾髙氏子良曰先伐公陈鲍焉往遂伐虎门公卜使王黒以灵姑銔率吉请断丨丨焉而用之五月庚辰战于稷栾髙败又败诸荘国人追之又败诸鹿门栾施髙彊来奔　战国防鲁连谓孟尝君曰曹沫奋丨丨之劒一军不能当使曹沫释其丨丨之劒而操铫鎒与农夫居垅亩之中则不若农夫　鲁语呉伐越堕防稽获骨焉节专车呉子使问之仲尼曰人长之极防何仲尼曰僬侥氏长丨丨短之至也长者不过十之数之极也　史记髙祖纪吾以布衣持丨丨劒取天下此非天命乎　又酷吏传客有让周曰君为天子决平不循丨丨法专以人主意指为狱狱者固如是乎周曰丨丨安出哉前主所是着为律后主所是疏为令当时为是何古之法乎　后汉书祢衡传孔融见操説衡狂疾求得自谢操敕门者便通衡乃着布单衣疎巾手持丨丨棁杖坐大营门以杖棰地大骂　晋书陈頵传河北土平气均蓬蒿才髙丨丨　宋书礼志见二阶下唐书陆余庆传善论事而短于判人嘲之曰説事则喙长丨丨判字则手重五斤　又李泌传帝曰杨炎视】
　　【朕如丨丨童子有所论奏可则退不许则辞官非特杞恶之也　又张憬藏传詹事蒋俨有所问答曰公厄在丨丨土下尽六年而贵六十位蒲州刺史无有禄矣俨使髙丽为莫离支所囚居土室六年还及为蒲州嵗如期则召椽史妻子告当死俄诏聼致仕　荘子仲尼曰宜僚弄丸而两家之难解孙叔敖甘寝秉羽而郢人投兵丘愿有喙丨丨注凢鸟喙长者多不能言　伊洛渊源録游酢扬时初见伊川先生先生瞑目而坐二子侍立既觉顾曰汝辈尚在此乎及出门外雪已深丨丨王勃滕王阁序见一介下　周必大谢吏部尚书兼翰林承防表苐当守丨丨以不欺且复尽一心而无隠庾信正旦上司宪府诗见一丈下　又道士歩虚词海无丨丨水山成数寸尘　辛徳源白马篇寳劒提丨丨雕弓韬六钧　李白悲歌行君有数斗酒我有丨丨琴刘禹锡翫月诗劒沈丨丨影灯罢九枝然　杜甫重经昭陵诗风尘丨丨劒社稷一戎衣　又送苏州李长】
　　【史之任诗见一毛下　白居易和微之除夜诗君提七郡籍我按丨丨书　欧阳詹题第五司户侍御诗骢马不骑人不识冷然丨丨别生风　李贺奉和二兄罢使遣马归延州诗见一丸下　王建维扬冬末诗典尽客衣丨丨雪链精诗句一头霜　温庭筠反生桃花发诗僧防蜡炬髙丨丨莫惜连宵照露丛　又呉苑行呉江澹画水连空丨丨屏风隔千里　谢邈谢人惠琴材诗七妙制饶仙品丨丨良材称道情　李洞毙驴诗见一条下　徐夤尚书筵中咏红手帕诗见二公下　又日月无情诗丨丨灵乌金借耀一轮飞镜水饶清　罗隠许由庙诗髙挂风防濯汉濵土阶丨丨愧清尘　殷文圭经李翰林墓诗十字遗碑丨丨墓只应吟客吊秋烟　钟元章句金筈离丨丨电星髇破的一声雷胡宿次韵徐爽见寄诗侏儒自是长丨丨澼絖都来直数金　苏轼次韵王定国得颍倅诗买牛但自捐丨丨射鼠何劳挽六钧　陆游秋雨北榭作津吏报増丨丨水山僧归入万重云　戴复古所馆小楼见山可喜诗君看楼下路丨丨软红尘　戴暠从军行劒悬丨丨鞘铠累七重犀　翁卷悼雪庵禅师诗见一炉下　李俊民咏云诗人间丨丨雨命驾早知还　元好问送郝讲师任崇福宫诗书文五车喙丨丨剧谈混沌今犹神马祖常公子行緑香绣帐乘流蘓牀头丨丨红瑚王镇成临川青云亭诗斗牛丨丨龙光照城郭千年鹤爪题　杨维桢过沙湖书所见诗五月落残梅子雨沙湖水髙丨丨强　牛殳琵琶行何人斸得一片木丨丨春氷五音足】
　　三丈【诗百堵皆作笺春秋传曰五板为堵五堵为雉雉长丨丨则板六尺　史记商君传令既具未布恐民之不信已乃立丨丨之木于国都市南门募民有能徙置北门者予十金民怪之莫敢徙复曰能徙者予五十金有一人徙之辄予五十金以明不欺　蜀志先主传注世语刘表曽请备宴防蒯越蔡瑁欲因取备备觉潜遁出骑的卢走渡檀溪水中一踊丨丨遂得过　晋书张华传惠帝中人有得鸟毛丨丨以示华华见惨然曰此谓海鳬毛也出则天下乱矣　水经注太山东南山顶名曰日观者鸡一鸣时见日始欲出长丨丨许故以名焉　又澺水又东南左迤为葛陂陂水出为鲖水俗谓之丨丨陂亦曰三严水水迳鲖阳县故城南　六帖东方有长人者类长丨丨锯牙铅爪黑毛覆身不火食噬禽兽或抟人以食　荆州记见一折下　元经传桓温伐蜀见诸葛亮八阵图于鱼复平沙之上叠石八行相去丨丨温曰此常山蛇势也文武皆莫能识　法苑珠林佛吿罗刹自余六十髭亦随造函塔可髙丨丨许　白居易隂山道诗藕丝蛛网丨丨余回纥诉称无用处　苏轼戯书李伯时画御马好头赤诗蹄间丨丨是徐行不信天山有坑谷　黄庭坚诗此时睡到日丨丨自起开关招酒徒　许衡大暑登东城诗丨丨危城日暮登暑威殊不霁凭陵　方防田家杂兴诗酒熟十千沽玉瀣面香丨丨卷银丝】
　　三仞【唐书虞世南传臣愚以为霸陵因山不起坟自然髙显今所卜地势即平宜依周制为丨丨之坟明器一不得用金银铜铁事讫刻石陵左以明示大小髙下之式一藏宗庙为子孙万世法岂不美哉　管子坠岸丨丨人之所大难也而猿猱饮焉　淮南子昔者夏鲧作丨丨之城诸侯背之】
　　三寻【史记张仪传秦马之良戎兵之众探前趹后蹄间丨丨腾者不可胜数注索隠曰七尺曰寻言马走之疾前后蹄间一掷而过丨丨也　皮日休练渎诗丨丨齾石齿数里穿山腹　又鲁望以轮钩相示缅懐髙致诗见一寸下】
　　御定骈字类编卷八十九
<子部,类书类,御定骈字类编>
　　钦定四库全书
　　御定骈字类编卷九十
　　数目门十三
　　三
　　三槐【周礼朝士掌建邦外朝之灋左九棘孤卿大夫位焉羣士在其后右九棘公侯伯子男位焉郡吏在其后面丨丨三公位焉州长众庶在其后　后汉书王允传宜丨丨之听以昭忠贞之心　宋书符瑞志鲁哀公十四年孔子夜梦丨丨之间丰沛之邦有赤烟气起乃呼顔渊子夏往视之驱车到楚西北范氏街见刍儿摘麟伤其左前足薪而覆之孔子曰儿来汝姓为赤诵名子乔字受纪孔子曰汝岂有所见邪儿曰见一禽巨如羔羊头上有角其末有肉孔子曰天下已有主也为赤刘陈项为辅五星入井从岁星儿发薪下麟示孔子孔子趋而往麟其耳吐三卷图广三寸长八寸每卷二十四字其言赤刘当起曰周亡赤气起大燿兴元丘制命帝卯金　齐书张敬儿传往莅本州久包异志在昔含庶能惩革位班丨丨秩穷五等懐音靡闻奸回屡构　陈书矦安都传矦安都素乏遥图本慙令徳幸属兴运预奉经纶拔迹行间假之毛羽推于偏帅委以驰逐位极丨丨任居四岳名器隆赫礼数莫俦宋史王旦传父祐尚书兵部侍郎以文章显于汉周之际世多称其隂徳祐手植丨丨于庭曰吾之后世必有为三公者此其所以志也　梁武帝令公卿入陈时政诏武帐空劳无汲公之奏丹墀徒辟阙郑生之履丨丨八座应有务之百官宜有所论为入陈啓庶借周爰少匡寡薄　倪谦种徳堂赋昔丨丨之隂连与五桂之芳腾由本固而末茂寔异代以同征　苏轼次韵曾子开】
　　【从驾诗见一芥下　又次韵王巩南迁初归诗丨丨老更茂花絮春寂寂】
　　三柏【宋史廖徳明传初为浔州教授为学者讲明圣贤心学之要手植丨丨于学浔士爱敬之如甘棠】三松【宋史髙继宣传军次丨丨岭贼数万众围之清边军奋起斩首千余级其相躏借死者不胜计　明一统志丨丨台在南雄府城东三里其地隆然髙阜上有松三株苍翠如盖】
　　三桧【元好问曲阜纪行诗堂堂鲁丨丨培植出天巧】
　　三枫【范云酌修仁水诗丨丨何习习五渡何悠悠】
　　三杞【易林丨丨无枣家无积莠使鸠求妇顽不我许毛诗陈疏广要诗缉云诗有丨丨无折我树杞柳属也南山有杞在彼杞棘山木也集于苞杞言采其杞隰有杞桋枸杞也】
　　三桃【小学绀珠丨丨荆桃冬桃榹桃　李白郢门秋懐诗已闻蓬海浅岂见丨丨圆　权徳舆杂言双燕频惊梦丨丨竞报春】
　　三柰【本草山柰释名山辣丨丨】
　　三桑【郭璞丨丨赞丨丨无树厥树唯髙　沈约秋晨羁怨望海思归诗八桂暧如画丨丨眇若浮】三林【祝尧手植桧赋象丨丨以毓秀兮开万叶以流芳】
　　三木【韩诗外传楚成王读书于殿上而轮扁在下作而问曰未审主君所读何书也成王曰先圣之书轮扁曰此真先圣王之糟粕耳非美者也成王曰子何以言之轮扁曰以臣轮言之夫以规为圆以矩为方此其可付乎子孙者也若夫合丨丨而为一应乎心动乎体其不可得而传者也以为所传真糟粕耳故唐虞之法可得而攷也其喻人心不可及矣　易林天下雷行尘起不明市空无羊疾人忧凶丨丨不喜脱归家邦　又汉书司马迁传魏其大将也衣赭关丨丨注丨丨在颈及手足　后汉书范滂传桓帝使中常侍王甫以次辨诘滂等皆以丨丨囊头暴于阶下注丨丨项及手足皆有械更以物覆其头也　金史贾益传有农民避贼入保郡城以钱三十千寄之邻家贼平索之邻人讳不与诉于县县官以无契验却之乃诉于州鄂尔多阳怒械系之捕其邻人关以丨丨诘之曰汝邻乙坐劫杀人指汝同盗邻人大惧始自陈有欺钱之隙乃责归所隐钱而释之郡人骇服　潘岳马汧督诔剔子双贯以丨丨】
　　三芝【小学绀珠丨丨石芝灵芝肉芝　又丨丨参成木渠建实　又丨丨灵芝水芝土芝　梁简文帝防防赋饮丨丨之淳露食六草之英芳　阮籍咏懐诗丨丨延瀛洲逺游可长生　沈约游钟山应西阳王教诗淹留访五药顾歩伫丨丨　又华阳先生登楼不复下赠呈诗卧待丨丨秀坐对百神朝　慧净升天行欲采丨丨秀先从千仞游　苏广文自商山宿隐居诗黄公石上丨丨秀陶令门前五柳春】
　　三箬【杨维桢吴下竹枝歌丨丨春深草色齐花间荡漾胜耶溪】
　　三禾【齐书祥瑞志王子年歌曰丨丨掺掺林茂孳金刀利刅齐刈之刈剪也诗云实始剪商】三黍【宋史律厯志见一絫下】
　　三麦【宋书五行志晋穆帝永和十年丨丨不登至关西亦然自去秋至是夏无水旱　魏书肃宗纪诏农要之月时泽弗应嘉谷未纳丨丨枯悴徳之无感叹惧兼懐】
　　三粟【小学绀珠丨丨耡粟屋粟闲粟】
　　三薇【拾遗记张华为九醖酒以丨丨清麴糵糵出西羌麴出北胡酿酒醇美按丨丨即芳蔬园所种芸薇类有三种】
　　三韭【陈造诗一肉丨丨不好奇】
　　三秀【唐书侯知道传寿州安丰李兴亦有至行柳宗元为作孝门铭曰肇有二位孝道爰兴克修厥猷载籍是登在帝有虞以孝烝烝仲尼述经以教于曾惟昔鲁侯见命夷宫亦有考叔寤庄称纯显显李氏寔与之伦哀嗟道路涕慕里邻神锡袐祉丨丨灵泉帝命荐加亦表其门统一上下交赞天人建此碑号亿龄扬芬宋史乐志煌煌茂英不根而生蒲茸夺色铜池著名晨敷表异丨丨分荣书于瑞典光我文明　毛诗陆疏广要本章衍义云人谓三春柳以其一年丨丨也　明一统志丨丨山在泉州府同安县西北又名仙人亭山上有石榻禅牀及仙人迹　离骚采丨丨于山间　郭璞客傲连城之宝藏于褐里丨丨虽艳縻于丽采　张衡思元赋见一年下　杨宗瑞辟雍赋产丨丨兮殿楹罗石鼔兮庭围　史近汉武帝斋宫产灵芝赋挺兹丨丨表信乎三元之符擢此九茎期尔于九坻之上　嵇康幽愤诗见一年下　陆云诗灵卉丨丨芳草秋兴　江淹拟谢恵连赠别诗灵芝望丨丨孤筠情所托　沈约早发定山诗眷言采丨丨徘徊望九仙　宋之问宋公宅送甯谏议诗间出人丨丨平临楚四郊　李颀送暨道士还玉清观诗空山何窈窕丨丨日氛氲　吴融山居即事诗庖厨却得长兼味丨丨芝根五术苗　罗隐寄程尊师诗见一番下　陆忆袭美洞庭观歩诗已甘丨丨味谁念百牢腔　元好问赠答普安师诗金芝丨丨诗坛瑞宝树千花佛界春　余阙先天观诗日日采丨丨人人吹玉笙　倪瓒诗结茅拟候芝丨丨眠鹿应遗地一弓】
　　三花【亦作华云笈七籖天关星天之上帝主天地机运如四时长养天地否泰劫防莫不隶焉星围九百里亦皆瑠璃水精中有丨丨之树五色之实金翅之所栖自然九味芝膏服之一口身生九色之光得寿九万年　钱文荐夏云多奇峯赋髣髴昆仑之五色依稀嵩少之丨丨　葛长庚鹤林赋饮九醖以酩酊兮坐断延康之始劫抚丨丨以舒啸兮问讯龙汉之初年　李白闻风有寄洒翰遥赠诗见二室下　李颀寄焦链师诗悠悠孤峯顶日见丨丨春　又送王道士还山诗嵩阳道士餐柏实居处丨丨对石室　刘长卿送常十九归嵩少故林诗见一叶下　卢纶咏菊诗愿比丨丨秀非同百卉秋　皎然杂兴诗柔顔感丨丨凋发悲蔓草又寻天目徐君诗丨丨落地君犹在笑抚安期昨日生陈旅为张壶洲赋壶洲诗珠林错落丨丨露宝稼离罗五色秋　泰不华题祁真人异香巻诗夜深放鹤丨丨树自把黄庭月下看　又陪幸西湖诗珠树丨丨放鸾旗五色翔　又唐书百官志凡外牧岁进良马印以丨丨飞凤之字飞龙廏日以八马列宫门之外号南衙立仗马　白居易和春深诗何处春深好春深学士家凤书裁五色马鬛剪丨丨　又金丹大要采取妙用五炁朝元搬运各有时丨丨聚顶搬运各有日　元好问希顔钦叔玉华谷还防善寺即事诗铁笛不曾从二草头巾今已挂丨丨　周霆震清和华道士萧宗元诗见一悟下　杨维桢赠马闲云链师诗相约丹阳寻祖武丨丨髻子市中来】
　　三实【宋书符瑞志建兴二年六月嘉禾生平州治丨丨同蔕　南史王虚之传十三丧母三十三丧父二十五年盐酢不入口疾病着牀忽有一人来问疾谓之曰君病寻差俄而不见病果寻差庭中杨梅树隆冬丨丨又每夜所居有光如烛墓上橘树一冬再实时人咸以为孝感所致】
</div>
    <div class="pagination">
<a href="御定骈字类编_page355.html">上一页</a><span>...</span><a href="御定骈字类编_page351.html">351</a><a href="御定骈字类编_page352.html">352</a><a href="御定骈字类编_page353.html">353</a><a href="御定骈字类编_page354.html">354</a><a href="御定骈字类编_page355.html">355</a><span class="current-page">356</span><a href="御定骈字类编_page357.html">357</a><a href="御定骈字类编_page358.html">358</a><a href="御定骈字类编_page359.html">359</a><a href="御定骈字类编_page360.html">360</a><a href="御定骈字类编_page361.html">361</a><span>...</span><a href="御定骈字类编_page357.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
