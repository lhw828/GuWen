<!DOCTYPE html>
<html>
 <head>
  <meta charset="utf-8"/>
  <title>
   御定子史精华 - 第 21 页/共 31 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定子史精华 - 第 21 页/共 31 页
  </h1>
  <div class="content">
   贵贱
　　贤身贵体【管子虽有丨丨丨丨毋其爵不敢服其服】庭厨冈【墨子成汤举伊尹于丨丨之中授之政其谋得文王举闳天防颠于丨丨之中授之政西土服】义之雕虎【尸子中黄伯曰我左执太行之獶右执雕虎唯象之未试吾或焉有力者则又愿为牛与象自谓天下之义人也恶乎试之曰夫贫穷太行之獶也迹贱者丨丨丨丨也吾日试之矣】目所偏视晋国爵之口所偏肥晋国黜之【列子范氏有子曰子华善养私名举国服之有宠于晋君不仕而居三卿之右丨丨丨丨丨丨丨丨丨丨丨丨丨丨丨丨游其庭者侔于朝】乞儿马医【列子路遇丨丨丨丨弗敢辱也必下车而揖之】请谒不相及遨游不同行【列子北宫子谓西门子曰朕与子并世也而人子逹并族也而人子敬并貌也而人子爱并言也而人子庸并行也而人子诚并仕也而人子贵并农也而人子富并商也而人子利朕衣则防食则粢粝居则蓬室出则徒行子衣则文锦食则粱肉居则连欐出则结驷在家熙然有弃朕之心在朝谔然有傲朕之色丨丨丨丨丨丨丨丨丨丨固有年矣子自以徳过朕耶西门子曰予无以知其实汝造事而穷予造事而逹此厚薄之验欤而皆谓与予并汝之顔厚矣北宫子无以应自失而归】国爵并【庄子至贵丨丨丨焉】贱生于无所用【鹖冠子不提生于弗器丨】
　　【丨丨丨丨丨中河失船一壶千金贵贱无常时使物然】酒保官奴【鹖冠子伊尹丨丨太公屠牛管子作革百里奚丨丨】庭有陈鼎家有三归【韩非子管仲父出朱葢青衣置鼓而归丨丨丨丨丨丨丨丨孔子曰良大夫也其侈偪上】监门御旅【荀子故或禄天下而不自以为多或丨丨丨丨抱关击柝而不自以为寡】势在本朝退编百姓【荀子人主用之则丨丨丨丨而宜不用则丨丨丨丨而慤】族人虽七十不敢先【荀子一命齿于乡再命齿于族三命丨丨丨丨丨丨丨丨】位贱尚葈【淮南子夫瞽师庶女丨丨丨丨权轻飞羽然而专精厉意委务积神上通九天激厉至精】朱轮驷马金朱煌煌【扬子食如螘衣如华丨丨丨丨丨丨丨丨】长寳【抱朴子官髙者其责重功大者人忌之独有贫贱莫与我争可得丨丨而无忧焉】卑碎【抱朴子出自丨丨由微而着】皁【抱朴子丨丨之巷不能行金银之轩布衣之门不能动六辔之驾】热烈【抱朴子生乎世贵之门居乎丨丨之势】髙位实疾偾【国语丨丨丨丨丨厚味实腊毒】畎亩之人或在社稷【国语天所崇之子孙或在畎亩由欲乱民也丨丨丨丨丨丨丨丨由欲靖民也无有异焉】夀宠【国语若血气强固将丨丨得没】转毂连骑炫熿于道【战国策当秦之隆黄金万镒为用丨丨丨丨丨丨丨丨】位尊多金【战国策苏秦曰□何前倨而后卑也□曰以季子丨丨而丨丨】逐夫废屠【战国策姚贾曰太公望齐之丨丨朝歌之丨丨子良之逐臣棘津之讐不庸文王用之而王】长挽【战国策秦自四境之内执法以下至于丨丨者故毕曰与嫪氏乎与吕氏乎注长为挽车之人】佩六国相印【史记苏秦传苏秦喟然叹曰此一人之身富贵则亲戚畏惧之贫贱则轻易之况众人乎且使我有雒阳负郭田二顷吾岂能丨丨丨丨丨乎】持梁刺齿肥跃马疾驱【史记蔡泽传吾丨丨丨丨丨丨丨丨丨懐黄金之印结紫绶于要揖譲人主之前食肉富贵四十三年足矣注刺齿二字当为齧】襁緥封侯【史记卫将军传天子曰大将军青躬率戎士师大防获匃奴王十冇余人益封青六千户而封青子伉为宜春侯青子不疑为隂安侯青子登为发干侯青固谢曰臣幸得待罪行间赖陛下神灵军大防皆诸校尉力战之功也陛下幸已益封臣青臣青子在丨丨中未有勤劳上幸列地丨为三丨非臣待罪行间所以劝士力战之意也伉等三人何敢受封】文君当鑪【史记司马相如传相如与俱之临卭尽卖其车骑买一酒舍酤酒而令丨丨丨丨】县令负弩矢先驱【史记司马相如传至蜀蜀太守以下郊迎丨丨丨丨丨丨丨蜀人以为宠】流庸【汉书昭帝纪丨丨未尽还注师古曰流庸谓去其本乡而行为人庸作】愍【汉书髙恵髙后文功臣表生为丨丨死为转尸】咸出庸保之中【汉书髙恵髙后文功臣表子孙讫于孝武后元之年靡有孑遗耗矣防亦少密焉故孝宣皇帝愍而录之乃开庙藏览旧籍诏令有司求其子孙丨丨丨丨丨丨并受复除或加以金帛用章中兴之徳】卑字【汉书五行志厌髙美之尊称好匹夫之丨丨】青紫貂蝉充盈幄内鱼鳞左右【汉书楚元王传王氏一姓乘朱轮华毂者二十三人丨丨丨丨丨丨丨丨丨丨丨丨】逺迹羊豕间【汉书公孙卜式儿寛传赞公孙卜式儿寛皆防鸿渐之翼困于燕爵丨丨丨丨之丨非遇其时焉能至此位乎】离疏释蹻【汉书王褒传去卑辱奥渫而升本朝丨丨丨丨而享膏粱剖符锡壌而光祖考传之子孙以资説士】庐儿【汉书鲍宣传苍头丨丨皆用致富注孟康曰诸给殿中者所居为庐苍头侍从因呼为庐儿】下车趋门传呼甚宠【汉书萧望之传仲翁出入从仓头庐儿丨丨丨丨丨丨丨丨】扶风官属拜谒车下【汉书萧育传后为茂陵令防课育第六而漆令郭舜殿见责问育为之请扶风怒曰君课第六裁自脱何暇欲为左右言及罢出传召茂陵令诣后曹当以职事对育径出曹书佐随牵育育案佩刀曰萧育杜陵男子何诣曹也遂趋出欲去官明旦诏召入拜为司校尉育过丨丨府门丨丨掾史数百人丨丨丨丨】析圭儋爵【汉书扬雄传客嘲扬子曰吾闻上世之士人纲人纪不生则已生则上尊人君下荣父母丨人之丨丨人之丨】车如流水马如游龙【后汉书明徳马皇后纪前过濯龙门上见外家问起居者丨丨丨丨丨丨丨丨苍头衣绿褠领袖正白顾视御者不及逺矣】猥先诸君行佩金紫【后汉书马援传封援为新息侯食邑三千户援乃击牛酾酒劳飨军士从容谓官属曰吾从弟少防常哀我慷慨多大志曰士生一世但取衣食裁足乘下泽车御欵叚马为郡掾吏守坟墓乡里称善人斯可矣致求盈余但自苦耳当吾在浪泊西里间虏未灭之时下潦上雾毒气重蒸仰视飞鸢跕跕堕水中卧念少防平生时语何可得也今赖士大夫之力被大恩丨丨丨丨丨丨丨丨且喜且惭吏士皆伏称万岁】起自孤生【后汉书张霸传视事三年谓掾吏曰太守丨丨丨丨致位郡守葢日中则移月满则亏老氏有言知足不辱遂上病】不宜与白衣防【后汉书崔骃传居无几何帝幸宪第时骃适在宪所帝闻而欲召见之宪谏防为丨丨丨丨丨丨帝悟曰吾能令骃朝夕在傍何必于此】抱膺从容爵位自从摄须理髯余官委贵【后汉书蔡邕传夫世臣门子御之族天隆其祐主丰其禄丨丨丨丨丨丨丨丨丨丨丨丨丨丨丨丨其进取也顺倾转圆不足以喻其便逡廵放屣不足以况其易】厮台【后汉书党锢传片言违正则丨丨解情注厮台贱人也】解草衣升卿相【后汉书党锢传或从徒步而仕执圭丨丨丨防丨丨丨】卖菜佣【后汉书周防传征拜洛阳令下车先问大姓主名吏数闾里豪强防对防厉声怒本问贵戚若马窦等軰岂能知此丨丨丨乎于是部吏望风防争防激切为事贵戚局京师肃清】马磨自给【蜀志许靖传少与从弟劭俱知名并有人伦臧否之称而私情不协劭为郡功曹排摈靖不得齿叙以丨丨丨丨】小草民【蜀志秦宓传愿明府勿以仲父之言假于丨丨丨】农琐【晋耆懐愍纪论取邓艾于丨丨】寒悴【晋书张华传卞以贾后谋问华华曰不闻卞曰卞以丨丨自须昌小吏受公成防以至今日士感知己是以尽言而公更有疑于卞耶按卞刘卞】长居户限上【宋书刘穆之传瑀字茂琳少有才气愿为侍中不得谓所亲曰人仕宦不出当入不入当出安能丨丨丨丨丨因求益州世祖许之】建斾垂组【宋书张兴世传赞鹊浦投戈实兴世用竒之力也丨丨丨丨岂徒然哉】江徐【宋书徐湛之传江湛为吏部尚书与湛之并居权要世谓之丨丨焉】衣狐坐熊【宋书王僧逹传如使臣享厚禄居重荣丨丨丨丨而无事于世者固所不能安也】元徽四贵【宋书袁粲传丨丨三年徙尚书令卫军开府如故并固辞服终乃受加侍中进爵为侯又不受时粲与齐王禇渊刘秉入直平决万机时谓之丨丨案南齐书曰秦时有太后穰侯泾阳髙陵君称为四贵至是乃复有焉】地籍膏腴位居时望【齐书张敬儿传袁褚遗寄刘又国之近戚数臣丨丨实为丨丨人丨并丨丨丨】朱衣官【齐书吕安国传安国欣有文授谓其子曰汝后勿作袴褶驱使单衣犹恨不称当为丨丨丨也】十敇五令不如荀伯玉命【齐书荀伯玉传上嘉伯玉尽心愈见亲信军国密事多委使之时人为之语曰丨丨丨丨丨丨丨丨丨丨】永元六贵【齐书江祏传丨丨元年领太子詹事刘暄迁散骑常侍右衞将军祏兄弟与暄及始安王遥光尚书令徐孝嗣领军萧坦之六人更日帖敇时呼为丨丨】邓禹笑人【齐书王融传融自恃人地三十内望为公辅直中书省夜叹曰丨丨丨丨行逢大开喧湫不得进又叹曰车前无八驺卒何得称为丈夫】车前无八驺卒何得称为丈夫【见上】人孤地絶【梁书武帝纪天监五年春正月丁卯朔诏曰在昔周汉取士方国顷代凋讹幽仄罕被丨丨丨丨用隔听览士操沦胥因兹靡劝】牛监羊肆寒品后门【梁书武帝纪丨丨丨丨丨丨丨丨并随才试吏勿有遗隔】结绶金马髙议云台【梁书江淹传其上则隠于帘肆之间卧于岩石之下次则丨丨丨丨之庭丨丨丨丨之上】朱轮华毂拥旄万里【梁书陈伯之传将军勇冠三军才为世出弃防雀之小志慕鸿鹄以髙翔昔因机变化遭逢明主立功立事开国承家丨丨丨丨丨丨丨丨何其壮也】彯缨天阁缀组云台【梁书张充传充生平少偶不以利欲干懐三十六年差得以栖贫自澹介然之志峭耸霜崖确乎之情峰横海岸丨丨丨丨既谢廊庙之华丨丨丨丨终惭衣冠之秀】亦是传中一事【梁书徐勉传天监二年除给事黄门侍郎尚书吏部郎参掌大选迁侍中时王师北伐驿填委勉参掌军书劬劳夙夜动经数日乃一还宅毎还羣犬惊吠勉叹曰吾忧国忘家乃至于此若我亡后丨丨丨丨丨丨】拥旄推毂珥金拖紫【梁书明山宾传初山宾在州所部平陆州不稔启出仓米以赡人后刺史检州曹失簿书以山宾为耗阙有司追责籍其宅入官山宾黙不自理更市地造宅昭明太子闻筑室不就有令曰明祭酒虽出抚大藩丨丨丨丨丨丨丨丨而恒事屡空闻构宇未成今送薄助】回丰貂以步文昌耸髙蝉而趋武帐【梁书何敬容传昔君侯纳言加首鸣玉在要丨丨丨丨丨丨丨丨丨丨丨丨丨丨可谓盛矣】并驱卤簿【梁书朱异传异居权要三十余年善窥人主意曲能阿谀以承上防故特被宠任歴官自员外常侍至侍中四职丨丨丨丨近代未之有也】坠茵席落粪溷【梁书范缜传初缜在齐世尝侍竟陵王子良子良精信释教而缜盛称无佛子良问曰君不信因果世间何得有富贵何得有贫贱缜答曰人之生譬如一树花同发一枝俱开一蔕随风而堕自有拂帘幌丨于丨丨之上自有关篱墙丨于丨丨之侧坠茵席者殿下是也落粪溷者下官是也贵贱虽复殊途因果竟在何处子良不能屈深怪之】厮养户【魏书孝文帝纪诏丨丨之丨不得与士民婚】素身【魏书孝明帝纪诏曰选众而举其来自昔朕缵承大业综理万几求贤致治心焉若渴知人则哲振古所难宜博访公卿采兹声实可令第一品以下五品以上人各荐其所知不限丨丨居职必使精辩器艺具注所能然后依牒简擢随才收叙庶济济之美无替往时謇謇之直有申兹岁】儒贵【魏书宗室匡传匡屡请更权衡不已于是诏曰谨权审度自昔今典定章革歴往代良规匡宗室贤亮畱心既久可令更集丨丨以时验决必务权衡得衷令寸籥不舛】任城王儿可是贱也【魏书宗室顺传起家为给事中时尚书令髙肇帝舅权重天下人士望尘拜伏顺曽懐刺诣肇门门者以其年少答云在坐大有贵客不肻为通顺叱之曰丨丨丨丨丨丨丨丨及见直往登牀捧手抗礼王公先逹莫不怪慴而顺辞吐傲然若无所覩】八公【魏书长孙嵩传太宗即位与山阳侯奚斤北新侯安同白马侯崔宏等八人坐止车门右听理万机故世号丨丨】父子并乘轩轺【魏书崔浩传太宗初拜博士祭酒赐爵武城子常授太宗经书毎至郊祠丨丨丨丨丨丨时人荣之】体袭朱裳腰纽双佩【魏书髙允传羣贤遭世显名有代志竭其忠才尽其槩丨丨丨丨丨丨丨丨荣曜当时风髙十载】夕脱羊裘朝佩珠玉【魏书髙道穆传毎谓人曰人生厉心立行贵于见知当使丨丨丨丨丨丨丨丨者若时不我知便须退迹江海自求其志】道固既登龙门孙蔚犹沈涓浍【魏书孙恵蔚传恵蔚与李彪以儒学相知及彪位至尚书恵蔚仍太庙令髙祖曽从容言曰丨丨丨丨丨丨而丨丨丨丨丨丨朕常以为负矣】仗节还家云胡不乐【魏书董徴传特除员外散骑侍郎清河王怿之为司空司徒引徴为长流参军怿迁太尉征为仓曹参军出为沛郡太守加扬烈将军入为太尉司马俄加辅国将军未几以本将军除安州刺史征因述职路次过家置酒髙防大享邑老乃言曰腰龟返国昔人称荣丨丨丨丨丨丨丨丨因诫二三子弟曰此之富贵匪自天降乃勤学所致耳时人荣之】勤学所致【见上】再居左辖【周书韦瑱传瑱明察有干局丨丨丨丨时论荣之】曽未十旬遂迁四职【周书唐瑾传转荆州总管府长史入为吏部中大夫歴御正纳言中大夫丨丨丨丨丨丨丨丨搢绅以为荣】十四为本县令【周书泉企传仲遵少谨实涉猎经史年十三州辟主簿丨丨丨丨丨丨按仲遵企子】绾银黄列钟鼎【周书孝义传序若乃丨丨丨丨丨丨立于朝廷之间非一族也其出忠入孝轻生蹈节者则葢寡焉】白丁【隋书李敏传开皇初周宣帝后封乐平公主有女娥英妙择婚对敕贵公子弟集圣宫者日以百数公主亲在帷中并令自序并试技艺选不中者輙引出之至敏而合意竟为婚媾敏假一品羽仪礼如尚帝之女后将侍宴公主谓敏曰我以四海与至尊唯一女夫当为汝求柱国若授余官汝慎无谢及进见上上亲御琵琶遣敏歌舞既而大悦谓公主曰李敏何官对曰一丨丨耳因谓敏曰今授汝仪同敏不答上曰不满尔意耶今授汝开府敏又不谢上曰公主有大功于我我何得向其女壻而惜官乎今授汝柱国敏廼拜而蹈舞遂于坐发诏授柱国以本官宿卫】朱门陈防【隋书薛道衡传髙祖善其称职谓杨素牛曰道衡老矣驱使勤劳宜使其丨丨丨丨于是进位上开府赐物百叚】内荣【北史田益宗传益宗生长边地不愿丨丨虽位秩崇重犹以为恨】尚书员外郎直第【旧唐书裴寂传遣丨丨丨丨丨一人每日更丨寂丨其见崇贵如此】为卿一门【旧唐书温大雅传武徳元年歴迁黄门侍郎弟彦博为中书侍郎对居近密议者荣之髙祖从容谓曰我起义晋阳丨丨丨丨耳】以一榻置笏【旧唐书崔义元传开元中神庆子琳等皆至大官羣从数十人趋奏省闼每岁时家宴组佩辉映丨丨丨丨丨重叠于其上开元天寳间中外族属无缌麻之丧其福履昌盛如此东都私第门琳与弟太子詹事珪光禄卿瑶俱列棨防时号三防崔家琳位终太子少保】佩大横刀【旧唐书王及善传寻除右千牛卫将军髙宗谓曰朕以卿忠谨故与卿三品要职他人非捜辟不得至朕所卿丨丨丨丨在朕侧知此官贵否】位为上相爵为真王【旧唐书郭子仪传子仪以懐恩未诛不宜让使坚辞太尉曰臣丨丨丨丨丨丨丨丨参啓沃之谋受腹心之寄恩荣已极功业已成寻合乞骸保全余齿】白头走小生前【旧唐书令狐峘传峘授吉州刺史齐映防察江西行部过吉州故事刺史始见观察使皆戎服趋庭致礼映虽尝为宰相然骤逹后进峘自恃前軰有以过映不欲以戎服谒入告其妻韦氏耻抹首趋庭谓峘曰卿自视何如人丨丨丨丨丨丨卿如不以此礼见映虽黜死我亦无恨峘曰诺即以客礼谒之映虽不言深以为憾】七载秉钧调四序【旧唐书崔传防昌九年检校司徒扬州大都督长史进封魏国公淮南节度使宣宗于太液亭赋诗宴饯有丨丨丨丨丨丨丨之句儒者荣之】先捧紫泥【旧唐书栁公绰传武元衡罢相镇西蜀与裴度俱为元衡判官尤相善先度入为吏部郎中度以诗饯别有两人同日事征西今日君丨丨丨丨之句】本乡列防【旧唐书张介然传天寳中因入奏称防特加赐赉介然乗间奏曰臣今三品合列棨防若列于帝城乡里不知臣贵臣河东人也请列防于故乡元宗曰所给可列故乡京城伫当别赐介然拜谢而出仍赐绢五百疋令宴集里闾以宠异之丨丨丨丨自介然始也】姓氏司空官班御史【旧唐书司空图传召拜殿中侍御史以赴阙迟留责授光禄寺主簿分司东都干符六年宰相卢携罢免以宾客分司图与之游携嘉其髙节厚礼之尝过图舍手题于壁曰丨丨丨丨贵丨丨丨丨卑老夫如且在不用念屯竒】赤牒【唐书髙祖本纪赐为父后者袭勋爵丨丨官得为真】内相【唐书百官志开元二十六年又改翰林供奉为学士别置学士院専掌内命凡拜免将相号令征伐皆用白麻其后选用益重而礼遇益亲至号为丨丨又以为天子私人】天子私人【见上】五宅车骑烂若万花【唐书杨贵妃传十月帝幸华清宫丨丨丨丨皆从家别为队队一色俄五家队合丨丨丨丨川谷成锦绣】寒乡凡裔【唐书穆宗尚宫宋若昭传若昭父廷芬生五女皆警慧长若华次若昭若伦若宪若荀皆性素洁不愿归人欲以学名家家亦不欲与丨丨丨丨为姻对听其学】寒穴【唐书太平公主传主毎奏事漏数徙乃得退所言皆从有所论荐或自丨丨躐进至侍从旋踵将相】日给御膳引与同坐【唐书裴寂传拜尚书右仆射赐服玩不赀诏尚食丨丨丨丨视朝必丨丨丨丨入閤则延卧内言无不从呼为裴监不名也贵震当世】衣锦昼游【唐书张士贵传从征伐有功赐爵新野县公又从平洛授虢州刺史帝曰顾令卿丨丨丨丨耳】文与位固可致其年不可及【唐书崔湜传湜执政时年三十八尝暮出端门缓辔赋诗张説见之叹曰丨丨丨丨丨丨丨丨丨丨丨也】鸣珂里【唐书张嘉祐传方嘉贞为相时任右金吾卫将军昆弟毎上朝轩葢驺导盈闾巷时号所居坊曰丨丨丨】杨家三喜【唐书杨敬之传文宗向儒术以宰相郑覃兼国子祭酒俄以敬之代未几兼太常少卿是日二子戎戴登科时号丨丨丨丨】拾遗何难判官何易【唐书窦羣传张荐持节使吐蕃乃迁羣侍御史为荐判官入见帝曰陛下即位二十年始自草茅擢臣为丨丨丨其丨也以二十年难进之臣为和蕃丨丨一丨丨帝壮其言不遣】江南一吏【唐书窦羣传王叔文雅不喜羣羣往见叔文曰事有不可知者叔文曰奈何曰去年李实伐恩恃宠君此时逡廵路傍丨丨丨丨耳今君又处实之势岂不思路傍复有如君者乎】对拥旄节【唐书杨汝士传繇兵部侍郎为东川节度使时嗣复镇四川乃族昆弟丨丨丨丨世荣其门】四时仕宦【唐书傅游艺传游艺起一嵗赐袍自青及紫人号丨丨丨丨】十阿父【五代史周世宗家人传王溥汪晏王彦超韩令坤等同时将相皆有父在洛阳与柴守礼朝夕往来惟意所为洛阳人多畏避之号丨丨丨】四践两府九居八座【宋史张齐贤传齐贤丨丨丨丨丨丨丨丨以三公就第康宁福夀时罕其比】鬻鞍材【金史仆散安贞传益都县人杨安国自少无頼以丨丨丨为业市人呼为杨鞍儿遂自名杨安儿】青巾紫衣【元史顺帝纪禁倡优盛服许男子褁丨丨妇女服丨丨不许戴笠乘马】乘车入禁给扶升殿【元史叶李传赐大小车各一许丨小丨丨丨中仍丨丨丨丨】口目双掩声眺俱明【刘勰新论势苟就壅则丨丨丨丨遇必属通则丨丨丨丨】未笄封渭阳君【王粲英雄记卓侍妾懐抱中子皆封侯弄以金紫孙女名白时尚丨丨丨为丨丨丨于郿城东起坛从广二丈余髙五六尺使白乘轩金华青葢车都尉中郎将刺史二千石在郿者各令乘轩簪笔为白导从之坛上使兄子璜为使者授印绶】枕天子膝【尉迟枢南楚新闻李泌谓肃宗曰臣絶粒无家禄位茅土皆非所欲收复京师但丨丨丨丨一觉使司天奏有客星犯帝座足矣】逺比赵公近同郭令【孙光宪北梦琐言温庭云字飞卿或云作筠字旧名岐与李商隐齐名时号曰温李才思艳丽李义山谓曰近得一联句云丨丨丨丨三十六年宰辅未得偶句温曰何不云丨丨丨丨二十四考中书】殊拜【钱希白南部新书贞元十八年五月以祠部员外郎裴秦检校兵部郎中兼中丞安南都防本管经畧使丨丨也】十一待制【钱希白南部新书杨盈川显庆五年待制文馆时年方十一上元三年制举始补校书郎尤防深于宣夜之学故作老人星赋尤佳】邻一品【钱希白南部新书有范师姨者知人休咎为顔鲁公妻党顔尝问之官阶尽得五品否范笑曰丨于丨丨顔郎所望何其卑也顔曰官阶尽得五品身着绯衣带银鱼儿子补斋郎余之满望也范指坐上紫丝食单曰顔郎衫色如是】五凤齐飞【欧阳修归田录太宗时宋白贾黄中李至吕正苏易简五人同时拜翰林学士承防扈防赠之以诗云丨丨丨丨入翰林】客作儿【王楙野客丛书吴曽漫录曰江西俚俗骂人曰丨丨丨案陈从易寄荔枝与盛参政诗橄榄为下軰枇杷客作儿仆谓斥受雇者为客作已见于南北朝观袁翻谓人曰邢家小儿为人客作章表此语自古而然因知俗语皆有所自】相公公相子【陆游老学庵笔记蔡攸初以淮康节领相印徽宗赐曲宴因语之曰丨丨丨丨丨葢是时京为太师号公相攸即对曰人主主人翁其善为谐给如此】弟草兄麻【王明清挥尘前录元符末曽文肃自知枢拜相公弟文昭为翰林鏁宿禁中面对喻防草麻文昭力辞上云丨丨丨丨太平美事禁中已检见韩绛故事矣不须辞文昭始拜命葢熙宁初韩康公入相实持国当制国朝以来两家而已】状元登庸【王明清挥麈前录本朝丨丨丨丨吕文穆李文定王文正宋元宪故诗人有云皇朝四十三龙首身到黄扉止四人王文安览之不悦后数十年李士美何文缜亦以廷魁至鼎席】世掌丝纶【王明清挥麈前录唐朝丨丨丨丨以为美谈而本朝以来兄弟居禁林者窦可象仪弟望之俨宋元宪景文王荆公和父韩康公持国苏翰林子由曽文肃文昭蔡元长元度邓子裳子文张康伯宾老宇文仲逹叔通父子则李文正昌武晁文元文庄梁翰林固懿肃适蔡文忠仲逺延庆钱希白子飞苏仪甫子容一家则张尚书洎唐公瓌防明璪范蜀公子功淳父元长而淳父元长又父子也钱氏又有纯老穆父焉叶道卿少蕴而蔡君谟之于元长兄弟亦一族也外制则前人俱尝掌之惟曽南丰与文昭文肃兄弟三人焉孔经父常父刘邍父赣父与从子少冯又对掌内外制也近日于洪忠宣父子间再见之】执七朝政【王明清挥麈前录吕文穆相太宗犹子文靖参真宗政事相仁宗文靖子恵穆为英宗副枢为神宗枢使次子正献为神宗知枢相哲宗正献孙舜徒为太上皇右丞相继丨丨丨丨真盛事也】三入相【王明清挥麈前録本朝丨丨丨者赵韩王吕文穆文靖张邓公文潞公蔡元长虽四入而不克有终】白士【儒林公议张咏在丨丨间意槩不羣】
　　贫富
　　千岁毋出食【管子积者立余日而侈美车马而驰多酒醴而靡丨丨丨丨丨此谓本事】巨家小家【管子丨丨以金丨丨以币】家粟可食三军【管子丁氏之丨丨丨丨丨丨之师注丁氏齐之富人所谓丁恵也】雕卵雕橑【管子故尝至味而罢至乐而丨丨然后瀹之丨丨然后防之注皆富者所为也】债而食【管子问邑之贫人丨丨丨者几何家】知足【老子丨丨者富注人能知足之为足则长保福禄故为富也】如布帛之有幅【晏子且夫富丨丨丨丨丨丨焉为之制度始无迁也】婴之家不贫【晏子晏子方食景公使使者至分食食之使者不饱晏子亦不饱使者反言之公公曰嘻晏子之家若是其贫也寡人不知是寡人之过也使吏致千金与市租请以奉宾客晏子辞三致之终再拜而辞曰丨丨丨丨丨以君之赐泽覆三族延及交逰以振百姓君之赐也厚矣婴之家不贫也】长年负薪【晏子景公逰于夀宫睹丨丨丨丨者而有饥色公悲之喟然叹曰令吏养之】樵苏弗继【子华子北宫子将仕于卫子华子曰意来子之所以自事其心者亦尝有以语我乎北宫子曰意未得以卒业也以是丨丨之丨丨糊其颐颊于人虽然谨志其所欲为于善而违其恶也庶几于完】糊其颐颊于人【见上】见防见义【墨子贫则丨丨富则丨丨】试太行之獶【尸子中黄伯曰我左执太行之獶右执雕虎唯象之未试吾或焉有力者则又愿为牛与象自谓天下之义人也恶乎试之曰夫贫穷太行之獶也迹贱者义之雕虎也吾日试之矣】贫者士之常【列子丨丨丨丨丨也死者人之终也处常得终当何忧哉】齐国宋向【列子丨之丨氏大富丨之丨氏大贫自宋之齐请其术国氏告之曰吾善为盗始吾为盗也一年而给二年而足三年大壤自此以往施及州闾向氏大喜喻其为盗之言而不喻其为盗之道遂逾垣凿室手目所及亡不探也未及时以赃获罪没其先居之财向氏以国氏之谬已也往而怨之国氏曰若为盗若何向氏言其状国氏曰嘻若失为盗之道至此乎今将告若矣吾闻天有时地有利吾盗天地之时利云雨之滂润山泽之产育以生吾禾殖吾稼筑吾垣建吾舍陆盗禽兽水盗鱼鳖亡非盗也夫禾稼土木禽兽鱼鳖皆天之所生岂吾之所有然吾盗天而亡殃夫金玉珍寳谷帛财货人之所聚岂天之所与若盗之而获罪孰怨哉】善乐生者不窭善逸身者不殖【列子杨朱曰原宪窭于鲁子贡殖于卫原宪之窭损生子贡之殖累身然则窭亦不可殖亦不可其可焉在曰可在乐生可在逸身故丨丨丨丨丨丨丨丨丨丨丨丨】设乐陈酒击博楼上【列子虞氏者梁之富人也家充殷盛钱帛无量财货无訾登髙楼临大路丨丨丨丨丨丨丨丨】从马医而食【列子齐有贫者常乞于城市城市患其亟也众莫之与遂适田氏之厩从马医作役而假食郭中人戏之曰丨丨丨丨丨不以辱乎乞儿曰天下之辱莫过于乞乞犹不辱岂辱马医哉】富而使人分之【庄子丨丨丨丨丨丨则何事之有】国财并【庄子至富丨丨丨焉】正緳系履【庄丁庄子衣大布而补之丨丨丨丨而过魏王魏王曰何先生之惫邪庄子曰贫也非惫也士有道徳不能行惫也衣敝履穿贫也非惫也】环堵之室【庄子原宪居鲁丨丨丨丨茨以生草蓬户不完桑以为枢而瓮牖二室褐以为塞上漏下湿匡坐而弦子贡乘大马中绀而表素轩车不容巷往见原宪原宪华冠縰履杖藜而应门子贡曰嘻先生何病原宪应之曰宪闻之无财谓之贫学而不能行谓之病今宪贫也非病也】蓬戸桑枢【见上】瓮牖二室【见上】轩车不容巷【见上】杖藜应门【见上】正冠缨絶捉衿肘见纳履踵决【庄子曽子居卫緼袍无表顔色肿哙手足胼胝三日不举火十年不制衣丨丨而丨丨丨丨而丨丨丨丨而丨丨曵縰而歌商颂声满天地若出金石】耳营声口嗛味【庄子今富人丨丨钟鼓管籥之丨丨丨刍豢醪醴之丨】富涯【韩非子桓公问管仲富有涯乎答曰水之以涯其无水者也富之以涯其富已足者也人不能自止于足而亡其丨之丨乎】防然藏千溢之寳【荀子有人于此丨丨丨丨丨丨丨虽行贷而食人谓之富矣彼寳也者衣之不可衣也食之不可食也卖之不可偻售也然而人谓之富何也岂不大富之器诚在此也】浑浑如泉源【荀子上得天时下得地利中得人和则财货丨丨丨丨丨汸汸如河海暴暴如邱山不时焚烧无所藏之失天下何患乎不足也】衣若悬鹑【荀子子夏贫丨丨丨丨人曰子何不仕曰诸侯之骄我者吾不为臣大夫之骄我者吾不复见栁下恵与后门者同衣而不见疑非一日之闻也注守后门至贱者】与后门者同衣【见上】刍豢糟糠【茍子世无王穷贤良暴人丨丨仁人丨丨礼乐灭息圣人隠伏墨术行】青黄相错不可为象【淮南子富人则车舆衣纂锦马饰傅旄象帷幕茵席绮绣绦组丨丨丨丨丨丨丨丨贫人则夏被褐带索唅菽饮水以充肠以支署热冬则羊裘解札短褐不掩形而炀灶口注纂绘也解札裘败解也炀炙也】短炀灶【见上】顔馁【扬子或曰猗顿之富以为孝不亦至乎丨其丨矣曰彼以其粗顔以其精彼以其回顔以其贞】箪瓢捽茹【扬子明明在上百官牛羊亦山雌也闇闇在上丨丨丨丨亦山雌也何其臞】披榛出门排草入室【抱朴子自叙贫无僮仆篱落顿决荆棘于庭宇蓬莠塞乎阶霤丨丨丨丨丨丨丨丨】假举倍息【抱朴子贫人丨丨丨丨田宅割裂以讫尽箧柜倒装而无余】靡衣鲜食【文中子士有丨丨丨丨而乐道者吾未之见也注奢罕徳】悬磬【国语室如丨丨野无青草】官不备宗器【国语昔栾武子无一卒之田其丨丨丨其丨丨宣其徳行顺其宪则使越于诸侯诸侯亲之戎狄懐之以正晋国行刑不疚以免于难及桓子骄泰奢侈贪欲无蓺畧则行志假贷居贿宜及于难而頼武之徳以没其身】脯一束糗一筐【国语昔鬭子文三舍令尹无一日之积恤民之故也成王闻子文之朝不及夕也于是乎毎朝设丨丨丨丨丨丨以羞子文至于今令尹秩之】朝不及夕【见上】陶卫【战国策裂地定封富比丨丨注魏冉封陶商君姓卫】中民【史记汉文帝纪尝欲作露台召匠计之直百金上曰百金丨丨十家之产吾奉先帝宫室尝恐羞之何以台为】糟糠不厌【史记伯夷传回也屡空丨丨丨丨】三归反坫【史记管婴传管仲富拟于公室有丨丨丨丨齐人不以为侈】落魄【史记郦生传郦生食其者陈畱髙阳人也好读书家贫丨丨无以为衣食业】家僮八百【史记司马相如传临卭中多富人而卓王孙丨丨丨丨人程郑亦数百人】徒四壁立【史记司马相如传文君夜亡奔相如相如乃与驰归家居丨丨丨丨】家訾累数巨万【史记酷吏传杜周初征为廷史有一马且不全及身久任事至三公列子孙尊官丨丨丨丨丨丨矣】一马且不全【见上】履有上无下【史记滑稽传东郭先生久待诏公车贫困饥寒衣敝履不完行雪中丨丨丨丨丨足尽践地道中人笑之】量富什居其六【史记货殖传故关中之地于天下三分之一而人众不过什三然丨其丨丨丨丨丨】素封【史记货殖传今有无秩禄之奉爵邑之入而乐与之比者命曰丨丨】与千戸侯等【史记货殖传陆地牧马二百蹄牛蹄角千千足羊泽中千足彘水居千石鱼陂山居千章之材安邑千树枣燕秦千树栗蜀汉江陵千树橘淮北常山已南河济之间千树萩陈夏千亩漆齐鲁千亩桑麻渭川千亩竹及名国万家之城带郭千亩亩钟之田若千亩巵茜千畦姜韭此其人皆丨丨丨丨丨】比千乘之家【史记货殖传通邑大都酤一岁千酿醯酱千浆千甔屠牛羊彘千皮贩谷粜千钟薪槀千车船长千丈木千章竹竿万个其轺车百乘牛车千两木器髤者千枚铜器千钧素木铁器若巵茜千石马蹄躈千牛千足羊彘千双僮手指千筋角丹沙千斤其帛絮细布千钧文采千匹搨布皮革千石漆千斗蘖麴盐豉千瓵鲐鮆千斤鲰千石鲍千钧枣栗千石者三之狐鼦裘千皮羔羊裘千石旃席千具佗果菜千钟子贷金钱千贯节驵防贪贾三之防贾五之此亦丨丨丨丨丨其大率也佗杂业不中什二则非吾财】本富末富奸富【史记货殖传是故丨丨为上丨丨次之丨丨最下】倾郡倾县【史记货殖传若至力农畜工虞商贾为权利以成富大者丨丨中者丨丨下者倾乡里者不可胜数】家童七百人皆有手技作事【汉书张安世传安世尊为公侯食邑万户然身衣黑绨夫人自纺绩丨丨丨丨丨丨丨丨丨丨丨内治产业累积纤微是防能殖其货富于大将军光】王阳能作黄金【汉书王吉传自吉至崇世名清防然材器名称稍不能及父而禄位弥隆皆好车马衣服其自奉养极为鲜明而亡金银锦绣之物及迁徙去处所载不过囊衣不畜积余财去位家居亦布衣疏食天下服其防而怪其奢故俗传丨丨丨丨丨丨】浆酒藿肉【汉书鲍宣传奴从宾客丨丨丨丨苍头庐儿皆用致富注刘徳曰视酒如浆视肉如藿也】无儋石储【汉书扬雄传家产不过十金乏丨丨丨之丨晏如也】所愿不过一金【汉书叙传夫饿馑流饥寒道路思冇裋褐之防儋石之富丨丨丨丨丨丨然终于转死沟壑何则贫穷亦有命也】合钱买驴【后汉书光武帝纪注东观记曰受尚书于中大夫庐江许子威资乏与同舍生韩子丨丨丨丨令从者僦以给诸公黄按此光武潜龙时事】金穴【后汉书光武郭皇后纪郭况迁大鸿胪帝数幸其第防公卿诸侯亲家饮燕赏赐金钱缣帛丰盛莫比京师号况家为丨丨】温衣美饭乘坚驱良【后汉书和熹邓皇后纪今末世贵戚食禄之家丨丨丨丨丨丨丨丨而面墙术学不识臧否斯故祸败所从来也】富逸【后汉书李通传家居丨丨为闾里雄防此不乐为吏乃自免归】守钱虏【后汉书马援传亡命北地遇赦因畱牧畜宾客多归附者遂役属数百家转游陇汉间尝谓宾客曰丈夫为志穷当益坚老当益壮因处田牧至有牛马羊数千头谷数万斛既而叹曰凡殖货财产贵其能施赈也否则丨丨丨耳乃尽散以班昆弟故旧身衣羊裘皮绔】樊重庶几君子之富【后汉书樊宏传父重字君云世善农稼好货殖重性温厚有法度三世共财子孙朝夕礼敬常若公家其营理产业物无所弃课役童各得其宜故能上下戮力财利岁倍至廼开广田土三百余顷其所起庐舍皆有重堂髙閤陂渠灌注又池鱼牧畜有求必给尝欲作器物先种梓漆时人嗤之然积防岁月皆得其用向之笑者咸求假焉赀至巨万而赈赡宗族恩加乡闾外孙何氏兄弟争财重耻之防田二顷解其忿讼县中称美推为三老年八十余终其索所假贷人间数百万遣令焚削文契债家闻者皆慙争往偿之诸子从勅竟不肻受论曰昔楚顷襄王问阳陵君曰君子之富何如对曰假人不徳不责食人不使不役亲戚爱之众人善之若廼丨丨之折契止讼其丨丨丨丨丨丨乎】赀财亿七千余万【后汉书梁冀传扶风人士孙奋居富而性吝冀因防马乘遗之从贷钱五千万奋防三千万与之冀大怒廼告郡县认奋母为其守臧婢云盗白珠十斛紫金千斤以叛遂收拷奋兄弟死于狱中悉没丨丨丨丨丨丨丨】三十余万万【后汉书梁冀传冀财货县官斥卖合丨丨丨丨丨防充王府】鲜车怒马【后汉书第五伦传蜀地肥饶人吏富实掾史家赀多至千万皆丨丨丨丨防财货自逹】写书受直【后汉书班超传显宗问固卿弟安在固对为官丨丨丨丨防养老母帝乃除超为兰台令史】琦赂寳货巨室不能容马牛羊豕山谷不能受【后汉书仲长统传豪人之室连栋数百膏田满野奴婢千羣徒附万计船车贾贩周于四方废居积贮满于都城丨丨丨丨丨丨丨丨丨丨丨丨丨丨丨丨丨丨妖童美妾填乎绮室倡讴妓乐列乎深堂宾客待见而不敢去车骑交错而不敢进三牲之肉臭而不可食清醇之酎败而不可饮睇盻则人从其目之所视喜怒则人随其心之所虑此皆公侯之广乐君长之厚实也】子孙耻失先业【后汉书陈蕃传小家畜产百万之资丨丨尚丨愧丨其丨丨】甑中生尘范史云釡中生鱼范莱芜【后汉书范丹传桓帝时防丹为莱芜长遭母忧不到官后辟太尉府防狷急不能从俗常佩韦于朝议者欲以为侍御史因遁身逃命于梁沛之间徒行敝服卖卜于市遭党人禁锢遂推鹿车载妻子捃拾自资或寓息客庐或依宿树防如此十余年乃结草室而居焉所止单陋有时絶粒穷居自若言貌无改闾里歌之曰丨丨丨丨丨丨丨丨丨丨丨丨丨丨】千头木奴【吴志三嗣主传注襄阳记曰李衡毎欲治家妻輙不听后密遣客十人于武陵龙阳沅州上作宅种甘橘千株临死勅儿曰汝母恶吾治家故穷如是然吾州里有丨丨丨丨不责汝衣食岁上一匹绢亦可足用耳衡亡后二十余日儿以白母母曰此当是种甘橘也汝家失十户客来七八年必汝父遣为宅汝父恒称太史公言江陵千树橘当封君家吾答曰且人患无徳义不患不富若贵而能贫方好耳用此何为吴末衡甘橘成岁得绢数千匹家道殷足】北阮南阮【晋书阮咸传咸与籍居道南诸阮居道北丨丨富而丨丨贫七月七日北阮盛晒衣服皆锦绮粲目咸以竿挂大布犊鼻于庭人或怪之答曰未能免俗聊复尔耳】未能免俗聊复尔耳【见上】鸿胪丞差有禄【晋书阮修传王敦时为鸿胪卿谓修曰卿常无食丨丨丨丨丨丨能作不修曰亦复可尔耳遂为之】家有二千万【晋书庾敳传时刘舆见任于越人士多为所构惟敳纵心事外无迹可间后以其性俭家富説越今就换钱千万冀其有吝因此可乘越于众坐中问于敳而敳乃頺然已醉帻堕机上以头就穿取徐答曰下官丨丨丨丨丨随公所取矣】家成市里【晋书罗尚传性贪少断蜀人言曰尚之所爱非邪则佞尚之所憎非忠则正富拟鲁卫丨丨丨丨贪如豺狼无复极已】富则盛贫则病【宋书顔延之传喭曰丨丨丨丨丨丨矣贫之病也不惟形色麤靥或亦神心沮废岂但交友踈弃必有家人诮让非防深识逺者何能不移其植故欲蠲忧患莫若懐古懐古之志当自同古人见通则爱浅意逺则怨浮昔琴歌于编蓬之中者用此道也】蝉腹龟肠【齐书王僧防传丨丨丨丨为日已久饥虎能吓人遽与肉饿麟不噬谁为落毛】名后堂山为首阳【齐书武陵王传尚书令王俭诣畱俭设食柈中菘菜防鱼而已又丨丨丨丨丨丨丨葢怨贫薄也】五日不得食【齐书王智深传家贫无人事尝饿丨丨丨丨丨掘苋根食之】埒陶白巨程罗【梁书任昉传富丨丨丨赀丨丨丨山擅铜陵家藏金穴出平原而联骑居里闬而鸣钟】宾客三百余人器皆金玉杂寳【梁书羊侃传侃性豪侈善音律自造采莲棹歌两曲甚有新致姬妾侍列穷极奢靡有弹筝人陆太喜着鹿角爪长七寸儛人张净琬腰围一尺六寸时人咸推能掌中儛又有孙荆玉能反腰帖地啣得席上玉簪敇赉歌人玉娥儿东宫亦赉歌者屈偶之并妙尽竒曲一时无对初赴衡州于两艖防起三间通梁水斋饰以珠玉加之锦缋盛设帷屏陈女乐乘潮解防临波置酒縁塘傍水观者填咽大同中魏使阳斐与侃在北尝同学有诏令侃延斐同宴丨丨丨丨丨丨丨丨丨丨丨丨奏三部女乐至夕侍婢百余人俱执金花烛】侍婢百余人俱执金花烛【见上】金铺玉舄彘食牛衣【陈书宣帝纪至今贵里豪家丨丨丨丨贫居陋巷丨丨丨丨称物平施何其辽逺】鬼笑【南史刘粹传同郡宗人有刘伯龙者少而贫薄及长歴位尚书左丞少府武陵太守贫窭尤甚常在家慨然召左右将营十一之方忽见一鬼在傍抚掌大笑伯龙叹曰贫穷固有命乃复为丨所丨也遂止】无裈【南史吉士瞻传士瞻少时尝于南蛮国中掷博丨丨褰露为侪軰所侮及平鲁休烈军得绢三万匹乃作百裈其外并赐军士不以入室】冬月葛练【南史任昉传有子东里西华南容北叟并无术业坠其家声兄弟流离不能自振生平旧交莫有收防西华丨丨着丨帔丨裙道逢平原刘孝标然矜之谓曰我当为卿作计乃着广絶交论以讥其旧交按练裙当为綀裙】三级【魏书太武帝纪其令州郡县隠括贫富以为丨丨其富者租赋如常中者复二年下穷者复三年】藏镪巨万【魏书张僧皓传好营产业孜孜不已丨丨丨丨他资亦称是】牛马以谷量【北齐书娄昭传娄昭字菩萨代郡平城人也武明皇后之母弟也祖父提雄杰有识度家僮千数丨丨丨丨丨性好周给士多归附之】縁汉千余里间第宅相次【周书李迁哲传迁哲累世雄豪为乡里所率服性复华侈能厚自奉养妾媵至有百数男女六十九人丨丨丨丨丨丨丨丨丨丨姬人之有子者分处其中各有僮仆侍婢奄阍守之迁哲每呜笳导从往来其间纵酒饮醼尽生平之乐】积龟贝实仓廪【周书孝义传序丨丨丨丨丨丨居于闾巷之内非一家也其悦礼敦诗守死善道者则又鲜焉】不得令李生怪人熏灼【隋书李徳林传年十六遭父艰自驾灵舆反葬故里时正严冬单衰跣足州里人物由是敬慕之博陵豪族有崔谌者仆射之兄因休假还乡车服甚盛将从其宅诣徳林赴吊相去十余里从者数十骑稍稍减畱比至徳林门才余五骑云丨丨丨丨丨丨丨丨丨】衣冠窘乏【旧唐书徳宗纪丁丑诏文武常参官共赐钱七百万贯以岁凶谷贵丨丨丨丨故也】西蜀王孙之室东海麋竺之家【旧唐书李密传密大修营堑以逼东都仍作书以移郡县曰丨丨丨丨丨丨翻同原宪之贫丨丨丨丨丨丨俄成邓通之鬼】田彭【旧唐书郝处俊传侍中平恩公许圉师即处俊之舅早同州里俱宦逹于时又其乡人田氏彭氏以殖货见称有彭志筠显庆中上表请以家绢布二万叚助军诏受其绢万匹特授奉议郎仍布告天下故江淮间语曰贵如许郝富若丨丨】天子诫使【旧唐书郑余庆传自至徳以来方镇除授必遣中使领旌节就第宣赐皆厚以金帛遗之求媚者惟恐其数不广故王人一来有获钱数百万者余庆毎受方任丨丨必丨其丨曰余庆家贫不得妄有求取】地癖【旧唐书李憕传憕丰于产业伊川膏腴水陆上田修竹茂树自城及阙口别业相望与吏部侍郎李彭年皆有丨丨】孤窭【唐书鲍防传防字子慎襄州襄阳人少丨丨彊志于学善辞章】箧无旧蓄椸无新衣【辽史耶律韩八传死之日丨丨丨丨丨丨丨丨遣使吊祭给葬具】跣露【金史雷渊传渊庶出年最防诸兄不齿父殁不能安于家乃发愤入太学衣弊履穿坐榻无席自以丨丨恒兀坐读书不迎送宾客人皆以为倨其友商衡毎为辩之且赒防焉】无十金之业【元史杨奂传奂不治生产家丨丨丨丨丨而喜周人之急虽力不赡犹勉强为之】万石王家【元史王磐传世业农岁得麦万石乡人号丨丨丨丨】舂蓬稗炊藜苋【元史李徳辉传适岁凶家储粟才五升其母丨丨丨丨丨丨而食之】朱张家【元史吴鼎传浙有两富豪曰丨丨丨多贷与民钱】编荆为牀【郭宪洞防记董谒字仲元武都都邑人也少好学尝逰山泽负挟图书患其繁重家贫拾树叶以代书简言其易卷懐也丨丨丨丨聚鸟兽毛以寝其上】家无斗筲鸣琴在室【桓寛盐铁论田畴不修男女矜饰丨丨丨丨丨丨丨丨】富在俭力趣时不在岁司羽鸠【桓寛盐铁论故利在自惜不在势居街衢丨丨丨丨丨丨丨丨丨丨丨丨也】云行于涂毂击于道【桓寛盐铁论文学曰有司之虑逺而权家之利近令意所禁微而僭奢之道着自利害之设三业之起贵人之家丨丨丨丨丨丨丨丨攘公法申私利跨山泽擅官市非特巨海鱼盐也执国家之柄以行海内非特田常之势陪臣之权也威重于六卿富累于陶卫舆服僭于王公宫室溢于制度并兼列宅隔絶闾巷阁道错连足以游观凿池曲道足以骋骛临渊钓鱼放犬走隆豺鼎力蹋鞠鬭鸡中山素女抚流徴于堂上鸣鼓巴歈作于堂下妇女被罗纨婢妾曳絺纻子孙连车列骑田猎出入毕弋捷徤是以耕者释耒而不勤百姓冰释而解怠】把珠载金【焦氏易林范公陶夷善贾饰资东之营邱易字子皮丨丨丨丨多福利归】朽舆痩驷【焦氏易林丨丨丨丨不任衘辔君子服之谈何容易】卖袍续食【焦氏易林丨丨丨丨糟糠不饱】力作自到【王充论衡丨丨不求富贵丨丨矣】粳粮緼袍【袁宏后汉纪夫饥而思食寒而欲衣生之所资也遇其资则丨丨丨丨快然自足矣然富有天下者其欲弥广虽方丈黼黻犹曰不足必求河海之珍以充耳目之玩则神劳于上民疲于下矣】寳井【王嘉拾遗记范蠡相越日致千金家僮闲算术者万人收四海难得之货盈积于越都以为器铜铁之类积如山阜或藏之井堑谓之丨丨】夜月昼星富无匹【王嘉拾遗记郭况光武皇后之弟也累金数亿家僮四百余人以黄金为器工冶之声震于都鄙庭中起髙阁长庑置衡石其上以称量其珠玉也阁下有藏金窟列武士以卫之错杂寳以饰台榭悬明珠于四垂昼视之如星夜望之如月里语曰洛阳多钱郭氏室丨丨丨丨丨丨丨其宠者皆以玉器盛食故东京谓郭家为琼厨金穴】琼厨【见上】寳庭【王嘉拾遗记縻竺货财如山不可算计内以方诸盆缾设大珠如卵散满于庭谓之丨丨】金沟【刘义庆世説王武子被责移第北邙下于时人多地贵济好马射买地作埒编钱匝地竟埒时人号曰丨丨】开库一日【刘义庆世説郗公大聚敛有钱数千万嘉宾意甚不同常朝旦问讯郗家法子弟不坐因倚语移时遂及财货事郗公曰汝正当欲得吾钱耳廼丨丨丨丨令任意用郗公始正谓损数百万许嘉宾遂一日乞与亲友周旋畧尽郗公闻之惊怪不能巳巳】兼山海【杨之洛阳伽蓝记髙阳王雍贵极人臣富丨丨丨居止第宅匹于帝宫白殿丹槛窈窕连亘飞檐峻宇轇轕周通僮仆六千妓女五百随珠照日罗衣从风自汉晋以来诸王豪侈未之有也】雉头狐腋画卵雕薪【杨之洛阳伽蓝记河间王琛在秦州遣使向西域求名马逺至波斯国得千里马号曰追风赤其次有七百里者十余匹皆有名字以银为槽金为锁环诸王服其豪富琛语人云晋室石崇乃是庶姓犹能丨丨丨丨丨丨丨丨况我大魏天王不为华侈】吞纸实腹抱犬而卧【顔氏家训义阳朱詹世居江陵后出扬都好学家贫无资累日不防乃时丨丨以丨丨寒无毡被丨丨丨丨犬亦饥虚起行盗食呼之不至哀声动邻犹不废业】屋室破漏窍如七星【冯贽云仙记郑广文丨丨丨丨自下望之丨丨丨丨】糠市【冯贽云仙记洛阳振徳坊皆贫民例享糟糠之薄贺知章目为丨丨】钱径【王仁裕开天遗事王元寳以铜线穿丨甃于后园花丨中贵其泥雨不滑也】听寺钟谒斋【孙光宪北梦琐言唐叚相文昌家寓江陵少以贫窭修进常患口食不给毎听曽口寺斋钟动輙诣谒飡为寺僧所厌自此乃斋后扣钟冀其晚至而不逮食也后入登台座连出大镇拜荆南节度有诗题曽口寺云曽遇阇黎饭后钟盖为此也】至富敌贵【钱希白南部新书元皇尝召王元寳问其家财多少对曰臣请以绢一疋系陛下南山树树尽臣绢未穷又元皇御含元殿望南山见一白龙横亘山间问左右皆言不见令急召元寳问之元寳曰见一白物横左山顶不辨其状左右贵臣啓曰何则臣等不见元皇曰我闻丨丨可丨丨朕天下之贵元寳天下之富故见耳元寳又年老好戯谑出入市里为人以钱文有元寳字因呼钱为王老盛流于时矣】软盘【彭乘墨客挥犀石曼卿居蔡河下曲邻有一豪家日闻歌钟之声其家僮仆数十人常往来曼卿之门曼卿呼一仆问豪为何人对曰姓李氏主人方二十岁并无昆弟家妾曵罗绮者数十人曼卿求欲见之其人曰郎君素未尝接士大夫他人必不可见然喜饮酒屡言闻学士能饮酒意亦似欲相见待试之一曰果使人延曼卿曼卿即着防往见之坐于堂上久之方出主人着头巾系勒帛不具衣冠见曼卿全不知拱揖之礼引曼卿入一别馆供帐赫然坐良久有二鬟妾各持一小槃至曼卿前槃中红牙牌十余其一槃是酒凡十余品令曼卿择一牌其一槃肴馔各令择五品既而二鬟去有羣妓十余人各执肴果乐器妆服人品皆艳丽粲然一妓酌酒以进酒罢羣妓执果肴者萃立其前食罢则分列其左右京师人谓之丨丨酒五行羣妓皆退主人者亦翻然而去畧不揖客曼卿独步而出】食乌昧草【王称东都事畧范仲淹传岁饥出使安抚东南所至除淫祀赈乏絶民有丨丨丨丨者撷草以进请示六宫贵戚戒其侈心】足谷翁【赵徳麟侯鲭录唐韦宙善治生江陵田产极盛除广帅宣宗戒之曰番禺珠翠之地垂贪泉之戒宙曰江陵庄积谷尚有七千堆无所用泉宣宗曰此所谓丨丨丨也】









　　御定子史精华卷九十七
　　钦定四库全书
　　御定子史精华卷九十八
　　人事部二
　　门第
　　白屋【子华子先大夫文子之志也好学而能受规諌立若不胜衣言若不出口身举士于丨丨之下者四十有六人皆能获其赤心公家赖焉】不迁之宗【子华子凡此三主者晋国之世臣也所谓崇蕴穹窿而丨丨丨丨也按三主栾范中行】单族后门【子华子丨丨丨丨之士窃人之爵禄而邀觊于一时之幸】旧仕【尹文子全治而无阙者大小多少各当其分农商工仕不易其业老农长商习工丨丨莫不存焉则处上者何事哉】铜川六世【文中子吾家倾丨丨丨丨矣】家传七世【文中子越公初见子遇内史薛公曰公见王通乎薛公曰乡人也是其丨丨丨丨矣皆有经济之道而位不逢】宗周之介子【文中子通也丨丨丨丨丨敢忘其礼乎】司商协名姓【国语丨丨丨丨丨注司商掌赐族受姓之官商金声清谓人始生吹律合之定其姓名】三卿五大夫【国语夫郤氏晋之宠人也丨丨而丨丨丨可以戒惧矣】得姓【国语黄帝之子二十五宗其丨丨者十四人为十二姓姬酉祁已滕葴任荀僖姞儇依是也】世世将家【史记项羽纪项氏丨丨丨丨有名于楚】世家子弟【史记平凖书所忠言丨丨丨丨富人或鬭鸡走狗马弋猎博戏乱齐民】五世相韩【史记留侯世家韩破良家僮三百人弟死不悉以家财求客刺秦王为韩报仇以大父父丨丨丨丨故】万石君【史记】
　　【万石君传奋长子建次子甲次子乙次子庆皆以驯行孝谨官皆至二千石于是景帝曰石君及四子皆二千石人臣尊宠乃集其门号奋为丨丨丨】李氏世将【史记李将军传李陵既壮选为建章监监诸骑善射爱士卒天子以为丨丨丨丨而使将八百骑尝深入匈奴二千余里过居延视地形无所见虏而还】齐楚大族五姓【汉书髙祖纪九年冬十一月徙丨丨丨丨昭氏屈氏景氏懐氏田氏丨丨闗中与利田宅注师古曰利谓便好也】通籍【汉书元帝纪令从官给事宫司马中者得为大父母父母兄弟丨丨注应劭曰籍者为二尺竹牒记其年纪名字物色县之宫门案省相应乃得入也】任子【汉书哀帝纪除丨丨令及诽谤诋欺法注应劭曰丨丨令者汉仪注吏二千石以上视事满三年得任同产若子一人为郎不以徳选故除之师古曰任者保也】命家【汉书食货志令丨丨田三辅公田注韦服曰命谓爵命者】五将世权【汉书五行志其后富盛丨丨丨丨按五将谓王氏】遗子黄金满籯不如一经【汉书韦贤传夲始三年代蔡义为丞相封扶阳侯食邑七百戸时贤七十余为相五嵗地节三年以老病乞骸骨赐黄金百斤罢归加赐第一区丞相致仕自贤始年八十二薨諡曰节侯贤四子长子方山为髙寝令早终次子至东海太守次子舜留鲁守坟墓少子元成复以明经歴位至丞相故邹鲁谚曰丨丨丨丨丨丨丨丨丨丨】一门九侯二十朱轮【汉书李寻传将军丨丨丨丨丨丨丨丨汉兴以来臣子贵盛未尝至此按寻语指王氏】重侯累将【汉书王商史丹传喜传赞自宣元成哀外戚兴者许史三王丁傅之家皆丨丨丨丨穷贵极富见其位矣未见其人也】十侯五大司马【汉书外戚传孝元王皇后成帝母也家凡丨丨丨丨丨丨外戚莫盛焉按李寻传王莽传皆作九侯师古以为鳯嗣禁为侯不重数也】绮襦纨袴之间【汉书叙传时上方乡学郑寛中张禹朝夕入说尚书论语于金华殿中诏伯受焉既通大义又讲异同于许商迁奉车都尉数年金华之业絶出与王许子弟为羣在于丨丨丨丨丨丨非其好也】家有赐书【汉书叙传彪字叔皮防与从兄嗣共逰学丨丨丨丨内足扵财好古之士自逺方至父党扬子云以下莫不造门】三世成名【汉书叙传子政博学丨丨丨丨】四姓小侯【后汉书明帝纪为丨丨丨丨开立学校置五经师注袁宏汉纪永平中崇尚儒学自皇太子诸王侯及功臣子弟莫不受经又为外戚樊氏郭氏隂氏马氏诸子弟立学号四姓小侯置五经师以非列侯故曰小侯礼记曰庶方小侯亦其义也】元功之族【后汉书和帝纪故太尉邓彪丨丨丨丨三譲弥髙】东京莫与为比【后汉书邓隲传邓氏自中兴后累世宠贵凡侯者二十九人公二人大将军以下十三人中二千石十四人列校二十二人州牧郡守四十八人其余侍中将大夫郎谒者不可胜数丨丨丨丨丨丨】钜鹿大姓【后汉书耿纯传李轶以其丨丨丨丨乃承制拜为骑都尉授以节令安集赵魏】世任河西【后汉书窦融传更始败融与梁统等计议曰今天下扰乱未知所归河西斗絶在羌胡中不同心戮力则不能自守权钧力齐无复以相率当推一人为大将军共全五郡观时变动议既定而各谦让咸以融丨丨丨丨为吏人所敬向乃推融行河西五郡大将军事】一公两侯三公主四二千石【后汉书窦融传融长子穆尚内黄公主代友为城门校尉穆子勲尚东海恭王疆女泚阳公主友子固亦尚光武女湼阳公主显宗即位以融从兄子林为防羌校尉窦氏丨丨丨丨丨丨丨丨丨丨丨皆相与并时自祖及孙官府邸第相望京邑奴婢以千数于亲戚功臣中莫与为比】八子皆二千石【后汉书冯勤传曽祖父扬宣帝时为农太守有丨丨丨为丨丨丨赵魏间荣之号曰万石君焉】右姓【后汉书郭伋传强宗丨丨各拥众保营注右姓犹髙姓也】一宗五侯【后汉书樊鯈传弟鲔为子赏求楚王英女敬郑公主鯈闻而止之曰建武时吾家并受荣宠丨丨丨丨时特进一言女可以配王男可以尚主但以贵宠过盛即为祸患故不为也且尔一子奈何弃之于楚乎】出自管仲【后汉书隂识传其先丨丨丨丨管仲七世孙修自齐适楚为隂大夫因而氏焉】三皇后六贵人【后汉书梁冀传冀一门前后七封侯丨丨丨丨丨丨二大将军夫人女食邑称君者七人尚公主三人其余卿将尹校五十七人】传国八世【后汉书张奋传自昭帝封安世至吉丨丨丨丨经歴篡乱二百年间未尝谴黜封者莫与为比】父子兄弟代为帝师【后汉书桓彬传论自荣至典世宗其道丨丨丨丨丨丨丨丨受其业者皆至卿相显乎当世】神光照社【后汉书应劭传中兴初有应妪者生四子而寡见丨丨丨丨试探之乃得黄金自是诸子宦学并有才名至玚七世通显】七世通显【见上】四世太尉【后汉书杨修传自震至彪丨丨丨丨徳业相继与袁氏俱为东京名族】东京名族【见上】二千石子【后汉书吴祐传常牧豕扵长垣泽中行吟经书遇父故人谓曰卿丨丨丨丨而自业贱事纵已无耻奈先君何祐辞谢而已守志如初】冠葢【后汉书王允传王允字子师太原祁人也世仕州郡为丨丨】万石秦氏【后汉书秦彭传自汉兴之后世位相承六世祖袭为颍川太守与羣从同时为二千石者五人故三辅号曰丨丨丨丨】五世二千石【后汉书李章传李章字第公河内懐人也丨丨丨丨丨】八世博士【后汉书欧阳歙传欧阳歙字正思乐安千乗人也自欧阳生传伏生尚书至歙丨丨皆为丨丨】名公之子【后汉书刘翊传河南种拂临郡引为功曹翊以拂丨丨丨丨乃为起焉拂以其择时而仕敬任之】四世五公【蜀志先主传先主曰袁公路近在夀春此君丨丨丨丨海内所归君可以州与之】一门三方冠葢【吴志诸葛瑾传注呉书曰初瑾为大将军而弟亮为蜀丞相二子恪融皆典戎马督领将帅族弟诞又显名于魏丨丨丨丨为丨丨天下荣之】继世名贵【晋书何遵传绥字伯蔚位至侍中尚书自以丨丨丨丨奢侈过度性既轻物翰札简傲城阳王尼见绥书疏谓人曰伯蔚居乱而豪矜乃尔岂其免乎按绥何遵子】冀方右族【晋书欧阳建传欧阳建字坚石世为丨丨丨丨】九世清徳【晋书羊祜传世吏二千石至祜丨丨并以丨丨闻】刘最为祖【晋书刘颂传世为名族同郡有雷蒋谷鲁四姓皆出其下时人谓之语曰雷蒋谷鲁丨丨丨丨】着姓【晋书段灼传段灼字休然敦煌人也世为西土丨丨】盛戚豪门【晋书阎缵传至侍臣以下文武将吏且勿复取丨丨丨丨子弟】贵介公子【晋书刘伶传有丨丨丨丨搢绅处士闻吾风声议其所以】盛门【晋书夏侯湛传湛族为丨丨】累世官族【晋书索靖传索靖字防安敦煌人也丨丨丨丨】三叶拥旄【晋书毛璩传自寳至璩丨丨丨丨开国者四人将帅之家与浔阳周氏为辈而人物不及也】七世名徳【晋书杨佺期传杨佺期农华隂人汉太尉震之后也曾祖凖太常自震至凖丨丨有丨丨】世以文章显【晋书应贞传应贞字吉甫汝南南防人魏侍中璩之子也自汉至魏丨丨丨丨丨轩冕相袭为郡盛族】轩冕相袭【见上】方雅之族【晋书周顗母李氏传字络秀汝南人也少时在室顗父浚为安东将军时尝出猎遇雨过止络秀之家防其父兄不在络秀闻浚至与一婢扵内宰猪羊具数十人之馔甚精办而不闻人声浚怪使觇之独见一女子甚羙浚因求为妾其父兄不许络秀曰门户殄悴何惜一女若连姻贵族将来庶冇大益矣父兄许之遂生顗及嵩谟而顗等既长络秀谓之曰我屈节为汝家作妾门戸计耳汝不与我家为亲亲者吾亦何惜余年顗等从命由此李氏遂得为丨丨丨丨】名公孙【宋书谢景仁传景仁与百僚同见髙祖髙祖日之曰此丨丨丨也】北舍【宋书谢微传建昌国禄夲应与丨丨共之国侯既不措意今可依常分送微重违混言乃少有所受】王氏青箱学【宋书王准之传王准之字元曾琅邪临沂人髙祖彬尚书仆射曾祖彪之尚书令祖临之父纳之并御史中丞彪之博闻多识练悉朝仪自是家世相传并谙江左旧事缄之青箱世谓之丨丨丨丨丨】天下膏粱【宋书荀伯子传出补临川内史车骑将军王称之曰沉重不华冇平阳侯之风伯子常自矜防借之羙谓曰丨丨丨丨惟使君与下官耳宣明之徒不足数也】下品无髙门上品无贱族【宋书恩幸传序魏武始基军中仓卒权立九品盖以论人才优劣非为世族髙卑因此相沿遂为成法自魏至晋莫之能改州都郡正以才品人而举世人才升降盖寡徒以冯借世资用相陵驾都正俗士斟酌时宜品日少多随事俯仰刘毅所云丨丨丨丨丨丨丨丨丨丨者也】布衣素族【齐书髙帝纪诏曰吾夲丨丨丨丨念不到此因借时来遂隆大业】金张世族袁杨鼎贵【齐书禇渊王俭传论自丨丨丨丨丨丨丨丨委质服义皆由汉氏膏腴见重事起于斯】世不絶公【齐书桞世隆传出为虎威将军上庸太守帝谓元景曰卿昔以虎威之号为随郡今复以授世隆使卿门丨丨丨丨也按元景世隆伯父】华侪【齐书江谧传敕曰江谧寒士诚当不得竞等丨丨然甚有才干堪为委遇可迁掌吏部】乌衣【齐书王僧防传迁御史中丞领骁骑将军甲族向来多不居宪台王氏以分枝居丨丨者位宦微减僧防为此宫乃曰此是乌衣诸郎坐处我亦可试为耳】虽谢文通乃忝武逹【齐书王僧防传髙平檀珪罢沅南令僧防以为征北板行叅军诉僧防求禄不得与僧防书曰五常之始文武为先文则经纬天地武则拨乱定国仆一门丨丨丨丨丨丨丨丨羣从姑叔三媾帝室祖兄二世麋躯奉国】一门二台司【齐书王僧防传迁侍中左光禄大夫开府仪同三司僧防少时羣从宗族并防客有相之者云僧防年位最髙仕当至公余人莫及也及授僧防谓兄子俭曰汝任重于朝行当有八命之礼我若复此授则丨丨有丨丨丨实可畏惧乃固辞不拜上优而许之】兄弟三人皆为司直【齐书沈冲传冲与兄淡渊名誉冇优劣世号为腰鼓兄弟淡渊并歴御史中丞丨丨丨丨丨丨丨丨晋宋未有也】刘尹树【齐书刘瓛传晋丹阳尹惔六世孙也少笃学博通五经聚徒教授常有数十人丹阳尹袁粲扵后堂夜集瓛在座粲指庭中柳树谓瓛曰人谓此是丨丨时丨每想髙风今复见卿清徳可谓不衰矣】曾髙并台辅【齐书王融传祖僧逹中书令丨丨丨丨丨】马粪诸王【梁书王志传志家世居建康禁中里马粪巷父僧防以来门风多寛恕志尤敦厚所歴职不以罪咎劾人门下客尝盗脱志车卖之志知而不问待之如初宾客逰其门者专覆其过而称其善兄弟子侄皆笃实谦和时人号丨丨丨丨为长者】不借殿下姻媾为门戸【梁书王峻传琮为国子生尚始兴王女繁昌县主不惠为学生所嗤遂离婚峻谢王王曰此自上意仆极不愿如此峻曰臣太祖是谢仁祖外孙亦丨丨丨丨丨丨丨丨丨按琮峻之子】七叶重光海内冠冕【梁书王暕传明帝诏求异士始安王遥光表荐暕曰窃见秘书丞琅邪王暕年二十一丨丨丨丨丨丨丨丨神清气茂允廸中和】蝉冕交映台衮相袭【梁书王瞻等传论王氏自姬姓以降及乎秦汉继有英哲洎东晋王茂经纶江左时人方之管仲其后丨丨丨丨丨丨丨丨勒名帝籍庆流子孙斯为盛族矣王瞻等承借兹基国华是贵子冇才行可得而称】爵位蝉聨文才相继【梁书王筠传又与诸儿书论家世集云史传称安平崔氏及汝南应氏并累世冇文才所以范蔚宗世擅雕龙然不过父子两三世耳非冇七叶之中名徳重光爵位相继人人有集如吾门世者也沈少传约语人云吾少好百家之言身为四代之史自开辟已来未有丨丨丨丨丨丨丨丨如王氏之盛者也汝等仰观堂构思各努力】壮武八叶【梁书张缵传眉目疎朗神采爽发髙祖异之尝曰张丨丨云后丨丨冇逮吾者其此子乎】三世国师【梁书王承传中大通五年转国子祭酒承祖俭及父暕尝为此职丨丨为丨丨前代未之有也当世以为荣】簿阀【陈书周敷传廸素无丨丨恐失众心倚敷族望深求交结】闽中着姓【陈书陈寳应传寳应晋安侯官人也世为丨丨丨丨】王与马共天下【南史王传论晋自中原沸腾介居江左以一隅之地抗衡上国年移三百盖冇凭焉其初谚云丨丨丨丨丨丨盖王氏人伦之盛实始是矣】楚大夫屈到后【南史到彦之传到彦之字道豫彭城武原人丨丨丨丨丨丨也】由江斆谢我不得措此意【南史江斆传先是中书舍人纪僧真幸于武帝稍歴军校容表冇士风谓帝曰臣小人出自夲县武吏邀逢圣时阶荣至此为儿昬得荀昭光女即时无复所须惟就陛下乞作士大夫帝曰丨丨丨丨丨丨丨丨丨丨丨可自诣之僧真承旨诣斆登梋坐定斆便命左右曰移吾牀让客僧真丧气而退告武帝曰士大夫固非天子所命时人重斆风格不为权幸降意】世为侍中【南史陆慧晓传慧晓字叔眀呉郡呉人晋太尉玩之元孙也自玩至慧晓祖万载丨丨丨丨皆有名行慧晓伯父仲元又为侍中时人方之金张二族】方之金张二族【见上】五世内侍【南史陆慧晓传王僧逹贵公子孙以才傲物为吴郡太守入阊门曰彼有人焉顾琛一公两掾英英门戸陆子真丨丨丨丨我之流亚】百代卿族【南史韦叡传时吏部尚书韦世康兄弟显贵隋文帝从容谓鼎曰世康与公逺近对曰臣宗族南徙昭穆非臣所知帝曰卿丨丨丨丨岂忘夲也命官给酒肴遣世康请鼎还杜陵鼎乃自楚太孟以下二十余世并考论昭穆作韦氏谱七卷示之欢饮十余日乃还按鼎叡孙】俞钱【南史陈庆之传梁世寒门逹者惟庆之与俞药俞药初为武帝左右帝谓曰俞氏无先贤世人云丨丨非君子所宜改姓喻药曰当令姓自于臣】当令姓自于臣【见上】皁姓【魏书文成帝纪今制皇族卿傅王公侯伯及士民之家不得与百工技巧丨丨为婚】八族【魏咸阳王禧传于时王国舍人应取丨丨及清修之门禧取任城王户为之深为髙祖所责】东崔【魏书髙阳王雍传纳博陵崔显妹甚有色宠欲以为妃世宗初以崔氏世号丨丨地寒望劣难之久乃聴许】不虚大家儿【魏书穆绍传庄帝立尔朱荣遣人征之绍以为必死哭辞家庙及往见荣于邙山捧手不拜荣亦矫意礼之顾谓人曰穆绍丨丨丨丨丨】四世贵盛【魏书于忠传于氏自曾祖丨丨丨丨一皇后四赠三公领军尚书令三开国公】天下诸杜京兆为羙【魏书杜铨传初宻太后父豹丧在濮阳世祖欲命迎葬扵邺谓司徒崔浩曰丨丨丨丨何处望髙浩对曰丨丨丨丨世祖曰朕今方改葬外祖意欲取京兆中长老一人以为宗正命营防凶事浩曰中书博士杜铨其家今在赵郡是杜预之后扵今为诸杜之最即可取之诏召见铨器貎瓌雅世祖感恱谓浩曰此真吾所欲也以为宗正】诸杜之最【见上】声髙冠带【魏书卢元传论卢元绪业着闻首应旌命子孙继迹为世盛门其文武功烈殆无足纪而见重于时丨丨丨丨葢徳业儒素有过人者】河间邢广平游【魏书游雅传雅性刚戆好自矜诞凌猎人物髙允重雅文学而雅轻薄允才允性柔寛不以为恨允将婚扵邢氏雅劝允娶其族允不从雅曰人贵丨丨丨不胜丨丨丨人自弃伯度我自敬黄头贵已贱人皆此类也】七郡太守三十二州刺史【魏书杨椿传诫子孙曰汝家仕皇魏以来髙祖以下乃有丨丨丨丨丨丨丨丨丨丨内外显职时流少比汝等若能存礼节不为奢滛防慢假不胜人足免尤诮足成名家】清第【魏书李彪传髙祖诏曰歴观古事求能非一或承借微防着徳当时或见拔幽陋流名后叶故毛遂起贱奋抗楚之辩茍有才能何必拘族也彪虽宿非丨丨夲阙华资然识性严聪学博坟籍刚辩之才颇堪时用兼忧吏若家载宣朝羙若不赏庸叙绩将何以劝奨勤能】臣家未肻推祚【魏书宋弁传弁性好矜伐自许膏腴髙祖以郭祚晋魏名门从容谓弁曰卿固应推郭祚之门也弁笑曰丨丨丨丨丨丨髙祖曰卿自汉魏以来既无髙官又无儁秀何得不推弁曰臣清素自立要尔不推侍臣出后髙祖谓彭城王勰曰弁人身良自不恶乃复欲以门户自矜殊为可怪】先贤后哲顿在一门【魏书郭祚传车驾幸长安行经渭桥过郭淮庙问祚曰是卿祖宗所承邪祚曰是臣七世伯祖髙祖曰丨丨丨丨丨丨丨丨祚对曰昔臣先人以通儒英博惟事魏文微臣虚薄遭奉眀圣自惟幸甚因勅以太牢祭淮庙令祚自撰祭文】闗西风气【魏书李琰之传琰之虽以儒素自业而每语人言吾家世将种自云犹有丨丨丨丨及至州后大好射猎以示威武】一门一皇后二太子妃三公主【北齐书斛律金传丨丨丨丨丨丨丨丨丨丨丨丨尊宠之盛当时莫比】府户【北齐书魏兰根传正光末尚书令李崇为夲郡都督率众讨茹茹以兰根为长史因说崇曰缘边诸镇控摄长逺昔时初置地广人稀或征发中原强宋子弟或国之肺腑寄以爪牙中年以来有司乖实号曰丨丨役同厮飬官婚班齿致失清流而夲宗旧类各各荣显顾瞻彼此理当愤怨更张琴瑟今也其时静境寜邉事之大者宜改镇立州分置郡县凡是府户悉免为民入仕次叙一准其旧文武兼用威恩并施此计若行国家庶无北顾之虑矣崇以奏闻事寝不报】博崔赵李【北齐书崔防传防每以籍地自矜谓卢元明曰天下盛门惟我与尒丨丨丨丨何事者哉崔暹闻而衔之】勿使崔家笑人【北齐书崔防传防一门婚嫁皆是衣冠之羙吉凶仪范为当时所称娄太后为博陵王纳防妹为妃敕中使曰好作法用丨丨丨丨丨丨婚夕显祖举酒祝曰新妇宜男孝顺富贵防奏曰孝顺出自臣门富贵恩由陛下】四使之门【北齐书李湛传湛字处元渉猎文史有家风为太子舍人兼常侍聘陈使副袭爵泾阳县男浑与弟绘伟俱为聘梁使主湛又为使副是以赵郡人士目为丨丨丨丨】上门【北齐书冯子琮传专营婚媾歴选丨丨例以官爵许之旬日便验】执象笏者百余人【隋书李穆传穆子孙虽在襁褓悉拜仪同其一门丨丨丨丨丨丨丨穆之贵盛当时无比】奕奕青紫【北史穆崇传论穆崇夙奉龙顔早着诚款遂膺宠眷位极台司世载公卿丨丨丨丨盛矣】八柱国家【旧唐书髙祖纪皇祖讳虎后魏左仆射封陇西郡公与周文帝及太保李弼大司马独孤信等以功参佐命当时称为丨丨丨丨仍赐姓大野氏】鼎族髙门元功世胄【旧唐书髙祖纪隋右骁卫大将军李金才光禄大夫李敏并丨丨丨丨丨丨丨丨】无愧前修【旧唐书裴寂传髙祖尝从容谓寂曰我李氏昔在陇西富有玉降及祖祢姻娅帝室及举义兵四海云集才渉数日升为天子至如前代皇王多起微贱劬劳行阵下不聊生公复世胄名家歴职清显岂若萧何曹参起自刀笔吏也惟我与公千载之后丨丨丨丨矣】二家兄弟各为人物之选【旧唐书温大雅传初大雅在隋与顔思鲁俱在东宫彦博与思鲁弟愍楚同直内史省彦将与愍楚弟逰秦典校秘阁丨丨丨丨丨丨一时丨丨丨丨少时学业顔氏为优其后职位温氏为盛】盛族【旧唐书杨恭仁传始恭仁父雄在隋以同姓宠贵自武徳之后恭仁兄弟名位尤盛则天时又以外戚崇宠一家之内驸马三人王妃五人赠皇后一人三品以上官二十余人遂为丨丨】世袭大人之号【旧唐书长孙无忌传其先出自后魏献文帝第三兄初为拓拔氏宣力魏室功最居多丨丨丨丨丨丨后更跋氏为宗室之长改姓长孙氏】一家三秀才【旧唐书杜正伦传隋仁夀中与兄正元正蔵俱以秀才擢第隋代举秀才止十余人正伦丨丨有丨丨丨甚为当时称羙】以一榻置笏重叠于其上【旧唐书崔义元传开元中神庆子琳等皆至大官羣从数十人趋奏省闼每嵗时家宴组佩辉映丨丨丨丨丨丨丨丨丨丨开元天寳间中外族属无缌麻之丧其福履昌盛如此东都私第门琳与弟太子詹事珪光禄卿瑶俱列防时号三防崔家按张俭传俭兄弟三人门皆列防亦号三防张家】三防崔家【见上】三代执金吾【旧唐书赵道兴传仪凤中累迁左金吾卫大将军文明年以老病致仕扵家子晈亦为金吾将军凡丨丨丨丨丨为时所称】万石张家【旧唐书张文瓘传四子潜沛洽渉中宗时潜官至魏州刺史沛同州刺史洽卫尉卿渉殿中监父子兄弟五人皆至三品官时人谓之丨丨丨丨】父子三人皆至宰相【旧唐书韦思谦传二子承庆嗣立俱以学行齐名长夀中嗣立代承庆为鳯阁舍人长安三年承庆代嗣立为天官侍郎顷之又代嗣立知政事及承庆卒又代为黄门侍郎前后四职相代又丨丨丨丨丨丨丨丨有唐以来莫与为比】三代为省辖【旧唐书韦思谦传嗣立三子孚济皆知名济早以辞翰闻天寳七载又为河南尹迁尚书左丞丨丨丨丨丨衣冠荣之】门标六阙【旧唐书朱敬则传朱敬则字少连亳州永城人也代以孝义称自周至唐三代旌表丨丨丨丨州党羙之】郎官家【旧唐书韦凑传家有礼则父子兄弟更践郎署时称丨丨丨】三相张氏【旧唐书张延赏传延赏东都旧第在思顺里亭馆之丽甲于都城子孙五世无所加工时号丨丨丨丨云】云抟水击郁为鼎门【旧唐书卢简辞传论卢简辞之兄弟丨丨丨丨丨丨丨丨非徳及庆钟安能及此】可畏不可恃【旧唐书柳玭传玭尝著书诫其子弟曰夫门第髙者丨丨丨丨丨可畏者立身行已一事冇坠先训则罪大扵他人虽生可以茍取名位死何以见祖先于地下不可恃者门髙则自骄族盛则人之所嫉实艺懿行人未必信纎瑖微累十手争指矣】冠内廷者两代袭侯伯者六朝【旧唐书李徳裕传遣使献丹扆箴六首帝手诏答曰卿之宗门累着声绩丨丨丨丨丨丨丨丨丨丨丨丨果能激爱君之诚喻诗人之旨在逺而不忘忠告讽上而常深虑微博我以端躬约予以循礼三复规谏累夕称嗟】凤阁王家【旧唐书王徽传曾祖择从兄易从天后朝登进士第从弟明从言从睿宗朝并以进士擢第昆仲四人开元中三至凤阁舍人故时号丨丨丨丨】正卿方镇者六七人【旧唐书孔纬传孔氏子元和后昆仲贵盛至丨丨丨丨丨丨丨丨未冇为宰辅者至纬始在鼎司】名节风教为衣冠顾瞩【旧唐书袁朗传朗自以中外人物为海内冠族虽琅邪王氏继有台鼎而歴朝首为佐命鄙之不以为伍朗孙谊又虞世南外孙神功中为苏州刺史常因视事司马清河张沛通谒沛即侍中文瓘之子谊揖之曰司马何事沛曰此州得一长史是陇西李亶天下甲门谊曰司马何言之失门第须歴代人贤丨丨丨丨丨丨丨丨丨始可称举老夫是也夫山东人尚于婚媾求于禄利作时柱石见危授命则旷代无人何可说之以为门户沛懐惭而退】天下甲门【见上】髙姓不可下嫁【旧唐书东谢蛮传其首领谢元深既世为酋长其部落皆尊畏之谢氏一族法不育女自云丨丨丨丨丨丨故也】地亲望髙【唐书郁林王恪传恪善骑射有文武才其母隋炀帝女丨丨丨丨中外所向】右膏粱左寒畯【唐书高士防传初太宗尝以山东士人尚阀阅后虽衰子孙犹负世望嫁娶必多取赀故人谓之卖昏由是诏士防与韦挺岑文夲令狐徳棻责天下谱牒参考史传检正真伪进忠贤退悖恶先宗室后外戚退新门进旧望丨丨丨丨丨丨合二百九十三姓千六百五十一家为九等号曰氏族志而崔干仍居第一帝曰我扵崔卢李郑无嫌顾其世衰不复冠冕犹恃旧地以取赀不肖子偃然自髙贩鬻松槚不觧人间何为贵之齐据河北梁陈在江南虽有人物偏方下国无可贵者故以崔卢王谢为重今谋士劳臣以忠孝学艺从我定天下者何容纳货旧门向声背实买昏为荣耶太上有立徳其次有立功其次有立言其次有爵为公卿大夫世世不絶此谓之门户今皆反是岂不惑耶朕以今日冠冕为等级髙下遂以崔干为第三姓班其书天下】新门旧望【见上】氏族志【见上】崔卢李郑【见上】七姓十家【唐书髙士防传又诏后魏陇西李寳太原王琼荥阳郑温范阳卢子迁卢泽卢辅清河崔宗伯崔元孙前燕博陵崔懿晋赵郡李楷凡丨丨丨丨不得自为昏】名宗望姓【唐书髙士防传赞古者受姓受氏以旌有功是时人皆土著故丨丨丨丨举郡国自表而谱系兴焉所以推叙昭穆使百代不得相乱也遭晋播迁胡丑乱华百宗荡析士去坟墓子孙犹挟系录以示所承而代阀显者至卖昏求财汨丧防耻唐初流仍甚天子屡抑不为衰至中叶风教又薄谱录多废公靡常产之拘士亡旧徳之传言李悉出陇西言刘悉出彭城悠悠世祚讫无考按冠冕皁混为一区可太息哉】言李悉出陇西言刘悉出彭城【见上】三后族【唐书窦威传武徳元年授内史令每论政事得失必陈古为谕帝益亲瞩尝引入卧内谓曰昔周有八柱国吾与公家是也今我为天子而公为内史令事固有不等耶威惧顿首谢曰臣家在汉再为外戚至元魏有三皇后今陛下龙兴臣复以姻戚进夙夜惧不克任帝笑曰公以丨丨丨夸我耶闗东人与崔卢婚者犹自矜大公世为帝戚不亦贵乎】四第同时列防【唐书韦斌传拜银青光禄大夫列五品时陟守河东而从兄由为右金吾卫将军縚为太子少师丨丨丨丨丨丨衣冠罕比者】韩陈许郑鲁卫赵魏为多【唐书张说传后尝问诸儒言氏族皆夲炎黄之裔则上古乃无百姓乎若为朕言之说曰古未有姓若夷狄然自炎帝之姜黄帝之姬始因所生地而为之姓其后天子建徳因生以赐姓黄帝二十五子而得姓者十四徳同者姓同徳异者姓殊其后或以官或以国或以王父之字始为赐族久乃为姓降唐虞抵战国姓族渐广周衰列国既灭其民各以旧国为之氏下及两汉人皆有姓故姓之以国者丨丨丨丨丨丨丨丨丨丨后曰善】朱紫满门【唐书田正传常欲变山东承袭旧风故悉遣子姓仕朝廷帝皆擢任之丨丨丨丨荣冠当时】门功【唐书马燧传子畅以防至鸿胪少卿畅子继祖生四嵗以丨丨为太子舍人五迁至殿中少监】韩穆二门【唐书穆寜传先是韩休家训子侄至严贞元间言家法者尚丨丨丨丨云】南郑相北郑相【唐书郑余庆传与从父絪家昭国坊絪第在南余庆第在北世谓丨丨丨丨丨丨云】婚阀【唐书王锷传锷附太原王翊为从子以丨丨自髙】闻家子【唐书杜兼传僚官韦赏陆楚皆丨丨丨】时望国籍【唐书桞冲传初太宗命诸儒撰氏族志甄差羣姓其后门胄兴替不常冲请改修其书帝诏魏元忠及冲共取徳功丨丨丨丨之家等而次之】东眷西眷中眷【五代史杂传裴皡字司东河东人也裴氏自晋魏以来世为名族居燕者号丨丨居凉者号丨丨居河东者号丨丨】衣冠旧族【宋史地理志洛邑为天地之中民性安舒而多丨丨丨丨】将相乡勲贤里【宋史侯益传天祐四年晋祖追念虎牢之功迁武寜军节度同平章事遣中使谓益曰朕思卿前年七月九日大立战功故复以此月此日徙卿镇彭门领相印仍赐门防改郷里为丨丨丨丨丨丨】分告身【宋史狄棐传卒有狄国宾者仁杰之后丨仁杰丨丨与棐棐奏录国宾一官而自称仁杰十四世孙】三杨皆盛门靖恭尤着【宋史杨覃传唐有京兆尹凭居履道坊仆射于陵居新昌坊刑部尚书汝士居靖恭坊时称丨丨丨为丨丨而丨丨丨丨】更执国政三世四人【宋史吕夷简传吕氏丨丨丨丨丨丨丨丨世家之盛则未之有也】世丝纶集【宋史胡交修传自其从祖宿从父宗愈至交修世将皆在禁林中兴以后学士三入者白交修始交修裒次为书号曰丨丨丨丨以侈一门之遇】三世守乡郡【宋史韩肖胄传琦守相作昼锦堂治作荣归堂肖胄又作荣事堂丨丨丨丨丨人以为荣按肖冑曽祖琦父治】三世以是经収效【宋史杨文仲传七嵗而孤母胡年二十冇八守节自誓教飬诸子文仲既冠以春秋贡其母喜曰汝家至汝丨丨丨丨丨丨丨矣】五世登科第三世掌词命【宋史葛邲传葛邲字楚辅其先居丹阳后徙吴兴世以儒学名家髙祖宻至邲丨丨丨丨丨大父胜仲至邲丨丨丨丨丨】以石室名其家【宋史文苑传文同汉文翁之后蜀人犹丨丨丨丨丨丨】六世相继为宰相【金史刘彦宗传逺祖怦唐卢龙节度使石晋以幽蓟入辽刘氏丨丨仕辽丨丨丨丨丨】程一举【金史程寀传祖冀仕辽广徳军节度使冀凡六男父子皆擢科第士族号其家为丨丨丨】李金吾家【金史李献能传李献能字钦叔河中人先世有为金吾卫上将军者时号丨丨丨丨】舅甥之贵【元史后妃表元初因其国族不娶庶姓非此族也不居嫡选当时史臣以为丨丨丨丨盖有周姬齐姜之遗意歴世守之固可嘉也】天其以亷为吾宗之姓【元史布鲁海牙传拜亷使命下之日子希宪适生喜曰吾闻古以官为姓丨丨丨丨丨丨丨丨丨乎故子孙皆姓防氏】持节分符先后相望【元史胡长孺传州永康人当唐之季其先自天台来徙宋南渡后以进士科发身者十人丨丨丨丨丨丨丨丨】三狐五马【常璩华阳国志巴志阆中县大姓有丨丨丨丨蒲赵任黄严也】书生门户【习凿齿襄阳耆旧传后汉繁仲皇襄阳人为青州刺史自尔以来虽无名徳重位世世作丨丨丨丨】顾陆朱张【刘义庆世说吴四姓旧日云张文朱武陆忠顾厚注呉录士林曰呉郡有丨丨丨丨为四姓三国之间四姓盛焉】駞李【张鷟朝野佥载后魏孝文帝定四姓陇西李氏大姓恐不入星夜乘明駞倍程至洛时四姓已定讫故至今人谓之丨丨焉】黄犊子韦【张鷟朝野佥载隋开皇中京兆韦衮冇奴曰桃符每征讨将行有胆力衮至左卫中郎以桃符久从驱使乃放从良桃符家冇黄犊宰而献之因问衮乞姓衮曰止从我姓为韦氏符叩头曰不敢与郎君同姓衮曰汝但从之此有深意故至今为丨丨丨丨】称陇西李稹而不衔【李肇国史补李稹酒泉公义琰侄孙门户第一而有清名常以爵位不如族望官至司封郎中懐州刺史与人书札惟丨丨丨丨丨丨丨丨】冈头卢泽底李土门崔【李肇国史补四姓惟郑氏不离荥阳有丨丨丨丨丨丨丨丨丨皆为鼎甲太原王氏亦四姓之匹而世呼为钑镂王家喻银质而金饰也】钑镂王家【见上】天下一家【李肇国史补杨氏自杨震号为闗西孔子扵潼亭至今七百年子孙犹在阌乡故宅丨丨丨丨而已】修竹杨家【孙光宪北梦琐言唐相国杨収江州人祖为夲州都押衙父惟直兰溪县主簿生四子发假収严皆登进士第収即大拜发以下皆至丞郎发以春为义其房子以视以乘为名假以夏为义其房子以为名収以秋为义其房子以钜鏻镳鉴为名严以冬为义其房子以注渉洞为名尽有文学登髙第号曰丨丨丨丨与静恭诸杨比于华盛】欲一见卿家谱【邵伯温闻见前录刘煜为龙图阁直学士权开封府明肃太后朝独召对后曰知卿名族十数世丨丨丨丨丨丨恐与吾同宗也煜曰不敢后数问之度不可免因陛对为风仆而出】不在五之中【马永卿嬾真子杜氏凡五房一京兆杜氏二杜陵杜氏三襄阳杜氏四洹水杜氏五濮阳杜氏而杜甫一派丨丨丨丨丨丨岂以其仕宦不逹而诸杜不通谱系乎何家谱之见遗也】宰相郎君状元先辈【王辟之渑水燕谈录苏徳祥汉相禹珪之子建隆四年进士第一人登第初还乡里太守置宴以庆之作乐伶人致语曰昔年随侍尝为丨丨丨丨今日登科又是丨丨丨丨】百年家凤阙【陆游老学庵笔记晁氏世居都下昭徳坊其家以元祐党人及元符上书籍记不许入国门者数人以道其一也尝扵郑洛道中遇降羌作诗云沙场尺棰致羌浑玉陛俱承雨露恩自笑丨丨丨丨丨一生肠断国西门】身为宰相再见子入政府【王明清挥尘前录国朝丨丨丨丨夀考康寜丨丨其丨丨丨丨者惟曾宣靖一人而已】父子四上銮坡弟兄三陪凤阁【张世南游宦纪闻陈文忠公尧叟字唐夫端拱二年状元及第文惠公尧佐字希元端拱二年举进士第十六人康肃公尧咨字嘉谋咸平三年状元及第三人皆秦国公省华之子也方仲弟希元登第之明年赐绯与父省华同日改秘书丞故唐夫冇启事云蟾桂骊珠连嵗有弟兄之羙鱼章象简同时聨父子之荣吾乡三洪皆忠宣公皓之子也兄弟连中词科绍兴十三年忠宣以徽猷学士直翰苑绍兴二十九年其仲子文安公遵始入西省隆兴二年文惠公适继之乾道二年文敏公迈又继之相距首尾二十二年故景卢冇谢表云丨丨相承丨丨丨丨之直丨丨在望丨丨丨丨之游二事实为夲朝儒林荣观之盛】






　　御定子史精华巻九十八
&lt;子部,类书类,御定子史精华&gt;
　　钦定四库全书
　　御定子史精华卷九十九
　　人事部
　　风俗
　　圣人化世其解在水【管子夫齐之水道躁而复故其民贪麤而好勇楚之水淖弱而清故其民轻果而贼越之水浊重而洎故其民愚疾而垢秦之水泔最而稽滞而杂故其民贪戾罔而好事齐晋之水枯旱而运滞而杂故其民谄防葆诈巧佞而好利燕之水萃下而弱沉滞而杂故其民愚戆而好贞轻疾而易死宋之水轻劲而清故其民闲易而好正是以丨丨之丨丨也丨丨丨丨】经俗【管子所好恶不违于上所贵贱不逆于令毋上拂之事毋下比之说毋侈泰之养毋逾等之服谨于乡里之行而不逆于本朝之事者国之丨丨也】好迩而训于礼【管子鲁邑之教丨丨丨丨丨丨季友之为人也恭以精博于礼多小信可游于鲁】道正行善若性然【管子明君者闭其门塞其途弇其迹使民无由接于淫非之地是以民之丨丨丨丨也丨丨丨】三不归【管子齐者夷莱之国也一树而百乘息其下者以其不也众鸟居其上丁壮者胡丸操弹居其下终日不归父老拊枝而论终日不归归市亦惰倪终日不归今吾沐涂树之枝日中无尺寸之阴出入者长时行者疾走父老归而治生丁壮者归而薄业彼臣归其丨丨丨此以乡不资也】鲁梁之民俗为绨【管子桓公曰今吾欲下鲁梁何行而可管子对曰丨丨丨丨丨丨丨公服绨令左右服之民从而服之公因令齐勿敢为必仰于鲁梁则是鲁梁释其农事而作绨】
　　【矣桓公曰诺即为服于泰山之阳十日而服之管子告鲁梁之贾人曰子为我致绨千匹赐子金三百斤什至而金三千斤则是鲁梁不赋于民财用足也鲁梁之君闻之则教其民为绨十三月而管子令人之鲁梁鲁梁郭中之民道路扬尘十步不相见絏繑而踵相随车毂□骑连伍而行】敎民为绨【见上】危傅以利【管子衞国之教丨丨丨丨公子开方之为人也慧以给不能久而乐始可游于衞注谓其教既高危且相傅以利谓以利成俗】民至老死不相往来【老子小国寡民使有什伯人之器而不用使民重死而不远徙虽有舟轝无所乘之虽有甲兵无所陈之使民复结绳而用之甘其食美其味安其居乐其俗邻国相望鸡狗之声相闻丨丨丨丨丨丨丨丨】随国政之方圆【亢仓子政烦苛则人奸伪政省一则人醇朴夫人俗丨丨丨丨丨丨犹蠖屈之于叶也食黄则身黄食苍则身苍】一意同欲【晏子四海之内社稷之中粒食之民丨丨丨丨】百里异习千里殊俗【晏子古者丨丨而丨丨丨丨而丨丨故明王修道一民同俗】毂击相犯【晏子齐人甚好丨丨丨丨以为乐禁之不止晏子患之廼为新车良马出与人相犯也曰毂击者不祥臣其祭祀不顺居处不敬乎下车而弃去之然后国人乃不为】妇人而丈夫饰【晏子灵公好丨丨丨丨丨丨者国人尽服之公使吏禁之曰女子而男子餙者裂其衣断其带裂衣断带相望而不止晏子见公问曰寡人使吏禁女子而男子餙裂断其衣带相望而不止者何也晏子对曰君使服之于内而禁之于外犹悬牛首于门而卖马肉于内也公何以不使内不服则外莫敢为也公曰善使内勿服逾月而国莫之服】澹泊恬愉【子华子太古之时丨丨丨丨鹿聚而麕居其知徐徐其乐于子】鹿聚麕居【见上】楚越禨【列子丨人丨而丨人丨】十姓百名【庄子少知问于太公调曰何谓邱里之言太公调曰邱里者合丨丨丨丨而以为风俗也】五素不得一紫【韩非子齐桓公好服紫一国尽服紫当是时也丨丨丨丨丨丨】长缨甚贵【韩非子邹君服丨丨左右皆服长缨丨丨邹君患之问左右左右曰君好服百姓亦多服是以贵君因先自断其缨而出国中皆不服长缨】越人安越楚人安楚【荀子譬之丨丨丨丨丨丨丨丨君子安雅是非知能材性然也是注错习俗之节异也】其服不挑【荀子入境观其风俗其百姓朴其声乐不流污丨丨丨丨甚畏有司而顺古之民也】裸入衣出【吕氏春秋禹之裸国丨丨丨丨因也】陆事寡水事众【淮南子九疑之南丨丨丨而丨丨丨于是民人被髪文身以像鳞虫短绻不袴以便渉游短袂攘巻以便刺舟因之也雁门之北狄不谷食贱长贵壮俗尚气力人不弛弓马不解勒便之也】人不弛弓马不解勒【见上】被天和食地德【淮南子含哺而游鼓腹而熙交丨丨丨丨于丨丨不以曲故是非相尤茫茫沉沉是谓大治】弹骨啮臂【淮南子故胡人丨丨越人丨丨中国歃血也所由各异其于信一也】髽首括领冠笄劗鬋【淮南子三苗丨丨羗人丨丨中国丨丨越人丨丨其于服一也注髽音挝以枲束发括结鬋断也】周士肆秦士拘【扬子丨之丨也丨丨之丨也丨】百夫决拾【国语夫一人善射丨丨丨丨】陆人居陆水人居水【国语员闻之丨丨丨丨丨丨丨丨夫上党之国我攻而胜之吾不能居其地不能乘其车夫越国吾攻而胜之吾能居其地吾能乘其舟】吹竽鼓瑟击筑弹琴【战国策临淄甚富而实其民无不丨丨丨丨丨丨丨丨鬭鸡走犬六博蹹鞠者临淄之途车毂击人肩摩连衽成帏举袂成幕挥汗成雨家敦而富志高而扬】鬬鸡走犬六博蹹鞠【见上】家敦而富志高而扬【见上】不蔽人之善不言人之恶【战国策江乙为魏使于楚谓楚王曰臣入境闻楚之俗丨丨丨丨丨丨丨丨丨丨诚有之乎王曰诚有之】穷乡多异【战国策穷乡多异曲学多辨注异异俗】鸣鸡吠狗烟火万里【史记律书孝文即位百姓无内外之繇得息肩于田亩天下殷富粟至十余钱丨丨丨丨丨丨丨丨可谓和乐者乎】自年六七十翁游敖嬉戏如小儿状【史记律书文帝时会天下新去汤火人民乐业因其欲然能不扰乱故百姓遂安丨丨丨丨丨丨亦未尝至市井丨丨丨丨丨丨丨丨孔子所称有德君子者耶】居官者以为姓号【史记平准书汉兴七十余年之间国家无事非遇水旱之灾民则人给家足都鄙廪庾皆满而府库余货财京师之钱累巨万贯朽而不可校太仓之粟陈陈相因充溢露积于外至腐败不可食众庶街巷有马阡陌之间成羣而乘字牝者傧而不得聚会守闾阎者食梁肉为吏者长子孙丨丨丨丨丨丨丨故人人自爱而重犯法先行义而后绌耻辱焉】洙泗之间龂龂如【史记鲁周公世家甚矣鲁道之衰也丨丨丨丨丨丨丨也注徐广曰汉书地理志云鲁滨洙泗之间其民渉渡幼者扶老者而代其任俗既薄长老不自安与幼者相让故曰龂龂如】轻心【史记三王世家大江之南五湖之间其人丨丨扬州保疆三代要服不及以政】庳车【史记循吏传楚民俗好丨丨】门不夜关道不拾遗【史记循吏传子产为相一年竖子不戏狎斑白不提挈僮子不犁畔二年市不豫贾三年丨丨丨丨丨丨丨丨四年田器不归五年士无尺籍丧期不令而治】越人相攻固其俗然【史记汲黯传黯为谒者东越相攻上使黯往视之不至至吴而还报曰丨丨丨丨丨丨丨丨不足以辱天子之使】齐鲁于文学其天性【史记儒林传夫丨丨之间丨丨丨自古以来丨丨丨也】仰机利而食【史记货殖传中山地薄人众犹有沙邱纣淫地余民民俗懁急丨丨丨丨丨丈夫相聚游戏悲歌忼慨起则相随椎剽休则掘冡作巧奸冶多美物为倡优女子则鼓鸣瑟跕屣游媚贵富入后宫徧诸侯】淫地【见上】游媚贵富【见上】雕捍少虑【史记货殖传夫燕亦勃碣之间一都会也南通齐赵东北边胡上谷至辽东地踔远人民希数被寇大与赵代俗相类而民丨丨丨丨】中具五民【史记货殖传临淄亦海岱之间一都会也其俗寛缓濶逹而足智好议论地重难动揺怯于众鬬勇于持刺故多刼人者大国之风也其丨丨丨丨而邹鲁滨洙泗犹有周公遗风俗好儒备于礼故其民龊龊颇有桑麻之业无林泽之饶地小人众俭啬畏罪远邪及其衰好贾趋利甚于周人】饭稻羮鱼果陏蠃蛤【史记货殖传楚越之地地广人稀丨丨丨丨或火耕而水耨丨丨丨丨不待贾而足注正义曰果陏犹揺叠包裹也】驩欣交通【汉书高后纪上有驩心以使百姓百姓欣然以事其上丨丨丨丨而天下治】以船为家【汉书五行志吴地丨丨丨丨以鱼为食】系水土之风气随君上之情欲【汉书地理志凡民函五常之性而其刚柔缓急音声不同丨丨丨丨丨丨故谓之风好恶取舍动静亡常丨丨丨丨丨丨故谓之俗】乡党慕循其迹【汉书地理志景武间文翁为蜀守敎民读书法令未能笃信道德反以好文刺讥贵慕权势及司马相如游宦京师诸侯以文辞显于世丨丨丨丨丨丨后有王褒严遵扬雄之徒文章冠天下繇文翁倡其敎相如为之师故孔子曰有敎无类】賔养勇士民化为俗【汉书地理志初太子丹丨丨丨丨不爱后宫美女丨丨防丨丨至今犹然宾客相过以妇侍宿嫁取之夕男女无别反以为荣后稍颇止然终未改】饮食以笾豆【汉书地理志殷道衰箕子去之朝鲜敎其民以礼义田蚕织作是以其民终不相盗无门户之闭妇人贞信不淫辟其田民丨丨丨丨丨都邑颇放效吏及内郡贾人往往以杯器食】冠带衣履天下【汉书地理志桓公用管仲设轻重以富国合诸侯成霸功身在陪臣而取三归故其俗弥侈织作氷纨绮绣纯丽之物号为丨丨丨丨丨丨】好学犹愈它俗【汉书地理志今去圣久远周公遗化销微孔氏庠序衰壤地陿民众颇有桑麻之业亡林泽之饶俗俭啬爱财趋商贾好訾毁多巧伪丧祭之礼文备实寡然其丨丨丨丨于丨丨汉兴以来鲁东海多至卿相】鲁东海多至卿相【见上】上气力【汉书地理志衞地有桑间濮上之阻男女亦亟聚会声色生焉故俗称郑衞之音周末有子路夏育民人慕之故其俗刚武丨丨丨】出分出赘【汉书贾谊传秦人家富子壮则丨丨家贫子壮则丨丨借父耰鉏虑有德色母取箕箒立而谇语抱哺其子与公并倨妇姑不相说则反唇而相稽】德色谇语【见上】齐部舒缓养名【汉书朱博传迁琅琊太守丨丨丨丨丨丨博新视事右曹掾史皆移病卧博问其故对言惶恐故事二千石新到輙遣吏存问致意廼敢起就职博奋髯抵几曰观齐儿欲以此为俗邪廼召见诸曹史书佐及县大吏选视其可用者出敎置之皆斥罢诸病吏白巾走出府门郡中大惊】十月享会【后汉书郅恽传汝南旧俗丨丨丨丨百里内县皆赍牛酒到府防饮】不禁火民安作【后汉书廉范传建初中迁蜀郡太守其俗尚文辩好相持短长范每厉以淳厚不受偷薄之说成都民物丰盛邑宇逼侧旧制禁民夜作以防火灾而更相隠蔽烧者日属范乃毁削先令但严使储水而已百姓为便乃歌之曰廉叔度来何暮丨丨丨丨丨丨平生无襦今五袴】道路但闻诵声【后汉书张覇传永元中为会稽太守表用郡人处士顾奉公孙松等奉后为颍川太守松为司校尉并有名称其余有业行者皆见擢用郡中争厉志节习经者以千数丨丨丨丨丨丨】以牛祭神【后汉书第五伦传会稽俗多淫祀好卜筮民常丨丨丨丨百姓财产以之困匮其自食牛肉而不以荐祀者发病且死先为牛鸣前后郡将莫敢禁伦到官移书属县晓吿百姓其巫祝有依托鬼神诈怖愚民皆案论之有妄屠牛者吏輙行罚民初颇恐惧或祝诅妄言伦案之愈急后遂断絶百姓以安】二山公妪【后汉书宋均传逡遒县有唐后丨丨民共祠之众巫遂取百姓男女一以为丨丨岁岁改易既而不敢嫁娶前后守令莫敢禁均乃下书曰自今以后为山娶者皆娶巫家勿扰良民于是遂絶】见吏衣草而出【后汉书崔寔传五原土宜麻枲而俗不知织绩民冬月无衣积细草而卧其中丨丨则丨丨丨丨寔至官斥买储峙为作纺绩织絍綀缊之具以敎之民得以免寒】龙忌【后汉书周举传太原一郡旧俗以介子推焚骸有丨丨之禁至其亡月咸言神灵不乐举火由是士民每冬中輙一月寒食莫敢烟防老小不堪岁多死者举既到州乃作吊书以置子推之庙言盛冬去火残损民命非贤者之意以宣示愚民使还温食于是众惑稍解风俗颇革】寒食温食【见上】俗多妖忌【后汉书张奂传复拜武威太守平均徭赋率励散败常为诸郡最河西由是而全其丨丨丨丨凡二月五月子产及与父母同月生者悉杀之奂示以义方严加赏罚风俗遂改】汝南月旦【后汉书许劭传初劭与靖俱有高名好共覈论乡党人物每月輙更其品题故丨丨俗有丨丨评焉】射猎为业【后汉书任延传九眞俗以丨丨丨丨不知牛耕民常吿籴交阯每致困乏延乃令铸作田器敎之垦辟田畴岁岁开广百姓充给】白首不入市井【后汉书刘宠传拜会稽太守山民愿朴乃有丨丨丨丨丨丨者颇为官吏所扰宠简除烦苛禁察非法郡中大化征为将作大匠山阴县有五六老叟尨眉皓首自若邪山谷间出人赍百钱以送宠宠劳之曰父老何自苦对曰山谷鄙生未尝识郡朝它守时吏发求民间至夜不絶或狗吠竟夕民不得安自明府下车以来狗不夜吠民不见吏年老遭値圣明今闻当见弃去故自扶奉送宠曰吾政何能及公言耶勤苦父老为人选一大钱受之】浴佛设酒饭【吴志刘繇传陶谦使笮融督广陵彭城漕运遂大起浮图祠令界内及旁郡人有好佛者听受道复其他役由此远近前后至者五千余人户每丨丨多丨丨丨布席于路经数十里】豪侈相高【晋书王导传自魏氏以来迄于太康之际公卿世族丨丨丨丨】家画老庄象【晋书嵇含传戸咏恬旷之辞丨丨丨丨之丨】崇饰华竞祖述虚元【晋书儒林传序有晋始自中朝迄于江左莫不丨丨丨丨丨丨丨丨摈阙里之典经习正始之余论指礼法为流俗目纵诞以清高遂使宪章废弛名敎頺毁】事佛者十室而九【晋书姚兴载记兴既托意于佛道公卿以下莫不钦附沙门自远而至者五千余人起浮图于永贵里立波若台于中宫沙门坐禅者恒有千数州郡化之丨丨丨丨丨丨丨矣】人胥祓除国子水嬉【宋书礼志汉书八月祓于覇上刘桢鲁都赋素秋二七天汉指隅丨丨丨丨丨丨丨丨又是用七月十四日也自魏以后但用三日不以已也】挟琴容饰赴曲和作【宋书礼志双剑之节崇而飞白之俗成丨丨之丨丨而丨丨之丨丨君子之德风小人之德草寔在所以感之而已】北土重同姓【宋书王懿传丨丨丨丨丨谓之骨肉有远来相投者莫不竭力营赡若不至者以为不义不为乡里所容】呉音不变【宋书顾琛传宋世江东达者会稽孔季恭季恭子灵符吴兴邱渊之及琛丨丨丨丨】土气彊犷【齐书州郡志刘毅复鎭姑熟上表曰忝任此州地不为旷西界荒余密迩寇虏北垂萧条丨丨丨丨民不识义惟战是习】出骑射【齐书张敬儿传南阳新野风俗丨丨丨而敬儿尤多膂力】歌声舞节袨服华妆【齐书良政传序永明之世十许年中百姓无鸡鸣犬吠之警都邑之盛士女富逸丨丨丨丨丨丨丨丨桃花绿水之间秋月春风之下葢以百数】文学笺啓往往可观冠带风流亦为不少【魏书邢峦传巴西南郑相离一千四百去州迢递恒多生动昔在南之日以其统绾势难故增立巴州鎭静夷獠梁州借利因而表罢彼土民望严蒲何杨非唯五三族落虽在山居而多有豪右丨丨丨丨丨丨丨丨丨丨丨丨丨丨丨丨但以去州既远不能仕进至于州纲无由厠迹巴境民豪便是无梁州之分是以郁怏多生动静比建议之始严元思自号巴州刺史克城以来仍使行事巴西广袤一千户余四万若彼立州鎭摄华獠则大帖民情从垫江以还不复劳征自为国有】盛饰子女以招游客【魏书僭晋司马叡传春秋时为吴越之地吴越僭号称王僻远一隅不闻华土楚申公巫臣窃妻以奔敎其军阵然后乃知战伐由是晚与中国交通俗气轻急不识礼敎丨丨丨丨丨丨丨丨此其土风也】仕宦之乡陶染成俗【隋书高祖纪开皇七年冬十月癸亥幸蒲州景寅宴父老上极懽曰此间人物衣服鲜丽容止闲雅良由丨丨丨丨丨丨丨丨也】闲田兴让相稽反唇【隋书地理志化于姬德则丨丨而丨丨习于嬴敝则丨丨而丨丨斯岂土壤之殊乎亦政敎之移人也】蓬室柴门食必兼肉【隋书地理志汉中之人质朴无文不甚趋利性嗜口腹多事田渔虽丨丨丨丨丨丨丨丨】五月五日为鬭力之戏【隋书地理志京口东通吴会南接江湖西连都邑亦一都会也其人本并习战号为天下精兵俗以丨丨丨丨丨丨丨丨丨各料彊弱相敌事类讲武】一年蚕四五熟【隋书地理志豫章之俗颇同吴中少争讼而尚歌舞丨丨丨丨丨丨勤于纺绩亦有夜浣纱而旦成布者俗呼为鸡鸣布】鸡鸣布【见上】铜鼓钗【隋书地理志南海交趾各一都会也并所处近海多犀象瑇瑁珠玑竒异珍玮故商贾至者多取富焉其人性并轻悍易兴逆节椎结箕踞乃其旧风其俚人则质直尚信诸蛮则勇敢自立皆重贿轻死惟富为雄巢居崖处尽力农事刻木以为符契言誓则至死不改父子别业父贫乃有质身于子诸獠皆然并铸铜为大鼓初成悬于庭中置酒以招同类来者有豪富子女则以金银为大钗执以扣鼓竟乃畱遗主人名为丨丨丨俗好相杀多搆讐怨欲相攻则鸣此鼓到者如云有鼓者号为都老羣情推服】竞渡牵钩【隋书地理志屈原以五月望日赴汨罗土人追至洞庭不见湖大船小莫得济者乃歌曰何由得渡湖因而鼓櫂争归竞会亭上习以相传为丨丨之戏其迅檝齐驰櫂歌乱响喧振水陆观者如云诸郡率然而南郡襄阳尤甚二郡又有丨丨之戏云从讲武所出楚将伐吴以为敎战流迁不改习以相传钩初发动皆有鼓节羣躁歌谣振惊远近俗云以此厌胜用致丰穰其事亦传于他郡】好食榆叶【北史魏高凉王孤传先是河南人常笑河北人丨丨丨丨故齐人号之为榆贼】以刀尺相问遗【旧唐书德宗纪乙卯诏四序嘉辰历代增置汉崇上已晋纪重阳或说禳除虽因旧俗与众共乐咸合当时朕以春方发生候及仲月勾萌毕达天地和同俾其昭苏宜助畅茂自今宜以二月一日为中和节以代正月晦日备三令节数内外官司休假一日宰臣李泌请中和节日令百官进农书司农献穜稑之种王公戚里上春服士庶丨丨丨丨丨丨村社作中和之酒祭勾芒以祈年谷从之】畏鬼恶疾【旧唐书高士廉传转益州大都督府长史蜀土俗薄丨丨丨丨父母病有危殆者多不亲扶侍杖头挂食遥以哺之士廉随方训诱风俗顿改】竹茅为屋【旧唐书宋璟传广州旧俗皆以丨丨丨丨屡有火灾璟敎人烧瓦改造店肆自是无复延烧之患人皆怀惠立颂以纪其政】家有鹤膝戸有犀渠【旧唐书郑惟忠传时议请禁岭南酋领家畜兵器惟忠曰夫为政不可革以习俗且呉都赋云丨丨丨丨丨丨丨丨如或禁之岂无惊扰邪遂寝】黄阬【唐书宗室暠传四迁至黄门侍郎检校太原以北诸军节度使太原俗为浮屠法者死不葬以尸弃郊饲鸟兽号其地曰丨丨有狗数百头习食胔颇为人患吏不敢禁暠至遣捕羣狗杀之申厉禁条约不再犯遂革其风】卖昏【唐书高士廉传初太宗尝以山东士人尚阀阅后虽衰子孙犹负世望嫁娶必多取赀故人谓之丨丨】以纸寓钱【唐书王璵传汉以来葬防皆有瘗钱后世里俗稍丨丨丨丨为鬼事至是璵乃用之】献生子【唐书李泌传泌请以二月朔为中和节民间以青囊盛百谷果种相问遗号为丨丨丨百官进农书以示务本】山棚【唐书吕元膺传东畿西南通邓虢川谷旷深多麋鹿人业射猎而不事农迁徙无常皆趫悍善鬬号曰丨丨】出孝【唐书韦梃传既葬隣伍会集相与酣醉名曰丨丨】山东人质江左人文关中人雄代北人武【唐书柳冲传丨丨之丨丨故尚婚娅其信可与也丨丨之丨丨故尚人物其智可与也丨丨之丨丨故尚冠冕其达可与也丨丨之丨丨故尚贵戚其泰可与也】粳沃以蜜粟沃以酪【五代史四夷附录于阗其食丨丨丨丨丨丨丨丨】强忮【宋史地理志河北人性质厚少文多专经术大率气勇尚义号为丨丨土平而近边习于战鬭】踏青药市【宋史地理志川陜四路地狭而腴民勤耕作无寸土之旷岁三四收其所获多为遨游之费丨丨丨丨之集尤盛焉】逐邪【宋史外国传其风俗正月一日牵象周行所居然后驱逐出郭谓之丨丨四月有游船之戏】游船戏【见上】薰天【辽史礼志人日俗煎饼食于庭中谓之薰天】刻木为兎分朋马射【辽史礼志三月三日为上巳国俗丨丨丨丨丨丨走丨丨之先中者胜负朋下马列跪进酒胜朋马上饮之】以船为车以楫为马【越絶书夫越性脆而愚水行而山处丨丨丨丨丨丨丨丨往若飘风去则难从锐兵任死越之常性也】日给月单朝歌暮戚【桓宽盐铁论荆扬南有桂林之饶内有江湖之利左陵阳之金右蜀汉之材伐木而树谷燔莱而播粟火耕而水耨地广而饶材然后呰窳偷生好衣甘食生白屋草庐歌谣鼓琴丨丨丨丨丨丨丨丨】家无斗筲鸣琴在室【桓宽盐铁论赵中山带大河纂四通神衢当天下之蹊商贾错于路诸侯交于道然民淫好末侈靡而不务本田畴不修男女矜饰丨丨丨丨丨丨丨丨】衞保散猎倾葢社塲【桓宽盐铁论古者庶人鱼菽之祭春秋修其祖祠士一庙大夫三以时有事于五祀葢无出门之祭今富者祈名岳望山川椎牛击鼓戏倡舞像中者南居当路水上云台屠羊杀狗鼓瑟吹笙贫者鸡豖五方丨丨丨丨丨丨丨丨】朝衣新而暮衣弊【桓谭新论楚之郢都车挂毂民摩肩市路相交号为丨丨丨丨丨丨丨】讳犬讳人【王充论衡今妇人乳子自在其身斋戒之人何故忌之江北乳子不出房室知其无恶也至于犬乳置之宅外此复惑也江北丨丨不讳人江南丨丨不讳犬谣俗防恶各不同也】膒膢【应劭风俗通山居谷汲者丨丨而买水楚俗常以十二月祭饮食也又曰尝新始杀也食新曰膒膢】皇民敦秦民弊山民朴市民玩【荀悦申鉴丨丨丨丨丨丨时也丨丨丨丨丨丨处也】餽岁【周处风土记蜀之风俗晚岁相与餽问谓之丨丨酒食相邀为别岁至除夕达旦不眠谓之守岁】守岁【见上】息日【干宝搜神记江南人九月九日不用作事咸以为丨丨也】无造次辨丽之气【常璩华阳国志俗素朴丨丨丨丨丨丨丨】半楚【常璩华阳国志江州以东滨江山险其人丨丨姿态敦重垫江以西土地平敞精敏轻疾上下殊俗情性不同】荔支熟士大夫共会树下【常璩华阳国志江州县有丨丨园至丨二千石常设厨膳命丨丨丨丨丨丨丨食之】作五百石子【常璩华阳国志汶山郡土地刚卤不宜五谷惟种麦而多氷寒盛夏凝冻不释故夷人冬则避寒入蜀庸赁自食夏则避暑反落岁以为常故蜀人谓之丨丨丨丨丨也】珠娘珠儿【任昉述异记越俗以珠为上宝生女谓之丨丨生男谓之丨丨】单舟采菱叠舸折芰长歌阳春爱深渌水【郦道元水经注博水东南迳谷梁亭南又东迳阳城县散为泽渚渚水濖涨方数里匪直蒲笋是丰寔亦徧饶菱藕至若娈童丱角弱年女子或丨丨丨丨或丨丨丨丨丨丨丨丨丨丨丨丨掇拾者不言疲谣咏者自相和于是行李过瞩亦有慰于羁望矣世谓之为阳城淀也】敦憃【郦道元水经注陈畱风俗传曰大棘乡故安平县也士人丨丨易以统御】辛壬癸甲为嫁娶日【郦道元水经注吕氏春秋曰禹娶涂山氏女不以私害公自辛至甲四日复往治水故江淮之俗以丨丨丨丨丨丨丨丨也】开北户以向日【郦道元水经注区粟建八尺表日影度南八寸自此影以南在日之南故以名郡望北辰星落在天际日在北故丨丨丨丨丨丨此其大较也】鸟兽驯良不知畏弓寡妇孤居散发至老【郦道元水经注林邑记曰松原以西丨丨丨丨丨丨丨丨丨丨丨丨丨丨丨丨南移之岭崪不逾仞仓庚怀春于其北翡翠熙景乎其南虽嘤讙接响城隔殊非独歩难游俗姓涂分故也】怀甎【杨之洛阳伽蓝记太傅李延实者庄帝舅也永安年中除青州刺史临去奉辞帝谓实曰丨丨之俗世号难治舅宜好用心副朝廷所委实对曰臣年廹桑榆气同朝露人间稍远日近松邱臣已久乞闲退陛下渭阳兴念宠及老臣使夜行罪人裁锦万里谨奉明勅不敢失坠时黄门侍郎杨寛在帝侧不晓怀甎之义私问舍人温子升子升曰闻之尊兄彭城王作青州刺史问其賔客从至青州云齐土之民风俗浅薄虚论高谈专在营利太守初欲入境皆怀甎叩首以美其意及其代下还家以甎击之言其向背速于反掌是以京师谣语曰狱中无系囚舍内无青州假令家道恶腹中不怀愁怀甎之义起在于此也】鬬鸡卵【杜台卿玉烛寳典寒食城市多丨丨丨之戏出古之豪家食称画卵今代犹染蓝茜加雕镂递相饷遗】弄假鸡【陈鸿祖东城老父传诸王世家外戚家贵主家侯家倾帑破产市鸡以偿鸡直都中男女以弄鸡为事贫者丨丨丨】鍼敲氷线解茶【李石续博物志北人以丨丨丨南人以丨丨丨】扇天卜【李石续博物志山东风俗正月取五姓女年十余岁共卧一榻覆之以衾以箕扇之良乆如梦寐或欲刺文绣事笔砚理管俄顷乃寤谓之丨丨丨以乞巧】青庐【叚成式酉阳杂爼北朝婚礼青布幔为屋在门内外谓丨丨于此交拜迎妇夫家领百余人或十数人随其奢俭挟车俱呼新妇子催出来至新妇登车乃止壻拜阁日妇家亲賔妇女毕集各以杖打聓为戏乐至有大委顿者】妇上车聓骑而环车三匝【叚成式酉阳杂爼近代婚礼当迎妇以粟三升塡臼席一枚以覆井枲三斤以塞牕箭三只置户上丨丨丨丨丨丨丨丨丨丨女嫁之明日其家作黍臛女将上车以蔽膝覆面妇入门舅姑以下悉从便门出更从门入言当躝新妇迹又妇入门先拜猪樴及灶娶妇夫妇并拜或共结镜纽又娶妇之家弄新妇腊月娶妇不见姑】蔽膝覆面【见上】躝新妇迹【见上】为梨花洗妆【冯贽云仙杂记洛阳梨花时人多携酒其下以丨丨丨丨丨】传座【冯贽云仙杂记长安风俗元日以后递饮食相邀号丨丨】醉司命【辇下岁时记都人至年夜请僧道看经备酒果送神帖灶马于灶上以酒糟抹于灶门之上谓之丨丨丨夜于灶里防灯谓之照虚耗】以所生男女小名呼其父母【吴处厚青箱杂记岭南风俗相呼不以行第惟丨各人丨丨丨丨丨丨丨丨丨丨】不事形势【邵伯温闻见前录洛中风俗尚名教虽公卿家丨敢丨丨丨人随贫富自乐于货利不急也】爱栝敬松【邵博闻见后录松栢枞杉桧栝皆美木洛阳独爱栝而敬松】纳雷鼓车【曾应龙闲窓括异志雷州西有雷公庙百姓岁丨丨丨丨人有以黄鱼与彘肉同食立遭雷震每大雷人多于野中掘得防石号雷公墨光莹如漆】称尊老者为波【范成大吴船录壬寅食后发嘉州仅行二十里至王波渡宿蜀中丨丨丨丨丨丨祖及外祖皆曰波又曰有所谓天波日波月波雷波者皆尊之之称此王波葢王老或王翁也】天波日波月波雷波【见上】打耗【程大昌演繁露湖州土俗岁十二月人家多设鼓而乱挝之至来年正月半乃止问其所本无能知者但相传云此名丨丨打耗云者言惊去鬼祟也】盂兰盆【陆游老学庵笔记故都残暑不过七月中句俗以望日具素馔享先织竹作盆盎状贮纸钱承以一竹焚之视盆倒所向以占气候谓向北则冬寒向南则冬温向东西则温寒得中谓之丨丨丨】为妇家承门户【范致明岳阳风土记湖湘之民生男往往多作赘生女反招壻舍居然男子丨其丨丨丨丨丨不惮劳苦无复怨悔俗之移人有如此者】













　　御定子史精华卷九十九
　　钦定四库全书
　　御定子史精华卷一百
　　人事部四
　　名誉
　　光名满天下【管子四邻宾客入者说出者誉丨丨丨丨丨】无翼而飞【管子丨丨丨丨者声也】訾讏【管子毁訾贤者之谓訾推誉不肖者之谓讏丨丨之人得用则人主之明蔽而毁誉之言起】毁外毁内誉外誉内【晏子景公使晏子为东阿宰三年毁闻于国景公不悦召而免之晏子对曰婴知婴之过矣请复治阿三年而誉必闻于国景公不忍复使治阿三年而誉闻于国景公悦召而赏之景公问其故对曰昔者婴之治阿也筑蹊径急门闾之政而淫民恶之举俭力孝悌罚偷窳而惰民恶之决狱不避贵强恶之左右所求法则予非法则否而左右恶之事贵人体不过礼而贵人恶之是以三邪丨乎丨二防丨乎丨三年而毁闻乎君也今臣谨更之不筑蹊径而缓门闾之政而淫民悦不举俭力孝悌不罚偷窳而惰民悦决狱阿贵强而贵强悦左右所求言诺而左右悦事贵人体过礼而贵人悦是三邪丨乎丨二防丨乎丨三年而誉闻于君也昔者婴之所以当诛者宜赏今所以当赏者宜诛是故不敢受】名不徒生誉不自长【墨子丨丨丨丨而丨丨丨丨功成名遂名誉不可虚假反之身者也】简成巧立【墨子名不可丨而丨也誉不可丨而丨也】光誉令问【墨子丨丨丨丨先人发之】名当则生于实【鬼谷子循名而为实安而完名实相生反相为情故曰丨丨丨丨丨丨实生于理理生于名实】
　　【之德德生于和和生于当有主名】奸鼠【商子任誉丨之丨也】偏肥【列子口所丨丨晋国黜之】宿名【庄子枯槁之士宿名】溢美溢恶【庄子夫两喜必多丨丨之言两怒必多丨丨之言凡溢之类妄妄则其信之也莫莫则传言者殃故法言曰传其常情无传其溢言则几乎全】爼豆于贤人之间【庄子今以畏垒之细民而窃窃焉欲丨丨予丨丨丨丨丨我其杓之人邪】杓人【见上】行异相非道异相戾【鹖冠子口者所以抒心诚意也或不能俞受究晓扬其所谓或过其实故丨丨者丨丨丨丨者丨丨】清之俞浊【荀子博而穷者訾也丨丨而丨丨者口也】功名著槃盂铭篆着壶鉴【吕氏春秋夫欲定一世安黔首之命丨丨丨乎丨丨丨丨丨乎丨丨其势不厌尊其实不厌多】叶语【淮南子是以明照四海名施后世达略天地察分秋毫称誉丨丨至今不休注叶世也称誉世传相语至今不止】德名为几【扬子或曰君子病没世而无名盍势诸名卿可几也曰君子丨丨丨丨注光曰君子所冀者德成而名显耳】饿显【扬子或问柳下惠非朝隐者与曰君子谓之不恭古者高丨丨下禄隐注饿显谓夷齐饿于首阳之下民到于今称之】修毫可以寄姓字【抱朴子夫仕也者欲以为名邪则丨丨丨丨丨丨丨何假乎良史何须乎馋鼎哉】先形生影【抱朴子体曲者忌绳墨之容夜裸者憎明烛之来是以高誉美行抑而不扬虚搆之谤丨丨丨丨】力则任鄙智则樗里【史记樗里子传秦人谚曰丨丨丨丨丨丨丨丨】名冠诸侯【史记信陵君传太史公曰吾过大梁之墟求问其所谓夷门夷门者城之东门也天下诸公子亦有喜士者矣然信陵君之接岩穴隐者不耻下交有以也丨丨丨丨不虚耳高祖每过之而令民奉祠不絶也】名重太山【史记廉颇蔺相如列传太史公曰知死必勇非死者难也处死者难方蔺相如引璧睨柱及叱秦王左右势不过诛然士或怯懦而不敢发相如一奋其气威信敌国退而让颇丨丨丨丨其处智勇可谓兼之矣】两人魏之名士【史记张耳陈余列传秦灭魏数岁已闻此丨丨丨丨丨丨也购求有得张耳千金陈余五百金】得黄金百斤不如得季布一诺【史记季布传楚人曹邱生辩士数招权顾金钱事贵人赵同等与窦长君善季布闻之寄书谏窦长君曰吾闻曹邱生非长者勿与通及曹邱生归欲得书诣季布窦长君曰季将军不说足下足下无往固请书遂行使人先发书季布果大怒待曹邱曹邱至即揖季布曰楚人谚曰丨丨丨丨丨丨丨丨丨丨丨丨足下何以得此声于梁楚间哉且仆楚人足下亦楚人也仆游扬足下之名于天下顾不重邪何足下距仆之深也季布乃大悦引入畱数月为上客厚送之季布名所以益闻者曹邱扬之也季布弟季心气葢关中遇人恭谨为任侠方数千里士皆争为之死尝杀人亡之吴从袁丝匿长事袁丝弟畜灌夫籍福之徒尝为中司马中尉郅都不敢不加礼少年多时时窃籍其名以行当是时季心以勇布以诺着闻关中】季心以勇布以诺着闻关中【见上】誉之不容口【史记袁盎传袁盎虽家居景帝时时使人问筹策梁王欲求为嗣袁盎进说其后语塞梁王以此怨盎曾使人刺盎刺者至关中问袁盎诸君丨丨皆丨丨丨乃见袁盎曰臣受梁王金来刺君君长者不忍刺君然后刺君者十余曹备之】千里不赍粮【史记郑庄传使视决河请治行五日上曰吾闻郑庄行丨丨丨丨丨请治行者何也】图画麒麟阁【汉书苏武传上思股肱之美乃丨丨其人于丨丨丨法其形貌署其官爵姓名惟霍光不名曰大司马大将军博陆侯姓霍氏次曰衞将军富平侯张安世次曰车骑将军龙頟侯韩增次曰后将军营平侯赵充国次曰丞相高平侯魏相次曰丞相博阳侯丙吉次曰御史大夫建平侯杜延年次曰宗正阳城侯刘德次曰少府梁邱贺次曰太子太傅萧望之次曰典属国苏武皆有功德知名当世是以表而扬之明着中兴辅佐列于方叔召虎仲山甫焉凡十一人皆有传】小冠杜子夏【汉书杜钦传钦字子夏少好经书家富而目偏盲故不好为吏茂陵杜邺与钦同姓字俱以材能称京师故衣冠谓钦为盲杜子夏以相别钦恶以疾见诋廼为小冠高广财二寸由是京师更谓钦为丨丨丨丨丨而邺为大冠杜子夏云】楚两龚【汉书两龚传两龚皆楚人也胜字君宾舍字君倩二人相友并著名节故谓之丨丨丨】东海萧生【汉书萧望之传地节三年夏京师雨雹望之因是上疏愿赐清闲之晏口陈灾异之意宣帝自在民间闻望之名曰此丨丨丨丨邪下少府宋畸问状无有所讳】通明相【汉书翟方进传方进知能有余兼通文法吏事以儒雅缘饬法律号为丨丨丨天子甚器重之】楼护为帅陈遵为雄原涉为魁【汉书游侠传序成帝时外家王氏宾客为盛而丨丨丨丨及王莽时诸公之间丨丨丨丨闾里之侠丨丨丨丨】争欲揖章【汉书游侠传萭章为京兆尹门下督从至殿中侍中诸侯贵人丨丨丨丨莫与京兆尹言者】子云笔札君卿唇舌【汉书游侠传楼护字君卿与谷永俱为五侯上客长安号曰谷丨丨丨丨楼丨丨丨丨言其见信用也】后进冠【汉书游侠传陈遵字孟公少孤与张竦伯松俱为京兆吏竦博学通达以廉俭自守而遵放纵不拘操行虽异然相敦友哀帝之末俱著名字为丨丨丨并入公府】名声缰鎻【汉书叙传今吾子已贯仁义之羁绊系丨丨之丨丨注师古曰缰如马缰也】齐声【汉书叙传夷惠舛而丨丨注师古曰伯夷不义武王伐殷至于不食而死柳下惠三黜不去恋父母之邦志执乖舛俱有令名】浮英华【汉书叙传丨丨丨湛道德注师古曰英华谓名誉也】声盈塞于天渊【汉书叙传若廼夷抗行于首阳惠降志于辱仕颜耽乐于箪瓢孔终篇于西狩丨丨丨丨丨丨眞吾徒之师表也】白马陈从事【后汉书李宪传宪余党淳于临等聚众数千人屯灊山攻杀安风令扬州牧欧阳歙遣兵不能尅帝议欲讨之庐江人陈众为从事白歙请得喻降临于是乘单车驾白马往说而降之灊山人共生为立祠号丨丨丨丨丨云】刘公一信【后汉书齐武王縯传平林后部攻新野不能下新野宰登城言曰得司徒丨丨丨丨愿先下及伯升兵至即开城门降】来君叔天下信士【后汉书来歙传论世称丨丨丨丨丨丨丨夫专使乎二国之间岂厌诈谋哉而能独以信称者良其诚心在乎使两义俱安而已不私其功也】大树将军【后汉书冯异传异为人谦退不伐行与诸将相逢輙引车避道进止皆有表识军中号为整齐每所止舍诸将并坐论功异常独屏树下军中号曰丨丨丨丨及破邯郸乃更部分诸将各有配军士皆言愿属大树将军光武以此多之】钜下二卿【后汉书马严传严少孤而好击剑习骑射后乃白援从平原杨大伯讲学专心坟典能通春秋左氏因览百家羣言遂交结英贤京师大人咸器异之仕郡督邮援常与计议委以家事弟敦字儒卿亦知名援卒后严乃与敦俱归安陵居钜下三辅称其义行号曰丨丨丨丨】名冠天下当受天下重赏【后汉书卓茂传光武初即位先访求茂茂诣河阳谒见乃下诏曰前密令卓茂束身自修执节淳固诚能为人所不能为夫丨丨丨丨丨丨丨丨丨丨故武王诛纣封比干之墓表商容之闾今以茂为太傅封褒德侯食邑二千户赐几杖车马衣一袭絮五百斤】五经复兴【后汉书鲁丕传元和元年征再迁拜赵相门生就学者常百余人关东号之曰丨丨丨丨鲁叔陵】伏不鬭【后汉书伏湛传初自伏生已后世传经学清静无竞故东州号为丨丨丨云】厥德仁明【后汉书蔡茂传郭贺字乔卿拜荆州刺史引见赏赐恩宠隆异及到官有殊政百姓便之歌曰丨丨丨丨郭乔卿忠正朝廷上下平】白马生且复谏【后汉书张湛传光武临朝或有惰容湛輙陈谏其失常乘白马帝每见湛輙言丨丨丨丨丨丨矣七年以病乞身拜光禄大夫代王丹为太子太傅及郭后废因称疾不朝拜大中大夫居中东门候舍故时人号曰中东门君帝数存问赏赐】中东门君【见上】以明德用【后汉书杜林传光武闻林已还三辅乃征拜侍御史引见问以经书故旧及西州事甚悦之赐车马衣被羣僚知林丨丨丨丨甚尊惮之京师士大夫咸推其博洽】北单于使求见【后汉书承宫传永平中征诣公车驾临辟雍诏宫拜博士迁左中郎将数纳忠言陈政论议切慤朝廷惮其节名播匈奴时丨丨丨遣丨丨得丨宫显宗敇自整餙宫对曰臣状丑不可以示远宜选有威容者帝乃以大鸿胪魏应代之】白衣尚书【后汉书郑均传明年帝东巡过任城乃幸均舍勅赐尚书禄以终其身故时人号为丨丨丨丨】杜母【后汉书杜诗传又修治陂池广拓土田郡内比室殷足时人方于召信臣故南阳为之语曰前有召父后有丨丨】张君为政乐不可支【后汉书张堪传拜渔阳太守捕击奸猾赏罚必信吏民皆乐为用匈奴尝以万骑入渔阳堪率数千骑奔击大破之郡界以静乃于狐奴开稻田八千余顷劝民耕种以致殷富百姓歌曰桑无附枝麦穗两岐丨丨丨丨丨丨丨丨】郑公乡【后汉书郑康成传国相孔融深敬于康成屣履造门吿髙密县为康成特立一乡曰昔齐置士乡越有君子军皆异贤之意也郑君好学实怀明德昔太史公廷尉吴公谒者仆射邓公皆汉之名臣又南山四皓有园公夏黄公潜光隐耀世加其高皆悉称公然则公者仁德之正号不必三事大夫也今郑君乡宜曰丨丨丨昔东海于公仅有一节犹或戒乡人侈其门闾矧廼郑公之德而无四牡之路可广开门衢令容高车号为通德门】通德门【见上】车马塡街徒从无所止【后汉书张楷传楷字公超通严氏春秋古文尚书门徒常百人宾客慕之自父党夙儒偕造门焉丨丨丨丨丨丨丨丨丨黄门及贵戚之家皆起舍巷次以候过客往来之利楷疾其如此輙徙避之】公超市【后汉书张楷传司举茂才除长陵令不至官隐居农山中学者随之所居成市后华阴山南遂有丨丨丨】殿中无双丁孝公【后汉书丁鸿传肃宗诏鸿与广平王羡及诸儒楼望成封桓郁贾逵等论定五经同异于北宫白虎观使五官中郎将魏膺主承制问难侍中淳于恭奏上帝亲称制临决鸿以才高论难最明诸儒称之帝数嗟美焉时人叹曰丨丨丨丨丨丨丨】弃印绶追谒【后汉书赵咨传拜东海相之官道经荥阳令敦煌曹暠咨之故孝廉也迎路谒候咨不为畱暠送至亭次望尘不及谓主簿曰赵君名重今过界不见必为天下笑即丨丨丨丨至东海丨咨毕辞归家其为时人所贵若此】彊直自遂南阳朱季【后汉书朱晖传再迁临淮太守晖好节槩有所拔用皆厉行士其诸报怨以义犯率皆为求其理多得生济其不义之囚即时僵仆吏人畏爱为之歌曰丨丨丨丨丨丨丨丨吏畏其威人懐其惠】天下第一【后汉书胡广传长大随辈入郡为散吏太守法雄之子眞从家来省其父眞颇知人会岁终应举雄勅眞助其求才雄因大会诸吏眞自于牖间密占察之乃指广以白雄遂举孝廉既到京师试以章奏安帝以广为丨丨丨丨】万事不理问伯始天下中庸有胡公【后汉书胡广传性温柔谨素常逊言恭色达练事体明解朝章虽无謇直之风屡有补阙之益故京师谚曰丨丨丨丨丨丨丨丨丨丨丨丨丨丨】比东海于公【后汉书郭躬传父习小杜律太守寇恂以为决曹掾断狱至三十年用法平诸为所决者退无怨情郡内丨之丨丨丨丨】子国有颜子【后汉书黄宪传世贫贱父为牛医颍川荀淑至愼阳遇宪于逆旅时年十四淑竦然异之揖与语移日不能去谓宪曰子吾之师表也既而前至袁闳所未及劳问逆曰子国有颜子宁识之乎闳曰见吾叔度邪是时同郡戴良才高倨慠而见宪未尝不正容及归罔然若有失也其母问曰汝复从牛医儿来邪对曰良不见叔度不自以为不及既覩其人则瞻之在前忽焉在后固难得而测矣】关西孔子【后汉书杨震传震少好学受欧阳尚书于太常桓郁明经博览无不穷防诸儒为之语曰丨丨丨丨杨伯起】八俊【后汉书周举传时诏遣八使巡行风俗皆选素有威名者乃拜举为侍中与侍中杜乔守光禄大夫周栩前青州刺史冯羡尚书栾巴侍御史张纲兖州刺史郭遵太尉长史刘班并守光禄大夫分行天下其刺史二千石有臧罪显明者驿马上之墨绶以下便輙收举其有清忠惠利为百姓所安宜表异者皆以状上于是八使同时俱拜天下号曰丨丨按李膺荀昱杜密王畅刘祐魏朗赵典朱防亦为八俊】徒见二千石不如一逢掖【后汉书王符传后度辽将军皇甫规解官归安定乡人有以货得雁门太守者亦去职还家书刺谒规规卧不迎既入而问卿在前郡食雁美乎有顷又白王符在门规素闻符名乃惊遽而起衣不及带屣履出迎援符手而还与同坐极欢时人为之语曰丨丨丨丨丨丨丨丨丨丨言书生道义之为贵也】荀氏八龙慈明无双【后汉书荀爽传幼而好学年十二能通春秋论语太尉杜乔见而称之曰可为人师爽遂耽思经书庆吊不行征命不应颍川为之语曰丨丨丨丨丨丨丨丨】前有赵张三王后有边延二君【后汉书延笃传徙京兆尹其政用寛仁忧恤民黎擢用长者与参政事郡中欢爱三辅咨嗟焉先是陈留边凤为京兆尹亦有能名郡人为之语曰丨丨丨丨丨丨丨丨丨丨丨丨】三君【后汉书党锢传海内希风之流遂共相标榜指天下名士为之称号上曰丨丨次曰八俊次曰八顾次曰八及次曰八厨犹古之八元八凯也窦武刘淑陈蕃为三君君者言一世之所宗也李膺荀昱杜密王畅刘祐魏朗赵典朱防为八俊俊者言人之英也郭林宗宗慈巴肃夏馥范滂尹勲蔡衍羊陟为八顾顾者言能以德行引人者也张俭岑晊刘表陈翔孔昱范康檀敷翟超为八及及者言其能导人追宗者也度尚张邈王考刘儒胡母班秦周蕃向王章为八厨厨者言能以财救人者也】八顾八及八厨【见上】得御李君【后汉书李膺传荀爽尝就谒膺因为其御既还喜曰今日乃丨丨丨丨矣其见慕如此】同舟而济众宾望为神仙【后汉书郭泰传始见河南尹李膺膺大竒之遂相友善于是名震京师后归乡里衣冠诸儒送至河上车数千两林宗惟与李膺丨丨丨丨丨丨丨之以丨丨丨焉】平舆渊有二龙【后汉书许劭传兄防亦知名汝南人称丨丨丨丨丨丨焉】蚊虻一过【后汉书孔融传不知贬毁之于巳犹蚊虻之一过也注蚊虻之暂过未以为害】汉阳赵元叔【后汉书赵壹传光和元年举郡上计到京师是时司徒袁逢受计计吏数百人皆拜伏庭中莫敢仰视壹独长揖而已逢望而异之令左右往让之曰下郡计吏而揖三公何也对曰昔郦食其长揖汉王今揖三公何遽怪哉逢则敛袵下堂执其手延置上坐因问西方事大悦顾谓坐中曰此人丨丨丨丨丨也朝臣莫有过之者吾请为诸君分坐坐者皆属观】北郭先生【后汉书廖扶传常居先人冡侧未曾入城市太守谒焕先为诸生从扶学后临郡未到先遣吏修门人之礼又欲擢扶子弟固不肯当时人因号为丨丨丨丨】蒋氏翁任氏童【魏志王昶传注任嘏别传曰嘏乐安博昌人世为着姓夙智早成故乡人为之语曰丨丨丨丨丨丨】高俊【蜀志厐统传雅好人流经学思谋于时荆楚谓之丨丨】四英【蜀志董允传注华阳国志曰时蜀人以诸葛亮蒋琬费祎及允为四相一号丨丨也】德行杨君【蜀志杨仪传注楚国先贤传云仪兄虑字威方少有德行为江南冠冕州郡礼召诸公辟请皆不能屈年十七夭乡人宗贵号曰丨丨丨丨】比肩【吴志吾粲传孙河为县长粲为小吏河深竒之后为将军得自选长吏表粲为曲阿丞迁为长史治有名迹虽起孤微与同郡陆逊卜静等丨丨齐声矣】名擅北州【晋书欧阳建传欧阳建字坚石世为冀方右族雅有理思才藻美赡丨丨丨丨时人为之语曰渤海赫赫欧阳坚石】与山俱传【晋书羊祜传祜乐山水每风景必造岘山置酒言咏终日不倦尝慨然叹息顾谓从事中郎邹湛等曰自有宇宙便有此山由来贤逹胜士登此远望如我与卿者多矣皆湮灭无闻使人悲伤如百岁后有知魂魄犹应登此也湛曰公德冠四海道嗣前哲令闻令望必丨此丨丨丨至若湛軰乃当如公言耳】杜武库【晋书杜预传预在内七年损益万几不可胜数朝野称善号曰丨丨丨言其无所不有也】好为后世名【晋书杜预传预丨丨丨丨丨常言高防为谷深谷为陵刻石为二碑纪其勲绩一沉万山之下一立岘山之上曰焉知此后不为陵谷乎】后进领袖【晋书裴秀传秀少好学有风操能属文叔父徽有盛名宾客甚众秀年十岁有诣徽者出则过秀时人为之语曰丨丨丨丨有裴秀】言谈林薮【晋书裴頠传乐广尝与頠清言欲以理服之而頠辞论丰博广笑而不言时人谓頠为丨丨之丨丨】金声中朝玉振江表【晋书衞玠传大将军王敦鎭豫章长史谢鲲先雅重玠相见欣然言论弥日敦谓鲲曰昔王辅嗣吐丨丨于丨丨此子复丨丨于丨丨微言之绪絶而复续不意永嘉之末复闻正始之音何平叔若在当复絶倒】正始之音【见上】八达【晋书安平献王孚传安平献王孚字叔达宣帝次弟也初孚长兄朗字伯达宣帝字仲达孚弟馗字季达恂字显逹进字惠逹通字雅达敏字幼达俱知名故时号为丨丨焉】甚得宗室称【晋书下邳献王晃传晃孝友贞廉谦虚下士丨丨丨丨之丨】儁望【晋书扶风武王骏传年五六岁能书疏讽诵经籍见者竒之及长清贞守道宗室之中最为丨丨】言风流者王乐称首【晋书乐广传广与王衍俱宅心事外名重于时故天下丨丨丨丨谓丨丨为丨丨焉】但闻刘功曹不闻杜府君【晋书刘毅传侨居平阳太守杜恕请为功曹沙汰郡吏百余人三魏称焉为之语曰丨丨丨丨丨丨丨丨丨丨】南鹞北鹰【晋书崔洪传少以清厉显名为尚书左丞时人为之语曰丛生荆棘来自博陵在丨为丨在丨为丨】复品【晋书阎缵传父卒继母不慈缵恭事弥谨而母疾之愈甚乃诬缵盗父时金宝讼于有司遂被清议十余年缵无怨色孝谨不怠母后意解更移中正乃得丨丨】敛钱为婚【晋书阮修传修居贫年四十余未有室王敦等丨丨丨丨皆名士也时慕之者求入钱而不得】竹林七贤【晋书嵇康传所与神交者惟陈留阮籍河内山涛豫其流者河内向秀沛国刘伶籍兄子咸琅琊王戎遂为竹林之游世所谓丨丨丨丨也】王氏有子【晋书王接传接幼防父哀毁过礼乡亲皆叹曰丨丨丨丨哉】云间陆士龙日下荀鸣鹤【晋书陆云传云与荀隐素未相识尝会华坐华曰今日相遇可勿为常谈云因抗手曰丨丨丨丨丨隐曰丨丨丨丨丨鸣鹤隐字也按华张华】二陆三张【晋书张亢传亢字季阳才藻不逮二昆亦有属缀又解音乐伎术时人谓载协亢陆机云曰丨丨丨丨】称为子贡【晋书罗宪传师事谯周周门人丨丨丨丨】敦煌五龙【晋书索靖传靖少有逸羣之量与乡人汜张甝索紒索永俱诣太学驰名海内号称丨丨丨丨】清士【晋书周馥传馥有二子密矫密字泰元性虚简时人称为丨丨】洛中奕奕庆孙越石【晋书刘舆传舆字庆孙儁朗有才局与琨并尚书郭奕之甥名著当时京都为之语曰丨丨丨丨丨丨丨丨】越府三才【晋书刘舆传时称丨丨有丨丨潘淊大才刘舆长才裴邈清才】三俊【晋书顾荣传弱冠仕吴为黄门侍郎太子辅义都尉吴平与陆机兄弟同入洛时人号为丨丨】五儁【晋书薛兼传少与同郡纪瞻广陵闵鸿吴郡顾荣防稽贺循齐名号为丨丨】卞氏六龙元仁无双【晋书卞壶传父粹以清辩鉴察称兄弟六人并登宰府世称丨丨丨丨丨丨丨丨元仁粹字也】盛德絶伦郗嘉宾江东独步王文度【晋书王坦之传坦之字文度弱冠与郗超俱有重名时人为之语曰丨丨丨丨丨丨丨丨丨丨丨丨丨丨嘉宾超小字也案世说作扬州独步】洛中三嘏【晋书刘惔传祖宏字终嘏光禄勲宏兄粹字纯嘏侍中宏弟潢字冲嘏吏部尚书并有名中朝时人语曰丨丨雅雅有丨丨】京都三明【晋书诸葛恢传于时颍川荀闿字道明陈留蔡谟字道明与恢俱有名誉号曰中兴三明人为之语曰丨丨丨丨各有名蔡氏儒雅荀葛清按恢字道明】深源不起如苍生何【晋书殷浩传于时拟之管葛王蒙谢尚犹伺其出处以卜江左兴亡因相与省之知浩有确然之志既返相谓曰丨丨丨丨当丨丨丨丨】会稽三康【晋书孔愉传孔愉字敬康会稽山阴人也与同郡张茂字伟康丁潭字世康齐名时人号曰丨丨丨丨】掩鼻斆洛生咏【晋书谢安传安本能为洛下书生咏有鼻疾故其音浊名流爱其咏而弗能及或手揜鼻以斆之】南北二元【晋书谢元传时吴兴太守晋宁侯张元之亦以才学显自吏部尚书与元同年之郡而元之名亚于元时人称为丨丨丨丨】封胡羯末【晋书谢万传子韶字穆度少有名时谢氏尤彦秀者称丨丨丨丨封谓韶胡谓朗羯谓元末谓川皆其小字也】王氏三少【晋书王羲之传深为从伯敦导所器重时陈留阮裕有重名为敦主簿敦尝谓羲之曰汝是吾家佳子弟当不减阮主簿裕亦目羲之与王承王悦为丨丨丨丨】弥天释道安四海习凿齿【晋书习凿齿传时有桑门释道安峻辩有高才自北至荆州与凿齿初相见道安曰丨丨丨丨丨凿齿曰丨丨丨丨丨时人以为佳对】号为异行【晋书庾衮传乡党荐之州郡交命察孝廉举秀才清白异行皆不降志世遂丨之丨丨丨】庾贤【晋书庾衮传携其妻子适林虑山事其新乡如其故乡言忠信行笃敬比及朞年而林虑之人归之咸曰丨丨】蜀有二郎【晋书杜轸传累迁尚书郎时涪人李骧亦为尚书郎与轸齐名每有议论朝廷莫能逾之号丨丨丨丨】一县号圣君【晋书曹摅传狱有死囚岁夕摅行狱愍之曰卿等不幸致此非所如何新岁人情所重岂不欲蹔见家邪众囚皆涕泣曰若得蹔归死无恨也摅悉开狱出之尅日令还掾吏固争咸谓不可摅曰此虽小人义不见负自为诸君任之至日相率而还并无违者丨丨叹服丨曰丨丨】江东步兵【晋书张翰传翰有清才善属文而纵任不拘时人号为丨丨丨丨】龙跃云津凤鸣朝阳【晋书褚陶传张华见之谓陆机曰君兄弟丨丨丨丨顾彦先丨丨丨丨谓东南之宝已尽不意复见褚生机曰公但未覩不鸣不跃者耳华曰故知延门之德不孤川岳之宝不匮矣】时拟王粲【晋书苻融载记融聪辩明慧下笔成章至于谈元论道虽道安无以出之耳闻则诵过目不忘丨人丨之丨丨】王太保家法【宋书王传明敏有思致既以名望所宗造次必存礼法凡动止施为及书翰仪体后人皆依仿之谓为丨丨丨丨丨】此人高简岂闻此軰论议【宋书王景文传伯父智少简贵有高名高祖甚重之常云见王智使人思仲祖与刘穆之谋讨刘毅而智在焉它日穆之白高祖曰伐国重事也公云何乃使王智知高祖笑曰丨丨丨丨丨丨丨丨丨丨其见知如此】三素望【宋书阮万龄傅万龄少知名自通直郎为孟昶建威长史时袁豹江夷相继为昶司马时人谓昶府有丨丨丨】张氏五龙【齐书张岱传岱少与兄太子中舍人寅新安太守镜征北将军永弟广州刺史辨俱知名谓之丨丨丨丨】升明四友【齐书褚传丨丨初以清尚与刘俣谢朏江斆入殿侍文义号为丨丨】入芙蓉池【齐书庾杲之传出为王俭衞军长史时人呼俭府为丨丨丨丨按芙蓉池南史作莲花池】风流不坠政在江郎【齐书江斆传少有美誉桂阳王休范临州辟迎主簿不就尚孝武女临汝公主拜驸马都尉除著作郎太子舍人丹阳丞时袁粲为尹见斆叹曰丨丨丨丨丨丨丨丨数与宴赏畱连日夜】竹帛传芳烈钟石纪清英【齐书何昌防传昌防与司空褚渊书曰百年之寿同于朝露挥忽去留宁足道哉正欲阖棺之日不陨令名丨丨丨丨丨丨丨丨丨丨是以昔贤甘心于死所者也】方轨叔茂追清彦辅【齐书徐孝嗣传出为吴兴太守俭赠孝嗣四言诗曰丨丨丨丨丨丨丨丨柔亦不茹刚亦不吐时人以比蔡子尼之行状也按俭王俭】朝隐【齐书王秀之传初秀之祖裕性贞正徐羡之傅亮当朝裕不与来往及致仕隐吴兴与子瓒之书曰吾欲使汝处不竞之地瓒之历官至五兵尚书未尝诣一朝贵江湛谓何偃曰王瓒之今便是丨丨及柳元景颜师伯令仆贵要瓒之竟不候之至秀之为尚书又不与令王俭欵接三世不事权贵时人称之】三世不事权贵【见上】两贤同时未有前例【齐书陆慧晓传迁右长史时陈郡谢朏为左长史府公竟陵王子良谓王融曰我府二上佐求之前世谁可为比融曰丨丨丨丨便是丨丨丨丨】刘绘贴宅别开一门【齐书刘绘传永明末京邑人士盛为文章谈义皆凑竟陵王西邸绘为后进领袖机悟多能时张融周颙并有言工融音防缓韵颙辞致绮防绘之言吐又顿挫有风气时人为之语曰丨丨丨丨丨丨丨丨言在二家之中也按南史作时人为之语曰三人共宅夹清漳张南周北刘中央言其处二人间与此意同语别】高平二超【齐书檀超传超字悦祖高平金乡人也嗜酒好言咏举止和靡自比晋郗超为丨丨丨丨谓人曰犹觉我为优也】孝江泌【齐书江泌传泌族人兖州治中泌黄门郎愈子也与泌同名世谓泌为丨丨丨以别之】号曰任君【梁书任昉传昉好交结奬进士友得其延誉者率多升擢故衣冠贵游莫不争与交好坐上宾客恒有数十时人慕之丨丨丨丨言如汉之三君也】如汉三君【见上】充融卷稷【梁书张稷传性疎率朗悟有才略与族兄充融卷等俱知名时称之曰丨丨丨丨是为四张】无对日下【梁书陆杲传舅张融有高名杲风韵举动颇类于融时称之曰丨丨丨丨惟舅与甥】加以清言殆将难及【梁书到洽传天监初沼溉俱防擢用洽尤见知赏从弟沆亦相与齐名高祖问待诏邱迟曰到洽何如沆溉迟对曰正清过于沆文章不减溉丨丨丨丨丨丨丨丨】谢有览举王有养炬【梁书王筠传清静好学与从兄泰齐名陈郡谢览览弟举亦有重誉时人为之语曰丨丨丨丨丨丨丨丨炬是泰养即筠并小字也】东南之秀【梁书王筠传陆平原丨丨丨丨王文度独步江东】所谓左把浮邱袖右拍洪崖肩【梁书王筠传累迁太子洗马中舍人并掌东宫管记昭明太子爱文学士常与筠及刘孝绰陆倕到洽殷芸等游宴元圃太子独执筠袖抚孝绰肩而言曰丨丨丨丨丨丨丨丨丨丨丨丨其见重如此】东海三何子朗最多【梁书何思澄传初思澄与宗人逊及子朗俱擅文名时人语曰丨丨丨丨丨丨丨丨思澄闻之曰此言误耳如其不然故当归逊思澄意谓宜在己也子朗字世明早有才思工清言周舍每与共谈服其精理尝为败家赋拟庄周马棰其文甚工世人语曰人中爽爽何子朗】人中爽爽【见上】二协【梁书颜协传释褐湘东王国常侍又兼府记室世祖出鎭荆州转正记室时吴郡顾协亦在藩邸与协同名才学相亚府中称为丨丨】二傅沈刘不如一邱【梁书邱仲孚传迁山阴令居职甚有声称百姓为之谣曰丨丨丨丨丨丨丨丨前世傅琰父子沈宪刘元明相继宰山阴并有政绩言仲孚皆过之也】但指寄便不欺【陈书虞寄传及谢病私庭每诸王为州将下车必造门致礼命释鞭板以几杖侍坐常出游近寺闾里传相吿语老幼罗列望拜道左或言誓为约者丨丨丨丨丨丨】清虚学尚种有其风【陈书张种传种少恬静居处雅正不妄交游傍无造请时人为之语曰宋称敷演梁则卷充丨丨丨丨丨丨丨丨】士大夫重汝南周正【陈书周正传元帝尝着金楼子曰余于诸僧重招提琰法师隐士重华阳陶贞白丨丨丨丨丨丨丨丨丨其于义理清转无穷亦一时之名士也】东府二絶【陈书顾野王传宣城王为扬州刺史野王及琅琊王褒并为宾客王甚爱其才野王又善丹青王于丨丨起斋乃令野王畵古贤命王褒书赞时人称为丨丨】兰台聚【南史到溉传父坦齐中书郎溉少孤贫与兄沼弟洽俱知名起家王国左常侍乐安任昉大相赏好坦提防溉洽二人广为声价所生母魏本寒家悉越中之资为二儿推奉昉梁天监初昉出守义兴邀漑洽之郡为山泽之游昉还为御史中丞后进皆宗之时有彭城刘孝绰刘苞刘孺吴郡陆倕张率陈郡殷芸沛国刘显及溉洽车轨日至号曰丨丨丨陆倕赠昉诗云和风杂美气下有眞人游壮矣荀文若贤哉陈太邱今则兰台聚万古信为俦任君本达识张子复清修既有絶尘到复见黄中刘时谓昉为任君比汉之三君】天下五絶皆出钱唐【南史张融传宋文帝云丨丨有丨丨而丨丨丨丨谓杜道鞠弹棊范悦诗褚欣远模书褚围棊徐道度疗疾也】江右潘陆江左颜谢【南史颜延之传延之与陈郡谢灵运俱以辞采齐名而迟速悬絶文帝尝各勅拟乐府北上篇延之受诏便成灵运乆之乃就尝问鲍照已与灵运优劣照曰谢五言如初发芙蓉自然可爱君诗若铺锦列绣亦雕绘满眼延之每薄汤惠休诗谓人曰惠休制作委巷中歌谣耳方当误后事是时议者以延之灵运自潘岳陆机之后文士莫及丨丨称丨丨丨丨称丨丨焉】第一官当用第一人【南史刘孝绰传迁秘书丞武帝谓舍人周舍云丨丨丨丨知丨丨丨丨故以孝绰居此职】百六公【南史张绾传少与兄缵齐名湘东王绎尝策之百事绾对阙其六号曰丨丨丨】任笔沈诗【南史任昉传以文才见知时人云丨丨丨丨昉闻甚以为病按沈沈约】傅圣【南史傅琰传琰美姿仪仕宋为武康令迁山阴令并着能名二县皆谓之丨丨】一台二絶【南史伏曼容传为尚书外兵郎尝与袁粲罢朝相会言元理时论以为丨丨丨丨】发越【南史顾越传越幼明慧有口辩励精学业不舍昼夜弱冠游学都下通儒硕学必造门质疑讨论无倦至于微言元防九章七曜音律图纬咸尽其精微时太子詹事周舍以儒学见重名知人一见越便相叹异命与兄子正直游厚为之谈由是声誉日重时又有会稽贺文发学兼经史与越名相埒故都下谓之丨丨焉】三王楚琳琅未若济南备圆方【魏书宗室彧传彧少有才学时誉甚美侍中崔光见彧退而谓人曰黑头三公当此人也少与从兄安丰王延明中山王熙并以宗室博古文学齐名时人莫能定其优劣尚书郎范阳卢道将谓吏部清河崔休曰三人才学虽无优劣然安丰少于造次中山皂白太多未若济南风流沈雅时人为之语曰丨丨丨丨丨丨丨丨丨丨丨丨】三哲【魏书王遵业传遵业有誉当时与中书令陈郡袁翻尚书琅琊王诵并领黄门郎号曰丨丨】袁谘议【魏书袁式传与司徒崔浩一面便尽国士之交是时朝仪典章悉出于浩浩以式博于古事每所草创恒顾访之性长者虽羁旅飘泊而清贫守度不失士节时人甚敬重之皆呼曰丨丨丨】擢頴闾阎闻名象魏【魏书高允传崔宋二贤诞性英伟丨丨丨丨丨丨丨丨謇謇仪形邈邈风气达而不矜素而能贲】二高【魏书高闾传闾好为文章军国书檄诏令碑颂铭赞百有余篇集为三十卷其文亦高允之流后称丨丨为当时所服】三徽【魏书张烈传烈少孤贫涉猎经史有气槩时青州有崔徽伯房徽叔与烈并有令名时人号曰丨丨】京师楚楚袁与祖洛中翩翩祖与袁【魏书祖莹传莹与陈郡袁飜齐名秀出时人为之语曰丨丨丨丨丨丨丨丨丨丨丨丨丨丨】去声然后声可立【魏书常景传惑者见居高可以持势欲乘高以据荣见直道可以修己欲专道以邀声夫丨丨丨丨丨丨丨岂矜道之所宣虑危然后安可固岂假道之所全】今日之防倂为崔赡父子【北齐书崔赡传显祖命赡兼相府司马使邺魏孝静帝以人日登云龙门其父悛侍宴又勑赡令近御坐亦有应诏诗问邢邵等曰此诗何如其父咸云悛博雅丽赡气调清新并诗人之冠防罢共嗟赏之咸云丨丨丨丨丨丨丨丨丨丨】能赋诗裴让之【北齐书裴让之传天平中举秀才对策高第累迁屯田主客郎中省中语曰丨丨丨丨丨丨】诹胜于让和不如亮【北齐书裴诹之传让之诹之及皇甫和弟亮并知名于洛下时人语曰丨丨丨丨丨丨丨丨】大邢小魏【北齐书魏收传初河间邢子才及季景与收并以文章显世称丨丨丨丨言尤俊也收少子才十岁子才每曰佛助寮人之伟后收稍与子才争名文宣贬子才曰尔才不及魏收收益得志自序云先称温邢后曰邢魏然收内陋邢心不许也】寺中二絶【北齐书宋世轨传时大理正苏珍之亦以平干知名寺中为之语曰决定嫌疑苏珍之视表见里宋世轨时人以为丨丨丨丨】日下粲烂【周书裴寛传寛弟汉字仲贾操尚雅聪敏好学尝见人作百字诗一览便诵魏孝武初解褐员外散骑侍郎大统五年除大丞相府士曹行参军补墨曹参军汉善尺牍尤便簿领理识明赡决断如流相府为之语曰丨丨丨丨有裴汉】独立君【周书裴侠传裴公贞惠为世规矩侠尝与诸牧守俱谒太祖太祖命侠别立谓诸牧守曰裴侠清愼奉公为天下之最今众中有如侠者可与之俱立众皆默然无敢应者太祖乃厚赐侠朝野叹服号为丨丨丨】六俊【周书唐瑾传转吏部尚书铨综衡流雅有人伦之鉴以父忧去职寻起令视事时六尚书皆一时之秀周文自谓得人号为丨丨然瑾尤见器重】黄骢年少【周书裴果传永安末盗贼蜂起果从军征讨乘黄骢马衣青袍每先登陷阵时人号为丨丨丨丨】北府裴诹南省柳虬【周书柳蚪传冯翊王元季海领军独孤信鎭洛阳于时旧京荒废人物罕极惟有蚪在阳城裴诹在颍川信等乃俱征之以蚪为行台郎中诹为都督府属并掌文翰时人为之语曰丨丨丨丨丨丨丨丨】八米卢郎【隋书卢思道传文宣帝崩当朝文士各作挽歌十首择其善者而用之魏收阳休之祖孝征等不过得三首唯思道独得八首故时人称为丨丨丨丨】智无穷清乡公上下正樊安定【隋书樊叔略传迁相州刺史政为当时第一上降玺书褒美之赐物三百叚粟五百石班示天下百姓为之语曰丨丨丨丨丨丨丨丨丨丨丨丨】白杨何妥青杨萧眘【隋书何妥传时兰陵萧眘亦有隽才住青杨巷妥住白杨头时人为之语曰世有两隽丨丨丨丨丨丨丨丨其见美如此】裴曾子【北史裴延儁传叔卿博渉有孝行时人号曰丨丨丨按叔卿延儁侄孙】陈畱八俊【旧唐书格辅元传伯父德仁隋剡县丞与同郡人齐王文学王孝逸文林郎繁师元罗川郡户曹靖君亮司从事郑祖咸宣城县长郑师善王世充中书舍人李行简处士卢协等八人以辞学擅名当时号为丨丨丨丨按名誉类人殊则事异故虽汉有八俊此亦并收余仿此】五絶【旧唐书虞世南传太宗尝称世南有丨丨一曰德行二曰忠直三曰博学四曰文辞五曰书翰】长离鸑鷟鹓雏【旧唐书薛元敬传元敬隋选部侍郎迈子也有文学少与收及收族兄德音齐名时人谓之河东三凤收为丨丨德音为丨丨元敬以年最小为丨丨】纪越【旧唐书纪王愼传愼少好学长于文史皇族中与越王贞齐名时人号为丨丨】裴李【旧唐书裴行俭传为吏部侍郎与李敬元为贰同时典选十余年甚有能名时人称为丨丨】刘孟高郭【旧唐书刘袆之传袆之少与孟利贞高智周郭正一俱以文藻知名时人号为丨丨丨丨】陆氏兄弟荀陈无以加【旧唐书陆元方传僧一行少时尝与象先昆弟相善尝谓人曰丨丨丨丨皆有才行古之丨丨丨丨丨也其为当时所称如此】苏李【旧唐书苏味道传少与乡人李峤俱以文辞知名时人谓之丨丨】河中三絶【旧唐书徐彦伯传时司戸韦暠善判事司士李亘工于翰札而彦伯以文辞雅美时人谓之丨丨丨丨】不畏侯卿杖惟畏尹卿笔【旧唐书尹思贞传以忤张昌宗被搆出为定州刺史转晋州刺史寻复入为司府少卿时卿侯知一亦厉威严吏人为之语曰丨丨丨丨丨丨丨丨丨丨其为人所伏若此】戸部二妙【旧唐书韦虚心传虚心父维少习儒业博涉文史举进士自大理丞累至戸部郎中善于剖判时员外郎宋之问工于诗时人以为丨丨有丨丨】方之汉世班氏【旧唐书徐坚传坚长姑为太宗充容次姑为高宗婕妤并有文藻坚父子以词学着闻议者丨丨丨丨丨丨】小杨山人【旧唐书杨炎传炎美须眉风骨峻峙文藻雄丽汧陇之间号为丨丨丨丨】门第人物文章时称三絶【旧唐书李揆传肃宗尝谓揆曰卿丨丨丨丨丨丨皆当代所推故丨人丨为丨丨】御史雨【旧唐书颜眞卿传五原有寃狱久不决眞卿至立辨之天方旱狱决乃雨郡人呼之为丨丨丨】四防【旧唐书崔造传少涉学永泰中与韩会卢东美张正则为友皆侨居上元好谈经济之畧尝以王佐自许时人号为丨丨】青钱学士【旧唐书张荐传祖鷟凡应八举皆登甲科再授长安尉迁鸿胪丞凡四参选判策为铨府之最员外郎员半千谓人曰张子之文如青钱万简选中未闻退时时流重之目为丨丨丨丨】大歴十才子【旧唐书李虞仲传工诗大歴中与韩翃钱起卢纶等文咏唱和驰名都下号丨丨丨丨丨时郭尚父少子暧尚代宗女升平公主贤明有才思尤喜诗人而端等十人多在暧之门下每宴集赋诗公主坐视帘中诗之美者赏百缣暧因拜官会十子曰诗先成者赏时端先献警句云薰香荀令偏怜小傅粉何郎不解愁主即以百缣赏之钱起曰李校书诚有才此篇宿构也愿赋一韵正之请即起姓为韵端即襞牋而献曰方塘似镜草芊芊初月如钩未上新开金埒教调马旧赐铜山许铸钱暧曰此愈工也起等始服】元才子【旧唐书元稹传穆宗皇帝在东宫有妃嫔左右尝诵稹歌诗以为乐曲者知稹所为尝称其善宫中呼为丨丨丨】比之汉朝二冯君【旧唐书冯宿传宿弟定字介夫仪貎壮伟与宿俱有文学而定过之贞元中皆举进士时人丨丨丨丨丨丨丨】钉座梨【旧唐书崔澹传澹子远文才清丽风神峻整人皆慕其为人当时目为丨丨丨言席上之珍也】柳箧子【旧唐书柳璨传璨迁左拾遗公卿朝野托为牋奏时誉日洽以其博奥目为丨丨丨】沈宋【旧唐书沈佺期传佺期善属文尤长七言之作与宋之问齐名时人称为丨丨】衣冠望风寻访门巷【旧唐书李邕传邕素负美名频被贬斥皆以邕能文养士贾生信陵之流执事忌胜剥落在外人间素有声称后进不识京洛阡陌聚观以为古人或将眉目有异丨丨丨丨丨丨丨丨又中使临问索其新文复为人阴中竟不得进】新罗国人愿得为师【旧唐书萧頴士传是时外夷亦知頴士之名丨丨使入朝言丨丨丨丨萧夫子丨丨其名动华夷如此】北京三杰【旧唐书富嘉谟传嘉谟与少微在晋阳魏郡谷倚为太原主簿皆以文词著名时人谓之丨丨丨丨】天上谪仙人【旧唐书李白传浪迹江湖终日沉饮时侍御史崔宗之谪官金陵与白诗酒唱和尝月夜乘舟自采石达金陵白衣宫锦袍于舟中顾瞻笑傲旁若无人初贺知章见白赏之曰此丨丨丨丨丨也】有宰相望【唐书宗室暠传暠美风仪以庄重称当时丨丨丨丨】更名千里【唐书鬰林王恪传子仁历岳州别驾爵郡公尝使江左州人遗以金拒不内武后遣使者劳曰儿吾家千里驹丨丨丨丨】清以奉国名定不虚【唐书屈突通传从平薛仁杲时贼珍用山积诸将争得之通独无所取帝闻曰丨丨丨丨丨丨丨丨特赉金银六百两防千叚】可语孙吴【唐书李靖传其舅韩擒虎每与论兵輙叹曰丨与丨丨丨者非斯人尚谁哉仕隋为殿内直长吏部尚书牛见之曰王佐才也左仆射杨素拊其牀谓曰卿终当坐此】小杜公【唐书杜审权传与杜悰俱位将相悰先进故世谓审权为丨丨丨】古名臣何以加【唐书魏征传它日宴羣臣帝曰贞观以前从我定天下间关草昧元龄功也贞观之后纳忠谏正朕违为国家长利征而已虽丨丨丨亦丨丨丨亲解佩刀以赐二人】此笏乃今甘棠【唐书魏謩传帝问卿家书诏颇有存者乎謩对惟故笏在诏令上送郑覃曰在人不在笏帝曰覃不识朕意丨丨丨丨丨丨】方汉石庆【唐书杨恭仁传恭仁性冲厚以礼自闲卫未尝与物忤时人丨丨丨丨既贵不以势尚人故誉望益重】可軰苏武张骞【唐书郑元璹传刘武周将宋金刚与突厥处罗可汗掎角寇汾晋诏元璹谕罢可汗兵不听乃进为武周援会暴疾其下意元璹置毒囚之处罗死颉利立畱帐中数年帝既许可汗婚元璹始得还帝劳曰卿不辱于虏丨丨丨丨丨丨矣】良二千石【唐书蒋俨传刘祥道以巡察使到部表最状擢会州刺史再迁殿中少监数陈时政病利高宗輙优纳进蒲州刺史户口充伙诉犴积年不平前刺史踵以罪去俨至发隐禁奸号丨丨丨丨】两絶【唐书张知謇传知謇历十一州刺史所莅有威严武后降玺书存问万岁通天中自德州刺史入计后奇其貌诏工图之称其兄弟容而才谓之丨丨又门皆列防白雀巢其庭后数宠赐】当代名臣人伦准的【唐书虞世南传帝手诏魏王泰曰世南于我犹一体拾遗补阙无日忘之葢丨丨丨丨丨丨丨丨今其云亡石渠东观中无复人矣】十八学士登瀛洲【唐书禇亮传初武德四年太宗为天策上将军寇乱稍平乃乡儒宫城西作文学馆收聘贤才于是下敎并以本官为学士凡分三番逓宿于閤下悉给珍膳每暇日访以政事讨论坟籍权畧前载无常礼之间命阎立本图像使亮为之赞题名字爵里号丨丨丨丨藏之书府以章礼贤之重方是时在选中者天下所慕向谓之丨丨丨】凤鸣朝阳【唐书韩瑗传自瑗与遂良相继死内外以言为讳将二十年帝造奉天宫御史李善感始上疏极言时人喜之谓为丨丨丨丨】三王【唐书王方翼传方翼善书与魏叔琬齐名子珣字伯玉与兄璵弟瑨以文学称时号丨丨】洛有前贾后张敌京兆三王【唐书张仁愿传神龙中进左屯衞大将军兼检校洛州长史会谷贵多盗仁愿一切捕杀胔积府门畿甸震慑无敢犯先是贾敦颐尝为长史有政绩时人为之语曰丨丨丨丨丨丨丨丨丨丨丨】北门学士【唐书刘祎之传袆之少与孟利贞高智周郭正一俱以文辞称号刘孟高郭并直昭文馆俄迁右史文馆直学士上元中与元万顷等偕召入禁中论次新书凡千余篇高宗又密与参决时政以分宰相权时谓丨丨丨丨】苏贾【唐书贾曾传与苏晋同掌制诰皆以文辞称时号丨丨】健吏【唐书崔日用传日用从父兄日知字子骏少孤贫力学以明经进至兵部员外郎与张说同为魏元忠朔方判官以丨丨称】名不虚谓【唐书魏元忠传元忠始名眞宰以诸生见高宗高宗慰遣不知谢即出仪举自安帝目送谓薛元超曰是子未习朝廷仪然丨丨丨丨眞宰相也】员推韦状【唐书韦陟传徙河南采访使以判官员锡善讯覆支使韦元甫工书奏时号丨丨丨丨陟皆倚任之】令君四俊苖吕崔员【唐书张嘉贞传所荐中书舍人苖延嗣吕太一考功员外郎员嘉静殿中侍御史崔训皆位清要日与议政事故当时语曰丨丨丨丨丨丨丨丨】解事舍人【唐书齐澣传开元初姚崇复相用为给事中中书舍人论駮及诏诰皆援准古谊朝廷大政必咨之时号丨丨丨丨】前有裴马后有卢李【唐书卢从愿传初高宗时吏部号称职者裴行俭马载及是从愿与李朝隐为有名故号丨丨丨丨丨丨丨丨】霹雳手【唐书裴漼传父琰之永徽中为同州司户叅军年甚少不主曹务刺史李崇义内轻之镌谕曰同三辅吏事繁子盍求便官毋留此琰之唯唯吏白积案数百崇义让使趣断琰之曰何至逼人乃命吏连纸进笔为省决一日毕既与夺当理而笔词劲妙崇义惊曰子何自晦成吾过邪由是名动一州号丨丨丨】后尹熙熙【唐书李叔明传迁京兆尹长安歌曰前尹赫赫具瞻允若丨丨丨丨具瞻允斯】吴中四士【唐书包佶传父融集贤院学士与贺知章张旭张若虚有名当时号丨丨丨丨】杨穆许李【唐书杨凭传凭重交游尚气节然诺与穆质许孟容李相友善一时歆慕号丨丨丨丨】二郑【唐书郑宗谠传时郑畋以宰相鎭凤翔移檄讨贼两人以忠义相提衡贼尤惮之号丨丨云】人号小杜【唐书杜牧传牧于诗情致豪迈丨丨为丨丨以别杜甫云】当世仲尼【唐书王起传俄兼太常卿礼仪使帝题诗太子笏以赐诏画像便殿号丨丨丨丨其宠遇如此又使广五位图俾太子知古今治乱】玉笋【唐书李宗闵传宗闵典贡举所取多知名士若唐冲薛庠袁都等世谓之丨丨】似衞玠【唐书韦表微传与王纬司空曙独孤良弼裴涗居韦臯幕府皆厚相推挹涗尝谓表微丨丨丨】乐和李公【唐书李景让传元和后大臣有德望者以居里显景让宅东都乐和里世称清德者号丨丨丨丨云】一龙【唐书贾循传父会有高节尝称疾不荅辟署里中号丨丨】紫芝眉宇【唐书元德秀传德秀善文辞作蹇士赋以自况房琯见德秀叹息曰见丨丨丨丨使人名利之心都尽苏源明常语人曰吾不幸生衰俗所不耻者识元紫芝也】三贤论【唐书元德秀传李华兄事德秀而友萧頴士刘迅及卒华谥曰文行先生天下高其行不名谓之元鲁山华于是作丨丨丨或问所长华曰德秀志当以道纪天下迅当以六经谐人心頴士当以中古易今世】五总【唐书殷践猷传践猷博学尤通氏族歴数医方贺知章尝号为丨丨丨谓千年五聚问无不知也】崔李苏杜【唐书杜审言传少与李峤崔融苏味道为文章四友世号丨丨丨丨】文章四友【见上】诗人韩翃【唐书韩翃传李勉在宣武复辟之俄以驾部郎中知制诰时有两韩翃其一为刺史宰相请孰与德宗曰与丨丨丨丨】三十六英雄【五代史吴世家杨行密所与起事刘威陶雅之徒号丨丨丨丨丨】白马三郎【五代史闽世家王审知为人状貌雄伟隆准方口常乘白马军中号丨丨丨丨】铁肝御史【宋史钱顗传自衢徙秀州家贫母老至丐贷亲旧以给朝晡而怡然无谪官之色苏轼遗以诗有乌府先生铁作肝之句世因目为丨丨丨丨】鱼头参政【宋史鲁宗道传枢密使曹利用恃权骄横宗道屡于帝前折之自贵戚用事者皆惮之目为丨丨丨丨因其姓且言骨鲠如鱼头也】王囘文【宋史王博文传年十六善属文举进士开封府以囘文诗百篇为公卷人谓之丨丨丨】阎罗包老【宋史包拯传拯立朝刚毅贵戚宦官为之敛手童稚妇女亦知其名呼曰包待制京师为之语曰关节不到有丨丨丨丨】童稚妇女亦知其名【见上】七字舍人【宋史吕溱传溱开敏善议论一时名軰皆推许在杭州接宾客不过数语时目为丨丨丨丨云】程门四先生【宋史吕大防传大临字与叔学于程颐与谢良佐游酢杨时在丨丨号丨丨丨】熙宁三舍人【宋史李大临传大临清正有守议论识大体因争李定后名益重世幷宋敏求苏颂称为丨丨丨丨丨云】徂徕先生【宋史儒林传石介字守道耕徂徕山下以易敎授于家鲁人号介丨丨丨丨】江左二宝胡伸汪藻【宋史文苑传汪藻字彦章饶州德兴人徽宗亲制君臣庆会阁诗羣臣皆赓进惟藻和篇众莫能及时胡伸亦以文名人为之语曰丨丨丨丨丨丨丨丨】酒楼仙【宋史文苑传石延年喜剧饮尝与刘潜造王氏酒楼对饮终日不交一言王氏怪其饮多以为非常人益奉美酒肴果二人饮啖自若至夕无酒色相揖而去明日都下传王氏丨丨有二丨来饮已乃知刘石也】前有谷神后有娄室【金史纥石烈良弼传纥石烈良弼本名娄室年十四为北京敎授学徒常二百人时人为之语曰丨丨丨丨丨丨丨丨其从学者后皆成名】冷岩十俊【金史孟奎传平章政事完颜守贞礼接士大夫在其门者号丨丨丨丨奎其一也】孟四元【金史杨伯仁传孟宗献发解第一伯仁读其程文称之此人当成大名是岁宗献府试省试廷试皆第一号丨丨丨时论以为知文】满朝清【元史朶儿赤传父斡扎箦副撒都忽为中兴路管民官国兵西征运饷不絶无毫髪私时号曰丨丨丨】花马平章【元史卜颜铁木儿传常乘花马时称为丨丨儿丨丨云】萧同【元史同恕传时萧居南山下道高当世入城府必主恕家士论称之曰丨丨】声闻之寿【徐干中论夫寿有三有王泽之寿有丨丨丨丨有行仁之寿书曰五福一曰寿此王泽之寿也诗云其德不爽寿考不忘此声闻之寿也孔子曰仁者寿此行仁之寿也】一世龙门【刘义庆世说李元礼丨丨丨丨】过江第二流【刘义庆世说世论温太眞是丨丨丨丨丨之高者时名軰共说人物第一将尽之间温常失色】大才槃槃【刘峻世说注续晋阳秋丨丨丨丨谢家安】晏婴清节【郦道元水经注北门外东北二百步有齐相丨丨冡宅左传晏子之宅近市景公欲易之而婴弗更为诫曰吾生则近市死岂易志乃葬故宅后人名之曰丨丨里】王后卢前【刘肃大唐新语华阴杨烱与绛州王勃范阳卢照隣东阳骆宾王皆以文辞知名海内称为王杨卢骆烱与照隣则可全而盈川之言为不信矣张说谓人曰杨盈川之文如悬河注水酌之不竭既优于卢亦不减王耻居丨丨则信然愧在丨丨则为误矣】旗亭画壁【薛用弱集异记开元中诗人王昌龄高适王涣之齐名时风尘未偶而游处畧同一日天寒微雪三诗人共诣丨丨贳酒小饮忽有梨园伶官十数人登楼会防三诗人因避席隈映拥炉火以观焉俄有妙妓四軰寻迹而至奢华艳曵都冶颇极旋则奏乐皆当时之名部也昌龄等私相约曰我軰各擅诗名每不自定其甲乙今者可以密观诸伶所讴若诗入韵词之多者则为优矣俄而一伶拊节而唱乃曰寒雨连江夜入吴平明送客楚山孤洛阳亲友如相问一片冰心在玉壶昌龄则引手丨丨曰一絶句寻又一伶讴之曰开箧泪沾臆见君前日书夜台何寂寞犹是子云居适则引手画壁曰一絶句又一伶讴曰奉帚平明金殿开强将团扇共徘徊玉颜不及寒鸦色犹带昭阳日影来昌龄则又引手画壁曰二絶句涣之自以诗名已乆因谓诸人曰此軰皆潦倒乐官所唱皆巴人下里之词耳岂阳春白雪之曲俗物敢近哉因指诸妓之中最佳者曰待此子所唱如非我诗吾即终身不敢与子争衡矣脱是吾诗子等当须列拜牀下奉吾为师因欢笑而俟之须臾次至双鬟散声则曰黄河远上白云间一片孤城万仞山笛何须怨杨柳春风不度玉门关涣之即揶揄二子曰田舍奴我岂妄哉因大谐笑诸伶不谕其故皆起诣曰不知诸郎君何此懽噱昌龄等因话其事诸伶竞拜曰俗眼不识神仙乞降清重俯就筵席三子从之饮醉竞日】人有义声卖药宋清【李肇国史补宋清卖药于长安西市朝官出入移贬卖药送之贫士请药常多折劵人有急难倾财救之岁计所入利亦百倍长安言丨丨丨丨丨丨丨丨】文章李益门戸李益【赵璘因话录李尚书益有宗人庶子同名俱出于姑臧公时人谓尚书为丨丨丨丨庶子为丨丨丨丨而尚书亦兼门地焉尝姻族间有礼会尚书归笑谓家人曰大堪笑今日局席两个坐头总是李益】孟诗韩笔【赵璘因话录韩文公与孟东野友善韩公文至高孟长于五言时号丨丨丨丨】李白粲花【冯贽云仙襍记李白与人谈论皆成句读如春葩丽藻粲于齿牙时号丨丨丨丨之论】销得锦半臂【孙光宪北梦琐言唐郑愚为尚书广州人雄才奥学擢进士第敭历清显声称烜然而性本好华以锦为半臂崔魏公鎭荆南荥阳除广南节制经过魏公以常礼延遇荥阳举进士时未尝以文章及魏公门此日于客次换麻衣先贽所业魏公览其卷首寻已赏叹至三四不觉曰眞丨丨丨丨丨也】闻于宫禁【欧阳修归田录王畴之夫人梅鼎臣之女也景彝初除枢密副使梅夫人入谢慈寿宫太后问夫人谁家子对曰梅鼎臣女也太后笑曰是梅圣俞家乎由是知圣俞名丨丨丨丨也】千轴不如一书【沈括梦溪笔谈柳开少好任气大言凌物应举时以文章投主司于帘前凡千轴载以独轮车引试日衣襴自拥车以入欲以此骇众取名时张景能文有名唯袖一书帘前献之主司大称赏擢景优等时人为之语曰柳开丨丨丨丨张景丨丨】鲍清风【方匀泊宅编先子既老迤逦还浙予偶至杭创小圃在清波门外去城十里许稍加葺治迎侍来居二年而先子捐馆后因阅遗藁见先子未第时有赠吴兴朱临诗断章云安得断茅环堵地渔樵终老继清风初以为先子慕朱早退故有是句也绪与前軰语方知是圃乃鲍当郎中故居鲍有诗编名曰清风集时号丨丨丨而正夫顷亦曾寓此肄业先子终老有继清风之兆已见于布衣时矣】日月不能磨而竭【王称东都事畧欧阳修赞孔子既殁而孟子生孟子之后有荀卿荀卿之后而扬雄出雄之后而韩愈继愈之后而修得其传其所以明道秘而息邪说立化本而振儒风防然以所学入发为朝廷之论议志得道行沛然有余则功利之及于物者葢天之所畀也故天下尊仰之如泰山大河丨丨所丨丨丨丨丨矣】瓦为之碎树为之折【张淏云谷杂记司马温公元丰末来京师都人奔竞竞观即以相公目之左右拥塞马至不能行及谒时相于私第市人登树骑屋窥之卒或止之曰吾非望尔君愿一识司马公耳至于呵叱不退而屋丨丨丨丨丨枝丨丨丨】政事仆射【马令南唐书先主书武义元年拜左仆射知政事渐复朝廷纪纲修典礼举法律以抑强暴中外谓之丨丨丨丨】文价蔼北土【马令南唐书儒者传高越燕人也少举进士清警有才思丨丨丨于丨丨】桃杏嫁东风郎中【范公称过庭录张先子野郎中一丛花词云怀高望远几时穷无物似情浓离魂正引千丝乱更南陌香絮蒙蒙嘶骑渐遥征尘不断何处郎踪双鸳池沼水桡通梯横画阁黄昏后又还是斜月朦胧沉思细恨不如桃杏犹嫁东风一时盛传欧阳永叔尤爱之恨未识其人子野家南地以故至都谒永叔阍者以通永叔倒屣迎之曰此乃丨丨丨丨丨丨丨】连底清连底冻【李元纲厚德录应山二连伯氏庶字君锡仲氏庠字元礼少从学于二宋相继登科君锡为人清修孤洁故当官人号为丨丨丨元礼加以肃人号为丨丨丨】三豪【王辟之渑水燕谈录濮人杜默师雄少有逸才长于歌篇师事石守道作丨丨诗以遗之默为歌豪石曼卿诗豪永叔文豪而永叔亦有诗曰赠之三豪篇而我滥一名】湖州镜【陆游老学庵笔记绍兴初漕粟嘉陵以饷边每一斛至军中计其费为七十五斛席大光胡承公为帅始议转船折运于是费十减六七向非二公蜀已大困矣故至今蜀人谓承公为丨丨丨】宼巴东【释文莹湘山野录寇莱公诗野水无人渡孤舟尽日横之句深入唐人风格初授归州巴东令人皆以丨丨丨呼之以比前赵渭南韦苏州之类】










　　御定子史精华卷一百
&lt;子部,类书类,御定子史精华&gt;
　　钦定四库全书
　　御定子史精华巻一百一
　　人事部五
　　眉寿
　　无方而富【管子丨丨丨丨者生也注生全则万方辐凑生尽则鸿毛不振故曰无方而富也莫知生所在故曰无方也】寡疾难老【管子丨丨丨丨士女皆好】麦邱封人【晏子景公游于丨丨问其丨丨曰年几何矣对曰鄙人之年八十五矣公曰寿哉子其祝我封人曰使君之年长于胡宜国家公曰善哉子其复之曰使君之嗣寿皆若鄙臣之年公曰善哉子其复之封人曰使君无得罪于民】永年【子华子伏羲神农之世其民童防瞑瞑蹎蹎不知所以然而然是以丨丨尧舜之世其民朴以有立职职植植而弗鄙弗夭是以难老】华髪隳顚【墨子畅之四支接之肌肤丨丨丨丨而犹弗舍者其唯圣人乎】林类百岁【列子丨丨年且丨丨底春被裘拾遗穗于故畦并歌并进孔子适衞望之于野顾谓弟子曰彼叟可与言者试往讯之子贡请行逆之垅端面之而叹曰先生曾不悔乎而行歌拾穗林类行不畱歌不辍子贡叩之不已乃仰而应曰吾何悔邪子贡曰先生少不勤行长不竞时老无妻子死期将至亦有何乐而拾穗行歌乎林类笑曰吾之所以为乐人皆有之而反以为忧少不勤行长不竞时故能寿若此老无妻子死期将至故乐若此】荣启期三乐【列子孔子游于太山见丨丨丨行乎郕之野鹿裘带索鼓琴而歌孔子问曰先生所以乐何也对曰吾乐甚多天生万物唯人为贵而吾得为人是一乐也男女之别男尊女卑故】
　　【以男为贵吾既得为男矣是二乐也人生有不见日月不免襁褓者吾既已行年九十矣是丨丨也】不待将迎【列子丨丨丨丨而寿注自寿者不由接养】彭祖八百【列子丨丨之智不出尧舜之上而寿丨丨】大齐【列子杨朱曰百年寿之丨丨】彭祖以久特闻【庄子而丨丨乃今丨丨丨丨众人匹之不亦悲乎】成鸠万八千岁【鹖冠子泰上丨丨之道一族用之丨丨丨丨】复彭祖【荀子扁善之度以治气养生则丨丨丨】乐易常寿【茍子丨丨者丨丨长】齫然齿坠【荀子夫文王非无贵戚也非无弟子也非无便辟也倜然乃举太公于州人而用之岂私之也哉以为亲邪则周姬姓也而彼姜姓也以为故邪则未尝相识也以为好丽邪则夫人行年七十有二丨丨而丨丨矣】美意延年【茍子得众动天丨丨丨丨诚信如神夸诞逐魂】毕数【吕氏春秋圣人察阴阳之宜辨万物之利以便生故精神安乎形而年寿得长焉长也者非短而续之也丨其丨也】食气【淮南子食水者善游能寒食土者无心而慧食木者多力而□食草者善走而愚食叶者有丝而蛾食肉者勇敢而悍丨丨者神明而寿食谷者知慧而夭不食者不死而神】人可寿以其仁【扬子或问龙龟鸿鹄不亦寿乎曰寿曰丨丨丨乎曰物以其性人丨丨丨】眉棃耋鲐【扬子丨丨丨丨老也东齐曰眉燕代之北鄙曰棃宋衞兖豫之内曰耋秦晋之郊陈兖之会曰耉鲐】乔松【战国策君何不以此时归相印让贤者授之必有伯夷之廉长为应侯世世称孤而有丨丨之寿】春秋高【史记汉文帝纪上曰楚王季父也丨丨丨阅天下之义理多矣明于国家之大体】须眉皓白衣冠甚伟【史记畱侯世家及燕置酒太子侍四人从太子年皆八十有余丨丨丨丨丨丨丨丨上怪之问曰彼何为者四人前对各言名姓曰东园公甪里先生绮里季夏黄公上乃大惊】修道而养寿【史记老子传老子百有六十余岁或言二百余岁以其丨丨丨丨丨也】口中无齿食乳【史记张苍传苍之免相后老丨丨丨丨丨丨女子为乳母妻妾以百数尝孕者不复幸苍年百有余嵗而卒】罢归已九十余【史记儒林传今上初即位复以贤良征固诸谀儒多疾毁固曰固老丨丨之时固丨丨丨丨矣按固辕固生】魏文侯乐人窦公【汉书蓺文志六国之君丨丨丨最为好古孝文时得其丨丨丨丨注师古曰窦公年百八十岁两目皆盲文帝竒之问曰因何至此对曰臣年十三失明父母哀其不及众技敎鼓琴防导引无所服饵】一子不事二算不事【汉书贾山传礼高年九十者丨丨丨丨八十者丨丨丨丨注师古曰一子不事蠲其赋役二算不事免二口之算赋也】华首【后汉书樊准传其余以经术见优者布在廊庙故朝多皤皤之良丨丨之老】百岁犹有壮容【后汉书华陀传华佗字元化沛国谯人也一名旉游学徐土兼通数经晓养性之术年且丨丨而丨丨丨丨时人防为仙】菊水三十家【后汉书郡国志注荆州记曰县北八里有丨丨其源旁悉芳菊水极甘馨又中有丨丨丨不复穿井即饮此水上寿百二十中寿百余七十者犹以为夭汉司空王畅太傅袁隗为南阳令县月送三十余石饮食澡浴悉用之太尉胡广父患风羸南阳汲饮此水疾遂瘳此菊茎短葩大食之甘美异于余菊广又收其实种之京师遂处处传植之】度辽将军鲜卑奴年三百五十岁【魏志明帝纪注世语曰幷州刺史毕轨送汉故丨丨丨丨范明友丨丨丨丨丨丨丨丨丨言语饮食如常人】遗种之叟【蜀志许靖传注魏略曰王朗与文休书曰居升平之京师攀附于飞龙之圣主侪軰略尽幸得老与足下并为丨丨丨丨】克壮慷慨自遇若少年【晋书石鉴传元康初为太尉年八十余丨丨丨丨丨丨丨丨丨时人美之】李八伯【晋书周札传时有道士李脱者妖术惑众自言八百岁故号丨丨丨】灯下细书二三千卷【齐书沈驎士传守操终老笃学不倦遭火烧书数千卷驎士年过八十耳目犹聪明以火故抄写丨丨丨丨复成丨丨丨丨满数十箧时人以为养身静嘿之所致也】年过八十耳目聪明【见上】呼为四皓【齐书徐伯珍传兄弟四人皆白首相对时人丨丨丨丨】头有肉角【南史梁宗室暎传钟离人顾思远挺义行部伍中暎见甚老使人问对曰年一百一十二岁凡七娶有子十二死亡畧尽今惟小者年已六十又无生息家缺养乏是以行役暎大异之召赐之食食兼于人检其丨丨丨丨长寸遂命后舟载还都谒见天子与之言往事多异所传】生儿无影【南史梁宗室暎传荆州上津乡人张元始年一百一十六岁膂力过人进食不异至年九十七方丨丨儿遂丨丨将亡人人告别乃至山林树木处处履行少日而终时人以为知命】一百七岁精爽不衰【魏书罗结传世祖初迁侍中外都大官总三十六曹事年丨丨丨丨丨丨丨丨世祖以其忠慤甚见信待监典后宫出入卧内因除长信卿年一百一十诏听归老赐大寗东川以为居业并为筑城即号曰罗侯城至今犹存朝廷每有大事驿马询访焉年一百二十岁卒】一百一十诏听归老【见上】赐居筑城【见上】每自称六十九【魏书傅永传迁左将军南兖州刺史犹能驰射盘马奋矟时年逾八十常讳言老丨丨丨丨丨丨还京拜平东将军光禄大夫】记三十五政【北齐书宋世良传及代至倾城祖道有老人丁金刚泣而前谢曰已年九十丨丨丨丨丨君非唯善治清亦彻底今失贤君民何济矣莫不攀援涕泣】绯衫牙笏绿衫木笏【旧唐书睿宗纪特赐老人九十以上丨丨丨丨八十以上丨丨丨丨】气海常温【旧唐书柳子华传子华二子公器公度公度善摄生年八十余歩履轻便或祈其术曰吾初无术但未尝以元气佐喜怒丨丨丨丨耳】善言莫离口良药莫离手【旧唐书孟诜传诜年虽晚暮志力如壮尝谓所亲曰若能保身养性者常须丨丨丨丨丨丨丨丨丨丨】莫知甲子【旧唐书张果传有邢和璞者善算人而知夭寿善恶元宗令算果则懵然丨丨其丨丨】侍老【唐书元宗纪丁酉宴京师丨丨于含元殿庭赐九十以上几杖八十以上鸠杖妇人亦如之赐于其家】九老图【唐书白居易传暮节惑浮屠道尤盛至经月不食荤称香山居士尝与胡杲吉郑据刘眞卢眞张浑狄兼谟卢贞燕集皆高年不事者人慕之绘为丨丨丨】服常春藤【唐书姜抚传召至东都舍集贤院因言丨丨丨丨使白发还鬒则长生可致藤生太湖最良终南往往有之不及也帝遣使者至太湖多取以赐中朝老臣因诏天下使自求之】乞官便养【宋史太祖纪前卢县尉鄢陵许永年七十有五自言父琼年九十九两兄皆八十余丨一丨以丨丨因召琼厚赐之授永鄢陵令】多幸老民【宋史宋琪传至道二年春拜右仆射特令日给实奉一百千又以其衰老诏许五日一朝是年九月被病令其子贻序秉笔授辞作丨丨丨丨叙大抵谓洪范五福人所难全而已兼有之实天幸也】洛阳耆英会【宋史文彦博传与富弼司马光等十三人用白居易九老会故事置酒赋诗相乐序齿不序官为堂绘像其中谓之丨丨丨丨丨好事者莫不慕之】兄弟眉寿【宋史朱昻传咸平二年召入翰林为学士逾年拜章乞骸骨召对敦谕请弥确乃拜工部侍郎致仕翌日遣使就第赐器币给全奉诏本府岁时存问弟恊以纯谨著称仕至主客郎中雍王府翊善昂以书招之恊亦告老归丨丨皆丨丨时人比汉之二疏知府陈尧咨署其居曰东西致政坊】目奕奕有紫光【宋史刘庭式传字得之齐州人老于庐山絶粒不食丨丨丨丨丨丨歩上下峻坂如飞以高寿终】命以策杖为洗儿礼【金史卢玑传泰和初诏玑天寿节预宴二年元妃李氏生皇子满三月章宗以玑老而康强丨丨所丨丨丨丨丨丨物】与日月俱【焦氏易林寿如松乔丨丨丨丨】金齿铁牙【焦氏易林丨丨丨丨寿考宜家】出入百岁【王充论衡文王谓武王曰我百尔九十吾与尔三焉文王九十七而薨武王九十三而崩周公武王之弟也兄弟相差不过十年武王崩周公居摄七年复政退老丨丨丨丨矣】太平之世多长寿【王充论衡圣人禀和气故年命得正数气和为治平故丨丨丨丨丨丨丨人百岁之寿葢人之正数也】邵公百八十【王充论衡传称老子二百余岁丨丨丨丨丨高宗享国百年周穆王享国百年并未享国之时皆出百三十四十岁】寿必用道所以尽命【荀悦申鍳或问凡寿者必有道非习之功曰夫惟寿则惟能用道惟能用道则性寿矣苟非其性也修之不至也学必至圣可以尽性丨丨丨丨丨丨丨丨】王泽之寿声闻之寿行仁之寿【徐干中论夫寿有三有丨丨丨丨有丨丨丨丨有丨丨丨丨书曰五福一曰寿此王泽之寿也诗云其德不爽寿考不忘此声闻之寿也孔子曰仁者寿此行仁之寿也】寿木林【王嘉拾遗记渠捜国之西有祈沦国其俗淳和人寿三百岁有丨丨之丨一树千寻若经憩此木下皆不死不病或有泛海越山来会其国归怀其叶者则终身不老】怀叶不老【见上】声容朗缓举朝服之【裴庭东观奏记大中十一年正月一日上御含元殿受朝太子太师卢钧年八十矣自乐悬之南歩而及殿墀称贺上前丨丨丨丨丨丨丨丨】霜毫生颔雪刺满头【王仁开天遗事宋璟求致仕表云臣窃禄簮裳备员廊庙丨丨丨丨丨丨丨丨求退归耕养慵岩穴】登寿车【陶谷清异录太清草木方云饵钟乳者丨福衢丨丨】乞年寿【黄休复茅亭客话伪蜀王氏时有郎官陈损之至孟氏朝年已百岁妻亦九十余当时朝士家有婚聘筵会必请老夫妇以丨丨丨为名】鸡窠小儿【钱希白洞微志太平兴国李守忠为承防奉使南方至琼道逢一翁自称杨霞举年八十一邀守忠诣所居见其父曰叔连年一百二十二又见其祖曰宋卿年一百九十五语次见梁上一丨丨中有一丨丨宋卿曰此吾前代祖也不知其年朔望取下子孙列拜而已】同甲会【彭乘墨客挥犀文潞公住洛日年七十八同时有太中大夫程珦朝仪大夫司马旦司封郎中致仕席汝言皆七十八尝为丨丨丨各赋诗一首潞公诗曰四人三百二十岁况是同生丙午年招得梁园为赋客合成商岭采芝仙清谈亹亹风盈席素发飘飘雪满肩此会从来诚未有洛中应作画图传】食柑十年【何防春渚纪闻东坡先生惠州白鹤峯上梁文云自笑先生今白髪道傍亲种两株柑时先生六十二岁也意谓不十年不着子恐不待也章申公父银青公俞年七十集宾亲为庆会有饷柑者味甘而实极瑰大既食之即令收核种之后圃坐人窃笑葢七八也后公丨丨丨丨而终】五老会【王辟之渑水燕谈录庆歴末杜祁公吿老退居南京与太子宾客致仕王涣光禄卿致仕毕世长兵部郎中分司朱实尚书郎致仕冯平为丨丨丨吟醉相劝士大夫高之祁公以故相耆德尤为天下倾慕兵部诗云九老且无元老贵莫将西洛一般看五人年皆八十余康宁爽健相得甚欢故祁公诗云五人四百有余岁深称分曹与挂冠而毕年最高时九十余故其诗云非才黍预最高年是时欧文忠畱守睢阳而叹慕借其诗观之用次韵卒章云闻说优游多倡和新诗何惜借传看】玉精神【陈善扪虱新话毕状元渐使福建日尝按部过罗原时南华翁林子山致仕居南华洞已八十余以诗迓之有当年春榜首传名对御如君有几人之句毕公和赠之多所奬借其诗曰儿童闻说子山名将谓先生是故人海上偶经仙洞府岩前犹见丨丨丨】读千字文有悟【陆游老学庵笔记唐仲俊年八十五六极康宁自言少时因丨丨丨丨丨所丨谓心动神疲四字也平生遇事未尝动心故老而不衰】开第八秩【龚介隠笔记礼年八十曰有秩故以八十为八秩又道家流用此语白乐天屡用之自注行丨丨丨丨可谓尽天年又云已开第七秩屈指几多人】
　　早慧
　　孔子不能决【列子孔子东游见两小儿辨鬬问其故一儿曰我以日始出时去人近而日中时远也一儿以日初出远而日中时近也一儿曰日初出大如车葢及日中则如盘盂此不为远者小而近者大乎一儿曰日初出沧沧凉凉及其日中如探汤此不为近者热而远者凉乎丨丨丨丨丨也两小儿笑曰孰为汝多知乎】使婴儿矜【淮南子吕望使老者奋项托丨丨丨丨以类相慕注项托年七岁穷难孔子而为之作师小儿闻之咸自矜大】九龄与元【扬子育而不苖者吾家之童乌乎丨丨而丨我丨文】茂良不必父祖【扬子或问甘罗之悟吕不韦张辟疆之觉平勃皆以十二龄茂良乎曰才也丨丨丨丨丨丨】幼达【文中子繁师元闻董常贤问贾琼以齿琼曰始冠矣师元曰吁其丨丨也】廋辞知三【国语范文子莫退于朝武子曰何莫也对曰有秦客丨丨于朝大夫莫之能对也吾丨丨焉武子怒曰大夫非不能也让父兄也尔童子何知而三掩人于朝吾不在晋国亡无日矣击之以杖折委筓】三掩人于朝【见上】臣生十二岁于兹君其试臣【战国策甘罗曰夫项槖生七岁而为孔子师今丨丨丨丨丨丨丨矣丨丨丨丨】七岁而为孔子师【见上】外黄令舍人儿【史记项羽纪乃东行击陈畱外黄外黄不下数日已降项王怒悉令男子年十五已上诣城东欲阬之丨丨丨丨丨丨年十三往说项王曰彭越彊劫外黄外黄恐故且降待大王大王至又皆阬之百姓岂有归心从此以东梁地十余城皆恐莫肯下矣项王然其言乃赦外黄当阬者】是儿多知可令学经【汉书张禹传禹为儿数随家至市喜观于卜相者前久之颇晓其别蓍布卦意时从旁言卜者爱之又竒其面貌谓禹父丨丨丨丨丨丨丨丨】辞言雅【后汉书马援传勃字叔阳年十二能诵诗书常候援兄况勃衣方领能矩歩丨丨丨丨援裁知书见之自失况知其意乃自酌酒慰援曰朱勃小器速成智尽此耳卒当从女禀学勿畏也】七岁通论语【后汉书马严传续字季则丨丨能丨丨丨十三明尚书十六治诗博观羣籍善九章算术按续严子】茧栗犊能负重致远【后汉书赵憙传更始即位舞隂大姓李氏拥城不下更始遣柱天将军李宝降之不肯云闻宛之赵氏有孤孙憙信义著名愿得降之更始乃征憙憙年未二十既引见更始笑曰丨丨丨岂丨丨丨丨丨乎即除为郎中行偏将军事使诣舞阴而李氏遂降】圣童【后汉书张堪传堪早孤让先父余财数百万与兄子年十六受业长安志美行厉诸儒号曰丨丨】张曾子【后汉书张霸传年数岁而知孝让虽出入饮食自然合礼乡人号为丨丨丨】我饶为之【后汉书张霸传七岁通春秋复欲进余经父母曰汝小未能也霸曰丨丨丨丨故字曰饶焉】凡所经履莫不暗记【后汉书应奉传奉少聪明自为儿童及长丨丨丨丨丨丨丨丨读书五行并下】竒童【后汉书杜根传父安字伯夷少有志节年十三入太学号丨丨京师贵戚慕其名或遗之书安不发悉壁藏之及后捕案贵戚宾客安开壁出书印封如故竟不离其患时人贵之】开壁出书印封如故【见上】奏拜童子郎【后汉书左雄传汝南谢廉河南赵建年始十二各能通经雄并丨丨丨丨丨于是负书来学云集京师】何不言日食之余如月之初【后汉书黄琬传建和元年正月日食京师不见而琼以状闻太后诏问所食多少琼思其对而未知所况琬年七岁在傍曰丨丨丨丨丨丨丨丨丨丨丨琼大惊即以其言应诏而深竒爱之】可为人师【后汉书荀爽传幼而好学年十二能通春秋论语太尉杜乔见而称之曰丨丨丨丨】吴氏不乏季子【后汉书吴祐传父恢为南海太守祐年十二随从到官恢欲杀青简以写经书祐谏曰今大人逾越五领远在海滨其俗诚陋然旧多珍怪上为国家所疑下为权戚所望此书若成则载之兼两昔马援以薏苡兴谤王阳以衣囊徼名嫌疑之间诚先贤所愼也恢乃止抚其首曰丨丨世丨丨丨丨矣】累世通家【后汉书孔融传融幼有异才年十岁随父诣京师时河南尹李膺以简重自居不妄接士宾客敕外自非当世名人及与通家皆不得白融欲观其人故造膺门语门者曰我是李君通家子弟门者言之膺请融问曰高明祖父尝与仆有恩旧乎融曰然先君孔子与君先人李老君同德比义而相师友则融与君丨丨丨丨众坐莫不叹息太中大夫陈炜后至坐中以吿炜炜曰夫人小而聪了大未必竒融应声曰观君所言将不早慧乎膺大笑曰高明必为伟器】天下无双江夏黄童【后汉书黄香传香家贫内无仆妾躬执苦勤尽心奉养遂博学经典究精道术能文章京师号曰丨丨丨丨丨丨丨丨】船称象【魏志邓哀王传邓哀王冲字仓舒少聪察岐嶷生五六岁智意所及有若成人之智时孙权曾致巨象太祖欲知其斤重访之羣下咸莫能出其理冲曰置象大船之上而刻其水痕所至称物以载之则校可知矣太祖大悦即施行焉】黄中通理【魏志刘廙传廙年十岁戏于讲堂颖川司马德操拊其头曰孺子孺子丨丨丨丨宁自知不】一黉之儁【魏志管辂传注辂别传父为琅邪稷邱长时年十五来至官舍读书始读诗论语及易本便开渊布笔辞义斐然于时黉上有远方及国内诸生四百余人皆服其才也琅邪太守单子春雅有材度闻辂丨丨丨丨欲得见辂父即遣辂造之大会宾客百余人坐上有能言之士辂问子春府君名士加有雄贵之姿辂既年少胆未坚刚若欲相观惧失精神请先饮三升清酒然后而言之子春大喜便酌三升清酒独使饮之酒尽之后问子春今欲与辂为对者若府君四坐之士邪子春曰吾欲自与卿旗鼓相当辂言始读诗论易本学问微浅未能上引圣人之道陈秦汉之事但欲论金木水火土鬼神之情耳子春言此最难者而卿以为易邪于是唱大论之端遂经于阴阳文采葩流枝叶横生少引圣籍多发天然子春及众士互共攻刼论难锋起而辂人人答对言皆有余至日向暮酒食不行子春语众人曰此年少盛有材气听其言论正似司马犬子游猎之赋何其磊落雄壮英神以茂必能明天文地理变化之数不徒有言也于是发声徐州号之神童】先饮三升【见上】旗鼓相当【见上】文采葩流【见上】少引圣籍多发天然【见上】听其言论正似司马犬子游猎之赋【见上】神童【见上】随目所见赋成后坐【吴志朱桓传注文士传曰张惇子纯与张俨及朱异俱童少往见骠骑将军朱据据闻三人才名欲试之吿曰老鄙相闻饥渴甚矣夫騕防以迅骤为功鹰隼以轻疾为妙其为吾各赋一物然后乃坐俨乃赋犬曰守则有威出则有获韩卢宋鹊书名竹帛纯赋席曰席以冬设簟为夏施揖让而坐君子攸宜异赋弩曰南岳之干钟山之铜应机命中获隼高墉三人各丨其丨丨丨而丨之皆丨而丨丨据大懽悦】举目见日不见长安【晋书明帝纪明皇帝讳绍字道畿元皇帝长子也幼而聪哲为元帝所宠异年数岁尝坐置膝前属长安使来因问帝曰汝谓日与长安孰远对曰长安近不闻人从日边来居然可知也元帝异之明日宴羣僚又问之对曰日近元帝失色曰何乃异间者之言乎对曰丨丨则丨丨丨丨丨丨由是益竒之】常日白头公何在【晋书成帝纪帝少而聪敏有成人之量南顿王宗之诛也帝不之知及苏峻平问庾亮曰丨丨丨丨丨丨丨亮对以谋反伏诛帝泣谓亮曰舅言人作贼便杀之人言舅作贼复若何亮惧变色】猛兽虓吼独立不动【晋书王戎传年六七岁于宣武塲观戏丨丨在槛中丨丨震地众皆奔走戎丨丨丨丨神色自若魏明帝于阁上见而竒之又尝与羣儿戏于道侧见李树多实等軰竞趣之戎独不往或问其故戎曰树在道边而多子必苦李也取之信然】道边多子必苦李【见上】见人举动便识其意【晋书王澄传生而警悟虽未能言丨丨丨丨丨丨丨丨】不惜金环【晋书傅畅传年五岁父友见而戏之解畅衣取其金环与侍者畅不之惜以此赏之】六岁能属文【晋书陆云传云字士龙丨丨丨丨丨】终贾之俦【晋书潘岳传岳少以才頴见称乡邑号为竒童谓丨丨丨丨也】羣儿率【晋书李矩传童齓时与丨丨聚戏便为其丨计画指授有成人之量】讲未半便已解【晋书王珉传时有外国沙门名提婆妙解法理为珣兄弟讲毗昙经珉时尚幼丨丨丨丨云丨丨即于别室与沙门法纲等数人自讲法纲叹曰大义皆是但小未精耳】火在斗而柄热着襦下亦当暖【晋书韩伯传母殷氏高明有行家贫窭伯年数岁至大寒母方为作襦令伯捉熨斗而谓之曰且着襦寻当作复裈伯曰不复须母问其故对曰丨丨丨中丨丨尚丨今既丨丨丨丨丨丨母甚异之】坐无尼父焉别颜囘【晋书谢尚传八岁神悟夙成鲲尝擕之送客或曰此儿一坐之顔囘也尚应声答曰丨丨丨丨丨丨丨丨席宾莫不叹异】风神秀彻不减王东海【晋书谢安传安年四岁时谯郡桓彛见而叹曰此儿丨丨丨丨后当丨丨丨丨丨及总角神识沉敏风宇条畅善行书弱冠诣王蒙清言良久既去蒙子修曰向客何如大人蒙曰此客亹亹为来逼人王导亦深器之由是少有重名】亹亹逼人【见上】远慙荀奉倩近愧刘眞长【晋书王献之传年数岁尝观门生樗蒱曰南风不竞门生曰此郎亦管中窥豹时见一斑献之怒曰丨丨丨丨丨丨丨丨丨丨遂拂衣而去】无小无大从公于迈【晋书孙放传放字齐庄幼称令慧年七八岁在荆州与父俱从庾亮猎亮谓曰君亦来邪应声荅曰丨丨丨丨丨丨丨丨亮又问欲齐何庄邪放曰欲齐庄周亮曰不慕仲尼邪荅曰仲尼生而知之非希企所及亮大竒之曰王辅嗣弗过也】欲齐庄周【见上】神明清审志气贞立【晋书孙晷传晷为儿童未尝被呵怒顾荣见而称之谓其外祖薛兼曰此儿丨丨丨丨丨丨丨丨非常童也】非常童【见上】闻叱牛声投书而泣【晋书赵至传寓居洛阳缑氏令初到官至年十三与母同观母曰汝先世本非微贱世乱流离遂为士伍耳尔后能如此不至感母言诣师受业丨父耕丨丨丨丨丨丨丨师怪问之至曰我小未能荣养使老父不免勤苦师甚异之】作郑元碑【晋书戴逵传总角时以鸡卵汁溲白瓦屑丨丨丨丨又为文而自镌之词丽器妙时人莫不惊叹】司隶防罪人不防小儿戏【晋书苻坚载记高平徐统冇知人之鉴遇坚于路异之执其手曰苻郎此官之御街小儿敢戏于此不畏司隶防邪坚曰丨丨丨丨丨丨丨丨丨丨也】下头上金镜为母灌佛【宋书刘敬宣传敬宣八岁防母昼夜号泣中表异之辅国将军桓序鎭芜湖牢之参序军事四月八日敬宣见众人灌佛乃下头上金镜以为母灌因悲泣不自胜序叹息谓牢之曰卿此儿既为家之孝子必为国之忠臣】先令取弟【宋书徐湛之传年数岁与弟淳之共车行牛奔车坏左右驰来赴之湛之丨丨丨丨众咸叹其幼而有识】愿乘长风破万里浪【宋书宗慤传叔父炳高尚不仕慤年少时炳问其志慤曰丨丨丨丨丨丨丨丨炳曰汝不富贵即破我家矣】蓝田出玉【宋书谢庄传年七岁能属文通论语及长韶令美容仪太祖见而异之谓尚书仆射殷景仁领军将军刘湛曰丨丨丨丨岂虚也哉】草翁风必舅【宋书王景文传长子绚字长素年七岁读论语至周监于二代外祖何尚之戏之曰耶耶乎文哉绚即荅曰丨丨丨丨丨少以敏惠见知及长笃志好学官至秘书丞按偃尚之子绚舅也应曰草翁风必舅今作偃刻本之误】名冠同门号曰顔子【宋书周续之传豫章太守范寗于郡立学招集生徒远方至者甚众续之年十二诣寗受业居学数年通五经并纬候丨丨丨丨丨丨丨丨】王子师之流【宋书自序林子字敬士田子弟也少有大度年数岁随王父在京口王恭见而竒之曰此儿丨丨丨丨丨也与众人共见遗宝咸争趋之林子直去不顾】刺史出猎独避不视【齐书刘怀珍传常侍伯父奉伯宋世为陈南顿二郡太守怀珍幼随奉伯至寿阳豫州丨丨赵伯符丨丨百姓聚观怀珍丨丨丨丨奉伯异之曰此儿方兴吾宗】当为名器【齐书江斆传斆母文帝女淮阳公主幼以戚属召见孝武谓谢庄曰此小儿方丨丨丨丨】举动闲详应对合防【齐书谢瀹传瀹年七岁王彧见而异之言于宋孝武孝武召见于稠人广众之中瀹丨丨丨丨丨丨丨丨帝甚悦】取素琴石硏【齐书王慈传年八岁外祖宋太宰江夏王义恭迎至内斋施宝物恣听所取慈丨丨丨丨丨义恭善之】析计遂知六甲【齐书顾欢传欢年六七岁画甲子有简三篇欢丨丨丨丨丨丨家贫父使驱田中雀欢作黄雀赋而归雀食过半父怒欲挞之见赋乃止】作黄雀赋而归【见上】吾宗不衰寄之此子【梁书王瞻传瞻年数岁常从师受业时有伎经其门同学皆出观瞻独不视习诵如初从父尚书仆射僧达闻而异之谓瞻父曰丨丨丨丨丨丨丨丨】应对爽彻【梁书王训传十六召见文德殿丨丨丨丨上目送久之顾谓朱异曰可谓相门有相矣】不取自当得赐【梁书王泰传泰幼敏悟年数岁时祖母集诸孙侄散枣栗于牀上羣儿皆竞之泰独不取问其故对曰丨丨丨丨丨丨由是中表异之】洗改解书见而輙诘【梁书南康王绩传绩时年七岁主者有受货丨丨丨丨长史王僧孺弗之觉绩丨丨丨丨之便即时首服众咸叹其聪警】正欲枕石潄流【梁书顾恊传恊幼孤随母养于外氏外从祖宋右光禄张永尝携内外孙侄游武邱山恊年数岁永抚之曰儿欲何戏恊对曰儿丨丨丨丨丨丨永叹息曰顾氏兴于此子】聚土画城指麾分别【梁书陈庆之传第五子昕字君章七岁能骑射十二随父入洛于路遇疾还京师诣鸿胪卿朱异异访北间形势昕丨丨丨丨丨丨丨丨异甚异之】天下文章若无我当归阿士【梁书刘孝绰传孝绰幼聪敏七岁能属文舅齐中书郎王融深赏异之常与同载适亲友号曰神童融每言曰丨丨丨丨丨丨丨丨丨丨丨阿士孝绰小字也】孝童【梁书王规传规八岁以丁所生母忧居防有至性太尉徐孝嗣每见必为之流涕称曰丨丨】童子学士【梁书宗懔传懔少聪敏好学昼夜不倦乡里号为丨丨丨丨】六时礼佛【梁书建平王大球传初侯景围京城高祖素归心释敎每发誓愿恒云若有众生应受诸苦悉衍身代当时大球年甫七岁闻而惊谓母曰官家尚尔儿安敢辞乃丨丨丨丨亦云凡有众生应获苦报悉大球代受其早慧如此】不应度及诸孙【梁书陶季直传祖愍祖宋广州刺史父景仁中散大夫季直早慧愍祖甚爱异之愍祖尝以四函银列置于前令诸孙各取季直时甫四岁独不取人问其故季直曰若有赐当先父伯丨丨丨丨丨丨故不取愍祖益竒之】文举之对【陈书虞寄传少聪敏年数岁客有造其父者遇寄于门因嘲之曰郎君姓虞必当无智寄应声荅曰文字不辨岂得非愚客大慙入谓其父曰此子非常人丨丨丨丨不是过也】自讲一经【陈书周正传以季春入学孟冬应举学司以其日浅弗之许焉博士到洽议曰周郎年未弱冠便丨丨丨丨虽曰诸生实堪师表无俟防试】已堪见代为博士【陈书袁宪传在学一岁国子博士周正谓宪父君正曰贤子今兹欲防试不君正曰经义犹浅未敢令试居数日君正遣门下客岑文豪与宪候正会正将登讲坐弟子毕集乃延宪入室授以麈尾令宪树义时谢岐何妥在坐正谓曰二贤虽穷奥赜得无惮此后生耶何谢于是递起义端深极理致宪与往复数番酬对闲敏正谓妥曰恣卿所问勿以童稚相期时学众满堂观者重沓而宪神色自若辩论有余正请起数难终不能屈因告文豪曰卿还咨袁吴郡此郎丨丨丨丨丨丨丨矣时生徒对防多行贿赂文豪请具束修君正曰我岂能用钱为儿买第耶学司衔之及宪试争起剧难宪随问抗荅剖析如流到溉顾宪曰袁君正其有后矣及君正将之吴郡溉祖道于征虏亭谓君正曰昨防生萧敏孙徐孝克非不解义至于风神器局去贤子远矣】玉映觿辰兰芬绮岁【陈书始兴王伯茂传丨丨丨丨丨丨丨丨清晖美誉日茂月升】发德龆年表姿丱日【陈书鄱阳王伯山传丨睿丨于丨丨丨岐丨于丨丨】客前覆局【陈书陆琼传大同末云公受梁武帝诏校定棋品到溉朱异以下并集琼时年八岁于丨丨丨丨由是京师号曰神童按云公琼父】八岁拟囘文硏铭十三作柳赋【陈书陆瑗传苐三子从典字由仪幼而聪敏八岁读沈约集见囘文硏铭从典援笔拟之便有佳致十三作柳赋其词甚美瑗时为东宫管记宫僚竝一时俊伟瑗示以此赋咸竒其异才】何妨复有顔闵【陈书岑之敬传年十六策春秋左氏制防孝经义擢为高第御史奏曰皇朝多士例止明经若顔闵之流乃应高第梁武帝省其防曰丨丨我丨丨丨丨邪因召入面试令之敬升讲座敕中书舍人朱异执孝经唱士孝章武帝亲自论难之敬剖释纵横应对如响左右莫不嗟服乃除童子奉车郎赏赐优厚】虽小重也【南史谢朏传宋孝武帝游姑熟敕庄擕朏从驾诏为洞井赞于坐奏之帝曰丨丨丨丨按虽小重也用左氏语南齐书作虽小竒童也则虽小二字无着葢刻误也今録南史】殊有局干【南史齐宗室曲江公遥欣传遥欣髫齓中便嶷然明帝谓江祏曰遥欣虽幼观其神彩丨丨丨丨必成令器】日诵九纸【南史范云传云六岁就其姑夫袁叔明读毛诗丨丨丨丨】七岁能读十万言【南史王僧孺传丨丨丨丨丨丨丨及长笃爱坟籍家贫常佣书以养母写毕讽诵亦了】追歩惠连【南史谢贞传八岁尝为春日闲居诗从舅王筠竒之谓所亲曰至如风定花犹落乃丨丨丨丨矣】江夏黄童不得无双【魏书宗室顺传顺字子和九岁师事乐安陈丰初书王羲之小学篇数千言昼夜诵之旬有五日一皆通彻丰竒之白澄曰丰十五从师迄于白首耳目所经未见此比丨丨丨丨丨丨丨丨也澄笑曰蓝田生玉何容不尔】速定大计【魏书李承传承字伯业少有筞畧初宝欲谋归欵民僚多有异议承时年十三劝宝丨丨丨丨于是遂决仍令承随表入质世祖深相器异礼遇甚优赐爵姑臧侯】茍非鬭力何患童稚【魏书陆琇传馛有以爵传琇之意琇年九岁馛谓之曰汝祖东平王有十二子我为嫡长承袭家业今已年老属汝幼冲讵堪为陆氏宗首乎琇对曰丨丨丨丨丨丨丨丨馛竒之遂立琇为世子馛薨袭爵】求衣就学【魏书房景先传景先字光胄幼孤贫无资从师其母自授毛诗曲礼年十二请其母曰岂可使兄佣赁以供景先也请自丨丨然后丨丨母哀其小不许苦请从之遂得一羊裘忻然自足昼则樵苏夜则诵经史自是精勤遂大通赡】神驹【魏书裴骏传骏幼而聪慧亲表异之称为丨丨因以为字】鹿虽禽兽得食相呼【魏书裴安祖传少而聪慧年八九岁就师讲诗至鹿鸣篇语诸兄云丨丨丨丨丨丨丨丨而况人也自此之后未曾独食】意之所悟成人尠屈【魏书胡叟传叟少聪敏年十三辨疑释理知名乡国其丨丨丨丨与丨丨交论丨有丨焉】卿年尚稚言若老成【魏书程骏传骏少孤贫居防以孝称师事刘昞性机敏好学昼夜无倦昞谓门人曰举一隅而以三隅反者此子亚之也骏谓昞曰今世名敎之儒咸谓老庄其言虗诞不切实要弗可以经世骏意以爲不然夫老子着抱一之言庄生申性本之防若斯者可谓至顺矣人若乖一则烦伪生爽性则冲眞防昞曰丨丨丨丨丨丨丨丨美哉由是声誉益播】圣小儿【魏书祖莹传莹年八岁能诵诗书十二为中书学生好学躭书以昼继夜父母恐其成疾禁之不能止常密于灰中藏火驱逐僮仆父母寝睡之后燃火读书以衣被蔽塞窗户恐漏光明为家人所觉由是声誉甚盛后外亲属呼为丨丨丨尤好属文中书监高允每叹曰此子才器非诸生所及终当远至时中书博士张天龙讲尚书选为都讲生徒悉集莹夜读书劳倦不觉天晓催讲既切遂误持同房生赵郡李孝怡曲礼卷上座博士严毅不敢还取乃置礼于前诵尚书三篇不遗一字讲罢孝怡异之向博士说举学尽惊后高祖闻之召入令诵五经章句幷陈大义帝嗟赏之莹出后高祖戏卢昶曰昔流共工于幽州北裔之地那得忽有此子昶对曰当是才为世生】置礼于前诵尚书三篇不遗一字【见上】掩衣左右何足是非【北齐书王纮传侯景与人论掩衣法为当左为当右尚书敬显儁曰孔子云微管仲吾其被髪左袵矣以此言之右袵为是纮进曰国家龙飞朔野雄歩中原五帝异仪三王殊制丨丨丨丨丨丨丨丨景竒其早慧赐以名马】葢闻圣人虚其心而实其腹【北齐书徐之才传之才幼而儁发五岁诵孝经八岁畧通义防曾与从兄康造梁太子詹事汝南周舍宅听老子舍为设食乃戏之曰徐郎不用心思义而但事食乎之才答曰丨丨丨丨丨丨丨丨丨丨丨舍嗟赏之】驹齿未落已是我家龙文【北齐书杨防传愔从父兄黄门侍郎昱特相器重曾谓人曰此儿丨丨丨丨丨丨丨丨丨丨更十岁后当求之千里外】一览便诵【北齐书元文遥传晖业尝大会宾客有人将何逊集初入洛诸贤皆赞赏之河间邢邵试命文遥诵之几遍可得文遥丨丨丨丨时年十余岁济阴王曰我家千里驹今定如何邢云此殆古来未有】忠孝之道实铭于心【周书李贤传九岁从师受业畧观大防而已不寻章句或谓之曰学不精勤不如不学贤曰夫人各有志贤岂能强学待问领徒授业耶唯当麤闻敎义补已不足至如丨丨丨丨丨丨之丨丨问者慙服】为战鬭之戏有军阵之法【周书李远传远字万岁幼有器局志度恢然尝与羣儿丨丨丨丨丨指麾部分便丨丨丨丨丨郡守见而异之召使更戏羣儿惧而散走远持杖叱之复为向势意气雄壮殆甚于前郡守曰此小儿必为将军非常人也】读数纸才一徧诵之若流【周书长孙绍远传父稚魏太师录尚书上党王绍远性寛容有大度望之俨然朋侪莫敢防狎雅好坟籍聪慧过人时稚作牧寿春绍远幼年甫十三稚管记王硕闻绍远彊记心以为不然遂白稚曰伏承世子聪慧之姿发于天性目所一见诵之于口此既歴世罕有窃愿验之于是命绍远试焉丨月令丨丨丨丨丨丨丨丨丨自是硕乃欵服】累石为营伍折草作旌旗【周书宇文深传年数岁便丨丨丨丨丨并丨丨丨丨丨布置行列皆有军阵之势父永遇见之乃大喜曰汝自然知此于后必为名将】四岁诵三都赋【周书萧大圜传大圜字仁显幼而聪敏神情俊悟年丨丨能丨丨丨丨及孝经论语】封侯泣下【隋书李崇传崇字永隆英果有筹算胆力过人周元年以父贤勲丨廻乐县丨时年尚小拜爵之日亲族相贺崇独丨丨贤怪而问之对曰无勲于国而幼少封侯当报主恩不得终于孝养是以悲耳贤由此大竒之】自杖三十【隋书皇甫绩传绩三岁而孤为外祖韦孝寛所鞠养尝与诸外兄博奕孝寛以其惰业督以严训愍绩孤幼特舍之绩叹曰我无庭训养于外氏不能克躬励已何以成立深自感激命左右丨丨丨丨孝寛闻而对之流涕于是精心好学畧渉经史】不令韩白衞霍独擅高名【隋书宇文忻传忻幼而敏慧为儿童时与羣軰游戏輙为部伍进止行列无不用命有识者见而异之年十二能左右驰射骁防若飞恒谓所亲曰自古名将唯以韩白衞霍为美谈吾察其行事未足多尚若使与仆并时不令防子独擅高名也其少小慷慨如此】若假其年必为天下伟器【隋书李德林传德林幼聪敏年数岁诵左思蜀都赋十余日便度高隆之见而嗟叹遍告朝士云丨丨丨丨丨丨丨丨丨丨邺京人士多就宅观之月余日中车马不絶】年十三作国侨赞【隋书薛道衡传丨丨丨讲左氏传见子产相郑之功丨丨丨丨颇有词致见者竒之】辄画地为城郭【隋书薛世雄传雄为儿童时与羣軰游戏丨丨丨丨丨丨令诸儿为攻守之势有不从令者世雄辄挞之诸儿畏惮莫不齐整】唯絺与绤服之无斁【隋书袁充传充少警悟年十余岁其父党至门时冬初尚衣葛衫客戏充曰袁郎子絺兮绤兮凄其以风充应声荅曰丨丨丨丨丨丨丨丨以是大见嗟赏】未逾晦朔遂通急就章【北史李浑传浑与弟绘纬俱为聘使主湛又为使副是以赵郡人士目为四使绘字敬文六岁便求入学家人以偶年俗忌不许遂窃其姊笔牍用之丨丨丨丨丨丨丨丨丨内外以为非常儿及长仪貌端伟神情朗儁第五舅河间邢晏每与言叹其高远曰若披烟雾如对珠玉宅相之寄良在此甥】知刈琅琊稻事【旧唐书李百药传七岁解属文父友齐中书舍人陆乂马元熙尝造德林防集有读徐陵文者云既取成周之禾将刈琅琊之稻并不知其事百药时侍立进曰传称鄅人籍稻杜预注云鄅国在琅琊开阳乂等大惊异之】灯盏柄曲【旧唐书杨绾传绾生聪慧年四岁处羣从之中敏识过人尝夜宴亲宾各举坐中物以四声呼之诸宾未言绾应声指铁灯树曰丨丨丨丨众咸异之】童集【旧唐书权德舆传生四岁能属诗七岁居父防以孝闻十五为文数百篇编为丨丨丨十卷】观者压藩【旧唐书杨收传十三畧通诸经义善于文咏吴人呼为神童每良辰美景吴人造门观神童请为诗什丨丨丨败其丨收嘲曰尔幸无羸角何用触吾藩若是升堂者还应自得门】甘露顶【旧唐书裴敬彛传少聪敏七岁解属文性又端谨宗族咸重之号为丨丨丨】此生岐嶷出自天然【旧唐书葢文达传刺史窦抗尝广集儒生令相问难其大儒刘焯刘轨思孔頴达咸在坐文达亦参焉既论难皆出诸儒意表抗大竒之问曰葢生就谁受学刘焯对曰丨丨丨丨丨丨丨丨以多问寡焯为师首抗曰可谓氷生于水而寒于水也】指之无【旧唐书白居易传尝与元稹书曰仆始生六七月时乳母抱弄于书屏下有丨丨字丨字示仆者仆口未能言心已黙识后有问此二字者虽百十其试而指之不差则知仆宿习之縁已在文字中矣】器大适小【旧唐书孙思邈传七岁就学日诵千余言弱冠善谈庄老及百家之说兼好释典洛州总管独孤信见而叹曰此圣童也但恨其丨丨丨丨难为用也】年十四作莲华赋【唐书岑文本传父之象仕隋为邯郸令坐为人讼不得申文本丨丨丨诣司隶理寃辨对哀畅无所诎众属目命丨丨丨丨文成合台嗟赏遂得直】风格方整【唐书韦陟传神龙二年安石为中书令陟甫十岁授温王府东阁祭酒朝散大夫丨丨丨丨善文辞书有楷法一时知名士皆与游】一览千言【唐书苏颋传颋字廷硕弱敏悟丨丨至丨丨辄覆诵】童丱不凡器不可量【唐书卢怀愼传怀愼在丨丨已丨丨父友监察御史韩思彦叹曰此儿丨丨丨丨】后来王粲【唐书苏珦传子晋数岁知为文作八卦论吏部侍郎房頴叔秘书少监王绍宗叹曰丨丨之丨丨也】哀江南赋再读辄诵【唐书蒋乂传乂性锐敏七岁时见庾信丨丨丨丨丨丨丨丨】黄初元年无二月【五代史唐臣传张策父同为唐容管经畧使防少聪悟好学通章句父同居洛阳敦化里浚井得古鼎铭曰魏黄初元年春二月匠吉千同以为竒策时年十三居同侧启曰汉建安二十五年曹公薨改元延康是岁十月文帝受禅又改黄初是丨丨丨丨丨丨丨也铭何谬邪同大惊异之】指顾如将帅【五代史杂传赵犨幼与羣儿戏道中部分行伍丨丨丨丨丨虽诸大儿皆听其节度其父叔文见之惊曰大吾门者此儿也】大吾门者此儿【见上】童子及第【宋史赵质传七岁诵书二十七卷应神童举明宗诏曰都尉之子太尉之孙幼能诵书弱不好弄克彰庭训宜锡科名可特赐丨丨丨丨】手不执钱【宋史宋绶传为儿童时丨丨丨丨】画地为大第【宋史查道传儿时尝戏丨丨丨丨丨曰此当分赡孤遗】进揖应对如成人【宋史司马池传朴字文季少育于外祖范纯仁纯仁责永州疾失明客至必令朴导以见时方七岁丨丨丨丨丨丨丨客皆惊叹按朴池曾孙】兰筋未就【宋史王珪传珪弱岁竒警出语惊人从兄琪读其所赋唶曰骐骥方生已有千里之志但丨丨丨丨耳】持石击瓮【宋史司马光传羣儿戏于庭一儿登瓮足跌没水中众皆弃去光丨丨丨丨破之水迸儿得活其后京洛间画以为图】银杏对金桃【宋书陈埙传大父叔平与同郡楼钥友善死钥哭之埙才四岁出揖如成人钥指槃中丨丨使属丨埙应声曰丨丨问何所据对以杜诗鹦鹉啄金桃钥悚然曰亡友不死矣】以指画八卦【宋史道学传朱熹尝从羣儿戏沙上独端坐丨丨丨沙视之丨丨也】得汗青一幅纸不负此生【宋史赵汝愚传汝愚早有大志每曰丈夫丨丨丨丨丨丨始丨丨丨丨】读书自能成句【辽史杨佶传幼頴悟异常丨丨丨丨丨丨识者竒之】卧看青天行白云【金史移刺履传父聿鲁早兦聿鲁之族兄兴平军节度使德元无子以履为后方五岁晚卧庑下见微云往来天际忽谓乳母曰此所谓丨丨丨丨丨丨丨者耶德元闻之惊曰是子当以文学名世】涂细字改书作相【金史程辉传辉性倜傥敢言喜杂学尤好论医从河间刘守眞说率用凉药神童常添寿者方数岁辉召之因书医非细事四字添寿丨丨丨丨丨丨丨辉颇慙人亦以此为中其病云】初学语辄画地作字【金史杨云翼传云翼天资頴悟丨丨丨丨丨丨丨丨日诵数千言】生未期识十七字【金史王庭筠传字子端河东人丨丨丨视书丨丨丨丨】七岁能作大字及数尺者【金史麻九畴传字知几易州人三岁识字丨丨丨草书丨丨丨有丨丨丨丨一时目为神童】资超儿軰【元史选举志童子举皆以天丨頴悟丨出丨丨或能黙诵经文书写大字或能缀缉辞章讲说经史并令入国子学敎育之惟张秦山尤精篆籒陈元麟能通性理】张精篆籒陈通性理【见上】金钏可易酒何用剪发为【元史岳柱传方八岁观画师何澄画陶母剪发图岳柱指陶母手中金钏诘之曰丨丨丨丨丨丨丨丨丨丨也何大惊即易之】解衣沃水灭火【元史马祖常传祖常七岁知学得钱即以市书十岁时见烛欹烧屋丨丨丨丨以丨丨咸嗟异之】画地为战陈【元史齐荣显传荣显幼聪悟总角与羣儿戏丨丨丨丨丨端坐指挥各就行列九岁代父任为千户佩金符】更三师【元史许衡传幼有异质七岁入学授章句问其师曰读书何为师曰取科第耳曰如斯而已乎师大竒之每授书又能问其防义久之师谓其父母曰儿頴悟不凡他日必有大过人者吾非其师也遂辞去父母强之不能止如是者凡丨丨丨】识风丁【元史王恂传恂性頴悟生三岁家人示以书帙辄丨丨丨二字】童子着声【元史袁桷传韶之曾孙为丨丨时已丨丨】赋梅花百首【元史欧阳元传十岁部使者行县元以诸生见命丨丨丨诗立成十首晚归增至丨丨见者骇异之】以指画地或三或六【元史伯顔传三岁常丨丨丨丨丨丨丨丨若为卦者】五称而五穷【逸周书晋平公使叔誉于周见太子晋而与之言丨丨丨丨丨逡巡而退其不遂归告公曰太子晋行年十五而臣弗能与言君请归声就复与田若不反及有天下将以为诛】惠种生圣【越絶书王曰子何年少于物之长也计倪对曰人固不同丨丨丨丨痴种生狂桂实生桂桐实生桐先生者未必能知后生者未必不能明是故圣主置臣不以少长有道者进无道者退愚者日以退圣者日以长人主无私赏者有功】年十五相荆【刘向说苑介子推行丨丨丨而丨丨仲尼闻之使人往视还曰廊下有二十五俊士堂上有二十五老人仲尼曰合二十五人之智智于汤武并二十五人之力力于彭祖以治天下其固免矣乎】暗诵六经【王嘉拾遗记贾逵年五岁明惠过人其姊闻隣中读书旦夕抱逵隔篱而听之逵至十岁乃丨丨丨丨姊曰吾家贫困未尝有教者入门汝安知天下有三坟五典而诵无遗句耶逵曰忆昔姊抱逵于篱间听隣家读书今万不遗一乃剥庭中桑皮为牒或题于扉屏且诵且记期年经文通遍于闾里每有观者称云振古无伦门徒来学不远万里赠献者积粟盈仓或云逵非力耕所得诵经口倦世所谓舌耕也】振古无伦【见上】舌耕【见上】未闻孔雀是夫子家禽【刘义庆世说梁国杨氏子九岁甚聪慧孔君平诣其父父不在乃呼儿出为设果果有杨梅孔指以示儿曰此是君家果儿应声荅曰丨丨丨丨丨丨丨丨丨】项托扬乌之俦【刘峻世说注陆云别传六岁能赋诗时人以为丨丨丨丨丨丨】褚先生复出【刘峻世说注褚氏家传曰陶字季雅吴郡钱塘人褚先生后也陶聪慧絶伦年十三作鸥鸟水硙二赋宛陵严仲弼见而竒之曰丨丨丨丨丨矣】小儿当取小者【刘峻世说注孔融别传曰融四岁与兄食梨辄引小者人问其故荅曰丨丨法丨丨丨丨】诵枯树赋避字易韵【张鷟朝野佥载苏颋年五岁裴谈过其父颋方在乃试丨庾信丨丨丨将及篇终丨谈丨因丨其丨曰昔年移树依依汉阴今看揺落凄凄江浔树犹如此人何以任谈骇叹乆之知其他日必主文章也】六事齐举【张鷟朝野佥载元嘉少聪俊左手画圆右手画方口诵经史目数羣羊兼成四十字诗一时而就足书五言一絶丨丨丨丨代号神仙童子】以公配木以鬼配木【刘肃大唐新语贾嘉隐年七岁以神童见召时太尉长孙无忌司空李勣于朝堂立语李戏之曰吾所倚者何树嘉隐对曰松树李曰此槐也何忽言松嘉隐曰丨丨丨丨则为松树无忌连问之曰吾所倚者何树嘉隐曰槐树无忌曰汝不能复矫对耶嘉隐应声曰何须矫对但取其丨丨丨丨耳】乡人号洪儿纸【冯防云仙襍记姜澄十岁时父苦无纸澄乃烧糠协竹为之以供父澄小字洪儿丨丨丨丨丨丨】团沙成睡嵇康【冯防云仙记房琯少时曾至洲渚上丨丨揑丨丨丨丨甚有褾态见者多爱之】髙轩过【王保定摭言李贺年七岁名动京师韩退之皇甫湜览其文曰若是古人吾曾不知若是今人岂有不知之理二公因诣其门贺总角荷衣而出二公令面赋一篇目为丨丨丨】獐边是鹿鹿边是獐【彭乘墨客挥犀王雱字光泽数岁时客有以一獐一鹿同笼以问雱何者是獐何者是鹿雱实未识长久对曰丨丨者丨丨丨丨者丨丨客大竒之】见陛下一如父母【彭乘墨客挥犀杨大年内翰七岁对客谈论有老成风年十一太宗皇帝闻其名召对便殿授秘书省正字且谓曰卿乆离乡里得无念父母乎对曰臣丨丨丨丨丨臣丨丨上叹赏乆之】二公警絶【叶梦得避暑录话晏元献杨文公皆神童元献十四岁文公十一岁眞宗皆亲试以九经不遗一字此岂人力可至哉神童不试文字丨丨既丨丨乃复命试以诗赋元献题出适其素尝习者自陈请易文公初试一赋立成继又请至五赋乃已皆古所未闻也】纳珠防于怀【岳柯桯史神宗朝王襄敏韶在京师会元夕张灯金吾弛夜家人皆歩出将帷观焉幼子宷第十三方能言珠防襐服冯肩以从至宣德门上方御楼芗云防鼇箫吹雷动士女仰视喧拥阗咽转盻已失所在驺驭皆恇扰不知所为家人不复至帷次狼狈归未敢白请捕襄敏讶其反之亟问知其为南陔也曰他子当遂访若吾十三必能自归怡然不复求咸叵测居旬日内出犊车至第有中大人下宣防抱南陔以出诸车家人惊喜迎拜天语既定问南陔以所之乃知是夕也奸人利其服装自襄敏第中已窃迹其后既负而趋南陔觉负已者之异也亟丨丨丨丨丨适内家车数乘将入东华南陔过之攀幰呼焉中大人悦其韶秀抱置之膝翌早拥至上閤以为宜男之祥上问以谁氏竦然对曰儿乃韶之幼子也具道所以上顾以占对不凡且叹其早慧曰是有子矣令暂畱钦圣鞠视密诏开封捕贼以闻既获尽戮之乃命载以归且以具狱示襄敏赐压惊金犀钱果直钜万其机警见于幼年者已如此南陔宷自号政和间有文声敢为不诎充其幼者也】弦诵如流【王明清挥尘后录李撰字子约毘陵人曾文肃在眞定李为敎授家素穷约夫人尝招其母妻燕集时有武官提刑宋者妻亦预席宋妻盛餙而至珠翠耀目李之姑妇所服浣衣不洁凊各携其子俱来宋之子眉目如画衣装华焕李之子惷甚然悉皆丨丨丨丨】避雨属对【陶宗仪辍耕录湖广行省平章归自雨中有一童子年七八岁直造伞下丨丨平章问曰学生能丨丨否曰能平章曰青衿来避雨即应声曰紫绶去朝天平章喜引至家遗以果肴明日除书至拜中书平章之命复大喜再以褚币防缯赠之】












　　御定子史精华卷一百一
　　钦定四库全书
　　御定子史精华卷一百二
　　人事部六
　　交与
　　鱼牲糵酒相召【管子以丨为丨以丨为丨丨丨所以属亲戚也】马往犬报【管子诸侯之礼令齐以豹皮往小侯以鹿皮报齐以丨丨小侯以丨丨】礼成文于前行成章于后【晏子景公予鲁君地山隂数百社使晏子致之鲁使子叔昭伯受地不尽受也晏子曰寡君献地忠廉也曷为不尽受子叔昭伯曰臣受命于君曰诸侯相见交让争处其卑礼之文也交委多争受少行之实也丨丨丨丨丨丨丨丨丨丨交之所以长乆也且吾闻君子不尽人之欢不竭人之忠吾是以不尽受也】如比目【谷子其相知也丨丨丨之鱼】无町畦【庄子彼且为婴儿亦与之为婴儿彼且为丨丨丨亦与之为无町畦彼且为无崖亦与之为无崖达之入于无疵】无崖【见上】豢之俞瘠【荀子丨丨而丨丨者交也】貌执【荀子丨丨之士者百有余人注执犹待也以礼貌接待之士百余人也】槐榆橘柚合为兄弟【淮南子天之所覆地之所载六合所包隂阳所呴雨露所濡道徳所扶此皆生一父母而阅一和也是故丨丨与丨丨丨而丨丨丨有苖与三危通为一家】巷结朱轮堂列赤绂【抱朴子声誉翕习秦胡景附丨丨丨丨之轨丨丨丨丨之客轺车盈街载奏连车诚为游侠之徒未合逸隐之科也】遗食经答酒诰【文中子越公以食经遗予予不受曰羮黎含糗无所用也答之以酒】
　　【诰及洪范三徳】测交【战国策魏王令恵施之楚令犀首之齐钧二子者乗数钧将丨丨也注测犹卜也视何国厚吾使因知其厚我】为丈人麤粝之费【战国策严遂隂交于聂政以意厚之聂政问之曰子欲安用我乎严遂曰吾得为役之日浅事今薄奚敢有请于是严遂乃具酒自觞聂政母前仲子奉黄金百镒前为聂政母寿聂政惊愈怪其厚固谢严仲子仲子固进而聂政谢曰臣有老母家贫客游以为狗屠可旦夕得甘脆以养亲亲供养备义不敢当仲子之赐严仲子辟人因为聂政语曰臣有仇而行游诸侯众矣然至齐闻足下义甚髙故直进百金者特以丨丨丨丨丨丨丨以交足下之讙岂敢以有求邪】贺钱万【史记髙祖纪沛中豪杰吏闻令有重客皆往贺萧何为主吏主进令诸大夫曰进不满千钱坐之堂下髙祖为亭长素易诸吏乃绐为谒曰丨丨丨实不持一钱】约欢【史记燕召公世家燕王命相栗腹丨丨赵以五百金为赵王酒】五百金为酒【见上】送奉钱五【史记萧相国世家髙祖为布衣时何数以吏事防髙祖髙祖为亭长常左右之髙祖以吏繇咸阳吏皆丨丨丨三何独以丨】门外多长者车辙【史记陈丞相世家家乃负郭穷巷以弊席为门然丨丨丨有丨丨丨丨】市道【史记廉颇传廉颇之免长平归也失势之时故客尽去及复用为将客又复至廉颇曰客退矣客曰吁君何见之晚也夫天下以丨丨交君有势我则从君君无势则去此固其理也有何怨乎】雅游【史记张耳陈余传张耳丨丨人多为之言项羽亦素数闻张耳贤乃分赵立张耳为常山王】持羊酒贺两家【史记卢绾传卢绾者丰人也与髙祖同里卢绾亲与髙祖太上皇相爱及生男髙祖卢绾同日生里中丨丨丨丨丨丨及髙祖卢绾壮俱学书又相爱也里中嘉两家亲相爱生子同日壮又相爱复贺两家羊酒】同日生俱学书【见上】賔客随者千余乗官舎皆满【史记陈豨传豨常告归过赵赵相周昌见豨之丨丨丨丨丨丨丨邯郸丨丨丨丨豨所以待賔客如布衣交皆出客下】跪起如子侄【史记武安侯传魏其已为大将军后方盛蚡为诸郎未贵往来侍酒魏其丨丨丨丨丨按汉书作子姓】其游如父子然【史记灌夫传灌夫家居虽富然失埶卿相侍中賔客益衰及魏其侯失埶亦欲倚灌夫引防批根生平慕之后弃之者灌夫亦倚魏其而通列侯宗室为名髙两人相为引重丨丨丨丨丨丨相得驩甚无厌恨相知晚也】恨相知晚【见上】因门下献牛酒【史记司马相如传蜀太守以下郊迎县令负弩矢先驱蜀人以为宠于是卓王孙临邛诸公皆丨丨丨丨丨丨以交驩】大署其门【史记汲郑传太史公曰夫以汲郑之贤有埶则賔客十倍无埶则否况众人乎下邽翟公有言始翟公为廷尉賔客阗门及废门外可设雀罗翟公复为廷尉賔客欲往翟公乃丨丨丨丨曰一死一生乃知交情一贫一富乃知交态一贵一贱交情乃见汲郑亦云悲夫】门可设雀罗【见上】相贺召【汉书宣帝纪今郡国二千石或擅为苛禁禁民嫁娶不得具酒食丨丨丨由是废乡党之礼令民亡所乐非所以导民也】以温顔逊辞承上接下【汉书韩王信传增为人寛和自守丨丨丨丨丨丨丨丨丨无所失意按増信曾孙】结以朱顔【汉书淮阳宪王传抟自以弃捐不意大王还意反义丨丨丨丨愿杀身报徳朝事何足言大王诚赐咳唾使得尽死汤禹所以成大功也按博张博】赐咳唾【见上】共壹饭之籑【汉书杜邺传昔文侯寤犬鴈之献而父子益亲陈平丨丨丨丨丨而将相加驩】官属雨立闾巷【汉书游侠传楼防字君卿齐人成都侯商为大司马衞将军罢朝欲候防其主簿谏将军至尊不宜入闾巷不聴遂往至防家家狭小丨丨立车下乆住移时天欲雨主簿谓西曹诸掾曰不肯彊諌反丨丨丨丨商还或白主簿语商恨以他职事去主簿终身废锢】投辖【汉书游侠传陈遵耆酒毎大饮賔客满堂輙关门取客车辖投井中虽有急终不得去】收赡交结【汉书王莾传丨丨名士丨丨将相卿大夫甚众】解瑑以进【汉书王莾传休谒见莾莾尽礼自纳休亦闻其名与相答后莾疾休之莾缘恩意进其玉具寳剑欲以为好休不肯受莾因曰诚见君靣有瘢美玉可以灭瘢欲献其瑑耳即丨其丨休复辞让莾曰君嫌其贾耶遂椎碎之自裹丨丨休休乃受按休孔休】得意者咸从捧手【后汉书郑康成传游学周秦之都往来幽并兖豫之域获觐乎在位通人处逸大儒丨丨丨丨丨丨丨有所授焉】登龙门【后汉书李膺传膺独持风裁以声名自髙士有被其容接者名为丨丨丨】有田四百顷而食常不足【后汉书郑太传灵帝末知天下将乱隂交结豪桀家富于财丨丨丨丨丨丨丨丨丨丨】坐上客恒满尊中酒不空【后汉书孔融传性寛容少忌好士喜诱益后进及退闲职賔客日盈其门常叹曰丨丨丨丨丨丨丨丨丨丨吾无忧矣】倒屣迎【魏志王粲传粲徙长安左中郎将蔡邕见而竒之时邕才学显著贵重朝廷常车骑填巷賔客盈坐闻粲在门丨丨丨之】出同舆坐同席【蜀志刘先主传先主从曹公还许表先主为左将军礼之愈重丨则丨丨丨则丨丨】独拜牀下【蜀志厐统传注襄阳记曰厐徳公襄阳人孔眀毎至其家丨丨丨丨徳公初不令止】不知何者是客【蜀志厐统传注襄阳记曰徳操常造徳公值其渡沔上祀先人墓徳操径入其室呼徳公妻子使速作黍徐元直向云有客当来就我与厐公谭其妻子皆罗列拜于堂下奔走供设须臾徳公还直入相就丨丨丨丨丨丨也】门无停賔【蜀志吕乂传吕乂代董允为尚书令众事无留丨丨丨丨】倾财医疗【蜀志张嶷传嶷疾病困笃家素贫匮广汉太守蜀郡何祗名为通厚嶷宿与疎濶乃自轝诣祗托以治疾祗丨丨丨丨数年除愈其党道信义皆此类也】升堂拜母有无通共【吴志周瑜传初孙坚兴义兵讨董卓徙家于舒坚子防与瑜同年独相友善瑜推道南大宅以舎防丨丨丨丨丨丨丨丨】总角之好骨肉之分【吴志周瑜传注江表传曰孙防给瑜鼓吹为治馆舎赠赐莫与为比防令曰周公瑾英儁异才与孤有丨丨丨丨丨丨丨丨如前在丹阳发众及船粮以济大事论徳酬功此未足以报者也】门无杂賔【晋书王祥传祥之薨奔赴者非朝廷之贤则亲亲故吏而已丨丨丨吊之丨族孙戎叹曰太保可谓清达矣】惟公荣可不与饮【晋书王戎传戎甞与阮籍饮时兖州刺史刘昶字公荣在坐籍以酒少酌不及昶昶无恨色戎异之他日问籍曰彼何如人也答曰胜公荣不可不与饮若减公荣则不敢不共饮丨丨丨丨丨丨丨】卿自君我我自卿卿【晋书庾敳传王衍不与敳交敳卿之不置衍曰君不得为耳敳曰丨丨丨丨丨丨丨丨我自用我家法卿自用卿家法衍甚竒之】殷洪乔不为致书邮【晋书殷浩传父羡字洪乔为豫章太守都下人士因其致书者百余函行次石头皆投之水中曰沉者自沉浮者自浮丨丨丨丨丨丨丨丨】小雀遇我【晋书王育传太守杜宣命为主簿俄而宣左迁万年令杜令王攸诣宣宣不迎之攸怒曰卿往为二千石吾所敬也今吾侪耳何故不见迎欲以丨丨丨丨使我畏死鹞乎】奉扬仁风【晋书袁宏传谢安常赏其机对辩速后安为扬州刺史宏自吏部郎出为东阳郡乃祖道于冶亭时贤皆集安欲以卒廹试之临别执其手顾就左右取一扇而授之曰聊以赠行宏应声答曰輙当丨丨丨丨慰彼黎庶时人叹其率而能要焉】半道要【晋书陶潜传刺史王以元熙中临州甚钦迟之后自造焉潜称疾不见旣而语人云我性不狎世因疾守闲幸非洁志慕声岂敢以王公纡轸为荣邪夫谬以不贤此刘公干所以招谤君子其罪不细也每令人候之宻知当往庐山乃遣其故人厐通之等赍酒先于丨丨丨之潜旣遇酒便引酌野亭欣然忘进乃出与相闻遂欢宴穷日】人之相知岂可以一涂限【宋书刘敬宣传时尚书仆射谢混自负才地少所交纳与敬宣相遇便尽礼着欢或问混曰卿未甞轻交于人而倾盖于万夀何也混曰丨丨丨丨丨丨丨丨丨丨】拂席改服【宋书羊欣传欣甞诣领军将军谢混混丨丨丨丨然后见之时混族子灵运在坐退告族兄瞻曰望蔡见羊欣遂易衣改席欣由此益知名】久由相敬絶由相狎【宋书顔延之传游道虽广交义为长得在可乆失在轻絶丨丨丨丨丨丨丨丨爱之勿劳当扶其正性忠而勿诲必蔵其枉情辅以艺业防以文辞使亲不可防疎不可间每存大徳无挟小怨率此往也足以相终】敛袂定交款着分好【齐书张敬儿传与足下丨丨丨丨丨丨丨丨未甞不劝慕古人国士之心务重前良忠贞之节至于契杯酒殷勤擕袖荐女成姻志相然诺义信之笃谁与间之按此太祖报沈攸之书】危拱傍遑略不衿裾【齐书王敬则传敬则名位虽达不以富贵自遇丨丨丨丨丨丨丨丨接士庻皆吴语而殷勤周悉】五交三舋【梁书任昉传较言其略有五术焉若其宠钧董石权压梁窦雕刻百工鑪锤万物吐潄兴云雨呼吸下霜露九域耸其风尘四海叠其熏灼靡不望影星奔籍响川骛鸡人始唱鹤盖成隂髙门旦开流水接轸皆愿摩顶至踵隳胆抽肠约同要离焚妻子誓徇荆卿湛七族是曰势交其流一也富埓陶白赀巨程罗山擅铜陵家蔵金穴出平原而聨骑居里闬而鸣钟则冇穷巷之賔防枢之士兾宵烛之末光邀润屋之微泽鱼贯鳬踊飒防鳞萃分鴈鹜之稻粱沾玉斚之余沥衔恩遇进款诚援青松以示心指白水而旌信是曰贿交其流二也陆大夫燕喜西都郭有道人伦东国公卿贵其籍甚缙绅羡其登仙加以顩颐蹙頞涕唾流沬骋黄马之剧谈纵碧鸡之雄辨叙温燠则寒谷成暄论严苦则春丛零叶飞沉出其顾指荣辱定其一言于是弱冠王孙绮纨公子道不絓于通人声未遒于云阁攀其鳞翼丐其余论附驵骥之髦端轶归鸿于碣石是曰谈交其流三也阳舒隂惨生民大情忧合欢离品物恒性故鱼以泉涸而煦沫鸟因将死而悲鸣同病相怜缀河上之悲曲恐惧寘懐昭谷风之盛典斯则断金由于湫隘刎颈起于苫盖是以伍员濯漑于宰嚭张王抚翼于陈相是曰穷交其流四也驰鹜之俗浇薄之伦无不操权衡秉纎纩衡所以揣其轻重纩所以属其鼻息若衡不能举纩不能飞虽顔冉龙翰凤鶵曽史兰薫雪白舒向金玉渊海卿云黼黻河汉视若游尘遇同土梗莫肯费其半菽罕有落其一毛若衡重锱铢纩微彯撇虽共工之搜慝驩兠之掩义南荆之防扈东陵之巨猾皆为匍匐委蛇折枝防痔金膏翠羽将其意脂韦便辟导其诚故轮盖所游必非夷恵之室苞苴所入实行张霍之家谋而后动芒毫寡忒是曰量交其流五也凡斯五交义同贾鬻故桓谭譬之于阛阓林回喻之于甘醴夫寒暑递进盛衰相袭或前荣而后瘁或始富而终贫或初存而末亡或古约而今泰循环翻覆迅彼波澜此则徇利之情未甞异变化之道不得一由是观之张陈所以凶终萧朱所以隙末断焉可知矣而翟公方规规然勒门以箴客何所见之晚乎然因此丨丨是生丨丨败徳殄义禽兽相若一舋也难固易擕讐讼所聚二舋也名陷饕餮贞介所羞三舋也古人知三舋之为梗惧五交之速尤故王丹威子以槚楚朱穆昌言而示絶有防哉】鸡人始唱鹤盖成隂髙门旦开流水接轸【见上】分鴈鹜之稻粱沾玉斚之余沥【见上】揣轻重属鼻息【见上】候者满水陆【梁书张稷传初去吴兴郡以仆射征道由吴乡丨稷丨丨丨丨稷单装径还京师人莫之识】脱襦割氊【梁书江革传齐中书郎王融吏部谢朓雅相钦重朓常宿卫还过候革时大雪见革敝絮单席而躭学不倦嗟叹乆之乃丨所着丨并手丨半丨与革充卧具而去】以麈尾况重席【梁书谢举传北渡人卢广有儒术为国子博士于学发讲仆射徐勉以下毕至举造坐屡折广辞理通迈广深叹服丨所执丨丨荐之以丨丨丨焉】寄金独在【陈书欧阳頠传初交州刺史袁昙缓宻以金五百两寄頠令以百两还合浦太守龚蒍四百两付儿智矩余人弗之知也頠寻为萧勃所破赀财并尽唯所丨丨丨丨昙缓亦寻卒至是頠并依信还之时人莫不叹服其重然诺如此】儒者称为口实【魏书崔休传时大儒张吾贵有盛名于山东四方学士咸相宗慕弟子自逺而至者恒千余人生徒旣众所在多不见容休乃为设爼豆招延礼接使肄业而还丨丨丨丨丨丨】不见西安君烦忧不遣【周书寇儁传少为司徒崔光所知光命其子励与儁结友儁每造光常清言移日小宗伯卢辩以儁业行俱崇待以师友之礼毎有闲暇輙诣儁防语弥日恒谓人曰丨丨丨丨丨丨丨丨丨其为通人所敬重如此】谢章【周书冀儁传时俗入书学者亦行束脩之礼谓之丨丨】契分愈宻【唐书裴寂传大业中为齐州司户参军歴侍御史晋阳宫副监唐公雅与厚及留守太原丨丨丨丨至蒱酒通昼夜】海物十瓶【宋史赵普传开寳六年帝又幸其第时钱王俶遣使致书于普及丨丨丨丨置于庑下防车驾至仓卒不及屏帝顾问何物普以实对上曰海物必佳即命启之皆子金也普惶恐顿首谢曰臣未发书实不知帝叹曰受之无妨彼谓国家事皆由汝书生尔】真率防【宋史范纯仁传提举西京留司御史台时耆贤多在洛纯仁及司马光皆好客而家贫相约为丨丨丨脱粟一饭酒数行洛中以为胜事】荷挿刬雪解锦裘质钱【宋史王陶传陶微时苦贫寓京师教小学其友姜愚气豪乐施一日大雪念陶奉母寒馁丨一丨丨丨行二十里访之陶母子冻坐日髙无炊烟愚亟出丨所衣丨丨丨丨买酒肉薪炭与附火饭食又捐数百千为之娶】以此马赆行【金史移剌子敬传子敬有良马平章政事完顔元宜索之子敬以元宜为相也不与至是元宜乞致仕罢为东京子敬乃丨丨丨丨丨识者韪之】一枝遗列国君【刘向说苑越使诸发执一枝梅遗梁王梁王之臣曰韩子顾谓左右曰恶有以丨丨梅以丨丨丨之丨者乎】华言风语【焦氏易林丨丨丨丨自相诖误】送客至此折柳赠别【三辅黄图霸桥在长安东跨水作桥汉人丨丨丨丨桥丨丨丨丨】我成轻薄京尹【刘义庆世説许元度停都一月刘尹无日不往乃叹曰卿复少时不去丨丨丨丨丨丨】牵拂相招【郦道元水经注自王公庻友丨丨丨丨者每云索郎有顾思同旅语索郎反语为桑落也】千里靣目【顔氏家训江南谚云尺牍书疏丨丨丨丨也】金换酒【苏特衣冠盛事贺知章一见李白呼为谪仙人以丨丨丨丨与之具饮】买春钱【冯防云仙杂记进士不第者亲知供酒肉费号丨丨丨】赠鸠十二蓝【冯防云仙杂记毛传好食鸠人与己相得者必以鸠赠之一见李翺赠十二蓝】赠鸣牙饼千枚【冯防云仙杂记许康年诣刘逊丨逊丨丨丨丨丨曰虽微物也助两日之费】暖寒防【王仁裕开天遗事巨豪王元寳每至冬月大雪之际令仆夫自本家坊巷口扫雪为径路躬亲立于坊巷前迎揖賔客就本家具酒炙宴乐之为丨丨之丨】书问与诗往来无虚月【郑景望斋笔谈郎简侍郎钱塘人庆歴间能吏与杜岐公极相厚善简长岐公十余年岐公以兄事之旣老谢事居里中筑别馆径山下善服食得飬生之术即径山涧旁种菖蒲数亩嵗采以自饵山中人目之菖蒲田时岐公亦以老就第居宋简数以书招岐公同处不果往然丨丨丨丨丨丨丨丨丨】简版简牌【陆游老学庵笔记元丰中王荆公居半山好观佛书毎以故金漆版书蔵经名遣人就蒋山寺取之巳而恐其露泄遂有作两版相合以片纸封其际者人士因有用金漆版代书帖与朋侪往来者乆之其制渐精或又以缄囊盛而封之南人谓之简版北人谓之牌子后又通谓之丨丨或丨丨】品字封【陆游老学庵笔记绍兴初赵相元镇贵重时方多故人恐其不暇尽观双书乃以爵里更作一单纸直叙所请而并上之谓之丨丨丨后复止用双书而小简多其幅至十幅】暖屋【陶宗仪辍耕录今之入宅与迁居者隣里醵金治具过主人饮谓之曰丨丨或曰暖房王建宫词太仪前日暖房来则暖屋之礼其来尚矣】
　　施予
　　其身甚静而使人求【管子守委闲居博分以致众勤身遂行说人以货财济人以买誉丨丨丨丨丨丨丨丨者圣王之禁也】壶士【管子丨丨以为亡资注每以壶飱济士以为亡去之资】沉浮【管子丨丨示轻财也注其散施于人不顾其沉所以示轻财也不得其报曰沉得报曰浮】分仓粟府金【晏子齐有北郭骚者结罘罔捆蒲苇织履以养其母犹不足踵门见晏子曰窃説先生之义愿乞所以养母者晏子使人丨丨丨丨丨而遗之】寿三族【晏子赖君之赐得以丨丨丨及国游士皆得生焉】天布【庄子施于人而不忘非丨丨也】张罗于有鸟无鸟之际【战国防杜赫欲重景翠于周谓周君曰君之国小尽君之重寳珠玉以事诸侯不可不察也譬之如丨丨者张之于无鸟之所则终日无所得矣张于多鸟处则又骇鸟矣必张丨丨丨丨丨丨丨然后能多得鸟矣今君将施于大人大人轻君施于小人小人无可以求又费财焉君必施于今之穷士不必且为大人者故能得欲矣】烧劵【战国防驱而之薛使吏召诸民当偿者悉来合劵劵徧合赴矫命以责赐诸民因丨其丨民称万嵗】因士大夫以致此可独享乎【后汉书寇恂传恂经明行修名重朝廷所得秩奉厚施朋友故人及从吏士常曰吾丨丨丨丨丨丨丨其丨丨丨之丨时人归其长者以为有宰相器】挥金【后汉书荀彧传赞公业称豪骏声升腾权诡时逼丨丨僚朋】九族中外同其饥寒【蜀志许靖传袁徽与尚书令荀彧书曰许文休英才伟士智略足以计事自流宕以来与羣士相随每有患急常先人后己与丨丨丨丨丨丨丨丨其纪纲同类仁恕恻怛皆有效事不能复一二陈之耳】何心独饱【吴志骆统传时饥荒乡里及逺方客多有困乏统为之饮食衰少其姊仁爱有行寡居无子见统甚哀之数问其故统曰士大夫糟糠不足我丨丨丨丨姊曰诚如是何不告我而自苦若此乃自以私粟与统又以告母母亦贤之遂使分施由是显名】空船而还【吴志全琮传琮父柔甞使琮赍米数千斛到吴有所市易琮至皆散用丨丨丨丨柔大怒琮顿首曰愚以所市非急而士大夫方有倒悬之患故便赈赡不及启报柔更以竒之】请二国租钱以散亲族【晋书裴楷传梁赵二王国之近属贵重当时楷嵗丨丨丨丨丨百万丨丨丨丨人或讥之楷曰损有余以补不足天之道也】焚车【晋书阮裕传在剡曽有好车借无不给有人葬母意欲借而不敢言后裕闻之乃叹曰吾有车而使人不敢借何以车为遂命焚之】輙称兄意散谷帛以赒贫乏【晋书祖逖传毎至田舎丨丨丨丨丨丨丨丨丨丨丨乡党宗族以是重之】积钱数千万一日中散与亲故都尽【晋书郗超传愔又好聚敛丨丨丨丨丨甞开库任超所取超性好施丨丨丨丨丨丨丨丨丨】平生无长物【晋书王恭传与王忱齐名友善慕刘惔之为人谢安常曰王恭人地可以为将来伯舅甞从其父自防稽至都忱访之见恭所坐六尺簟忱谓其有余因求之恭輙以送焉遂坐荐上忱闻而大惊恭曰吾丨丨丨丨丨其简率如此】与不待积取无谋实【宋书顔延之传善施者唯发自人心乃出天则丨丨丨丨丨丨丨丨并散千金诚不可能赡人之急虽乏必先使施如王丹爱如杜林亦可与言交矣】所得禄秩悉散亲故【宋书江秉之传迁补新安太守元嘉十二年转在临淄并以简约见称丨丨丨丨丨丨之丨丨妻子常饥寒人有劝其营田者秉之正色曰食禄之家岂可与农人竞利】作襦袴赐冻者【梁书安成王秀传毎冬月常丨丨丨以丨丨丨】与乡家同丰俭【陈书吴明彻传明彻有粟麦三千余斛而隣里饥馁乃白诸兄曰当今草窃人不图乆奈何有此而不丨丨丨共之于是计口平分丨其丨丨】我有车牛衣裳可卖余家有可卖不【陈书徐陵传太建中食建昌邑邑户送米至于水次陵亲戚有贫匮者皆令取之数日便尽陵家寻致乏絶府僚怪而问其故陵云丨丨丨丨丨丨丨丨丨丨丨丨丨丨其周给如此】脱白纶巾以赠【陈书贺徳基传徳基少游学于京邑积年不归衣资罄乏又耻服故弊盛冬止衣裌襦袴常于白马寺前逢一妇人容服甚盛呼徳基入寺门丨丨丨丨丨丨之仍谓徳基曰君方为重器不乆贫寒故以此相遗耳徳基问妪姓名不答而去】恒给祭者以其恒于孝思【魏书胡叟传叟少孤每言及父母则泪下若孺子之号春秋当祭之前则先求防酒美膳将其所知广寗常顺阳冯翊田文宗上谷侯法儁擕壶执榼至郭外空静处设坐奠拜尽孝思之敬时敦煌汜潜家善酿酒每节送一壶与叟著作佐郎博陵许赤虎河东裴定宗等谓潜曰再三之恵以为过厚子恵于叟何其恒也潜曰我丨丨丨丨丨丨丨丨丨丨也论者以潜为君子矣】债了矣【隋书李士谦传出粟数千石以贷乡人值年谷不登债家无以偿皆来致谢士谦曰吾家余粟本图赈赡岂求利哉于是悉召债家为设酒食对之燔契曰丨丨丨幸勿为念也各令罢去明年大熟债家争来偿谦谦拒之一无所受佗年又大饥多有死者士谦罄竭家资为之糜粥頼以全活者将万计收埋骸骨所见无遗至春又出粮种分给贫乏赵郡农民徳之抚其子孙曰此乃李参军遗恵也】李参军遗恵【见上】鬻旧业拯孀防【旧唐书萧复传广徳中连嵗不稔谷价翔贵家贫将鬻昭应别业时宰相王缙闻其林泉之美心欲之乃使弟纮诱焉曰足下之才固宜右职如以别业奉家兄当以要地处矣复对曰复以家贫而丨丨丨将以丨济丨丨耳倘以易美职于身令门内冻馁非鄙夫之心也缙憾之乃罢复官】自视衡量【唐书宗室臯传以物遗人必丨丨丨丨库帛皆印署】周给无亲疎之间【唐书李勣传家富多僮仆积粟常数千钟与其父盖皆喜施贷所丨丨丨丨丨丨丨】辍马倾褚【唐书樊泽传举贤良方正次潼关雨淖困不能前有熊执易者同舎逆旅哀之丨所乗丨丨丨以济自罢所举是嵗泽上第】一日千缣【宋史王沿传子鼎奉使契丹得千缣散之族人一日尽】义庄【宋史范仲淹传妻子衣食仅能自充而好施予置丨丨里中以赡族人】储橘皮【元史张庭瑞传庭瑞初屯青居其土多橘时中州艰得蜀药其价倍常庭瑞课闲卒日入橘皮若干升丨之人莫晓也贾人有防其资不能归者人给丨丨一石得钱以济莫不感之】人以郑庄称【元史胡长孺传脱略豪隽轻赀急施丨丨丨丨丨之】春风风人夏雨雨人【刘向说苑孟简子相梁并衞有罪而走齐筦仲迎而问之曰吾子相梁并衞之时门下使者防何人矣孟简子曰门下使者有三千余人筦仲曰今与防何人来对曰臣与三人俱仲曰是何也对曰其一人父死无以我为之一人母死无以亦为之一人兄有狱我为出之是以得三人来筦仲上车曰嗟兹乎我穷必矣吾不能以丨丨丨丨吾不能以丨丨丨丨吾穷必矣】一叶浓隂【范摅云溪友议郑太穆郎中为金州刺史致书于襄阳于司空頔郑书傲睨自若似无郡吏之礼书曰阁下为南溟之大鹏作中天之一柱骞腾则日月暗揺动则山岳頺真天子之牙诸侯之鉴也太穆防孤二百余口饥冻两京小郡俸薄尚为衣食之忧沟壑之期斯须至矣伏唯贤公息雷霆之威垂特达之节赐钱一千贯绢一千匹器物一千事米一千石奴婢各十人且曰分千树丨丨之影即是丨丨减四海数滴之泉便为膏泽于公览书亦不嗟讶曰郑使君所需各依来数一半以戎旅之际不全副其本望也】解金带置庭下【李元纲厚徳录赵阅道少保常知越州值嵗大歉公召州之富民毕集劝诱以赈济之义即自丨腰间丨丨丨丨丨于是施者云集所全活十数万人】以麦舟付之【周辉清波杂志范文正公在睢阳遣尧夫到姑苏搬麦五百斛尧夫时尚少既还舟次丹阳见石曼卿问寄此乆如曼卿曰两月矣三防在浅土欲塟之而北归无可与谋者尧夫丨所载丨丨丨丨单骑兼程取防径而归到家拜起侍立良久文正曰东吴见故旧乎曰曼卿为三防未举方留滞丹阳时无郭元振莫可告者文正曰何不以麦舟与之尧夫曰已付之矣】费佛子【陶宗仪辍耕录镇国上将军福建宣慰使费荣敏公防余内子之曽大父也吴兴人今着籍松江之上海器度厚不以富贵骄人轻财好施勇于为义人皆称曰丨丨丨】
　　闲适
　　意行似天【管子见利不诱见害不惧寛舒而仁独乐其身是谓云气丨丨丨丨】数椽自庇一箪糊口【子华子夫士之自好者削斵丨丨足以丨丨而丨丨之食足以丨丨其孰肯以不赀之躯而投人主之所必怒者耶】垄耕溪饮坐啸行歌【子华子子留子筑居于五源之溪使其徒公子賔胥见子华子于齐曰先生之役子留子使賔胥也敬以有请夫五源之溪天下之至穷处也鼯吟而鼬啼且晓昏而日映也苍苍踟蹰四顾而无有人声虽然其土脉膏以发其植物也兑兑以泽其清流四注无乏于濯溉其苹草之毛足以供祭也流光驰景却顾于断溪絶壑之下云雨之所出入也其石皴栗烂如赭霞蘤草之芬从风以扬丨丨丨丨为力也佚而丨丨丨丨可以卒嵗今先生之年运而往矣而其所以蕴蔵者无期惟是河汾之间不吾容也而寄食于海濒嵗又弗稔其何以供亿今之诸侯其地相埒也其徳相若也先生之车轸其将谁氏之之是以子留子使賔胥也敬以有请无寜先生而肯照临于山溪之中将使斯人也耳闻而目明先生岂无意于此乎】鹿裘带索鼓琴而歌【列子孔子游于太山见荣启期行乎郕之野丨丨丨丨丨丨丨丨孔子问曰先生所以乐何也对曰吾乐甚多天生万物唯人为贵而吾得为人是一乐也男女之别男尊女卑故以男为贵吾既得为男矣是二乐也人生有不见日月不免襁褓者吾既已行年九十矣是三乐也】南郭隐几【庄子丨丨子綦丨丨而坐仰天而嘘嗒焉似防其偶顔成子游立侍乎前曰何居乎形固可使如槁木而心固可使如死灰乎今之隐几者非昔之隐几者也】壹关相乐【汉书薛宣传及日至休吏贼曹掾张扶独不肯休坐曹治事宣出教曰盖礼贵和人道尚通日至吏以令休所繇来久曹虽有公职事家亦望私恩意掾宜从众归对妻子设酒肴请邻里丨丨丨丨斯亦可矣注师古曰壹关谓一为欢关耳关古笑字】乐志【后汉书仲长统传常以为凡游帝王者欲以立身扬名耳而名不常存人生易灭优游偃仰可以自娱欲卜居清旷以丨其丨论之曰使居有良田广宅背山临流沟池环帀竹木周布塲圃筑前果园树后舟车足以代歩渉之艰使令足以息四体之役养亲有兼珍之膳妻孥无苦身之劳良朋萃止则陈酒肴以娱之嘉时吉日则烹羔豚以奉之踌躇畦苑游戏平林濯清水追凉风钓逰鲤弋髙鸿风于舞雩之下咏归髙堂之上安神闺房思老氏之元虚呼吸精和求至人之仿佛与达者数子论道讲书俯仰二仪错综人物弹南风之雅操发清商之妙曲逍遥一世之上睥睨天地之间不受当时之责永保性命之期如是则可以陵霄汉出宇宙之外矣岂羡夫入帝王之门哉又作诗二篇以见其志辞曰飞鸟遗迹蝉蜕亡殻腾蛇弃鳞神龙防角至人能变达士防俗乗云无辔骋风无足垂露成帏张霄成幄沆瀣当餐九阳代烛恒星艳珠朝霞润玉六合之内恣心所欲人事可遗何为局促大道虽夷见防者寡任意无非适物无可古来绕绕委曲如琐百虑何为至要在我寄愁天上埋忧地下叛散五经灭弃风雅百家杂碎请用从火抗志山西防心海左元气为舟微风为柂翺翔太清纵意容冶】寄愁天上埋忧地下【见上】元气为舟微风为柂【见上】合榻促席量敌选对【吴志诸葛瑾传瑾子融毎防輙歴问賔客各言其能乃丨丨丨丨丨丨丨丨或有博奕或有樗蒱投壶弓弹部别类分于是甘果继进清酒徐行融周流观览终日不倦】弹琴咏诗自足于懐【晋书嵇康传常修养性服食之事丨丨丨丨丨丨丨丨】防山泽观鱼鸟心甚乐之【晋书嵇康传丨丨丨丨丨丨丨丨丨丨一行作吏此事便废安能舎其所乐而从其所惧哉】浊酒一杯弹琴一曲【晋书嵇康传今但欲守陋巷教养子孙时时与亲旧叙离阔陈说平生丨丨丨丨丨丨丨丨志意毕矣】散髪巗岫【晋书嵇康传采薇山阿丨丨丨丨永啸长吟颐神养寿】据胡牀谈咏【晋书庾亮传亮在武昌诸佐吏殷浩之徒乗秋夜往共登南楼俄而不觉亮至诸人将起避之亮徐曰诸君少住老子于此处兴复不浅便丨丨丨与浩等丨丨竟坐】当其为适旁若无人【宋书顔延之传居身清约不营财利布衣蔬食独酌郊野丨丨丨丨丨丨丨丨】据鞍索酒頽然自得【宋书顔延之传子竣旣贵重权倾一朝凡所资供延之一无所受器服不改宅宇如旧常乗羸牛笨车逢竣卤簿即屏往道侧又好骑马遨逰里巷遇知旧辄丨丨丨丨得酒必丨丨丨丨常语竣曰平生不喜见要人今不幸见汝竣起宅谓曰善为之无今后人笑汝拙也】按弦拭徽讐方校石【宋书周朗传吾幸病不及死役不至身蓬藜旣满方杜长者之辙谷稼是谘自絶世豪之顾尘生牀帷苔积堦月又檐中山木时华月深池上海草嵗荣日蔓且室间轩左幸有陈书十箧席隅奥右颇得宿酒数壶丨丨丨丨丨丨丨丨时复陈局露初奠爵星晚驩然不觉是羲轩后也】陈局露初奠爵星晚【见上】居负南郭杖防独逰【宋书袁粲传粲闲黙寡言不肯当事主书每往谘决或髙咏对之时立一意则众莫能改宅宇平素器物取给好饮酒善吟讽独酌园亭以此自适丨丨丨丨时丨丨丨丨素寡往来门无杂客及受遗当权四方辐凑闲居髙卧一无所接谈客文士所见不过一两人】卧逰【宋书宗炳传好山水爱逺逰西陟荆巫南登衡岳因而结宇衡山欲懐尚平之志有疾还江陵叹曰老疾俱至名山恐难徧覩唯当澄懐观道丨以丨之凡所防履皆圗之于室谓人曰抚琴动操欲令众山皆响】抚琴动操众山皆响【见上】亦自不得得亦不卖【宋书王之传性好钓上虞江有一处名三石头之甞垂纶于此经过者不识之或问渔师得鱼卖不之曰丨丨丨丨丨丨丨丨日夕载鱼入上虞郭经亲故门各以一两头置门内而去】素琴无弦葛巾漉酒【宋书陶潜传潜不解音声而畜丨丨一张丨丨每有酒适辄抚弄以寄其意贵贱造之者有酒輙设潜若先醉便语客我醉欲眠卿可去其真率如此郡将候潜值其酒熟取头上丨丨丨丨毕还复着之】我醉欲眠卿可去【见上】开卷有得欣然忘食【宋书陶潜传少年来好书偶爱闲静丨丨丨丨便丨丨丨丨见树木交防时鸟变声亦复欢尔有喜甞言五六月北窻下卧遇凉风暂至自谓是羲皇上人】自谓是羲皇上人【见上】垂帘鼓琴风韵清逺【齐书栁世隆传在朝不干世务丨丨丨丨丨丨丨丨甚获世誉】独浪烟霞髙卧风月【梁书张充传若廼飞竿钓渚濯足沧洲丨丨丨丨丨丨丨丨】酒归月下风清琴上【梁书褚翔传向风仪端丽眉目如防每公庭就列为众所瞻望焉大通四年出为宁逺将军北中郎庐陵王长史三年卒官外兄谢举为制墓铭其略曰治推华子嵩慙量丨丨丨丨丨丨丨丨论者以为拟得其人按向翔父】寝处风云慿栖水月【陈书江总传晓修经戒夕览圗书丨丨丨丨丨丨丨丨】谭笑娱情琴樽闲作【陈书陆瑜传吾监抚之暇事隙之辰颇用丨丨丨丨丨丨丨丨雅篇艳什迭互锋起毎清风朗月美景良辰对羣山之参差望巨波之滉瀁或翫新花时观落叶既聴春鸟又聆秋鴈未甞不促膝举觞连情发藻】有伊洛间意【南史谢恂传恂子孺子少与族兄庄齐名多艺能尤善声律车骑将军王彧孺子姑之子也甞与孺子宴桐台孺子吹笙彧自起舞既而叹曰今日真使人飘飖丨丨丨丨丨】入吾室者但有清风对吾饮者唯当眀月【南史谢譓传不妄交接门无杂賔有时独醉曰丨丨丨丨丨丨丨丨丨丨丨丨丨丨丨丨】坐处独净【南史王微传防常住门屋一间浔书玩古遂足不履地终日端坐牀席皆生尘埃唯当丨丨丨丨】直是爱闲多病【南史王僧祐传迁司空祭酒谢病不与公卿逰齐髙帝谓王俭曰卿从可谓朝隐荅曰臣从非敢妄同髙人丨丨丨丨丨丨耳】直造竹所啸咏自得【南史袁粲传郡南一家颇有竹石粲率尔歩往亦不通主人丨丨丨丨丨丨丨丨主人出语笑款然俄而车骑羽仪并至门方知是袁尹】恒居鹿牀环植竹木【南史刘訏传陈留阮孝绪博学隐居不交当世丨丨一丨丨丨丨丨丨寝处其中时人造之未甞见也訏经一造孝绪即顾以神交】林嬉水晏【魏书李谐传山隐势于复石水回流于激沙树先春而动色草迎嵗而发花座有清谈之客门交好事之车或丨丨于月下或丨丨于景斜】山园逰燕执射赋诗【北齐书文襄帝记大象元年摄吏部尚书魏自崔亮以后选人常以年劳为制文襄乃厘改前式铨擢唯在得人又沙汰尚书郎妙选人地以充之至于才名之士咸被荐擢假有未居显位者皆致之门下以为賔客每丨丨丨丨必见招擕丨丨丨丨各尽其所长以为娱适】北山之北弃絶人间南山之南超逾世网【周书萧大圜传大圜深信因果心安闲放甞言之曰拂衣褰裳无吞舟之漏网挂冠悬节虑我志之未从傥获展禽之免有美慈眀之进如北叟之放实胜济南之征其故何哉夫闾阎者有优防之美朝廷者有簪佩之累盖由来乆矣留侯追踪于松子陶朱成术于辛文良有以焉况乎智不逸羣行不髙物而欲辛苦一生何其僻也岂如知足知止萧然无累丨丨丨丨丨丨丨丨丨丨丨丨丨丨丨丨面修原而带流水倚郊甸而枕平臯筑蜗舎于丛林构环堵于幽薄近瞻烟雾逺睇风云借纎草以防长松结幽兰而援芳桂仰翔禽于百仞俯泳鳞于千寻果园在后开窻以临花卉蔬圃居前坐檐而看灌甽二顷以供饘粥十亩以给丝麻侍儿五三可充絍织家僮数四足代耕耘沽酪牧羊协潘生之志畜鸡种黍应庄叟之言获菽寻汜氏之书露葵征尹君之录烹羔豚而介春酒迎伏腊而嵗时披良书探至赜歌纂纂唱乌乌可以娱神可以散虑有朋自逺扬古今田畯相过剧谈稼穑斯亦足矣乐不可支】果园在后开窻以临花卉蔬圃居前坐檐而看灌甽【见上】歌纂纂唱乌乌【见上】晨荷簔笠夕谈谷稼【隋书卢思道传丨丨丨丨白屋黄冠之伍丨丨丨丨霑体涂足之伦】常愿追禅理安能挹化源【旧唐书杜鸿渐传晚年乐于退静私第在长兴里馆宇华靡賔僚宴集鸿渐悠然赋诗曰丨丨丨丨丨丨丨丨丨丨朝士多属和之及休致后病令僧剃顶髪】人外之交【旧唐书李泌传初泌流放江南与柳浑顾况为丨丨丨丨吟咏自适而浑先达故泌复得入官于朝】栖息往来放懐事外【旧唐书王传性简澹潇洒不乐仕进少以诗酒琴书自适不从科试京城光福里第起兄弟同居斯为宏敞意在人外倦接朋防乃于永达里园林深僻处创书斋吟啸其间目为半隐亭及从父起在河中于中条山谷中起草堂与山人道士防朔望一还府第后人目为郎君谷及起保厘东周于龙门西谷构松斋丨丨丨丨丨丨丨丨起镇兴元又于汉阳之龙山立隐舎每浮舟而往其闲适如此】池上篇【旧唐书白居易传初居易罢杭州归洛阳于履道里得故散骑常侍杨冯宅竹木池馆有林泉之致家妓樊素蛮子者能歌善舞居易旣以尹正罢归每独酌赋咏于舟中因为丨丨丨】拂杨石举陈酒援崔琴弹秋思【旧唐书白居易传先是颍川陈孝先与酿酒法味甚佳博陵崔晦叔与琴韵甚清蜀客姜发授秋思声甚澹农杨贞一与青石三方长平滑可以坐卧太和三年夏乐天始得请为太子賔客分秩于洛下息躬于池上凡三任所得四人所与洎吾不才身今率为池中物毎至池风春池月秋水香莲开之旦露清鹤唳之夕丨丨丨丨丨丨丨丨丨丨丨丨頽然自适不知其他】香火社【旧唐书白居易传防昌中请罢太子少傅以刑部尚书致仕与香山僧如满结丨丨丨毎肩舆往来白衣鸠杖自称香山居士】奏清商乐【唐书尉迟敬徳传敬徳晚节谢賔客不与通饬观沼丨丨丨丨自奉养甚厚又饵云母粉为方士术延年】自放山野【唐书萧俛传旣老家于洛嵗时賔客请谢以为烦乃舎济源墅丨丨丨丨优游穷年】醉吟先生【唐书白居易传居官輙病去遂无立功名意与弟行简从祖弟敏中友爱东都所居履道里疏沼种树构石楼香山凿八节滩自号丨丨丨丨为之传】灌畦掇薪【唐书元结传父延祖三嵗而孤仁基勅其母曰此儿且祀我因名而字之逮长不仕年过四十亲娅彊劝之再调舂陵丞輙弃官去曰人生衣食可适饥饱不宜复有所须毎丨丨丨丨以为有生之役过此吾不思也】七松处士【唐书郑薫传薫端劲再知礼部举引寒俊士类多之旣老号所居为隐岩莳松于庭号丨丨丨丨云】不问贤鄙为酣饫【唐书元徳秀传所得奉禄悉衣食人之孤遗者嵗满笥余一缣驾柴车去爱陆浑佳山水乃定居不为墙垣扄钥家无仆妾嵗饥日或不防嗜酒陶然弹琴以自娱人以酒肴从之丨丨丨丨丨丨丨】同年防比唐九老【宋史司马池传旦生于丙午与文彦博程公珣席汝言为丨丨丨赋诗绘像世以为盛事丨丨丨丨按旦池子】养猿鹤翫琴书【宋史石扬休传扬休喜闲放平居丨丨丨丨丨丨吟咏自适与家人言未甞及朝廷事】乌防皂履绨袍革带【宋史杜衍传衍清介不殖私产旣退寓南都凡十年第宅卑陋才数十楹居之裕如也出入从者十许人丨丨丨丨丨丨丨丨或劝衍为居士服衍曰老而谢事尚可窃髙士名耶】筑室东坡【宋史苏轼传以黄州团练副使安置轼与田父野老相从溪山间丨丨于丨丨自号东坡居士】与田父野老相从溪山间【见上】燕游十友【宋史李昭玘传居闲十五年自号乐静先生寓意法书圗畵贮于十囊命曰丨丨丨丨为之序以为与今之人友或趋附而陷于祸吾宁与十者友乆益有味也】撷杞菊取溪鱼【宋史林大中传大中罢归屏居十二年未甞以得防闗其心作园潭之上客至丨丨丨丨丨丨觞酒赋诗时事一不以挂口】觞酒赋诗时事不以挂口【见上】作沧浪亭【宋史文苑传苏舜钦在苏州买水石丨丨丨丨】焚香煑茗终日不聴客去【金史世宗诸子永功子璹传居汴中家人口多俸入少客至贫不能具酒肴蔬饭共食丨丨丨丨尽出蔵书谈大定明昌以来故事丨丨丨丨丨丨乐而不厌也】居家类寒素【金史承晖传承晖生而富贵丨丨丨丨丨常置司马光苏轼像于书室曰吾师司马而友苏公平章政事完顔守贞素敬之与为忘年交】师司马友苏公【见上】读书黄华山寺【金史王廷筠传明昌元年四月召廷筠试馆职中选御史台言廷筠在馆陶甞犯贜罪不当以馆阁处之遂罢乃卜居彰徳买田隆虑丨丨丨丨丨丨因以自号】杜门有琴籍寄卧有蒲榻【黄宪天禄阁外史春秋之期有牲醪足以供祭一日之餐有蔬食足以为甞昼则丨丨丨丨丨足以为娱夜则丨丨丨丨丨足以为安】自有濠濮间想【刘义庆世说简文在华林园顾谓左右曰防心处不必在逺翳然林木便丨丨丨丨丨丨也觉鸟兽禽鱼自来亲人】容身而逰满腹而去【郦道元水经注李固与弟圄书曰固今年五十七鬓髪已白所为丨丨丨丨丨丨丨丨周观天下独未见益州耳昔严夫子常言经有五渉其四州有九逰其八欲类此子矣】暑月临水以荷为杯【赵璘因话录靖安李少师虽居贵位不以威重隔物与賔僚饮宴谈笑曲尽布衣之欢不记过失善饮酒丨丨丨丨丨丨丨丨满酌宻系持近人口以筯刺之不尽则重饮燕散有人言昨饮大欢者公曰今日言欢则明前之不欢无论好恶一不得言】看盘铃傀儡【韦绚刘賔客嘉话录大司徒杜公在维扬也常召賔幕闲语我致政之后必买一小驷八九千者饱食讫而跨之着一麤布襴衫入市丨丨丨丨丨足矣】芳草多情赖此防缀【冯贽云仙杂记午桥荘小儿坡茂草盈里晋公毎使数羣羊散于坡上曰丨丨丨丨丨丨丨丨也】载浮萍为鸭作裀褥【冯贽云仙杂记浮光多美鸭太原少尹樊千里买百只置后池丨数车丨丨入池使丨丨丨丨丨】鹤飞为验【彭乗墨客挥犀林逋隐居杭州孤山甞畜两鹤纵之则飞入云霄盘旋乆之复入笼中逋常泛小艇逰西湖寺时有客至逋所居则一童子出应门延客坐为开笼纵鹤良乆逋必掉小舡而归盖常以丨丨丨丨也】江山风月主人【东坡志林临臯亭下八十数歩便是大江其半是峨嵋雪水吾饮食沐浴皆取焉何必归乡哉丨丨丨丨本无常主闲者便是丨丨】四不出四不赴【邵伯温闻见前录康节先公每嵗春二月出四月天气渐热即止八月出十一月天渐寒即止故有诗云时有丨丨丨防有丨丨丨注四不出大风大雨大寒大暑四不赴公防葬防生防醵防】逍遥内阶咏诗南轩【叶梦得避暑录话夕则丨丨丨丨丨丨丨丨百家众氏投间而作】竹簟暑风茅檐冬日【叶梦得避暑录话凉丨丨之丨丨曝丨丨之丨丨】双犊版辕挂酒车上【陆防南唐书史虚白传南防至九江落星湾因家焉常乗丨丨丨丨丨丨壶丨丨山童总角负一琴一酒瓢以从往来庐山絶意世事】终日醉吟溪上【罗诱宜春传信录朝议大夫李观字梦符歴官知处州不就请监衡州南岳庙以归逮至溪洞洞中有抱一堂水仙亭有梅所曰香雪坞有众花处曰绣锦谷贮书史曰文薮丨丨丨丨于丨丨于世味淡如也】酒肆神仙【周宻齐东野语林外字岂凡泉南人词翰潇爽诙谲不覊饮酒无算在上庠暇日独逰西湖幽寂处得小旗亭饮焉外美风姿角巾羽氅飘飘然神仙中人也豫市虎皮钱箧数枚蔵腰间毎出其一入酒家保倾倒使视其数酬酒直即蔵去酒且尽复出一箧倾倒如初逮暮所饮防斗余不醉而箧中钱若循环无穷者肆人皆惊异之将去索笔题壁间曰药炉丹灶旧生涯白云深处是吾家江南恋酒不归去老却碧桃无限花明日都下盛传其家丨丨有丨丨至云】分渔樵半席【周宻齐东野语余负日茅檐丨丨丨丨丨】睡仙【周宻齐东野语杜牧有睡癖夏侯隐号丨丨】夣亦成趣【释恵洪冷斋夜话余居钟山最乆超然山水间丨丨丨丨】
  </div>
  <div class="pagination">
   <a href="御定子史精华_page20.html">
    上一页
   </a>
   <span>
    ...
   </span>
   <a href="御定子史精华_page16.html">
    16
   </a>
   <a href="御定子史精华_page17.html">
    17
   </a>
   <a href="御定子史精华_page18.html">
    18
   </a>
   <a href="御定子史精华_page19.html">
    19
   </a>
   <a href="御定子史精华_page20.html">
    20
   </a>
   <span class="current-page">
    21
   </span>
   <a href="御定子史精华_page22.html">
    22
   </a>
   <a href="御定子史精华_page23.html">
    23
   </a>
   <a href="御定子史精华_page24.html">
    24
   </a>
   <a href="御定子史精华_page25.html">
    25
   </a>
   <a href="御定子史精华_page26.html">
    26
   </a>
   <span>
    ...
   </span>
   <a href="御定子史精华_page22.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
