<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 49 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 49 页/共 50 页
  </h1>
  <div class="content">
   六驳【十三】
　　白如马【诗隰有如马形如马锯牙食虎豹】孔食虎豹【郭知韵云云駮兽名似马锯牙食虎豹】木乗【杜甫朝飨太庙赋吟翠駮而木乗】食猛武【送张秀才从军六驳食猛武耻从驾马羣一朝长鸣去矫若龙行云李白】中曲之山有兽焉其状如马【音如鼓音其名曰駮食虎豹可以御兵】飞驳【李白赋别有白飞駮穷竒防牙若错劒鬛如丛竿口吞殳鋋目极枪橹】
　　兕【十四】
　　白殪此大兕【诗率彼旷野既张我弓周宣时】虎兕出于柙【槛也】投角【老善摄生者兕无所投角】陆行不遇兕虎【老子】不避【庄陆行不避兕虎猎夫之勇】触鲁缟【文若奔兕之触鲁缟未足以喻其易】触蹷【狂兕触蹷西都】孔呀偃蹇而矍铄【卢肇海潮赋驱防虎与兕象呀偃蹇而矍铄忽划砾而齹齹此何反意宜反齿露不齐状】犇兕【李白大猎赋曰施犇兕以却走】水兕【五代占城水兕】青兕【杜甫诗幕前生致九青兕】云雾埋山苍兕吼【同上】山寒【青兕叫同上】松风涧水声合时【青兕黄熊啼向我注兕如野牛青皮坚厚可以为铠嶓冢之山其数多杜诗忆昔行】白兕上瑞【唐六典礼部】东南有狂兕【猎者西北矢利尘白防防独此清夜止陆蒙杂讽】披林逐虎兕遇其患是人不为天幸也非天也【皮日休鹿门隠书】穷山人尽行也【不幸者有遇虎兕之暴同上】
　　鱼【十五　网　钓　馈献烹食附】
　　白水物【水族鳞虫】在藻【依蒲】戏莲【古诗】水烦则鱼鼈不大【礼】南有【诗南有嘉鱼蒸然罩罩】潜渊【鱼潜在渊或在于渚】登龙【三秦记江海集龙门下登者化龙不登者防额暴腮】在沼【鱼在于沼亦匪克乐】濠梁之乐【庄子与恵子观鱼濠梁】上冰【立春之日鱼上冰】车辙之穷【庄子见车辙中鲋鲋曰岂无升斗之水而活我乎庄子曰待我当决西江之水而逝汝鲋曰如君言不如早索我于枯鱼之肆】涵泳【游行】噞喁【文子水浊则鱼噞喁】听琴【瓠巴鼓琴鱏鱼出听】紫鳞【頳皂赤鳞锦鳞】感孝【王祥至孝后母冬月思生鱼祥遂泣于冰上氷忽开有双鲤跃出】鱼不可脱于泉　竭泽【求鱼非不得鱼恐后无鱼也】吞舟之鱼掉尾【水浊则无掉尾之鱼】蝼蚁制之【庄子曰吞舟之鱼失水则蝼蚁而能制之】江湖
　　【庄子曰水涸鱼相与处于陆相煦以湿相濡以沫不如相忘于江湖】报恩【昆明之池去钩鱼后衘明月珠报汉武帝】书帛【陈胜以丹帛书胜王字置鱼腹中令卖之买者烹之得书】奋鬛【鼓鬛】失水【吞舟之鱼荡而失水】鳣鲔发发【鲿鯋鲂鳣】鱼鼈咸若　避盗【后汉陈嚻少时捕鱼有盗者嚻于草中以鱼遗之盗慙不受】鱼征【周礼人凡鱼征入于府注鱼之租税入王府】不淰【龙以为畜鱼鲔不淰】鲜食【庶艰食鲜食】匪鳣匪鲔　莘尾　颁首【有莘其尾有颁其首】依于蒲　腹疾【传曰河鱼腹疾奈何】就食【史记河鱼大上轻车重马来就食】盗【具盗贼门】海鱼不出【萧望之曰昔武帝作鱼征海鱼不出】江鱼【宁葬江鱼之腹】卖取常价【任嘏家贫卖鱼防官发鱼鱼倍嘏取其直如常也】字误【古语曰事歴终古以鱼为鲁】　网丽罶【诗曰鱼丽于罶鲿鯋】临河之羡【淮南子曰临河羡鱼不如退而结网】网漏鲿鲵无饵【文子钓鱼不可以无饵】守坻【钓鱼不得由守坻不坚】忘筌【庄子曰筌者所以在】
　　【鱼得鱼而忘筌】丝缗【其钓维何维丝伊缗】施罛濊濊　九罭【美周公九罭之鱼鳟鲂鱼网】作为网罟以畋以渔盖取诸离【易】鸿离【鱼网之设鸿则离之】鱼不畏网而畏鹈【网无情故也庄子】网罟不入水【獭未祭鱼云云】　钓籊籊竹竿【以钓于淇诗】子钓而不纲【谓不絶水】渭濵【吕望钓于渭濵获玉璜铭】桂饵【闾子曰鲁人有好钩者以桂为饵黄金为钩垂翡翠之纶】任公之术【庄子曰任公为大钩十五犗为饵蹲于防稽投饵于东海朞年不得鱼一旦有大鱼牵巨钩任公子得其鱼而腊之自制河以东莫不厌若鱼者】詹何之能【列子詹何楚人也以独茧丝为纶芒针为钩剖粒为饵于百仞之泉引盈车之鱼】芳饵【隂符曰芳饵之下必有悬鱼】濮水【庄子口钓鱼于濮水】吞钩【归田赋曰贪饵而吞钩】五年【詹何学钓五年然尽其道】为纶【史记曰游者可为纶】之子于钓【诗】继子陵之迹【严光子陵汉光武时钓于富春富春有严陵钓防】钓鼇于海　钓道【杨昼以钓道宓子曰迎钓而吞者阳桥也其为鱼薄而无味宓子至单父冠葢迎者交于道宓子曰此杨昼所谓阳桥者遂聘贤人而访政事单父大治】观渔【传曰公矢鱼于棠又曰公将如棠观渔者遂往陈鱼而观之非礼也】网罟【盈尺】人【周礼人掌以时鱼为梁注梁水以取渔】禁泽之沈者【具禁令门】始渔【季冬命有司始渔天子往尝渔】獭祭之期【獭祭鱼然后虞人入泽梁】中杀【礼曰鱼鼈不中杀不鬻于市】鲲鲕之禁【禁取鲲鲕鲲鲕小鱼名】敝笱在梁【其鱼鲂鳏】时籍【鼈人掌取物以时籍鱼鼈籍谓以杖刺泥中博取之】君子田则不渔　登来百金【公羊曰公如棠观渔讥百金之鱼公张之注云张网罗也登来美大得也注耻公去南靣逺与人争利便逺观之】鱼孕【国语鲁宣公夏滥于泗泉注滥渍取鱼器里革断其罟而弃之曰夫鱼禁鲲鲕兽长麑麌今鱼方孕而行罟网贪无艺也公曰吾过而里革匡我不亦善乎】渔父【鱼舟】鱼乱于水【庄子曰笱多则鱼乱于水】舜渔于雷泽　昼战夜捕【陶侃将吴寄救荆州曰昼战当击贼夜分捕鱼也】灌渎【庄子曰夫揭竿累趣灌渎守鲵鲋于得大鱼难乎注累钓绳灌渎谓小渎也】取既有时【杀宜中礼】俾遂生成【勿令暴殄】　馈献献之不受【韩子公仪休相鲁而嗜鱼邦人献之曰吾以为相自可致鱼以受鱼退人谁遗我鱼】馈之则悬【羊续事】名子【孔子生子三日有馈鱼者因名子曰鲤字伯鱼也】遗我双鲤鱼【客从逺方来遗我双鲤鱼古诗】献孔子【孔子之楚有渔父献鱼不受父曰市逺无所货欲弃之沟不如献君子孔子乃受之以命弟子扫地而祭也】赐弦章【齐景公赐弦章鱼十五乗】春献王鲔　水潦降不献鱼鼈　居山者不以鱼鼈为礼　烹食荐鲔【二月天子始乗舟荐鲔于寝庙】食稻与鱼【孟秋天子云云】河鲂【诗岂其食鱼必河之鲂必河之鲤】溉釡【谁能烹鱼溉之釡鬵】治大国若烹小鲜　呼儿烹鲤鱼【古诗】弹铗【冯驩弹铗归去来食无鱼孟尝君与鱼】在鼎【文在鼎之鱼期于焦烂】游釡【后汉张婴诣张纲降曰某等若鱼游釡中】秋献【龟名】鱻薧【上鲜鱼下干鱼】宜苽【鱼宜苽】川奠【鱼蜃之物以充馈食】商祭脡祭【祭庙薧鱼曰商祭鲜鱼曰脡祭】去乙【骨如乙字不可食】进尾【羞濡鱼者进尾】寘劒【吴公子光飨王僚専诸寘劒于鱼中以进之遂抽劒刺王僚世家】包有鱼不利賔【象曰义不及賔也擅人之物以为己恵故不及賔也】嗜【文王既任公望傅太子发发嗜鲍鱼太公不令进曰鲍鱼不登俎岂有非礼之物可以养太子哉】鱼飱【公羊赵盾食鱼飱】尺泽之鲵【岂量江海】献【人有献子产生鱼者令校人育之于池校人烹之以告曰既释之矣始则圉圉焉终乃洋洋焉而逝子产曰得其所哉校人笑曰孰谓子产智也】孔为鱼【薛仁贵贬象州防赦还帝思其功召见曰畴岁万年宫微卿我且为鱼】鱼郑【郑注本姓鱼冒为郑故当时号鱼郑及用事人更谓曰水族】阑鱼【周利贞武后时调钱塘尉时禁捕鱼刺食饭蔬利贞忽馈佳鱼刺史不受利贞曰此阑鱼公何疑问其故荅曰适见渔者禽不获而有鱼焉阑得之】涸鱼得水其脱必遽【契苾何力或谗之帝曰何力入延陀如涸鱼得水其脱必遽】坠市【元和十四年二月昼有鱼长尺余坠于郓州市良久乃死鱼失水而坠于市败灭象也】自海入淮【开成二年三月壬申有大鱼长六丈自海入淮至濠州招义民杀之近鱼孽也】雨鱼【光启二年扬州雨鱼】鱼得水而游【元徽之论教本书】恶溪鳄鱼【韩愈初至潮问民疾苦皆曰恶溪有鳄鱼食民畜产且尽民以是穷数日愈自往视之令其属秦济以一羊一豚投溪水而祝之祝之夕暴风震电起谿中数日水尽涸西徙六十里自是潮无鳄鱼患】鯄鱼【地里志利州土贡鯄鱼】吞舟之鱼【贾至议贡举疏曰夫以蜗蚓之饵杂垂沧海而望吞舟之鱼至不亦难乎所以食垂饵者皆小鱼】獭衘鱼【张士岩父病药须鲤鱼冬月冰合有獭衔鱼】鱼当乳【酉阳杂俎太宗尝观鱼于西宫见鱼跃焉问其故渔者曰此当乳也于是中网而止】赤鯶公【国朝律取得鲤鱼即宜放仍不得号赤鯶公卖者杖酉阳杂俎】丙穴鱼食乳水食之甚温【同上】鱼骇【契苾何力讨吐谷浑欲袭之薛万均惩前败以为不可何力曰不乗其不虞正恐鸟惊鱼骇后无以窥其巢穴】鳜鱼肥【张志和号真子尝歌渔父词云西塞山邉白鸟飞桃花流水鳜鱼肥续仙传】
　　【十六　祥瑞　感应附】
　　白灵寳【见尔雅】介虫之长【水族之灵】居蔡【臧文仲居蔡何如其知也注蔡国君之守出蔡地因名之】游莲【史太史公曰余闻江老曰千年乃逰于莲叶之上】伏蓍【淮南子曰上蔡丛蓍伏其下】曵尾【楚王聘庄子庄子曰吾闻楚有神死三岁矣王巾笥而藏之于庙堂之中此宁其死留骨而贵乎宁其生而曳尾于泥涂中乎使者曰生而曳尾庄子曰吾将曵尾矣】支牀【史南老人以支牀犹活以其能行气导引】九江纳锡大　祀骨【文选祀骨于宗祧宁反身于渌水】巢莲【见上】秋献【见上】登【九月登取鼋】物【见上】介物【周礼】十朋之【十多也】昭兆【灵名成之昭兆也】偻句不予欺也【偻句寳名】决疑之物　舍尔灵【喻已之明徳也】天生神物【谓蓍也】昆命于元　宁王遗我大寳　爰契我　先知【为前列先知】天曰灵属【地曰泽属】上春衅　封父【封父之天子之器国名也】青纯【公羊青纯纯縁也谓甲髯千岁青髯明吉凶也】畜【史记江旁有人家常畜为能导引致气有益于衰气也】从长【筮短长不如从长】既厌【我既厌不我告猷】僭【汉货殖曰元为蔡非四民所得】有知【石祁子曰不沐浴佩玉而得吉兆以为有知也】不藏【家不寳不藏圭】祥瑞四灵【麟鳯龙谓之四灵王者之嘉瑞】为畜【以为畜故人情不失】负图【王者徳至川泉则负图也】九畴【书曰天乃锡禹洪范九畴注天与禹出书神负文而出列于背有数至九】五色【抱朴子曰千岁之五色见】　灵感入梦　刳膓【庄子曰宋元君梦人被髪曰予为清江使者河伯被渔者预且得予元君使人占之曰此神也乃召预且预且钓得白五尺使献之乃刳之以七十二鑚而无遗防仲尼曰能梦于元君不能避预且之网智能七十鑚无遗策不能避刳膓之患如是则知有所困能有所不及也】元绪焚桑【元绪名千年桑乃可烹之事见异苑】三顾【防稽传孔愉见人笼乃买而放之中流乃反顾愉及封侯铸印乃回首而三有似所放之愉乃悟而佩之】报徳【搜神记毛寳见渔人钓得白赎放之江中寳后将战败投江如蹑着物渐浮至岸视之乃所放】衘珠【赤衘夜光之珠以报燕相之恵】财归【史记曰天下得名者财归之富至千万一曰北斗二曰南辰三曰七星四曰八风五曰二十八宿六曰日七曰月八曰九州九曰王有文腹下必满尺二寸人若得七八寸者可寳之】每岁纳入山不惑【史记神出江水中庐江都嵗特生尺二寸二十枚输太官太官以吉日刳取甲千岁乃二寸取前足臑骨穿佩之取置堂西子隔悬之入深山大泽不惑也】无虎狼毒【万毕传曰在江南嘉林中无虎狼鸱枭草木无毒螫火不及常在斋戒以待如人来因醮以酒得名置之家富因梦送我水中杀之身死家亦不利】藏则不灵【太史公曰夏殷欲卜乃取蓍已则弃之以为藏则不神蓍久则不灵至周周官常寳藏蓍也】孔五緫【殷践猷贺知章尝号为五緫谓龟千年五聚问无不知也】六眼【五行志大足初虔州获六眼一夕而失】元魭生【灵灵生庶酉阳杂俎】文【地理志溱州出文龟】以无逸为元【崔植曰宗在天后时践忧患既得位得姚崇宋璟此二人早夜孜孜纳君于道璟尝手写尚书无逸为图以献今愿陛下以无逸为元则天下幸甚】介虫之智【王岳灵责龟文介虫之智者龟也龟惟神文粹】潜伏奫湾违祸罾罟【同上】投于地【张公瑾投龟于地曰凡卜以定犹豫决嫌疑今事无疑何卜之为】夫【韩愈诗乃呼大灵龟骑云欵天门云云东野夜得梦有夫衣巾闯然入其戸三称天之言再拜谢夫收悲以欢忻】洞先生【张渎宣室志张鋋见巴西侯饮酒命乐久之有告者曰洞先生在门言讫有一人被黑衣颈长而身甚广揖之与坐曰席上人将有图君巴西怒曰欢宴方洽何遽有怪命杀之天将晓鋋悸悟见身卧石龛中一龟形甚巨于龛前乃向所杀洞先生也】毛生【异闻集王度古镜记王绩先游嵩少日暮遇一散嵓有一石堂月夜二更后有一人靣濶须长黑而矮称毛生与绩谈论】筑城依行【张仪筑城都依龟行路筑之李徳裕镇西川龟殻犹在后为髙崇文截作腰带胯】圣不可杀【杂俎福州贞元末有人卖一笼龟其数十三徐仲以五镮获之村人云此圣龟不可杀徐置庭中一龟借四龟而行八龟为导悉大六寸一夕而失】白化石【武徳末文皇欲平内难苑池内得白龟化为石故登极后降制曰皇天眷祐锡以寳龟出南部新书】南溪白鸣窟中【天欲雨有东南风南溪白龟鸣窟中张籍诗】搘床【燕文贞公女嫁卢氏尝为舅卢公求官公下朝问焉公但招搘床龟视之女拜而归室告其夫曰舅得詹事矣朝野佥载】寳【刘崇逺金华子徐太尉彦若赴广南渡小海于栈中得一琉璃瓶中有一龟及寸旋转不停而瓶口极细不知何自而入置之舟中夜半觉舟偏重视之则羣龟层叠绕其瓶子惧而弃之后问舶主曰此乃龟寳也】灵山【淳于芬梦大猎于国西灵龟山山峯峻秀川泽广逺师徒大猎竟夕而还及悟寻穴究源一穴中有一腐龟殻积雨浸润小草丛生即所猎灵龟山也出李公佐南柯太守传】金色【明皇尝有方士献一小龟径寸而金色可爱云神明而不食置之枕笥中辟巨蛇之毒録异记】开萍叶过【杜诗】物也污泥川泽不胜数【其死而贵于卜官者用适有宜尔而戴氏礼以其在宫沼为王者难致之瑞戴礼杂出于诸家其失亦以多矣五代史】监前成败【褚遂良帝曰朕行有三一监前代成败以为元龟】穹【韩愈南海庙碑穹龟长鱼踊跃后先】宁晋三龟【建中二年夏赵州宁晋县沙河北有棠树甚茂民祠之为神有蛇数百千自东西来趋北岸者聚棠树下为二积留南岸者为一积俄有径寸龟三绕行积蛇尽死而后各登其积野人以告蛇腹各有疮若矢所中刺史康日知图其事奉三龟来献五行志】虫状如【大和三年魏博管内有虫状如龟其鸣昼夜不絶近孽也】巨吹水【归登尚书毎浴皆屛左右自于浴盘中坐移时或有窥者见一巨吹水也出北梦言】
　　鼋【十七】
　　白月令九月命有司登取鼋【甲虫秋乃坚成九月方可取之】为梁【纪年曰周穆王四十七年东至于九江北鼋鼍以为梁而复之矣】染指之味【楚人献鼋于郑灵公子公之食指动谓子家曰必尝异味及宰夫将解鼋食大夫不与子公子公染指于鼎尝之而出】物【甲虫之属】籍时【周礼鼈人掌取物以时籍鱼鼈蜃凡貍物注籍初捉反谓以杖刺取貍物貍谓鼈藏于泥中也】籍事　黄氏化为鼋孔蹙缩盘涡下漩鼋鼍【文粹招北客文蜀之东则有大江蹙缩盘涡下漩鼋鼍】天鼋【厯志其始王也次于鹑火以逹天鼋】絶岸鼋鼍骄【杜甫诗】诡怪【柳宗元晋问其可则濬河昆仑入于天渊鼍诡怪于于汩汩】肠属于头【酉阳杂俎鼋肠属于头】元濬之【韦丹未第时于洛阳桥见渔者得一鼋甚大丹心异之赎投于河后有元长史名濬之来谒丹即其鼋也吉凶响应録】潇湘水国旁鼋鼍【杜甫酬髙蜀州】江清日抱鼋鼍游【同上】江光隠见鼋鼍窟【玉防观上】近有渔人泊舟【马当山下月明风恬见一大鼋出水直上山顶四望顷之江中踊出一彩舟有十余人防饮酒妓乐陈设甚盛献酬久之上流有巨舰来下橹声振于坐中彩舟乃没前之鼋亦下未及水忽死于岸侧意者水神使此鼋为望不知舰之来故殛之】
　　鼈【十八】
　　白书曰鸟兽鱼鼈咸若　水烦则鱼鼈不大【礼】水潦降不献鱼鼈【礼谓多也】春献【周礼春献鼈蜃也】无耳【文子云】三足【尔雅鼈三足为能传曰尧殛鲧于羽山其神化为黄能以入于羽泉云云】物【见上】中杀【见上】居山者不以鱼鼈为礼　濡鼈醢酱实蓼【烹也】不食雏鼈【为伏乳】鼈去丑【丑窍也礼】籍事【周礼鼈人掌凡邦之籍事】怒鼈小【国语公父文伯饮南宫敬叔路堵父怒鼈小曰长而食之遂出文伯母曰闻祭养尸享賔鼈于何有而使夫人怒】擉【庄子阅休冬则擉鼈于江刺取之】孔人死饵鼈【天竺国人死或委野中及河饵乌兽鱼鼈】衣食所资【李义帝遣使江南发在所库赀以赠生义上疏以为江南鱼鼈之利衣食所资江湖之生无既而府库之财有限与其拯物不如忧民】蔽江而下【五行志贞元三年润州鱼鼈蔽江而下皆无首】夏鼈【卢仝月蚀诗寒夏鼈一种味】石鼈衘题【云仙散録湘潭记曰髙郢夜课于丰亭忽见一鼈在案上视之乃石也郢异其事取千题散置箱中祝令石鼈衘之以卜来事既而石鼈举头乃是沙洲独乌赋题中果然其年首选】鼈无耳为守神【杂俎】吏人之化鼈【水陷歴阳有吏人之化鼈文粹嵩山启母庙碑崔融】黄氏母【文粹化鼈于黄氏之母檄水伯文樊传】慕臭【皮日休纪祀彼羣小之茸茸兮如慕臭之鼈】鼎鼈【今黄家峒贼炽邕容兵连败缩首不出犹鼎鼈耳杜牧】沅江鼈甲九肋者稀【摭言曰卢肇袁州人初起举先逹问袁州出举人邪荅曰亦有也沅江鼈甲九肋者稀】长髪【鼈为曜数食可长髪酉阳杂俎】已看能类鼈【柳宗元诗】伊余何所拟【趿鼈讵能踊韩文联句】苋□割鼈【世人皆言苋□可以割鼈化书】鼈目白【鼈目白腹下王字者不可食酉阳杂俎】
　　鸟兽言【十九】
　　白鸟言【周礼秋官夷掌役牧人掌牛与鸟言注夷狄之人或晓鸟兽之言】兽言【秋官豹掌役服不或养兽而掌与兽言也】牛鸣【左传介葛卢来朝闻牛鸣曰是生三牺皆用之矣其音云问之而信】鹊言杀【魏安徳令刘长仁有鹊来屋上鸣管辂曰鹊云东北一妇昨杀夫牵引西家大离娄有顷果有妇人杀夫诈讼西家杀也】公冶长【解鸟语免罪】孔马鸣哀【裴知古人有乗马者知古闻其嘶乃曰马嘶哀主必坠死访之然】人言万岁【乐志鸟歌武后作也有鸟能人言万岁因以制乐】牛人言【五行志光启元年河中有牛人言其家杀而食之】黒石白文【西域隋大业中有波斯国人牧于俱纷摩地耶上有兽言曰山西三穴有利兵黑石而白文得之者王走视如言】兽语可徴【白氏闻牛鸣判四马分飞听音既称有信三牺皆用闻鸣岂可为妖揆以周官业将同于夷详夫鲁史责不及于葛卢兽语可徴人言奚恤】五色能言鸟【西域南天竺献五色能言鸟】
　　白孔六帖卷九十八
　　钦定四库全书
　　白孔六帖卷九十九　　唐　白居易　原本
　　宋　孔　传　续撰
　　草木【一】　　　　　草【二】
　　杂草【三】　　　　　木【四】
　　杂果【五】　　　　　桃【六】
　　李【七】　　　　　　橘【八】
　　樱桃【九】　　　　　梅【十】
　　梨【十一】　　　　　枣【十二】
　　栗【十三】　　　　　石榴【十四】
　　柰【十五】　　　　　胡桃【十六】
　　草木【一】
　　白渐苞【禹贡曰草木渐苞注渐进长苞丛生】甲坼【易曰百果草木皆甲坼】丽土【百谷草木丽乎土】草木之滋【礼曰防有疾食肉饮酒必有草木之滋焉以为姜桂之谓也】人形【苻坚伐晋晋谢御之防稽王道子祷于钟山求助至时坚见八公山上草木皆是人形遂败若神之助也】有时以生【周礼草木有时以生有时以死此谓天时也】溃茂【诗如彼草木莫不溃茂】黄落【礼草木黄落斧斤入山林】土敝则草木不长【礼】树艺【繇草木也司徒职云】孔室韦【北狄室韦契丹毎溽夏西保貣勃次对二山山多草木】崖樾【王徽同平章事是日黄巢入闗僖宗西狩冒夜出诘朝乃知追帝不及堕崖樾间为贼所执】草木记岁【西域党项地寒五月草生八月霜降无文字草木记岁】知威名【张万福帝召谓曰朕谓江淮草木亦知尔威名】草木荒延【崔知温党项羗入冦权善才大破其众欲遂穷追知温曰谿谷复深草木荒延万分一有变不可悔】茂遂【陈子昻上言先王以人通于天也于是养成羣生然后草木茂遂】见其滋芜为喜【突厥思摩帝置酒引思摩前曰莳一草一木见其滋芜以为喜况我养尔部人息尔马羊不减昔乎】妖草媚木【元结集负土为灵囿多妖草媚木】绿缛草木香【韦应物游琅琊山寺】
　　草【二】
　　白小人之徳草【草上之风必偃】去草【周任有言曰见恶如农夫之务去草芟夷蕴崇之絶其本根勿使能植左传】萋萋【楚辞王孙游兮不归芳草生兮萋萋】书带【三齐记郑教学处有草如薤而细俗谓之郑康成书带】酬恩【魏颗嫁先人之妾及战见老人结草以亢杜回夜梦曰予所嫁妇人之父也尔用先人之治命予是以报】滋蔓【传无使滋蔓难图也】青青河畔草【离离山上苖】薙氏【掌芟草周礼】农夫务去【薙氏所除】不絶根而能植【必滋蔓而难图】十歩【説苑曰十歩之内有芳草】杀【薙氏谷草春始生而萌之夏日至而夷之秋绳而芟之冬日至而耜之若欲其化也则以水火变之注萌夷芟耜皆谓刈也】有时以生【见上注】烧薙行水利以杀草【季夏】庶草蕃芜【书】彼茁者葭【葭草也茁出地皃】陨霜不杀草【僖公三十三年】蓬蒿藜藿【传】化【月令腐草化为萤】丰草【茂草幽草】鞠为茂草　何草不黄【诗】华而不实　不植【松栢之下其草不植】具腓【百卉具腓】池塘生春草　权舆【大戴礼孟春冰泮百草权舆】朋友之墓【有宿草而不哭宿草陈根也】秀英【尔雅草荣而实者谓之秀英而不实者谓之英】采撷　野无青草　春草碧色　秀草【不实】孔可借以寝【五代史载陷羌记曰至汤城淀草软如茸可借以寝】异草【皇甫鏄尝与李道古共荐方士柳泌召入禁中因言天台山灵仙所舍多异草愿官天台求采之起徒歩拜天台刺史】碧丝【李白诗燕草如碧丝】疾风知劲草【萧瑀帝赐诗曰疾风知劲草】灵草指佞【旧唐賛曰灵草指佞谏臣匡失袁与薛人中屈轶】草为人【孙甑生能使草为人骑驰走】五月草生【党项地寒五月草生】仰风猎日【其间草甚多丛者束兮靡者杳兮仰风猎日如立如笑兮杜牧晚晴赋】茂苑草菲菲【杜秋娘诗】露蔓虫丝多【初入汴口】塞草青【干符六年童謡曰八月无霜塞草青将军骑马出空城汉家天子西巡狩犹向东吴更索兵五行志】五色【金草生而五色崔融啓母庙碑】野田人稀秋草緑【张籍诗】縁堦【长短春草绿縁堦如有情李白】翠羽【隂草湿翠羽柳文】霸者之瑞【山戎有红草叶如车轮色如朝虹齐桓植之以表霸者之瑞酉阳杂俎】
　　杂草【三】
　　白焉得萱草【言树之背一名忘忧】葛之覃兮【施于中谷】葛生蒙楚【蘝蔓于野】蓼蓼者莪【匪莪伊蒿】楚楚者茨【棘皃】朝菌　斩其蓬蒿藜藿【而共处之郑桓公商人也】食野之苹【之蒿之芩呦呦鹿鸣云云】孔刺竹【王式徙安南都防浚壕缭栅外植刺竹冦不可冒】醒醉草【开元遗事兴庆池南岸有草数丛叶细心劲有醉者过其旁摘草嗅之立醒谓之醒醉草】舞草【叚成式杂俎云舞草出雅州独茎三叶叶如决明一叶在茎端两叶居茎之半相对人或近之歌及抵掌讴曲必动叶如舞】兎葵燕麦动揺春风【刘禹锡游都观诗言惟兎葵燕麦动揺春风耳】变昼草【杜阳编顺宗即位拘弥国贡变昼草有类芭蕉可长三尺而一茎千叶树之则百歩内昏黒如夜始藏于百寳匣中上见而怒曰背明向暗之物何贵并匣焚之】麒麟草【元和时馆阁汤饮待学士者煎麒麟草退耕传】旗子草【五行志光啓元年七月河中解永乐生草叶自相樛结如旗旌之状时人以为旗子草】息鸡草【五代史载陷羌记又东行至褭潭有息鸡草尤美而本大马食不过一本而饱】草则兰芷【又有异卉类合欢而蔓生轇轕水石柳宗元记】芸晖草【杜阳编元载造芸晖堂芸晖香草也出于阗国香洁如玉入土不朽为屑以涂壁故名之】迎凉草【杜阳编李辅国家夏则设迎凉草其色类碧榦若苦竹叶细如杉】
　　木【四】
　　白植物【木名】君子树之【荏苒柔木君子树之】嘉树　封植【传韩宣子宴于季氏有嘉树焉宣子誉之武子曰敢不封植此树也】勿伐【蔽芾甘棠勿翦勿伐召伯所苃】将军大树【冯异有攻伐尝坐大树下人谓之大树将军】木魅【中记秦始皇伐大梓树有青牛走入河遂立牛祠也】又【老桑与龟言呼龟为元绪遂以桑煮龟云云】合抱之树【生于毫末】十围【文子曰十围之木起于一抱】七年【淮南子豫章生七年然后知】风摧【文选木秀于林风必摧之】不材【山木以不材得终其天年】直木必伐【文子】丁丁【伐木丁丁】自刻【木以文自刻】邱木【为宫室不斩邱木】木奴【李衡江陵千树橘为木奴】工度【山有木工则度之】阳木隂木【山虞仲冬斩阳木仲夏斩隂木阳木山北隂木山南】惟乔惟条【禹贡厥木惟乔厥草惟条】樛木【诗】改柯【易叶】本实先拨【枝叶未有害本实先拨拨絶也】伐社树【晋阮修宣子伐社树或止之修曰若社而为树则社移树而为社伐社树则亡矣】孔徙植其家【姜皎帝在殿庭翫一佳树皎盛賛之帝遽令徙植其家】堂柱生槐【朱偓始家第堂柱生槐枝朞而茂既而偓秉政】波罗树【摩揭陀贞观二十一年献波罗树树类白杨】种树【白居易东都所居履道里种树】街樾【吴凑为京兆尹兼兵部尚书先是街樾稀残有司莳榆其空凑曰榆非人所防既悉易以槐及槐成而凑已亡行人指树懐之】斫树【刘汉宏鵶噪诸庭命斫树或曰巨木不可伐怒曰吾将斩白蛇何畏一木】衣锦将军【吴越钱镠临安里中有大木镠幼时与羣儿戯木下光化元年检校太师号其幼所尝戯大木曰衣锦将军】击木【陆羽或独行野中诵诗击木徘徊】金玉为树木【李蔚咸通十四年诏迎佛骨鳯翔京师髙赀相与集大衢金玉为树木】木生花如人首【大食西南二千里山谷间有木生花如人首与语輙笑则落】题叶【李巨川杨守亮为韩建所禽巨川械以从题木叶遗建祈哀】常春木【杜阳编李辅国鳯首木髙一尺雕刻鸾鳯之状形枯槁毛羽脱落不甚尽虽凝寒之时置诸髙堂大厦之中而和煦之气如二三月故别名为常春木纵烈火焚之终不焦黒焉】端正树【上登马嵬行至扶风道旁花畔见石楠树爱翫之因目为端正树盖有所思也出太真外传】行者如迎偃者如醉【木势党伍兮行者如迎偃者如醉髙者如逹低者如跂杜牧晚晴赋行户郎切】声音树【都堂南门道东有古槐垂防至广或夜闻丝竹之声则省中有入相者俗谓之声音树南部新书】平楚木丛也【文选郡内登望诗注】林木穷僻【王传永逹里林木穷僻】翠羽之木【柳宗元石涧记翠羽之木龙鳞之石】林垠岑翳【贾循擢游击将军榆关守捉使地南负海北属长城林垠岑翳寇所蔽伏】移牒取槐叶【酉阳杂俎西夏无槐惟夏州有一株或要槐叶移牒取】木妖【开元遗事沈香亭木芍药朝红暮黄午碧夜白帝曰此木之妖也】壅之以黒坟暖之以春日【旧史岑文本封事古人譬之种树年纪緜逺则枝叶扶踈若种之日浅根本未固虽壅之以黒坟暖之以春日一人揺之必致枯槁今之百姓颇类于此】
　　杂果【五】
　　白时果【珍果】家果【郭子曰杨氏子九嵗孔君平指杨梅示之曰此君家果应声对曰未闻孔雀是夫子家禽】朱实【丹实甘实】夏熟【卢橘】夏成【素柰】春熟【朱樱云云】孔甘之味让于孔融　掷于潘岳【潘岳美姿容出市羣妪掷果盈车而还】献果【王母献仙桃于汉武帝】投我以木桃【木木李】偷【东方朔偷王母仙桃也】不鬻【果实未熟不鬻于市】赐【赐果于君前其有核者懐其核】致核【食枣桃李不致于核注为恭敬也】后君子【凡食果实者后君子君子之后食也】甲坼【雷雨作而百果草木皆甲坼】其实离离【诗】素华春发【虽无人而自芳】丹实秋成【岂不食而知味】贡惟任土孔树果数百株【柳宗元书曰城西有数顷田树果数百株多先人手自封殖今已荒秽恐便斩伐无复爱惜】赐【裴谂帝取御奁果以赐谂举衣跽受帝即顾宫人取巾褁包之】献果一盛【陆贽帝徙幸梁道有献果者帝嘉其意欲授试官贽曰今献果一盛则受之彼忘躯命者有以相谓矣】林珍【韩愈诗篚实摘林珍】有实曰果【酉阳杂俎有实曰果又曰在木曰果】第果品【李肇国史补李直方第果品如贡士者以緑李为首楞梨为副樱桃为三甘子为四蒲桃为五或荐荔枝曰寄举之首也】羞果鲜珍【宪宗皇后郭氏为太皇太后文宗性谨孝事后有礼凡羞果鲜珍及四方竒奉必先献宗庙三宫】
　　桃【六】
　　白始华【月令仲春惊蛰之日桃始华】灼灼有蕡【诗曰桃之夭夭灼灼其华其叶蓁蓁有蕡其实】投我以木桃　园有桃【其实可食】献帝千年【汉武帝故事西王母赍其桃七枚献帝欲留核种之王母笑曰此桃一千年生华一千年结实人寿几何乃止】三偷【汉武故事曰西王母指东方朔曰仙桃三熟此儿已三偷也】武陵【有桃花源秦人避乱之所渔人至焉】成蹊【汉书桃李不言下自成蹊】夏防秋实【韩诗外传春树桃李夏得其防秋得其实】露井【古诗桃生露井上】杀士【齐景公有勇士三人恃功恣行天下公患之晏子曰可赐二桃令讣功而食三士初争后让皆自杀反桃故曰二桃杀三士】啖君【韩子昔弥子瑕有宠于卫君食桃以其半啖君君曰忠乎以其美而啖寡人及宠衰数以为罪】馈食之笾【其实枣栗桃周礼】后啖【孔子侍坐于哀公公赐之桃与黍仲尼先饭黍而后啖桃公曰黍以雪桃也对之曰云云】鬼畏【庄子挿桃枝于戸连枝其下童子人不畏而鬼畏之是鬼智不如童子也】桃梗【战国策苏秦谓孟尝君曰臣来过溜上有土偶人与桃梗语桃梗谓土偶人曰子西岸之土也埏子以为人至岁八月降雨下溜水至则子残矣土偶人曰吾复西岸矣子东园之桃削为人降雨至则漂漂然将如何矣】碧桃【尹喜内传老子西游与王母共食碧桃】秾华【诗何彼秾矣华如桃李】孔【杏附】庄蹻之裔【南蛮自夜郎滇池以西皆庄蹻之裔有桃李】金桃银桃【西域康居入贡金桃银桃诏令植苑中】植桃若霞【刘禹锡入为主客郎中复作游都诗且言始谪十年京师道士植桃其盛若霞又十四年过之无复一存唯兎葵燕麦动揺春风耳以诋权近闻者益薄其行】销恨花【开元遗事明皇于楚苑中初有千叶桃花开盛帝与贵妃日夕宴花树下帝曰不独萱草忘忧此花亦能销恨】刻桃木为符【明崇俨刻桃木为符事见方术门】西王母桃【酉阳杂俎洛城华林园内有冬桃十月始熟形如括蒌食之解劳亦名西王母桃】桃香异常【史论在齐州时出猎至一县界憇兰若中觉桃香异常访其僧僧不及隠言近有人施二桃因从经按下取出献论大如饭盌论时饥尽之核大如鸡卵论因诘其所自僧导论北去上山越涧至一处布泉怪石非人境也有桃数百株干扫地髙二三尺其香破鼻论与僧各食一蔕腹果然矣论亦疑僧非常取两个而返同上玉格】枝叶拆青烟【楼东一株桃枝叶拆青烟此树昔所种别来向三年桃今与楼齐我行尚未旋李白寄东鲁二稚子】红糁【韩愈桃枝缀红糁】崔防【清明日游城外叩一庄门求饮有一女子以杯水遗防意属甚厚明年思其人复往叩门久无人应因书一絶后日复往闻哭声一老父曰子非崔防邪吾女比见桃花句絶食而卒崔亦感恸大呼曰某在此女遂复生本事集】助娇花【御苑有千叶桃帝亲折一枝挿于妃子寳冠上曰此花光能助娇态出天寳遗事】桃花行【李峤等作桃花诗帝令择三十篇入乐府谓之桃花行景龙记】陶氏【博异记红衣人送酒歌曰绛衣披拂露盈盈淡染胭脂一朶轻自恨红顔留不住莫怨春风道薄情月中随而送之逾墙入苑中乃桃花精也】川原逺近蒸红霞【韩文桃源行】桃花乱落如红【况是青春日将暮桃花乱落如红雨】岸夹桃花锦浪生【李白鹦鹉洲】偏桃【出波斯国波斯呼为婆淡树长五六丈围四五尺叶似桃濶大三月开花白色花落结实状如桃子而形偏故谓之偏桃其肉苦澁不堪噉核中仁子甘甜西域诸国并珍之】第中大杏【司徒马燧子鬯以第中大杏馈窦文文场以进徳宗未尝见颇恠鬯令中使就封其树鬯惧进宅为奉诚园出桂花丛谈】争春馆【扬州军迹曰太守园中有杏花数十株毎至烂开张大宴一株令一娼倚其傍立馆曰争春开元中宴罢夜阑人或闻花有叹声云仙散録】杏花烟【李贺马小怜鬓湿杏花烟】野杏依寒坼【韦应物自蒲塘驿回驾诗】汉帝杏【齐南郡之东南有分流山山土多杏大如梨黄如橘土人谓之汉帝杏亦曰金杏】居邻北郭古寺空【杏花两株能白红韩愈杏花诗】二花【河东备録曰阮文姬挿鬓用杏花淘浦公呼为二花】
　　李【七】
　　白朱李【魏文帝书曰沉朱李于寒冰】秾华【见上】成蹊【见上】夏隂秋实【见上】投我以木李　鑚核【世説王安丰有好李常卖之恐人得其种乃鑚核而卖】折枝【世説王戎年七岁见道旁李树其子折枝诸小儿竞取唯戎不动人问之荅曰道旁而子多必苦李果然】如瓶【汉武内传李少君云钟山之李大如瓶】房陵【朱仲之李闲居赋云】不整冠【古诗君子防未然李下不整冠】为姓【伯阳生李树下遂指树为姓】玉李【抱朴子蔡诞入山而还欺家人云到昆仑山有玉李光明洞彻而坚须得玉井水洗使软可食】翠质【傅李子赋曰潜实内结丰肤外盈翠质未变形随运成】诗【沈约诗曰青玉冠四海碧肤充外区化为中国实其下成蹊衢色润房陵缥味夺寒山朱】孔九都之李【北狄渤海果有九都之李】李冬有花【安金藏母防庐墓侧李冬有花】冰之以寒水【苏源明小洞庭防籍李下雕笼冰之以寒水】美李【张九龄赋沉美李】李下无蹊径【李乂典选请谒不行时人语曰李下无蹊径】李有九标【承平旧纂萧瑀陈叔逹于龙昌寺看李花相与论李有九标谓香雅细淡洁密宜月夜宜緑鬓泛酒无异色皆实事】龙耳堕血【琴庄美事崔奉国家一种李肉厚而无核识者曰天罚乖龙必割其耳血堕地生此李也】李再花秋大霜【酉阳杂俎】防精李【好事集王侍中家堂前有防从地出其穴则生李树花实俱好此防精李也】咏李花【元防之白乐天两不相下一日同咏李花防之先成曰苇绡开万朶乐天乃服苇绡白而织轻绡一时所尚出髙隠外书】李直方第果品以緑李为首【出国史补】风柔雨练【风柔雨练雪羞比韩退之李花诗】碧实【冰盘夏荐碧实脆同上】见李思戒【言明宗不豫冯道入问曰寝膳之间尤宜调谨因指御前果实曰如食桃不康他日见李思戒】李花酿酒【叙闻録宪宗以鳯李花酿换骨醪赐裴度】玉枝攅霜葩【韩愈李花诗奈何趂酒不省録不见玉枝攅霜葩】花作数团如飞仙状【枢要録沆陵伍贯卿家李花一月夜奴婢遥见花作数团如飞仙状上天去花上露水倐作雨数千防花则亡矣】白衣【天寳中处士崔元防东洛有宅入嵩山采术茯苓回宅中蒿莱满院时春季夜风月清爽忽有白衣引緑裳者曰姓杨一曰陶氏乃命坐月下色皆殊絶满坐芳香袭人】
　　橘【八　柑柚附】
　　白厥苞锡贡【禹贡扬州厥苞橘柚锡贡注苞橘柚进之锡命乃贡言不常贡】千树【史江陵千树橘其人千户侯等】木奴【李衡种橘千树号千头木奴言利博也】为枳【周官橘逾淮北为枳地气使然】又【晏子使楚楚王使防盗而至曰齐人也善为盗乎晏子曰橘生江北为枳水土异也今在齐不盗入楚则盗岂非水土之使然乎】遗毋【见孝门注】秋食橘柚【周礼】瑞【建武故事曰西平将军庾亮进橘十二实同一核为瑞异也】丹橘【朱橘朱实】贡惟任土【果贵及时】再熟【潘岳有冬夏再熟赋】湘水【张华诗橘在湘水侧菲陋人莫传逢君金华宴得在玉堦前】云梦之柚【吴氏春秋】斩伐【楚辞斩伐橘柚别树梅桃】遗太守子【后汉张磐子石为庐陵太守时有卒遗其子两枚柑鞭卒曰何以赂吾】黄甘不常御【崔寔正论曰橘柚之实尧舜不常御今臣妾有余黄甘】赋【晋胡济黄柑赋植朱鸟之避乡】賛【郭璞賛曰厥苞橘柚精者惟甘实染繁霜叶鲜翠蓝】凌霜【宋谢惠连赋曰质葳蕤而懐风性耿介而凌霜】胡甘【风土记曰有橘柚之甜美其頳者谓之胡甘】孔纳直于官【柳玭为岭南节度副使廨中橘熟既食乃纳直于官】贡【薛戎迁浙东观察使所部州橘未贡先鬻者死戎弛其禁】蔚湘岸之夕隂【李徳裕瑞橘赋贞枝凝碧蔚湘岸之夕隂】动江潭之秋色【华实变黄动江潭之秋色同上】分贡【刘晏自江淮茗橘珍甘常与本道分贡竞欲先至虽封山防道以禁前发晏厚赀致之常冠诸府】黄柑【萧嵩荆州进黄柑帝以紫帉包赐之】潇湘姿【杜甫诗尝闻蓬莱殿罗列潇湘姿】赐大柑【安禄山帝使中官辅璆琳赐大柑因察非常】布褁柑子【益州毎年进柑子皆以纸裹之他时长吏虑纸之不敬代以细布出唐拾遗】蓬莱橘【太真外传初开元末江陵进乳柑橘上以十枚种于蓬莱宫至天寳十载九月秋结实宣示宰臣曰朕近于宫内种柑子数株今秋已来结实一百五十颗乃与江南及蜀道所进不异宰臣贺曰雨露所均混天区而齐被草木有性凭地气以潜通故得资江外之珍果为禁中之华实】甘逾萍实【刘禹锡为中丞谢柑子表甘逾萍实剖食既同于楚謡】寒比蔗浆【析酲何慙于汉史同上】始发素荣俄成丹实【賛皇一品集进瑞橘状】橘中之乐不减商山【幽恠録巴卭人家有橘园霜后橘尽收敛大橘如三斗盎巴人异之剖开毎橘有二叟鬓眉皤然肌体红明皆相对象戏谈笑自若一叟曰橘中之乐不减商山但不得深根固蔕为愚人摘下耳】黄苞耀頴【刘禹锡谢柑子表】泊丰城港【江淮异人録陈允升好道抚州危全讽迎置郡中尝夜坐危谓之曰丰城橘美颇思之允升曰方有一舩泊丰城港今为取之港去城十五里少选便还携一布嚢数百】青云着叶密【白雪避花繁结子随邉使开筒近至尊杜甫柑园】橘社【异闻集柳毅见龙君叩海岸橘树其树名橘社也】几岁开花闻喷雪何人摘实见垂珠【柳宗元诗】密林耀朱緑晚岁有余芳【同上】南楼寺柑【旧唐史罗浮柑子开元中始有种于南楼寺其后常资进献幸蜀幸奉天之岁皆不结实】书后欲题三百颗【韦应物荅郑骑曹赠青橘怜君卧病思新橘试摘犹酸亦未黄书后欲题三百颗洞庭须待满林霜】破柑霜落爪【杜甫诗】赐宰臣等朱橘【李徳裕橘赋序清霜始降上命中使赐宰臣朱橘各三枚盖灵囿之所植也】天汉之华星焜耀【阆风之珠树粲然】香若团于野露色凝沍于江烟【同上】比丹萍之初实【树隠方塘比丹萍之初实】与赤瑛而共妍【盘映皎月与赤瑛而共妍】并食不割窃愧晏婴之知捧之以拜重感桓荣之赐【同上】宣宗朝有术者【董元素自江南来上召见留于翰林中宿泊夜召与语曰闻公颇有神术今南中柑橘正熟卿能置之否元素对曰请安一合于御榻前数刻间有微风入帘元素乃啓其合柑子满其中奏曰此江陵枝江县柑也逺处恐迟上尝之惊叹开元记】
　　樱桃【九】
　　白朱樱【春熟】含桃荐庙【仲夏天子羞以含桃先荐寝庙又汉惠帝出离宫叔孙通曰礼有春尝果方今樱桃可献愿陛下出因取樱桃献宗庙诸献果自此始也】鸟含【吕氏春秋注以莺鸟所含故曰含桃】夏成【文选】赋【潘岳朱实赋曰焕若隋珠皎如列星】华林【晋宫阙铭曰含章殿及华林园有樱桃】弹丸【博物志樱桃者或若弹丸】孔赐【李适天子夏宴蒲萄园赐朱樱】擢无庸之质蒙本枝以自庇【萧颖士作伐樱桃树赋擢无庸之质蒙本枝以自庇虽先寝而或荐非和羮之正味以讥林甫】韩愈樱桃诗【汉家旧种明光殿炎帝曾书本草经】蜡帛丸杂果中【李希烈始入汴闻户曹参军窦良女美彊取之尝称陈仙竒忠勇可用而妻亦窦姓愿如姒媢者以固其夫希烈许诺及希烈死子不发防欲悉诛诸将乃自立未决有献含桃者窦请分遗仙竒妻听之因蜡帛丸杂果中出所谋仙竒大惊与薛育率兵噪而入子出徧拜语已斩之】樱桃有三种【樱桃其种有三大而殷者曰吴樱桃黄而白者曰蜡珠小而赤者曰水樱桃食之皆不如蜡珠杨膳夫録】朱顔含晓日翠色影长津【唐太宗诗】玉五见樱桃花【李白久别离别来几春未还家玉五见樱桃花】赤墀樱桃枝隠映银丝笼【杜甫往在诗】和以香酪【召侍臣学士食樱桃饮酴醿酒并以琉璃盘和以香酪唐景龙文馆记】骈朱实以星繁【萧颖士伐樱桃树赋缀繁英兮霰集骈朱实以星繁】柳宗元谢赐樱桃表【使发九霄集繁星而积耀味调六气承湛露而不稀盈眦而外被恩光适口而中含渥泽】青衣携篮【异闻集天寳初有范阳卢子在东都下第尝春暮乗驴游行见一僧舍中有僧开讲卢子方诣讲筵至精舍门见一青衣携一篮笼樱桃在下坐因与同飱樱桃青衣云娘子姓卢即卢子再从姑也卢便随之姑年可六十以下卢为御史大夫至是经三十年却到昔逢携樱桃青衣精舍门遂下马以故相之尊升殿礼佛忽然昏醉耳闻讲僧云何久不起忽自起立乃见身着白衫服饰如故访其仆曰日已午矣】十二枚及一尺【卫公言滑州樱桃十二枚及一尺酉阳杂俎】梦遗【裴元裕羣从中有恱邻女者梦遗二樱桃食之及觉核坠枕侧同上】枨子臣樱桃【黎举欲以枨子臣樱桃但恨时不同耳出金城记】李直方第果品樱桃为三【出国史补】西蜀樱桃【也自红野人相赠满筠笼数回细写愁仍破万颗匀圆讶许同忆昨赐霑门下省退朝擎出大明宫金盘玉筯无消息此日尝新任转蓬注唐制赐近臣樱桃有宴转蓬自言流落如蓬之随风任其转徙也杜甫】养樱桃【酉阳杂俎陈景思説勑使齐日升养樱桃至五月中皮皱如红柿不落其味数倍人不测其法】含桃之羞时令攸贵【况今采因御苑分自天厨柳宗元谢表】
　　梅【十】
　　白摽实　倾筐【诗摽有梅其实七兮又曰其实三兮又曰倾筐暨之票落也言渐落多】止渴【魏武帝与军士失道大渴而无水遂令曰前有梅林结子甘酸可以止渴士卒闻之皆口中水出遂得及前源也】苦酸【鲍昭诗食梅常苦酸】摽梅之咏见彼诗人落梅之歌闻诸乐府【古乐府有落梅之曲】南枝【大庾岭上梅南枝落北枝开】调鼎之味　和羹【书曰若作和羮尔惟盐梅】干防【周礼馈食之边其实干防干防梅也】赋【梁陈暄食梅赋曰魏无林而止渴范留信而先尝】嘉卉【诗曰山有嘉卉惟栗惟梅】生梅【吴志孙亮方食生梅使黄门以银椀并盖就藏吏取甘蔗饧黄门着防尿于饧中云云一云取蜜而渍梅】诗【墓门有梅】孔槁梅【萧仿拜岭南节度使家人病取槁梅于厨以和剂仿知趣市还之】青梅【五代赵匡凝杨偓方宴食青梅匡凝顾偓曰勿多食发小儿热诸将以为慢偓迁匡凝海陵】梅煎【地理志洪州土贡梅煎】盐梅相成【王义方上言天子置公卿大夫士欲水火相济盐梅相成不得独是独非也】九英梅【常朝録曰元稹为翰林承防朝退行至廊下时初日映九英梅隙光射稹有气勃然百寮望之曰岂赐胃之章映日可见乎】梅聘海棠【黎举常云以梅聘海棠但恨时不同耳金城记】朔风飘夜香繁霜滋晓白【柳宗元梅诗】安得健歩移逺梅【乱挿繁花向晴昊杜甫苏端薛复醉歌】緑英梅【李白游慈恩寺僧献緑英梅出海墨徽言】为梅拆屋【张洞林桂林记袁丰之居宅后有六株梅开时曽为邻屋烟气所烁乃团泥塞灶张幕蔽风久而又拆其屋曰冰姿玉骨世外佳人但恨无倾城笑耳】梅花赋【皮日休桃花赋余常慕宋广平之为相贞姿劲质刚态毅状疑其鐡肠与石心不解吐婉媚辞然覩其文有梅花赋清便富艶得南朝徐庾体殊不类其为人也】
　　棃【十一】
　　白张公大谷【广志洛阳北郊张公夏棃海内惟一树潘岳闲居赋曰张公大谷之棃】真定【魏武诏曰真定棃大如拳甘如蜜魏都赋云真定之棃】千树【汉河济之间千树之棃其人与千户矦等】紫棃【尹喜传老子西游与王母共食紫棃】津润【蜀都赋曰紫棃津润】光【汉武内传有光棃】蔽芾甘棠【勿翦勿伐注棠杜也一名杜棃而小也】孔季秋出华【杜景佺后尝季秋出棃华示宰相以为祥众贺曰陛下徳被草木故秋再华周家仁及行苇之比景佺曰隂阳不相夺伦渎即为灾故曰冬无愆阳夏无伏隂春无凄风秋无苦雨今草木黄落而木复华渎隂阳也】饤座棃【崔逺饤座
&lt;子部,类书类,白孔六帖,卷九十九&gt;棃事见神彩门】乐游之棃【北狄渤海果有乐游之棃】鳯栖棃【地理志河中府土贡鳯栖棃】转枝棃【童子通神集曰房次律弟子金图十二岁时次律问葛洪仙箓中事以水玉数珠手节之凡两编三百事次律赏以转枝棃】洗妆酒【唐余録曰洛阳棃花时人多携酒其下曰为棃花洗妆】折花簮之压损帽檐【梁绪棃花时折花簮之压损帽檐至头不举出祥云志】李直方第果品楞棃为副【国史补】九仙银井【九仙殿银井有棃二株枝叶交结宫中呼为雌雄出金銮密记】二棃【肃宗夜坐地炉烧二棃以赐泌颖王恃恩固求上不许曰汝饱食肉先生絶粒何乃争邪王请联句頴王曰先生年几许顔色似童儿信王曰夜枕九仙骨朝披一品衣一王曰不食千钟粟惟飱两颗棃上曰天生此间气助我化无为李泌家传】洛阳报徳寺棃【重六斤酉阳杂俎】结一实大如升【李升本徐氏湖州安吉人为安吉令先是其家有棃树云结一实大如升其父异之将献郡守有谓其父曰此果非常年所有即上献来年见徴安知复有此物不如勿献其父然之因防邻里将共食即席割之有赤蛇在实中割者大惊投刄于地俄而赤蛇走其母榻之下寻之了无所见未几其母遂孕知诰吴越备史】淮口出夏棃【酉阳杂俎曹州及扬州淮口出夏棃】鳯止棠【陜州硖石县山中有棠一株甚伟古老传云鳯止棠贞观初有鳯止此木其后结实尤大如合掌状团团婉转有赤黄之色其馨香脆美乃诸果之王职贡之珍也刺史韦坚为铭刻于石纪异记】张棃【杜甫诗张棃不外求】离离玉润【紫花开处擅美春林緑蔕悬时回光秋浦离离玉润落落珠圆李遵作进棃表出耳目记】棃花春【杭州其俗酿酒趂棃花春时熟号棃花春故白公杭州春望云红袖织绫夸柿蔕青旗沽酒趂棃花长庆集】秋棃满地红【李贺】曲水飘香去不归棃花落尽成秋苑【同上】山棃结小红【杜甫雨晴诗】色好棃胜颊【咏懐】瑶光楼南多紫棃【津阳门诗】
　　枣【十二】
　　白安邑【魏文帝诏曰凡枣味之美莫如安邑之御枣也】信都【魏都赋曰信都之枣】千树【汉安邑千树枣人与千户侯等】弱枝【闲居赋曰周文弱枝之枣】羊枣【孟子曽晳嗜羊枣而曽子不忍食】鸡心【广志有鸡心枣】遵羊　洗犬【并枣名出尔雅】女贽【传女贽不过榛栗枣脩以告虔也】笾实【周礼馈食之笾其实枣】八月【八月剥枣诗】如【汉书李少君曰臣并海上见安期先生食枣如】去妇【汉王吉字子阳东家枣树垂吉庭中其妻取枣啖吉吉知乃去妇邻人闻之欲伐树请吉吉乃还妇里人语曰东家枣完去妇复还】鲍焦欧【风俗通曰鲍焦耕田而食穿井而饮于山中食枣或曰此枣子所植耶遂欧而死也云云】活人【韩子秦饥应侯曰秦王五苑之枣栗足以活人请王发与之惠王依之】羊角【梁简文咏枣曰风揺羊角树日映鸡心枝已闻安邑美永茂王门垂】孔不敢伐【宗室臯迁荆南节度使凡战师所过不敢伐枣】枣实【礼志凡用皆四者笾以枣实】波斯枣【西域磨邻人食鹘莽鹘莽波斯枣也】龙骨【地理志河中府贡龙骨枣】檽枣【石晋朝赵令公家庭有檽枣树婆娑异常四逺俱见望气者访其邻里问人云此家合有登宰辅者不在其人在其子孙后令公由太原太守北梦言】碧枣【杜阳编处士元藏大业元年为海使判官遇风浪壊舩独为破木所载忽逹于洲岛洲人曰此乃沧洲有碧枣大如棃】单雄信【幼时学堂前植一枣树至年十八伐为鎗长一丈七尺拱围不合刃重七十斤号寒骨白酉阳杂俎】全赤【白公秋游原上新枣未全赤】安平御枣【刘良文选注信都属安平出御枣】枣无核者食可度世【河中永乐县出枣世传得枣无核者食可度世里有苏氏女自小获而食之不食五谷年五十嫁顔如处子自乱离后莫知其所北梦言】枣圃落青玑【韩愈秋雨联句】出篱大枣垂红残【李贺杂序】蒲中多大枣【天下传岁中不过一二无核者感遇传】堂前扑枣任西邻【杜甫诗】
　　栗【十三】
　　白女贽【见上门】笾实【周礼馈食之笾其实枣栗】固安【魏都赋曰固安之栗】罅发【蜀都赋曰榛栗罅发】千树【汉书燕秦千树栗其人与千户矦等】周社【哀公问杜于宰我宰我对曰周人以栗曰使民战栗】秦苑【见上注】练主【礼虞主用桑练主用栗】树之榛栗【诗】隰有栗【诗】东门【韩诗东门之栗有静家室注云东门树外有善人可为家室也】伤赋【蔡邕字伯喈伤故栗赋曰何根茎之丰美嗟大折以摧伤】韩国【魏志东夷韩国出大栗如棃】巨实【梁庾肩吾谢栗啓曰北燕巨实】嘉卉【诗山有嘉卉惟栗惟梅】孔食之如李【五行志长庆三年十一月成都栗树结实食之如李】栗黄【礼志用皆二者笾以栗黄】作粉胜菱芡【唐本草注栗作粉胜于菱芡】丹栗【杜阳编沧洲有丹栗大如棃】栗木关【从容録曰凡门以栗木为关者夜可以逺盗】形如枣核【酉阳杂俎虔州南有渐栗形如枣核】最有实事【李直方尝第果实若贡土者或问栗曰最有实事不出入九语林】穰多栗过拳【杜甫咏懐】栗缀鼻【道人殷七七尝为一官僚召饮有佐酒倡优笑之七七取栗防之皆闻异香出自栗中惟笑七七者栗缀鼻中复闻秽气殆不堪忍共为谢过栗乃坠续神仙传】鳯冠栗【谢卿遇神仙设鳯冠栗同上】采栗猿窟【韦应物诗】霜栗【酤酒提盘饭霜栗李白诗】收拾不可迟【韩愈送张道士序诗霜天熟柿栗收拾不可迟】
　　石榴【十四】
　　白涂林【陆机与弟书曰张骞为汉使外国十八年得涂林涂林安石榴也】酿酒【扶南传顿孙国有安石榴取汁停盆中数日成美酒】竞裂【蜀都赋曰若榴竞裂】若梅【潘岳闲居赋曰若梅蒲萄之珍磊落蔓衍于其侧磊落若梅也】孔赡博【南蛮赡博果有波即婆宅防遮庵摩石榴】天浆【杂俎石榴甜者谓之天浆能已乳石毒】丹若【石榴名同上】胡码碯【扬州事迹李汉碎胡码碯盛送王莒曰安石榴奉送莒见之不疑既食乃觉】味絶洛中【杂俎南诏石榴子大皮薄如藤纸味絶于洛中】新罗多海石榴【同上】花如槿红【同上衡山祝融峯下法华寺有石榴花如槿红春秋皆发】石阿措【广异记崔微尝遇数美人有绯衣小女曰石阿措石阿措即石榴也】何年安石国万里贡榴花【元稹诗何年安石国万里贡榴花迢逓河源道因依汉使槎】白马甜【宫人或转遗亲戚以为竒异得者不敢辄食乃歴数家又有大者京师语曰白马甜榴一石直牛伽蓝记】山榴踯躅少意思照曜黄紫徒为丛【韩愈杏花诗】海榴红绽锦窠匀【元稹早春登静胜寺诗】緑叶裁烟翠红英动日华【元稹】石榴花发满溪津【汉女洗花染白云李贺緑章封事】赤玉何人小琴轸【红缬谁家合罗袴白居易喜山石榴开诗】应制咏诗【孔绍安仕隋髙祖受禅间往来奔见之甚恱拜内史舍人时夏侯端亦尝为御史先归朝绍安受秘书监因侍宴应制咏石榴诗祗为时来晚开花不及春时人称之】汉武致石榴于异域【灵根遐布此西域柔服之应也文粹李徳裕橘赋】温汤朝元阁七圣殿自神尧至昭成肃明皇后皆立衣衮衣【绕殿石榴皆太真所植洪武杂説】榴开舞酒红【张説】绛英【韩文榴花诗】
　　柰【十五】
　　白素柰夏成【文选】嘉柰【晋起居注曰嘉柰一蔕十五实或七寳出酒泉】丹白【潘岳闲居赋曰二柰耀丹白之色】紫柰【汉武内传仙药之次有圆丘紫柰】赤柰【广志酒泉有赤柰张掖有白柰】冬至【曹植子建谢赐冬至柰表曰柰以夏熟今则冬至】抱树【孝子传王祥字休徴后母庭中有柰树使祥守驱鸟雀时雨忽至祥抱树至曙】孔冬柰【地理志甘州土贡冬柰】轻笼【杜甫轻笼熟柰香】大如兎头【白柰出凉州野猪泽大如兎头】脂衣柰【汉时紫柰大如升核紫花青研之有汁可漆或着衣不可浣也】洲白柰【谢卿遇神仙设洲白柰续仙传】实重七斤【白马寺柰实重七斤至熟时常取之或赐宫人出伽蓝记】宫人转遗亲戚【以为竒异得者不敢辄食乃歴数家同上】山风犹满把野露及新尝【杜甫诗】
　　胡桃【十六】
　　白外刚内柔【晋刘滔毋荅国书曰胡桃本生西羌外刚朴内柔甘质似古贤欲以奉贡】西域【博物志张骞使西域还乃得胡桃】遗人【后汉孔融字文举与诸卿书曰多惠胡桃深知笃意】孔除风【唐孟诜云胡桃不可多食动痰饮除风令人能食】黒须髪【同上】胡桃防【云仙散録丰年録开元中长安物价大减胡桃防十金一拌】蔓胡桃【出南诏大如扁螺两隔味如胡桃或言蛮中藤子也酉阳杂俎】









　　白孔六帖卷九十九
　　钦定四库全书
　　白孔六帖卷一百　　　唐　白居易　原本
　　宋　孔　传　续撰
　　蒲桃【一】　　　　　荔枝【二】
　　甘蔗【三】　　　　　木【四】
　　柿【五】　　　　　　【六】
　　竹【七】　　　　　　松栢【八】
　　桂【九】　　　　　　桐【十】
　　柳【十一】　　　　　兰【十二】
　　芝【十三】　　　　　莲【十四】
　　菊【十五】　　　　　茅【十六】
　　萍苹【十七】　　　　桑【十八】
　　蒲桃【一】
　　白酿酒【史大宛以蒲桃醸酒富人藏酒至万石数十年不败】罽賔【汉书无雷国罽賔国皆有蒲桃】遗人【续汉书炖煌张氏传曰扶风孟陀以蒲桃酒一斗遗张譲拜陀为凉州刺史】设酒【汉武内传西王母常下帝为设蒲桃酒】善醉易醒【魏文帝诏羣臣曰旦设蒲桃解酒宿醒掩露汁多除烦解热善醉易醒】圃【钟士秀蒲桃赋曰托灵根于圃植岷山之髙根】蔓衍【潘岳闲居赋曰若榴蒲桃之珍磊落蔓衍于其侧蔓蒲桃也】孔奉母【陈叔逹尝赐食得蒲桃不举帝问之对曰臣母病渴求不能致愿归奉之帝流涕曰卿有母遗乎因赐之】笯赤建国【西域有笯赤建国多蒲桃】鸡卵【磨邻老勃萨嵗献贵人蒲桃大者如鸡卵】为酒【五代于阗蒲桃为酒】黄白黒三种【蒲桃出于大宛张骞所致有黄白黒三种成熟之时子实逼侧杂俎】蒲桃若榴【西域勃律地寒蒲桃若榴】太原食尹【河东备録曰杨炎食蒲桃曰汝若不澁当以太原食尹相授】草龙珠帐【贝邱之南有蒲桃谷谷中蒲桃可就其所食之或有取归者即失道世言王母蒲桃也天寳中沙门昙霄因游诸岳至此谷得蒲桃食之又见枯蔓堪为杖大如指五尺余持还本寺植之遂活长髙数仞防地幅员十丈仰观若帷盖焉其房实磊落紫莹如坠时人号为草龙珠帐出杂俎】李直方第果品蒲萄为五【国史补】刘禹锡蒲桃歌【分岐浩繁缛脩蔓幡诘曲】繁葩组绶结垂实珠玑蹙【马乳带轻霜龙鳞跃初旭同上】蒲桃开景风【昔我初来时蒲桃开景风李白将游衡山】出汉宫【蒲桃出汉宫同上行乐词】蒲桃宫【匈如系颈数应尽明年应入蒲桃宫送族弟从军】普贤堂【天后蒲桃垂实则幸此堂杂俎】马乳【韩文蒲桃诗若欲满盘堆马乳莫辞添竹引龙须】土宜【西域焉耆国土宜蒲桃】蒲桃实大如枣至熟时常取之或赐宫人【伽蓝记】味兼醍醐【太宗破髙昌收马乳蒲桃种于苑中并得酒法仍自损益逆造酒成緑色芳香酷烈长安始识其味出南部新书】
　　荔枝【二】
　　白龙眼【后汉单于来朝赐龙眼荔枝】交州贡【唐尧为临武长县接交州交州旧贡荔枝尧上书谏乃止】甘液【王逸荔枝赋曰暖若朝云之兴森如横天之彗口含甘液心受芳气卓絶类而自异超众果而独贵】南方【魏文帝诏曰南方有龙眼荔枝宁比西国之蒲桃石密】恐腐【仲长统昌言今人主不思廿露零醴泉涌而患枇杷荔枝之腐亦鄙矣】滋【梁刘霁荔枝诗曰叔帅贵其珍武仲称其美良由自逺至含滋不留齿】孔置骑传送【宗贵妃杨氏嗜荔枝必欲生致之乃置骑传送走数千里味色未变已至京师】荔子丹【韩愈罗池庙碑文荔子丹兮蕉叶黄】殻如红缯膜如紫绡【白居易荔枝图序殻如红缯膜如紫绡瓤肉莹白如冰雪浆液甘酸如醴酪若离本支一日而色变二日而香变三日而味变四五日外色香味尽去】紫文绀理黛叶缃枝【张九龄荔枝赋】肇气合滋芬敷谧溢【緑穂靡靡青英苾苾蔕药房而粹萃皮龙鳞以骈比肤五英而含津色红萍以吐日朱苞剖明当出信雕盘之仙液实玳筵之绮缋同上】荔枝图【刘崇龟姻旧或干以财率不荅但写荔枝图与之】鲜明芳洁【杜阳编罗浮先生轩辕集上因语京师无荳防花及荔枝俄顷一花皆连枝叶凡数百鲜明芳洁如新折】闽江红锦【正月十五夜宗于常春殿撤闽江红锦荔枝令宫人拾出影灯记】紫罗裁衬殻白玉褁填瓤【白居易诗】炎方每续朱樱献玉座应悲白露团【杜甫解阅先帝贵妃今寂寞荔枝还复入长安炎方毎续朱樱献玉座应悲白露团】
　　甘蔗【三】
　　白为杖【典略文帝与奋威将军邓展饮酒酣方食甘蔗展以为杖左右大笑之】都蔗【曹植诗曰都蔗虽甘杖之必折巧言虽美用之必灭】疗渴【晋张协都蔗赋曰九秋凉期甘初出华黄浮觞酣饮累日挫斯蔗而疗渴若潄醴而含蜜】孙亮取【吴志孙亮方食生梅使黄门以银椀并盖就中藏吏取甘蔗饧黄门着防屎于中一云取蜜渍梅云云】渐入佳景【顾恺之吃甘蔗从尾食至头曰渐入佳景】孔色味愈西域【西域传摩揭陀太宗遣使取熬糖法即诏扬州上诸蔗杵沈如其剂色味愈西域逺甚】若胫【南蛮婆贿伽卢国蔗大若胫】曲名【西舍利曲名凡十有二八曰甘蔗王骠云遏思略谓佛教民如蔗之甘皆恱其味也】噉蔗【初味犹噉蔗韩愈荅张澈】春雨余甘蔗【杜甫遣兴】姜蔗傍胡田【韦应物送唐明府】食蔗即愈【江南野史卢绛中痁疾逾月既乏资给疲瘵且极忽梦一白衣妇人颇有姿色谓之曰子之疾当食蔗即愈既诘朝见鬻绛揣囊中且乏一镪唯有唐韵一册遂诣易之其人曰吾軰乃负贩者将此安用哀君欲之志切遂贻数挺绛喜而食之至旦疾损】甘蔗销残醉【元稹诗】
　　木【四】
　　白卫风【木诗美齐桓公也】投我以木报之以琼瑶匪报也永以为好也【诗】木次之【周礼】中州嘉木【宋何承天赋云】孔李树生木【五行志大和三年成都李树生木空中不实】盐山木【地理志盐州贡盐山木】嘉木诗【孙逖宰相萧嵩防百官赋嘉木诗使逖序所以然】花作房【蜀本草云其树枝状如柰花作房生子形似栝楼火干甚香】献木【明皇杂録元献皇后思食酸味明皇以告张説因进经袖出木以献】一百二十一节【酉阳杂俎木一尺一百二十一节】木山【维防昌六年敬告于木山之神维神聪明格天能降云雨杜牧祭木神文】芳脆易损【崔涓守杭州湖上饮饯客有献木所未尝有也有中使即袖归曰禁中未尝有宜进于上顷之解舟而去守惧得罪欲辍饮官妓作酒纠者白守某度木经宿必委中流也防送者还云果溃烂弃之矣守异其言召问之曰此物芳脆易损必不能入献守取香锦面赉之出唐语林】布护滋蔓【枯木无生物之理而布防滋蔓】硕大殊尤【时果有常形之分而硕大殊尤王维木颂】客心自酸楚况对木山【李白望木山】土贡【杭州潭州湖州土贡木地理志】
　　柿【五】
　　白乌枇之柿【潘岳闲居赋曰梁侯乌枇之柿】记曰榛柿桃李梅朱实【説文云柿朱实果也】华林【晋宫阙名曰华林园柿六十七株】殊本合条【吴令顾修期言县西乡有柿树合条】金衣【梁简文帝谢柿啓曰悬霜昭采凌冬挺润甘清玉露味重金衣】孔取叶肄书【郑虔好书常苦无纸于是慈恩寺贮柿叶数屋遂往日取叶肄书岁久殆遍】枯死复生【五行志景云二年髙祖故第有柿树自天授中枯死至是复生】许州土贡【地理志许州土贡柿】梁矦【张九龄赋柿何称乎梁矦】七絶【酉阳杂俎俗谓柿树有七絶一寿二多隂三无鸟巢四无防五霜叶可翫六嘉实七落叶肥火】柿盘【木中根固柿为最俗谓之柿盘出酉阳杂俎】緑隂合【白公朝归诗柿树緑隂合】霜天熟柿栗【收拾不可迟韩文送张道士序诗】頳虬卵【然云烧树大实骈金乌下啄頳虬卵韩愈游青龙寺】
　　【六】
　　白礼曰为天子削者副之巾以絺【副析也四析之也以巾覆焉副披偪反】为国君者华之巾以绤【华中裂也音话】为大夫累之【累傫也为不巾覆累力果切】士疐之【不中裂横截去疐而已疐音丁切】庶人龁之【龁者齧也】七月食　五月治【大戴礼五月乃治之乱】五色【阮籍诗曰五色曜朝阳】东陵青门【汉书邵平者故秦东陵侯也秦破为布衣种长安城东美故世号东陵从邵平始也青门亦东门也】是剥是葅【诗曰疆埸有是剥是葅】系而不食【子曰吾岂匏也哉焉能系而不食】緜緜之【诗之初生】緜緜瓞【诗】及而代【传曰齐使连称管至父戍葵邱时而往曰及而代】三年一熟【积石山有云云】祥异【汉哀帝二年异本同蔕共生一时以为嘉又李融为政得吏人有祥生六子而共一蔕】田不纳履【文选诗】龙蹄貍首【并名】浮甘于清泉【魏文帝书】甘【见上】滋蔓【甘实】春播【夏成】孙钟之业【孙钟贫以种为业】剖【而豆分】邵平之园【见上注】瓠不成【月令】祭【礼祭尚环食中弃所操上环头也祭祭先】芸【家语曽子芸误防其根父晳击之仆地有顷方苏】灌【贾谊书梁大夫就为邉县令与楚邉亭皆种梁亭劬数灌其美楚人窳而希灌其恶楚人以梁美因夜窃搔梁梁欲报搔楚就曰是搆怨之道乃夜往窃为楚灌楚王乃谢以重币梁楚交欢因宋就也】步骘【吴志步骘种自给】嘉【晋王濬园生嘉二茎一实】钩蔕【阮籍诗连畛距阡陌子母相钩蔕】孔献【陆贽帝幸梁有献果者帝嘉其意欲授以试官贽曰爵位天下公器不可轻也今献一器果一盛则受之彼忘躯命者有以相谓矣曰吾之躯命乃同果果草木也若草木然人何劝哉】瑞三蔓【旧唐书曰贞元四年夏右神策军献瑞三蔓合为一蔕而生三】食【武儒衡防食蝇集其上事见蝇】奠【杜如晦帝他日食美辍其半奠焉】缑氏【明崇俨四月帝忆崇俨索百钱须以献曰得之缑氏老人圃中帝召老人问故曰埋一失之土中得百钱云】黄台【承天皇帝倓传李泌曰陛下尝闻黄台乎见歌门】西【五代史载陷敌记而真珠寨始食西云契丹破回纥得此种以牛粪覆棚而种大如中国冬而味甘】求傍舍【王义始贱时求傍舍不与乃腾文言园有白兎县为集众捕逐畦蓏无遗】剖伤指【代宗皇后沈氏河南为史思明所没失后所在徳宗即位令咨访髙力士女尝从后游年状差似后尝削脯哺帝伤左指髙亦剖伤指】斩试劒【南汉刘晟尝夜饮大醉以置伶人尚玉楼项拔劔斩之以试劒因斩其首】献生子【李泌请以二月朔为中和节民间以青囊盛果种相问遗谓之献生子】分蔕【杜阳编沧州产分蔕长二尺其色如栮一颗二蔕】沈浮乱水玉【爱惜如芝草落刄嚼冰霜开懐慰枯槁杜甫园人送诗】许以秋蔕除仍看小童抱【同上】空洞灵【谢卿遇神仙设空洞灵续仙传】种【马湘有道术尝于江南刺史马植对冬月以酒杯盛土种须引蔓生实食之甚美】寻支【大食国有寻支大者十人食乃尽】岂傍青门学种【丈人文力犹强健岂傍青门学种杜甫曲江陪饮】剖铦刃巾之以踈絺【苏源明小洞庭防籍】霜蔓缒寒【柳宗元诗】淡澉甘濯【韩愈纳凉联句】畦烂文贝【秋雨联句】倾筐蒲领青【蒲眼顔色好杜甫诗】七月而食五色称珍【柳宗元贺嘉表七月而食豳土歌王业之难五色称珍东陵咏嘉賔之防】每见秋忆故邱【杜甫诗】嚼水精寒【杜甫诗】阳陂可种
　　竹【七】
　　白东南之美【尔雅曰东南之美者有防稽之竹箭焉】千畆【史记渭川千畆竹其人与千户侯等】有筠【礼之于人犹竹箭之有筠松栢之有心二者居天下之大端也故贯四时而不改柯易叶注云竹箭篠也端本也二物天地气之本故不变也】梁园【梁孝王有脩竹园】染泪【湘妃泣舜挥泪染竹成斑】龙化【费长房随壶公入山公以竹杖与骑至家以竹杖投葛陂中化为龙】凤食【非竹实不食】此君【何可一日无此君】扫坛【永嘉记小江縁岸有仙石坛有竹婵娟青翠风来枝动扫石坛坛上无尘也】婵娟青翠【见上注】篠簜　箘簵楛【禹贡扬州厥贡篠簜荆州厥贡箘簵注皆中矢之善者也】竹林七贤【世説嵇康阮籍等七人常集于竹林之下世谓之竹林七贤】脩竹冬青【选】緑叶翠茎冒霜停雪【选】玉润【碧鲜】婵娟之竹生于江潭【楚词】如竹苞矣【诗苞本也】岁寒之心　脩竹檀栾　既四时之不改【岂一日之可无】擢本千寻孔采恠竹【苏良嗣迁荆州长史帝遣宦者采恠竹江南将莳上苑宦者所过纵暴至荆良嗣囚之上书言状帝下诏慰奬取竹弃之】射竹【党项宣宗大中四年内掠邠宁诏鳯翔李业河东李拭合节度兵讨之宰相白敏中为都统帝出近苑或以竹一筒植舍外近才尺许逺且百步帝属二矢曰党项穷冦仍岁暴吾鄙今我约射竹中则彼当自亡不中我且索天下兵剪之终不以此贼遗子孙左右注目帝一发竹分矢彻诸外左右呼万岁不阅月羗果破】庭竹【五代扈载游相国寺见庭竹可爱作碧鲜赋题其壁世宗闻之遣小黄门就壁録之覧而称善】鳯翔千畮【五代李从俨有竹千畮在鳯翔惧侵民利未甞省理】缥节黄苞【韩愈诗缥节已储霜黄苞犹掩翠】电斑竹【地理志雷州土贡电斑竹】掷竹枝为桥【明皇杂録罗公逺引明皇游月宫掷一竹枝于空中为大桥色如白金行十数里至一大城阙罗曰此乃月宫也】竹里馆【王维别墅在辋川地竒胜有竹里馆】竹溪六逸【李白与孔巢父韩准裴政张叔明陶沔居徂莱山日沈饮号竹溪六逸】竹类有三十九【酉阳杂俎竹谱云】恨竹泪空幽【韩文逺游联句】何时闻秋声翛翛北竹【李白感秋】龙影【贞干鄣曲砌翠叶负寒霜拂牖分龙影临池待鳯翔唐太宗诗】新笋踊犀株【元稹诗】剥苔吊斑林【韩愈防合联句】罗浮巨竹【贞元中有人游罗浮第三岭见巨竹有三十九节长二丈】祖竹藂新笋【元稹诗】翠干宜栈竹【杜甫诗】
　　松栢【八】
　　白子曰岁寒然后知松栢之后凋　不易叶于四时【方偃盖于千秋】有心【具竹门注】如松茂矣【诗】秦封【秦始皇封太山遇雨避于松下遂封松为五大夫】培塿无松栢　草不植【松栢之下草不植】偃盖【松千岁如偃盖】山有乔松【诗】郁郁涧底松【离离山上苖爱彼径寸茎防此百尺条】青青陵上栢　落落【亭亭】鹤栖【千岁之鹤栖于松栢】徂来之松新甫之栢【徂来新甫并山名】问社【哀公问社于宰我宰我对曰夏后氏以松殷人以栢】女萝附于松栢松桷有埏【勑延切诗】陟彼景山松栢桓桓是断是迁【登景山取松栢易直者断迁也】孔七松居士【郑薰既老号所居为隠岩莳松于庭号七松居士】仰射不能及颠【回鹘黠戛斯木松髙者仰射不能及颠】化石【回纥拔野古有川曰康干河防松投之三年輙化为石色苍致然节理犹在世谓康干石者】隠背【李泌尝取松樛枝以隠背名曰养和后得如龙形者因以献帝四方争效之】饵叶【王希夷饵松栢叶杂华】百余章【秦系客泉州南安有九日山大松百余章俗传东晋时所植系结庐其上】为林【郎余令授霍王元轨参军从父知年亦为王友元轨毎曰郎家二贤皆入府不意培塿而松栢为林也】十松【李适卒勒其子曰覇陵原西可营墓树十松焉】二栢【桑道茂居有二栢甚茂曰人居而木蕃者去之木盛则土衰土衰则人病乃以鐡数十钧埋其下复曰后有发其地而死者大和中温造居之发藏鐡而就死】若龙挛虎跛状【陆龟蒙恠松賛曰有道人自天台来示余恠松圗披之甚骇人自盘根于嵓穴之内轮菌逼侧而上身大数围而髙不四五尺礧碋然蹙缩然榦不假枝枝不假叶有若龙孪虎跛壮士囚缚之状】孤生挺特无所因倚【李徳裕进戒帝辨邪正请借物为喻松栢之为木孤生挺特无所因倚萝茑则不然弱不能立必附它木】五粒松脂【五代郑遨闻华山有五粒松脂沦入地千嵗化为药能去三尸因徙居华隂欲求之】枯松复生【天寳遗事明皇遭禄山之乱銮舆西幸禁中枯松复生枝叶葱蒨宛如新植者后肃宗平内难再兴唐祚祥不诬矣】偃盖山【金陵记芳山有野人见一使者异服牵一白犬野人问居何地曰偃盖山随至古松下而没松形果如盖意使者乃松树精犬乃茯苓耳】髙直耸秀条畅硕茂【贞松产于嵓岭髙直耸秀条畅硕茂粹然立于千仞之表和气之发也禀和气之至者必合以正性于是有贞心劲质用固其本御攘冰霜以贯岁寒故君子仪之柳子厚送崔羣】劲色不改旧【芳心与谁荣柳子厚松诗】虽当霰雪严未觉栝栢枯【杜甫别张十三建封诗】采栢动盈掬【佳人】蛇子蛇孙鳞宛宛【新香几粒红催饭緑坡浸叶满浓光细束龙髯绞刀剪李贺小松】碧涧苍松五粒稀【侵云采去霞沾衣韦应物东林赐松英丸诗】五松受职【李白送人游桃源序登封太山风雨暴作虽五松受职草木有知而万象乖度礼刑将弛】寿倒三松【下元夫人降封陟谓陜曰我能令君寿倒三松太平广记】不空三藏塔前多老松【岁旱则官伐其枝为龙骨以祈雨盖三藏役龙意其树必有灵也酉阳杂俎】孔明庙前有老栢【古栢行】苦心香叶【苦心岂免容蝼蚁香叶终经宿鸾鳯同上】两株惨裂苔藓皮【屈鐡交错廻髙枝白摧朽骨龙虎死黒入太隂雷雨垂双松歌】偃蹙龙虎姿【主当风雨防病栢诗】意钟老栢青【送率府程録事】切切交风【松数十株切切交风如冠劒大臣国有急难庭立而议杜牧晚晴赋】栢曰苍宫【樊宗师园林记】摩顶松【装往西域见其松以手摩其枝曰吾西去求佛教汝可西长吾归即东回使吾弟子軰知之既去松枝年年西指一年忽东回弟子曰教主归矣果还至今谓之摩顶松广异记】两粒五粒【酉阳杂俎松今言两粒五粒粒当言鬛成式修行里私第大堂前有五鬛松两株大财如椀甲子年结实味与新罗南诏者不别五鬛松皮不鳞中使仇士良水硙亭子在城东有两鬛皮不鳞者又有七鬛者不知自何而得俗谓孔雀松三鬛松也松命根遇石则偃盖不必千年也】松围三尺【摭言钟辐作松斋手植一松梦朱衣吏曰松围三尺吾子当登第后三十年成名其松围果三尺】
　　桂【九】
  </div>
  <div class="pagination">
   <a href="白孔六帖_page48.html">
    上一页
   </a>
   <span>
    ...
   </span>
   <a href="白孔六帖_page44.html">
    44
   </a>
   <a href="白孔六帖_page45.html">
    45
   </a>
   <a href="白孔六帖_page46.html">
    46
   </a>
   <a href="白孔六帖_page47.html">
    47
   </a>
   <a href="白孔六帖_page48.html">
    48
   </a>
   <span class="current-page">
    49
   </span>
   <a href="白孔六帖_page50.html">
    50
   </a>
   <a href="白孔六帖_page50.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
