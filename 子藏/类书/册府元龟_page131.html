<!DOCTYPE html>
<html>
<head>
    <meta charset="UTF-8">
    <title>册府元龟 - 第 131 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 131 页/共 736 页</h1>
    <div class="content">二年夏四月甲戌诏曰：如闻父母初亡临丧嫁娶积习日久遂以为常亦有送葬之时共为燕饮相酬劝酣醉而归或寒食上墓复为欢乐坐对松贾曾无戚容既玷风猷并宜禁仍令州县捉搦勿使更然麟德二年三月丙午禁不因大礼辄献食者帝因谓侍臣曰：吾闻隋炀帝巡游无度志在华侈不忧人力供顿之外献食者多州县官人更相夸尚所进之馀埋之於地此事虚费炀帝亦颇知乎！许敬宗奏曰：隋时李安期家有一孔雀卯遂贵买以充献食自此竞觅珍奇无所爱惜。
咸亨二年九月丁酉诏曰：百官家口咸预士流至於衢路之间，岂可全无障蔽比来多著帷帽遂弃幂离曾不乘车别坐檐子递相亻效仿浸成风俗过为轻率深失礼容前者已令渐改如闻犹未止息。又命妇朝谒或将驰马车乘既入禁门有亏肃敬此并乖於仪式理须禁断自今已後勿使更然。
永隆二年正月丁亥帝以频年饥馑百姓匮乏召雍州长使李义琛及万年等四县令谓曰：朕每念还淳返朴示天下以质素必欲化行於上事成於下如闻游手惰业此类极多时稍不熟便致饥馑须加劝励使免困乏异色绫锦并破间裙衣等靡费既广俱害女工天后我之匹敌尝著七破间裙，岂不知更有靡丽服饰务遵节俭耳紫服赤衣以辨贵贱遂有闾阎僮仆公然服用。又庶人之徒商贾杂类竞为厚葬违越礼度但雍州列郡之首四方取则卿等即严加捉搦勿使然也。
中宗神龙元年九月壬午制曰：在外百官婚娶之家百两未行二亲俄殒停哀之际更即成婚遂辍苴之容敢申牢亟之礼宁戚之心安寄罔极之志阙如败俗伤风莫过於此自今已後即惩革。
睿宗景元年八月罢斜封官先是中宗时官爵逾滥因依妃主墨敕而授官者时谓之斜封至是并令罢免。
玄宗开元元年十二月己亥禁乞寒之戏以殊中国之仪也。
二年正月丙寅紫微令姚崇上言请检责天下僧尼以伪滥还俗二万馀人。
四月丁酉诏曰：朕闻鹅鸭坊比供米粟恨不早知久令虚费今百姓饥阻未能周给鸟享人食是何理焉其料宜即停并鸡坊亦准此。
七月戊申制曰：如闻百官家多以僧尼道士等为门徒往还妻子等无所避忌或诡禅观妄陈祸福事涉左道深ル大猷自今已後百官家不得辄容僧尼道士等至家缘吉凶要须设斋皆於州县陈牒寺观然後依数听去仍令御史金吾明加捉搦。
壬子诏曰：佛教者在於清净存乎！利益今两京城内寺宇相望凡欲归依足申礼敬下人浅近不悟精微睹菜希金逐焰思水浸以流荡颇成蠹弊如闻坊巷之内开铺写经公然铸佛口食酒肉手漫膻星尊敬之道既亏慢狎之心斯起百姓等或缘求福因致饥寒言念愚蒙深用嗟悼殊不知佛非在外法本居心近取诸身道则不远溺於积习实藉申明自今已後林坊市等不得辄更铸佛写经为业须瞻仰尊容者任就寺礼拜须经典读诵者勒於寺赎取如经本少僧为写供诸州寺观并准此。
八月壬戌诏曰：朕闻乐者起於心心者动於物物不正则不可为乐乐不正则不能理人况天生黎蒸区别男女外则导之以礼中则申之以乐苟，或不臧孰云：致理自有隋颓靡庶政雕缺徵声违於郑卫色矜於燕赵广场角抵长袖从风聚而观之浸以为俗所以戎王夺志夫子遂行朕方大变浇讹用清淄蠹眷兹女乐事切骄淫伤风害政莫斯为甚既为令式尤宜禁断自今已後不得更然仍令御史金吾严切捉搦如有犯者先罪长官务令杜绝以称朕意。
九月甲寅诏曰：自古帝王皆以厚葬为戒以其无益亡者有损於生业故也。近代以来共行奢靡递相仿亻效浸成风俗既竭家产多至弊。然则魂魄归天明精识之已远卜宅於地盖思慕之所存古者不封未为非达。且墓为真宅自有便房今乃别造田园名为下帐。又明器等物比竞骄侈失礼违令殊非所宜戮尸暴骸实繇於此承前虽有约束所司曾未申明丧葬之家无所依准宜令所司据品命高下明为节制明器等物仍定色数长短大小园宅衣帐并宜禁绝坟墓茔域务遵简俭凡诸送终之其并不得以金银为饣希如有违犯者先决杖一百州县长官不能举察并贬远官。
三年二月丙辰制曰：帝王之政必厚风俗男女不别深蠹礼经至如别宅妇人久未悛革近今捡括配入掖庭将示小惩使及知禁朕愍其愚惑尚在含弘思屈常宪许其迁善特放出令府县即配嫁不得影认更为藏匿畜别宅人容其自新并宜放免自今已後更有犯者并准法科断五品以上仍贬授远恶处官妇人配入掖庭纵是媵妾亦不得别处安置即为常式。
十一月乙未诏释氏及引本归正法仁王护持先去邪道失其宗旨乃般。若之罪人成其诡怪岂涅之信士不存惩革遂废津梁养彼愚蒙将入坑比者白衣青假弥勒下生因为妖讹广集徒侣称解禅观妄说灾祥别作小经诈云：佛说或辄云：弟子号为和尚多不婚娶眩惑闾阎触类繁蠹政为甚刺史县令职在亲人拙於抚驭是容奸宄自今已後宜严加捉搦仍令按察司采访如州县不能举察所繇长官并从贬降。
六年七月丙寅诏曰：两京来去乃是寻常缘顿所须皆用官物至於百姓纵暂祗承处置有条不合辛苦其中侵扰莫非横干或渔猎畜养以将进献触途使役以徇声名实由纲纪未树教令不明去年从京向都尝亦处分蒲州刺史程行谌同州刺史李朝隐陕州刺史姜师度至其州界咸有进奉惜其能官善政故乃屈法攸情怀之於今，岂能无怪冬中西幸不可踵前其有辄进送及饷遗从官并别有烦扰者必科以法御史仍明加纠察随事奏闻。
九年三月庚午濮州圣佛寺僧多摩持画诳惑百姓大聚财物勒其僧还俗纳其财。
四月壬寅诏曰：内典幽微惟宗一相大乘妙理宁启二门闻化度寺及福先寺三陛僧创无尽藏每年正月四日天下士女施钱名为护法称济贫弱多肆奸欺事非真正即宜禁断其藏钱付御史台京兆河南府勾会知数明为文簿待後处分。
六月丁亥诏化度寺无尽藏财物田宅六畜并宜散施京城观寺先用修理破坏尊像堂殿桥梁有馀入常住不得分与私房从贫观寺给仍令御史张樽与礼部侍郎崔据京兆尹孟温礼取元奏数拣京城大德戒行灼然者共检校量事均融处置讫奏闻诸州长官及按察司所察获钱物以委州使准此共勾当散配处分讫申所司。
十年二月庚寅诏曰：释道二门施其戒律缁黄法服众亦崇尚苟有逾滥是无宪章如闻道士僧尼多有虚挂名籍或权隶他寺或侍养私门以为词避其所管互相掩匿共成奸诈甚非清净之意也。自今已後更不得於州县权隶侍养师主父母此色者并宜括还本寺观。
八月庚戌诏曰：如闻百官及庶人家殡葬颇违古则无复哀戚递相夸尚富者逾於礼法贫者殚其资产无益於死徒损於生伤风败化斯ル尤甚自今已後送终之仪一依令式至坟墓所仍不得聚饮肉食宜令所由严加禁断更有违者科违敕罪。
十四年四月壬戌诏曰：如闻道俗之间妄有占筮诳惑士庶假灾祥兼符咒遂行左道先令禁断不合更然仍虑愚下未能悛改宜令所司申明格敕严加访察。
七月丁卯敕雕文刻镂伤农事锦绣纂组害女工粟帛之本或亏饥寒之患斯及朕故编诸格令具列刑章冀以还淳庶皆知禁如闻三公以下爰及百姓等罕闻节俭尚纵骄奢器玩犹擅珍华车服未损珠翠此非法之不著皆由吏之不举也。宜令所司申明格令禁断。
十六年二月癸未诏曰：养人施惠患在不均裒多益寡务资中比来公私举放取利颇深有损贫下事须革自今已後天下私举质宜四分收利官本五分收利。
十七年三月己巳诏曰：违样绫锦等频有处分如闻尚未惩革宜令府县申明前敕一切禁断所由长官不存捉搦量事贬降。
十九年四月癸未诏曰：释迦设教出自外方汉主中年渐於东土说兹因果广树筌蹄事涉虚玄渺同河汉故三皇作五帝乘时未闻方便之门自有熙之化朕念彼流俗深迷至理尽躯命以求缘竭资财而作福未来之胜因莫效见在之家业已空事等系风犹无所悔愚人寡识屡陷刑科近日僧徒此风尤甚因缘讲说眩惑州闾壑无厌唯财是敛津梁自坏其教安施无益於人有蠹於俗或出入州县假威权或巡历乡村恣行教化因其聚会便有宿宵左道不常异端斯起自今已後僧尼除讲律之外一切禁断六时礼忄须依律仪午後不行宜守俗制如犯者先断还俗仍依法科罪所在州县不能捉搦并官吏辄与往还各量事科贬。
六月己未诏曰：夫释氏之旨义归真寂爰置僧徒以奉法教而趋末忘本摭华弃实假权便之门以为利养之府徒蠲赋役积有奸讹至於浮俗奔驰左道穿凿言念静域浸成逋薮非所以叶和至理弘振王猷宜有澄清以正风俗朕先知此弊故预塞其源不度人来尚二十馀载访闻在外有三十已下小僧尼宜令所司及州府括责处分。又曰：惟彼释道同归凝寂各有寺观自合住持或寓迹幽潜行闾里陷於非辟有足伤嗟如闻远就山林别为兰。若兼亦聚众公然往来或妄生缘辄有俗家居止即宜一切禁断。
二十年四月丙申诏曰：寒食上墓礼经无文近代相传浸以成俗士庶有不合庙享何以用展孝思宜许上墓拜扫申礼於茔南门外奠祭撤馔讫泣辞食馔任於他处不得作乐仍编入五礼永为常式。
二十五年五月庚子诏曰：道释二教必在护持须置威仪令自整肃徒众既广统摄尤难互相是非却成烦弊自今已後京都检校道僧威仪事并停或恐先有猜嫌因此妄相纠告所由不烦为理。
二十六年春正月丁丑亲迎气於东郊毕制曰：书不云：乎！不作无益害有益语不云：乎！奢则不逊俭则固缅怀前古尝所在心将断以为朴斯上行而下效自今已後王公并不得以珍物进献所司应缘宫室修造务从节俭但蔽风雨勿为华饰至如金玉器物诸色雕镂朕缘蕃客所要将充宴赏今流俗之间递相仿亻效既损财於无益仍作巧以相矜败俗伤农莫斯为甚并一切禁断以绝浮华。
二十七年夏四月癸酉诏曰：古之圣王先禁左道为其蠹政犯必加刑至如占相吉凶妄谈休咎假卜筮幻惑闾阎矜彼愚蒙多受欺诳宜申明法令使有惩革自今已後缘婚礼丧葬卜择者听自馀一切禁断。
二十八年秋七月庚子诏曰：顷缘诸州寺观僧道阙人所以精选行业用填其数如闻因此之际私度者多接脚冒名触类非一遂使是非齐列真伪难分。若不澄其源流何以革兹颓弊天下诸州寺观有此色者听敕到陈首免罪还俗。
二十九年正月丁酉诏曰：古之送终所尚乎！俭比来习俗渐至於奢苟炫於衢路复何益於泉壤。又凡庶之中情理多阙每因送葬或酣饮而归及寒食上墓之时亦便为宴乐在於风俗岂成礼教自今已後其缘葬事有不依礼法者委所由州县并左右街使严加捉搦一切禁断其有犯者官人殿黜白身人所在决一顿凡是庶人不兼二业或有衣冠之内寡於廉隅专以货殖为心商贾为利须革其弊以清品流有犯者委京都御史台及诸道采访使具以状闻当则处分宣布中外咸使知闻。
六月丙辰诏曰：先置陆驿以通使命苟无阙事雅其宜如闻河南江淮兼有水驿损人之费马甚觉劳也。且使臣受命速赴程期，岂有自求安故为劳扰其应置水驿宜并停是岁京兆府奏两京之间多有百姓僦驴俗谓之驿驴往来甚速有同驿骑犯罪之人因兹奔窜臣请禁绝从之寻。又不行。
天宝元年三月甲寅诏曰：移风易俗王化之大猷掩酪埋时令之通典如闻江左百姓之间或家遭疾疫因而致死皆弃之中野无复安葬情礼都阙一至於斯习以为常乃成其弊自今已後宜委郡县长吏严加诫约俾其知禁勿使更然其先未葬者即勒本家收葬如或无亲族及行客身亡者仰所在村邻相共埋瘗无使暴露庶叶礼经诸道有此同者亦宜准此。
九载十月戊辰诏曰：南北卫百官等如闻昭应县两市及近场处广造店铺出赁与人干利商贾莫甚於此自今已後其所赁店铺每间月估不得过五百文其清资官准法不可置者容其出卖如有违犯具名录奏。
肃宗乾元二年三月丁亥诏曰：比者不急之务寻已诏停如闻所司未全省减载求人瘼实切朕怀固当革弊息人励精为理自今已後内外不得辄别徵求妄为进奉诸色力役造作非军国灼然要急及诸色率税亦一切并停太常音声除礼用雅乐外并教坊音声人等并仰所司疏理使敦生业非祠祭大祀及宴蕃客更不得辄有追呼其内依将作少监及诸供司丁匠等各仰长官逐要量留馀者并委御史台专加纠察如有违犯具录奏弹宜示中外令知朕意。
●卷一百六十
○帝王部　革弊第二
唐德宗大历十四年五月癸亥即位六月己亥朔赦书应士庶自艰难以来田宅逾制车服奢侈仰所司详前後格敕明立法度王公百官既处荣班宜知廉慎如闻坊市之内置邸铺贩鬻与人争利并宜禁断仍委御史台及京兆尹纠察七月壬申毁元载马刘中翼之第自天宝中京师堂寝已极弘丽而第宅未甚逾制然魏国公李靖庙已为嬖人杨氏厩矣。及安史二逆之後法度摧坏大臣宿将竞崇栋宇台榭之饰无复界限力穷乃止人谓之木妖而马之堂尤甚计钱二十万贯他室称是既而卒於军以丧归京师士庶欲观其宏丽假名於故吏投刺会吊者数十百人故命撤毁之自是京师楼榭之逾制者皆毁。
七月己卯令王公百官及天下长吏无得与人争利先於扬州置邸肆货易者皆罢之先是诸道节度观察使以广陵当南北之冲百货所集多以军储货贩例置邸肆名军用实私其利焉至是乃绝。
贞元三年十一月壬戌罢浙西杂罚钱初浙西观察使王纬以诸州人吏为前使韩所滥罚钱凡欠十八万留府吏何士奏请徵以进奉纬抗疏曰：惩人吏皆是罚钱格式正赃流徒合免况多杂罚身已当辜纵有欠系仅存家资估卖荡尽以至苛至切比年犹徵不得臣自发上都烦言载路及到所部有所传闻臣谬寄方隅特蒙天造奉辞之日亲承德音今臣开辟田畴安辑黎庶岂敢流毒无告勤人自容特请停徵以绥下土从之。
顺宗以贞元二十二年正月丙申即位二月甲子大赦制旧事宫中所要市外间物令官吏主之与人为市随给其直贞元末以宦者为使抑买人物稍不如本估末年不复行文书置白望数十百人於两市及要闹坊阅人所卖物但称官市则敛手付与真伪不复可辨无敢问所从来及论价之高下者率用直百钱物买人直数千贯物仍索进奉门户及脚价钱人将诣市至有空手而归者名为官市而实夺之尝有农夫以驴负柴至城卖之遇内官称宫市取之才与绢数尺。又就索门户仍邀以驴送柴农夫啼泣以所得绢付之不旨受曰：须要汝驴送柴至内农夫曰：我有父母妻子待此然後食今以柴与汝不敢求直而归汝尚不我有死而已遂殴内官街吏擒以献诏黜此内官而赐农夫绢十疋然官市亦不为之改易谏官御史数奏疏谏不听帝初即位即禁之及大赦。又明禁焉。又贞元中内要乳母皆令选京城寺观婢以充之而给与其直例多不中选寺观次当出者皆卖产业无业割院及地卖之贵买有姿貌者以进其徒苦之及此亦禁焉贞元末五坊小儿张捕鸟雀於闾里者皆为暴横以取人钱物至於张罗网於门不许出入者，或以张井上使不得汲者近之辄曰：汝惊供奉鸟雀即痛殴之出钱物求谢乃去或相聚敛饮食於酒食之肆醉饱而去卖者，或不知就索其直多被殴骂或时留蛇一囊为质曰：此蛇所以致鸟雀而捕之者今留付汝幸善饲之勿令饥渴卖者鬼谢求哀乃携挈而去帝在春宫时则知其弊尝欲禁之及即位遂推而行之人情大悦。
宪宗永贞元年九月己巳罢教坊乐人授正员官之制。
元和七年二月癸丑诏自今应有入蕃使不得与私觌正员官别给钱物以充私觌旧使绝域者许鬻十数员官取赀以充私觌盖优假远使然殊非典法至是革焉。
八年四月乙未罢宣徽院乐人所借官宅自贞元己未选乐工三十馀人出入禁中号宣徽院长入供奉皆假以官第每奏伎乐稍称旨辄蒙厚赐及帝即位令分番上下更无他赐至是收所借宅。
九月诏曰：比闻岭南五管并福建黔中等道多以南口饷遗及於诸处博易骨肉离析良贱难分念兹远人受抑无告所以去岁处分诸道不令进献近因赂遗事觉方验诏旨不行虽量轻重各正刑典犹虑未降明敕尚有因循自今岭南诸道辄不得以口饷遗及将诸处博易。又有求利之徒以口博易关镇人吏容纵颇多并勒所在长吏严加捉搦如更违犯必重科惩如长吏不存勾当委御史台察访闻奏因是宣罢口腊等使。
九年十一月丙子诏如闻比来京兆府每及腊日府县捕养狐兔以充进献深乖道理既违天性。又劳人力自今已後宜并停。
十一年十一月壬申门下省奏诸道奏事官非急切者不得乘驿马从之时未班师诏命曰：宣泊诸军之奏请所至驿骑不足以充传州县发公私乘以济之中使力夺道中往来马有馀则驱之以行拒者辄殴辱之虽执公券衔王命至大镇宾ヘ或为其陵折，於是有繇经山谷历崎险冒蓁荟而行都邑大道乘者几绝中人每至之处。又遣驿吏搜发往来私马驿吏因执马求赂厚者免之甚为时害。
十三年十二月辛亥诏左右龙武六军及威远营应纳课户共一千八百人所请衣粮宜勒停仍各委本军具姓名牒送府县收管自贞元已来长安富户皆隶要司求影庇禁军挂籍者什五六焉至有恃其多藏安处身不宿卫以钱代行谓之纳课户至是禁绝。
十四年二月壬申诏如闻诸道州府长吏等或有本任得替後於当处置百姓庄园舍宅或因替代情庇便破除正额两税不出差科自今已後有此色并勒依元额为定。
穆宗元和十五年正月辛丑即位二月丁丑赦诏如闻度支盐铁院等所在影占富商高户庇入院司不伏州县差科疲人偏苦事转不济如有此色仰当日勒归州县。
文宗以宝历二年十二月乙巳即位庚申诏曰：盖君天下者莫尚乎！崇澹泊子困穷遵道以端本推诚而达下故圣祖之诫以慈俭为宝大易明训垂简易之文未有上约而下不丰欲寡而求不给朕以眇薄遭逢内难刷君父之仇耻摅亿兆之哀冤而股肱大臣群卿庶士义抗请至于再三以图宗社之安以答华夷之望俯从众欲夙夜震兢思所以克己复礼修政安人宵兴匪宁旰食劳虑夫俭过则酌之以礼文胜则矫之以质庶乎！俗登太古道洽生灵仪刑邦家以化天下长春宫见在斛斗及丝草席等依前户部收管县陂凤翔任谷地并还府县教坊乐官翰林待诏伎术官并扌监诸色职事中冗员者一千二百七十人并宜停废扌监中一百二十四人先属诸军各并归本营先供教坊衣粮一百分厢家及诸司新加衣粮三千分并宜停给应缘田猎鹰雏兽犬等并宜放除五坊加配诸道鹰鹞等长庆已来尝进外宣索自今已後一切停进其须备狩量留者宜准宪宗朝故事其今年新宣附食度支衣粮小儿一百人并宜停罢应别诏宣索纂组雕镂不在常贡内者并停度支盐铁户部及州府百司应供宫禁年支一物以上并准贞元额为定度支捡勘具元和以来加配合停色数二十日内分析闻奏先造供禁中床榻以金饰瑟瑟杂宝钿真珠玛瑙装者悉宜停进东头御马坊球场宜却还左龙武军其殿及亭子令所司折收馀舍并赐龙武军收管应行从处张设不得用花腊结采华饰今年已来诸道所进音声女人各赐束帛放还本道应城外坟墓先有开道路以备行幸处宜令两军及府县晓示百姓任其修塞於戏昔汉文顾十室之产而天下久安我太宗皇帝勤四海之理而帝业隆盛暨乎！列圣罔不承式而岁代滋久讹弊以生仍属艰故未遑改作朕祗荷重器思臻大宁将正躬以立训爰取新而革故咨尔百辟卿士外服侯卫其喻朕意永坚乃心无纵欲而败度自底身於不类率是教典用交修焉布告中外咸使知悉上登极才逾旬日蠹弊所革出自宸旨中外庆见贞观之风复行於今矣。
太和二年十月敕岭南福建桂管邕管安南等道百姓禁掠卖饷遗前後敕制处分重叠非不分明近日卫中行李元志等虽云：买致数实至多宜令本道举行元和四年闰三月五日及八年九月十八日敕文切加约勒逐道各著判官一人专知即定名闻奏如已後发觉当重加贬降。
五年十月中书门下奏应属诸使内外百司度支户部盐铁在城及诸监院畿内并诸州监牧公主邑司等将彳建官典所繇等准承前例皆令先具挟名敕牒州府免本身色役自艰难已後事或因循多无挟名自补置恣行影占侵害平人自元和二年长庆元年宝历元年太和三年前后赦令约勒皆令条疏及勒具挟名闻奏所司竟未遵行奸弊日深须有革况圣王在上百度惟新内外有司悉心奉法改更制置今也。其时臣等。若。又依违苍生何由苏息望合令本军本使本司勘会据元敕元管数额合食衣粮资课粮料人具挟名补置年月乡里分析闻奏此外不得更有影占自此之后有逃死补替仍每年终具替人挟名阙闻奏其挟名限敕下三个月内闻奏毕左右神策六军威远营除请依馀一切委本军条疏理讫具数闻奏其馀诸司诸使并令御史台勾当依限申奏仍切加访察勿许因循从之。
七年七月敕诸道如有兵革水旱州府残破及不存济为远近所知者除朝廷特有借赐外辄不得自请赏设钱物。又诸道戎帅除替后仓库便属后人赏设三军须待新使近日皆有留别赏给自行私惠颇紊朝章向後诸道节度观察使除替后并须待新使赏设不得更有留别。
九年十二月丁丑东川节度使冯宿奏准敕禁断印历日版剑南两川及淮南道皆以版印历日鬻於市每岁司天台未奏颁下新历其印历已满天下有乖敬授之道故命禁之。
开成元年正月戊辰敕度支自此後不得收贮材木如或宣索即以其直市供诸色作料亦如之（先是度支奏旧管右神策军及诸色人假商人名中纳材木计支贾直三十三万二千四百馀贯所置材木并无至者御史台推鞫皆王蟠受王守澄辈请中纳故有是命）。
十二月戊申诏曰：仕杂工商实因鬻爵尚须命使改以赐材其入蕃使旧例与私觌官十员宜停别与钱五十贯交令度支分付永为定例。
二年十月诏天后所撰十二字并却书其本字。
十二月丁未诏曰：制服轻重必资典礼如闻往者驸马尝为公主服三年缘情之义殊非故实违经之制今乃闻知宜令行杖用通制便为定议（时驸马杜以公主薨日近除官未谢帝问户部侍李以近例奏闻因言士族不愿为国戚盖由此也。帝闻之大惊遂遽下是诏）三年九月癸未诏曰：左右神策所奏将例改转比多行牒中书门下便复奏处起今已後宜令军司一一闻奏状到中书然後捡勘进覆自开成初军人奏官多不先闻奏转迁相次仅无虚日至是方革之。
四年六月己丑中书门下奏请停堂厨捉钱官从之（先是宰相厨广召富人以餮钱散配息利谓之堂厨捉钱官影占富豪为弊日久至是宰臣杨福请之）武宗会昌元年正月赦节文每有过客衣冠皆求应接行李苟不供给必致怨尤刺史县令但取虚名不惜百姓夫畜皆配民户酒食科率所由蠹政害人莫斯为甚宜委本道观察使条疏量县大小及道路要僻各置本钱逐月收利或前观察使刺史前任台省官不乘馆驿者许量事供给其钱便以留州留使钱充每至季冬申观察使如妄破官钱依钱料配并同入已赃论仍委出使御史纠察闻奏。
宣宗大中四年五月御史台奏所在物产自有时价官人买卖合准时宜近日相承皆置供应户既资影庇多是富豪州县科差尽归贫下不均害理为弊颇深自此已後委观察使严加觉察宜并禁断切虑诸道州府尚有此色诸各牒诸州府勘会巨细申台以凭鞫理从之。
六年十二月敕准开元十三年八月十四日及太和八年二月十三日敕文务耳称冤先决四十法勘当近日无良之徒等诣阙务耳每惊勿听皆为抱冤及令推穷多是虚妄。若不止绝转恣凶狂宜自今以後应有人欲论诉事自审看必有道理即任自诣阙及经台府披诉当为尽理推勘不令受冤更不得辄有自卧皆片耳前有犯者便准前敕处分後配流远处纵有道理亦不为申明（时御史台奏覆验称冤人澹进通妄片耳称冤甘科罪故降是敕）。
唐庄宗同光二年二月制乡村籴货斛斗及卖薪炭等物多被牙人於城外接贱籴买到房店增价邀求遂使贫困之家尝买贵物称量之际。又罔平人宜令府县及御史台於诸门严切条疏不得更令违犯。又国以人为本人困则国何所依人以食为天食艰则人何以济。盖闻伪朝已来恣为掊敛至於杂色斛斗柴草受纳仓场邀颉人户分外课求纳一斗则二斗未充纳一束则三束不充互相蒙蔽上下均分疲弊生灵莫斯为甚自今已後仰长吏选清强官吏充主纳仍须严立条制以防奸欺兼具逐色所纳加耗申奏当官者宜守於朝章力田者宜尊於王制苟容侥亻幸必乱规绳访问富户田畴多投权势影占州不敢科役贫下者更代征徭转致残最为蠹弊将安疲瘵须择循良者。
明宗天成元年四月诛租庸使孔谦停租庸名额依旧为盐铁户部度支三司委宰臣豆卢革专判中书门下奏请停废诸道监军使内局司租庸院大程官出放猪羊柴炭户括田竿尺一依伪梁度制仍委节度使通田三司不得差使量捡州使公廨钱物先被租庸院一切管系今据数却还州府州府不得科率百姓先遇赦所放逋税租庸违制徵收并与除放今欲晓告河南府及诸道准此施行从之。
九月都官员外郎于邺奏请指挥不得书契券辄卖良人从之。
二年六月诏以僧尼不归寺院竞占民舍以居之讹滥日甚敕除名额寺院外无堂殿佛像者并勒毁之三年八月以山南西道久从伪命有不益於国患於民者六事咸命除之。
是月帝闻随邓复郢均房之间父母骨肉有疾以竹竿遥致粥食於病者之侧出嫁女父母有疾夫家亦不令知闻哀始奔丧者敕曰：万物之中人曹为贵百行之内孝道为先凡戴北辰并遵皇化备闻南北多爽时风皆倾事之心不守敬亲之道於父母如此无行披日月何以立身弊久积於乡闾化全繇於长吏昔西门豹一县令耳尚能投巫百姓保女子之爱绝河伯之虞断自一时传於千古况位居侯伯化洽封巡，岂不能宣北阙之风变南方之俗宜令逐处观察使刺史丁宁晓告自今以後父母骨肉有疾者并须日夕专切不离左右看侍使子奉其父母妇侍其舅姑弟不慢於诸兄侄不怠於诸父母如，或不移故态老者卧病少者不勤事奉子女弟侄并加严断出嫁女父母有疾不令知者当罪其夫及其舅姑。
闰八月吏部郎中何泽请废户部蠲纸奉敕日月流行之处王人亿万之家既绝烦苛无滥力役唯忠孝二柄可以旌表户门。若广给蠲符深为弊事昨日所为地图方域逐闰重叠上供州郡之中皆须厚敛而犹寻降诫束并勒废停今此亻幸端岂合更启逐年蠲纸宜令削去。
四年六月己丑敕自天成缵绍之初曾降敕应随驾并内外将校职员许奏名衔当议迁陟俾行赏旧之恩以报惟新之命自後累据奏荐人数及多已经数载尚有奏陈既是论乞新恩岂宜积年申奏兼恐有後来补署才改职名更望官员罔争爵命。若无止绝虑启亻幸门此後诸州诸使不得更有论请新恩如是显立功劳要行酬奖即委本处长吏特具奏闻酌其续效当议施行夫爵赏之权国家利器顷因多事散以赏功苟利社稷夫何爱焉近缘肆赦万方陪臣例许升转。且闻乱离已前诸节度州职掌自兵马使已上或因立效或遇覃恩许奏乞宪衔每使不过十数人矣。军府有额守之不逾自伪梁已还侯伯无考秩每将去任迁补不常至於守门掌库简札小胥卜祝优倡例称辕门剧职奏请天命少则二三百通多则五六百通三公八座之秩往往有焉金章紫绶不间於小胥贱吏於此之中犹多谬滥帝知其事故令止之。
长兴元年七月敕访闻诸道州县官自虚名不惜人户皆於省限已前行帖催驱须令人户贵买充纳。且徵科租赋乃是常规所务事集人安不必急徵暴敛况累降敕命非不丁宁只据规程勿令逾僭此後为徵科事办亦不酬劳本州不得申奏如违限稽慢即准条责罚如灼然添得廨署招得流民无害於公私者可具事繇申奏固得特行优奖（初同光时租庸使孔谦起自胥徒不知大体方中原未平所利财赋办集乃奏请州县官有徵科先可者则行恩奖或与捡校官或赐章服繇是长吏竞为苛刻於省限前卒徵暴敛以希曲恩或蚕未茧而欲丝麦初芒而督税皆出利求取其费数倍人皆哭泣而末诉自天成已来犹仍旧辙长吏以此成风计司奏请无已时政惩其如是屡奏改革犹未能杜其亻幸门惜哉！）。又敕京百司不许影庇州县户人虚出课利。
二年四月夏诏罢州县官到任後率敛为地图。
五月诏曰：近闻百执事等或亲居内职或贵列廷臣或宣达君恩或勾当公事经繇列镇干挠诸侯指射职员安排亲昵或潜申意旨或显发书题自今之後一切止绝有所犯者发荐人贬官求荐人流配如逐处长吏自徇人情只仰被替人诣阙上诉长吏罚两月俸发荐人加一等被替人却令依旧。
末帝清泰二年五月庚戌诏曰：朕闻奇伎氵巧增费损功古先哲王尝戒其事朕宪章百代临御万方以其欲致延洪必绝骄奢之渐将期富庶须除蠹耗之原每务实以去华期化民而成俗近者诸色进奉宝装龙凤雕镂刺作组织之异曾经革尚敢逾违宜在举行贵於遵守今後此色物诸处不得进奉所繇司不得辄通。
晋高祖天福元年闰十一月壬午敕曰：奇伎氵巧往诰不容务实去华哲王所尚应有浮虚假伪之物不得鬻於市肆委所在尝加觉察犯者重加刑责。
二年九月将作少监高鸿渐奏伏睹近年已来士庶之家死丧之苦当殡葬之日被诸色音声伎艺人等作乐求觅钱物伏乞显降敕文特行止绝或所在官吏等通容不与觉察请行朝典敕丧葬有期哀情惨极其或举乐可谓乖仪始因伎艺苟求遂致浇讹渐起所陈章疏颇正时风宜下有司永令止绝。
十月详定院奏前州鸡泽县主簿范恕进策五件可行者有二其一云：伏见诸道行遣公事皆有前後通规定知後所繇置递符脚力每遇缓急尝遣往来既有严程孰敢慢事近日州使多差牵拢散从承符步探官等下县追督公事始发一替专人。又致续催使者事则一件两件使乃五人七人非唯剥削蒸黎实为挠烦县邑及官吏无暇区分庶事唯当祗奉专人如此弊讹特望条贯。若令佐稍亏职分或後公期显有宪章请行法典其二曰自前两税徵赋已立三限条流官员惧殿罚之威节级畏科惩之罪苟非水旱敢怠区分未尝有不了之州何处是不前之县臣今睹诸道省限未满州使先追仍勒官员部领胥徒云：与仓库会探务行诛剥因作疮痍全无轸恤之心但资贪求之意外邑所繇等不免牵费非理盘缠例总破家皆闻逃役自今之後伏乞只凭仓库纳数点算便即委知仍取县司申闻勘会以明同异。若实违省司期限请依常典指挥会探之名特乞停寝者臣等参详范恕所陈事件要绝烦苛当务息民以俾求理诚为允当望赐施行从之。
少帝开运二年秋左谏议大夫李元龟奏请禁止天下僧尼典买院舍从之。
宋高祖天福十二年左卫将军许敬迁奏臣伏见天下鞍辔器械并取契丹样装饣希以为美好安有中国之人反效异域之俗请下明诏毁弃须依汉境旧仪敕曰：近年中华兆人浮薄不依汉礼却慕殊风果致狂兵来侵诸夏应有契丹样鞍辔器械服装等并令逐处禁断。
隐帝乾二年国子司业樊伦上言游惰之民多归僧舍朝廷用兵须丰军食请三五年间止绝僧尼戒坛兼禁私行剃度从之。
乾三年九月甲申诏诸道州府自行军副使已下至令录佐掾不得於本部内影庇人户名为伏事自是州县旧舍职役人除籍放之。
周太祖广顺元年正月制天下诸侯皆有亲校自可慎择委任当必礻卑奉朝廷。若更别差理或未当宜矫前失庶协通规其先於在京诸司差军将充诸州郡元从都押衙孔目官内知客等并可停废。
三月壬申敕前朝於诸州府差散从亲事官等前朝创置盖出权宜苟便一时本非旧贯近者遍询群议兼采封章具言前件抽差於理不甚允当一则碍州县之色役一则妨春夏之耕耘贫乏者困於供须豪富者幸於影庇既为烦扰须至改更况当东作之时宜罢不急之务其诸州所在差散从亲事官并宜放散自遂田农自去年四月已前州县元管系人数一切如旧其参铺如已前招到者。且仰仍旧今後更不得招召其诸处场院并不得影庇两税人户所有河北诸州及泽潞晋绛磁隰解等州於先差散从亲事官内选到弓箭手只。且留在本州管系其馀放散（先是汉隐帝於诸州府百姓内差亲事散从官差力及户充参铺。又下三司诸场务召百姓替占役兵士帝心知其不便乃下诏革焉公私便之）。
四月皇子镇宁军节度使荣言属州帐内有羊猪纸炭（即世宗）等户并羊毛红花紫草及进奉官月科并是影占大户凡差役者是贫下户今并欲放免为散户诏褒之曰：卿作镇王畿留心政道虽米盐细务不懈於躬亲而会敛无名尽思於蠲放能惠穷困深协眷怀已降宣命指挥使并放为散户。
二年四月敕诸县镇令佐镇将不得乞年许人纠告八月甲午敕诸州县吏民缁黄继来诣阙留举刺史县令牧宰之任委寄非轻系庶之惨舒布朝廷之条法。若廉勤奉职抚字及民自有政声达於朝聪何劳民庶远致举留既妨农养之时。又耗路途之费所宜革免致劳烦今刺史县令显有政能观察使审详事状朝廷当议奖百姓僧道更不举请一切止绝。
十月庚申诏诸州或罢任或朝觐不得以器械进贡先是诸道州府各有作院每日课定造军器逐季般送京师进纳其逐州每年占留系省资金不少谓之甲科仍更於本部内广配土产物。又徵敛数倍部民苦之除上供军器外节度使刺史。又私造器甲以进贡为名功费。又倍悉取之於民户帝以诸州上供器甲造作不精兼占留属省物用过多乃令罢诸州作院诏藩侯郡牧罢贡器甲仍选择诸处作工赴京作坊以备役使辛丑诏诸道州府所差知馆驿人不得於县界别差人户贴助致扰贫民。
十一月丙午敕曰：古者封树之制定丧葬之期著在典经是为名教洎乎！世俗衰薄风化陵迟亲而多阙送终身後而便为无主或羁束於仕宦或拘忌於阴阳旅榇不归遗骸何但以先王垂训孝子因心非以厚葬为贤只以称家为礼扫地而祭尚可以告虔负土成坟所贵乎！尽力宜颁条令用警因循庶使九原绝抱恨之魂千古无不归之骨绅人士当体兹怀应内外文武臣寮幕职州县官选人等今後有父母祖父母亡殁未经迁葬其主家之长不得辄求仕进所繇司亦不得申举解送如是卑纟刀在下者不在此役其合赴举选者或是葬事礼毕或是卑纟刀在下勒於纳家状内具言不得罔冒宜令御史台及逐处长吏本司长官所繇司觉察纠举违犯者当行典宪如是不切觉察纵任罔冒罪在纠举司其中有兵戈阻隔或是朝廷特恩除拜起复追徵及内外官职员皆以金革从事并不拘此例所有敕前见任职员官今年举选人等不在纠举之限。
是月凤翔言义州蕃部买牛入蕃多是宰杀乞止绝氵公路州县道路百姓不得杀牛货卖与蕃
二年五月敕榜宋州晓谕管内诸县民等省节度使尝思所进丝四万一千四百七两言出放在民例以五月内徵纳其丝并还元契除放如已纳到者委巡检使柴进据使追户责领归榜到速告报知委。
世宗显德三年十一月敕废天下淫祠仍禁擅兴祠宇如有功绩灼然合建置庙貌者奏取处分自是诸道奏不合典礼而享庙食者咸毁之。
五年正月克复淮南诏免濠泗楚海杨康滁和等州管内罪人及蠲其残税转徵科率之物（先是州人於两税外以茗茶及盐抑配户民令输缣帛稻米以充其直之转徵。又岁率羊彘薪炭之类人甚苦之帝以克复之始悉命除放民情悦甚允苏之望）。
●卷一百六十一
○帝王部　命使
周官小行人之职达六节辨五物以周知天下之故其往也。赋皇华以遣之其还也。歌四牡以劳之盖所以重宣命之寄慰于役之勤斯古道也。得非王者居九重之深御四海之广虑下情之未达惧一物之失所繇是慎择其人俾专厥任。若乃察谣俗采方言赈┰孤穷兴举孝秀辨庶士之淑慝平群盗之ㄈ扰至有乾文谪见天灾流行或推赐租之恩或举申究之典斯皆因时立制以礻卑政治者也。
周平王四十九年使凡伯聘鲁。
桓王六年使南季聘鲁。
十三年使宰渠伯纠聘鲁（宰官渠氏伯纠名也。王官之宰当以才授而伯纠摄父之列国故书名讥之）。
十三年使仍叔之子来聘鲁。
汉武帝元狩元年诏曰：朕嘉孝悌力田哀夫老毛孤寡鳏独或匮於衣食甚怜愍焉其遣谒者巡行天下存问致赐曰：皇帝使谒者赐县三老孝者帛人五疋乡三老弟者力田帛人三疋年九十以上及鳏寡孤独帛人二疋絮三斤八十以上米人三石有冤失<身只>使者以闻县乡即赐毋赘聚（赘会也。令勿擅召会聚）。
六年六月诏曰：日者有司以币轻多奸（币钱也。轻者。若一马直二十万是为币轻而物重也。而末众。又禁兼并之涂故改币以约之（更去半两钱行五铢钱皮币以检约奸邪）稽诸往古制宜於今废期有月而山泽之民未谕夫仁行而从善义立则俗易意奉宪者所以导之未明与将百姓所安殊路而挢虔吏因乘势以侵蒸庶邪（挢与矫同其字从手矫虔固也。妄上命而坚固为邪恶者也。）何纷然其扰也。今遣博士大等六人分循行天下存问鳏寡废疾无以自振业者贷与之谕三老孝悌以为民师举独行之君子徵诣行在所朕嘉贤者乐知其人广宣厥道士有特招使者之任也。（士有殊才异行当特招者任在使者分别之）详问隐处亡位及冤失猾为害野荒治苛者举奏郡国有所以为便者上丞相御史以闻。
</div>
    <div class="pagination">
<a href="册府元龟_page130.html">上一页</a><span>...</span><a href="册府元龟_page126.html">126</a><a href="册府元龟_page127.html">127</a><a href="册府元龟_page128.html">128</a><a href="册府元龟_page129.html">129</a><a href="册府元龟_page130.html">130</a><span class="current-page">131</span><a href="册府元龟_page132.html">132</a><a href="册府元龟_page133.html">133</a><a href="册府元龟_page134.html">134</a><a href="册府元龟_page135.html">135</a><a href="册府元龟_page136.html">136</a><span>...</span><a href="册府元龟_page132.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
