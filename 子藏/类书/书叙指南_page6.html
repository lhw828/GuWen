<!DOCTYPE html>
<html>
<head>
    <meta charset="UTF-8">
    <title>书叙指南 - 第 6 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>书叙指南 - 第 6 页/共 9 页</h1>
    <div class="content">　　歌乐名器
　　众音律人曰诸音家【前李夫人】称讴唱曰呉歈蔡讴【楚辞宋玉】称舞吹曰郑舞赵箫【上】击皷杖曰枹【古史○丨音桴】小击皷曰叠皷【选诗】舞曰万【左僖】舞人盛饰曰隆冠文缨【张登】乐俱作曰竞气繁声【顔延年】又曰合变争节【上】乐节奏曰节族【严安】称琴曰愔愔之徳【选九】又曰冠众艺【上】乐噐不中曰某皆败【南匈奴○某其名】书笙竽曰竾簧【月令】歌声善曰绕梁欐【列子五】长引声曰曼声【上】称舞状曰态有遗妍【鲍明逺】饮器曰翠樽雕觞【七启】歌舞曰楚舞越吟【太冲呉都】又曰东舞南歌【上魏文诗下南都赋】作笙之竹曰孤篠【选○出汶阳】笙底材曰悬匏【上○出曲沃】笙觜曰咮【上○味音昼】笙最长管曰脩挝【上○下内辟谓内开穴】又曰上筩【上○筩音同】笙挝外余管曰余箫【上○下外逶】笙竹曰翮【上○本象鳯制故】按捻笙管曰纎翮【上○音捻】将吹笙调气曰嗢哕理气【上○乌没下纡日反】以熟铜为簧曰熟簧【上】又曰幽簧【上】笛吹处穴曰上孔【马融】笛末下穴声曰商声【上○京房加】乐器材干曰以危苦为上【嵇康】乐声曰以悲哀为主【上】称琴曰琴徳最优【上】抚琴指法曰搂防捋【上○蒲结反】作乐曰以觧严顔【安仁】俟曲而舞曰案次而俟【傅毅舞赋】舞态曰轶态瑰姿【上】皷琴曰抽琴命操【芜城赋】乐并作曰朋鸣軰作【张说五】且谋喜乐曰亦姑谋乐【左哀上】食而作乐曰既食又奏【左哀下】又曰以乐侑食【周礼】俚词曰巴声夷辞【沈亚之】作乐曰鸣箎吹竽【楚词】席曰瑶席【上】击皷曰椎皷若干通【后光武纪】琴曲和乐而作曰畅【风俗通】琴曲忧愁而作曰操【上】琴之徳曰宣和飬气【嵇康琴赋】琵琶推手前曰琵【释名】琵琶引手却曰琶【上】琵琶状曰盘圆柄直【传赋】又曰腹鳯颈【薛收赋】琴笛曰峄桐嶰竹【欧阳詹】书欢乐曰乐只衎而【左思呉都】辞饮燕曰以道徳燕人【孔丛子】书乐曰鹍鹤操【刘孝绰诗】舞之状曰秋药被风【淮南子】筝曰仁智之器【傅子】箜篌曰坎侯【风俗通】箜篌之状曰龙身鳯形【曹毘赋】筝之状曰筑身【风俗通】徒歌曰謡【尔雅】吹声曰啸【杂子觧话】称啸曰契神之音【桓书】又曰清浮之羙【上】乐曰繁踈管【苏源明】滛乐曰流郑之乐【新论】任意取乐曰烂熳之乐【列女传】
　　乐工倡妓
　　乐官长曰乐正【礼记】乐人曰谐臣顐官【元结】乐官曰伶人【左成】又曰俳儿优子【郝处俊】吹乐器人曰吹师【下贤】弹乐器人曰工【上】艺人分厢曰东西朋【郝处俊】说顐话人曰谈优【蔡邕】杂伎曰作角抵优俳之观【李斯】面具曰假面【韦昭】带面具人曰象人【汉书】踏软索曰履索【西京赋】上竿巧技曰跟挂腹旋【传正都赋】上竿曰寻橦【西京杂记】称伎人曰状若飞仙【夏仲御别传】又曰光妓【潘岳笙赋】又曰妙妓【张华轻薄篇】妓乐曰歌儿舞女【元结】又曰材童妙妓【赋】又曰妙音才舞【魏刘劭赵都赋】又曰中山名倡【上】又曰襄国妖女【上】弄傀儡子曰弄木偶【崔彦曾】妓乐盛曰竒倡恠伎【裴钜】踏索交度曰舞絙【平子东京赋注】女乐之害曰蛊心防志【贾曾】俳优曰优狡【左哀】倡妇鞋曰利屣【史记货殖】逰观赏覧【陪从　田猎　窥望　景物】
　　逰赏曰盘防【杨秉】又曰良逰【十六】又曰嘉賔【上】又曰出盘于逰【张华诗】又曰敖戯【霍光】又曰敖荡【丙吉】又曰盘虞【马融】又曰出敖【广川惠王】周流观覧曰流覧【马融】恣逰乐曰康娯滛逰【楚辞】又曰永日行防戯【魏刘公干】好飞放曰志在逐【梦得】自门探曰于内开扇出半面【应奉】愿陪从曰愿从后尘【七命】乐山水曰恱山乐水【李膺】观者多曰看者围面若干余人【下贤】又曰观者重叠【翟方进】看驾曰望属车之尘【顔延年】引钩竿曰揄文竿【班固】火政曰狩【列子二】不同出曰遨逰不同行【上四】钓钩曰纲钜【潘岳】纲曰黏徽【上】叩木惊鱼曰鸣桹【上】田猎曰飞苍走黄【书集应休琏】逰人华盛曰藻野缛川【顔延年】舟中作乐曰浮吹以娯【淮南汜论】陪从曰结驷连骑【陶集序】嬉逰曰嘉逰未斁【陶元亮】嗜猎曰滛于原兽【襄一传四箴以滛为冒】又曰思其麀牡【上】谓人逰赏曰赏末兴余【吴陆景书】钓食曰挂饵【闗子下金钩】拣逰防处曰择地【王维】景物羙观曰时花羙女【杜牧】射猎所冠曰皮冠【左襄二】猎曰田逰之嬉【曺植表】钓之用曰纎缴华竿【后崔琦七蠲】负暄曰偃曝【桓谭】元夕景曰兎月羊灯【庾信赋】大网曰罛【诗施罛】积柴水中取鱼曰涔【尔雅】取虾器曰箅【广雅】取蠏器曰【何承天纂文】取鼋鼍器曰锯【上】赏羙色曰动魂【江淹序】揽芳草曰恱魄【上】
　　楼台池园【亭榭　观阁】
　　髙楼曰阳榭【王文考】台有室曰榭【前五行】台榭曰层台累榭【楚诗宋玉】台馆曰崇台阁馆【班固雄以崇为珍】称楼阁曰菌阁蕙楼【楚词王褒】华表柱曰桓【尹赏】楼阁寺曰重楼防堂【荀子赋篇】又曰歌堂儛阁【鲍照】又曰崇台复阁【何晏】又曰髙楼飞观【王延夀○嵇康楼作轩】又曰华阁飞陛【曹植七启】又曰翠观雕阁【张景阳七命】又曰延楼栈道【淮南本经】髙榭曰峣榭【七命】有台池曰次有台榭陂池【左哀上次舍】楼阁曰周阁峻楼【李左赋】楼阁之制曰悬栋飞阁【汉武故事】楼之用曰俯窥仰眺【鲍昭铭】登髙而挿衣曰扱袵【运命论】台曰阁【尔雅】堂楼间邉小屋曰簃【上】防池曰帛舫水嬉【许景先】池籞曰陂籞【蔡邕】亭子曰子亭【李白○崔彦曽○柳公权】室无四壁曰皇【朝建】园子曰园夫【仲舒】分出水曰枝流【列七】园宇曰宇层槛【宋玉招魂】池中景曰丹藕緑芰【左思魏都】园馆中路曰兰路【宋谢庄】园馆中尘曰芳尘【上】废园池曰枯木涸流【文赋】园中路曰桂道兰术【刘义恭诗】
　　竹木花卉
　　木槿别名曰日及【广志】又曰王蒸【尔雅】竹曰此君【王徽之】又曰比封君【杜甫】斑竹曰泪竹【张登】数竹竿曰若干个【货殖】萍大者曰苹【尔雅】防曰并闾【相如】冬青曰女贞【相如】莎草曰戾莎【上】楮树曰糓树【前郊祀】蒿曰奄闾【相如】莸草曰轩于【上】蒋曰菰【上】将死花木曰枯条悴叶【陆士衡】竒草木曰芳草甘木【班两都赋】又曰兰林蕙草【上】又曰嘉木芳草【何晏】竒竹木曰羙木佳竹【桓】巴焦曰巴且【相如】又曰甘蕉【广志】竒林木曰珍林嘉树【马融】又曰林包竹【马融○宻包丛也】又曰竒树珍果【平子东京】鼓筝花曰结缕【相如○□生着地处皆生细根】帝苑草木曰灵草神木【班固】又曰丰草茂树【班固】苍耳茎曰枲茎【列子七】桂曰朱桂【王文考】莓苔曰泽葵【鲍照】秀菊曰亭菊【晋阳秋袁宏】芳草曰丽草【七启】箭竹曰篠【选平子赋】大竹曰簜【上】丛竹曰篁【上】冬生花草曰寒卉【左思蜀都】除草曰芟【诗】花竹曰姹花嫋竹【沈下贤】巴焦竹曰蕉旗竹篲【上】书竹曰箒风筛月之饵【上书】香草曰沅澧兰【楚词】椒曰芳椒【上】又曰申椒【上】以蕙束物曰蕙绸【上】柏曰刚柏【董贤】松曰霜下杰【陶元亮】竹衔位曰淇园贞干臣【沈约文】九日送菊数曰若干束【魏文与钟繇】遗菊语曰以助彭祖之术【上菊延年故】忘忧草名曰萱艸臯苏【应玚书】斑竹曰斑皮竹【博物志】卭竹曰扶老竹【竹谱可为杖故】荷曰芙蕖【尔雅】荷茎曰茄【上】荷叶曰荷【上】荷本曰蔤【上音宻】荷花曰菡蓞【上】荷实曰莲【上】荷根曰藕【上】荷子曰的【上】荷心曰薏【上】芙蕖曰泽芝【古今注】早采者曰茶【尔雅】晩采者曰茗【上】物性曰菊甘薏苦【抱朴子】书竹曰修竹檀栾【枚乗兎园赋】丛竹曰宗生族攒【子云蜀都赋】萍曰水华【本艸○万毕术曰老血变为萍】
　　碁射博戱【投壶】
　　碁子曰枯碁【选二十六】棊盘曰木枰【上】棋局线道曰枰【上】棋局线间方目曰方罫【上丨古买反】造棋子曰断木为棋【杨子】射帖曰的【礼射义】家传射曰世世受射【李广】竹射垜曰圬为一堋【杨元卿】妙射曰矢道同的【晁错】笋桩曰臬【上○臬牛列反】称善射曰号猿贯虱【皇甫湜】掷骰子曰投琼【蔡泽】投琼曰博【庄子】不投琼曰塞【上○　光代反】安排赌钱具曰设张博具【前五行】摊赌曰意钱之戱【梁冀】又曰摊戯【南史昭明太子】赌钱曰博簺【韩文】又曰呼五白【招魂】又曰六博【李白】又曰以防博持掩为事【王符】能赌钱曰善格五【吾丘夀王】博且饮曰蒱酒【裴寂】好饮博曰嗜酒喜蒱博【刘黒闼】屡欠赌钱曰数负进【陈遵】造气毬曰刓革为鞠【杨子】毬塲曰鞠塲【李忠臣】投壶浪箭曰枉矢【礼】矢本入壶曰顺投【上】投壶过箭曰侍投而拥矢【上】筭胜曰某贤于某若干【上○某皆人名】齿五白曰明琼【列子】于楼上赌博曰击博楼上【上】善射法曰支左屈右【战国西周】精于射曰神于弧矢【张说】棋子状曰马目雁行【马融棋赋】棋子曰白瑶石【梁武棋赋】棋盘状曰素质色【曹摅围棋赋】又曰方眼直道【梁武】奕碁时曰当无为之暇日【曹摅】塞之功曰惊眠救寐【邉韶塞赋】博不已曰蒱博通昼夜【裴寂】樗蒱子曰五木【刘毅】掷樗蒱得贵色曰成卢【上】讥樗蒱曰牧猪奴戯【陶侃】弹碁曰妆奁之戱【魏志】排棋争路数曰争道【王导】射用金鼔曰金錞节鼓【庾信赋】投壶意曰请以乐賔【礼记】赏投壶胜筭者曰请庆多马【上】饮不胜者酒曰赐灌【上】嗜博曰以戯废事【陶侃】碁之用曰以忘忧【祖纳】






　　书叙指南卷九
　　钦定四库全书
　　书叙指南巻十　　　　　　宋　任广　撰跂慕攀附
　　钦慕人曰窃髙下风之行【选二十】又曰欣服髙义【窦融】又曰彦咏【尔雅注】又曰景仰风味【退之】又曰窃伏某承髙风旧矣【赵壹○某地名】又曰慕用之诚【余耳赞】又曰服闻徳行【蜀杜微】又曰饱闻声闻【杜】又曰延慕光尘【呉陆逊】又曰慺慺懐慕【呉书张渊表】又曰慕乐徳义【隗嚣】又曰服闻有素【皇甫谧表】又曰梦想清尘【任昉代人书】又曰姿心无量【一安表】又曰闻君子旧矣【刘孝标书】又曰闻服髙问【书集髙义方】又曰副其髙山之望【呉歴孙防】又曰宗服令徳【孔融书凖】其人为法曰有虞于子【左昭】所想慕人曰瑞人神士【皇甫湜】思贤曰渴贤【贾曽】懐慕人曰长懐永慕【选十】慕前人曰不能编徳于数者【崔骃○前已编叙人也】坐中慕之曰一坐尽倾【司马相如】瞻想人曰载挹载味【晋阳秋袁宏】其言善曰可贯而佩之【外专】思人论下曰便觉舌本皆强【殷仲堪】得所攀附曰鳯攀【选诗】攀附曰附龙托骥【魏书郭所等表】又曰附骐骥之髦端【刘孝标论】又曰攀龙鳞附鳯翼【杨子】攀附微曰攀蚊髯附蚋翼【傅咸】
　　称颂庆贺
　　颂大贤人曰元精所生【郎顗】颂人徳曰不刋之徳【朱穆】又曰某良徳也【江表传】又曰徳才羡【蔡邕】又曰瑰意琦行【宋玉】又曰陈义甚髙【庄子】又曰清英宿徳【袁绍】又曰神懐明审【江湛】又曰文武偹足【防恂】颂人性禀曰贞夷粹温【顔延之陶诔】又曰亷深简洁【后郎顗】又曰和而能峻【上】颂人父祖徳曰淳则【杨震赞】称颂人学问曰通洽古今【李义山】颂人才曰才行髙秀【后列女】颂文人曰天才绮练【陆机】又曰英彦髦士【陆机晋武诔】又曰才笔之士【孙绰】又曰天与黻黻之性【欧阳詹】颂人文艺曰鸿裁艶词【辨骚】又曰足以衣被词人【上】又曰足以沾丐作者【唐史】又曰陵顔轹谢【北史温子升】又曰含任吐沈【上】比颂人才曰东筠西杞【梁刘孝仪表】又曰南金东箭【唐中宗制】又曰水镜之才【管辂传】颂人政曰政誉平宣【陆景书】政如神曰如有神道【任昉】颂令政感曰翔鸾集鳯【金钥】颂时士曰民望时宗【北齐邢子才表】又曰赞世之才【庾亮表】颂有时望人曰望士【温峤】称人主张儒道曰名教有寄【袁宏】称善人事曰甚休【段会宗】称人坚节曰斯食銕石人【和逄尧】又曰心如山岳【尉迟恭】称人不阿时曰不附时为薄【姚崇】称人姿质曰踔越之姿【唐十三赞】称未出官人曰处子之秀【退之】称妇人曰为人婉顺有节操【前外】称目人曰庄士雅人【其收】泛颂人曰荣问休畅【选二十】又曰有上贤之风【崔骃】又曰行能髙妙【冯奉世】又曰英才卓跞【选十九】又曰不任吟想之至【孙绰】颂文士绪余曰残膏賸馥【唐史】颂人能质事曰羣疑之寳【刘禹锡】歌颂人曰驿其声而吟之【上】足为人范曰皭然为世程【上】称豪杰曰特起之士【仲舒】称竒才曰有文武志介【皇甫嵩】称人卓立曰杰然自建【笫五种】称人晓事曰白黒简心【班固】称人出众曰防萃出羣【蔡邕】人颂声曰涂歌邑颂【顔延年】颂人严整曰内外斩斩【韩子】颂既亡英伟人曰懔懔有生气【郭子庾道季云】谓先进曰前軰宿逹【梁张缵赋】颂司空徳曰素丝之节【晋】欲贺人曰出刀笔书谒欲贺【刘宣】贺人曰奉谒贺某【孔融】嘉礼之事曰嘉事【前五行】吉礼曰嘉好之事【左昭】所吉庆事曰吉隆之喜【前汉】谓善事曰吉祥善事【战国防笫三】
　　喜慰快悦
　　喜慰曰有笑无慓【李庾东都赋】又曰忭舞【扬雄】又曰笑与忭防【选曹丕】又曰阳阳满志【梦得】又曰欢喜何量次于面也【窦章】慰意曰实获我心【诗】快悦曰窃快中心【楚西】又曰澡溉胷中【选枚叔七发】又曰洒练胷中【上】如本愿曰内合私愿【李膺】慰懐想曰以慰梦思【李商隐】客中喜慰曰以洗客念【沈亚之】喜人惠书曰欢愧交并【退之】又曰喜惧参并【陆机】如所志曰偿所愿焉【韩子】又曰过愿之始【上】快众心曰厌快众愤【后酷吏序】谓人快曰相甚欣然【李膺】又曰百虑氷息【刘禹锡】无后忧曰可复伸眉于后【薛宣】快乐处曰伸眉路【选应防】称至乐曰可以遗世而忘死【后邉譲】喜悦曰何喜如之【袁绍】大喜慰曰死有余荣【蔡邕】慰快曰踈烦想【孙绰】喜见贤者曰若饮醇醪【江表传】晓快曰昏情爽绪【左思魏都】慰快曰澡雪垢滓【马融】极爱之曰乐之无量【神女赋】至乐曰遗忧而忘老【许】快悦曰沉忧并忘　又曰旷然发蒙【光武十】又曰扬宰滞之情【沈下贤】众喜快曰称快万众【石显十】得书或文曰饱饥斯疚【退之】又曰若飨太牢【皇甫湜书】甚乐曰乐可言乎【昭明书复语】慰心曰排愁破涕【周譲书】又曰宿心遂矣【陈子昂】又曰骨甘矣【上】喜气曰阳气【七发】喜色满面曰防灔于其间【梦得】又曰舞于眉端【上】信容　得色喜善状曰盱衡击节【上】快悦曰防防澡雪【退之】慰意曰深副情伫【余庆移】又曰如热之有濯也【左防】
　　擢用迁改
　　宠擢曰华宠【前外戚郭后】又曰殊宠【杨政】又曰拜擢【蔡邕】又曰掀擢【杜牧】又曰赏收【郎顗】又曰荣拜【吕强】又曰饰擢【王毛仲】又曰贵宠【江表传】又曰宠光之休【选十】又曰光宠【子长】又曰休宠【庾肩吾】又曰殊宠之荣【呉书孙休诏】又曰光大之宠【陆逊】又曰殊异之宠【上】又曰擢序【子长】擢入曰羽仪之拜【皇甫湜】超进曰显防荣进【任延】为帝记忆曰微简圣心【蔡邕】自谦迁转曰猥受荣贲【刘禹锡】为上官曰以功为第一官【上】偶无人时被用曰空乏之间云云【杜诗】选擢于亲曰内姓选擢于贤曰外姓【上】俟迁转曰待除【王莽】非横除拜曰横拜【杨秉圭语】羙官曰荣资【诸葛亮集】封侯国曰封拜【隗嚣】谢迁擢曰谬垂曲宠【谢庄】又曰擢自散軰【丘迟】又曰越从污泥【后灵纪】遭际亨发曰变竒成偶【王僧儒】以徳迁擢曰徳赏【左襄】被召用曰白见【前汉】后来之荣曰来宠【邓羽论下】书召还曰环召【荀子】蔽罪而用之曰拭用某【朱博某名】兄弟同大用曰两鳯廷飞【北齐崔俊】
　　感荷论报
　　荷人徳曰恩结于心【阙】感戴曰无劳被遇【庾亮】又曰喜荷交并【简文书】以其人有恩于已曰某恩之【王覧○纂日名余某某人名】荷其恩曰某徳某【陈余】谢人留意曰所以垂意甚备【后清河王】遭大恩曰遭仁逢神【赵壹】又曰某更生之晨【上】受大恩曰白骨更肉【袁敞】又曰生死而肉骨【左传】感大恩曰枯稾复产【前郊祀】不忘恩曰敢忘大恵【左昭】又曰内以书心【赵壹】又曰铭骨书绅【孙权】又曰刻于心骨【李义山】又曰某常刻着五脏【第五伦】又曰书诸绅带【上】又曰贯心镂骨【书集赵林武】又曰铭乎心胁【皇覧】又曰瞻恩奉徳【王僧儒】恩施厚曰慈渥无涯【刘孝标】又曰肆大惠【左昭七】常思报曰常有狗马之心【汲黯】常恐报屈曰永惧不报【陈章】报少曰恩充报屈【上】论报曰効愚报徳【祢衡】又曰抚臆论报【选谢朓】报恩曰报称恩効【黄香】微报曰铢两之报【晁错】报曰非璅弱所能陈报【梁陆】报恩曰非某生死所能报塞【张奂】惭无报曰惭无报効之义【后南匃奴】报人曰以报恩施【上】不忘报曰恩忠报【上】感戴曰受恩过量【蜀严顔】感且愧曰腆懵交顔【沈约】
　　胷腹诚恳
　　慰胷腹曰副是要腹【光武十王】尽至诚曰剖忠赤【致理书】又曰眷眷之欵贯【洛神赋】又曰极毣毣之恩【鲍音】又曰悾悾惟情【刘瑜】面言诚恳曰口逹至诚【梦得】又曰口陈肝胆【上】贡闻事曰以底里上露【上】又曰冒昧自陈【蔡邕】又曰冒顔以闻【曹植】又曰陈词【楚词屈平】得尽所懐曰得空胷腹【马援】道胷腹诚曰直举胷情【选五】叙诚恳曰不胜慺慺【呉质】又曰不任肝胆之切【选江淹】又曰不任丹慊之至【任彦升】又曰丹欵【上】想亮曰丹慊获申【上】旧所懐曰宿心素志【上】称人至诚曰何子之情也【公羊】请宻有所言曰请辟人赐间【袁盎】不相疑曰长无纎芥【窦融】胷腹无萦曰中心泊如也【扬雄】尽诚曰输冩肝胆【蔡邕】又曰空臆尽言【韦表微】中陨获曰心灼烁【平子】叙懐曰叙腹心之愿【书集髙义方】尽诚来曰以情相归【后张奂】申所懐曰抒情素【王子渊】称人素懐曰明明之素【呉録孙策】又曰陈露肝膈【呉周鲂】启白烦复曰启事蒸仍【上】乆懐人曰饥渴歴时【蜀杜袭】叙意曰有负恳欵【下贤】指事取信曰此赤情之明騐【袁绍书】愿白事曰请谒吏情【战国】尽白之曰故具有白【晋傅咸】两意未决曰情交戾【欧阳詹】矜惕之状曰螴蜳【外传】诚诉曰告之情【左昭四】所愿曰云云则某有大愿矣【昭七】又曰愿之乆矣【左昭】又曰此某之上愿【荆轲】
　　祝延善祷
　　祝人将爱曰愿自宠珍【刘公干】又曰强餐食【张汤】又曰养志和神【班固】又曰行矣强饭勉之【前卫后】又曰和神飬素【逸少月仪书】又曰慎疾自爱【思王】又曰愿保金石躯【选二十】又曰行矣自爱【选二十二】又曰行矣保嘉福【选十四】又曰导飬【飬生论】又曰飬溉【陶景书】又曰啬神飬和【赵咨】又曰将气飬和【风土纪】又曰寳精神【后东平王】又曰加飡饭【选诗】又曰愿怡神无事【李书】又曰存神飬和【佟】又曰存精神【公孙】又曰辅助医药以自持【上】又曰啬神飬和【周磐】又曰为国自重【蜀许靖】又曰为民自爱【上】又曰厚自珍爱【陆景书】又曰善保嘉猷【任昉代人】又曰愿爱玉体【周譲书】又曰尊生又曰卫生【庄子譲王】祝人飬和曰逢迎太和【马融】祷人受福曰受夀永多【楚篇大问】又曰函蒙祉福【前礼乐】又曰吉祥止止【庄子】又曰祉祚流衍【冯异】又曰宠禄来格【陆士衡】又曰有浩大之福【隗嚣】又曰厐褫【平子】祝祷尽心曰精诚恳到【谅辅】又曰心祷口祝【义山】祝南人曰兼味以御祲【梦得】祝有任守人曰强食慎职【翟方进】别而祝曰加餐寓书【权文公】祝勿相忘曰时希逮忆【陆景书】愿人延年曰饮酒酹地皆祝延之【前传昭仪祝读如呪】
　　冀望指凖
　　冀人断絶曰了语【殷仲堪】可指望曰可日月冀【赵充国】又曰日月以数【皇甫湜】又曰日月以冀【左】其人逹曰为交防光宠【司马子长】尚在远曰未可旦夕望也【魏元忠】几乎得曰危得之【前惠】指凖享禄赐曰缓带【谷梁】冀照察曰仰惟某少垂明目【子长】又曰唯某裁哀省察【后南匃奴】又曰可留足下神虑【蔡邕】又曰庻谅穷欵【任昉】冀其勿许曰幸勿为过【子长】冀其均平曰惟某垂鸤鸠之平【袁绍】冀其缓相督曰愿寛假辔【后虞诩】过望曰贪觊【后卢芳】
　　惭悚羞愧
　　慙悚曰内负外恧【叔夜】又曰汗顔【韩子】又曰难为顔【马援】又曰愧生于中【退之】又曰【良】难为心【庾阐】又曰惭愧山积【江表传】又曰心顔无措【任昉】又曰靡所措情【汉晋春秋袁绍书】又曰若集水火【魏武元】又曰赧然汗下【刘禹锡】又曰如蹈春凌【孙樵】又曰退増汗慑【退之】又曰冒愧逞顔【张平子】大羞愧曰惭于衣冠【书集谷子云】又曰以生为慙【刘禹锡】又曰恨无穴可入【李翺】大愧曰五情愧赧【曹植】又曰如鞭笞宫割之任躬【李翺】又曰情若灰土【王敦上惶愧足懵】又曰如耻面黥【沈亚之】又曰无顔于世【范叔】又曰负负无可言者【后张歩】愧耸曰愧艴【唐李崇诺】又曰腼然【国语】恐耸曰不寒而栗【史杨恽】忧愧曰忧愧若厉【选陆机】恐悚曰诚増悚詟【梁元帝启】头愧不举曰头抢地【司马迁】愧人曰愧折之【马援】冀恕过失曰以释遥悚【赵】不自安曰自令身无处所【杨恽】惭而退曰慙懅而还【王文】世俗小耻曰世俗咫尺之羞【马融】轻愤曰一惭之不忍【左昭七】惭且惧曰腼惧失容【梦得】愧色曰有深愧之色【列子】自致其愧曰日怙伊愧【陆机】惭谢人曰防墨而谢【左思魏都】己为而愧曰追用悚息【周家】
　　恕察推让
　　恕察曰岂弟之宥【选十九】又曰寛饶之惠【冦荣】又曰厚贷【唐卢藏器】又曰慈照【梁元帝表】又曰矜宥【刘】又曰原恕【书集应休琏】又曰容贷【后史弼】又曰照恕【前书】又曰明恕【魏畧】又曰见寛【嵇康】又曰降恕【李膺】又曰原察【赵壹】又曰油贷【唐穆寕】又曰大贷【汉四十】又曰善贷【王僧孺书】又曰横贷【上】蒙寛恕曰蒙旷荡【选十九】又曰开寛裕之懐【北王孝集】又曰蒙观过之贷【臧洪】又曰蒙昭信【魏畧二公奏】冀寛恕曰良务寛大【退之】又曰寛忍以贳之【前思王】相察曰鍳照【郅恽】又曰降监【傅季友】求照察曰照其悬迟【赵壹】不敢当曰岂某所能克堪【窦融】又曰岂某所能堪副【蔡邕】人忘懐开恕曰荡荡之徳【谷永】冀恕察曰愿某留意幸察【相如】又曰仁笃昭其辛苦【后】　又曰察其悾欵【晋傅咸】又曰垂清察【防掎邵氏家传】又曰忖覧【欧阳詹】不谢所受曰不肯谒【后呉良】避事曰偷懦转脱【荀子】避吏语曰有幽忧之病【庄子】冀相恕曰少垂忠恕之情【上】又曰宜裁恕贫宥【张酺】恕其过曰除解责【呉书张渊表】优容之曰下借【后李充下音假】








　　书叙指南卷十
<子部,类书类,书叙指南>
　　钦定四库全书
　　书叙指南卷十一　　　　　宋　任广　撰知巳荐拔【鍳】
　　辱知曰妄【阙】曲知【任昉表】荷知遇曰辱知爱【退之】以文受知曰以笔札见知【任昉】相知曰受容受察【退之】求扵知巳曰求丘山之用【张奂】眷爱厚曰相接过絶等伦【臧洪】又曰爱待【襄楷】辱知遇曰防顾许【杜牧】荷眷爱曰谬眷【夣得】用人招贤曰先崇郭隗【隗嚣】引用人曰拔【公羊】推荐人曰推毂【郑庄】举荐曰清举【祢衡】被荐辟曰应弓旌【齐书宣徳皇后】荐拔曰显进幽藏【范瞱】又曰汲引之恵【李翺】防简擢曰采拔【选二十五】元举主曰本举之主【扬伦】不敢累所举曰恐负举者【薛宣】汲引速曰门无留客【皇甫嵩】自贱被荐曰奋迅泥滓【潘岳】书旧举过人曰某之故某也【赵咨○上某人名下某所举时人名】蔽掩罪恶曰粉饰之【外传】爱曰曲误之爱【沈下贤】
　　烦托干冒
　　烦人事曰为书请之【蔡衍】陈其事曰以累下执【刘禹锡】干请曰冒昧干请【后清河王】又曰防昧冒触【隗嚣】冒犯曰奸命【左昭十】兾指挥曰在公頥指耳【梦得】言其易曰出言笑之下【恩幸传论】烦黩名曰干忤之愆【晋阎续】私恳曰是以敢私言之【左成】径干人曰以艺自谒【欧阳詹】自荐曰冐不媒之鄙【梁元帝志】干人曰冒媿逞顔【张衡】极欲得其事曰絶欲得之【文三王】兾见允曰惟某幸许【始皇纪某所烦人】再求其物曰复裁赐【后南匃奴传】难其事曰意如探汤【杜钦】委托曰諈诿【尔雅○上竹睡反下如睡反】又曰诿属【程元振】允许曰顺许【选任昉】又曰允答【马武论】又曰领可【褚文静】又曰裁可【董晋】允所托曰恭命【傅季友】私见许曰私可【刘文静】呼人许诺曰金诺【季布】不干托曰无所干及【杜牧】
　　称奬安
　　称奬人曰勉以丹霄之价【任昉】靣誉之曰丹青目下【詹珥】称奬清髙人曰云霄中人也【桓】荷人相誉曰髙以评目【李素豆】称奬之曰有当世之具【许靖】谢称奬曰増荣改价【北刘】称羙曰乃嘉叹【任彦升】奬饰之曰粉涤【书集王姬】奬与曰甄识【张亮】又曰甄藻【后五十八賛】又曰奬挹【李频】又曰甄异【郅郓】厚待曰遇采【韩子】称人鍳别曰清裁【范滂】称人见待曰慰荐待遇【赵广汉】靣与曰靣相进【李习之】称能县令曰健令【冯鲂】称少年俊人曰小而聪了【孔融】报人奬甄曰以奉见异【谷永】
　　囘答陈谢
　　迟答书曰阙然乆不报【司马子长】又曰倾以多事不得为【选曹洪书】答书曰反答造次【杨脩】谢囘书曰逺辱还答【李陵】又曰猥书教【孔融】人至得书曰函使至【刘禹锡】隔手得书曰某函置某书【上○某人字】谢书曰意厚逾扵拱璧【上】谢人曰恩隐周渥【顔延年】又曰徳念深矣【班史功臣】又曰见眷良不翅【王仲宣】谢贶曰嘉贶益腆【选曹丕】谢人见召曰猥垂齿召【曹植】道人谦曰厚自枉屈【刘禹锡】谢人见教曰重苦言【吴质】愧谢之曰摧谢【张汤】谒谢曰造门谢恩【何武】还答之命曰报命【后南匈奴】谢迁擢曰滥时来之宠【江搃袍赋】谢人存防曰勤辱【左成】谢意曰荷遽相并【江搃章】谢其意羙曰今吾子以好来辱【左昭四】
　　戒劝遵奉上
　　戒人曰从此止【吕强】又曰损改既缪【上】又曰某缓心抑怒【袁谭】又曰少弛威严【翟方进】戒人勿纵送曰毋逸扵防【谷永】又曰毋贰旧愆【上】又曰毋贰微行出饮之过【上】又曰定心为善【上】必更不敢曰后宜不敢【前思王】皓齿蛾眉曰伐性之斧【选十七】戒人勿饮曰毋淫扵酒【谷永】酒色祸曰损徳伤年【何武】改过之効曰元吉之功【书集庾翼】责人不相聼曰将寄视聼于谁【上】改过曰除往修来【书集未穆】又曰当以前人为镜戒【谷永】戒而悟曰发寤扵心【邹阳】止其事曰姑已若何【左昭七】又曰行乎敬之哉【上】戒富人曰毋怙富【上】戒得宠人曰毋恃宠【上】戒异众曰毋违上【上】戒有能人曰毋骄能【上】戒妄谋议曰毋谋非徳【上】戒告曰苦言至戒【束平】戒勿怒曰舍前之忿可也【昭五】比箴戒曰镜无见疵之罪【韩子】但且忍曰第忍之【丙吉】劝勿悲悼曰割不可忍之念【范滂】相劝解曰相寛大【后七十四】勉人曰早励良规【丘希范】又曰勉卒景行【仇覧】又曰毋堕乃力【左昭七堕许规反】劝勿聼曰塞耳勿聼也【袁谭】
　　戒劝遵奉下
　　劝辞曰经有明诫【后西域】劝少容曰濶畧某细微之愆【钟离意】又曰如后有毫毛加扵今日【曹世叔妻】又曰惟加三思【书集赵叔武】又曰改迷谬之计【上亮】又曰寤鍼石之戒【上应休琏】劝人息怒曰挫忿毒之气【上庾翼】劝人勿忧曰忧能伤人【会稽典録孔融书】諌劝曰人有贱而言忠【襄楷】信人劝曰信云云之劝【欧阳詹前巳云所劝】又曰无为乆自苦也【后光武纪】劝解不允曰辞之不可【左哀下】劝人勿拘曰无为槛羊【光武十王】又曰无为罚首【魏志郭后传】劝自修曰盍姑内省徳乎【左僖】遵奉曰奉遵严教【孔融】又曰不敢失坠【上】又曰如奉商君之法【梦得】又曰奉承贯行【东平王】又曰敢不拜徳【昭四】又曰敢不惟子是从【左哀】又曰请终身守此言【昭六】又曰敢不良圗【昭七】所命曰承顾付与之言【杜牧】失名曰不免为辱人败行【鲁仲连】谢规诲曰羙疢不如恶石【左传】别事但相諌曰子寕以他规我【昭四】不相聼曰不可諌诲【左成】愈不从曰吾滋不从也【昭六】遵奉曰奉令承教【新序】
　　恐惧畏服
　　恐惧曰五内震骇【选二十一】又曰忧怖焦灼【蔡邕】又曰怖急【马援】又曰征营怖悸【上】又曰食不能捉七【韩全诲】又曰为寒恐【吉温】又曰灼烜若在肌骨【书集庾亮】又曰皆失魂魄【江表传】又曰神蘂形茹【左思魏都】又曰魂褫气慑【呉都】又曰股弁【严延年】又曰重足【汉书】又曰乍氷乍火【马援】又曰累气【后刘祐】又曰累息【班媫妤】又曰偻身屛气【张登】又曰乆念使人惊怖【前汉书】又曰股栗脇息【上十】又曰股战而栗【上】又曰正营慴悸【刘瑜】又曰惵息【后梁贵人】又曰背增刾【李商隐】又曰心顔战詟【简文啓】又曰耸惧【左十】又曰心如炎灼【魏武让九钖表】又曰汗而仰视【杜牧】又曰汗栗【子厚】又曰防遽【张平子赋】又曰蛇行匍伏【战国防一】又曰懐用悼灼【光武十王】又曰恇惧【后张歩】又曰无以处心【后邓隲】书惊畏曰皆失气【陈万年】畏慎曰闭心自慎【楚词四】谨畏曰名教拘束【袁彦伯】兢畏曰以荣为忧【羊叔子】卑谨事人曰卑恭如子【前元后】被问错愕失对曰隂喝不得对【窦宪】劳心曲体不懈曰修徳之劳【邓后】俯伏曰蒲伏【韩信】又曰蛾伏【扬防】又曰稽首俯伏【万石君】惧且喜曰喜惧交集【梦得】俯伏状曰诎要挠腘【荀富国】恐畏之状曰柔气汗辞【李翺】频遭惊恐曰屡遇热【书集庾翼】谨荘敬曰薄怒以自持【神女赋】改行善曰惧然改意【后苏竟】畏慎曰惧然自刻【申屠刚】曲躬状曰诎折傧猒【说苑下】恐得罪曰不免是惧【左襄三】长忧惧曰无日不惕【上】恐惧不寕曰某何敢即安【左定】所处不寕曰尤増据蒺【江搃表】
　　饥寒贫贱上
　　叙贫曰家本穷空【韩子】又曰资用乏【吴汉】窘贫曰急困之中【张良】贫士曰居蓬衣白之士【皇甫湜】又曰藿食之人【刘陶】以贫来曰臝身来【陈平】知贫苦曰知井臼之逸【选十九】由贱而出曰身从衣褐之中【后赵典】贫拾物过日曰捃拾自资【范冉】贫为人役曰困穷卖佣【栾布】至贫人曰雕窭之人【李徳裕】贫极之譬曰枯鱼衔索【外传】安贫曰甘足枯槁【党锢序】贫贱在下曰幽仄【选二十五】又曰蓬葭之下【裴潾】又曰品卑人贱【吕强】初贫贱时曰始居约时【余耳賛】贫贱不逹曰沈迹沟壑【袁宏】至贫曰赤然一身【皇甫湜】贫困所有曰瓦石之储【韩子】穷悴曰悴如冻灰【孙樵】贫曰家无担石储【崔瑗】又曰室如悬磬【左僖】又曰妻子不免操井臼【西】又曰原宪之窭【列子七】又曰居无担石【后吴祐】又曰有栾武之贫【国语叔向】又曰下贫【束晢赋】清贫曰褚无长赀【苏颋】又曰敝箦单籍【卢懐慎】积来贫曰宿贫【张譲】不能作活计曰不能作家居【上】贵贱异曰沉泥干霄【梦得】又曰翔泳异势【上】又曰云龙井蛙【上】庶人曰匹夫徒歩之人【胡建】贫细人曰细人【唐崔融】孤寒曰无强近之亲【选十九】又曰门无强防【沈约宋书张后】又曰傍无一言之佐【马援】无因缘见人曰无绍介之道【选二十六】贫居曰原宪悬磬之居【应璩书】多灾困曰灾困逼身【晋刘颂】贫居曰环堵之室【礼记】贫而干人曰告求周怜【应璩书】无援曰上无所蔕【班固】又曰下无所根【上】寓食他舍曰寄居乞食【朱买臣】仅能充口曰糊口【左隐】无食充口曰糊口【荘子】无先容援助曰无根柢之容【邹阳】
　　饥寒贫贱中
　　贫食曰藜含糗【王褒○糗去乆反】又曰进戎菽【列子四】又曰茹草菜【赵孝】又曰菽藿糟糠【荀荣辱】贫无肉食曰甑盆无膻【外传】冻饿曰饥寒不能生活【陈蕃】贫无食曰饿肠火廹【孙樵文】又曰空嗛之急【庭诰】晚方得食曰晡西方食【上】食不足曰茹菽不足【陈蕃】不敢过望曰求温饱耳【后后纪】靣饥色曰菜色【外传】又曰菜蔬之色【潘安仁】贫乏衣服曰穴衾败褐【孙樵】又曰衣无兼副【祭彤】又曰常衣弊补衣【周仁○上衣去声】又曰无衣裘以御冬【楚词】又曰布衣纻表【外传】又曰纩不铢身【皇甫湜】又曰轻葛御冬【上】贫不造食曰樵苏不爨【选应休琏】寡援助曰无因之吏【张登】寒无火曰火不星前【皇甫湜】又曰服用无赢副【阳城】贫服曰布袍草履【后东夷】庶民服曰布衣草蹻【卜式】无食而出曰洁腹出户【孙樵】悲贫曰伤哉贫也【檀弓】又曰甚矣贫之为病也【庭诰】乆贫曰积困穷【度尚】丐者至贫曰裸行草食【刘平】益贫曰逼近饥寒之忧【周磐】贫居曰茅屋蓬户【王覇】又曰蜗庐【鱼豢魏畧焦先】又曰蓬庐【平子归田赋】又曰荜户【礼记】又曰蓬室【老莱子】微援曰蚍蜉蚁子之援【退之】贫衣食曰衣麄食恶【荀富国】贫衣曰布衣紃屦【上】又曰常衣緼黂【列子七】自言孤寒曰出扵单微【陈实】着纸衣曰绽纸为裳【李习之】起贫贱曰起扵洿汚之中【书集庾翼】贫居屋破曰盖茨不翳【符子】贫牀曰蒿牀【髙士传】白屋家曰生小家【唐李畬毋】贫自力曰自撡井臼【后冯衍】益贫曰财产岁狭【上】又曰居处益贫【上】作事困拙曰贫贱难为工上贫多愁苦曰贫穷易为戚【北孝王借】失官贫甚曰失官不食【左昭七】贫贱困曰禄运屯蹇【子建神赋】
　　饥寒贫贱下
　　贫而仰俸曰仰为糇命【杜牧】贫食曰食草莱之实【上】贫乏曰用不给日【上】穷蹙曰无所聊頼【典略公孙瓉书】贫贱所御曰麤袍粝食【袁安】又曰孱车衣【下贤】孤贫曰贫贤孤士【朱穆】贫居曰穷巷掘门【战国秦一】又曰桑戸卷枢【上】又曰茅宅【李】贫曰逢运之贫【陶潜】至贫曰井臼弗任【顔延年陶诔】又曰藜菽不给【上】家贫曰家弊【陶渊明上毎以】无蓄曰瓶无储粟【上】又曰日阕亾储【王莽】贱贫人曰藿食者【说苑下】食贫曰爨无盛【刘晏】只身曰形单影孤【韩文】乞丐曰操瓢而乞【盗跖】贫贱进曰芜路【嵇白首赋】又曰进宦迟【扬防】贫之功曰堪寒能暑【扬防逐贫文】困乏曰无旬朝之资【应璩书】贫无归曰无立锥之地【孙叔敖】贫所营曰斗饭尺缯【魏武词】贫而有徳曰无财而有仁【束晢贫家赋】贫敝衣曰褛裂【方言褛音楼】贫居曰编蓬之中【顔延之庭诰】又曰藋葭为墙【上】贫愁曰懐戚良不可堪【上】无柴曰无薪可以熟之【应璩与董仲连书】柴米尽曰薪刍既尽【上】贫所食曰粝餐之食【新序】又曰瓠之羮【上】惟贫曰无原宪之徳【束晢】贫所食曰充虚接气【文子】贫无衣曰出处易衣【扬雄】家故贫曰遭家轗轲【束晳】贫之状曰形色麤黡【庭诰】贫而不怨曰天地岂私贫我哉【荘子】家无所有曰徒四壁立【相如】卿叹贫曰吾有卿名【国语○韩宣子下而无实】贫乏食曰糠豆不赡【贡禹妻】又曰并日而食【礼】贫所衣曰编草为裳【魏孙登】贫空自躁曰怫郁而独嗔【束晢】贱贫曰雌伏【东观记赵温】食尽曰糓亦倾匮【应璩】贫之病曰神心沮废【庭诰】又曰必有家人诮让【上】又曰见谪扵嫔息【应璩】又曰交友踈弃【庭诰】贫衣曰衣布服葛【魏文帝诏】退而穷居曰刬迹穷居【七辨】贫无贽曰以清谈为筐篚义曰以机神为币帛【鲁褒论】贫甚曰饥寒交至【渊明】微贱人曰荜门圭窦之人【左襄二】茍谋食曰倾身营一饱【陶潜】为贫仕曰为饥所驱【上】贫寒曰冻馁纒已【上】又曰饥寒饱所更【上】又曰盖衣圉寒【文子】厌贫曰不知处世之乐【应壉书】










　　书叙指南卷十一
　　钦定四库全书
　　书叙指南卷十二　　　　　宋　任广　撰禀覆迟俟
　　禀俟曰惟命是从【后七十五】又曰迟速惟命【左僖七】又曰惟执事命之【文十九】又曰惟某人所以命【韩子】伏俟曰伏须【文三王】速求报曰急报【马援】竢乆曰延望景晏【李南】迟俟曰鹤立企伫之心【曹植】又曰瞻望鹄立【袁谭】又曰企心东望【张奂】竢曰拱至竢之【终军】良乆曰迂乆【刘寛】俟相见言曰俟自见索言之【前许后】事有所俟曰故且沉吟【窦武】禀督之曰未裁下【李习之】禀兾曰壹咳唾【张奂】俟帅命曰伏待节度【后叚颎】禀而决事曰报决【南齐志】请宻示及曰速赐秘报【吴周鲂】禀命曰思禀良规【吴陆逊】又曰实俟髙【任孝恭书】乆俟消息曰思闻嘉响【蜀后主】俟官许曰须官可【后朱晖】待它日曰以异日【战国秦一】又曰请待余日【列子四】禀所用日曰请日【左昭】
　　诇察探伺【观望】
　　谨察视曰善伺之【后广川王】能观望君意曰善伺【杜周】守门者问人曰苛问【王莽苛音呵】可问止之曰呵止【王琚】探事人曰防侦【白居易】求人事曰探刺微宻【文王三】请伺察曰长耳目【楚元王】窃聼曰属耳【马援】问消息次苐曰问息耗【后后纪】以形貌访寻曰以物色访之【严光】自问的确来曰定闻信来【袁谭】察访之曰亷得其罪【何武】闻问曰闻消息扵风声【蜀靖】许照防之曰捡考【隗嚣】出首窥望貌曰闯【公羊】
　　疑讶诘问
　　疑之曰疑有私故【范滂】疑其言曰斯言如戱【马廖】恠遅曰问其遅畱之状【李南】书简乆不得曰阔焉乆不闻问【严助】诘问姓名曰谁何【万石】问遅疾曰淹速之度【鵩赋】诘问曰语某其期【贾谊】又曰云云则那【左宣上】问人是谁曰尔是某人耶【韩伯伾】令説所知曰具对素闻知状【班固】知其説否曰知其解未【前髙后】以实答曰以情对【范滂】坚执事曰持必不移【王莽】问人不能答曰诘其某辞窘【后西】行文字问事曰出记问某事【何武】问其事曰其可焉在【列七】又曰推问意故【吴孙坚】疑其非实曰想是流妄【吴録孙防书】不答曰再三问不对【左昭七】问其家事曰问家故尽对【上】三问不答终他言曰三发卒曰云云【左哀上】问所职曰而事何也【左哀上】论疑之害曰需事之贼也【左】问何故曰何已【冯唐】疑恠所断曰未或闻之典刑【苖喈】疑其事曰诚窃懐怪【何敞】犹豫前却曰防进退【韩子】安得如此曰讵可尔【世説王浑】疑之曰若以恶来【左宣】疑天辞曰今天或者【上】又曰天其或者【上】书三次问曰三云【左】疑曰需疑【左哀○连绵】问沈防囙曰何没没也【公羊】问之曰将何所命之【左襄】
　　惊异犹豫
　　惊异呌哭而言曰呌然号曰云云【武五子】惊骇曰怃然为骇【祢衡】又曰色然而骇【公羊】恠忽至如此曰遽如许【左慈】以惊动之曰倾骇之【张骞】惊急而出曰捉髪走出【僖二十八】犹豫曰冘豫【窦武○冘音淫】又曰疑防不断【后宧者】微曰不絶如髪【武孝】又曰不絶如綖【鲁恭】相去近曰间不容禭【唐传十四賛】春禁火曰龙忌之禁【周举】多拘忌曰屡生忌故【蔡邕】惊异曰怚然内【列七二】惊甚曰魂气未反【孙防松之汴】几死曰不死如髪【后冯衍】惊怪甚曰心震面热【吴潘浚】惊黙曰愕室不知词对【下贤】惊耸曰兢惶并集【沈约章】
　　旷废懒放
　　不职曰曹务多废【孟郊】醉废事曰耆酒数逋荡【丙吉】慢其职曰不事事【曹参】掌其事而不脩曰奸命【左僖七】懒放不勤事曰萧【选二十五】懒放曰防带衡门【晋何淮】自弃官曰去吏【朱博】又曰投傅【陈蕃】又曰投劾【后闵仲叔】又曰投版弃官而去【范滂】劾曰上奏自治【王叔文】落魄曰洛薄【王莽】不治生曰不视家生产【陈平】又曰贫不事事【上】不着一业曰防子【樊瞱】浮浪人曰无市籍商贩作务【尹赏】防裂不子细曰麤防无所问【唐酷吏序】不勤其职曰游食【荀成相】游手曰不田而饱【李翺】嬾放人曰游闲公子【马融长笛赋】又曰暇豫王孙【上】未老仕曰谢病不待年【灵运诗】懒甚曰懒堕无匹【陶令】闲放曰栖迟偃仰【后郎顗传】托病求闲曰寝疾自逸【上】言懒曰懒慢相成【叔夜】不职曰不能治官【左成下】逺其部曲曰离局【上】不求进曰栖迟养徳【后苏竟】自陈请退曰自下乞退【栾巴】归第不欲仕曰避第仕涂【皇甫规】闲散曰幅巾衡门【陈沈炯表】
　　富贵权宠
　　新贵曰鼎贵【贾捐之】贵人子曰贵介公子【酒徳颂】遽极贵曰蝉蜕王侯之贵【窦融】贵人居处曰宫居闺处【选七发】当权曰执衡【选二十六】势灼人曰熏轑【杜钦】乍富贵曰离蔬释蹻【王褒○蹻音脚】谓权豪子弟曰长者家儿【马援】盛言财曰积金至斗【尉迟恭】产业足以比封曰素比【货殖】又曰素封【史记】积而不能散曰守钱虏【马援】称巨富者家曰金穴【后外戚】大富曰金钱且百钜万【文三王】富蓄曰嚢帛椟金【孙樵】家世有钱曰家世丰产【刘翊】有钱而已曰财多徳寡【南史威王续】死而尚多财曰遗臭无穷【萧玉賛】衣食丰好曰温衣羙食【后邓后】富强家曰豪姓【夏馥】趋时上曰追时好【货殖】贵而肆骄曰欲不可复贱【马援】结权要得罪曰以交关得罪【周章】富而俭约曰奉身如贫【刘禹锡】俭约曰无香薫之饰【马后】有积财曰有宛财【家语】极富曰舆金轝玉【袁绍】贵且富曰身宠家温【仲舒】富贵曰隆贵积富【蔡邕】互换贵盛曰更盛迭贵【班固】賸物曰侈长【宋均○长直亮反】居与处盛曰连欐结驷【列子四○车名又梁也音丽】富贵者所处曰柔毛绨幕【列七】富贵者所食曰梁肉兰橘【上】富贵居服曰丰屋美服【上】富贵所御曰厚味姣色【上】侈服食曰珠服玉馔【太冲吴都】果贵逺曰终乗髙箱【赵典】所入多曰与封君比入【桓谭】用度侈曰用之如泥沙【杜牧】侈车马曰文驷绣轩【上】杯案侈曰文杯画案【塩鉄论】富而自足曰不可以禄使【桓寛塩鉄论】不义之富曰祸媒【晏子】贵富之罪曰封已养髙【运命论】
　　妇人美恶
　　妇人美态曰娥媌靡曼【列子三】又曰善笑【沈亚之】又曰宜笑【楚词】又曰善为妖态【梁兾妻】又曰妖冶闲都【上林赋】又曰柔曼【汉论下倾意】妇人纎细曰弱骨纎形【七喩】不待鈆华曰红顔呈素【七激】美人鬓曰鬒鬂【七喩】髪不待膏沐曰髪不加泽【七激】美色曰一国之选【公羊下共顔色】又曰练色【七发】又曰秾顔【沈下贤】又曰方桃比李【简文筝赋】又曰令姿【陶潜】又曰有国色【公羊】又曰天钟羙扵是【左昭】又曰美而艳【左传】指美妇人言曰彼美云云【左襄三】称妇人眉曰嫮眼蛾眉【伯喈○嫮胡故反】称美妇人曰口而柔顔【沈下贤】又曰心妍状【后后论】称美人肩曰肩如削成【洛神赋】称美人曰腰如约素【上】又曰腰如束素【好色赋】称美人唇齿曰丹唇皓齿【洛神】称美人齿曰齿如贝【好色赋】又曰齿如瓠犀【诗】称美人项颈曰延颈秀项【洛神】又曰领如蝤蛴【诗】称美人眉曰眉如翠羽【好色赋】称美人肌肤曰肤如白雪【洛神】又曰肤如凝脂【诗】又曰鲜肤【陆机艳诗】称美人手曰手如柔荑【诗】美瞻视曰明眸善睐【洛神】又曰秾睇【沈亚之】微视曰含睇【楚词】美妇人曰尤物【左昭○它美通云】美女曰媛【尔雅】称粗得妇人曰上中以上【后马后】丑妇人曰蓬头挛耳【好色赋】又曰齞唇歴齿【上】又曰蓬髪歴齿【后列女】眼深曰眼防如臼【刘思真丑妇赋○防一交反】恶丑人曰视令人呕【上】
　　耽惑偏蔽
　　耽酒人曰酲醲病酒之徒【七楚】耽酒曰惟酒是务【刘伶】又曰为沈湎所恼【湜】又曰嗜酒无节度【前循吏】好酒乐曰幸酒乐燕乐【前元后】耽声色曰乐酒好内【中山靖王】好色曰防姿帷房之里【赵景真】専宠曰颛房燕【前外戚霍后】聴妇人言曰聴女口【前五行】又曰信内【左昭】妾主同坐曰衽席无辨【后后纪】耽好非所宜曰淹沈之乐【七发】留意曰好【史丹】偏蔽曰事非通圎【后独行】又曰偏驳之爱【谷永】再为人疑惑曰复中狐疑【孙防○中丁仲反】宠臣曰外嬖【荘三】宠妾曰内嬖【左僖中】不念子孙曰老誖【防广】蔽后妻曰宠耽后妻【刘表】耽嗜祸曰醉酒狂悖卒起之败【谷永】惽蔽曰五情爽惑【列子二】又曰流遁【淮南夲经】不省晓曰曽不改悟【赵典】惑扵乐曰性嗜倡乐【桓谭】惑人以倡乐曰以淫耳目【上】惑不觧曰迷不自了【王敦】至惑曰惑甚盗钟【任昉表】嬖妾曰如夫人【左僖中】未得亲妇人曰展爱之未期【谢灵运江妃赋】挑妇人曰色授而魂与【上】
　　释家流语
　　佛国名曰身毒【后西域】又曰天【杜笃】佛变曰佛道化神【后西域论】学佛法曰脩浮圗道【上】又曰问佛道法【上】事佛専曰克意事佛【李义山】安排供佛曰张佛筵【唐崔彦曽】泥佛曰溺浮圗道【杜鸿渐】诸佛菩萨曰灵圣【后西域论】供三寳曰盛斋之祀【上○始扵汉楚王英】装严佛供曰华盖之饰【上○始扵桓帝】好与僧防曰喜扵桑门防【裴寛】斋僧曰伊蒲塞桑门之盛馔【楚王英】梵书曰天竺书【王维集】畵佛曰圗西佛【韩子】佛法曰清心释累之训【后西域论】又曰空有兼遣之宗【上○空其有无两】译经曰译次梵言【吕温】评佛书曰道书之流【后西域论范晔云】未通佛法曰微义未译【上】生死曰精灵起灭【上】因果曰因报相寻【上】因果明曰感验明显【后西域论】佛感应殊特曰事出天外【后西域论】爱佛法曰贤逹君子【上】佛事曰讽呗斋薫【王缙】香之状曰晻薆咇茀【相如○薆音爱茀音勃】与钱撞钟曰纳礼钱【髙力士】僧拜曰膜拜【湖十】佛寺曰仁祠【后楚王英】又曰浮屠寺【后陶谦】又曰兰若【经】又曰缁庐【李庾西都赋】好寺曰闻寺【刘禹锡】剃度曰下【栁玭】又曰髪【严助○音剪】僧普度曰普加髠落【李徳裕】伪为僧曰羴名伪度【李峤】髙僧曰贤懿【后西域论】僧曰浮圗道人【说文】又曰乞士【佛经】呼僧曰清众【楞严】僧禅曰禅子【刘禹锡】尼曰尼姏【王绀】道塲曰考鼓鸣螺【唐李蔚】僧弃业曰抵鉢褫防【李罕之】僧尼长头曰飬髪【后乌桓】迎佛车舆曰锦车绣舆【李蔚】钟曰华钟【班固】又曰洪钟【李白】僧通儒曰余力通儒【杜牧】骂行者曰僧奴【上】可传法僧曰妙堪遗嘱【楞严】教化鉢盂曰应器【上】乞食曰循乞抟食【上】昧佛理曰不知真际所诣【上】僧众曰法筵清众【上】诸有生曰十种异生【上】人迷生死曰丧夲受轮【上】僧解夏曰休夏自恣【上】请教曰谘决心疑【上】又曰求宻义【上】又曰我三昧【上】又曰拔我疑根【上】又曰洗我尘垢【上】轮曰舍生趋生【上】变防相曰月化日迁【上】僧出曰不遑僧次【上】举扬之音曰圎音【上】又曰海潮音【上】斋不出曰斋禁【后彭宠】又曰某斋独在便室【上】尼曰女释【栁子厚】脩行渐次曰陶冶麤鄙【后魏释老志】僧行李曰陶瓶芒履【欧阳詹】别僧曰礼足而别【上】开悟曰恼顿尽【上】僧馔曰乳糜香饭【刘孝感谢表】鉢曰绀鉢【梁刘孝义】佛相曰螺髪轮掌【徐陵】佛防度曰真人西防【简文寺碑】佛曰西方神【后汉】又曰西域之神【傅毅】对僧自称曰幅巾男子某稽首【权攵公】佛学曰究无生之学【李华】学道曰脱人世之羁鞅【梁肃】能佛家文曰释氏之鼓吹【崔恭谓梁肃】僧与俗人交曰支许之契【梦得】讃佛相曰金臂珠腋【上十僧论下亲佛三昧经】又曰字轮齿【上十僧论下僧伽罗经】败教僧众曰専成逋薮【宋孝武沙汰僧诏】决断之用曰慧剑【维摩经】持戒如防明珠曰戒珠【法华经】善恶有报曰积因成业【沈约佛铭】
</div>
    <div class="pagination">
<a href="书叙指南_page5.html">上一页</a><a href="书叙指南.html">1</a><a href="书叙指南_page2.html">2</a><a href="书叙指南_page3.html">3</a><a href="书叙指南_page4.html">4</a><a href="书叙指南_page5.html">5</a><span class="current-page">6</span><a href="书叙指南_page7.html">7</a><a href="书叙指南_page8.html">8</a><a href="书叙指南_page9.html">9</a><a href="书叙指南_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
