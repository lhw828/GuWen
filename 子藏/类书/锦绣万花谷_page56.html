<!DOCTYPE html>
<html>
<head>
    <meta charset="UTF-8">
    <title>锦绣万花谷 - 第 56 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>锦绣万花谷 - 第 56 页/共 99 页</h1>
    <div class="content">　　郡股肱晋王基荐刘毅于公府曰毅方正亮直往日侨仕平阳为郡股肱正色立朝举纲引墨朱紫有分【类要】速步顾球时为州别驾顾荣谓球曰卿速步君孝超卿矣【顾和别传顾和字君孝】
　　从容山水间白乐天江州司马防记江州土髙气清富有佳境刺史守土不逺观游郡吏执事不自暇佚惟司马绰绰可以从容于山水诗酒间于是郡南楼山北楼水溢亭百花亭风篁石岩瀑布庐宫源潭洞东西二林寺泉石松雪司马尽有之矣茍有志于吏隠者舍此官何求焉
　　持板拜刺史六条曰州别驾治中见部刺史持板拜刺史答拜
　　纪徳碑姚崇为州长史政条简肃人为纪徳碑【并职林】太守自辟武帝诏州郡佐吏自别驾长史以下皆刺史太守自辟【通典】
　　六雄十望十紧唐元和后朱紫清并韦处厚乃奏置六雄州十望十紧悉补别驾由是流品澄别
　　有螃蠏无通判国朝惩藩镇之弊置通判以贰州事故常与知州争权太祖闻之设戒励使与长吏协和自此稍息有钱昆者余杭人嗜蠏尝求补州郡人问其所欲昆曰但得有螃蠏无通判处则可至今以为口实【归田录】择日而遣崔神庆则天时擢拜并州长史因曰并州朕之枌榆又有军马比日简择无如卿者前后长史皆从尚书为之以其委重所以授卿也则天为按行图择日而遣之【分纪】
　　杀一身活人命李臯为温州长史摄行州事岁歉有官粟数十万斛臯欲行赈救掾吏乞候上防臯曰夫人日不再食当死安暇禀君命若杀我一身活人数千命利莫大焉于是开仓尽散之以擅贷之罪飞章自劾上嘉之【职林】
　　幕职
　　盛府元僚胡文恭行鱼周询制签盛府之元僚
　　佐治之材韦亶等初擢第即通判诸州代还太宗以两使判官得替者先解故为阙贠乃以亶等十五人为之且令绵歴观其佐治之材
　　拂衣而去李琼镇桂管奏栁璧为观察判官军政不惬璧极言不纳拂衣而去桂府寻乱
　　白身判官正元中仕进道塞奏请难行东省数月闭门南台惟一御史令狐楚为桂府白身判官七八年奏官不下由是两河竞辟才隽抱器之士徃徃归之用为谋主日以恣横元和已来始进用有序【南窻新书】
　　出入将相李逢吉始从事振武日金城寺僧忽见一人介胄持斧由门而入俄闻报李判官来僧具以告自是逢吉每造其室即见其人先逢吉而至率为常矣故逢吉出入将相二十余年
　　小朝廷唐郑从谠字正求为河东节度表王调刘崇赵宗李渥崔泽等为判官书记支使皆一时选京州士人比太原为小朝廷得才多也【唐书】
　　幕下上客晏元献延宾客一时名士多出其门为西京留守幕下王琪张亢最为上客【分纪】
　　入幕之賔谢安王坦之尝请桓温论事温令郗超帐中卧听之风动帐开安笑曰郗生可谓入幕之賔矣【晋书】凤凰芝草韩退之上崔羣书曰足下仁者宜在高位托在幕府则不为得所足下出类拔萃凤凰芝草贤愚皆以为美瑞青天白日奴亦知其清明
　　出人之见路嗣恭岭南节度入觐曰臣从事栁浑有出人之见
　　昆弟同幕府崔安濳帅诗及剑南刘崇望字希徒昆弟四人同幕府世以为才
　　请斗酒作碑文裴度东都留守辟皇甫湜为判官度修福先寺将立碑求文于白居易湜怒曰近舍湜而逺取居易请从此辞度谢之湜请斗酒援笔立就度曰不羁之才也
　　诗瑚市则无骐骥人得有早年见标格秀气充星斗事业富清机官曹正独守须来树嘉政皆已传众口讨论实解颐操制纷众手入幕未展材秉钧孰为偶　崆峒使节上清霄河陇降王欵圣朝宛马总肥春苜蓿将军只数汉嫖姚陈留阮瑀谁争长京兆田郎早见招麾下赖君才并入独能无意向渔樵【赠田九判官】沧沧烟月满川亭我有劳歌一为听将取离魂随白骑三台星里拜文星【杜牧】处士闻名早西秦献疏回腹中书万卷身外酒千杯江雨春波濶园林客梦催今君拜旌防凛凛近霜台　安西幕府多才雄喧喧惟道三数公绣衣貂裘明积雪飞书走檄如飘风【李白】城上赤云呈瑞气眉间黄色见归旗幕中无事惟须饮即是连镳向阙时　忽骑将军马自号报恩子风云入壮怀泉石别幽耳　从军古云乐谈笑青油幕灯明夜观棊月暗秋闻柝何当铸钜鉟相与归台阁铭山尔所工挥羽余何作防勲封龙额归骑猎麟脚推选阅羣材荐贤搜一鹗【并韩愈】归路芙蓉府离堂玳瑁筵【刘禹锡】桃李蹊空久芙蓉客暂依【李文饶】为报南昌令乘马入郡城同时趋府客此日望风迎文苑台中妙冰壶幕下清洛阳相去逺犹使故林荣【韦应物】幕府初交辟郎官幸备贠　幕下郎官安稳无从来不奉一行书固知贫病人须弃能使韦郎迹也踈　得实翻苍竹搜枝把翠梧数脩封内事挥发府中趋　王门髙徳业幕府盛贤才　清秋幕府井梧寒独宿江城蜡炬残永夜角声悲自语中天月色好谁看【并杜甫】官事何曾晓闲名苦要签大书公吏恐直语众人嫌俸少食如古医佣病却添秋风墙下菊相对忆陶潜　君山那可上四靣是层波此地风烟古前人赋咏多征帆冲鴈字官舍近渔歌况尔修真者回仙必见过【紫芝】一昨闻公幕府开梦魂频绕岭头梅久抛鞾袴辞军去忽有弓旌扣戸来茅舍相过争借问荷衣欲出却徘徊旧时檄草今焚弃辜负黄金百尺台【南岳】
　　曹官
　　意与天通杜景佺性严正为益州录参逆折房司业之不视事吏歌之曰录事意与天通州司马折威风由是寖知名
　　与一府政韩愈志董溪府君墓云公为京兆府司录参军与一府政
　　话公美事裴懈为陜府录参李勉除观察召懈曰素闻公名朝中亲友话公美事请置在賔席
　　纪纲一州乔琳歴果绵遂怀四州刺史尝谓录事参军任绍业曰子纪纲一州能劾刺史乎绍业出条所失示之惊曰能知吾失御史材也
　　总録众曹平寳司徒仪云录事参军之职掌总录众曹管其文案自上佐以意违失者弹正以法
　　拂衣游天下王勃年未冠以重名调补虢州参军才大官小拂衣游天下
　　并选强明天圣七年以司理参军并选强明两任以上判司簿尉充
　　误入人罪者批厯祥符五年陜西转运使薛顔言诸州司理参军朝廷谓其刑狱重难与免选限或任非其人刑致枉滥请自今误入人徒罪已上者令批厯依例守选冀有所惩【并分纪】
　　念珠曹京兆尹曹月俸一百八索人号念珠曹【南部新书】杀清吏是无天张元素仕隋为景城县戸曹窦建徳陷景城执将杀之邑人千余号令请代曰此清吏杀之是无天也
　　断死罪而无恨韦仁夀大业末为蜀郡司法书佐断狱平恕其有得罪者曰韦君所断罪死而无恨【分纪】
　　斗南一人狄仁杰字怀英为并州法曹亲在河阳仁杰登太行山反顾见白云孤飞谓左右曰吾亲舍其下蔺仁基曰狄公之贤北斗以南一人而已
　　尹佛子尹正义为泽州都督府法曹百姓歌之曰前时尹佛子






　　锦绣万花谷后集卷十二
　　钦定四库全书
　　锦绣万花谷后集卷十三
　　知县
　　双鳬王乔为叶令显宗时每自县诣台其临至辄有双鳬从东南飞来
　　放囚如期而还虞延洛阳令每至歳时伏腊辄放遣囚系归家并感恩徳如期而还【并本】
　　河阳一县花潘岳为河阳令县树桃李花人号曰河阳一县花【晋书】
　　昼日垂帘顾凯之为山隂令邑三万戸凯之御繁以约昼日垂帘门堦闲寂自宋世为山隂务简而事理莫能尚也【晋史】
　　不行鞭罚裴子野出为诸曁令在县不行鞭罚民有争者示之以理
　　不如一丘丘仲孚为山隂令甚有声百姓謡曰二傅沈刘不如一丘前世傅琰父子沈宪刘元明相继宰山隂并有政声仲孚皆过之
　　慈君北凉张潭为和宁令百姓爱之如父母号曰慈君白乌甘露后赵申录为广昌令白乌巢其庭树甘露降其防事后为三公
　　置水投书孔翊为洛阳令置水庭前得嘱托书皆投水中一无所发【并职源】
　　慈父唐房谦为长葛令甚有惠化百姓号为慈父治为天下第一超授郜州司马吏民泣相语曰房明府今去吾属何以生为百姓思之立碑颂徳
　　社稷器蜀蒋琬广都长众事不治诸葛亮曰琬社稷之器非百里才也
　　兽皆南渡刘平为全椒长五日一聴事先时多兽毎为人害平视事三月兽皆南渡
　　蝗不入茂陵阳球为茂陵令寛和多惠以至诚接下为民所爱比县连岁蝗灾不入茂陵　又李孟元为卢氏令务行徳化时境悉蝗独不入卢氏【并分纪】
　　就县赐章服王正雅为万年令穆宗时京兆号为难理正雅抑强扶弱政甚有声防栁公绰为京兆尹上前褒称穆宗命以绯衣银章就县赐之【职林】
　　元鲁山元徳秀字紫芝为鲁山令诚信化人士夫髙其行语之云元鲁山【唐史】
　　颍川四长颍川四长并以仁信笃诚使人不欺语荀淑为当涂长韩韶为瀛长陈寔为太丘长钟皓为林虑长淑等皆颍川中人也【循吏传】
　　对诏居第一开元初韦济调鄄城令旣众谢有诏问所以安人者对凡二百人惟济居第一不能对者免官三年无囚何易于为益昌令刺史崔朴泛舟易于身引舟凡鬬民在庭易于晓指杖遣之不以付吏狱三年无囚【本传】
　　惠如春风李白为马昌宰韩仲卿去思碑云未下车人惧之旣下车人悦之惠如春风三月大化奸吏束手豪宗侧耳
　　玺书奬饬宗时采访使回以陆浑及诸道二十六县孝祥等政常循良帝皆降玺书奬饬明年县令数十辞赴职帝自制令长新诫以谕之仍于庙堂赐宴以遣之其爱民拣吏如此也
　　终日清谈王衍字夷甫为元成令终日清谈县务亦理刻石刘宴为温令有惠利可纪民皆刻石以传
　　置祠狄仁杰字怀英彭泽令人为立生祠
　　斋马唐冯元淑歴浚仪始平二县车骑赴职未尝以妻子之官所乘马不与刍云令作斋马
　　冰清玉白晋江韦襄邑令傅浑颂曰明府君侯临下有赫克隆有光惠我咫尺乃冰其清乃玉其白风抗其髙云垂其泽君有遗爱民有余思
　　水清衡平叶康直知光化县丰稷为谷城令人歌之曰叶光化丰谷城清如水平如衡【本传】
　　读五车书吴靖为长沙令一日自叹曰读五车书辛苦十年不得缀鸳鹭班发白踪迹飘零为百里陶元亮复何人邪
　　削木为牍燕萧知临卭县民苦吏追扰削木为牍民公事有连逮者书其姓名使召之如期而至【续通鉴】
　　诗闻宰江阳邑剪棘树兰芳城门何肃穆五月飞秋霜【李白】东阳本是佳山水何况曾经沈隠侯化得邦人解吟咏如今县令亦风流新开潭洞疑仙境逺写丹青到雍州落在寻常画工手犹能三伏凛生秋【刘禹锡】衡山虽小邑首唱恢大义因见县尹心根源旧官閟南纪改波澜西河共风味【杜甫】连城寳为重茂宰得才新山雉纪舟楫江花报邑人白水过庭激绿槐夹门植【文选怀县诗】来时人指拙为谋出手方知刃解牛有病黄堂怀药问丐归紫槖列衔留【圃】陶潜一县令独饮仍独醒犹将公田二顷五十亩种秫作酒不种秔【东坡】古县萧条秋景晩昔年陶令亦如君头巾漉酒临黄菊手扳支颐向白云百里岂能容骥足九霄终自别鸡羣相思不恨书来少佳句多从阙下闻【雍陶】邑事多商榷惟诗未暇论母慈催扇枕父老欲攀辕　三年非一事知尽爱人心满任添新发还家带旧琴鹊声先棹去栁色到都深即日应冠豸凭共记得沈【紫芝】兹邑犹淳古君行作长官假令三尺宻终有一分寛栗里归差易桐乡爱极难千峯青绕郭暇日想凭栏【南岳】
　　县丞
　　通判县事隋及大唐县丞各一人通判县事【通典】
　　长史县丞长史也百官表县司戸以上为令皆有丞尉秩四百石至二百石是为长史【汉书景纪】
　　签书文檄元符诏县丞簿尉日赴长官防议事及签书文檄
　　述六职栁子厚武功县丞壁记曰丞之位八品以下述六职以辅其治也
　　令囚归耕唐临为万泉丞县有轻囚数十人防春暮时雨临白令请出之令不许临曰明公若有所疑临请自当其罪令囚请假召囚悉令归家耕种与之约令归系所囚等皆感恩义至时毕集诣狱临由是知名【唐书】称雨道晴裴子雨为下邳令张晴为县丞二人但有声气而善言语曽论事移时人私窃相语曰县官甚不和长官称雨赞府道晴终日如此不和也【南部新书】
　　仕宦无休势唐宋安恭为龙门丞年已五十八数年而登列岳每语僚属曰公辈但守清白何忧不迁俗云双陆无休势余以为仕宦亦无休势各宜勉之
　　闲官不领公事大中四年勅州有上佐县有丞簿俗谓闲官不领公事殊乖制作之本意【续通典】
　　简靖栁文武功丞壁记曰颍川陈南仲居是官邑人宜之号为简靖夫以武功疆理之大人徒之多而陈生以简靖处其理斯固难矣
　　邑事无所不当问蓝田县丞壁记丞之职所以贰令于一邑无所不当问
　　主簿
　　主诸簿目主簿谓主诸簿目【通典】
　　短主簿王恂为桓温主簿人曰短主簿
　　后来之英徐浩张説称其才由鲁山主簿荐为集贤校理见喜雨五色鸽赋嗟曰后来之英也
　　三主簿并为相卢迈自河南簿为补阙郑余庆自泛水簿为察院赵宗儒自陆浑簿为右拾遗三主簿并为宰相【职源】
　　矮屋不堪擡头张彖登科为华隂簿而为守令所仰叹曰丈夫有凌云盖世之志而拘于下位若立身矮屋之下使人擡头不得乃弃官而去【天宝遗事】
　　髯须之职外史梼杌王建僭蜀李景上封事以为眉山主簿制曰旌其忠荩之心委以髯须之职【注云雀豹古今注羊名髯须主簿】
　　移文驱虎顾少连字夷仲为登封主簿邑有虎孽民患之少连命塞陷穽移文岳神虎不为害【职源】
　　簿领中有是人吴择仁字智夫为开封雍丘主簿元祐中金水河堤坏十六县皆选属他役得诣朝堂白事宰相范纯仁独异之曰簿领中乃有是人
　　有公辅器张升字杲卿为楚丘主簿南京留守王曽谓其有公辅器【并四朝国史】
　　口记物色无差顔春卿调羣浦主簿尝送徒于州亡其籍至廷口记物色凡千人无所差长史陆象先异之通管县事熙宁三年提举王广渊言一县之事惟令佐三贠而主簿尉所职各异苟有谬误所职者坐视其弊而莫得禁止欲令主簿管稽簿书尉専管督盗依旧外县事并令通管从之
　　诗舍弟卑栖邑防川领簿曹　倚赖天涯钓犹能掣巨鳌【杜甫】昔时陶令弹琴县今日君为主簿官地胜不嫌清俸薄政公还得众人欢江分九潮常到岳疉千峯夏亦寒闲客散游来未得画成图轴乞予看【田翁虚舒寄彭泽主簿】
　　县尉
　　五百空手行严安之崔谭俱为赤尉安之令五百执大杖谭益大其状如椽安之复令执小杖谭益小其状至如筯安之令五百空手行乃不能学【见闻记】
　　单言判狱李程字表臣为蓝田尉有滞狱十年程单言辄判京兆状最迁监察御史
　　上宝劔篇郭震字元振初为通泉尉任侠使气拨去小节百姓厌苦武后欲诘与语竒之索所为文章上宝劒篇后览嘉叹诏示学士李峤等即授铠曹参军
　　聪明尉卢庄道十六擢第为河北尉太宗谓聪明小儿雍丘尉魏奉古一览千余言时谓聪明尉
　　擒奸摘伏李勉为开封尉与联尉卢城轨并有擒奸摘伏之名
　　首该赏典干徳元年以大名府元城县尉张义元为本县令赏捕盗之功也天下县尉久废是岁复置义元首该赏典以激劝之
　　清水明鉴河北尉冯履清水见底明鉴照心
　　摧奸抉隠李勉始调开封尉汴水陆一都防号难治勉摧奸抉隐有名
</div>
    <div class="pagination">
<a href="锦绣万花谷_page55.html">上一页</a><span>...</span><a href="锦绣万花谷_page51.html">51</a><a href="锦绣万花谷_page52.html">52</a><a href="锦绣万花谷_page53.html">53</a><a href="锦绣万花谷_page54.html">54</a><a href="锦绣万花谷_page55.html">55</a><span class="current-page">56</span><a href="锦绣万花谷_page57.html">57</a><a href="锦绣万花谷_page58.html">58</a><a href="锦绣万花谷_page59.html">59</a><a href="锦绣万花谷_page60.html">60</a><a href="锦绣万花谷_page61.html">61</a><span>...</span><a href="锦绣万花谷_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
