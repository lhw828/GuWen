<!DOCTYPE html>
<html>
<head>
    <meta charset="UTF-8">
    <title>山堂肆考 - 第 47 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 47 页/共 632 页</h1>
    <div class="content">　　息风山在琼州府崖州感恩县东山下有穴深不可测毎风作黎人祷之则止
　　擎雷
　　擎雷山在雷州府城南为府治案山
　　天中
　　天中山在河南汝寕府城北山髙尺余上土下石以其在天之中故曰天中自古考日景测分数者莫正扵此宋刘敞尝作记以表其地
　　云际
　　云际山在桞州府融县城北上有二泉
　　雷首
　　雷首山即首阳山在河东蒲坂县又封禅书所谓薄山也
　　月牙
　　月牙岩在桂林府龙隐岩北扪萝而上石磴数十级半山之中形如初月故名
　　之罘阳主
　　之罘山在山东莱州府福山县东北三面濒海史记秦始皇二十九年登之罘刻石纪功即此郊祀志齐有八祠之罘为阳主汉武登之罘闻穪万嵗
　　莱隂月主
　　莱山在登州府黄县东南封禅书齐有八祠莱山为月主一名莱隂山多仙圣所居
　　春秋
　　春秋山在庐州府舒城县南相传唐贞元中有二禅师脱解扵此遗骨尚存其来实春秋时也遂以名山
　　子午
　　子午山在陜西庆阳府合水县东南连耀州北抵盐州东接延安绵亘八百余里相传黄帝衣冠处
　　富春
　　富春山在严州府桐庐县西一名严陵山清丽竒絶号锦峰绣岭乃汉严子陵钓处前临大江上有东西二钓防光余姚人
　　长秋
　　长秋山在四川嘉定州蒲江县治东
　　寒坡
　　寒坡山在庆逺府河池州思恩县南冈髙风急夏月亦寒又天台县西北有寒石山唐寒山子所居贞观中丰干禅师谓闾丘太守曰寒山拾得即文殊普贤后身也闾丘徃见之二人笑曰丰干饶舌既而隐身入岩岩即随合
　　夏屋
　　夏屋山在山西太原府代州东昔赵防子北登夏屋诱代王使厨人操铜斗击杀之遂有代地
　　热水
　　陜西行都司西寕卫南五百里有山出暖水流入青海因名热水山
　　温泉
　　温泉山在云南南甸宣抚府司东层峦叠障连亘二十余里林木隂森下有温泉
　　方台
　　荆南志华容有方台山出云母土人采之云所出处掘取无不获者当掘时忌有人声不则所得粗恶
　　员峤
　　列子曰渤海之东有大壑中有五山曰岱舆曰员峤曰方壶曰瀛洲曰蓬莱其山髙下周旋三万里其顶平处九千里山中间相去七万里其上防观皆金玉禽兽皆纯缟珠玕之树皆丛生所居之人皆仙圣之种
　　高盖
　　高盖山在泉州府晋江县境唐欧阳詹母坟在其下詹拜坟有诗云高盖山前日影防黄昏宿鸟傍林飞坟前滴酒空垂涙不见叮咛道早归四川嘉定州西有高幖山巍然高峙万象在前
　　浮槎
　　浮槎山在庐州府城东相传自海上浮来昔有梵僧过而指之曰此耆阇一峰也梁武帝女为尼曽扵此山建道林寺释用孙有诗山顶有泉宋郡守季不疑饮而甘之以遗欧阳修修为作记
　　金山
　　镇江金山在大江中每大风起势若浮动初名浮玉唐裴头佗扵此开山得金表闻赐名金山上有龙防寺寻改从山名有泉曰中泠水品穪天下第一台曰妙高洞曰朝阳絶顶有亭曰留云曰吞海汪彦章云独立无朋以天为际风涛朝夕赴其吞吐日月晦暝环其左右唐张祜诗一宿金山寺防茫水国分僧归夜月龙出晓堂云树影中流见钟声两岸闻因悲在城市长日醉醺醺宋王安石诗天末海云横北固烟中沙岸似西兴
　　锡山
　　锡山在常州府无锡县西唐陆羽云惠山之东峰当周秦间尝产铅锡汉兴始乏遂以名县昔有樵者扵山下得古铭云有锡兵天下争无锡寕天下清有锡沴天下无锡乂天下济自光武以后不复出又叙州府城西有朱提山出银汉诸葛亮书云汉嘉金朱提银采之不足以自食唐韩退之诗我有双饮醆其银出朱提即此山也
　　玉堂
　　玉堂山在四川潼州遂寕县北峰峦耸秀气象雄峙县之主山也
　　银殿
　　银殿山在广西平乐府恭城县东北常有白云绕其上逺视如寳殿故云庐州府巢县有金庭山乃王子乔登仙处重庆府合州有铜梁山
　　玉垒
　　山在成都府灌县西北湔水出焉左思赋包玉垒以为字郭璞赋玉垒作东别之标杜甫诗曰玉垒浮云变古今皆谓此
　　铁城
　　鐡城山在徳安府城北其石如鐡故名
　　聚宝
　　聚寳山在金陵南聚宝门外雨花台之侧山出玛瑙石故名
　　懐玉
　　懐玉山在广信府玉山县北南唐时县令杨文逸尝梦一羽衣自穪懐玉山人来谒未几其孙亿生山有法海院宋李弥大作记
　　铜官
　　铜官山在铜陵县之南上有泉源冬夏不竭可以浸铁烹铜故名一在四川邛州东南史记卓氏之先为赵人秦破赵卓氏夫妻推辇而行曰吾闻岷山沃野下有蹲鸱乃求逺迁致之临邛即山铸钱即此汉文帝尝以此山赐邓通一在浙江湖州武康县西北相传吴王濞采铜扵此山下有二坎号铜井登州文登县有铁官山汉置鐡官冶铸扵此
　　金婆
　　金婆山乃朱邪所居之处朱邪处月之别种西突厥之苗裔世居金婆山之阳蒲类海东其地有大碛名沙陀因以沙陀为号朱邪为姓唐宪宗时有朱邪尽忠始见扵中国其后有朱邪赤心懿宗时赐姓李名国昌克用其子也
　　玉马
　　玉马山在江西余干县南上有白石如马故俗号白马山唐改为玉马
　　金牛
　　金牛山在嘉兴府海盐县西南呉地志昔有牛粪金村民臯伯通与弟随之牛穴此山而入二兄弟凿山欲入山頺同死穴中
　　金鳯
　　福山在常熟县西北本名覆釜唐改为金凤山后梁又改今名
　　铜鱼
　　铜鱼山在广东髙州府电白县治南
　　金头
　　金头山在防州府大昌县东北其势高耸冬月积雪不消
　　石耳
　　石耳山在铜陵县南双峰峻防亦名真人峰有石髙丈余上有巨人迹
　　金灯
　　武昌府咸寕县有金灯山上有善晖禅师塔每月夜有光如灯至晓乃灭鬰林州南有金鼎山
　　玉笥
　　玉笥山一在新淦县羣玉峰道书为第十七洞天第八福地有三十三峰六洞二十五坛十一亭防汉武帝建坛授玉清箓天防玉笥因名焉
　　银瓶
　　银瓶山在无为州西北一峰特起状如银瓶
　　铜鼓
　　铜鼔山在鬰林州南有唐时铜鼓在焉故名又凤翔府寳鸡县南有石鼓山山麓旧有石如鼔相传周宣王时所凿唐韩愈宋苏轼俱有石鼓歌
　　采石
　　采石山在太平府牛渚山之北昔人有扵此取石因名唐李白尝乘月着宫锦袍与崔宗之泛舟即此处也
　　保泉
　　泉州府北有泉山一名齐云山峦耸秀上有石乳泉清防甘美州名泉郡名清源本此汉书东越王居保泉山即其地也保者保守之以自固耳
　　土城
　　土城山在绍兴府东呉越春秋越王使相者求美女扵国中得之苎萝山采薪之女曰西施郑旦饰以罗縠敎以行歩习扵土城三年而献呉王一名西施山
　　石门
　　叙州府庆符县南有石门山其林薄间多兰一名兰山
　　洞庭
　　洞庭山在苏州府西洞庭湖中上有十二峰状如十二螺髻尧女湘君尝逰此故一名君山山有道与呉包山潜通道书以为第九洞天相传山有美酒得饮者不死又按苏舜钦水月院记中有山七十二唯洞庭穪雄其间民俗鲁朴以橘柚为恒产每秋髙霜落丹苞朱实与长松茂树相差间自岩壑望之若图画内有甪里村毛公坛
　　瓦屋
　　瓦屋山在金陵溧阳县北形势连亘两崖隆起如瓦屋李白诗朝登北湖亭望见瓦屋山天清白露下始觉秋风还
　　衣锦
　　杭州临安县治南有石镜山山之东峰有圆石径二尺七寸其光如镜钱镠防时逰此巅其形皆冠冕如王者状后唐昭宗改镠所居营为衣锦营陞为衣锦城幷封此山为衣锦山
　　飞布
　　飞布山在歙县北一名主簿山相传有冦乱主簿葛显率众寳此唐天保间改今名
　　抚琴
　　抚琴山在陜西庆阳府宁州真宁县治南即唐宗梦羣仙处山畔有洞风来有声彷佛若琴音又广州府香山县南有横琴山在海中形如横琴
　　照镜
　　照镜山在云南澂江府路南州西北山前有池如镜
　　磨笄
</div>
    <div class="pagination">
<a href="山堂肆考_page46.html">上一页</a><span>...</span><a href="山堂肆考_page42.html">42</a><a href="山堂肆考_page43.html">43</a><a href="山堂肆考_page44.html">44</a><a href="山堂肆考_page45.html">45</a><a href="山堂肆考_page46.html">46</a><span class="current-page">47</span><a href="山堂肆考_page48.html">48</a><a href="山堂肆考_page49.html">49</a><a href="山堂肆考_page50.html">50</a><a href="山堂肆考_page51.html">51</a><a href="山堂肆考_page52.html">52</a><span>...</span><a href="山堂肆考_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
