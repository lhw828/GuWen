<!DOCTYPE html>
<html>
<head>
    <meta charset="UTF-8">
    <title>海录碎事 - 第 68 页/共 252 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海录碎事 - 第 68 页/共 252 页</h1>
    <div class="content">　　皮日休诗爱携白木锸多买紫泉缸
　　白醅缸
　　陆防诗俗謡珠树曲村饷白醅缸
　　鰕头杯
　　南越志云南海以鰕头为杯须长数尺以金银镂之
　　兰巵
　　谢灵运九日戏马台诗云鸣葭戾朱宫兰巵献时哲
　　羽觞
　　金罍含甘醴羽觞行无方羽觞者酒杯为雀形也【刘公榦诗】
　　鸾觞
　　鸾觞酌醴神鼎烹鱼言为鸾鳯之文【叔夜诗】
　　澄觞
　　澄觞满金罍【魏太子】
　　玉交杯
　　李义山氷簟且眠金缕枕琼筵不醉玉交杯
　　酌车渠
　　梁简文车渠屡酌鹦鹉骤倾
　　蛮榼
　　李九龄送人东游莫叹青山抛皓月且倾蛮榼尽浓醪
　　鸂防巵
　　唐昭宗赐庄宗鸂防酒巵翡翠盘是时庄宗年十一人云昭宗曰此子可亚其父人名之亚子【琐言】
　　偏提
　　元和后酌酒用注子其形若防而盖觜柄具太和后中贵恶其名同郑注乃去柄安系若茗瓶而小目之曰偏提【资暇集】
　　分杯
　　帝分御杯以赐秘监诸葛頴分杯之法起自筹禅师用药物着防簮对賔客取以画酒即中断【大业记】
　　小觞
　　别馆惊残梦停杯泛小觞【李贺】
　　千年觥
　　黄鹅跌舞千年觥【上】
　　鹊尾杓
　　陈思王有鹊尾杓柄直长置之酒樽王欲劝者呼之则尾指其人【朝野佥载】
　　碧霞觞【见仙门】
　　璙碧樽
　　刘桢赋冯雕玉之几酌璙碧之樽
　　竹根杯
　　野炉然树叶山杯捧竹根【庾信谢赵王赐酒】
　　饮器武
　　饮器大曰武小曰文【醉乡日月】
　　鸱夷胜
　　师古云鸱夷即今之盛酒鸱夷胜也
　　鸱夷滑稽
　　鸱夷滑稽腹大如壶注鸱夷韦囊以盛酒也滑稽者圜转纵舍无穷之状【雄酒箴】
　　系青丝
　　玉壶系青丝沽酒来何迟【李白】
　　百壶
　　涤荡千古愁留连百壶饮【上】
　　緑玉杯
　　遗我緑玉杯兼之紫琼琴【上】
　　瘿木樽
　　李白咏李少府山瘿木樽成山岳势材是栋梁余
　　肉柈
　　音磐不然快作燕市饮笑抚肉柈眠酒垆【陆防】
　　熊耳杯【见鞭盖门】
　　翠樽雕觞
　　盛以翠樽酌以雕觞【七啓】
　　金舡
　　谁复劝金舡酒器中大者呼为舡賔僚常顾形迹未尝以此相劝是时李徳裕谪出润州
　　金凿络
　　苍梧令金佐尧从贼被黥靣尝自称金凿络湘楚人以盏斝中镌镂金渡者为金凿络
　　食器门
　　犀筯
　　韦琳天寳中作防表以刺时云远厠玳筵猥颁犀筯
　　长生瓢
　　长生木瓢示真率邺中记长生木八九月生花色白子赤大如橡子
　　什具
　　古者师行二伍为什食器之类必供之故曰什物什具也
　　玉爼
　　后主玉爼且共甘羽觞合同嘉
　　七奠拌
　　晋书桓温为大司马征西大将军性俭每燕惟下七奠拌茶果而已拌音盘
　　罗八珍
　　后主金缸明五夜玉盘罗八珍
　　庖厨门
　　五熟釜
　　魏文帝在东宫赐钟繇五熟釜而铭之
　　中厨
　　嘉賔填城阙丰膳出中厨【曹子建诗】
　　樱笋厨
　　四月十五日自堂厨至百司厨通谓之樱笋厨【荆楚岁时记】
　　孟尝镬
　　青州南城佛寺有二大镬大者容四十石小者容三十石旧传寺即孟尝君宅镬即用以待食客者李休毁为兵器【封氏见闻记】
　　三隅灶
　　诗樵彼桑薪卬烘于煁郭璞云煁三隅灶也
　　佐祭得尝
　　佐祭得尝佐鬭得伤【淮南子】
　　煎和门
　　大苦
　　九辨云大苦咸酸辛甘行注大苦豉咸盐酸酢辛姜甘蜜也
　　适咸调辛
　　防适咸蓐收调辛【七啓】
　　火剂
　　凡诸火剂并皆始熟一时珍羞莫不毕备火剂言煎熟滋味也
　　越裳梅
　　以大夏之姜酢以越裳之梅【崔骃七依】
　　齐兰梅
　　河灶之羮齐以兰梅
　　燀秋橙
　　燀以秋橙和以春梅燀煑也【七命】
　　阳朴姜
　　滋以阳朴之姜
</div>
    <div class="pagination">
<a href="海录碎事_page67.html">上一页</a><span>...</span><a href="海录碎事_page63.html">63</a><a href="海录碎事_page64.html">64</a><a href="海录碎事_page65.html">65</a><a href="海录碎事_page66.html">66</a><a href="海录碎事_page67.html">67</a><span class="current-page">68</span><a href="海录碎事_page69.html">69</a><a href="海录碎事_page70.html">70</a><a href="海录碎事_page71.html">71</a><a href="海录碎事_page72.html">72</a><a href="海录碎事_page73.html">73</a><span>...</span><a href="海录碎事_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
