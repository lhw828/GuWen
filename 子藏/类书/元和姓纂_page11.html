<!DOCTYPE html>
<html>
<head>
    <meta charset="UTF-8">
    <title>元和姓纂 - 第 11 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>元和姓纂 - 第 11 页/共 45 页</h1>
    <div class="content">　　于邱
　　其先家于邱因氏焉汉有宛句人于邱略
　　舒鲍
　　世本偃姓国也晋悼公子舒鲍无终
　　舒坚
　　濳夫论楚公族有舒坚文叔为大夫
　　舒鸠
　　左传少昊氏官名国于济北以国氏焉【按舒鸠楚属国左传少皡五鸠氏无舒鸠悮】
　　余邱
　　齐公族食采余邱因氏焉汉有侍御史余邱炳又隠士余邱灵居曲河
　　茹茹
　　其先蠕茹茹种类为突厥所破归中国后魏蔚州刺史髙平公茹茹敦思周宁州刺史洋公生师寳海賔师寳隋骑大将军安次公生盛夀海賔唐右屯衞大将军
　　樗里
　　见英贤传
　　济南　晋有樗里璠着春秋土地记三卷
　　徐吾
　　左传郑大夫徐吾犯之后
　　徐卢
　　汉景帝时匈奴徐卢庸来降
　　如嵇
　　改为绫氏【案魏官氏志作缓氏此悮】
　　十虞
　　虞
　　虞有天下号曰虞子商均因以为氏又武王封虞仲于河东亦为虞氏防稽余姚人赵相虞卿秦有虞香香十四代孙意自东郡徙余姚五代孙歆歆生翻翻曽孙骧骧七代孙荔荔子世南唐秦府学士秘书监永兴公生昶工部侍郎生茂世孙逊郎中歴沔州刺史云荔之后
　　济阳　状云逸人虞仲之后
　　灵武廻乐　状云本自防稽徙焉后周有沁源公虞详生庆则隋右仆射鲁公孙操唐长江令
　　于
　　周武王第二子邘叔子孙以国为氏后去邑为于【案淳于氏唐避宪宗讳亦为于氏】
　　东海　汉有于公生丞相西平公定国生永御史大夫魏有将军于禁唐中书舍人于季子今居齐郡歴城侄儒卿
　　河南　洛阳后魏书官氏志勿纫【按纫当作纽字】于氏改姓于魏书新安公于栗防生洛防尚书令生烈劲天恩烈劲殿中尚书中书令【案北魏书洛防六子烈敦果劲洎天防烈殿中尚书劲定州刺史此以烈劲为一人悮】天防生曾尚书生提【按北魏书天防生仁仁生子安子安生子提子提生谨与此不合】京兆提生谨从西魏孝武帝入闗周文帝下令应从入闗并为京兆长安人太师柱国燕文公生实翼义智绍弼简【按唐世系表燕文公九子实翼义智绍弼简礼广此阙二人】实周司空固安公【按唐世系表固安公当作燕安公号兰陵院】生顗仲文恽象贤顗隋黔州总管生防【按唐世系表防作世防】哲防生俭左屯衞将军哲亳州刺史仲文隋右翊【按翊下脱衞字】大将军延夀公生礼部侍郎敏直【按唐世系表仲文生钦明钦明生敏同敏直敏同生经野敏直生光运此脱】相州刺史生光运滁州刺史恽孙敬之复州刺史象贤隋黔昌公生德基德威【按世系表德威作德成】徳行徳方徳基生素仓部郎中徳威生元范敬同【案唐世系表敬同乃仲文之孙钦明之子】元范安州司功生汪汪生公胄庭顺庭诲庭谓□可封公胄生頵防庭诲生颙天兴令颙生畛庭谓生颀頴【按頴下疑脱颋字】颀工部尚书太子少保生申广翚申屯田员外颋生富平令【按唐世系表颋生当吉州刺史】琼【按琼当系德基德威軰孙今姓篹脱其所自】生防頔防户部郎中【按唐世系表作户部侍郎】頔左仆射司空平章事燕公生正方敏季友季友驸马殿中少监可封国子司业敬同生安仁江州刺史德行恒州刺史生元彻思言元彻沧州刺史思言兵部郎中太府卿徳方越州刺史防昌男翼周常山公隋太尉生玺【按唐世系表玺下脱铨一人】筠玺江陵总管黎阳公孙元嗣右金吾将军铨【按铨吏部下大夫常山公原误作诠今从世系表】曾孙瑾驾部郎中筠太仆卿元孙抱诚成州刺史生邵郢邵礼部侍郎太子賔客生【按唐世系表尚有汝钖防诚三人此脱】允躬臯謩人闻【按唐世系表允躬作尹躬人闻作人文】允躬中书舍人洋州刺史臯謩户部侍郎人闻生德孙晦【案唐世系表徳晦乃郢之孙寮师之子】郢卫尉少卿生寮师雍来义隋潼州总管建平公生宜道【按世系表作宣道宣敏无亮字宣敏生志宁又按唐书志寜传父宣道隋内史舍人世系表悮以志寕为宣敏子今从本传改宣此作宜亦异】亮宜道生永宁志宁保宁永宁商州刺史生遂古隰州刺史志宁左仆射太子太师燕公生立政慎言立政吏部郎中太仆少卿生游艺辩机光远大猷游艺生伯献凉州都督辩机扬州长史左庶子常绛二州刺史光逺职方郎中大猷随州刺史慎言生安贞吴兴令安贞生仙鼎黙成仙鼎泌州刺史黙成沛令黙成生嘉祥休徴休烈烈太常卿工部尚书东海公生益肃益谏议大夫肃给事中肃生敖监察御史敖生球珪环【按唐世系表环下尚有琄此脱】琮保宁生丞范丞庆丞范平州刺史曽孙结谏议大夫生亮亮生贵宁【按贵宁与六世祖同名宁似有悮】主客员外郎平昌公生礼周赵州刺史安平公礼周生武干仓部郎中礼少子【按此处脱名】周华阳公孙德秀彭州刺史提次子彪丰川公生寛隋右武将军清河公孙仁表兵部员外
　　江陵　状称定国之后自东海徙焉唐延州刺史子俊生惟谦兵部侍郎平章事生光宰光弼光嗣光宰都官郎中侄光伟光业光进
　　齐郡厯城　唐屯田郎中于利贞状云夲出东海长安　唐右武大将军于伯亿状云于禁之后居京兆长安知机太仆少卿懐徳公
　　须
　　风俗通太昊风姓须之后有须句国又殷有宻须国为氏魏有须贾平陆侯须无绍传封四代
　　愚
　　愚公之后今无闻
　　禺
　　禺强之后出姓苑
　　刍
　　牛衰食刍【按牛哀见淮南子此作衰恐悮】改姓刍氏见姓苑
　　毋【音无】
　　毌邱氏或为毌氏开元右补阙毌煛洛阳人一云吴人【案急就章毌煛作毌景】
　　巫
　　风俗通云氏于事巫乙匠陶也殷有巫咸巫贤汉有冀州刺史巫防又有巫都着养性经
　　瞿【音渠】
　　晋东海王越参军瞿庄博陵人
　　殳
　　尚书殳斨舜臣名咎繇所譲共六人南朝嘉兴殳季真
　　符
　　鲁顷公孙公雅为秦符玺令因为氏
　　琅邪　汉有陈留相符季真元孙表后汉齐郡太守光禄大夫符融
　　苻
　　前秦主苻健本以有扈氏之后为啓所灭奔西戎代为酋本姓蒲蒲洪以孙坚背上有草付文改为苻武都【按蒲洪略阳临渭氐人子苻健晋永和七年僣位都长安武都二字有脱文】苻坚生丕坚孙登僣号长安自健至登五代为姚兴所灭后周防州刺史龙居公苻猛临渭人元孙迁敌唐金州刺史苻子珪弟太子舍人璋
　　臾【音俞】
　　颛臾风姓之后晋大夫臾骈
　　俞
　　又吐淄反前赵刘聦中常侍俞容天后时俞文俊江陵人【按列子有俞氏以医着】
　　扶
　　汉有廷尉扶嘉
　　河南　官氏志云乞扶氏改为扶
　　俱
　　南凉有镇北将军俱延开元国学士俱匡辟
　　朱
　　颛顼之后周封曹挟于邾为楚所灭子孙去邑以为氏一云舜臣朱彪之后齐有朱毛汉中邑侯朱进鄢陵侯朱濞
　　吴郡　汉功臣有都昌侯朱轸至买臣防稽太守呉有将军朱桓生异唐谏议大夫朱子奢云异之后钱塘　汉槐里侯朱云之后八代孙至賔后汉光禄勲始居钱塘为着姓十代孙逊之齐吴平令生梁领军朱异异曽孙延庆唐仓部郎中也
　　沛国相县　今有朱氏自云丹朱之后以王父名其后
　　永城谯郡　唐正议大夫平章事朱敬则工部侍郎义阳　汉有朱穆晋有朱序序孙循之也
　　丹阳　后汉司空朱浮晋有朱龄右中书舍人朱巨川生宿右拾遗宿生贺
　　大康　后汉朱岑唐驾部郎中前疑其后也
　　河南　官氏志渇烛浑可朱浑氏并改为朱氏
　　虞邱
　　晋大夫虞邱书楚庄相虞邱子荐孙叔敖自代赵郡　説苑云汉光禄大夫虞邱夀王汉书作吾邱
　　巫马
　　史记巫马施字子期鲁人也仲尼弟子
　　巫咸
　　姬姓臯陶氏之后其国今舒州人【案其国今舒州人六字当有脱误】
　　巫臣
　　晋大夫栾巫臣之后【案申公巫臣奔晋巫臣楚屈荡之子屈申也晋无栾巫臣】
　　无娄
　　莒大夫无娄务胡之后又无娄先生著书
　　琅邪　今琅邪有此姓
　　无圉
　　公羊楚大夫无圉之后
　　无钩
　　潜夫论楚蚠冐生防章为王子无钩氏
　　无弋
　　秦厉公时羌人无弋爰劔之后今陇西人
　　毋将
　　见姓苑
　　东海兰陵　汉南郡太守毋将隆本京兆尹执金吾又毋将衣明易为豫章太守
　　毋终
　　左传毋终子喜父翟国君也因氏焉【案左传作无终】
　　须遂
　　左传遂国在齐北有须遂氏
　　须肑
　　须肑楚贤人著书
　　须卜
　　改为卜氏
　　厨人
　　周礼厨人因官为氏【案周礼无此官厨人濮见左传】
</div>
    <div class="pagination">
<a href="元和姓纂_page10.html">上一页</a><span>...</span><a href="元和姓纂_page6.html">6</a><a href="元和姓纂_page7.html">7</a><a href="元和姓纂_page8.html">8</a><a href="元和姓纂_page9.html">9</a><a href="元和姓纂_page10.html">10</a><span class="current-page">11</span><a href="元和姓纂_page12.html">12</a><a href="元和姓纂_page13.html">13</a><a href="元和姓纂_page14.html">14</a><a href="元和姓纂_page15.html">15</a><a href="元和姓纂_page16.html">16</a><span>...</span><a href="元和姓纂_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
