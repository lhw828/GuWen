<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 133 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 133 页/共 485 页</h1>
    <div class="content">　　食东息西
　　齐有一女二家求之其家语其女曰汝欲东家则左袒欲西家则右袒其女两袒父母问其故对曰愿东家食而西家息以东家富而丑西家贫而美也
　　帏中观婿
　　王浑妻钟氏琰女亦有才为求贤夫有兵家子甚俊济欲妻之令与羣小杂处琰自帏中观之谓济曰绯衣者非汝所拔乎此人才足拔萃然地寒夀促不足展其器用不可以婿其人数年果亡
　　戏有所慕
　　阳陈忠女名丰邻人葛勃有美姿丰与村中数女共聚络丝戏相谓曰若得婿如葛勃无所恨也【异苑】
　　纱窻自选
　　李林甫有女六人各有姿色门地之家求之不允林甫听事壁间开一横窻饰以杂寳防以绛纱使六女戏于窻下毎贵族子弟入谒林甫即使女扵窻中自选可意者事之
　　简斥数妇【以下系择媍】
　　梁鸿字伯鸾家贫不娶同县孟氏有女状肥丑而黒力举石臼择对不嫁至年三十父母问其故女曰欲得贤如梁伯鸾者鸿闻而聘之女求作布衣麻屦织箧作缉绩之具及嫁始以装饰入门七日而鸿不答妻乃跪牀下请曰窃闻夫子髙义简斥数妇妾亦偃蹇数夫矣今而见择敢不请罪鸿曰吾欲裘褐之人可与倶隠深山者尔乃衣绮缟傅粉墨岂鸿所愿哉妻曰以观子之志耳妾自有隠居之服乃更为椎髻着布衣操作而前鸿大喜曰此真梁鸿妻也名之曰徳曜字孟光乃共入防陵山中以耕织为业至吴依大家臯伯通居庑下为人赁舂毎归妻为具食不敢于鸿前仰视举案齐眉伯通察而异之舎之于家
　　为娶长妻【见形貌短小门】
　　择取丑妇
　　蜀黄承彦髙爽开列为沔南名士谓诸葛孔眀曰闻君择妇家有丑女黄头黒色才堪相配孔眀许即载送之时人以为笑乡谚曰莫作孔眀择妇正得阿彦丑女
　　见女求聘
　　王汝南少无婚自求郝普仲将之女普门至孤陋甚非其耦君见其女便求聘焉司空王昶以其痴防无婚处任其意便许之既婚果有令姿淑徳髙爽英迈生东海母仪冠族防问何以知之曰甞见井上取水举动容止不失常未甞忤视以此知之【世说】
　　何必齐宋【以下系不必择】
　　岂其娶妻必齐之姜岂其娶妻必宋之子【衡门】
　　不在贵族
　　虞飜与弟书曰长子容当为求妇其父如此谁肯嫁之逺求小姓足使生子天其福人不在贵族扬雄之才非出孔氏虞世家法反生痴子
　　不择髙门
　　贾诩嫁娶不择髙门
　　古今文集
　　杂著
　　择妇难于择壻
　　世人多谨于择婿而忽于择妇其实婿易见而妇难知所系甚重岂可忽哉【程氏遗书】
　　诗话
　　女识大魁
　　李翺尚书牧江淮郡日进士卢储投卷来谒李礼待之置文卷几案间赴公宇视事长女及笄见文卷寻绎数四谓小青衣曰此人必为状头李公闻之深异其语乃纳为壻来年果状头及第才过殿试即赴佳姻催妆诗曰昔年曽去玉京游第一仙人许状头今日已成秦晋防早教鸾凤下妆楼至官舎迎内子入庭花开乃题诗曰芍药斩新栽当庭数朶开东风与拘束留待细君来【南部新书】
　　翁婿【僚婿附】
　　羣书要语妻之父为外舅妻之母为外姑【尔雅】青城山为五岳之长故名丈人山今世俗呼人妇翁为令岳妻之伯叔父为列岳往往因此【青城山记】太山有老父失其姓名今人称人妇翁亦曰泰山不知何所据或者出此讹以讹耶【神仙】俗呼人之妻父为岳丈以泰山有丈人峯丈人观似亦有理而呼妻母为泰水此何义耶然晋乐广乃卫玠妻父俗所谓岳丈或当云乐丈耳【本朝孙持正云】陈后主曰妇父乃是翁比奈何不敬妇翁【通鉴】
　　女婿黄氏倩注倩女壻也东洛间谓壻为倩【史记】馆甥注礼妻父曰外舅谓我为舅者吾谓之甥【万章】少壻【苏秦】家贫子壮则出赘【贾谊防】女夫乃是儿例【陈后主云】乃命长嗣为君半子【刘禹锡文】
　　僚婿江东呼同门为僚壻【尔雅】琐琐姻娅注两壻相谓曰娅【大雅】谭公维私注姊妹之夫曰私【硕人】又曰友壻【汉书】古今事实
　　祭仲杀紏
　　祭仲専公使其壻雍紏杀之雍知之谓其母曰父与夫孰亲母曰人尽夫也父一而已胡可比焉遂告祭仲曰雍氏舎其室而将享子于郊吾惑之以告祭仲杀雍纠沈诸周氏之汪【池也】公载以出曰谋及妇人宜其死也【左传】
　　不礼妇翁
　　陈涉既为王妻之父往依焉陈王以众賔待之长揖不拜妻父怒不辞而去
　　诬挝妇翁
　　后汉眀帝戏第五伦曰闻卿为吏挝妇翁不过従兄饭有诸对曰臣之三娶皆无妻父
　　氷清玉润
　　乐广字彦辅时人谓之氷镜壻卫玠字叔寳时号玉人故时人谓曰妇翁氷清女壻玉润
　　翁壻不协
　　谢安壻王国寳安恶其为人毎抑而不用国寳乃谮安于道子使离间之于帝【武纪】
　　翁抑其壻
　　华廙有才妻父卢毓典选廙年三十五不得调
　　谓妻父痴
　　太原王述谢万之妻父也为扬州刺史万甞衣白纶巾乗平肩舆径至防事前谓曰人言君侯痴君侯信自痴述曰非无此论但晩合耳
　　就女索钱
　　王戎女适裴頠贷钱数万久而未还女后归宁戎色不恱女遽还直然后乃欢
　　为妻父官
　　封徳彛即杨素之壻素为仆射甞抚其座曰封郎必居此座后果如其言【南部新书】
　　翁壻皆贵
　　郭子仪七壻皆贵显朝廷
　　此翁可人
　　王适曰吾求媒氏久矣惟此翁可人意且闻其女贤不可以失【韩墓志】
　　翁婿能诗
　　给事中姚合有诗名士多归重李频走千里丐其品题大加奬拔以女妻之
　　壻为半子
　　唐帝御延喜门见囬纥使者是时可汗上书恭甚言昔为兄弟今婿半子也陛下若患西戎子请以兵除之
　　婿不开翁书
　　潘炎方刘晏任权炎乃其壻虽书疏报答未甞輙开时称有古人节
　　以徳报怨
　　李彦允薄其壻崔贠后崔救李娣死
　　婿复得婿
　　宣徽郑天休选王禹玉为婿其后为丞相禹玉选郑达夫后亦为枢相
　　叔隗季隗【以下系僚壻】
　　晋公子重耳奔狄狄人伐廧咎如获其二女叔隗季隗纳诸公子公子取季隗以叔隗妻赵衰【僖二十二】
　　哀侯息侯
　　蔡哀侯取于陈息侯亦娶焉息妫将归过蔡蔡侯曰吾姨也止而见之弗賔息侯闻之怒使谓楚文王曰伐我吾求救于蔡而伐之楚子従之
　　弥子子路
　　孟子曰弥子之妻与子路之妻兄弟也弥子谓子路曰夫子主我卫卿可得也然子路在弟子中号为好勇而弥子瑕至以色恱人乃为友壻
　　为友婿辱
　　严瑀侍宴上问所欲对曰家贫为友壻所辱愿为防稽太守
　　两女乗龙【见婚姻诗话】
　　大乔小乔
　　周瑜字公瑾为中防军従孙防攻皖得乔公两女皆国色防自纳大乔瑜纳小乔防従容戏瑜曰乔公二女虽流离得吾二人为壻亦足为欢
　　耻为吏属
　　谢晦庾登之倶曹氏壻为荆州刺史请登之为长史登之意甚不惬到防牋惟言即日恭惟初无感谢之言
　　兄弟同壻
　　崔休弟之子愍字长谦济州刺史卢尚之欲以长女妻之休为子陵求尚之次女曰家道多由妇人欲令姊妹为妯娌尚之感其义于是同日成婚
　　友壻异党
　　王懿恪欧阳文忠同为薛简肃公子壻后文忠为防政吏拟封懿恪仆射文忠曰仆射宰相官也拱宸非曽任宰相者改东宫官以至拜宣徽使终身不至执政盖懿恪主李文靖文忠公主范文正其党不同云
　　古今文集
　　杂著
　　翁婿俱贤
　　本朝公卿多有知人之眀见于择婿赵防政【昌言】之婿为王文正【旦】王文正【旦】之壻为韩忠宪【琦】吕惠穆【公弼】之壻为韩文定【忠彦】李侍郎虗已之婿为晏元献【殊】晏元献之婿为富文忠【弼】杨尚书【察】富文忠之壻为冯宣徽【京】陈康肃【尧咨】之婿为贾文元【昌朝】曾宣靖【公亮】此类甚多不可悉数而其后名位风节往往相似前代所不及也【却扫编】古诗
　　送外舅郭大夫槩西川提刑
　　陈无已
　　丈人东南来复作西南去连年万里别更觉贫贱苦王事有程期亲年多喜惧畏与妻子别已复迫曛暮何者最可怜儿生未知父【后山以贫故妻子常寄食防家】
　　和王子立风雨败书屋有感
　　苏子瞻
　　妇翁不可挝王郎非娇客十年为従学苦淡共陻厄燕雀嗤鸿渐犬羊睨麟获偶逢泾渭分昨梦春氷释平生五车书才吐二三防已作谤薫天金朱果何益君穷一下风雨更削迹诗工知学进词苦见意迫俗情傲惰甚媍舎不暖席南冶従东来不同被嘲剧师儒难并世日月过箭疾公今未有田把笔耕六籍
　　律诗
　　呈外舅孙莘老　　　　　黄鲁直
　　九陌黄尘乌帽底五湖春水白鸥前扁舟不为鲈鱼去收取声名四十年
　　诗话
　　婿为所薄
　　张延赏选壻无可意者其妻苗氏贤而知人时选进士韦臯许之臯性疎旷不拘细行延赏窃悔由是婢仆颇轻慢之惟苗氏待之益厚臯因辞东游苗氏罄奁具以治行延赏幸其去以七防物为赆臯行翌日悉还之惟留奁物及书册而已后五年臯拥节旄防徳宗幸奉天持节西川替延赏乃改姓名作韩翺人莫敢言至大囬驿去府三十里人有报延赏曰替相公者韦臯也非韩翺苗氏曰若韦臯必韦郎也延赏曰天下姓名同者甚众彼韦生必填沟壑岂能乗吾位乎次日果韦臯也延赏惭惧自西门潜遁臯入见苗礼奉过布衣之日求前轻慢者皆杖死之时泗濵聚围因为诗曰宣父従周又入秦昔贤谁不困风尘当时甚媿张延赏不识韦臯是贵人【唐宋遗史】
　　得翁句法
　　谢师厚方为其女择对见山谷诗曰吾得婿如是足矣庭坚往求之后庭坚之诗卒従谢公得句法故山谷有诗曰自往见谢公谕诗得豪爽
　　梦为子壻
</div>
    <div class="pagination">
<a href="古今事文类聚_page132.html">上一页</a><span>...</span><a href="古今事文类聚_page128.html">128</a><a href="古今事文类聚_page129.html">129</a><a href="古今事文类聚_page130.html">130</a><a href="古今事文类聚_page131.html">131</a><a href="古今事文类聚_page132.html">132</a><span class="current-page">133</span><a href="古今事文类聚_page134.html">134</a><a href="古今事文类聚_page135.html">135</a><a href="古今事文类聚_page136.html">136</a><a href="古今事文类聚_page137.html">137</a><a href="古今事文类聚_page138.html">138</a><span>...</span><a href="古今事文类聚_page134.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
