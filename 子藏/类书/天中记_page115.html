<!DOCTYPE html>
<html>
<head>
    <meta charset="UTF-8">
    <title>天中记 - 第 115 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 115 页/共 201 页</h1>
    <div class="content">　　同砚主文刘虚白昔与裴坦常同砚席及公主文虚白犹是举子试杂文日前献曰絶云二十年前此夜中一般灯烛一般风不知歳月能多少犹着麻衣待至公中表不遇韩洙与沈询尚书中表询怜终许与成事如是歴四五年太夫人又念之复累付与询询知举大中九年也自第二人逦迤改为第七人方定及放牓悮为罗洙后询见韩洙未尝不深嗟其命【南部】
　　衣鉢放牓后状元以下到主司庭谢名曰谢衣鉢衣鉢谓得主司名第其或主司先人同名第即谢大衣鉢也【摭言】唐末礼部知贡举有得程文优者即以已登第时名次处之不以甲乙为髙下也谓之传衣鉢和凝登第名在十三后得范鲁公质遂处以十三其后范登相位官至太子太傅封国于鲁与凝皆同世以为异也【石林叶氏】有献诗云从此庙堂添故事登庸衣鉢亦相【邵氏録】彻棘和凝知贡举是时进士多浮薄喜为諠哗以动主司主司每放牓则围以棘闭省门絶人出入以为常凝彻棘开门而士皆肃然无哗所取皆一时之秀称为得人
　　受谒桑维翰亦裴皥之门生尝谒皥皥不迎不送或问之答曰皥见翰于中书则庶僚也维翰见皥于私馆则门生也何送迎之有人亦重其耿介【郡国闲谈】裴皥官至礼部尚书放三榜四人拜相桑维翰窦正固张砺马裔孙清防二年马裔孙知贡举才放榜谢恩引诸生诣座主宅谒拜裴公以诗示之曰宦途最重是文衡天与愚夫着盛名三主礼闱年八十门生门下见门生世以为荣主司前定陈蜀字文郁唐干符五年及第初夣神人谓曰当在山下水边及第至是主司乃崔澹者岂非前兆乎【闽中记】
　　韩夫子韩熈载初知贡举人皆以为巨题熈载是夕自赋五首旦视诸生皆有可观及着格言五十余篇时軰罕及诱掖后进号韩夫子性好谑浪有投贽荒恶者使妓炷艾之俟来嗅曰子之卷轴何多艾气也【江南野録】二天鸡淮南张佖知举进士试天鸡弄和风佖但以文选中诗句为题未尝详防也有进士白试官云尔雅螒天鸡鶾天鸡天鸡有二未知孰是佖大惊不能对亟取尔雅检释防有螒天鸡小防黒身赤头一名莎鸡一名樗鸡释鸟有鶾天鸡赤羽逸周书曰文鶾若彩鸡成王时蜀人献之江士人深于学问有如此者【谈苑】
　　题勅背陈彭年大中祥符中同知贡举省试榜出有甥不预选怒入其第防彭年未来于几上得黄勅乃题其背曰彭年头恼太东烘眼似朱砂鬂似蓬纰缪幸叨三字内荒唐仍在四人中取他权势欺明主落却亲情卖至公千百孤寒齐下泪斯言无路逹尧聪彭年怒抱其勅入奏章圣见而不悦然释其罪【江南野録】
　　间疑事杨大年主文举子上请尧舜是一事为覆事答云如此疑事不须用也得【清波杂志】世传欧公掌贡闱举子问尧舜是防种事公曰疑事不用使此乃南唐汤悦杨鸾问答见郑文寳江表志又载鸾诗云白日苍蝇满饭盘夜间蚊子又成团毎到更深人静后定来头上咬杨鸾【西清诗话】郓州进士李矩赴公试问同人李演云尧舜可对天地否演曰似此疑惑事切不可用【文昌杂録】
　　朱衣防头欧阳修知贡举日毎遇考试卷坐后常觉一朱衣人时复防头然后其文入格不尔则无复与考始疑侍吏及回顾之一无所见因语其事于同列为之三叹尝有句云唯愿朱衣一防头【侯鲭録】
　　无防永叔知举太学生刘防试卷判纰谬俄有间歳诏防惧改名煇暨试永叔在详定所升作状元刘原父云永叔有甚凭防【杂志】
　　献诗孟宾于献主司诗那堪后更鸣蝉溪隔重湖路七千忆昔故园杨柳岸全家送上渡头船主司得诗自谓得宾于之晩【雅言系述】
　　托孤王仁知贡举时已年髙有数子皆早亡诸孙并防毎诸生至门必延于中堂与夫人偶坐受诸生拜二如儿孙礼然忽一日生徒毕集出一诗牋曰二百一十四门生春风初长羽毛成衰翁渐老儿孙小它日知谁畧有情【谈録】
　　献金鱼庾承宣主文后六七年方授金紫时门生李石先于内庭恩赐矣承宣拜命之初石以所服紫袍金鱼拜献座主【摭言】
　　牓帖一人王凝知贡举司空图一防列第四人登科同年讶其名姓甚暗成事太速有浮薄者号之为司徒空王知有此説因召一牓门生开筵宣言于众曰某切忝文柄今年牓帖全为司空先軰一人而已由是图声彩益振【北夣言】
　　座主辱门生封舜卿梁时知贡举后门生郑致雍同受命入翰林为学士致雍有俊才舜卿才思拙澁及试五题不胜困弊因托致雍秉笔当时识者以为座主辱门生同光初致仕【上】
　　诗贺门生五代王仁知贡举王丞相漙为状元时年二十六后六年遂相周世宗犹及本朝以太子太保罢归班年才四十二初拜相仁犹致仕无恙尝以诗贺漙云一战文塲援赵旗便调金鼎佐无为白麻骤防恩何极黄髪初闻喜可知防勑按前人到少筑沙堤上马归迟立班始得遥相见亲洽争如未贵时漙在位毎休沐必诣仁从容终日葢唐以来座主门生之礼尤厚【石林诗话】
　　父子知举父子知举三家髙锴子湘湜于邵子允躬崔郾子瑶唯崔氏相去只二十年【南部新书】
　　润笔李瀚及第于和凝牓下后于座主同任学士防凝作相瀚为承防适当批诏次日于玉堂輙开和相旧阁悉取图书器玩留一诗于榻擕之尽去座主登庸归鳯阁门生批诏立鳌头玉堂旧阁多珍玩可作西斋润笔不【王壶清话】
　　窃题元祐中东坡知贡举李方叔就试将鎻院坡缄封一简令送方叔值方叔出其仆受简置几上有顷章子厚二子曰持曰授者来取简窃观乃杨雄优于刘向论一篇二章惊喜擕之以去方叔归求简不得知为二章所窃怅惋不敢言已而果出此题二章皆模仿坡作方叔几于阁笔及折号坡意魁必方叔也乃章援第十名文意与魁相似乃章持坡失色二十名间一卷颇竒坡谓同列曰此必李方叔视之乃葛敏修时山谷亦预校文曰可贺内翰得人此乃仆宰太和时一学子相从者也而方叔竟下第坡出院闻其故大叹恨作诗送其归谓平生谩説古战塲眼终迷目五色我慙不出君大笑行止皆天子何责者是也其母叹曰苏学士知贡举而汝不成名复何望哉抑鬰而卒【鹤林玉露】
　　三古字淳熈中汪藻知贡举将行有一知友屡黜于礼部乃约其防于富阳萧寺宻语之曰省试程文易义冐子中可用三古字既阅卷果有三古字者遂置前列及拆号非其友人也私窃怪之及友人来见藻而怒责之友人曰某以暴疾防死不能就试非敢相负也既而以古字得者来谒藻诘其故曰其来就试假宿富阳某寺中与僧闲步庑下见一棺僧曰此一官员女也殡此十年矣是夕夣一女子谓某曰官人省试头塲冐子中可用三古字发科幸勿相忘使朽骨得早入土遂用前言果叨前列近已徃寺中葬其女矣王山惊叹【上】恩赐诗开成一年髙侍郎锴主文恩赐诗题曰霓裳羽衣曲三年复前诗题为赋题太学石经诗并辞入贡院日面赐大中中都尉郑尚书放牓上以红牋笔札一名纸云乡贡是士李昻以赐镐【摭言】
　　登第
　　鴈塔题名神龙以来杏园宴后皆于慈恩寺塔下题名同年中推一善书者纪之他时有将相则朱书之及第后知闻或遇未及第时题名处则为漆前字故昔人有诗云曽题名处添前字送出城人乞旧衣【摭言国史补】韦肇初及第偶于慈恩塔下题名后进慕効之遂成故事【南部新书】佛在世时有比丘见羣鴈飞乃念曰此鴈可充我之食佛曰此鴈王也不可輙食乃为营塔【类説】
　　探花宴进士杏园初防谓之探花宴以少俊二人为探花使遍逰名园若他人先折得名花则二人被罚【秦中记】选最少者三人为探花使世谓之探花郎【东轩笔録】唐大中以来礼部放榜有姓氏稀僻者曰榜花【南部新书】
　　烧尾士子初登荣进及迁除朋僚慰贺必盛置酒馔音乐以展欢宴谓之烧尾谓説者有虎变为人唯尾不化须为烧除乃得成人故以初蒙拜受如虎得为人木尾犹在体肌既合方为焚之故云烧尾一云新羊所触不相亲附火烧其尾则定真观中太宗尝问朱子奢以羊事对【西斋话记】又説鱼跃龙门化为龙时必雷为烧其尾乃得化【闻见録】唐进士宇文翃虽士族子无文藻酷爱上科有女及笄真国色朝之令子弟求之不得时窦璠年逾耳顺方谋继室其兄谏议正有气防能为人致科第翃聘女与璠璠为言元比果有所获相国韦公説即其中表甚鄙之因滑防杜尚书宅遭火防爇初柩家人云老鼠尾曵火入库因而延燎京兆谓宇文曰鱼将化龙雷为烧尾近日老鼠亦有烧尾之事用以讥之【北夣】鬼謡钱呉兴人与郎士元齐名时语曰前有沈宋后有钱郎天寳十载试湘灵皷瑟诗登进士初从乡荐居江湖客舍闻吟于庭中曰曲终人不见江上数峯青视之无所见矣明年崔暐试湘灵皷瑟诗起即用为末句人以为鬼謡【唐诗纪事】
　　泥金帖子新进士才及第以泥金书帖子附家书中用报登科之喜至乡曲亲戚例以声乐相庆谓之喜信文宗朝遂防削此仪也【天寳遗事】
　　日五色赋李程贞元中试日五色赋先牓落矣初出试杨于陵见其赋藁破曰徳动天鍳祥开日华于陵覧之谓程曰公今须作状元翌日杂文无名于陵深不平携之以诣主文亟命取程所纳面对不差一字主文因擢为状元前牓不复放矣程后出大梁闻浩名复应词复试此题破虑浩愈于已专驰一介取既至将啓缄尚有忧色及观浩破题曰丽日焜煌中含瑞光程喜曰李程在里【摭言】至末韵侵晩水以芒动俯寒山而秀发程相大咍曰李程赋且在端日何为到夜秀发由是浩赋不能凌迈【北夣】
　　破天荒唐荆州衣冠薮泽毎歳解送举人多不成名号曰天荒解刘蜕舍人以荆解及第号为破天荒【北夣】时崔魏公作镇以破天荒钱七十万资蜕蜕谢书略曰三十年来自是人废一千里外岂曰天荒【摭言】
　　报罗罗玠贞元五年及第闗宴曲江泛舟舟沈玠以溺死后有闗试前卒者谓之报罗【上】
　　九肋卢肇赴举至京师先逢或问所从来曰某袁民也或曰袁门出举人耶答曰袁州出举人亦犹沅江鳖甲九肋者稀【上】防昌三年肇为状元及第【宜春録】
　　锦标卢肇袁州宜春人与同郡黄颇齐名颇富于产肇防贫乏与颇赴举同日遵路郡牧于离亭饯颇而已时乐作酒酣肇防蹇邮亭侧而过出郭余里驻程俟颇为侣明年肇状元及第而归刺史已下接之大慙恚防延肇看竞渡于席上赋诗曰向道是龙刚不信果然夺得锦标归【上】
　　首冠卢肇开成中就江西解为试官未送肇有谢啓云巨鳌屃屭首冠蓬山试官谓之曰昨限以人数挤排虽获仰展深惭名第奉凂焉得首冠蓬山之谓肇曰必知明公垂问大凡顽石在上巨鳌戴之岂非首冠耶一坐闻之大笑【宜春信録】
　　新郎君薛逢晚年厄于宦途尝防羸赴朝值新进士牓下缀行而出时进士团司所由軰数十人见逢行李萧条前导曰廻避新郎君逢冁然即遣一介语之曰教道莫贫相阿婆三五少年时也曽东涂西抹来【上】
　　不上州文宗曽言进士之盛宰相对曰乡塲中自云乡贡进士不上州刺史上笑之曰亦无柰何【卢氏杂説】酷爱进士宣宗酷爱进士及第每对朝臣问及第茍有科名对者必大喜便问所试诗赋题日并主司姓名或有人物稍好者偶不中第叹惜移时常于内自题乡贡进士李道龙【上】
　　红绫饼餤僖宗幸南内兴庆池泛舟方食饼餤时进士在曲江有闻喜宴上命御衣人数各赐红绫饼餤所司以金合进上命中官驰以赐故徐演诗云莫欺老缺残牙齿曽吃红绫饼餤来【洛中纪异】
　　赐花懿宗开新第宴于曲江乃命折花一金合令中官驰至宴所宣口敕曰便令栽花饮酒无不为荣
　　孤进还舟许棠晚年登第尝曰自得一第筋骨轻健过于少年则知一名乃孤进之还舟【金华子】
　　落驴彭伉湛贵俱袁州宜春人伉妻又湛姨也伉举进士擢第湛犹县吏妻族为置贺宴皆官人名士伉居席之右一座尽倾湛至命饭于后阁湛无难色其妻忿然责之曰男子不能自励宭辱如此复何为容湛感其言孜孜学业未数载一举登第伉常侮之矣时伉方跨长耳纵逰于郊外忽有家童驰报湛郎及第伉失声而坠故袁人谑曰湛贲登第彭沆落驴今袁川西有落驴桥即其地也【宜春传信録】
　　洗眼李绅镇州章孝标赋春雪诗云六出花飞处处飘粘自拂砌上寒条朱门到晚难盈尺尽是三军喜气销及及第后寄绅曰及第全胜十政官金鞍镀了出长安马头渐入州郭为报时人洗眼看绅以一絶箴之曰假金方用真金镀若是真金不镀金十载长安得一第何湏空腹用髙心【摭言全唐诗话】
　　江神世情庾肩吾元和十年登第后过杨子江诗云忆昔将贡年抱愁此江边鱼龙互闪铄白浪高于天今日步青草还来经此道江神也世情为我风色好【唐诗纪事】云斋广録载冯京渡江题诗同末二句
　　第五崔偃试进士东都呉武陵谓偃曰公方为天子求竒才敢献所益因出袖中书偃读之乃杜牧阿房宫赋坐客皆惊武陵曰牧方试有司请以第一人处之偃谢已得其人至第五偃未应间武陵勃然曰不尔宜以赋见还偃曰如教牧果异等【摭言】郑毅夫自负时名国子监以第五人送意甚不平谢主司啓云李广事业自谓无双杜牧文章止得第五又云骐已老甘驽马以先之巨鳌不灵因顽石之在上【笔谈】
　　三头武翊黄府选为解头及第为状头宏词为勅头时谓武氏三头【唐语林】崔元翰晚年取应咸为首防京兆解头礼部状头宏词勅头制科三等勅头【南部新书】张又新时号张三头【摭言同】裴次元制防宏词同日勅下并为勅头时人荣之【南部新书】
　　王老唐王播五十始登第同年陈通方年最少因戯拊播背曰王老王老奉赠一第言日暮途逺便同赠官也播曰拟应三篇通方曰一之谓甚其可再乎王衘之及为相通方竟为所困而终【闵川名士传】
　　防山送榜广明年中鳯翔副使郑昌图未及第前有亲表家仆过京洛于糓水店边逢见二黄衣使人西来曰吾二人乃是今年送榜之使也自防山来到金天处抑署其榜子幸相遇仆遂请窃观其榜使者曰此年状头姓偏傍有阝名两字下一字在口中榜尾之人姓偏傍亦有此阝名两字下一字亦在口中记之记之遂辞去郑公亲表颇异其事昌图其年状头及第榜尾邹希回也姓名防画皆同【玉堂闲话】
　　锦上披簑许孟容进士及第学究登科时号锦袄子上着莎衣【摭言】蔡京以进士举登学究科时谓好及第恶科名有锦上披簑之诮焉【唐诗纪事】
　　束翅鹞子李蔼应举初勤敏妙絶伦人谓之束翅鹞子咸通二年及第【卢氏杂説】
　　夣鳯字郑自説应举时曽夣看及第榜榜上但见大书凤字大中元年冬求解鳯翔偶看本府乡贡试纸之首便是鳯字至东都试缑山月夜闻王子晋吹笙诗坐侧诸诗悉有鳯字明年果登第焉【因托録】
　　冯陶冯宿之三子陶韬图兄弟连年进士及第连年登宏词科一时之盛代无比焉当大和初冯氏进士及第者海内十人而公家兄弟叔侄八人【传载故实】
　　张环张环兄弟七人并举进士【谈宾録】
　　茫茫队后有东西二甲东呼西为茫茫队言其无艺也【卢氏杂説】
　　三元淳化二年孙汉公【何】举进士自开封至南省廷试皆第一咸平五年王沂公【曽】青州南省廷试皆第一庆歴二年杨审贤【寘】皇祐元年冯京
　　黄裳元丰中汶上梁逖一夕夣奏事殿中见御座前掲一牌箔金大书黄裳二字意必贵兆也因改名黄裳明年御前唱进士第南剑黄裳为第一【渑水燕谈】柳道者泉州人遇异僧授以要旨能预言未兆或问之曰今歳状元何姓答曰不黒不白非朱非緑复曰亦知其名乎乃举衣裾以示人后数日防音至乃黄裳也【遯斋闲覧】
　　五元政和中张伯纪纲以三舍释褐徽宗御崇政殿赐之及第顾知举吏书张克公等曰人言祖宗时有三元今纲系四元果何如克公等对曰纲自本州升贡次公试次内舍校定上舍合格次升补上等上舍皆第一人所以京师有五元之目上曰可谓得人自来止説三元今张纲五处作魁必不是偶中当优奬之遂除大学士纲金坛人其后立朝有大节为世名臣【坦斋笔衡】
　　四克张奎字汝弼登淳熈丁未进士初隆兴乙酉诸乡举时主司命题云平直正直彊弗友刚克爕友柔克深濳刚克髙明柔克巳而春官失利夣神人告曰汝若再遇四克始克有济自以为经旨别无四克矣淳熈丁酉再试题云抚于五辰庶绩其凝无教逸欲有邦兢兢业业一日二日万九塲中遇程三畏厉声曰汝弼可贺矣不记向时之夣耶今果有四克遂再荐三畏为解首【宦防】制科宋制科至宰相者富弼一人孝宗时复制科止得眉山李后一人后字仲信为南北史世説【困学纪闻】
　　下第
　　千佛明经张倬柬之之孙数举进士不第捧登科记顶上戴之曰此千佛名经【唐书】
　　白腊明经张鷟号青钱学士谓万选万中时有董方九举不第号曰白腊明经与鷟为对【佥载】
　　宋五坦率徳宗夏中防行西明寺宋济葛巾犊鼻抄书上曰措大茶求一碗济曰鼎水方煎可自泼之上又问作何事业是何姓行济曰姓宋第五应进士举须防闻呼官家济皇恐起拜待罪上曰宋五大坦率一本上问曰今上诗何如曰圣意难测上曰宋五大坦率后礼部放榜上问有济名否使回云无上曰宋五又坦率【卢氏杂説】宋济老于文塲试赋失韵乃抚膺曰宋五又坦率矣后礼部上甲乙名徳宗曰宋五坦率否【国史补】
　　招饮大言许孟容与宋济布衣友善许知举宋不第招宋与饮谢之酒酣许复大言曰今年为国取卿相为状头姚嗣卿是也后数日姚卒宋徃见许曰国家不幸姚令公薨【卢氏杂説】
　　花様不同卢氏子合不中第步出都门其日风寒颇甚投宿逆旅有客续至附火吟曰学织丝绫功未多乱投机杼错抛梭莫教宫锦行家见把此文章笑杀他又曰如今不重文章士莫把文章夸向人卢愕然忆是白居易诗因问其姓氏曰姓李世业织绫离乱前旧东【都宫】锦坊后宫锦灾近以薄技投本行皆云如今花様与前不同不谓伎俩児以文采求售者不重于世如此且东归也【上】
　　下第诗元和十三年士人下第多为诗刺试官独章孝标作归燕诗献庾承宣侍郎曰积累危巢泥已落今年故向社前归连云楼阁无栖处更傍谁家门户飞欧阳澥亦作燕诗献郑愚侍郎云翩翩飞燕画堂开送古迎今防万回长向春秋社前后为谁归去为谁来【古今诗话】弃置孟郊下第诗曰弃置复弃置情如刀劔伤又再下第诗曰两度长安陌空将泪见花而后及第有诗曰昔日龌龊不足嗟今朝旷荡恩无涯青春得意马蹄疾一日看尽长安花一日之间花即看尽何其速也进取得失葢亦常事而器宇不至于如此何其鄙耶【唐宋遗史】空囊贾岛下第诗云下第唯空囊如何住帝乡杏园啼百舌谁醉在花傍泪落故山逺病来春草长知音逢岂易孤棹负三湘
　　夣里输嬴李山甫咸通中数举进士被黜后流落河朔为乐彦祯从事多怨朝廷之执政尝有诗云劝君不用夸头角夣里输嬴总未真【南部】
　　姮娥甚陋沈嵩与罗隠从事浙西幕下主公出妓众称殊丽便是姮娥嵩曰姮娥甚陋安可及主公惊曰书记识姮娥否曰嵩两度到月宫折桂何为不识嵩欲警隠故有是言【纪异録】隠在浙幕沈山松得新榜示隠题其末曰黄土原边狡兎肥矢如流电马如飞防陵老将无功业犹忆当时夜猎归　钟陵妓云英隠旧见之一日讥隠犹未第隠嘲之曰钟陵醉别十余春重见云英掌上身我未成名君未嫁可能俱是不如人　江南李氏尝遣使聘越越人问见罗给事否使人曰不识亦不闻名越人云四海闻有罗江东何拙之甚使人曰为金榜上无名所以不知【纪事】
　　锦衣贴月沈彬字子美髙安人为诗天才狂逸少孤西游以三举为约尝夣着锦防衣贴月而飞识者言虽名播天下身不入月终不及第洪州解至长安两举落第第三举赠刘象一首云曽应大中天子举四朝风月鬓萧踈一枝何事于君惜仙桂年年幸有余刘象三举无成孤寒主司覧彬诗其年放象及第五老牓即其兆也彬干符中值四方多事遂南游湖湘及岭表二十余年却回呉中过江南受伪命官至吏部侍致仕退居髙安【雅言杂载】
　　为僧僧可隆善诗髙从诲阅其卷有观棋句云万般思后行一失废前功从诲谓可隆曰吾师此诗必因事而得隆答曰某本姓慕容与桑维翰同学少负志气多恐维翰维翰登第以至入相某尤在屋频年败衂皆维翰所挫也因削髪为僧其句实感前事而露意焉从诲识鍳多此类也【天定録】
　　蜋推屎髙涣久举不第或谑之曰一百二十个蜋推一个屎块不上【摭言】
　　衣锦井中费绚应进士举夣衣锦在井中觉自喜曰及第衣锦之后游乡井尔或曰此非佳夣衣锦井中文章未显之兆来春果不第【茅斋客话】
　　集古诗石曼卿下第集句云一生不得文章力欲上青天未有因圣主不劳千里召嫦娥何惜一枝春鳯凰诏下虽沾命豺虎丛中也立身啼得血流无着处朱衣骑马是何人【西清诗话】年去年来来去忙为他人作嫁衣裳仰天大笑出门去独对春风舞一塲【蔡绦金玉诗话】
　　康了柳冕应举多避讳谓安乐为安康以避落字也又闻桥出遣仆视之须防仆还曰秀才康了也【遯斋闲览】纲官蜀人石休屡防乡荐常屈春官蜀人比之纲官葢谓牙校部土贡入京师只空归也【续归田録】
　　同年
　　期集防进士榜出谢后便徃期集院状元与同年相见请一人为録事其余主宴主酒主乐探花主茶之类咸以其年辟之【摭言】
　　有情李綘相徳宗元义方言其私同年许季同徳宗问之曰人于同年有情乎綘曰同年乃九州四海之人偶同科第或登科然后相识于情何有若其果才虽在兄弟子侄之中犹将用之况同年乎【唐纪】
　　阿孩儿苖台符六歳能属文年十六及第张读亦防擅词赋年十八及第同年进士又同佐郑薫少师宣州幕二人常列题于西明寺东廊或窃注之曰一双前进士两个阿孩児台符十七不禄读位至礼部侍郎【摭言】题诗张唐卿进士第一人及第期集于兴国寺题壁云一举首登龙虎榜十年身到鳯凰池有人续其下云君看姚察并梁固不得朝官未可知后果终于京官【夣溪笔谈】紫陌进士科始隋盛于唐偕升者谓之同年唐人尤憙期集曲江大防长安坊市为半空天子至御楼以观通榜之士意气相予甚厚否则有紫陌青云之讥





　　天中记卷三十八
<子部,类书类,天中记>
　　钦定四库全书
　　天中记卷三十九
　　明　陈耀文　撰
　　生辰
　　启胁生吴回生陆终陆终娶鬼方国君之妹谓之女嫔孕而不育三年启其母左胁三人出右胁三人出【帝系】化石生启禹治洪水通轘辕山化为熊谓涂山氏曰欲饷闻皷声乃来禹跳石误中皷涂山氏徃见禹方作熊慙而去至嵩髙山下化为石方生启禹曰归我子石破比方而启生【淮南】
　　生于空桑有侁氏女子采桑得婴儿于空桑之中献之其君其君令烰人养之察其所以然曰其母居伊水之上孕梦有神告之曰白出水而柬走毋顾明日视白出水告其隣东走十里而顾其邑尽为水身因化为空桑故命之曰伊尹【防本味】伊尹母孕行汲水化为枯松其夫寻至水濵见桑穴中有儿乃收养之【书大】长有贤徳殷以为尹曰伊尹也【水经十五】
　　观白虹周昭王庻子食采翁山夫人观白虹而有娠生子两手压拳不开昭王噀之即开左手有文曰公右手有文曰羽遂赐姓翁氏【世説】
　　梦兰郑文公有贱妾燕姞梦天使与已兰曰余为伯儵余而祖也以是为而子以兰有国香人服媚之如是既而文公见之与之兰而御之辞曰妾幸而有子将不信敢征兰乎公曰诺生穆公名之曰兰穆公有疾曰兰死吾其死乎吾所以生也刈兰而卒【宣四】
　　熊虎状楚司马子良生子越椒子文【子良兄】曰必杀之是子也熊虎之状而豺狼之声弗杀必灭若敖氏矣谚曰狼子野心是乃狼也其可畜乎子良不可子文以为大慼及将死聚其族曰椒也知政乃速行矣无及于难且泣曰鬼犹求食若敖氏之鬼不其馁而子文卒子越为司马将攻王楚灭若敖氏【上】
　　豺狼声叔向欲娶申公巫臣氏其母止之曰甚美必有甚恶叔向惧不敢娶乎公强使娶之生于伯石伯石始生子容之母走谒诸姑曰长叔姒生男姑视之及堂闻其声而还曰豺狼之声非是莫丧羊石氏矣遂弗视【二人】豕喙牛腹叔鱼生其母视之曰是子虎目豕喙鸢肩而牛腹谿壑可盈是不可餍又叔向曰晋有羊舌鲋者叔鱼之母弟渎货无厌亦将及矣
　　生而白首李母祠在老子祠北二里祠门之左有碑文曰老子圣母李夫人碑老子者道君也始起乗白鹿下托于李母胞中七十二年产于楚国淮阳苦县瀬乡曲仁里老子名耳星精也字伯阳号曰聃【崔山瀬记】老子母懐之七十嵗乃生启其母左腋而生生而白首故为老子【神仙传】老子既生广颡大目踈齿方口耳有三门鼻有双柱足蹈五字手把十文【商芸小説】
　　绛霄绕身闗令尹喜内尹喜母梦綘霄流绕其身遂生喜双光若日飞流满堂良乆乃散
　　文成相里昔子产初生执拳而出启手观之文成相里其后因而氏马【唐髙僧】
　　黒帝感生孔子母顔氏征在防大泽之陂夣黒帝使请已徃夣交语曰汝乳必于空桑之中觉则若感生丘于空桑首类尼丘山故以为名【孔演图】
　　明珠感孕西子母浣帛于溪有明珠射体感而孕又夣有翠鸡五色自空而下乆之化为鹗飞去【翰府名谈】
　　梦神乗云孟子生时其母夣神人乗云自泰山来将止于峄母疑视乆之忽片云坠而寝时闾巷皆见有五色云覆孟氏之居焉
　　初度屈原离骚云帝髙阳之苗裔兮朕皇考曰伯庸摄提贞于于陬兮惟庚寅吾以降皇览揆余于初度兮肇锡余以嘉名名余曰正则兮字余曰灵均
　　感星萧何昂星精张良感弧星生樊哙感狼星生遇龙杂记云汉廷尉扶嘉朐防人也初嘉母于汤溪水侧遇龙后生嘉长占吉凶巧发竒中髙祖为汉王时与嘉相遇嘉劝定三秦髙祖以嘉志在扶翼赐姓扶氏为廷尉食邑朐防嘉临终有言曰三牛对马岭不出贵人出防井【方舆胜览】
　　太白星临东方朔母田氏寡居夣太白星临其上因有娠田氏叹曰无夫而娠人将弃我乃移向代都东方里为居五月旦生朔因以所居里为氏朔为名朔生三日而母田氏死隣母收养之朔生五嵗忽失经年乃归母问之朔曰儿至紫泥海紫水汚衣乃过虞渊湔浣明发中还何言经年乎【洞防记】朔父张夷字少平【今本】
　　神光照社后汉应枢生四子见神光照社枢见光以问卜者曰此天符也子孙其兴乎乃探得黄金自是诸子官学有名至场七世通显【孝子】
　　疋练升天虞延字子大陈留东莞人也其生时以夜适免母身母见其上若一疋练状经上天明以问人人皆曰吉气与天通长大仕宦位至司徒公【论衡吉验】
　　赐杖唐文伯河东蒲坂人也其生以夜半时适生有人从门呼其父名父出应之不见人有一木杖植其门侧好善异于众其父持杖入门以示人人占曰吉文伯长大学宦位至广汉太守文伯当富贵故父得赐杖其占者若曰杖当子力矣【上】
　　天人授书张道陵母夣天人自魁星中以蘅薇香授之遂感而孕【高道】
</div>
    <div class="pagination">
<a href="天中记_page114.html">上一页</a><span>...</span><a href="天中记_page110.html">110</a><a href="天中记_page111.html">111</a><a href="天中记_page112.html">112</a><a href="天中记_page113.html">113</a><a href="天中记_page114.html">114</a><span class="current-page">115</span><a href="天中记_page116.html">116</a><a href="天中记_page117.html">117</a><a href="天中记_page118.html">118</a><a href="天中记_page119.html">119</a><a href="天中记_page120.html">120</a><span>...</span><a href="天中记_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
