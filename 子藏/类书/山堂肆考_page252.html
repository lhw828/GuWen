<!DOCTYPE html>
<html>
<head>
    <meta charset="UTF-8">
    <title>山堂肆考 - 第 252 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 252 页/共 632 页</h1>
    <div class="content">　　悉力营救
　　唐杜黄裳初不为妇翁韦执谊所礼及执谊败黄裳悉力营救既死表还其柩葬焉
　　大嘉奬挹
　　唐给事中姚合有诗名士人归重李频亦能诗走千里丐其品题合大嘉奬挹以女妻之
　　无如于陵
　　见主簿
　　无如舜钦
　　宋杜祁公衍有女其夫人钟爱必求佳壻衍曰文章器业天下第一无如苏舜钦乃以女妻之按舜钦字子美耆之子易简之孙
　　礼重崔枢
　　唐工部侍郎张彧李晟之壻也晟在鳯翔又以一女嫁幕客崔枢礼重之过于彧彧怒遂附于张延赏
　　受薄彦允
　　孔帖韦臯见辱于张延赏崔圆受薄于李彦允皆丈人子壻也后韦为西川交代崔救李赎死韦臯事见前
　　阅翁图籍
　　谈薮杨玠娶博陵崔季让女崔富图籍殆将万卷成婚之后玠游其书斋既而告人曰崔氏书被人盗尽曾不之觉崔遽令检之玠扪腹曰已藏之经笥矣
　　得翁句法
　　宋谢师厚方为其女择对见黄山谷诗曰吾得壻如是足矣庭坚遂徃求之庭坚之诗卒从谢公得句法故山谷诗云自徃见谢公论诗得津梁
　　富商见识
　　唐王琚谋刺武三思事泄亡命自佣于扬州富商家富商识其非庸人以女妻之
　　处士见竒
　　五代史姚觊少蠢不修容止时人莫之知中条山处士司空图一见以为竒以其女妻之
　　性似乃翁
　　宋吕公着壻范祖禹吕希哲壻赵演二人性气酷似妇翁
　　梦为子壻
　　苏东坡哭王子立云予为宻州子立未尝相识忽告同舍生曰吾梦为宻州壻何也已而果以子由之子妻之故诗云彭城初识子照眼白而长异梦先成兆清言未得尝岂惟知礼意遂欲补诗亡咄咄真相逼诸生敢鴈行
　　名位风节
　　宋朝公卿多有知人之明见于择壻如赵防政昌言之壻为王文正公旦王文正公旦之壻为韩忠宪公亿吕惠穆公弼之壻为韩文定公忠彦李侍郎虚巳之婿为晏元献公殊殊之壻为富文忠公弼与杨尚书察富文忠公弼之壻为冯宣徽京陈康肃尧咨之壻为贾文元昌朝与曽宣靖公亮其后翁壻名位风节往往相似前代所不及也
　　性行家法
　　司马温公曰凡议婚姻当先察其壻与妇之性行家法何如壻茍贤矣今虽贫贱安知异时不富贵乎壻茍不肖今虽富贵安知后日不贫贱乎
　　蔡侯息侯【已下僚壻】
　　左庄十年蔡哀侯娶于陈息侯亦娶焉息妫将归过蔡蔡侯曰吾姨也止而见之弗宾息侯闻之怒使谓楚文王曰伐我吾求救于蔡而伐之楚子从之
　　子路子瑕
　　孟子曰弥子之妻与子路之妻兄弟也
　　俱娶韩女
　　李汉字南纪韩愈之门人与蒋系皆为愈子壻
　　俱娶卢女
　　唐光韩愈俱娶卢贻府君女
　　同为曹壻
　　谢晦庾登之俱曹氏壻晦为荆州刺史请登之为长史登之意甚不惬故到任牋初无感谢之言
　　同为薛壻
　　宋王拱辰欧阳修同为薛简肃公子壻后欧为参政吏拟拜拱辰为仆射欧曰仆射宰相官也拱辰非任宰相者盖王主李文靖欧主范文正其党不同故也
　　同为牛壻
　　唐牛僧孺长女适苗愔次适张洙三适张希复四适邓叔四人为友壻
　　同为张壻
　　宋张方平子恕娶滕达道第五女与何洵直王涣之并为友壻
　　同为李壻
　　宋李昌龄长女妻范仲淹次女妻郑戬
　　同为程壻
　　宋席延年与李正臣俱娶程珦女
　　宗族
　　书尧典克明俊徳以亲九族按九族自高祖至孙之亲举近以该逺也夏侯欧阳等以九族者父族四母族三妻族二周道既东弃其九族故作葛藟以刺平王不亲九族骨肉相怨故作角弓以刺幽王明长防
　　礼文王世子庶子之正于公族者教之以孝弟睦友明父子之义长幼之序
　　辨亲疎
　　周礼小宗伯掌三族之别以辨亲疎注云三族父子孙也又汉书注以父族母族妻族为三族
　　公族
　　诗周南麟之角振振公族又左隐八年官有世功则有官族
　　后族
　　初唐太宗以山东士人尚阀阅嫁娶必多资人谓之卖婚诏高士廉韦挺岑文本修氏族志防考史传检正真伪进忠贤退悖恶先宗室后外戚退新门进旧望右膏梁左寒畯合九百二十三姓千六百五十一家升降去取时称允当至高宗显庆中许敬宗等以为其书不叙武氏本望奏请改氏族志为姓氏録以后族为第一等其余悉以仕唐官品高下为凖于是士卒以军功至位五品者豫士流时人谓之勲格
　　四防三防
　　古者世禄之家合族而食者以服世降一等齐衰一年四防食大功一年三防食小功一年再防食缌麻一年一防食服尽则不及焉非槩族而防食也
　　大宗小宗
　　礼大传篇别子为祖继别为宗继祢为小宗注云别子为祖者谓公子若始来在此国者后世以为祖也继别为宗者别子之世嫡也族人宗之谓之大宗是宗子也继祢为小宗者谓父之嫡子也兄弟宗之故谓之小宗
　　三辅冠族
　　北史韦朗字友观世为三辅冠族
　　四海望族
　　后魏太和中定四海望族以崔寳等为冠其后唐太宗嫉山东人自矜门地既修氏族志例降一等王妃主壻皆取勲臣家而魏征房龄李世勣皆盛与为婚常左右之李义府为其子求婚不获恨之故以先帝之防劝高宗矫其诏山东六族不得自为婚姻然终不能禁其衰宗落谱往往反自称禁婚家益增厚价
　　列国大族
　　列国齐大族二怀与田也楚大族三昭屈景也赵宋山西望族惟种姚二家子弟各不相下
　　近世新族
　　唐孔至明世族学与韦述萧颖士柳冲齐名撰百家类例以张説等为近世新族剟去之説子垍方有宠怒曰天下族姓何预若等而妄纷纷耶
　　幸得末属
　　汉成帝时王氏愈盛刘向谓陈汤曰今灾异如此而外家日盛其渐必危刘氏吾幸得以同姓末属累世汉厚恩身为宗室遗老歴事三主上以我先帝旧臣每进见常加优礼吾而不言孰当言者
　　巳为路人
　　韵语阳秋陶渊明赠长沙公诗序予于长沙公为族祖同出大司马昭穆既逺已为路人故其诗云同源分流人易世疎感彼行路眷焉踟蹰盖深伤之也杜子美赠从孙济而不免于防猜故其诗云所来为宗族亦不为盘飱勿受外嫌猜同姓古所敦观长沙公及济之事尊祖之义扫地矣
　　争先后
　　晋王导与诸葛恢戏争氏族王曰人言王葛不言葛王何也恢曰譬如驴马驴能胜马乎
　　尚姻娅
　　唐栁冲论尚姻娅者先外族后本族尚人物者进庶孽退嫡长尚冠冕者畧伉俪慕荣华尚贵戚者徇势利亡礼教四者俱弊则失其所尚矣
　　陆顾朱张
　　世説吴四姓旧目张文朱武陆忠顾厚吴録士林吴郡有陆顾朱张为四姓三国之间四姓为盛
　　崔卢王谢
　　唐高士廉定氏族以崔干为第一太宗曰昔齐据河北陈据江南故以崔卢王谢为重今天下为一何容纳赂旧门仍以卖婚为荣乎
　　王氏两派
　　王氏于晋为盛门而有两派一派汉王舒之后有王融融二子祥览览从兄雄雄生二子浑乂浑生戎封安丰侯乂生衍为尚书令览六子长子裁生导四子正生旷旷生逸少此琅琊临沂王氏也一派汉代郡守王泽之后泽生昶昶四子浑深沦湛浑四子尚济澄汶湛子承承子述述子坦之世封蓝田县侯故时称述为王蓝田此晋阳太原王氏也以后王姓者皆出此二族云
　　裴氏三眷
　　五代裴皥传裴氏自晋魏以来世为名族居燕者号东眷居凉者号西眷居河东者号中眷又氏族大全裴遵从光武平蜀曾孙茂为侍中又为尚书生二子长曰辑号东眷次曰徽号西眷徽曾孙天明号中眷
　　五属
　　汉匡衡传天序五行人亲五属即五族也
　　六亲
　　北史张普惠传三从九亲别疎昵之序五服六亲等衰麻之心
　　韦氏防法
　　谢昌国善劝録凡人家法须令每有族人逺来则为一防以合族虽无事亦当一月一防之古人有花树韦家宗防法可取也然族人每有吉凶嫁娶之类亦须更相为礼使骨肉之意常相近骨肉日疎者只为不相见情不相接也
　　崔氏家法
　　见兄弟
　　九世同居
　　唐张公艺寿张人九世同居高宗有事泰山临幸其居问所以能同居之故公艺书忍字百余以进上善之赐以缣帛
　　四世同居
　　隋刘君良四世同居宋李昉家子孙数世至二百余口犹同居共爨田园邸舍所收及有官者俸禄皆聚之一库计口日给饷
　　宗称太傅
　　刘宋谢康乐称谢太傅安为宗衮
　　姑事女巫
</div>
    <div class="pagination">
<a href="山堂肆考_page251.html">上一页</a><span>...</span><a href="山堂肆考_page247.html">247</a><a href="山堂肆考_page248.html">248</a><a href="山堂肆考_page249.html">249</a><a href="山堂肆考_page250.html">250</a><a href="山堂肆考_page251.html">251</a><span class="current-page">252</span><a href="山堂肆考_page253.html">253</a><a href="山堂肆考_page254.html">254</a><a href="山堂肆考_page255.html">255</a><a href="山堂肆考_page256.html">256</a><a href="山堂肆考_page257.html">257</a><span>...</span><a href="山堂肆考_page253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
