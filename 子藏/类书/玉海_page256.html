<!DOCTYPE html>
<html>
<head>
    <meta charset="UTF-8">
    <title>玉海 - 第 256 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 256 页/共 284 页</h1>
    <div class="content">　　梓夔察访使谕泸夷檄
　　熈宁六年泸州罗晏夷叛犯淯井监五月癸丑诏中书检正官熊本察访梓防以便宜从事七年本措置泸夷事诱十二村酋领诛之用黔南弩手及募土丁入夷界一日屡捷诸夷皆望风而靡本以夷酋甫望个怒者桀黠乃遣人开谕许以爵赏遂纳贡愿世为汉官正月甲子泸夷平上劳之曰檄奏详明近世鲜有
　　熈河经略使谕邈川
　　元符二年二月邈川温党征宻欲归汉诏经略孙路多方诱之
　　兵马大元帅康王檄诸郡
　　靖康元年闰十一月己酉康王为兵马大元帅十二月壬戌朔王开大元帅府于相州乙丑大元帅府乃檄诸郡檄曰女真猖獗再犯京城臣子之心义当效死矧凡在职世受国恩当此艰危岂应坐视宜勉忠义戮力勤王二年四月二日辛酉大元帅府檄郡国下宣抚使范讷等亟会兵城下以进发
　　陜西制置使檄鄜延讨贼
　　陜西制置使钱盖闻虏陷长安檄集英殿修撰鄜延经略使王庶兼节制环庆泾原兵讨贼
　　兵马副元帅慰抚京城士庶檄
　　靖康二年四月壬午徽猷阁待制兵马副元帅宗泽至大名府欲渡河迎取二圣而勤王之兵无一至者又闻张邦昌僭立欲先行诛讨宻遣健歩间道持檄慰抚京城士庶
　　河北招抚司都统制王彦传檄诸郡
　　建炎元年九月戊申彦率禆将张翼白安民岳飞等十一将以所部七千人渡河与金人战破之遂复新乡县彦既得新乡檄诸郡
　　礼部侍郎御营参賛军事召诸将檄
　　建炎三年春苖傅刘正彦拥众杀枢臣张浚檄召诸将除君侧之恶
　　同签书枢宻院事江淮两浙制置使檄中外
　　建炎三年三月壬寅资政殿学士吕頥浩与张浚进兵诛二凶以勤王为名传檄中外曰苖傅躬犬豕不食之资取鲸鲵必戮之罪乃因艰难之际敢为废立之谋刘正彦孺子狂生同恶相济云云今吕頥浩因金陵之师刘光世引部曲之众张浚治兵于平江韩世忠张俊马彦溥各率精鋭辛道宗永宗陈思恭总舟师汤东野周杞扼险要赵哲集民兵刘诲李迨餽刍粮杨可辅等参议军事同时进兵以讨元恶
　　知枢宻院事御营副使宣抚处置使谕川陜移檄河东
　　建炎三年五月戊寅朔张浚为宣抚处置使以川陜京西湖南北路为所部七月庚子赐川陜官吏军民诏曰今遣浚往谕宻防其念祖宗积累之勤勉人臣忠义之节以身徇国无贻名教之羞同徳一心共建隆兴之业当有茂赏以荅殊勲四年八月浚以虏众犹在淮甸欲分挠其兵势于是决防用兵移檄河东问罪癸未复永兴军浚合五路兵四十万约日防于耀州以与虏战
　　鼎澧镇抚使檄二州
　　建炎四年六月庚辰直龙图阁程昌防【会要作昌禹】为鼎澧镇抚使兼知鼎州时羣盗方盛杨华杨太等出没未已孔彦舟在鼎州八月昌防檄二州
　　京西招抚使檄诸军收复东京
　　绍兴三年李横　三月甲子以其文来上略曰伪齐僭号自速翦夷国运中兴王师已进西压淮泗东接海沂驲骑交驰羽书叠至我则兼收南阳智谋之士提大河忠孝之人仗义以行乘时而动又曰金商之兵出其先荆湖之师继其后若能纳欵则悉仍旧贯执迷不悟则后悔难追
　　少保奉国军节度使四川宣抚使檄告契丹西夏髙丽渤海逹靼诸国及我河北河东陜西京东河南等路官吏军民等
　　绍兴三十一年冬十月庚子朔吴璘【檄枢宻院所降本也】
　　淮南浙西江东西制置使告契丹诸国及中原檄
　　绍兴三十一年十一月一日刘锜檄告契丹西夏髙丽渤海逹靼诸国及河北河东陜西京东河南等道兵义者王逆者亡要当观理师直为壮曲为老乌可恃彊　制军诘禁王者所以申九灋之严取乱侮亡圣人所以驭万邦之众　圣主应天而顺人必尽抚迩遐之众智士转祸而为福当深明去就之几　惟天无亲作不善者神弗赦得道多助仗大义者众必归　王者以无外为仁常笃近而举逺圣人以不杀为武能保大而定功　天道福善祸滛信渠凶之必殄君子赦过宥罪宜旧染之惟新　天无二日土无二王田有一成众有一旅　退而增修于是有舞干之义谕以迁善于是有文告之辞若犹未悛乃用致讨　皇天既付中国民抚千龄之兴运庶邦迪知上帝命合众志以归仁　因变制宜大夫出疆之义伐叛讨贰诸侯敌忾之功　风俗浸移已作李陵之胡服讴谣未改岂忘庄舄之越吟贼齿益寒虏臂皆断　防牙敢穿于崇墉螳臂何知于隆隧　靡怀掎鹿之谋夙听牵羊之计　亦唯恃我朝廷爵秩之隆用能保尔子孙黎民之众　率酋豪而捍疆埸乃尔世功叛君父而从仇讐岂其本意庶能改过未忍加兵　期宠禄于有终知大恩之难再　奉我王明以其寳挚　闻中国有至仁归时事于宰旅　开封赏之科着归忠之传大舜修徳有苖归心周穆徂征荒服不至　困兽虽思于犹鬬涸鱼宁久于偷生　因尔倒戈之心乗我破竹之势　兵利卒顽因抚而有右翦左屠聿禽其良　待以赤心縻之好爵　言念胁从之众岂皆好乱之氓弄潢池之兵谅非尔志烈昆冈之火亦岂予心与其假息以偷生孰若转祸而为福　虽暂结于蜂屯卒莫逃于鲸戮自有宇宙至于今日未闻盗贼得以全躯　推不杀之仁畀更生之路傥复旧业即为良民弃兵弩持钩鉏茍知舍逆而效顺问田畴卜居宅当俾去危而即安　祖宗之盛徳在天下莫大于好生南北之赤子皆吾民何心于从乱　蚊雷聚响螗斧称威　言念苍生无非赤子　锋猬斧螗带牛佩犊一夫作孽百姓何辜　春秋大一统夫孰非邦域之中帝王自有真盍早定君臣之分　蜀郡附于公孙几阖城之屠戮河西归于光武致列郡以安荣明效在前于今可覩　王者有征而无战孰御其锋天下后服者先亡终定于一　傥昧先知之智难逃后至之诛　昔吴芮效忠世列长沙之壤田横亡命身贻海岛之羞顾逆顺之灼分惟智愚之审择　设爵以延田横指河而誓朱鲔　中原鹿走沸鼎鱼游　栾盈干纪宁忘武子之勲萧延绍封无废鄼侯之嗣　识暗挈缾智慙卫足泾渭合流兰鲍同肆　瞻乌未定附鳯何从　九黎乱徳黄帝加诛项羽罪十汉祖不舍　积甲与山齐永息烟尘之警取印如斗大益坚带砺之盟　秦人之鹿掎角相资常山之蛇首尾俱应　未展鹰已皆鱼烂斧钺既下必婴防元之悲玉石一焚徒轸噬脐之叹惊飚更迅于雷霆烈焰宁分于玉石　请分金而间楚愿奉璧以伐虞　弱卒琐甲欲抗堂堂之师萦带污城冀保区区之命　鳯鸣髙冈以逺罻罗贤圣之徳也鸋鴂巢于苇苕苕折子破下愚之惑也　窦融以河西归汉荣被于后裔彭宠盗逆渔阳身死于奴仆　虢灭虞亡韩并魏徙　亷公思赵将吴子泣西河　夙沙主虽愚蔽民尽知归有苖始为跋扈终而大服汉南见一面以从殷河西率五郡而归汉　舞阶以服有苖因垒而降崇国　伏波游説永作汉藩延寿脱归终为魏守器改秦虞才通晋楚行藏用舍亦岂有常　防子去殷而入周项伯叛楚而归汉　朝阳委照爝火収光春雷发音蛰户知令　舞干之义载于虞书前禽之训昭乎羲易　封豕荐食困兽犹鬬　燕巢幕以夸安鱼在鼎而犹戯　唐虞之世蛮夷猾夏周宣之盛亦讐大邦　为刘氏左袒饱闻思汉之忠徯汤后东征必慰戴商之望我军过之若骇鲸之决细网奔兕之触鲁缟未足以
　　喻其易　士百其勇人一其心　虎牙鹰之臣蛇矛犀渠之羣横行而东我伐用张月羽云旗以先啓行将斮枭獍以衅鼓封防鲵于京观　变伊川之髪削呼韩之袵　九夷百越雷随风涣　恬波沸海之中静防稽天之际　四七并列百万为羣以转石之形为破竹之势　为风为火殪彼防冲如霆如雷击其舟舰　掎拔而倾山岳腾啸而御风云　臣有召公日惟百里之辟将皆南仲月无三捷之虚　锋镝一交玉石同碎　举烈火以燎毛飞严霜而脱叶　无礼于君奋鹰鹯而驱鸟雀有功必赏誓带砺而保山河　冀马追风吴戈照月　审配死于袁氏不如张郃归曹范增困于项王未若陈平从汉　燕巢卫幕鱼游宋池　唇既亡而齿必寒皮不存而毛安傅　积徳者天之所啓反道者得而诛　潞子离狄而春秋书徐夷朝周而大雅咏　寛其万死之诛以再生之路　招携以礼而懐之以徳抚我则后而虐之则讐　不争而胜者天之道不战可屈者人之兵　虽以至仁伐不仁賛吊民之盛举然杀无道就有道岂为政之本心　殷防去商侯服周代项伯背楚赐姓汉朝　蚁犹有君鸟则择木　逺者来近者悦同我太平抚则后虐则讐惟尔审择















　　玉海卷一百八十八
<子部,类书类,玉海>
　　钦定四库全书
　　玉海卷一百八十九
　　宋　王应麟　撰
　　兵捷
　　兵捷　露布【一】
　　魏晋宋齐梁陈为尚书五兵元魏为七兵隋唐方有兵部龙朔改司戎光宅改夏官天寳十一载改武部通典后魏攻战克捷欲天下闻知乃书帛建于漆
　　竿上名为露布自此始也【后汉鲍昱传使封胡降檄昱曰当司徒露布注檄军书若今之露布也李云传露布上书注谓不封也又蜀汉露布天下吿谕伐魏　文章缘起曰汉贾洪为马超伐曹操作魏志注虞松从司马宣王征辽东及破贼作露布世説袁宏倚马前作露布后魏彭城王勰曰露布者布于四海露之耳目】隋文帝开皇中诏牛撰宣露布礼九年平陈元帅晋王以驲上露布兵部奏请依新礼集百官四方客使防并赴广阳门外内史令宣讫蹈舞者三又拜而罢【隋志有杂露布十二卷杂檄文十七卷魏武帝露布文九卷】唐每平寇宣露布其日守宫量设羣官次露布至兵部侍郎奉以奏闻集羣官东朝堂中书令宣布
　　汉票骑将军破浑邪王
　　霍去病传元狩二年春【纪在三月】为票骑将军将万骑出陇西有功上曰票骑将军率戎士隃乌盭讨遫濮涉狐奴歴五王国几获单于子转战六日过焉支山千有余里合短兵鏖臯兰下杀折兰王斩卢侯王锐悍者诛全甲获丑执浑邪王子及相国都尉捷首虏八千九百六十级收休屠祭天金人师率减什七益封去病二千二百户其夏与合骑侯敖俱出北地去病至祁连山捕首虏甚多上曰票骑将军涉钧耆济居延遂臻小月氏攻祁连山扬武乎鱳得得单于单桓酋涂王及相国都尉以众降下者二千五百人捷首虏三万二百获五王王母阏氏王子五十九人相国将军当户都尉六十三人师大率减什三益封去病五千四百戸【去病凡六出击匈奴　纪云夏去病公孙敖出北地二千余里过居延斩首虏三万余级秋昆邪王杀休屠王并将其众降置五属国】
　　汉大将军围单于至阗顔山
　　武纪元狩四年夏大将军卫青将四将军出定襄将军去病出代各将五万骑步军踵军后数十万人青至幕北围单于【匈奴伊穉斜单于】斩首万九千级至阗顔山乃还【去病与左贤王战斩首虏七万余级封狼居胥山乃还】　霍去病传上与诸将议曰翕侯赵信为单于画计常以为汉兵不能度幕轻留今大发卒其势必得所欲是岁元狩四年也春上令大将军青票骑将军去病各五万骑令去病出代郡令青出定襄郎中令李广为前将军太仆公孙贺为左将军主爵赵食其为右将军平阳侯襄为后将军皆属大将军赵信为单于谋曰汉兵即度幕人马罢匈奴可坐收虏耳乃悉逺北其辎重皆以精兵待幕北而适直青军出塞千余里见单于兵陈而待于是青令武刚车自环为营而纵五千骑往当匈奴匈奴亦从万骑防日入大风起沙砾击面两军不相见汉益纵左右翼绕单于单于视汉兵多战而匈奴不利薄莫单于遂乗六驘壮骑数百直冒汉围西北驰去汉军因发轻骑夜追之青随其后匈奴兵亦散走防明行二百余里不得单于颇捕斩首虏万余级遂至阗顔山赵信城得匈奴积粟食军军留一日而还悉烧其城余粟以归凡斩首虏万九千级是时匈奴众失单于十余日【青凡七出击匈奴】　匈奴传是后匈奴远遁而幕南无王庭单于用赵信计遣使好辞请和亲
　　汉伏波将军平南粤
　　南粤王传兴嗣立【婴齐之子】元鼎四年汉使谕王入朝兴上书愿比内诸侯三嵗一朝除边闗许之赐丞相吕嘉银印王欲入朝嘉谏不聴隂谋作乱天子遣韩千秋将二千人入粤境嘉乃反杀太后王汉使者立建德为王以兵击千秋等灭之函封汉使节至塞上谩辞谢罪发兵守要害天子令粤人及江淮以南楼船十万师往讨元鼎五年秋衞尉路博德为伏波将军出桂阳下湟水主爵都尉杨仆为楼船将军出豫章下横浦故归义粤候二人为戈船下濑将军出零陵下漓水抵苍梧驰义侯因巴蜀罪人发夜郎兵下牂柯江咸防番禺六年冬楼船将精卒先陷寻陿破石门得粤船粟因推而前挫粤锋以数万人待伏波伏波道逺后期与楼船防乃有千余人遂俱进楼船居前至番禺建德嘉城守防暮楼船攻败粤人縦火烧城伏波遣使招降者赐印绶复縦令相招迟旦城中皆降伏波嘉建德夜与其属数百人亡入海伏波问降者知所之遣人追故其校司马苏得建德【为海常侯】粤郎都稽得嘉【为临蔡侯】苍梧王赵光降【为随桃侯】粤桂林监居翁谕告瓯骆四十余万口降【为湘城侯】粤平以为九郡自尉佗王凡五世九十三岁而亡　纪元鼎六年冬幸缑氏至左邑桐乡闻南粤破改闻喜县春至汲新中乡得吕嘉首防为获嘉县遂定越地　天官书越之亡荧惑守斗
　　汉中郎将平西南夷
　　武纪元鼎六年春驰义侯遗兵未及下上令征西南夷平之定西南夷防为武都牂柯越巂沈黎文山郡【西夷卭都滇南夷夜郎　大事纪曰本纪所书误且兰所杀使者即驰义侯】元封二年秋遣将军郭昌中郎将衞广发巴蜀兵平西南夷未服者为益州郡　传南粤反上使驰义侯因犍为发南夷兵且兰君恐逺行旁国虏其老弱乃与其众反杀使者及犍为太守汉乃发巴蜀罪人当击南越者八校尉击之防粤已破汉八校尉不下中郎将郭昌衞广引兵还行诛隔滇道者且兰斩首数万遂平南夷为牂柯郡夜郎侯多同始倚南粤粤已灭遂入朝卬君并杀莋侯冉駹皆震恐请臣置吏以卭都为粤巂莋都为沈黎冉駹为文山广汉西白马为武都郡使王然于风谕滇王入朝滇举国降请置吏入朝以为益州郡【滇庄蹻后】
　　汉横海将军平东越
　　通鉴元鼎六年秋东越王余善反遣横海韩説出句章浮海从东方往楼船杨仆出武林中尉王温舒出梅岭越侯为戈船下濑将军出若耶【汉书作如邪】白沙　闽粤王传汉五年立无诸为闽越王王闽中【无诸姓驺氏初帅粤人佐汉击项】建元六年余善杀王郢自立因立为东粤王至元鼎五年南粤反余善请以卒八千从楼船击吕嘉等兵至掲阳以海风波为解持両端隂使南粤及汉破番禺楼船将军仆上书请诛之明年秋余善发兵距汉道号将军驺力等为吞汉将军入白砂武林梅岭杀汉三校尉刻武帝玺自立上遣韩説等击之元封元年冬咸入东粤楼船军卒榬终古斩狥北将军故粤衍侯吴阳以其邑七百人反攻粤军于汉阳及故粤建成侯敖与繇王居股谋俱杀余善以其众降横海军诏迁其民江淮遂虚其地
　　汉将军平西羌
　　武纪元鼎六年冬十月发陇西天水安定骑士及中尉河南河内卒十万人遣将军李息郎中令徐自为征西羌平之　后传先零羌与匈奴通合兵十余万攻令居围枹防息自为击平之始置防羌校尉羌乃去湟中依西海盐池
　　汉匈河将军虏楼兰王
　　表元封三年赵破奴以匈河将军击楼兰封浞野侯大事纪元封元年冬十月遣破奴击西域虏楼兰车师王解按大宛传自博望侯开外国道而楼兰姑师【即车师】当空道攻劫汉使王恢等匈奴竒兵时时遮击使西国者使者争言兵弱易击天子遣从票侯破奴将属国骑及郡兵数万至匈河水欲击胡胡皆去【通鉴载于元鼎六年秋】其明年击姑师破奴与轻骑七百余先至虏楼兰王遂破姑师中郎将王恢捕得其王因暴兵威动大宛乌孙之属于是酒泉列亭鄣至玉门矣【通鉴据破奴封侯之歳载于元封三年】
　　汉左将军荀彘灭朝鲜
　　传朝鲜王满燕人卢绾反满聚党千余人椎结夷服度浿水居上下障都王险孝惠髙后时辽东太守约满为外臣至孙右渠诱亡人滋多未尝入见真畨辰国欲上书见天子又雍阏弗通元封二年汉使涉何谯谕右渠不奉诏拜何辽东东部都尉朝鲜袭杀何【四月】乃募罪人击之秋遣楼船将军杨仆从齐浮渤海兵五万荀彘出辽东诛右渠两将未有利使衞山因兵威往谕右渠见信节请服疑不度浿水三年夏尼谿相参使人杀王右渠来降定为四郡【时星茀于河戒】
　　汉拔胡将军击昆明
　　纪元封六年春益州昆明反赦京师亡命令从军遣拔胡将军郭昌将防击之斩首数十万
　　汉贰师将军诛宛王
　　武纪太初元年秋八月遣贰师将军李广利发天下讁民西征大宛四年春贰师军广利斩大宛王首获汗血马来作西极天马之歌【刘向曰封拜两侯三卿二千石百有余人】　李广利传太初元年发属国六千骑及郡国恶少年数万人伐宛期至贰师城取善马故号贰师将军故浩侯王恢使道军既西过盐水当道小国各坚城守不肯给食攻之不能下下者得食不下者数日则去比至郁成士有数千皆饥罢攻郁成城郁成距之所杀伤甚众贰师将军与左右计至郁成尚不能举况至其王都乎引而还往来二嵗至敦煌士不过什一二使使上书言道逺多乏食士卒不患战而患饥人少不足以拔宛愿且罢兵益发而复往天子闻之大怒使使遮玉门闗曰军有敢入斩之贰师恐因留屯敦煌其夏发恶少年及边骑出敦煌六万人益发戌甲卒十八万而发天下七科适及载糒给贰师而拜习马者二人为执驱马校尉备破宛择取其善马云于是贰师复行至轮台屠之至宛城兵到者三万宛兵迎击汉兵汉兵败之宛入保其城攻之四十余日宛贵人谋曰王母寡匿善马杀汉使今杀王而出善马汉兵宜解宛贵人以为然共杀王持其头出其马令汉自择之汉军取其善马数十匹中马以下牝牡三千余匹而立昧蔡为宛王与盟而罢兵终不得入中城军还诏曰匈奴与旁国谋共要絶大月氏使遮杀中郎将江故鴈门太守攘危须以西及大宛皆合约杀期门车令中郎将朝及身毒国使隔东西道贰师将军广利征讨厥罪伐胜大宛赖天之灵从泝河山涉流沙通西海山雪不积士大夫径度获王首虏珍怪之物毕陈于阙其封广利为海西侯伐宛再反凡四岁而得罢焉　西域传宛别邑七十余城多善马张骞始言之上遣使持千金及金马以请宛王以絶逺大兵不能至爱宝马不肯与攻杀汉使取其财物于是天子遣贰师将军李广利将兵前后十余万人伐宛连四年宛人斩其王母寡首献马三千匹汉军乃还贰师既斩宛王更立贵人素遇汉善者名昧蔡为宛王　史天官书兵征大宛星茀招揺
　　汉开陵侯获车师王　骑都尉破车师
　　大事记征和三年夏五月遣开陵侯成娩发楼兰六国兵围车师获其王【当攷】　宣纪神爵二年秋九月匈奴日逐王先贤掸将人众万余来降使都护西域骑都尉郑吉迎日逐破车师皆封侯　西域传武帝天汉二年以匈奴降者介和王为开陵侯【表不得封年】将楼兰兵始击车师匈奴遣右贤王将数万骑救之汉兵不利引去征和四年遣重合侯马通将四万骑击匈奴道过车师北复遣开陵侯将楼兰尉犂危须凡六国兵别击车师勿令得遮重合侯诸国兵共围车师车师王降服臣属汉昭帝时匈奴复使四千骑田车师宣帝即位本始二年遣五将将兵击匈奴车师田者惊去车师复通于汉匈奴怒召其太子军宿欲以为质军宿焉耆外孙不欲质匈奴亡走焉耆车师王更立子乌贵为太子及乌贵立为王与匈奴结婚婣教匈奴遮汉道通乌孙者地节二年汉遣侍郎郑吉校尉司马憙将免刑罪人田渠犂积谷欲以攻车师至秋收谷吉憙发城郭诸国兵万余人自与所将田士千五百人共击车师攻交河城破之王尚在其北石城中未得防军食尽吉等且罢兵归渠犂田收秋毕复发兵攻车师王于石城王闻汉兵且至北走匈奴求救匈奴未发兵王来还与贵人苏犹议欲降汉恐不见信犹教王击匈奴边国小蒲类斩首略其人民以降吉车师旁小金附国随汉军后盗车师王复自请击破金附匈奴发兵攻车师乃轻骑奔乌孙吉迎其妻子传送诣长安赏赐甚厚每朝防四夷常尊显以示之元康二年立军宿为王【吉既破车师降日逐威震西域】
　　汉水衡都尉破西南夷
　　昭纪始元元年夏益州防头姑缯牂柯谈指同并二十四邑三万余人皆反【注皆西南夷别种】遣水衡吕破胡募吏民及发犍为蜀郡犇命往击大破之四年西南夷姑缯叶榆复反冬遣大鸿胪田广明击之五年秋广明及军正王平斩首捕虏三万余人获畜产五万余六年诏以钩町侯母波率君长人民击反者有功立为钩町王
　　汉张掖属国都尉破匈奴犂污王
　　匈奴传元凤三年春正月壶衍鞮单于使犂污王窥边言酒泉张掖兵弱出兵试击冀复得其地汉先得降者闻其计诏边警备后无几右贤王犂汗王四千骑分三队入日勒屋兰番和张掖太守属国都尉发兵击大破之得脱者数百人属国千长义渠王骑士射杀犂汗王因封为犂汗王属国都尉郭忠封成安侯【二月癸丑封】自是匈奴不敢入张掖
　　汉平乐监诛楼兰
　　昭纪元凤四年夏四月诏平乐监傅介子持节使诛斩楼兰王安归首悬北阙七月乙巳封义阳侯　傅介子传使大宛还谓大将军霍光曰楼兰兹数反覆而不诛无所惩艾介子过兹时其王近人易得也愿往刺之以威示诸国大将军曰兹道逺且验之于楼兰于是白遣之介子与士卒俱赍金币扬言以赐外国为名至楼兰王意不亲介子介子阳引去至其西界使译谓曰汉使者持黄金锦绣行赐诸国王不来受我去之西国矣即出金币以示译译还报王王贪汉物来见使者介子与饮坐陈物示之王起入帐中屏语壮士二人从后刺之刃交匈立死介子谕吿以王负汉罪天子遣我来诛王当更立前太子质在汉者【西域传立王弟尉屠耆为王】汉兵方至毋敢动动则灭国矣遂持王首还诣阙公卿将军议者咸嘉其功上乃下诏曰楼兰王安归常为匈奴间候遮汉使者发民杀掠衞司马安乐光禄大夫忠期门郎遂成等三辈及安息大宛使盗取节印献物甚逆天理介子斩安归首悬北阙以直报怨不烦师众封介子义阳侯食邑七百五十九户刺王者皆补侍郎　西域传楼兰治杅尼城去阳闗千六百里为匈奴反间数遮杀汉使其弟尉屠耆降汉言状元凤四年霍光白遣介子往刺遂斩其王安归首驰传诣阙立尉屠耆为王更名其国为鄯善
　　汉校尉入匈奴右地
　　宣纪本始二年匈奴数侵边又西伐乌孙秋大发兵调闗东轻车锐卒选郡国吏三百石伉健习骑射者田广明为祁连赵充国为蒲类田顺为虎牙及度辽范明友前将军韩増凡五将军十五万骑校尉常惠持节护乌孙兵咸击匈奴三年正月戊辰五军师发长安夏五月军罢常惠将乌孙兵入匈奴右地大克获封列侯匈奴传乌孙昆弥上书言连为匈奴所侵削愿发国半精兵人马五万匹尽力击匈奴本始二年校尉常惠使护发兵乌孙西域昆弥自将翕侯以下五万余骑从西方入与五将军兵二十余万众惠与乌孙兵至右谷蠡庭获单于父行及嫂居次名王犂汗都尉千长将以下三万九千余级虏马牛羊驴驘槖駞七十余万汉封恵为长罗矦【四年四月癸巳封】匈奴遂衰耗
　　汉衞侯平莎车
　　莎车传宣帝时乌孙公主小子万年莎车王爱之莎车王无子死时万年在汉莎车国人计欲自托于汉又欲得乌孙心即上书请万年为莎车王汉许之遣使者奚充国送万年万年初立暴恶国人不恱莎车王弟呼屠征杀万年并汉使者自立为王约诸国背汉防卫侯冯奉世使送大宛客即以便宜发诸国兵击杀之更立它昆弟子为莎车王还拜奉世为光禄大夫是嵗元康元年也　冯奉世传本始中从军击匈奴军罢复为郎先是时汉数出使西域多辱命不称或贪污为外国所苦是时乌孙大有击匈奴之功而西域诸国新辑汉方善遇欲以安之选可使外国者前将军韩増举奉世以衞候使持节送大宛诸国客至伊修城都尉宋将言莎车与旁国共攻杀汉所置莎车王万年并杀汉使奚充国时匈奴又发兵攻车师城不能下而去莎车遣使扬言北道诸国已属匈奴矣于是攻刼南道与防盟叛汉从鄯善以西皆絶不通都护郑吉校尉司马意皆在北道诸国间奉世与其副严昌计以为不亟击之则莎车日强其埶难制必危西域遂以节谕告诸国王因发其兵南北道合万五千人进击莎车攻拔其城莎车王自杀传其首诣长安诸国悉平威振西域奉世乃更立他昆弟罢兵以闻宣帝召见韩増曰贺将军所举得其人奉世遂西至大宛大宛闻其斩莎车王敬之异于他使得其名马象龙而还
　　汉后将军平先零
　　赵充国传【兼纪】神爵元年春先零羌反夏四月充国以后将军将兵击之充国计欲以威信招降防开及刼畧者解散虏谋传檄乃击之秋奏罢骑兵留屯田明年五月充国奏羌本可五万人军凡斩七千六百级降三万一千二百人溺河湟饿死者五六千人定计遗脱不过四千人羌靡忘等自诡必得请罢屯田充国振旅而还秋羌共斩大豪首率四千余人降【详见屯田类】
　　汉右将军光禄勲平陇西羌
　　冯奉世传为右将军光禄勲元帝永光二年秋七月陇西羌彡姐旁种反诏丞相韦元成等议是时歳比不登京师谷石二百余边郡四百闗东五百四方饥馑朝廷方以为忧而遭羌变元成等漠然莫有对者奉世对曰羌虏近在境内背畔不以时诛亡以威制逺蛮臣愿帅师讨之上问用兵之数对曰善兵者役不再兴粮不三载故天诛亟决今反虏无虑三万人法当倍用六万人然羌戎弓矛之兵耳器不犀利可用四万人一月足以决丞相等以发万人屯守且足奉世不可曰天下饥馑士马羸耗守战之备乆废不简夷狄有轻边吏之心而羌首难今以万人分屯数处见兵少必不畏惧有诏益二千人于是遣奉世将万二千人骑以将屯为名典属国任立护军都尉韩昌为偏禆到陇西分屯三处典属国为右军屯白石护军都尉为前军屯临洮奉世为中军屯首阳西极上前军到降同阪先遣校尉在前与羌争地利又别遣校尉救民于广阳谷羌戎盛多皆为所破杀两校尉奉世上地形部众多少之计愿益三万六千人乃足以决事书奏天子大为发兵六万余人拜太常弋阳侯任千秋为奋武将军以助焉【纪云八月别将五校并进】奉世上言愿得其众不欲烦大将上于是以玺书劳奉世且让之曰皇帝问将兵右将军上书言羌虏依深山多径道不得不多分部遮要害须得后发营士足以决事部署已定埶不可复置大将闻之前为将军兵少不足自守故发近所骑日夜诣非为击也今发三辅河东农越骑迹射佽飞彀者羽林孤儿及呼遫累嗕种【降汉者】方急遣且兵凶器也故复遣奋武将军何疑焉须奋武将军到合击羌虏十月兵毕至陇西十一月并进羌虏大破斩首数千级余皆走出塞上曰羌虏破散创艾亡逃出塞其罢吏士颇留屯田备要害处明年二月奉世还京师【纪三年春西羌平】其后録功拜爵诏曰羌虏桀黠贼害吏民攻陇西府寺燔烧置亭絶道桥甚逆天道奉世前将兵征讨斩捕虏首八千余级卤马牛羊以万数赐爵闗内侯禆将校尉三十余人皆拜
　　汉使护西域骑都尉诛郅支【羣臣上寿改元告祠郊庙】
　　陈汤传宣帝时【甘露元年】呼韩邪单于与郅支单于俱遣子入侍汉两受之后呼韩邪单于亲入称臣朝见郅支单于怨汉不助已乃困辱汉使者江乃始等初元四年又杀汉使谷吉等自知负汉遂西奔康居建昭二年西域副校尉陈汤因与都护甘延寿谋曰郅支侵陵乌孙大宛常为康居画计欲降服之如得此二国北击伊列西取安息南排月氏山离乌弋数年之间城郭诸国危矣遂矫制发西域城郭诸国兵【所发十五王】车师戊巳校尉屯田吏士部勒行陈益置阳威白虎合骑之校汉兵胡兵合四万余人即日引军分行别为六校其三校从南道逾葱岭经大宛其三校都防自将发温宿国从北道入赤谷过乌孙渉康居界前至郅支城都濑水上离城三里止营傅陈望见单于城上立五采幡帜数百人被甲乘城延寿汤令军闻鼔音皆薄城下四面围城各有所守穿堑塞戸卤楯为前防弩为后卬射城中时康居万余骑分为十余处四面环城亦相与应和平明四面火起吏士喜大呼乘之钲鼔声动地康居兵引却汉兵四面推卤楯并入土城中单于男女百余人走入内单于被创死军候假丞杜勲斩单于首得汉使节二及谷吉等所赍帛书诸卤获以畀得者凡斩阏氏太子名王以下千五百一十八级生虏百四十五人降虏千余人于是延寿汤上疏曰天下之大义当混为一昔有唐虞今有彊汉呼韩邪已称北藩唯郅支叛逆未伏其辜大夏之西以为彊汉不能臣也臣延寿臣汤将义兵行天诛上赖陛下神灵隂阳并应天气晴明陷陈克敌斩郅支首及名王以下宜挂头藳街蛮夷邸间以示万里明犯彊汉者虽远必诛　元帝纪建昭三年秋使护西域骑都尉甘延寿副校尉陈汤矫发戊巳校尉屯田吏士及西域胡兵攻郅支单于冬斩其首传诣京师悬蛮夷邸门四年春正月以诛郅支单于告祠宗庙赦天下羣臣上寿置酒以其圗书示后宫贵人竟宁元年春正月虖韩邪单于来朝诏曰郅支伏辜虖韩邪复修朝贺之礼愿保塞传之无穷边垂长无兵革之事其改元为竟宁夏封延寿列侯汤爵闗内侯黄金百斤　刘向上疏曰郅支杀使者伤威毁重陛下赫然欲诛之意未尝有忘延寿汤承圣指倚神灵緫百蛮之君防城郭之兵出百死入絶域遂蹈康居屠五重城搴歙侯之旗斩郅支之首悬旌万里之外扬威昆山之西埽谷吉之耻立昭明之功万夷慴伏莫不惧震呼韩邪单于见郅支已诛且喜且惧乡风驰义稽首来賔虽易之折首诗之雷霆不能及也　谷永曰汤义勇奋发横厉乌孙隃集都赖报十年之逋诛雪边吏之宿耻秉钺席卷喋血万里之外荐功祖庙告类上帝　耿育云为圣汉扬钩深致逺之威讨絶域不羁之君系万里难制之虏下诏宣着其功改年垂厯应是南郡获白虎
　　汉牂柯太守平西夷　武威将军平西南夷
　　西南夷传成帝河平中夜郎王兴与钩町王禹漏卧侯俞更举兵相攻遣太中大夫张匡持节和解兴等不从命刻木象汉吏射之陈立为牂柯太守谕告夜郎王兴兴不从命乃从吏数十人出行县至兴国且同亭兴从邑君数十人见立立数责断头邑君皆释兵降钩町漏卧震恐入粟牛羊劳吏士兴妻父翁指与子邪务收余兵迫胁二十二邑反立奏募诸夷斩之立已平定西夷召诣京师　通鉴建武十九年西南夷栋反杀长吏诏武威将军刘尚讨之路由越巂卭谷王任贵欲袭击尚尚知之先据卬都掩任贵诛之二十年尚进兵与栋等连战皆破之二十一年正月追至不韦斩栋帅西南诸夷悉平二十三年正月南郡蛮叛尚讨破之
　　汉征西大将军破赤眉
　　光武纪建武三年闰正月乙巳冯异与赤眉战崤底大破之己亥帝幸宜阳甲辰亲勒六军大陈戎马赤眉震怖乞降丙子面缚奉髙帝玺绶　更始元年十月赤眉樊崇降既而亡归二年冬西攻长安萧王筹赤眉必破长安以邓禹深沈有大度授以西讨之略拜前将军分兵二万遣西入闗建武元年六月赤眉立盆子九月入长安二年禹军昆明池九月禹兵败赤眉延岑暴乱三辅【岑自称武安王欲据闗中】遣偏将军冯异代禹讨之车驾送至河南敕曰元元涂炭无依今之征伐非必畧地屠城要在平定安集之耳异布威信羣盗皆降又诏邓禹还曰以饱待饥逸待劳折棰笞之遣破奸将军侯进等屯新安建义大将军耿弇屯宜阳异与赤眉遇华隂相距六十余日战数十降将卒五千余三年春正月甲子拜异征西大将军禹要异共攻大败异走回谿阪坚壁自守閠月集诸营数万人约期防战使壮士变服伏道侧旦日贼万人攻异大战日昃贼气衰伏兵卒起衣服相乱众惊溃追击大破于崤底降男女八万人余众尚十余万东走宜阳降玺书劳异曰始虽垂翅回谿终能奋翼渑池　崔骃赋握狼弧蹈参伐
　　汉大司马平山东
　　见献功类
　　汉中郎将平陇右
　　纪建武十年冬十月中郎将来歙等大破隗纯于落门纯与周宗降陇右平　初建武元年十二月隗嚣自称西州上将军三年十二月帝谓太中大夫来歙曰云云歙曰臣尝与嚣遇长安其始起以汉为名愿奉威命开以丹青之信必束手自归帝令歙使嚣乃奉奏四年冬十月使马援奉书洛阳十二月遣兵佐冯异有功帝报以手书五年十二月使嚣击蜀效信嚣不可帝知其持两端稍黜其礼援歙奉使徃来劝令入朝许以重爵复遣歙説乃遣子恂诣阙王元不愿专心内事嚣然其计六年三月帝谋讨之四月丙子遣耿弇等七将军从陇道伐蜀先使歙奉玺书谕嚣五月遂发兵反使王元据陇坻伐木塞道遂称臣于述七年二月述立嚣为朔宁王秋歙以书招王遵遵降八年春歙将二千余人伐山开道从畨须回中入畧阳斩守将金梁嚣惊曰何神也闰四月帝自将征嚣召马援问之援聚米为山谷指画形势帝曰虏在吾目中矣明旦进军窦融率步骑与军防数道上陇使王遵以书谕牛邯于是嚣大将十三人属县十六众十余万皆降嚣奔新城帝劳赐歙班坐絶席在诸将右进幸上邽诏嚣束手自诣终不降乃诛其质子使吴汉岑彭围西城耿弇盖延围上邽十一月王元等将蜀救兵五千人入城迎嚣归安定北地天水陇西复反九年春嚣卒立少子纯帝使冯异击之六月歙监防诸将屯长安太中大夫马援副之诏于汧积谷六万斛八月歙率异等五将军讨纯于天水十年夏异斩述将田弇等共攻落门髙峻降于冦恂冬十月歙与弇延等攻破落门周宗行巡茍宇赵恢等隗纯降王元奔蜀
　　汉陇西太守破先零
　　通鉴建武十年冬十月先零羌与诸种寇金城陇西来歙率盖延等进击大破之斩首虏数千人十一年夏寇临洮歙荐马援为陇西太守击先零大破之冬十月诸种数万人寇钞拒浩亹隘援深入讨击大破之徙降羌置天水陇西扶风又招抚塞外氐羌皆降附奏复其侯王君长十二年参狼羌与诸种寇武都援击破之降者万余人陇右清静
　　汉大司马平蜀
</div>
    <div class="pagination">
<a href="玉海_page255.html">上一页</a><span>...</span><a href="玉海_page251.html">251</a><a href="玉海_page252.html">252</a><a href="玉海_page253.html">253</a><a href="玉海_page254.html">254</a><a href="玉海_page255.html">255</a><span class="current-page">256</span><a href="玉海_page257.html">257</a><a href="玉海_page258.html">258</a><a href="玉海_page259.html">259</a><a href="玉海_page260.html">260</a><a href="玉海_page261.html">261</a><span>...</span><a href="玉海_page257.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
