<!DOCTYPE html>
<html>
<head>
    <meta charset="UTF-8">
    <title>山堂肆考 - 第 504 页/共 632 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山堂肆考 - 第 504 页/共 632 页</h1>
    <div class="content">　　李贺诗烟湿杏花须
　　霞艳
　　唐彦谦诗古艳桃花夺晩霞
　　活色生香
　　唐薛能诗活色生香第一流手中移得近青楼谁知艳性终相负乱向春风笑不休又韦庄诗大道青楼御苑东玉栏仙杏压枝红
　　分影写真
　　文与可诗月淡斜分影池清倒写真
　　倚娼
　　扬州事迹太平园中有杏数株每至烂开则大宴每一株则令一娼倚其傍立其馆曰争春开元中宴罢夜防或闻花有叹息之声
　　唤客
　　王介甫诗垂杨一径紫苔封人语潇潇院落中独有杏花如唤客倚墙斜日数枝红
　　春意相妬
　　吴融诗春意竟相妬杏花应防娇红轻欲愁杀粉薄似啼消愿作南华梦翩翩绕此条
　　暖律潜催
　　薛能诗暖律潜催次第春梅花已谢杏花新半开半落闲园里何异荣枯世上人
　　倚云
　　唐髙蟾诗天上碧桃和露种日邉红杏倚云栽
　　撼雪
　　宋杨诚斋诗曽见轻条撼雪飞一暄曝出万余枝从今日日湏来看看到红红白白时又云不信东皇也有私如何専宠杏花枝于中更出红千叶且道花工竒不竒
　　不施朱粉
　　宋王元之诗桃红李白莫争春素态妖姿两未匀日暮墙头试囘首不施朱粉是东隣
　　浅注胭脂
　　朱淑真诗浅注胭脂剪绛绡独将妖艶冠花曹春心自得东皇意逺胜都观里桃
　　飘霰叠霞
　　宋孙何诗殷红鄙桃艳淡白笑梨花落处飘防霰繁时叠碎霞苑宜开帝里坛称在儒家丽色明珠箔清香袭绛纱孙何字汉公蔡州汝阳人
　　等莺期蝶
　　林和靖诗蓓蕾枝梢血防干粉红腮頬露春寒不禁烟雨轻欺着只好亭台爱惜看偎栁傍桃斜欲堕等莺期蝶猛成团京城巷陌新晴后买得风流更一般
　　粘蜡
　　梅圣俞诗艳蕋粘红蜡仙葩总薄罗
　　防酥
　　文与可诗北园山杏皆髙株新枝放花如防酥
　　烧林
　　古诗烧林凝艳火过雨湿香须
　　出墙
　　叶靖逸诗春色满园闗不住一枝红杏出墙来












　　山堂肆考卷一百九十八
　　钦定四库全书
　　山堂肆考卷一百九十九　　明　彭大翼　撰花品
　　菊花
　　尔雅菊名治蘠凡数种瞿麦为大菊马阑为紫菊鸟啄苖为鸳鸯菊旋覆花为艾菊前贤谱之者或谓有二十七种或谓有三十五种或谓有三十六种今据耳目所接又不止此事文类聚谓菊有黄白二种而以黄为正故余谱先黄而后白
　　屈平飡
　　离骚朝饮木兰之坠露兮夕飡秋菊之落英
　　陶潜摘
　　见重阳
　　服花得僊
　　神僊康风子服甘菊花与桐实后遂得仙又名山记道士朱孺子吴末入玉笥山服菊花乗云升天
　　献酒称夀
　　孔帖唐李适秋登慈恩寺浮屠献菊花酒称夀
　　消灾
　　见重阳
　　瘳疾
　　荆州记南阳郡郦县北八里有菊水其涯悉芳菊被岸水甚甘馨胡广大患风羸常饮此水疾遂瘳年及百嵗
　　裁雪折金
　　唐罗隠诗篱落嵗云暮数枝聊自芳雪裁纎蕋宻金折小苞香千载白衣酒一生青女霜春丛莫轻薄彼此有行蔵
　　和霜伴月
　　唐张贲白菊诗雪彩氷姿号女华寄身多是地僊家有时南国和霜立防处东篱伴月斜又刘禹锡和令狐相公玩白菊诗莹浄真琪树分明对玉堂僊人披雪氅素女不红妆粉蝶来难见麻衣拂更香面风揺羽扇含露滴琼浆髙艳遮银井繁枝覆象牀桂丛慙并发梅蕚妒先芳一入瑶华咏从兹播乐章
　　烟披雨沐
　　陆杞菊赋惟杞惟菊偕寒互緑或頴或苕烟披雨沐我衣败绨我饭脱粟羞慙齿牙苟且粱肉蔓延骈罗其生实多尔杞未棘尔菊未莎其如子何其如予何
　　云布星罗
　　卢谌菊赋翠叶云布黄蕋星罗
　　金英紫蔕
　　陈叔逹诗霜间开紫蔕露下发金英
　　苦味寒香
　　杨诚斋诗味苦谁能爱香寒只自珍长将潭底水普供世间人
　　隠居二种
　　陶隠居谓菊有二种一种茎紫气香味甘叶嫩可食花防少者为真其青茎细叶作蒿艾气味苦花大名苦薏非真菊也
　　钟防五美
　　史正志菊谱序钟防赋以五美谓园华髙悬凖天极也纯黄不杂后土色也早植晚发君子徳也冐霜吐頴象劲直也杯中体轻神僊食也
　　丽草
　　傅统妻辛氏菊花颂英英丽草禀气灵和春茂翠叶秋曜金华布濩髙原蔓衍灵阿扬芳吐馥载芬载葩
　　节花
　　周子爱莲説菊花之隠逸者也一名节花一名女花一名隂威一名朱嬴
　　日精
　　本草菊一名日精一名周盈一名傅延年史正志菊谱序所宜贵者苖可以菜花可以药囊可以枕醸可以饮所以髙人隠士篱落畦圃之间不可一日无此花者也
　　霜杰
　　苏明允菊诗骚人足以思香草比君子况此霜下杰清芬絶兰茝气禀金行秀徳备黄中美古来鹤髪翁飡英饮其水但恐藋伤课仆加料理
　　似故人
　　古诗眼前景物年年别只有黄花似故人
　　比君子
　　范至能菊谱叙山林好事者或以菊比君子其説以为嵗华婉娩草木变衰乃独然秀发傲睨风露此幽人逸士之操虽寂寥荒寒而味道之腴不改其乐者也月令以动植志气如桃桐华直云始华至菊独曰鞠有黄华岂以正色独立不伍众草变词而言之欤
　　准节令
　　史正志菊谱序菊有黄花北方用以准节令大畧黄花开时节不差江南地暖百卉造作无时而菊独不然攷其理菊惟介烈髙洁不与百卉同其盛衰必待霜降草木黄落而花始开岭南冬至始有防霜故也
　　茂风霜
　　刘菊谱序凡花者以春盛实者以秋成其根柢枝叶无物不然而菊独以秋花悦茂于风霜揺落之时此其得时者异也有花叶者花未必可食而康风子乃以食菊僊又本草以九月取花久服轻身耐老此其花异也花可食者根叶未必可食而陆云春苗恣肥得以采撷供左右杯案又本草以正月取根此其根叶异也夫以一草之防自末至本无非可食有功于人者加以花色香态纎妙闲雅可为丘壑燕静之娱然则古人取香以比徳而配之以嵗寒之操夫岂偶然而已哉
　　欧王相笑
　　史正志菊谱后序花有落者有不落者盖花瓣结宻者不落盛开之后浅黄者转白而白色者渐转红枯于枝上花瓣扶踈者多落盛开之后渐觉离披遇风雨撼之则飘散满地矣王介甫残菊诗黄昏风雨打园林残菊飘零满地金欧阳永叔见之戯介甫曰秋花不比春花落为报诗人仔细看介甫闻之笑曰欧阳九不学之过也岂不见楚词云夕飡秋菊之落英东坡欧公之门人也其诗亦有欲伴诗人赋落英与夫却绕东篱赋落英亦楚词语耳余谓欧王二公文章擅一世而左右佩劒彼此相笑岂非于草木之名犹未尽识而不知有落不落者耶若夫可飡者乃菊之初开芳馨之可爱者耳若衰谢而后落英岂复有可飡之味楚词之过乃在于此或云诗之访落以落训始也意落英之落盖谓始开之花耳然则介甫之引证殆亦未之思欤
　　陶张各爱
　　刘甘菊论陶渊明张景阳谢希逸潘安仁等或爱其香或咏其色或采之于东篱或泛水于酒斚疑皆今之甘菊也
</div>
    <div class="pagination">
<a href="山堂肆考_page503.html">上一页</a><span>...</span><a href="山堂肆考_page499.html">499</a><a href="山堂肆考_page500.html">500</a><a href="山堂肆考_page501.html">501</a><a href="山堂肆考_page502.html">502</a><a href="山堂肆考_page503.html">503</a><span class="current-page">504</span><a href="山堂肆考_page505.html">505</a><a href="山堂肆考_page506.html">506</a><a href="山堂肆考_page507.html">507</a><a href="山堂肆考_page508.html">508</a><a href="山堂肆考_page509.html">509</a><span>...</span><a href="山堂肆考_page505.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
