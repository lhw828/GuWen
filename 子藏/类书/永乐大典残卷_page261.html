<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 261 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 261 页/共 331 页</h1>
    <div class="content">　　没着文章处
　　【老学庵笔记】
　　吕吉甫在北都，甚爱晁之道。之道方以元符上书责官，吉甫不敢荐。谓曰：“君才如此，乃自滔罪籍，可惜也。”之道对曰：“咏之无他，但没着文章处耳。”其恃气不挠如此。
　　读书无用处
　　【吴虎臣漫录】
　　程伯淳言：令僧家读一卷经，便要经中道理受用。儒者读书却只闲读了，都无用处。
　　诗体有定处
　　【梦溪诗话】
　　山谷言文章必谨布置。每见后学多言以原道，命意曲折，后予以此既考古人法度。如杜甫赠韦见素诗云：纨绔不饿死，儒冠多误身。此一篇立意，故使人静听而具陈之。自云：“甫昔少年日，早充观国宾。致君尧舜上，再使风俗淳。皆儒冠事业也。”自云：此意竟萧条至蹬无踪鳞，言误身如此也。则意举而文备，故已有是诗矣。然必言其所以误者，于是有厚愧真知之句。所以真知者，谓传诵其诗也。然宰相职在荐贤，不当徒爱人而已，士故不能无望。故曰：窃效贡公喜，难甘原宪贫。果不能荐贤，则去之可也。故曰：“焉能心怏怏，只是走。”又将去海而去秦也。然其去也，必有迟迟不忍之意。故曰：“尚怜终南山，回首清渭滨。”则所知不可以不别。故曰：常碍报一饭。况怀辞大臣。夫如此，是可以相忘于江湖之外，虽见之亦不得而见矣。白鸥波浩荡，万里谁能驯。终马此诗前贤录为压卷，盖布置最得正体。如官府甲第，厅堂房室各有定处，不可乱也。韩文公《原道》与书之尧典如此，其他皆谓之变体可也。
　　左传害理处
　　【容斋三笔】
　　《左传》：有害理处。《左传》：议论遣辞颇有害理者，以文章富丰之故，后人一切不复言。今略疏数端以箴其失。《传》云：郑武公，庄公为平王卿士王二于号。杜氏谓不复专任郑伯也。周公于于王孙苏争政，王叛王孙苏，杜氏曰：叛者不与也。夫以君之于臣而言二与叛，岂理也哉！晋平戎于王单，襄公如晋拜成，刘康公徼戎将，遂伐之。叔服曰：背盟而欺大国，不义。晋范吉射赵鞅交兵。刘氏范氏世为婚姻。苌弘事刘文公故周与范氏赵鞅以为讨。夫以天子之使出聘侯国而言拜成，谓周于晋为欺大国诸侯之卿。跋扈于天子而言讨，皆于名分为不正。其他如晋邢侯杀叔鱼，叔鱼兄叔向数其恶而尸诸市，其于兄弟之义为弗荐矣。而托仲尼之语云：杀亲益荣。杜氏又谓荣名益已，以弟陈尸为兄荣，尤为失也。
　　题目出处
　　【玉堂纪事】
　　印书笺题，本为晚学设，不为无益。然而所试诗赋题目，或出经史、传纪、注疏、文集，诸子百家，难以遍知。今乃揭示本文其法亦善矣。唐时试题不具出处，如《孤竹管赋》满场不知出《周礼》，甚可笑也。彼有经义亦效笺题，果何为也？矧治经人所业专一，若不识出处，缪妄之甚。兹固所当略也，主文已当缺然。
　　韵要出处
　　【岩溪诗话】
　　刘禹锡嘉话云：“作诗押韵要有出处，近欲押一饧字，六经中无此字，唯《周礼》‘吹箫处’，注有此一字，终不敢押。予按禹锡历阳书事诗云“：湖鱼香胜肉，官酒重如饧。则何尝按六经所出耶”！《洛阳伽篮记》载：河东人刘白堕善酿酒，盛暑曝之日中。经旬不坏，当时谓之“鹤觞白堕”，乃人名。子瞻诗云：“独看红蕖倾白堕。”《石林避暑录》云：若以白随为酒，则醋浸曹公汤寻右军可也。予按《文选》魏武帝《短歌行》云：“何以解忧？惟有杜康。”康亦作酒，人而选诗，遂以为酒用。东坡岂祖是耶？
　　何须出处
　　【老学庵笔记】
　　东坡先生省试刑赏忠厚之至论，有云“皋陶为士将杀人”。皋陶曰：“杀之三。”尧曰：“宥之三。”梅圣俞为小试官得之，以示欧阳公。公曰：“此出何书？”圣俞曰：“何须出处。”公以为皆偶忘之，然亦大称欢。初欲以为魁，终以此不果。揭榜见东坡姓名，公谓圣俞曰：“此郎必有所据，更恨吾辈不能记耳。”及谒谢首问之。东坡亦对曰：“何须出处！”乃与圣俞语合。公赏其豪迈，太息不已。
　　中皆同处
　　【东汉书】
　　陈愍宠善弩射，十发十中，中皆同处。注：庞射有秘法，以天覆地载参连为奇。又有三微为经，三小为纬，经纬和将。万胜之方，然要在机牙。
　　器玩同处
　　【晋书】
　　陆云与兄平原书曰：“一日按行曹公器物书刀五枚，琉璃笔一枝。”景初二年七月七日，刘婕妤云：“见使此人怅然”按魏武于汉为相，不得有婕妤。又景初是魏明帝年，如此，则文帝物也。与曹公器玩同处，故致舛杂。
　　知酒肉处
　　【白氏六贴】
　　赵达如故人家，具食，食毕，主人曰：“乏嘉肴无以叙意。”达因取双箸再三纵横曰：“君东壁下有美酒一斛，鹿肉三斤。”主人惭曰：“以卿善射，故相试耳。”
　　知鹅肉黑白处
　　【晋书载记】
　　苻坚从子朗，字允达，为青州剌史。或人杀鸡食之。朗曰：“此鸡栖半露。”检之亦验。又食鹅肉，知黑白之处。人不信，记而试之，无毫厘差。
　　枕席有涕泣处
　　【东汉书】
　　冯异为光武司隶主簿，自伯升之败，光武不敢显其悲戚。每独居，不御酒肉，枕席有涕泣处。异独叩头，宽譬哀情。光武止之曰：“卿勿妄言。”
　　食灸不知口处
　　【晋书】
　　司马流与苏峻战，食灸不知口处。
　　巢窟在何处
　　【南史】
　　齐谢沦为吏部尚书，时王晏为尚书令。晏尝呼沦共载。沦正色曰：君巢窟在何处。
　　居穷僻处
　　【西汉书】
　　萧何买田宅必居穷僻处，为家不治垣屋。曰：“令后世贤，师吾俭，不贤毋为势家所夺。”
　　种瓜温处
　　【汉书】
　　《儒林传》：新丰有愍儒乡，秦既焚书，拜诸生为郎七百人。密令冬种瓜骊山坑谷中温处，瓜成，诏博士诸生就视之，为伏机，诸生至。方相难所更法不决。因发机填之，以土皆压，终乃无声。
　　印复故处
　　【事类合壁】
　　裴度平章中书失印，度自如，左右曰：“复于故处得印。”度不应。或问其故。曰：“此必吏人盗之，以印书卷耳。急则投诸水火，缓则复还故处。”人服其识量。
　　独无闲处
　　【史记】
　　汉文谓冯唐公曰：众我独无闲处。
　　转法轮处
　　【释迦谱】
　　世尊思惟王师大臣所遣侨陈如等五人瞻视我者皆悉聪明，为此五人先开法门。又自思惟，古昔诸佛轮法轮处在于波罗柰国，鹿野苑中。又此五人亦在于彼，我今应往至其往处，转大法轮。
　　华严七处
　　【华严经】
　　菩提场、普光殿、忉利天、夜摩天、昼率天、他化天、逝多林，是为七处也。
　　陵谷代处
　　【资治能鉴】
　　后汉桓帝以灾异诏问消复之术，杨赐对曰：今缙绅之徒委伏畎亩，口诵尧舜之言，身蹈绝俗之行，委揖沟壑不见逮及，冠履倒易，陵谷代处。
　　画楼咕酒处
　　【禅林僧宝传】
　　法昌遇和黄龙南偈曰：葫芦棚上挂冬瓜，麦浪堆中钓得虾。谁在画楼沽酒处，相邀来吃赵州茶。
　　龙移他处
　　【僧宝传】
　　重云晖山有龙湫，险恶不可犯，晕督役夷塞之以为路。龙亦移他处，但见云雷随之。
　　牵牛凉处
　　【魏志】
　　管宁，有牛暴田为牵著凉处，自为饮食过于牛主。
　　【隋书】
　　李士谦，有牛犯其田，士谦牵置凉处，饲之过于本主。
　　读书处
　　【沣阳志】
　　车武子读书处：父老相传此地灵，断碑没墨水云腥。只今几载兰江上，老尽秋风不见萤。
　　【元刘将孙养吾集】
　　读书处记：丞相信公之季弟称文堂，蚤赞困谋，开朝迹。及丞相留燕山，与书如诀曰：我以忠死，仲以孝仕，季也其隐。隐当若之何？山中读书可矣。其它日为管宁，为陶潜，使千载之下，以是称吾三人。文堂受言服膺，读书深密，无故山以外之迹，随寓以读书处扁之。岁年腕晚坐念喟然，往帛书随手裂去，曷其使来者不忘？亦惟是笔墨传著以贻永久。乃录副墨视予命之记。呜呼，书尽在文山矣！尚何言？抑有书以来，凡具耳目心知者，孰不知读，而古今高材显仕则有之矣。谓非书之效不可，而可谓之能读者几。书一也，而读者异焉。子骏白头国师，传极群书以为之资。此亦一读书也。阿瞒飞扬郁抑，而欲名山精舍为二十年规。此亦一读书也。书何与？于人事而有遗恨者矣！意者书亦不能无憾于此也。书非以资读，而读者亦若有福。昔人有罢相，而或诮其胸中欠读数百卷者。有入翰林，而恨其太蚤不得老者，虽如莱公精忠大节，犹有置不满于此，则书有不及读者矣。前史贤相，或再问再不知或讲井田礼乐有厚惭以至《论语》半部断章称相，业不可及，则书有必读者矣。书何假于读，而犹有不暇与不足，则书何负于世哉！呜呼，书之效可睹矣！事业有不在于学问，而学问各自为是非。向微千钧一镂，犹有信公若而人，则教忠孝永已如清谈，而羲农以来为有馀愧矣。然则今之所为读者何书也？是则有可言者矣。载籍以来，自删定笔削而后成书，泛而为诸子百家，私之为传授，为专门名家，为训诂章句，为贴义套括，一反之为亲说。大明之为理学，墨守者局师说，尊统承；择便者借光宠，捷功利；巧者媒禽犊，曲阿世；浅者拾土梗，供辞章；最下又疣赘给科举。三千年间读书者具是矣，孰能反而求其初，孰能通而会其极？呜呼，其自三代以来，前修往哲，晦明绝续，毫分缕析，以至斯世也。其亦幸而汉唐以下，而无议论之多门，场屋之遗累，以及此时也。学术之异同，不待辨而唯是之归；义理之择执，不必泥而唯善之师。观于正大而得天地之所与立，揆之心脑而得圣贤之所与同。夫岂呻其占毕诵其糟粕之谓而已哉！文堂之于读书也，既进而不愿为河汾之十策，又幸退而不必如邴根矩之教辽东，比幼安藜床膝穴则彼良苦，视渊明赋山海自遣则此有馀。其所自得者，丞相之所不能教而吾亦不能得于言也。虽然，彼一时也，此一时也，文堂之善其身足矣！兹名兹志又将以遗于方来，以之承家，以之教子，如斯而已乎！其于用世，亦有政自不免者乎！抑此为读书言之也。其使观雪窖之帖，而兴于今昔之故，以予文其间岂不足以有感也！是则异夫世之所谓读书者这撰矣。斯其不负信公之教也欤。文堂，名璋。字诸子。力学喜属辞，皆读书之效云。此帖九百七十八字，慷慨而恻情至谊尽。百世之下，诵之者犹流涕也。别为刻藏此处。于是信公去世二十有三年矣。大德第八重九书。
　　【国朝贝廷臣】
　　《题江集》：题山阴读书处：兰亭修禊处，爱尔好林泉。闭户不曾出，读书浑小眠。青山秋气早，绿树午阴圆。何日期相遇，西陵一问船。
　　涤砚处
　　【元一统志】
　　诸葛武侯涤砚处，在沅江县西四十里卧龙寺。
　　托身处
　　【唐刘长卿集】
　　小鸟篇上裴尹御花纵有报恩时，择木谁容托身处。
　　【颂古联珠】
　　首山念因僧问如何是学人用心处？师曰：“怪你一问迟也。”投子青曰：未语能明迷悟情，发言方表赤心人。只贪进步求名玉，争信灵苗不受春。
　　【修忏要旨】
　　然须预识标心之处进行之门，所谓圃常正信也。
　　难眠处
　　【晋书】
　　郭子许侍郎，顾司空俱作王丞相从事，尝夜在丞相所饮，二人欢极，丞相便使入已帐中眠。顾至晓犹展转不得熟寐，许上床便大鼾。丞相语诸客曰：“此中亦是难眠处耳。”
　　忏悔处
　　【修忏要旨】
　　行人亲迎良师学忏悔处，即不思议境理观所诣之处也。
　　亲切处
　　【颂古联珠】
　　风穴沼因僧问如何是学人亲切处？师曰：“须弥南畔齐打鼓，贺兰山前筑皮毯。”投子青曰：亲切曾伸问老翁，东山歌唱北山吟。弄潮须是吴江客，别语还他汉地人。首山念因僧问如何是学人亲切处？师曰：“吾九尽日又逢春。”曰：“毕竟如何？”师曰：“冬到寒食一百五。”投子青曰：日暮阴云郊野深，重阳到后菊花新。不困西峤残水尽，争得东山一带春。
</div>
    <div class="pagination">
<a href="永乐大典残卷_page260.html">上一页</a><span>...</span><a href="永乐大典残卷_page256.html">256</a><a href="永乐大典残卷_page257.html">257</a><a href="永乐大典残卷_page258.html">258</a><a href="永乐大典残卷_page259.html">259</a><a href="永乐大典残卷_page260.html">260</a><span class="current-page">261</span><a href="永乐大典残卷_page262.html">262</a><a href="永乐大典残卷_page263.html">263</a><a href="永乐大典残卷_page264.html">264</a><a href="永乐大典残卷_page265.html">265</a><a href="永乐大典残卷_page266.html">266</a><span>...</span><a href="永乐大典残卷_page262.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
