<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 313 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 313 页/共 736 页
  </h1>
  <div class="content">
   ○将帅部　识略
    易之赞知几能通於神化传之述远虑可消於忧患盖夫融襟内彻精识独运事表於先见智包於周防然後举无遗策而动罔不吉者也。春秋已来思戎旅者率多魁梧博达之士乃有深练治体详识军志明世道之损益辨人伦之情伪英略宏远嘉言灼叙故能整师经武克宣乎！巨伐全身远害以成乎！令名流风馀论蔼於民听自非大雅之明哲生民之先觉畴能及是哉！。
    荀林父晋大夫桓子也。为中军将鲁宣公十二年楚师围郑晋师救郑及河闻郑既及楚平桓子欲还曰：无及於郑而剿民焉用之（剿劳也。）楚归而动不後（动兵伐郑）随武子曰：善（武子士会）会闻用师观[C260]而动（[C260]罪也。）德刑政事典礼不易不可敌也。不为是征（言征伐为有罪不为有礼）楚军讨郑怒其贰而哀其卑叛而伐之服而舍之德刑成矣。伐叛刑也。柔服德也。二者立矣。昔岁入陈（讨徵舒）今兹入郑民不罢劳君无怨ゥ（ゥ谤也。）政有经矣。（经常也。）荆尸而举（荆楚也。尸陈也。楚武王始更为此陈法遂以为名）商农工贾不败其业而卒乘辑睦（步曰：卒车曰：乘）事不奸矣。（奸犯也。）敖为宰择楚国之令典（宰令尹敖孙叔敖）军行右辕左追蓐（在军之右者挟辕为战备在左者追求草蓐为宿卫傅曰：令尹南辕。又曰：改乘辕楚陈以辕为主）前茅虑无（虑无如今军行前有斥候蹋伏皆持以纟及白为幡见骑贼举纟幡见步贼举白幡备虑有无也。茅明也，或曰：时楚以茅为旗帜）中权後劲（中军制谋後以精兵为殿）百官象物而动军政不戒而备（物犹类也。戒敕令也。）能用典矣。其君之举也。内姓选於亲外姓选於旧（言亲疏并用）举不失德赏不失劳老有加惠（赐老则不计劳）旅有施舍（旅客来者施之以惠舍不劳役）君子小人物有服章（尊卑别也。）贵有常尊贱有等威（等威言差等）礼不逆矣。德立刑行政成事时典从礼顺。若之何敌之见可而进知难而退军之善政也。兼弱攻昧武之善经也。（昧昏乱经法也。）子姑整军而经武乎！（姑。且也。）犹有弱而昧者何必楚仲虺有言曰：取乱侮亡兼弱也。（仲虺汤左相薛之祖奚仲之後）勺曰：於铄王师遵养时晦（勺诗颂篇名铄美也。言美武王能遵天之道须暗昧者恶积而後取之）耆昧也。（耆致也。致讨於昧也。）武曰：无竞惟烈（武诗颂篇名烈业也。言武王兼弱取昧故成无疆之业）抚弱耆昧以务烈所可也。
    荀首晋大夫知《庄子》也。楚围郑晋救郑及河闻郑既及楚平荀林父欲还士会曰：善先曰：不可以中军佐济知《庄子》曰：此师殆哉！《周易》有之在师（坎下坤上师）之临ⅱⅷ（{公儿}下坤上临师初六变而之临）曰：师出以律否臧凶（此师卦初六爻辞律法否不也。）执事顺成为臧逆为否（今彘子逆命不顺成故应不臧之凶）众散为弱（坎为众今变为{公儿}柔弱）川壅为泽（坎为川今变为{公儿}为泽是川见壅）有律以如已也。（如从也。法行则人从法法败则法从人坎为法象今为众则散为川则壅失法之用从人之象）。故曰：律否臧。且律竭也。（竭败也。坎变为{公儿}是法败）盈而已竭夭。且不整所以凶也。（水遇夭塞不得整流则竭涸也。）不行之谓临（{公儿}变为泽乃成临卦泽不行之物）有帅而不从临孰甚焉此之谓矣。（譬彘子之违命亦不可行）果遇必败（遇敌也。）彘子尸之（主此祸）虽免而归必有大咎晋师果败明年晋杀先。
    荀晋大夫知武子也。为中军将鲁襄公九年冬晋与诸侯之师伐郑（郑从楚也。）郑人恐乃行成（与楚成也。）十年春诸侯之师城虎牢而戍之晋城梧及制士鲂魏绛戍之郑及晋平楚子囊救郑十一月诸侯之师还郑而南至於阳陵（还绕也。阳陵郑地）楚师不退知武子欲退曰：今我逃楚楚必骄骄则可与战矣。（武子荀）栾曰：逃楚者晋之耻也。合诸侯以益耻不如死我将独进师遂进己亥与楚师夹颍而军（颍水出城阳至下蔡入淮）子乔曰：诸侯既有成行必不战矣。（言有成去之志）从之将退不从亦退（从犹服也。）退楚必围我犹将退也。不如从楚亦以退之（谓退楚）宵涉颍与楚人盟（夜渡畏晋知之）栾欲伐郑师（伐涉颍者）荀不可曰：我实不能御楚。又不能庇郑郑何罪不如致怨焉而还（致怨为後伐之资）今伐其师楚必救之战而不克为诸侯笑克不可命（胜负难要不可命以必克）不如还也。丁未诸侯之师还侵郑北鄙而归（欲以致怨）楚人亦还（郑服故也。）。
    赵鞅晋大夫赵孟也。鲁哀公十年帅师伐齐大夫请卜之赵孟曰：吾卜於此起兵（谓往岁卜伐宋不吉利以伐姜故今兴兵）事不再令（再令冫卖也。）卜不袭吉（袭重也。）行也，於是乎！取犁及辕（犁一名隰济南有隰阴县祝阿县西有辕城）毁高唐之郭侵及赖而还中行穆伯晋大夫攻鼓弗能下（鼓北翟邑）饣鬼间俞曰：鼓之啬夫间俞知之（饣鬼间俞晋人也。）请无罢武大夫而鼓可得也。缪伯弗应左右曰：不折一战不伤一卒而鼓可得也。君奚为不使缪伯曰：间俞为人佞而不仁。若使间俞下之吾可以勿赏乎！。若赏之是赏佞人佞人得志是使晋国之武舍仁而为佞。且得鼓将何用（又云：晋中行穆子率师伐翟围鼓鼓人请以城畔穆子不受军吏曰：可无劳师而得城子何不为穆子曰：非事君之礼也。夫以城来者必将求利於我矣。夫守而二心奸之大者也。赏善罚奸国之宪法也。许而弗予失信也。若其予之赏大奸也。奸而盈禄善将。若何。且夫翟之憾者以城来盈愿晋岂其无是我以鼓教吾边鄙贰也。夫事君者量力而进不以安贾贰令军吏呼城儆将攻之未傅而鼓降也。）。
    赵赵奢初治国赋会秦伐韩军於阏与赵王召廉颇而问曰：可救不对曰：道远险狭难救。又召乐乘而问焉乐乘对如廉颇言。又召问奢奢对曰：其道远险狭譬之犹两鼠斗於穴中将勇者胜王乃令赵奢将救之。
    汉韩信拜为大将军汉王召信上坐曰：丞相数言将军何以教寡人计策信谢因问王曰：今东乡（向也。）争权天下，岂非项王邪王曰：然信曰：大王自料勇悍仁︹孰与项王汉王默然良久曰：弗如也。信再拜贺曰：唯信亦以为大王弗如也。然臣尝事项王请言项王为人项王意乌猝嗟千人皆废（猝千忽反）然不能任属贤将此特匹夫之勇也。项王见人恭敬慈爱言语句句（句句和好貌音许于切）人有疾病涕泣分食饮至使人有功当封爵者印元刂弊忍不能予此所谓妇人之仁也。项王虽霸天下而臣诸侯不居关中而都彭城。又背义帝约而以亲爱王诸侯不平诸侯之见项王逐义帝置江南亦皆归逐其主自王善地项王所过亡不残灭多怨百姓百姓不附特劫於威︹服耳名虽为霸实失天下心。故曰：其︹易弱今大王诚能反其道任天下武勇何不诛以天下城邑封功臣何不服以义兵从思东归之士何不散（散谓四散而立功）。且三秦王为秦将（章邯司马欣董翳）将秦子弟数岁矣。所杀亡不可胜计。又欺其众降诸侯至新安项王诈坑秦降卒二十馀万人唯独邯欣翳得脱秦父兄怨此三人痛入骨髓今楚︹以威王此三人秦民莫爱也。大王之入武关秋毫无所害除秦苛法与民约法三章耳秦民亡不欲得大王王秦者於诸侯之约大王当王关中关中民咸知之王失职入蜀民亡不恨者今大王举而东三秦可传檄而定也，於是汉王大喜自以为得信晚遂听信计。
    灌婴以列侯事惠帝及吕禄等欲为乱齐哀王闻之举兵西吕禄等以婴为大将军往击之婴至荥阳乃谋曰：诸吕举兵关中欲危刘氏而自立今我破齐还报是益吕氏资也。乃留兵屯荥阳使人谕齐王及诸侯与连和（谕谓晓也。）以待吕氏之变而共诛之齐王闻之乃屯兵西界待约及纟侯等诛诸吕婴自荥阳还。
    卫青为大将军平陵侯苏建尝责之曰：大将军至尊重而天下贤士大夫无称焉（言不为贤士大夫所称誉）愿将军观古名将所招选者勉之哉！（劝令招贤荐士也。）青谢曰：自魏其武安之厚宾客天子尝切齿彼亲待士大夫招贤绌不肖者人主之柄也。人臣奉法遵职而已何与招士（与读曰：豫）骠骑亦方此意（骠骑霍去病也。）为将如此（方比类也。）。
    赵充国为护军都尉汉得モ奴降者言乌桓尝发先单于冢モ奴恶之发二万骑击乌桓大将军霍光欲发兵邀击之以问充国充国以为乌桓间数犯塞今モ奴击之於汉便。又モ奴希寇盗北边幸无事蛮夷自相攻击而发兵邀之招寇生事非计也。
    後汉邳彤为和成太守时王郎乱河北世祖虽得上谷渔阳二郡之助而兵众未合议者多言可因信都兵自送西还长安彤廷对曰：议者之言皆非也。吏民歌咏思汉久矣。故更始举尊号而天下响应三辅清宫除道以迎之一夫荷戟大呼则千里之将无不捐城遁逃虏伏请降自上古以来亦未有感物动民如此者也。又卜者王郎假名因势驱集乌合之众遂震燕赵之地况明公奋二郡之兵扬响应之威以攻则何城不克以战则何军不服今释此而归岂徒空失河北必更惊动三辅堕损威重非计之得者也。若明公无复征伐之意则虽信都之兵犹难会也。何者明公既西则邯郸城民不肯捐父母背城主而千里送公其离散亡逃可必也。世祖善其言而止即日拜彤为後大将军。
    寇恂为执金吾建武八年从光武击隗嚣而颍川盗贼群起帝乃引军还谓恂曰：颍川迫近京师当以时定惟念独卿能平之耳从九卿复出以忧国可知也。恂对曰：颍川剽轻闻陛下远逾阻险有事陇蜀故狂狡乘间相诖误耳如闻乘舆南向贼必惶怖归死臣愿执锐前驱即日车驾南征恂从至颍川盗贼悉降。又隗嚣将安定高峻拥兵万人据高平第一（高平有第一城）光武遣恂降之恂奉玺书至第一峻遣军师皇甫文出谒辞礼不屈恂怒将诛文诸将谏曰：高峻精兵万人卒多︹弩西遮陇道连年不下今欲降之而反戮其使无乃不可乎！恂不应遂斩之遣其副归告峻曰：军师无礼已戮之矣。欲降急降不降固守峻惶恐即日开城门降诸将皆贺因曰：敢问杀其使而降其城何也。恂曰：皇甫文峻之腹心其所取计者也。今来辞意不屈必无降心全之则文得其计杀之则峻亡其胆是以降耳诸将皆曰：非所及也。
    祭遵为征虏将军建武六年与建威大将军耿虎牙大将军盖延汉忠将军王常捕虏将军马武骁骑将军刘歆武威将军刘尚等从天水伐公孙述师次长安时车驾亦至而隗嚣不欲汉兵上陇辞说解故帝召诸将议皆曰：可。且延嚣日月之期益封其将帅以消散之遵曰：嚣挟奸久矣。今。若按甲引时则使其诈谋益深而蜀警倍增固不如遂进帝从之乃遣遵为前行击嚣将王元破之。
    来歙为大中大夫建武八年诏歙屯长安悉监护诸将歙因上《书》曰：公孙述以陇西天水为藩蔽故得延命假息今二郡平荡则述智计穷矣。宜益选兵马储积资粮昔赵之将帅多贾人高帝悬之以重赏今西州新破兵人疲馑。若招以财则其众可集臣知国家所给非一用度不足然有不得已也。帝然之，於是大转运粮（诏於积六万斛驴四百头负驮）诏歙率征西大将军异等入天水击破公孙述。
    马援为伏波将军既平交贼徵侧等乃条奏越律与汉律驳者十馀事与越人申明旧制以约束之自後骆越奉行马将军故事（骆者越别名）。
    冯绲为车骑将军讨长沙蛮寇时天下饥馑帑藏虚尽每出征伐尝减公卿俸禄假王侯租赋前後所遣将帅宦官辄陷以折耗军资往往抵罪绲性烈直不行贿赂惧为所中乃上疏曰：势得容奸伯夷可疑苟曰：无猜盗跖可信故乐羊陈功文侯示以谤书愿请中常侍一人监军财费尚书朱穆奏绲以财自嫌失大臣之节有诏勿劾。
    班超为西域都护被徵以戊己校尉任尚为都护与超交代尚谓超曰：君侯在外国二十馀年而小人猥承君後任重虑浅宜有以诲之超曰：年老失智任君数当大位岂超所能及哉！必不得已愿进愚言塞外吏士非孝子顺孙皆以罪过徙补边屯而蛮夷怀禽兽之心难养易败今君性严急水清无大鱼察政不得下和宜荡佚简易宽小过总大纲而已超去後尚私谓所亲曰：我以班君当有奇策今所言平平耳尚至数年而西域反乱以罪被徵如超所戒。
    梁商为大将军永和三年徵护羌校尉马贤为弘农太守以来机为并州刺史刘乘为梁州刺史并当之职商谓机等曰：戎狄荒服蛮夷要服言其荒忽无常而统领之道亦无常法临事制宜略依其俗今二君素性疾恶欲分明白黑孔子曰：人而不仁疾之已甚乱也。况戎狄乎！其务安羌胡防其大故忍其小过机等天性虐刻遂不能从到州之日多所扰发果以羌叛坐徵。
    皇甫嵩字义真中平五年梁州贼王国围陈仓复拜嵩为左将军督前将军董卓各率二万人拒之卓欲速进赴陈仓嵩不听卓曰：智者不後时勇者不留决速救则城全不救则城灭全灭之势在於此也。嵩曰：不然百战百胜不如不战而屈人之兵是以先为不可胜以待敌之可胜不可胜在我可胜在彼彼守不足我攻有馀（孙子之文）有馀者动於九天之上不足者陷於九地之下（孙子兵法曰：善守者藏於九地之下善攻者动於九天之上玄女三宫战法曰：行兵之道天地之宝九天九地各有表里九天之上六甲子也。九地之下六癸酉也。子能顺之万全可保）今陈仓虽小城守固备非九地之陷也。王国虽︹而攻我之所不救非九天之势也。夫势非九天攻者受害陷非九地守者不拔国今已陷受害之地而陈仓保不拔之城我可不烦兵动众而取全胜之功将何救焉遂不听王国围陈仓自冬迄春八十馀日城坚固守竟不能拔贼众疲敝果自解去嵩进兵击之卓曰：不可兵法穷众勿追（司马兵法之言）归众勿迫今我追国是迫归众追穷寇也。困兽犹斗蜂虿有毒（皆《左氏传》文）况大众乎！嵩曰：不然前吾不击避其锐也。今而击之待其衰也。所击疲师非归众也。国众。且走莫有斗志以整击乱非穷寇也。遂独进击之使卓为後拒连战大破之斩首万馀级国走而死卓大惭恨繇是怨嵩。
    朱俊为镇贼中郎将南阳黄巾贼帅韩忠据宛城俊与荆州刺史徐ギ南阳太守秦颉合兵围之忠惶惧乞降司马张超及徐ギ秦颉皆欲听之俊曰：兵有形同而势异者昔秦项之际民无定主故赏附以劝来耳今海内一统唯黄巾造寇纳降无以劝善讨之足以惩恶今。若受之更开逆意贼利则进战钝则乞降纵敌长寇非良计也。因急攻破之。
    盖勋为讨虏校尉与宗正刘虞佐军校尉袁绍同典禁兵勋谓虞绍曰：吾仍见主上甚聪明但拥蔽於左右耳。若共并力诛嬖亻幸然後徵拔英俊以兴汉室功遂身退，岂不快乎！虞绍亦素有谋因相连结未及发而出为京兆尹。
    纪明桓帝时为护羌校尉而东羌先零等自覆没征西将军马贤後朝廷不能讨遂数寇扰三辅其後度辽将军皇甫规中郎将张奂招之连年既降。又叛桓帝召问纪明曰：先零东羌造恶反逆而皇甫规张奂各拥︹众不时辑定欲移兵东讨未识其宜可参思术略纪明因上言曰：臣伏见先零东羌虽数叛逆而降於皇甫规者已二万许落善恶即分馀寇无几今张奂踌蹰久不进者当虑外离内合兵往必惊。且自冬践春屯结不散人畜疲羸自亡之势徒更招降坐制︹敌耳臣以为狼子野心难以恩纳势穷虽服兵去复动唯当长矛挟胁白刃加颈耳计东种所馀三万馀落居近塞内路无险折非有燕齐秦赵从横之势而久乱并凉累寇三辅西河上郡已各内徙安定北地复至单危自云   中五原西至汉阳一千馀里モ奴种羌并擅其地是为痈疽伏疾留滞胁下如不加诛转就滋大今。若以骑五千步万人车三千辆三冬二夏足以破定无虑用费为钱五十四亿如此则可令群羌破尽モ奴长服内徙郡县得反本土伏计永初中诸羌反叛十有四年用二百四十亿永和之末复经七年用八十馀亿费耗。若此犹不诛尽馀孽复起於兹作害今不暂疲人则永宁无期臣庶竭驽劣伏待节度帝许之悉听如所上窦太后临朝破羌将军张奂上言东羌虽破馀种难尽纪明性轻果虑负败难常宜。且以恩降可无後悔诏书下纪明复上言臣本知东羌虽众而Й弱易制所以比陈愚虑思为永宁之而中郎将张奂说虏︹难破宜用招降圣朝明监信纳瞽言故臣谏行奂计不用事势相反遂怀猜恨信叛羌之诉饰润辞意云：臣兵累见折衄。又言羌一气所生不可诛尽山谷广大不可空静血流污野伤和致灾臣伏念周秦之际戎狄为害中兴以来羌最盛诛之不尽虽降复叛今先零杂种累以反覆攻没县邑剽掠人物发冢露尸祸及生死上天震怒假手行诛昔邢为无道卫国伐之师兴而雨臣动兵涉夏连获甘澍岁时丰稔人无疵疫上占天心不为灾伤下察人事众和师克自桥门以西雒川以东故宫县邑更相通属非为深险绝城之地车骑安行无应折衄案奂为汉吏身当武职驻军二年不能平寇虚欲修文戢武招降犭广敌诞辞空说僭而无徵何以言之昔先零作寇赵充国徙令居内煎当乱边马援迁之三辅始服终叛至今为梗故远识之士以为深忧今傍郡户口单少数为羌所创毒而欲令降徒与之杂居是犹种枳棘於良田养虺蛇於室内也。故臣奉大汉之威建久长之灭欲绝其本根不使能殖本规三岁之费用五十四亿今期年所耗未半而馀寇残烬将向殄灭臣每奉诏书军不内御愿率斯言一以任臣临时量宜不失权便。
    魏李通为阳安郡尉太祖与袁绍相拒於官渡绍遣使拜通征南将军刘表亦阴招之通皆拒焉通亲戚部曲流涕曰：今孤危独守以失大援亡可立而待也。不如急从绍通按剑叱之曰：曹公明哲必定天下绍虽︹盛而任使无方终为之虏耳吾以死不二即斩绍使送印绶诣太祖。
    满宠为奋威将军从太祖征荆州还屯当阳吴大帝数扰边邮复召宠还为汝南太守赐爵关内侯蜀军围襄阳宠助征南将军曹仁屯樊城拒之而左将军于禁等军以雨水长为蜀所没蜀急攻樊城樊城得水往往摧坏众皆失色，或谓仁曰：今日之危非力之所可及蜀围未合乘轻船夜走虽失城尚可全身宠曰：山水速疾冀其不久闻蜀遣别将已在郏下自许以南百姓扰扰蜀所以不敢遂进者恐吾军掎其後耳今。若遁去洪河以南非复国家有也。君。且待之仁曰：善宠乃沈白马与军人盟誓会徐晃等救至宠力战有功蜀遂退後为征东将军吴将孙布遣人诣扬州求降辞云：道远不能自致乞兵见迎刺史王凌腾布书请兵马迎之宠以为必诈不与兵而为凌作书报曰：知识邪正欲避祸就顺去暴归道甚相嘉尚今欲遣兵相迎然计兵少则不足相卫多则事必远闻。且先密计以成本志临时节度其宜宠会被书当入朝敕留府长史。若凌欲往迎勿与兵也。凌於後索兵不得乃单遣一督将会骑七百人以迎之布夜袭击督将迸走死伤大半太和三年领豫州刺史曹休从庐江南入合肥令宠向夏口宠上疏曰：曹休虽明果而希用兵今所从道背湖旁江易进难退此兵之洼地也。若入无疆口宜深为之备宠表未报休遂深入贼果从无疆口断夹石要休还路休战不利退走会朱灵等从後来断道与贼相遇贼惊走休军乃得还後为征东将军大帝岁有来计青龙元年宠上疏曰：合肥城南临江湖北远寿春贼攻围之得据水为势官兵救之当先破贼大辈然後围乃得解贼往甚易而兵往救之甚难宜移城内之兵其西三十里有奇险可依更立城以固守此为引贼平地而掎其归路於计为便护军将军蒋济议以为既示天下以弱。且望贼烟火而坏城此为未攻而自拔一至於此劫掠无限必以淮北为守帝未许宠重。表曰：孙子言兵者诡道也。故强而示之以弱能而示之以不能骄之以利示之以慑此为形实不必相应也。又曰：善动敌者形之今贼未至而移城却内此所谓形而诱之也。引贼远水择利而动举得於外则福生於内矣。尚书赵咨以宠策为长诏遂报听。
    张既为雍州刺史从太祖征张鲁鲁降太祖将拔汉中恐蜀先主北取武都氐以逼关中既曰：可劝使北出就以避贼前至者厚其宠赏则先者知利後必慕之太祖从其策乃自到汉中引出诸军令既之武都徙氐五万馀出扶风天水界是时武威颜俊张掖和鸾酒泉黄华西平&lt;走&gt;演等并举郡反自号将军更相攻击俊遣使送母及子诣太祖为质求助太祖问既既曰：俊等外假国威内生傲悖计定势足後即反耳今方事定蜀。且宜两存而斗之犹卞《庄子》之刺虎坐收其毙也。太祖曰：善岁馀鸾遂杀俊武威王秘复反杀鸾文帝即王位既代邹岐为凉州刺史西平&lt;走&gt;。
    光等杀其郡守诸将欲击之既曰：唯光等造反人未必悉同。若便以军临之吏民羌胡必谓国家不别是非更使皆相持著此为虎傅翼也。光等欲以羌胡为扰今先使羌胡抄击重其赏募所虏获者皆以畀之外沮其势内离其交必不战而定乃檄告谕诸羌光等所诖误者原之能斩贼帅送首者当加封赏，於是光部党斩送光首其馀咸安堵如故。
    徐晃为偏将军太祖围邺易阳令韩范伪以城降而拒守太祖遣晃攻之晃至飞矢城中为陈成败范悔晃辄降之既而言於太祖曰：二袁未破诸城未下者倾耳而听今日灭易阳明日皆以死守恐河北无定时也。愿公降易阳以示诸城则莫不望风归矣。太祖善之。
    韩浩为护军太祖欲讨柳城领军史涣以为道远深入非完计也。欲与浩共谏浩曰：今兵势强盛威加四海战胜攻取无不如志不以此时遂除天下之患将为後忧。且公神武举无遗策吾与君为中军主不宜沮众遂从破柳城改其官为中护军置长史司马。
    臧霸为威虏将军徐州刺史从太祖征吴於濡须口与张辽为前锋行遇霖雨大军先及水遂长贼船稍进将士皆不安辽欲去霸止之曰：公明於利钝宁肯捐吾等耶明日果有令辽至以语太祖太祖善之拜扬威将军假节。
    邓艾为城阳太守是时并州右贤王刘豹并为一部艾上言曰：戎狄兽心不以义亲︹则侵暴弱则内附故周宣有犭严狁之寇汉祖有平城之困每モ奴一盛为前代重患自单于在外莫能牵制长卑诱而致之使来入侍繇是羌夷失统分散无主以单于在内万里顺轨今单于之尊日疏外宠之威浸重则胡虏不可不深备也。闻刘豹部有叛胡可因叛割为二国以分其势去卑功显前朝而子不继业宜加其子显号使居雁门离国弱进录旧勋此驭边长计也。又陈羌胡与民同处者宜以渐出之使居民表崇廉耻之教塞奸宄之路大将军司马景王新辅政多纳用焉及为振威将军兖州刺史上言曰：国之所急惟农与战国富则兵︹兵︹则战胜然农者胜之本也。孔子曰：足食足兵食在兵前也。上无设爵之劝则下无财畜之功今使考绩之赏在於积粟富民则交游之路绝浮华之原塞矣。
    陈泰字玄伯为征西将军都督雍凉诸军事雍州刺史王经与姜维战败保狄道城维围之泰进军与维战维退泰每以一方有事辄以虚声扰动天下故希简白上事驿书不过六百里司马文王语荀ダ曰：元伯沉勇能断荷方伯之重救将陷之城而不求益兵。又希简上事必能办贼故也。都督大将不当尔邪。
    王昶为征南将军都督荆豫诸军事嘉平中太傅司马宣王既诛曹爽乃奏博问大臣得失王昶陈治略五事其一欲崇道笃学抑绝浮华使国子入太学而庠序其二欲用考试犹准绳也。未有舍准绳而意正曲直废黜陟而空论能否也。其三欲令居官者久於其职有治绩则就增位赐爵其四欲约官实禄励以廉耻不使与百姓争利其五欲绝侈靡务崇节俭令衣服有章上下有序储蓄帛反民於朴诏书褒赞因使选百官考课事昶以为唐虞有黜陟之文而考课之法不垂周制蒙宰之职大计群吏之治而诛赏。又无较比之制繇此言之圣主明於任贤略举黜陟之体以委达官之长而总其统纪故能否可得而知也。其大指如此。
    王基为荆州刺史时母丘俭文钦作乱以基为行监军假节统许昌军与景王会於许昌景王曰：君筹俭等如何基曰：淮南之逆非吏民思乱也。俭等诳胁迫惧畏目下之戮是以尚聚耳。若大兵临Τ必土摧瓦解俭钦之首不终朝而悬於军门矣。景王曰：善。又基督豫州诸军事与司马文王讨诸葛诞诞平文王欲遣诸将轻兵深入招迎唐咨等子弟因[C260]以荡覆吴会之势基谏曰：昔诸葛恪乘东关之胜竭江表之兵以围新城城既不拔而众死者大半姜维因洮上之利轻兵深入粮饷不继军覆上わ夫大捷之後上下轻敌则虑难不深今贼新败於外。又内患未弭是其备设虑之时也。且兵出逾年人有归志今俘馘十万罪人斯得自历代征伐未有全兵独克如今之盛也。武皇帝克袁绍於官渡自以所获已多不复追奔惧挫威也。文王乃止後襄阳太守胡烈表上吴贼邓繇李光等同谋十八屯欲来归化遣将张吴邓生并送质任克期欲令郡军临江迎援大将军司马文王启闻诏基部分诸军使烈督万人径造沮水荆州义阳南屯宜城承书夙发。若繇等如期到者便当因此震荡江表基疑贼诈降诱致官兵驰驿止文王说繇等可疑之状。且当澄清未宜便举重兵深入应之。又曰：夷陵东道当繇车御至赤岸乃得渡沮西道当出箭口乃趣平土皆山路险狭竹木丛蔚卒有要害弩马不陈今者筋角弩弱水潦方降废盛农之务徼难必之利此事之危者也。昔子午之役兵行数百里而值霖雨桥阁破坏後粮腐败前军县乏姜维深入不待辎重士众饥饿覆军上わ文钦唐咨举吴重兵昧利寿春身没不反此皆近事之鉴戒也。嘉平以来累有内难当今之宜当镇安社稷抚宁上下力农务本怀柔百姓未宜动众以求外利也。得之未足为多失之伤损威重文王累得基书意疑寻敕诸军已上道者。且权停住所在须後节度基。又言於文王曰：昔汉祖纳郦生之说欲封六国寤张良之谋而趣销印基谋虑浅短诚不及留侯亦惧襄阳有食其之谬文王，於是遂罢军严後繇等果不降。
    蜀黄权为偏将军魏太祖破张鲁鲁走入巴中权进谓先主曰：若失汉中则三巴不振此为割蜀之股臂也，於是先主以权为护军率诸将迎鲁鲁已还南郑北降曹公然卒破杜朴胡杀夏侯渊据汉中皆权本谋也。赵云   为翊军将军先主既定成都时议欲以成都中屋舍及城外园地桑田分赐诸将云   驳之曰：霍去病以モ奴未灭无用家为今国贼非但モ奴未可求安也。须天下都定各反桑梓归耕本土乃其宜耳益州人民初罹兵草田宅皆可归还令安居复业然後可役调得其欢心先主即从之後云   拒曹真败於箕谷有军资馀绢诸葛亮使分赐将士云   曰：军事无利何为有赐其物请悉入赤岸府库须十月为冬赐亮大善之。
    诸葛亮为丞相南征所在战捷遂至滇池南中平皆即其渠率而用之，或以谏亮亮曰：若留外人则当留兵兵留则无所食一不易也。加夷新伤破父兄死丧留外人而无兵者必成祸患二不易也。又吏累有废杀之罪自嫌[C260]重。若留外人终不相信三不易也。今吾欲使不留兵不运粮而纲纪粗定夷汉粗安故耳魏延为丞相诸葛亮前军师在南郑时魏安西将军夏侯镇长安亮与群下计议延曰：闻夏侯少主婿也。怯而无谋今假延精兵五千员粮五千斛直从褒中出循秦岭而东当子午而北不过十日可到长安闻延奄至必乘船逃走长安中惟有御史京兆太守耳横门邸阁与散民之足周食也。比东方相合聚尚二十许日而公从斜谷来必足以达此则一举而咸阳以西可定矣。亮以为此县危不如安从坦道可以平取陇右十全必克而无虞故不用延计张嶷为抚戎将军吴太傅诸葛恪已破魏军大兴兵众以图攻取侍中诸葛瞻丞相亮之子恪从弟也。嶷与《书》曰：东主初丧帝实幼弱太傅受付之重亦何容易亲以周公之才犹有管蔡流言之变霍光受任亦有燕盖上官逆乱之谋赖成昭之明以免斯难耳昔每闻东主杀生赏罚不任下人。又今以垂没之命卒召太傅嘱以後事诚实可虑加吴楚剽急乃昔所记而太傅离少主履敌庭恐非良计长算之术也。虽云：东家纲纪肃然上下辑睦百有一失非明者之虑邪取古则今今则古也。自非郎君进忠言於太傅谁复有尽言者也。旋军广农务行德惠数年之中东西并举实为不晚愿深采察恪竟以此夷族嶷识见多如是类。
    廖化为右车骑将军景耀五年姜维率众出狄道化曰：兵不戢必自焚伯约之谓也。（伯约维字）智不出敌而力少於寇用之无厌将何以能立诗云：不自我先不自我後今日之事也。维果为邓艾所破。
    ●卷四百三
    ○将帅部　识略第二
    吴董袭为扬武都尉从孙策伐黄祖於江夏策死大帝年少初统事太妃忧之引见张昭及袭等问江东可保安不袭对曰：江东地势有山川之固而讨逆明府恩德在民讨虏承基大小用命张昭秉众事袭等为爪牙此地利人和之时也。万无所忧众皆壮其言周瑜字公瑾为中护军时曹公新破袁绍兵威日盛下书责大帝质任子大帝召群臣会议张昭秦松等犹豫不能决大帝意不欲遣质乃独将瑜诣母前定议瑜曰：昔楚国初封於荆山之侧不满百里之地继嗣贤能广土开境立基於郢遂据荆扬至於南海传业延祚九百馀年今将军承父兄馀资兼六府之众兵精粮多将士用命铸山为铜煮海为盐境内富饶人不思乱舟举帆朝发夕到土风劲勇所向无敌有何Τ迫而欲送质质一入不得不与曹氏相首尾与相首尾则命召不得不往便见制於人也。极不过一侯印仆从十馀人车数乘马数匹岂与南面称孤同哉！不如勿遣徐观其变。若曹氏能率义以正天下将军事之未晚。若图为暴乱兵犹火也。不戢将自焚将军韬略抗威以待天命何送质之有大帝母曰：公瑾议是也。遂不送质後瑜屯据江陵刘备以左将军领荆川牧治公安备诣京口见大帝瑜上疏曰：刘备以枭雄之资而有关羽张飞熊虎之将必非久屈於人下者用愚谋计宜徙备置吴盛为筑宫室多其美女玩好以娱其耳目分此二人各置一方使如瑜者得挟与攻战大事可定也。今猥割土地以资业之聚此三人俱在疆场恐蛟龙得云   雨终非池中物也。大帝以曹公在北方当广揽英雄。又恐备难卒制故不纳。
    锺离牧为濡须督深以进取可图而不敢陈其策与侍中东观令朱育宴慨然叹息育谓牧恨於策爵未副因谓牧曰：朝廷诸君以际会坐取高官亭侯功无与比不肯在人下见顾者犹以於邑况於侯也。牧笑而答曰：卿之所言未获我心也。马援有言人当功多而赏薄吾功不足录而见宠已过当岂以为恨国家不深相知而见害朝人是以默默不敢有所陈。若其不然当建进取之计以报所受之恩不徒自守而已愤叹以此也。育复曰：国家已自知侯以侯之才无为不成愚谓可自陈所怀牧曰：武安君谓秦王云：非成业难得贤难非得贤难用之难非用之难任之难武安君欲为秦王并兼六国恐授事而不见任故先陈此言秦王既许而不能卒陨将成之业赐剑杜邮今国家知吾不如秦王之知武安君而害吾者有过范雎大皇帝时陆丞相讨鄱阳以二千人授吾潘太常讨武陵吾。又有三千人而朝廷下议弃吾於彼使江渚诸督不复发兵相继蒙国威灵自济今日何可为常向使吾不料时度宜苟有所陈至见委以事不足兵势终有败绩之患何无不成之有。
    锺离徇领兵为将拜偏将军戍西陵与监军使者唐盛论地形势谓宜城信陵为建平援。若不先城敌将先入盛以施绩留建平智略名将累经於彼无云：当城之者不然犭旬计後半年晋果遣将修信陵城虞翻为骑都尉大帝与魏和先是魏将于禁降吴欲遣禁还归北翻谏曰：禁败数万众身为降虏。又不能死北习军政得禁必不如所规还之虽无损犹如放盗不如斩之以令三军示为人臣有二心者大帝不听群臣送禁翻谓禁曰：卿勿谓吴无人吾谋不用耳禁虽为翻所恶然犹盛叹翻魏文帝尝为翻设虚座。
    吕蒙为横野中郎将蒙与周瑜等围曹仁於南郡益州将龚肃举军来附瑜表以肃兵益蒙蒙盛称肃有胆用。且慕化远来於义宜益不宜夺也。大帝善其言还肃兵。又蒙当袭南郡帝欲令征虏将军孙皎与蒙为左右部大督蒙说帝曰：若至尊以征虏能宜用之以蒙能宜用蒙昔周瑜程普为左右部督共攻江陵虽事决於瑜普自恃久将。且俱是督遂共不睦蒙败国事此目前之戒也。帝悟谢蒙曰：以卿为大督命皎为後继。又甘宁粗暴好杀既常失蒙意。又时违帝令帝怒之蒙辄陈请天下未平斗将如宁难得宜容忍之帝遂厚宁卒得其用。
    全琮为徐州牧督蒙骑五万征六安民皆散走诸将欲分兵捕之琮曰：夫乘危徼亻幸举不百全非国家之大体也。今分兵捕民得失相半，岂可谓全哉！纵有所获犹不足以弱敌而副望也。如或邂逅亏损非小与其获罪琮宁以身受之不敢徼功以负国也。
    骆统为濡须督数陈便宜前後书数十上所言皆善尤以召募在民间长恶败俗生离叛之心急宜绝置大帝与相反覆终遂行之。
    滕胤与诸葛恪俱受遗诏辅政加卫将军恪将悉众伐魏胤谏恪曰：吾以丧代之际受伊霍之入安本朝出摧︹敌名声振於海内天下莫不震动万姓之心冀得蒙君而息今猥以劳役之後兴师出征民疲力屈远主有备。若攻城不克野略无获是丧前劳而招後责也。不如案甲息师观隙而动。且兵者大事事以众济众苟不悦君独安之恪不从。
    丁奉为冠军将军魏遣诸葛诞胡遵等攻东兴太傅诸葛恪率军拒之诸将皆曰：敌闻太傅自来上岸必遁走奉独曰：不然彼动其境内悉许雒兵大举而来必有成规岂虚还哉！无恃敌之不至恃吾有以胜之陆逊为征西将军刘备大众东侵大帝命逊为大都督拒之诸将并欲迎击备逊以为不可曰：备举众东下锐气始盛。且乘高守险难可卒攻攻之纵下犹难尽克。若有不利损我大势非小故也。今但。且奖励将士广施方略以观其变。若此间是平原旷野当恐有颠沛交驰之忧今缘山行军势不能展自当罢於木石之间徐制其敝耳备知其计引兵从谷中出当御备时诸军或是孙策时旧将或公室贵戚各自矜恃不相听从逊按剑曰：刘备天下知名曹公所惮今在境界此︹敌也。诸君并荷国恩当相辑睦共剪此虏上报所受而不相顺非所谓也。仆虽书生受命主上国家所以屈诸君使相承望者以仆有尺寸可称能忍辱负重故也。各任其事岂复得辞军令有常不可犯也。至破备计多出逊诸将乃服大帝闻之曰：君何以初不启诸将违节度者邪逊对曰：受恩深重任过其才。又此诸将或任腹心或堪爪牙或是功臣皆国家所尝与共克定天下者臣虽驽懦窃慕相如寇恂相下之义以济国事帝大笑称善加拜逊辅国将军领荆州牧即改封江陵侯。又郎将周祗乞於鄱阳召募事下问逊逊以为此郡民易动难安不可与召恐致贼寇而祗固陈取之郡民吴遽等果作贼杀祗攻没诸县豫章庐陵宿恶民并应遽为寇逊自闻辄讨即破遽等相率降逊。
    陆抗字幼节父逊卒时年二十拜建武校尉领逊众五千人送葬东还诣都谢恩大帝以杨竺所白逊二十事问抗禁绝宾客中使临诘抗无所顾问事事条答帝意渐解。
    贺齐为武威中郎将尝讨山贼贼中有善禁者每当交战官军刀剑不拔号弩射矢皆还自向辄致不利贺将军长情有思乃曰：吾闻金有刃者可禁虫有毒者可禁其无刃之物无毒之虫则不可禁彼，必是能禁吾兵者也。必不能禁无刃物矣。乃多作劲木白选有力精卒五千人为先登尽捉彼山贼恃其有善禁者了不严备，於是官军以白击之彼禁者果不复行所击杀者万计。
    陆凯为镇西大将军时丁忠使於晋归说後主曰：北方守战之具不设弋阳可袭而取後主访群臣凯曰：夫兵不得已而用之耳。且三国鼎立己来更相侵伐无岁宁居今︹敌新并巴蜀有兼土之实而遣使求亲欲息兵役不可谓其求援於我今敌形势方︹而欲徼亻幸求胜未见其利也。车骑将军刘纂曰：天生五材谁能去兵谲诈相雄有自来矣。若其有阙庸可弃乎！宜遣间以观其势後主阴纳纂言。且以蜀新平故不行然遂自绝。
    蔡为将在秣陵时弟敏等守沔中晋折冲将军周浚在弋阳南北为互市而诸将多相袭夺以为功与敏《书》曰：古者兵交使在其间军国固举信义以相高比闻疆场之上往往有袭夺互市甚不可行弟慎无为小利而忘大备也。候者得书以呈浚浚曰：君子也。及渡江求得之问其本曰：汝南人也。浚戏之曰：吾固疑吴无君子而卿果吾乡人。
    张悌字巨先少善名理景帝时为屯骑校尉魏伐蜀吴人问悌曰：司马氏得政以来大难屡作智力虽丰而百姓未服也。今。又竭其资力远征巴蜀兵劳民疲而不知恤败於不暇何以能济昔夫差伐齐非不克胜所以危亡不忧其本也。况彼之争地乎！悌曰：不然曹操虽功盖中夏威震四海崇诈挟术征伐无已民畏其威而不怀其德也。丕承之继以惨虐内兴宫室外惧雄豪东西驱驰无岁获安彼之失民为日久矣。司马懿父子自握其柄累有大功除其烦苛而布其平惠为之谋主而救其疾民心归之亦已久矣。故淮南三叛而腹心不扰曹髦之死四方不动摧坚敌如折枯荡异国如反掌任贤使能各尽其心非智勇兼人孰能如之其威武张矣。本根固矣。群情服矣。奸计立矣。今蜀阉宦专朝国无政令而玩戎黩武民劳卒弊竞於外利不修守备彼︹弱不同智算亦胜因危而伐殆其克乎！。若其不克不过无功终无退北之忧覆军之虑也。何为不可哉！昔楚剑利而秦昭惧孟明用而晋人忧彼之得志固我大患也。吴人笑其言而蜀果降於魏。
    晋羊祜为平南将军祜有清德祜女夫尝劝祜有所营置令有归戴者可不美乎！祜默然不应退告诸子曰：此可谓知其一不知其二人臣树私则背公是大惑也。汝宜识吾此意及出镇荆州时长吏丧官後人怨之多毁坏旧府祜以死生有命非繇居室书下征镇普加禁断。又祜为征南大将军上疏曰：先帝顺天应时西平巴蜀南和吴会海内得以休息兆庶有乐安之心而吴复背信使边事更兴夫期运虽天所授而功业必繇人而成匪大举扫灭则众役无时得安非所以隆先帝之勋成无为之化也。尧有丹水之伐舜有三苗之征咸以宁静宇宙戢兵和众者也。蜀平之时天下皆谓吴当并亡自此来十二年是谓一周平定之期复在今日矣。议者常言吴楚有道後服无礼先强此乃诸侯之时耳当今一统不得与古同论夫道之论皆未应权是故谋之虽多而决之欲独几以险阻得存者谓所敌者同力足以自固苟其轻重不齐︹弱异势则智士不能谋而险阻不可保也。蜀之为国非不险也。高山寻云   霓深谷肆无景束马悬车然後得济皆言一夫荷戟千人莫当其进兵之日曾无藩篱之限斩将搴旗伏尸数万乘胜席卷径至成都汉中诸城皆鸟栖不敢出非皆无战心诚力不足相抗至刘禅降服诸营堡者索然俱散今江淮之难不过剑阁山川之险不过岷汉孙皓之暴侈於刘禅吴人之困甚於巴蜀而大晋兵众多於前世资储器械盛於往时今不於此平吴而更阻兵相守征夫苦役日寻干戈经历盛衰不可久长宜当时定以一四海今。若引梁益之兵水陆俱下荆楚之众进临江陵平南豫州直指夏口徐兖扬青并向秣陵鼓旆以疑之多方以误之以一隅之吴当天下之众势分形散所备皆急巴蜀奇兵出其空虚一处倾坏则上下震荡吴缘江为国无有内外东西数千里以藩篱自恃所敌者大无有宁息孙皓恣情任意与下多忌名臣重将不复自信是以孙秀之徒皆畏逼而至将疑於朝士困於野无有保世之计一定之心平常之日犹怀去就兵临之际必有应者终不能齐力致死已可知也。其俗急速不能持久弓弩戟不如中国惟有水战是其所便一入其境则长江非复所固还保城池则去长入短而官军悬进人有致节之志吴人战於其内有凭城之心如此军不逾时克可必矣。帝深纳之会秦凉屡败复。表曰：吴平则胡自定但当速济大功耳而议者多不同祜叹曰：天下不如意尝十居七八故有当断不断天与不取，岂非更事者恨於後时哉！祜镇荆州寝疾求入朝既至雒阳会景献宫车在殡（臣钦。若等曰：景献皇后祜同产姊也。）哀恸至笃中诏申谕扶疾引见命乘辇入殿无下拜甚见优礼及侍坐面陈伐吴之计帝以其病不宜数入遣中书张华问其筹策祜曰：今主上有禅代之美而功德未著吴人虐政已甚可不战而克混一六合以兴文教则主齐尧舜臣同稷契为百代之盛孰如舍之。若孙皓不幸而没吴人更立令主虽百万之众长江未可得而越也。将如後患何华深赞成其计祜谓华曰：成吾志者子也。帝欲祜卧护诸将祜曰：取吴不必须臣自行但既平之後当劳圣虑耳功名之际臣所不敢居。若事了当有所付受愿审择其人疾笃荐杜预自代。
    杜预为征南大将军将伐吴众军会议，或曰：百年之寇未可尽克况今向暑水潦方降疾疫将起宜俟来冬更为大举预曰：昔乐毅藉济西一战以并强齐今兵威已振譬如破竹数节之後皆迎刃而解无复著手处也。遂指授群帅径造秣陵所过城邑莫不束手议者乃以书谢之平吴之役诏书使益州刺史王下建平受预节度至秣陵受王浑节度预至江陵谓诸将帅曰：若得下建平则顺流长驱威名已著不宜令受制於我。若不能克则无缘得施节度至西陵预与之《书》曰：足下既摧其西藩便当径取秣陵讨累世之逋寇释吴人於涂炭自江入淮逾於泗汴溯河而上振旅还都亦旷世一事也。大悦表呈预书刘弘为南蛮校尉荆州刺史惠帝幸长安河间王挟天子诏弘为刘乔继援弘以张方残暴知必败遣使受东海王越节度。
    周访为扬烈将军时华轶为江州刺史自以受雒京所遣而为寿阳所督时雒京尚存不能祗承元帝教命郡县多谏之轶不纳曰：吾欲见诏书耳时帝遣访率众屯彭泽以备轶访过姑孰著作郎干宝见而问之访曰：大府受分令屯彭泽彭泽江州西门也。华彦夏有忧天下之诚而不欲碌碌受人控御顷来纷纭粗有嫌隙今。又无故以兵守其门将成其[C260]吾当屯浔阳故县既在江西可以捍御北方。又无嫌於相遏也。
    陶侃镇荆州南蛮司马新野杜曾永嘉之乱曾斩胡亢而并其众自称南中郎将领竟陵太守既而致笺於平南将军荀崧求讨丹水贼以自效崧纳之侃遗崧《书》曰：杜曾凶狡所将之卒皆豺狼也。可谓鸱枭食母之物此人不死州土未宁足下当识吾言崧以宛中兵少藉曾为外援不从侃言曾复率流亡三千馀人围襄阳数月不下而还。
    祖逖元帝用为徐州刺史徵为军谘祭酒逖以社稷倾覆尝怀振复之志逖进说曰：晋室之乱非上无道而逃民怨叛也。繇藩王争权自相诛灭遂使戎狄乘隙毒流中原今天下既被残酷遗黎思本人有奋击之心但悉彦夏轶字无所凭倚大王诚能命将帅使。若逖等执殳前驱上为国家雪耻下为百姓请命则郡国豪杰必因风响赴沉溺之士欣於来苏，庶几国耻可雪愿大王图之帝乃以逖为奋威将军豫州刺史。
    温峤为前将军时王敦既败制以敦纲纪除名参伍禁锢峤上疏曰：王敦刚愎不仁忍行杀戮亲任小人疏远君子朝廷所不能抑骨肉所不能间处其朝者常惧危亡故人士结舌道路以目诚贤人君子道穷数尽遵养时晦之辰也。且敦为大逆之日拘录人士自免无路原其私心岂遑宴处如陆玩羊曼刘胤蔡谟郭璞尝与臣言备知之矣。必其凶悖自可罪人斯得如其枉入奸党宜施之以宽加以玩等之诚闻於圣听当受同贼之责实负其心陛下仁圣含宏思求允中臣阶缘博纳干非其事诚在爱才不忘忠益帝从之後出镇武昌陈豫章十郡之要宜以刺史居之浔阳滨江都督应镇其地今以州帖府进退不便。且古镇将多不领州皆以文武形势不同故也。宜选单车刺史别抚豫章专理黎庶诏不许峤。又平苏峻党路永匡术贾宁中涂悉以众归顺王导将褒显之峤曰：术辈首乱罪莫大焉晚虽改悔未足以补前失全其首领为幸已过何可复宠授哉！导无以夺。
    陶侃为荆州刺史议者以武昌北岸有邾城宜分兵镇之侃每不答而言者不已侃乃渡水猎引将佐语之曰：我所以设险而御寇正以长江耳邾城隔在江北内无所倚外接群夷夷中利深晋人贪利夷不堪命必引寇虏乃致祸之繇非御寇也。且吴时此城乃三万兵守今纵有兵守之亦无益於江南。若羯虏有可乘之会此。又非所资也。後庾亮戍之果大败。
    蔡谟为征北将军都督徐兖青三州扬州之晋陵豫州之沛郡诸军事领徐州刺史假节时左卫将军陈光上疏请伐胡诏令攻寿阳谟上疏曰：今寿阳城小而固自寿阳至琅琊城壁相望其间远者才百馀里一城见攻众城必救。且王师在路五十馀日刘仕一军早已入淮。又遣数部北取玉壁大将未至声息久闻而贼之邮驿一日千里河北之骑足以来赴非惟邻城相救而已夫以白起韩信项籍之勇犹废梁焚舟背水而阵今欲停船水渚引兵造城前对坚敌顾临归路此兵法之所戒也。若进攻未拔胡骑卒至惧桓子不知所为而舟中之指可掬今征军五千皆王都精锐之众。又光为左卫远近闻之名为殿中之军宜令所向有征无战而顿之坚城之下胜之不武不胜为笑今以国之上驷击城之下邑得之则利薄而不足损敌失之则害重而足以益寇惧非策之长者臣愚以为闻寇而致讨贼退而振旅於事无失不胜管见谨冒陈闻。
    朱伺为陶侃骑督时西阳夷贼抄掠江夏太守杨珉每请督将议拒贼之计伺独不言珉言朱将军何以不言伺答曰：诸人以舌击贼伺惟以力耳珉。又问将军前後击贼何以每得胜邪伺曰：两敌共对唯当忍之彼不能忍我能忍是以胜耳珉大笑。
    袁乔督沔中诸戍江夏随义阳三郡军事建武将军江夏相时桓温谋伐蜀众以为不可乔劝温曰：夫经略大事故非常情所具智者了於胸中然後举无遗算耳今天下之难二寇而已蜀虽险固方胡为弱将欲除之先从易者今溯流万里历经天险彼或有备不可必克蜀人自以斗绝一方恃其完固不修攻战之具。若以精卒一万轻军速进比彼闻之我已入其险要李势君臣不过自力一战擒之必矣。论者恐大军既西胡必觎此。又似是而非何者胡闻万里征伐以为重备必不敢动纵复越逸江渚诸军足以守境此无忧矣。蜀土富实号称天府昔诸葛武侯欲以抗衡中国今诚不能为害然势据上流易为寇盗。若袭而取之者有其人众此国之大利也。温从之。
    桓冲为车骑将军都督江荆梁益宁交广七州领护南蛮校尉侍中荆州刺史镇江陵苻坚︹盛冲欲移阻江南乃上疏曰：自中兴已来荆州所镇随宜回转臣亡兄温以石季龙死经略中原因江陵路便即而镇之事与时迁势无常定。且兵者诡道示之以弱今宜全重江南轻戍江北南平孱陵县界地名上明田土膏梁可以资业军人在吴时乐乡城以上四十馀里北枕大江西挟二峡。若狂狡送死则旧郢以北坚壁不战接会济江路不云：远乘其疲堕扑剪为易臣司存阃外辄随宜处分，於是移镇上明使冠军将军刘波守江陵谘议参军杨亮守江夏。
    宋沈林子高祖伐羌参征西军事破姚泓将姚绍初诸将破贼皆多其首级而林子献捷书至每以实闻高祖问其故林子曰：夫王者之师本有征无战，岂可复增张虏获以自夸诞国渊以事实见赏魏尚以盈级受罚此前事之师表後乘之良辙也。高祖曰：乃所望於卿也。
    徐羡之为高祖太尉左司马掌留任以副贰刘穆之高祖议欲北伐朝士多谏唯羡之默然或问之何独不言羡之曰：吾位至二品官为二千石志愿久充今二方已平拓地万里唯有小羌未定而公寝食不忘意量乖殊何可轻豫未几高祖受晋禅。
    檀道济为冠军将军高祖北伐以道济为前锋径进雒阳凡拔城破垒俘四千馀人议者谓应悉戮以为京观道济曰：伐罪吊民正在今日皆释而遣之，於是戎夷咸悦相率归之者甚众进据潼关与诸将军共破姚绍长安既平以为征虏将军琅琊内史。
    王仲德为安北将军与到彦之北伐大破魏军诸军进屯灵昌津司兖既定三军咸喜仲德独有忧色曰：胡虽仁义不足而凶狡有馀今敛戈北归并力完聚。若河冰冬合，岂不能为三军忧其年冬魏军於委粟津渡河进逼金墉虎牢雒阳诸军相继奔走彦之闻二城不守欲焚舟步走仲德曰：雒阳既舀则虎牢不能独全势使然也。今贼去我千里滑台犹有︹兵。若便舍舟奔走士卒必散。且当入济至马耳谷口更详所宜乃回军氵公济南历城步上焚舟弃甲还至彭城刘康祖为左军将军太祖欲大举北伐康祖以岁月已晚请待明年帝以河北义徒并起。若顿兵一周沮尚义之志不许已而果败。
    到彦之为使持节南蛮校尉时太祖入奉大统以徐羡之等新有篡虐惧欲使彦之领兵前驱彦之曰：了彼不二便应朝服顺流。若使有虞此师既不足恃更开嫌隙之端非所以副远迩之望也。
    沈庆之元嘉二十七年迁为步军校尉太祖北伐庆之副王玄谟向高敖戍主弃城走玄谟围滑台庆之与萧斌留守高敖斌仍领辅国司马玄谟攻滑台积旬不拔魏主率大众南向斌遣庆之率五千人救玄谟庆之曰：玄谟兵疲众老虏寇已逼各军营万人乃可进耳少军轻往必无益也。斌固遣令去会玄谟退斌将斩之庆之固谏乃止太祖後问何故谏斌杀玄谟对曰：诸将奔退莫不惧罪自归而死将至逃散。且大兵至未宜自弱故以攻为便耳萧斌以前驱败绩欲固守高敖庆之曰：夫深入寇境规求所欲退败如此何可久住今青冀虚弱而坐守穷城。若虏众东过清口非国家有也。高敖孤绝复作朱修之滑台耳会诏使至不许退诸将并谓宜留斌复问计於庆之庆之曰：阃外之事将所得专诏从远来事势已异节下有一范增而不能用空议何施斌及坐者并笑曰：沈公乃更学问庆之厉声曰：众人虽见古今不如下官耳学也。玄谟自以退败求戍高敖斌乃还历城申坦垣护之共据清口庆之乘驿驰归未至帝驿诏止之使还援玄谟会魏师已至彭城不得向北太尉江夏王义恭留领府中兵参军魏主至仰山义恭遣庆之率三万拒之庆之以为魏众︹往必见擒不肯行太祖後谓之曰：进止处分皆合事宜惟恨不弃高敖耳卿在左右久偏解我意正复违诏济事亦无嫌也。二十九年十月督讨群蛮於江沔三十年正月世祖出次五洲总统群帅庆之从巴水出至五洲谘受军略会世祖典签董元嗣自京师还陈元凶弑逆世祖遣庆之还山引诸军庆之谓腹心曰：萧斌妇人不足数其馀将帅并是所悉皆易与耳东宫同恶不过三千人在外屈逼必不为用力今辅顺讨逆不忧不济也。胡藩为鄱阳太守从武帝伐刘毅初毅当之荆州日表求东道还建业辞墓去都数十里不过拜阙帝出倪塘会毅藩请杀之谓高祖曰：公谓刘卫军为公下乎！帝曰：卿谓何如对曰：夫豁达大度功高天下连百万之众允天下之望毅固以此服公至於涉猎记传一语一默自许以雄豪加以夸伐缙绅白面之士辐辏而归此毅不肯为公下也。帝曰：吾与毅俱有克复功其过未彰不可自相图至是谓藩曰：昔从卿倪塘之谋无今举也。
    沈攸之明帝即位四方反叛张兴世领水军拒南贼于赭圻时豫州刺史殷琰之据寿阳同逆为刘π所攻南贼遣庞孟虬率军助琰之刘π遣使求援甚急建安王休仁欲遣兴世救之问攸之攸之曰：孟虬蚁寇必无能为遣别将马步数千足以相制。若有意外。且以江南饵之上流。若捷不忧不殄兴世之行是安危大机必不可辍乃遣段佛荣等援π。
    王景文太宗初即位为左卫将军时六军戒严景文仗士三千人入六门诸将咸云：平殄小贼易於拾遗景文曰：敌固无小蜂虿有毒何可轻乎！诸将当临事而惧好谋而成先为不可胜之术耳。
    垣护之为宁朔将军督徐州之东莞二郡军事孝武以历下要害欲移青州并镇历城议者多异护之曰：青州北有河济。又多陂泽非虏所向每来寇掠必繇历城二州并镇此经远之略也。北。又近河归顺者易近息民患远申王威安边之上计也。繇是遂定。
    ●卷四百四
    ○将帅部　识略第三
    南齐刘怀珍为宋安城王抚军司马领高平太守时朝廷以桂阳王休范之事命中书舍人刘道隆宣旨以怀珍为冠军将军豫章太守怀珍曰：休范虽有祸萌安敢便发。若终为寇必请命奉律吞之今者赐使恐成猜迫固请不就。
    裴叔业为屯骑校尉时後魏侵司豫二州以叔业为军主征讨太祖初即位群下各献谠言建元二年叔业上疏曰：成都沃壤四塞为固古称一人守隘万夫趑趄雍齐乱於汉世谯李寇於晋代成败之迹事著前史顷世以来绥驭乖失地惟形胜居之者异姓国实用武镇之者无兵致掠充斥赋税不断宜遣帝子之尊临抚巴蜀总益梁秦为三州刺史率文武万人先启岷汉分遣部戍皆配精力搜荡山源纠虔奸蠹威令既行民夷必服。
    周山图为左中郎将时沈攸之事起世祖为西讨都督启山图为军副世祖留据盆城众议盆城小难固不如还都山图曰：今据中流为四方势援大众致力川岳可为城隍小事不足难也。世祖委山图以处分事旬日皆办世祖甚嘉之。
    萧[A13C]胄为冠军将军庐陵王後军长史广陵太守行南兖州府事时後魏扬声当饮马长江帝惧敕[A13C]胄拔居民入城百姓惊恐席卷欲南渡[A13C]胄以贼势尚远不即施行魏人亦寻退。
    戴僧静为征虏将军淮南太守时巴东王子响杀僚佐世祖召僧静使领军向江陵僧静面启曰：巴东王年少长史捉之太急忿不思难故耳天子儿过误杀人有何大罪官忽遣军西上人情惶惧无所不至僧静不敢奉敕帝不答而心善之。
    李安民为中领军先是宋泰始以来内外频有贼寇将帅已下各募部曲屯聚京师安民上表陈之以为自非淮北当备其外馀军悉皆输遣。若亲近宜立随身者听限人数帝纳之故诏断众募。
    始兴王鉴为益州刺史都督益宁二州军事时劫帅韩武方常聚党千馀人断流为暴郡县不能禁行旅断绝鉴行至上明武方乃出降长史虞等咸请杀之鉴曰：武方为暴积年所在不能制今降而被杀失信。且无以劝善，於是启台果被宥自是巴西蛮夷凶恶皆望风降附行次新城道路籍籍云：陈显达大选甲马不肯就徵巴西太守阴智伯亦以为然乃停新城十许日遣典签张昙往观形势俄而显达遣使人郭安明朱公恩奉书贡遣咸劝鉴执之鉴曰：显达立节本朝必自无此昙还。若有同异执安明等未晚居二日昙还说显达遣家累已出城日夕望殿下至，於是乃前。
    梁柳恽为冠军将军征东司马时齐东昏未平士犹苦战恽上笺陈便宜请城平之日先收图籍乃遵汉祖宽大爱民之义高祖从之。
    萧景为信武将军宁蛮校尉雍州刺史时魏荆州刺史元志率众七万寇潺沟驱迫群蛮蛮悉渡汉水来降议者以蛮屡为边患可因此除之景曰：穷来归我诛之不祥。且魏人来侵每为矛。若悉诛蛮则魏军无碍非长策也。乃开樊城受降。
    柳忱为冠军将军时郢州平萧[A13C]胄议迁夏口忱谏以为巴峡未宾不宜轻舍根本摇动民心[A13C]胄不从俄而巴东兵至峡口迁都之议乃息论者以为见几韦为辅国将军既破魏小岘城遂进讨合肥先是右军司马胡略等至合肥久未能下按行山川曰：吾闻汾水可以灌平阳纟水可以灌安邑即此是也。乃堰淝水亲自表率顷之水通舟继至魏初筑东西小城夹合肥先攻二城既而魏援将杨裔帅军五万奄至众惧不敌表请益兵笑曰：贼已至城下方复求军临难铸兵岂及马腹。且吾求济师彼亦徵众犹如吴益巴丘蜀增白帝耳师克在和不在众古之义也。因与战破之军人少安。
    羊侃为将时侯景反逼城贼既频攻不捷乃筑长围朱异张绾议欲出击之高祖以问侃侃曰：不可今击之出人。若少不足破贼。若多则一旦失利自相腾践门隘桥小必大致挫衄此乃示弱非骋王威也。不从遂使千馀人出战及交锋朱异望风退走果以争桥赴水死者大半。
    後梁尹德毅为将宣帝初为梁王於襄阳置百官承制封拜後周太祖令柱国于谨平江陵立为梁主居江陵东城资以江陵一州之地乃置江陵防主统兵居於城西名曰：助防外示助备御内实兼防也。初江陵灭梁元帝将王琳据湘州志图兴复及立琳乃遣其将潘纯ヌ侯方儿来寇出师御之纯ヌ等退归夏口之四年遣其大将王操率兵略取王琳之长沙武陵南平等五年王琳。又遣其将雷柔袭陷监利郡太守蔡大有死之寻而琳与陈人相持称藩乞师於许之师未出而琳军败附於齐德毅说曰：臣闻人主之行与匹夫不同匹夫者饰小行竞小廉以取名誉人主者定天下安社稷以成大功今魏虏贪忄林罔顾吊民伐罪之义必欲肆其残忍多所诛戮俘囚士庶并为军实然此等戚属咸在江东念其充饵豺狼见拘异域痛心疾首何日能忘殿下方清宇宙绍兹鸿绪悠悠之人不可门到户说既涂炭至此咸谓殿下为之殿下既杀人父兄孤人子弟人尽雠也。谁与为国但魏之精锐尽萃於此犒师之礼非无事故。若殿下为设享会因请于谨等为欢彼无我虞当相率而至预伏武士因而毙之分命果毅掩其营垒斩馘逋鬼俾无噍类江陵百姓抚而安之文武官僚随即铨受既荷更生之惠孰不欣戴圣明魏人慑息未敢送死僧辨之徒折简可致然後朝服济江入践皇极缵尧复禹万世一时晷刻之间大功可立古人云：天与不取反受其咎时至弗行反受其殃愿殿下恢宏远略勿怀匹夫之行不从谓德毅曰：卿之此策非不善也。然魏人待我甚厚，岂可背德。若遽为卿计则邓祁侯所谓人将不食吾馀也。既而合城长幼被虏入关。又失襄阳之地乃追恨不用尹德毅之言以致，於是。
    後魏莫题为幢将领禁兵道武之征慕容宝也。宝夜犯营军人惊骇遂有亡还京师者言官军败於柏津京师不安南安公元顺因之欲摄国事题谓顺曰：此大事不可轻尔宜审待後要不然祸将及顺乃止以功拜平远将军赐爵扶柳公进号左将军改为商邑公张蒲为内都大官明元太常初丁零翟猛雀驱逼吏民入白山谋为大逆诏蒲与冀州刺史孙道生等往讨道生等欲径以大兵击之蒲曰：良民所以从猛雀者非乐乱而为皆逼凶威强之耳今。若直以大军临之吏民虽欲反善其道无繇。又惧诛夷必并势而距官军然後入山恃阻诳惑愚民其变未易图也。不如先遣使喻之使民不与猛雀同谋者无坐则民必喜而俱降矣。道生等以为然。且以奏闻明元诏蒲军前慰喻乃下数千家还其本属蒲皆安集之猛雀与亲党百馀人奔逃蒲与道生等追斩猛雀首送京师崔玄伯为周兵将军时明元以郡国豪右大为民蠹乃优诏徵之民多恋本而长吏逼遣，於是轻薄少年因相扇动所在聚结西河建兴盗贼并起守宰讨之不能禁明元乃引玄伯及北新侯安同寿光侯叔孙建元城侯元屈等问曰：前以凶狡乱民故徵之京师而守宰失於绥抚令有逃窜今犯者已多不可悉诛朕欲大赦以纾之卿等以为何如屈对曰：民逃不罪而反赦之似。若有求於下不如先诛首恶赦其党类玄伯曰：王者治天下以安民为本何能顾小曲直也。譬琴瑟不调必改而更张法度不平必须荡而更制夫赦虽非正道而可以权行自秦汉以来莫不相踵屈言先诛後赦会於不能两去孰与一行便定。若其赦而不改者诛之未晚明元从之。又并州胡数万家南掠河内遣将军公孙表等率师讨之败绩明元问群臣曰：胡寇纵暴人众不少表等已不能制。若不早诛则良民大受其害今既盛秋不可为此小盗而复兴众以废民业将。若之何玄伯对曰：表等诸军不为不足但失於处分故使小盗假息耳胡众虽盛而无猛彳建主将所谓千奴共一胆也。宜得大将军为胡所服信者将数百骑就摄表军讨之贼闻之必望风震怖寿光侯建前在并州号为威猛胡鬼畏服诸将莫及明元从之遂平胡寇。
    陆俟为平西将军安定镇大将既至怀柔羌戎莫不归附後迁平东将军怀荒镇大将未期诸高车莫弗讫讼俟严急待下无恩还请前镇将郎孤太武诏许之徵俟还京既至朝见言於太武曰：陛下今以郎孤复镇以臣愚量不过周年孤身必败高车必叛太武疑谓不实切责之以公归第明年诸莫弗果杀郎孤而叛太武闻之大惊即召俟问其知败之意俟曰：夫高车上下无礼无礼之人难为其上臣所以莅之以威严节之以宪网欲渐加训使知分限而恶直鬼正实繁有徒故讼臣无恩称孤之美孤获还镇欣其名誉必加恩百姓讥臣为失专欲以宽惠治之仁恕待之无礼之人易生陵傲不过期年无复上下然後收之以威则人怀怨怼怨怼既多败乱彰矣。太武笑曰：卿身乃短虑何长也。又以俟都督秦雍二州诸军事平西将军长安镇大将与高梁王那击盖吴於杏城大破之获吴二叔诸将欲送京师俟独不许曰：夫长安一都险绝之土民多刚强类乃非一清平之时仍多叛动今虽良民犹以为惧况其党与乎！。若不斩吴恐长安之变未已吴一身藏窜非其亲信谁能获之。若停十万之众以追一人非上策也。不如私许吴叔免其妻子使自追吴擒之必也。诸将咸曰：今来讨贼既破之获其二叔惟吴一人何所复至俟曰：吴之悖逆本自天性今。若获免必诳惑愚民称王者不死妄相扇动为患必大诸君不见毒蛇乎！不断其头犹能为害况除腹心之疾而曰：必遗其类其可乎！诸将曰：公言是也。但得贼不杀更有所求遂去不反其如罪何俟曰：此罪我与诸君当之高凉王那亦从俟计遂舍吴二叔与之及期吴二叔不至诸将皆咎於俟俟曰：此未得其便耳必不背也。後数日果斩吴以至皆如其言俟之明略独决皆此类也。
    源怀为车骑将军性宽容简约不好烦碎尝语人曰：贵人理世务当举纲维何必须太子细也。譬如为屋但外望高显楹栋平正基壁完牢风雨不入足矣。斧斤不平斫削不密非屋之病也。
    伊馥为振威将军太武之将讨凉州也。议者咸谏言无水草唯司徒崔浩劝太武决行群臣出後馥言於太武曰：若凉州无水草何得为国议者不可用也。宜从浩言太武善之。
    刘洁为尚书令督诸军取上わ时太武将发陇右骑卒东伐高丽洁进曰：陇土新民始染大化宜赐优复以饶实之兵马足食然後可用太武深纳之。
    卢渊字伯源孝文时除豫州刺史以母老固辞会齐雍州刺史曹虎遣吏请降孝文以渊为使持节安南将军督前锋诸军迳赴樊邓渊面辞曰：臣本儒生颇闻俎豆军旅之事未之学也。惟陛下裁之军期已逼孝文不许渊曰：但恐曹虎为周鲂耳陛下宜审之虎果伪降。
    杨昱为东南道都督时泰山太守羊侃以郡南叛侃兄深时为徐州行台州府咸欲禁深昱曰：昔叔向不以鲋也。见废春秋贵之奈何以侃罪深也。宜听朝旨不许群议。
    高闾为镇南将军孝文攻锺离未克将於淮南修故城而置镇戍以抚新附之民赐闾玺书具论其状闾。表曰：南土乱亡僭主屡易陛下命将亲征威陵江左望风慕化克拔数城施恩布德携民襁负可谓泽流边方威惠普著矣。然元非大举军兴後时本为迎降戎卒实少兵志称十则围之倍则攻之所率既寡东西悬阔难以并称伏承欲留戍淮南招抚新附昔世祖以回山倒海之威步骑十万南临瓜步诸郡尽降而于台小城攻而弗克班师之日兵不戍一郡土不辟一廛夫岂无人以大镇未平不可守小故也。堰水先塞其源伐木必拔其本源不塞本不拔虽剪枝竭流终不可绝矣。寿阳于台淮阴淮南之源本也。三镇不克其一而留兵守郡不可自全明矣。既逼敌之大镇隔深淮之险少置兵不足以自固多留众粮运难可充。又欲修渠通漕路必繇於泗口溯淮而上须经角城淮阴大镇舟船素蓄敌因先积之资以拒水行之路。若元戎旋旆兵士挫怯夏雨水长救援实难忠勇须奋事不可济淮阴东接山阳南通江表兼近江都海西之资西有于台寿阳之镇。且安土乐本人之常情。若必留戍军还之後恐为敌擒何者镇戍新立悬在异境以劳御逸以新击旧而能自固者未之有也。昔彭城之役既克其城戍镇已定而思叛外向者犹过数万角城蕞尔处在淮北去淮阳十八里五固之役攻围历时卒不能克以今比昔事兼数倍今以向热水雨方降兵刃既交难以恩恤降附之民及诸守令亦可徙置淮北如其不然进兵临淮速渡士卒班师还京踵太武之成规营皇居於伊雒畜力以待敌[C260]布德以怀远人使中国清穆化被遐裔淮南之镇自效可期天安之捷指辰不远。
    韩显宗为右军府长史征虏将军太和末孝文南伐显宗统军次赭阳南齐戍主成公期遣其军主胡松高法援等并引齐人来击军营显宗亲率拒战遂斩法援首显宗至新野孝文诏曰：卿破贼斩帅殊益军势朕方攻坚城何为不作露布显宗曰：臣顷闻镇南将军王肃获贼二三驴马数疋皆为露布臣在东观私每哂之近虽仰凭天威得摧鬼虏兵寡力弱擒斩不多脱复高曳长缣虚张功捷尤而效之其罪弥甚臣所以敛毫卷帛解上而已孝文笑曰：如卿此勋诚合茅社须赭阳平定检审相酬新野平以显宗为镇南广阳王嘉谘议参军。
    于忠领军将军烈之子宣武时为左中郎将领直寝元禧之谋乱车驾在外变起仓卒未知所之忠进曰：臣世蒙殊宠乃心王室臣父领军符留守之重计防遏有在必无所虑宣武即遣忠驰骑观之而烈分兵严备果如所料宣武还宫抚忠背曰：卿差强人意赐帛五百疋。
    邢峦为安东将军大破梁兵宣武诏曰：淮阳宿豫虽已清复梁城之贼犹敢聚结事宜乘胜并势摧殄可率二万之众渡淮与征南掎角以图进取之计及梁城贼走中山王英乘胜攻锺离峦。表曰：奉被诏旨令臣济淮与征南将军犄角乘胜长驱实是其会但愚怀所量窃有未尽夫图南因於积风伐国在乎！资给用兵治戎须先计较非可抑为必胜幸其无能。若欲掠地诛民必应万胜如欲攻城取邑未见果得其利得之则所益未几不获则亏损必大萧衍倾竭江东为今岁之举疲兵丧众大败而还君臣失计取笑天下虽野战非人敌守城足有馀今虽攻之未易可克。又广陵悬远去江四十里锺离淮阴界在淮外假其归顺而来犹恐无粮难守况加攻讨劳兵士乎！。且征南军士从戎二时疲弊死病量可知己虽有乘胜之资惧无远用之力。若臣之愚见谓宜修复旧城牢实边方息养中州拟之後举。又江东之[C260]不患会无畜力待机谓为胜计诏曰：济淮掎角事如前敕何容犹豫盘桓方有此请可速进军经略之宜听征南至要峦。又。表曰：萧衍侵境久劳王师今者奔走实除边患斯繇灵赞皇魏天败寇竖非臣等弱劣所能克胜。若臣之愚见今正宜修复边镇俟之後动。且萧衍尚在凶身未除螳螂之志何能自息唯应广备以待其来实不宜劳师远入自取疲困今中山进军锺离实所未解。若能为得失之计不顾万全直袭广陵入其内地出其不备或未可知正欲屯兵萧密馀军犹自在彼欲言无粮运船复至而欲以八十日粮围城者臣未之前闻。且广陵任城可为前戒岂容今者复欲同之今。若往也。彼牢城自守不与人战城堑水深非可填塞空坐至春则士卒自弊。若遣使赴彼粮何以致夏来之兵不赍冬服脱遇冰雪取济何方臣宁荷怯懦不进之责不受败损空行之罪锺离天险朝贵所具。若有内应则所不知如其无也。必无克状。若其不得其辱如何。若信臣言也。愿赐臣停。若谓臣难行求回臣所领兵统悉付中山任其处分臣求单骑随逐东西。且俗谚云：耕则问田奴织则问织婢臣虽不武忝备征将前宜可否颇实知之臣说谓难何容强遣诏曰：安东频请罢兵迟回未往阻异戎规殊乖至望士马既殷无容停积宜务神速东西齐契乘胜扫殄以赴机会峦累表求还宣武许之英果败退时人服其识略。
    广阳王深孝明时为殿中尚书及沃野镇人破六韩拔陵反叛临淮王讨之失利诏深为北道大都督受尚书令李崇节度时东道都督崔暹败於白道深等诸军退还朔州深上《书》曰：边竖构逆以成纷梗其所繇来非一朝也。昔皇始以移防为重盛简亲贤拥麾作镇配以高门子弟以死防遏不但不废仕宦至乃偏得复除当时人物忻慕为之及太和在历仆射李冲当官任事凉州土人悉免厮役丰沛旧门仍防边戍自非得罪当世莫肯与之为伍征镇驱使但为虞侯白直一生推迁不过军主然其往世房分留居京者得上品通官在镇者便为清途所隔或投彼有北以御魑魅多复逃胡乡乃峻边兵之格镇人浮游在外皆听流兵杀之，於是少年不得从师长者不得游宦独为匪人言者流涕自定鼎伊雒边任益轻唯底滞几才出为镇将转相模习专事聚敛或有诸方奸吏犯罪配边为之指纵过弄官府政以贿立莫能自改咸言奸吏为此无不切齿增怒及阿那坏背恩纵掠窃奔命师追之十五万众度沙漠不日而还边人见此援师便自意轻中国尚书令臣崇时即申文求改镇为州将允其愿抑亦先觉朝廷未许而高阙戍主率下失和拔陵杀之敢为逆命攻城掠地所见必诛王师屡北贼党日盛此之举指望削平崔暹只轮不反臣崇与臣逡巡复路今者相与还次云   中马首是瞻未便西迈将士之情莫不解体今日所虑非止西北将恐诸镇寻亦如此天下之事何易可量时不纳其策西东部敕勒之叛朝廷更思深言遣兼黄门侍郎郦道元为大使欲复镇为州以顺人望会六镇尽叛不得施行深复上言六镇俱叛二部高车亦同恶党以疲兵讨之不必制敌请简选兵或留守恒州要处更为後图。
    临淮王昌弟孚孝明时为尚书左丞蠕蠕主阿那瑰既得反国其人大饥相率入塞阿那瑰上表请台赈给诏孚为北道行台诣彼赈恤孚陈便宜表曰：皮服之人未尝粒食宜从俗因利拯其所无昔汉建武中单于款塞时转河东米粮二万五千斛牛羊三万六千头以给之斯即前代和戎抚新柔远之长策也。乞以孛牛产羊饣胡其口命。且畜牧繁息是其所便毛血之利惠兼衣食。又尚书奏云：如其仍住七州随宽置之臣谓人情恋本宁肯从内。若依臣请给赈新畜恋本重乡必还旧土如其不然禁留益损假令逼徙事非久计何者人面兽心去留难测既易水草こ恙将多忧愁致困死亡必甚兼其馀类尚在沙碛脱出狂悖翻归旧巢必残掠邑里遗毒百姓乱而方塞未。若杜其未萌。又贸迁起於上古交行於中世汉与胡通亦立关市今北人阻饥命悬沟壑供给之外必求市易彼。若显求宜见听许。又云：营大者不计小名图远者弗拘近利虽戎狄衰盛历代不同叛服之情略可讨论周之北伐仅获中规汉之外攘才收下策昔在京师常为重备将帅劳止甲士疲力计前世苦之力未能致今天祚大魏乱亡在彼朝廷垂天覆之恩扩大造之德鸠其散亡礼送令反宜因此时善思远策窃以理虽万变可以一观来事虽悬易以往卜昔汉宣之世呼韩款塞汉遣董忠韩昌领边郡士马送出朔方因留卫助。又光武时亦令中郎将段彬置安集掾史随单于所在参察动静斯皆守吉之元龟安边之胜策计今朝廷成功不减曩时蠕蠕国弊亦同畴日准昔成谟略依旧事借以地听使佃牧粗置官属以示恩抚严戒边兵以见保卫驭以宽仁縻以久策使亲不至矫诈疏不容反叛今北镇诸将旧常云：一人代外逻因令防察所谓天子有道守在四夷者也。又云：先人有夺人之志待降如受强敌武非专外亦以防内。若从分割配诸州镇辽远非转输可到悔叛之情变起难测。又居人畜业布在原野戎狄性贪见则思盗防彼肃此少兵不堪浑流之际易相干犯驱之还本未必乐去配州内徙复不肯从既其如此为费必大朝廷不许。
    李平孝明时为抚军将军时南徐州表云：梁萧衍堰淮水为患诏公卿议之平以为不假兵力终自毁坏及淮堰破灵太后大悦引群臣入宴敕平前坐孝明手赐缣布百。
  </div>
  <div class="pagination">
   <a href="册府元龟_page312.html">
    上一页
   </a>
   <span>
    ...
   </span>
   <a href="册府元龟_page308.html">
    308
   </a>
   <a href="册府元龟_page309.html">
    309
   </a>
   <a href="册府元龟_page310.html">
    310
   </a>
   <a href="册府元龟_page311.html">
    311
   </a>
   <a href="册府元龟_page312.html">
    312
   </a>
   <span class="current-page">
    313
   </span>
   <a href="册府元龟_page314.html">
    314
   </a>
   <a href="册府元龟_page315.html">
    315
   </a>
   <a href="册府元龟_page316.html">
    316
   </a>
   <a href="册府元龟_page317.html">
    317
   </a>
   <a href="册府元龟_page318.html">
    318
   </a>
   <span>
    ...
   </span>
   <a href="册府元龟_page314.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
