<!DOCTYPE html>
<html>
<head>
    <meta charset="UTF-8">
    <title>册府元龟 - 第 640 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 640 页/共 736 页</h1>
    <div class="content">    归蔼字文彦吴郡人也。曾祖登祖融父仁泽位皆至列曹尚书观察使蔼同光初为尚书右丞迁刑户二侍郎以太子宾客致仕。
    晋郑韬光字龙符西京河清人也。曾祖为唐相祖祗德国子祭酒赠太傅父颢河南尹赠太师其先世居荥阳自隋唐三百馀年公卿辅相蝉联一门韬光唐宣宗之外孙万寿公主之子也。生三日赐一子出身银章朱绂及长美容止神爽清彻不妄喜怒秉执名节为宗族所称。
    周萧愿为太子宾客愿梁昭明太子後宋公太师嵩其祖也。父项梁贞明年为相唐明宗朝终太子少保项之父廪事僖宗历给事中京兆尹廪之先曰：仿懿宗之辅相也。世有令名一门七相。
    卢文纪以司空致仕文纪曾祖纶生四子曰：简能简辞简求弘正皆至达官简求历宁太原节度以才略知名四授藩镇皆为边任。
    安审晖以太子太师致仕卒赠侍中今襄帅陈王审琦州副使审韬郓州副使审玉前太原西宫使审寓延州行军司马审卿供奉官审霸皆审晖之弟也。将门之盛近代罕俦。
    孙方谏为定国军节度使方谏汉乾中累官至使相太祖受命加侍中未几入朝改华州节度朝廷以其弟行友为定州留後。又以弟议为德州刺史兄弟子侄职内廷者凡数人。
    ●卷八百六十七
    ○总录部　内举
    夫举不避亲儒者之至行立不为比君子之格言盖竭忠於公家非专私於我族惟善所在何尝之有。若乃挺生令嗣旁及支庶同气昭乎！竞爽卑属彰於燕翼繇是发於言荐列诸奏牍用副清问以塞嘉招绍光世济之美克膺宠任之大至乃施及外姻义敦协比克副所举固匪过言斯并可尚也。已。
    祁奚为晋大夫请老（老致仕）晋侯问嗣焉（嗣续其职者）称解狐其雠也。将立之而卒（解狐卒）。又问焉对曰：午也。可（午祁奚子），於是羊舌职死矣。晋侯曰：孰可以代之对曰：赤也。可（赤职之子伯华），於是使祁午为中军尉羊舌赤佐之（各代其父）君子谓祁奚，於是能举善矣。称其雠不为讠舀立其子不为比举其偏不为党（讠舀媚也。偏属也。）尚。《书》曰：无偏无党王道荡荡（尚书洪范也。荡荡平正无私）其祁奚之谓矣。
    魏舒为晋大夫（献子也。）谓贾辛有力於王室已为祁大夫以魏戊为梗阳大夫（戊魏舒庶子）魏子谓成专（专晋大夫）我与戊也。县人其以我为党乎！对曰：何也。戊之为人也。远不忘君（远疏远也。）近不Τ同（不Τ同位）居利思义（不苟得）在约思纯（无滥心）有守心而无淫行虽与之县不亦可乎！昔武王克商光有天下（光大也。）其兄弟之国者十有五人姬姓之国者四十人皆举亲也。夫举无他惟善所在亲疏一也。《诗》曰：惟此文王帝度其心莫其德音其德克明克明克类克长克君王此大邦克顺克比比於文王其德靡悔既受帝祉施於孙子（诗大雅美文王能王大国受大福施其子孙）心能制义曰：度（帝度其心）德正应和曰：莫（莫然清静）临四方曰：明勤施无私曰：类（施而无私物得其所无失类也。）教诲不倦曰：长（教诲长人之道）赏庆刑威曰：君（作威作福君之职也。）慈和遍服曰：顺（惟顺故天下遍服）择善而从之曰：比（比方善事使相从也。）经纬天地曰：文（经纬相错故织成文）九德不愆作事无悔（九德上九事也。皆无愆过则动无悔吝）故袭天禄子孙赖之（袭受也。）主之举也。近文德矣。所及其远哉！（举魏戊等勤施无私心其四人者择善而从。故曰：近文德所及远也。）贾辛将其县见於魏子魏子曰：今女有力於王室是以举女（因贾辛有功而後举之言人不可无能）行乎！敬之哉！母堕乃力（堕损也。）仲尼闻魏子之举也。以为义曰：近不失亲（谓举魏戊）远不失举（以贤举）可谓义矣。又闻其命贾辛也。以为忠（先贾王室之功故为忠）。《诗》曰：永言配命自求多福忠也。（诗大雅永长也。言能长配天命致多福者惟忠）魏子之举也。义其命也。忠其长有後於晋国乎！
    汉王凤成帝时为大将军辅政凡十一岁阳朔三年秋凤疾天子数自临问亲执其手涕泣曰：将军病如有不可言平阿侯谭（凤庶弟也。）次将军矣。（不可言谓死也。不欲斥言之）凤顿首泣曰：谭等虽与臣至亲行皆奢僭无以率百姓不如御史大夫音谨敕（敕整也。音凤之从弟也。）臣敢以死保之及凤。且死上疏谢帝复固荐音自代言谭等五人必不可用（谭庶弟商成都侯立红阳侯根曲阳侯逢时高平侯）天子然之初谭倨不肯事凤（倨慢也。）而音敬凤卑恭如子故荐之。
    後汉耿纯为高阳侯初从光武攻王郎堕马折臂时疾发乃还诣怀宫（怀宫河内县名有离宫焉）帝问卿兄弟谁可使者纯举从弟植，於是使植将纯营纯犹以前将军从晋周浚武帝时为侍中帝问浚卿宗後生称谁为可答曰：臣叔父子恢称重臣宗从父子馥称清臣宗帝并召用。
    王元帝初为丞相从弟棱少历清官渡江为帝丞相从事中郎以棱有政事宜守大郡乃出为豫章太守。
    郗鉴明帝时为太尉既寝疾上疏曰：臣亡兄息晋陵内史迈谦爱养士甚为流亡所宗。又是臣门户子弟堪任兖州刺史公家之事知无不为是以敢希祁奚之举。
    谢安孝武时为侍中都督扬豫徐兖青五州幽州之燕国诸军事假节时苻坚︹盛疆场多虞诸将败退朝廷求文武良将可以镇御北方者安乃以兄子玄应举中也。书侍郎超虽素与玄不善闻之而叹曰：安违众举亲明也。玄应机征讨所在克捷。
    桓冲为车骑将军荆州刺史符坚遣慕容垂毛当寇邓城符熙石越寇新野冲既惮坚众。又以疾疫还镇上明表以夏口江沔冲要密迩︹寇兄子石民堪居此任取版督荆江十郡军事振武将军襄城太守温峤字太真元帝初镇江左峤为司空刘琨右司马及琨为并州都督琨为段匹所害从事中郎卢谌等率馀众奉其子群依段末波峤前後表称姨弟刘群内弟崔悦卢谌等皆在末波中翘首南望愚谓此等并有文思於人之中少可愍惜如蒙录召继绝兴亡则陛下更生之恩亘古无二。
    宋王诞字茂世从弟惠恬静不交游高祖闻其名以问诞诞曰：惠後来秀令鄙宗之病美也。即以为行太尉参军事。
    王敬弘太祖初即位为左仆射先是从弟弘之解职同行家在会稽上虞时敬弘为吏部尚书奏徵弘之为庶子不就及敬弘为左仆射。又陈弘之高行表於初业苦节彰於暮年今内外晏然当修太平之化宜招空谷以敦冲退之美。又徵为通直散骑常侍不就柳元景孝武大明中为尚书令弟子世隆幼挺然自立不与众同虽门势子弟独修布衣之业长好读书折节涉猎文史元景独赏爱之异於诸子言於帝得召见帝曰：此儿将来复是三公一人。
    南齐纪僧真明帝时为游击将军兼司农帝欲令僧真治郡僧真启进其弟僧猛为镇蛮护军晋熙太守梁长沙宣武王懿初仕齐明帝时明帝作相内外多虞就懿求诸弟有可委以心腹者懿言恢焉明帝以恢为宁远将军甲仗百人卫东府。且引为骠骑法曹行参军。
    周舍外弟徐ゼ为左卫司马会晋安王纲出戍石头高祖谓舍曰：为我求一人文学俱长兼有行者欲令与晋安游处舍曰：臣外弟徐ゼ形质陋小。若不胜衣而堪此选高祖曰：必有仲宣之才亦不简其容貌以ゼ为侍读。
    庾咏为都官尚书有族弟沙弥为临川王国中军田曹行参军嫡母刘氏寝疾沙弥侍侧衣不解带及母亡水浆不入口终丧不解衰咏表言其状应纯孝之举高祖召见嘉之以补歙令。
    後魏李顺为四部尚书从弟孝伯美风仪动有法度顺言之於太武徵为中散郎武帝见而异之谓曰：真卿家千里驹也。
    高允文成时为秘书监加左将军孝文即位参决大政允族孙聪涉猎经史颇有文才允嘉之数称其美言之朝廷云：青州蒋少游与从孙僧智虽为孤弱然皆有文情繇是与少游同拜中书博士。
    房坚字千秋为司空谘议齐州大中正孝文临轩令诸州中正各举所知千秋与幽州中正阳尼各举其子孝文曰：昔有一祁名垂往史今有二奚当闻来牒後周杜攒仕西魏出帝为黄门侍郎兼度支尚书卫大聪字僧智将军西道行台尚帝妹新丰公主攒族子杲学涉经史有当世才略攒清真有识鉴深器重之尝曰：吾家千里驹也。因荐之於朝廷永熙三年起家奉朝请苏让拜州刺史让从弟绰少好学博鉴群书犹善术太祖饯让於东都门外临别谓让曰：卿家子弟之中谁可任用者让因荐绰太祖乃召为行台郎。
    唐狄仁杰为内史子光嗣则天圣历初为司府丞则天令宰相各举尚书郎一人仁杰乃荐光嗣拜地官员外郎莅事称职则天喜而言曰：祁奚内举果得其人。
    蒋将明德宗朝为国子司业集贤学士子弱冠该博群籍将明在集贤日尝以兵乱之後图籍溷杂乃白执政请令入院编次，於是宰相张镒署为集贤编录才逾一年於散乱中整缉二万馀卷勒成部秩。
    韦贤之顺宗永贞中除监察御史上书举季弟自代时议不以为私转右补阙而竟代为监察御史汉苏悦逢吉父也。悦为高祖从事甚见礼遇因从容荐逢吉曰：老夫髦矣。才器无取男逢吉粗学援毫性复恭恪如公不以屯犬之微愿令事左右高祖召见以精神爽聪甚怜之有顷擢为宾佐。
    ○总录部　自知
    自知者明既标於前训不能则止亦著於格言繇审已以惟艰爰修身而有待是以度德以处义能而受任，或不居於作者或窃比於前人既行之不疑亦事必有立盖达识之共贯谅通人之攸许傥语吾谁不。若则近於自矜如曰：人各有能尚存乎！揣分是故上则成天下之务次则敦自牧之风至於奋庸鲜有败事斯所谓自知之难也。
    范献子名鞅晋大夫也。献子曰：鞅也。居处恭不敢安易敬学而好仁和於政而好行其道谋於众不以贾好和志虽众不敢谓是也。必长者之繇宣子曰：庶可以免耳。
    孔子曰：吾十有五而志於学三十而立（有所成立）四十而不惑（不疑惑）五十而知天命（知天命之始终）六十而耳顺（直闻其言而知其微旨）七十而从心所欲不逾矩（矩法也。从心所欲无馀法）。又曰：十室之邑必有忠信如丘者焉不如丘之好学也。又曰：我数年五十以学易可以无大过矣。（易穷理尽性以至於命年五十而知天命以知天命之年读至命之书故可以无大过矣。）。又叶公问孔子於子路子路不对（叶公名诸梁楚大夫食采於叶僭称公不对者未知所以答）子曰：女奚不曰：其为人也。发愤忘食乐以忘忧不知老之将至云：尔。又曰：若圣与仁则吾岂敢抑为之不厌诲人不倦则可谓云：尔已矣。又曰：苟有用我者期月而已可也。三年有成。
    端木赐字子贡卫人孔子问曰：汝与回也。孰愈（愈犹胜也。）对曰：赐也。何敢望回回也。闻一以知十赐也。闻一以知二。又叔孙武叔语大夫於朝曰：子贡贤於仲尼子服景伯以告子贡子贡曰：譬之宫墙赐之墙也。及肩窥见室家之好。
    漆雕开孔子弟子孔子使开仕对曰：吾斯之未能信（开弟子漆雕姓开名仕进之道未能信者未能究也。善其志道深）。
    孟子曰：宰我子贡善为说辞冉牛闵子骞颜渊善言德旨行孔子兼之曰：我於辞命则不能也。（言人各有能我於辞言命教则不能如二子）公孙丑曰：。然则夫子既圣矣。乎！（丑见孔子但言不能辞命不言不能德行谓孟子欲自比孔子。故曰：夫子既已圣矣。）曰：恶是何言也。昔者子贡问於孔子曰：夫子圣矣。乎！孔子曰：圣则吾不能我学不厌而教不倦也。子贡曰：学不厌智也。教不倦仁也。仁。且智夫子既圣矣。夫圣孔子不居是何言也。繇于为楚大夫城麋（於麋筑城）复命子西问高原弗知子西曰：不能如辞（言自知不能当辞勿行）对曰：固辞不能子使于也。人各有能王遇盗於中于受其戈此于所能也。脾泄之事于亦不能也。（初吴入郢昭王随涉睢济江入于中王寝盗攻之以戈击王繇于以背受之中肩王奔郧繇于徐苏而从王之在随也。子西恐国人溃散为王舆服以国于脾泄闻王所在而後从也。）。
    孙叔敖者楚之处士也。三得相而不喜知其材自得至也。三去相而不悔知非已之罪也。
    汉曹参为齐相国及萧何薨参闻之告舍人趣治行（舍人私属乃主家事者趣音促速也。治行谓修治行装也。）吾。且入相居无何使者果召参。
    赵广汉为京兆尹先是隽不疑为京兆尹京师纪之故广汉言我禁奸止邪行於吏民至於朝廷事不及不疑远甚。
    後汉杜笃郡为文学掾以目疾二十馀年不窥京师笃之外高祖破羌将军辛武贤以武略称笃尝叹曰：杜氏文明善政而笃不任为吏辛氏秉义经武而笃。又怯於事外内五世至笃衰矣。
    杨秉为太尉性不饮酒。又早丧夫人遂不复娶所在以淳白称尝从容言曰：我有三不惑酒色财也。
    魏杜畿京兆人少有大志京兆尹张时河东人也。与畿有旧署为功曹尝嫌其阔达不甚留意於诸事言此家疏诞不中功曹也。畿窃云：不中功曹中河东太守也。後卒为河东太守。
    蜀诸葛亮居隆中躬耕身长八尺每自比於管仲乐毅时人莫之许也。惟博陵崔州平颍川徐庶与亮友善谓为信然後至丞相。
    庞统字士元顾邵来就统宿因问统卿名知人吾与卿孰愈统曰：陶冶世俗甄综人物吾不及卿论帝王之秘策揽倚仗之要最吾似有一日之长邵安其言而亲之位至军师中郎将。
    董允代费为尚书令以朝晡听事其间接纳宾客饮食嬉戏加之博奕每尽人之忄事亦不废允欲之所行旬日之中事多愆滞允乃叹曰：人才力相悬。若此甚远此非吾之所及也。听事终日犹有不暇尔。
    晋何邵为司徒优游自足不贪权势尝语乡人王铨曰：仆虽名位过幸少无可书之事惟与夏侯长容拣授博士可传史册耳。
    胡威为徐州刺史入朝武帝语及平生因叹其父清谓威曰：卿清孰与父清威对曰：臣不如也。帝曰：何为不如对曰：臣父清恐人知臣清恐人不知是臣不如者远也。
    山涛少家贫谓妻韩氏曰：忍寒苦我後当作三公但不知卿堪作夫人否耳後涛果至司徒。
    袁甫尝诣中领军何勖自言能为剧县勖曰：惟欲宰县不为台阁职何也。甫曰：人各有能譬缯中之好莫过锦锦不可以为舀中之美莫过稻稻不可以为齑是以圣王使人必先以器苟非周材何能悉长黄霸驰名於州郡而息誉於京邑廷尉之材不为三公自昔然也。勖善之除松滋令。
    谢鲲为王敦大将军长史尝使至都明帝在东宫见之甚相亲问曰：论者以君方庾亮自谓何如答曰：端委庙堂使百僚准则鲲不如亮一丘一壑自谓过之张宾字孟孙少好学博涉经史不为章句阔达有大节尝谓昆弟曰：吾自言智鉴识不後子房但不遇高祖耳後为石勒所用谓之右侯。
    陆玩为司空既拜有人诣之索杯酒泻置柱梁之间咒曰：当今之材以尔为柱石莫倾人梁栋耶玩笑曰：感卿良箴既而叹息谓客曰：以我为三公是天下为无人谈者以为知言。
    宋褚炫司徒渊之从弟少清简渊尝谓人曰：从弟廉隅独立乃十倍於我也。後至散骑常侍。
    袁粲为中书监司徒侍中初粲孝武大明中与萧惠开周朗同车行逢大桁惠开驻车共语惠开取镜自曰：无年可仕朗执镜良久曰：视死如归粲最後曰：当至三公而不终也。
    後魏韦珍为荆州刺史典尚书卢渊征赭阳为齐将垣历生蔡道恭所败免归乡里临别谓渊曰：主上圣明志吞吴会用兵机要在於上流。若有事荆楚恐老夫复不得停耳後车驾征楚复起珍为中军大将军彭城王勰长史。
    温子为中书郎尝诣梁使馆受国书自以不修容止谓人曰：诗章易作通峭难为大将军高澄客元曰：诸人当贺推子合陈辞子久忸怩乃推陆操焉。
    北齐薛叔字昙珍形貌魁伟少以用仕魏称为典客元姓也。史失其名令每引客见仪望甚美魏帝召而谓之曰：卿风度峻整姿貌秀异後当升进以处何官叔曰：宗庙之礼不敢不敬朝廷之事不敢不忠自此以外非庸臣所及。
    唐屈突通为陕东大行台右仆射镇於雒阳数岁徵拜刑部尚书通自以不习文法固辞之转工部尚书卢怀慎玄宗开元三年迁黄门监怀慎与紫微令姚崇对掌枢密怀慎自以为吏道不及崇每事皆推让之。
    李夷简为门下侍郎平章事时裴度当国柄李师道未平度方以兵机为任夷简自揣敷奏之辩细略之才不能逾度未数日复求出镇遂拜简较佐仆射平章事充淮南节度使。
    李为淮南节度使徵拜门下侍郎平章事虽出入显重素不以公辅自许年侵势过颇安外镇登祖筵闻乐而泣。且曰：宰相之任非吾所长也。行颇缓至京师。又辞疾归第既谒亦不领政事上章以疾辞罢为户部尚书。
    郑綮为诗多侮剧刺时号郑五歇後体累官散骑常侍昭宗见其诗什激讦谓有蕴蓄就班簿侧注云：郑綮可礼部侍郎平章事中书胥吏诣其家参谒綮笑而谓之曰：诸君大误俾天下人并不识字宰相不及郑五也。制下亲宾来贺搔首言曰：歇後郑五作宰相时事可知矣。终以物望非宜自求引退。
    後唐崔沂唐宰相玄之幼子昭宗时累迁至员外郎知制诰惟执厉守道而文彩非所长尝与同舍颜荛钱俱秉笔见荛赡速草制数十如飞无妨谈笑而沂久未成文颇自愧翌日谒国相曰：沂疏浅不足供词翰之职守官则敢不策厉以报抡选相辅然之移为谏议。
    晋薛融高祖天福三年自左谏议大夫迁中书舍人自以文学非优不敢拜命复为谏议。
    ●卷八百六十八
    ○总录部　游宴
    夫有负藉甚之才抱夷旷之性居轩冕之贵不以婴怀顾簿领之繁尝多暇日或缔交接坐或群从侍游偶四序之良辰为一时之胜赏吹台琴室月观风亭宴ぅ乎！园池放情於丘壑清心雅致名教存焉。
    楚公子围为令尹鲁昭公元年诸侯盟於虢公子围享赵孟赋大明之首章（大明诗大雅首章言文王明明昭於下故能赫赫盛於上令尹意在首章故特称首章以自光大）赵孟赋小菀之二章（小菀诗小雅二章取其各敬尔仪天命不。又言天命一去不可复还以戒令尹）。
    晋山简为征南将军都督荆襄交广四州诸军事简优游卒岁惟酒是耽诸习氏荆土豪族有佳园池简每出嬉游多之池上置酒辄醉名之曰：高阳池。
    羊祜为征南大将军乐山水每风景必造岘山置酒言咏尝谓从事中郎邹湛等曰：自有宇宙便有此山由来贤达胜士登此远望如我与卿者多矣。
    谢安初辟司徒府除佐著作郎并以疾辞寓居会稽与王羲之及高阳许询桑门支遁游处出则渔弋山水入则言咏属文虽放情丘壑然每游赏必以妓女从游後为太保进督扬江荆司十五州军事於土山营墅楼馆林竹甚盛每携中外子侄往来游集肴馔亦屡费百金。
    王羲之为会稽内史去官居会稽尝与同志宴集於会稽山阴之兰亭羲之自为之序以申其志，或以潘岳金谷诗序方其文羲之比於石崇闻而甚喜。
    孟嘉为征西桓温参军温甚重之九月九日温宴龙山寮佐毕集时佐吏并著戎服有风至吹嘉帽坠落嘉不之觉温使左右勿言欲观其举止嘉未久如厕温令取还之命孙盛作文嘲嘉著坐处嘉还见即答之其文甚美四座嗟叹。
    宋徐湛之为南兖州刺史善於为政威惠并行广陵城旧有高楼湛之更加修整南望锺山城北有陂泽水物丰盛湛之更起风亭月观吹台琴室果竹繁茂花药成行招集文士尽游玩之一时之盛也。
    谢混字叔源历中书令领军尚书左仆射风格高峻少所交纳惟与族子灵运瞻每翟弘微并以文义赏会尝共宴处居在乌衣巷故谓之乌衣之游混五言诗所云：昔为乌衣游戚戚皆亲侄者也。其外虽复高流时誉莫敢造门。
    梁羊侃为大军司高祖大同中魏使阳裴与侃在北尝同学有诏令侃延裴同宴宾客三百馀人食器皆金玉杂宝奏三部女乐至夕侃不饮酒而好宾客交游终日献酬同其醉醒。
    萧介字茂镜释褐著作佐郎性高简少交游惟与族兄琛从兄示素及洽从弟淑等文酒赏会时人以比谢氏乌衣之游。
    任为御史中丞{替}裾辐凑预共宴者殿芸到溉刘苞刘孺刘显刘孝绰及陆亻垂而已号曰：龙门之游虽贵公子孙不得预也。
    陈孙授散骑常侍出镇郢州乃合十馀船为大舫於中立亭池植荷芰每良辰美景宾僚并集泛长江而置酒亦一时之胜赏焉。
    徐伯阳为侯安都司空参军宣帝大建初与中记室李爽记室张正见尚书郎贺彻学士阮卓黄门萧铨三公郎王由礼处士马枢记室祖登比部贺循长史刘删等为文会之友後有蔡凝刘助陈暄孔范亦预焉皆一时之士也。游宴赋诗勒成卷轴伯阳为其集序盛传於世。
    後魏梁为太中大夫从容风雅好为诗咏尝与朝廷名贤泛舟雒水以诗酒自娱。
    唐杨师道为侍中退朝後必引当时英俊宴集园池而文会之盛当时莫比。
    《郭子》仪镇河中代宗大历二年二月子仪入朝宰臣元载王缙及左仆射裴冕户部侍郎判度支第五琦京兆尹刘共出钱三十万宴子仪於其私第内侍鱼朝恩参其会焉朝恩出锦二十疋采罗五十疋采绫一百疋为子仪缠头之费极欢而罢。
    杜佑为司徒置第於安仁里及城南创别墅日公卿宴游广陈妓乐。
    杜式方佑之子也。以阴授扬府参军入为太常寺主簿父作镇扬州家财钜万甲第安仁里杜城有别墅亭馆林池为城南之最昆仲皆在朝廷与时贤游从乐而有节。
    元稹为越州刺史浙东观察使会稽佳山水稹所辟幕职皆当时文士而镜湖秦望之游月三四焉而讽咏诗什动盈卷副使窦巩海内诗名与稹酬唱最多至今称兰亭绝唱。
    晋卢詹高祖天福初拜礼部尚书分司雒下与右仆射卢质散骑常侍卢重俱在西都数相过从三人俱嗜酒好游山水塔庙林亭花竹之地无不同往酣饮为乐人无间然雒中朝士目为三卢会。
    ○总录部　饯别
    夫祖离送别必在於有情登山临水实生於远思。若乃膺受封之宠持式玉之命成师以出上受而归则有都邑尽倾车盖千乘赋诗以见志赠言以表诚简册已来风流相接其或怀去国之戚有永诀之惧莫不慷慨悲叹留连燕胥自非达者，岂能忘情於此际者哉！
    周显父饯送韩侯故大雅韩奕之。《诗》曰：韩侯出祖出宿於屠显父饯之清酒百壶（屠地名也。显父有显德者也。祖将去而饯之也。既觐而反国必祖者尊其所往去则始行焉祖於国外毕乃出宿示行不留，於是也。）其饣肴维何い鳖鲜鱼其{敕}维何维┺及蒲其赠维何乘马路车（い鳖以火熟之鲜鱼中者也。┺竹萌也。蒲深蒲也。赠送也。王既使显父饯之使送以车马所以赠厚意也。人君之车曰：路车所以驾之马曰：乘马）笾豆有。且侯氏燕胥（。且多也。胥相也。诸侯相在京师未去者显父饯之时皆来相与燕其笾豆。且然荣其多也。）。
    伍举为楚大夫自楚奔郑将遂奔晋声子将如晋遇之於郑郊班荆相与食而言复故（班布也。布荆坐也。共议归楚事）声子曰：子行也。吾必复子。
    韩起为晋大夫聘於郑六卿饯宣子於郊（饯送行饮酒）宣子曰：二三君子请皆赋起亦以知郑志（诗言志也。）子赋野有蔓草（子子皮之子婴齐也。野有蔓草郑风取其邂逅相遇我愿兮）宣子曰：孺子善哉！吾有望矣。（君子相愿已所望也。）子产赋郑之羔裘（言郑别於唐羔裘也。取其彼其之子舍命不渝邦之彦兮以美韩子）宣子曰：起不堪也。（不堪国之）子太叔赋褰裳（褰裳。《诗》曰：子惠思我褰裳涉溱子不我思岂无他人言宣子思已将有褰裳之志如不我思而岂无他人）宣子曰：起在此敢勤子至於他人乎！（言已崇好在此不欲复令求他人）子太叔拜（谢宣子之有郑）宣子曰：善哉！子之言是（是褰裳）不有是事其能终乎！（韩起不欲令郑求他人子太叔拜以答之所以晋郑终善，）子游赋风雨（子游子驷之子驷偃也。风雨诗取其既见君子云：胡不夷）子旗赋有女同车（子旗公孙段之子丰施也。有女同车取其洵美。且都爱乐宣子之志，）子柳赋兮（子柳印段之子印祭也。兮诗取其倡予和女言宣子倡已将和从之）宣子喜曰：郑其庶乎！（，庶几兴盛）二三君子以君命贶起赋不出郑志（六诗皆郑风。故曰：不出郑志）皆昵燕好也。（昵亲也。赋不出其国以示亲好）二三君子数世之主也。可以无惧矣。宣子皆献马焉而赋我将（我将诗颂取其日靖四方我其夙夜畏天之威言志在靖乱畏惧天威）子产拜使五卿皆拜曰：吾子靖乱敢不拜德。
    荆轲卫人初燕太子丹质於秦秦王遇丹不善故丹怨而亡归因结交於荆轲为报秦王太子及宾客送之至易水之上既祖取道高渐离击筑荆轲和而歌为变徵之声士皆垂泪涕泣。又前而为歌曰：风萧萧兮易水寒壮士一去兮不复还复为羽声慷慨士皆目尽上指冠，於是荆轲就车而去。
    汉东郭先生武帝时久待诏公车贫困及其拜为二千石佩青纟呙（音爪一音螺青绶）出宫门行谢主人故所以同官待诏者等比祖道於都门外荣华道路立名当世此所谓衣褐怀宝者也。
    李广利为贰师将军击匈奴丞相刘屈为祖道送渭桥与广利别。
    疏广东海兰陵人也。宣帝时为太子太傅兄子受为少傅在位五岁乃与受移病满三月赐告广遂称笃上疏东郭先生也。乞骸骨帝以其年笃老皆许之公卿大夫故人邑子设祖道供帐东都门外送者车数百两辞决而去及道路观者皆曰：贤哉！二大夫或叹息为之下泣後汉陈遵为大司马更始时使匈奴过辞於王丹丹曰：俱遭反覆惟我二人为天所遗今子当之绝域无以相赠赠子以不拜遂揖而别遵甚悦之。
    高彪为中郎较书东观时京兆第五永为督军御史使督幽州百官大会祖饯於长乐观议郎蔡邕等皆赋诗彪乃独作箴曰：文武将坠乃俾俊臣整我皇纲董此不虔古之君子即戎忘身明其果毅上其桓桓吕尚七十气冠三军诗人作歌如鹰如天有太乙五将三门地有九变邱陵山川人有计策六奇五间总兹三事谋则谘询无曰：已能务在求贤淮阴之勇广野是尊周公大圣石昔纯臣以威克爱以义灭亲勿谓时俭不正其身勿谓无人莫识已真忘富遗贵福禄乃存枉道依合复无所亲先公高节越可永遵佩藏斯戒以励终身邕等甚美其文以为莫尚也。後彪为中郎较书於东观及迁内黄令帝敕同僚临送祖於上东门。
    郭泰。《字林》宗游於雒阳始见河南尹李膺大奇之遂相友善，於是名震京师後归乡里衣冠诸儒送至河上车数千两林宗惟与李膺同舟而济众宾望之以为神仙焉泰後举有道不就。
    祢衡平原般人也。为曹公所怒遣人骑送之刘表临发众人为之祖道先供设於城南乃更相戒曰：祢衡悖虐无礼今因其後到咸当以不起折之也。及衡至众人莫肯兴衡坐而大号众问其故衡曰：坐者为蒙卧者为尸蒙尸之间能不悲乎！
    魏管辂与诸葛原别原戒以二事言卿惟乐酒量虽温克然不可保宁当节之卿有冰镜之才所见者妙礻固如膏火不可不慎持卿才以游於汉之间不忧不富贵也。辂言酒不可极才不可尽吾欲持酒以礼持才以愚何患之有耶辂至少府丞。
    蜀张裔字君嗣为丞相诸葛亮留府长史诣亮咨事送者数百车乘盈路裔书与所亲曰：人自敬丞相长史男子张君嗣附之疲倦欲死。
    晋贾充为车骑将军都督秦凉二州诸军事镇关中将之镇百僚饯於夕阳亭石崇为征虏将军假节监徐州诸军事镇下邳崇有别馆在河阳之金谷一名梓泽送者倾都帐饮於此焉。
    王澄为荆州刺史将之镇送者倾朝。
</div>
    <div class="pagination">
<a href="册府元龟_page639.html">上一页</a><span>...</span><a href="册府元龟_page635.html">635</a><a href="册府元龟_page636.html">636</a><a href="册府元龟_page637.html">637</a><a href="册府元龟_page638.html">638</a><a href="册府元龟_page639.html">639</a><span class="current-page">640</span><a href="册府元龟_page641.html">641</a><a href="册府元龟_page642.html">642</a><a href="册府元龟_page643.html">643</a><a href="册府元龟_page644.html">644</a><a href="册府元龟_page645.html">645</a><span>...</span><a href="册府元龟_page641.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
