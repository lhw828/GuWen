<!DOCTYPE html>
<html>
<head>
    <meta charset="UTF-8">
    <title>册府元龟 - 第 238 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 238 页/共 736 页</h1>
    <div class="content">    赵郡孝懿王谌灵王子庄帝初封魏郡王谌本年长应袭王封其父灵王宠爱其弟谧以为世子庄帝诏复谌封赵郡王薨子炜袭。
    广陵惠王羽献《文子》羽薨子恭袭。
    高阳文穆王雍献《文子》雍与嫡子泰同时遇害泰子斌袭泰兄安德县公端与雍俱遇害子峻袭爵泰弟济北郡王与雍俱遇害子徽普泰中袭爵後坐谋逆伏法弟诞封昌乐王薨谥曰：文献无子以斌第二子子亮为後。
    彭城武宣王勰献《文子》勰薨嫡子劭袭庄帝时遇害子韶袭劭兄子直为给事黄门侍郎灵太后诏曰：故太师彭城武宣王道隆德盛功高微管协契先朝导扬末命扶疴济难效汉北之诚送往奉居尽鲁南之节宗社赖之以安皇基繇之永固而谦光守约屡增邑之赏辞多受少终保初锡之封非所谓追旧报恩念勋酬德者也。可以前後所封户别封三子为县公食邑各一千户庶以少慰仁鬼微申朝典子直封真定县开国公以病卒子宽袭王爵始平贞王子正与兄劭俱同时遇害子钦袭。
    北海平王详献《文子》详薨子颢袭後遇害子娑罗袭北齐赵郡贞王琛神武弟天平中薨子献嗣献遇害子信嗣。
    陈留文恭王惠宝神武弟早亡以清河王岳第十子敬文嗣。
    清河昭武王岳神武从父弟天平中薨子励嗣。
    广平公盛神武从叔祖薨无子以兄子子瑗嗣天保初改封平昌王。
    长乐太守灵山神武族弟终於长乐太守子懿卒於武平镇将无子文宣帝以灵山从父兄齐州刺史建国子伏护为灵山後伏护卒孙袭。
    阳周武昭公永乐高祖兄子永乐卒无子从兄恩宗以第二子绪为後袭爵天保初改封城郡王。
    永安简平王浚神武子为文宣所杀至乾明元年赠太尉无子诏彭城王氵攸第二子淮嗣。
    平阳靖康王淹神武子河清三年薨子德素嗣。
    彭城景思王氵攸神武子河清三年遇害子宝德嗣位开府兼尚书左仆射。
    上党刚肃王涣神武子为文宣帝所杀涣无嫡子庶长子宝严以河清二年袭位金紫光禄大夫开府仪同三司。
    襄城景王清神武子天保二年薨无子诏以常山王演第二子亮嗣。
    高阳康穆王神武子天保十年薨子士义袭爵。
    博陵文简王济神武子天统五年薨子智袭爵。
    冯翊王润神武子润薨子茂德嗣。
    汉阳敬王雒字敬延神武子天宝五年薨无子以任城王第三子建德为後。
    河南康献王孝瑜文襄子武成时薨子弘节嗣。
    河间王孝琬文襄子为文宣所杀子正礼嗣。
    太原王绍德文宣子为武成所杀武平元年诏以范阳王子办才为後袭太原王。
    乐陵王百年孝昭子为武帝所害後主诏以襄城王子自泽袭爵乐陵。
    琅邪王俨武成子为後主所杀以平阳王淹孙世後嗣。
    後周邵惠公颢太祖长兄保定初追封长子什肥为北齐神武所害追赠大冢宰袭爵郡公谥曰：景。
    杞烈公连邵惠公子魏末战殁以章武公遵子亮嗣之亮初封袭爵累迁宗师中大夫卒诏以弟椿为烈公之後。
    虞国公仲太祖再从父保定中追封子兴生值乱兵与仲相失。又幼冲莫知其戚属远近高祖以莒庄公雒嗣。
    宋献公震文帝子尚西魏文帝女薨无子以世宗第三子为嗣。
    隋义城县公处纲高祖族父开皇初赠其父锺蔡为柱国尚书令义城县公以处纲袭焉。
    河间王行高祖从祖弟大业六年追封郇王子庆嗣滕穆王瓒高祖母弟开皇十一年薨子纶嗣以罪徙朱崖大业中弟诜袭封滕王以奉穆王嗣。
    道悼王静滕穆王子出继叔父嵩嵩在周代以太祖军功赐爵兴城公早卒高祖践位追封道王谥曰：宣以静袭焉。
    卫昭王爽高祖异母弟开皇中薨子集初封遂安王寻袭封卫王。
    秦孝王俊高祖子开皇二十年为妃崔氏所毒薨崔氏赐死二子浩湛不合承嗣炀帝即位以浩为秦王以奉孝王嗣。
    蔡王智积高祖弟整之子整後周时战死高祖受禅追封蔡王以智积袭焉。
    康永安庄王孝基高祖从父弟武德二年战殁无子以从兄韶子道立为嗣封高平郡王。
    长平肃王叔良高祖从父弟叔良薨子孝协嗣。
    襄武王琛高祖从父兄子武德三年薨子俭嗣。
    河间元王孝恭襄武王弟贞观十四年薨子崇义嗣淮阳庄王道玄高祖从父兄子武德五年薨无子诏封其弟武都郡公道明为淮阳王令主道玄祀。
    卫怀王玄霸高祖子早薨无子武德元年追赠卫王四年封大宗子泰为宜都王以奉其祀泰後徙封於越。又以宗室赠西平王琼之子保定为嗣。
    巢剌王元吉高祖子以罪诛贞观十六年追封以曹王明为後楚安王智云   高祖子武德元年追封无子三年以太宗子宽为嗣宽薨贞观二年复以济南公世都子灵龟嗣灵龟卒子福嗣。
    荆王元景高祖子永徽三年坐谋逆赐死後追封沉黎王以渤海王奉慈子长沙为嗣降爵为侯神龙初追复爵土并封其孙逖为嗣荆王。
    徐王元礼高祖子咸亨三年薨子淮南王茂嗣茂以流死振州神龙初封茂子为嗣徐王开元中卒子延年嗣二十六年封嗣徐王後坐赃贬杭郡司马卒永泰元年女胥黔中观察使赵国珍入朝请以延年子前施州刺史讽为嗣因封嗣徐王。
    韩王元嘉高祖子以谋逆坐诛神龙初追复爵土并封其第五子讷为嗣韩王开元十七年卒子叔璩为嗣韩王。
    彭思王元则高祖子永徽二年薨无子以霍王元轨子绚嗣龙朔中封南昌王子志柬神龙初封嗣彭王郑惠王元懿高祖子咸亨四年薨子敬上元初封为嗣郑王官至鄂州刺史神龙初。又封敬嫡子希言为嗣郑王。
    霍王元轨高祖子垂拱四年坐谋逆与长子绪俱死神龙初追复爵土封绪男晖为嗣霍王。
    虢庄王凤高祖子上元元年薨子平阳郡王翼嗣官至光州刺史永隆二年卒子寓嗣则天时失爵神龙初封凤嫡孙邕为嗣虢王邕开元十五年卒子巨嗣道孝王元庆高祖子麟德元年薨子临淮王诱嗣官至澧州刺史永淳中坐赃削爵次子询寿州刺史询子徽神龙初封为嗣道王景云   元年卒子谏开元二十五年袭封嗣道王。
    邓康王元裕高祖子麟德二年薨无子以弟江王元详子广平公炅嗣神龙初封炅子孝先为邓王景龙四年制尚乘奉御事伯潜继邓王元裕後。
    舒王元名高祖子永昌中与子俱遇害封子津为嗣舒王开元中卒子万嗣天宝二年卒子藻嗣天宝九载封嗣舒王建中元年九月改封嗣郢王。
    鲁王灵高祖子永徽四年以罪自杀有二子长子诜封清河王少子蔼封范阳王为酷吏所舀神龙初封蔼子道坚为嗣鲁王道坚卒子宇嗣宝应元年皇太子封为鲁王改宇为嗣邹王宇薨子萃嗣。
    江安王元祥高祖子永隆元年薨中兴初以元祥子钜鹿郡公晃子钦嗣江王。
    密贞王元晓高祖子上元三年薨子南安王[A13C]嗣神龙初封[A13C]弟亮子昙为嗣密王开元五年五月制曰：兴灭国继绝世天下归心焉况乃仁不遗亲德必在祀光复土宇率繇教义者哉！故徐州刺史密王元晓望重天人地居藩屏家邦伊赖休戚是均乃者王室多难睿图中缺凡我宗子咸从殛窜神龙初岁宝运绍兴爰命近属以为後嗣而胄绪凋翳是非纷杂昙子乘巢妄尸茅土神。且不歆非类人亦奚祀非族奠享无主永怀恻然其封元晓侄孙银青光禄大夫行太仆少卿员外置同正员东莞郡开国公彻为嗣密王以奉其祀。
    滕王元婴高祖子文明元年薨子长乐王循琦嗣兄弟六人垂拱中并舀诏狱神龙初以循琦弟循珂嗣天宝初卒子湛然嗣十二载封嗣滕王。
    吴王恪太宗子永徽中以罪诛有子四人仁玮琨竟并流于岭表寻追封恪为郁林王神龙中封琨子祗为嗣吴王。
    濮恭王泰太宗子永徽三年薨子欣封嗣濮王则天初舀酷吏狱贬昭州别驾卒子峤本名馀庆中兴初封嗣濮王。
    蜀悼王太宗子乾封二年薨封子为嗣蜀王永昌中配流归诚州而死神龙初以吴王恪孙朗陵王玮子榆为嗣蜀王。
    蒋王恽太宗子上元年自杀子炜嗣垂拱中为则天所害子铣早卒神龙初封铣子绍宗为嗣蒋王卒子钦福嗣。
    越敬王贞太宗子则天时与其子琅邪王冲谋复唐室事败而死开元四年十月癸未诏曰：九族以亲克敦其教百代必祀允章厥德故越王贞执心不回临事能断粤自藩国勤于王家光道之後宝图将缺怀刘章之辅汉追郑武之翊周遂能奋不顾身率先唱义虽英谋未克而忠节居多嗣绝国除年逾二纪奠享沦废朕甚悯焉夫存或高功殁有明祀数屯则安众罹祸时泰则高阳绍封永言兴继式备典册其封贞侄孙故许王男左监门卫将军员外置同正员夔国公琳为嗣越王以奉其祀。
    纪王慎太宗子则天时流死中兴初追复官爵令以礼改葬封慎少子铁诚为嗣纪王後改名澄开元初历德棣冀三州刺史左骁卫将军薨子行周嗣。
    江殇王嚣太宗子贞观六年薨以吴王恪孙玄为嗣江王景龙四年以吴王孙继江王嚣後。
    赵王福太宗子贞观中出继隐太子建成咸亨元年薨中兴初封玄王恽孙思顺为嗣赵王。
    曹王明太宗子永隆中坐与庶人贤通谋自杀有二子南州别驾零陵王俊黎国公杰垂拱中并遇害中兴初封杰子裔为嗣曹王裔叔父备自南州还。又封备为嗣曹王後备招慰忠州叛獠没于贼。又封裔为王卒子戢嗣戢卒子皋嗣。
    泽王上金高宗子载初元年武承嗣使酷吏周兴诬告上金自缢死子义义珍义玫义璋义环义瑾义遂七人并配流死神龙初追复爵土开元十四年四月制曰：先亲之义所以敦叙广封之道所以利达故泽王男义渐庆元族分荣帝系早承光宠列在戚藩中因间言久不立嗣既宗英有誉而拜翰用崇宜顺景封之典俾宅土之命可封嗣泽王先是义窜在岭外匿於佣保之间及绍封无几有人告非上金子假冒宠爵义不能自明复流于岭外开元初封许王素节之子ギ为嗣泽王继上金後十二年玉真公主表称义上金遗裔被嗣许王兄弟利其封爵谋构废之繇是削ギ王爵复诏义为嗣王拜率更令因是诸宗室非本宗袭爵自中兴已後继为嗣王者皆令归宗削其爵邑贞元五年十二月封故泽王讠惠男润为嗣泽王。
    许王素节高宗子则天时与子九人并遇害惟少子琳ギ钦古以年少特令长禁雷州神龙初封为嗣许王开元十一年为卫尉卿以抑伯泽王上金男义不得承袭以弟ギ继之玄宗遽遣为鄂州别驾，於是下诏绝其外继乃以故泽王上金男义为嗣泽王江王为信安郡王嗣蜀王榆为广汉都王嗣密王彻为濮阳郡王嗣曹王臻为济国公嗣赵王琚为中山郡王武阳郡王维宗为澧国公天宝六载卒赠蜀郡大都督晚有子命ギ子益为嗣及卒有解需二子皆幼孺十一载益袭封许王十四载解娶杨女乃袭许王。
    雍王贤高宗子为则天所讠替废为庶人幽於别所永淳二年迁於巴州自杀追封为雍王子守礼授太子洗马封为雍王。
    让皇帝宪睿宗子累封宁王开元二十八年薨追册为皇帝长子汝阳郡王肃宗元年建辰月嗣宁王薨以其子太常寺寺丞为嗣宁王食邑三千户仍试太仆少卿。
    惠庄太子睿宗子初封申王无子开元七年正月制曰：建侯树藩命贤裂土以戚属乃率典常司徒兼绛州刺史上柱国申王玉林分彩银河疏液厥保庆灵未繁裔绪宋王宪男嗣英（一云宋王男）鲁庭学礼楚馆闻诗德辉日盛忠寡立宜其择犹子之序居承嫡之位庐江大郡形胜攸属用图尔居莫如兹地是锡分之宝俾成磐石之崇可封怀宁郡王食邑三千户嗣英早卒开元十二年薨天宝三载。又以让帝子畴为嗣申王。
    岐王范睿宗子开元十四年薨子瑾封河东郡王暴卒天宝三载以惠宣太子男略阳公珍为嗣岐王忠宣太子业睿宗子初封薛王开元二十二年薨子王封嗣薛王。
    奉天皇帝琮玄宗子累封庆王天宝十一载薨无子十三载十一月封故靖德太子男俅为嗣庆王（王钦。若等曰：唐自宗已後皇子封王王子封郡王不任嗣袭故此後皆阙）。
    梁广王全昱太祖长兄贞明中卒封长子衡王友谅为嗣广王。
    ●卷二百八十五
    ○宗室部　忠一
    《传》曰：忠为令德盖策名委质有死无二之谓也。乃有体自天极列于藩维承光日月同休宗社而内怀明德发於精丧自晦以掩君恶建义以雪国耻定策佐命以安天下扶危持颠以济大难守节而无苟拒恶而靡惮励恭慎之节竭谟明之效周旋助弥纶罄尽奉侍勤瘁诚言敦笃至或挺身变乱而罹害感慨宗国而亡身抗志不挠瞑目无悔斯皆仁厚成於自然纯亮表於性质挺咸一之德隆在三之义千载之下凛乎！其有生气矣。
    商箕子纣之亲戚也。纣为氵箕子谏不听人，或曰：可以去矣。箕子曰：为人臣谏不听而去是彰君之恶而自悦於民吾不忍为也。乃被佯狂而为奴。
    汉燕王泽闻吕太后终泽乃曰：帝少（王钦。若等曰：帝谓吕后所立惠帝後宫子疆）诸吕用事诸刘孤弱引兵与齐王合谋西欲诛诸吕至梁闻汉灌将军屯荥阳泽还兵备西界遂跳驱至长安（齐王传云：使祝午绐琅邪王琅邪王驰见齐王齐王因留琅邪王而使祝午尽发琅邪国而并将其兵琅邪王既见欺不得反国乃说齐王求入关计事齐王以为然乃益具车送琅邪王与此传不同疑此传误也。）代王亦从代至诸将相与琅邪王共立代王是为孝文帝。
    衡山王勃景帝初七国反吴使者至衡山衡山王坚守无心吴楚已破衡山王来朝帝以为贞信乃劳苦之曰：南方卑湿徙王於济北以褒之。
    济北王胡以为武帝。且封禅上书献泰山及其旁邑天子以它县偿之。
    武平侯璜王莽居摄一年以举兵诛莽死。
    陵乡侯曾王莽建国六年以举兵欲诛莽死。
    後汉慎侯赐光武族兄更始初封赐为宛王典将六部兵後赤眉破更始所赐领六部亦稍散畔乃去宛保育阳闻光武即位乃西之武关迎更始妻子将诣伯升初起置六部之兵雒阳帝嘉赐忠故封为慎侯。
    刘虞为幽州牧就拜太尉初平二年冀州刺史韩馥渤海太守袁绍及山东诸将议以朝廷幼冲逼於董卓远隔关塞不知存否以虞宗室长者欲立为主乃遣故乐浪太守张岐等赍议上虞尊号虞见岐等厉色叱之曰：今天下纷乱主上蒙尘吾被重恩未能清雪国耻诸君各处州郡宜共戮力尽心王室而反造逆谋以相垢误耶固拒之馥等。又请虞领尚书事承制封拜复不听遂收斩使人。
    魏曹洪字子廉太祖从弟也。太祖起义兵讨董卓至荥阳为卓将徐荣所败太祖失马贼追甚急洪下以马授太祖太祖辞让洪曰：天下可无洪不可无君遂步从到汴水水深不得渡洪循水得船与太祖共济还奔谯。
    齐王族祖ぁ字元首魏世诸侯王多所抑损ぁ上《书》曰：臣闻古之王者必建同姓以明亲亲必树异姓以明贤贤故《传》曰：庸勋亲亲尼近尊贤《书》曰：克明俊德以亲九族《诗》曰：怀德维宁宗子维城由是观之非贤无与兴功非亲无与辅治夫亲亲之道专用则其渐也。厂弱贤贤之道偏任则其弊也。劫夺先圣知其然也。故博求亲疏而并用之近则有宗盟藩卫之固远则有仁贤辅弼之助盛则有与共其治衰则有与守其土安则有与享其福危则有与同其祸夫然故能有国家保其社稷历纪长久本支百世也。今魏尊贤之法虽明亲亲之道未备诗不云：乎！在原兄弟急难以斯言之明兄弟相救於丧乱之际同心於忧祸之间虽有墙之忿不忘御侮之事何则忧患同心也。今则不然或任而不重或释而不任一旦疆场称警关门反拒股肱不扶胸心无卫臣窃惟此寝不安席思献丹诚贡策天阙谨撰合所闻叙论成败论凡数千言是时天子幼稚ぁ异以此论感悟曹爽爽不能纳。
    蜀北地王谌景耀末邓艾兵至谯周劝後主降後主将从谯周之策谌怒曰：若理穷力屈祸败必及便当父子君臣背城一战同死社稷以见先帝可也。後主不纳遂送玺绶是日谌哭於昭烈之庙先杀妻子而後自杀左右无不为泣者。
    晋惠帝西迁范阳王与从兄平昌公模长史冯嵩等刑白马软血而盟推东海王越为盟主都督河北诸军事骠骑将军持节领豫州刺史刘乔不受越等节度乘虚破许自拔渡河王浚表领冀州刺史资以兵马入冀发兵。又南济河破乔等河间王闻乔败斩张方传首於越越与西迎帝而出奔，於是奉天子还都拜为司徒。
    齐王攸为骠骑将军每朝政大议悉心陈之。
    汝南王亮为太宰录尚书事楚王玮有勋而好立威亮惮之欲夺其兵权玮甚憾乃承贾后旨诬亮与卫有废立之谋矫诏遣其长史公孙宏与积弩将军李肇夜以兵围之帐下督李龙白外有变请距之亮不听俄然楚兵登墙而呼亮惊曰：吾无二心何至，於是。若有诏书其可见乎！宏等不许促兵攻之长史刘准谓亮曰：观此，必是奸谋府中俊如林犹可尽力距战。又弗听遂为肇所执乃叹曰：我之忠心可破示天下也。如何无道枉杀不辜是时大热兵人坐亮于车下时人怜之为之交扇将及日中无敢害者玮出令曰：能斩亮者赏布千匹遂为乱兵所害投于北门之壁须耳鼻皆悉毁焉。
    淮南王允元康九年入朝初愍怀之废议者将立允为太弟会赵王伦废贾后诏遂以允为骠骑将军开府仪同三司侍中都督如故领中护军允性沈毅宿卫将士皆敬服之伦既有僭逆志允阴知称病不朝密养死士潜谋诛伦伦甚惮之转为太尉外示优崇实夺其兵也。允称病不拜伦遣御史逼允收官属以下劾以大逆允恚视诏乃孙秀手书也。大怒便收御史将斩之御史走而获免斩其令史二人厉色谓左右曰：赵王欲破我家遂率国兵及帐下七百人直出大呼曰：赵王反我将攻之佐淮南王者左袒，於是归之者甚众允将赴宫尚书左丞王舆闭东掖门允不得入遂围相府允所将兵皆淮南奇才剑客也。与战频败之伦兵死者千馀人太子左率陈徽勒东宫兵鼓讠於内以应允结陈於承华门前弓弩齐发射伦飞矢雨下主书司马畦秘以身蔽伦箭中其背而死伦官属皆隐树而立每树辄中数百箭自辰至未徽兄淮时为中书令遣麾驺虞幡以解斗伦子处为侍中在门下省密要壮士约以富贵，於是遣司马督护伏裔领骑四百从宫中出举空版诈言有诏助淮南王允允不之觉开阵纳之下车受诏为裔所害时年二十九初伦兵败皆相《传》曰：已擒伦矣。百姓大悦既而闻允死莫不叹息。
    齐王ぁ赵王伦密与相结废贾后以功转游击将军ぁ以位不满意有恨色孙秀微觉之。且惮其在内出为平东将军假节镇许昌伦篡迁镇东大将军开府仪同三司欲以宠安之ぁ因众心怨望潜与离狐王盛颍川王处穆谋起兵诛伦伦遣腹心张乌觇之乌反曰：齐无异志ぁ既有成谋未发恐事泄乃与军司管袭杀穆送首与伦以安其意谋定乃收袭杀之遂与豫州刺史何勖龙骧将军董艾等起兵遣使告成都河间常山新野四王移檄天下征镇州郡县国咸使闻知扬州刺史郄隆承檄犹豫未决参军王遂斩之送首于ぁぁ屯军阳翟伦遣其将闾和张泫孙辅出Ф坂与ぁ交战ぁ军失利坚垒自守会成都军破伦众於黄桥ぁ乃出军攻和等大破之及王舆废伦惠帝反正ぁ诛讨贼党既毕率众入雒顿军通章署甲士数十万旌旗器械之盛震於京都天子就拜大司马加九场之命亻物典策如宣景文武辅魏故事ぁ，於是辅政居攸故宫。
    成都王[A13C]转镇北大将军赵王伦之篡也。进征北大将军加开府仪同三司及齐王ぁ举义[A13C]发兵应ぁ以邺令卢志为左长史顿丘太守郑琰为右长史黄门郎程收为左司马阳平太守和演为右司马使兖州刺史王彦冀州刺史李毅督护赵骧石超等为前锋羽檄所及莫不响应至朝歌众二十馀万赵骧至黄桥为伦将士猗许超所败死者八千馀人士众惊骇[A13C]欲退保朝歌用卢志王彦策。又使赵骧率众八万与王彦俱进伦复遣孙会刘琨等率三万人与猗超合兵距骧等精甲耀日铁骑前驱猗既战胜有轻骧之心未及温十馀里复大战猗等奔溃[A13C]遂过河乘胜长驱左将军王舆杀孙秀幽赵王伦迎天子反正[A13C]入京都诛伦使赵骧石超等助齐王ぁ攻张阳於阳翟泫等遂降ぁ始率众入雒自以首建大谋遂擅威权[A13C]营于大学及入朝天子亲劳焉。
    东海王越初为中书令徙侍中迁司空领中书监成都王[A13C]攻长沙王固守雒阳殿中诸将及三部司马疲於战守密与左卫将朱默夜收别省逼越为主启惠帝免官事定越称疾逊位帝不许加守尚书令太安初帝北征邺以越为大都督六军败越奔下邳徐州都督东平王不纳越径还东海成都王[A13C]以越兄弟宗室之美下宽令招之越不应命帝西幸以越为太傅与太宰夹辅朝政让不受东海中尉刘洽劝越发兵以备[A13C]越以洽为左司马尚书曹馥为军司既起兵惧乃以州与越越以司空领徐州都督以领兖州刺史越三弟并处方任征伐辄选刺史守相朝士多赴越而河间王挟天子发诏罢越等皆令就国越倡义奉迎大驾还复旧都率甲卒三万西次萧县豫州刺史刘乔不受越命遣子距之越军败范阳王遣都护田徽以突骑八百迎越遇於谯众溃越进屯阳武山东兵盛关中大惧斩送张方首求和寻变计距越越率诸侯及鲜卑许扶历驹次宿归等步骑迎惠帝反雒阳诏越以太傅录尚书以下邳济阳二郡增封及怀帝即位委政於越吏部郎周穆清河王覃舅越之姑子也。与其妹夫诸葛玫共说越曰：主上之为太弟张方意也。清河王本太子为群所废先帝不讳多疑东宫公盍思伊霍之举以宁社稷乎！言未卒越曰：此岂宜言耶叱左右斩之以玫穆世家罪止其身因表除三族之法谯王承为湘州刺史王敦构难遣参军桓罴说承以刘隗专宠今便讨击请承以为军司以军期上道承叹曰：吾其死矣。地荒人鲜势孤援绝赴君难忠也。死王事义也。惟忠与义夫复何求便欲倡义而众心疑惑承曰：吾受国恩义无有二府长史虞悝慷慨有志节谓承曰：王敦居分陕之任而一旦作逆天地所不容人神所痛疾大王宗室藩屏宁可从其伪邪便宜电奋存亡以之，於是与悝及弟前丞相掾望建昌太守长沙王循衡阳太守淮陵刘翼等共盟誓因桓罴驰檄湘州指期至巴陵零陵太守尹奉首同义谋出军营阳，於是一州之内皆同义举乃使虞望讨诸不服斩湘东太守郑澹澹敦姊夫也。敦遣南蛮校尉魏将军李恒田嵩等甲卒二万以攻承承。且战。且守待救於尹奉虞望而城池不固人情震恐或劝承南投陶侃。又云：可退处零桂承曰：吾举义众志在死节宁偷生苟免为奔败之将乎！事之不济其令百姓知吾心耳城没被害。
    宋江夏王义恭迁侍中未拜元凶劭肆逆遣召义恭先是诏召太子及谄诸王各有常人虑有诈妄致害者至是义恭求常所遣传诏劭遣之而後入义恭请罢兵凡府内兵仗并送还台进位太保服侍中服。又领大宗师世祖入讨劭疑义恭有异志使入住尚书下省分诸子并住神虎门外侍中下省劭闻世祖已次近路欲悉力逆之决战中道义恭虑世祖船乘陋小劭豕突中流容能为患乃进说曰：割弃南岸栅断石头此先朝旧法以逸待劳不忧不破也。劭从之世祖前锋至新亭劭挟义恭出战常录在左右故不能自拔战败使义恭於东堂阅将义恭先使人具船东冶渚因单马南奔始济淮追骑已至北岸仅然得免劭大怒遣始兴王就西省杀义恭十二子世祖时在新林浦义恭既至上表劝世祖即位。
    彭城王义康录尚书事文帝有虚劳疾每意有所想便觉心中痛裂属纟广者相系义康入侍医药尽心卫奉汤药饮食非口所尝不进或连夕不寐弥日不解衣内外众事皆专决施行。
    建平王宏文帝第七子元凶弑立以宏为左将军丹阳尹。又以为散骑常侍领军将军江州刺史世祖入讨劭录宏殿内世祖先尝以一手板与宏宏遣左右亲信周法道赍手板诣世祖事平以为尚书左仆射使奉迎太后。
    营浦侯遵考子琨之为竟陵王诞司空主簿诞作乱以为中兵参军不就絷系数十日终不受乃杀之追赠黄门郎诏吏部尚书谢庄为之诔。
    南郡王义宣为荆雍都督元嘉三十年迁司徒中军将军扬州刺史侍中如故未及就徵值元凶弑立以义宣为中书监太尉领司徒侍中如故义宣闻之即时起兵徵聚甲卒传檄远近会世祖入讨义宣遣参军徐遗宝率众三千助为前锋。
    刘韫长沙王道怜之孙为宣城太守晋安王子勋为乱大众屯据鹊尾攻逼宣城于时四方牧守莫不同逆惟韫弃郡赴朝廷太宗嘉其诚以为黄门郎太子中庶子侍中。
    刘袭长沙王道怜之孙为安城太守晋安王子勋为逆袭据郡拒之勋遣军攻围不能下太宗嘉之以为郢州刺史封建阳县侯食邑五百户。
    南齐豫章王嶷尝谓世祖曰：古来言愿陛下寿偕南山或称万岁此殆近貌言如臣所怀实愿陛下极寿百年亦足矣。帝曰：百年复何可得止得东西一百於事亦济。
    南康县侯子恪建武中迁辅国将军吴郡太守及司马王敬则於会稽举兵反奉子恪为名明帝悉召子恪子弟亲从七十馀人入西省至夜当害之会子恪弃郡奔归是日亦至明帝乃止以子恪为太子中庶子。
    梁长沙元王弟藻出为使持节督南徐州刺史侯景乱藻遣长子率兵入援及城开加散骑常侍大将军景遣其仪同萧邕代之据京口藻因感气疾不自疗或劝奔江北藻曰：吾国之台铉任寄特隆既不能诛翦逆贼正当同死朝廷安能投身异类欲保馀生因不食累日薨。
</div>
    <div class="pagination">
<a href="册府元龟_page237.html">上一页</a><span>...</span><a href="册府元龟_page233.html">233</a><a href="册府元龟_page234.html">234</a><a href="册府元龟_page235.html">235</a><a href="册府元龟_page236.html">236</a><a href="册府元龟_page237.html">237</a><span class="current-page">238</span><a href="册府元龟_page239.html">239</a><a href="册府元龟_page240.html">240</a><a href="册府元龟_page241.html">241</a><a href="册府元龟_page242.html">242</a><a href="册府元龟_page243.html">243</a><span>...</span><a href="册府元龟_page239.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
