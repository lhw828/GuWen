<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 315 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 315 页/共 485 页</h1>
    <div class="content">　　田家行　　　　　　　　王建
　　男声欣欣女顔悦人家不怨言语别五月虽热麦风清檐头索索缲车鸣野蚕作茧人不取叶间扑扑秋蛾生麦收上塲绢在轴的是输得官家足不望入口复上身且免向城卖黄犊田家衣食无厚薄不见县门身即乐
　　当织　　　　　　　　王建
　　叹息复叹息园中有枣行人食贫家女大富家织翁母隔墙不得力水寒手澁丝脆断续来续去心肠烂草虫促促机下啼两日催成一匹半输官上头有零落姑未得衣身不着当牕却羡青楼倡十指不动衣盈箱
　　治盗【偷盗】
　　羣书要语赭衣半道羣盗满山【贾山至言】斩木为兵掲竿为旗【贾谊过秦论】大攻城邑小掠乡里【咸宣传】殱厥渠魁胁从罔治【征】延及于平民罔不冦贼防义奸宄夺攘矫防【吕刑】偷盗慢藏诲盗【易系】鼠窃狗偷【文集】探囊发箧【刘敞疏】椎埋鼔铸【秦观文】
　　诗句兵革身将老关河信不通【杜】凉风动万里羣盗正纵横【杜】托身白刃里杀人红尘中【李】军旅西征急风尘战伐多【李】天兵宿西北狂儿尚稽诛【欧】已经百日窜荆棘身上无有完肌肤【杜】偷盗何况亲犴狱敲榜发奸偷【韩】偷儿夜探赤白丸【苏】
　　古今事实
　　萑苻之盗
　　郑子产有疾谓子太叔曰我死子必为政唯有徳者能以寛服民其次莫如猛夫火烈民望而畏之故鲜死焉水懦弱民狎而玩之则多死焉故寛难疾数月而卒太叔为政不忍猛而寛郑国多盗取人于萑【音丸】苻【音蒲】之泽【泽名】太叔悔之曰吾早从夫子不及此兴徒兵以攻萑苻之盗尽杀之盗少止仲尼曰善哉政寛则民慢慢则纠之以猛猛则民残残则施之以寛寛以济猛猛以济寛政以是和【昭二十】
　　不获民麦
　　宓子贱为单父宰齐攻鲁父老请曰麦熟请放民皆使出获麦宓子不聴曰若使不耕者得获是使民乐有冦也【家语】
　　潢池弄兵
　　宣帝时渤海盗贼并起丞相御史举龚遂召见对曰海濒遐远不霑圣化其民困于饥寒而吏不恤故使赤子盗弄陛下兵于潢池中耳今欲使臣胜之耶将安之也曰选用贤良固欲安之也遂至渤海移书属县悉罢捕盗贼吏有持鉏钩田器者皆为良民吏无得捕盗贼悉平民安土乐业民有带持刀剑者使卖剑买牛卖刀买犊曰何为带牛佩犊
　　探赤白丸
　　汉尹赏成帝时长安少年羣辈杀吏相与探丸为吏得赤丸者斫武吏得黒丸者斫文吏白者主治防城中薄暮尘起剽刼行者死伤横道赏以选守长安令修治狱穿地方深数丈以大石覆其口名为虎穴乃部吏举长安轻薄恶子得数百人分行收捕赏亲阅见十置一其余尽以次内虎穴中覆以大石数日一发视皆死瘗寺门桓东掲着其姓名百日后令死者家发取其尸长安为之语曰安所求死子桓东少年塲生时谅不谨枯骨后何葬注桓声如和今犹谓之华表即和表也
　　绿林赤睂
　　王莽末民并起为盗贼王凤马武王常成丹共聚藏绿林山中至七八千人樊崇起兵一嵗间三万余人恐其众与莽兵乱乃皆赤其睂以相识别后冯异击破之
　　焚书安反侧
　　后汉光武拔邯郸诛王郎收文书得吏人与郎交关毁谤者数千章光武不省防诸将烧之曰令反侧子自安
　　黄巾之冦
　　灵帝时钜鹿张角以妖术教授徒众数十万皆着黄巾以为幖帜故时人谓之黄巾贼帝遣卢植皇甫嵩集讨贼战大败之
　　贼不入境
　　后汉韩韶太山贼举伪号连年不能破韶以三府掾选为嬴长贼闻其贤不入其境余县多被冦盗流入县界者甚众韶开仓赈之主者争谓不可韶曰长活沟壑之人以此得罪含笑入地矣太守闻韶徳竟无所坐
　　单车降贼
　　张纲传广陵贼张婴寇乱十余年朝廷不能讨大将军梁冀怨纲曽奏已以为广陵太守欲因事中之纲单车之职径造婴垒申示国恩婴初大惊既见纲诚信皆拜泣曰荒裔愚人不堪侵枉相聚偷生若鱼逰釡中喘息须臾间其实恐投兵之日不免孥戮纲约之以天地誓之以日月婴乃降纲在郡卒年三十六纲病吏人咸为祠祀祈福言千秋万嵗何时复见此君张婴等制服行防
　　以舌击贼
　　晋朱伺字仲文为江夏骑督时西阳夷贼抄掠太守阳岷毎请督将议拒贼计伺独不言岷曰朱将军何以不言伺曰诸人以力击贼伺惟以舌耳
　　姊妹遇盗
　　唐奉天窦氏二女生长草野幼有志操永泰中羣盗数千人剽掠其村落二女皆有容色长者年十九幼者年十六匿岩穴间曵出之驱廹以前临壑谷深数百尺其姊先曰吾寜就死义不受辱即投崖下而死盗方惊骇其妹继之自投折足破面流血羣盗乃舍之而去
　　兄弟遇盗【见兄弟门】
　　黄巢之乱
　　黄巢募众数千以应王仙芝转冦河南十五州众遂数万入蕲黄北掠齐鲁入郓滔沂驱河南山南之民十余万掠淮南冦浙东逾江西破防吉饶信等州因刋山开道七十里直趍建州儳路围福州是时闽地诸州皆没防桂管进冦广州攻鄂州转掠江西再入饶信杭州众至二十万攻临安戍将董昌兵寡不敢战伏弩射杀贼将贼骇乃还残宣歙等十五州广明元年防睦婺二州济采石侵州悉众渡淮犯申光颖宋徐兖等州防东都张承范以彊弩三千防关巢攻关齐克譲战关外俄而巢至师大呼川谷皆震巢乗黄金舆卫者绣袍华帻骑士数十万先后之防京师自奉明门升太极殿僣即位号大齐求衮冕不得绘弋绨为之取广明判其文曰唐去丑口而着黄明黄当代唐明年李克用破巢于渭南四年二月克用追巢败之擒巢爱子巢计蹙谓林言曰若取吾首献天子言不忍巢乃自刎不殊言因斩之函首献行在
　　吏贪致盗
　　淳化间彭山县令齐元振者贪暴苦民王小波剖其腹实之以钱葢苦其诛求无厌也众推其妻弟李顺为帅入成都僣号王继恩讨平之
　　化贼为民
　　张咏知益州时四郊多垒城门尽闭王继恩尝送三十辈请咏治之咏悉令归农业继恩怒咏曰前日李顺胁民为贼今日咏与公化贼为民何不可哉
　　败侬智高
　　广西源州蛮侬智高反防十余州命狄青讨侬智高青败智高于归仁铺【详见上元门】
　　败范汝为
　　达州民范汝为作乱诏孟庾宣抚韩世忠副之次福州福帅程遇请世忠曰宜少休以俟元夕世忠曰吾以元夕凯旋见公矣次年春破杀贼众范汝为自缢死
　　盗能却兵【以下系偷盗】
　　齐兴兵伐楚子发帅师以当之兵三却楚尽用其计齐师愈强于是市偷进请曰臣有薄伎子发诺而遣之偷则夜解齐将军之帱子发使人归之明日又取其枕子发又归之明日又取其簮子发又归之齐师大骇将军曰今日不去楚军恐取其头乃还师而去
　　虽赏不窃
　　季康子患盗问于孔子孔子对曰茍子之不欲虽赏之不窃【语】
　　鸡鸣狗盗【见宾客门】
　　偷长擒盗
　　张敞守京兆尹市偷盗多敞乃召偷盗酋长数人见之责问因贳其罪令致诸盗以自赎偷长曰今一旦诣府恐诸偷惊骇愿权补吏职敞皆以为吏遣归休置酒小偷悉来贺各饮醉偷长以赭汚其身衣裾吏坐里闾阅出者汚赭辄收缚之一日捕得数百人尽行法罪由是市无盗贼
　　梁上君子
　　陈寔在乡闾平心宰物为太丘长有盗夜入其室止于梁上寔命子孙训之曰不善之人未必本不慈习与性成如梁上君子是也盗惊自投地寔徐譬之曰视君状貌不似恶人宜深克己反善然当由贫今遗绢二疋自是一县无复窃盗
　　杀贼不顾子
　　后汉桥为太尉以疾罢少子十嵗独防门次卒有三人刼之登楼就求货有顷司率河南尹至恐并杀其子不欲迫之瞑目曰奸人无状岂以一子之命而纵国贼乎促令兵进子亦死乞天下凡刼质皆并杀之不得赎以财宝京师刼质不避豪贵于此遂絶
　　操刀捕贼
　　吴孙坚年十七与父共载至钱塘防海贼掠取贾人财物于岸上坚操刀上岸东西指麾若分部罗贼状贼见以为官兵捕之散走坚追斩一级父大惊
　　拊床盗陨
　　晋祭裔有勇气声若震雷尝有二偷入室裔拊床一呼二盗俱陨故商浩委以军锋焉
　　可置青氊
　　王献之常夜卧斋中有偷人入其室盗物都尽献之徐曰偷儿青氊我家旧物可特置之羣盗惊走
　　盗笋及菜
　　宋防稽郭原平宅上种竹夜有盗其笋者奔走坠沟乃于沟上立小桥令通邻里惭愧　武康沈道防见人窃其园菜乃自隠逃有窃园后大笋令人止之曰此欲成林买大笋送与之盗者惭不敢取
　　罚偷埽街
　　齐王敬则为吴兴守録得一偷令偷身长埽街路久之令举旧偷自代诸偷恐皆走境内以清
　　墙壊致盗
　　宋有富人大雨墙壊其子曰不筑必将有盗暮而果大亡其财【韩非説难】
　　妇能击盗
　　唐郑义宗妻卢氏略渉书史事舅姑甚得妇道尝夜有强盗数十持杖鼓噪逾垣而人家人悉奔窜惟有姑自在室卢冐白刃徃至姑侧为贼捶击几死
　　盗没为官戸
　　隋麦鐡杖骁勇有膂力日行五百里走及奔马陈建中为羣盗广州刺史欧阳愿俘之以献没为官戸配执御伞每罢朝后行百余里夜至南徐州逾城而入行光火刼盗且还及时仍又执伞如此者十余度物主识之州以状奏帝惜其勇捷诫而释之帝朝与贼战死
　　执偷而榜
　　晏元献公刚峻简率盗入其第执而榜之既委顿以送官扶至门即死【出言行录】
　　托钟辩盗
　　陈述古宻直知建州蒲城县时人有失物捕得莫知的为盗者述古乃绐之曰某庙有一钟能辩盗至灵使人迎置后閤祠之引羣囚立钟前自陈不为盗者摸之则无声为盗者摸之则有声述古自率同职祷钟祭甚肃祭讫以帷围之乃隂使人以墨涂良久引囚逐一令引手入帷摸之出乃验其手皆有墨惟有一囚无墨讯之遂承为盗葢恐钟有声不敢摸也此亦古之法出于小説【笔谈】
　　取劒断盗足
　　栁开字仲涂幼惊悟豪勇父显徳末为南县令有盗入其室众不敢动开年十三亟取劒逐之盗逾垣开挥劒断其足二指
　　古今文集
　　杂著
　　齐司寇对　　　　　　　程晏
　　齐境多冦司冦不理景公召司冦譲之反诤公曰请理君朝廷之冦也公曰君废其职反责我欲辞其责也曰不然君不闻鼷鼠之牙乎食人与百类虽齿尽而不痛俗谓之甘口防也鲁国之牛闻食其角矣请以是讽焉牛之寝龁有蚊蚋挠其肤毛必知鼔耳摇尾以挥之及鼷防食之即不知痛也鼠之一牙岂不甚于蚊蚋千噆乎以其口甘虽贯心彻骨而不知也况其角乎公诚职臣以司冦请司朝廷之冦然后司封疆之冦也朝廷之冦其鼷鼠乎食君之角矣又将贯骨与心也是患大而君不知也封疆之冦蚊蚋乎但挠君之肤毛耳君将鼓耳摇尾而挥之是患小而不知大也臣所以急其大而不知慢其小而得知也景公不喻竟坐司冦以不事晏子曰司寇死田氏为鼷于齐矣
　　律诗
　　闻庆州赵纵使君与党项战死
　　杜牧
　　将军独乘鐡骢马榆溪战中金仆姑死绥却是古来有骄将自惊今日无青史文章争防笔朱门歌舞笑捐躯谁知我亦轻生者不得君王丈二殳
　　皇祐中侬贼犯庆州阖郡溃去惟守臣曹觐死之妻方产子弃之草间乱后访之尚
　　然　　　　　　　　　　元厚之
　　转战谯门日欲晡空拳犹自把戈鈇身乗虎口方安坐命在鸿毛更疾呼柱下杲卿存断节袴中杵臼得遗孤空余三尺英雄气不愧西山大丈夫
　　诗话
　　作诗赠贼
　　李渉尝过九江皖口遇盗问何人从者曰李博士也其豪首曰若是李渉愽士不用剽夺久闻诗名愿题一篇足矣渉赠一絶曰春雨萧萧江上村緑林豪客夜知闻他时不用相回避世上如今半是君
　　古诗【以下系偷盗】
　　次韵子瞻送顾子敦河北运使
　　黄鲁直
　　儒者给事中顾公甚魁伟经明徃行河【平当以经明禹贡使行河】商畧颇应史劳民又费之国计安能已成功渠有命得人斯可喜似闻阻饥余恶少惊闾里啓钥探铢金夺懐取姝美部中十盗发一二书奏纸西连魏三河东尽齐四履此岂小事哉何但徒治水使民皆农桑乃是真儒耳
　　寄卢同　　　　　　　　韩愈
　　玉川先生洛城里破屋数间而已矣有奴长须不裹头有婢赤脚老无齿【云　云】昨夜长须来下状隔墙恶少恶难似每慿屋上下窥瞰浑舍惊怕走折趾慿依婚媾欺官吏不信令行能禁止先生受屈未曽语忽此来告良有以嗟我身为赤县令操权不用欲何竢立召贼曹呼五百【俗呼行杖人为五百】尽取防辈尸诸市先生又遣长须来如此处置非所喜况又时当长养节都邑未可猛政理先生固是余所畏度量不敢窥涯涘放纵是谁之过欤效尤戮仆愧前史买羊沽酒谢不敏偶逢明月辉桃李先生有意许降临更遣长须致双鲤
　　里翁行　　　　　　　　陈去非
　　里翁无人支缓急天雨壊墙百忧集卖衣雇人筑得墙不虑偷儿披户入夜寒干掫【左防二十八年注干掫夜行也】不经过偷儿若来知奈何君不见巴丘古城如培塿鲁肃当年万人守




</div>
    <div class="pagination">
<a href="古今事文类聚_page314.html">上一页</a><span>...</span><a href="古今事文类聚_page310.html">310</a><a href="古今事文类聚_page311.html">311</a><a href="古今事文类聚_page312.html">312</a><a href="古今事文类聚_page313.html">313</a><a href="古今事文类聚_page314.html">314</a><span class="current-page">315</span><a href="古今事文类聚_page316.html">316</a><a href="古今事文类聚_page317.html">317</a><a href="古今事文类聚_page318.html">318</a><a href="古今事文类聚_page319.html">319</a><a href="古今事文类聚_page320.html">320</a><span>...</span><a href="古今事文类聚_page316.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
