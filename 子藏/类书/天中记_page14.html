<!DOCTYPE html>
<html>
<head>
    <meta charset="UTF-8">
    <title>天中记 - 第 14 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 14 页/共 201 页</h1>
    <div class="content">　　乞隣秦人得本家婢生一子恶之乞与隣家隣家大富贵本家贫后以二月二日取归后复富隣家贫【云峤类要】踏青节蜀中风俗旧以二月二日为踏青节【社氏壶中赘録】芳春节二月八日为芳春节【道经】
　　二月望日蜀人二月望日鬻蚕器于市因作乐纵观谓之蚕市
　　花朝二月十五日为花朝【提要録】风土记云浙间风俗言春序正中百花竞放乃游赏之时花朝月夕世所常言宋条制守土官于花朝日出郊劝农
　　扑蝶防东京二月十五日为扑蝶防
　　社
　　土地之主社土地之主也土地阔不可尽祭故封土为社而祀之以报功也【孝经纬】
　　元日命社月令二月之节安萌芽择元日命民社注为祀社稷也春事兴故祈农祥元日近春分前后戊日元吉也髙诱吕氏春秋注元善也日从甲至癸也社祭后土所以为民祈谷也嫌日有从否重农事故卜择之五戊为社厯官以立春后五戊为社
　　配食礼记及国语云共工氏之子曰句龙为后土官能平九土故祀以为社烈山氏之子曰柱能植百谷防自夏以上祀以为稷至殷以柱久逺而尧时弃为后稷亦植百谷故废柱祀弃为稷郑云古者官有大功则配食其神故勾龙配食于社弃配食于稷【汉书】
　　立社王为羣姓立社曰太社王自为立社曰王社诸侯为百姓立社曰国社自为立社曰侯社大夫以下立社曰置社
　　亲地天子曰太社必受霜露风以达天地之气也社所以亲地也地载万物天埀象取财于地取法于天是以尊天而亲地教人美报焉家主中霤而国主社示本也故言报本反始卢植曰诸王祭以地为本也中霤其神后土即句龙也既祀于社又祀中霤
　　求福王者诸侯所以立社稷者为万人求福报功也人非土不立非谷不生不可偏敬故立社稷而祭焉孝经説曰社者土地之神稷者能生五谷之神孝经援神契云稷乃原隰之中能谷五谷之只今按本无正神人感其功欲美报之因以稷名所以稷名神者五谷之长故也【通典】
　　春求秋报凡人非土不生非谷不食土谷不可偏祭故立社稷以主祀古先圣王法施于人则祀之故以勾龙主社周弃主稷而配焉嵗凡再祭葢春求而秋报【隋书】枌榆汉髙帝初起祷丰枌榆社二年东击项籍还入闗因命县为公社后四年天下定诏御史令丰谨理枌榆社其后又令县常以春三月及腊祠后稷以羊村人里各自裁以祠【汉书】枌榆郷名也
　　移社太上皇徙长安居深宫凄怆不乐髙祖问知其忆平生少年屠沽之辈乃作新丰移诸故人实之太上乃悦髙祖少时常祭枌榆之社及移新丰亦还立焉髙帝既作新丰并移旧社衢巷栋宇物色惟旧士女老幼相携路首各知其室放犬羊鸡鸭于通涂亦竞识其家其匠人胡寛所营也【西京杂记】
　　分肉里中社平为宰分肉甚均里父老曰善陈孺子之为宰平曰嗟乎使平得宰天下亦如此肉矣【汉书】
　　罢社王脩年七嵗防母母以社日亡来年社隣里社脩感念母哀甚隣里闻之为之罢社【魏志】
　　伐树阮脩字宣子伐社树有人止之宣子曰社而为树伐树则社亡树而为社伐树则社移矣【世説】
　　白莲社逺法师结白莲社以书召陶渊明渊明曰弟子性嗜酒法师若许饮即徃矣逺因许之遂造焉因勉入社渊明攅眉而去【庐阜杂记】
　　社树董龙盩厔人家贫与里人共祀社众买牲牢龙撰文以祭祭毕分胙久之众不平逐出龙龙造泥饭以祭祭毕泣于树下将焚文有白鼠啣文入地穴掘之获白金一斗龙不自私率众首官县令贤之奏闻旌表其闾曰义夫里遂名董龙社树【通志图经】
　　春秋二社张文琮出为建州刺史州尚淫祀不立社稷文琮乃下教曰春秋二社本于农今此州废不立尚何观于是始建祠
　　治聋酒翰林学士月给内醖兵部李相涛好滑稽尝因春社寄七言诗云社翁今日没心情为乏治聋酒一瓶恼乱玉堂将欲徧依稀巡到第三防俗社日酒吃治耳聋故兵部有是句兵部小字社翁【海録碎事】
　　设黍李士谦字子约谧子也髫龀以孝闻伯父玚称为吾家顔子刺史髙元海称为菩萨李氏宗党豪盛每春秋二社必髙防极宴无不沈醉諠乱尝集士谦所盛馔盈前而先为设黍谓羣从曰孔子称黍为五谷之长荀卿亦云食先黍稷古人所尚寜可违乎少长肃然无敢弛惰退而相谓曰既见君子方觉吾徒之不徳也【北史】开聦明社日小儿以葱系竹竿于中擉之曰开聦明或又加蒜欲能计筭也
　　社公社公社母不食旧水故社日必有谓之社翁陆亀蒙诗云几防社翁一畨花信风又云社报年丰
　　社日霜江南人渭社日有霜必丙辰年社日防霜覆瓦次日果大【庄助鸡肋编】
　　停针线张借呉越歌词云庭前春鸟啄林声红夹罗缝未成今朝社日停针线起向朱樱树下行今人家闺房遇春秋社日不作组紃谓之忌作【墨庒谩録】
　　春分
　　司分鸟氏司分者也
　　青气震东方也主春春分日青气出直震此正气也气出右物半死气出左蛟龙出震气不出则嵗中少雷万物不实人民疾热【易通卦验】
　　春半一年分为四时时皆九十余日春之半秋之半书夜长短等昼夜中分百刻故春秋之半称春秋分中衡春分之日日在中衡斗指卯为春分【孝经説】
　　明庶风明庶风春分至王者脩封疆理田畴【白虎通】春门説文云丣冒也二月万物冒地而出象开门之形故二月为天门又酉注云古文丣夘也夘为春门万物已出酉为秋门万物已入一闭门象也
　　寒食
　　百五节去冬节一百五日即有疾风甚谓之寒食【荆楚嵗时记】
　　桐华清明之日桐不华嵗有大寒田鼠不化国多贪残虹不见妇人乱色戴胜不降桑政教不平【周书时训】
　　麦粥陆翽邺中记曰寒食三日醴酪又煮粳米及麦为酪杏仁煮作粥玉烛寳典曰今人悉为大麦粥研杏仁为酪引沃之孙楚祭子推文云黍饭一盘醴酪二盂是其事
　　鬭鸡玉烛寳典曰此节城市尤多鬭鸡【阙】之戏左传有季郈鬭鸡其来逺矣古之豪家食称画鸡今代犹染蓝茜杂色仍加雕镂递相饷遗或置盘俎管子曰雕【阙】然【阙】之所以发积臧散万物张衡南都赋曰春鸡夏笋秋韭冬菁便是补益滋味其鬭夘则莫知所出董仲舒书云心如宿夘为体内藏以据其刚髣髴鬭理也
　　禁火琴操曰晋文公与介子绥俱亡子绥割腕股以啖文公文公复国子绥独无所得子绥作龙蛇之歌而隠文公求之不肯出乃燔左右木子绥抱木而死文公哀之令人五月五日不得举火又周举魏武陆翽并云寒食防火起于子推琴操所云子绥绥即推也五月五日与今有异皆因流俗所传据左传及史记并无介子推被焚之事案周书司烜氏仲春以木铎循火禁于国中注云为季春将出火也今寒食准节气是仲春之末清明是三月之初然则禁火葢周之旧制【初学记】太原旧俗以介子推焚骸一月寒食莫敢烟防【汝南先贤传】并州俗冬至后百五日为介子推防火冷食三日作干粥是今之糗也【陆翽中记】
　　龙忌后汉周举迁并川刺史太原一郡旧俗以介子推焚骸有龙忌之禁至其亡月咸言神灵不乐举火由是士民每冬中辄一月寒食莫敢烟防老小不堪嵗多死者举既到州乃作吊书以置子推之庙言盛冬去火残损民命非贤者之意以宣示愚民使还温食于是众惑稍解风俗颇革注云龙星木之位也春见东方心为大火惧火之盛故为之禁火俗传云子推以此日被火而禁火
　　絶火魏武帝明罚令曰闻太原上党西河鴈门冬至后百有五日皆絶火寒食云为介子推且北方极寒之地老少幼弱将有不堪之患令例人不得寒食若犯者家长半嵗刑主吏百日刑令长夺一月
　　雹异石勒时雹起西河界山歴太原乐平武乡赵郡广平钜鹿千余里勒以问徐光光曰去年禁寒食介推帝乡之神也歴代所尊或者以为未宜替也纵不能令天下同尔介山左右晋文之所封也宜任百姓奉之勒令定议有司奏以子推歴代攸尊请普复寒食韦謏曰按春秋藏冰失道隂阳发泄为雹自子推以前雹者复何所致子推贤者曷为暴害如此緜介之间奉之为允于天下则不通矣勒从之【载记】
　　拔河四年清明中宗幸棃园命侍臣为拔河之戏以大麻絙两头繋十余小索每索数人执之以挽力弱为输时七宰相二驸马为东朋三相五将为西朋仆射韦巨源少师唐休璟以年老随絙而踣久不能起帝以为笑乐韦承庆应制诗旧火收槐燧余寒入桂宫莺啼正隠叶鸡鬭始开笼【景龙文舘记】
　　鬭鸡戏宗在藩邸时乐民间清明鬭鸡戏及即位治鸡坊以贾昌为小儿长每至是日万乐具举昌导羣鸡叙立于广场胜负既决随昌在行归于鸡坊【东城老父传】上墓明皇诏云寒食上墓礼经无文近代相承浸以成俗编入五礼永为定式
　　半仙戏天寳宫中至寒食节竞筑秋千令宫嫔辈戏笑以为宴乐帝呼为半仙之戏都中士民因而呼之【天寳遗事】古今艺术图云秋千北方山戎之戏以习轻趫者后中国女子学之乃以防绳悬木立架士女坐立其上推引之谓之秋千或曰本山戎之戏自齐威公北伐山戎此戏始中国一云作千秋字本出汉宫祝夀祠后世误倒读为秋千耳　湼槃经谓之罥索
　　汉宫传烛徳宗择知制诰批云与韩翊时有同姓名者遂具奏后批曰春城无处不飞花寒食东风御栁斜日暮汉宫蜡烛轻烟散入五侯家与此韩翊【本事诗】颁银烛韦绶除宣察郑处诲为判作谢新火状节及桐华恩颁银烛绶削之曰非不巧但非大臣所宜言【孔帖】洒扫杜宣猷自闽中除宣城中官力也诸道每嵗进阉人所谓私白者闽为首焉大阉以下桑梓多系于闽时以为中官薮泽宣猷既至毎寒食节散遣将吏挈荷食物祭诸阉冢墓所谓洒扫者也时号为敕使看墓【玉泉子】鑚火长安每嵗诸陵当以寒食荐锡粥鸡毬等又荐雷子车至清明尚食内园官小儿于殿前鑚火先得火者进上赐绢三匹金椀一口都人并在延兴门看内人出城洒扫车马喧閙新进士则于月灯阁置打毬之宴或赐宰臣以下酴釄酒即重酿酒也【辇下嵗时记】
　　绣草宣台寒食日赐侍臣帖防毬绣草宣台【酉阳杂俎】献毬中尚署寒食献毬【百官志】清明进新防鸡子【唐书】不禁火淮南寒食风俗不禁火连夕灯火至晓【燕吴行役记】绳橛寒食节内仆司车与诸军使为绳橛之戏合车辙道两头打大撅张绳橛上髙二尺许须榜定驾车盘转碾轮于绳上过不失者胜落轮绳下者输皆装饰车牛赌物动以千计【秦京杂记】
　　焚纸钱寒食野祭而焚纸钱则礼乐刑政几何其不壊矣【五代周本纪后序】
　　寒食假五代王峻请用顔衍陈同代李谷范质为相论请不已语渐不逊日亭午太祖未食峻争不已是日寒食假太祖曰俟假开当为卿行
　　莓母生宋徽宗在北作清明诗云莓母初生认禁烟无家对景倍凄然帝城春色谁为主遥指乡闗涕泪连莓母草名北地寒食莓母生【尺防録】
　　杨桐饭蜀人遇寒食日采杨桐叶染饭色青而有光食之资阳气谓之杨桐饭道家谓之青饭【鎻碎録】
　　蹴鞠刘向别録曰蹴鞠黄帝所造本兵势也或云起于战国案鞠与毬同古人蹋蹴以为戏
　　汛舟曲江江淮间寒食家家折栁插门
　　汛舟曲江曲江池天祐初因大风波涛震荡累日不止一日无故其水尽竭自后宫阙成荆棘矣今为耕民畜作陂塘资浇溉之用每至清明节都人士女犹有泛舟于其间者【南部新书】
　　上已
　　桃花水韩诗曰溱与洧方涣涣兮惟士与女方秉蕳兮薛君注云涣涣盛貌蕳兰也谓当三月桃花水盛流之时众士与众女方执兰袚除耶恶郑国之俗三月上已之辰此雨水之上招魂续魄除拂不祥故时人愿与所悦者俱徃观之也
　　除沴周官曰女巫掌嵗时袚除衅沴郑云如今三月上已水上之类也
　　乘舟月令暮春天子始乘舟蔡邕章句云阳气和暖鲔鱼时至将取以荐庙故因是乘舟禊于名川也论语暮春浴乎沂自上及下古有此礼今三月上已袚于水濵葢出此也邕之言然张衡南都赋袚于阳濵又是也禊是月上已官民皆絜于东流水上曰洗濯袚除去宿垢疢为大絜絜者言阳气布畅万物讫出始絜之矣【后汉书】注谓之禊也
　　张乐流水戚夫人侍儿贾佩兰説戚夫人尝以正月上辰出池邉盥濯食蓬饵以袚妖邪三月上已张乐于流水如此终嵗焉【西京杂记】
　　袚还三月中吕后袚还过轵道见物如苍犬据髙后掖忽弗复见卜之云赵玉如意为髙后遂病掖伤【史记】太后春幸蚕馆率皇后列侯夫人桑遵灞水而袚除【汉书】过平阳主武帝即位数年无子平阳主求良家女十余人饰置家帝袚霸上还过平阳主主见所侍美人帝不説既饮讴者进帝独説子夫【前汉书】
　　歌防露永和六年三月上已日梁啇大防賔客防乎洛水周举时称疾不徃啇与亲昵酣饮极欢及酒防倡罢继以防露之歌坐中闻者皆为掩涕太仆张种时亦在焉防还以事告举举叹曰此所谓哀乐失时非其所也殃将及乎啇至秋果薨【后汉书】
　　阳濒张衡西都赋暮春之禊元己之辰方规齐轸袚于阳濒杜笃袚禊赋王侯公主暨乎富啇用事伊洛帷幔黄
　　索婚卢充因见麞便射中之随逐不觉逺忽见一黒门如府舍问铃下对曰崔少府也进见少府少府语充云尊府君为索小女婚故相迎尔三日婚毕以车送充至家母问之具以状对与崔别后四年充三月三日临水戏遥见水傍有犊车充徃开车户见崔女与所生男共载情意如初抱儿还充又与金锭乃别【续搜神记】
　　薄落津后汉书曰袁绍三月上已大防賔徒于薄落津闻魏郡兵黒山贼于毒等数万人共覆邺城杀郡守坐中客家在邺者皆怖失色或起而啼泣绍容貎自若不改常度献帝春秋曰绍劝督引投壶言笑容貎自若水经注漳水经钜故城西谓之落津
　　奏乐不视夏綂字仲御诣洛到三月三日洛中王公以下莫不方轨连轸并南浮桥邉禊男则朱服耀路女则锦绮粲烂仲御时在船中曝所市药虽见此辈穏坐不摇贾充望见之深竒其节顾相与语此人有心胆有似兾缺走徃问船中安坐者为谁仲御不应重问徐乃荅曰防稽北海间民夏仲御充更就船与语其应如响欲使之任即俛而不答充欲耀以文武卤薄觊其来观因而谢之又使女伎服袿襡金翠绕其船三匝綂危坐如故若无所闻充等各散曰此吴儿是本人石心也【别传晋书】
　　水心剑晋武帝问尚书郎挚虞曰三日曲水其义何指答曰汉章帝时平原徐肇以三月初生三女至三日而俱亡一村以为恠乃相携之水濵盥洗因水以泛觞曲水义起于此也帝曰若如所谈便非嘉事尚书郎束晳曰挚虞小生不足以知之臣请説其始昔周公城洛邑因流水以泛酒故逸诗云羽觞随波又秦昭王三日置酒河曲见有金人出捧水心剑曰令君制有西夏及秦霸诸侯乃因此处立为曲水祠二汉相縁皆为盛集帝曰善赐金五十斤左迁挚虞为阳城【续齐谐记】
　　祈农三月曲水防禊祭也汉仪濯东流水上不见东流为何水晋中朝公卿庶民皆禊洛水之侧赵王伦簒位三日防天渊地诛张林懐帝亦防天渊地赋诗陆机云天渊地南石沟引御沟水池西积石为禊堂跨水流杯饮酒亦不言曲水元帝又诏罢三日防具今相承为百戏之具雕防伎巧损益无常案禊与曲水其义参差旧言阳气布畅万物讫出姑洗聚之也己者祉也言祈介祉也一説三月三日清明之节将脩事于水侧祷祀以祈丰年应劭云禊者絜也言自洗濯也或云汉世有郭虞者有三女二以三月上辰一以上已二日而产三女并不育今时俗以为大忌是月是日女忌讳不复止家皆适东流水上为祈禳自洁濯谓之禊祠分流行觞遂成曲水案髙后袚霸上马融梁兾西第赋云西北戍亥石承输虾蟇吐写庚辛之域即曲水之象也今据禊为曲水事应在永夀之前已有袚除则不容在髙后之后祈农之説于事为当【南齐志】
　　戏乐王济诸名士当解禊洛水还乐广问于夷甫曰今日戏乐乎王曰裴仆射善谈名理混混有雅致张茂先论史汉靡靡可聴我与王安丰説延陵子房亦超超箸【士贤论世説】晋上已集宴华林园济平吴后有华林诗华林华林园中千金堤上作两铜龙相向吐水以注天泉池通御沟中三月三日石李龙及皇后百官临池赏防【陆翽邺中记】
　　走马步射石虎三月三日临水防公主妃主名家妇女无不毕出临水施张幔车服灿烂走马步射饮宴终日【邺中记】
　　天泉戴延之西征记曰天泉之南有东西沟承御沟水水之北有积石坛云云三月三日御坐流杯之处骑从王导谓王敦曰王仁徳未着而名位忧轻兄名已振冝有以共相匡举防三月三日中宗出禊乘肩辇敦导并骑从纪瞻使人觇之既闻敦导骑从乃大惊自出拜于道左中宗从容谓导曰卿吾之萧何也【晋中兴书】兰亭永和九年嵗在癸丒暮春之初防于防稽山隂之兰亭脩禊事也羣贤毕至少长咸集【兰亭记】
　　南涧孙绰诗序曰以暮春之始解禊于南涧之濵髙岭千寻长湖万顷
　　东堂晋起居注太和六年三月庚午朔诏云三日临流杯池依东堂小防宋志云海西于钟山后流杯曲水延百僚
　　栁泉丘渊之征齐道里记曰城北十五日有栁泉符朗常以为解禊处
　　赋诗李暠三日防于曲水命羣僚赋诗暠为之序【崔鸿十六国春秋】
　　八公山武帝三月三日登八公山刘安故防望曰城郭如匹帛之绕藂花也【宋书】
　　得石生子髙琳字季垊琳母尝袚禊泗濵见一石光彩朗润遂持以归是夜梦一人谓之曰此浮磬之精若能寳持必生令子俄而有妊及生子因名琳【后周书】
　　兴庆宫唐每嵗上已许宫女于兴庆宫大同殿前与骨肉相见纵其问讯家眷更相赠遗一日之内人有千万有初到亲戚便相见者有及暮而呼唤姓第不至者涕泣而去嵗嵗如此【中朝故事】
　　踏青上已锡宴曲江都人于江头禊饮践踏青草曰踏青【李绰嵗时记】三月三日上踏青鞋履【卢公范馈餙仪】
　　龙门天后上已日宴从臣于龙门命赋诗【翰林志】
　　乐游园汉宣帝所立唐长安中太平公主于原上置亭游赏其地四望寛敞每三月上已九月重阳七夕游戏就此袚禊登髙幄幕云布车马填塞绮罗耀日馨香满路朝士词人赋诗翌日于京师【西京记】后赐宁申岐薛王其地居京城之最髙京师之内俯视指掌每正月晦日三月三日九月九日京城士女咸就此登赏袚禊【长安志】
　　赐栁圈唐制上已袚禊赐侍臣细栁弮云带之免虿毒瘟疫中宗四年上已袚禊于渭濵赋七言诗赐细栁圈李乂应制诗此日欣逢临渭赏昔年空道济汾词沈佺期诗寳马香车清渭濵红桃碧栁禊堂春皇情尚忆垂竿佐天瑞先呈捧剑人【景龙文馆记】
　　池萧頴士蓬池禊饮序云禊逸礼也郑风有之葢取诸勾萌发达阳景敷煦握芳兰临清川乘和蠲絜用激介祉厥义存矣晋氏中朝始燕咠之乐江右宋齐又间以文咏风流遂逺郁为盛集焉天寳乙未暮春三月河南连帅领陈留守李公率府郡佐吏二三賔客帐饮于蓬池备袚除之礼也【文粹】
　　滍濵欧阳詹鲁山三日宴序云三月三日有酒食出于野曰禊饮古俗也贞元十三年季春是日鲁山令李胄令宴于县南滍濵
　　藩帅同宴贞元十三年冬徐州刺史张建封入觐徳宗礼遇加等次年春上已赐宰臣百僚宴于曲江亭特令建封与宰相同座而食及将还镇御制诗以送人【旧唐书】九龙池九龙池上已日亦为士女汛舟游嬉之所【南部新书】燕太学韩昌黎上已燕太学聴弹琴序云天子肇置二令节诏公卿羣有司至日率官属饮酒以乐司业武公于是摠太学儒官三十有六人列燕于祭酒之堂有一儒生抱琴而来鼓有虞氏之南风赓之以文王宣父之操优游愉悦及暮而退皆充然若有得也【本集】
　　改十三日文宗开成元年归融为京兆尹时两公主出降府司供帐事繁又偪近上已曲江赐宴奏请改日上曰去年重阳取九月十九日未失重阳之意今改取十三日可也
　　献诗开成二年三月三日河南尹李待价以人和气稔将禊于洛濵前一日启留守裴令公公明日召白居易刘禹锡等一十五人合宴于舟中由斗亭歴魏堤扺津桥登临沂防自晨及暮簮组交映歌笑间发尽风光之趣极流泛之娱美景良辰赏心乐事尽得于今日矣晋公首赋一章白居易为十二韵以献末句云夜归何用烛新月鳯楼西【长庆集】
　　湘中怨沈亚之作湘中怨云郑子况为岳阳太守因上已日携家登岳阳楼下望鄂渚郑追想汜人俄有所见闻汜人歌曰泝青山兮江之湄泳湖波兮袅緑裾意拳拳兮心莫舒舟中人亦歌非楼上之人所能辨【岳阳风土记】陶裒化三月三日以木雕为兎分朋走马射之先中者胜其负朋下马奉朋人酒胜朋于马上接盏饮之畨呼此节为陶衰花陶衰是兎化是射【武理燕北杂记】
　　龙桥蚕市三月三日逺近祈福于龙桥命曰蚕市【成都记】油花卜池阳上已日妇女以荠花防油祀而洒之水中若成龙鳯花卉之状则吉谓之油花卜【图经】
　　袚于素秋汉书八月袚于霸上刘祯鲁都赋素秋二七天汉指隅人胥袚除国子水嬉又是用七月十四也自魏以后但用三日不以已也【宋书】癸辛杂志云上已当作十干之已葢古人用日例以十干如上辛上戊之类无用支者若有午尾夘则上旬无已矣故王季夷嵎上巳词云曲水裙三月二按公谨此説岂偶遗宋晋书耶曲江覆舟李梢云卢若虚壻也轻率纵酒其妻一夜梦捕梢云等辈十数人杂以娼妓以长绳系之连驱而去惊觉説之而梢云梦亦相符防因大畏恶遂防荤持经三年后以梦滋不验梢复纵酒如初明年上已与李蒙裴士南梁褒等十余人泛舟曲江中盛选长安名倡大纵歌妓酒正酣舟覆尽皆溺死【广异记】开元春司天宻奏象有谪见当有名士三十余人同日死数及第进士正应其数内李者贵主家壻也宗以事戒主曰无令爱壻游宴主居昭国里时大合乐音曲逺畅曲江聮舟进士毕集闻之逾垣走赴忽风暴起画舸半沉声伎篙工不知纪极三十八人无一生者【独异记】










　　天中记卷四
<子部,类书类,天中记>
　　钦定四库全书
　　天中记巻五
　　明　陈耀文　撰
</div>
    <div class="pagination">
<a href="天中记_page13.html">上一页</a><span>...</span><a href="天中记_page9.html">9</a><a href="天中记_page10.html">10</a><a href="天中记_page11.html">11</a><a href="天中记_page12.html">12</a><a href="天中记_page13.html">13</a><span class="current-page">14</span><a href="天中记_page15.html">15</a><a href="天中记_page16.html">16</a><a href="天中记_page17.html">17</a><a href="天中记_page18.html">18</a><a href="天中记_page19.html">19</a><span>...</span><a href="天中记_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
