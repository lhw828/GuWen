<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 73 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 73 页/共 485 页</h1>
    <div class="content">　　义鱼招张功曹　　　　　韩愈
　　义鱼春岸阔此兴在中宵大炬燃如昼长船防似桥深窥沙可数静榜水无揺刃下那能脱波间或自跳中鳞怜锦碎当目讶珠销迷火逃翻近惊人去暂遥竞多心转细得隽语时嚣潭罄知存寡舷平觉获饶交头疑凑饵骈首类同条濡沫情虽宻登门志已辽盈车欺故事饲犬騐今朝血浪凝犹沸腥风逺更飘盖江烟羃羃回棹影寥寥獭去愁无食龙移惧见烧如棠名既误钓渭日徒消文客惊先赋篙工喜尽謡脍成思我友观乐忆吾僚自可捐忧累何须强问鸮
　　淮上渔者　　　　　　　郑谷
　　白头波上白头翁家逐船移浦浦风一尺鲈鱼新钓得児孙吹火荻花中
　　醉着　　　　　　　　　韩渥
　　万里清江万里天一村桑柘一村烟渔翁醉着无人唤过午醒来雪满舡
　　欵乃曲【上音霭下音袄】　　　　　元结
　　千里枫林烟雨深无朝无暮有猿吟停桡静听曲中意好是云山韶濩音
　　按次山集欵乃曲注云欵音袄乃音霭湘中节歌声洪驹父诗话谓欵音霭乃音袄遂反其音朱文公亦用此音必有所据
　　西塞山泊渔家　　　　　皮日休
　　白纶巾下髪如丝静倚枫根坐钓矶中妇桑村挑叶去小儿沙市买蓑归雨来莼菜流船滑春后鲈鱼坠钓肥西塞山前终日客隔波相羡尽依依
　　诗话
　　评桞子厚诗
　　渔翁夜傍西岩宿晓汲清湘燃楚竹烟销日出不见人欵乃一声山水緑回看天际下中流岩上无心云相逐东坡云诗以竒趣为宗反常合道为趣熟味此诗有竒趣然尾两句不必亦可【冷斋诗话】
　　钓者
　　羣书要语其钓维何维丝伊缗【召南】钓者之恭非为鱼也【墨子】以直针而为钩维何鱼之能得【楚辞】善钓者引鱼于千仭之下饵香也【吕氏春秋】
　　古今事实
　　一钓六鳌
　　归墟中有五山帝使巨鳌十五戴之五山始峙而不动龙伯国之大人一钓连六鳌于是二山流于北极【列子】
　　钓鲤得书
　　吕望年七十钓于渭渚三日三夜鱼无食者与农人言农人者古之先贤人也谓望曰子将复钓必细其纶芳其饵徐徐而投之无令鱼骇望如其言初下得鲋次得鲤刳腹得书书文曰吕望封于齐望知当贵【艺文类聚】
　　渔钓奸周
　　吕尚穷困年老以渔钓奸周西伯西伯将猎卜之曰所获非龙非彲非虎非罴所获覇王之辅西伯猎果遇大公于渭之阳与语大恱曰自吾先君太公望子乆矣故号太公载与俱立以为师【史】
　　钓得玉璜
　　周文王至磻溪见吕望文王拜之尚曰望钓得玉璜刻曰周受命吕佐【尚书大传】太公钓于兹泉【在磻溪吕氏春秋】
　　以豚饵鲖
　　子思居卫卫人钓于河得鲖鱼焉其大盈车子思问之曰鲖鱼难得者子如何得之对曰吾一钓垂一鲂之饵鲖过而弗饵更以豚之半体则吞之子思曰鲖虽难得贪以死饵士虽懐道贪以死禄【孔丛子】
　　钓而不纲
　　子钓而不纲
　　任公大钩
　　任公子为大钩巨缁五十犗以为饵蹲乎会稽投竿东海旦旦而钓期年不得鱼已而大鱼食之牵巨钩防没而下惊扬而奋鬐白波若山海水震荡声侔鬼神惮赫千里任公子得若鱼离而腊之自淛河以东苍梧以北莫不厌若鱼者已而后世辁才讽说之徒皆惊而相告也夫掲竿累趍灌渎守鲵鲋其于得大鱼难矣饰小说以干县令其于大达亦逺矣是以未尝闻任氏之风俗其不可与经于世亦逺矣【庄外物】
　　粒饵得鱼
　　詹何楚人也以独茧丝为纶芒针为钩剖粒为饵于百仞之泉引盈车之鱼【列子】
　　羊裘垂钓
　　后汉严光字子陵少与光武同游太学及帝即位光隠身不见帝令物色访之后齐国言有一男子披羊裘钓泽中帝疑其光备礼聘之【详见隠逸】
　　烟波钓徒
　　张志和居江湖自称烟波钓徒着元真子以自号垂钓不设饵志不在鱼也【本传】
　　坐上钓鲈
　　左慈字元放庐江人少有神道尝在曹公坐公曰今日髙防珍羞畧备所少者吴江鲈鱼为鲙耳元放曰此可得也因求铜盘贮水以竿饵钓钓于盘中须引一鲈鱼出防者皆惊
　　古今文集
　　律诗
　　独钓　　　　　　　　　韩愈
　　侯家林馆胜偶入得垂竿曲树行藤角平池散芡盘羽沉知食驶缗细觉牵难聊取夸児女榆条系从鞍
　　又
　　独徃南塘上秋晨景气醒雾排四岸草风约半池萍鸟下见人寂鱼来闻饵馨所嗟无可召不得倒吾瓶
　　溪兴　　　　　　　　　杜荀鹤
　　山雨溪风卷钓丝瓦瓯蓬底独斟时醉来睡着无人唤流下前溪也不知
　　钓台　　　　　　　　　黄鲁直
　　平生乆要刘文叔不肯为渠作三公能令汉家重九鼎桐江波上一丝风
　　钓翁　　　　　　　　　郑谷
　　来徃烟波非定居生涯蓑笠定无余闲垂两鬓任如鹤秪把一竿时钓鱼月浦扣舡歌皎洁雨蓬隈岸卧萧踈行人误话金张贵笑指北邙丘与墟
　　诗话
　　评钓舟
　　范希文赠钓者诗云江上徃来人尽爱鲈鱼美君看一叶舟出没风涛里又观杜诗云一棹轻如叶傍观亦损神他时在平地无忽险中人二诗虽同而意各有寓【文酒清话】
　　猎者
　　羣书要语春猎为搜夏猎为苗秋猎为狝冬猎为狩郭璞注搜为捜索取不任者苗为苗稼除害狝为顺杀气狩谓得兽取之无所择皆为田除害之义【尔雅】古者天子诸侯无事则歳三田一为干豆二为賔客三为充君之庖无事而不田曰不敬田不以礼曰暴天物天子不合围诸侯不掩羣獭祭鱼然后渔人入泽梁豺祭兽然后田猎鸠化为鹰然后设罻罗草木零落然后入山林昆虫未蛰不以火田不麋不卵不杀胎不殀夭不覆巣又曰季冬之月天子乃教田猎以习五戎【礼记】
　　古今事实
　　搜田以时
　　文王搜田以时仁如驺虞则王道成也
　　发豝殪兕
　　宣王既张我弓既挟我矢发彼小豝殪此大兕
　　西狩获麟
　　鲁哀公西狩于大野叔孙氏之车子鉏商获麟以为不祥以赐虞人仲尼观之曰麟也然后取之
　　袒裼暴虎
　　郑太叔袒裼暴虎献于公所将叔无狃戒其伤汝
　　因猎闻諌
　　梁君出猎见白鴈羣下彀弩欲射之道有行者梁君谓行者止行者不止白鴈羣骇梁君怒欲射行者其御公孙龙止之梁君怒曰龙不与其君而顾他人对曰昔宋景公时大旱卜之必以人祠乃雨景公下堂顿首曰吾所以求雨为民也今必使吾以人祠乃雨将自当之言未卒而大雨何也为有徳于天而恵于民也君以白鴈故而欲杀人无异于豺狼也梁君乃与龙上车归呼万歳曰乐哉人猎皆得禽兽吾猎得善言而归【庄子】
　　放麑与母
　　孟孙猎得麑使西秦巴持之其母随而呼之西秦巴不忍而与其母孟孙适至求麑对曰余不忍而与其母孟孙大怒逐之居三月复召为其子傅曰夫子不忍麑又且忍吾子乎【韩子】
　　不失猎期
　　魏文侯与虞人期猎且以饮酒乐天雨文侯将出左右曰今日饮酒乐天雨君将焉之文侯曰吾与虞人期猎虽乐岂不一防期哉乃徃自罢之魏于是始强【战国策】
　　诡遇获禽
　　昔者赵简子使王良与嬖奚乗终日而不获一禽嬖奚反命曰天下之贱工也或以告王良良曰请复之强而后可一朝而获十禽
　　冯媛当熊【见熊门】
　　谏帝射雉【见雉门】
　　以児从猎
　　孙盛为庾公记室参军从猎将其第三児齐庄俱行庾公不知忽于猎场见齐庄时七八嵗庾公谓曰小児亦复来乎应声答曰所谓无小无大从公于迈矣
　　防猛兽箭
　　晋桓石防小字镇恶在荆州于猎围中见猛兽被数箭而伏诸将素知其勇令防箭石防因急徃防得一箭猛兽跳石防亦跳髙于猛兽兽伏复防一箭而归从桓温入闗威震敌人时有病疟者谓桓石防来以怖之多愈
　　豕突帝马
　　唐太宗猎于洛阳苑有群豕突出林中上引弓四发殪四豕有豕突前及马镫民部尚书唐俭投马抟之上笑曰天防长史不见上将击贼耶何惧之甚对曰陛下神武岂复逞雄心于一兽乎上大恱为之罢猎
　　匿鹞于懐【见鹞门】
　　田猎惧谏
　　宪宗尝田苑中至蓬莱池曰李绛尝以此諌我今可返也帝尝猎苑中或大张乐稍过差必视左右曰韩绛知否已而防辄至
　　不可不猎
　　唐单王元吉喜鹰狗出尝载罝网三十车曰我宁三日不食不可一日不猎【本传】
　　古今文集
　　杂著
　　子虗赋　　　　　　　　司马相如
　　楚使子虚使于齐齐王悉发境内之士备车骑之众与使者出畋畋罢子虗过诧鸟有先生而亡是公存焉坐定乌有先生问曰今日畋乐乎子虗曰乐获多乎曰少然则何乐曰仆乐王之欲夸仆以车骑之众而仆对以云梦之事也曰可得闻乎子虚曰可王车驾千乗选徙万骑畋于海滨列卒满泽罘网弥山掩兎辚鹿射麋格麟骛于盐浦割鲜染轮射中获多矜而自功顾谓仆曰楚王之猎孰与寡人仆对曰臣闻楚有七泽尝观其一未见其余也臣之所见盖特小小者耳名曰云梦云梦者方九百里其中有山焉其山则盘纡岪欝岑崟参差日月蔽亏交错纠纷上干青云罢池陂陁下属江河其东则有蕙圃衡兰茝若射干芎防菖蒲茳蓠蘼芜其南则有平原广泽登降陁靡案衍坛蔓縁以大江限以巫山其髙燥则生葴菥苞荔薜莎青薠其卑湿则生藏莨蒹葭东蘠雕胡莲藕菰芦其西则有涌泉清池激水推移外发芙蓉菱华内隠巨石白沙其中则有神蛟鼍毒瑁鼈鼋其北则有隂林巨树楩柟豫章桂椒木兰檗离朱杨其上则有鸳雏孔鸾腾逺射干其下则有白虎元豹蟃蜒防犴楚王乃驾驯驳之驷乗雕玉之舆曳明月之珠旗建干将之雄防左乌号之雕弓右夏服之劲箭阳子骖乗纎阿为御案节未舒即陵狡兽蹵蛩蛩辚距虗轶野马駼乗遗风射游骐弓不虗发中必决眦洞达腋获若雨兽于是楚王乃弭节徘徊翺翔容与郑女曼姬被阿緆揄纻缟杂纎罗垂雾縠飞垂髾扶舆猗靡错翡翠之葳缪绕玉绥眇眇忽忽若神仙之髣髴于是乃相与獠于蕙圃媻姗勃窣而上乎金隄掩翡翠射鵔鸃怠而后发游于清池浮文鹢扬旌枻张翠帷建羽盖网瑇瑁钓紫贝枞金皷吹鸣籁榜人歌声流喝水虫骇波鸿沸涌泉起奔物防磊石相击硠硠若雷霆之声闻乎数百里之外于是楚王登云阳之台泊乎无为澹乎自持不若大王终日驰骋曽不下舆臣窃观之齐殆不如乌有先生曰是何言之过也且齐东渚巨海南有琅邪观乎成山射乎之罘浮渤澥游孟诸邪与肃慎为邻右以汤谷为界秋田乎青丘徬徨乎海外吞若云梦者八九于其胷中曽不蔕芥然在诸侯之位不敢言游之乐苑囿之大先生又见客是以王词不复何为亡以应哉
　　上林赋　　　　　　　　司马相如
　　亡是公听然而笑曰楚则失矣而齐亦未为得也夫使诸侯纳贡者非为财币所以述职也封疆画界者非为守御所以禁淫也今齐列为东藩而外私肃慎捐国逾限越海而田其于义固未可也且夫二君之论不务明君臣之义正诸侯之礼徒事争游戱之乐苑囿之大欲以奢侈相胜荒淫相越此不可以扬名发誉而适足以贬君自损也且夫齐楚之事又焉足道乎君未覩夫巨丽也独不闻天子之上林乎左苍梧右西极丹水更其南紫渊经其北终始灞浐出入泾渭酆镐潦潏纡余委蛇经营乎其内荡荡乎八川分流相背而异态东西南北驰骛徃来出乎椒丘之阙行乎洲淤之浦经乎桂林之中过乎泱漭之壄汨乎混流顺阿而下赴隘陿之口触穹石激堆埼沸乎暴怒汹涌彭湃滭弗宓汨偪侧泌瀄横流逆折转腾潎洌滂濞沆溉穹隆云桡宛潬胶盭逾波趋浥莅莅下濑批岩冲拥奔扬滞沛临坁注壑瀺灂霣坠沈沈隠隠砰磅訇潏潏淈淈湁潗鼎沸驰波跳沫汨濦漂疾悠逺长懐寂漻无声肆乎永归然后灏溔潢漾安翔徐回翯乎滈滈东注太湖衍溢陂池于是乎蛟龙赤螭防防渐离鰅鰫鰬魠禺禺魼鳎揵鳍掉尾振鳞奋翼潜防乎深岩鱼鼈讙声万物众伙明月珠子的皪江靡蜀石黄碝水玉磊砢磷磷烂烂采色澔汗丛积乎其中鸿鹔鹄鸨鴐鵞属玉交精旋目烦鹜庸渠箴疵防卢羣浮乎其上沈滛泛滥随风澹淡与波摇荡掩薄水渚唼喋菁藻咀嚼菱藕于是乎崇山矗矗巃嵸崔巍深林巨木崭岩防嵳九截嶭南山峩峩岩陁巘锜嶊崣崛崎振溪通谷蹇产沟渎谽呀豁閕阜陵别隝崴磈防廆丘虚堀礨隠辚欝防登降施靡陂池貏豸沆溶淫鬻散涣夷陆亭臯千里靡不被筑揜以緑蕙被以江蓠糅以蘼芜杂以留夷布结缕攅戾莎掲车蘅兰槀本射干茈姜蘘荷葴橙若荪鲜支黄砾蒋苎青薠布濩闳泽延蔓太原离靡广衍应风披靡吐芳扬烈郁郁菲菲众香发越肹蠁布冩防薆咇茀于是乎周览泛观缜纷轧芴芒芒恍惚视之无端察之无涯日出东沼入乎西陂其南则隆冬生长涌水跃波其兽则防旄貘防沈牛麈麋赤首圜题穷竒【兽名】象犀其北则盛夏含冻裂地渉氷掲河其兽则麒麟角端騊駼橐驼蛩蛩驒騱駃騠驴驘于是乎离宫别舘弥山跨谷髙廊四注重坐曲阁华榱璧珰辇道纚属歩櫩周流长途中宿夷筑堂累防増成岩窔洞房俯杳眇而无见仰攀撩而扪天奔星更于闺闼宛虹拖于楯轩青龙蚴蟉于东厢象舆婉僤于西清圄燕于闲馆偓佺之伦暴于南荣醴泉涌于清室通川过于中庭盘石振崖嵚岩倚倾嵯峨防嶫刻削峥嵘玫瑰碧琳珊瑚丛生瑉玉旁唐玢豳文鳞赤瑕驳荦杂臿其间晁采琬琰和氏出焉于是乎卢橘夏熟黄甘橙楱枇杷橪柿楟柰厚朴梬枣杨梅樱桃葡萄隠夫薁棣荅遝离支罗乎后宫列于北园防丘陵下平原扬翠叶扤紫茎发红华垂朱荣煌煌扈扈照曜钜野沙棠栎槠华枫枰栌留落胥邪仁频并闾欃檀木兰豫章女贞长千仭大连抱夸条直畅实叶葰防櫕立丛倚连卷欐佹崔错癹抗衡閜砢垂条扶踈落英幡纚纷溶箾参旖旎从风浏莅卉歙盖象金石之声管籥之音柴池茈虒旋还乎后宫杂袭繁辑被山缘谷循坂下隰视之无端究之无穷于是乎猨素雌蜼蠼飞蠝蛭蜩蠼猱獑胡豰蛫栖息乎其间长啸哀鸣翩幡互经夭蟜枝格偃蹇杪颠逾絶梁腾殊榛捷垂条掉希间牢落陆离烂曼逺迁若此者数百千防娱游徃来宫宿馆舍庖厨不徙后宫不移百官备具于是乎背秋渉冬天子校猎乗镂象六玉虬拖蜺旌靡云旗前皮轩后道游孙叔奉辔卫公参乗扈从横行出乎四校之中鼓严鑮纵獠者江河为阹泰山为橹车骑靁起殷天动地先后陆离离散别追裔裔缘陵流泽云布雨施生豹抟豺狼手熊罴足壄羊防鹖苏绔白虎被斑文跨壄马凌三之危下碛歴之坻径峻赴险越壑厉氷推飞廉弄獬豸格虾蛤鋋猛氏羂腰褭射封豕箭不茍害解脰陥脑弓不虚发应声而倒于是乎乗舆弥节徘徊翺翔徃来睨部曲之进退览将帅之变态然后侵淫促节儵夐逺去流离轻禽蹵履猛兽防白鹿捷狡兎轶赤电遗光耀追怪物出宇宙弯蕃弱满雕羽射游枭栎飞遽择肉而后发先中而命防矢分艺殪仆然后扬节而上浮凌惊风歴骇猋乗虗无与神俱躏鹤乱昆鸡遒孔鸾促鵕防拂翳鸟捎鳯凰捷鹓鶵揜焦朋道尽涂殚回首而还招摇乎儴佯降集乎北纮率乎直指晻乎反乡蹷石闗歴封峦过鳷鹊望露寒下棠梨息冝春西驰宣曲濯鹢牛首登龙台掩细桞观士大夫之勤畧均猎者之所得获徒车之所轥轹歩骑之所蹂若人臣之所蹈借与其穷极倦惊惮詟伏不被创刃怖而死者他他借借填阬满谷掩平弥泽于是乎游戱懈怠置酒乎颢天之台张乐乎胶葛之防撞千石之钟立万石之簴建翠华之旗树鼍之鼓奏陶唐氏之舞听葛天氏之歌千人倡万人和山陵为之震动川谷为之荡波巴渝宋蔡淮南干遮文武颠歌族居逓奏金皷迭起铿鎗闛鞈洞心骇耳荆吴郑卫之声韶濩武象之乐隂淫案衍之音鄢郢缤纷激楚结风俳优侏儒狄鞮之倡所以娱耳目乐心意者丽靡烂漫于前靡曼美色于后若夫青琴宓妃之徒絶殊离俗妖冶都靓妆刻饰便嬛绰约柔桡嫚嫚妩媚弱曵独茧之褕阎易以防削便姗嫳屑与俗殊服芬芳沤欝酷烈淑郁皓齿灿烂宜笑的皪长眉连娟防睇緜藐色授魂与心愉于侧于是酒中乐酣天子芒然而思似若有亡曰嗟乎此大奢侈朕以览听余闲无事弃日顺天道以杀伐时休息于此恐后叶靡丽遂徃而不返非所以为继嗣创业垂统也于是乎乃解酒罢猎而命有司曰地可垦辟悉为农郊以瞻氓頽墙填壍使山泽之人得至焉实陂池而勿禁虗宫馆而勿仞发仓廪以救贫穷补不足恤鳏寡存孤独出德号省刑罚改制度易服色革正朔与天下为更始于是歴吉日以斋戒袭朝服乗法驾建华旗鸣玉銮游乎六艺之囿驰骛乎仁义之涂览观春秋之林射貍首兼驺虞弋鹤舞干戚载云罕揜羣雅悲伐檀乐【去】乐胥脩容乎礼园翺翔乎书圃述易道放怪兽登明堂坐清庙次羣臣奏得失四海之内靡不受获于斯之时天下大恱向风而听随流而化芔然兴道而迁义刑错而不用德隆于三王而功羡于五帝若此故猎乃可喜也若夫终日驰骋劳神苦形罢车马之用抏士卒之精费府库之财而无德厚之恩务在独乐不顾众庻忘国家之政贪雉兎之获则仁者不繇也从此观之齐楚之事岂不哀哉地方不过千里而囿居九百是草木不得垦辟而民无所食也夫以诸侯之细而乐万乗之侈仆恐百姓被其尤也于是二子愀然改容超若自失逡廵避席曰鄙人固陋不知忌讳乃今日见教谨受命矣
　　羽猎赋【并序】　　　　　　　扬雄
　　孝成帝时羽猎雄从以为昔在二帝三王宫馆台榭沼池苑囿林麓薮泽财足以奉郊庙御宾客充庖厨而已不夺百姓膏腴谷土桑柘之地女有余布男有余粟国家殷富上下交足故甘露零其庭醴泉流其唐凤凰巢其树黄龙游其沼麒麟臻其囿神爵栖其林昔者禹任益虞而上下和草木茂成汤好田而天下用足文王囿百里民以为尚小齐宣王囿四十里民以为泰大裕民之与夺民也武帝广开上林东南至宜春鼎湖御宿昆吾傍南山西至长杨五柞北绕黄山濵渭而东周袤数百里穿昆明池象滇河营建章凤阙神明馺娑渐台太液象海水周流方丈瀛洲蓬莱游观侈靡穷妙极丽虽颇割其三垂以赡齐民然至羽猎甲车戎马噐械储偫禁籞所营尚泰奢丽夸诩非尧舜成汤文王三驱之意也又恐后世复脩前好不折中以泉台故聊因校猎赋以风之其辞曰或称羲农岂或帝王之弥文哉论者云否各亦并时而得宜奚必同条而共贯则泰山之封焉得七十而有二仪是以创业垂统者俱不见其爽遐迩五三孰知其是非遂作颂曰丽哉神圣防于宫富既与地乎侔訾贵正与天乎比崇齐桓曽不足使扶毂楚严未足以为骖乗狭三王之阨僻矫髙举而大兴歴五帝之寥廓渉三皇之登闳建道德以为师友仁义与之为朋于是冬季月天地隆烈万物权舆于内徂落于外帝将惟田于之囿开北垠受不周之制以终始颛顼冥之统乃诏虞人典泽东延昆邻西驰阊阖储积共偫戍卒夹道斩丛棘夷野草御自汧渭经营鄷镐章皇周流出入日月天与地沓尔廼虎路三以为司马围经百里而为殿门外则正南极海邪界虞渊鸿蒙沆茫碣以崇山营合围防然后先置乎白杨之南昆明沼之东贲育之伦盾负羽杖镆鎁而罗者以万计其余荷垂天之罼张竟壄之罘靡日月之朱竿曳彗星之飞旗青云为纷虹蜺为缳属乎昆仑之墟涣若天星之罗浩如涛水之波与与前后要遮欃枪【星名】为闉明月为候荧惑司命天弧发射鲜扁陆离骈衍佖路徽车轻武鸿絧緁猎殷殷轸轸被陵縁岅穷夐极逺者相与列乎髙原之上羽骑营营昈分殊事缤纷徃来轠轳不絶若光若防者布乎青林之下于是天子乃以阳朝始出乎宫撞鸿钟建九旒六白虎载舆蚩尤并毂公先驱立歴天之旗曵捎星之旃霹雳烈缺吐火施鞭萃傱沇溶淋离廓落戱八镇而开闗飞廉云师吸嚊防率鳞罗布列攅以龙翰啾啾跄跄入西园切神光望平乐径竹林蹂蕙圃践兰唐举烽烈火辔者施技方驰千驷狡骑万师虓虎之陈从横胶轕焱拉雷厉驞駍駖汹汹旭旭天动地岋羡漫半散萧条数千里外若夫壮士忼慨殊乡别趣东西南北骋嗜奔欲拖苍豨防犀犛蹶浮麋斮巨狿抟猨腾空虗距连卷踔夭蹻嬉间间莫莫纷纷山谷为之风焱林丛为之生尘及至获夷之徒蹶松柏掌蒺蔾猎防茏辚轻飞屦般首带脩虵钩赤豹牵象犀跇峦阬超唐陂车骑云防登降闇蔼泰华为旒熊耳为缀木仆山还漫若天外储与乎大浦聊浪乎宇内于是天清日晏逢列眦羿氏控皇车幽輵光纯天地望舒弥辔翼乎徐至于上兰移围徙阵浸淫蹵部曲队坚重各案行伍壁垒天旋神抶电击逢之则碎近之则破鸟不及飞兽不得过军惊师骇刮野扫地及至罕车飞扬武骑聿皇蹈飞豹羂嘄阳追天寳出一方应駍声击流光野尽山穷囊括其雌雄沇沇溶溶遥噱乎纮中三军芒然穷穴阏与亶观夫剽禽之绁逾犀兕之抵触熊罴之拏玃虎豹之凌遽徒角枪题注防竦詟怖魂亡魄失触辐闗脰妄发期中进退履获创轮夷丘累陵聚于是禽殚中衰相与集于靖冥之馆以临珍池以岐梁溢以江河东瞰目尽西畅亡涯隋珠和氏焯烁其陂玉石嶜崟昡燿青荧汉女水潜怪物暗冥不可殚形元鸾孔雀翡翠垂荣王雎闗闗鸿鴈嘤嘤羣嬉乎其中噍噍昆明鳬鹥振鹭上下砰声若雷霆乃使文身之伎水格鳞虫淩坚氷犯严渊探巗排碕薄索蛟螭蹈防獭据鼋鼍袪蠵入洞穴出苍梧乗钜鳞骑鲸鱼浮彭蠡目有虞方椎夜光之流离剖明月之胎珠鞭洛水之宓妃饷屈原与彭胥于兹乎鸿生钜儒俄轩冕杂衣裳脩唐典匡雅颂揖让于前昭光振耀响忽如神仁声恵于北狄武谊动于南邻是以旃裘之王胡貉之长移珍来享抗手称臣前入围口后陈卢山羣公常伯杨朱墨翟之徒喟然并称曰崇哉乎德虽有唐虞大夏成周之隆何以侈兹夫古之觐东岳禅梁基舍此世也其谁与哉上犹谦让而未俞也方将上猎三之流下决醴泉之滋发黄龙之穴窥凤凰之巣临麒麟之囿幸神雀之林奢云梦侈孟诸非章华是台罕徂离宫而辍観游土事不饰木功不雕丞【音拯】人乎农桑劝之以弗怠侪男女使莫违恐贫穷者不徧被洋溢之饶开禁苑散公储创道徳之囿仁恵之虞驰弋乎神明之囿览观乎羣臣之有亡放雉兎收罝罘麋鹿蒭荛与百姓共之盖所以臻兹也于是醇洪鬯之德豊茂世之规加劳三皇朂勤五帝不亦至乎乃只庄雍穆之徒立君臣之节崇贤圣之业未遑苑囿之丽游猎之靡也因回轸还衡背阿房反未央
　　长杨赋　　　　　　　　扬雄
　　明年上将大夸胡人以多禽兽秋命右扶风发民入南山西自褒斜东至农南敺汉中张罗网罝罘捕熊罴豪猪虎豹狖玃狐兎麋鹿载以槛车输长杨射熊馆以网为周阹纵禽兽其中令胡人手搏之自取其获上亲临観焉是时农民不得收敛雄从至射熊馆还上长杨赋聊因笔墨之成文章故借翰林以为主人子墨为客卿以讽其辞曰
　　子墨客卿问于翰林主人曰盖闻圣主之养民也仁霑而恩洽动不为身今年猎长杨先命右扶风左大华而右褒斜椓嶻嶭而为弋纡南山以为罝罗千乗于林莽列万骑于山隅帅军踤阹锡戎获胡搤熊罴拖豪猪木拥枪累以为储胥此天下之穷览极観也虽然亦颇扰于农人三旬有余其勤至矣而功不图恐不识者外之则以为娱乐之游内之则不以为干豆之事岂为民乎哉且人君以黙为神澹泊为德今乐逺出以露威数摇动以疲车甲本非人主之急务窃惑焉翰林主人曰吁客何谓兹耶若客所谓知其一未覩其二见其外不识其内也仆尝倦谈不能一二其详请畧举其凢而客自览其切焉客曰唯唯主人曰昔有彊秦封豕其士窫窳其民凿齿之相与磨牙而争之豪俊麋沸云扰羣黎为之不康于是上帝眷顾髙祖髙祖奉命顺斗极运天闗横巨海漂昆崘提劔而叱之所过麾城摲邑下将降旗一日之战不可殚记当此之勤头蓬不暇梳饥不及餐鞮鍪生虮虱介胄被霑汗以为【去】万姓请命乎皇天廼展人之所屈振人之所乏规亿载恢帝业七年之间而天下宻如也逮至圣文随风乗流方垂意于至宁躬服节俭绨衣不弊革鞜不穿大厦不居木噐无文于是后宫贱瑇瑁而防珠玑却翡翠之饰除雕琢之巧恶丽靡而不近斥芬芳而不御抑止丝竹宴衍之乐憎闻郑卫幻眇之声是以玉衡正而太阶平也其后熏鬻作虐东夷横叛戎睚眦闽越相乱遐氓为之不安中国被其难于是圣武勃怒防整其旅乃命骠卫汾沄沸渭云合电发焱腾波流机骇蠭轶疾如奔星击如震霆碎轒輼破穹庐脑沙幕髓余吾遂躐乎王庭驱橐驼烧螟蠡分剓单于磔裂属国夷阬谷防卤莽刋山石蹂尸舆厮系累老弱吮鋋瘢耆金镞淫夷者数十万人皆稽颡树颌扶服蛾伏二十余年矣尚不敢惕息夫天兵四临幽都先加回戈邪指南越相夷靡节西征羌僰东驰是以遐方防俗殊邻絶党之域自上仁所不化茂德所不绥莫不蹻足抗首请献厥珍使海内澹然永亡邉城之灾金革之患今朝廷纯仁遵道义并包书林圣风云靡英华沈浮洋溢八区普天所覆莫不沾濡士有不谈王道者则樵夫笑之意者以为事防隆而不杀物靡盛而不亏故平不肆险安不忘危乃时以有年出兵整舆竦戎振师五柞习马长杨简力狡兽校武彯禽乃萃然登南山瞰乌弋西压月东震日域又恐后代迷于一时之事常以此为国家之大务淫荒田猎陵夷而不御也是以车不安轫日未靡旃从者彷佛骩属而还亦所以奉太尊之烈遵文武之度复三王之田反五常之虞使农不辍耰工不下机婚姻以时男女莫违出恺悌行简易矜劬劳休力役见百年存孤弱帅与之同苦乐然后陈钟皷之乐鸣鼗磬之和建碣磍之虡戞击鸣球掉八列之舞酌允铄肴乐胥听庙中之雍容受神人之福祜歌投颂吹合雅其勤若此故真神之所劳也方将俟元符以禅梁父之基増泰山之髙延光于将来比荣乎徃号岂徒欲淫览浮观驰骋秔稲之地周流梨栗之林蹂践蒭荛夸诩众庻盛狖玃之收多麋鹿之获哉且肓者不见咫尺而离娄烛千里之隅客徒爱胡人之获我禽兽曽不知我亦已获其王侯言未卒墨客降席再拜稽首曰大哉体乎允非小人之所能及也廼今日发蒙廓然已昭矣
　　律诗
　　观猎　　　　　　　　　王维
　　风劲角弓鸣将军猎渭城草枯鹰眼疾雪尽马蹄轻忽过新丰市还归细桞营回看射雕防千里暮云平
</div>
    <div class="pagination">
<a href="古今事文类聚_page72.html">上一页</a><span>...</span><a href="古今事文类聚_page68.html">68</a><a href="古今事文类聚_page69.html">69</a><a href="古今事文类聚_page70.html">70</a><a href="古今事文类聚_page71.html">71</a><a href="古今事文类聚_page72.html">72</a><span class="current-page">73</span><a href="古今事文类聚_page74.html">74</a><a href="古今事文类聚_page75.html">75</a><a href="古今事文类聚_page76.html">76</a><a href="古今事文类聚_page77.html">77</a><a href="古今事文类聚_page78.html">78</a><span>...</span><a href="古今事文类聚_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
