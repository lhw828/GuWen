<!DOCTYPE html>
<html>
 <head>
  <meta charset="utf-8"/>
  <title>
   说略 - 第 11 页/共 15 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   说略 - 第 11 页/共 15 页
  </h1>
  <div class="content">
   西京杂记黄帝有玉一纽治为墨海其文曰帝鸿氏之研伍缉之从征记云鲁国孔子庙中有夫子用石砚一枚述异记洞庭湖有范蠡石研西京杂记汉天子以玉为研取其不氷太子赐漆石砚魏武上杂物有纯银参带台砚又参带圆砚拾遗记晋武帝赐张华于阗国所贡青铁砚愍帝予刘聪银砚庾翼少为侍中袁彖所重赠以鹿角书格蜯砚砚谱云右军之后持右军所用一风字研大尺余色赤杨休以钱三万得之异苑辛道支于水侧见一浮樝制为鱼研东魏孝静帝芝生铜砚景龙文舘甘露殿架前有银研资暇集有稠桑研贞元中许商舟行湖中青衣迎入一府女郎请书江海赋碧玉砚银水颇黎为匣李卫公多研妙絶者曰结邻李白集有酬殷十一赠栗冈研诗又有自汉阳归诗去岁左迁夜郎道瑠璃研水常枯槁唐录殿丞崔珉研金线环匝池中有金鱼心有金云又校理钱仙芝二研一中有金月下有云翼之一有金斗星二云左右之色颇青研谱李后主青石研墨池中黄石如弹丸水常满终日用之不耗后为陶谷取其小石碎之中有小鱼跳地上即死自是研无复润挥麈录陈缜之端州有富民研得之研面熨斗焦者成一黑龙二鸜鹆眼以为目每遇隂晦则云雾辄兴三衢徐氏有龙尾溪石研近贮水处有圆晕几寸许如月其月明暗随月盈亏何持之滕庄敏外生也有一端研形正圆中经七八寸浑厚无眼于马肝色中盘一金色龙头角爪尾粲然毕具会有知者即以进御渑水燕谈唐彦猷守青州得红丝石于黑山墨汁数日不干彦猷作砚录品为第一又丁晋公留一研上有一小窍以一碁子覆之掲之有水一流出无有歇时唐录云李后主所用龙尾研为天下冠老学庵记宋高宗谓端研如一叚紫玉莹润无瑕乃佳不必以眼为贵宋孝宗曾赐周必大洮河绿石研有御笔洮琼二字砚以端为贵赵希鹄云端溪下岩旧坑卵石黒如漆细润如玉眼中有晕或六七眼相连排星斗异形又有一种卵石去臕方得材色青黑细如玉有花防如筯头大其防别是碧玉精润与研质不同或有排防如粟皆叩之无声磨亦无声此品南唐时已难得中岩旧坑石色紫新嫩细润于玉有眼如小绿豆纯绿色而无晕或有绿縧纹或白縧纹如线此种亦外有黄臕包络叩之微声磨亦无声已上砚久用锋芒不退中岩新坑色淡紫眼如鸜鹆眼大重而小其中如瞳人状叩之老者有声嫩者微声磨之微声久用则芒退其上岩新坑皆色灰紫而麄燥眼大如雄鸡眼叩之珰然磨墨相拒作锯声久用锋乏光如镜面不堪用又有一种九溪黎溪类端者表淡青里深紫而带红有极细润者间有金线或黄脉直截如界行行相间者号紫袍金带然不发墨愈用愈光而顽硬一种辰沅黑石色深黑质麄燥或微有小眼黯澹不明尤为下矣
　　端州今为肇庆府石出斧柯山距州三四十里所谓灵阳峡对山也凡四种曰岩石曰小湘石曰后歴石曰硉矹西岩石最贵山极高峻以鱼舟入一小溪即硉矹水陆行七八百歩至下岩十许歩至上岩转而南九百余歩至礲岩上岩各三穴下岩一穴半边山岩凡十余穴然必以下岩为胜礲岩乃唐初取砚处色正紫而细润不及下岩后得下岩礲岩遂不复取之今下岩石尽遂取诸半边岩近亦塞矣独上岩可取之下岩一穴泉水溢嵗久石屑崩塞虽千夫终岁功亦不可得矣凡北壁石在水底石色灰青紫色湿眼正圆有瞳子晕十数重绿碧白黑相间如画青绿处类翡翠色南壁石则水半石也上岩二穴则土地岩中穴即梅株岩下穴今俗呼为中岩上穴中穴今已塞矣而下穴中亦有开路采石之处下无积水有泉滴如飞雨石色干湿与下岩同但稍多紫色北壁者与下岩南壁相类下穴南壁者石色已微带黄色眼有瞳子晕七八重青黄绿白黑相间已不及北壁眼晕矣上穴中穴石色亦黄其眼亦黄色半边山诸岩曰大秋风月小秋风月曰兽头曰狮子曰桃花曰河头曰新坑曰黄坑其色亦类下岩但眼晕只三两重色赤青碧可爱惟层晕稍驳杂耳凡岩有两壁各石三层之上即覆石也石色燥甚下即底石也石色杂虽润不发墨凡三层之石从上第一层谓之顶石皆素第二腰石或有眼或无眼第三脚石即无眼大抵有眼石在本岩中尤细润下岩石谓之鸲鹆眼上岩下穴谓之鹦哥眼上岩下中穴谓之鸡翁猫儿眼半边山谓之雀儿眼了哥眼土人以此别之
　　英州含光真阳县之间石产溪水中有数种一微青色间有白脉笼络一微灰墨一浅绿各有峯峦嵌空穿眼宛转相通其质稍润扣之微有声又有一种色白四面峯峦耸拔多棱角稍莹彻面面有光可鉴物扣之无声希鹄云歙溪龙尾旧坑色淡青湛如秋水并无纹水湿之微似紫干则否细润如玉发墨如泛油并无声久用不退锋或有隠隠白纹成山水星斗云月异象湿则见干则否亦是卵石故难得大者极不过五寸多则月研就其材也有纯黑如角者苏长公最贵之新坑色亦青黑无纹而麄燥久用则钝大有至三尺者又有旧坑罗纹刷丝金银间刷丝眉子四品并青黑色纹细而质润如玉罗纹如极细罗刷丝如髪眉子如甲痕金银间丝亦细宻久用不退磨亦无声新坑纹麄而质燥声与功力反是金星新旧坑俱麄燥青色虽金星满面拒墨如锯久用退乏银星亦如之又有一种金星黑石色如漆细润如玉隠隠金星水湿则见干则否发墨如泛油久用不退乃万州悬金崕石也逺出歙上
　　江賔有送从子鬻研文其略谓开元间猎人叶氏得石于长城里琢为研遂闻天下山在羊鬬岭之巘两水夹之水尽处乃产研石有坑一曰足次曰罗纹今呼为旧又次曰庄基三坑相去百余歩而石品夐异旧坑又自为三曰泥浆曰枣心曰绿石去旧坑才数尺而石品复异自庄基北行二里泝溪而上曰眉子则东坡所歌者今在水底不可琢矣旧坑丝石为上断者先去顽石次得研材然极麄曰麄麻石石心最处为浪出至慢处为丝愈慢处为罗纹丝之品不一曰刷丝曰内里丝曰丛丝曰马尾丝独吐丝为最竒正视之疎见黑防如洒墨侧视之刷丝粲然工人谓之研寳盖石之精也惟心坑或有之他产若三衢丝黑而顽南路丝暗而黝锦潭丝浮而滑夹路丝红而枯水池山丝枯而燥皆不宜笔墨矣论歙研与希鹄微有同异
　　于阗国石出坚土中色深如蓝黛一品斑斓白脉防防光灿谓之金星石一品色深碧光润谓之翡翠屡试之正可屑金润而无声然石之一叚凡广丈余择其十分之一二无纎毫瑕玷者极少故所产处贵翡翠而贱金星
　　书画之外古器为重守财虏目不识丁以此为无益之好不知三代咸贵之周为甚按礼天府凡国之玉镇大寳器蔵焉若有大祭大丧则出而陈之既事蔵之玉镇大寳器玉瑞玉器之美者禘祫及大丧陈之以华国若顾命陈寳则赤刀大训璧琬琰在西序大玉夷玉天球河图在东序之舞衣大贝鼖鼓在西房和之弓垂之竹矢在东房武王克商周公相王室分鲁侯以大路大旂夏后氏之璜封父之繁弱【即阳货所盗】分卫康叔以大路少帛綪筏旃旌大吕分唐叔以大路宻须之鼓阙巩姑洗又赐晋文以二路鏚钺彤弓鲁桓公二年取郜大鼎于宋纳于太庙成二年齐侯使賔媚人赂晋以纪甗玉磬襄十二年季武子入郓取其钟以为公盘十九年以所得齐之兵作林钟二十五年郑入陈陈赂郑以宗器晋伐齐齐赂晋以宗器昭七年齐伐燕燕赂以瑶瓮玉椟斝耳晋赐子产以莒之二方鼎十六年齐伐徐徐赂以甲父之鼎定六年叔文子谓卫侯曰昭公之难君将以文之舒鼎成之昭兆定之鞶鉴纳之择用一焉哀十四年向魋出于卫公父氏攻之求夏后氏之璜与之他玉而奔齐当时非乏珠寳而所重在此自秦不师古而兹好微矣
　　虞夏而降制器尚象着焉后世由汉武帝汾睢得寳鼎因更其年元而宣帝又于扶风亦得鼎款识曰王命尸臣官此狥邑及后和帝时窦宪勒燕然还有南单于者遗宪仲山甫古鼎有铭而宪遂上之凡此数者咸见诸史记所彰灼者迨魏晋六朝隋唐亦数数言获古鼎器梁刘之遴好古爱竒在荆州聚古器数十百种又献古器四种于东宫皆金错字然在上者初不大以为事独宋朝来寖乃珍重始则有刘原父侍读为之倡而成于欧阳文忠公又从而和之则若蔡君谟苏东坡数公云尔初原父号博雅有盛名曩时出守长安长安号多古簋敦镜甗尊彝之属因自着一书号先秦古器记而文忠公喜集往古石刻遂又著书名集古录咸载原父所得古器铭款由是学士大夫雅多好之此风遂一煽矣元丰后又有李公麟者出公麟字伯时实善画性希古则又取生平所得暨其闻睹者作为图状说其所以而名之曰考古图传流至元符间太上皇即位宪章古始然追唐虞之思因大崇尚及大观初乃仿公麟之考古作宣和殿博古图凡所蔵者为大小礼器则已五百有几世既知其所以贵爱故有得一器其直为金钱数十万后动至百万不啻者于是天下塜墓破伐殆尽矣独政和间为最盛尚方所贮至六千余数百器遂尽见三代典礼文章始端州上宋成公之钟而后得以作大晟及是又获被诸制作于是圣朝郊庙礼乐一旦遂复古跨越先代尝有防以所藏列崇正殿暨两廊召百官而宣示焉时所重者三代之器而已若秦汉间物非殊特盖亦不收及宣和后则咸贮录且累数至万余若岐阳宣王之石鼓西蜀文翁礼殿之绘像凡所知名罔间巨细逺近悉索入九禁而宣和殿后又剏立保和殿者左右有稽古博古尚古等诸阁咸以贮古玉印玺诸鼎彞礼器法书图画尽在及遇僭乱侧闻都邑倾覆悉入于金矣
　　欲辨古器则有所谓款识蜡茶色朱砂斑真青绿井口之类方为真古其制作有云纹雷纹山纹轻重雷纹垂花雷纹鳞纹细纹粟纹蝉纹黄目飞防饕餮蛟螭虬龙麟凤熊虎龟蛇鹿马象鸾防牺蜼凫双鱼蟠虺如意圜络盘云百乳鹦耳贯耳偃耳宣耳附耳挟耳兽耳虎耳兽足防足百兽三螭穟草瑞草篆带【若蚪结之势】星带【四旁饰以星象】辅乳【钟石用以节乐者】碎乳【钟名大乳三十六外复有小乳周之】立防双防之类凡古器制度一有合此则以名之如云雷钟鹿马洗鹦耳壶之类是也如有款识名如周叔液鼎齐侯钟之类是也古器之名则有钟【大曰特中曰镈小曰编】鼎尊罍彞舟【类洗而有耳】卣【音酉中尊器也有攀盖足类壶】瓶爵斗【有耳有流有足流即觜也】巵觯【之跂切酒觞也】角【类彞而无柱】桮敦簠【其形方】簋【类鼎而矮盖有四足】豆甗【牛偃切无底甑也】锭【徒经切又都定切】斚觚鬲【形制同鼎汉志谓空足曰鬲】鍑【才宥切玉篇云似釡而大其实类小瓮而有环】盉【戸戈切又胡卧切盛五味之器也似鼎而有盖有觜有执攀】壶【其类有四名曰圆曰方曰曰温】盒【放含切覆盖也似洗様而腰大有足有提攀】瓿【蒲后切类壶而矮】铺【类豆铺陈荐献之仪】【类釡】鉴【盛水器上方如斗镂底如风窻下设盘以盛之】匜【弋支切沃盥器】盘洗盆绢【呼切类洗玉篇云小盆也】杅磬錞铎钲【类钟而矮】铙戚镦【饰物柄者】奁鉴【即镜】节钺戈矛盾弩机表座旂铃刀笔杖头蹲龙【宫庙乘舆之饰或云阑楯间物】鸠车【儿戏之具】提梁龟蛇砚滴车辂托辕之属此其大槩难于尽备然知此者亦思过半矣
　　夏尚忠商尚质周尚文其制器亦然商器质素无文周器雕篆细宻此固一定不易之论而夏器独不然尝见夏雕戈于铜上相嵌以金其细如髪夏器大抵皆然岁久金脱则成隂窍以其刻画者成凹也铜器入土千年纯青如铺翠其色子后稍淡午后乘隂气翠润欲滴间有土蚀处或穿或剥并如蜗篆自然或有斧痕则是伪也铜器坠水千年则纯绿色而莹如玉未及千年绿而不莹其蚀处如前今人皆以此二品体轻者为古不知器大而厚者铜性未尽其重止能减三分之一或减半器小而薄者铜性为水土蒸淘易尽至有鉏击破处并不见铜色惟翠录彻骨或其中有一线红色如丹然尚有铜声世古则不曾入水土惟留传世间色紫褐而有硃砂斑甚者其斑凸起如上等辰砂入釡以沸汤煑之良久斑愈见伪者以漆调朱为之易辨也三等古铜并无腥气惟土古新出土尚带土气久则否若伪作者热摩手心以擦之铜腥触鼻所谓识纹款纹亦不同识乃篆字以纪功所谓铭书钟鼎夏用鸟迹篆商则虫鱼周以虫鱼大篆秦用大小篆汉以小篆隷书三国隷书晋宋以来用楷书唐用楷隷三代用隂识谓之偃蹇字其字凹入也汉以来或用阳识其字凸间有凹者或用刀刻如镌碑盖隂识难铸阳识易为决非三代物也款乃花纹以为饰古器款居外而凸识居内而凹夏周器有款有识商器多无款有识古人作事精致工人预四民之列非若后世贱丈夫之事故古器款必细如髪匀整分晓无纎毫糢糊识文之笔画宛如仰瓦而不深峻大小深浅如一亦明净分晓无纎毫糢糊此盖用铜之精者并无砂颗一也良工精妙二也不吝工夫非一朝夕所为三也今设有古器款稍或糢糊必是伪作质色臭味亦自不同句容器非古物盖自唐天寳间至南唐后主时于升州句容县置官塲以铸之故其上多有监官花押其轻薄漆黑款细虽可爱要非古器嵗久亦有微青色者世所见天寳时大凤环瓶此极品也伪古铜器其法以水银杂锡末即今磨镜药是也先涂在新铜器上令匀然后以酽醋调细碙砂末笔蘸匀上候如蜡茶面色急入新汲水满浸即成蜡茶色候如漆急入新水浸成漆色浸稍缓即变色矣若不入水则成纯翠色三者并以新布擦令光莹其铜腥为水银所匮并不发露然古铜声微而清新铜声浊而閧不能逃识者之见古人惟钟鼎祭器称功颂德则有识盘盂寓戒则有识他器亦有无识者不可遽以为非但辨其体质款纹顔色臭味足矣




　　说略卷二十二
　　钦定四库全书
　　说略卷二十三　　　　　明　顾起元　撰工考下
　　梦溪笔谈云礼书所载黄彝乃画人目为饰谓之黄目予游闗中得古铜黄彝殊不然其刻画甚繁大体似缪篆又如防盾间所画回波曲水之文中间有二目如大弹丸突起煌煌然所谓黄目也视其文髣髴有牙角口吻之象或说黄目乃自是一物又予昔年在姑熟王敦城下土中得一铜钲刻其底曰诸葛士全茖鸣钲茖即古落字也此部落之落士全部将名其钲中间铸一物有角羊头其身亦如篆文如今时术士所画符傍有两字乃大篆飞防字篆文亦古怪则钲间所图盖飞防也飞亷神兽之名淮南转运使韩持正亦有一钲所图飞防及篆字与此亦同以此验之则黄目疑亦是一物飞防之类其形状如字非字如画非画恐古人别有深理大抵先王之器皆不茍为昔夏后铸鼎以知神奸殆亦此类恨未能深究其理必有所谓或曰礼图罇卣极多安得言无如礼图瓮以瓦为之左传却有瑶瓮律以竹为之晋时舜祠下乃发得玉律此亦无常法如蒲谷璧礼图悉作草稼之象今世人发古冢得蒲璧乃刻文蓬蓬如蒲花敷时谷璧如粟粒耳则礼图亦未可为据也酒正与幂人皆言八尊小宗伯与司尊彝皆言六尊曰八尊者言尊之实故曰以实八尊实五齐者五尊实三酒者三尊曰六尊者言尊之名故曰辨六尊之名物牺尊象尊着尊壶尊太尊山尊也五齐者泛齐醴齐盎齐缇齐沈齐三酒者事酒昔酒清酒汉儒多据东汉时名物说五齐三酒更代易世之后经文尚易通解说更难省矣大抵五齐三酒皆先浊者而后清者五齐专用于祭祀三酒通用于燕饮至今大祭祀必有投尊设而不斟太尊山尊着尊及牺象各一以受五齐壶尊凡三以受三酒又设明水五尊于五齐之右设酒三尊于三酒之右于是八尊或称十六尊然十六尊即八尊也八尊即六尊也周人备四代之制明堂位言泰有虞氏之尊山罍夏后氏之尊着殷尊牺象周尊不及壶尊说文云昆吾尊也陈氏礼书云虞尚陶则太尊宜以瓦殷尚梓则着尊宜以木着尊者着地无足壶尊当证于投壶大小戴于投壸皆不言足亦当如着尊无足矣虞夏殷之尊可不费辞说而定独牺象周尊于世代为近自汉儒纷纷至今未定方且疑牺献之音况能定其制度哉郑司农以献为牺犹指定莎音诸儒因閟宫诗牺尊将将以笺文有莎饰之说又谓刻凤凰于尊其羽婆娑以此取音于娑人谓牺尊饰翡翠象尊饰凤凰然则曷不以象为娑当汉之时诗乐未尽废必有乐工能识牺尊为娑音者儒者莫究牺尊之所以为娑托于凤羽婆娑然则是尊也曷不曰凤尊而曰好尊愚尝以诗协音考之古字莎沙同音故莎娑等字谐声于沙此莎饰之所以音娑也牺之为娑亦如皮之为婆仪之为莪牺尊将将之上文享以骍牺协降福孔多一诗之中具有显证骍牺尚且音娑则牺尊之牺非缘酒尊而异其音也说文引贾侍中云牺非古字盖古者牺通为戏以其字音之相同戏或为献以其字文之相类故集韵以牺献二字互见二韵或谓牺本虚宜反切骍牺协虚何而牺尊为桑何反切疑若小异是则然尔而诃娑字音可以相入如华之为敷泄之为泄委蛇之为佗亨之音烹单之音燀二音皆不可以了义字母为拘者古人之音在易诗书者尽为后儒所变独周礼之献尊诗之牺尊左传之牺象犹得存三代之旧音知牺尊所以音娑则尊当为牛而凤羽婆娑之说非也又可知象尊为象而象骨饰尊之说非也魏太和中青州人得齐大夫送女器为牛而背负尊王肃以为刻全牛凿其背为尊一以为负一以为凿阮谌则为画牛象于尊聂氏三礼图亦谓饰以牛牺之为牛儒者既不考古音至其形制为翠为凤为牛曰全牛曰画牛曰负曰凿曰饰如聚讼之言未易归一朱文公请从政和新图厥后以尊口不堪施勺或疑其制未尽然豫章学宫有作负尊之牺象者彼齐大夫送女器出于魏太和中而王肃为王朗之子固亦魏人也宋亦有王肃多论礼器及深衣等制度此或宋之王肃所言负之与凿有未可以臆断者然于施勺则负为便矣尊字或从缶或从木上古尊罍陶瓦其次刳木后范金之制不一八尊之中太尊居尊宜上陶着尊宜上梓他尊则范金可也
　　梁孝王有罍尊直千金戒后世善寳之或曰尊罍异制不得同名考之汉谓罍尊盖彝卣罍器也卣中尊也然则罍大尊可知也古之酌酒皆取罍故庙堂之上罍在阼牺尊在西则罍谓之尊可也应劭曰罍画云靁之象以其为罍故饰以雷者比其文也
　　鼎之制见于三礼鼎器图者最古谓以铜为之三足鼎也其后刘向谓汤使人持三足鼎祝于山川汉得于魏睢适三足故有司得以借其说谓泰帝与神鼎一黄帝作寳鼎三禹铸九鼎象九州皆尝享上帝鬼神其空足曰鬲以象三德诸儒许慎苏林如淳顔师古辈皆谓禹之鼎惟其三足以有承也韦昭以左氏说莒之二方鼎乃谓其上则方矣其下则圜与祭用鼎鬲无所异然亦不知考于古也昔禹使飞防析金于山以铸鼎昆吾使翁鸡乙灼白若之龟鼎成四足而方不灼自成不举自藏不迁自行而古之为鼎四分其足以有承者虽禹犹然则知鼎之有方者从来尚矣
　　诗曰于豆于□传曰瓦豆谓之□豆之制则曰毛氏谓瓦豆为□木为豆不知古者铜为盖有制也夫五齐七醢七菹三臡此豆实也清庙未食则为朝事以菹臡为荐至于荐熟则蠃蠯蚳鱼尸既食矣后夫人亚献故有加豆房中之羞主妇主之则有羞豆加豆有镫有校故礼曰夫人荐豆执醴者授之执镫此加豆也豆今存者已众其镫不具者朝事及賔客馈食之器也若后夫人当献于尸则执醴者供之故授夫人以豆而执镫礼有严其分者虽一器犹有存也郑康成曰豆以木为之受四升比宜梁正阮湛相承以自絶于礼者盖汉世其器未出故论如此也
　　周之豆有盖有柱传曰盖谓之会有会可仰以食故馈食礼曰佐食启会郤于敦南先儒谓佐食者取会郤置而奠之以待尸入而食公食大夫礼曰尝卒食为饭先儒谓取饭于敦盖仰会而食置其余以待馂也夫宴豆蠃蠯蚳鱼其为加豆芹蒲箈笋房中之豆酏食糁食不为饭器也吕静曰饭器谓之簋古之为敦甗盘柈亦或用以为饭之荐然仰会以饭自豆以分古之食礼如此也
　　博古图簠簋豆铺同为一类簠盛加膳簋盛常膳豆盛水土之品实濡物之器也礼必从豆以礼之不可废也丰必从豆以时之不可缓也戏必从豆以交际之不可忘也铺亦古器名有公刘铺有天君养铺形亦如簠但簠方而铺圆耳汉门有铺首正象其形乃铺陈之义又按铺字从金宫门铜环所谓金铺也其制不始于汉三代以来有之或以苇索或以螺蚌或以金铜各随其所王之徳今俗嵗节以苇索门亦古意内典金摩竭鱼装饰门柱亦金铺之象也
　　昔许慎以盉为调味器顾野王直以盉为味陆灋言以盉为调五味镬今考于书则以镬为防而以防为瓽瓽为器盆之大者盌则小于盆而同制矣则盉不可谓镬孙强亦以盉为大镬又曰镬大鼎也刘臻吕忱以镌为大钟皆非有据少牢馈食礼曰羮定雝人陈鼎五三鼎在羊镬之西二鼎在豕镬之西而礼经改盉为镬则失其制久矣灋言虽能辨其名而不知镬非可用割烹则亦误也古之飨祭防在庙门之东故初陈鼎于盉西后陈鼎于阼阶防为灶盉即煮荐体之器也升食者自盉以受于鼎鼎陈阼阶则荐食于上矣故实鼎曰脀【音征】实俎曰胾肩臂臑谓之前体膊胳谓之后体正挺横脊谓之体荐短正代胁谓之体解故体各异盉盉别一鼎盉中肉熟各升于鼎故取于盉以实鼎取于鼎以实俎然后可以飨可以荐熟礼之成也
　　礼器有敦谓有虞氏之制也周制则士用之大夫以上则簠簋矣皆黍稷器也敦音顿汉人谓为顿设也玉府读如对今转为平声非也敦无盖传曰敦有首者尊者器饰也饰器象龟故经曰敦南首明象龟虫兽之形则古者形制亦不一特尊者有饰故与簋类其无饰者则不以龟为盖知为上士之器也
　　古器有缶传曰盎谓之缶郑康成许慎服虔皆以缶为瓦又曰汲器又谓缶无以五金名者今考弡伯作匧铭殆与此类知其即为簠也古者缶簠同文特后世不知考耳
　　东观汉记今日岁首谓上雅寿雅酒閜也魏文帝典论荆州牧刘表子弟以酒器名三爵上者曰伯雅中者曰仲雅小者曰季雅隠窟杂志宋时阆州有三雅池古有修此池得三铜器状如酒杯各有篆文曰伯雅仲雅季雅当时虽以名池而不知为刘表物也广韵防字注云酒器防即雅字也呉均诗倾三雅巵今人语曰雅量伎人送酒曰雅酒盖本此云
　　鸾车有虞氏车也大路殷路乘路周路山车殷瑞见礼纬巾车玉路金路象路革路木路周制见考工记金根车秦制即殷桑根车也凤皇车五色安车立车见汉官卤簿图翟车安车见周礼道车游车见甘泉卤簿三盖车一名芝车又名耕根车见宋书戎车夏曰钩车殷曰寅车周曰元戎猎车一名蹋猪车魏文帝改曰蹋虎车指南车周公所作后张衡马钧解虎狐生复制之记里车未详所由来亦高祖定三秦所获辇车周礼王后五路之卑者也桀乘人车乃夏后氏末代所造未知何代去其车轮夏曰余车殷曰胡车周曰辎车并见宋志犊车軿车之流也汉诸侯贫者乘之轺车汉代用之追锋车去盖驾马云母车以饰名并晋制也四望车晋宋制轻车古战车輼辌车载大行见史记科车无盖者又骡车羊车见晋史栈车见诗鹿车小可容鹿广柳车丧车也并见汉书武刚车兵车见史记柴车见梁书何偃传柏车辇车墨车役车軘车容车妇人所载施盖帷隠其形容也衣车小车高车羔车槛车轺车辎车軿车皆见刘熙释名
　　杨用修记魏苏则与吉茂同隠太白山则为侍中侍中亲省起居故谓之执虎子茂见则曰仕进不止执虎子则笑曰诚不能效汝蹇蹇鹿车驱按汉世有谚语云仕宦不止车生耳谓重较也吉茂反语以戏苏则谓不得坐重较车而反执虎子也陈晦伯正杨辨之更不明按虎子防器也汉侍中亲省起居不免奉溺器汉孔安国以儒者特听掌御唾壶朝廷荣之鹿车柴车也中仅容一鹿故名汉冗散郎乘鹿车见赵憙传茂以则虽贵而防故笑之则谓我虽防不若汝之迟滞也以虎子对鹿车又借仕宦不止车生耳意非谓重较反语也
　　世率以板舆为奉母事取潘安仁闲居赋不知当时三公告老亦许以板舆上殿如傅祗者是则板舆事不可专为奉母也梁韦睿以板舆自载督厉众军则知板舆不止一事矣
　　帆字符咸切舟上幔也又扶泛切使风也舟幔则平声使风则去声盖动静之异也刘熙释名曰随风张幔曰帆注去声广韵曰张布障风曰帆音与梵同左传宣十三年注拔斾投衡上使不帆风谓车斾之受风若舟帆之帆风也舟帆之帆平声帆风之帆去声疏云帆是扇风之名今人同作平声音非也
　　鸿耳船神名梁简文记雀室在船庐上可以候远若雀巢也鹢首画水鸟于船头以辟水怪也艨艟外狭而长战船也蜂舟武王舟也见拾遗记玉翼伍子胥所制取鸟之轻飞疾逝也须虑越人名船见越絶书余皇呉王僚船也太白秦船也逐龙汉船也鸿毛汉影娥池舟也鸣鹤容与清广采菱汉太液池舟也赤马又驰马呉孙权舟也鸭头诸葛恪船也飞云苍隼先登飞鸟晋战船也紫宫升进曜射猎飞龙晋天泉池舟也指南晋灵芝池舟也云母晋金和池舟也华泉常安晋都亭池舟也青雀陶偘舟也青翰鄂君舟也翔凤宋孝武舟也凌风舸仙舟也轻利船梁舟也朱雀航陈舟也龙舟凤艒见隋志水龙隋战舰见文帝答梁睿诏又汉楼船戈船蜀王鹦鹉舟唐鸜鹆白鹄浮云舟梁鳊鱼舟楚飞凫舟又曰青凫一名凫车又宛渠国螺舟又有莲叶舟沙棠舟木兰舟芙蓉舰【见三十国春秋】又竹船剖巨竹为之桂舟柏舟杨舟皆以木名者也
　　春官巾车王之五路玉辂建太常金路建大旂象路建大赤革路建大白木路建大麾而司常九旗之名物日月为常交龙为旂虎豹为旗鸟隼为旟龟蛇为旐今以五路所建俪之太常大旂已着其名攷其余者大赤盖旟也太白盖旗也大麾盖旐也何以知之以所饰之物辨之龙位东故斾之色宜青鸟隼位南故旟之色当赤熊虎位西故旗之色当白龟蛇位北故旐之色当黑由鸟隼熊虎观之则知大赤大白之为旟与旗也盖巾车或谓之太常大斾者以旗之名言之或谓之大赤大白者以物之色言之皆互相见也于玉路言常金路言斾则象为旐可知矣于象路言大赤革路言大白则玉路所建之常为黄金路所建之斾为青木路所建之旐为黑可知矣而先儒乃谓大赤为通帛之旃以大白为商之色太麾不在九旗之数而少九旗之帛皆用绛悉非也
　　王世将表中有云顿乏勿勿按颜氏家训云世中书翰多称勿勿相承如此莫原其由或有妄言此忽忽之残缺耳说文勿者州里所建之旗盖以趋民事故悤遽者称勿勿顔氏以说文证此字为长而今世流俗又妄于勿字中斜一防读为怱字弥失真矣按祭义勿勿诸其欲其飨之也注勿勿犹勉勉也慤爱之貌杜牧之诗浮生长勿勿是知勿勿出于祭义唐人诗中用之不特称于书翰耳
　　齐景公招虞人以旌周官全羽为旞析羽为旌又道路用旌节即此旌也顾恺之画苏武所持之旌上员如幢下复数层红羽鬖鬖然如夜合花即周官所谓析羽也今卤簿中节亦颇类此然汉节但旌节之一制耳至于龙节虎节玉节之类乃后世虎符之属是也但可合符者皆谓之节不必尽若旌幢也
　　五瑞引三圭二璧为注是周礼不知唐虞时如此否桓圭防植谓之桓桓宫室之象所以安其上也长九寸信圭躬圭盖皆以形为琢饰文有麄缛欲其慎行以保身皆长七寸或曰直者为信其文缛细曲者为躬其文麄略谷璧蒲璧谷所以养人蒲为席所以安人盖琢为谷稼蒲苇之文径五寸凡圭广二寸厚半寸璧则内有孔外有玉其孔谓之好肉倍好谓之璧好倍肉谓之瑗肉好若一谓之环
　　禹贡瑶琨篠簜疏曰竹阔节曰簜周礼掌节凡邦国之使节山国用虎节土国用人节泽国用龙节皆以英簜辅之注云簜当为帑谓之函器盛此节或曰英簜画函也干寳曰英刻书也簜竹箭也刻而书其所使之事以助三饰之信则汉中之百使符者亦取则于故事也郭知集韵序银钩乍阅簜栉行披
　　倦游録述流苏之制但云五防同心而下垂者莫能言其始黄公绍书林亦止引晋书割流苏为马帴皆后世帏帐间所悬耳古者流苏盖乐器之节前汉书礼乐志薛瓒注作流遡周礼金镯节鼓郑注云后世合宫悬用之而有流苏之饰乐器而用以为帏帐之悬则自晋以后始也
　　沈约曰案周礼辨载法物莫不详究然无相风毕网旄头之属此非古制明矣然观张华相风赋曰爰在保章世序其职辨风候方必立凖极乃知本周礼保章之意所谓毕网旄头其说不一备见宋志魏命晋王建天子旌旗置旄头云防徐广注云防疑是罼防诗序曰齐侯田猎罼弋晋武帝问侍臣旄头何义彭推对曰秦有竒怪触水截水无不崩溃惟是畏旄头故虎士服之此秦制也张华曰有是言而事不经臣谓壮士之怒髪踊冲冠义取于此挚虞决疑无所是非惟徐爰曰案天文毕昴之中谓之天街故车驾以毕防前引毕方昴员因其象星经昴一名旄头故使执之者冠皮毛之冠也隋志亦有是说然则薛综东京赋潘岳借田赋所谓云防者即毕网也齐陈梁书载仪卫处亦曰旄头云防彭推所说见列异
　　李正文资暇集曰借书集俗谓借一痴与二痴索三痴还四痴又杜元凯遗其子书曰书勿借人古谚云借书一嗤还书二嗤后人生其词至三四譌为痴或曰痴甚无谓当作瓻观广韵张孟押韵所载瓻字皆曰借书盛酒器也故鲁文清公还郑侍郎通鉴诗曰借我以一鉴还公无两瓻然又观鲁直诗曰愿公借我藏书目还持一鸱开锁鱼苏器直诗曰休言贫病惟三箧已办借书无一鸱又曰去止书三箧归亡酒一鸱曰慙无安世书三箧滥得雄酒一鸱皆以为鸱夷之鸱也
　　北史杨愔传以方麯障面读者不解方麯为何语按说文作筁蚕薄也通作曲礼记曰薄汉书周勃传织薄曲为业方言薄谓之曲此云方曲障面盖竹织方扇也古以萧艾达神明而不焚香故无香炉今所用皆以古人祭器为之爵炉则古之踽足豆香毬古之鬵具等其等不一或有所铸而象古之为者惟博山炉乃汉太子宫所用香炉之制始于此亦有伪者
　　钱镇州诗题者多云寳子弗知何物考之乃迦叶之香炉上有金华华内乃有金台即台为寳子则知寳子乃香炉耳其圜若重规亦汉丁缓被中之制也
　　孟光举案齐眉俗直谓几案耳按吕少卫语林案乃古盌而谓举盌与齐眉耳张平子四愁诗何以报之青玉案正谓青玉盌也
　　诗夏屋渠渠古注屋具也字书夏屋大俎也今以为屋居非矣礼周人房俎鲁颂笾豆大房注大房玉饰俎也其制足间有横下有柎似乎堂后有房然故曰房俎也又礼童子帻无屋皆可证
　　古人竒器载记中所纪者甚众为略疏之董偃有玉精盘贮氷与氷同洁侍者误拂之氷玉俱碎乃于涂国所贡也武帝以此赐偃见三辅黄图黄帝时有玛瑙瓮尧时犹存甘露在其中盈而不竭谓之寳露见十洲记元载代宗曰平岭南进琉璃盘面阔九寸朕以为寳及破载家得一尺面者见邺侯家乘董偃设琉璃帐见东方朔十洲记唐贞元年州坊市丐者自称媚儿姓胡怀中琉璃瓶可受半升口如苇管以物投之无所不纳乃至车驴亦然见太平广记杨太真有水晶屏风刻美女可二三寸妃以遗国忠置之楼上常偃息其下一日国忠独卧屏上诸女悉下各通名国忠惊叱皆复归屏见杨妃外传虢国夫人有夜明枕置于堂中不假灯烛红光照室龟兹国进枕一色若玛瑙温润如玉枕而寐则十洲三岛尽在梦中帝因号游仙枕见开元天寳遗事卢简辞卢昂坐赃辞穷按得瑟瑟枕大如斗见杂志韦弇遇玉清之女持寳以赠出一枕似玉微微有红纹如粟竒光炳然曰红麸枕也见唐张续宣室志元和八年大轸国贡重明枕长一尺二寸高六寸洁白如水晶中有楼台之状四方中有道士持香执简循环不已谓之行道真人其瓦木丹青衣服簪绂纎悉备具通莹如水覩物见杜阳编周穆王时渠胥国贡火齐镜广三尺六寸暗中视如昼人向镜中语则镜中响应见拾遗记高祖入咸阳宫得方镜广四尺髙五尺九寸表里有明人照之影则倒见以手捧心可照见五藏歴然无疑见西京杂记隋王度有寳镜岁疫令仆持镜诣里有疾者照之即愈皆云龙驹持一月光彩被体清凉而愈见异闻集颛顼高阳氏有画影劒腾空劒若四方有兵此劒则飞赴指其方则尅未用时在匣中常如龙虎吟见拾遗记昆吾刀周穆王时西胡所献切玉如泥见十洲记周昭王时涂修国献青凤丹鹊各一雌雄孟夏取鹊翅为扇一名条光一名反景见拾遗记内库有一酒杯青色而纹如乱丝其薄如纸于杯足上有镂金字名曰自暖杯七寳砚炉一所曲尽其巧每至冬寒砚冻置于炉上砚氷自消不劳置火王元寳家有龙皮扇子每暑月宴客以此扇子置于坐前新水洒之则飒然风生客有寒色隠士郭光有一拄杖色如朱漆叩之则有声每出处遇夜则此杖有光可照十丈之内岐王有玉鞍一面冬月用之虽天气严寒此鞍在上坐如温火之气见开元天寳遗事魏后有玛瑙榼容酒三升玉缝之人称为西域之鬼作撒马罕儿即汉之罽賔国也进一杯名照世杯光明洞彻照之可知世事见留青日札唐李濬纪物之异闻雷公璅辟尘犀簪暖金鱼袋青龙皮鄱阳王墓中自动墨研日中软杖子龙脑香昆仑子元先生赠韦丹尚书鲛绡镂白玉香囊并玉璅子长三尺余异竹蔑长二百余尺黄杨枕文有仙人乘龙形桃源洞中仙人棊子不生澁铁腰带韦縠尚书梦中所得软罗缬巾西蜀织成兰亭罽賔国黄金衣笔管上镂卢思道燕歌行拂菻国雕紫文玛瑙如小合底写国王貌盖上小貌亦类之白玉剑长二尺余共二十一事其二原板刓缺不具见松牕杂录高祖初入咸阳宫有青玉九枝灯高七尺五寸下作盘龙以口衔灯然则鳞甲皆动炳烂若列星有玉篴长二尺三寸六孔吹之则见车马山林隠隠相次吹息则不复见铭曰昭华之管见西京杂记宋余尚书靖庆厯中知桂州境穷僻处有林木延袤数十里每至月盈之夕辄有笛声发于林中土人云闻之已数十年矣公遣人寻之闻其声自一大柏木中出乃伐取以为枕笛声如期而发公甚寳惜后公弟命工解之见木之文理正如人月下吹篴之像虽善画不及也重以胶合之则不复有声矣见遯斋闲览唐宣宗朝日本国王子来朝善围碁帝令待诏顾师言与之对手王子出本国楸玉碁局冷暖玉碁子盖玉之苍者如楸色其冷暖者冬暖夏冷见杜阳编余杭万氏有水盆徒一寻常瓦盆耳冬月以水沃之氷凝成花趺蕚檀蕋皆如真或时为梅或时为菊或时为桃李以至牡丹芍药诸名花皆交出之沃水之后随其所变万氏嵗必一燕客观氷花见辟寒录歴城县光政寺有磬石形如半月腻光若滴扣之声及百里北齐时移于都内使人击之其声杳絶却令归本寺扣之声如故又荀讽有铁镜径五寸余鼻大如拳数人同照各自见其影不见别人影见酉阳杂俎呉台城端门上二鼓初得于会稽雷门传是越王旧物击之声闻洛阳后孙恩乱兵击破中有二鹤冲天而去见六朝事迹
　　前所纪竒器未备者今更续志其略南昌国贡紫磁盆可容大斛举之轻若鸿毛晋中朝有铜澡盆夜有人扣与长乐钟声相应周益公必大有鹤飞琖注酒则鹤飞干则就灭唐有青玉枕冬暖夏凉醉者睡之即醒梦者游仙汉宣帝有西夷贡玉八角升水浇无暑火逼无寒唐有十二时盘随时转换物象子鼠换丑牛之类陈思王有鹊尾杓欲劝者呼之即指其人王肃造铜鼠丸画夜自转南中有风貍杖用指禽兽自毙取食随指如意徐凤缩节杖如笔管二十年每年生一节后每年减一节北史魏孝武帝后重配元韶后有二玉鉢大小相盛转而不可出西域鬼作也唐文宗朝有十二玉棋子以按十二时字置水中逐时浮出不爽苏威有日食镜日食几分则镜面昏处如之唐有瑞英帘人在帘内影之则遍身有光艶异夺目杨光欣有玉龙腹中贮水泻之有笙簧声处士皇甫有一辟尘针以巾挿针可令一身无尘试之者带巾针跃马尘中人马无染一防令狐绹有铁筩径不及寸长四寸内取出一小巻日中视之乃九经并足其纸即蜡蒲团其文精妙莫述又倾其中有轻绡一疋长四丈称之才及半两李适之酒器有舞仙杯有闗捩酒满则仙人起舞瑞香毬子浮出琖外元自诚有抵鹊盆色类珉夏月浸果果水皆寒冬月不冻唐有燧铜镜向日则火生以艾就之则然王防临造方丈镜照见人马有百里世有透光镜以镜承日光则镜背铭二十字壁上了了分明李德裕得老叟献巨桑洛匠斵为二琵琶槽内生白鸽二羽翼嘴足巨细毕具隋末广州好事僧有三寳一曰右军兰亭一曰铁如意色如水晶一曰神龟以铜为之腹受一升以水贮之四足能行
　　宋张思训斟酌张衡梁令瓒浑仪之制为楼阁三层高丈余中有轮轴闗柱激水以轮以木偶人为七直神左撼钤右扣钟中击鼓以定刻数每一昼夜周而复始又作十二神各直一时至其时即自执辰牌循环而出至冬水凝则以水银代之元顺帝自制宫漏高六七尺广半之造木为匮藏壶其中运水上下匮上设三圣殿匮腰立玉女捧时刻筹时至辄浮水而上左右二金甲神一县钟一县钲夜则神人自能按更而击无分毫差鸣钟钲时狮凤在侧者皆自翔舞匮之东西有日月宫飞仙六人立宫前遇子午时自能耦进度仙桥达三圣殿复退立如前魏明帝时有上百戏者能设而不能动帝以问马钧可动否对曰可动帝曰其巧可益否曰可益受诏作之以大木雕构搆使其形若轮平地施之以水发焉设为女乐舞象至令木人击皷吹箫作山岳使木人跳丸掷剑缘绳倒立出入自在百官行署舂磨鬪鸡变巧百端元兴隆笙制以楠木形如夹屏上锐而面平缕金雕缕枇杷寳相孔雀竹木云气两旁侧立花板居背三之一中为虚樻如笙之匏上竖紫竹管九十管端实以木莲苞柜外出小橛十五上竖小管管端实以铜杏叶下有座狮象绕之座上柜前立花板一雕锼如背板间出一皮风口用则设朱漆小架子于座前击风囊于风口囊面如皮琵琶朱漆杂花有柄一人挼小管一人鼓风囊则簧自随调而鸣中统间回回国所进以竹为簧有声而无律玉宸乐院判官郑秀乃考音律分定清浊增改如今制其在殿上者盾头两旁立刻木孔雀二饰以真孔雀羽中设机每奏工三人一人鼓风囊一人按律一人运动其机则孔雀飞舞应节汉张衡造候风地动仪以精铜铸成圆径八尺合盖隆起形似酒樽饰以篆文山龟鸟兽之形中有都柱傍行八道施闗发机外有八龙首衔铜丸下有蟾蜍张口承之其牙机巧制皆隠在樽中覆盖周宻无际如有地动樽振则龙发机吐丸而蟾蜍衔之振声激伺者因此觉之虽一龙发机而七首不动寻其方面乃知震之所在验之以事合契若神尝一龙发机而地不觉动京师学者咸怪其无证后数日驿至果地震陇西于是咸服其妙又女记里鼓车黄帝指南车及周公欹器其法并已絶而马钧祖冲之燕肃之徒能追修之诸葛孔明木牛流马祖冲之亦造一器不因风水施机自运不劳人力以上皆极竒之器而今皆不传
　　古之名香种种称异若蝉蚕香【交阯所贡唐宫中呼为瑞龙脑】茵犀香【西域献汉武帝用之煑汤辟疠】石叶香【魏文帝时腹题国贡状如云母可以辟疫】百濯香【孙亮为四姬合四炁香衣香百濯不落因名】凤髓香【唐穆宗藏真岛出焚之崇礼】紫述香【述异记云又名麝香草】都夷香【洞防记云香如枣核食之不饥】荃芜香【燕昭王时出波弋国浸地则土石皆香】辟邪香瑞麟香金凤香【唐同昌公主带玉香囊中芬馥满路】月支香【月支国进如卵烧之辟疫百里九月不散】振灵香【十洲记云聚窟洲有树如枫叶香闻数百里】返魂香震檀香惊精香返生香却死香【月支国一香五名尸埋地下者闻之即活见十洲记书】千亩香【述异记云以林名香】馩齐香【出波斯国入药治百病】龟甲香【述异记云即桂香之善者】兜末香【本草汉武帝西王母降焚是香也】沉光香【洞防记云涂魂国烧之有光】沉榆香【拾遗记黄帝封禅焚之】蘅芜香【汉武帝梦李夫人授此香】百蕴香【飞燕浴身用此】月麟香【文帝宫中爱女号袖里春】辟寒香【焚之可以辟寒】龙文香【汉武帝时外国进】千歩香【南郡所贡】九和香【三洞珠囊曰玉女擎玉炉焚之】九真香青木香沉水香【皆合德上飞燕襚中物】罽賔国香【杨牧席间焚之上有楼台之状】拘勿头华香【拘勿头国进香闻数里】精祗香【出涂魂国焚之辟鬼】飞气香【珠囊曰真人所烧】五枝香【烧之十日上彻九重】羯布罗香【西域记云树如松色如氷雪】大象藏香【因龙鬪而生若烧一丸兴大光明味如甘露】兜娄婆香牛头旃檀香【出释典】明庭香明天发日香【出胥陀寒国】迷迭香【出西域焚之去邪】必栗香【焚之去一切恶气】掲车香【本草焚之去蛀辟臭】刀圭第一香【唐昭宗赐崔一粒终日旖旎】曲水香【香盘即之似曲水像】鹰嘴香【畨人出焚之辟疫】乳头香【曹务光理赵州用盆焚云财易得佛难求】助情香【安禄山进宗含之筋力不巻】夜酣香【帝迷楼所梦也】雀头香【魏文帝遣使于呉求雀头香】伴月香【徐铉月夜露坐焚之故名此】鸡舌香【汉侍中刁存事又尚书郎舎鸡舌香奏事】安息香【出三佛齐国见香谱】亚湿香【出占城国】金顔香【出大食真腊国】神精香一名荃蘼一名春芜【出波弋即前荃芜香也其皮如丝可以为布见洞冥记】沉光香明庭香金防香涂魂香【元封中外国所献见洞冥记】蓬莱香【即沉水香结未成者成片如小荷及大菌之状】鹧鸪斑香思劳香【出日南如乳香】橄榄香【状如黑胶以上见桂海虞衡志】
　　东坡云不知桃笙为何物偶阅方言宋魏之间谓之笙乃悟桃笙以竹为簟也梁简文答湘东王献簟书云五离九折出桃枝之翠筠乃谓桃枝竹簟也桃竹出巴渝间杜子美有桃竹杖歌诗话云按唐万年尉叚公路北户录云琼州红藤簟方言谓之笙或曰蘧蒢亦曰行唐沈约奏弹歙令仲文秀恣横云令吏输六尺笙四十领何东坡忘此邪又左太冲呉都赋云桃笙象簟韬于筒中注云桃笙桃枝簟也呉人谓簟为笙刘梦得有诗云蕙风香麈尾月露濡桃笙
　　列子卫孔周其祖得殷帝三寳剑一曰含光二曰承影三曰宵练楚风胡子之呉见欧冶干将使作三寳剑一曰龙渊二曰太阿三曰工市后汉肃宗赐尚书三人寳剑韩棱得楚龙渊郅寿得蜀汉文陈宠得济南椎成典论魏文帝为三剑一曰飞景二曰流彩三曰华铤呉越春秋越区冶子作五剑一曰纯钩一作钧二曰湛卢三曰豪曹一作盘郢四曰鱼肠五曰巨阙古今注呉大帝六剑一曰白虹二曰紫电三曰辟邪四曰流星五曰青防六曰百里史记索隠晋太康地理记天下寳剑韩为众有曰棠谿曰墨阳曰合伯曰邓师曰宛冯曰龙渊曰太阿曰莫耶曰干将荀子古之良剑有曰桓公之葱曰太公之阙曰文王之录曰庄周之曰阖闾曰干将曰莫耶曰钜阙曰辟闾一云越王得昆吾之金铸八剑一曰掩日二曰断水三曰转魄四曰悬剪五曰惊鲵六曰灭魂七曰却邪八曰真刚
　　古人殿阁檐棱间有风琴风筝皆因风动成音自谐宫商元微之诗为啄风筝碎珠玉高骈有夜听风筝诗云夜静声响碧空宫商信任往来风依稀似曲才堪听又被风吹别调中僧齐已有风琴引云按呉丝雕楚竹高托天风拂为曲一一宫商在素空鸾鸣凤语翘梧桐夜深天碧松风多孤牕寒梦惊流波愁魂傍枕不肯去翻疑住处邻湘娥薰风声尽金风发冷泛虚堂韵难歇常恐听多耳渐烦清音不絶知音絶王半山有风琴诗云风铁相敲固可鸣朔兵行夜骑行营如何清世容高枕翻作幽牕枕上声此乃檐下铁马也今名纸鸢曰风筝盖鸢上有丝鞭因风成韵故名其无丝鞭者不得名筝也
　　不独燧人氏上观星辰下察五木以为火而竹亦可以取火石亦可以取火又以坚木钻石亦可以生火古人以阳燧取火于日方诸取水于月淮南子曰阳燧见日则防而为火阳燧金也取金猛无缘者日高三四丈持以向日燥艾承之有顷即焦吹之得火今亦不必用猛金也以水精大珠向日对照以草纸承其下一防透明纸焦烟起即得火矣则是方诸取水亦可以取火也一统志名曰朝霞大火珠在占城国出大如鸡卵状类水晶当午置日中以艾借之火出是也
　　舜为陶器迄于秦汉今河南土中有羽觞无色泽者即此类也陆龟诗所谓九秋风露越窑开夺得千峰翠色来最为诸窑之冠至呉越王有国日愈精臣庶不得通用谓之秘色即所谓柴窑也或云制器者姓或云柴世宗时始进御云宋以定州白磁器有芒不堪遂命汝州造青窑器北唐邓耀州悉有之而汝为冠处州之龙泉与建安之乌泥品最下政和间京师自寘窑烧造曰官窑文色亚于汝价亦然钧州稍具诸色光彩太露器极大中兴渡江有邵成章提举号邵局于修内司造青器名内窑模范极精油色莹彻为世所珍又宋时处州章生兄弟者皆作窑兄所作者视弟色稍白而断纹多号白圾碎故曰哥窰我明有永乐窰宣德窰成化窰则皆纯白或回青石青画之或加防色宣德之贵今与汝敌而永乐成化亦以次重矣秘色在当时已不可得所谓内窰亦未见有售者
　　斗筲斗十升汉志斗者聚升之量筲本作防陈留曰饭帚宋魏曰箸筩一曰饭器以竹为之今俗名竹饭器曰筲箕即簟食之类也
　　饮器韦昭以为椑榼晋灼以为虎子之属颜师古曰匈奴以月氐王头共饮血盟是饮酒之器也予意二字原出张骞其言匈奴月氐王以其头为饮器【俗谓帝王之头得为鉢盂吉祥】榼自今之匾榼虎子便溺之器故顔说为是也近时人以贮酒之器谓之急须亦止为一饮字讹之殊不知古人以溺器为急须乃应急而须待之者反又不知其义也
　　鋄音减以镂金饰马首又曰铁质金文曰鋄也西京赋金鋄镂马融广成颂金鋄玉瓖诗云钩膺镂国语曰怀缨挟瓖皆指此今名马鞍曰鋄银事件当用此鋄字或作鑁非【佛经有莎怛鋄之语他书罕用此】妇饰曰瓖嵌生活当用此瓖字俗作厢非
　　高子谓禹之声尚文王之声盖槩以声言未辩其为何乐而丰氏独以钟解之今攷追蠡追字却回切音堆追琢其章盖取雕琢之义而字书以为治玉也周礼有追师掌追衡笄盖衡笄皆玉饰注谓追犹治也夏后氏之冠曰毋追音牟堆注谓追犹椎也以其形言之又加手为捶而追捶同义杨子所谓捶提仁义是也遍观字书并无以追为钟纽者丰氏特据考工记有钟县谓之旋旋虫谓之干又因蠡遂附会以为钟纽即周礼之旋虫何其穿凿之甚也细详其义当为捶击之追无疑又按蠡有四义一良脂切音黎即瓢勺东方朔以蠡测海者是也一卢戈切音骡即海中大螺公输般见蠡出头濳以足画之其蠡终日闭户不出是也一鲁果切音裸即疥病左传为其不疾瘯蠡是也一卢启切音礼说文虫齧木虫是也若此蠡字当从卢启切为是盖高子以禹之乐用之者多故捶击之处率皆摧残欲絶有如蠡齧之形也
　　髹器谓之西皮者世人误以为犀角之犀非也乃西方马韀自黒而丹自丹而黄时复改易五色相叠马镫磨擦有凹处粲然成文遂以髹器仿为之事见因话录杜少陵游何将军山林诗雨抛金鎻甲苔卧绿沉鎗竹坡周少隠诗话云甲抛于雨为金所鎻鎗卧于苔为绿所沉有将军不好武之意此瞽者之言也薛氏补遗云绿沉精铁也引隋书文帝赐张渊绿沉之甲赵德麟侯鲭录谓绿沉为竹引陆诗一架三百竿绿沉森杳冥虽少有据然亦非也予考之绿沉乃画工色之名邺中记云石虎造象牙桃枝扇或绿沉色或木兰色或紫绀色或郁金色王羲之笔经云有人以绿沉漆管见遗南史梁武帝西园食绿沉是绿沉即西皮色也梁简文诗呉戈夏服箭骥马绿沉弓虞世南诗绿沉明月刘劭赵都赋弩有黄间绿沉若如薛与赵之说铁与竹岂可为弓耶杨巨源诗吟诗白羽扇校猎绿沉枪与杜少陵之句同皆谓以绿沉色为漆饰鎗柄耳近峰闻略说木匠防卯字引伊川语录云枘凿者防卯也防卯圆则圆防卯方则方又引文选注簨如室新构而去其凿契注凿契簨也又引金史张中字制小舟不假胶漆而首尾相钩带谓之鼓子卯余按防卯字当作簨牡簨字出考工记及文选注而汉书五行志所谓门牡者义取牝牡盖枘者刻木端以入凿有牡之象凿者空其窍以受枘有牝之象簨牡二字古矣防卯字盖亦后人撰借尔
　　枘字从木从内考工记调其凿枘而合之宋玉九辩圆枘而方凿兮吾固知其鉏铻而难入也举子程文袭用枘凿不相入彼此相效莫知其非也夫枘凿本相入之物惟方枘圆凿则不相入今去方圆字而曰枘凿不相入不通文义矣
　　今人谓言不相副曰自相矛盾然用之不差而问之不知也按尸子云楚人有鬻矛与盾者誉之曰吾盾之坚莫能防也又誉其矛曰吾矛之利于物无不防也或曰以子之矛防子之盾何如其人弗能应也今之称自相矛盾本此
　　后世问卜于神有器名杯珓者以两蚌殻投空掷地观其俯仰以断休咎至后人不专用蛤殻或以竹或以木略斵削使如蛤形中分为二有仰有俯故亦名杯珓杯者言蛤蜊中空可以受盛其状如杯也珓者本名为教言神所吿现于此之俯仰也后人见其质之为木也则书以为校字义山杂纂曰殢人掷校是也校亦音珓也今野庙之荒凉无资者止破厚竹根为之俗呼竹下安教是也至广韵効部所收则为珓其说曰珓者杯珓也以玉为之说文玉篇皆无珓字也按许氏说文作于后汉顾野王玉篇作于梁氏孙愐加字则在上元间而广韵之成则在天寳十载然则自汉至梁皆未有此珓字知必出于后世意撰干禄书凡名俗字者皆此类也说略巻二十三
&lt;子部,类书类,说略&gt;
　　钦定四库全书
　　说略巻二十四　　　　　明　顾起元　撰谐志
　　今人看街坊杂戏曰社伙葢南宋遗风也宋之百戏皆以社名如杂剧曰绯緑社蹴毬曰齐云社唱赚曰遏云社行院曰翠锦社撮弄曰云机社之类详见武林旧事伙者说文多也方言凡物盛而多也或作社火言如火然一烘即过也宋之鼓板曰衙前一火和雇二火是也又逐贼被获全火见宋干德诏中
　　弇州赠李釡文曰博物志云尧造围碁丹朱善之彼王中郎之坐隐支道人之手谈雅语也尹文子之喻音刘中垒之兵法正语也杜夫子之禆圣教班兰台之象地则效天文通王道夸语也葢孔子之谓贤于饱食终日者而已所谓小道可观致逺恐泥者也乃若奕之有品啓自刘宋盛于泰始至宰相论评人主制决噫亦盛矣孟氏有言奕秋通国之善奕者也又杜夫子在西京为天下第一而呉録称严子卿碁与皇象书赵达数为呉中八絶又抱朴子云严子卿马绥明圣于碁者也然则四人者其最上品乎当汉末有冯翊山子道王九真郭丰善奕曹太祖皆与争能孟德既未琅然诸君复遇敌手殆难乎上者矣晋氏之季王敬豫与济阳江霦俱为中兴第一窃谓士大夫之第一犹之王僧防之称齐髙帝书云尔而是时北燕罗腾字叔龙者究尽其妙独步当时俄而北平乐抄字少携者出而与齐要之其犹在敬豫与霦上哉宋文既好此伎而羊保以赌得宣城郡士林艳之然其品第三不知谁当为第一者呉郡褚七岁入髙品及长冠絶当时坐从父崇期反累死何尚之特以絶艺为请不得不死意者其乎湘东素亦偏嗜等于鱁鮧然为品甚拙而受识甚闇是时用建安王休仁为围碁大中正品彭城王抗第一防稽禇思庄夏赤松次之抗神速思庄巧迟抗取势赤松鬬子此所以小异也然是时魏有范寗儿偕使者李彪来一战而胜王抗儿亦第一品也梁武帝素工奕奕在能品用湘东例命到溉朱异司其凡而沈约为之序大抵宋之徐羡之羊保何尚之齐之萧晔子良柳世隆恽及溉异辈亦仅士大夫铮铮者耳唐之奕以开元王积薪为第一然所谓孤山老姥妇姑者当逺据其上又有待诏滑能品最髙至为上帝所取顾师言者不甚着记谓其在大中初行子至三十三着胜神头国王一曰日本国王第所谓镇神头势今尚在然则能与师言对亦第一品也宋兴继积薪而品髙者为江右刘仲甫积薪之时有李憨角仲甫时有王憨子角然李憨见轻而王憨见忌最后三衢祝不疑髙仲甫一道许河东晋士明髙仲甫两道许而刘氏之袒废矣明兴江隂相子先称国手鄞人楼得达胜之又有一游僧亦胜之正德中宰揆之地如李文正东阳杨文襄一清乔庄简宇诸公皆好奕而四明范洪重洪之后永嘉鲍一中重鲍生晩不及与洪角而格胜之文襄呼鲍小友为延誉江淮间而其郡李冲晩出遂与鲍雁行周源又晩出于李徐希圣又晩出于周惜早死皆骎骎角鲍者也此所谓永嘉派也婺汪曙不及鲍者一子程汝亮晚出胜之而亦早死此所谓徽派也顔伦善决局不差一道足迹徧天下无能当者而李时养晚出遂与之角伦防名不复肯应乃游呉中此所谓京师派也今后进中闽有陈生蔡生越有岑生有方生鼎立而蔡与岑尤张甚皆未可量也始永嘉守修郡志志伎艺曰鲍一中奕品第一李冲次之冲意不乐遂罢不复志而最后冲且老矣与战大败数避匿程汝亮之遇一再北遂为劲敌云
　　弇州又有云问段柯古所载鸠摩罗什为人奕起子空处皆作龙凤形信乎曰其人奕品下至八九道或可诱而成耳不然什公亦姑幻障人耳目无是理也问顾师言三十三着而胜神头王信乎曰一说日本王也奕至三十三着而决胜所谓通神者也其犹在坐照上乎师言于品不登第一而攷之史古未有神头国而日本王由来不入朝将无好事者为此势以附防其说乎未可必也问孤山老姥之说信乎曰或有之然非积薪自神也好事者假神而抑积薪之语也所谓指示以攻守刧杀之方甚略曰是子可教以常势耳其抑积薪可见也问一行于张燕公宅见积薪奕遂与之为敌且曰念贫道四句乗除语人人尽为国手信乎曰有之一行神于数者也神于数则可以触类其曰四语乗除人人国手非也问陆子静一悟河图数而胜国手信乎曰其徒假一行事而神其师之语也子静奕品甚下今不覩其遗文若葛藤而胡以能悟也问范儿之胜王抗信乎曰有之抗重而微也儿以有心待抗而抗以无心待寗儿犹之乎司马仲达之于孔明也且此一局耳未可定也问滑能之事信乎曰能暴死耳奕者之神其说也是天人者胜能而何又假能也问王质烂柯之说信乎曰不然也尧至今三千六百年耳度不能十局也则为神仙者曷寿焉问刘仲甫之髙王积薪两道也祝不疑之髙仲甫一道也晋士明之髙仲甫两道也信乎曰果尔则积薪而上有四道矣仲甫之髙积薪也其持论也自为髙者也不疑士明之髙仲甫也乗瑕者也二子用壮而仲甫用衰也问王粲陆琼之覆局信乎髙品哉曰惟仲甫与顔伦亦能之此善记者也非与于品者也问孟坚之有防也应璩之有势也马融曹摅王粲刘恢蔡洪梁宣之有赋也李尤之有铭也髙品哉曰唯永嘉林生有集焉而品第五也此工于文者也非与于品者也声谱云陆博采名也魏陈思王曹子建制双陆局置骰子二至唐末有叶子之戏未知谁置遂加骰子至于六按世本乌曹始置六博之戏乃行十二棋者博物志老子度函谷闗置樗蒲戏俱曰博李氏资暇按诸家子书骰子合作投子投掷之义今作骰子字非史记蔡泽说范睢曰博者欲大投裴骃注云投投子也乃投掷之义是樗蒲卢雉犊曰五木骰子也潘氏记闲谭曰骰子饰四以朱者因宗与贵妃采战将北唯重四可转败为胜上掷而连呼叱之骰子宛转良久而成重四上大恱命将军髙力士赐四绯也
　　蹴踘黄帝蹴兵势所以练武士西京杂记云汉元帝好蹴踘以蹴踘为劳求相类而不劳者遂为弹棊之戏予观弹棊絶不类蹴踘颇与击鞠相近疑是写误耳唐薛嵩好蹴踘刘钢劝止之曰为乐甚众何必乗危邀顷刻之欢此亦击鞠唐书误述为蹴踘弹棊今人罕为之有谱一巻葢唐人所为其局方二尺中心髙如覆盂其巅为小壶四角微隆起今大名开元寺佛殿上有一石局亦唐时物也老学庵笔记言大名龙兴寺有魏宫玉石弹棊局上有黄初中刻字政和中取入禁中李商隐诗曰玉作弹棊局中心最不平谓其中髙也白乐天诗曰弹棊局上事最妙是长斜长斜谓抹角斜弹一发过半局今谱中具有此法柳子厚叙棊用二十四棊者即此戏也汉书注云两人对局白黒子各六枚与子厚所记小异如奕棊古局用十七道合二百八十九道黒白棊各百五十亦与后世法不同也又按世说云弹棊始自魏宫内装器戏也文帝于此伎亦特妙用手巾拂之无不中有客自云能帝使为之客着葛巾拂棊妙逾于帝与杂记所记不同按丁廙赋云粉石雾散六师列陈迹行五首左右相亲成列告三令五申事中军政言合礼文号令既通兵棊啓路运若回飇疾似飞兔前中却儛贾其余怒风驰火燎令牟取五与前说互相发明然其制竟不可考定也又梁元帝谢东宫赉弹棊局啓云莲花未易玉屑不工縁边之法庶遵细柳之阵徘徊之势方希明月之楼此又似言其形势
　　四维戏者卫尉挚侯所造也画纸为局截木为棊收象元一分而为二立太极之正统班五常之列位刚柔异而作配趍舍同而从类或盘纡诘曲连延络绎或间不容髪舍棊则获围成未合骄棊先出九道并列专都独毕见东晋李尤赋又有夹食二人黄黒各七十棊横列于前第四道上甲乙迭推二棊夹一为食见艺经又悁闷先闷其位以十二时相从文曰同有文章虎不如龙豕者何为未如兔宫王孙尽分乃造黄钟犬往兢马非类相从羊奔蛇穴牛入鸡笼亦见艺经又儒棊后魏侍中游艺肇性谦不竞造儒棊其法知一礼二仁三义四信五信下白黑半方五分长寸善六敬七德八忠九顺十方局尺五周道四十其用三十六四维之道通而棊谦退为上见后魏书格五吾丘寿王以格五召待诏孟康曰乗五阁不得故曰格五也见汉书象戏周武帝造见艺文类聚蹙融局取一道人行五棊见资暇録按后魏李羣序洛阳丘阿奴工握槊即防陆之戏相传王弟遇罪将杀之弟从狱中为此戏以上之意言孤则易死亦似曹子建所作之义或谓之双陆即今之所行是也宣武以后大盛于时又齐武成皇后与和士开握槊尔朱世隆与宋山携握槊忽闻歘然叹声一局尽倒古今艺术图云北方之人爱习轻趫之能每至寒食时为之中国女子学之乃以防绳悬楼立架谓之秋千鼓舞木熈见淮南子水嬉见琴操角觝武帝作见汉书意钱见后汉梁统拔河小儿拽索对挽之见金坡遗事唐梯弄梯戏也见宛委编绳技见剑侠
　　唐人诗中往往有纪当时戏剧如弄鉢头张祜诗曰两边角子羊门里犹学容儿弄鉢头长竿张祜诗曰倾城人看长竿出一技初成赵解愁刘宴诗惟有长竿妙入神椀舞张祜诗曰揭手便拈金椀舞上皇惊笑悖拏儿热戏祜诗热戏争心剧火烧铜槌暗执不相饶弄老人顾况诗此生不复为年少今日从他弄老人弄却翁伯卢纶诗何须更看却翁伯即我此身如此人钱王建诗暂向玉花阶上坐钱赢得两三筹宫棊建诗宫棊布局不依经黒白分明子数停巡收张籍诗趂行移手巡收尽数数看谁得最多弄参军薛能诗此日杨花初似雪女儿管弄参军弄化生能诗芙蓉殿上中元日水拍银盆弄化生弄猢狲罗隐诗何如买取猢狲弄一笑君王便着绯
　　辛氏三秦记曰汉昭帝母藏弋手拳而有国色武帝宠之藏钩此始也
　　荆楚记有端午四民鬬百草之言刘禹锡诗曰若共呉王鬬百草不如应是欠西施则知起于呉王与西施也尚书故实云京国街陌中有以二刺猬对打令者既合节奏又中章程
　　背戏柳子厚诗云玉盘滴沥黄金钱皎如文丽秋天八方定位开神卦六甲离离齐上下投变转动机卑星流霞破相参差四分五裂势未已出有入无谁能知乍惊散漫无处所须防罗列已如故据诗似博棊之类状如背因以为名也
　　今人以双陆子垒髙为胜王建宫词有云分明闲坐赌樱桃休却投壶玉腕劳各把沉香双陆子局中鬬垒阿谁髙知此戏从来久矣
　　郝冲上官仪虞谭法各有投壶经张承赋有投壶图卜恕有投壶新律司马光有投壶新格王趯有投壶礼格刘仁敏有倾壶集徐王子冲沈敞及晋赵王舍人马朗各有棊势梁武有棊评栁恽有天监棊品范汪有围棊九品序録韦珽有棊图有奕棊经有棊经要略刘仲甫有忘忧集张学士有棊经唐绩有棊图徐有棊图义例有棊势杨希璨有四声角图宋太宗有棊图邵纲有博塞经魏文帝有皇博经鲍宏有小博经隋帝有二仪博经吕才有大博经董叔经有博经周武帝王褒何妥有象经王裕有注象经尹洙晁补之有象戏格司马光有古局象棋图卢还京有樗蒲经王子京有樗蒲经唐李翺有五木经梁冀有弹棊经魏丁廙有弹棊赋徐广有弹棊谱张柬之有弹棊经王子京有弹棊图有双陆格张直佐有打毬仪注查同章有打毬要略唐李邰有骰子彩选格宋刘叟有彩选格有寻仙彩选杨亿有文班彩选格赵明逺有皇宋进士彩选尹洙张访有宋朝文武彩选王慎修有宣和彩选洪蒙子有选仙格又有选佛图伪唐李后主妃周氏有击小叶子格有偏金叶子格有小叶子例刘叟有叶子格谢景初宋迪有打马格李易安有打马图朱河有除红谱顾箬溪有牌谱袁太冲有胟阵篇通志又有赵昌言捉卧瓮人格曹氏樗蒲满席欢又有旋棊格谋戏格钓鼇图采珠局格金龙戏格玉烛诗欵饮集改令式尽欢格角力记
　　古有戏为名者苍鹰郅都也乳虎寗成也香尉汉雍仲也井底蛙公孙述也大耳儿吕布谓汉昭烈也伏鸾邓艾也隐鹄陆云也痴虎魏许褚也髯参军短主簿郄超王询也十钱主簿元庆也惊蛱蝶魏收也妳母何承天也奴宋武帝也笔公尖头奴魏杜弼也黄颔小儿崔防谓齐文襄也入铁主簿长鬛公又齐须公魏许惇也癞儿刺史后魏瀛州刺史崔暹也饿彪将军魏元晖也饥鹰侍中魏卢昶也被赕刺史宋益州刺史垣闳也黒面仆射元魏元钦也赤牛中尉元魏元仲景也瞎虎魏谷楷也卧虎魏李崇也黄瓢少师桃弓仆射齐郭祚也细眼奴文中子谓房龄也羊鼻公唐魏徴也鬼婆武后也人猫李义府也喜鹊窦申也斗酒学士唐待诏门下省王绩也铜山大贼李义府也呷酸节度使唐李景略也捉船使君唐末横州刺史郭氏也四明遂老贺知章也多田翁卢从愿也肉腰刀李林甫也又索鬬鸡亦李林甫也紫袍主事唐韦君素也不利市秀才唐相国夏侯孜也伪荆卿唐甄戈任侠也酒可郎唐节度使王诏鼎也补唇先生方千也醉部落唐倪若水也地藏菩萨唐史思明呼李光弼也人头罗刹唐御史李全交也亦号鬼面夜义没字碑唐赵崇也伏猎侍郎唐户部侍郎萧炅也侏儒郎中唐兵部侍郎常慎也金牛御史严升期也四其御史唐郑洪霸也斵舍人唐杨焰也缩防御史唐御史侯思正也美唐博士唐杨燝也判诗博士王仁谷也伴食宰相卢懐慎也痴宰相杨再思也抝木枕措大唐仇士良谓学士崔慎由也驱驴宰相王及善也肓宰相闗播也足谷翁唐相韦宙也麻膏宰相崔也粥饭僧五代李愚为宰相无所事事也偻锣儿汉刘铢谓李业也曲子相公晋和凝也软饼中丞蜀韦嘏也风月主人蜀欧阳彬也酒囊饭袋五代马氏子也边和尚南唐边镐也瘿相王钦若也鹤相丁谓也媪相童贯也三防宰相王珪也猢狲待制王黼子闳孚也九子母夫钱穆父也风流骸骨王梅运句也浪子宰相李邦彦也
　　李守素尤精谱学人号肉谱虞世南改为人物志娄师德长大而貌异于众又病足张元一目为失辙方相又曰卫灵公言卫防灵柩亦方相也唐杨炯每呼朝士为麒麟楦或问之曰今假弄麒麟者必修饰其形覆之驴上宛然异物及去其皮还是驴耳无德而朱紫何以异是魏光乗好题目人姚元之长大行且速号趂蛇鹊王旭短而黑丑号烟薰木枨杨仲嗣躁急号热上猢狲张元一目苏味道为九月得霜鴈王方庆如十月被冻蝇又张鸑号青钱学士以其万选万中时有明经董万举九上不第号白蜡明经蒋凝侍郎亦有人物时号水月观音唐陆慎言妻慎言宰尉氏政不在己吏民语曰胭脂虎宋哲宗朝谢悰试贤良方正赐进士出身悰谢免云勅命未敢只受乃以抵为只以授为受刘安世奏曰唐有伏猎侍郎今有抵授贤良又荆州每岁解举人多不成名号天荒解刘蜕以荆解及第后号破天荒又杨存中人号为髯阉以其多髯而好逢迎也
　　袁利见为性顽犷方棠谓袁生已封三鹿郡公见幽燕记
　　唐末乔子旷诗喜用僻事人号狐穴诗人
　　唐贾忠言撰御史本草以里行为合口椒最有毒监察为开口椒毒微杀殿中为萝卜侍御史为脆梨渐有佳味
　　石晋复主词以天为碧翁翁见清异録
　　散乐谓天为崖公见教坊记
　　隋帝常泛舟忽隂风颇紧叹曰此风可谓跋扈将军汴老圃纪生一锄芘三十口病笃呼子孙戒曰此二十亩地便是青铜海也
　　金楼子有士人把书即睡梁人因呼为黄妳
　　孙樵谓史书曰墨兵见羣玉集
　　时戢为青阳丞洁己勤民肉味不知日市豆腐数个邑人呼豆腐为小宰羊
　　唐陈乔蒸肫曰此糟糠氏面目殊乖而风味不浅当涂一种酒麯皆发散药见风即消既不久醉又无腹滞之患人号曰快活汤士大夫呼为君子觞
　　虢国夫人悬鹿肠于梁上注酒肠中结其端欲饮则解开注于杯中号圣酒将军见酒中
　　世说桓温主簿善别酒好者为青州从事恶者为平原督邮青州齐郡谓到脐下平原有革县言在鬲上住也刘跋字斯立命酒为玉友仍为作传
　　王世充僣号谓羣臣曰万几殷繁所以辅朕和气者唯酒功宜封天禄大夫
　　唐穆宗临芳殿赏樱桃进西凉州蒲桃酒帝曰饮此顿觉四体醇和真太平君子
　　唐末冯翊城外酒家门上书有含春王三字酒也彭城王勰呼茗为酪奴
　　汤恱有森伯颂葢茶也
　　胡峤饮茶诗中聮云沾牙旧姓余甘氏破睡当封不夜侯
　　孙樵送茶与人书云晩甘侯十五人遣侍斋阁
　　拊掌録宋熈寜后茶禁日严人目茶为草大虫
　　宣室志上于芙蓉园获晋时宜春苑中白鹿角际有铜牌字之曰山客
　　北史齐后主以马为逍遥郡君
　　吉祥座杜重威马也肉胡床景延广马也
　　五代刘旻呼黄骝马为自在将军
　　哥舒翰马曰赤将军见马癖记
  </div>
  <div class="pagination">
   <a href="说略_page10.html">
    上一页
   </a>
   <span>
    ...
   </span>
   <a href="说略_page6.html">
    6
   </a>
   <a href="说略_page7.html">
    7
   </a>
   <a href="说略_page8.html">
    8
   </a>
   <a href="说略_page9.html">
    9
   </a>
   <a href="说略_page10.html">
    10
   </a>
   <span class="current-page">
    11
   </span>
   <a href="说略_page12.html">
    12
   </a>
   <a href="说略_page13.html">
    13
   </a>
   <a href="说略_page14.html">
    14
   </a>
   <a href="说略_page15.html">
    15
   </a>
   <a href="说略_page12.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
