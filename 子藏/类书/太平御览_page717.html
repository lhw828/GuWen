<!DOCTYPE html>
<html>
<head>
    <meta charset="UTF-8">
    <title>太平御览 - 第 717 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 717 页/共 737 页</h1>
    <div class="content">竺法真《登罗山疏》曰：旃檀，出外国。玄嘉末，曾城有人于山见一大树，员荫数亩，三丈馀围，辛芳酷烈。其间枯条数尺，援而刃之，乃白旃檀。
俞益期《笺》曰：众香共是一木，木根为旃檀。
崔豹《古今注》曰：紫旃木，出扶南林邑，色紫赤，亦谓紫檀也。
杜宝《大业拾遗录》曰：{艹寿}禅师甚妙医术，作五香，第一沉香饮，次丁香饮，次檀香饮，次泽兰饮，次甘松饮，皆别有法。以香为法，以香为主，更加别药，有味而止渴，兼于补益。
甘松
《广志》曰：甘松，出凉州诸山。
艾纳
《广志》曰：艾纳，出剽国。
《乐府歌》曰：行胡从何方？列国持何来？五味香，迷送艾纳及都梁。
霍香
《广志》曰：霍香，出日南诸国。
《吴时外国传》曰：都昆在扶南，山有霍香。
《南方草木状》曰：霍香，榛生。民自种之，五六月彩。曝之，乃芳芬耳。出交武平、兴古、九真。（地名也。）
《南州异物志》曰：霍香生曲逊国，属扶风，香形如都梁，可以着衣服中。
刘欣期《交州记》曰：霍香似苏合。
范晔《和香方》曰：灵霍虚燥。
俞益期《笺》曰：众香共是一木，木叶为霍香。
枫香
《梁书》曰：任为新安太守，常欲营佛斋，烧调香二石，始入三升，便出。教长夺曰：“与夺自已，不欲贻之後人！”
《南方记》曰：枫香树，子如鸭卵，爆乾可烧。
《魏武令》曰：房屋不洁，听得烧枫胶及蕙草。
栈（音践）香
《广志》曰：栈香，出日南诸国。
《南方草木状》曰：栈蜜香，出都昆。不知栈蜜香树若为，但见香耳。
《岭表录异》曰：广管罗州多栈香树，身似柳，其花白而繁。其叶如橘皮，堪作纸，名为香皮纸，灰白色，有纹，如鱼子笺。其纸慢而弱，沾水即烂，远不及楮皮者，又无香气。或云：沉香、鸡骨、黄熟、栈香，同是一树，而根枝节各有分别者也。
《南越志》曰：交州有蜜香树。欲取，先断其根，经年後，外皮朽烂，木心与节坚黑，沉水者为沉香，与水面平为鸡骨，最粗者为栈香。
木蜜
《异物志》曰：木蜜，名曰香树，生千岁，根本甚大。先伐僵之，四五岁乃往看。岁月久，树材恶者，腐败；惟中节坚直芬香者，独在耳。
《魏王花木志》曰：《广志》：“木蜜树，号千岁树，根甚大。伐之，四五岁乃取，木腐者为香，其枝可食。”
《本草经》曰：木蜜，一名蜜香，味辛温。
并香
《南方草木状》曰：并香，茎生，出乌浒。
都梁
《广志》曰：都梁，出淮南。
盛弘之《荆州记》曰：都梁县有小山，山水清浅，其中生兰草。俗谓兰为都梁，即以号县。
沉香
《晋书》曰：石崇以奢豪矜物，厕上常有十馀婢侍列，皆有容色，置甲煎粉、沉香汁。有如厕者，皆易新衣而出。客多羞脱衣，而王敦脱故，著新，意色无怍。群婢相谓曰：“杆客必能作贼！”
又曰：吴隐之，至自番禺。其妻刘氏，赍沉香一斤，隐之见，遂投于湖亭之水。
《梁书》曰：林邑国出吉贝，及沉香木。吉贝者，树名也。其华成时如鹅籁，抽其绪纺之，以作布，与布不殊。亦染成五色，织为班布。沉木香，土人斫断，积年以朽烂，而心节独在，置死晷则沉，故名曰沉香。次不沉者，栈和之属。
《陈书》曰：沉皇后素无宠。至德二年，乃於光照殿前起临春、结绮、望仙三阁，高数十丈，并数十间。其窗窗、壁带、悬楣、栏槛之类，皆以檀香为之。
《唐书》曰：先天二年十月，亲讲武于骊山之下，徵兵二十万。上亲擐戎服，持沉香大枪，立於阵前，威振宇宙。长安士庶，奔走纵观，填塞道路。
又曰：长庆中，波斯大贾李苏沙进沉香亭子材。左拾遗李汉上疏，以为沉香为亭，比瑶台玉室。上颇怒言过，特优容之。
《金楼子》曰：扶南国，众香共是一木，根便是旃檀，节便是沉水，花是鸡舌，叶是霍香，胶是薰陆。
竺法真《登罗山疏》曰：沉香，叶似冬青，树形崇竦。其木枯折，外皮朽烂，内乃香。山虽有此树，而非香所出。新会高凉土人斫之，经年，肉烂尽心，则为沉香。出北景县，树蓟赃大，土人伐之累年，须外皮消尽，乃割心得香。
郭子横《洞冥记》曰：薰木，鲜祗所献，色如玉而质轻。泛之昆卢池为舟，烂则沉矣。碎其屑，气闻数百里。气之所至，毒疫皆除。
杜宝《大业拾遗录》曰：四年夏四月，征林邑国。兵还，至获彼国，得杂香、真檀、像牙百馀万斤，沉香二千馀斤。
又曰：尚书令杨素，大业中，东都宅造沉香堂，甚舅泠。新泥堂讫，闭之，三月後开视，四壁并为新血所洒，腥气触人。
《异苑》曰：沙门支法存，在广州，有八尺。又有沉香八尺板床。太玄中，王琰为州，大儿劭求二物不得，乃杀而籍焉。
《南州异物志》曰：沉水香，出日南。欲取，当先斫坏树，著地积久，外皮朽烂，其心至坚者，置水则沉，名沉香。其次在心白之间，不甚坚精，置之死晷，不沉不浮，与水面平者，名曰栈香。其最小粗白者，名曰系香。
俞益期《笺》曰：众木共是一木，木心为沉香。
甲香
《广志》曰：甲香，出南方。
《南州异物志》曰：甲香，螺属也。大者如瓯，面前一边直搀，长数寸，围壳吾有刺。其掩可合众香烧之，皆使益芳；独烧则臭。甲香，一名流螺，谓掷晷流最厚味。
范晔《和香方》曰：甲煎浅俗。
迷迭
《魏略》曰：大秦出迷迭。
《广志》曰：迷迭，出西海中。
魏文帝《迷迭赋》曰：余种迷迭于中庭，嘉其杨条吐香，馥有令芳，乃为之赋曰：坐中堂以游观，览芳草之树庭。舞妙丽于纤枝，杨修而结茎。薄六夷之秽俗，超万里而来征。岂众华之是芳？信希世而特生！
应《迷迭香赋》曰：振纤枝之翠粲，动彩叶之菲菲。舒芳香之酷烈，乘清风以徘徊。
陈班《迷香赋》曰：立碧茎之荷那，铺绿条之蜿。
零陵香
《南越志》曰：零陵香，土人谓之燕草。
芸香
《说文》曰：芸香，似苜蓿。
《淮南子》曰：芸，可以死而复生。
《杂字解诂》曰：芸，杜荣。
《大戴礼□夏小正》曰：彩芸为庙菜。
《礼记□月令》曰：仲冬之月，芸始生。（郑玄注曰：芸，香草也。）
《礼图》曰：芸蒿，其叶似蒿，香美可食也。
《魏略》曰：大秦出芸胶。
《洛阳宫殿簿》曰：显阳殿前，芸香一株。徽音、含章殿前，各二株。
《晋宫阁名》曰：太极殿前，芸香四畦。式乾殿前，芸香八畦。徽音殿前，芸香、杂花十一畦。明光殿前，芸香、杂花八畦。显阳殿前，芸香二畦。
《广志》曰：芸胶，有安息胶，有黑胶。
《吴氏本草》曰：石芸，一名敞列，一名硕喙。
傅玄《芸香赋序》曰：始以微香进御，终於捐弃黄壤。吁可闵也，遂咏而赋之。
成公绥《芸香赋》曰：美芸香之修洁，禀隆阳之淑精。茎类秋竹，枝像春松。
傅咸《芸香赋序》曰：先君作《芸香赋》，辞美。高丽有睹斯卉，蔚茂馨香。同游使余为序。
卷九百八十三　香部三
槐香
嵇含《槐香赋序》曰：余以太簇之月，登於历山之阳。仰眺崇峦，俯视幽坂，乃睹槐香生蒙楚之间。曾见斯草植于广夏之庭，或被帝王之圃。怪其遐弃，遂迁树於中唐。华丽则殊彩阿那，芳实则可以藏书。又感其弃本高崖，委身阶庭，似傅说显殷，四叟归汉。故因实制名，蒙蒙绿叶，摇摇弱茎。
兰香
《易》曰：同心之言，其臭如兰。（兰，芳也。）
《易卦通验》曰：冬至，广莫风至，兰始生。
《说文》曰：兰，香草也。
《韩诗》曰：溱与洧，说人也。诗人言溱与洧方盛流洹洹然，谓三月桃花水下之时，盛流。“士与女方盛流秉{艹间}兮”，秉，执也；{艹间}，兰也。当此盛流之时，众士与众女方执兰而拂除。郑国之俗，三月上巳之日，此两死戤上，招魂续魄，拂除不祥。
《大戴礼□夏小正》曰：五月蓄兰，为沐浴。
《礼》曰：妇人，或赐之ぇ兰，则受而献诸舅姑。
《左传》曰：郑文公有贱妾，曰燕吉，梦天使与已兰，曰：“余为伯。余，而祖也。以是为而子。”以兰有国香，人服媚之。既而文公见之，与之兰而御之，辞曰：“妾不才，幸而有子。将不信，敢徵兰乎？”公曰：“诺。”生穆公，名之曰兰。
《论撰考谶》曰：渐於兰则芳，渐於鲍则臭。
《史记》曰：冬至短极，兰根出。
《蜀志》曰：先主杀张裕，诸葛亮救之。先主曰：“芳兰当门，不得不锄。”
《晋书》曰：惠帝时，温县有人如狂，造书曰：“两火没地，罢凑！秋兰归形街邮，终为人叹！”及杨骏已死，杨后被废，贾后绝其膳，八日而崩，葬街邮亭北，百姓哀之。两火，武帝讳；兰，杨后字也。
《宋书》曰：刘湛欲袁淑附已，而淑不为改意，由是大相乖失。淑乃赋诗曰：“种兰忌当门，怀璧莫向楚。楚少别玉人，门非种兰所！”
《晏子春秋》曰：曾子将行，晏子送之，曰：“婴闻，君子赠人以财，不若以言。吾请以言乎？夫兰本三年而成，湛之苦氵，则君子不近，庶人不佩；湛之麋醯，而驾征马矣。非兰本美也，愿子必求所湛！”
《苏子》曰：兰以芳自烧，膏以肥自芮。（而悦切。）翠以羽殃身，蚌以珠致破！
《文子》曰：日月欲明，浮□盖之；丛兰欲修，秋风败之。
又曰：兰芷不为莫服而不芳。与君子行游，兮如入兰芷之室，久而不闻，则与之化矣。
《范子计然》曰：大兰出汉中关辅，泽兰出河东弘农，白者善。
《孙卿子》曰：人之亲我，欣若父母；其好我，芬若椒兰。
《淮南子》曰：两心不可以得一人，一心可以得百人。男子树兰，美而不芳。（兰，芳草，爬戤美；男子树之，盖不芳也。）继子得食，肥而不泽。（继子，假母也。）精不相与涂却也。
</div>
    <div class="pagination">
<a href="太平御览_page716.html">上一页</a><span>...</span><a href="太平御览_page712.html">712</a><a href="太平御览_page713.html">713</a><a href="太平御览_page714.html">714</a><a href="太平御览_page715.html">715</a><a href="太平御览_page716.html">716</a><span class="current-page">717</span><a href="太平御览_page718.html">718</a><a href="太平御览_page719.html">719</a><a href="太平御览_page720.html">720</a><a href="太平御览_page721.html">721</a><a href="太平御览_page722.html">722</a><span>...</span><a href="太平御览_page718.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
