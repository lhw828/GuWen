<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 200 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 200 页/共 485 页</h1>
    <div class="content">　　燕衔泥　　　　　　　　　韦应物
　　燕衔泥声窭窭尾涎涎秋去何所归春还复相见岂不解决絶髙飞碧云里何为地上衔泥滓衔泥虽贱意有营杏梁朝日巢欲成不见百鸟畏人林野宿翻遭罗网俎其肉未若衔泥入华屋燕衔泥百鸟之智莫与齐律诗
　　感事　　　　　　　　　　武瓘
　　瓘初投卷知举萧仿赏其有存故之意遂及第
　　花开蝶满枝花谢蝶还稀惟有旧时燕主人贫亦归
　　燕　　　　　　　　　　　李山甫
　　每嵗同辛苦看人似有情乱飞春得意幽语夜闻声整羽庄姜恨回身汉后轻豪家足金弹不用汚雕楹
　　乌衣巷　　　　　　　　　刘禹锡
　　晋南渡王谢诸名族居秦淮之南乌衣巷而诗话多言王谢至乌衣国妄也
　　朱雀桥邉野草花乌衣巷口夕阳斜旧时王谢堂前燕飞入寻常百姓家
　　村舎燕　　　　　　　　　杜牧
　　汉宫一百四十五多下珠帘闭琐窗何处营巢夏将半茅檐烟里语双双
　　归燕诗献庾侍郎　　　　　章孝标
　　旧累危巢泥已隳今年故向社前归连云大厦无栖处更傍谁家门戸飞
　　絶句　　　　　　　　　　杜荀鹤
　　我屋汝嫌低不住雕梁画阁也知寛大须穏择安巢处莫到巢成却不安
　　春兴　　　　　　　　　　王元之
　　闲冩新诗十数篇晓来铺向竹窗前无端燕子欺人睡故落青泥汚防牋
　　燕　　　　　　　　　　　王介甫
　　处处定知秋后别年年长向社前逢行藏似欲追时节岂是人间不见容
　　燕　　　　　　　　　　　郑谷
　　年去年来来去忙春寒烟溟渡潇湘低飞緑岸知梅雨乱入红楼拣杏梁闲机砚中窥水浅落花径里得泥香千言万语无人防又逐流莺过短墙
　　诗话
　　燕女坟
　　宋末娼家女姚玉京嫁襄州小吏卫敬瑜溺水而死玉京守志养舅姑常有双燕巢梁间一日为鸷鸟所获其一孤飞悲鸣徘徊至秋翔集玉京之臂如告别然玉京以红缕系足曰新春复来为吾侣也明年果至因赠诗曰昔时无偶去今年还独归故人恩义重不忍更双飞自尔秋归春来凡六七年其年玉京病卒明年燕来周章哀鸣家人语曰玉京死矣坟在南郭燕逐至坟所亦死每风清月明襄人见玉京与燕同游汉水之滨【唐李公佐撰燕女坟记】按南史载襄阳霸城王整之姊嫁卫敬瑜瑜亡截耳守志余略同
　　乌衣国
　　唐王榭居金陵以航海为业遇风舟破榭附一板抵一洲见翁媪皆皁服曰此吾主人郎也引至宫室见王坐大殿左右皆妇人王皁袍乌冠金花闪闪翁以女妻榭榭问女曰此国何名曰乌衣国也王召宴于寳墨殿器皿俱黒命玉杯劝榭曰入吾国汉有梅成今有足下王命作诗卒章云恨不此身生羽翼王曰虽不能与君生羽翼亦可令君跨烟雾宴归女曰君诗尾句何相讥也王不悦遣人曰某日当回女取灵丹以昆仑玉盒盛之遣榭曰此丹可召人神魂死未逾月者可使更生王命取飞云轩既至乃乌氊兠子耳令榭入其中闭目少息已至其家梁上双燕呢喃下视榭乃悟所上燕子国也至秋二燕将去悲鸣庭户榭书一絶系燕尾曰误到华胥国里来玉人终日苦怜才云轩飘去无消息泪洒春风几百回来春燕至尾有小柬乃所寄诗曰昔日相逢冥数合如今睽逺是生离来春纵有相思字三月天南无鴈飞明年燕果不来【摭遗】
　　用巢幕事
　　左氏传曰吴公子札自卫如晋宿于戚闻孙林父击钟声曰异哉夫子获罪于君以在此惧有不足而又何乐夫子之在此也犹燕之巢于幕上也【襄二十九年】夫幕非燕巢之所言其至危也潘岳西征赋危素卵之累殻甚燕之巢幕丘希范与陈伯之书云将军鱼游沸鼎之中燕巢飞幕之上不亦惑乎盖用此意后人因此言燕事多使巢幕似乎无谓谢宣逺九日从宋公集戏马台诗巢幕无留燕遵渚有归鸿杜子美对雨书懐诗震雷翻幕燕骤雨落河鱼【艺苑雌黄】
　　托燕求退
　　张九龄在相位李林甫隂欲中之九龄作归燕诗海燕何微乗春亦暂来岂知泥滓贱只见玉堂开栖户时双入华轩日几回无心与物竞鹰隼莫相猜林甫知其必退恚怒稍解【明皇杂录】
　　托燕谢荐【见荐举诗话门】
　　燕诗见戏
　　杨德逢号湖隂先生丹阳陈辅浙西佳士也每嵗清明过金陵上冢事毕则至蒋山过湖隂先生之居清谈终日嵗率以为常元丰辛酉癸亥频嵗访之不遇题一絶于门云北山松粉未飘花白下风轻麦脚斜身似旧时王谢燕一年一度到君家湖隂归见其诗吟赏久之曽称于荆公荆公笑曰此正戏君为寻常百姓耳湖隂亦大笑【王直方杂记】
　　百舌
　　羣书要语反舌百舌鸟【礼疏】能反覆其舌随百鸟之音【易通卦验】仲夏之月反舌无声【记月令】
　　诗句一家千里外百舌五更头【顾况】
　　古今事实阙
　　古今文集
　　古诗
　　百舌　　　　　　　　　　郭惜
　　百舌鸣髙树弄音无常则借问声何烦末俗不尚黙
　　百舌　　　　　　　　　　梅圣俞
　　一冬常噤黙乗春何多舌苍毛无文章尖觜若腾説晓升髙髙树百鸟言漏泄只未闻凤凰有亦学不彻伤哉古辩士往往遭车裂
　　百舌吟　　　　　　　　　刘禹锡
　　晓星零落春云低初闻百舌间关啼花树满空迷处所摇动繁华坠红雨笙簧百啭音韵多黄鹂吞声燕无语东方朝日迟迟升迎风防景如自矜数声不尽又飞去何许相逢緑杨路绵蛮宛转似娱人一心百舌何纷纭酡顔侠少停歌听坠珥妖姬和睡闻可怜光景何时尽谁能低头避鹰隼廷尉张罗似不闻潘郎挟弹无情损天生羽族尔何微舌端万变乗春辉南方朱鸟一朝见索寞无言蒿下飞
　　律诗
　　百舌　　　　　　　　　　杜甫
　　百舌来何处重重秪报春知音兼众语整翮岂多身
　　百舌　　　　　　　　　　张芸叟
　　学尽众禽鸣终无自已声深春乔木底缄口过平生
　　百舌　　　　　　　　　　林君复
　　栁条初重草初肥烟湿园林晩未晞百种堪怜巧言语一般惟欠好毛衣欺凌红杏从头宿讽刺黄鹂趂背飞谁道关关便多事更能缄黙送芳菲
　　诗话
　　杜诗有意
　　山谷云余读周书月令反舌无声防人在侧乃解老杜过时如发口君侧有防人之句
　　鹧鸪
　　羣书要语鹧鸪臆前有白圆防背上间紫赤毛其大如小野鸡多对啼【岭表录异】鹧鸪虽东南回翔然开翅之始必先南【南越志】自呼钩辀格磔【本草】
　　诗句坐中亦有江南客莫向春风唱鹧鸪
　　古今事实阙
　　古今文集
　　古诗
　　失鹧鸪　　　　　　　　　梅圣俞
　　爱玩日已久开笼为驯故防臆雪花圆连袪浪纹素钩辀格磔鸣防翻翁去谁知烟渚深緑水修篁处
　　放鹧鸪词　　　　　　　　栁宗元
　　楚越有鸟甘且腴嘲嘲自名为鹧鸪徇媒得食不复虑机械潜发罹罝罦羽毛摧拆触笼御烟火煽赫惊庖厨鼎前芍药调五味膳夫攘腕左右视齐王不忍觳牛简子亦放邯郸鸠二子得意犹念此况我万里为孤囚破笼展翅当逺去同类相呼莫相顾
　　律诗
　　闻鹧鸪　　　　　　　　　张复之
　　书中曽见曲中闻不是伤情即断魂北客南来心未穏数声相应过前村
　　鹧鸪　　　　　　　　　　韦庄
　　南禽无侣似相依锦翅双双傍马飞孤竹庙前啼暮雨汨罗祠畔吊残晖秦人只解歌为曲越女空能画作衣懊恼泽家非有恨年年空忆凤城归【懊恼泽家鹧鸪之音也】戏咏李宗古家驯鹧鸪　　　黄鲁直
　　山雌之弟竹鸡兄乍入雕笼便不惊此鸟为公行不得报晴报雨总同声
　　真人梦出大槐宫万里苍梧一洗空终日忧兄行不得鹧鸪应是鼻亭公【象封有鼻】
　　鹧鸪　　　　　　　　　　郑谷
　　暖戏烟芜锦翼齐品流应得近山鸡雨昏青草湖邉过花落黄陵庙里啼防子乍闻征袖湿佳人才唱翠眉低相呼相应湘江阔苦竹丛深春日西
　　侯家鹧鸪　　　　　　　　郑谷
　　江天梅雨湿江蓠此处烟香是此时苦竹岭头归去日海棠花落旧栖枝春宵思极兰灯暗晓月啼多锦幕垂唯有佳人忆南国慇懃为尔唱愁辞
　　九子坡闻鹧鸪　　　　　　李羣玉
　　落照苍茫秋草明鹧鸪啼处逺人行正穿屈曲﨑岖路更听钩辀格磔声曽泊桂江深岸雨亦于松岭阻归程此时为尔肠千断乞放今宵白髪生
　　鸠
　　羣书要语勃鸠自关而东谓之郎睾秦汉之间谓之鵴【音匊】鸠其犬者谓之班鸠或谓之佳鸠【方言】鸤鸠鴶鵴注今之布谷江东呼为拨谷【尔雅】一名鹘鵴【同上】宛彼鸣鸠疏佳阳人谓之班隹也【诗】维鹊有巢维鸠居之【召南】于嗟鸠兮无食桑椹【诗】仲春鹰化为鸠【记月令】季春鸣鸠拂其羽【同上】罗氏仲春罗鸟献鸠以养老【周礼】天欲雨鸠逐妇【俗谚】进雄鸠之耿耿兮才分而蔽之【楚辞】
　　诗句鸣鸠唤雨来【文粹】鸠鸣暮求羣【韩】瘿颈閙鸠鸽【韩】晴鸠却唤雨鸠归【山谷】鸣鸠乳燕青春深【杜】
　　古今事实
　　五鸠
　　郯子云少皥时祝鸠氏司徒者也鹘鸠氏司事者也五鸠聚民者也【左传】
　　献鸠而放
　　邯郸人正旦献鸠于赵简子厚赏之客曰正旦放鸠厚恩也得赏竞捕之不如勿赏简子曰善【孔丛子】
　　元旦放鸠
　　荥阳有厄井沛公避项羽处时双鸠集井上故汉世正旦放之【汉地理志】
　　白鸠表孝
　　郑迁临淮太守郡民涂宪在丧致哀白鸠巢侧举为孝亷朝廷称白鸠郎
　　畜鸠驯扰
　　傅咸曰余舎傍种楸成林闲居班鸠声音可悦于是捕而畜之既而驯扰偶出之笼无何失之其后时时出来飞翔聊为之赋【鸠赋序】
　　鸠化金钩
　　京兆长安有张氏独处室有鸠自外入止于床张氏患之祝曰鸠来为我祸耶飞上啄尘为我福耶来入我懐鸠飞入懐以手探之则不知鸠之所在得一金带钩焉是后子孙昌盛蜀客闻之厚赂婢婢窃钩以与张既失钩渐渐衰耗蜀客亦穷厄或告之曰天命也不可以力求于是赍钩以反张氏张氏复昌故关西称张氏钩云
　　赠鸠投好
　　毛传好食鸠人与己相得必以鸠赠之一日李翔送十二篮【好事集】
　　古今文集
　　古诗
　　鸣鸠　　　　　　　　　　欧阳永叔
</div>
    <div class="pagination">
<a href="古今事文类聚_page199.html">上一页</a><span>...</span><a href="古今事文类聚_page195.html">195</a><a href="古今事文类聚_page196.html">196</a><a href="古今事文类聚_page197.html">197</a><a href="古今事文类聚_page198.html">198</a><a href="古今事文类聚_page199.html">199</a><span class="current-page">200</span><a href="古今事文类聚_page201.html">201</a><a href="古今事文类聚_page202.html">202</a><a href="古今事文类聚_page203.html">203</a><a href="古今事文类聚_page204.html">204</a><a href="古今事文类聚_page205.html">205</a><span>...</span><a href="古今事文类聚_page201.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
