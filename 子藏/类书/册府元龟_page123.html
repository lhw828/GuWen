<!DOCTYPE html>
<html>
<head>
    <meta charset="UTF-8">
    <title>册府元龟 - 第 123 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 123 页/共 736 页</h1>
    <div class="content">六年三月幸九成宫诏岐雍豳三州行经之所鳏寡独赐以粟帛太宗。
九年三月大赦鳏寡独不能自存者所在官司量加赈恤。
十年关内河东疾病医赍药疗之。
十一年二月幸雒阳宫诏从兵有父母年八十已上者悉罢遣。
七月诏曰：雒阳宫室创自有隋朕因其成功无所改作今屋宇湮坏者宜量加葺使才充居处自外材木宜分赐雒州郭内贪民因水损居宅者是月以废明德宫之玄圃院分给河南雒阳遭水者。
十三年正月朝献陵诏鳏寡独有笃疾者赐物各有差。
十五年正月幸雒阳诏从行士卒家贫亲老者并放还所过赐高年笃疾帛有差。
三月戊辰如襄城宫泽州疾疫遣医就疗。
十六年夏泾徐虢戴五州疾疫遣赐医药焉。
十七年四月中郎将李安俨与太子承乾谋反诛籍没其家其父年九十馀太宗愍焉特赐奴婢以养之闰六月潭濠庐三州疾疫遣医疗焉。
十八年自春及夏庐濠巴普彬疾疫遣医往疗。
二十一年十二月大寒帝谓侍臣曰：朕在九重之内身御珍裘。且将临朝犹觉气之严厉况臣下阙蒙犯霜露乎！朕思。若此遂减衣裘而出。
二十二年九月州大疫诏医疗之高宗永徽元年六月新丰南大雨零口山水暴出漂庐舍溺死者九十馀人诏给死者绢布三疋仍给棺瘗埋之乏绝者给资之宣歙饶常等州暴雨水漂杀四百馀人诏为瘗埋仍给贷之。
六年六月辛丑商州山水漂坏居人庐舍遣使存问之。
显庆元年七月己夕卩宣州泾县山水暴涨高四丈馀漂荡村落溺杀二千馀人制赐死者物各舍损坏者量为营造并赈给之。
十一月饶州火焚州城廨宇仓狱延烧居人庐舍有死者诏给死者家布帛以葬之。
四年七月连州山水暴涨漂没七百馀家诏乡人为造宅宇仍赈给之。
龙朔二年十二月诏曰：海东二蕃久愆职贡近者命师薄伐军务事殷缘河州县劳於征役比虽多有蠲免庶事优矜万邦俱会致恐烦扰劳逸二途理无兼遂介立大礼及幸东郡并宜立停。
总章二年九月海水泛溢坏永嘉安固二县郭居人庐舍六千馀家遣使葺宅宇溺死者各赐物五段咸亨元年八月以天下四十馀州旱及霜虫百姓饥乏关中尤甚诏雍同华蒲绛五州百姓乏绝者听於兴风梁等州逐粮。
十月诏贫篓之家有年十五已下亲属不能收养者并听为男女及驱使京官六品以下情愿将家口归本贯及往丰熟之处并听之。
上元三年八月青州大风海水泛溢漂损居人庐宅五千馀家齐淄等七州大水诏赈贷贫乏溺者赐物埋殡之舍宅坏者助其营造。
仪凤三年四月以同州饥沙苑及长春宫并许百姓樵采渔猎。
永隆元年秋河南北诸州大水诏遣使分往存问其漂溺死者各给棺其家赐物七段屋宇破坏者劝课乡闾助其葺粮食乏绝者给贷之。
二年八月河南河北大水诏溺死者各赠物三段。
中宗神龙元年四月雍州同官县大雨雹鸟兽死及。
大水漂流居人四五百家遣员外郎一人巡行赈给被溺死者官为埋殡。
七月雒水暴涨坏人庐舍二千馀家溺死者数百人令御史存问赈┰官为瘗埋。
景龙二年三月筑朔方军城四月以兵匠有疾病者令医人赍药巡疗。
玄宗先天二年五月诏曰：卑宫致美爱人之力灵台罢营重费之广景彼前烈吾无间然顷以所居殿院素非弘敞时方暑雨颇有蒸郁上禀圣慈式遵时令将别寝顺彼高居虽复庀徒所须止於蕃匠补葺所拟无烦外力然以麦秋爰及农务方勤维夏在辰执役为弊营之则众物有劳而一身逸罢之则我躬未泰而萌庶安夫生人树君将利之也。劳人自奉予所不为其大明宫宜即待至月方使毕功宣示具寮使知予意所有先役工匠即优还价直勿令悬欠仍即放散。
开元三年七月诏曰：古之为国者藏之於人百姓不足君孰与足比者山东邑郡历年不稔朕为之父母欲安黎庶恤彼贫弊拯其流亡静而思之非不勤矣。今者风雨咸。若京坻可望。若贷粮地税庸调正租一时亻并徵必无办法河北诸州宜委州县长官勘责灼然不能支济者税租。且於本州纳不须徵却待至春中更别处分有贷粮回溥等亦量事减徵。
四年正月诏曰：如闻江淮南诸州大虫杀人村野百姓颇废生业行路之人尝遭死失州县不以为事遂令猛兽滋多泗州连水县令李全确前任宣州秋蒲县令界内先多此兽全确作法遮捕扫除略尽迄今人得夜行百姓实赖其力宜令全确驰驿往淮南大虫为害州指授其教与州县长官同除其害缘官路两边去道各十步草木常令芟伐使行人往来得以防备。
七年九月诏曰：东都道俗有来请驾者东西来去虽则为常每岁来请，岂能无扰宜以理告示仍於朝堂赐食即发遣并敕陆象先莫令更相仿亻效。
八年六月河南府雒涯三水泛涨漂溺居人四百馀家坏田三百馀顷诸州当防丁当番卫士掌闲厩者千馀人遣使赈恤及助屋宇其行客溺死者委本贯存恤其家。
十年五月东都大雨伊汝等水泛坏河南府及许汝仙陈四州庐舍数千家溺死者甚众诏河南所损之家量加赈贷并借人力助营宅屋。
十一年七月丁亥敕曰：神农尝草以疗人疾岐伯品药以辅人命朕铨览古方永念黎庶或荣卫内壅或寒暑外攻因而不救良可叹息今远路僻州医术全少下人疾苦将何恃赖宜令天下诸州各置职事医学博士一员阶品同于录事每州写本草及百一集验方与经史同贮其诸州于录事各省一员中下州先有一员者省讫仰州补勋散官充帝新制广济方颁於天下。
十二年三月诏曰：河南河北去岁虽熟百姓之间颇闻辛苦今农事方起蚕作就功宜令御史分往巡行其有贷粮未纳者并停到秋收。
十三年十二月诏曰：应缘朕巡行处有损百姓竹树者所司即酬其钱。
十四年七月以怀郑许滑卫等州水潦遣右监门卫将军知内侍省事黎敬仁宣慰如有遭损之处应须营助赈给并委使与州县相知量事处置。
九月命御史中丞兼户部侍郎宇文融往河南河北道遭水州宣抚。若屋宇摧坏牛畜俱尽及征人之家不能自存立者量事助其葺。
十一月诏曰：近闻河南宋沛等州百姓多有氵公流逐熟去者须知所诣有以安存宜令本道劝农事与州县检责其所去及所到户数奏闻。
十五年四月诏曰：河南河北诸州去年缘遭水涝虽频加赈贷而恐未小康言念於兹无忘鉴寐，爰自春夏雨泽以时兼闻夏苗非常茂好既即收获不虑少粮然以产业初营储积未赡。若非宽不免艰辛其贷粮麦种子回转变造诸色欠负等并放候丰年以渐徵纳蚕麦事毕及至秋收後并委刺史县令专勾当各令贮积勿使妄有费用明加晓谕知朕意焉十六年正月庚子御兴庆楼宴群臣下制曰：朕昔在藩国此惟邸第乾坤未泰阴阳尚蒙则有神祗效灵祥符肇贶飞佳气於在田之际涌瑞日於或跃之池惟此旧居式加新宇周墙仅板於百堵卑宫不阶於三尺栋梁之用毁彻所馀聊以纪天地之休徵贻子孙之俭约耳属春令爰始时惟发生万方来朝千官入贺既称觞以献寿宜施以布德况田农在候稼穑方兴或迫於程徭不遂农桑之务言及於此轸叹良深其徒已下。且令贵保并应当番兵士等灼然单贫者所由勘会并放营农所在诉讼长官随事疏理勿使冤滞非军国所要馀不急之务一切并停仍加劝课植农穑其河北水损户既属春事虑有之绝不支济者宜委采访使与州县相知量加赈恤诸处行人之家及鳏寡独不能自存者州县长官亲加优抚使得存济应有差科量事矜放宜宣风缉化职在令长有司铨择之次特宜审择其才惟德与刑为政之要顷无闻於风化多取威於夏楚理人之道其。若是乎！愚昧之流或轻抵犯宜加晓谕使识章程其含生之类不得辄有屠杀天下捕猎亦宜禁断仍严加捉搦百司各遵时令务弘宽大之典使政理无失称朕意焉。
二十三年五月诏曰：如闻关辅蚕麦虽稍胜常年百姓所收才得自给。若无优假还虑艰弊其先欠百司职田及诸色应合至蚕麦时徵已有处分讫其公私旧债亦宜停徵贫下百姓有佣力买卖与富儿及王公已下者任依常式。
天宝三载八月诏曰：育物者所贵於从宜养人者必资於遂性况加疾苦岂忘哀矜内外廊二卫广骑等如闻因当上染患者番满之後既不胜致还乡。又不容在职掌将息进退无据何所依投沟壑是忧宜谋朝夕永言及此深轸于怀自今以後如有此色宜移就三卫厨给食料将养各委左右金吾将军存意检校所须药物仍与太常计会量事供拟并差医人救疗其诸门及诸铺职掌人等各移就本卫将养所须食料各委将军以当卫诸色回残官物等。且量事支给其医药宜准内外廊例自馀诸色当番人等有疾者并准此处分其死者各委所由随事埋瘗当日牒报本贯令家人亲族运致还乡。
五载八月癸未诏曰：朕顷所撰广济方救人疾患颁行已久计传习亦多犹虑单贫之家未能缮写闾阎之内或有不知傥将疗失时因致横夭性命之际宁忘恻慧宜令郡县长官就广济方中逐要者於大板上件录当村坊要路榜示仍委采访使勾当无令脱错。
十三载二月诏鳏寡独乏绝者量加赈给。
肃宗至德元年七月大赦诏左降官非反逆侵坐及犯恶逆名教枉法强盗赃如有亲年八十已上及疾患在床枕者不堪扶持更无兄弟许其停官终养其流人亦准此。
乾元元年四月诏曰：应缘南郊百司张设有损百姓苗稼者委京兆尹随损多少倍酬所损钱物便即闻奏。
十月诏曰：应行营人家及羸老单贫鳏寡独已频有处分宜令州县长官倍加赈恤。
上元二年九月诏鳏寡独不能自存立者委刺史县令量加赈恤。
代宗宝应元年十月乙夕卩敕曰：浙江东西去岁旱损所出租赋颇甚艰辛今秋已来复闻遭水困何以克堪朕所以未明求衣日旰忘食思弘理道良用疚怀今所徵收唯正租庸而已其馀差役咸使矜量颇亦申明冀稍安缉如闻诸道节度使不承正敕妄有徵科州县望风便行文牒务为逼迫自应诛求事。且因循转用生弊不有惩革何以息人自今已後宜令本道观察及租庸使严加访察其州县除正敕支遣外不得转承诸使文牒徵率一物已上如或有犯便仰停务具名弹奏。又闻杭越间疾疫颇甚户有死绝未削版图至於税赋或无旧业田宅延及亲邻言念疲人岂堪兼役致令逃散诚有哀矜亦委租庸使与本州审细勘责据实户差遣处置讫具状闻奏仍委刺史县令设法招擒课最之间褒贬斯在其有死绝家无人收葬仍令州县埋瘗朕临御寰瀛为人父母一物失所每勤罪己之心四方未宁弥轸纳隍之虑庶尹卿士友邦蒙君宜悉朕怀共敷至理。
大历九年四月制曰：其百姓鳏寡孤独不能存济者困穷无主诚可哀伤仰所在州县府长官每年以诸色官物量加赡恤令其得所。
德宗贞元元年正月诏尝陷贼百姓屋宇焚毁贫病老弱咸加优恤。
十二年越州刺史皇甫政奏云：贞元十年绫一千七百疋至汴州值兵溃叛物皆散失请率新来客户续补前数帝谓宰臣曰：百姓有业则怀土为居户失业则去乡为客户去乡者咸遭罹苛暴疮痍之人，岂可重伤可罢其率特免所失物。
十四年闰五月贬太子詹事苏弁为汀州司户。又贬其兄替善大夫衮为永州司户俄降敕曰：左降官苏衮贬官本缘弁连坐矜其年暮加以疾患宜令所在勒回任归私第衮年七十两目无所见已逾年以弁之故竟未停官及贬帝闻之哀悯故许还家。
十八年七月诏曰：朕获主兆人以临方夏忧勤于政思底康宁然而理化未孚水旱为或伤坏庐舍漂损田畴朕为人父母用切于衷其诸道应遭水损州县令委本道观察使速具条疏闻奏当有处分。又诏曰：政在养人实为邦本朕庶存节用以拯凋残咨尔长吏宜加安抚申明晓示令悉朕怀。
十九年七月以关辅饥罢今岁吏部选集。
德宗元和二年八月没蕃僧惟良阐等四百五十人自吐蕃复还中国命京兆府勘责先身亡及送在神策军馀三百九十人诏良阐等顷因沦陷久在殊方或有平日遣人或是衣冠旧族万里归国尤所哀矜应归及分配并侍亲等人委所在特加优恤。
四年九月普宁公主奏出城行田帝令中使彭希昭宣以禾稼初登或虑蹂践。且归第以俟来月。
七年六月制册皇太子十一月制高年废疾者委所管州县各加存恤。
十年二月以朗州司马刘禹锡为播州刺史中丞裴度奏禹锡母年八十今播州乃猿所居人迹罕至禹锡诚合得罪然其老母必去不得则须与子为死别伤陛下孝理之风伏请屈制稍移近处使得终养帝曰：夫为人子者每事尤须谨尝恐贻亲之忧今禹锡所坐更合重於他人，岂可以此论救度不能对帝乃曰：我所言是责人子之事然终不能伤其所亲之心明日改授禹锡连州刺史。
十二年二月撰贞元集要广利方宪宗亲为之制序散题於天下通衢其方总六千三种五百八十六首九月诏诸道遭水州府其人户中有漂溺致死者委所在收瘗其屋宇摧倒亦委长史量事劝课葺使得安存。
穆宗长庆元年七月大赦制天下百姓年九十以上委所在长吏量加存问。
文宗太和元年十一月诏应配流灵夏等州及天德军人等自今後宜许将家口赴流所除本身亦据口数给熟食递送。
六年正月诏京城内有鳏寡孤独不能自济聋跛穷无告者委京兆尹量事赈恤具所破数闻奏。
五月庚申诏诸道应灾荒处疾疫之家有一门尽殁者官给凶具随事瘗藏一家如有口累疫死一半者量事与本户税钱三分中减一分死一半已上者与减一分本户税其疫未定处并委长吏差官巡抚量给医药询问救疗之术各加拯济事毕条疏奏闻天下有家长大者皆死所馀孩稚十二至襁褓者不能自活必致夭伤长吏勒其近亲收养仍官中给两月粮亦具都数闻奏江南诸道既有凶荒赋入上供悉多蠲减国用常限或虑不充宗庙切急所须外有旧例市买贮备杂物一事已上并仰权停待岁熟时和例举处分。
七年八月诏百姓困穷弊繇奸吏政苟不扰人皆自安其司农寺供宫内及诸厨冬藏菜并委本寺自供其菜价仍委京兆尹约每年时价支付更不得配京兆府和市其诸陵守当夫宜委京兆府以价直送陵司令自雇召并不得差配百姓应寒食杂差配及树栽桥柴木选场棘等便於户税钱内克折不得更令和市天下诸州府应纳义仓及诸色斛斗二合耗外切宜禁断仍委度支盐铁分巡院及出使郎官切加访察。
九年八月以责授阆州刺史权阆为郑州刺史璩宰相文公德舆之子少负名誉籍甚於士大夫间会德舆门生李宗闵为相璩为中书舍人宗闵败璩不自安频密上章自雪党比遂改授阆州及是帝知璩所生母抱病因有是命。
开成元年正月己巳东都留守司徒兼中书令裴度上言前怀州武德县令王赏以失县库子赏所欠纟昏钱库子莫可得狱固难竟河阳节度使温造严刻禁赏三年母老不得侍疾母亡不得服丧理寺执文断疏疑似之间冤滞深久帝方留情刑狱闻之即时诏释赏。
宣宗大中四年正月诏有水旱处宜令州县长吏多方优恤务使安存如有甚不支济仰具事繇闻奏别议处分。
懿宗咸通四年七月朔制曰：安南寇陷之初流人多寄溪洞其安南将吏官彳建走至海门者人数不少宜令宋式李良奂察访人数量事救┰。
哀帝天二年四月诏鳏寡孤独不济者长吏量加赈┰。
後唐庄宗天二年四月即位制曰：应诸道管内有高年逾百岁者便与给复永俾除名自八十至九十者与免一子色役州县不得差徭。
同光元年十月诏应鳏寡独无所告仰者所在各议拯救或有年过八十者免一子从征。
十一月敕左降官均州司马刘岳有母年逾八十近闻身故既鲜兄弟别无骨肉孤魂旅寄谁为盖棺准本朝故事许归终三年丧服阕如未量移即赴贬所明宗天成三年十一月己丑出潜龙宅粟以赈百官长兴二年十二月丁丑帝谓三司使曰：先是两川隔道兵士所有家属常加赡给勿令失所三年七月丙戌诏赐诸军救接有差。
四年九月丁丑范延光奏隔在两川兵士家口自来支给衣粮今缘国计不充欲权停支给帝曰：彼非愿留因事暌阻父子仳离非人情也。不可顿绝支给其间愿归时孟知祥初有全蜀之地乡贯者从之如有子弟许继其父兄本军名粮如无乡里可归无子弟继。且量支一年以是晓谕其家。
汉高祖即位太原至东京谓左右曰：过陈桥见百姓桑枣空有馀折其庐室悉墙垣耳因荒邪因兵邪左右对曰：此契丹犯阙时杜重威宿汉军之所也。上恻然嗟叹曰：重威破国残物一至於此此而不讨是朕养恶蓄奸何以为苍生父母副海内望之心也。左右皆称万岁。
周太祖广顺元年八月契丹瀛莫幽州界大水饥馑流散襁负而归者不可胜计比界州县亦不祖愍之诏沿边州郡安衄流民仍口给斗粟前後继至数十万口。
三年正月庚午莱州刺史叶仁鲁犯赃法等断处死赐自尽将死太祖遣中使赐酒食宣曰：汝自刑宪国法如此尔有老母当遣存恤耳仁鲁感恩泣下寻死之。
显德元年正月赦天下年高残疾鳏寡孤独所属官吏务行存恤。
●卷一百四十八
○帝王部　知子知臣知子
夫帝王者渊默而神清明在躬精鉴外融灵机内有所烛视合。若符契况乃父子之际天性之亲故可以察其诚心显其微隐则有鉴乃伟量可付大事宜承天位能继绪业精断之下无所差焉。若乃尧废丹朱周舍伯邑戒吴濞之必反鉴蜀秀之终恶帝王之识不其明欤所谓知臣莫。若君知子莫。若父在於斯矣。
尧曰：畴咨。若时登庸（畴谁庸用也。谁能顺是事将登用之）放齐曰：裔子朱启明帝曰：吁へ讼齐臣名裔国子爵朱名启开也。吁疑怪之辞言不忠信为へ。又好争讼可乎！言不可也。）一说尧知子朱之不肖不足授天下，於是乃权授舜授舜则天下得其利而丹朱病授丹朱则天下病而丹朱得其利尧曰：终不以天下之病而利一人乃卒授舜。
舜子商均亦不肖舜乃豫荐禹於天遂禅禹。
周文王为西伯舍伯邑考而立武王。
汉高祖十二年封兄仲之子沛侯濞为吴王已拜受印帝召濞相之曰：若状有反相（。若汝也。）独悔业已拜（独悔者心自怀悔不以语人也。既以封拜为事臣下知故不改）因拊其背曰：汉後五十年东南有乱岂。若邪然天下同姓一家慎无反濞顿首曰：不敢景帝立濞果反。
宣帝时元帝为太子尝侍燕从容言陛下持刑太深宜用儒生帝作色曰：汉家自有制度本以霸之奈何纯任德教用周政乎！。且俗儒不达时宜好是古非今使人眩於名实不知所守何足委任乃叹曰：乱我家者太子也。
後汉章帝时和帝为皇子自岐嶷至於总角孝顺聪明宽和笃仁帝曰：是深珍之以为宜承天位。
魏太祖时文帝子明帝生而有岐嶷之姿帝异之曰：我基於尔三世矣。每朝宴会同与侍中近臣并列帷幄。
晋宣帝为魏太傅时将诛菖爽其深谋秘策独与景帝潜画文帝弗之知也。将发夕乃告之既觇之景帝寝如常文帝不能安席晨会司马门镇静内外置阵甚整宣帝曰：此子竟可也。
後魏道武时太武以皇孙生於东宫体貌瑰异道武奇而悦之曰：成吾业者必此子也。
太武时北巡文成以皇孙从在後逢虏帅桎一奴欲加其罚文成谓之曰：如今遭我汝宜释之帅奉命解缚太武闻之曰：此儿虽小欲以天子自处意奇之。
後周太祖兄子护魏普泰初始自晋阳至平凉时年十七太祖诸子并幼遂委护以家务内外不严而肃太祖尝叹曰：此儿志度类我及太祖西巡至牵屯山遇疾驰驿召诏护至泾州见太祖太祖疾已绵笃谓护曰：吾形容。若此，必是不济诸子幼小寇贼未宁天下之事属之於汝宜勉力以成吾志护涕泣奉命时嗣子冲弱寇贼在近人情不安护纲纪内外抚循文武，於是众心乃定先是太祖尝云：我得胡力当时莫晓其旨至是人以护字当之。
武帝太祖第四子也。幼而孝敬聪敏有器质太祖异之曰：成吾志者必此儿也。
齐炀王宪太祖第五子太祖尝赐诸子良马唯其所择宪独取者太祖问之对曰：此马色类既殊或多骏逸。若从军征伐牧圉易分太祖喜曰：此儿知识不凡当成重器後从猎陇上经官马牧太祖每见马辄曰：此我儿马也。因令左右取以赐之。
隋高祖第四子秀有胆气容貌瑰伟美须髯多武艺甚为朝臣所惮帝每谓文献皇后曰：秀必以恶终我在当无虑至兄弟必反秀初镇蜀兵部侍郎元衡使於蜀秀深结於衡以左右为请衡既还京师请益左右帝不许大将军刘哙之讨西爨也。高祖令上开府杨武通将兵继进秀使嬖人万智光为武通行军司马帝以秀任非其人谴责之因谓群臣曰：坏我法者必在子孙乎！譬如猛兽物不能害反为毛间虫之所损食耳，於是遂分秀所统。
唐高祖初为唐公太宗既举义师高祖知其英略入神军机大事皆令所司谘决因从容谓太宗曰：汝功业既重成事之後天下繇汝致之吾当以尔为太子太宗拜谢。且固辞。
太宗贞观十八年四月己酉御两仪殿高宗时为皇太子侍侧太宗谓侍臣曰：太子志行性度外人颇亦知否司徒长孙无忌曰：古人云：桃李不言下自成蹊殿下仁孝自然德义高远四海之内莫不闻知太宗曰：朕如某年（某高宗名）性颇不依节度某自幼岁便怀宽厚生男如狼犹恐其冀其年龄转壮或自不同今日无忌曰：陛下雄武冠时诚拨乱之才殿下仁爱自天乃守文之德所向虽别而各当其分此上天所授以养苍生者也。是年十一月乙酉日南至皇太子王公以下展贺於贞观殿太宗曰：朕一二年中始见太子拜贺太子宗社之本四海所系而某天资仁孝内外倾服朕之此举无愧於神人也。
後唐太祖以龙纪元年讨孟方立於邢州旋师于路因较猎於三垂岗有玄宗原庙太祖於祠前置酒乐作伶人奏百年歌至於衰老之际声调凄苦太祖引满捋须指庄宗曰：《老子》壮心未已二十年後此郎子必战於此及夹城之役果符是言时庄宗才五岁及太祖有疾召监军使张承业大将吴珙谓曰：吾尝爱此子志气远大可付後事。
周太祖微时世宗事之以孝谨闻太祖尝谓人曰：此吾家之宝也。
</div>
    <div class="pagination">
<a href="册府元龟_page122.html">上一页</a><span>...</span><a href="册府元龟_page118.html">118</a><a href="册府元龟_page119.html">119</a><a href="册府元龟_page120.html">120</a><a href="册府元龟_page121.html">121</a><a href="册府元龟_page122.html">122</a><span class="current-page">123</span><a href="册府元龟_page124.html">124</a><a href="册府元龟_page125.html">125</a><a href="册府元龟_page126.html">126</a><a href="册府元龟_page127.html">127</a><a href="册府元龟_page128.html">128</a><span>...</span><a href="册府元龟_page124.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
