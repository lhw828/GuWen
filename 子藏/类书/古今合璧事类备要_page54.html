<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 54 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 54 页/共 111 页
  </h1>
  <div class="content">
   宋　谢维新　撰
　　类姓门
　　贾　武威　商音
　　古今姓纂【唐叔虞少子公明康王封之于贾为晋所灭以国为氏又云本自周贾伯之后】
　　事类股肱【左昭公十三年文公好学而不贰生十七年有贾佗以为丨丨】至言【贾山颍川人孝文时言治乱之道借秦为喻名曰丨丨】谏铸钱【其后除铸钱令山复上书谏以为变先帝法非是以钱者亡用之器可以易富贵富贵人主之操柄令民为之是与人主共操柄不可长也】议诏令【贾谊洛阳人以能诵诗书属文称文帝召以为博士是时年二十毎诏令议下诸老先生未能言谊尽为之对文帝说之超迁嵗中至太中大夫】吊屈原赋【贾谊绛灌之属尽害之曰洛阳人年少初学纷乱诸事天子亦踈之以为长沙王太傅意不自得及渡湘为赋以丨丨丨同上】陈治安策【贾谊数上防陈政事多所匡建因丨丨丨之丨】宣室前席【文帝思谊召之上方受厘丨丨坐宣室问鬼神之事夜半丨丨帝曰吾久不见贾生自以为过之今不及也】待金马门【贾捐之字君房贾谊之曽孙元帝即位上防言得失召丨诏丨丨丨】谏击珠厓【初武帝征南越立儋耳珠厓郡其民暴恶二十余年凡六反至元帝又反贾捐之以为不当击弃之不足惜不击不损威】贾君志气【后贾复字君文南阳人事舞隂李生李生竒之曰丨丨之容貌丨丨如此将相之器】贾父来晩【贾琮字孟坚交趾屯兵反三府举琮为交趾刺史巷路歌曰丨丨丨丨使我先反今见清平吏不敢饭】褰帷震竦【贾琮拜冀州刺史旧典车骖驾垂赤帷裳迎于州界及琮之部升车言曰刺史当逺视广听纠察美恶何有反垂帷裳以自掩塞乎乃命御者丨之百城闻风丨丨】男女名贾【贾彪字伟节颍川人补新息长民贫多不养子彪严为其制共杀人同罪数年人养子千数佥曰贾父所长生男名为贾子生女名为贾女】贾氏三虎【贾彪兄弟三人并有髙名而彪最优天下称曰丨丨丨丨伟节最怒】阿纵奏免【贾逵字梁道为豫州刺史二千石以下丨丨不如法者皆举丨丨帝曰逵真刺史矣遂布告天下当以豫州为法】文号苏贾【唐贾曽河南人宗为太子遴选官僚以曽为舍　人俄擢知制诰共苏缙同掌皆以丨辞称时丨丨丨】谓今颇牧【贾循有大畧苏颋尝丨丨丨丨】父子继美【贾至字防隣从宗幸蜀知制诘帝位至当譔册既进藁帝曰昔先天诰乃父为之今兹命册又尔为之两朝盛典出卿家丨丨可谓丨丨矣】苦吟跨驴【贾岛字浪仙初为浮屠后举进士当其丨丨虽逢值公卿贵人皆不之觉一日见京兆尹丨丨不避呼诘之乆乃得释】三典贡举【贾餗字子美河南人防贤良方正异等美文辞开敏有断歴礼部侍郎凢丨丨丨丨得士七十三人多名卿宰相】里号一龙【贾循京兆人父防有髙节丨中丨丨丨】关中曽子【贾循亲亡负土成墓庐其左号丨丨丨丨卒县人私谥曰广孝徴君】廉洁入朝【贾敦颐曹州人贞观时数歴州刺史资丨丨丨丨常尽室行车一乗敝甚羸马绳羁道上不知其刺史也】发摘无欺【贾敦实为饶阳令政清静吏民嘉美迁洛州丨奸丨伏下丨能丨为政寛惠人心懐向】立碑号常棣【始洛人为敦颐刻碑大市旁及敦实复丨丨于其侧故丨丨丨碑】赐钱旌其洁【皇朝贾黄中字娲民沧州南皮人也唐相耽四世孙太宗即位知升州一日黄中按行府库见扄鐍甚严集僚吏发之得寳货数十椟皆李氏宫闱之物不于籍者黄中悉表上之太宗叹曰吾府库之物有籍贪黩者尚冐禁盗之况此亡国之余物乎丨黄中丨三百万以丨丨丨】多知台阁故事【黄中性端重守家法丨丨丨丨丨丨朝之典礼资以损益当时之名士皆出其门谈论娓娓听者忘倦】迩英延议二记【贾昌朝字子明真定人在经筵善称说仁宗多所质问昌朝皆记録删润以进赐名丨丨丨丨丨阁丨注録】儒术作相如二人【昌朝始见孙奭奭以唐路隋韦处厚传示之谓昌朝曰知此意否君异日以丨丨丨宰丨正丨此丨丨世以谓奭能知人同上】不欺二字用不尽【贾黯字直孺南阳人有学识好修洁无所阿附初登第还南阳范仲淹知邓州黯谢仲淹曰黯晩辈偶得科第愿受教仲淹曰君不忧不显唯丨丨丨丨可终身行之黯拜其言其后黯每以语人曰吾得于范公不欺二字平生丨之丨丨也】
　　路　内黄　商音
　　古今姓纂【炎帝之后黄帝封其支子于潞春秋时潞子婴儿是也今上党潞县子孙以路为氏】
　　事类伏波将军【路博徳平州人以卫尉为丨丨丨丨史记】守廷尉史【前汉路温舒字长君钜鹿东里人截蒲写书又受春秋举孝廉为丞坐免后丨丨丨丨】正直知名【路去病仕齐为殿中侍御史弹劾不避贵戚以丨丨丨丨】考绩为最【唐路嗣恭字懿范京兆人为萧关令连徙神乌姑藏二县丨丨丨天下丨宗以为可嗣汉鲁恭因赐名】着姓系録【路敬淳贝州人尤明姓系丨丨畧衣冠丨丨等百篇】
　　娄　谯国　徴音　附楼姓
　　古今姓纂【风俗通邾娄国之后子孙以娄为姓左传齐大夫娄禋齐国汉有奉春君娄敬改封建信侯赐姓刘氏】
　　事类着礼卷【南史隐逸娄防瑜字季聚徒教授不应徴辟丨丨捃拾三十丨附徐伯珍传】台辅器【唐娄师徳字宗仁郑州人扬州刺史卢承业异之曰子丨丨丨也】与虏战克【娄师徳上元初使吐蕃谕国威信开陈利害虏为畏悦后募猛士讨吐蕃乃自奋戴红抺额来应诏丨丨丨白水涧八遇八丨】教弟耐事【娄师徳深沉有度量人有忤己辄逊以自免不见容色其弟守代州辞之官教之耐事弟曰人有唾面防之乃已师徳曰未也防之是违其怒正使自干耳】为盛徳所容【狄仁杰未辅政师徳荐之及同列数挤令外使武后觉问仁杰曰师徳贤乎对曰为将谨守贤则不知又问知人乎对曰臣尝同僚未闻其知人后曰朕用卿师徳荐也诚知人矣出其奏仁杰慙叹曰娄公盛徳我为所容乃不知吾不逮逺矣】以功名始终【娄师徳为将相者三十年恭勤朴忠心无适莫方酷吏残鸷人多不免独能丨丨丨丨丨与郝处俊相亚世之言长者称娄郝】
　　楼
　　古今姓纂【夏少康之后周封杞东楼公支孙以楼为氏秦有相楼缓】
　　事类君卿唇舌【前游侠楼防字君卿齐人为人短小精辩议论常依名节聴之者皆竦与谷永俱为五侯上客长安号曰谷子重笔札楼丨丨丨丨】世称儒宗【后楼望字次子习严氏春秋操节清白有称乡闾教授不倦丨丨丨丨】太学书扁【本朝楼钥髙宗时丨丨成钥乃奉勑丨丨又书崇化堂扁三字】
　　余【音蛇　始奢切】　鴈门　商音
　　古今姓纂【南昌洪州有余氏开元有太学博士余钦洛阳唐右司郎中余珩祖文集隋考功主事】
　　事类【阙】
　　江　济阳　商音
　　古今姓纂【嬴姓颛顼孙伯益之后爵封于江后为楚所灭以国为氏】
　　事类燕赵竒士【前江充字次倩赵国邯郸人为人魁岸容貌甚壮武帝异之曰丨丨固多丨丨】江左驰声【晋江统字应元子虨字思终于国子祭酒惇字思悛孝友淳粹髙节迈俗虨之昆弟丨丨丨丨】不受请谒【江湛字徽深仕宋转吏部尚书饷馈盈门一无所受在选职公平无私丨丨丨丨】辞采清赡【江智深夷之弟子爱好文雅丨丨丨丨迁尚书吏部郎】梦五色笔【江淹字文通少以文章显后丨郭璞问其取笔乃探懐中丨丨丨以授之】搢绅先生【江梦孙字修之九江盆城人诸生子弟不逺数郡而至者百人春诵夏弦以时讲习鼔箧函丈庠序常盈先主辅政欲广贤良之术闻其徳业遂以币帛聘之为芸阁郎甚被亲礼后辞归乡里先主固留不止既还家门生弟子复至乃率身耕稼躬事继母旦则冠带入门温凊亲馈饮馔退更常服力操耒耨耘暮而归易衣侍膳毕然后就庠序集门生弟子説释经义如故时号为丨丨丨丨一门百口敦睦如一子孙学业各授一经兼持江左称之卒葬之日自逺方至者几千人而服缞绖徒跣者百许嗣主闻之美其才茂徳逸故赠国子司业】后进之美【江夷字茂逺少自操厉为丨丨丨丨仕宋歴吏部尚书后迁为右仆射】
　　童　鴈门　宫音
　　古今姓纂【颛顼生老童子孙以王父字为氏】
　　事类执法廉平【后汉童恢字汉宗琅邪姑幕人少仕州郡为吏司徒杨赐闻其丨丨丨丨乃辟之及赐被劾免掾属皆去独诣阙争之得理掾属悉归府恢杖防而逝由是论者归美】呪虎服罪【童恢除不其令民尝为虎所害捕获二虎恢闻出丨丨曰虎狼当食六畜而残暴于人王法杀人者死伤人则论法汝若是杀人者当垂头丨丨自知非者当号呼称寃一虎低头闭目状如震惧即时杀之其一视恢鸣吼自奋遂令放释吏人为之歌颂迁丹阳太守】
　　顔　鲁国　商音
　　古今姓纂【出琅邪本自鲁伯禽支庶有食采于顔邑者因而着族入邾武公字曰顔故公羊传称顔公后遂为氏】
　　事类在寝【杨子或问渊骞之徒恶乎丨曰丨或曰渊骞曷不寝曰攀龙鳞附凤冀巽以掦之勃勃乎其不可及也如其寝】顔弓【左公侵齐门于阳州士皆列坐曰丨髙之丨六钧皆取而观之】吴人敛手【晋顔含字都少有操行以孝闻累迁侍中除吴郡太守简而有恩明而能断以威御下王导叹曰顔公在事丨丨丨丨矣】谓顔彪【南史顔延之字延年性褊激肆意直言论者丨之丨丨】铺锦绣【延之诗鲍照曰君诗若丨丨列丨雕缋满眼】江左顔谢【延之谢灵运自潘岳陆机之后文士莫及江右称潘陆丨丨称丨丨】府中二协【顔协字子和少以器局称博涉羣书工草飞白卒于荆州记室时顾协亦在藩邸与协同名才学亚丨丨称为丨丨】麟趾学士【北史顔之仪字升博涉羣书好为词赋周明帝以为丨丨丨丨】孟坚忠臣【唐顔师古字籀之推之孙太宗即位尝叹五经去圣逺习寖讹诏师古于秘书省考定多所厘正谊据该明出其悟表人人叹服学者赖之撰五礼又为太子承干注班固汉书上之时人谓顔秘书为班丨丨丨丨】世守忠义【顔杲卿字昕以文儒世家禄山反至陜闻兵兴大惧急攻城杲卿昼夜战粮矢尽贼胁使降不应至洛阳禄山怒曰吾擢尔太守何所负而反杲卿瞠目骂曰汝营州牧羊羯奴耳我丨唐臣丨丨丨恨不斩汝禄山不胜忿缚之天津桥柱节解以肉噉之骂不絶贼断其舌曰复能詈否杲卿含胡而絶】辨狱而雨【顔真卿字清臣师古五世从孙使河陇时五原有寃狱久不决天且旱真卿丨丨丨丨郡人呼御史雨】城守具备【真卿为平原太守安禄山逆状牙孽真卿度必反増陴濬隍禄山反河朔尽陷独平原丨丨丨丨使李平驰奏宗闻乱叹曰河北二十四郡无一忠臣邪及平至帝曰朕不识真卿何如人所为乃如此】立朝正色【真卿丨丨丨丨刚而有礼非公言直道不萌于心天下不以姓名称而独曰鲁公】河朔金城【清河太守使李蕚来乞兵蕚曰闻公首奋裾唱大顺丨丨恃公为丨丨真卿为出兵六千贼拒战败斩首万级】书笔世寳【真卿善正草丨丨力遒婉丨丨之赞曰呜呼虽千百嵗其英灵言言如严霜烈日可畏而仰哉】为鲁名儒【皇朝顔复字长道先师兖公四十八世孙父太初字醇之丨丨丨丨最后掌南京学嘉祐中访有道之士京东部使者以复应诏】
　　郭　太原　商音
　　古今姓纂【周文王季弟虢叔受封于虢或曰郭氏因以为氏公羊传云虢谓之郭声之转也左传齐有郭最燕有郭隗】
　　事类筑宫师事【郭隗燕昭王丨丨而丨丨之致士先从隗始】赐服章徳【后郭贺字乔卿拜荆州刺史百姓歌曰厥徳仁明郭乔卿忠正朝廷上下平显宗丨以三公之丨黼黻冕旒勑行部去襜帷使百姓见其容服以丨有丨】髙车出关【郭丹字少卿买符入函谷关慨然叹曰丹不乗使者车终不出关至京师常为都讲诸儒咸敬重之更始徴为谏议大夫持节使归南阳果乗丨丨丨丨】京师福【郭伋字细侯后拜颍川太守帝劳曰贤能太守去帝城不逺河润九里兾丨丨并丨丨也】竹马迎拜【郭伋行部到西河童儿数百骑丨丨丨丨道左】断刑矜恕【郭躬字仲孙颍川人为廷尉决狱丨丨多丨丨乃条诸重文可从轻者四十一事奏之皆着于令】賔望为仙【郭泰字林宗与李膺友善名震京师后归乡里衣冠诸儒送至河上车数千两林宗惟与膺同舟而济众丨丨之以丨神丨】为折角巾【林宗尝遇雨巾一角垫时人故丨丨一丨以为林宗丨】语如悬河【晋郭象字子丨丨丨丨泻水注而不竭闲居以文论自娱】词赋为冠【郭璞字景纯博学髙才丨丨丨中兴之丨洞五行天文卜筮之术】有超俗操【郭瑀字元瑜少丨丨丨之丨隐于临松薤谷心与至境冥符志与四时消息】量材称职【北史郭祚字季祐为吏部尚书重惜官位至于铨授假令得人必徘徊久之然后下笔所拔用者皆丨丨丨丨】推诚抚御【唐郭孝恪许州人贞观十六年改安西都防孝恪丨丨丨丨尽得其欢心】汝颍竒士【孝恪不治赀产隋乱率少年数百附李密喜谓曰丨丨多丨丨不谬也】不质名氏【郭震字元振魏州人少有大志十六为太学生家尝送资钱四十万防有丧服者叩门自言五世未葬愿假以治丧元振举与之无所吝亦丨丨丨丨薛稷等叹服】回纥下拜【郭子仪字子仪华州人以武举异等补左卫长史吐蕃回纥等三十万掠泾邠躏凤翔京师大震子仪屯泾阳军才万人比到虏骑围已合子仪身率铠骑二千出入阵中回纥怪问是谓谁报曰郭令公惊曰懐恩言天可汗弃天下令公即世中国无主故我从此来令公今存天可汗存乎报曰天子万夀回纥悟曰彼欺我乎子仪使谕虏回纥曰今诚存我得见乎子仪以数十骑出免胄见其大酋曰诸君同艰难乆矣何忽亡忠义而至是邪丨丨舍兵丨马丨曰果吾父也防怀恩暴卒羣虏无所统一遂许诺吐蕃疑之引去同上】中书令考【子仪嵗入官俸无虑二十四万缗前后赐良田美器名园甲馆不胜纪代宗不名呼为大臣以身为天下安危者二十年校丨丨丨丨二十四八子七婿皆贵显富贵夀考哀荣终始人臣之道无缺焉】图形凌烟【子仪尝上奏于帝帝得奏谓左右曰子仪固社稷臣也朕西决矣乃赐铁劵丨丨丨丨阁】戎夷畏惮【郭知运字逢时州人猨臂虎口以格鬬功累补秦州三度府果毅从郭防瓘破突厥有功屯西方丨丨丨丨与王君防功名畧等时号王郭帝诏中书令张说纪其功】名振西鄙【郭成姿貌丰伟襟度坦然抚养孤穷踈财好施丨丨丨丨云】太白后身【郭祥正字功父当涂人也其母梦李太白而生祥正少有诗名梅尧臣曰天才如此真丨丨丨丨也王安石亦叹美其诗致仕居于姑熟所居有醉吟亭】赋诗东郊【郭震字希声成都人博学能诗才识过人淳化中尝出东郊忽丨丨曰今日出丨丨东郊好春色青青原上草莫放征马食遂走京师上书言蜀将乱不报已而李顺起于邛僰间自是括囊不言隐身渔钓】
　　梅　汝南　羽音
　　古今姓纂【殷后纣时有梅伯以国为氏汝南汉将军梅鋗六代孙嘉始居汝南】
　　事类愿登文石【前梅福字子真九江夀春人明尚书谷梁春秋补南昌尉丨一丨丨丨之陛涉赤墀之涂当户牖之法坐尽平生之愚虑】为吴门卒【梅福王莽専政一朝弃妻子去九江至今以为仙后有见福于防稽者变名姓丨丨市丨丨】一见伟竒【皇朝梅询字昌言宣州宣城人举进士咸平三年与考进士于崇政殿真宗过殿庐中丨丨询丨然以为丨】诗闻天下【梅尧臣字圣俞宣城人世以诗名尧臣遂以丨丨丨丨嘉祐元年翰林学士赵防等言于朝曰梅尧臣经行修明愿得留与国子诸生讲论道徳作为雅颂以歌咏圣化乃得国子监直讲官至都官员外郎欧阳修论其诗曰世谓诗少达而多穷盖非诗能穷人殆穷者而后工也】
　　盛　广陵　徴音
　　古今姓纂【周同姓国也为齐所灭穆天子盛姬之国也公羊传云成降于齐师成者盛也讳灭同姓故曰成也汉有司徒盛吉后汉有盛苞晋有盛彦后因犯元帝讳改为成】
　　事类以功封公【唐盛彦师宋州人髙祖兵至汾隂率賔客上谒授行军总管李密叛万寳惧谓彦师曰密骁贼也殆不可当彦师笑曰请以兵数千为公枭首即引兵入熊耳山密果至彦师横击首尾不相救遂斩密丨丨丨葛国丨】绘西域图【皇朝盛度字公量杭州余姚人举进士稍迁至直史馆三司户部判官契丹犯边数论边事奉使陜西参质汉唐故地丨为丨丨丨以献迁知制诰尝奏事便殿真宗问其所上西域图内出绢命工别绘】为陇右图【盛度因言前已图汉所置酒泉张掖武威炖煌金城五郡比复究寻五郡之东南自秦筑长城西起临洮东至辽碣延袤万里有郡有军有守捉襟带相属烽火相望其形势备御亦至矣唐始置节度使后又以宰相兼领用非其人有河山之险而不能固有兵甲之利而不能御岂不惜哉乃复绘其山川道路区聚壁叠丨河西丨丨丨以献】
　　林　西河　宫音
　　古今姓纂【殷太丁子王子比干之后比干为纣所戮其子坚逃难长林之山遂姓林氏鲁有林放仲尼弟子左传林雍林不狃林楚代仕季氏左传曰林楚之先皆季氏之良也齐有林阮见说苑林类见列子林回见庄子济南邹县风俗通云林放之后至林臯为赵相有九子号十徳之门又居九门见戚苑子孙秦末居齐郡邹县汉分济郡置济南遂为郡人】
　　事类问礼之本【林放丨丨丨丨子曰大哉问语】阙下林家【唐林攒泉州人母亡水浆不入口五日自埏甓作冢庐其右有白乌来甘露降诏作二阙于母墓前时号丨丨丨丨】撰无鬼论【林蕴字复梦泉州人父披字茂彦以临汀多山鬼淫祠民厌苦之丨丨丨丨】下迁中书【本朝林希字子中福州人哲宗亲政留为中书舍人时方推明绍述尽黜元祐羣臣自吕大防刘摰苏轼苏辙等书命皆希为之初章惇用事尝曰元祐初司马光作相用苏轼掌制所以能鼓动四方安得斯人而用之或曰希可遂丨丨丨丨舍人】髙隐处士【林敏功字子仁蕲春人治春秋年十六预乡荐下第归叹曰轩冕富贵非吾所乐杜门不出者二十年该通六经贯穿百氏尤长于诗元符末蔡元度被召经过访之爱其蓬户枢牖安贫乐道荐于上诏蕲州以礼敦遣子仁遁于山间卒不奉诏张天觉徐择之来守是邦皆尊礼之政和间郡守林震谓同僚曰吾宗有隐君子旬日一出郊见之震还朝举其隐徳赐号丨丨丨丨】名松坡集【林敏功有诗千余篇丨丨丨丨】结庐孤山【林逋字君复杭州钱塘人少孤刻志为学丨丨丨丨喜为诗孤峭澄淡居西湖二十年足未尝履城市李及薛映为州每造其居清谈终日而去】和靖先生【林逋临终有诗云湖上青山对结庐坟前脩竹亦萧踈茂陵他日求遗草犹喜曽无封禅书卒赐谥曰丨丨丨丨】艾轩先生【林光朝字谦之莆田人弱嵗再下第不复以得失为意遂専心圣贤践履之学穷经讨古浩然自得晩始登仕版在词掖多所论驳不得其言而归卒丞相陈正献公以诗哭之曰出为岭峤澄清使归作甘泉侍从人百担有书行李重十金无产槖中贫经旬把臂言犹在昨日题诗墨尚新清晓访君呼不起寝门一恸泪沾巾丨丨丨丨祠堂在兴化城南】
　　刁　洪农　徴音
　　古今姓纂【风俗通齐大夫刁之后战国时刁勃汉刁间齐人以富闻子孙居渤海】
　　事类货殖渔盐【前货殖刁间齐俗贱奴刁间独爱贵之桀黠奴人之所患惟刁间收取使之逐丨丨商贾之利起数千万】鲠直抗厉【后刁韪字子荣彭城人迁尚书在朝有丨丨臣节出为鲁东海二郡相性丨丨有明畧所在称职常以法度自整家人莫见惰容】在朝练事【晋刁协字亮父攸为御史中丞协少好经籍博闻强记元帝初拜左仆射乆丨中丨谙丨旧丨凡所制度皆禀于协深为当世所称许】名刁公城【北史刁廱字叔和协之曽孙迁徐州刺史以西土乏雨表求凿渠溉公私田又表造城储谷诏丨为丨丨丨】作藏春坞【皇朝刁约字景纯丹徒人举进士嘉祐中尝使北廷后直史馆浩然有山林之志挂冠而归一时名流皆宗仰之丨丨丨丨为州间胜絶之景日游其中以自乐东坡先生有赋藏春坞诗云白首归来种万松待防千尺舞霜风年抛造物陶甄外春在先生杖屦中杨柳长齐低户暗樱桃烂熟滴阶红何时却与徐元直共访襄阳庞徳公】
　　钟　颍川　角音
　　古今姓纂【宋微子之后桓公曽孙伯宗仕晋生州黎仕楚食采钟离因氏焉子孙单姓钟氏楚有钟仪钟建钟子期与伯牙为友项羽将钟离昧昧中子接单姓钟氏颍川钟接始居颍川长社】
　　事类九辟公府【钟皓字季明颍川人少以笃行称避隐密山前后丨丨丨丨皆不就为士大夫所归慕李膺叹曰钟君至徳可师】五就州招【钟皓终诸儒颂之曰林虑懿徳非礼不处悦此诗书琴乐古丨丨丨丨九膺台辅逡巡王命卒嵗容与】五熟釜铭【魏钟繇字元常迁相国文帝赐繇丨丨丨丨曰于赫有魏作汉藩辅厥相惟钟实斡心膂靖恭夙夜匪遑安处百僚师师楷兹度矩】石心松操【晋钟雅字彦冑遭苏峻之难而雅匪丨为丨寒丨比丨】
　　徐　东海　商音
　　古今姓纂【颛顼之后嬴姓伯益之子夏时受封于徐至偃王为楚所灭以国为氏】
　　事类为礼官【汉文帝时徐生以容丨丨丨大夫子至孙徐延徐襄襄其天姿善为容不能通礼经延颇能未善也襄以容为汉礼官大夫至广陵内史延亦为汉礼官大夫是后能言礼为容者由徐氏】言世务【主父偃武帝时赵人徐乐上书丨丨丨书奏天子召见谓曰公等安在何相见之晩也乃拜为郎中数见上防言事迁为中大夫】义不茍取【邹阳上书曰徐衍负石入海丨丨丨丨比周于朝以移主上之心】职典枢机【后徐方字谒卿举孝亷特补尚书郎丨丨丨丨周密畏谨】南州髙士【徐穉字孺子豫章南昌人太守陈蕃不接賔客唯穉来特设一榻去则县之桓帝以安车纁备礼徴之不至角立杰出丨丨丨丨】江表虎臣【吴徐盛字文向以勇气闻丨丨之丨丨也】三朝柱臣【魏徐宣字寳坚文帝时桓范荐宣体忠厚之行秉直亮之性清雅特立不拘世俗确然难动有社稷之节歴位州郡所在称职以为左仆射诏曰宣歴在丨丨公亮正色有托孤寄命之节可谓丨丨也】一佳吏部【晋徐宁字安期庾亮每属桓彛覔一佳吏部及遇宁欣然谓亮曰为卿得丨丨丨丨矣宁真海岱清士因为叙之即迁为吏部郎】醉中圣人【徐邈字景山魏初为尚书郎私饮沉丨校事问以曹事邈曰丨丨丨平日醉客谓酒清者为圣人浊者为贤人】西省十年【晋徐邈博涉多闻补中书舍人撰五经音训学者宗之处丨丨前后丨丨毎被顾问辄有献替多所匡益】歴事四世【徐邈丨丨丨丨忧国忘私志髙行洁才博气猛髙而不狷洁而不介博而守约猛而能寛圣人以清为难而徐公之所易也人以为通人以为介是世人之无常而徐公之有常也邈清尚通可谓国之良臣时之彦士矣】朝野推服【南史徐羡之字宗文后位司空羡之起布衣无术学直以局度一旦居廊庙丨丨丨丨有宰臣之望】威惠并行【徐湛之字孝源为南兖州刺史善政俱肃丨丨丨丨起风亭月观吹台琴室招集文士尽游玩之适】天上麒麟【徐陵字孝穆摛之子年数沙门释寳志摩其顶曰丨丨石丨丨也】人中骐骥【徐勉字修仁徐孝嗣见之曰此丨丨之丨丨必能致千里有宰辅之量】止谈风月【徐勉迁吏部尚书居选彛伦有序客有求詹事五官正色答云今夕丨可丨丨丨不宜及公事时人服其无私】劝课农桑【徐摛字士秀为新安太守为政清静教人礼义丨丨丨丨朞月风俗便改】天台仙才【徐则懐栖隐之操挟策入缙云山后入丨丨山卓矣丨丨飘然腾气千寻万顷莫测其涯】礼易神童【徐之才十三为太学生粗通丨丨刘孝绰曰此丨丨也】不忍杖罚【唐徐有功举明经补蒲州司法参军为政仁丨丨丨丨民服其恩更相约曰犯徐参军杖者斥之讫代不辱一人】能全仁恕【鹿城主簿潘好礼谓有功断狱天下无寃人仁恕过汉于张卢若虚亦曰徐公当雷电之震而丨丨丨丨虽千载未见其比】河东三絶【徐彦伯兖州人七嵗为文对策髙第调蒲州司兵参军时司戸韦暠善判司士李亘上书彦伯属辞时称丨丨丨丨】秉笔累朝【徐彦伯进给事中防郊祭上南郊赋一篇辞致典缛丨丨丨丨当时不及也】见赋咨嗟【徐浩字季海越州人擢明经有文辞张说称其才丨喜雨五色鸽丨丨丨曰后来之英也】善书体备【始浩父峤之丨丨以法授浩浩书四十二幅屏八丨皆丨草尤工世状其法曰如怒蜺抉石渇骥奔泉云】八嵗能文【徐齐聃字将道湖州人丨丨丨丨太宗召试赐所佩金削刀】属文典厚【徐坚字元固齐聃子圣厯中再思引为判官丨丨丨丨再思每目为凤阁舍人样与张说修三教珠英】典故谙识【宗改丽正书院为集贤院以坚充学士副张说知院事坚于丨丨多所丨丨】节孝处士【本朝徐积字仲车楚州山阳人每嵗甘露降于父母坟域必逾月木为连理郡守迎入学甘露又降其舍乡闾化之州其以闻赐绢米后部使者言积蕴徳丘园声名显著谥曰丨丨丨丨官其一子】冲晦处士【徐复字复之建州人尝游京师举进士不中退而学易通流衍卦气之法游淮浙间凡天文地理遁甲占射诸家之说读之必得其宜赐号丨丨丨丨】江南韩徐【徐字鼎臣扬州广陵人十嵗能属文与韩熙载齐名丨丨谓之丨丨】江南忠臣【王师围金陵煜遣朝京师求缓兵太祖以礼遣之后随煜至京师太祖责之对曰臣仕丨丨亡国不能死臣之罪也太祖叹曰丨丨也以为太子率更令从征太原加给事中出为左散骑常侍】二陆不及【李穆尝使江南见及其弟锴叹曰丨丨丨能丨也曽慥云好李斯小篆尤得其妙同上】
　　丘　河南　宫音
　　古今姓纂【齐太公封于营丘支孙以地为姓代居扶风】
　　事类辞采丽逸【南史丘迟字希范丨丨丨丨防缀映媚似落花依草拜中书侍郎】才士唯丘【文学丘灵鞠吴兴人少好学善属文褚彦回曰此郡丨丨丨有丨灵鞠仕梁领东观祭酒曰人居官愿数迁使我终身为祭酒不恨也在宋时文名甚盛】不如一丘【丘仲孚字公信王俭曰东南之美复见丘生迁山阴令甚有声称百姓謡曰二傅沈刘丨丨丨丨长于拨烦号称神明政为天下第一】不食武昌鱼【丘巨源兰陵人少举孝亷后除武昌太守不乐曰古人云宁饮建邺水丨丨丨丨丨乃以为余杭令】诏斲石旌功【唐丘行恭有力善骑射聚兵保郿城人多依之盗不敢窥境累从战功多锡劳甚厚所守严烈僚吏畏之太宗常思其功贞观中丨丨丨为人马象抜箭状立昭陵阙前以丨武丨】
　　骆　内黄　商音
　　古今姓纂【姜姓齐太公之后有子骆以王父字为氏】
　　事类容貌逺致【南史骆文牙字旗门年十二相者云此郎丨丨非常必将丨丨陈文帝引为将帅勇冠众军】文章齐名【唐骆賔王义乌人七嵗能赋诗武后时数上疏言事下除临海丞不得志弃官去与王勃杨烱卢照隣皆以丨丨丨丨天下】







　　古今合璧事类备要续集卷十九
　　钦定四库全书
　　古今合璧事类备要续集卷二十
　　宋　谢维新　撰
　　类姓门
　　髙　渤海　角音
　　古今姓纂【齐太公六代孙文公子髙孙傒以王父字为氏】
　　事类东观画像【后髙彪字义方除郎中校书东观数奏赋颂竒文因事讽谏灵帝异之迁内黄令帝敕同僚临送祖于上东门诏丨丨丨彪丨以劝学者】拥膝抱书【魏髙柔字文惠为刺奸令史处法平允又夙夜匪懈至丨丨丨文丨而寝】阿酃有才【晋髙崧字茂琰谢万为豫州都督崧为叙刑政之要数百言万遂起坐呼其小字曰丨丨故丨丨兴邪】髙子伟器【北史髙允字伯恭少孤夙成有竒度崔宏见之叹曰丨丨黄中内润文明外照必为一代丨丨】髙允忠臣【后领著作述成国记文成曰丨丨丨丨矣又崔公云髙生丰才博学一代佳士】髙昻壮气【髙昻字敖曹防时便有丨丨龙犀豹颈姿体雄异每言男儿当横行天下自取富贵谁能端坐读书作老博士也其父曰此儿不灭吾族当大吾门以其昻藏敖曹故以名字之】沙漠静氛【髙琳字季珉后加骠骑将军周孝闵时讨平文州氐师还帝宴卿士赋诗言志琳诗末章云寄言窦车骑为谢霍将军何以报天子丨丨丨妖丨】朝野推服【髙颎字昭仕隋当朝执政将二十年丨丨丨丨时致升平论者以为真宰相】三世仆射【唐髙俭字士廉以字显齐清河王岳之孙迁尚书仆射士廉三世居此官世荣其贵】上言赐钟乳【髙冯字季辅徳州人贞观初数丨书丨得失辞诚切至帝丨丨丨一剂曰卿进药石之言朕以药石相报】善铨赐金镜【髙俭为吏部侍郎丨丨叙人物帝丨丨背丨一况其清鉴卒谥曰宪】以功名自许【髙适字达夫沧州人举有道科哥舒翰表掌书记尚节义语王霸衮衮丨丨丨丨丨政寛简所涖人便之】纪功鹿头山【髙崇文其先徙幽州七世不异居刘辟反杜黄裳荐其才统诸屯兵讨辟时显功宿将人人自谓当选及诏出皆惊后追擒之槛送京师入成都市井不移珍寳如山无秋毫之犯进西川节度南平郡王刻石丨丨于丨丨丨】知古问髙君【髙仲舒通诂训学擢明经开元初宋璟苏颋当国多咨访焉璟等尝谓人曰古事问髙仲舒又欲丨丨丨丨丨】垦辟防褒诏【本朝髙赋字正臣中山人其守唐也増户万一千三百八十给田三万一千三百二十八顷而山林榛莽之地皆为良田嵗益税二万二千二百五十七作陂堰四十有四诏曰召杜南阳世称循吏其亡久矣朕尚思之卿招懐饥流丨丨荒梗缮修陂堨绩效具昭前人之良何以逺此赋再治唐凡五嵗与前守赵尚寛皆褒诏赋自直龙图阁至集贤院学士悉以垦辟之功也】筑室豹林谷【髙怿字文悦髙祖季兴唐末徙荆南之地子孙因家焉闻种放隐终南山怿亦丨丨丨丨丨放见而竒之与张嶤许勃号为南山三友】元祐太学生【髙荷字子勉故南平王苖裔丨丨丨丨丨也号还还先生作诗数千篇抜出笔墨畦迳篇各有新意上黄鲁直长篇警句云蜀天何处尽巴月几回弯因此得名鲁直防其诗云子勉以杜子美为标凖用一事如军中之令置一字如关门之键而充之以博学行之以温恭天下士也】
　　夏　会稽　羽音
　　古今姓纂【夏后氏之后以国为姓又陈宣公孙御叔亦为夏氏徴舒其后也】
　　事类言行质直【后夏馥字子冶少为书生丨丨丨丨同县蔡氏髙氏并皆富植馥比门不与交通后与范滂张俭俱为党魁】乞应制举【皇朝夏竦字子乔江州徳安人上书丨丨丨丨其畧曰边障多故羽书旁午而先臣承皓殒身行阵陛下録臣孤防任之州县唯陛下辨而明之陛下以枕石潄流为达则臣世居市井陛下以金牓丹桂为材则臣未忝科第陛下以鸠杖骀背为徳则臣始逾弱冠陛下以荷戈控为勇则臣生不緜歴若陛下令臣待诏公车条问急政对紫宸指陈时事犹可共汉唐诸儒方车并驰而校其先后矣真宗颇嘉之】对策庭乞题诗【举制科丨丨丨下有老宦者曰阅人多矣贤良他日必贵以吴绫手巾丨丨丨题曰殿上衮衣明日月砚中旗影动龙蛇纵横礼乐三千字独对丹墀日未斜杨徽之叹曰真将相之器也同上】在紫宸索新词【初除馆职时方早秋上在拱辰殿按舞命中使丨丨丨公立进喜迁莺日霞散绮月沉钩帘卷未央楼夜凉河汉截天流宫阙鏁清秋瑶堦曙金茎露凤髓香和云雾三千珠翠拥宸游水殿按凉州上大恱同上】
　　蔡　济阳　徴音
　　古今姓纂【周文王第十四子蔡叔度生蔡仲胡受封于蔡子孙以国为氏晋有蔡墨秦相蔡泽汉功臣肥如侯蔡演】
　　事类文昭【左僖二十四年富宸曰昔周公封建亲戚管蔡郕霍丨之丨也】赵史【左蔡墨名黯晋大夫为赵简子丨同上】富贵自有【史记蔡泽燕人干诸侯不遇问相于唐举举曰先生曷鼻曷一作仰巨肩魋顔蹙齃膝挛注巨肩谓颈低而肩竪魋谓貌魋回齃谓蹙近眉并膝挛曲也吾闻圣人不相殆先生乎泽知举戏之乃曰丨丨吾所丨丨所不知者夀也举曰从今以往四十三嵗泽笑谢而去谓其御者曰吾持梁跃马食肉懐金印结紫绶富贵四十三年足矣持梁作饭也】三世不分【蔡邕字伯喈丨丨丨丨财里人髙其义】定六经文【熹平四年奏求丨丨丨丨字灵帝许之乃自书于碑使工刻立于太学门外后儒晩学咸取正之同丄】称蔡侯纸【蔡伦用树肤麻头及敝布鱼网以为纸帝善其能故天下丨丨丨丨】浮航脱带【晋蔡谟字道明弱冠察孝廉性尤笃慎每事必为过防时人云蔡公过丨丨丨丨腰舟长】茍进畏惮【蔡克字子尼素有格量及居选官丨丨之徒望风丨丨山简曰蔡子尼今之正人同上】诏褒其清【宋蔡撙字景节少方雅退黙为吴兴太守自种白苋紫茄以为常饵丨丨丨丨】详练选事【宋蔡兴宗累迁尚书吏部侍郎孝武曰卿丨丨清浊今以丨丨相付后拜侍中每正言得失无所顾】西斋交接【蔡凝字子居授吏部侍郎年位未髙而才地为时所重尝端坐丨丨自非素贵名流罕所丨丨】平世三公【南史蔡廓字子度宋武帝以其正直补御史中丞多所纠奏武帝尝云蔡廓可丨丨丨丨】平东将军【北史蔡祐字承先从周文战有功授丨丨丨丨与齐神武战于芒山祐时着明光铁铠所向无敌齐人咸曰此是铁猛兽也】号登瀛洲【唐蔡允恭为十八学士时丨丨丨丨】増四谏员【皇朝蔡襄字君谟兴化军仙逰人仁宗増置谏官四员襄选在中】执经讲问【蔡襄为政清明而于闽人尤知其风俗时闽士多好学而専词赋以应科举襄得乡先生周希孟以经术授学者尝至数百人襄为亲至学舍丨丨丨丨为诸生率延见处士陈尊以师礼而陈襄郑穆方以学行著称乡里襄皆折节下之】歌词达禁【蔡挺字子正应天府宋城人为人有智计多诡谲自以劳久留边作为丨丨有应念玉关人老之句因中使以丨丨中神宗闵之遂召用云】挥毫立就【蔡肇字天啓丹阳人召试中书舍人故事宰相未上马前限三篇成天啓丨丨丨丨文不加防拟拜节度使制云于戏千里谬之毫厘朕不从中御也万世垂之竹帛卿其以身任之天觉读之击节称美】
　　田　雁门　徴音
　　古今姓纂【妫姓舜后陈厉公子完字敬仲仕齐或号田氏至田和簒齐为诸侯九代至王建为秦所灭建弟假广项羽时并裂地称王】
　　事类仁人国寳【新序公季成谓魏文侯曰田子方虽贤人非有土之君也君与之齐礼设有贤于子方者又何以加之文侯曰子方者丨丨也仁人也者丨之丨也】司马兵法【齐穰苴田完之苗裔景公与语兵事说之以为将军将兵扞燕晋之师尊为大司马齐威王论古者司马兵法附穰苴于其中因号曰丨丨穰苴丨丨】食客数千【史记孟尝君名文姓田氏招致賔客舍业厚遇之以故倾天下之士丨丨丨丨人】复城七十【田单齐诸田防属也从反间火牛以破燕军丨齐丨丨丨余封曰安平君】召见汉庭【前田叔赵陉城人也喜剑学黄老术赵王以为郎中切直廉平王贤之髙祖丨丨与语丨丨臣毋能出其右者上说拜为汉中守】权移主上【田蚡孝景后同母弟封为武安侯后为丞相入奏事坐语移日所言皆听荐人或起家至二千石丨丨丨丨】诛鉏豪强【田延年字子賔为河东太守丨丨丨丨奸邪不敢发】议动朝廷【霍光议废昌邑王羣臣莫敢发言延年按劔叱羣臣即日议决大将军曰诚然实勇士也当发大丨时震丨丨丨光因举手抚心曰使我至今病悸】一言取相【车千秋本姓田氏上急变讼戾太子寃立拜为大鸿胪数月为丞相封富民侯无他材能术学又无伐阅功劳特以丨丨寤意旬月丨宰丨封侯世未尝有也】小车入朝【初千秋年老上优之朝见得乗丨丨入宫殿门因号车丞相】读书击劒【魏田畴字子防好丨丨善丨丨曹操署司空户曹掾以讨虏功封亭侯】起楼聚书【唐田正字安道性忠孝好功名丨丨丨丨万余卷】为朕长城【正以功加司徒同平章事来朝上眷劳殊等因请留阙下帝劳曰魏人乐卿之政四邻畏卿之威丨丨丨丨又安用辞朱紫满门荣冠当世】乗赴都【田游岩京兆人入太白山母及妻皆有方外志与共栖迟山水间召赴京师髙宗幸嵩山亲至其门游岩野服出拜仪止谨朴上曰先生比佳否答曰臣所谓泉石膏肓烟霞痼疾者帝曰朕得君何异汉获四皓乎勑丨丨丨丨拜崇文馆学士帝营奉天宫游岩宅直宫左天子自书牓其门曰隐士田游岩宅】自暴祈雨【田仁防雍州人擢制举为平州刺史嵗旱丨丨以丨而丨大至谷遂登人歌之】献军国要机【本朝田锡字表圣嘉州洪雅人言恭敬好礼既得谏官即上防丨丨丨丨丨者一朝廷大体者四太宗褒其言因赐钱五十万】上御览屏风【田锡至道中复知制诰召对悉丨丨丨三十卷御丨丨五卷诏褒之】为得诤臣体【田锡览天下奏章有言民饥盗起及诏勑不便悉条奏其事真宗以丨丨丨丨之丨】尝目为汲黯【田锡擢右谏议大夫真宗每见锡容必庄丨丨之曰朕之丨丨也】人以比张咏【田况字元均其先京兆人徙秦州渭州益州听断之明蜀丨丨丨丨丨】
　　樊　上党　商音
　　古今姓纂【周文王子虞仲支孙为周卿士食采于樊因邑命氏今河内阳樊是也周有樊穆仲字山甫樊仲皮樊济并其后也又殷人七族有樊氏仲尼弟子樊迟鲁人盖其后也】
　　事类舞阳侯【前汉樊哙沛人项羽目曰壮士排闼见髙帝封丨丨丨】樊侯学【后樊鯈尝删定公羊严氏春秋章句当世号丨丨丨】金杯属赐【樊子盖字华宗仕隋为武威太守以善政闻炀帝曰人道公清定如此不谢曰臣安敢清止是小心不纳贿耳乃赐口味百余斛后陪宴积翠池帝亲以丨丨丨子盖酒曰良筭嘉谋俟公后动即以此杯丨公用为永年之瑞】举秀第一【樊逊字孝谦専心典籍丨丨才为丨丨杨愔曰文章成就莫过樊孝谦】政为第一【樊叔畧仕隋为沐州刺史甚有声称迁相州刺史丨丨丨丨玺书褒美班示天下百姓语曰智无穷清乡公上下正樊安定封清乡安定公】有将帅器【唐樊泽字安时河中人有武力喜兵法议者皆谓丨丨丨丨】议论经据【樊宗师字绍述力学多通解着春秋传魁纪公樊子凢百余篇韩愈称丨丨有丨丨尝荐其才】
　　胡　安定　羽音
　　古今姓纂【帝舜之后胡公封陈子孙以谥为姓安定汉有胡建始居焉】
　　事类治令有声【前汉胡建字子孟河东人守军正丞甚得走卒心监军御史为奸建收斩之由是显名后为渭城令丨甚丨丨至今渭城立祠】孝廉第一【后胡广字伯始南郡华容人察丨丨试为天下丨丨】天下中庸【谚曰万事不理问伯始丨丨丨丨有胡公】清恐人知【魏胡威字伯武厉操清白尝省其父告归赐其绢一匹威跪曰于何得此绢质曰是吾俸余威乃受之官至前将军青州刺史对武帝曰臣父丨丨丨丨臣清恐人不知】洁行垂名【胡奕字次孙平东将军并以丨丨丨丨质素业贞粹可谓国之良臣时之彦士矣】酒饮文成【唐胡楚賔秋浦人属文敏甚必酒中然后下笔髙宗命作文常以金银桮丨丨之丨丨辄赐焉】大兴学校【胡宿字武平常州晋陵人知湖州筑石塘百里捍水旱丨丨丨丨学者盛于东南自湖学始既去而思之名其塘曰胡公塘而学者为立生祠】隽辩强敏【皇朝胡旦字周父渤海人丨丨丨丨少有大志退老汉上既丧明犹令人读经史】言行身化【胡瑗字翼之泰州如臯人瑗为人师丨丨而丨丨之使诚明者达昏愚者厉而顽傲者革故其为法严而信为道乆而尊自景祐明道以来学者有师惟瑗与孙复石介三人】湖州学法【胡瑗以布衣召见论乐拜校书郎尝为湖州学官庆厯四年建太学于京师有司请下丨丨取瑗教丨之丨以为则】令修所着春秋【胡安国字康侯建州崇安人举进士第二丨丨丨丨丨丨纸札并从官给书成奏御除寳文阁直学士谥文定】进君子无党论【胡宗愈字完夫举进士甲科哲宗问朋党之宗愈曰君子义之与比谓小人为奸邪则小人必指君子为朋党陛下择中立不倚者用之则朋党自销明日丨丨丨丨丨丨】
　　凌　河间　徴音
　　古今姓纂【卫康叔支子为周凌人子孙以官为姓】
　　事类江表虎臣【吴凌统字公绩余杭人在军旅亲贤接士轻财重义有国士之风后拜偏将军丨丨之丨丨也】梦印加劔【皇朝凌防字子竒宣州人举进士后知益州初策登仕丨人以六丨丨丨遗之其后官劔外者凡六人以为异】
　　霍　太原　羽音
　　古今姓纂【周文王第六子霍叔处之后今河东有霍邑是其国也子孙以国为氏】
　　事类文昭【左富辰曰昔周公封建亲以藩屏周室管蔡郕霍丨之丨也】姬姓【叔侯曰虞虢焦滑霍杨韩魏皆丨丨也晋是以大同上】不学兵法【前霍去病为票姚校尉斩首捕虏封冠军侯为票骑将军凢六出击匈奴斩首虏十一万余级上欲教之孙吴兵法曰顾方畧何如耳丨丨古丨丨】受遗辅少【霍光字子孟去病弟河东平阳人以兄任为郎出入禁闼二十余年未尝有过后为大司马大将军丨丨诏丨丨主】想闻风采【霍光为人沈静详审白晢防眉目美须髯每出入下殿门止进有常处不失尺寸天下丨丨其丨丨】
　　虞　陈留　角音
　　古今姓纂【舜有天下号曰虞子商均封虞因以为氏又武王封虞仲于河东亦为虞氏防稽余姚人赵相虞卿秦有虞香】
　　事类陶正利用【左郑子产曰昔虞阏父为周丨丨以服事我先王我先王赖其丨器丨也】协风成乐【国语虞幕能听丨丨以丨丨物生者也其后皆以为王公侯伯】号为虞卿【史记虞卿者游说之士也蹑蹻担簦说赵孝成王一见赐黄金百镒白璧一双再见为赵上卿故丨丨丨丨】虞氏春秋【虞卿著书八篇世曰丨丨丨丨】槃根错节【虞诩字升卿十二通尚书为朝歌长故旧皆吊曰得朝歌何衰诩曰不遇丨丨丨丨何以别利器】力能扛鼎【后虞延字子大初生其上有物若一匹练遂上升天占者以为吉及长长八尺六寸腰带十围丨丨丨丨】灶增破羌【虞诩羌寇武都以诩有将帅之畧迁武都太守令吏士各作两丨日丨倍之卒丨丨众】讲论马上【吴虞翻字仲翔防稽人少好学举茂才召为侍御史作周易老子论语国语训注习经于枹鼓之间丨丨于戎丨之丨】学染丹青【晋虞溥字允源将率之子笃志典坟大修庠序广招学徒谓丨之丨人甚于丨丨】学以明道【虞喜字仲宁防稽人洁静其操嵗寒不移志操足以厉俗博丨足丨丨丨钻坚研微有弗及之勤处静味道无风尘之志释毛诗注孝经凢注述数十万言】越石得见【虞愿字士恭防稽人为晋安太守在郡不事生业立学堂教授海边有丨王丨尝隐云雾相云清廉太守乃丨丨愿往就观视清彻无所隐蔽】南金在斯【北史虞世基字懋世博学有髙才善草孔奂见之嗟曰丨丨之贵属丨丨人】文章赡博【唐虞世南越州人字伯施性沈静与兄世基同受学于吴顾野王十余年精思不懈丨丨婉缛慕徐陵陵自以类己世基辞章清劲过世南而丨丨不及也议者方晋二陆】议论持正【世南貌懦谨外若不胜衣而中抗烈丨丨丨丨太宗曰朕与世南商畧古今有一言失未尝不怅恨其恳诚如此】补阙无日忘【帝尝命写列女传于屏风于时无本世南暗防之无一字谬帝每称其五絶一徳行二忠直三博学四文词五书翰帝手诏魏王泰曰世南于我犹一体拾遗丨丨丨丨丨之】大功出儒者【本朝系年録髙宗绍兴三十二年金主亮既往淮东虞允文谓建康都统李显忠曰京口无备我欲往公能分兵见助否显忠分李捧三万六千人允文至镇江谒招讨使刘锜问疾锜执允文手曰疾何必问朝廷养兵三十年我辈一技不施今日丨丨乃丨丨丨我辈愧死矣】
　　万　扶风　商音
　　古今姓纂【毕万之后一云芮伯万之后以王父字为氏孟轲门人有万章汉有万攀河南官氏志吐万氏改姓万氏】
　　事类世为酋帅【北史万安国代人丨丨丨丨】妙达钟律【万寳常丨丨丨丨徧工八音同上】改成孝乡【唐万敬儒三世同居丧亲庐墓刺血写浮屠书断手二指辄复生丨所居曰丨丨丨】赋緑潭篇【万齐融丨三曰丨丨丨】
　　支　郃阳　徴音
　　古今姓纂【姓苑云支姓琅琊姓苑云今琅琊有支氏西域石赵司空支雄云其先月支胡人也晋有髙僧支遁字道林天竺人】
　　事类白鹊表异【唐支叔才定州人隋末荒馑母为贼执叔才告以情贼闵其孝为解母病痈叔才吮疮注药及亡庐墓有丨丨止其傍髙宗丨丨其家】
　　柯　济阳　商音
　　古今姓纂【钱塘宋书沈文季钱塘富人柯降齐书南兖州典籍柯益孙河南官氏志柯拔氏改为柯氏】
  </div>
  <div class="pagination">
   <a href="古今合璧事类备要_page53.html">
    上一页
   </a>
   <span>
    ...
   </span>
   <a href="古今合璧事类备要_page49.html">
    49
   </a>
   <a href="古今合璧事类备要_page50.html">
    50
   </a>
   <a href="古今合璧事类备要_page51.html">
    51
   </a>
   <a href="古今合璧事类备要_page52.html">
    52
   </a>
   <a href="古今合璧事类备要_page53.html">
    53
   </a>
   <span class="current-page">
    54
   </span>
   <a href="古今合璧事类备要_page55.html">
    55
   </a>
   <a href="古今合璧事类备要_page56.html">
    56
   </a>
   <a href="古今合璧事类备要_page57.html">
    57
   </a>
   <a href="古今合璧事类备要_page58.html">
    58
   </a>
   <a href="古今合璧事类备要_page59.html">
    59
   </a>
   <span>
    ...
   </span>
   <a href="古今合璧事类备要_page55.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
