<!DOCTYPE html>
<html>
<head>
    <meta charset="UTF-8">
    <title>太平御览 - 第 697 页/共 737 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平御览 - 第 697 页/共 737 页</h1>
    <div class="content">仑（音伦）
《尔雅》曰：仑，无疵也。（郭璞症曰：使属，似豫章也。）
机
《山海经》曰：单狐之山，其木多机。（郭璞症曰：音饥也。）
木鹿
《荆州土地记》曰：武陵城内社中木鹿树，及南岸二木鹿树，光武所种。
椴
《说文》曰：椴木可作伏机。
椋（音良）
《尔雅》曰：椋，即来。（椋有髓，熊折而乳之。又曰：今椋材中车网。）
覃（音覃）
《广志》曰：覃树，叶似苏。
系弥
《毛诗□疏义》曰：系迷，一名契，似檀。
《广志》曰：系迷树，子赤如糯粟，可食。
枕梁
《异物志》曰：有木洪直，厥名枕梁。
乙木
徐衷《南方记》曰：乙树叶，捣之和，叶汁煮之，再沸，味辛，曝乾，可投鱼羹中。
求舟阝卫
《罗浮山记》曰：求舟阝卫，外国树，英华红粉，至可爱玩。
男青
《罗浮山记》曰：男青，条蕊之属，莫不朱色。尤易植立，折插土中，因便开荣。
寻木
《山海经》曰：寻木，长十里，生河边。
玉树
《山海经》曰：开明北有丈玉树，五彩。
《括地图》曰：昆仑虚北有玉树。
《世说》曰：谢安常谓子侄曰：“汝等何豫人事？”诸子莫言，玄答曰：“譬如芝兰玉树，欲生庭阶耳。”
《唐书》曰：□阳县界，多汉离宫故地。有似槐而叶细，士人谓之玉树。
杨雄《甘泉赋》云：玉树青葱後。左思以雄为假称珍怪也。
疏麻
《南越志》曰：疏麻，大二围，高数丈。四时结实，无衰落。骚人所谓“折疏麻兮瑶华”。
（音谩）
《山海经》曰：树生蜀中，七八月吐穗，成，有盐梅粉，可以酢羹。
榔
《山海经》曰：昆仑山有琅树。
卢头
《南越志》曰：南海江岸间有卢头木，叶如甘蔗，织以为帆。以其疏畅怀风，故帆不势布。

《山海经》曰：中曲山有（音瑰。）木，如棠而圆叶，赤实，如木瓜，食之多力。
桫棠
《山海经》曰：桫棠木，出昆仑山，黄色，赤实，味如李，食之使人不溺。
{者卑}
《山海经》曰：前山，其木多{者卑}。（似柞，子可食。冬夏恒青。作柱难腐。）
帝屋
《山海经》曰：讲式，有木名帝屋，叶如椒，反阳，（反阳，刺不勾也。）赤实，可以御凶。
六驳
陆机《毛诗疏义》曰：驳马、梓榆也。其树皮青白驳荦，遥视似马，故谓之驳马。下章云：“山有苞棣，隰有树遂。”皆山隰木相配，不宜谓兽。
崔豹《古今注》曰：六驳。山中有木，叶似豫章，皮多癣驳，名六驳木。
漆
《淮南子》曰：虻散积血，斫木愈龋，（驱主切。）此类之推者也。（推，行。）膏之杀鳖，鹊矢中猬（中亦杀也。）烂灰生蝇，（烂腐。）漆见蟹而不乾。
又曰：染者先青而後黑则可，先黑而後青则不可。工人下漆而上丹则可，下丹而上漆则不可。万事由此也，所先後上下，不可不审也。
崔豹《古今注》曰：漆树，以刚斧其皮开，以竹管承之，汁滴则成也。
槲
《齐书》曰：乐预为永世令，人怀其德。卒官时，有一媪，年可六七十，担槲蔌叶，造市货之，闻预卒，大泣，弃溪中，曰：“失乐令，我辈孤独老姥故应就死尔！”市人皆泣。其惠化如此。
《三国典略》曰：齐斛律光之入寇也，周将韦孝宽忌之。孝宽参军曲岩，颇知卜筮，谓孝宽曰：“来年东朝必大相杀。”孝宽因令岩作谣言曰：“百升飞上天，明月耀长安。”又曰：“高山不推自崩，槲树不扶自竖。”乃间谍遗其文於邺中，齐人用是而杀斛律光。明月，光字也。
《隋书》曰：倭国，草木冬青，土地膏腴，水多陆少。以小环挂鸬鹚项，令入水捕鱼，得百馀头。俗无盘俎，藉以槲叶，食用手之。性质直，有雅风。
《唐书》曰：万岁登封玄年春，封嵩山，御朝觐坛，受朝贺登封。坛南有槲树，大赦日，於其杪置金鸡，改名为金鸡树。
桦
《隋书》曰：钵室韦衣胡，布山而住，人众多，比室韦，不知为几纯落。用桦皮盖屋。
杜宝《大业拾遗录》曰：二年，汾州起汾阳宫。宫南外平林，率是大桦木，高百馀尺。从行文武，皆剥取皮，复庵舍。
冉
陆机《毛诗疏义》曰：梅冉，其树及叶似豫章。叶大如牛耳，一头尖。其华赤黄，子不可食。冉木理细於豫章，无子。赤者材坚，白者脆。荆州人曰：“梅多江南。”及魏兴、新城、上庸、蜀，皆多樟、冉。
《三国典略》曰：初，陈文帝以湘州出杉、冉，使营造大舰金翅等二百许艘，并诸水战之具。
石南
《魏王花木志》曰：《南方记》石南树，野生，二月花，仍猎菖实。实如燕子，八月熟。民彩之，取核，乾，取皮，作鱼羹，和之尤美。出九真。
任《述异记》曰：曲阜古城有颜回墓，墓上石楠二株，可三四十围。土人云：颜回手植之木。
婆那娑
《隋书》曰：真猎国土俗，与日南九真相类。异者，有婆那娑树，伍篓，叶似冬瓜。庵罗树，花叶似枣，实似李。毗野树，花似木瓜，叶似杏，实似楮。婆田罗树，花叶实并似枣，而小异。歌毕他树，花似李，叶似榆而厚大，实似李，其大如升。自余多同九真。
χ（音包）
《岭表录异》曰：χ木，产江溪中。叶细如桧，身坚类柏。惟根软，不胜刀锯。今潮循人多用其根，刳而为履。当木湿时，刻削易如割瓜；木乾之後，柔，刀不可理也。或油画，或漆，其轻如通草。暑月着之，隔卑湿地气。力如杉木。今广州宾从诸郡牧守，初到任，皆有油画χ木履也。
牧婆罗
《南夷志》曰：南诏多牧婆罗树。子破，其壳中白如柳絮，纫为丝，织为方幅，裁之为笼段，男子妇人皆服之。骠国弥臣诺，亦皆被婆罗笼段。
青田
崔豹《古今注》曰：乌孙国有青田核，莫测其树之形。实中国者，得其核，取皆菡水则成酒，其味淳美。核大如五六衫瀛，空之以盛水，俄而成酒味。刘璋时，得两核，集宾客设之，常供二十人饮之。一核所盛，方尽一核，所盛者得中饮尽，随便注水，随成即饮，不可久置，久置则苦不堪饮。名曰青田壶，亦曰青田酒。
都念
杜宝《大业拾遗录》曰：十二年四月，南海郡送都念子树一百株，敕付西苑十六院内种此树。高一丈许，叶如白杨，枝柯长细，花心金色，花叶正赤，似蜀葵而大，其子小於柿子，甘酸至美，蜜渍为棕益佳。
《岭表录异》曰：倒捻子，巢丛不大，叶如苦李，花似蜀葵，小而深紫，南中妇女得以染色，有子如软柿，头上有四叶，如柿蒂。食者必捻其蒂，故谓之倒捻子，或呼为都念子，盖语讹也。其子外紫，肉赤，无核。食之甜软，其甚暖腹藏，兼益肌肉。
娑罗
《魏王花木志》曰：娑罗树，缃叶，子似椒，味如罗勒。岭北人呼为大娑罗。
盛弘之《荆州记》曰：巴陵县僧寺床下忽生一木，不旬日，势陵轩栋。道人移居避之，木即长迟，但极晚香。有西域僧，见之，曰：“娑罗树也。”彼僧所憩之荫，常着花。至玄嘉十一年，忽生一花，状如芙蓉。
儿树
《唐书》曰：波斯於西海中，见一方石上，有树赤、叶青。树上忽生小儿，长六七寸，见人皆笑，动其手脚，头着树枝。上使摘取一枝，小儿便死。今在大食王处。
酒树
《梁书》曰：南方顿逊国有酒树，似安石榴。取花汁，著杯中数日成酒，美而醉人。（《博物志》曰：酒出无逊国。）
都勾
刘欣期《交州记》曰：都勾树，木中出屑如面，可啖。
《魏王花木志》曰：《交州记》曰：“都勾，似并榈。木中出屑如面，可取为饵。食如桄榔。”
乌文
崔豹《古今注》曰：乌文木，出波斯国。每舶上剿愦，就中乌文烂然。中国亦有，出温、括、婺等州。
比闾
《汲冢周书□王会》曰：白洲比闾者，其华若羽。伐其木为以车，终行不败。（白州，东南蛮，与白贸灿也。死晷可居曰洲。洲中出此珍木。）
制木
崔豹《古今注》曰：制木，湖州最多有，子如栗，木有白皮。波斯国来者，皆去其皮，人多不别。
卷九百六十二　竹部一
竹上
《易》曰：震为苍琅竹。
《尚书□禹贡》曰：荆州，厥贡惟菌、、苦。（、，美竹。）
又《禹贡》曰：杨州曰，筱既敷。（筱，竹箭；，大竹。禹治水。敷，布也。）厥贡，瑶、琨、筱、。
</div>
    <div class="pagination">
<a href="太平御览_page696.html">上一页</a><span>...</span><a href="太平御览_page692.html">692</a><a href="太平御览_page693.html">693</a><a href="太平御览_page694.html">694</a><a href="太平御览_page695.html">695</a><a href="太平御览_page696.html">696</a><span class="current-page">697</span><a href="太平御览_page698.html">698</a><a href="太平御览_page699.html">699</a><a href="太平御览_page700.html">700</a><a href="太平御览_page701.html">701</a><a href="太平御览_page702.html">702</a><span>...</span><a href="太平御览_page698.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
