<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 176 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 176 页/共 1019 页</h1>
    <div class="content">　　冈隒【左思魏都赋筑层宫以回匝比丨丨而无陂】
　　冈耸【冯子振十八公赋楼瞻五凤之翩翻丨丨五龙之箕踞】
　　冈曲【张协杂诗结宇穷丨丨耦耕幽薮隂】
　　冈断【郝经诗野迥幽姿清丨丨寒艳接　杨载诗路冲南北山丨丨披拂能来万里风】
　　冈兔【韩琦后园晏射诗见山麋下】
　　峦
　　峦山【东方朔七谏登丨丨而逺望兮好桂树之冬荣】
　　峦丘【张协登北邙赋陟丨丨之□升逶迤之修岅】
　　峦屿【李嵎渉湖诗窈窕寻湾漪迢递望丨丨】
　　峦阬【扬雄羽猎赋跇丨丨超唐陂】
　　峦稚【拾遗记方丈山一名丨丨东有龙塲千里玉瑶为林龙常鬭此处膏血如流水膏色黒者着地坚凝如漆而有紫光可为寳器】
　　阪【坂同】
　　阪山【眀一统志丨丨在延庆州境内轩辕与炎帝战于阪泉之野即此】
　　阪岸【本草枸一名地骨一名却暑生常山平泽及诸丘陵丨丨】
　　阪田【诗瞻彼丨丨有菀其特笺丨丨崎岖墝埆之处而有菀然特出之苖喻贤者在闲僻隠居之时　后汉书周爕传见冈畔下】
　　阪泉【左传狐偃言于晋侯曰求诸侯莫如勤王诸侯信之且大义也继文之业而信宣于诸侯今为可矣使卜偃卜之曰吉遇黄帝战于丨丨之兆注黄帝与神农之后姜氏战于丨丨之野胜之今得其兆故以为吉家语轩辕生而神灵弱而能言哲叡齐荘敦敏诚信长聪明治五气设五量抚万民度四方服牛乗马扰驯】
　　【猛兽以与炎帝战于丨丨之野三战而后克之始垂衣裳作为黼黻　明一统志丨丨山在太原府城东北八十里旧名汉山晋文公卜遇黄帝战于丨丨之兆因立庙于此】
　　阪固【博物志齐南有长城钜防阳闗之险北有河济足以为固越海而东通于九夷西界岱岳配林之险丨丨之国也】
　　阪髙【左传楚大饥戎伐其西南至于阜山师于大林又伐其东南至于阳丘以侵訾枝庸人帅羣蛮以叛楚麇人率百濮聚于选将伐楚于是申息之北门不启楚人谋徙于丨丨蒍贾曰不可我能徃防亦能徃不如伐庸】
　　阪域【刘桢鲁都赋竹则填彼山陔根弥丨丨】
　　阪漆【诗丨有丨隰有栗传陂者曰阪疏释地云陂者曰阪李廵曰陂者谓髙峯山陂】
　　阪隰【吕览先王之所恶惟死者之辱也发则必辱俭则不发故先王之必俭必合必同何谓合何谓同葬于山林则合乎山林于丨丨则同乎丨丨此之谓爱人】
　　阪尹【书立政见山阪下】
　　阪马【袁桷梁山诗绕如林乌旋疾若丨丨驶】
　　阪鼻【録异记劒利门有虵长三尺其大如瓮小者亦如柱焉兔头蛇身项下白色欲害人也出自山上轮转而下以噬行旅名曰丨丨】
　　阪险【唐书陈子昻传吐蕃爱蜀富思盗之矣徒以障隧隘不得噬今撤山羌开丨丨使贼得守奔亡以攻邉是除道待贼举蜀以遗之也　王绩醉乡记醉之乡去中国不知其防千里也其土旷然无涯无丘陵丨丨】阪峭【潘尼西道赋道深地狭丨丨轨长】
　　阪上【汉书蒯通传楚汉初起武臣略定赵地号武信君通説范阳令徐公曰赵武信君不知通不肖使人问其死生通且见武信君而说之曰必将战胜而后略地攻得而后下城臣窃以为殆矣用臣之计母战而略地不攻而下城传檄而千里定可乎彼将曰何谓也臣因对曰范阳令宜整顿其士卒以守战者也怯而畏死贪而好富贵故欲以其城先下君先下君而君不利之则邉地之城皆将相告曰范阳令先降而身死必将婴城固守皆为金城汤池不可攻也为君计者莫若以黄屋朱轮迎范阳令使驰骛于燕赵之郊则邉城皆将相告曰范阳令先下而身富贵必相率而降犹如丨丨走丸也此臣所谓传檄而千里定者也】
　　阪下【蜀梼机光启二年正月僖宗再幸兴元以建为清道使负玉玺以从至当涂驿而顾宁李昌符朱孜等遣人焚栈道建翼僖宗过于烟焰中夜宿丨丨僖宗枕建膝而寝赐以金劵至褒中以建遥领壁州刺史】
　　丘
　　丘山【战国防齐地方二千里带甲数十万粟如丨丨齐车之良五家之兵疾如锥矢战如雷电觧如风雨汉书王莽传青戎摽末之功一言之劳然犹皆防丨丨之赏课功绛霍造之与因也比于青戎地之与天也后汉书冯异传帝下玺书曰今偏城获全虏兵挫折使耿定之属复念君臣之义征西功若丨丨犹自以为】
　　【不足孟之反奔而殿亦何异哉　又张奂传夫无毛发之劳而欲求人丨丨之用此淳于髠所以拍髀仰天而笑者也　又董卓传坞中珍藏有金二三万斤银八九万斤锦绮缋谷纨素竒玩积如丨丨　荘子丨丨积卑而为髙江河合水而为大大人合并而为公　又知天地之为稊米也知豪末之为丨丨也则差数覩矣　淮南子鸱夜撮蚤蚊察分秋毫昼日颠越不能见丨丨形性诡也　韩诗外传圎居则若丨丨之不可移也方居则若盘石之不可拔也　武帝内传王母曰昔上皇清虚元年三天太上道君下观六合瞻河海之长短察丨丨之髙卑立天柱而安于地理桢五岳而拟诸镇辅应防报厐恵恭书足下剖符南靣振威千里行人子羽朝夕相继曽不枉咫尺之路问蓬室之旧过意赐书辞不半纸慰藉轻于缯缟讥望重于丨丨是角弓之诗所以为刺也　栁宗元荅贡士萧纂求为师书始者负载经籍退迹草庐块守防陋坐自拥塞不意足下曲见记忆逺辱书讯贶以髙文开其知思而又超仆以宗师之位贷仆以丨丨之号流汗伏地不知逃匿幸过厚也王粲从军诗陈赏越丨丨酒肉逾川坻　陶潜诗少无适俗韵性本爱丨丨　李白赠崔司户诗垂恩傥丨丨报徳有防身　韦应物寄李儋诗名在相公幕丨丨恩未酬　髙适留上李右相诗有窃丨丨恵无时枕席寜杜牧诗九金神鼎重丨丨五玉诸侯杂佩环　又晋书郭璞传初庾翼防时甞令璞筮公家及身卦成曰建】
　　【元之末丨丨倾长顺之初子凋零及康帝即位将改元为建元或谓庾冰曰子忘郭生之言邪丨丨上名此号不宜用冰抚心叹恨】
　　丘陵【易坎彖地险山川丨丨也　礼记曲礼从长者而上丨丨则必乡长者所视　周礼大司徒以天下土地之图周知九州之地域广轮之数辨其山林川泽丨丨坟衍原隰之名物注土髙曰丨大阜曰丨　又以土防之法辨五地之物生一曰山林二曰川泽三曰丨丨四曰坟衍五曰原隰　论语他人之贤者丨丨也孟子为髙必因丨丨　家语孔子初仕为中都宰制为养生送死之节长防异食强弱异任男女别涂路无拾遗器不雕伪为四寸之棺五寸之椁丨丨为坟不封不树行之一年而四方之诸侯则焉　汉书食货志昔先王之制自天子公侯卿大夫士至于皂抱闗击柝者其爵禄奉养宫室车服棺椁祭祀死生之制各有差品小不得僭大贱不得逾贵夫然故上下序而民志定于是辨其土地川泽丨丨衍沃原隰之宜教民种树畜飬五谷六畜及至鱼鼈鸟兽雚蒲材干器械之资所以养生送终之具靡不皆育　又鼂错传土山丨丨曼衍相属平原广野此车骑之地歩兵十不当一　后汉书髙彪传天有太乙五将三门地有九变丨丨山川　晋书慕容徳载记指挥则红紫成章俯仰则丨丨生韵　宋史礼志木神勾芒东岳于坛第一龛东镇海渎于第二龛东山林川泽于坛下东丨丨坟衍原隰于内壝之内皆在卯阶之北以南为上　荘子歩仞之丨丨巨兽无所隠其躯而防狐为之祥　子华子夫丨丨崇而穴成于上狐狸藏矣　淮南子丨丨为牡谿谷为牝　十洲记诸百川极深水灵居之其隂难到故治无常处非如丨丨而可得论尔　法言百川学海而至于海丨丨学山而不至于山是故恶夫画也　新论隘险不乗丨丨必下所以齐劳逸也　中说地者统元形焉非止山川丨丨之谓也　嵇康荅释难宅无吉凶摄生论吾见沟浍不疑江海之大覩丨丨则知有泰山之髙也　梁简文帝南郊颂纡余委蛇丨丨起伏　司马相如上林赋罗乎后宫列乎北园貤丨丨下平原注连亘丨丨下及平原也　扬雄甘泉赋崇丨丨之駊騀兮深沟嵚岩而为谷　魏文帝校猎赋聚者成丨丨散者填谷谿　夏侯湛山路吟丨丨兮连离卉木兮交错薛道衡诗嵩岱终难学丨丨徒自强】
　　丘岳【后汉书袁绍传伏惟将军至孝蒸蒸发于岐嶷友于之性生于自然章之以聪明行之以敏达览古今之举措观兴败之徴符防荣财于粪土贵名位于丨丨】
　　丘阜【诗疏见丘阿下　汉书鼂错传见山林下　晋书应詹传天门武陵谿蛮并反詹讨降之时政令不一诸蛮怨望并谋背叛詹召蛮酋破铜劵与盟由是懐詹数郡无虞其后天下大乱詹境独全百姓歌之曰乱离既普殆为灰朽侥幸之运頼兹应后歳寒不雕孤境独守拯我涂炭恵隆丨丨润同江海恩犹父母　宋史河渠志及工役既毕则房廊邸舍作践狼籍园圃隙地例成丨丨积雨荡濯复入河中居民患厌未易悉数淮南子夫大生小多生少天之道也故丨丨不能生云雨涔水不能生鱼鼈者小也　盐铁论寻常之汚不能溉陂泽丨丨之木不能成宫室　道徳指归论水之所以贯金触石钻崖溃山驰骋丨丨以赴随江海无有还者形偶性合事物自然也　说苑山川污泽陵陆丨丨五土之宜圣王就其势因其便不失其性髙者黍中者稷下者秔　班固窦车骑北征颂名王交手稽颡请服乃收其锋镞干卤甲胄积象如丨丨陈阅满广野　文同超然台赋陟危谯以骋望兮丨丨摧崣而参差】
　　丘垄【陇同礼记月令孟冬之月饬丧纪辨衣裳审棺椁之薄厚茔丨丨之大小髙卑厚薄之度贵贱之等级　后汉书隗嚣传发冢河东攻劫丨丨　又东平王苍传园邑之兴始自强秦古者丨丨且不欲其着明岂况筑郭邑建都郛哉　宋书序传山原为无人之乡丨丨非恒涂所践至于防救不得比之村郭督实效名理与劫异则符伍之坐居宜降矣　宋史礼志建隆元年诏前代帝王陵寝忠臣贤士丨丨或樵采不禁风雨不芘宜以郡国置户以守隳毁者修葺之　吕览世之为丨丨也其髙大若山其树之若林其设阙庭为宫室造賔阼也若都邑以此观世示富则可矣以此为死则不可也　栁宗元与许京兆孟容书近世礼重拜扫今阙者四年每遇寒食北向长号以首顿地想田野道路士女徧满皂隶庸匄皆得上父母丨丨马医夏畦之鬼无不受子孙追养者　郭璞南郊赋飨骇鬼方声振丨丨江淹恨赋绮罗毕兮池馆尽琴瑟灭兮丨丨平　张载诗丨丨日已逺纒绵弥思深　陶潜诗徘徊丨丨间依依昔人居　罗隠感旧诗丨丨笳箫咽池台嵗月平贯休秋末江上望诗烟霞谁是主丨丨自伤神】
　　丘岭【刘峻金华山栖志縠巾取于丨丨短褐出自园中】
　　丘阿【诗緜蛮黄鸟止于丨丨传緜蛮小貎丨丨曲阿也鸟则止于阿人止于仁疏言緜蛮然而小者是黄鸟也此黄鸟飞则止于丘阜之曲阿安静之处者而托息焉】
　　丘坟【史记司马相如传渉乎蓬蒿驰乎丨丨前有利兽之乐而内无存变之意按汉书作丘虚　宋书袁粲传魏矜袁绍恩给丨丨晋亮两王荣覃余裔　王安石江寜府谢上表唯是土风之羙素无犴狱之烦乆寄托于丨丨粗谙知其闾里　谢灵运撰征赋序详观城邑周览丨丨眷言古迹其懐已多　曹大家东征赋蘧氏在城之东南兮民亦尚其丨丨　又梁书昭明太子传遍该缃素殚极丨丨　杨炯唐右将军魏哲碑铭栖迟郊塾恱怿丨丨】
　　丘冢【通作冢宋史韩综传防河溢金堤民依丨丨者数百家综令曰能济一人予千钱民争操舟栰以救已而丨丨多溃　淮南子河上之丨丨不可胜数犹之为易也水激兴波髙下相临差以寻常犹之为平】丘墓【汉书司马迁传仆以口语遇遭此祸重为乡里所戮笑以汚辱先人亦何靣目复上父母之丨丨乎又杨恽传当此之时自以夷灭不足以塞责岂意得全首领复奉先人之丨丨乎　后汉书冯衍传悼丨丨】
　　【之芜秽兮恨昭穆之不荣　南史宋孝武帝纪诏上林苑内士庶丨丨欲还合勿禁　越絶书昔者陈成恒相齐简公欲为乱惮齐邦鲍晏故徙其兵而伐鲁鲁君忧也孔子患之乃召门人弟子而谓之曰诸侯有相伐者尚耻之今鲁父母之邦也丨丨存焉今齐将伐之可一出乎　新序季子以劒带徐君墓树而去徐人嘉而歌之曰延陵季子兮不忘故脱千金之劒兮带丨丨　杜甫壮逰诗王谢风流逺阖庐丨丨荒】
　　丘茔【潘岳杨荆州诔退守丨丨杜门不出游目典坟纵心儒术】
　　丘垤【孟子泰山之于丨丨河海之于行潦　韩愈至邓州北寄上襄阳于相公书夫涧谷之水深不过咫尺丨丨之山髙不能逾寻丈人则狎而翫之】
　　丘气【淮南子山气多男泽气多女障气多喑岚气多聋林气多癃木气多伛岸下气多肿石气多力险阻气多瘿暑气多夭寒气多夀谷气多痹丨丨多狂衍气多仁陵气多贪】
　　丘体【释名畆丘丨丨满一亩之地也】
　　丘类【水经注水南有长阜背汾带河长四五里广二里余髙十丈汾水歴其隂西入河汉书谓之汾隂睢应劭曰睢丨丨也】
　　丘背【尔雅丨丨有丘为负丘注此觧宛丘中央隆峻状如负一丨于丨上】
　　丘中【诗丨丨有麻彼留子嗟　宋书刘勔传勔经始钟岭之南以为栖息聚石蓄水彷佛丨丨朝士爱素者多徃游之】
　　丘隅【诗緜蛮黄鸟止于丨丨笺丨丨丘角也】
　　丘侧【诗緜蛮黄鸟止于丨丨笺丨丨丘旁也　水经注淇水南又屈迳顿丘西魏徙九原西河出军诸胡置五军于丨丨　孙绰聘士徐君墓颂徘徊丨丨凄焉流襟】
　　丘头【晋书文帝纪帝进军丨丨吴使文钦唐咨全端全怿等三万余人来救诞诸将逆击不能御　又甘露三年魏帝命改丨丨曰武丘以旌武功】
　　丘角【诗笺见丘隅下】
　　丘边【诗陟彼阿丘言采其蝱传偏髙曰阿丘疏偏髙谓丨丨髙莔】
　　丘旁【诗笺见丘侧下】
　　丘曲【束晳补亡诗白华足在丨之丨】
　　丘南【水经注温水又东至领方县东与丨丨水合】
　　丘隰【礼记月令季夏之月行秋令则丨丨水潦】
　　丘畎【邢邵请置学奏伏闻朝议以髙祖大造区夏道侔姬文拟祀眀堂式配上帝今若基宇不修仍同丨丨即使髙皇帝享阙于国阳宗祀之典有声无实此臣子所以匪寜亿兆所以失望也】
　　丘原【宋武帝登作乐山诗遂登千寻首表里望丨丨】
　　丘壤【沈约伤谢朓诗一旦同丨丨】
　　丘郊【宋书礼志古者丨丨不异宜并圜丘方泽于南北郊更修治坛兆其二至之祀合于二郊】丘虚【墟同汉书公孙传凡为丞相御史六歳年八十终丞相位其后李蔡严青翟赵周石庆公孙贺刘屈牦继踵为丞相自蔡至庆丞相府客馆丨丨而已管子彼民不足以守者其城不固民饥者不可以使战众散而不收则国为丨丨　吕览子胥非不先知化也谏而不聼故吴为丨丨祸及阖庐　地镜圗财在丨丨者为木变故木有折枯者其旁有财折所向在焉其在南方去木八尺其在东方去木六尺　庾信长孙俭神道碑状貎丨丨风神磊落　司马相如上林赋崴磈嵔廆丨丨堀礨　房琯题汉州西湖诗髙流纒峻隅城下丨丨　杜甫五盘诗故乡有弟妹流落随丨丨　髙适苦雨诗泥涂拥城郭水潦盘丨丨　陆长源詶孟十二新居见寄诗首夏尚清和残芳遍丨丨　贯休再到钟陵诗无限丨丨侵郭路防多台榭浸湖光】丘荒【后汉书梁冀传多拓林苑禁同王家西至农东界荥阳南极鲁阳北逹河淇包含山薮逺带丨丨周旋封域殆将千里　韩愈燕喜亭记太原王中在连州与学佛人景常元慧游异日从二人者行于其居之后丨丨之间上髙而望得异处焉】
　　丘坛【宋书礼志光武绍祚定二郊洛阳南北晋氏过江悉在北及郊兆之议纷然不一又南出道狭未议开阐遂于东南已地创立丨丨】
　　丘兆【汲冢周书设丨丨于南郊以祀上帝配后稷】
　　丘窟【郭璞平刑疏欲役无赖子弟驱不逞之人聚之于空荒四维之地将以扞固牧圉未见其利也且濵接鲸猾密迩奸薮退未絶其丨丨之顾进无以塞其逋逃之门五流三居诚古之犯刑论之于今事实难行谢灵运辞禄赋解纽于城邑反褐衣于丨丨頖人事于一朝与世物乎长絶　沈约郊居赋伊前世之贵仕罕纡情于丨丨　又却出东西门行一念起闗山千里顾丨丨】
　　丘坑【法华经国名寳生其土平正玻瓈为地宝树荘严无诸丨丨沙砾荆棘便利之秽寳华覆地周徧清净】
　　丘谷【水经注渭水东南流众川泻浪边次鸣注其右则胡谷水次东丨丨水次东得丨丨东谿水次东有铜岩谷水并出南山东北注渭】
　　丘壑【晋书简文帝纪夫肥遁穷谷之贤滑泥扬波之士虽抗志霄濳黙幽岫贪屈髙尚之道以隆协赞之美孰与自足山水栖迟丨丨狥匹夫之洁而忘兼济之大邪　又谢鲲传明帝在东宫见之甚相亲重问曰论者以君方庾亮自谓何如答曰端委庙堂使百僚凖则鲲不如亮一丨一丨自谓过之　新论齐之华士栖志丨丨而太公诛之魏之干木遁代幽居而文侯敬之太公之贤非有减于文侯干木之徳非有逾于华士而或荣或戮者遇不遇也　洛阳伽蓝记杨元慎父甜自得丨丨不事王侯　世说见岩石下　卧游録庾太尉在武昌秋夜佳景气清佐吏殷浩王胡之之徒登南楼理咏音调始遒闻函道中有屐声甚厉定是庾公俄而率左右十许人歩来诸贤欲起避之公徐曰老子于此处兴复不浅因便据胡床与诸人咏谑后王逸少下与丞相言及此事丞相曰元规尔时风范不得不少頽右军答曰唯丨丨独存　梁简文帝安成蕃王墓志铭得意琴书忘言丨丨　谢灵运斋中读书诗昔余游京华未甞废丨丨　齐竟陵王子良诗丨丨每淹留风云多赏防　骆賔王畴昔篇自有林泉堪隠栖何必山中事丨丨　李白诗故人栖东山自谓丨丨美　杜甫严郑公防事岷山沲江画圗诗从来谢太傅丨丨道难忘又解闷诗不见髙人王右丞蓝田丨丨漫寒藤　戴叔伦暮春感懐诗四十无闻嬾慢身放情丨丨任天真韩愈诗余虽司斧钻情本尚丨丨　黄庭坚诗胸中元自有丨丨故作老木蟠风霜　厐铸雪谷晓装圗诗杨侯胸中富丨丨醉里笔端驱雪落】
　　丘林【周礼大司乐凡六乐者三变而致鳞物及丨丨之示　晋书郭璞传将军赵固所乗良马死璞曰得健夫二三十人皆持长竿东行三十里有丨丨社庙者便以竿打拍当得一物宜急持归得此马活矣固如其言果得一物似猴持归此物见马死便嘘吸其鼻顷之马起奋迅嘶鸣食如常不复见向物　齐书乐志诏源委遍丨丨礼献物乐荐音　陆云答孙显世诗乃眷丨丨乐哉河曲　阮瑀驾出北郭门行顾闻丨丨中噭噭有悲啼　又魏书官氏志丨丨氏改为林氏　又云笈七签三十六小洞天第十三小沩山洞名曰好生元上天在潭州沣陵县仙人花丨丨治之】
　　丘榛【陆云答张士然诗通波激枉渚悲风薄丨丨】
　　丘木【礼记曲礼为宫室不斩于丨丨　后汉书雀骃传吴札结信于丨丨展季効贞于门女】丘树【任昉谢修卞忠贞墓启年世贸迁孤裔沦塞遂使碑表芜灭丨丨荒毁】
　　丘莸【左传穆子田于丨丨遂遇疾焉】
　　丘县【明一统志丨丨在东昌府临清州城西二百里本馆陶之别乡汉析置丨丨属魏郡】
　　丘城【后汉书厐参传三辅山原旷逺民庶稀疏故县丨丨可居者多今宜徙邉郡不能自存者入居　水经注汶水自县东北迳峿城北地理风俗记曰朱虚县东四十里有峿亭城故县也伏琛晏谟齐记并言亭在丨丨东北十里非城也】
　　丘里【荘子少知问于大公调曰何谓丨丨之言大公调曰丨丨者今十姓百姓而以为风俗也合异以为同散同以为异】
　　丘宫【左传公使子蟜子伯子皮与孙子盟于丨丨】
　　丘室【李端赠薛戴诗遂矜丨丨重不料阮途穷】
　　丘园【易贲六五贲于丨丨束帛戋戋吝终吉注处得尊位为饰之主饰之盛者也施饰于物其道害也施饰丨丨盛莫大焉故贲于束帛丨丨乃落贲于丨丨帛乃戋戋　宋书戴颙传诏曰新除通直散骑侍郎戴颙太子舍人宗炳并志托丨丨自求衡荜恬静之操乆而不渝颙可国子博士炳可通直散骑侍郎　魏书王遵业传时政归门下世谓侍中黄门为小宰相而遵业从容恬素若处丨丨甞着穿角履好事者多毁新履以学之周书武帝纪若政绩有施治纲克举及行宣圭荜道着丨丨并须捡审依名腾奏　蔡邕处士圂叔则碑洁】
　　【耿介于丨丨慕七人之遗风　陆机辨亡论束帛旅于丨丨旌命交于涂巷　又演连珠巢箕之叟不眄丨丨之币洗渭之民不发傅岩之梦　梁元帝荐鲍防表叶登梦之客日贲于丨丨韦毂投钓之臣相望于魏阙徐陵报尹义尚书见岩穴下　何晏景福殿赋醴泉涌于池圃灵芝生于丨丨　陆云答孙显世诗曽是褊】
　　【心敢忘丨丨　髙适答侯少府诗江海有扁舟丨丨有角巾　刘禹锡游道林岳麓二寺诗恨无黄金千万饼布地买取为丨丨　李山甫山中答刘书记寓懐诗之子贲丨丨戸牖松萝映　贯休冬末病中诗故人乆不来冷落如丨丨】
　　丘亭【汉书息夫躬传躬归国未有第宅居丨丨奸人以为侯家富常夜守之躬邑人河内掾贾恵徃过躬教以祝盗方以桑束南指枝为匕画北斗七星其上躬夜自被髪立中庭向北斗持匕招指祝盗】丘樊【南史隠逸传论夫独徃之人皆禀偏介之性不能摧志屈道借誉期通若使夫遇见信之主逢时来之运岂其放情江海取逸丨丨不得已而然故也　谢荘月赋仲宣跪而称曰臣东鄙幽介长自丨丨　张九龄诗逶迤恋轩陛萧散反丨丨　王维郑霍二山人诗郑公老泉石霍子安丨丨　元稹赛神诗腥臊袭左右然后托丨丨】
　　丘虎【苏轼寄题梅宣义园亭诗清池压丨丨异石来湖鼋】
　　丘夷【齐书武帝纪宣尼诞敷文徳峻极自天发辉七代陶钧万品英风独举素王谁匹功隠于当年道深于日月感麟厌世邈千祀川竭谷虚丨丨渊塞非但洙泗湮沦至乃飨甞乏主　荘子川竭而谷虚丨丨而渊实】
　　丘处【淮南子积壤而丨丨粪田而种谷掘地而井饮疏川而为利筑城而为固拘兽以为畜】丘徙【郭璞象赞望头如尾动若丨丨】
　　丘碍【江淹齐太祖诔丨丨必静渊漪咸澄】
　　丘浮【易林山没丨丨陆为水鱼燕雀无庐】
　　丘首【礼记檀弓大公封于营丘比及五世皆反于周君子曰乐乐其所自生礼不忘其本古之人有言曰狐死正丨丨仁也】
　　丘井【魏书张彞传伏愿昭览敕付有司使魏代所采之诗不堙于丨丨臣之愿也】
　　丘甲【春秋成公元年三月作丨丨注周礼九夫为井四井为邑四邑为丘丘十六井出戎马一匹牛三头四丘为甸甸六十四井出长毂一乗戎马四匹牛十二头甲士三人歩卒七十二人此甸所赋今鲁使丘出之讥重敛故书　汉书刑法志二伯之后寖以陵夷至鲁成公作丨丨哀公用田赋捜狩治兵大阅之事皆失其正】
　　丘乗【礼记郊特牲唯社丨丨供粢盛所以报本反始也　周礼稍人掌令丨丨之政令】
　　丘赋【左传郑子产作丨丨国人谤之子宽以告子产曰何害茍利社稷死生以之且吾闻为善者不改其度故能有济也诗曰礼义不愆何恤于人言吾不迁矣】
　　丘牛【杜预论水利疏古者匹马丨丨居则以耕出则以战非如猪羊类也今徒养宜用之牛终为无田之费甚失事宜】
　　丘势【张说巴丘春日诗湖隂窥魍魉丨丨辨巴蛇】
　　丘累【扬雄羽猎赋妄发期中进退履获创滛轮夷丨丨陵聚】
　　丘如【栁宗元永州新堂记韦公之来既逾月理甚无事望其地且异之始命芟其芜行其涂积之丨丨蠲之浏如既焚既酾竒势迭出】
　　丘索【宋书礼志罔仁厚而道灭鲜义浇而徳宣钟律之先旷世绵絶难得而闻丨丨着明者尚有遗炳耶律楚材诗琴书澹相对尚未忘丨丨】
　　丘赵【宋书余齐民传齐民至性由中情非外感淳情凝至深心天彻跪讯遗防一恸殒亡虽迹异参柴而诚均丨丨】
　　陵
　　陵阜【诗□彼飞隼率彼中陵笺率循也隼之性待鸟雀而食飞循丨丨者是其常也喻诸侯之守职顺法度者亦是其常也　张协七命丨丨霑流膏谿谷厌芳烟】
　　陵岳【神仙传淮南王好儒学方技有八公徃诣之一人能千变万化恣意所为禽兽草木立成转徙万物丨丨移行宫室】
　　陵阪【左传公游于丨丨遇孟武伯于孟氏之衢曰请有问于子余及死乎对曰臣无由知之三问卒辞不对　淮南子泽臯织网丨丨耕田得以所有易所无以所工易所拙】
</div>
    <div class="pagination">
<a href="御定骈字类编_page175.html">上一页</a><span>...</span><a href="御定骈字类编_page171.html">171</a><a href="御定骈字类编_page172.html">172</a><a href="御定骈字类编_page173.html">173</a><a href="御定骈字类编_page174.html">174</a><a href="御定骈字类编_page175.html">175</a><span class="current-page">176</span><a href="御定骈字类编_page177.html">177</a><a href="御定骈字类编_page178.html">178</a><a href="御定骈字类编_page179.html">179</a><a href="御定骈字类编_page180.html">180</a><a href="御定骈字类编_page181.html">181</a><span>...</span><a href="御定骈字类编_page177.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
