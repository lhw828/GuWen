<!DOCTYPE html>
<html>
<head>
    <meta charset="UTF-8">
    <title>事林广记续集 - 第 12 页/共 25 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>事林广记续集 - 第 12 页/共 25 页</h1>
    <div class="content">古琴冷而者用布囊炒砂人八电候冷易之数次而又作長甑候有風日以甑蒸琴令汗溜取出吹乾其仍舊琴新舊常宜置床上近人氣被中尤佳琴弦久而不鳴者綳定一以桑葉捋之鳴亮如初大凡蓄琴之士不論寒暑不可放置風露中及日色中止可於無風露陰煖置之
　　奕棊原始
（孔子曰）饱食终日无所用心不有慱弈者乎（孟子曰）奕之为数小数也不专心致意则不能得也然则弈之为戱其来尚矣(慱物志云)尧造围棊以教丹朱或云舜造也(太平)(御览云)周武帝造象戱其名体虽殊而为奕一也
　　　棊局篇第一　　　　
宋皇佑中斈士张　靖　撰
夫万物之数从一而起局之路三百六十一一者生数之主据其极而运四方也三百六十以象周天之数分而为四以象四时隅各九十路以象其日外周七十二路以象其候矣棊三百六十黑白相半以法阴阳局之线道谓之枰线道之间谓之罫局方而静棊员而动自古及今弈者同尸句曰日日新故宜用意深而存虑精以求其胜负之曰则至其所未至矣
　　　得筭篇第二
棊者以正合其势以权制其敌故计定于内而势成于外战未合而筭胜者得筭多也筭不胜者得筭少也战巳合而不知胜负者筭也兵法曰多筭胜少筭不胜而况于筭乎由此观之胜负见矣
　　　权舆篇第三
权舆者弈棊布置务守纲格先于四隅分定势子然后拆二斜飞下势子一等立二可以拆三立三可以拆四与势子相望可以拆五近不必比远不必乖此皆古人之论后斈之规舍此改作未之或知也
　　　合战篇第四
慱弈之道贵乎谨严高者在腹下者在边中者占角此棊家之常然法曰宁输数子勿失一先有先而后有后而先击左则视右攻后则瞻前两生勿断俱活勿连阔不可太疏密不可太促与其恋子以求生不若弃之而取势与其事而强行不若因而自补彼众我寡先谋其生我众彼寡务张其势善胜敌者不争善陈者不战善战者不败善败者不乱夫棊始以正合终以奇胜必也四顾其地牢不可破方可出人不意掩人不备凡敌事而自补者有侵绝之意也弃小而不救者有图大之心也随手而下者谋之人也不思而应者取败之道也诗云惴惴小心如临于谷
　　　虚实篇第五
夫弈棊绪多则势分势分则难救投棊勿逼逼则使彼实而我虚虚则易攻实则难破临时変通宜勿执一传曰见可而进知难而退
　　　自知篇第六
夫智者见于未萌愚者暗于成事故知巳之害而图彼之利者胜知可以战不可以战者胜识众寡之用者胜以虞待不虞者胜以逸待劳者胜不战而屈人棊者胜老子曰自知者明
　　　审局篇第七
夫弈棊布势务相接连自始至终着着求先临局交争雌雄未决毫厘不可以差焉局势巳赢专精求生局势巳弱锐意侵绰沿边而走虽得其生者败弱而不伏者愈屈灶而求胜者多败两势相围先蹙其外势孤援寡则勿走是故棊者不走之走不下之下误人□多方成功者一路而巳能审局者则多胜矣易曰穷则変変则通通则久
　　　度情篇第八
人生而静其情难见感物而动然后可辨推之于棊胜败可得而先验法曰夫持重而廉者多得轻易而贪者多丧不争而自保者多胜务杀而不顾者多败因败而思者其势进战胜而骄者其势退求巳弊不求人之弊者益攻其敌不知敌之攻巳者损目凝一局者其思周心役他事者其虑散行远而正者吉机浅而许者凶能自畏敌者强谓人莫巳若者亡意旁通者高心执一者卑语默有常使敌难量动静度招人所恶诗云他人有心予忖度之
　　　科正篇第九
或曰棊以変诈为务刼杀为名岂非诡道邪予曰不然易云师出以律否臧凶兵本不尚诈谋言诡道者乃战国纵横之说棊虽小道实与兵合故棊之品甚繁而弈之者不一得品之下者文思虑动则変诈或用手以影其势或发言以泄其机得品之上者则异于是皆沉思而远虑因形而用权神游局内意在子先图胜于朕行于未然岂假言辝喋喋手势翩翩者哉传曰正而不橘其是之谓欤
　　　洞微篇第十
凡棊有益之而损者有损之而益者有侵而利者有侵而害者有宜左投者有宜右投者有先著者有后著者有紧山辟者有慢行者粘子勿前弃子思后有始近而终远者有始少而终多者欲强外先攻内欲实东先击西路虚而眼则先觑害于他棊则做刼饶路则宜疏受路则勿战择地而侵碍则进此皆棊家之幽微也不可不知大易曰非天下之至精孰能与于此
　　　名数篇第十一
夫弈棊者凡下一子皆有定名棊之形势死生存亡因名而可见有冲有斡有绰有约有飞有关有札有粘有顶有尖有觑有门有打有断有行有立有柰月点有聚有跷有夹有拶有山辟有剌有勒有扑有征有刼有持有杀有松有盘用棊之名三十有二围棊之人意在万周临局変化远近纵横我不得而前知也用行取胜难逃此名传曰必也正名乎棊亦谓欤
　　　品格篇第十二
夫围棊之品有九一曰入神二曰坐照三曰具体四曰通函五曰用智六曰小巧七曰鬪力八曰若愚九曰守拙九品之外不可胜计未能入格今不复云传曰生而知之者上也斈而知之者次也困而斈之又其次也
　　　杂说篇第十三
夫棊边不如角角不如腹约轻于柰柰轻于山辟夹有虚实打有情伪逢绰多约遇拶多粘大眼可嬴小眼斜行不如正行两关对直则先觑前途有碍则勿征施行未成不可先动角盘曲四局终乃亡直四扳六皆是□棊花聚透点多生路十字不可先纽势予在心勿打角图弈不欲数数则怠怠则不精弈不欲疏疏则忘忘则多失胜不言败不语振廉逊之风者君子也起忿戾之色者小人也高者亢卑者怯气和而韵舒者喜其将胜也心动而色変者忧其将败也赧莫赧于易耻莫耻于盗妙莫妙于用松昏莫昏于覆刼凡棊直行三直改方聚四则非胜而路多名曰嬴局败而路名曰输筹皆筹为溢停路为芇打筹不得过三淘子不限其数刼有金井辘轳有休之势有交逓之图奕棊者不可不知也凡棊有敌手有半先有先两有桃花五有北斗七夫棊者有之相生远近之相成强弱之相形利害之相倾不可不察也是以安而不泰存而不骄安而泰则危存而骄则亡易曰君子安而不忘危存而不忘亡
古诗云酒防乱性随宜饮棊不求嬴信手排大抵棊之为艺不过度日遣兴耳溺于胜负者未有不损精神也
　　　棊盘路图
见图
夫棊盘有三百六十一路以分平上去入四字各管一角计九十路棊盘以左手尊而为平从角顺行起一为首顺行至十逆之止九若言六三先顺数六而后逆数三或言三六先顺数三而后逆数六是也凡下局图边角先须排定势子故立图以示斈者
　　　长生图
见图
【长生图】
东京于万胜门里长生官刘仲甫饶玉珏黑先
共一百三十四着
　　　遇仙图
见图
【遇仙图】
亦名呕血图黑先
共一百单八着
　　　饶三路局图
见图
李伯祥饶三路局图白先六十一着
　　　迷仙势　难测势
见图
（迷仙势） 【○白先杀黑】 （去五一杀) 六二粘（七一过) 三一扑（二提) 三一（二一提）八一扑（九一）二二（六六）七三粘（入一八提）去三投（八一粘) 三一提（三二打）终
（难测势） 【○黑先杀白】 平二三行（三三）二夹妙（一二立）四二（五二）三一（五一粘）三二（四三）一三（一一提）三二打终
　　　通玄势　二士入桃源势
见图
（通玄势） 【○白先要活】 (去五一绰）二二扑（四一提）六一（七一）三一提（九一）终
（二士入桃源势）【○白先寻行】 (平二三扑）一三提（二一顶）三一（八三打）九三（八二）九四粘（十六）上七九（平五二）六二（五一）六一（十三）九二（九一绰）终
　　　六奇势　仙人换骨势
见图
（六奇势） 【○黑先要活】 【去□令行不敢四七打□七六争【五七顶】八六□□【七六出】七七绰【八七打】九五□【九六提】六六投【八六打】八八绰【九七出】七九妙【九六提】六六投【八六打】不敢六七断沿三四打【七八打】六七粘【九八冲】六八□【八九提】三四打【四五出】三五杀【四六出】四七打【三六出】二六绊【三七□】三八绰妙】 
（仙人换骨势）【○白先要活】 （平二五打）三六粘（一四觧）二三粘（二六行）二七绰（平二五粘）一七立（四一粘）一六投（一一赶）一三提（平二五打）终
　　象碁子法
(将)行一步九宫内 (士)止一尖不离宫 (象)虽二尖有四路 
(马)行一直一尖冲 (炮)湏隔子打一子 (车)横直撞任西东 
(卒)子若行惟一步 过河有进退旡踪 
　　　碁九十分
(将)二十分 (车)二十分 【一车十分】 (炮)十四分 【一炮十分】 (马)十二分 【一马六分】 
(士)六分 【一士三分】 (象)八分 【一象四分】 (卒)十分 【一卒二分】 
　　　十诀
一不得贪胜 二入界宜缓 三攻彼顾我 四弃子争先 五舍小就大 
六逢危湏弃 七慎勿轻速 八动湏相应 九彼强自保 十势孤取和 
　　　局面
一字布阵 二龙争珠 三思疑惑 四门斗底 五通変现 
六丁神将 七贤过关 八仙出洞 九曲黄河 十面埋伏 
　　　碁诗
得子得先名得子 得子失先却升输 
车前马后须相应 炮进应湏要辅车 
　　　局面緫图
见图
　　　白得先破车上河弦取胜緫変局
 【炮】八平五 (炮)八平五 【马】八进七 (马)八进七 
変 【车】九进一 (车)九平八 【车】九平四 (车)八进四 
　【马】二进二 (车)八平三 【卒】三进一 (车)三进一 
　【马】三进四 卒七进一 【马】四进五 马七进六 
　 【炮】二进七 车一平二 【马】五进三 【捉车】 
変 【车】九进一 (车)九平八 【车】九平四 (车)八进四 
　 【车】四进七 (马)二进一 【马】二进三 (车)八平三 
　【卒】三进一 (车)三进一 【马】三进四 (卒)七进一 
　 【车】一进一 (车)三进四 【车】一平六 (士)六进五 
　 【马】四进六 (马)七进六 【车】六进四 【先手】 
変 【车】九进一 (车)九平八 【车】九平四 (车)八进四 
　【马】二进三 (卒)三进一 【车】四进七 (马)二进二 
　 【车】四平三 (马)三进四 【炮】二进三 【进河弦炮捉马】 
　　　白得先破补士角炮取胜局
　【炮】八平三 (炮)八平五 【马】八进七 (马)八进七 
　【车】九进一 (炮)二平四 【车】九平四 (士)六进五 
変 【卒】一进一 (马)二进三 【马】二进一 (车)一平二 
　 【车】一平二 (车)二进四 【车】四进三 (卒)七进一 
　【马】一进二 (车)二平六 【马】二进三 (车)六平二 
　 【卒】三进一 (车)三退一 【炮】二平三 
変 【卒】一进一 (马)二进一 【马】二进一 (车)一平二 
　【车】一平二 (车)二进四 【车】四进三 (卒)七进一 
</div>
    <div class="pagination">
<a href="事林广记续集_page11.html">上一页</a><span>...</span><a href="事林广记续集_page7.html">7</a><a href="事林广记续集_page8.html">8</a><a href="事林广记续集_page9.html">9</a><a href="事林广记续集_page10.html">10</a><a href="事林广记续集_page11.html">11</a><span class="current-page">12</span><a href="事林广记续集_page13.html">13</a><a href="事林广记续集_page14.html">14</a><a href="事林广记续集_page15.html">15</a><a href="事林广记续集_page16.html">16</a><a href="事林广记续集_page17.html">17</a><span>...</span><a href="事林广记续集_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
