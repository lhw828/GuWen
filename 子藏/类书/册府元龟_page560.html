<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 560 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 560 页/共 736 页
  </h1>
  <div class="content">
   杨轲天水人少好易刘曜僭号徵拜太常固辞不赴石季龙备玄束帛安车徵之以疾辞。
    邓粲长沙人也。少以高洁著名与南阳刘ら之南郡刘尚公同志友善并不应州郡辟命荆州刺史卑辞厚礼请为别驾粲佳其好贤乃起後以疾乞骸骨。
    孙略字文度吴人终日屡空恬然自足辟命皆不就尚书张国表荐略公车特徵会卒。
    范宣少尚隐遁博综众书徵辟并不应卒於家。
    阮裕字思旷成帝时徵侍中不就还剡山後赴成帝山陵事毕便还诸人相与追之裕亦审时流必当逐已而疾去至方山不相及刘忄炎叹曰：我入东山当泊安石渚下耳不敢复近思旷傍裕在东山久之复徵散骑常侍领国子祭酒俄而复以为金紫光禄大夫经年敦逼并无所就。
    何琦母服阕乃慨然叹曰：所以出身仕者非谓有尺寸之能以效智力实利微禄私展供养一。且茕然无复怙恃，岂可复以朽钝之质尘黩清朝哉！，於是养志衡门不交人事司空陆玩太尉桓温并辟命皆不就诏徵博士。又不起简文帝时为抚军钦其名行召为参军固辞以疾公车再徵通直散骑侍郎散骑常侍不行繇是君子仰德莫能屈也。桓温尝登琦县界山喟然叹曰：此南山有人焉何公真止足者也。琦善养性老而不衰布褐蔬食终身。
    後蜀范长生岩居穴处求道养志李雄欲迎立为君而臣之长生固辞。
    宋王宏之字方平琅邪临沂人少孤贫为外祖徵士何准所抚育从叔献之重之晋安帝隆安中为司徒主簿家贫而性好山水以病归兄卫尉镇之安成郡宏之同行家在会稽上虞从兄敬宏为吏部尚书奏徵之为庶子不就太祖即位敬宏为左仆射。又陈宏之高行表於初业苦节彰於暮年今内外晏然当修太平之化宜招空谷以敦冲退之美。又徵为通直散骑常侍不就。
    沈道虔吴兴武康人也。少仁爱好老易居县北石山下孙恩乱後饥荒县令庾肃之迎出县南废头里为立宅临溪有山水之玩时复还石山精庐与诸孤兄子共釜庾之资困不改节受琴於戴逵王敬宏深贵重之郡州府凡十二命皆不就文帝闻之遣使存问赐钱三百万米二百斛给赏委供孤兄子嫁娶徵员外散骑侍郎不就。
    宗炳有孝行植玄殷仲文辟皆不就及高祖平荆州辟为主簿不起问其故答曰：栖邱隐谷三十馀年高祖善其对妙善琴书精於言理每游山林往取忘归征西长史王敬宏每从之未尝不弥日也。乃下入庐山就释惠远考寻文义兄臧为南平太守逼与俱还乃於江陵三湖立宅闲居无事高祖召为太尉参军不就二兄早卒孤累甚多家贫无以相赡颇营稼穑高祖数致饩赉宋受禅徵为太子舍人元嘉初。又徵庶子并不应好山水爱远游西陟荆巫南登衡岳因而结宇衡山欲怀尚平之志有疾还江陵叹曰：老疾俱至名山恐难遍游惟当澄怀观道卧以游之凡所游履皆图之於室。
    陶潜字渊明或云：字元亮寻阳柴桑人曾祖侃晋大司马潜少有高趣自彭泽令弃官而归尝著五柳先生传云：先生不知何许人不详姓字宅边有五柳树因以为号焉静少言不慕荣利好读书不求甚解每有会意欣然忘食性嗜酒而家贫不能常得亲旧知其如此或置酒招之造饮辄尽期在必醉既醉而退曾不情去留环堵萧然不蔽风日短褐穿结箪瓢屡空晏如也。尝著文章自娱颇示已志忘怀得失以此自终时人谓之实录义熙末徵著作郎不就。
    龚祁字孟道武陵汉寿人也。父黎民及祁并不应徵辟祁风姿端雅容止可观中书郎范述见而叹曰：此荆楚仙人也。祁时或赋诗言不及世事卒。
    郭希林武昌人也。曾祖翻晋世高尚不仕希林少守家业徵召一无所就卒子蒙亦隐居不仕。
    宋之字叔粲少文从父弟也。早孤事兄恭谨家贫好学虽文义不逮少文而真澹过之徵辟一无所就元嘉初大使陆子真观采风俗三诣之每辞疾不见告人曰：我布衣草莱之人少长陇亩何宜枉轩冕之客子真还表荐之。又不就徵卒於家。
    宋景徵太子庶子不就有高名。
    王昙首太保引少弟也。幼有素尚除著作佐郎不就南齐刘善明少而静处读书刺史杜骥闻名候之辞不相见後刺史刘道隆辟为从事位至淮南宣城太守。
    庾易字幼简新野人徙居江陵太祖建元初刺史豫章王辟为骠骑参军不就世祖永明三年诏徵太子舍人不就以文义书乐安西长史袁彖钦其风通书致遗易以连理机竹翘书格报之明帝建武二年诏复徵为司徒主簿不就卒。
    蔡荟字休明陈留人清抗不与俗人交李谓江曰：古人称安贫清白曰：夷涅而不缁曰：白至如蔡休明者可不谓之清白乎！
    宗尚之字敬文好山泽宋末刺史武陵王辟为赞府豫章王辟为别驾并不就世祖永明中与刘虬同徵为通直郎和帝中兴初。又徵为谘议并不就寿终。
    陶季直好学澹於荣利徵召不起时人号曰：聘君。
    王延之少而静默不交人事州辟主簿不就举秀才北中郎法曹行参军转署外兵尚书外兵部司空主簿并不就沈俨之字士恭吴郡人徐州刺史辟主簿并徵太子洗马中书郎不赴。
    封延伯字仲琏渤海人也。有学行不与世人交事寡嫂甚谨州辟主簿举秀才不就。
    吴苞字天盖濮阳人善三礼及老庄郁林王隆昌元年诏曰：处士濮阳吴苞栖志穷谷秉操真固沉情味古白首弥厉徵太学博士以终。
    辛普明字文达少就关康之受业豫章王嶷为扬州徵为议曹从事不就。
    徐伯珍字文楚东阳太末人也。少孤贫好庄老明道术太守琅邪王昙生吴郡张淹并加礼辟伯珍应召便退如此者凡十二焉卒於家。
    梁沈ダ吴兴人读书不为章句著述不尚浮华独处一室人罕见其面ダ从叔勃贵显齐世每还吴兴宾客填咽ダ不至其门勃就见ダ送迎不越於阃勃叹息曰：吾乃今知贵不如贱俄徵为南郡王左常侍不就永明二年徵著作郎建武二年徵太子舍人永元二年徵通直郎俱不就。
    庾诜性夷简特爱林泉十亩之宅山池居半蔬食弊衣不治产业高祖少与诜善雅推重之及起义署为平西府记室参军诜不屈平生少所游得河东柳恽欲与之交诜拒而不纳後湘东王临荆州扌友为镇西府记室参军不就普通中诏徵中书侍郎勒州县敦遣。又称疾不就。
    诸葛璩世居京口幼事徵士关康之齐建武初南徐州行事江祀荐璩於明帝曰：璩安贫守道悦礼敦诗未尝投刺邦宰曳裾府寺如其简退可以扬清厉俗请辟为议曹帝许之璩辞不去後举秀才不就。
    刘凝之字隐安小名长生南郡枝江人也。慕老莱严子陵为人立屋於野外非其力不食辟召一无所就江纟不性静好老庄玄言尤善佛义不乐进仕。
    范元琰字伯吴郡钱塘人也。祖悦之太学博士徵不至元琰居常不出城市独坐如对严宾见之者莫不改容正色沛国刘深加器异尝表称之齐建武二年始徵为安北参军事不赴天监九年县令管惠辩上言义行扬州刺史临川王宏辟命不至。
    韩怀明上党人客居荆州居母忧水浆不入口一旬既除丧蔬食终身衣衾无改天监初刺史始兴王澹表言之州累辟不就卒於家。
    陈陆庆吴郡人少好学遍通五经天嘉初徵为通直散骑侍郎不就永阳王为吴郡太守闻其名欲与相见庆固辞以疾时宗人陆荣为郡五官庆尝诣焉王乃微服往荣所穿壁以观之王谓荣曰：观陆庆风神凝峻殆不可测严君平郑子真何以尚兹鄱阳晋安王俱以记室徵并不就乃筑室屏居以禅诵为事繇是传经受业者盖鲜矣。
    後魏高燮字秀和小字淳于亦有文才太武每诏徵辞疾不应尝讥笑兄允屈折允官栖泊京邑燮常从容於家。
    李谧字永和涿郡人少好学博通诸经州再举秀才公府二辟并不就惟以琴书为业有绝世之心谧不饮酒好音律爱乐山水高尚之情长而弥固一遇其赏悠尔忘归及卒诏谥曰：贞静处士表其门曰：文德里曰：孝义。
    刘献之博陵人门徒数百皆通经士本郡举孝廉非其好也。逼遣之乃应命至京称疾而还孝文幸中山诏徵典内校书献之喟然叹曰：吾不如庄周散木远矣。一之为甚其可再乎！固以疾辞。
    张感字崇仁有器业不应州县之命。
    樊逊为右仆射崔暹宾客人有讥其靖默不能趣时者尝服东方朔之言陆沉世俗避世金马何必深山蒿芦之下遂借陆沉公子为主人拟客难制答客每以自广後崔暹大会宾客大司马襄城王元旭时亦在坐论欲命府僚暹指逊曰：此人学富才高佳行参军也。旭目之曰：，岂能就耶逊曰：家无阴弟不敢当此张僧皓历涉群书工於谈说有当世名孝明熙平初徵为谏议大夫正光五年以国子博士徵之孝昌二年徵为散骑侍郎并不赴世号为徵君焉。
    眭夸赵高邑人高尚不仕寄情邱壑同郡李顺愿与之交拒而不许少与崔浩为莫逆之交浩为司空奏徵为郎辞疾不赴州郡逼遣不得已入京都与浩相见经留数日惟饮酒谈说平生不及世利浩每欲论屈之竟不能发言其敬惮如此浩後遂投诏书於夸怀亦不开口夸曰：桃简卿已为司徒何足以此劳国士也。吾便於此将别桃简浩小名也。浩虑夸即还时乘一骡更无兼骑浩乃以夸骡内之厩中冀相维絷夸遂乡人输租者谬为御车乃得出关浩知而叹曰：眭夸独行士本不应以小职辱之。又使其人杖策复路吾当何辞以谢也。时朝法甚峻夸既私还将有私归之咎浩仍相左右始得无坐经年送夸本骡兼遗以所乘马为书谢之夸更不受其骡马亦不复书及浩诛为之素服受乡人吊唁经一时乃止叹曰：崔公既死谁能更容眭夸遂作朋友篇辞义为时人所称妇父钜鹿魏攀当时名达之士未尝备子{巩耳}之礼情同朋好或人谓夸曰：吾闻有大才者必居贵仕子何独在桑榆乎！遂著知命论以释之。
    高和仁少清简有文才尝有高尚之志後为雒州录事参军不赴服饵於汲郡白鹿山未几卒时人悼惜之。
    北齐祖茂颇有词情然好酒性率不为时重太宁中以经学为本乡所荐除给事以疾辞仍不复仕从父兄班受任寄故令呼茂茂不获已暂来就之班与官茂乃逃去。
    卢怀仁涉学有辞情性恬靖尝萧然得放之致历太尉记室弘农郡守不之任卜居陈留界。
    後周韦爰字敬远志尚夷简澹於荣利弱冠被召拜雍州中从事非其好也。遂谢疾去前後十见徵辟皆不应命号逍遥公。
    隋张文诩河东人博览文籍高祖引致天下名儒硕学之士延之於博士位时文诩游太学其门生多诣文诩请质疑滞文诩辄博引证据辩说无穷惟其所择治书侍御史皇甫诞一时朝彦尝执弟子之礼至南台遽饰所乘马就学邀屈文诩每牵马步进意在不因人以自致也。右仆射苏威闻名而召之与语大悦劝令从官文诩意不在仕固辞焉仁寿末学废文诩策杖而归灌园为业州郡频举皆不应命每居从容长叹曰：老冉冉而将至恐修名之不立以如意击几皆有处所时人方之闵子骞原宪焉终於家年四十乡人为立碑颂号曰：张先生。
    李士谦字子约赵郡人博览经籍兼善天文术数齐吏部尚书辛术召署员外郎赵郡王举德行皆称疾不就和士开亦重其名将讽朝廷擢为国子祭酒士谦知而固辞得免隋有天下毕志不仕。
    武俭雅好坟籍养素邱园州县屡徵不就。
    崔廓字士玄博陵安平人博览书籍多所通涉山东学者皆宗之既还乡里不应辟命。
    唐卫大经者笃学善易口无一言则天降诏徵之辞疾不起。
    李元恺者博学然性恭慎口未尝言乡人宋年少时师事之及作相使人遗元恺束帛将荐举之皆拒而不答。
    白履忠陈留浚仪人也。博涉文史尝隐居於古大梁城时人号为梁邱子景中徵拜校书郎寻弃官而归开元十年刑部尚书王志荐履忠隐居读书身苦守操有古人之风堪代褚无量马怀素入ト侍读十七年国子祭酒杨。又表荐履忠堪为学官乃徵赴京师及至辞以老病不任职。
    王绩绛州龙门人也。少与李播吕才为莫逆之交大业中应孝悌廉洁举扬州六合县丞非其所好弃官还乡里绩河渚中先有田十数顷邻渚有隐士仲长子先服食养性绩重其真素愿与相近乃结庐河渚以琴酒自乐尝游北山因为北山赋以见志。又尝躬耕於东皋故时人号东皋子或经过酒肆动经数日往往题壁作诗多为好事者讽咏。
    田佐时潞州人也。佐时伟容仪涉猎经史好大言时务德宗建中三年徵为左拾遗集贤院直学士黜陟使裴洎言上荐故拜官宰相张镒以为徵命稍轻请加恩礼复有诏褒美赐绢百疋粟百石仍令州县长吏就家以礼徵聘竟不起贞元元年八月以佐时为谏议大夫佐时隐居於潞州怀道高尚观察使李抱真数荐之自拾遗至谏议皆不起。
    杨播少隐居至德中赐号玄靖先生宝应初授谏议大夫致仕。
    郑瑜字元伯郑州荥泽人丧父遭安禄山之乱躬耕陆浑山下以养母及抚弟妹未尝干扰州里转运使刘晏连奏为宁陵宋城二县尉皆不起山南节度使张献诚奏为梁州南郑丞亦谢不就。
    韦楚京兆尹韦长之兄文宗太和八年以楚为左拾遗内供奉竟以自乐澹不起。
    晋崔仑之兄也。有隐德好释氏居滑州尝欲访人於白马津比及临岸叹曰：波势汹涌如此安可济乎！乃止後徵授左拾遗辞疾不赴。
    ●卷七百八十
    ○总录部　博识
    夫好古博雅多识前言斯可以谓之君子矣。三代而下盖不乏其人焉至乃明休咎之庶徵达典经之格训究鬼神之幽赜练方策之故实识官族之源派详地志之本末随问能辩比撞钟之善应发机迎解同炙果之无滞非夫强学以立志多闻而求益聪明博达性理冲奥者其孰能与於此乎！
    周惠王内史过为中大夫十五年有神降於莘（降下也。言自上而下有声象以接人也。莘虢地）王问於内史过（过其名爵禄废置及策命诸侯卿大夫）曰：是何故固有之乎！（故事固尝）对曰：有之国之将兴其君齐明衷正（齐一衷中）精凛惠和其德足以昭其馨香（惠爱也。馨香芳馨之升闻者也。）足以同其民人（同一）神飨而民听民神无怨故明神降之观其政德而均布福焉国之将亡其君贪冒辟邪（冒抵冒也。）氵佚荒怠粗秽暴虐其政腥臊馨香不登（腥臊臭恶登上也。芳馨不上闻于神神不飨也。。《传》曰：黍非馨明德惟馨）其刑矫诬（以诈用法曰：矫加诛庶罪曰：诬也。）百姓携贰（携离贰）明神弗索）而民有远志（欲叛也。）民神怨&lt;疒同&gt;无所依怀故神亦往焉观其苛慝而降之祸是以或见神以兴亦，或以亡昔夏之兴也。融降于崇山（融祝融崇崇高山夏在阳城崇高所也。）其亡也。回禄信于聆禄火神再宿为信聆隧地名）商之兴也。杌次於丕山（杌鲧也。过信曰：次丕大山在河东。）及其亡也。夷羊在牧（夷羊神兽牧商郊野）兴也。鸣於岐山（凤之别名诗云：凤凰鸣矣。于彼高冈其在岐山之脊乎！）其衰也。杜伯射於高阝（高阝京也。杜国伯爵陶唐氏之後周春秋曰：宣王杀杜伯不辜後三年宣王会诸侯田于囿日杜伯起於道左衣朱冠操朱弓矢射宣王中心折脊而死也。）是皆明神之志者也。（志记谓记史籍者）王曰：今是何神也。对曰：昔昭王娶於房曰：房后（昭王瑕周成王之孙康王之子房国名实有爽德协於丹朱（爽贰协和也。丹朱尧子也。）丹朱凭身以仪之生穆王焉（凭依也。仪匹也。实惟我仪言房后之行有似丹朱丹朱凭依其身而匹偶之生穆王焉）实临周之子孙而祸福之繇是观之其丹朱乎！王曰：其谁受之对曰：在虢土（言神在虢虢其受之）臣闻之道而得神是谓逢福（逢迎）氵而得神是谓贪祸（以贪取祸）今虢少荒其亡乎！王曰：吾其。若之对曰：使太宰以祝史帅狸姓奉牺牲粢盛玉帛往献焉（太宰太卿掌祭祀之式玉币之事祝太祝掌祈福史太史掌次主位狸姓丹朱之後神不歆非类故即帅以往也。纯色曰：牺）无有祈也。（勿有求礼已也。）王曰：虢其几何对曰：昔尧临民以五（五年一巡狩也。）繇是观之不过五年王使太宰忌父帅（周公忌父）傅氏及（傅氏狸姓也。在周为傅氏）奉牺牲玉鬯往献焉（玉鬯鬯酒之圭长尺二寸寸有瓒所以灌地降神之器）内史过从至虢（从太宰往内史祭祝王以其贤使听之祝）虢公亦使祝史请土焉（史虢之祝史祝应史へ）内史过归告王曰：虢亡矣。不於神而求福焉神必祸之（洁祝曰：）不亲於民而求用焉民必违之（用其财力）精意以享（享献）慈保庶民亲也。（慈爱保养）今虢公动匮百姓以逞其违（逞快违邪）离民怒神而求利焉不亦难乎！利谓请土也。）十九年晋取虢（。《左传》鲁庄三十二年秋七月有神降于莘惠王问诸内史过曰：是何故也。对曰：国之将兴明神降之监其德也。将亡神。又降之观其恶也。故有得神以兴亦有以亡虞夏商周皆有之王曰：若之何对曰：以其物享焉其至之日亦其物也。王从之内史过往闻虢请命反曰：虢必亡矣。虐而听於神神居莘六月虢公使祝应宗区史へ享焉神赐之土田史へ曰：虢其亡乎！吾闻之国将兴听於民将亡听於神神聪明正直而一也。依人而行虢多凉德其何土之能得）。
    士弱晋大夫也。鲁襄公九年宋灾乐喜为政知有火灾素戒为备晋侯问於士弱（弱士渥浊之子。《庄子》也。）曰：吾闻之宋灾，於是乎！知有天道何故（问宋何故自知天道将灾）古之火正或食於心或食於味以出内火是故味为鹑火心为大火（谓火正之官配食于火星建辰之月鹑火星昏在南方则令民放火戌之月大火星伏在日下夜不得见则令民内火禁放火）陶唐氏之火正阏伯居商丘（陶唐尧有天下号阏伯高辛氏之。《传》曰：迁阏伯于商丘主辰辰大火也。今为宋星。然则商丘在宋地也。）祀大火而火纪时焉（谓出时）相土因之故商主大火（相土契孙商之祖也。始代阏伯之後居商邱祀大火）商人阅其祸败之[C必始於火是以日知其有天道也。（阅犹数也。商人数所更历尝多火灾宋是殷商之後故知天灾必火）公曰：可必乎！对曰：在道国乱无象不可知也。（言国无道则灾变亦殊故不可必知）。
    子产郑大夫也。鲁昭公元年六月晋平公有疾郑伯使公孙侨如晋聘。且问疾叔向问焉曰：寡君之疾病卜人曰：实沈台骀为祟史莫之知敢问此何神也。子产曰：昔高辛氏有二子伯曰：阏伯季曰：实沈（高辛帝喾）居于旷林不相能也。（旷林地名）日寻干戈以相征讨（寻用也。）后帝不臧（后帝尧也。臧善也。）迁商邱主辰（商邱宋地主祀辰星辰大火也。）商人是因故辰为商星（商人汤先相土封商邱因阏伯故国祀辰星）迁实沈于大夏主参（大夏今晋阳县）唐人是以服事夏商（唐人。若刘累之等累迁鲁县此在大夏）其季世曰：唐叔虞（唐人之季世其君曰：叔当武王邑姜方震大叔（邑姜武王后齐太公之女怀胎为震大叔成王之弟叔虞）梦帝谓已余命而子曰：虞（帝取唐君之名）将与之唐属诸参而蕃育其子孙及生有文在其手曰：虞遂以命之及成王灭唐而封大叔焉故参为晋星（叔虞封唐是为晋侯）繇是观之则实参神也。昔金天氏有裔子曰：昧为玄冥师生允格台骀（金天氏帝少裔远也。玄冥水官昧为水官长）台骀能业其官（纂昧之业）宣汾洮（宣犹通也。汾洮二水名）障大泽（陂障之）以处太原（太原晋阳也。台骀之所居）帝用嘉之封诸汾川（帝颛顼）沈姒蓐黄守其祀（四国台骀之後）今晋主汾而灭之矣。（灭四国也。）繇是观之则台骀汾神也。抑此二者不及君身山川之神则水旱疫疠之灾，於是乎！之（有水旱之灾则祭山川之神。若台骀者。《周礼》四日祭为攒用币以祈福祥）日月星辰之则雪霜风雨之不时，於是乎！之（星辰之神。若实沈者。）。若君身则亦出入饮食哀乐之事也。山川星辰之神。又焉（言实沈台骀不为君疾）七年三月子产聘于晋晋侯有疾韩宣子逆客私焉（私语也。）曰：寡君寝疾于今三月矣。并走群望（晋所望祀山川皆走往祈祷）有加而无瘳今梦黄熊入於寝门其何厉鬼也。对曰：以君之子为大政其何厉之有昔尧殛鲧于羽山（羽山在东海祝其县西南）其神化为黄熊以入于羽渊实为夏郊三祀之（鲧禹父夏家郊祭之历殷周二代亦通在群神之数并见祀）晋为盟主其或者未之祀乎！（言周衰晋为盟主得佐天子祀群神）韩子祀夏郊（祀鲧也。）晋侯（间差也。）郑伯既杀伯有是後郑人相惊以伯有曰：伯有至矣。则皆走不知所往（言其鬼至）或梦伯有介而行（介甲也。）曰：壬子余将也。（驷带助子杀伯有壬子六年三月三日）明年壬寅余。又将杀段也。（公孙段丰氏党壬寅此年正月二十八日）及壬子驷带卒国人益惧齐之月（此年正月）壬寅公孙段卒国人愈惧其明月子产立公孙泄及良止以抚之乃止（公孙泄子孔之子也。襄十九年郑杀子孔良止有子也。立以为大夫使有宗庙）子太叔问其故子产曰：鬼有所归乃不为厉吾为之归也。大叔曰：公孙泄何为（子孔不为厉问何为复立泄）子产曰：说也。为无义而图说（伯有无义以妖鬼故立之恐惑民并立泄使。若自以大义存诛绝之後者以解说民心从政有所反之以取媚也。（民不可使知之故治政或当反道以求媚于民）不媚不信（说而後信之）不不从也。及子产晋赵景子问焉（景子晋中军佐赵城）曰：伯有犹能为鬼乎！子产曰：能人生始化曰：魄（魄形也。）既生魄阳曰：魂（阳神气也。）用物精多则魂（物权势）是以有精爽至於神明（爽明也。）匹夫匹妇强死其魂魄犹能冯依於人以为氵厉（强死不病也。人夫匹妇贱身）况良霄我先君穆公之胄子良之孙子耳之子敝邑之卿从政三世矣。郑虽无腆（腆厚也。）抑谚曰：蕞尔国（蕞小貌）而三世执其政柄其用物也。宏矣。其取精也。多矣。其族。又大所冯厚矣。（良霄魂魄所冯者贵重）而死能为鬼不亦宜乎！（传言子产之博物）。
    申丰鲁大夫也。昭公四年大雨雹季武子问於申丰曰：雹可御乎！（御止也。）对曰：圣人在上无雹虽有不为灾古者日在北陆而藏冰（陆道也。谓夏十二月日危冰坚而藏之）西陆朝觌而出之（谓夏二月日在昴毕蛰虫出而用冰春分之中奎星朝见东方）其藏冰也。深山穷谷固阴寒，於是乎！取之（Ё闭也。必取积阴之冰所以道达其气使不为灾）其出之也。朝之禄位宾食丧祭，於是乎！用之（言不独共公）其藏之也。黑牡黍以享司寒（黑牡黑牲也。黑黍也。司寒玄冥方之神故物皆用黑有事於冰故祭其神）其出之也。桃弧棘矢以除其灾（桃弓棘箭所以立除凶将御至尊也。）其出入也。时食肉之禄冰皆与焉（食肉之禄谓在朝廷治其职事就官食者）大夫命妇丧浴用冰妇大夫妻）祭寒而藏之（享司寒）献羔而启之（谓二月春分献羔祭韭始开冰室）公始用之（公先用优尊）火出而毕赋（火星昏见东方谓三月四月中）自命夫命妇至於老疾不受冰（老致仕在家者）山人取之县人传之（山人虞官县人遂属）舆人纳之隶人藏之（舆隶皆贱官）夫冰以风壮（冰因风寒而坚）而以风出（顺春风而散用）藏之也。周（周密也。）其用之也。遍（及老疾）则冬无愆阳（愆过也。谓冬温）夏无伏阴（伏阴谓夏寒）春无凄风（凄凉也。）秋无苦雨（霖雨为人苦）雷出不震（震霆也。）无霜雹疠疾不降（疠疫气也。）民不夭札（短折为夭夭死为今藏川池之冰弃而不用（既不藏深山穷谷之冰。又火出不毕赋有馀则弃之）风不越而杀雷不发而（越散也。言阴阳失序雷风为害）雹之为谁能御之七月之卒章藏冰之道也。
    郯子来朝鲁公与之宴昭子问焉曰：少氏鸟名官何故也。（少金天氏黄帝之子已姓之祖也。问何故以鸟名官）郯子曰：吾祖也。知之昔者黄帝氏以纪故为师而名（黄帝轩辕氏臣姓之祖也。黄帝受命有瑞故以纪事百官师长皆以为名号缙氏其一官也。）炎帝氏以火纪故为火师而火名（炎帝神农氏姜姓之祖也。亦有火瑞以火纪事名共工氏以水纪故为水师而水名（共工以诸侯霸有九州者在神农前太後亦受水瑞以水名官太氏以龙纪故为龙师而龙名（太伏羲氏风姓之祖也。有龙瑞故以龙命官）我高祖少挚之立也。凤鸟至故纪於鸟为鸟师而鸟名凤鸟氏历正也。（凤鸟知天时故以名历正之官）元鸟氏司分者也。（元鸟燕也。以春分分去）伯赵氏司至者也。（伯赵伯劳也。以夏至鸣冬至止）青鸟氏司启者也。（青鸟鹧也。春鸣立夏止）丹鸟氏司闭者也。（丹鸟雉也。以立秋来立冬去入大水为蜃上四鸟皆历正之官）祝鸠氏司徒也。（祝鸠鹪鸠也。性孝故为司徒主教民）雎鸠氏司马也。（雎鸠王鸠也。挚而故为司马主法）尸鸠氏司空也。（制尸鸠吉也。尸鸠平均故为司空平水土）爽鸠氏司寇也。（爽鸠鹰也。猛鸷故为司寇主贼盗）鹘鸠氏司事也。（鹘鸠鹘雕也。春来冬去故为司五鸠鸠民者也。（鸠聚也。治民生聚故以鸠为名）五雉为五工正（五雉雉有五种西方曰：尊雉东方曰：雉南方曰：翟雉北方曰：希雉伊雒之南曰：雉）利器用正度量夷民者也。（夷平也。）九扈农正（扈有九种也。春扈分盾夏扈窃元秋扈窃蓝冬扈窃黄棘扈窃丹行扈宵扈啧啧桑窃脂老扈以九扈为九农之号各随其宜以教民事）扈民无氵者也。（扈止也。止民使不放）自颛顼以来不能纪远乃纪於近为民师而命以民事则不能故也。（颛顼氏代少者德不能致远而以民事命官）仲尼闻之见於郯子而学之（，於是仲尼年二十八）既而告人曰：吾闻之天子失官学在四夷犹信（失官官不修其职也。传言圣人无常师）。
    昭子鲁大夫也。昭公十七年夏六月甲戌朔日有食之祝史请所用币（礼正阳之月日食当用币於社故请之）昭子日有食之天子不举（不举盛）伐鼓於社（馔责群阴）诸侯用币於社（请上公）伐鼓於朝（退自责。）礼也。平子御之（御禁也。）曰：止也。惟正月朔慝未作日有食之，於是乎！有伐鼓用币礼也。其馀则否太史曰：在此月也。（正月谓建巳正阳之月也。於六月於夏为四月慝阴气也。四月纯阳用事阴气未动而侵阳灾重故有伐鼓用币之礼也。平子以为六月非正月故太史言在此月也。）日过分而未至（过春分而未夏至）三辰有灾（三辰日月星也。日月相侵。又犯氐宿故三辰皆为灾），於是乎！百官降物（降物素服）君不举辟移时（辟正寝过日食时）乐奏鼓（伐鼓）祝用币（币於社）史用辞（用辞以自责）故夏。《书》曰：辰不集于房（逸书也。集安也。房舍也。日月不安其舍食）瞽奏鼓（瞽乐师）啬夫驰庶人走（车马曰：驰步曰：走为救日食备也。）此月朔之谓也。当夏是谓孟夏（言此六月当夏家之四月）平子弗从昭子退曰：夫子将有异志不君君矣。（安君之灾。故曰：有异志）。
    游吉字太叔郑大夫也。鲁昭公二十五年诸侯会于黄父太叔见赵简子简子问揖让周旋之礼焉对曰：是仪也。非礼也。简子曰：敢问何谓礼对曰：吉也。闻诸先大夫子产曰：夫礼天之经也。（经者道之常）地之义也。（义者利民之行也。（行者人所履）天地之经而民实则之则天之明（日月星辰天之明也。）因地之性（高下刚柔地之性也。）六气（谓阴阳风雨晦明）用其五行（金木水火土）气为五味（酸咸辛苦甘）发为五色（青黄赤白黑发见也。）章为五声（宫商角徵羽）氵则昏乱民失其性（滋味声色过性）是故为礼以奉之（制礼以奉其性）为六畜（马牛羊鸡犬豕）五牲（麋鹿獐狼兔）五牺（祭天地宗庙三者谓之）以奉五味为九文（谓山龙华虫藻火粉米黼黻也。华。若草华藻水草画火粉米。若白米黼。若斧黻。若两已相属。《传》曰：火龙黼黻昭其文也。）六采（画绘之事杂用天地四方之色青与白赤与黑元与黄皆相次谓之六色）五章以奉五色（与赤谓之文赤与白谓之章白与黑谓之黼黑与青谓之黻五色备谓之绣集此五章以奉成五色之用）为九歌八风七音六律以奉五声（解见二十年）为君臣上下以则地义（君臣有尊卑法地高下）为夫妇外内以经二物（夫治外妇治内各治其物）为父子兄弟姑姊甥舅昏媾姻亚以象天明（六和睦以事严父。若众星之共辰极也。妻父曰：昏重昏曰：媾婿父曰：姻两婿相谓曰：亚）为政事庸力行务以从四时（在君为政在臣为事民功曰：庸治功曰：力行其德教务其时要礼之本也。）为刑罚使民畏忌以类其震曜杀戮（雷震电曜天之威也。圣人作刑狱以类象之。）为温慈惠和以效天殖长育民有好恶喜怒哀乐生于六气（此六者皆禀阴阳风雨晦明之气）是故审则宜类以制六（为礼以制好恶喜怒哀乐六志使不过节）哀有哭泣乐有歌舞喜有施舍怒有战斗喜生於好怒生於恶是故审行信令祸福赏罚以制死生生好物也。死恶物也。好物乐也。恶物哀也。哀乐不失乃能协于天地之性是以长久（协和也。）简子曰：甚哉！礼之大也。对曰：礼上下之纪天地之经纬也。（经绰错居以相成者）民之所以生也。是以先王尚之故人之能自曲直以赴礼者谓之成人不亦宜乎！（曲直以弼其性）简子鞅也。请终身守此言也。（鞅能守此言故终免於晋阳之难）。
    观射父楚大夫也。昭王问（昭王楚平王之子昭王熊轸也。）曰：。《周书》所谓重黎实使天地何也。（。《周书》穆王之相甫侯所作吕刑也。重黎颛顼之臣吕刑曰：乃命重黎绝地天通谓少之末神杂糅不可方物颛顼受之命南正重司天以属神火正黎司地以属民是谓绝地与天相通之道）无然民将能登天乎！（。若重黎不绝天地民，岂能上天乎！）对曰：非此之谓也。古者民神不杂（也。司民司神之官各异）民之精爽不携贰者而。又能齐肃衷正（爽明携离贰二齐一肃敬衷中也。）其知能上下比义（义宜）其圣能宣朗（圣通朗明）其明能光之其聪能听彻之（彻达）如是则明神降之（降下）在男曰：觋在女曰：巫（觋见鬼者。《周礼》男亦曰：巫）使制神之处位次主（处居也。位祭位次主次其尊卑先後）而为之牲器时服（牲牲之毛色小大也。器所当用也。时服四时服色所宜也。）而後使先圣之後之有光明也。）而能知山川之号（号名）高祖之主（高祖庙之先也。）宗庙之事昭穆之世（父昭子穆先後之次春秋跻僖公谓之逆祀也。）礼节之宜威仪之则忠信之质（质诚洁之服（洁祀曰：）而敬恭明神者以为之祝（祝大祝掌祈福）使名姓之後能知四时之生（名姓谓旧族。若伯夷炎之後为尧秩宗也。生嘉韭茆之属）牺牲之物玉帛之类采服之仪彝器之量（彝六彝器俎豆量小大也。）次主之度（疏数度也。）屏摄之位（周氏云：屏并摄主人之位昭谓屏屏风摄形如今要扇皆以分别尊卑为祭祀之位近汉亦然）坛埸之所（除曰：埸）上下之神氏姓之出（所自出也。）而心率旧典者为之宗（宗大宗伯掌祭祀之礼），於是乎！有天地神民类物之官是谓五官（类物谓别善恶器之官）各司其序不相乱也。祸灾不至所求不匮及少之衰也。九黎乱（少黄帝之子金天氏也。九黎黎氏九人也。）德民神杂可方物（同位故杂糅方犹别也。物名也。）夫人作享家为巫史（夫人人人享祀也。巫主接神史序言人人自为之）无有要质（质诚）民匮于祀而不知其福（言民因匮於祭祀而不获其福）神狎民则不蠲其为习则法蠲洁也。其为所为也。）嘉生不降无物以享祸灾荐臻莫尽其气（荐重臻至气寿命之气也。）颛顼受之（少氏没颛顼氏作受承）乃命南正天以属神（南阳位正长也。司至属会也。所以会群神使各有分序不相干乱。《周礼》则宗伯掌祭祀）火正黎司地以属民（唐尚书云：火当为地北阴位。《周礼》则司徒掌土地人民）使复旧常无相侵渎（侵犯）是谓绝地天通（绝地民与天神通之道）其後三苗复九黎之德（其後高辛氏之季年三苗九黎之後高辛氏衰三苗为乱行其凶德如九黎为尧兴而诛之）尧复育重黎之后使复典之（长育也。尧继高辛氏平三苗之乱继育重黎之後使典天地之官羲氏和氏是也。）以至于夏商故重黎氏世叙天地而别其分主者也。（叙次分位也。）其在周程伯休父其後也。当宣王时失其官守而为马氏（程国伯爵休父名也。失官守谓失天地之官而以诸侯为大司马。《诗》曰：王谓尹氏命程伯休父也。）宠神其祖以取威於民曰：重实上天黎实下地（宠尊也。言休父之后世尊神其祖以威耀其民重能举上天黎能抑下地令相远故不复通）遭世之乱而莫之能御也。（乱谓幽王以下御止也。）不然夫天地成而不变（言天地财成不复变改也。）何比之有（不相比近）。又楚子期祀平王（楚平王之子结也。平王恭王子昭王父）祭以牛俎於王（致牛俎於昭王）王问於观射父曰：祀牲何及（王感俎肉而问牲用所及）对曰：祀加于举（加增也。举人君朔望之盛馔）天子举太牢祀以会（太牢牛羊豕会会三太牢举四方之贡）诸侯举以特牛祀以太牢（特一）卿举以少牢祀以特牛（少牢羊豕）大夫举以特牲祀以少牢（特牲豕也。）士食鱼炙祀以特牲食菜祀以鱼上下有序民则不慢王曰：其小大何如对曰：郊不过茧栗（角如茧栗郊祭天）相尝不过把握（把握长不出状）王曰：何其小也。对曰：夫神以精明临民者也。故求备物不求丰大（备物体具而精洁者。）是以先王之祀也。以一纯二精（一纯心纯一明洁为精二精玉帛牲四时五色六律七事八种（七事天地民四时之务八种八音）九祭十日十二辰以致之（九祭九州助祭也。十日甲至癸也。十二辰子至亥也。择其吉日令辰以致神也。）百品万官亿鬼兆民经入亥数以奉之（百姓百官受氏姓也。千品姓有彻品十为千品五物之陪属万为万官官有十鬼为亿鬼天子之田九亥以食兆民王取经入以食万官）毛以示物色）血以告杀（明不因故）接诚拔取以献具为齐敬也。（接诚於神扶毛取血献其备物也。齐洁也。诗云：执其鸾刀以启其毛取其）敬不可久民力不堪故齐肃以承之（肃疾承奉）王曰：刍豢几何（草食曰：刍食曰：豢）对远不过三月近不过浃日（远谓三牲近谓鸡鹜之属浃日十日）王曰：祀不可以已乎！（已止）对祀所以昭孝息民（昭孝养使民蕃息）抚国家定百姓也。不可以已夫民气纵则底（气志气纵放底止也。）底则滞滞久不震（滞废震惧也。祭祀则民无所畏忌无所畏忌则志放志放则遂废滞难复恐惧也。）生乃不殖（生人物也。殖长长神不降福也。）是用不从（不从上令）其生不殖不可以封（封国）是以古者先王日祭月享时类岁祀（以事类曰：类日祭于祖考月荐於曾高类及二祧岁祀於坛单）诸侯舍日（有月享）卿大夫舍月（有时祭）士庶人舍时（岁乃祭也。）天子遍祀群神品物物谓。若八蜡所祭猫虎昆虫之类）诸侯祀天地三辰及其土之山川（三辰日月星祀天地谓二王後非二王後祭分野星山川而已）卿大夫祀其礼（礼谓五祀及祖所自出）士庶人不过其祖（祖王父日月会于龙（龙尾谓周十二月夏十月也。日月合辰於尾上月令孟冬日在尾）土气含收（含收收缩万物含藏）天明昌作（昌盛作起也。谓天气上也。是月纯坤用事）百嘉备含（嘉善也。时物毕成舍入室）群神频行（频并也。并行欲求食）国，於是乎！尝家，於是尝祀（冬祭尝尝百物也。月令孟冬大饮。《传》曰：闭蛰而）百姓夫妇择其令辰（十二辰）奉牺牲敬其齐盛洁其粪除慎其采服其酒醴帅其子姓（洁也。子众子姓同姓也。）从其时享虔（宗主祭礼祝主祀祈）道其顺辞以昭祀其先祖肃肃济济如或临之，於是乎！合其州乡朋友婚姻尔兄弟亲戚（合会比亲也。），於是乎！弭其百苛介其谗慝（弭止苛虐介覆也。止覆谓解怨除恨）嘉好结其亲匿（合结谓於此更申固之）亿其上下以申固其姓上所以教民虔也。下所以昭事上也。天子郊之事必自射其牲（牲牛）王后必自舂其粢（粢器实也。）诸侯宗庙之事必自射其牛羊击豕（刺击杀。）夫人必自舂其盛（在器曰：盛上言粢下言其文）况其下之人其谁敢不战战兢兢以事百神天子亲舂郊之盛（帅后舂之）王后亲纟其服（服祭服祭义夫人纟盆则王后其一盆与周语王耕一发班三之）自公以下至於庶人其谁敢不齐肃恭敬致力於神民所以摄固者也。若之何其舍之也。（如何废之）王曰：所谓一纯二精七事者何也。对曰：圣王正端冕以其不违心帅其群臣精物以临监享祀无有苛慝於神者谓之一纯（端玄端之服冕大冠监视也。不违心谓心思端正服则端冕也。）玉二精（明洁为精）天地民及四时之务为七事王曰：三事者何也。对曰：天事武（乾称刚健故武）地事文（地质柔顺故文。《易》曰：坤为文）民事忠信（以信为行）王曰：所谓百姓千品万官亿鬼兆民经入亥数者何也。对曰：民之彻官百（彻达也。自以名达於上者有百官也。）王公之子弟之质能言能听彻其官者（质有贤质言能听其官职也。）而物赐之姓以监其官是为百姓（物事也。以功事赐之姓官有世功则有官族。若司马太史之属是）姓有彻十於王谓之千品（谓一官之职其寮属彻於王者有十品百官故有千品十之）五物之官陪属万万官（五物谓天地神民类物之官也。臣之臣为陪谓有陪贰相佐助复有十等品故万官也。）十鬼为亿鬼（鬼类也。以十鬼承万为十万十万曰：亿古数也。今以万万为亿）天子之田亥以食兆民（九亥州九之内有亥数也。食兆兆民耕而食其中也。天子曰：兆民）王取经焉以食万官（经常常入正税）。
    《晏子》名婴为齐大夫景公举兵将伐宋师过泰山公梦见二大夫立而怒其怒甚盛公恐觉辟门召占梦者占梦者至公曰：今夕吾梦二大夫立而怒不知其所言其怒甚盛吾犹识见其状识其声占梦者曰：师过泰山而不用事故泰山之神怒诸召祝史祠乎！泰山则可公曰：诺明日。《晏子》朝见公告之如占梦之言也。公曰：占梦之言曰：师过泰山而不用事故泰山之神怒今欲使人召祝史。《晏子》俯有间对曰：占梦者不识也。此非泰山之神也。是宋之先汤与伊尹也。公疑以为泰山神。《晏子》曰：公疑之则婴请言汤伊尹之貌汤质以长颜以髯兑上丰下倨身而扬声公曰：然是已伊尹黑而短蓬而髯丰上而兑下偻身而下声公曰：然是已今。若何。《晏子》曰：夫汤太甲武丁祖乙天下之盛君也。不宜无後今惟宋尔矣。而公伐之故汤伊尹怒请散师平乎！宋景公不用终伐宋。《晏子》曰：公伐无罪之国以怒明神不易行以续进师以近过非婴之所知也。师。若果进军必有殃军进舍鼓毁将殖公乃辞乎！《晏子》散师不果伐宋。
    魏管辂见平原太守刘曰：此郡官舍连有变怪使人恐怖其理何繇辂曰：或因汉末之乱兵马扰攘军尸流血染邱山故因夕多有怪形也。明府道德高妙自天之愿安百禄以光休宠。
    晋束为尚书郎武帝尝问挚虞三日曲水之义虞对曰：汉章帝时平原徐肇以三月初生三女至三日俱亡村人以为怪乃招携之水滨洗衤遂因水以觞其义起此帝曰：必如所谈便非好事进曰：虞小生不足以知臣请言之昔周公城雒邑因流水以酒故逸诗云：羽觞随波。又秦昭王以三日置酒河曲见金人奉水心之剑曰：令君制有西夏乃霸诸侯因此立为曲水二汉相缘皆为盛集帝大悦赐金五十斤（宋沈约案。《周礼》女巫掌岁时祓除[C260]浴如今三月上已如水上之类也。[C260]浴谓以香薰草药沃浴也。韩。《诗》曰：郑国之俗三月上已之溱洧两水之上招魂续魄秉兰草祓不祥此则其来甚久非起郭虞之遗风今世之度水也。月令暮春天子始乘舟蔡邕章句曰：阳气和暖有鱼时至将取以荐寝庙故因是乘舟浮於名川也。《论语》暮春浴乎！沂自上及下古有此礼今三月上已祓於水滨盖出此也。邕之言然张衡南都赋祓於阳滨。又是也。或用秋。《汉书》八月祓於霸上刘稍鲁都赋素秋二七天汉斜隅人胥祓除国子水嬉。又是用七月十四日也。自魏以後但用三日不以已也。）。
    潘京为武陵主簿太守赵问京曰：贵郡何以名武陵京曰：鄙郡本名义陵在辰阳县界与夷相接数为所攻光武时移东山遂得全完共议易号。《传》曰：止戈为武诗称高平曰：陵，於是改名焉。
    南齐崔慰祖好学聚书至万卷为始安王记室建武中诏举士从兄惠景举慰祖及平原刘孝标并硕学帝欲试以百里慰祖辞不就国子祭酒沈约吏部郎谢尝於吏部省中宾友俱集各问慰祖地里中所不悉十馀事慰祖口吃无华辞而酬据精悉一坐称服之难曰：假使班马复生无以过此。
    梁范字彦能齐建元初竟陵王子良为会稽太守始随王王未之知也。会游秦望使人视刻石文时莫能识独诵之王悦自是宠冠府朝王为丹阳尹召为主簿深相亲任时进见齐高帝值有献白鸟者帝问此为何瑞位卑最後曰：臣闻王者敬宗庙则白鸟至时谒庙始毕帝曰：卿言是也。感应之理一至此乎！
    王ゼ东海人以博学见知齐尚书令王俭尝集才学之士总较虚实类物隶之谓之隶事隶事自此始也。俭尝使宾客隶事多者赏之事皆穷惟庐江何宪为胜乃赏以五花簟白团扇坐簟执扇容气甚自得ゼ後至俭以所隶示之曰：卿能夺之乎！ゼ操笔便成文章既奥辞亦华美举坐击掌ゼ乃命左右抽宪簟手自制衣取扇登车而去俭笑曰：所谓大力者负之而趋ゼ历尚书左丞竟陵王子良校试诸学士惟ゼ问无不对永明中天忽黄色地众莫能解ゼ云：是荣光世祖大悦。
    裴子野为著作舍人时西北远边有白题及滑国遣使繇岷山道入贡此二国历代弗宾莫知所出子野曰：汉[A13C]阴侯斩白题将一人服虔注云：白题胡名也。又定远侯击虏入滑此其後乎！时人服其博识。
    乐蔼为御史中丞时长沙宣武王将葬而车府忽於库失油络欲推主者蔼曰：昔晋武库火张华以为积油万石必然今库。若有灰非吏罪也。既而简之果有积灰。
    刘杳在天监初为太常博士任坐有人饷酒而作展字问杳此字是否杳对曰：葛洪字苑作木旁□。又曰：酒有千日醉当是虚言杳云：桂阳程乡有千里酒饮之至家而醉亦其例也。大惊曰：吾自当遗忘实不亿杳云：出杨元凤所撰置郡事元凤是魏代人此书仍载其赋云：三重五品商溪揆里即简桂阳记言皆不差王僧孺被敕撰姓谱访杳血胍所因杳云：桓谈新论云：太史三世表旁行邪上并效周谱以此而推当起周代僧孺叹曰：可谓得所未闻周舍。又问杳尚书官著紫符相传云：挈襄竟何所出杳曰：张安世。《传》曰：橐笔事孝武皇帝数十年韦昭张晏注并云：囊也。近臣簪笔以待顾问范岫撰字书音训。又访杳焉其博识皆此类也。
    范岫为太子家令博涉多通尤悉魏晋以来凶吉故事沈约尝称曰：范公好事该博胡广无以加南乡范谓人曰：诸君进止威仪当问范长头以岫多识前代旧事也。
    王僧孺为安成王参军事镇中右记室参军僧孺多识古事侍郎全元起欲注。《素问》访以砭石僧孺答曰：古人当以石为针必不用铁。《说文》有此砭字许慎云：以石刺病也。东山经高氏之山多针石郭璞云：可以为砭针春秋美不如恶石服子慎注云：石砭石也。季世无复佳石故以铁代之耳。
    张绾字孝卿少与兄缵齐名湘东王绎尝策之百事绾对阙其六号为六百公位员外散骑侍郎。
    北齐魏收初仕後魏为中书侍郎孝武尝宴百寮问何名人日皆莫知收对曰：晋议郎董勋答问称俗云：正月一日为鸡二日为狗三日为猪四日为羊五日为牛六日为马七日为人时邢邵在侧甚恧焉。
    隋王邵为太子舍人待诏文林馆时祖孝徵魏收杨休之等尝论古事有所遗忘计阅不能得因呼邵问之邵具论所出取书验之一无舛误自是大为时人所许称其博物。
    唐李守素为文学馆学士天策仓曹参军尤工谱学自晋宋以降四海士流及诸勋贵华戎阀阅莫不详究当时号为行谱尝与虞世南共谈人物言江左山东世南犹相酬对及言北地诸侯次第如流皆有援证世南但抚掌而笑不复能答叹曰：行谱可畏许敬宗因谓世南曰：李仓曹以善谈人物乃得此名虽为善事然非雅目公既言成准的宜当有以改之世南曰：昔任彦善谈经籍梁代称为五经笥今日仓曹为人物志可矣。
    李百药字童规隋内史令安平公德林子也。七岁解属文父友齐中书舍人陆马元熙尝造德林宴集有读徐陵文者云：既取成周之禾将刈琅琊之稻并不知其事百药时侍立进曰：传称禹阝人籍稻杜预注云：禹阝国在琅琊南阳等大惊异之。
    虞世南为秘书监时陇右山摧大蛇屡见山东及江淮多大水太宗以问世南对曰：春秋时山摧晋侯召伯宗而问焉对曰：国主山川故山摧川竭君为之不举降服乘缦彻乐出次祀币以礼焉梁山晋所主也。晋侯从之故得无害汉文帝元年齐楚地二十九山同日摧水出令郡国无来贡献施惠於天下远近观治亦不为灾後汉灵帝时青蛇见御坐晋惠帝时大蛇长三百步见齐地经市入庙案蛇宜在草野而入市朝所以可谓怪耳今蛇见山泽盖深山大泽必有龙蛇亦不足怪也。又山东足雨虽则其常然阴淫过久恐有冤狱宜省系囚，庶几或当天意。且妖不胜德惟修德可以销变太宗以为然因遣使者赈恤饥馑申理狱讼多所原宥星孛于虚危历于氐百馀日乃减太宗谓群臣曰：天见彗星是何妖也。世南曰：昔者齐景公时有彗星见公问晏婴对曰：公穿池沼畏不深起台榭畏不高行刑罚畏不重是以天见彗星为公诫耳景公惧而修德後十六日而星没臣闻天时不如地利地利不如人和。若德义不修虽获麟凤终是无补但政事无阙虽有灾异何损於时然愿陛下勿以功高古人而自矜伐勿以太平渐久而自骄怠慎终如始彗星虽见未足为忧。
    褚遂良为谏议大夫贞观十七年四月有雉飞集东宫显德殿前太宗问群臣曰：顷来频有雉集是何祥也。遂良曰：昔秦文公时有童子化为雉雌者鸣於陈仓雄者鸣於南阳童子言曰：得雄者王得雌者霸文公遂以为宝鸡祠汉光武得雄遂起南阳而有四海陛下旧封秦王故雄雉见於秦地既古来将为祥贶所以彰表明德太宗曰：立身之道不可无学遂良所对深为可重。
    许敬宗为侍中监修国史高宗因於古长安城游览问侍臣曰：朕观古城旧基宫室似与百姓杂居自秦汉以来几代都此敬宗对曰：秦都咸阳郭邑连跨渭水故云：渭水贯都以象天河至汉惠帝始筑此城其後符坚姚苌後周并都之帝。又问昆明池是汉武帝何年中开凿敬宗对曰：武帝遣使通西南夷而为昆明滇池所闭欲伐昆明国故因镐之旧泽以穿此池用习水战元狩三年事也。帝因令敬宗与弘文学士具简秦汉以来历代宫室处所以奏其年代麟德三年十一月封禅至濮阳宝德玄骑而从许敬宗在後帝问德玄曰：濮阳爽凯信良邑也。古谓之帝邱何也。德玄不能对敬宗策马而前曰：臣能知之昔者帝颛顼实居此地以王天下其後夏后居之为寒浞所灭后相方娠逃自出窦在此也。其後昆吾氏因之而为夏伯昆吾既衰殷汤灭之商颂曰：韦顾既伐昆吾夏桀是也。至春秋时卫成公自楚邱徙居之。《左传》称相夺予享以都夺其地故也。既是颛顼所居故谓之帝邱爰在汉晋隶於东郡臣闻有德者启其国土失道则丧其封疆自古名都美邑者不一姓故有国有家不可不慎也。帝曰：书称浮于济漯今之济水与济源断绝不相属何故然也。对曰：禹贡道氵允水东流为济入于河即今自济源至温而入河是也。其水自此潜流地下过河而南浸出为荥泽。又复潜流至曹濮之间散出平地渐合而东流自南注之即所谓溢为荥东出于陶邱北。又东北会于汶是也。古者五行皆有官守水官不失其职能辨其味与色潜流复出合而更分皆能识之尚书所载与今同矣。帝曰：天下洪流巨谷多不载於祀典济水微细而称四渎何也。对曰：臣按。《尔雅》渎者独也。言不因馀水独能赴海故也。且天有五星运而为四时地有五岳流而为四渎人有五事用而为四支五阳数也。四阴数也。有奇有偶有阴有阳阳者光曜阴者晦末故辰星隐伏而难见济水潜流而屡绝状虽微细其实尊也。上称善敬宗退而告人曰：大臣不可无学吾向见德玄不能对心实羞之德玄闻之曰：人各有能不能善守其拙不强其所不知吾所能也。李曰：敬宗多信美矣。德玄之言亦善也。
    梁张策少聪警好学父同仕唐官至容管经略所居雒阳敦化里尝浚井得古鼎耳有篆字曰：魏黄初元年春二月匠吉干。且。又制作奇巧同甚宝之策时在父傍徐言曰：建安二十五年曹公薨改年为延康其年十月文帝受汉禅始号黄初则是黄初元年无二月明矣。鼎文何谬欤同大惊亟还启书室取魏志展读不失所言宗族奇之。
    李为谏议大夫宣徽副使从征至魏县过内黄太祖顾曰：此何故名内黄曰：河南有外黄小黄故北有内黄。又曰：在何许对曰：秦有外黄都尉理外黄其故墉令在雍邱小黄为高齐所废其故墉令在陈留太祖称奖数四。
    ●卷七百八十一
    ○总录部　节操
    夫雪霜大挚知松柏之後凋风雨如晦识鸡鸣之不已盖士之立诚自守秉节无贰同夫介石至於没齿者其。若是乎！东周之後西汉而下乃有顾义遗利守识求旧居无苟合动不逾矩挺操而罔屈虞乱而匪深拒权亻幸绝嗅乔饵意趣非偶靡降心而与游才任过分必投劾而引去鄙斥邪佞保全名节凛然之耸於前闻卓尔之行冠乎！群萃非夫天爵内富性理冥合蹈道而经德秉彝而守正。又曷能笃志终始确乎！不拔者哉！
    郑太子忽齐侯欲以文姜妻之忽辞人问其故太子曰：人各有耦齐大非吾耦也。诗云：自求多福在我而已大国何为君子曰：善自为谋及其败戎师也。齐侯。又请妻之固辞人问其故太子曰：无事於齐吾犹不敢今以君命奔齐之急而受室以归是以师昏也。民其谓我何遂辞诸郑伯（假父之命以为辞）。
    高哀宋大夫为萧封人以为卿（萧宋附庸仕附庸还外为卿）不义宋公而出遂来奔鲁（出而待放从放所来。故曰：遂）。《书》曰：宋子哀来奔贵之也。（贵其不食君之禄避祸速也。）。
    楚锺仪伶人也。晋侯观于军府见锺仪问之曰：南冠而絷者谁也。（南冠楚冠絷拘执）有司对曰：郑人所献楚囚也。使税之（郑献锺仪在十年税解也。）召而吊之再拜稽首问其族对曰：伶人也。（伶人乐官）公曰：能乐乎！对曰：先父之职官也。敢有二事（言不敢学他事）使与之琴操南音（南音楚声）公曰：君王何如对曰：非小人之所得知也。固问之对曰：其为太子也。师保奉之以朝于婴齐而夕于侧也。（婴齐令尹子重侧司马子及言卿敬老）不知其他公语范。《文子》、《文子》曰：楚囚君子也。言称先职不背本也。乐操土风不忘旧也。称太子抑无私也。（舍其近事而远称少小以示性所自然而至诚）名其二卿尊君也。（尊晋君也。）不背本仁也。不忘旧信也。无私忠也。尊君敏也。（敏达也。）仁以接事信以守之忠以成之敏以行之事虽大必济（言有此四德必能成大事）君盍归之使合晋楚之成公从之重为礼使归求成。
    闵损字子骞季氏使为费宰（费季氏邑季氏不臣而其邑宰数畔闻子骞贤故欲用之也。）闵子骞曰：善为我辞焉（不欲为季氏宰语使者善为我辞说令不复召我）如有复我者（复我者重来召我也。）则吾必在汶上矣。（去之汶水上欲北如齐）。
    颜叔子独处于室邻之嫠妇。又独处于室夜暴风雨至而室坏妇人趋而至颜叔子纳之而使执烛放乎！旦而烛尽破屋柱继之自以为辟嫌之不审矣。（一云：鲁人有男子独于室邻之嫠妇。又独处于室夜暴风雨至而室坏妇人趋而之男子闭户而不纳妇人自牖与之言曰：子何为不纳我乎！男子曰：吾闻之也。男女不六十不同居今子幼吾亦幼不可以纳子妇人曰：子何不。若柳下惠然不拒逮门之女国人不称其乱男子曰：柳下惠则可吾固不可吾将以吾之不可学柳下惠之可）。
    汉朱建楚人尝为淮南王黥布相为人有口辩刻廉刚直行不苟合义不取容辟阳侯行不正得幸吕太后欲知建建不肯见。
    赵禹为人廉倨（倨亦傲也。）为吏以来舍无食客公卿相造请禹终不行报谢务在绝知友宾客之请（以此意告报公卿）孤立行一意而已後为燕相免归。
    严彭祖宣帝时为博士至河南东郡太守以高第入为左冯翊迁太子太傅廉直不事权贵或说曰：天时不胜人事君以不修小礼曲意亡贵人左右之助经谊虽高不至宰相愿少自勉强彭祖曰：凡通经术固当修行先王之道何可委曲从俗苟求富贵乎！
    隽不疑为京兆尹大将军光欲以女妻之不疑固辞不肯当。
  </div>
  <div class="pagination">
   <a href="册府元龟_page559.html">
    上一页
   </a>
   <span>
    ...
   </span>
   <a href="册府元龟_page555.html">
    555
   </a>
   <a href="册府元龟_page556.html">
    556
   </a>
   <a href="册府元龟_page557.html">
    557
   </a>
   <a href="册府元龟_page558.html">
    558
   </a>
   <a href="册府元龟_page559.html">
    559
   </a>
   <span class="current-page">
    560
   </span>
   <a href="册府元龟_page561.html">
    561
   </a>
   <a href="册府元龟_page562.html">
    562
   </a>
   <a href="册府元龟_page563.html">
    563
   </a>
   <a href="册府元龟_page564.html">
    564
   </a>
   <a href="册府元龟_page565.html">
    565
   </a>
   <span>
    ...
   </span>
   <a href="册府元龟_page561.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
