<!DOCTYPE html>
<html>
 <head>
  <meta charset="utf-8"/>
  <title>
   永乐大典残卷 - 第 276 页/共 331 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   永乐大典残卷 - 第 276 页/共 331 页
  </h1>
  <div class="content">
   《送原甫帅永兴》读书当为王者师，论兵要作万人将。古来志士稀两遂，白首儒生彼无望。麒麟一出凡马空，豫章蟠根岁逾壮。金华事业烂然新，阻西谋谟谁与让。旌旗蔽日红半天，笳鼓隘涂车万两，中军令出听无哗，秦山渭水皆东向。荒夷怛威霜雪明，属城炀和春日亮。赵张成事不足论，方虎遗诗犹可尚。龙文金铉待调饪，璇枢斡中付群当。西人欢歌公肯留，公车双鹿尽车番上。
　　【韩魏公安阳集】
　　《贺春卿宣徽出帅延安》：延塞何须辍钜公，西师今复久囊弓。三台班秩名虽重，四海生灵泽未丰。莫泥兵韬求策胜，更充贤业俟时通。归来谈笑严廊上，致主唐虞始是功。《次韵答渭帅王龙图》十年西北保疆垂，只恐非才误委毗。报国心诚虽慷慨，背时踪迹极孤危。欲求褒贬明千古，直把穷通托二仪。多谢高篇远相劳，召南风格本王基。《次韵答并帅王仲仪端明以诗见寄》退削尝连上，清哀遂一开。调元辞重任，殄寇倚非才。虎士方争奋，羌雏已诉哀。遽驰金节觐，俄得锦衣回。雅契瞻并府。衰容病邺台。孤怀难托雁，芳信忽传梅。玳瑁遥宾席，葡萄入醉杯。高座谈阻阔，危榭几徘徊。大卤诚淹帅，中枢即二台。三槐东第甲，还似相车来。
　　【徐节孝先生集】
　　《述怀寄吕帅》君看关西山壁立，春云突尽春空窄。浓岚滴去渭川寒，孤峰深与秦天碧。白云流水岂无情，立马吟诗定相忆，且倩东风先寄声，俄整西装期已迫。吟到秋风放我归，归来待作潇湘客。北边控扼重瀛州，虎士鹰杨属壮猷。尽道胡人新断臂，安知汉将欲春喉。为文法度惟青简，奉使勋劳半白头。六路全秦与全魏，不须野战觅封侯。师屯十万建牙旗，大纛森森重使威。燕颔将军宜纟肃帽，龙马战士受犀衣。银锵作队行春去，猎炬成林校猪归。更看铃斋凭几处，文如布阵翰如飞。胡人勇悍真劲敌，汉将威名重泰山。隐若金城当一面，横如战阵控三关。防秋甲士屯田去，牧马毡裘避塞还。儒帅著书闲暇否，两河人物太平间。帅臣所统在燕南，事事如窥指掌间。杖钺精神堪破虏，扌益吭形势正当关。十州部分连沧海，一道军声过黑山。文武非从尹吉甫，前时方叔已平蛮。事皆术内宜谋帅，奇在胸中合运筹。战士常骑突阵马，将军须养犒师牛。雅歌坐燕春归塞，缓带行吟月上楼。且劝主人宜饮酒，边城六月已如秋。玉门关静边锋息，回首金城赵充国。纟肃帽霜须马上吟，诗偿如云满秋色。最好青门长乐坡，灞桥路上情更多。纟肃岭风烟新草木，潼关形势旧山河。洛阳城阙秋风紧，有诏疾驱催大尹。两瞳直是有精神，管取无宽亦无猛。
　　【苏东坡大全集】
　　《送薛颖叔帅熙河》西方犹宿师，论将不及我。苟无深入计，缓带我亦可。我欲歌杖杜，杨柳方婀娜。边风事首虏，所得盖么麽。愿得鲁连客，一射聊城。
　　【王安石临川集】
　　《送元厚之帅福州》元侯文章翁，更以吏能著。今为大帅府，千里来赴诉。街诏出黎岭，方为远人慕。旌旗满流水，冠盖东门驻。《答西帅》吾君英睿超光武，良将西征捍隗器。事见《隗器传》誓斩郅支聊出塞，陈汤斩郅支生擒颉利始归朝。唐太宗生擒颉利一丸岂虑封亟谷，千骑无由饮渭桥。《息夫躬传》：如使狂夫枭嘘于东崖，匈奴饮马于渭水。此诗恐谓王韶可见，公意切于开边也。岂虑者言帅之威略，必不使如王元之徒欲以一丸泥对亟谷关也。按《北史》韦孝宽赞东人怙恃其众，将欲饮马清渭，而《新唐史》突厥赞亦言虏薄渭桥，骑土盍蒙京师。然一丸泥既是《后汉书》全文，则亦疑千骑或别有出处，公方以为对。秦汉唐架渭者凡三桥。在咸阳西十里者名便桥。武帝造在咸阳东二十二里为中渭桥。始皇造在万年东四十里为东渭桥，不知始于何世。唐书太宗出元武门以万骑径诣渭水上，隔水与颉利语。时虏进至谓水便桥之北，或云此是王元之诗。好立功名竹素，莫教空说霍票姚。杜子美《后出塞》诗：借问大将谁，恐是霍票姚。陪柏中丞观宴将士诗，汉朝频选将，应拜霍票姚。按《汉史》霍去病再从大将军，受诏予壮士。为票姚校尉，服虔音飘摇。师古曰：票，频妙反。摇，羊召反。票姚，劲疾之貌。荀悦，汉纪作票鹞，字去病，后为票骑将军，尚取票姚之子耳。子美以平声用，盖从服虔音。公亦以平声用，必承袭子美。
　　【邓侠西塘集】
　　《迎仲常龙图自广州移闽帅》：旄铖依前向钓台，祥灭喜雨两崔嵬。民思父母无穷已，天借星辰有去回。千里胯襦还众暖，三山楼阁为认开。须知道路先腾说，又见清凉古佛来。去年牙戟海边城，空望门阑涕泗横。今日去旄东乡萝，那知高纛此中迎。岂非丈席谐瞻对，亦似云衢有否亨。十有余年想谆诲，更期珠玉似河倾。惠慈政化及民功，内外声称有古风。五岭山川情正，七闽桃李意先通。大明继照天衢，重德还朝众愿同。早晚皇穹顺舆议，老人星在玉堂中。
　　【强祠部集】
　　《送王夕拜移帅庆阳》：一月天书两紫泥，朝持使节暮征西。公适自京兆府就领都漕，又改帅庆阳，一月之间凡两拜新命。关中父老攀旗尾，阃外偏裨望马蹄。行色欲侵边雪散，威声先压塞云低。情勤佳客双延避，，公刘李二君欲置幕下。令肃强兵倍训齐。城堡此时归镇静，趄廷自昔重招携。坐收勋业光彝鼎，入拜恩私宠介圭。文武兼才绿已试，父兄前烈不难跻。却惭主帅经三易，幕府徘徊守故木妻。
　　【米芾宝晋山林集】
　　《送端臣桂林先生兼简信叔帅座》骖鸾碧玉林，琢句白琼瑶。人间埃盍尽，青罗数分毫。程公列仙张。磊落粹露膘。玉沥发太和，泓君同逍遥。刻严栖乌鸦，陟山献透紫霄。南风勿赋，即是宣室招。
　　【晁无咎鸡肋集】
　　《送龙图范丈德孺帅庆》：君不见，行君往在康定中，奉诏经略河西戎。大顺胡芦尽耕稼，贼书不到秦关东。边人咸识侍中子，至今犹说将军似。给事文武龙图贤，大冯小冯安足言。龆年书传有肝胆，二十起家车槛槛。蛟龙云雨时可用，麒麟图尽功非晚。况闻预防传厌山谷，顷时河陇严飞。朝廷属休兰会兵，秦人倚庆为长城，时平斥候正须远，军闲留田示宜轻。东风浩浩吹榆柳，相劝西城古原酒。班春曷不问遗老，先公远谋尚多有。女郎山下万貌貅，部曲肥马身轻裘。此曹赏赐饱无用，谈话岂得希封侯。赵边今日须李牧，士无超距如食肉。
　　【郭祥正青山集】
　　《代先书寄卢帅朱龙图》：行中杨花塞路春无声，鸣鸠唤妇留春睛。杨鞭朝发浚氵卤县，卷帘暮宿金斗城。城中主人汉贾谊，妙年射策都群英。峨冠独立御史府，冰霜凛凛清朝廷。尧乘白云渡银海，十年望阙心常倾。只今淮西课等，沉沉玉帐闲府兵。神机照物辩毫发，提刀四顾新发硎。行闻召节返西掖，至尊开思诙经。岂容燕寝自顺养，尽戟森卫清香凝。陈公虽解豫章榻，白头重愧非徐生。飘零渔舟定荷蓑笠，揣摩旧学荒柴荆。愿公一吐太和气，朽株岩下逢春荣。《奉和广帅蒋颖叔留题石室》：西江赴海穿双峡，十里寒青半天插。晴空倒影连明河，滔滔不碍鲸鱼呷。绞绡高覆紫微冠，翠簟平铺玉皇榻。中藏石室与嵩台，巨壁禾责层老鳞甲。欲飞未去凤逶迤，将蛰还伸龙匝。浪摇蓬岛何其危，桂塞广寒无乃狭。天匠不由基构成，洞门大启无人扃。六月来游乃挟纩，酌酒向口疑冰生。三溪诘曲愈难涉，举蜀但爱烟溟溟。返似霜缣见山水，尽手只许吴生是。有谁文采如昌黎，物物为我从头记。自惭才短空冥搜，俚语未足苍崖留。元戎闻之索大笔，默坐远想书胜游。凭凌风力若捕虎，窘束景象如缚亻丸。那知子厚号雅健，不识谢守为风流。桓桓斯人富学海，少陵重生谪仙在。淙峥击玉敲黄金，倚马千言未尝改。高才岂必世俗知，浩气已充天壤内。又如淮阴善将略，不战能令敌先败。暂辞侍从来东南，羊城日为传岩。不唯巴片戋吟咏足，即看玉牒功名钅免。滁阳吴公昔曾赋，落落文华精注措。毛侯亦许送和章，马上横戈写长句。孰云高要陋且遐，三篇入石神鬼嗟。愿挥硬画夺剑戟，下视鸟迹初遗沙。此心虽大虑转小，刻就颇忧龙作蛇。譬之博奕仲尼与，群儿恶用相识讠华。端溪石工古称妙，年年琢砚供正衙。刚刀截牌易于砚，龟螭相射生彤霞。岘山石鼓久缺矣，若县光才真瘦耶。流传万本入中国，谁怜此落瘴水涯。共探泉石造淡漠，岂意冠盖追荣华。公思归乎欲致主，四方飘泊予为家。予意无留亦无去，等将幻质随杨花。
　　【吕净德先生集】
　　《送蔡帅赴平源》：剑外开三蜀，回中宿万兵。召还宜北觐，赐钺又西征。。体貌均先后，权纲一重轻。渊衷尤慎柬，舆意尚难平。伊昔藩条振，于今治体成。有为终简易，无迹但恢闳。笔下销顽弊，樽前得隐情。快如长剑立，通若巨河倾。阔刃从虚落，醇源及物清。山川增气象，草木遂勾萌。暖褐三冬足，丰畴百室盈。咏歌今父母，畏服古神明。方幸华轮，俄闻瑞节迎。渴心犹借寇，翘望欲还琼。况复盘关路，常瞻部使旌。十连依玉帐，一道固金城。后诏光前出，新棠似旧荣。于宣推德业，所至尽功名。塞马宁非福，溟鹏岂问程。惟期未温席，归去纂家声。
　　【赵鼎臣竹隐畸士集】
　　朱贡父自尚书郎领宪河朔，会高阳阙守因摄帅事以书寄之，且觅蟹螯》清渭三年伴蜀泾，鸿毛一举便冥冥。帐前共听将军令，塞下争看使者星。四坐应刘邀俊彦，两行燕赵列娉婷。只知左手持螯美，不念贫交正独醒。
　　【秦观淮海集】
　　《送蒋颖叔帅熙河》：侍臣不合出都门，为有威名藩汉尊。户部左曹回妙手，匈奴右臂落清。挥毫珠璧生谈笑，转盼龙鸾在梦魂。潮海一空何足道，归来共坐调元。天马葡萄隔玉门，汉廷谁更勇如尊。行台晓日屯千骑，祖道春风属一樽。莫许留犁轻结好，便令殴脱复游魂。要须尽取熙河地，打鼓梁州看上元。
　　【彭汝砺鄱阳集】
　　《送范侍郎帅庆州得以字》：池水夜流，日行无停车丸。人生长道路，扰扰还如此。莫辞饮我酒，酒尽君且起。赠君双宝剑，有言惭近俚。圣人之于物，爱视犹一子。一作视之犹赤子。顾复愁不至，不知分此尔。谁兹较寻尺，竟未知所以。夷外当反内，刮毛须及里。边垂今无事，自可缓带理。愿君宏远业，赫赫光祖祢。《送颖叔帅临洮》：风如疾雷雹如芋，雪如丘壅道路。蒋侯车驰挽不住，见说西人复啸聚。目视阴山欲飞去，蒋侯文如江海注。一决万里无尽处，笔落在纸成云雾。气吞云梦八九数，力转丘山缚螭虎。终日笑言公不怒，三军号令成樽俎。羌戎胆落汗流氵斤，边人乃至歌五礻夸。昔夸禁中得颇牧，今见南阳称召杜。前席宣室疑已暮，勒功燕然无可慕。归来遍作人间雨，杖杜吾当为君赋。《陆佃陶山集?送张颉待制帅瀛州》：食货方艰不忍笼，长才宜有济时功。当龙马图书后，钱入红牙子中。音信定应随朔雁，梦魂多拟托南风。如何更讲黄河策，定取横流副两宫。
　　【许景衡横塘集】
　　《张帅进职再留敏叔有诗贺之次韵》：意昔初辞九枣班，斋坛授钺气桓桓。边民惯见平安火，天子新除侍从官。此去一年聊许借，从来五礻夸不愁寒。进贤自是平生志，看取他年头上冠。
　　【胡铨澹庵集】
　　《上洪帅李伯纪丞相》：相印横拖御案前，圣恩暂许帅藩宣。举幡北阙危三刖，抗疏南床忽十年。建炎二年铨移书，中丞王陶论相公。当在朝廷以系人望。往事凄凉人堕甑，此身空洁鹭木妻烟。当时坐榻生龙尾，犹望陈蕃一解悬。
　　【张横浦先生集】
　　《闻沈元用帅南海喜而有作》：与公相别五经年，忧患流离理固然。怅望故园江渚外，还惊横浦瘴烟边。喜闻金节专南海，行看锋车上九天。顾我不才仍老矣，只思归棹五湖船。
　　【邓刚中北山集】
　　《拟送杨帅》：久戌思贤日，中兴入觐时。旌旗生喜气，梅柳动寒枝。报国心偏苦，安边计自奇。一军尝北出，万骑绝南窥。结车丸闻修好，囊弓谨退师。浩歌藏战甲，雅拜习朝仪。天近雷风迅，云深雨露滋。告庭行有命，祖战敢无诗。雪意留金勒，歌声寄玉卮。明年秋秫贱，酿酒酌归期。
　　【吴芾湖山集】
　　《寄龚帅》：今朝步忽来前，报道除书下日边。阃寄复归贤使者，百城闻命想欣然，虽喜英贤帅十连，却惭糠滥居前。自知未免人扬簸，愿使衰翁晚节全。行李看看近故庐梦魂犹自辶尧洪都。帅垣暇日登临处，把酒还能话我无。《龚帅以久不寄诗还惠》：性便野服厌朝裾，一意归休学二疏。门外浑无俗士驾，案头惟有道家书。胜游但欲寻蓬岛，湖中近恐一亭，目为小瀛州。旧事那能记石渠。亦拟冥搜酬绝唱，惭将丸砾报琼琚。天与疏慵一味闲，许辞尽戟老柴关。几年欲作冥鸿举，今日方随倦鸟还。有水不妨时载月，无人谁与共登山。相望千里空相忆，樽酒何时一破颜。《再和龚帅所寄》：契阔经年阻曳裾，满簪华发愈萧疏。五禽聊作林间戏，双鲤忽传江上书。诗句方惭成间断，交情岂谓益勤渠。开缄更诵敬人语，恍若相从听琚。闻道庭白昼闲，更无夜犬吠江关。一时戾气俱销尽，千载淳风顿使还。但恐赐环来北阙，不容柱笏看西山。今汲直如公少，正赖忠言一犯颜。《送汪枢帅福唐》：试数中兴社稷臣，独公名德冠簪绅。合依衮纟肃归双阙，却拥旌幢帅七闽。帝欲十连均雨露，人思四海静风尘。会须展尽经纶手，总反安危佩一身。
　　【王汉滨先生集】
　　《寄制帅》：五郡驰驱两月忙，少城春事沓相忘。票鸟留鸟鸣处韶光老，鹈声中旅思长。曾为青山迂客路，莫偕红旆访仙乡。浣花时节归期近，犹及遨头共一觞。《次制帅所和前诗》：圣主忧动躬万务，英豪宁许山林住。弓旌号召士无留，竹帛功名公所赴。天表对杨咨见晚，坤维镇抚歌来暮。雪山增重绝纷埃，蜀道非离履平路。分陕聊烦虑妙略，秉钧已叹迂高步。朱车番抚俗远民怀，玉帐折卫荒服惧。羽檄不飞烽堠减，骏骨多收边市互。孔明七纵讵非长，户牖六奇真不误。农狎其野无外忧，马腾于槽有余怒。三陲绝徼皆妥安，诸将雄师今尽护。九重益友思直谅，四蜀新声咏宣布。帅阃方观勋业成，庙堂行看精神聚。嗟我衰迟托末契，辱公敦笃倾殊顾。当年献赋诵凌云，上国承颜悦披雾。禹门亲睹跃风雷，尧陛初敬承雨露。龙颜下瞩顿生光，凤翼高翔从此附。称身朝服曳青云，满袖天香摧宝炷。九霄变化冥鹏升，一纪光阴隙驹鹜。绨袍雅意念张禄，襦胯馀波依叔度。他时入觐对金莲，伴直应随玉堂寓。《再和》年将六帙诸衰具，漏尽锺鸣行不住。一身许国铢两轻，万里携家斗升赴。五羊大夫习劳苦，三先生嗟晚暮。分为一世数奇人，踏遍九州多半路。早岁尝为梁甫吟，中途已失邯郸步。穷通有命常自乐，庄子穷亦乐，通亦乐，所乐非穷通。幽显无惭方不惧。郭象注《庄子》云：幽显无愧于心，然后能独行而不惧。每读商书戒十愆，不忧汉法千三互。奔走频惊使节光，叨逾敢欢儒冠误。车下夺牛任客疑，水中见蟹从人怒。怨恩肯效儿女语，正直犹希鬼神护。平生事业在方册，将老精神弊泉布。九重德意日边远，十万师徒升外聚。不令圣泽皆下，宁免吾皇尚西顾。上为朝廷广霖雨，下令郡邑清蒙雾。乘轺无术谩观风，发陕维贤倚行露。青天云雾昔曾披，渌水芙蓉今密附。郊垌小队连后乘，燕寝清香同妙炷。鸟雀难偕鸿鹄飞，驽骀暂逐骅骝鹜。自怜落落王平子，遇此汪汪黄叔度。但忧温诏趣公归，阴宇不容孤迹寓。《再和》珠玑百斛何有付，公有诗筒来不住。出尘秀句若霞，走笔豪篇逾乡赴。吟安一字不知老，朝作千篇犹未暮。秋天鸿鹄翥浮云，平地骅骝驱熟路，分忧制节绵万里，余事文章兼七步。千军独扫人共惊，八面俱来我何惧。力扛九鼎更妥帖，胸蟠万卷森差互。千言未困见纵横，一点不加无谬误。音谐律吕凤凰鸣，势薄云天鹏鸟怒。流传应有贾客售，在处岂无神物护。公计光火舀千丈锦，我诗分鹿窘一尺布。公诗雄富百雉都，我诗穷陋三家聚。行经北海恍自失，出见西施羞反顾。残膏禾氐欲借邻光，馀润有如蒙晓雾。君侯雅志和薰风，圣主恩光深湛露。事业终期白日悬，功名已见青云附。愿公归侍玉皇案，天香复与金童炷，愿西取王母环，云车直指瑶池鹜。要当都俞庙堂上，岂久淹留井参度。顾我尘埃不足论，屈曲世间随所寓。胜游每恨不相同，邮递犹欣日日通。玉帐未容佳境到，云山已在好诗中。灵珠忽富千金赠，凡马堪嗟万古宝。展卷高吟知几过，大音一震耳根聋。尘劳汨没老尤顽，遍走岷峨杳霭间。筋力已疲难报国，田园有计即归山。何期俗驾经时出，却得浮生数日闲。已请一麾江海去，故应生入玉门关。新篇孤峻绝阶梯，照眼光芒五色迷。已向诗坛称独步，不妨祖令更全提。来使多亲禅语。真空雅兴高情契，绝景终希大手题。馀事文章暂游戏，要将李杜与名齐。住因得坎去乘流，万里西南更仙游。三径未成归计晚，一尊犹喜故人投。小篇偶寓诗筒去，佳句还劳驿使酬。得与诸贤更倡和，故应盛事播西州。我登峨眉山，伟观天下少。观公惊俗句，更觉眉山小。短章锋斩绝，大篇气深杳。纸弊墨色渝，读诵不能了。用尽登山力，方知行路难，孤峰宁久驻，半岭敢求安。还目穷千里，危肠搅百酸。川原忽开豁，岐路正平端。露宿风餐走部封，要询民瘼下情通。消磨光景驱驰裹，疲弊精神倥偬中。珠玉忽收千里赠，尘埃顿洗一襟空。病馀快觉心情爽，愈却间风耳不聋。《来诗》云：来诗梅破萼，忽折技头酸。此句形容节物，可见征役之久。其为警策，古作者不足进也。丘园养浩久怀安，忽侍天岁咫尺间。草制方观周诰命，筹边聊重蜀江山。搏风已激三千水，制电终归十二闲。天遣词人来作牧，勒铭重刻剑门关。羁怀感慨少多违，世路国辶石国迁老更迷。松忄贾十年乖种植，妻孥万里困携提。龙门偶幸余光借，雁塔曾同伯氏题。拥慧只今知不晚，曹装犹未去三齐。武林一别几经秋，谁料同为锦里游。蒹苇已惭瑶树倚，琼琚仍愧木瓜投。小诗勉向忙中和，大白难禁醉里酬。他日东南陪晤语，故应相对话刀州。从来方面贵，体尊吟咏少。君侯七尺躯，诗胆看更小。句如星斗烂，气与云天杳。词源倒三江，倾泻何时了。圣主不忘远，惠怀尧所难。如何吾所部，疲瘵未全安。诏条少宣布，牒诉多悲酸。抚节夜长叹，忧惭非一端。《赠襄阳帅吴彦猷》：今威千岁归，城郭尚如故。我今还故乡，陵谷亦易处。荆榛荒旧蹊，溪壑改新路。城中十万家，碧瓦生烟雾。茅艹吹变闾门舀，旧屋无一炷。相逢访亲旧，十百不一遇。岂无新人民，往往皆旅寓。元帅念疲瘵，抚养若稚孺。近闻田里间，稍稍复逃户。会当一二年，功效见生聚。但恐锋车来，追诏不容住。努力慰斯民，望公若羊祜。
　　【董霜杰先生集】
　　《贺曾修撰帅江陵》：控蜀连吴最上流，清时词伯拜元侯。和气随千骑，籍籍英声慰十州。士识朝宗方定价，客依刘表只销忧。三朝开济元勋后，蝉冕还应映黑头。荆州剌史苏州似，可但超然五字诗。试问清香凝寝处，何如夜雨对床时。风流云散心方折，月落参横角更悲。堂下为公理修竹，琳琅他日幽姿。大府山河壮，严城鼓角雄。先声消鼠辈，善颂到牛童。八境风烟上，千篇唾中。头聊尔耳，归觐大明宫。化蜀归来欲醉吟，君王又起福淮民。旌旗光动迟迟日，鼓角声传盎盎春。风采十州安抚使，典刑四海老成人。屯田小试营平策，蚤晚论思从紫辰。麟符虎节烂龙光，势重侯蕃壮帝乡。那复谢元将淝水，政烦汲黯守淮阳，咄嗟万户无穷惠，清净三州已试方。余事不防哦妙句，韦郎韵胜寝凝香。
　　【曹勋松隐集】
　　《曾端伯自承移帅川口，有怀风旨无便附信，忽领教喜成小诗附便奉呈。》：好在曾夫子，宁追晤语期。倚毗离楚日鼓吹入夔时。赤甲薰风近，黄堂淑景迟。相望邈坤轴，空咏竹枝词。衣先九润，此日上瞿塘。风月动官柳，旌旗开蜀疆。诗坛凌李杜，政绩过龚黄。追诏知非晚，肯令生智囊。仆也庵居久，心形付自然。山林藏老退，松竹养风烟。遇物元非远，寻真自一天。怀人会心处，熟诵见山篇。
　　【周麟之海陵集】
　　《送王时亨舍人帅蜀》：煌煌天笔照坤维，忽见文星下紫微。万里江山浑改观，九重绅笏更争辉。占桃不假刀形梦，换马端期鹄赴飞。试问郫筒故乡酒，路人应唱踏花归。一从雁塔缀英游，又见功名得志秋。丹阙万人窥榜眼，碧幢千骑拥鳌头。锦城日暖茕鳏舞，玉垒深铠仗收。他日中和闻善政，一琴宁复久淹留。
　　【李璧雁湖集】
　　《东帅少才兄宠况七言一首口占八句以谢》：辛苦灯穴匆心少日同，未应岁晚马牛风。康山何敢杜陵敌，子贡还怜颜巷空。红旆碧油虽贵重清泉白石也英雄。长哦缺月长江句，总是霜须六十翁。《东帅张传之遣人来相致将以七言次韵答之》质非高古谢樽，漫向陈编挹圣言。久判余生甘扫墓，尚怀先友欲登门。功名自昔归羊传，丘谷从来着谢鲲。何日扁舟渑若去，眼看荔子厌枝繁。阆风当日奉清樽，犹记银钩洒七言。别去凄凉浑梦，只今疏懒己衡门。已非绝足那希骥，自比游尘或佐鲲。王尔重曲江劳卯止，人间岁晚雪霜繁。女鬼无庭论发奇樽，闲放骚人大小言。徐孺真能下蕃榻，孔公尚记出膺门。张出先公之门，故用孔公事。赤霄览德聊追凤，沧海寻仙更踏鲲。华发萧萧公健在，一将金奏洗哇繁。《四月十八日送连帅母丘厚卿三圣院即事》：送客来山寺，客去独凭栏。新篁已解择，莹眼表琅王干。玉台居上头，连峰郁山赞。清泉动古，凉风思发轻纟丸。黄云刮欲空，子规鸣声酸。秋种亦已布，豆菽行漫漫。诚知蕃寄忝，但愿晨亩安。归路转沙碛，广川浩澄澜。物色固自好，我忧何当宽。送梁漕帅夔。天涯留滞几星霜，两见飞来诏版黄。止水无私陶静冶，干将不露起颓纲。拭看远服恩波被，转觉朝家德意长。持此便应归法从，色丝先补舜衣裳。先声凛凛惧鸟蛮，舟引旌旗略万山。白帝城头风日好，永安门外水云间。功名可臻身为重，富贵相寻发未班。千古江氵贲卧龙在，请公携酒数开颜。
　　【张钅兹湖南集】
　　《送京仲远次对制帅四川》：林下忘官品，闻公近最荣。军民制全蜀，名位列西清。器自海岳重，久兼金玉声。早来登政府，活法了寰瀛。使北人争说，今回国势尊。厉声坚执礼，黠虏殆忘魂。钜业此犹细，故强行复存。乡闾正关外，因梦逐西辕。贱子夫谁问，鸣驺屡水湄。自因闲肯顾，不是佞求知。山槛清持茗，花蹊笑说诗。雨风今送别，忄妻断湿旌旗。
　　【楼攻女鬼先生集】
　　《送制帅林和叔》：使君一何清，鹤骨天与瘦。少年场屋声，六艺饱主漱。一行起作吏，所立已不苟。立朝凛大节，论事几及。发言必体国，平正无矫揉。藜藿为不采，风采照宇宙。出入有本末，眼见凡三就。来不为苟合，见召乃结绶。去亦不好高，三宿徐出画。天官岂不贵，陈义坚素守。赣川尝报政，复来守鄞。不求赫赫名，实出龚黄右。情伪千万端，到眼辄空透。抚民过婴儿，闾里息争斗。奸胥及疆梗，时用霹雳手。人诵南山判，情通理亦究。六邑俱帖静，称赞不容口。律身至严冷，无能制吾肘。吏事精且勤，呼烛侵夜漏。公退入家塾，渚孙后来秀。吏卒不识面，洛诵出窗牖。几年南塘路，来往困僵仆。一朝平似掌，行歌给老幼。公心信如水，古井波不皱。荣观处超然，轩冕亦何有。翩翩欲赋归，排云屡胜奏。庙论终不许，斯民方借寇。上心重闵劳，祠官向庐阜。阖境极攀恋，人人怀杜母。君看臣辙人，谁能使奔走。挽须不得留，百拜愿公寿。老我幸同朝，倾盖已如旧，联事东西省，交情久益厚。我归以亦来，门户托云覆。黄堂间参语，惟我甥与舅。扬旌鸣鼓吹，贲此蓬华陋。清谈不及私，翁归况不受。义命熟不知，践履或差谬。惟公见善明，力行真耐久。有时相与言，心同兰其臭。掺祛宁忍别，追送列觞豆。公虽不好饮，勉为引醇酎。公去我亦隐，菽水翻彩袖。花溪渺何许，望望几双堠。千里共月明，怀人重搔首。惟应折梅花，临风为三嗅。《送赵子固事部帅合肥》：少年文假重神京，游宦还闻政有声。南省但推韩吏部，北方犹问赵先生。人传殿上三千牍，上喜胸中十万兵。暂辍望郎分帅阃，淮南草木更知名。老韩同传我多惭，意气相倾自不凡。忧患饱更俱白发，班行独立见青衫。羡君真有虎头相，顾我方为马口御。同舍几何俄话别，可堪目力送风帆。襟带长淮地望崇，勋名当继古英雄。吴人止解依濡坞，晋将才能过八公。可但绥怀边境静，直须经略朔庭空。折冲不居遐徼，颇牧尤当在禁中。《送赵子直二卿帅三山。》蹴登从班，人胡谓公迟。建牙帅七闽，人胡为公疑。公今第一流，志操古与期。两州有遗爱，江西怛霜威。重来长道山，批束力兼琐闱。一片忧国心，辗转中夜思。正色抗危言，传诵满绅缕。造膝有启沃，削藁知者谁。此心与天通，此意上所知。所以名愈尊，万口同一词。进用恐不速，小却成叹咨。天语自昭然，更欲试望之。况彼三山重，谋帅皆衮衣。兹行岂细事，报政不待期。登门恨最晚，嗅味忘贱微。目惭空惜别，不解留孔。十连终敛惠，居中乃其宜。试问行道人，但知望公归。《送赵德老端明帅蜀》身名俱泰老尚书。叱驭宁辞万里途。两地恩荣真赫奕，四川父老定欢呼。乖崖袍带今重见，清献琴龟我更无。频向筹边楼上望，归来方略上新图。《送万耕道帅琼管》：黎山千仞摩苍穹，颛颛独在大海中。自从汉武置两郡，黎人始与南州通。历历更革不且计，唐设五如容邑。皇朝声教久渐被，事体全有中华风。生黎中居不可近，熟黎百洞蟠疆封。或从徐闻向南望，一粟不见波吞空。灵神致祷如响答，征帆饱挂轻飞鸿。晓行不计几多里，彼岸往往夕阳春。流求大食更天表，舶交海上俱朝宗。势须至此少要息，乘风径集番禺东。不然舶政不可为，两地虽远休戚同。古今事变无定论，难信捐之与杨雄。四州隅分各置守，琼台帅阃尤尊崇。高牙大纛拥方伯，鼓吹振响惊蛟龙。汉家威名两伏波，庐古以来几宗工。卫公精爽尚如生，妙语况有玉局翁。史君吏事素高了，明若古镜摩青铜。叱驭行行不作难，平生惟仗信与忠。布宣王灵万里外，益使向化来蛮。第惟遐方习疏慢，政化要当率以躬。雾中能见越王石，息然心服令易从。顽犷未率定以渐，勿示骇政先含容。平平之策用定远，下下之考书阳公。吏民生长固安土，尚当摩抚如童蒙。属僚宦游岂得已，士多失职悲途穷。名分卑尊不可紊，更念何处不相逢。官事既了与无间，可使和气俱冲融。乡闾惜别情所锺，临岐为倾琥珀浓。手遮西日念远去，欲留柰何鼓逢逢。愿君稳度三合溜，早归入侍明光宫。
　　【黄次岑三馀集】
　　《送何端乡帅泸》：何侯石友平生事，传粉风流讵可同。谁使拥旄三峡外，不留持橐五云中。啼猿此去欺残月，回雁国来托便风。亦念人生行乐尔，且拈重碧擘轻红。人物当年盛学宫，笑谈尝许小人同。分襟短艇江湖去，回首觚凌涕泪中。却叙花听夜雨，又还菰菜动秋风。禾氐应黄屋收京了，邂逅东华踏车而火红。《送胡帅》征南下车再寒暑，比屋罢民手摩抚。使渠安业不扰渠，恐负来时天上语。汉官题名当家谱，向来诸公孰为伍。天下中庸有胡公，不畏疆域陈仲举。年时丞相双旌举，南浦飞云作霖雨。文昌戎政念得人，谁令两公归接武。周宣中兴藉方虎，秦王学士开天府。只今陛下更苦辛，要折遐冲付尊俎。忍饥种麦未盖土，军民嗷嗷两难处。从容宫漏未遽移，亦及渔樵人物否。《还自豫章寄谢胡帅承公》：陆贽挥毫敏，廉颇仗钺频。人言绥远俗，吾念隔中宸。虎落新军睦，鸡翘旧望亲。玉堂清夜直，学士固应真。文献尊皇祖，枢机属老臣。中庸镇夷夏，精极天人。嗣武躬戎服，边头亦战尘。母云予小子，家国待经纶。翰墨南州士，弓刀北府兵。几年闻战伐，两地费经营。亻仓父吴儿笑，儒冠武弁轻。人才广收拾，归共致升平。侍郎前守镇江。误解陈蕃榻，惭升贾谊堂。丝纶今典诰，钟铉古铭章。窥豹迷深隐，攀龙谩激昂。鼎梅同臭味，妙语更难忘。《胡帅见和，用韵再寄。》本朝求治切，大府课功频。葵藿长倾日，槐枫远被宸。深心怜父老，慈训念君亲。奉计他时事，仍看汉相真。赵丞相去洪不一年大拜。乔木犹春色，名家亦世臣。安危思有寄，文武不无人。翰墨昭前烈，功勋踵后尘。八萧终鼎鼐，二贾且系纶。国步谁为梗，民生乃见兵。选贤丞相府，持节伏波营。健笔千钧重，先锋一鸟轻。征南多兴绪，相意暮云平。挟书游北阙，发策例东堂。遽骇豺狼怒，因潜虎豹章。已应长寂寞，无复变轩昂。公若登台辅，平生或不忘。
　　【胡寅斐然集】
　　《初至清湘，闻安仁帅司为曹成所袭。》：风急滩声乱，云红雪意酣。空庭初霰集，寒研忽冰涵。天造推移密，人情冷暖识。江头聊问讯，春到一枝南。税鞅年华暮，围炉夜饮酣。雪梅清共映，沙水冻相涵。远意人谁会，殊方俗未识。前冬发湖北，今日滞湘南。有道持危国，无人识素书。屡惊时易失，更觉意难如。莽莽旌旗暗，纷纷组绶纡。白云一天地，今日又迁居。结束趋安地，征营报急书。诸军闻好在，元帅竟何如。岁晏风云惨，天低岭海纡。悲歌抚长剑，吾道敢怀居。
　　【林光朝艾轩集】
　　《代陈季若上张帅》：一样官仪汉代新，乘时大手与经纶。东南自古认冠地，桐柏山前淮水春。峨峨支阙昼灭横，王录金箱记姓名。况有曲江家旧渚，小虹桥外柳花轻。晋公当日禾氐平淮，何事都人尚尔怀。客有昌黎韩吏部，独将大笔扫苍苔。长陪彩仗下蓬莱，万岁声中霁色开。自是北门须卧护，双旌迢辶虎日边来。柳堤九曲暗青丝，尽戟丛中昼影迟。传说如苏新乐府，禾氐缘太守例能诗。铜柱参天桂叶稠，公侯遗爱在南州。绳桥竹屋连溪曲，大贝明珠尽海头。骀荡春风散百城，钓敖黾江上棹歌声。官军不遗征徭少，烧尽柴炉说太平。天边草木旧知名，为道潢池莫弄兵。野市旋收黄犊去，明时火急赴春耕。欲将玉律播平康，长见单于拜未央。相国正须如治郡，春风随处有甘棠。南墙钜竹拂青烟，正在空斋簿领前领欲向韩门借余润，乞将白璧种蓝田。《八月十五日道出南昌，寄龚帅实之，兼呈程泰之刘文潜二漕》：未应双井即尘埃，似此衣冠得几回。国子先生还并驾，洪都新府却重开。再三为问滕王阁，第一顷登孺子台。定向此中修玩事，江边不道故人来。《程漕次韵》：闻有加手音扫榻埃，尚疑却棹酒船回。锦囊忽至诗传诺，玉尘未交心已开。邂逅四人今楚尾，班职十载旧兰台。尊前莫发鹿官叹，奇绝江山直一来。
　　【许纶涉斋集】
　　《送钱大受帅广东》：妙无遗策，私忧有剧谈。丰功期漠北，小试见湖地。暖席君何暇，妨贤我甚惭。诏将须尺一，象可应魁三。淮甸为寮日，私钱奉令时。同拼软弱罢，争忍碎烦为。报国存忠赤，逢人惜鬓丝。相从又相别，勋业迫男儿。《送赵端明帅全蜀》：谋深无位可酉寿功，端殿几廷礼数同。尽以四川归节制，重乘九折见精忠。平生清白天垂相，简在登庸帝降衷。万里桥头莫言远，恩波只在大江通。
　　【沈与求龟溪集】
　　《杜季民游恒山谒府帅刘公，辄次刘彦常韵作二诗送之》：勇往都忘去路难，胸吞螭虎气桓桓。吴头楚尾三梦，塞北江南五月寒。瘦马系门留我别，明珠携袖许谁看。书生自有西江量，何止能濡舌本干。上相平胡不作难，已开亭障彻乌桓。公朝问罪知谁敌，穷虏要盟故自寒。烽燧报安知徼肃，羽书飞捷万人看。书生梦想从军乐，侨语铭功墨未干。季习欲以铭投府帅
　　【韩虎润泉集】
　　《送施知院洪帅》：便好槐庭听报麻，少迟江右建高牙。使华仕路应争羡，昼纟肃乡闾合共夸。别院笙歌开祖席，满城光李正飞花。不知谁下陈番榻，且看儿童竹马遮。《送辛帅三山》：暂着宛鸟行却建牙，此身何地不为家。闽山又作年时梦，吴会分明眼底花。舒卷壮怀公自笑，往来行李仕争夸。棠阴应有邦人望，笳鼓西风拥帅华。《送徐斯远从施枢帅隆兴》暮春雨乍歇，新晴绿阴生。啼鸟集幽听，残花惬闲情。恻怆百虑感，良友条告行。牵衣坐已久，欲语声不鸣。东湖波浩荡，孺子名与清。今古信同调，下塌人自惊，公贫良可僚，我志远当平。临觞母重词，公亦为我倾。《张礼书帅隆兴》：国是古难定，公胡亦帅蕃。荣怀虽禁路，雅志已丘园。在昔从诸老，于今盛一门。使藩方渥，勇退复明恩。家学资经纬，儒科得本原。等闲为出处，何必较腾骞。致主丹心在，忧时素发繁。纷纭诚虮虱，变化任鹏昆鸟。华阁犹前席，江都漫左车番。建牙仪甚伟，分屏望还尊。持橐嘉谋略，横经妙讨论。皂囊怀直节，青琐务忠言。史知无隐，明刑信不冤。治和上下，力可正乾坤。收剑当侯阃，迢遥远帝阍。九迁由简拔，三入匪移奔。落落终难合，悠悠实易昏。归应思贺监，到日记陈蕃。自叹驱驰困，谁能顾盼温。春风动行李，只有梦随轩。
　　【杨诚齐集】
　　《送丘宗卿帅蜀》：人似隆中汉卧龙，韵如江左晋诸公。四川全国牙旗底，万里长江羽扇中。玉垒顿清开宿雾，雪山增重起秋风。近来廊庙多西帅，出相谁言只在东。论蜀宣威百万兵，不须号令自精明。酒挥勃律天西，鼓卧蓬婆雪外城。二月海棠倾国色，五更杜宇说乡情。少陵山谷千年恨，不过丘迟眼为青。蜀人诧蜀不能休，花作江山锦作州。老我无缘更行脚，羡君来岁领遨头。碧鸡金马端谁见，酒肆琴台访昔游。收入西征诗集里，忆侬还解寄侬不。《送朱师古龙图少卿帅潼川》：璧水蓬山偏羽仪，颂台公府更光辉。紫荷到眼垂持橐，黄菊关心便佛衣。鬻子运筹年尚少，买臣衣纟肃日思归。小烦谕蜀须还报，却袖香烟侍太微。甲戍花时策集英，相看须鬓各青青。曲江初别春三月，北阙重来再一星。百石去官君似邴，千年归鹤我输丁。因书若寄杨员外，莫道山寒少茯苓。《饯赵子直制置学侍郎出帅益州，分未到五更，犹是春二十八字为韵，得犹字》锦水花潭照碧油，西清学士旧敖黾头。随身琴鹤如清献，治蜀功名更武侯。无晚十行看暮召，不应三峡隔辰犹。垂杨管得人离别，舞破春风劝玉舟。《送别吴帅》我公四海不数人，小烦江西作好春。落霞秋水只似旧，如何入笔事事新。即今诸公方衮衮，一老不应闲裹顿。政缘山水太殷勤，日夜叫阍乞此身。二天去人忽觉远，两地起公端不晚。苍生未要怨东山，未必东山当此怨。《送广帅秩满之官丹阳》：此门卧护要耆英，小试胸中十万兵。天借金山吟落月，身兼铁瓮作长城。何如岭上因归路，摘取梅酸去作羔美。已有紫泥教诣阙，便应留住付钧衡。
　　【周益公集】
　　《留别金陵韩帅仲通二首》：十二麟符玉截肪，腰间仍映带围黄。化行江国春常早，讼少阶除日自长。槐影缓移三接昼，棠阴先满十连堂。子渊去踏长安道，待赋中和奏未央。再展宾筵又一期，千金敝帚赖提撕。泮宫正采僖侯藻，太学俄甘吏部荠。人似塞鸿春向北，心随江水日潮西。太平勋业须公肋，不用频年恋节犀。《次江西帅吴明可韵醉落魄词》：山川迥别，赤城自古雄东越。锺英储秀簪绅列，何事黄扉殊未，相黄发。如今滚职那容缺。人心恰与天天时合，看看孚号彤庭发。初破天荒，留与后来说。明可台相人，自云近世未有两府。才高句杰，飞黄却应鸾和节。新词聊卷波澜阔，泉玉琮铮，犹不比清切。相逢未稳愁相别，南园烟草南楼月。阳关西出重吹彻，垂柳新栽，宁忍便攀折。明可新创南园。
　　【沈继祖栀林集】
　　《上章帅侍郎》：太平之兆从西起，西方人兮独宏伟。中兴三相西蜀英，魏雍沂国封鼎峙。得君之专不约同，应龙翔云鱼有水。大勋将集自有时，时望今归章夫子。岷峨英气蟠千年，千年郁蟠一朝启。固应世命生大材，天下重轻之所系。六敖黾不动海岳崇，八柱擎天穹窿倚。寿皇燕翼贻孙谋，宾公从橐良有以。龙蟠虎踞帝王都，居守重任不轻升。神州陆沉五终星，有谁未复已三世。经营江表诚急先，移镇上流实隆委。议和便苟朝多安，岁输金缯殊未已。无事坐养百万师，所虑民贫财益匮。胡雏何知蓄狂谋，天其启我或在此。荆州昔号用武国，曹瞒落笔惊刘备。况今吴蜀势连衡，乘时振槁悉披靡。料人当要知料已，上策由来当自治。实边至计耕与桑，祖逖未可成败议。祖宗德泽在遗黎，中原自有壶浆至。我公恩信结人深，岂独长城贤万里。尝闻机会不容发，尚父宵征奚暇寐。诸葛手握将相权，愿改吾短不自恃。其心休休能有容，即是古人勋业地。往时韩富屡守藩，以养威望须历试。一旦大用无间言，列圣用人有深意。虽然五大不在边，端委面槐乃公位。元龄如晦不言功，持效于君兼众美。大江之西有癯儒，半身混迹渔樵星。兵书一箧老无功，耿耿但余忧国泪。一官漫仕不疗饥，五斗折腰安敢耻。沮漳时倚仲宣楼，往事成尘谁复纪。此生幸识元紫芝，今为晏御尤自喜。冯欢欲歌归来乎，绕朝有策不用耳。亟关请封一丸泥，赞普可招尺书纸。思古人不可见，空对孤灯慕青史。公能挈之于沉渊，犹拟木盾墨书檄字。举似孙郎帐下儿，或能道人意中事。《上杨州钱帅》：名世半千推硕德，淮南第一是杨州。一尘不动边民乐，知有威声慑虏酋。人谓儒生将略疏。世人元未识真儒。天下武夫俱夺气，钱公赤手缚于艹免。丰水有芑岂不仕，论者以为数世仁。寿皇所以遗嗣圣，如此真才有几人。夷虏义知唐李揆，近闻松漠抗毡车，虏在目中余事尔，不烦遥度扫穹庐。天津桥上骑驴客，儒者知兵似晋公。五大在边非所称，谋谟合在庙堂中。春风十里杨花路，天下花中独有琼。樽俎折冲多胜赏，一时纸贵有诗声。淮南好客词人盛，风雅而来大小山。旧客尚余枚叟在，秋风零落鬓毛斑。联名雁塔终呈再，讨贼螺川又几年。范叔一寒今若此，绨袍或有故人怜。少陵去阆依严邓，彭泽还家太守贤。北道主人天下士，何须羞涩问囊钱。万事消磨独有诗，人言此派在江西。所期诵句百僚上，佳士由来经品题。又代上张帅太尉，三杰人才有重轻。子房呼字不呼名，天授家传此韬略，固应堂上有奇兵。方虎成功张仲在，惟忠与孝一心纯。英姿鹦鹉洲前见，日麒麟上人。挟纩皆由一语温，吮疽效命亦前闻。听得武昌军士说，张家军比岳家军。元颜辛已寇边日，十骑能收唐邓州。奈何养兵一百万，岁以金缯遗虏囚。春秋尚复九世谁，和议于今六十秋。诸将宁无持禄念，将军必不为身谋。《三月晦日即席和章帅侍郎》：玉帐清无一点尘，浃旬休暇乐延宾。二天共醉千钟酒，三月惟余一日春，风急乌雏犹唤友，雨晴燕子也留人。骊珠八七盈怀袖，归去行囊喜不贫。和阎帅侍郎见寄继祖岁在丙午少城试闱与宪车张大著涪陵卢史君诸公酬唱不谓误蒙安抚侍郎赏许兹承宠赐汉中所和七诗敛衽庄诵春容大篇寂寥短章皆一代之杰作。骊珠宝璐知所守宝矣。唐人有言尝于诗集中曾相见，继祖晚出无闻，何以辱大君子见知于未尝参观之初？是以益自奋励，不敢怠弃以负鉴裁。抑闻韩子苍谓作诗文必得印可乃自不疑，是以前辈汲汲于求知也。因尽用前韵《赓赋》：全荆百万兵屯云，甲光耀日争晶荧。中有诗书礼乐帅，声色不动今孔明。幕府书闲多啸讠永，风流文采被诸生。嗟予入蜀四载久，恨未得承罄亥欠声。今为属县方讠乇迹，似闻号召将朝京。荆州一纸贤十部，字画飞动诗语清。居然二妙到屋，再拜庄诵心已倾。忆昔锦城秋月里，张侯更迭赋歌行。人生聚散不可料，如月圆缺与阴晴。岂期斐章辱赐和，骊珠宝璐箧笥盈。傥因徐辟见孟子，有志未就公其成。次瞿塘寄呈杨帅。转柁边楼隔夕阳，竹枝歌断送飞航。敢同计事追韩信，每辱扬鞭问葛强。雁影入江三峡冷，猿音呼月五更长，功名岁晚貂裘弊，归鬓应怜已点霜。送阁学袁尚书帅蜀，分得云字韵。秋郊时出祖，秋尽不余分。西湖贮秋色，护日浮轻云。煌煌元戎乘，行方驻河汶。璧水官僚多，飞盖凝祥氛。坐间皆诗流，觞讠永更纷纭。司成风骚将，诗坛推冠军。分韵召众作，号令听鼓鼙。古诗重送别，今当超前闻，伟哉益州牧，学奥穷典坟。知略辏上前，一洗凡马群。久着侍臣冠，虞纳趋朝昕。全蜀谋帅重，临遣上意劝。惟先抚摩术，可策恢复勋。大仇竟未复，以周事夷獯。蜀民负己甚，苛取犹丝棼。公施活国手，如拯溺救焚。未省锦城乐，侈靡徒纷纷。行看清献归，以道佐吾君。百壶致饮饯，宁复惜醉醺。蜀都虽可赋，于公何足云。诸葛有盛心，独得之河汾。赠言吾岂敢，此意渺无垠。抑使后来者，有感于斯文。《送杨待郎帅江陵》：王眷勤三接，儒流见一真。维申柔且直，于尹学马臣。玉铉当调化，金城要得人。行看司马相，端委静边尘。蜀道登门日，于今十五秋。恩勤怀荐祢，飘泊久依刘。兹辍中台望，将宽北顾忧。望之多献纳，有欲为王留。《送学袁尚书帅蜀》：平章西事久仪图，朝有佥言帝曰俞。竟谙向来袁彦道，晋袁耽曰：竟谙袁彦道否？坡诗常用无忧今有管夷吾。汉中席卷三秦定，下子功成两虎俱。根本所先能用蜀，况乘兴运即擒胡。蜀备三边北最多，西南未易便包戈。嗟哉作俑茶监酒，久矣疲民战守和。筑室道谋须勇决，养鱼沸鼎益烦苛。归来便把中书笔，留与儿童日咏歌。兵书一箧老空休，尚记当年寓益州。扪虱盖赏谈世事，鱼会鲈聊复寄扁舟。我方泥饮夸严尹，公喜逢时过武侯。作此短歌怀感遇，运斤班郢独包羞。《送杨寺丞浑父帅安康》：杨子声名鹤在阴，诗书作帅有谋深。开关入洛平如掌，击楫中流酬此心。胡运只今那得久，齐疆指日自归侵。君当草奏摅忠愤，所领州名力去金。
　　【项安世悔藁后编】
　　《送李宁权江陵帅双辘轳格》：表饵计已决，艰难人尽非。犹烦使者斧，往载帅臣。万事本无事，一移无不移。因书汉三府，鸟尽未为迟。《晴日迓江西帅徐子宜》：汉殿东头玉王官回，吴城西上锦帆开。一天紫雾风吹散，千丈红光日射来。翼轸衡庐生喜气，江湖淮海绝纤矣。凄凉只有山前客，何日临津理去桅。《和宋帅出示所送李大著》：掖垣清夜十年愁，梦辶尧西南处处州。李蜀人也。忽向江陵逢太白，同嘲楚国看倡忧。梅花赋就行人远，白雪歌残两桨流。日暮江空魂欲断，更题九辩说悲秋。楼前人送四前旌，时同送四客楼上诗添七字成。蔽芾风中皆德意，黍苗雅里尽仁声。请回南国条枚笔，归主中朝礼乐盟。天下举安吾始乐，时哉王道正和平。病中三复舍人篇，可但才工与调妍。心在雩坛沂水上，思去声通归鸟岫云边。自将铁石为传授，不与风骚较袭氵公。听者坐中谁最喜，丹丘道士舞如颠。
　　【章甫易足居士集】
　　《见熊帅景瞻槐柳阴中数间屋，粗饭蜀醪羹杞菊。》：过门问字久无人，只有图书伴幽独。剥啄是谁来扣扃，手持札翰趋吾庭。风采九州安抚使，得得遣骑相招迎。我愿识公从宿昔，贵贱殊途那易得。亲染云片戋贲草庐，敬喜盈怀仍叹息。折节下士古所稀，岂意于公今见之。况公位貌已崇重，英声凛凛羌夷。满堂宾客皆豪杰，从容何止谈风月。野人自视殊缺然，或可为诗纪勋业。
　　【陈造江湖长翁集】
　　《贺程帅因任四首，且言久缺诗筒之意》：恩纶蜚下汉江滨，特许襄民借寇恂。千里江山皆动色，列城条教再生春。灌瓜夙稔安边策，茹草宁无待哺民。方倚金城亲邵父，近君宁惜小逡巡。诗律宁惟似变风，姓名久矣御屏中。逢辰千载合致主，入梦九华仍插空。铁瓮倚听新号令，铜蹄终舞旧儿童。烦君叶气成丰岁，却臬夔侍舜瞳。肯优襄岘劣南徐，行止平时生裕余。荷紫端宜冠鸳鹭，飞黄犹似顾蟾蜍。缅怀夜烛赓清唱，况许春郊载后车。从此追陪得如愿，重分膏馥泽空虚。先生一笔将诗坛，庋匮珠玑底坐悭。平日沤盟当未来犬心，于今雁足每空还。传抄可但闻平水，老瘦从知笑饭山。缓带轻裘抵常日，靠破竹定乘闲。《复次韵寄程帅》：节物匆匆可挽追，直须乐事趁芳时，行春条喜花围屋，借景何殊月在池。南昌当官借景未妨民，恰似凿池取明月。对酒不无桃叶女，扣舷却笑木肠儿。山家有约须重到，定放游人张水嬉。人家禊祓竟攀追，剌史春游正此时。羯鼓声中花作锦，壶筹多处酒为池。绝须丝竹娱安石，胜有篇章付雪儿。闻道续貂容下客，老无佳句坐荒嬉。南园胜绝真堪尽，边上谁为李伯时。山纳嫩岚侵密坐，花分红影闯清池。吟片戋传遍鸳鸿友，舞袖轻于裴翠儿。东府西州皆四鬲甫，若为长伴酒边嬉。春意垂垂如我老，容怀领略欠当时。条惊弟鸟鸟鸣清昼，便有晴蜓点碧池。酒木盍相过但溪友，锦囊余几问庐儿。芳辰渠尽人离索，苦念从公秉烛嬉。羡公掾笔御阳秋，黄钟大吕毫端收。省闱高掇未足道，文章老手第一流。玄谭已惊众，倒河翻澜骇飞动。辶虎中筒诗陆续来，旧债未偿新债重。即今搦管重犯严，强颜四顾口如箝。更驱行李伸此请，句法政用公镌。平斗翻译陆海吸潘江，羽扇雍容筑受降。许蔡衡湘全楚地，了知邾桧不成邦。坡诗北行连许蔡，南去极衡湘。楚境横天下，怀王信弱王。景物横前只费才，何妨折简唤邹枚。连朝积雨前宵雪，总为催诗陆续来。不将杯酒破衰颜，轹月凌风取鬓班。隽永要同无味味，雕搜聊东不闲闲。客间久欲赋归欤，归去何人为起予。平日呕心空子墨，羡公落笔便黄初。一樽规度雪寒朝，小辍鸣弓杭射雕。未用军书送巾帼，故人祭灶有佳招。平时渭北与江东，文会宾筵幸许同。政使迟迟嗟去鲁，未应咄咄遽书空。抄诗奚翅无瑕璧，会意俄乘在下风。搏扶摇风斯在下。更喜朝来宾雁足，阳春对寄客涂中。从昔文章盖代翁，言间有物自无同。娟妍徒玩花含露，洒落还惊月印空。底许贱工惭擢矢，信知妙断有成风。古今一印元呈露，要在神融领会中。《次韵程帅》程分惠糟蟹，破戒食之，因诗来遂作。嗜欲割去土与泥，调虞气血等稚儿。拘拘世所怪，未免鹤发仍鸡皮。甘脆为目为腹，蚕茧自缚良苦之。两螯公子大于扇，九室春色堪为池。九室春，房州酒名。开缄况读万选句，快意领此一奇。自怜忍欲忍艾似，涎流津不自持。明知喘疾有时愈，更寄所雪加餐诗。满怀披雾尉生平，到日音容隔暮城。想见舟中留郭泰，可能酒处欠公荣。韦家相业应门户，谢氏才华况弟兄。愧我推儿在尘滓，寸田土尧望茨京。人间尘不到筹边，计老乘闻思涌泉。千佛香名仍世继，一灯素业自家传。斗城一去嗟多病，宾幕重登便半仙。西看诸郎各行马，染须膏面计留年。门第应疑甚不庭，翩随府檄下山城。江梅作意先秋拆，槛菊多情擅晚荣。饮处凝香严尽戟，客间张丈间殷兄。主宾缥缈蜚埃外，信有人间小玉京。从公囊笔看西边，不比分弓出酒泉。觞讠永每忘秋漏永，平安晏有夕烽传。痼肠顿已蜂腰病，妙手亲逢鹤背仙。归捋霜须诧儿子，为翁试校故新年。横前整整万全兵，自笑空借背城。更遣齐竿混东郭，坐令鹄卵化南荣。黄陈得法仍宗派，甫白论情自弟兄。顾我无能邹贾役，放公笔力擅西京。因诗衰病顾徒然，凿井今犹未及泉。药幼霜须端有待，襄缄玉唾愧无传。冥心拟学无言子，授诀今犹不老仙。探妙卫生俄两得，信知麋艹衮解逢年。《程帅寄诗见忆次韵》：扰扰飞潜易陆沉，化工刺手斩然新。饮光一笑知谁继，试把密玄机举似人。清篇属我尉平沉，密玄关领会新。从此倚门麾捕影，更将形似许诗人。车笠何人记旧盟，惟公不作白头新。渠侬欲识九华伯，可但诗坛第一人。子云属思旧深沉，脱手清诗语意新。天上黄陈应首肯，授公此柄淑诸人。《送张文昌帅豫章》：倚俟新年转化钧，昼方三接径抽身。平时但有凝香梦，盛世那无勇退人。滕阁宾筵时可醉，金华诗令看重新。盍思远迩商霖望，不但淮乡有涸鳞。谈间宾客重宣州，到后儿童敬细侯。薤本击强休领揽，棠阴问俗见风流。湖连市屋疑丰乐，江城辶尧似石头。沤鹭要盟公莫信，江湖只计半年留。《客路寄崔帅》，笑语生春尉老怀，邹枚端复顾凡才。酒边徐罢长鲸吸，梦重还敬去益鸟催。野渡水浑妨转，霜林寒浅未逢梅。神驰缥缈凝香地，却惜无人为换回。《次韵》：解橐临风得好怀，只令公等费诗才。行装喜鸱夷满，春意如烦羯鼓催。饭白重供飞雪鲋，眼青还对照溪梅。滞留不恶归仍好，笑杀山阴头尽回。虎塞风云自壮怀，诗坛尤不见不凡才。至音忽作锵金发，急笔宁须击钵催。属餍重尝项上脔，拜嘉如嗅陇头梅。还家定遣比邻怪，珠璧光芒重载回。《次韵寄王帅属》：才华奔逸可能追，我识王郎自壮时。酒处每看鲸吸海，书成还想墨为池。穷交徒自怜东野，孰看如今敬道儿。莫靳诗筒数还往，人生何处不儿嬉。《次王帅韵》：史君觞客及公荣，慰我他时渴德深。已为穆生重设醴，更闻正始嗣遗音。打围红袖留连舞，论槛黄花取次簪。恰似雄边台上醉，回头岁月欢侵寻。雄边高邮台，荣旧听临。《寄赵帅》：杨州灯火万家春，谁著诗翁寂寞滨。旧腊新年无好况，何须更问子姑神。银钩满纸堕荆扉，乐事如今与愿违。抚已可怜多病过，意公深愧食言肥。先生到馆似翘材，惯见琼筵为客开。夜夜元宵日寒食，一春尽可厕邹枚。柳堤阴里放船开，识面人家首屡回。莫讶春阳浮大宅，新陪诗伯唱酬来。一片飞花到客襟，当时便有惜春心。即今归路慵抬眼，红影周彡疏绿影深。疑陪仙伯燕池亭，不但新诗老眼明。鼓吹激天飞鸟堕，旌幢点水睡龙惊。金田碧野把杯前，飞骑鸣绡玳筵。五百年来逢比乐，府公今续谪仙弦。亭竹丝荐玉觞，羽衣仙袂俨分行。西也颜一为东君笑，媚白妖红不敢芳。醉中记得新翻谱，土苴梁州笑石州。火急归来传好事，为渠一洗世间愁。从公日日醉中归，插鬓长分最好枝。罩约何如赴新约，浪言灯夕胜花时。子骏福星方久照，渔阳竹马省相迎。他时薤水休重问，市虎晨羊各用情。讼户无声日燕间，驱驰风月笑谭间，自今玉海添新集，与继当年大小山。每上平山把酒卮，海泉骥满乌丝。风流人物诗书帅，万字千钟更属谁。《次韵赵帅》：藩方人奠，楚尾铁为城。晓日熙仁惠，春雷殷政声。护边一李绩，增户几王成。笑指琼花露，如公彻底清。腹重群经笥，毫端五字城。少陵宁漫兴，侯喜欲无声。穷听锵金奏，仍闻破竹成。君知盥手处，毛骨为谁清。我亦饱参僧，赢粮走百城。诸公传句法，夫子擅诗声。自笑屠龙误，时须尽鹜成。峨肩出苦语，蛩夜共凄清。自昔繁雄地，芜城压锦城。惟公工活国，上课已蜚声。富庶几当日，调虞属老成。归应演周颂，宗祀奏维清。出处升沉转首非，每因倾倒念分违。瘦羊博士尚骨立，白马将军今肉飞。共仰钩陈明帝极，少须尺下金微。为公草罢平羌檄，径指淮乡旧钓矶。酒会频频诗课忙，从公禾氐尔了星霜。虚舟自昔安惊浪，左角从渠赴敌场。恋月每忘寒夜永，寄梅浑讶驿书香。吟边更厌秋蛩苦，满听青鸾啸女床。北归客子谩贪忙，河欲生冰野覆霜。他日鹳鹅常避敌，即今竿木又逢场。思迟正坐相如渴，文好知薰武仲香。妙语鼎来吾拜手，乳泉更用汲银床。月姊多情闯绮窗，停云着意护飞霜。艳桃禾农李宽围坐，舞雪歌云各擅场。醉倒不堪酬礼数，归来赢得梦魂香。明朝谁省扁舟客，但载茶铛与笔床。舟了喧呼解缆忙，驰裘答飒冷禁霜。行分稿项新岐路，心属毛锥旧战场。谈笑惯陪北海酒，馥膏拟炷后山香。诗筒傥肯生毛羽，飞到幽人梦蝶床。眼眩如看九色霞，女肤侧理字木妻鸦。挽回春事凭诗力，留住风林欲褪花。游人笑语问朝霞，处处相随攫肉鸦。上冢归更乘兴，醉依柳影藉梨花。诗仙催客共流霞，不待高城噪晚鸦。好景春光醉良夜，即今庭院已飞花。平时药酒费诗催，块坐愁城谁为开。六辈妖姬十从事，先生亲遣斩关来。前知红药翻阶处，别许金腰一朵开。名在金瓯花会得，即看飞诏下天来。昔昨波光修禊事，宾奁俯枕玉奁开。重游沤鹭应偷眼，定记曾陪杖屦来。红药主人修月手，渌樽许为故人开。肯教客子如王式，一听骊驹却悔来。南游可待再书催，芍药酴陆续开。看自花开到花落，红蕖时候却归来。嘉宾饮兴未兰残，却倩纤纤捧雪团。一笑举环邀月姊，为渠聊贷广寒寒。天公一笑晚云残，戏与璇穹贴白团。试问天风摇翠袖，玉肌何似玉笙寒。妓台香里漏声残，金步摇欹闹作团。羯鼓更催银字管，等闲敬破一天寒。技撑强赴火城春，足迹犹烦问水滨。更醉南州好红紫，凝香诗伯是花神。前欢已悔东隅失，后约如舟敢再违。连夜扬州昔年梦，小梅清瘦杏花肥。条晴骤雨寒犹在，约勒群芳未尽开。销得燕堂千杖鼓，旋看锦缬裹条枚。平山己自胜超然，况复莺花二月天。管领莺花属仙伯，不应草草赋归田。
　　《呈赵帅》《虞美人词》。凝香仙伯莺花主，雅意怜羁旅。略分春色便浓欢，街吏何烦日日报平安。诗人一醉龙公妒，恰限朝雨。关门独酌强伸眉，也胜木妻木妻，腰铺守风时。《鹧鸪天词》。床街头赏大花，翠帷珠变豪华。西真宴罢群仙醉，千尺黄云错紫霞。团粉黛，闹箫笳，使星躔驻灵槎。定知今夜游仙梦，不落西京姚魏家。遍赏杨州百种花。因循忘却鬓苍华。客间惯刻分题烛，坐久还生醉眼霞。催掺鼓，赴鸣笳，未应回首问归搓。清明寒食风烟地，判到今春不着家。醉阅东风百种花，醒来长悔误随车。须知绿幕黄帘底，别有春藏姚魏家。空想像，胜敬嗟，梦云从此漫天涯。二年得赴花前约，潘鬓绿愁恐更华。
　　【魏鹤山大全集】
　　《即席和丁夔帅黼送行诗韵》：人生行止莫非天，去国重来十七年。学自孔颜期有是，道非尧舜敢陈前。忧时正念梁瓯缺，视已当如赵璧全。若得时清身不辱，尽教人道是登仙。眼明纤翠剪新诗，勉我当今尚可为。知觉斯民知觉我，溺饥天下溺饥谁。志亨不管身穷达，谊正宁论效疾迟。倒尽玉瓶谈未了，沙头忍泪与君辞。
　　【洪平齐集】
　　《送兴元聂帅》：泛观天地间，一气如爨鼎。半鼎沸正急，半鼎独尔静。从旁更益薪，既往漫不省。畴当起沃之，辘轳转修绠。长空堕旄头，胡命悬漏顷。不戢方自焚，余火舀燎吾境。淑从淮汉扰，驯至褒斜警。势欲合南北，事须得要领。和固不可为，战亦未易逞。中兴关人谋，而可倚天幸。君侯富经纶，颇牧在禁省。忧国如忧家，申且抱耿耿。袖中平戎策，直欲系其颈。玉斧下青冥，上游建巨屏。秋高马正肥，慨慷沂巴郢。钅逢旗凛太一，福星映参井。蜀从更化来，旧痛甫更生醒。风寒不善护，遂与劳复等。内势既足夂火，外兵且赘瘿。但嗟车辚辚，未见旗整整。胸中百万兵，气压貔虎猛。凉飚送先声，鬼蜮已匿影。自昔树勋业，莫先拔翘颖。共功非众材，殆类无面饼。孔明驻汉中，欲翦汉贼梗。委心任费，屈膝拜许靖。笑谈扼奸雄，老死不得骋。至今《出师表》，日月光炯炯。惜哉会潼关，不从魏延请。公才几倍亮，谋略济忠鲠。机会有可乘，临事勿吹冷。秦陇咳唾定，归衮颛国秉。颂磨浯水滨，铭勒燕然顶。诸生笔如椽，须公一笑肯。
　　【刘漫塘集】
　　《傲将军歌赠周叔子马帅》：君不见，细柳将军专号令，璧门不受天子命。又不见，隆中将略天下奇，屈致不可就见之。丈夫意气类如此，达则守官穷守已。斋坛未筑国士去，军令一申美人死。王翦定须六十万，李牧必遵前日轨。扫门求见齐舍人，魏勃妄庸何足使。武皇踞厕对卫青，淮南君臣暗欢喜。寥寥古道不复见，后来捷径何纷纷。炙手傥可热，舐痔未为勤。金珠要结遍奴隶，铁钺倒置由他人。傲将军，今无矣。杜预苞苴通贵近，裴度浮沉聊卒岁。两贤屹立尚如斯，哙等区区焉足计。傲将军，今有之。我得见之喜可知。行年六十未为老，三衙致位官非卑。毛锥子，母我欺。妙年手折桂林枝，长钅仓大剑尔胡为。载安边功，书遍太常旗。周宣方歌境土复，吉甫已赋明哲诗。诏书星斗烂，马日骑风雷驰。平生许国心，日莫恐倒施。皂囊九扣阍，山立志不移。时携一樽酒，山水自娱嬉。傲将军，认与同。子真已去吴门市，杜陵不见天随翁。赖有倜傥朱，杖屦时相从。虎丘山头弄明月，姑苏台上吟清风。为乐良有极，大义终无穷。谨勿扁舟载西子，有时猎渭占非熊。
　　【许应龙东润集】
　　《和闽帅诗》：龙飞天子揽英雄，旧德欣逢泰道通。丹诏果然颁北阙，彩舟行矣驾东风。雨余杉径新添绿，暖入花米庄旋姹红。待得湖边春色满，我公已在凤池中。新凿南湖接海潮，油幢领客泛兰桡。那知半夜雨声急，却放新晴物色饶。尽日登临陪步武，高谈洒落挹风标。阳春白雪真难和，笔惟书道路谣。
　　【曹彦约昌谷集】
　　《代送礼部纪侍郎帅江陵辅》：鼎鼐真才笔橐声，清朝人物独先生。从来马老荆州望，可但元公礼部名。谋帅直须医国手，辍贤何以慰人情。送春又数春回处，忍更堂堂背我行。慈恩一集成三纪，朝路相从不半年。托阴身如松下草，愿交身已社中莲。一时事体公轻重，到处参辰我后先。折赠不须门外柳，病怀落莫正如绵。
　　【刘后村集】
　　《送真舍人帅江西》：谏书元不为求名，上有穹窿鉴至诚。索虏传观皆动色，岂知难悟汉公卿。闻道泉人截革登留，翰林从此去吾州。村中父老相持泣，但祝今侯似故侯。舶客珠犀凑郡城，向来点氵宛几名卿。海神亦叹公清德，少见归舟个样轻。应对诙谐路亦开，汉家天子日招徕。当时惟有胶西相，不向平津阁里来。淮汉云云战血腥，蜀山鬼器不堪听。如何一线江西路，独现奎星并福星。自昔安危等置棋，系人着数匪天为。何因国手来当局，要看开奁布子时。少小闻人说复仇，至今禾黍遍宗周。自怜谢病离军去，始听王帅下海州。身已为民与世疏，的无一步离村居。昨朝出郭迟公至，废了宀公心间数叶书。《送胡石璧帅广西二首》：制难由来在一贤，青宾铁钺授中权。汉家固已牧君策，胡运何曾有百年。不待焦头蒙上赏，莫云斡腹是虚传。提封五包鲸浸，黎母山犹在次边。此君王付托谁，明公身可荷安危。常游带春携客，忽夺昆仑夜出奇。忠定罢兵才建绍，襄公讨叛止邕宜。腐儒虽惫如同载，堪槁平蛮第二碑。《迎候林德辅帅参一首》：西野约余同荐祢，六丁力尽不能留。霜蹄屡蹶追风骠，皓首还登载月舟。伊昔士元曾别驾，即今子美尚参谋。浮荣膜外何须较，且可归来秉烛游。
　　【刘龙洲集】
　　《谒郭马帅》：千金买骏马，百城市蛾眉。长安酒家楼，挥洒惊人诗。天子不得臣，公卿气吞之。俯视儿女辈，目诡男子奇。谁知金陵都，五年重来兹。黑豹日以弊，尘埃鬓成丝。故人风雨散，知已今为谁。郭侯山西英，而有熊豹姿。巍峨西忠庙，乔木人所思。垂芳到云仍，大将弈世为，兄弟各三衙，父子步武随。万户侯冠军，金印何累累。虽然平戎策，终郁未得施。方今群胡扰，似觉虏运衰。达靼军其西，会以蒙国斯。蛇豕互吞噬，干戈极猖披。盗贼毛虫胃起，敛民及刀锥。父老思汉官，壶浆溪王帅。吾群自神武，妙出筹帷。收揽天下才，尺寸不可遗。机会一日来，恢复此其时。况如郭侯者，礼贤正谦卑。使之会云龙，列城归指麾。安知古中原，不使同驱驰。过也久沦落，狂名诸公知。然亦壮心胆，志慕鞭四夷。脱靴奴将军，举扇障元规。有音世不赏，诗酒聊自嬉，霜风忽无情，一夜冷彻肌。高卧百尺楼，闭门无晨炊。起视匣中剑，依旧光陆离。有恩或可报，一死所不辞。《谒淮西帅》：家住徐城未卜还，归心正在杳冥间。东游吴会三千里，西入成都一万山。解使愁肠能寸寸，空令泪眼已斑斑。此情不告英雄帅，说向儿曹总是闲。
　　【陈藻乐轩集】
　　《别林黄中帅湖南》：清秋缓辔马如云，论定忠邪黑白分。湘水传呼新剌史，霸陵改观旧将军。平生孤节人难到，自此一番名愈闻。定有诏书催入觐，不劳下担楚江氵贲。
　　【袁蒙齐集】
　　《和越帅汪仲宗拜厅韵》：稽山窑宅尽神仙，多少棠阴属钜贤。万谷千岩长似旧，一翁二季美无前。风流自惜遗芳在，衣钵于今盛事传。行见直声追轨躅，岂徒庆礼侈宾筵。
永乐大典
卷之一万五千一百三十九
卷之一万五千一百三十九
　　七泰帅
　　诗二
　　【李流谦澹斋集】
  </div>
  <div class="pagination">
   <a href="永乐大典残卷_page275.html">
    上一页
   </a>
   <span>
    ...
   </span>
   <a href="永乐大典残卷_page271.html">
    271
   </a>
   <a href="永乐大典残卷_page272.html">
    272
   </a>
   <a href="永乐大典残卷_page273.html">
    273
   </a>
   <a href="永乐大典残卷_page274.html">
    274
   </a>
   <a href="永乐大典残卷_page275.html">
    275
   </a>
   <span class="current-page">
    276
   </span>
   <a href="永乐大典残卷_page277.html">
    277
   </a>
   <a href="永乐大典残卷_page278.html">
    278
   </a>
   <a href="永乐大典残卷_page279.html">
    279
   </a>
   <a href="永乐大典残卷_page280.html">
    280
   </a>
   <a href="永乐大典残卷_page281.html">
    281
   </a>
   <span>
    ...
   </span>
   <a href="永乐大典残卷_page277.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
