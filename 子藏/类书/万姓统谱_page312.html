<!DOCTYPE html>
<html>
<head>
    <meta charset="UTF-8">
    <title>万姓统谱 - 第 312 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 312 页/共 403 页</h1>
    <div class="content">　　矣以清白之名遗子孙死无所恨】
　　郑慤【魏太始中于三伏内集宾寮避暑歴阳取大荷叶盛酒刺令与柄通屈茎如象鼻传吸之名碧
　　筩酒】
　　郑道邕【字孝穆羲从孙以清约自居叔父四人皆早世道邕抚诸孤如同出仕魏累官岐州刺
　　史绥抚逺近户增四万治为天下最入为少司空】
　　郑先护【羲兄曾孙少有武干先帝之居藩也先护得自结托及尔朱荣称兵向洛灵太后令先护与郑季明等守河梁先防闻庄帝即位于河北遂开门纳荣以功封平昌县侯广州刺史】
　　郑伟【字子直道邕侄子少倜傥有大志每以功名自许善骑射胆力过人大綂三年与宗人纠合举兵于陈留信宿间遂有众万人拔梁州梁陈间相次降欵伟驰入闗西文帝与语叹美之拜北徐州刺史武阳县伯】
　　郑元礼【述祖子字文规少好学爱文藻有名望文襄引为馆客歴兼中书舎人南主客郎中太尉谘议参军长广乐陵二郡太守待诏文林馆太子舎人崔昂后妻元礼之姊也魏收又昂之妺夫昻持元礼数篇诗示卢思道乃曰防元礼比来诗咏亦当不减魏收思道答云未觉元礼贤于魏收且知妺夫疎于妇弟元礼齐亾入周大象中卒于始州别驾述祖弟遵祖秘书郎赠光州刺史遵祖弟顺祖卒于太常丞】
　　郑雏【述祖族子有识尚操行清整仕至胶州刺史初文宣为皇太子纳其女为良娣雏时为尚书郎赵郡李祖升兄弟微相敬惮杨愔奏授雏赵郡太守祖升兄弟具服至雏门投刺拜谒文宣闻之喜笑曰足得杀李家儿矣】
　　郑修【北海人少隐于岐南几谷中依岩结宇不交世俗雅好经史专意门前后州将每征不至岐州刺史魏兰根频遣致命修不得已暂出见兰根寻还山谷兰根申表荐修明帝诏付雍州刺史萧宝寅访实以闻会宝寅作逆事不行】
　　郑露【字恩叟其先出荥阳过江入闽逺祖昭尝过泉之莆口爱其风土因迁祖坟于南山葬焉至陈时莆犹未为县人不知儒学露与其追庄淑自福之永泰徙莆庐护墓侧卜居南山之胜搆书堂以修儒业后因梦舍书堂为永丰庵又舍所居为金僊庵别架小书堂以居自露倡学后莆人始兴学号为南湖三先生按郑氏家谱称露为隋太府卿庄中郎将淑别驾】
　　【隋】郑译【字正义道邕子初仕魏累官内史上大夫进封沛国公入隋以定策功拜柱国尝修乐府声调
　　凡八篇又奉诏定律令正音乐卒官岐州刺史諡曰达】
　　郑翻【字灵雀晋阳人父绍元小字安都仕齐位太尉谘议赵郡太守翻少有器量涉学好文章齐武平末位司徒记室参军寻遇齐亾歴周隋遂不仕隐居荥阳三窟山傲诞不自羁束或有所之造乘驴衣鞯破弊而往逺近钦其髙名皆谓有异状观者如堵及见其形乃甚短陋不副所闻然风神俊发无贵贱并敬服之纳言杨素闻其名因使过荥阳迎与相见言谈弥日深加礼重及归言之朝廷累征不至终于家】
　　【唐】郑瑾【荥阳人武德初为蒲圻令在任多善政及官署学校田土经制悉其所区画有创建功】郑兴【孝义人贞观初以孝义称因名其县云】
　　郑善果【荥泽人仕隋为鲁郡太守母崔贤明尝坐阁内听善果处决或当理则恱有不可则责媿之故善果所至有绩归唐检校大理卿奉法持正风绩显公卿间从父兄元璹爱尚文艺五聘絶域】
　　郑惟忠【宋州人天授中以制举召见武后问举者何所事为忠惟忠曰外扬君之美内正君之恶后曰善擢黄门侍郎时议禁岭南酉户不得蓄兵惟忠曰善为政者因其俗禁之得无扰乎乃止】
　　郑防【荥阳人宗爱其才置广文馆以为博士居官贫约澹如也防善图山水好书尝自写其诗并
　　画以献帝大署其尾曰郑防三絶迁著作郎后贬台州司户防军】
　　郑濳曜【荥阳人母代国长公主开元中主寝疾累三月不靧面主疾侵刺血为书丏诸神请以身代火书而神许二字独不化翌日主愈戒左右无敢言后尚临晋公主歴光禄卿】
　　郑珣瑜【荥泽人少孤躬耕养母为宋城尉累官同平章事性严重未尝以私托人人亦不敢干以私二子覃经术该深淳笃守正累官尚书左仆射朗累官中书门下平章事覃子裔绰峭立有父风仕至浙东观察使】
　　郑放【宗自择刺史十一人放自太仆少卿出为定州刺史诏宰相诸王以上祖送洛濵放到官以
　　治最闻】
　　郑昈【宗时为郾城尉州刺史移职民之謷者遮道留昈诛杀六七人采访使奇之言状擢北海
　　尉安禄山反县民孙俊敺市人以应昈率众击杀之】
　　郑絪【字文明荥阳人幼有奇志善属文所交皆名士擢进士宏词髙第宪宗时拜中书侍郎同平章
　　事以太子太保致仕絪守道寡欲世以耆徳称之】
　　郑余庆【字居业絪从子少勤学善属文大厯中举进士贞元中拜同平章事余庆砥名砺行不失儒者之道清俭率素终始不渝四朝居宰相之位出入垂五十年其禄皆赈济亲急被贬复相不避权幸卒諡曰贞】
　　郑澣【初名涵余庆子第进士授右补阙敢言不讳宪宗谓余庆曰澣卿之令子而朕之直臣也可更相贺迁考功贠外郎文宗立入为翰林侍讲学士歴户部尚书諡曰宣有文集制诰三十卷行世】
　　郑肃【字乂敬荥阳人以儒世家学有根抵举进士书防萃累官平章事挺挺有大臣节与李德裕协
　　心辅政子洎仕至阆州刺史孙仁表豪爽有文累官起居郎】
　　郑仁表【肃孙豪爽有文仕唐为起居郎以门阀文章自尊曰天瑞有五色云人瑞有郑仁表】郑敬晦【字日彰河东人赐进士及第辟山南东道节度府与马曙聨舍于是帅不政法制陵颓曙引大吏廷责之吏负兼军职不引咎走防诸府牙将且十辈方杂语以申吏枉晦让诸将曰吏冒军名公等不能诘反引与为伍奈何众愧谢閤府咨美累擢谏议大夫】
　　郑权【汴州人擢进士第佐泾原节度刘昌府穆宗立持节使为囘鹘告哀使权识诣魁然有闳辨与
　　可汗争曲直持议明壮虏礼异之】
　　郑熏【字子溥擢进士第时数大赦阶正议光禄大夫者得防一子门施防熏却之不肯叙知举引寒
　　俊士类多之既老号所居为隐岩莳松于庭号七松处士】
　　郑审丹【诗人】
　　郑朗【珣瑜子字有融迁右拾遗擢起居郎文宗与宰相议政适见朗执笔螭头下谓曰向所论事亦记之乎朕将观之朗曰臣执笔所书者史也帝悦谓宰相曰朗援故事不俾朕见起居注可谓善守职者弟潜字无闷亦登进士第】
　　郑史【字惟直宜春人开成元年进士为易学博士积官永州刺史有赋百篇又有诗十二首见宜阳
　　集子啓谷】
　　郑愚【清河人家世殷富驺僮布满谿谷皆纨衣鼎食愚幼颖力学登开成进士第释褐秘书省校书郎累迁尚书郎咸通初为桂管观察使所至亷察吏弊阖境肃然僖宗中和初命愚出镇南海以抚绥功召拜尚书左仆射后三年愚薨无子诗文多散逸不传仅见一二首则皆奇作也】
　　郑德本【瀛州刺史有治绩与沧州薛大鼎冀州贾敦頥齐名故河北称为铛脚刺史】郑至道【知天台县为政寛简专务教化民心悦服后秩满邑民攀留不忍其行因留家松闗至今
　　有松闗留郑故事谕民书七篇尚存】
　　郑諴【字中虞闽县人防昌中及第文笔峭絶累官国子司业刑部郎中郢安邓三州刺史唐艺文志载其有集同县人林滋亦防昌中及第长于词赋尝为边城晓角赋后王铎辟为判官又有詹雄者长于诗格髙笔壮时称諴文滋赋雄诗为闽中三絶】
　　郑亚【字子佐荥阳人元和十五年擢进士第又应贤良方正直言极谏制科吏部调选又以书判防萃数岁之内连中三科聪悟絶伦文章秀发李德裕在翰林亚以文干谒深知之出镇浙西辟为从事累属家艰人多忌嫉久之不调防昌初始入朝为监察御史累迁刑部郎中中丞李囘奏知杂迁谏议大夫给事中】
　　郑畋【字台文亚之子举进士宣宗时为翰林学士诏书纷委畋思不淹晷成文粲然皆切机要累迁
　　同中书门下平章事终司徒太子太保】
　　郑裔绰【宣宗时为諌议大夫】
　　郑传【祁门人干符间黄巢兵乱歙传率众御之境内获全中和天祐累立平贼功秩至保义都指挥
　　使子五人皆歴显仕】
　　郑谷【字守愚宜春人七岁能诗光啓三年举进士干宁间以都官郎中退居荆门马仰山尝寓州治南石隐士有白社已应无故老清江依旧绕孤城之句其诗清婉明白为薛能辈所称赏咏鹧鸪尤工世号郑鹧鸪】
　　郑延昌【余庆孙延昌有文行累官户部尚书拜相】
　　郑遨【字云叟滑州人敏于文辞昭宗时举进士见世乱乃隐于少室山其妻数以书劝还家遨辄投
　　于火后晋髙祖以諌议大夫召不起赐号逍遥先生】
　　郑綮【字緼武荥阳人举进士昭宗时累官中书门下平章事初綮善诗多徘谐时号郑五歇后体及
　　为相立朝侃然无复故态既三月以太子少保致仕】
　　郑良士【字君梦仙逰人博学能文景福中献诗五百篇授四门博士后迁御史中丞天复中弃官
　　归隐于白嵒】
　　郑元璹【字德芳谕罢可汗兵数年始得还帝劳曰卿不辱于虏辈苏张矣拜鸿胪卿突厥攻太原诏元璹持节往劳既至虏以不信咎中国元璹随　　　无所屈太宗赐书曰知公口伐可汗如刅遂使边火息燧朕何惜金石赐于公哉】
　　郑从谠【字正求澣子防昌中登进士第进门下侍郎沙陀都督李国昌扰边朝廷以为忧乃拜从谠为节度兼招讨使自择参佐皆一时选士人比太原为小朝廷言得才多也时郑畋以宰相镇凤翔移檄讨贼两人以忠义相持贼尤惮之号二郑云歴司空司徒拜侍中諡曰文忠】
　　郑覃【珣瑜子以父防补文校理歴谏议大夫迁御史中丞文宗时坐延英论诗工否覃曰孔子所删三百篇其非雅正者乌足为天子道哉覃长于经学稽古守正帝甚重之清苦自持不造次与人欵洽位至相国所居未尝増饰人皆仰其素风】
　　郑云逵【荣阳人大厯初举进士性果诞敢言客游两河以画干于朱泚泚恱乃表为节度掌书记检校祠部员外郎仍以弟滔女妻之泚将入觐先令云逵入奏及泚至京以事怒云逵奏贬莫州防军滔代泚后请为判官滔助田恱为逆云逵谕之不从遂弃妻子驰归长安帝嘉其来留以客省超拜谏议大夫奉天之难云逵奔赴行在李晟以为行军司马戎畧多以咨之歴秘书少监】
　　郑颢【余庆孙登进士第结绶文馆校书迁右拾遗内供奉诏授银青光禄大夫迁起居郎尚宣宗女万寿公主拜驸马都尉歴尚书郎给事中礼部侍郎典贡士二年振防滞才至今称之迁刑部吏部侍郎大中十三年检校礼部尚书河南尹颢居戚里有器度大中时恩泽无对】
　　郑元【举进士第累迁御史中丞贞元中为河中节度使杜确行军司马确卒遂继为节度使入拜尚书左丞元和二年转户部侍郎兼御史大夫判度支三年春迁刑部尚书兼京兆尹九月复判度支依前刑部尚书兼御史大夫元性严毅有威断更践剧任时称其能元和四年以疾辞职守本官逾月卒】
　　郑处诲【字延美余庆子于昆仲间文章防秀早为士友所推太和八年登进士第释褐秘府转监察拾遗尚书郎给事中累迁工部刑部侍郎出为越州刺史浙东观察使检校刑部尚书汴州刺史宣武军节度观察等使】
　　郑世翼【荥阳人世为着姓祖敬德周仪同大将军父机司武中士世翼弱冠有盛名武徳中歴万年丞扬州録事参军数以言词忤物称为轻薄时崔信明自谓文章独步多所淩轹世翼遇诸江中谓之曰尝闻枫落吴江冷信明欣然示百余篇世翼览之未终曰所见不如所闻投之于江信明不能对拥檝而去世翼贞观中坐怨谤配流儁州卒】
　　【五代】郑元弼【仙游人良士之子初仕闽王昶为礼部员外郎奉使南唐后仕曦为谏议大夫曦尝欲杖御史中丞刘賛賛将自杀元弼谏曰古者刑不上大夫中丞不宜加棰楚曦释之加礼部尚书判三司尝以扫除不平为事及朱文进杀曦自立元弼抗辞不屈黜归田里】
　　郑仁诲【晋阳人初事唐将陈绍光绍光醉怒欲杀之仁诲植立不动绍光曰汝有器量非吾所及也周太宗每事有疑即从质问仁诲谦谨好礼不事矜伐为士大夫所称世宗攻河东仁诲留守东都】
　　【宋】郑良【德安人善果孙克承家训而乐道不仕最精于地理其后子孙繁衍名著谱谍者六十家】郑文宝【字仲玉宁化人太平兴国中进士累官工部侍郎尝题缑氏山云秋阴漠漠秋云轻缑氏山头月正明帝子西飞仙驭逝不知何处夜吹笙又题绿野堂云水暖鳬鹥行哺子溪深桃李卧开花欧阳修称其不减于王摩诘杜少陵】
　　郑建中【其先本雍人五季时徙安陆赀镪钜万城中居人多客舍每大雨则载瓦以行问有屋漏则补之若客自为亦为缮完又隆冬苦寒蠲舍钱盈月建中晩得子纾登进士第官至祠曹侍郎有五子长曰弥中官至朝奉大夫次则毅夫皇祐五年魁天下官至侍读三子与孙皆任以官不繇选调世禄不絶】
　　郑褒【字成之应进士举至辇下会诏罢去遇王元之留褒俟秋而行褒曰褒有老母向之去数千里别数百日者欲干名以显亲故虽逺且久若在母左右今诏下将及闽吾母必计程以待迟一日即贻母忧元之曰生有纯孝足警世之为人子者后登咸平第判福州以便侍养】
　　郑升【字元举僊游人登皇祐初进士试秘书省校书郎莅官有能声升自少刻苦问学于书无所不读而尤深于易春秋皆尝有著述以发其疑义诗文工致可观俱有稿藏于家】
　　郑伯玉【字宝臣露之后八岁时叔父殿中丞试之曰伐木斧声闻谷口随答曰过桥旗影映波心叔父奇之景祐元年第进士授将仕郎试秘书省校书郎淮南节度掌书记七年改大理司直充抚州观察推官韩魏公荐为殿中侍御史为人峭直不屈权贵好为诗所作有三百余篇名曰锦囊集时人以与陈著作琪方提举孝宁诗类为一集号乌山三贤】
　　郑荣【字光逺寿昌人幼聪敏有才思力学不厌七岁能缀文登天禧三年进士第天圣初奉使契丹严毅威重敌深敬惮之使回真宗曰使于四方不辱君命今见其人矣授崇寜令丁父忧服阕起知衢之西安廉能才干深得民心既而卒于任民皆抚柩攀号防送】
　　郑洙【字敎生官人景祐间擢三礼科仕至虞部郎中致仕号东山先生初洙赴举时陈襄送之以诗有曰荥阳才子东山客满腹精神太英特谈文词藻驾曹王掷地声华压元白盖其未仕时巳见重于士林矣卒祠于学】
　　郑戬【字天休吴县人举进士以右正言知制诰代范仲淹为陜西经畧安抚招讨使料敌致胜出人意表赵元昊畏惮之累官至吏部侍郎拜奉国军节度使卒赠太尉諡文肃】
　　郑仅【字彦能彭城人第进士为大名府司户防军歴知冠福昌所至有善政盗贼相戒不入境累官吏部侍郎知徐州迁至显谟阁直学士卒諡修敏子望之少有文名官至户部侍郎】
　　郑向【字公明陈留人举进士甲科为大理评事累迁龙图阁直学士知杭州卒五代乱亾史册多漏
　　失向着开皇纪三十卷摭拾遗事颇有补焉】
　　郑獬【字毅夫安陆人少负俊才词章豪伟仁宗重选士廷试考定焚香祝天曰愿得忠孝状元已而得獬初通判陈州入直集贤院英宗即位獬言陛下初临御愿申诏中外许令尽言有可采录召与之对必能有益治道神宗初拜翰林学士以不奉新法出知青州】
　　郑雍【字公肃襄邑人登进士甲科累官御史中丞以资政殿学士知陈州徙北京留守坐元祐党夺
　　职知郑州政和中复资政殿学士】
　　郑时【戬孙字是翁少苦学登进士知当涂县律身清谨政尚寛厚民皆得其欢心官至朝奉大夫时嗜书老而笃勤自左氏史汉三国南北至诸名家文集手事编録邦人推重从游甚众所指授辄为名人】
　　郑穆【字闳中官人性醇谨好学进退容止必以礼举进士累官至宝文阁待制国子祭酒神宗尝
　　称其德行宜左右王者年七十力求去太学生数千人请留不从】
　　郑侠【字介夫福清人熙宁间监安上门时久不雨饥民流离于道侠绘图以献神宗观览长吁数四
　　蠲放新法凡十八事越三日大雨侠以忠劲竟为小人所害屛逐终身】
　　郑景平【呉人字晞尹熙宁进士刚正不挠居官亷介知饶州数月拂衣归或问故答曰天子命景平为郡当以抚字为职今日须金若干明日须粟若干民已枯骨矣安得不归时多附朱勔独景终始不阿】
　　郑少微【华阳人字明举少孤力学元祐进士时苏轼知贡举得少微与古郫杨天惠三嵎李新时人号为三儁宣和间上书论时政坐废贫无田宅寓宅金防院十五年不屈其志学益古文益工后徙居临卭自号木鴈居士官至朝请郎】
　　郑修【蓬州人年七岁日诵万言游太学登元祐进士知梁州军禄有余悉为小民代输未及引年翻
　　然而归所居结茅扁曰饭牛庵卒年八十七】
　　郑铨【字应权宜春人学通于六经工大字长于诗宣和间两贡上舍不偶弃归学者踵门日众建炎三年金人犯江西铨上书知州事王仲嶷言时事责其守城着排奸党说极论崇宁人才之弊年八十卒又尝号应庵学者称应庵先生】
　　郑敦义【真阳人知潮阳县官市黄牛革峻急乃上书言黄牛善耕农视之如子哲宗下令止之徽宗即位上书陈成周所以长久者在于得民心秦所以短促者在于失民心诏迁一阶为来者劝】
　　郑叔豹【福清人元祐间上兵器图宗祀书明堂制度及酌享冕服之仪数卷兄叔熊亦好谈兵王
　　安石有诗送之归闽】
　　郑骧【字潜翁河南人登进士歴庆汝郑秦四州推官累迁天章阁待制知凤翔府以工部郎中知华
　　州为政爱民谦已利物推功与人有古道焉】
　　郑覃【字季厚鄞县人靖康中贡于乡建炎四年春金人陷朗州覃与兄章避难山谷俱被执既而见释金人相属覃谓兄曰万一不得脱覃岂事异国者未几又被劫去覃骂不屈跃入水中妻董哭曰夫亾矣与其受辱以生不如死亦自沉】
　　郑瑴【字致刚建安人政和中进士授安陆教授建炎中为右司諌高宗时苗刘作乱瑴面折二凶拜御史中丞密遣人见张浚等具言城中事复辟之功瑴有力焉累迁佥书枢宻院事】
　　郑居中【字达夫开封人登进士第累官知枢宻院加少师三封国公卒追封华原郡王諡文正徽宗时蔡京数劝攻契丹居中力陈不可谓京曰使百万生灵肝脑涂地公实为之由是议寝】
</div>
    <div class="pagination">
<a href="万姓统谱_page311.html">上一页</a><span>...</span><a href="万姓统谱_page307.html">307</a><a href="万姓统谱_page308.html">308</a><a href="万姓统谱_page309.html">309</a><a href="万姓统谱_page310.html">310</a><a href="万姓统谱_page311.html">311</a><span class="current-page">312</span><a href="万姓统谱_page313.html">313</a><a href="万姓统谱_page314.html">314</a><a href="万姓统谱_page315.html">315</a><a href="万姓统谱_page316.html">316</a><a href="万姓统谱_page317.html">317</a><span>...</span><a href="万姓统谱_page313.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
