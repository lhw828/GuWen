<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 751 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 751 页/共 1019 页
  </h1>
  <div class="content">
   桂馥【梁元帝特进萧琛墓志铭游楚宦梁丨丨兰芳沈炯祭梁呉郡袁府君文夫宫鸣征应响韵相趋丨丨兰芬期臭在斯　骆賔王上张司马啓见兰薰下张文气赋助莺杯之丨丨添鳯俎之兰薰　宗懔诗一枝犹丨丨千歩有兰香】
　　桂密【王勃冬郊行望诗丨丨岩花白棃疎林叶红】
　　桂满【庾信望月诗见蓂新下　王台卿月重轮诗重轮非是晕丨丨自恒春】
　　桂成【袁兑五色露赋既丨丨于重叶亦珠缀于垂芒】
　　桂熟【王建诗丨丨长收子兰生不作畦】
　　桂长【庾肩吾望月诗星流时入晕丨丨欲侵轮宋之问奉和荐福寺应制诗见莲生下】
　　桂霣【陈旅南山诗丨丨秋岩粟桃烘晓岸葩】
　　桂挺【刘孝绰饯张恵绍诗竹萌始防露丨丨已含芳】
　　桂静【江总圃石室铭岫浓翠合林虚丨丨】
　　桂嫰【本草箘桂释名筒桂小桂苏恭曰箘者竹名此丨丨而易卷如筒即古所用筒桂也　李商隐诗丨丨传香逺榆髙送影斜】
　　桂荣【宋书周朗传凡士之置身有三耳一则云户岫寝栾危丨丨秣芝浮霜剪松沈雪怜肌蓄髓寳气爱魂非但土石侯卿腐鸩粱锦实廼竚意天后睨目羽人　嵗华纪丽松秀寒姿丨丨贞质】
　　桂冷【陆残雪诗丨丨防停素峯干不徧岚　唐球题常乐寺诗丨丨香闻十里间殿台浑不似人寰周权冷泉亭诗至今裂峡余云髓丨丨松香流未已曾觌壶中天词云海尘清山河影满丨丨吹香雪何】
　　【劳玉斧金瓯千古无缺】
　　桂晚【隂鉴奉送始兴王诗丨丨花方白莲秋叶始轻】
　　桂短【郑遥初月赋见蓂稀下】
　　桂小【唐太宗小山赋松新翠薄丨丨丹轻】
　　桂末【皮日休陆防药名聫句雨过兰芳好霜多丨丨摧】
　　桂郁【李峤上髙长史书君子或出或处盖君子以时消息从道污隆故其处则闭重元坐虚白龙盘鳯峙丨丨兰芬下生川岳之气上发星辰之象】
　　桂闇【江淹冬尽难离和丘长史诗汀臯日色丨丨猿方啼】
　　桂然【陈造苦雨诗谁怜旅食淄尘客日问珠炊与丨丨】
　　桂冽【江淹藿香颂丨以过丨麝以太芬】
　　桂辣【齐民要术梁末酒色漂漂与银光一体姜辛丨丨蜜甘胆苦皆在其中】
　　桂植【窦众述书赋曲圃鸿飞芳园丨丨】
　　桂垂【庾信象戏赋月落丨丨星斜栁坠】
　　桂掩【南史张充传玉没于访珪之辰丨丨于捜芳之日】
　　桂落【呉莱忆寄方子清时子清乆留呉中诗蓬飞甘扫轨丨丨得通闺】
　　桂鸣【陈章风不鸣条赋感之深殊丨丨于秦树害乎物鄙禾偃于周田】
　　桂吐【鲍令晖寄行人诗丨丨两三枝兰开四五叶】
　　桂攀【白居易和郑方及第秋归洛下闲居诗玉怜同匠琢丨恨隔年丨】
　　桂褭【皇甫松大隐赋山鹿奔而草低野鹤飞而丨丨】
　　桂缛【王僧儒礼佛唱导发愿文见兰摇下】
　　桂侧【韩愈咏月诗遇嵎惊丨丨当午觉轮亭】
　　桂隐【西湖志张功甫为梅园于湖上作堂其间曰玉照堂复开涧环绕小舟往来未始半月舍去自是客有游丨丨者必求观焉】













　　御定骈字类编卷一百八十九
　　钦定四库全书
　　御定骈字类编巻一百九十
　　草木门十五
　　桃
　　桃华【古作华后多作花诗丨之夭夭灼灼其丨传丨有丨之盛者夭夭其少壮也灼灼华之盛也　礼记月令仲春之月丨始丨　齐书良政传论永明之世十许年中百姓无鸡犬之警都邑之盛士女富逸歌声舞节袨服华妆丨丨緑水之间秋月春风之下葢以百数南史任昉传卒于官唯有丨丨米二十石　宋史河渠志二月三月丨丨始开氷泮雨积川流猥集波澜盛长谓之丨丨水　又职官志仁宗修天章阁以奉安眞宗御制内以丨丨文石爲流桮之所　元史阿尔哈雅传与安抚张世杰兵遇巴陵命张荣实捣其中坚解汝楫率诸翼兵左右角之世杰败走追降之于丨丨滩遂下岳州　易通卦騐惊蛰曰大壮初九丨不丨仓库多火　汉官仪卿秩中二千石绶青地丨丨三防　汉武帝内传鲁女生长乐人初饵胡麻乃永絶糓八十余年少壮色如丨丨　捜神记淮南王安好道术设厨宰以候宾客正月上午有八老公诣门求见门吏白王王使吏自以意难之曰吾王好长生先生无驻衰之术未敢以闻公知不见乃更形爲八童子色如丨丨王便见之盛礼设乐以享八公援琴而歌今所谓淮南操也景龙文馆记景龙四年春上宴于丨丨园羣臣毕从学士李峤等各献丨丨诗上令宫女歌之辞既清婉歌仍妙絶献诗者舞蹈称万嵗上勅太常简二十篇入乐府号曰丨丨行　开元天寳遗事御苑新有千叶丨丨帝亲折一枝插于妃子寳冠上曰此个花尤能助娇态也本事诗唐崔防举进士不第清明独游都城南得村居花木丛萃叩门久之有女子自门隙问对曰防春独】
　　【行酒渴求饮女子啓关以盂水至独倚小桃柯伫立而属意殊厚崔辞起送至门如不胜情而入后絶不复至及来嵗清明径徃防之门如故而扃矣因题诗于左扉云去年今日此门中人面丨丨相映红人面不知何处去丨丨依旧笑春风后数日复徃闻其中哭声防叩门有老父出曰君非崔防邪曰然曰君杀我女吾女笄年未嫁自去年以来常恍惚如有所失比日与之出归见左扉字入门遂病絶食数日而死崔大感恸请入哭之尚俨然在牀崔举女首枕以股大呼曰防在斯防在斯须臾开目半日复活老父大喜以女归之　妆台记隋文帝宫中梳九眞髻红妆谓之丨丨面　虞世南史畧北齐卢士深妻崔林义之女有才学春日以丨丨和雪靧儿靣呪曰取红花取白雪与儿洗面作光悦取白雪取红花与儿洗面作妍华取花红取雪白与儿洗面作光泽取雪白取花红与儿洗面作华容按深一作琛嵗华纪丽铜盘取露以服风丨丨和雪以靧面　记事珠杨炎在中书后阁糊窗用丨丨纸涂以氷油取其明甚　又唐世风俗贵重葫芦酱丨丨醋照水油　六朝事迹丨丨坞在蒋山宝公塔之西北旧有丨丨甚盛今不复存　又霹雳沟在城东五里王荆公诗云霹雳沟西路柴荆四五家忆曾骑欵叚随意入丨丨　西湖志包家山多丨丨宋时有匾曰蒸霞二月游人最盛号小桃源董嗣杲有诗　花史茅山道士姜麻子阎蓬头弟子也从扬州乞烂桃核数石空山明月中种之不避豺虎自茶庵至观中有桃花五里余　杜阳杂编元藏几大业九年爲过海使判官风浪壊船藏几独爲壊木所载忽逹于洲渚洲人曰此沧州去中国已几万里乃出菖蒲花丨丨酒饮之而神气清爽　青州杂记青州有一种丨丨盛开时垂丝二三尺者采之錬以松脂逓相纒织成鞋　晁迈纪谈録陶渊明所记丨丨源人谓丨丨观即是其处不知公盖寓言也　致虚杂俎天宝十三年宫中下红雨色若丨丨太眞喜甚命宫人各以碗杓承之用染衣裙天然鲜艳　中记寕波府城东旧传刘阮采药于此春月丨丨万树俨若桃源　二仪録燕脂起自纣以红蓝花汁凝作脂以爲丨丨妆葢燕国所出故曰燕脂　江表志宋齐丘自京口求退归青阳号九华先生未周嵗一征而起建勲年德未衰时望方重或有以宋公比之因爲诗曰丨丨流水须相信不学刘郎去又来　蕉馆纪谈浣花溪自唐薛涛后能以溪水造笺者絶少珍守蜀时有郡人陆子良能之巧过于涛珍于溪上建捣锦亭置笺户十余家令子良领其事笺有丨丨凤彩云様锦幅等名　解酲语御史中丞祝公有张京兆之风尝爲妻合脂与粉调以涂之号丨丨面　明一统志丨丨山在广德州城东南六十里山上多桃开时如锦绣然　又丨丨坑山在寕波府奉化县西北六十里山色红白相暎如丨丨然中有平田数百亩　又丨丨岭在绍兴府余姚县南二十里下有大桃树约数围　又丨丨岗在扬州府城西十五里上有呉王庙基　又丨丨岛在寕逺衞东十五里海濵毎嵗海舟漕运皆泊于此　又丨丨水在潼川州射洪县东北流入涪江　又丨丨洲在福寕州寕德县鹤林宫唐初有此宫今桃木日盛　又丨丨坞桥在和州西五里五灯防元志勤禅师初在潙山因见丨丨悟道有偈曰三十年来寻剑客几囬落叶又抽枝自从一见丨丨】
　　【后直至如今更不疑　陶潜丨丨源记晋太元中武陵渔人溪行忽逢丨丨林穷林得一山从小口入行数十歩土地平圹屋舎俨然见渔人大惊云先世避秦乱来絶径问今何世乃不知有汉无论魏晋　刘孝威谢赉宫纸啓平凖丨丨中宫谷树　庾信温汤碑仲春则榆荚同流三月则丨丨共下　王勃山亭兴序见菖蒲下黄坚题白兆山诗后余闻士大夫尝劝白兆山僧重素即岩下作丨丨庵素云丨丨庵不难作但恨无李】
　　【白尔　宋濂丨丨涧修禊诗序浦江县东行二十六里有峰耸然而防蒨者元麓山也山之西丨丨涧水出焉沿涧而入水蚀道防尽肩不得比先后絫絫如贯鱼又三里所夹岸皆丨丨山寒花开迟及是始繁傍多髯松入天如青云忽见鲜葩防湿翠间焰焰欲然可玩　杨炯幽兰赋见兰亭下　王冷然新潭赋骑影攒临变作丨丨之浪衣香乱入翻爲莲叶之津　皮日休丨丨赋伊耆氏之作夀也有艳外之艳华中之华众木不得融爲丨丨　江淹还故园诗遽发丨丨渚适宿春风塲庾肩吾三日侍兰亭曲水宴诗丨丨舒玉涧柳叶暗金沟　梁髙阳乐人歌自有丨丨容莫言人劝我　张正见诗竹叶当垆满丨丨带绶轻　江总渡河北诗丨丨长新浪竹叶下奔流　张説舞马词莫言阙下丨丨舞别有壶中兰叶开　王维桃源行渔舟逐水爱山春两岸丨丨夹去津　又春来遍是丨丨水不辨仙源何处寻　又辋川别业诗见草色下　岑参衞尚书赤骠马歌君家赤骠画不得一团旋风丨丨色　李白山人劝酒诗秀眉霜雪丨丨貌青髓緑髪长羙好　又山中问答诗丨丨流水杳然去别有天地非人间　又赠汪伦诗丨丨潭水深千尺不及汪伦送我情自注白游泾县丨丨潭村人汪伦常醖美酒以待白　又丨丨岩诗归来丨丨岩得憇灵窗眠　又宿巫山诗丨丨飞緑水三月下瞿塘　杜甫秦川杂诗船人近相报但恐失丨丨又曲江对酒诗丨丨细逐杨花落黄鸟时兼白鸟飞又路六侍御入朝诗不分丨丨红胜锦生憎柳絮白于绵　又漫兴诗顚狂柳絮随风舞轻薄丨丨逐水流常建寻李九庄诗故人家在丨丨岸直到门前溪水流　刘长卿酬滁州李使君见赠诗丨丨迷圣代桂树】
　　【狎幽人　又过丨丨夫人庙诗寂寞应千岁丨丨想一枝　戴叔伦兰溪棹歌兰溪三日丨丨雨半夜鲤鱼来上滩　顾况崦里丨丨诗崦里丨丨逢女冠林间杏叶落仙坛　又露青竹杖歌金鞍玉勒锦连干骑入丨丨杨柳烟　张志和渔父词西塞山前白鹭飞丨丨流水鳜鱼肥　韩愈贺张秘书得裴司空马诗司空逺寄养初成毛色丨丨眼镜明　元稹刘阮妻诗千树丨丨万年药不知何事忆人间　又杂思诗山泉散漫绕阶流万树丨丨映小楼　又寒食夜诗红染丨丨雪压梨玲珑鸡子鬭赢时　刘禹锡再游都观诗百亩庭中半是苔丨丨净尽菜花开　又晚嵗登武陵城诗俚人祠竹节仙洞闭丨丨　又同乐天和防之深春诗人睂新柳叶马色醉丨丨　又寄朗州温右史曹长诗城边流水丨丨过帘外春风杜若香　应物酒肆行晴景悠扬三月天丨丨飘染柳垂筵　白居易下邽庄南丨丨诗村南无限丨丨发唯我多情独自来　孟郊南浦篇南浦丨丨亚水红水边柳絮由春风　王建长安春树诗丨丨红粉醉柳絮白云狂　李贺将进酒乐府丨丨乱落如红雨　又送秦光禄北征诗丨丨连马发柳絮扑鞍来　又马诗批竹初攒耳丨丨未上身　又送沈亚之歌呉兴才人怨春风丨丨满陌千树红　张仲方赠毛仙翁诗防嵗头梳云鬓緑无时面带丨丨红　李商隠送崔珏徃西川诗浣花溪纸丨丨色好好题诗咏玉钩　李咸用临川逢陈百年诗丨丨雨过春光腻劝我一杯灵液味　李康成丨丨诗仙娥桂树长自春王母丨丨未尝落　曹唐仙子洞中有懐刘阮诗玉沙瑶草连溪碧流水丨丨满涧香　又刘阮再到天台不复见仙子诗丨丨流水依然在不见当时劝酒人　又小游仙诗细拍丨丨掷流水更无言语倚彤云　又八景风囬五凤车昆仑山上防丨丨　呉融诗丨丨正浓暖争不浪迷人　陆送僧游天台诗铜瓶静贮丨丨雨金策闲摇麦穂风　韩偓复偶见诗丨丨脸薄难藏泪柳叶睂长易觉愁　罗虬比红诗浅色丨丨亚短墙不因风送也闻香　梅尧臣夹竹花图诗丨丨夭红竹净緑春风相间连溪谷　苏轼惠崇春江晚景诗竹外丨丨三两枝春江水暖鸭先知　又宿九仙山诗玉室金堂余汉士丨丨流水失秦人　又介亭饯杨杰次公诗丹青明灭风篁岭环佩空响丨丨源　又和蔡景繁海州石室诗门外丨丨自开落牀头酒瓮生尘土　又书王定国所藏烟江叠嶂圗诗丨丨流水在人世武陵岂必皆神仙　秦观处州闲题诗见菊花下　杨万里二月一日晓渡太和江诗丨丨爱做春寒信只恐丨丨也自寒　又小饮俎豆颇备江西淮浙之品诗味含霜气洞庭柑鲊带丨丨楚水　又山居杂兴诗甑头云子喜尝新红嚼丨丨白嚼银　徐照题丨丨夫人庙诗一树丨丨发丨丨即是君　赵师秀丨丨寺诗旧有丨丨树人呼寺故名　段继昌一溪诗竹外寒梅防欲尽清香移入小丨丨　周昻山家诗逺愧丨丨水重流杏子河　段成已崧阳归隠图诗孰知丨丨源不出武陵水　元好问都观丨丨诗非关小雨能留客自是丨丨要洗妆　又雪香亭诗杨柳随风散緑丝丨丨临水弄妍姿　刘秉忠新开牡丹诗东风也逐情浓处吹落丨丨放牡丹　赵孟頫东城诗野店丨丨红粉姿陌头杨柳緑烟丝　又次韵左辖相公诗上林柳色春犹浅西塞丨丨水正深　虞集送张兵部廵视运河诗丨丨吹雨春牵缆江水平隄夜唱筹　纳新送刘将军姑苏之官诗丨丨骏马緑罗襦意气如云出帝都　张翥黄河诗旧河通瓠子新浪涨丨丨　萨都拉蕊珠曲天台仙子淡淡妆丨丨洞口逢刘郎　揭傒斯庐山连尊师诗香鑪峰头按羽节满山丨丨满湖月　范梈卧病诗佳客不来春雨尽山禽啄徧小丨丨　胡天游春词赢得阿娇金半臂背人含笑入丨丨　黄鎭成丨丨岩诗山人旧説丨丨岩山髙水絶无由探　又送涧泉上人游方诗天台山上防红桥山下丨丨带露飘　又山家诗家住丨丨源上村编松爲屋鹿爲羣　卢琦重游蓬壶诗多情黄鸟短长曲无数丨丨浓淡妆　又登大峰山诗一径盘桓上碧峰丨丨岩畔扣仙宫　陈樵临花亭诗香添荔子能消日粥费丨丨怕减春　又寒食词绵上火攻山鬼哭霜华夜入丨丨粥　陈旅缙溪道士诗缙云溪上缙云山春水流出丨丨湾　泰不华桐花烟诗玉堂退食春昼长丨丨纸透氷油光　戴表元丨丨寺石防诗待得丹成知防日春风随分野丨丨　赵奕陪游弁山之黄龙洞诗见竹翠下　华防武春日偶成诗船头细雨湿渔蓑船尾丨丨漾碧波　杨维桢嬉春体诗柳条千树僧眼碧丨丨一株人面红　张昱刘曜卿画折花宫女诗好把丨丨都折尽免教吹作落红飞　张宪王氏小桃源诗循墙流水湾湾曲匝屋丨丨树树低　又春昼迟诗緑萍一道隔鸳鸯笑声只隔丨丨水　王逢钱塘春感诗流莺不管伤春恨冲落丨丨满树红　又简黄大痴诗吹笙夜半丨丨碧倚杖春深竹笋斑　倪瓒余不溪诗防山荡浆不知逺两岸丨丨飞接人　张舆西冷桥诗晓风凉入丨丨扇腊酒香分椰子瓢　王建调笑令词胡蝶胡蝶飞上金枝玉叶君前对舞春风百叶丨丨树红　金世宗软金杯词借得洞庭春飞上丨丨面　呉文英倦防芳词不约舟移杨柳系有縁人映丨丨见】
　　桃蘂【温庭筠诗窗间丨丨宿妆在雨后牡丹春睡浓】
　　桃葩【捜神记师门者啸父弟子也能使火食丨丨爲孔甲龙师】
　　桃朶【卢溵诗丨丨不须歌白苎耶溪暮雨起樵风】
　　桃树【拾遗记扶桑东五万里有磅磄山上有丨丨百围其花色青黒万嵗一实　本事诗刘尚书自屯田员外左迁朗州司马凡十年始征还方春作赠防花诸君子诗曰紫陌红尘拂面来无人不道防花囬都观里丨千丨尽是刘郎去后栽其诗一出传于都下有素嫉其名者白于执政又诬其有怨愤出爲连州刺史其自叙云贞元二十一年春余爲屯田员外时此观未有花是嵗出牧连州至荆南又贬朗州司马居十年诏至京师人人皆言有道士手植仙桃满观盛如红霞遂有前篇以记一时之事旋又出牧于今十四年始爲主客郎中重游郎都荡然无复一树唯兔葵燕麦动摇春风耳因再题二十八字以俟后再游时太和二年三月也鸡肋篇范纯仁女孙病狂尝闭于室中窗外有大丨丨一株花适盛开一夕断棂登木食桃花殆尽自是遂】
　　【愈　种树书丨丨接李枝则红而甘　又丨丨过春以刀疎斫之则穰出而不蛀　庾肩吾谢东宫赉内人春衣啓阶边细草犹推綟叶之光户前丨丨反讶蓝花之色　杜甫题丨丨诗小径升堂旧不斜五株丨丨亦从遮　又风雨防舟中落花诗江上人家丨丨枝春寒细雨入疎篱　元稹南家桃诗南家丨丨深红色日照露光防不得　元好问赠罗友卿诗种下五株丨丨子本无心学浣花溪　张宪白苎舞词璚窗绮户锁风色丨丨日长蝴蝶飞　又北史汝隂王天赐传侗以文都领御史大夫世充固执而止卢楚説文都诛之文都遂懐奏入殿有人以告世充世充驰还舎嘉城至夜难作攻东太阳门而入拜于紫微观下曰请斩文都归罪司寇侗见兵势盛遣其所署将军黄丨丨执文都以出　隋书宇文化及传孟秉以甲骑迎化及未及知事果战栗不能言时士及在公主第弗之知也智及遣家僮庄丨丨就第杀之丨丨不忍执诣智及乆之乃见释】桃梗【战国策孟尝君将入秦苏代欲止之谓孟尝君曰今臣来过于淄上有土偶人与丨丨相与语丨丨谓土偶人曰子西岸之土也埏土以爲人至嵗八月降雨下淄水至则汝残矣土偶曰不然吾西岸之土也土则复西岸耳今子东国之丨丨也刻削子以爲人降雨下淄水至流子而去则子漂漂者将何如耳】桃木【唐书明崇俨传髙宗召见甚悦擢冀王府文学试爲窟室使宫人奏乐其中召崇俨问何祥邪爲我止之崇俨书丨丨爲二符剚室上乐即止曰向见怪龙怖而止】
　　桃肉【钟离意别传秦吏赵凯以私恨告国民呉且生盗食宗庙御桃且生对曰民不敢食也王曰剖其腹出其桃史记恶两书之曰食丨之丨当有遗核王不知此而剖人腹以求桃非理也】
　　桃英【杨时诗烟含疎柳緑茸杏颊丨丨入眼红】
　　桃枝【书牖间南向敷重篾席黼纯华玉仍几传篾丨丨竹白黒杂缯縁之疏正义曰此篾席与周礼次席一也郑注彼云丨丨席则此席用丨丨之竹必相传有旧説也郑注此下则云篾析竹之次青者王肃云篾席纎蒻草苹席并不知其所据也　周礼司几筵加次席黼纯注次席丨丨席有次列成文　尔雅莾数节丨丨四寸有节注今丨丨节间相去多四寸　梁书萧琛传时王俭当朝琛年少未爲俭所识负其才气欲候俭时俭宴于乐游苑琛乃着虎皮靴防丨丨杖直造俭坐俭与语大悦　金史礼志时暄则用丨丨次席时寒则去丨丨加虎皮褥夏秋享则用丨丨次席二冬则去丨丨加小虎皮褥于缫席上　山海经西山经嶓冡之山汉水出焉而束流注于沔嚣水出焉北流注于阳水其上多丨丨钩端　广州记广州有丨丨竹　元和郡县志合州铜梁山出丨丨竹　竹谱丨丨是其中最细者并见方志赋丨丨皮赤编之滑劲可以爲席　笋谱王彪之作闽中赋曰竹则苞甜亦苦缥箭班弓员当函矢丨丨育虫缃箬素笋彤竿緑筒　桂海虞衡志丨丨竹多生石上叶如小棕榈人以大者爲杖　集仙録谢自然者其先兖州人七月十一日金母降于庭自然拜礼母曰别汝两刼矣将丨一丨大于臂上有三十桃碧色大如碗云此犹是小者九月一日羣仙又至将丨一丨大如斗半赤半黄半红云乡里甚足此菓割一脔食余则侍者却収十五日平明一仙使至不言姓名又将桃六脔令食二三脔又将去　甄异録谯郡夏侯文规亾后见形经庭前丨丨边过曰此桃吾昔所种子乃美好其妇曰人言亾者畏桃君何不畏耶曰桃东南枝长二尺八寸向者憎之我亦不畏也　郭璞江赋丨丨筼筜实繁有丛　梁简文帝脩竹赋玉润丨丨之丽鱼肠云母之名　梁元帝覧赋见桂条下　度信竹杖赋寡人有铜镮灵夀银角丨丨开木叶而未落飬莲花而不萎张説岳州守嵗赋丨丨堪辟恶爆竹好惊眠　韩翃送道士诗银角丨丨杖东门赠别初　元稹春分投简阳明洞天作丨丨蟠复直桑树亚还扶　梅尧臣闻韩玉汝宿城北马舗诗暗树秋林摆叶鸣丨丨竹簟冷逾清　苏轼上己日与二三子携酒出逰诗映帘空复小丨丨乞浆不见譍门女　秦观和程给事赠虞道判诗嵗星偷得丨丨碧董奉裁成杏子丹　刘因桃源行天家正朔不得知手种丨丨辨四时　又北史胡长仁传除齐州刺史令冀州人李揩墙刺和士开其弟长咸告之士开宻与祖孝征议之孝征引汉文帝杀薄昭爲故事于是敕遣张固刘丨丨驰驿诣齐州责长仁谋害宰辅遂赐死　隋书李子雄传父丨丨东平太守与乡人髙仲密同归于周官至冀州刺史　又支同魏志倭人传其竹篠簳丨丨】
　　桃叶【隋书五行志陈时江南盛歌王献之丨丨之词曰丨丨复丨丨渡江不用檝但度无所苦我自迎接汝晋王伐陈之始置营丨丨山下及韩擒度江大将任蛮奴至新林以导北军之应　古今乐録丨丨歌王子敬所作也丨丨子敬妾縁于笃爱所以歌之　六朝事迹丨丨渡在县南一里秦淮口丨丨者晋王献之爱妾名也其妹曰桃根献之尝临此渡歌送之　北户録桑苎翁谓李复云天宝末有韦长史虚舟寓于庐山瀑布泉时夏月多雨见瀑布之中流出一丨丨阔五寸长一尺二寸　梁简文帝南郊颂玉丨卷丨银树抽芳　王棨江南春赋蝶影争飞昔日呉娃之径杨花乱扑当年丨丨之船　晋丨丨歌丨丨映红花无风自婀娜　隋炀帝持檝篇赠呉绛仙旧曲歌丨丨新妆艳落梅　王昌龄诗桃花四面发丨丨一枝开　刘长卿送子壻崔眞父归长城诗丨丨宜人诚可咏柳花如雪若爲防元稹杂思诗忆得双文人静后潜教丨丨送秋千　又送友封诗丨丨成隂燕引雏南风吹浪飐樯乌　白居易杨柳枝诗小妓携丨丨新歌踏柳枝　刘禹锡隄上行丨丨传情竹枝怨水流无限月明多　李贺诗防线结茸背复叠白袷玉郎寄丨丨　李商隠秋诗当时欢向掌中销丨丨桃根双姊妹　许浑赠卢山人诗导引岂如丨丨舞歩虚寕比竹枝词　李羣玉江南诗鳞鳞别浦起防波泛泛轻舟丨丨歌　方干侯郎中新置西湖诗虽云丨丨歌还醉却被荷花笑不言　薛能柳枝词终忆我游丨丨舎一株斜映竹篱门　徐铉听霓裳羽衣曲送陈君诗清商一曲逺人行丨丨津头月正明杨亿此夕诗锦里琴心谁涤器石城丨丨自横波苏轼次韵王定国马上见寄诗见菊花下　黄庭坚次】
　　【韵葢郎中率郭郎中休官诗见蒲笋下　陈造寄程帅诗对酒不无丨丨女扣舷却笑木肠儿　沈与求舟过荻塘诗见藕花下　党懐英双头牡丹诗水南水北何曽见丨丨桃根本自仙　髙廷玉道出平州寒食忆家诗上国春风丨丨渡东阳寒食杏花饧　王寂送张仲谋使三韩诗鸭江丨丨朝迎渡岊岭松花夜煮汤　赵孟頫梅花诗曲中丨丨元非侣梦里梨花恐未眞　虞集题柯敬仲杂画诗水深丨丨渡风急竹枝歌　张翥自悼诗丨丨柳枝无限思灵芝瑞露可怜生　郑元祐渡江诗丨丨翠颦扬子渡麦苗青茁蒜山矶　张昱次林叔太都事韵诗渡头水急怜丨丨陌上春狂信柳花杨维桢素云引丨丨桃根春已暮又逐飞花渡江去又玉蹄騧诗见荷花下陈基偶成诗见苹花下】
　　桃根【宋书乐志桃生露井上李树生桃傍虫来齧丨丨李树代桃僵树木身相代兄弟还相忘　升庵词品乐府有穆防砂隋朝曲也与水调河传同时皆隋开汴河时辞人所制劳歌也其声犯角其后至今譌砂爲煞云子尝有诗云丨丨桃叶最夭斜水调河传穆防砂无限江南新乐府陈朝独赏后庭花　欧阳修荷花赋迎丨丨而待檝逢宓妃而未渡　王献之桃叶歌桃叶复桃叶桃树连丨丨相怜两乐事独使我殷勤　呉均行路难君不见长安客舎门倡家少女名丨丨　元稹寄呉士矩端公诗曲庇丨丨盏横讲捎云式　李商隐杏花诗终应催竹叶先拟咏丨丨　刘克庄答杨防诗一生忠孝发于诗不爲丨丨与柳枝　杨维桢嬉春体诗丨丨与桃叶都在曲江头】
　　桃核【拾遗记明帝时恒山献巨丨丨巨桃霜下结花隆暑方熟云仙人所食帝使植于霜林园　仙传拾遗东极眞人王太虚隐居王屋山中入洞屋初行三二十里扪壁俯行经三五日忽坦然平濶峭崖倚空直防万仭下有嵌室俨若有人居之案上古经一轴未敢遂取稽首载拜忽有一人坐于案侧曰吾东极仙人子之同姓也此黄庭宝经吾之所注便授于子复赠以桃得数斗曰此食之者白日飞行此核磨而服之不惟愈疾亦可延算言讫不复见瑜携丨丨与经而归磨服丨丨身康无疾顔状益少　酉阳杂俎水部员外郎杜陟常见江淮市人以丨丨扇量米止容一升言于九嶷山溪中得　谈圃石曼卿谪海州日使人拾丨丨数斛人迹不到处以弹弓种之不数年桃花遍山谷中　仇池笔记黄州岐亭有王翊者所居后有茂林果木一日有村妇于林中见一丨过熟而絶大独在木杪乃取而食之翊适见大惊妇人食已弃其丨翊取而剖之得雄黄一块如桃仁及研而吞之甚甘美自是断荤肉斋居一室不复杀生　宋濓奉制撰蟠丨丨赋序洪武乙卯夏五月丁丑上御端门召翰林词臣出示臣丨半丨葢元库内所藏物也其长五寸广四寸七分前刻西王母赐汉武桃及宣和殿十字涂以金中绘鹤云气之象后镌庚子年甲申月丁酉日记臣濓谨按王母献桃事详见张华博物志第八卷史补类华言桃七枚大如弹丸遗帝五自食其二以今核观之且十倍于弹丸则其实之如斗可知矣故案蔡京所记尚方有王母蟠丨丨颇巨京尝相祐陵其见与今相符事当可征　杨维桢杖赋或采丨丨于西昆之池或摘菡萏于太华之巓　庾信歩虚词汉帝看丨丨齐侯问枣花　韦应物汉武帝杂歌虽留丨丨桃有灵人间粪土种不生　皇甫冉祭张公洞诗何时种丨丨几度防桑田　白居易种桃歌食丨种其丨一年核生芽二年长枝叶三年桃有花皇甫松竹枝词筵中蜡烛泪珠红合欢丨丨两人同】桃仁【仇池笔记见上　品茶要録谷芽初采不过盈筐而已既采而蒸既蒸而研蒸有不熟之病有过熟之病试时色青易沉味爲丨丨之气者不蒸熟之病也】
　　桃子【尔雅旄冬桃疏丨丨冬熟者名旄　神异经东方有树髙五十丈叶长八尺名曰丨其丨径三尺二寸和核作食之令人益夀食核中仁可以治小桃温润咳人食之即止　汉武故事东郡献短人帝呼东方朔朔至短人因指朔谓帝曰西王母种丨三千年一着丨此儿不良已三过偷之矣　神仙记刘晨阮肇入天台采药逺不得返经十三日饥遥望山上有丨树丨熟遂跻险援葛至其下噉数枚饥止体光渡山出一大溪溪边有二女子色甚美忻然如旧相识曰来何晚耶因邀还家食毕行酒俄有羣女持丨丨笑曰贺汝壻来酒酣作乐夜复各就一帐宿婉态殊絶　酉阳杂俎偏桃出波斯国波斯国呼爲婆淡树长五六丈围四五尺叶似桃而濶大三月开花白色花落结实状如丨丨而形偏故谓之偏桃其肉苦涩不可噉核中仁甘甜西域诸国并珍之　防昌解颐録邺华林苑有勾鼻丨丨重三斤或二斤半气味甘美入口消汁　王建宫词自是丨花贪结丨错教人恨五更风】
　　桃栽【杜甫萧八明府实处觅丨丨诗奉乞丨丨一百根春前爲送浣花村】
　　桃实【诗园有丨其丨之殽　宋史五行志绍兴二十一年建德县定林寺桑生李实粟生丨丨　神仙传张道陵住鹄鸣山将诸弟子登云台絶岩之上下有一桃树如人臂傍生石壁下临不测之渊丨大有丨陵谓弟子曰有人能得此丨丨当告以道要于时伏而窥之者二百余人股战流汗无敢久视之者莫不却退而还谢不能得升一人乃曰神之所防何险之有乃从上自掷投树上足不蹉跌取丨丨满懐而石壁险峻无所攀援不能得返于是乃以桃一一掷上正得二百二颗陵得而分赐弟子各一陵自食留一以待升陵乃以手引升众视之见陵臂加长三二丈引升升忽然来还乃以向取桃与之按升谓赵升也　述异记日本国有金丨其丨重一斤　中记木子之大者有积石山之丨丨焉大如十斛笼　种树书丨丨太繁则多坠以刀斫其干数下乃止　东阳记龙丘山峰际复有岩穴岩前有一丨树其丨甚甘非山中自有莫知谁植　无名氏龙虎山赋天孙荐筐天瓢注斚芳以丨丨甘以龙鲊　孙翊仁朝元阁赋牕前丨丨在方朔之深知阁上凤巢表帝轩之圣感　沈约诗非止灵丨丨方见大椿凋　卢照邻诗莱州频渡浅丨丨几成圆　骆宾王代女道士王灵妃赠道士李荣诗丨丨千年非易得桑田一变已难防】
　　桃梢【张耒太湖上诗谁道源头春未囬丨丨黄软冻齐开　又丨丨黄弱梅苞破更放东君几日寒　陈与义春日诗忆君梅雪缟中庭转眼丨丨无数靑】
　　桃胶【广雅虎魄生地中初时如丨丨凝坚乃成　抱朴子丨丨以桑木炭渍服之愈百病久服体有光能絶谷　埤雅橄榄生山野中子繁而树峻其枝节间有脂如丨丨　桂海虞衡志山凤凰状如鵞雁觜如凤巢两江深林中伏卵时雄者以木枝杂丨丨封其雌于巢独留一窍雄飞求食以饲之子成即发封不成则窒窍杀之　本草丨丨集解时珍曰丨荗盛时以刀割树皮久则丨溢出采収以桑灰汤浸过曝干用　列仙传灵子眞者服丨丨得仙　梁简文帝劝医论丨丨何是北斗靡遯其形金浆非逺明珠还耻其价　李贺诗丨丨迎夏新琥珀自课越浓能种瓜】
　　桃林【书武成归马于华山之阳放牛于丨丨之野示天下弗服传山南曰阳丨丨在华山东皆非长养牛马之地欲使自生自死示天下不复乗用疏杜预云丨丨之塞今农华隂县潼关是也是在华山东也　左传文公十三年春晋侯使詹嘉处瑕以守丨丨之塞注詹嘉晋大夫赐其瑕邑令帅众守丨丨以备秦　汉书张良传息牛丨丨之壄示天下不复输积今陛下能乎其不可六矣　隋书地理志河南郡丨丨开皇十六年置有上阳宫有淄水　唐书徐齐聃传髙宗时爲潞王府文学崇文馆学士侍皇太子讲书于芳林门时姑爲帝媫妤嫌以恩进故求出爲丨丨令　宋史乐志运格丨丨牧祥开洛水　金史古纲目益都丨丨寨总领张林号张大刀据险爲乱自称安化军节度使　山海经中山经夸父之山其北有林焉名曰丨丨是广员三百里其中多马　水经沔水又迳丨丨亭东　又注晋太康地记曰丨丨在阌乡南谷中　三秦记丨丨塞在长安东四百里若有军马经过好行则牧华山休息林下恶行则决河漫延人马不得过矣　稽神録闽王初知泉州刺史州北数十里地名丨丨光啓初一夕村中地震有声如鸣数百面鼔及明视之禾稼方茂了无一茎咸掘地求之则皆倒悬在土下其年审知充晋安尽有瓯闽之地六十年至其子延义立丨丨地中复有鼔声未已収获稌粳在迩及明视之亦无一茎掘地求之则亦倒悬土下其年延义爲左右所杀王氏遂灭明一统志丨丨塞在河南府灵寳县西至潼关俱武王放牛处　又丨丨河在庐州府无爲州东源出太平山东流通裕溪河　独孤及出师颂鄠杜之师以形胜防上之凶以威逐丨丨之阵以竒破河洛之蘖以气摧阎随侯西岳望幸赋见莲花下　李峤牛诗欲问丨丨下先过梓树中　王维送魏郡李太守赴任诗苍茫秦川尽日落丨丨塞　韩愈丨丨夜贺晋公诗西来骑火照山红夜宿丨丨腊月中　刘禹锡述旧贺寄孙常侍诗关头古塞丨丨静城下长河竹箭回　胡天游无牛叹诗丨丨荒塘春草緑根底纷纷何有犊】桃援【刘筠此夕诗仙源日永丨无丨客馆春轻柳未眠】
　　桃脸【谢观汉以木女解平城围赋既拂丨丨旋妆柳睂韦庄伤灼灼诗丨丨曼长横緑水玉肌香腻透红纱　雷渊梨花诗梅魂何物三春在丨丨眞成一笑空　蜀后主甘州曲柳睂丨丨不胜春薄媚足精神】桃腮【黄公度乙亥嵗除渔梁村诗云谷山意商量雪柳眼丨丨领畧春　毛麾和思逹兄杏花诗羞逢柳絮三眠白分得丨丨一笑红】
　　桃颊【崔涂初识梅花诗燕脂丨丨梨花粉共作寒梅一面妆】
　　桃靥【崔鶠石牛庄闲居诗红深丨丨破緑静水帘开孙觌再过长天寺诗尚怜丨丨小已见麦头昻曽觌柳梢青词丨丨红匀梨顋粉薄鸳径无尘】
　　桃皮【本草丨丨酒治水瘇利小便丨丨煎汁同秫米酿成酒　又集騐治肺热闷喘急客热徃来用丨丨芫花各一升以水四升煮取一升以故布纳汁中取薄胸中温四肢盈数刻即止】
　　桃毛【礼记桃曰胆之疏丨多丨拭治去毛令色清滑如胆也　本草丨丨毛桃实上毛也刮取用之】桃香【酉阳杂俎史论在齐州时出猎至一县界憇兰若中觉丨丨异常访其僧僧不及隐言近有人施二桃因从经案下取出献论大如饭椀时饥尽食之核大如鸡卵论因诘其所自僧笑向实谬言之此桃去此十余里道路危险论志决徃上山越涧至一处布泉怪石非人境也有桃数百株干扫地髙二三尺其香破鼻论与僧各食一蔕腹果然矣　髙骈诗画舸摇烟水满塘柳丝轻软小丨丨　苏轼诗刘氏宅边霜竹老戴公山下野丨丨】
　　桃李【诗何彼秾矣华如丨丨　礼记内则见芝栭下尔雅丨丨丑核疏丨丨之类皆子中有核人曲礼云其有核者懐其核　史记李将军传赞谚曰丨丨不言下自成蹊此言虽小可以喻大也　汉书惠帝纪五年冬十月靁丨丨华枣实　又成帝纪建始四年秋丨丨实　梁书徐勉传由吾经始歴年粗已成立丨丨茂密桐竹成隂塍陌交通渠畎相属华楼迥榭颇有临眺之美孤峰丛薄不无纠纷之兴　宋史五行志景德元年二月保顺军城壕水防起文爲丨丨花杂树人物之状　通鉴太后尝问狄仁杰朕欲得一佳士用之谁可者仁杰曰有张柬之者其人虽老宰相材也仁杰又尝荐姚元崇桓彦范敬晖等数十人卒成反正之功或谓仁杰曰天下丨丨悉在公门矣仁杰曰荐贤爲国非爲私也　山海经东山经岐山其木多丨丨　又见菌蒲下　荀子丨丨倩粲于一时时至而杀至于松柏经隆冬而不凋蒙霜雪而不变可谓得其性矣　易林丨丨花实累累日息长大成熟甘美可食　述异记武陵源在呉中山无他木尽生丨丨俗呼爲丨丨源源上有石洞洞中有乳水世传泰乱呉人于此避乱食丨丨实者皆得仙去　花史潘岳爲河阳令栽丨丨号河阳满县花　洛阳名园记归仁园南有丨丨弥望　创业起居注有丨丨子歌曰丨丨子莫浪语黄鹄绕山飞宛转花园里案李爲国姓桃当作陶若言陶唐也　湘山野録唐质肃公介一日自政府归语诸子曰吾备位政府知无不言丨丨固未尝爲汝辈裁培而荆棘则甚多矣然汝等穷逹莫不有命惟自勉而已　六一诗话裴晋公緑野堂在午桥南徃时尝属张仆射齐贤家仆射罢相归洛日与賔客吟宴于其间唯郑工部文宝一聨最爲警絶云水暖鳬鹥行哺子溪深丨丨卧开花人谓不减王维杜甫也　格古论要春夜宴丨丨园序唐李白作洪武中中书舍人新安詹孟举希原眞书字方三四寸一行两字　摭言长安有僧善病人文章尤能捉语意相合处张籍颇恚之冥搜愈切因得句曰长因送人处忆得别家时僧曰此人有道了也乃吟曰是他丨丨树思忆后园春　李白春夜宴丨丨园序防丨丨之芳园叙天伦之乐事　播芳大全于仓使荐举啓见茆芹下骆賔王荡子从军赋池前怯对鸳鸯伴际羞防丨丨蹊　白敏中息夫人不言赋势异丝萝徒新婚而非】
　　【偶华如丨丨虽结子而无言　张翰赠石德固诗靑巾玉带丨丨花日斜空望紫云车　梁武帝诗昔闻蕙兰月犹是丨丨年　江淹诗不知谁家子防花丨丨津江总诗愿君关山及早度念妾丨丨片时妍　虞世基诗绮筵花簟丨丨枝　郭震海棠诗又随丨丨一时荣不逐东风处处生　宋之问寒食还陆浑别业诗旦别河桥杨柳风夕卧伊川丨丨月　贾曾有所思诗洛阳城东丨丨花飞来飞去落谁家　孟浩然观妓诗烛吐莲花艳妆成丨丨春　王维寒食城东即事诗清溪一道穿丨丨演漾緑蒲涵白芷　又春日上方即事诗北窗丨丨下闲坐但焚香　又晚春归思诗向晚多愁思闲窗丨丨时　李颀王母歌复道歌钟杳将暮深宫丨丨花成雪　髙适山园新亭诗忝游芝兰室还对丨丨隂　李白箜篌謡开花必早落丨丨不如松　又赠闾丘处士诗如能树丨丨爲我结茅茨　杜甫诗嶷嶷瑚琏器隂隂丨丨蹊　储光羲诗诏书植嘉禾众言丨丨好　张若虚诗情催丨丨艳心寄管弦飞　郑谔送萧頴士赴东府诗春郊丨丨月忍此戒征途　秦系送洪道士归山院诗霞外主人门不扄数枝丨丨药嚢青卢纶春日忆司空文明诗丨丨风多日欲隂百劳飞处落花深　武元衡诗洛阳佳景本神仙氷雪容顔丨丨年　韩愈孟生诗谁怜松桂性竞爱丨丨隂　又早春雪中闻莺诗风霜徒自保丨丨讵相亲　又东都遇春诗川原晓服鲜丨丨晨妆靓　又镇州夜归诗还有小园丨丨在留花不发待郎归　又芍药歌霜刀剪汝天女劳何事低头学丨丨　刘禹锡宣上人逺寄和礼部王侍郎放榜诗一日声名遍天下满城丨丨属春官杨汝士诗文章旧价留鸾掖丨丨新隂在鲤庭　元稹代九九诗昔年丨丨月顔色共花宜　柳淡诗酒是芳菲节人当丨丨年　郑谷诗砌下芝兰新满径门前丨丨旧垂隂　李中客中寒食诗音书天外断丨丨雨中春　欧阳修晓咏诗见兰苕下　王安石金陵即事诗东风漫漫吹丨丨非复当时仗外花　苏轼独觉诗浮空眼缬散云霞无数心花发丨丨　又和鲜于子骏郓州新堂月夜诗佳人如丨丨胡蜨入衫袖　又上己日诗卧开丨丨为谁妍对立防防相媚妩　又梅花诗天教丨丨作舆台故遣寒梅第一开　又南都妙峰亭诗见禾黍下　黄庭坚寄舒申之户曹诗江山依旧嵗时改丨丨欲开烟雨昏　又浩然堂诗小雨呼儿艺丨丨疎帘帏客转琵琶　又送薛乐道知郧乡诗防鬟女弟如丨丨蚤许归我舎中雏　又寄黄几复诗丨丨春风一杯酒江湖夜雨十年灯　又听宋宗儒摘阮歌深闺洞房语恩怨紫燕黄鹂韵丨丨　又次韵文潜立春日絶句试问淮南风月主新年丨丨爲谁开　秦观春日杂兴诗丨丨用事夜鲜明夺云绮　又寄新息王令藏春坞诗无言嬀女今焉在丨丨相传恨未穷　陈造培盱眙王使君东游诗见蕙兰下　范成大胭脂井诗腰支旅拒更神游丨丨山前水自流　杨万里和张功甫梦归南湖诗丨丨能言春满向人犹自诉霜寒　又游浦涧晚归诗丨丨深酣日池塘浅试春　又雨霁防东园丨丨行溪上诗村村丨丨家家有脚力酸时坐看山　又郡圃上己诗映出一川丨丨好只消外面矮青山　陆游梅诗逢时决非丨丨辈得道自保冰雪颜魏了翁读易亭诗候虫奋地丨丨妍野火烧原葭菼出麻革上云内帅贾君诗见茅菅下　赵秉文西湖芙蓉诗岂无丨丨媒不嫁惜婵媛　雷渊赠陈司諌正叔】
　　【诗寒侵丨丨凄无色雪压池塘惨不波　元好问送杜招抚归西山诗父老樵渔知有社将军丨丨自成蹊又别李周卿诗古交松栢心今交丨丨顔　刘秉忠诗春色未归丨丨树剑光空射斗牛星　段成已红梅诗羞随丨丨争春意要伴松筠傲嵗寒　郝经落花诗丨丨东风蝴蝶夣关山明月杜鹃魂　冯延登采春诗见茅茨下　马祖常御沟春日偶成诗水南沙路雨清尘丨丨花开蛱蝶春　王寂奉题少保张公曲阿别墅诗无数鱼欣作主不言丨丨自成蹊　边元鼎王文伯还家诗西斋烟草应如旧丨丨新溪满四邻　康锡按部南阳诗星河直上氷轮转丨丨前头玉树香　宋旡春日野歩书田家诗陂塘几曲深浅水丨丨一溪红白花　倪瓒懐归诗见菰蒲下】
　　桃杏【剧谈録武宗朝术士王琼妙于化物无所不能方冬以药栽培丨丨数株一夕繁英尽发芳蘂浓艳月余方谢　张仲素穆天子宴瑶池赋丨丨之花竞秀蓬瀛之侣遥集　梁武帝上声歌花色过丨丨名称重金琼　刘长卿春过裴虬郊园诗郊原春欲暮丨丨落纷纷　卢纶送王尊师诗旌幢天路晚丨丨海山春李端送周长史诗见兰桡下　元稹桐花诗年年怨春意不竞丨丨林　陈九流赋得春风扇防和诗见兰荪下　王禹偁春居杂兴诗两株丨丨映篱斜妆防商山副使家　王安石金陵诗最忆春风石城坞家家丨丨过墙开　苏轼红梅诗故作小红丨丨色尚余孤瘦雪霜姿　又中隐堂诗深深丨丨乱笑汝益羁孤　范成大春日田园杂兴诗丨丨满村春似锦踏歌椎鼓过清明　杨万里松江晓晴诗归时二月三呉路丨丨香中慢过船　陆游梅龙诗苍然老气压丨丨笑我白髪心尚孩　萨都拉清明日登北固山诗三月二日风日暖千家万家丨丨开】
　　桃枣【金史礼志第一等坛上一十位每位皆实笾三行以右爲上形盐在前鱼鱐次之第二行干橑在前丨丨次之第三行干芡在前榛实鹿脯次之　吕览子产治郑丨丨之防于街者莫援也　墉城集仙録阳都女阳都市酒家女也生有异相睂连耳细长时有黒山仙人犊子者邺人也来徃阳都酒家女悦之遂相奉侍一旦女随犊子出取桃一宿而返得桃甚多连叶甘美异于常桃邑人伺其去时既出门二人共牵犊耳而走其速如飞人不能追如是且还复在市中数十年夫妇俱去后有见在潘山之下冬卖丨丨焉】
　　桃棃【元史百官志龙庆栽种提举司管领缙山嵗输粱米并易州龙净边官园瓜菓丨丨等物以奉上供】桃槐【汉书西域传丨丨国王去长安万一千八十里　荀悦汉纪西域有丨丨国】
　　桃柳【东京梦华録见蒲叶下　彦周诗话春时秾艳无过丨丨桃之夭夭杨柳依依诗人言之也老杜云顚狂柳絮随风舞轻薄桃花逐水流不知縁谁而波及桃花与杨柳矣　西湖志苏公堤自南之北横截湖中夹植丨丨中爲六桥】
　　桃防【洛阳花木记四时变接法二月节防防上接林檎海棠丨丨上接诸般桃诸般梅杏防上接诸般杏李子】
　　桃椃【庾信小园赋见李薁下】
　　桃果【武帝内传七月七日西王母降自设天厨眞妙非常丰珍上果芳华百味紫芝葳蕤芬芳塡樏清香之酒非地上所有香气殊絶帝不能名也又命侍女更索丨丨须臾以玉盘盛仙桃七颗大如鸡卵形圆青色以呈王母母以四颗与帝三颗自食桃味甘美口有盈味帝食輙収其核王母问帝帝曰欲种之母曰此桃三千年一生实中夏地薄种之不生帝乃止】
　　桃杷【梁元帝赋金盐玉鼓尧韭舜英交让之目代谢之名忘忧长乐丨丨鼓筝按皆草木名】桃竹【隋书西突厥传帝于仁风殿召其使者言处罗不顺之意称射匮有好心吾将立爲大可汗令发兵诛处罗然后当爲婚也帝取丨丨白羽箭一枝以赐射匮因谓之曰此事宜速使疾如箭也　宋史五行志大中祥符八年二月开元寺丨丨一茎上分十八节皆相对　本草丨丨笋释名藏器曰南人谓之黄笋灰汁煮之可食不尔防人喉其竹丛生丑类非一　笋谱丨丨笋涪陵相思崖生此竹昔有童子在崖下吹竹神女见悦之投以丨丨钗童子报之以簴今桃枝与竹皆生崖畔其笋生亦柔弱有异因号崖爲相思也　羣碎録丨丨叶如椶身如竹密节而实中犀理瘦骨　颜眞卿与耿湋水亭咏风聨句丨丨今已展羽翣且从収　李白诗丨丨书筒绮绣文良工巧妙称絶羣　杜甫丨丨杖引江心蟠石生丨丨苍波喷浸尺度足　苏轼赠蒲涧长老诗已从子美得丨丨不向安期觅枣瓜　韩驹简李道夫诗丨丨犹能杖柴车未可巾　陈传良忆筠杖诗君不见杜陵丨丨歌常恐失之君山湖上之风波杨万里菜圃诗笑摩丨丨杖何日拄还家　王恽番禺杖诗丨丨那能比桄榔未足歌　郝经楷木杖笏行老儒扶借见圣人岂并枯藤与丨丨　张雨诗丨丨齐睂草屦柔】
　　桃茢【左传襄公二十有九年春王正月公在楚楚人使公亲禭公患之穆叔曰祓殡而禭则布币也乃使巫以丨丨先祓殡楚人弗禁旣而悔之疏君临臣丧礼有此法故使巫以丨丨先祓殡若以楚子爲臣然所以屈楚也　礼记君临臣丧以巫祝丨丨执戈恶之也又膳于君有荤丨丨于大夫去茢于士去荤皆造于膳宰　周礼戎右盟则玉敦辟盟遂役之赞□耳丨丨注丨鬼所畏也丨苕帚所以扫不祥　五代史周臣郑仁诲传仁诲以疾卒世宗将临其丧有司言嵗不利临丧世宗不听乃先以丨丨而临之　韩愈论佛骨表古之诸侯行吊于其国尚令巫祝先以丨丨祓除不祥然后进吊】
　　桃莱【后汉书冯衍传衍遗田邑书曰晏婴临盟拟以曲防不易其辞谢息守郕胁以晋鲁不丧其邑由是言之内无钩颈之祸外无丨丨之利而被畔人之声降城之耻窃爲左右羞之注按谢息得丨邑丨山故言无丨丨之利也莱字似枣文又连桃后学者以桃枣易明丨丨难悟輙改莱爲枣衍集又作菜展转乖僻矣洪迈谢入馆啓丨丨难悟桺丣本同】
　　桃菱【金史礼志笾之实鱼鱐糗饵粉餈干枣形盐鹿脯榛实干防丨丨芡栗以序爲次】
　　桃枭【本草丨丨释名桃奴桃景神桃时珍曰桃子干悬如枭首木之状故名奴者言其不能成实也家宝方谓之神桃言其辟恶也】
　　桃奴【本草释名见上　又桃实着树经冬不落者曰丨丨】
　　桃痴【朱弁诗丨丨懒晕红】
　　桃沈【酉阳杂俎中记言枫脂入地爲琥珀世説曰丨丨入地所化也】
　　桃性【埤雅丨丨早华又华于仲春故周南以兴女之年时俱富也　本草桃释名丨丨早花易植而子繁故字从木兆十亿曰兆言其多也或云从兆谐声也】
　　桃名【诗疏夭夭与丨丨而俱举蚩蚩从氓状而见遗】
　　桃味【武帝内传见桃果下　广州记庐山有山丨大如防榔形色黒而丨甘酢时登采拾只得于上饱噉或欲持下迷不得返】
  </div>
  <div class="pagination">
   <a href="御定骈字类编_page750.html">
    上一页
   </a>
   <span>
    ...
   </span>
   <a href="御定骈字类编_page746.html">
    746
   </a>
   <a href="御定骈字类编_page747.html">
    747
   </a>
   <a href="御定骈字类编_page748.html">
    748
   </a>
   <a href="御定骈字类编_page749.html">
    749
   </a>
   <a href="御定骈字类编_page750.html">
    750
   </a>
   <span class="current-page">
    751
   </span>
   <a href="御定骈字类编_page752.html">
    752
   </a>
   <a href="御定骈字类编_page753.html">
    753
   </a>
   <a href="御定骈字类编_page754.html">
    754
   </a>
   <a href="御定骈字类编_page755.html">
    755
   </a>
   <a href="御定骈字类编_page756.html">
    756
   </a>
   <span>
    ...
   </span>
   <a href="御定骈字类编_page752.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
