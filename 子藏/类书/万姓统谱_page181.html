<!DOCTYPE html>
<html>
<head>
    <meta charset="UTF-8">
    <title>万姓统谱 - 第 181 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 181 页/共 403 页</h1>
    <div class="content">　　曾埙【瑞州録事叅军以郡命赈济饥民值元兵至被擒诱之以利不从且詈之遂死赠秩官其一子】曾造【南丰人文肃公孙知翁源县以化民成俗为急务籍官田之入以养士于是文化境美中州
　　邑人士相与祠于学】
　　【元】曾徳【渔阳人宗圣公五十七代孙母早亡父仲祥再娶左氏隽防襄阳居焉时兵陥襄阳失左氏徳
　　徧求南土得于广海奉迎归养终身】
　　【明】曾万中【吉水人自幼頴异元季为千夫长江右大乱万中与弟粹中保障乡里归本朝还于吉安兵至走京师乞援万中江省叅知政事弟粹中亲军指挥使后城陥兄弟皆战死】
　　曾爟【字日章吴江人少学春秋于鲁道源洪武间选于乡令黄陂召侍读禁中修典令使交南还陈
　　黎氏所以尝讨賛师有功卒于富良江】
　　曾鳯韶【庐陵人革除间为监察御史侍殿上太宗皇帝为燕王时入朝由御道入不拜凤韶言殿上宜展君臣之礼宫中乃叙叔侄之情后北平兵将渡淮遣使诏请罢兵归国无敢奉使者凤韶独请行至军前不纳凤韶取竹通节入诏皷风达之不报既登极凤韶归第嘉其直以御史召不赴寻加侍郎召又不赴乃刺血书襟词嘱妻李氏子公望勿易衣遂自杀】
　　曾濬【蓟州卫镇抚与马宣守州城北平兵攻之不能下招之降不肯辄出兵力战兵败为张玉所执
　　不屈死之】
　　曾棨【字子启永丰人永乐进士第一授翰林修撰时简防进士二十八人进学秘阁月试优劣棨信笔百千言以是名闻天下为人温雅英迈官至少詹事兼翰林侍讲学士预修两朝实録卒赠礼部左侍郎諡恭襄】
　　曾鹤龄【字延年泰和人永乐进士第一授翰林修撰预修实録陞侍讲学士有松坡集臞叟集蔵
　　于家】
　　曾泉【泰和人永乐进士宣徳中以御史谪任汜水典史莅政勤能频课生徒校官厌之泉乃选四乡俊秀自教之三年多有成材邑临黄河教民结网捕鱼大得其利时督民开荒田伐材木耕无牛者助之颠连者得棺以送死贫乏者得财以成婚民感其恵为立生祠】
　　曾伯良【永乐中知海阳县视篆后立牌于城隍庙曰有外施仁义内藏祸心者神必殛之又书清
　　白传家四字于寝室民爱之如父母及满去父老持礼币赆之一毫不取】
　　曾鲁【字得之新淦人国初应聘授仪曹主事仕至礼部侍郎致仕卒学者称为守约先生公蓄徳熈和温如春风不见忿戾色退然若不胜衣其从仕也精白一心知无不为凡大典礼大制度必经公损益而后定真济世之学也】
　　曾鼎【字复永丰人永乐壬辰进士歴参政】
　　曾慎【宁都人永乐甲申进士任编修】
　　曾令得【名凯以字行吉水人永乐乙未进士任御史】
　　曾翚【字时升泰和人宣徳癸丑进士歴礼部右侍郎】
　　曾鉴【字克明桂阳人天顺甲申进士初授刑部主事通州民十余辈坐盗狱且具鉴辩其诬寻以父
　　丧阕服改工部督造供应噐物综理甚宻调吏部验封迁稽勲员外郎】
　　曾防【字文载永兴人成化乙未进士厯刑部员外郎值平阳有讼田乆淹及蘓州卫有讼杀人罪者繋狱十余年防徃讯立决出补绍兴知府均输薄赋厘补役亡何乞休归年七十四卒子介全念皆登进士】
　　曾全【字复初成化丁未进士授戸部主事值星变上疏陈四事且言都御史屠镛不法被中以事逮繋诏狱褫秩归号碧潭居士筑室授徒以诗文自娱弟介登进士亦豪宕不覊】
　　曾简【名廉以字行泰和人正统乙丑进士歴按察使】
　　曾彦【字士美泰和人成化戊戌进士第一厯翰林院侍读】
　　曾追【字文甫泰和人成化戊戌进士第三任编修】
　　曾焕【字贯辰吉水人成化甲辰进士歴参政】
　　曾昂【字光表吉水人成化丁未进士厯副使】
　　曾子唯【保昌人由教谕天顺初陞真定府学教授学问优长诲人有法秩满考最擢唐府长史】曾琏【江陵人由吏员正徳中任四川绵州判官流贼廖麻子等攻刼州县朝廷遣都御史彭泽总制兵马命琏率兵御于境内势莫能支竟死于敌事闻赠承事郎上林苑监丞防其子绶入监读书】
　　曾铣【字子重扬州人治进士仕至右副都御史为宰执所陥死隆庆元年赠兵部尚书諡襄愍】曾翀【字朝举蚤负气节雅有志当世文章词赋独得古体登嘉靖己丑进士授南京刑部主事讯谳
　　明允狱无寃击寻改河南道监察御史弹劾不避时以劲直称之】
　　曾守约【字子如归善人嘉靖己丑进士歴大理寺丞】
　　曾钧【字廷和进贤人嘉靖壬辰进士歴刑部侍郎諡防肃】
　　曾承芳【字英遇惠安人嘉靖丁未进士任御史】
　　曾佩【字徳夫临川人嘉靖辛丑进士任御史复命忤防谪戍隆庆初复职】
　　曾于拱【字无极泰和人嘉靖辛丑进士厯都御史】
　　应【汝南宫音周武王第四子封为应侯以邑为氏又望出颍川应平声】
　　【汉】应顺【南顿人举孝防累官冀州刺史防直无私事后母至孝异树忽生防事人以为孝感所致十子
　　皆有才名】
　　应髙【中大夫相赵王】
　　应奉【字世叔顺孙读书五行俱下仕为武陵太守迁司校尉桓帝欲立田贵人为后奉谏止之
　　党事起称疾而退】
　　应劭【奉子举孝防累官泰山寺曹操専政弃官归作春秋断狱二百五十篇献宗召为军谋校尉着
　　汉官礼仪】
　　应曜【隠于淮南中山汉时与四皓俱徴曜不至时语云商山四皓不如曜阳一老】
　　应贞【字吉甫自汉至魏世以文章显轩冕相袭为盛族】
　　【三国】应玚【字徳琏顺六世孙以文学名识治体仕魏为五官将文学多识朝廷制度弟璩好学善属文仕
　　魏累官侍中时曹爽専政璩作诗讽之璩子贞有文学官至散骑常侍】
　　应詹【玚弟璩之曽孙以才艺文章知名当世仕为太子舍人以功封观阳县侯领江州刺史子嗣
　　官至散骑常侍次子诞有噐干厯六郡太守龙骧将军】
　　应璩【卫尉】
　　应硕【汝南太守】
　　【晋】应绰【西晋扬州刺史吴人佃皖城为邉患安东将军王浑遣绰督淮南诸军攻破并破诸屯焚其积
　　聚】
　　【唐】应智顼【建城人性刚毅遭难不惧隋末萧铣林士攻掠江南智顼召义兵保靖一方唐兴李大
　　亮宣慰江南智顼归之因表置靖州命为刺史功徳及民民爱之如父母】
　　应夷节【汝南人生不喜茹荤性敬慧长游天台龙虎山师冯惟良得上清大法栖真天台之道元院日诵黄庭大洞二经为人致福数致感应忽一日沐浴入静凝神翌日解化是夕清香馥郁猿鸟悲鸣及就定但空棺而已】
　　【宋】应孟明【字仲实永康人隆兴初进士后累官吏部侍郎韩侂胄尝诱以显官俾诬赵汝愚孟明不
　　从士论以此重之】
　　应俊【天台人号东野景定知新昌弭盗安民政教兼举尝奏罢县税务有琴堂谕俗编行于世】应镛【字子和兰谿人登博学宏词科仕至知开州所着有书约义礼记纂义传于世】
　　应防【字之道昌国人嘉定中进士仕为翰林学士知制诰长于对偶毎制诰出人争覩之一夕帝召
　　防草麻夜四鼔五制皆就帝竒其才官至叅知政事封临海郡公】
　　应安道【无为人重和二年四月以中奉大夫充徽猷阁待制知平江军府】
　　应舜臣【婺州人后徙居贵溪登庆歴间进士官至太常少卿三司判官极言新法不便忤王安石
　　出知洪州】
　　应节严【字和父平阳人少名梦辰中童科淳祐甲辰登武第庚戌换文举歴太学録国子簿司农军器丞两淮机叅右司检详淮西提刑两浙运判刑部侍郎权吏部侍郎寳谟阁待制特中奉大夫在六馆时上疏论渠珰黩政淮幕时登陴守御才裕经济识法制狱情重军饷咸着其能尤善古文有文集若干卷】
　　应傃【字自得昌国人六歳能诗登绍熈四年进士调乌程尉议毁淫祠独存徐孺子庙隣邑有沈氏兄弟讼财郡檄傃按实傃委曲开谕适沈有子魁乡荐因赋诗儆之有云嘉木灌丛春意好可怜不种紫荆花兄弟感悟其争遂息官至文林郎】
　　应子和【诗有云两岸夕阳红腊炬短烧红风过落花红因话録云张子野为三影尚书子可为三
　　红秀才】
　　应与权【淳安人性孝友嘉定间游太学以亲老乞归养上美其意授本邑令公勤防恕兴学劝人
　　甚称之】
　　应纯之【知楚州崇儒术兴学校修城池民赖其徳】
　　应本仁【字本立鄞人以家世为宋臣义不仕元隠居城南博学好礼爱喜施慷慨有大志尝慕范文正之为人规建义庄创屋舍五十余间割慈溪腴田五百余畮收其歳入以济亲族里党之贫乏与婚姻丧葬之不能举者又即其中为义塾延名师以训导亲族里党之子弟供膳服用悉有常制时其出纳定其条约使后裔世守之郡府以其事达宣慰使司行中书省移浙东廉访使者覈实以闻褒嘉之时翰林学士黄文献公潜为纪其事于石故世传为应家馆云】
　　【明】应履祥【奉化人洪武末知徳化县廉谨公恕劝学奬士累官按察使】
　　应志和【名律以字行少从族父尚履游比长登拙讷叶公之门拙讷亟相推许永嘉黄文简公一见遂定为忘年之交由是声誉日起逺近交辟南畿提学孙公鼎荐为盐城训导以母老辞周郡守旭鉴复以郡学荐乃始迎母同赴官居无何丁母忧服阕改兰阳县兰阳素乏科第又其僚酗酒而愎先生结以恩礼乆之愧屈士服其教科第亦班班出任满陞鄱阳教谕兰阳之人相与立生祠祀焉其在鄱阳尤笃意风教未及引年遽乞休归更号宜休居士考徳问业门无虚席年八十有四卒所着有复庵存槀】
　　应承完【奉化人登张信榜进士授吉安泰和令俗悍好讼素号难治承完摧强振弱羣奸敛迹民
　　赖以安】
　　应伯和【洪武间知荆门州律已亷介治民仁恵去任惟琴书而已州人懐其恩徳乆而不忘】应颢【字文明淳安人登正统十年进士第授监察御史巡视福建银塲贼林开三等鸠集处盗千余人摽掠颢斩其贼首悉平赐防段寳钞颢清理福建军伍巡按蘓松等处赈饥全活甚众陞南大理丞迁云南大理同知改知扬州府陞湖广副使颢修筑江岸千余丈功就而民不知劳陞福建按察使转左布政以老疾自陈致仕】
　　应佐【江都人自少以志节闻治间贡为太学生乡有妖佐为辨怪文以祷于神妖遂熄】应振黼【字绣夫象山人性资敏慧端严不茍由歳贡任泗州判官绰着能声造济淮侨筑永宁坝民徳之家居以所得俸散于家人设家塾以教子弟代供束修人称厚徳君子所着有寻乐槀纪年録藏于家】
　　应元徴【字敬之由举人教谕武宁转国子学録以文学宣声于时邱文庄公敬礼之武宗幸太学进讲大学平天下章拜锦衣白金之赐迁延平通判筑沙尤二城陞兴化同知所着有澹庵槀若干卷藏于家】
　　应云鸑【字瑞伯象山人振肃子资禀卓越学识该博嘉靖辛卯领乡荐登辛丑进士第知临川捜剔吏弊清理钱粮为时成式疏千金文昌二陂以兴水利翻刻王荆公文集陞车驾司主事寻转职方司员外武库司郎中本兵凡有谋议悉赖賛画方欲柄用未几卒于官】
　　应槚【字子林遂昌人嘉靖己丑进士督楚学政端方直戅果决严翼笃志造士清行检杜请托防僚无笑容楚愍王召宴不赴餽赂不纳王恐其妨己也深嫉之无何王被弑外人不觉独书伴官朱恩率杨镗等逾垣赴武昌守何城泣报死状且曰防等受主恩当以死报城具以此情白当路而长史孙立安受英燿黄金带钩既报中风矣槚曰某职司风化以子弑父法当正刑况国君乎遂讽都御史车纯亟图申鸣纯嗫嚅诸司亦沉吟槚曰如天地神明在上何拂衣起纯从之走吏速御史伊敏生防奏降防勘鞫恩言不诬始械系燿入京伏法】
　　应大猷【字邦升仙居人正徳辛巳进士歴官刑部尚书时年九十六隆庆万厯两诏存问子八人存初南评事存性丙辰进士任知府存卓己未进士任副使孙曽孙至六十余人】
　　应明徳【字在明仙居人嘉靖癸丑进士歴副使】
　　乗【平阳楚大夫子乗之后以王父字为氏又云去声食证切】
　　【周】乗睢【贤人】
　　【汉】乗昌【煮枣侯】
　　乗【治易为博士】
　　乗公济【乌程人】
　　乗兴【湖三老上书讼王尊治京兆功効】
　　乗蘓【章帝时封钜鹿公知庆元】
　　承【千乗徴音卫大夫承成之后】
　　【周】承盆【赵简子攻陶有二人先登死于城上简子欲得之陶君不与承盆疽谓陶君曰简子将掘君之墓以与君之百姓市曰逾邑梯城者将舍之不者将掘其墓朽者扬其灰未朽者辜其尸陶君惧请效二人之尸以为和】
　　【汉】承宫【字少子姑幕人八歳为人牧猪过学舍弃猪听讲后为大儒永平中为博士迁中郎名播匈奴
　　北单于来求见宫貎丑以魏应代之】
　　承叠【宫子济隂太守】
　　【宋】承敷【绍兴中知广昌县为政寛和儒而好礼首建学校以兴贤才推诚劳来民乐从之】承之【巴州清化人幼雄特好兵略干徳中文协率众攻阆巴承之竭资募士擒协太祖召见赐感义
　　节度兼知巴州】
</div>
    <div class="pagination">
<a href="万姓统谱_page180.html">上一页</a><span>...</span><a href="万姓统谱_page176.html">176</a><a href="万姓统谱_page177.html">177</a><a href="万姓统谱_page178.html">178</a><a href="万姓统谱_page179.html">179</a><a href="万姓统谱_page180.html">180</a><span class="current-page">181</span><a href="万姓统谱_page182.html">182</a><a href="万姓统谱_page183.html">183</a><a href="万姓统谱_page184.html">184</a><a href="万姓统谱_page185.html">185</a><a href="万姓统谱_page186.html">186</a><span>...</span><a href="万姓统谱_page182.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
