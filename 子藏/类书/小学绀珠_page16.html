<!DOCTYPE html>
<html>
<head>
    <meta charset="UTF-8">
    <title>小学绀珠 - 第 16 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>小学绀珠 - 第 16 页/共 54 页</h1>
    <div class="content">　　七观
　　六誓可以观义　五诰可以观仁　甫刑可以观诫洪范可以观度　禹贡可以观事　臯陶谟可以观治尧典可以观美　【尚书大传孔子曰　文心雕龙云书标七观】
　　六诗【又曰六义】
　　风　赋　比　兴　雅　颂　【周礼大师敎六诗　诗序诗有六义　汉礼乐志国子诵六诗　风雅颂诗之体赋比兴诗之用　三经三纬】
　　四始
　　关雎之乱为风始　鹿鸣为小雅始　文王为大雅始清庙为颂始　【诗序　史记　学记宵雅肄三鹿鸣四牡皇皇者华】
　　四诗
　　鲁诗【申公】齐诗【辕固】韩诗【韩婴】毛诗【毛　艺文志诗苌　分为四】
　　二南
　　周南　召南
　　三颂
　　周　鲁　商
　　三类
　　风　雅　颂　【左传晏子曰一气二体三类四物五声六律七音八风九歌　朱子曰二南正风房中之乐也乡乐也二雅之正雅朝廷之乐也商周之颂宗庙之乐也】
　　二雅
　　小雅　大雅
　　九能
　　建邦能命龟　田能施命　作器能铭　使能造命升高能赋　师旅能誓　山川能说　丧纪能诔　祭祀能语　【毛诗传君子能此九者可谓有德音可以为大夫也】
　　五礼　【礼五经】
　　吉【十有二】　凶【五】　宾【八】　军【五】　嘉【六　舜典修五礼注吉凶宾军嘉　臯陶谟自我五礼有庸哉注公侯伯子男五等之礼　春官注曲礼五其别三十有六　祭统礼有五经谓吉凶宾军嘉大司徒以防万民之伪而敎之中　唐五礼宾军嘉凶吉】
　　三礼
　　天神地祗人鬼之礼　【舜典伯夷作秩宗典三礼注班固幽通赋姜本支乎三趾注趾礼也　郑说天事地事人事之礼林少颖谓以郊庙祭祀为主礼之本也】
　　周礼　仪礼　礼记　【后汉儒林传　郑注通为三礼　唐明经有三礼科　聂崇义考正三礼图崔灵恩三礼义宗】
　　六礼
　　冠　昏　丧　祭　乡　相见　【王制修六礼以节民性　荀子立太学设庠序修六礼】
　　九礼
　　冠　婚　朝　聘　丧　祭　宾主　乡饮酒　军旅【大戴礼记此之谓九礼】
　　六仪
　　祭祀之容　宾客之容　朝廷之容　丧纪之容　军旅之容　车马之容　【周礼保氏】
　　六典
　　治典【天官冢宰】　敎典【地官司徒】　礼典【春官宗伯】　政典【夏官司马】　刑典【秋官司冦】　事典【冬官　周礼大宰建六典　周官经六司空　篇司空之篇亡以考工记补之】
　　仪礼十七篇
　　士冠　士昏　士相见　乡饮酒　乡射　燕　大射聘　公食大夫　觐　丧服　士丧　旣夕　士虞特牲馈食　少牢馈食　有司彻　【汉高堂生博士礼十七篇礼古】
　　【经多三十九篇】
　　礼三家
　　戴德　戴圣　庆普　【艺文志皆后仓弟子三家立于学官】
　　礼经三百
　　谓冠婚吉凶【艺文志礼经三百威仪三千臣瓒曰礼经三百谓冠婚吉凶】
　　谓周礼六篇其官三百六十【礼器经礼三百曲礼三千注经礼谓周礼　中庸礼仪三百】　经礼制之凡也曲礼文之目也【礼记说】
　　礼记四十九篇
　　礼记百三十一篇【艺文志七十子后学者所记】　戴德删为八十五篇　戴圣又删为四十六篇马融又益月令明堂位乐记合四十九篇　【隋志】
　　周礼致太平论五十一篇
　　内治七　国用十六　军衞四　刑禁六　官人八敎道九　【李泰伯撰　刘子骏郑康成皆以周礼为周公致太平之迹】
　　周礼纲领三
　　养君德　正朝纲　均国势　【陈傅良君举说】
　　周礼三家
　　杜子春　郑大夫【兴】郑司农【众　周礼疏郑康成所存注者二家二郑皆康成之先故言官不言名字】
　　五射
　　白矢【矢贯侯过见其镞白】　参连【前放一矢后三矢连续而去】　剡注【羽头高镞低而去剡剡然】　襄尺【臣与君射不与君并立襄君一尺而退　音让】　井仪【四矢贯侯如井之容仪　周礼保氏注】
　　五驭
　　鸣和鸾【和在式鸾在衡升车则马动马动则鸾鸣鸾鸣则和应】　逐水曲【御车随逐水势屈曲而不坠水】　过君表【毛诗传曰褐缠旃以为门君表褐缠旃也】　舞交衢【衢道也谓御车在交道车旋应于舞节】　逐禽左【御驱逆之车逆驱禽兽使左当人君以射之周礼保氏注】
　　六乐【六代乐】
　　云门【黄帝　大司乐云门大卷】　大咸【尧　咸池】　大韶【舜　大司乐作防】　大夏【禹】　大濩【汤】　大武【武　周所存六代之乐　周礼王　保氏注　大司乐以乐舞敎国子　大司徒以防万民之情而敎之和疏云保氏敎六乐敎以书大司乐敎以舞】
　　葛天氏八阕
　　载民　鸟　遂草木　奋五谷　敬天常　达帝功依地德　总万民之极　【吕氏春秋】
　　乐记二十三篇
　　乐本　乐论　乐施　乐言　乐礼　乐情　乐化乐象【一云象法】　宾牟贾　师乙　魏文侯　【十一篇合为一篇】　奏乐　乐器　乐作　意始　乐穆　说律　季札　乐道　乐义　昭本　昭颂　窦公　【十二篇　礼记名存书亡　正义】
　　八乐
　　云门　五英　六茎　大卷　韶　濩　夏　武　【易通卦验舞八乐】
　　雅乐四曲
　　鹿鸣　驺虞　伐檀　文王　【魏杜防传旧雅乐四曲】
　　乐语五均
　　河间献王乐元语云天子取诸侯之士以立五均则市不二贾四民常均【汉食货志注】
　　鲁四代乐
　　象箾南籥【文王】　大武【武王】　韶濩【汤】　大夏【禹】　韶箾【舜左传吴公子札来聘请观周乐注鲁用四代乐正义云不得用云门大咸】
　　乡饮乐十七章
　　鹿鸣三奏　南陔一奏　南有嘉鱼四奏　崇邱一奏关雎五奏　鹊巢三奏　【唐会要】
　　升歌三终
　　工歌鹿鸣四牡皇皇者华　【仪礼乡饮酒礼　大射乃歌鹿鸣三终乃管新宫三终其篇亡】
　　笙入三终
　　笙入乐南陔白华华黍【乡饮酒礼】
　　间歌三终　合乐三终
　　乃间歌鱼丽笙由庚歌南有嘉鱼笙崇邱歌南山有台笙由仪【间代也谓一歌则一吹】　乃合乐周南关雎葛覃卷耳召南鹊巢采蘩采苹【合乐谓歌乐　同上　燕礼遂歌乡与众声俱作　乐乡饮酒义工告乐备】
　　九招乐【招音韶】
　　舜乐箫韶九成故曰九招【史记帝舜纪　禹乃兴九招之乐　大司乐九磬之舞刘原父曰招有九名识其名焉祈征角之谓也】
　　五乐
　　琴瑟【春】　笙竽【夏】　鼓【季夏】　钟【秋】　磬【冬　汉郊祀志舜修五乐注】
　　鼓　钟　铎　磬　鼗　【鬻子禹以五声听治】
　　九夏
　　王夏　肆夏　昭夏　纳夏　章夏　齐夏【侧皆反】族夏祴夏【古哀反】骜夏【五羔　周礼钟师以钟鼓奏九夏夏反　　大也乐之大歌有九　九夏】
　　【皆诗篇名颂之族类也】
　　三夏
　　二曰肆夏一名樊【国语作】　三曰韶夏一名遏　四曰纳夏一名渠　【左传　奏肆夏之三　三夏天子所以享元侯也　国语金奏肆夏繁遏渠　周礼注吕叔玉云肆夏时迈也繁遏执竞也渠思文也　樊遏渠左传国语注分为三夏之别名】
　　文王之三
　　大雅之首文王　大明　緜　【左传工歌文王之三两君相见之乐也】
　　鹿鸣之三
　　小雅之首鹿鸣　四牡　皇皇者华　【左传歌鹿鸣之三】
　　禹歌四章
　　大化　大训　六府　九原　【尚书大传　注四章皆歌禹之功】
　　春秋三传　五传
　　左氏【邱明鲁太史】　公羊【高齐人】　谷梁【赤一名喜一名俶鲁人】　并邹氏夹氏为五传【邹氏无师夹　艺文志春秋分为五氏未有书　　武帝立五博士春秋公羊孝宣立谷梁平帝立左氏】
　　五始
　　元者气之始　春者四时之始　王者受命之始　正月者政敎之始　公即位者一国之始　【汉书注　春秋正月书王者九十二　二月书王者二十三　三月书王者十九】
　　四系
　　以事系日　以日系月　以月系时　以时系年　【杜预春秋左传序】
　　五例
　　一曰微而显　二曰志而晦　三曰婉而成章　四曰尽而不污　五曰惩恶而劝善　【左传序　发传之体有三为例之情有五】
　　五家谷梁说
　　尹更始　刘向　周庆　丁姓　王彦　【汉贾逵兼通五家谷梁说】
　　三国史记
</div>
    <div class="pagination">
<a href="小学绀珠_page15.html">上一页</a><span>...</span><a href="小学绀珠_page11.html">11</a><a href="小学绀珠_page12.html">12</a><a href="小学绀珠_page13.html">13</a><a href="小学绀珠_page14.html">14</a><a href="小学绀珠_page15.html">15</a><span class="current-page">16</span><a href="小学绀珠_page17.html">17</a><a href="小学绀珠_page18.html">18</a><a href="小学绀珠_page19.html">19</a><a href="小学绀珠_page20.html">20</a><a href="小学绀珠_page21.html">21</a><span>...</span><a href="小学绀珠_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
