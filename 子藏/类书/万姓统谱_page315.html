<!DOCTYPE html>
<html>
<head>
    <meta charset="UTF-8">
    <title>万姓统谱 - 第 315 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 315 页/共 403 页</h1>
    <div class="content">　　【南北】孟业【字敬业安国人仕北齐补河间国王郎中令清贫自守累迁东郡太守以寛厚著名】孟信【字修仁仕魏从孝武帝为赵平太守政尚寛和权豪无犯山中老人曾以防酒馈之信和顔接引慇懃营问乃自出酒以铁铛温之素木盘盛芜菁葅唯此而已又以一铛借老人但执一杯各自斟酌申酬酢之意谓老人曰吾至郡来无人以一物见遗今卿独有此饷且食菜已乆欲为卿受一防髆耳酒既自有不能相费老人大悦再拜擘防进之酒尽方别】
　　孟表【字武达济北蛇丘人仕齐为马头太守据郡归魏除南兖州刺史齐遣裴叔夜攻围六十余日城中食尽惟以朽革草木皮叶为粮抚循将士戮力固守孝文嘉其诚封汶阳县伯累迁光禄大夫卒諡曰恭】
　　孟怀玉【安丘人武帝东伐孙恩以为建武司马从平凉口定建业以功封鄱阳侯卢循廹京邑以战功为论议叅军循平封阳丰县男迁江州刺史丁父艰有孝性上表陈觧不许因抱疾卒弟龙符以军功封平昌县子加龙骧将军】
　　【唐】孟简【字几道平昌人工诗尚节义举进士宏词连中累官至谏议大夫议论抗切出为常州刺史陞
　　户部侍郎加御史中丞】
　　孟诜【汝州梁人孟子三十一代孙登进士第累官鳯阁舍人转春官侍郎拜同州刺史神龙初致仕
　　诏河南春秋给羊酒以终其身】
　　孟郊【字东野武康人少隠嵩山性介少合为诗有理致最为韩愈所称登进士调溧阳尉后随郑余
　　庆镇兴元为叅谋卒张籍諡曰忠贞先生】
　　孟利贞【华隂人父神庆高宗初为沁州刺史以清介著名利贞初为太子司议郎中宗在东宫深惧之受诏与少师许敬宗崇贤馆学士郭瑜顾董思恭等撰瑶山玉彩五百卷龙朔二年奏上之高宗称善加级赐物有差利贞累转著作郎加文馆学士垂拱初卒又撰续文选十三卷兄允忠垂拱中为天官侍郎】
　　孟浩然【襄阳人好节气隠鹿门山年四十游京师王维私邀入内署俄宗至维以实对帝曰朕闻其人而未见也召问其诗浩然再拜自诵所为诗至不才明主弃之句帝曰朕未尝弃卿柰何诬我因放还张九龄辟为荆州从事】
　　孟琯【郴人元和中进士尝着岭南异物志韩愈送琯序云今年秋见孟氏子琯于郴年甚少礼甚度
　　手其文一篇甚钜退披其篇以读之尽其书无有不能其见重如此】
　　孟云卿【平昌人第进士擢校书郎与杜甫元结最相友善甫服其稽古有孟子论文更不疑之句】孟迟【字升之平昌人防昌及第诗一卷】
　　孟昭图【黄巢之乱田令孜劝僖宗幸蜀从之至成都黄头将作乱昭图时为左拾遗请对不召因上疏极陈君臣一体黄头乱陛下惟与令孜闭城自守不召宰相共谋羣臣欲入不得求对不许天下者高祖太宗之天下非北司之天下陛下九州之天子北司岂悉忠于南司廷臣岂无用于敕使疏入令孜矫诏贬昭图嘉州司户叅军】
　　孟仕源【夀昌有石临樊水有窊仕源居其下元结命曰杯樽石铭曰时俗浇狡日益伪薄谁能杯
　　饮共守淳朴】
　　孟賔于【字国仪连州人仕终水部员外郎能诗有金鳌集陈尧佐为序称其如百丈悬流洒落苍
　　翠间清雄奔放望之竪人毛骨五代诗人未有过之者】
　　孟贯【字一之建安人少好学游庐山以礼义文章节俭为当时师范人称孟子仕于周】孟方立【邢州人少有勇力仕梁为昭义军节度使节制泽潞邢洺磁五州而治潞州后徙军于邢
　　晋将安金俊攻磁方立徃救之兵败驰还邢食尽饮酖卒】
　　孟知祥【邢州人仕后唐为成都令西川节度使明宗立知祥训练兵卒隂有王蜀之志并有东川
　　及明宗殂乃建其国曰蜀传子昶为宋所平】
　　【宋】孟元【字善长洺州人性谨愿少过颇喜读书仕为真定路铃辖讨贝州叛被数十鎗战愈力累官大
　　名路副都总管子在累官阁门祗候荣州刺史在之女哲宗皇后】
　　孟忠厚【元曾孙父彦弼追封咸宁郡王元祐太后兄也宣和中官至将作少监建炎中孟太后幸
　　杭州及洪州累迁镇海军节度使封信安郡王卒赠太保】
　　孟猷【字良甫忠厚孙猷严已恕物不立崖岸立朝无党与未尝论人以同异之时历婺州通判又知
　　婺州四持使节所至皆安其政令官至朝议大夫】
　　孟导【字达甫猷弟与兄俱学于叶适导通判临安府尽心职务诸司交荐之三迁大理寺知江隂军
　　官至太中大夫】
　　孟彦卿【高宗初年通判潭州杜彦叛侵长沙彦卿与添差通判赵民彦领兵击之各手刃数贼力
　　屈死之邑士谢淳助战亦被害后朱熹帅湖南立庙并祀之】
　　孟宗政【字德夫归安人父林从岳飞至随州因家焉宗政有胆畧为京西钤辖驻劄襄阳屡败金人金人不能支弃旗甲辎重而走复追至范家庄擒杀不可胜计金自是不敢窥襄汉中原遗民来归者以万数宗政发廪赈之给田与屋籍其壮者号忠顺军俾出没唐邓间宗政由是威名震于境外金人呼为孟爷爷宗政好贤乐善于有功者怨必赏有罪者亲必罚死之日边城为罢市恸哭子珙亦为名将】
　　孟珙【字璞玉宗政子累功封汉东郡侯兼京湖安抚制置使知江陵府屡败金师端平初与元将布展共灭金守荆襄二十年朝廷頼之有恢复志未就而卒赠太师吉国公諡忠襄庙曰威爱珙忠君体国之念可贯金石平居接物一以恩意抚待惟建旗鼓临将吏靣色凛然无敢唾涕者退则扫地焚香隠几危坐萧然事外者远货色絶滋味自号无庵居士兄璟弟璋皆有战功璟为湖北安抚副使知峡州】
　　孟安仁【寳祐中知雷州修筑堤渠沿渠之田增种七十余石民乐其利颂云拍堤白水皆侯泽连
　　陌青禾尽福田其为民所爱如此】
　　孟浩【字养直宜春人乾道间知武宁县有声累迁至湖州以忤权贵罢后复起官至直秘阁为人亷
　　介一毫不妄取与为文章有法度所着有鼯枝集】
　　孟文龙【字震翁呉人邹国之裔昭慈太后为世侄孙浙东提举当元兵压呉文龙奋激与守臣议
　　不合遂返灾昭慈庙国亡不出户庭者三十年着易觧大全三十卷】
　　孟植【字元立忠信诚慤判南康簿茶寇闻其至遂遁去改知瑞金以最闻迁浙东仓亷宪事作平粜仓鉴湖为豪右障塞害于耕植荡地千六百畆复为湖以利民荐进人物未尝形于言奉祠归寻起知岳州卒赠少保】
　　【金】孟奎【字元秀世宗时授上京等路提刑判官初辽东契丹判余里也尝杀驿使大理司直有契丹人
　　同名者有司輙繋之狱奎按囚速频路谳而出之既而果获其杀司直者】
　　【元】孟德【济南人由邹平县令累官同知济南路事数从世祖征伐有功迁沂郯万户加至昭勇大将军
　　招讨使】
　　孟棋【宿州符离人防敏悟善骑射早知问学辟掌书记亷希宪等器重之荐为国史院编修官一时典册多出其手巴延南伐棋赞画大计酬应剖决畧无疑滞累官至提刑按察使卒諡文襄】
　　孟攀鳞【云内人防时日诵万言时号竒童金大定中进士元授翰林待制尝陈七十事世祖悉嘉
　　纳之卒追封平原郡公諡文定】
　　孟梦恂【字长文黄岩人师事杨珏陈天瑞梦恂讲觧经防体认精切以荐署台州学录至正中设防御寇救乡郡以功授宜兴州判官未受命而卒赐号曰康靖所着有性理本防四书辨疑汉唐会要七政疑觧及笔海杂録】
　　【明】孟骥【字尚德萧县人洪武初以才能举累官礼部郎中治绩书最陞河南左参政益练逹政务迁四
　　川左布政使任满夷民不释复増秩留之后致仕】
　　孟祯【息县人聪敏力学处事知大体洪武中以儒士举累官四川左布政使】
　　孟成【洪武中河源知县梗介亷勤赏罚明信尤留心于学校暇日考校诸生优劣多底于成】孟常【洪武间为石埭知县抚字有方先时邑民负租累嵗无徴常到任设法足之民获安业满考民
　　慕其德赴京奏留之】
　　孟善【海丰人永乐中从征有功累陞都督同知进封保定侯卒追封滕国公諡忠壮】
　　孟鉴【字克明真定人宣德癸丑进士任户科都给事中正綂十四年南海贼黄萧养越狱为耗事闻陞户部右侍郎奉敕廵抚抚摩劳徕散其党与次年四月遂剿平之广民至今赖焉】
　　孟淮【成化间以戸部郎中陞运使淮累居财府能振清誉时河东盐赋嵗征数十万权得自专淮独
　　毅然援浙事体具奏请御史监临之】
　　孟俊【咸宁人由举人成化八年任上杭知县亷明有胆畧为治严而有则理棼剔蠧威行惠流吏畏而民悦之尤能优礼学校敬老恤孤治行冠于列邑七年徴为监察御史廵按南畿复陞苏州府知府改任鳯阳所在卓然有声终以布政司叅政致仕】
　　孟充【字实夫高安人博洽书史为文有理致由举人授叙州府学训导陞福安县知县朝夕吟咏身
　　与诗习所着有山楼集】
　　孟麟【字瑞鲁曲阜人成化中举进士授工部主事陞郎中提督两直水利奏兴水利六事有侵河防占官湖者痛惩之以法势家不便隂为之媒孽累官至陜西布政使司左布政使】
　　孟鳯【字瑞周麟弟治间举进士授监察御史陞怀庆府知府教民濬渠漑田累官都御史总制北敌边境宁辑转督漕事值徐淮大水武庙亲征鳯区画有方民不劳费累迁刑部尚书卒赠太子少保諡文简】
　　孟春【字时元泽州人治丙辰进士厯吏部左侍郎】
　　孟洋【字望之信阳人治乙丑进士授御史言事谪教授厯都察院佥都御史督理粮储闻母病不
　　待报而归厯大理寺卿莅官清劲事无凝滞工诗才思逸有有涯集】
　　孟雷【字孔敬泽州人与兄霦同举进士迁扬州府同知裁革内使夫役逮狱改调雷州明敏卓荦剖
　　决如流清苦自若贪墨敛迹厯按察佥事】
　　孟阳【泽州人吏部右侍郎春之子正德甲戌进士授行人乙卯毅皇帝銮回朔漠将南廵阳率同官十九人直指权奸欺君误国之罪抗疏忤防下锦衣狱杖罚午门跪五日复杖之阳仰天叹曰死得其所矣春泣曰臣分当如是何憾焉越一日卒于京邸世庙登极赠阳监察御史防一子入监】
　　孟廷柯【字培之武昌人正德辛未进士任大理寺副与翰林修撰舒芬等谏止武宗南狩谪户
　　部照磨嘉靖初擢四川佥事转陜西叅议云南叅政】
　　孟淮【字豫州祥符人嘉靖戊戌进士厯官都御史廵抚山西改应天府尹性抗直忤时归素好诗歌
　　有入蜀稿】
　　孟廷相【字爰立覇州人嘉靖戊戌进士厯布政】
　　孟养性【字存甫齐河人嘉靖戊戌进士厯都御史】
　　盛【汝南羽音周穆王时盛国之后又望出梁国】
　　【汉】盛吉【仕汉为廷尉视事二十年天下称有恩无怨】
　　盛苞【后汉北海太守】
　　盛修【御史中丞】
　　【三国】盛冲【呉孙休受学焉及即位以为博士讲论道艺】
　　盛曼【建平太守】
　　盛宪【守孝章会稽人器量雄伟与弟宏仲三人总为一时名士厯呉郡太守子匡奔魏位至征东司
　　马】
　　盛彦【字翁子广陵人少有异才母因疾失明彦不应辟召躬自侍养疾乆奴伺彦出取蛴螬炙进母食之美且疑之藏以示彦彦见之抱母恸哭几絶母目即开后仕呉至中书侍郎吴平仕晋为中正】
　　【唐】盛彦师【虞城人隋末为澄城长高祖兵至汾阳彦师率賔客上谒授行军总管镇汾阳以斩李宻
　　功封葛国公】
　　【宋】盛豫【仕呉越为检校太傅奉使归人曰盛太傅无忧色吾属安矣归宋后赠太师二子京度】盛京【余杭人登进士第入官荐至谏议大夫出守江宁以老乞便郡诏移海州天资仁厚不忍以法绳下而吏民化服亦不忍欺以事去乆而民爱思之终工部侍郎后子遵甫以光禄丞通判海州嵗旱公私藏粟以廪民又设方略捕奸盗发輙得遵甫子仲孙以朝奉大夫守海州朞年州称治邦人有盛使君家儿世世循吏之称】
　　盛度【字公量余杭人端拱初进士厯官翰林学士拜参知政事迁知枢宻院事后以太子少傅致仕
　　家居图书未尝释手卒諡文肃】
　　盛均【字之才永春人大中十一年进士博物强记舍人皇甫焕以博辨雄一时惟均为勍敌尝病白氏六帖疏畧广成盛家十二帖囊括经史贯穿百家颇资时贤所好终昭州刺史】
　　盛仲次【元丰初为慈谿令雅有文名究心民瘼持身公介不畏强御戢吏爱民政多惠利后为内
　　相】
　　盛陶【郑州人第进士为监察御史累官权礼部侍郎后以龙图阁学士知顺昌府尝劾李复圭轻敌
　　败国程昉开河无功二人实王安石所主陶不少屈史称其大节可取】
　　盛子充【兴国人亲丧庐墓乡里称其孝家藏书甚富有阁曰万卷子充与王黼同舍黼登相位一
　　无所求仕止朝奉郎】
　　盛【景德中上召翰林梁灏夜对询以舘阁人物对曰晁迥笃于词学盛敏于吏事】盛次仲【元祐间与孔平仲同在馆中夜论雪诗次仲曰防来天地不知夜飞入园林总是春平仲
　　大服】
　　盛明叟【昌化人以文学名筑防斋读书因以自号工文辞有冻蝇説雪赋蕨薇子传为士大夫所
</div>
    <div class="pagination">
<a href="万姓统谱_page314.html">上一页</a><span>...</span><a href="万姓统谱_page310.html">310</a><a href="万姓统谱_page311.html">311</a><a href="万姓统谱_page312.html">312</a><a href="万姓统谱_page313.html">313</a><a href="万姓统谱_page314.html">314</a><span class="current-page">315</span><a href="万姓统谱_page316.html">316</a><a href="万姓统谱_page317.html">317</a><a href="万姓统谱_page318.html">318</a><a href="万姓统谱_page319.html">319</a><a href="万姓统谱_page320.html">320</a><span>...</span><a href="万姓统谱_page316.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
