<!DOCTYPE html>
<html>
<head>
    <meta charset="UTF-8">
    <title>万姓统谱 - 第 229 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 229 页/共 403 页</h1>
    <div class="content">　　【唐】斐清【大厯间宿州刺史】
　　【明】斐俊【丹棱人永乐中任御史】
　　斐顺【洛川人举人宣徳中任长沙训导】
　　斐辉【横州人宣徳举人】
　　斐旻【字士勉崇安人颖敏博学江西佥事廉介严毅风采凛然卒于官】
　　斐应麟【宁州卫人举人嘉靖中任镇宁县知县】
　　斐文【延津人嘉靖中任清丰县教谕】
　　扆【见姓苑】
　　【明】扆昭【解州人永乐中以御史调昆山令】
　　扆绣【解州人永乐举人】
　　扆锦【解州人正綂举人】
　　伟【见姓苑】
　　【汉】伟璋【光禄勳】
　　虺【见姓苑】
　　□【音尾】








　　万姓綂谱卷七十四
<子部,类书类,万姓统谱>
　　钦定四库全书
　　万姓綂谱卷七十五　　　明　淩迪知　撰上声
　　六语
　　吕【河东羽音黄帝姜姓虞夏封吕后失国至周有吕尚复为氏又望出东平周】吕尚【东海上人其先祖尝为四岳有功封于吕尚其苗裔也本姓姜氏従其封姓故曰吕尚号曰太
　　公望】
　　吕饴甥【晋人惠公时为大夫食采于隂谓之隂饴甥会秦穆公伐晋执惠公饴甥会秦伯盟于王
　　城遂奉惠公以归】
　　吕不韦【阳翟人庄襄公以为相封文信侯作月令集着所闻为十二纪八览六论合十余万言名
　　曰吕氏春秋悬千金于市能増损一字者与之】
　　吕锜【晋大夫与楚战于鄢陵锜梦射月中之果射楚共王之目王命养由基两矢射之一矢中项伏
　　一矢复命】
　　吕相【晋人锜子邲之役佐知武子获楚公子谷臣与连尹襄老以免子羽鄢之役射共王中目楚使
　　养由基射死之相事厉公尝使絶秦悼公时使佐下军卒諡宣子】
　　【汉】吕彊【河南成臯人为人清忠奉公灵帝时列封宦者以彊为都乡侯疆辞让因上疏陈事言中常侍曹节等徼宠宜止封赏又诏书于河间故国起解渎之馆未见其便书奏不省】
　　吕公【单父人也见刘季曰仆阅人多矣无如季相有息女愿奉箕箒后为后】
　　吕欧【以中涓从髙帝攻项籍封广侯諡曰壮】
　　吕泽【单父人吕后兄也将兵守夏邑髙帝濉水之败来依泽收兵后项羽兵至乃死之二子台产俱
　　封王】
　　【三国】吕乂【字季阳南阳人蜀汉昭烈领荆州牧辟为从事入代董允为尚书令众事无留治身俭约为政
　　简静号为清能】
　　吕防【任城人事魏为从事将家兵守湖陵及泰山有平敌功且有惠爱迁徐州刺史加威虏将军】吕范【字子衡汝南细阳人少为县吏从孙策攻讨有功拜裨将军领彭泽太守迁平南将军屯柴桑
　　权都武昌拜范威将军领丹阳太守治建业终大司马】
　　吕据【字世议范子以父仕为郎迁安东中郎将数讨山贼所击皆破拜偏将军寻迁骠骑将军】吕岱【字定公广陵人吴孙权初綂事岱处法应问甚称权意后为交州刺史清身奉公讨平髙凉等贼时已八十体素精勤躬亲王事张承称其功以权成化与道合君子叹其德小人悦其美后拜大司马卒年九十六】
　　吕蒙【字子明富波人少依姊夫邓当击贼孙策召见引置左右当死张昭荐蒙代当拜别部司马从征黄祖有功又与周瑜程普等破曹操于南郡数进竒计袭获关羽定荆州封零陵侯】
　　吕布【字奉先九原人以骁武为并州骑都尉屯河内董卓甚亲爱之卓为乱布诛卓以功封温侯布
　　尝御良马曰赤兔时人语云马中有赤兔人中有吕布后为曹操所害】
　　吕凯【字季平永昌人蜀汉时为本郡功曹雍闿间先主崩叛降吴凯与府丞王伉帅属吏民拒闿能全其节诸葛亮表之曰吕凯执忠絶域不意永昌风俗敦直乃尔以为云南太守封阳迁亭侯后为叛夷所害】
　　【晋】吕祥【凯子为南夷校尉子孙世为永昌太守李雄破宁州诸吕独不附举国固守】
　　吕安【与嵇康每有相思千里命驾尝造康值不在子喜迎之不入书凤字于门而去子喜为善康曰
　　凤字凡鸟也】
　　吕光【字世明苻坚时拜骁骑将军持节西讨诸军事攻兹城既急大败之光悉收其珍宝而走王
　　侯降者三十余国】
　　【南北】吕僧珍【字元瑜广陵人家甚寒微容貌甚伟少从师学有相士指曰此儿有竒声封侯相也事梁
　　武帝为辅国将军封平固县侯后拜南兖州刺史寻征还卒諡忠敬】
　　吕文显【临海人宋升明初为箫道成录尚书省事道成簒立为斋髙帝文显累迁殿中御史永明
　　元年为中书通事舍人】
　　吕显【字子明归魏拜钜鹿太守百姓颂之曰时惟府君克清克明缉我荒秽人胥乐生愿寿无疆以
　　享长龄】
　　【唐】吕諲【河东人第进士开元末歴殿中侍御史趋灵武见肃宗拜御史中丞所陈事皆纳后擢同平章
　　事出为江陵尹治有威惠民歌咏之】
　　吕渭【河中人举进士建中末为礼部侍郎时中书省有古栁枯死徳宗自梁州还复荣茂人以为瑞栁渭令贡士赋之子温有竒表藻翰精好举进士官至尚书郎尝作淩烟阁功臣赞】
　　吕元膺【字景夫东平人姿仪瓌秀有直气谠言元和中进御史中丞歴蕲州刺史尝录囚囚或泣曰父母在明日嵗旦不得省为恨元膺悉释械而归之戒还期囚果如期而至累迁太子宾客】
　　吕思礼【长于论难诸生语曰讲书论易谈锋难敌】
　　吕才【博州清平人聪明絶人太宗召直文馆与祖孝孙叅论乐事擢太常博士受诏删定隂阳家
　　书掇可用者为五十三篇合旧书凡百篇诏颁天下】
　　吕子臧【蒲州人武徳初为邓州刺史与抚慰使马元规击朱粲破之言于元规曰粲新败危惧并力击之一举可灭若复迁延徒众稍集则为患深矣元规不从既而粲兵复振进攻邓州防霖两城壊或劝其降子臧曰安有天子方伯降贼者乎帅麾下赴敌而死】
　　吕向【字子囘泾州人学通古今尤工草隶书宗召入翰林兼集贤校理向始生时父岌客远方存亡莫知访索累年不得他日自朝还道见一老人问之乃父也向抱足号恸帝闻之咨叹官岌朝散大夫向官至工部侍郎】
　　吕太一【自负才华开元中张嘉贞为中书令荐苗延嗣吕太一员加静崔训皆位清要时语曰令
　　君四俊苗吕崔员后为监察御史】
　　吕季重【歙州刺史以俸募士凿车轮滩遂成安流至今人号吕公滩】
　　吕嵓【字洞宾河南人天宝十四年四月十四日巳时生后以进士授江州徳化县令私行庐山遇钟
　　离真人受天仙劒法得九九数号纯阳子姓吕称囘道人】
　　吕述【开成二年自盐铁推官祠部郎中拜睦州刺史嵗大旱竭诚致祷越一日大雨沂江四十里因
　　获丰稔在州实心爱民逺近孚悦】
　　吕温【字和叔河东人宪宗时由户部员外为崔羣所荐上讦李吉甫隂事贬道州刺史迁衡州治有
　　善状卒二州人哭者逾月】
　　吕仁【景云中邕州司马郁水自蛮境七源州流出州民常苦之仁浚渠分流以杀水势自是无没溺
　　之害民乃夹水而居】
　　【五代】吕梦竒【莱州人仕唐累官至户部侍郎子图周起居郎徙家河南图弟祥仕宋以殿中丞知夀州因家焉图子蒙正为宰相蒙休举进士官至殿中丞祥子蒙亨举进士髙等累官大理寺丞蒙巽虞部员外郎蒙周进士及第蒙亨子即宰相夷简】
　　【宋】吕文仲【歙人南唐举进士入宋为翰林侍读直御书院时侍书王著书学葛湍亦直禁中文仲以书史着以笔法葛湍以字学深承顾问后为御史中丞持宪务存大体尝使髙丽清洁无所取后髙丽使至辄询其出处称为君子云】
　　吕余庆【安次人父琦石晋兵部侍郎余庆重厚简易事太祖以幕府旧僚叅预大政歴知数州开
　　宝中为尚书左丞卒赠侍中】
　　吕端【字易直庆弟事太祖累官大理少卿太宗时为相歴官仅四十年至是始大用持重识大体卒
　　諡正惠子藩蔚蔼皆仕于朝孙诲居开封登进士累官御史中丞】
　　吕诲【字献可开封人祖端相太宗真宗为时名宰辅诲性纯厚家居力学进士及第累官御史中丞王安石初拜叅政诲言安石好执偏见天下必受其祸出知邓州诲三居言责皆以弹奏大臣而去及安石行新法司马光始服其先见居洛病困目已瞑司马光往视之乃张目曰天下事尚可为君实勉之】
　　吕祐之【钜野人太宗朝举进士歴知襄夀升州累官工部侍郎翰林侍读学士所着有文集三十
　　卷】
　　吕祥【其先河南洛阳人父梦竒户部侍郎生二子长图次祥太平兴国二年祥登进士及第为殿中丞知夀州有惠政及民民爱留之不忍舍去遂家焉长子蒙亨举进士次子蒙选虞部员外郎三子蒙周进士及第其后子孙皆至显官】
　　吕居简【进士及第仁宗时为提防刑狱时夏竦有憾于石介介死竦言于仁宗曰介未尝死北走邻国矣乃遣中使棺验之居简谓曰万一介果死则朝廷无故人之墓奈何中使曰于君何如居简曰介死当时必有内外亲族及门生防葬问之可也中使乃令结状保证以闻介事乃白居简长者其行事多类此】
　　吕升【莱州人性孝父权失明升剖腹探肝和药以进父服之复能视升亦不死淳化中诏赐粟帛】吕蒙正【字圣功河南人太宗时举进士第一通判升州代还歴拾遗补阙迁翰林学士拜叅知政事尝以宰相判乡郡时人荣之蒙正三居相位累封许国公子行简官至龙图阁直学士】
　　吕镗【旌德人幼孤事母以孝闻操行端介尝游宿亳间过潘氏不御酒肉潘怪问之镗曰逺游养亲弗给而敢自享厚馔乎比去潘赆以金不受识者贤之镗以布衣登朝气度魁伟谈辨琅然时着实徳传卓行录其名甚显因荐授迪功郎再调凤阳府判官】
　　吕夷简【字坦夫夀州人进士及第通判濠州知开封府治严办真宗识姓名于屏风仁宗朝累官同中书门下平章事进昭文馆大学士手疏陈八事语甚切以使相出判陈州后更相进位司空封许国公卒諡文靖自仁宗初立太后临朝十余年天下晏然夷简之力为多有集二十卷子公绰公弼公着公孺皆有名】
　　吕蕡【汲郡人父通仕为太常博士蕡为比部郎中后知巴西县致仕因葬通京兆蓝田遂家焉蕡有
　　六子五登科大忠大防大均大临皆其子也】
　　吕谔【嘉兴人天禧初登进士第后天圣景祐间二弟曰询曰评相继登进士皆有名于时嘉兴登进
</div>
    <div class="pagination">
<a href="万姓统谱_page228.html">上一页</a><span>...</span><a href="万姓统谱_page224.html">224</a><a href="万姓统谱_page225.html">225</a><a href="万姓统谱_page226.html">226</a><a href="万姓统谱_page227.html">227</a><a href="万姓统谱_page228.html">228</a><span class="current-page">229</span><a href="万姓统谱_page230.html">230</a><a href="万姓统谱_page231.html">231</a><a href="万姓统谱_page232.html">232</a><a href="万姓统谱_page233.html">233</a><a href="万姓统谱_page234.html">234</a><span>...</span><a href="万姓统谱_page230.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
