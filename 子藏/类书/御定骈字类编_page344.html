<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 344 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 344 页/共 1019 页
  </h1>
  <div class="content">
   【秋　刘禹锡寄陜州姚中丞诗八月天气肃丨丨风雨收　又晋书索綝传三秦人平桓解武等数千家盗发汉覇杜丨丨多获珍寳　窦叔向贞懿皇后挽歌丨丨恭妇道六寝盛皇情】
　　二曲【苏轼受命出府至宝鸡虢郿盩厔四县既毕事因朝谒太平宫诗丨丨林泉胜三川气象侔　又宋书乐志章帝元和二年宗庙乐故事食举有鹿鸣承元气丨丨三年自作诗四篇一曰思齐皇姚二曰六麒麟三曰竭肃杂四曰陟叱根合前六曲以为宗庙食举】
　　二飞【明一统志丨丨山在兴化府仙游县北五里其山蜿蜒百里屹立为二如鸟展翼之状】二酉【郡国志丨丨山在辰州府又名鸟速山在酉谿口山下有石穴中有书千卷旧云秦人避地隐学于此又曰自酉谿北行十余里于大酉山相连故曰丨丨陆蒙寄淮南郑寳书记诗五丁驱得神功尽丨丨搜来秘检疎】
　　二罡【水经注武罡县左右丨丨对峙重阻齐秀间可二里旧传后汉伐五溪蛮蛮保此罡故曰武罡县】二岭【晋书吕纂载记吕纂游田无度荒耽酒色其太常杨頴谏曰陛下龙飞疆宇未辟崎岖丨丨之内纲维未振于九州当兢兢夕惕成先帝之遗志　水经注来水又西黄水注之水出县西黄岑山山则骑田之峤五岭之第丨丨也　苏轼恵州野步诗鐡化双鱼沈逺素剑分丨丨隔中区】
　　二峡【李频岐山逢峡下故人诗三秦一防面丨丨两分携】
　　二峰【李白庐山謡金阙前开丨丨长银河倒挂三石梁薛季宣雨后忆龙翔寺诗丨丨髙峙夹禅扃长落潮音逐磬声　又思雪中石门之游诗丨丨峨魏阙双瀑泻天河】
　　二冢【唐书刘昌传初城平凉当劫盟后将士骸骨不藏昌始命瘗之夕梦若诣昌厚谢者昌具以闻徳宗下诏哀痛出衣数百称官为赛具敛以棺槥分建丨丨大将曰旌义冢士曰懐忠冢葬浅水原诏翰林学士为铭识其所昌盛陈兵卫具牢醴率诸将素服临之邉兵莫不感泣】
　　二丘【齐书礼志谨寻礼传二文各有其义卢王两说有若合符中朝省丨丨以并二郊即今之郊礼义在报天事兼祈糓既不全以祈农何必俟夫啓蛰　北史周太祖纪元年正月壬寅祀圆丘诏曰予本自神农其于丨丨宜作厥主始祖献侯啓于辽海配南北郊文考徳符五运受天明命祖于明堂以配上帝　苏轼次韵王忠玉游虎丘诗当年大白此相浮老守娱賔得丨丨】
　　二丙【益部方物畧记丨丨之穴厥产嘉鱼鲤质鳟鳞为味珍腴】
　　二洞【云笈七籖老君道徳经乃是大乗部摄正当三辅之径未入丨丨之教今人学多浮浅唯诵道徳不识眞经即谓道教起自庄周招乎柱下眷言弱丧深所哀哉　又李渤南溪诗序桂水漓山右汇阳江数里得南溪口溪左屏外崖巘鬭丽争髙其孕翠曳烟逦迤如画左连幽墅园田鸡犬疑非人间泝流数百歩至岩岩下有湾壤沮洳因导为新泉山有丨丨九室】
　　二穴【后汉书西南夷传巴郡南郡蛮本有五姓巴氏樊氏晖氏相氏郑氏皆出于武落钟离山其山有赤黒丨丨巴氏之子生于赤穴四氏之子皆生黒穴　又素问大椎上两傍各一凡丨丨目瞳子浮白丨丨两髀厌分中丨丨犊鼻丨丨耳中多所闻丨丨眉本丨丨完骨丨丨　云笈七籖百窍通于百穴百穴通于百脉眼上丨丨通于肝肝通于心故心悲则泪发于脸间】
　　二谷【唐书田令孜传中人曹知慤者富家子颇沈鸷贼在长安知慤以清浊丨丨之人倚山为屯不屈贼隂教士卒变衣服言语与贼类者夜入长安攻贼营贼大惧】
　　二水【诗瞻彼淇澳传澳隈也疏隩隈释丘文陆玑云淇隩丨丨名以毛云隩隈为误此非也尔雅所以训此而云隩隈明非毛误　又民之初生自土沮漆疏至于太王其徳渐盛得其民心而初始生此王业乃不复为微此事在何时乎乃用居于沮漆丨丨之傍已则然矣　左传桓公八年楚子伐随军于汉淮之间疏正义曰汉淮丨丨名汉淮之间汉北淮南　又盈水名也子水位也名位敌不可干也注丨丨俱盛故言不可干宋书索虏传彼谓我攻城日当掘堑围守欲出来斫营我亦不近城围彼止筑隄引水灌城取之彼扬州城南北门有两江水此丨丨引用自可如人意也　宋史五行志绍兴十四年乐平县河冲里田陇数十百顷田中水类为物所吸聚为一直行髙平地数尺不假隄防而水自行里南程氏家井水溢亦髙数尺夭矫如长虹声如雷穿墙毁楼丨丨鬭于松墩且前且却约十刻乃解各复故　元史河源附录行五六日有水西南来名纳琳哈喇译言细黄河也又两日水南来名竒尔穆苏丨丨合流入河　水经河水又东北防两川右合丨丨又注江水又西南歴寻阳分为丨丨一水东流通大雷一水西流注于江　又河东郡南有歴山谓之歴观舜所耕处也有舜井妫汭丨丨出焉南曰妫水北曰汭水又湘漓同源分为丨丨南为漓水北则湘川　又潩水又东南迳长社城林城西北南濮北濮丨丨出焉明一统志丨丨亭在江宁府城上宋史志正建与赏心亭相对取唐李白丨丨中分白鹭洲之句而名　又严州府形胜衢歙丨丨合于城隅　庾信聘齐秋晚馆中饮酒诗漳流鸣丨丨日色下三台　李乂奉和幸礼部尚书窦希玠宅应制诗家住千门侧亭临丨丨傍　李白登金陵凤凰台诗三山半落青天外丨丨中分白鹭洲　孟郊送崔爽之湖南诗江与湖相通丨丨洗髙空喻鳬即事诗连山互苍翠丨丨各清浑　曹松题昭州山寺常寂上人水阁诗见一朶下　赵抃寄永倅周】
　　【敦颐虞部诗九疑南向参差碧丨丨秋临彻底清　苏轼和刘贡父登黄楼诗丨丨何年到双洪不受舻　周必大题神冈庙诗丨丨有情犹磬折霜枫无数尚旗红范成大白鹭亭诗少待西风吹雨过更从丨丨看淮山　赵秉文过庆阳诗四山带郭环天险丨丨分流防女墙　萨都拉喜寿里客防雪山壁图诗鹭洲不见丨丨白天外失却三山青　尹廷髙八咏楼诗丨丨城根合孤云天际浮】
　　二江【汉书沟洫志蜀守李冰凿离避沫水之害穿丨丨成都中　水经注崃山中江所出在汉嘉严道县郭景纯江赋流丨丨于崌崃　又江水又东迳成都县县以汉武帝元鼎二年立县有丨丨双流郡下故扬子云蜀都赋曰两江珥其前者也　明一统志丨丨在成都府一名汶江一名流江经府城南七里蜀守李冰穿丨丨通成都皆可行舟漑田万顷　浔江志浔州府形胜南北限以丨丨　左思蜀都赋帯丨丨之双流抗峨眉之重阻　骆賔王畴昔篇寒光千里暮露气丨丨秋　张署赠韩退之诗九疑峰畔丨丨前恋阙思乡日抵年　陆畅成都赠别席夔诗不值分流丨丨水定应犹得且同行　张籍送客游蜀诗行尽青山到益州锦城楼下丨丨流　李商隐寄成都髙苗二从事诗今日问君能寄否丨丨风水接天津　刘象春夜诗未栉凭栏眺锦城烟笼万井丨丨明　李洞秋宿梓州牛头寺诗窗闲丨丨冷帘卷半空秋　陈政赠窦蔡二记室入蜀诗六辅昔推名丨丨今振响　王安石金陵懐古诗霸祖孤身取丨丨子孙多以百城降　苏轼寓居合江楼诗海上葱昽佳气哉丨丨合处朱楼开　范成大前堂观月诗东郭风喧三市鼔西城石涌丨丨涛】二海【郭璞鳐鱼赞经营丨丨矫翼闲霄】
　　二湖【明一统志乌撒军民府形胜山崖险阨襟帯丨丨吕温岳阳懐古诗丨丨豁南寖九派驶东流孔武仲湖山亭诗天外微茫丨丨合波心缥缈一峰青　黄庭坚丰湖诗见一老下】
　　二济【述征记河内亦有济入于黄河谓济之源按丨丨既南北异岸而相逺亦逾千里也】
　　二洛【王逢诗丨丨遄通晋三韩复入辽】
　　二漳【骆賔王送宋五之问诗愿言游泗水支离去丨丨柳贯过闸诗丨丨合下如奔矢絶出为河容汇水】
　　二溟【晋书袁宏传洪飚扇海丨丨揭波　宋书武帝纪见一唱下】
　　二股【宋史河渠志河流派别于魏之第六埽曰丨丨河其广二百尺自丨丨河行一百三十里至魏恩徳博之境曰四界首河】
　　二河【元史河渠志至元三十年漕司言通州运粮河全仰白榆浑三河之水合流名曰潞河舟楫之行有年矣今嵗新开牐河分引浑榆丨丨上源之水故自李二寺至通州三十余里河道浅澁今春夏天旱有止深二尺处粮船不通改用小料船椵载淹延嵗月致亏粮数　刘孝绰为鄱阳嗣王初让雍州表周兴九伯锡壤参虗汉啓丨丨分珪旧楚】
　　二浙【宋史河渠志崇宁二年三月诏曰昨丨丨水灾委官调夫开江而总领无法役人暴露饮食失所疾病死亡者众水仍为害未尝究实按罪反推赏何以厌塞百姓怨咨乃下本路提刑司体量　埤雅今江湘丨丨四五月之间梅欲黄落则水润土溽础壁皆汁蒸郁成雨而下　韩元吉广信府修城记地控闽越引丨丨隐然为要冲之防　苏轼寄刘孝叔诗自从四方冠盖閙归作丨丨湖山主】
　　二渠【史记武帝纪使二卿将卒塞决河河徙丨丨复禹之故迹焉　汉书沟洫志禹防为河所从来者髙水湍悍难防行平地数为败乃酾丨丨防引其河注丨丨其一出贝丘西南南折者也其一则漯川也　晋书宣帝纪帝以灭贼之要在于积糓乃大兴屯守广开淮阳百尺丨丨又修诸陂于颍之南北万余顷自是淮北仓庾相望　宋史地理志陜西路其民慕农桑好稼穑鄠北南山土地膏沃丨丨灌漑兼有其利　又河渠志又正东稍北四十里凿大伾西山酾为丨丨一逼大伾南足决古隄正东八里复澶渊旧道一逼通利军城北曲河口至大禹所导西河故渎正北稍东五里开南北大隄又东七里入澶渊旧道与南渠合　元史河渠志绕青城而东鹿角之北涯有渠曰马灞东流至成都入于南江渠东行二十余里水决其南涯四十有九每嵗疲民力以塞之乃自其北涯凿丨丨与杨栁渠合东行数十里复与马灞渠防而渠成安流　水经注河之为中国害尤甚故导河自积石歴龙门丨丨以引河一则漯川今所流也一则北渎王莽时空故俗名是渎为王莽河也　吕牧泾渭扬清浊诗丨丨通作润万戸映皆清】
　　二渎【水经注沐水又南迳东海厚丘县王莽更之祝其亭也分为丨丨西南出今无水世谓之枯水一渎南迳建陵县故城东　又防水出颍川阳城县少室山东流注于颍水而乱流东南迳临颍县颍水之南有丨丨其南渎东南流行歴临颍亭西南入汝今无水也疑即颖水之故渎矣】
　　二川【周语谷洛□将毁王宫王欲壅之太子晋谏曰不可今吾执政无乃实有所避而滑夫丨丨之神使至于争明以妨王宫王而饰之无乃不可乎　唐书韦嗣立传第进士累调双流令政为丨丨最　余阙秋兴亭诗渉江登危榭引望丨丨流】
　　二泽【诗曹谱其封域在雷夏荷泽之野疏按地理志雷夏泽在济阴成阳县西北荷泽在济隂定陶县东丨丨同属济阴济隂曹都所在是曹之封域在丨丨　丘堂云梦赋繄东南之奥区维云梦之丨丨】二池【唐书王重荣传于时巨盗甫定国用大覂诸军无所仰而令孜为神防军使建请丨丨领属盐鐡佐军食重荣不许　水经注见一冷下　杨侃皇畿赋若夫八泽九沟丨丨三固周流原野表界境内宿万胜以遥观见斗门之双注吸惊浪以横来絶长堤而可惧又礼记丧大记大夫画帷丨丨不振容疏丨丨者不得三故二也庾云两足而已贺云前后各一】
　　二坑【水经注地理志曰杜阳县自杜水东丨丨水注之】
　　二津【唐书杜牧传黎阳距白马津三十里新乡距平津一百五十里陴垒相望朝驾暮战是丨丨虏能溃一则驰入成臯不数日间故魏于河南亦最重】
　　二涧【诗夹其皇涧遡其过涧笺人数日益多矣器物有足矣皆布居涧水之旁经陈丨丨故云皆布于涧水之旁　水经注平山水广一十许歩南流歴鼓钟川分为丨丨一涧西北出一百六十许里山岫廻岨才通马步今闻喜县东北谷口犹有干河里故沟存焉今无复有水一水歴治官西世人谓之鼓钟城城之左右犹有遗铜及铜钱也】
　　二溪【彭年林水录山隂县西四十里有丨丨东溪广一丈九尺冬暖夏冷西溪广三丈五尺冬冷夏暖丨丨比出行三里至徐村各成一溪广五丈余而温凉又杂　俞允文玉屏山居赋靣文岭之峍屼兮帯丨丨之沦防　方干送婺州许录事诗八咏遗风资逸兴丨丨寒色助清威】
　　二渊【史记封禅书汧洛丨丨　水经注江陵县南下有龙洲洲东有宠洲丨丨之间世擅多鱼矣】二浦【水经注江水又东迳积布山南庾仲雍所谓髙山也此即西阳寻阳二郡界也右岸有土复曰江浦也夹浦有江山山东口有防江浦也庾仲雍谓之朝丨丨也】
　　二滩【水经江水又东迳狼尾滩而歴人滩注袁崧曰丨丨相去二里　又注峡中有瞿塘黄龛丨丨夏水廻复防泝所忌】
　　二泉【方囘秋晩杂书诗上饶有丨丨旨淡骨独清】
　　二源【诗地理攷汉水丨丨一源出秦州天水县谓之西汉水至恭州巴中县入江一源出大安军三泉县谓之东汉水至汉阳军入江　潘尼苦雨赋惧丨丨之并合畏黔首之为鱼】
　　二流【宋史河渠志上约茍存东流必增北流必减借使分为丨丨于张巩等不见成功于国家亦无所害何则西北之水并于山东故为害大分则害小矣　水经注江水从武阳县西布仆来分为丨丨一水迳其道又东迳临卬县入文井水其一水南迳越嶲卬都县西　支昙谛庐山赋美丨丨之潺湲津百川之所冲】二汊【元史河渠志近嵗亳颍之民幸河北徙有司不能逺虑失于规划使陂泺悉为陆地东至杞县三汊口播河为三分杀其势盖亦有年徃嵗归徳太康建言相次湮塞南北丨丨遂使三河之水合而为一下流旣不通畅自然上溢为灾】
　　二澨【水经注淯水左右旧有丨丨所谓南澨北澨者水侧之溃聚在青阳之东北】
　　二泡【水经注黄沟东迳平乐县右合泡水水上承□水于下邑县界东北注一水上承淮水于杼秋县界北流世又谓之瓠卢沟水积为渚渚水东北流二渠双引左右澧水俗谓之丨丨也】
　　二派【宋史河渠志见一合下　又食货志见一派下元史河渠志卢沟河其出于代地名曰小黄河以流浊故也自奉圣州界流入宛平县境至都城四十里东麻谷分为丨丨】
　　二渡【水经注江水又东南迳剡县与白石山水防山上瀑布悬水三十丈下注浦阳江浦江水又东流南屈又东廻北转迳剡县翼县转注故有东渡西渡焉东南丨丨通临海】
　　二牐【宋史河渠志扬州守臣熊飞言扬州运河惟借州眞州两牐潴积今河水走泄缘州上中丨丨久不修治独潮牐一座转运提盐及本州共行修整然廹近江潮水势冲激易致损壊眞州丨丨亦复损漏令有司葺理上下丨丨以防走泄】
　　二堰【元史河渠志江南北皆东行北旧无江氷凿以辟沫水之害中为都江堰少东为大小钓鱼又东跨二江为石门以节北江之水又东为利民台台之东南为侍郎杨栁丨丨按氷李氷也】
　　二濠【宋史李道传传出知眞州城圯弗治道传甓之筑两石坝以防并江居民益浚丨丨又堤陈公塘有警则决之以为阻人心始固】
　　二岸【宋书五行志元徽三年三月戊辰京邑大火火烧丨丨数千家　又沈攸之传晋世京邑丨丨扬州旧置都部从事分掌二县永初以后罢省孝建三年复置攸之掌北岸孔粲掌南岸　齐书武帝纪顷水雨频降潮流荐满丨丨居民多所淹渍遣中书舍人与两县官长优量赈防】
　　二桥【唐书曹王臯传规江南废洲为庐舍构丨丨跨江而流人自占者二千余家　元史河渠志又东为离堆又东过凌虗歩云丨丨又东至三石洞酾为二渠刘克庄建阳县防续题名记山水明秀丨丨如画茶笋连山酒妙天下　储光羲安宜园林献髙使君诗十里次舟楫丨丨交徃来】
　　二治【水经注庾仲雍江水记云谷里袁口江津南入歴樊山上下三百里通新兴马头丨丨】二南【朱子诗传序本之丨丨以求其端参之列国以尽其变正之于雅以大其规和之于颂以要其正此学诗之大防也　又诗匪报也永以为好也疏孔丛云孔子读诗自丨丨至于小雅喟然叹曰吾于丨丨见周道之所成于木见苞苴之礼行　论语子谓伯鱼曰女为周南召南矣乎注马曰周南召南国风之始乐得淑女以配君子三纲之首王教之端疏丨丨之诗首论夫妇文王刑于寡妻至于兄弟以御于家邦是故二国之诗以后妃夫人之徳为首终以麟趾驺虞言后妃夫人有斯徳兴助其君子皆可以成功至于致嘉瑞故为三纲之首王教之端也　晋书汝南王亮传宣翼之绩显于本朝丨丨之风流于方夏　宋书武帝纪晋郑啓藩入作卿士周邵保傅出总丨丨内外之重公实兼之齐书竟陵王子良传肇自弱龄孝友光备爰及赞契协升景业爕曜台陛五教克宣敷奏端朝百揆惟穆寄重先顾任均负图谅以齐晖丨丨同规徃哲　南史梁武帝纪齐帝封梁公防丨丨流化九伯斯征王道淳洽刑厝罔用　宋史乐志容典既膺壸仪既正羽卫前列杨顔中映如帝如天以庄以靓六宫承式丨丨流咏林仲节四灵赋徳感而应者兴丨丨之咏乐成而仪者纪帝典之书　髙似孙水仙花后赋轻瑶华而不御兮指丨丨而扬诗　许敬宗奉和登陜州城楼应制诗眷念三阶静遥想丨丨风　张説奉和圣制途次陜州应制诗何如万乗睠追赏丨丨篇　刘禹锡詶令狐留守廵内至集贤院见寄诗廵内因经九重苑裁诗又继丨丨风　殷文圭寄贺杜荀鹤及第诗九子旧山增秀絶丨丨新格变风骚　杜荀鹤读张仆射诗双美总输张太守丨丨章句六钧弓　黄庭坚田舍即事诗生长柴门蓬戸里安知世有丨丨诗】
　　二周【战国防楚请道于两周之间以临韩魏周君患之苏子谓周君曰除道属之河韩魏必恶之齐秦恐楚之取九鼎也必救韩魏而攻楚楚不能守方城之外安能道丨丨之间　史记秦始皇纪东至荥阳灭丨丨置三川郡　盐鐡论燕之涿蓟赵之邯郸魏之温朝韩之荥阳齐之临淄楚之宛丘郑之阳翟三川之丨丨富冠海内皆为天下名都　江淹为萧让太傅相国齐公十郡九锡表丨丨之始山河逾广两汉之初封赏弥盛成公绥大河赋歴丨丨之北境兮流三晋之南乡又潘岳为贾谧赠陆机诗自我离羣丨丨于今虽简其】
　　【靣分着情深】
　　二邾【左传见一睦下】
　　二齐【战国防苏代遗燕昭王书曰北夷方七百里加之以鲁卫此所谓强万乗之国也而齐并之是益丨丨也　北史于宣敏传三蜀丨丨古称天险分王戚属今正其时】
　　二斟【左传昔有过浇杀斟灌以伐斟寻注丨丨夏同姓诸侯】
　　二赵【北史文苑传序鲁征杜广徐光尹弼之俦知名于丨丨宋该封变朱肜梁谠之属见重于燕秦】二汉【晋书简文宣郑太后传太元十九年孝武帝下诏曰仰奉遗防依阳秋丨丨孝懐皇帝故事上太妃尊号曰简文太后　宋书礼志明帝太和元年正月丁未郊祀武皇帝以配天宗祀文皇帝于明堂以配上帝是时丨丨郊禋之制具存魏所损益可知也　又恩幸传序明扬幽仄唯才是与逮于丨丨兹道未革　南史江淹等传论丨丨求士率先经术近代取人多由文史束晳三日曲水对昔周公城洛邑因流水以泛酒故逸诗云羽觞随波又秦昭王以三日置酒河曲见金人奉水心之剑曰令君制有西夏因此立为曲水丨丨相缘皆为盛集　白居易黒龙饮渭水赋表三秦之嘉瑞呈丨丨之祯祥】
　　二成【左传晋人来治杞田季孙将以成与之谢息为孟孙守不可季孙曰君之在楚于晋罪也又不聼晋鲁罪重矣晋师必至吾无以待之不如与之间晋而取诸杞吾与子桃成反谁敢有之是丨丨也鲁无忧而孟孙益邑子何病焉辞以无　与之莱柞乃迁于桃晋人为杞取成　又礼无加货　无丨丨注公私不两成又元史礼乐志凡宗庙之乐九成舞九变黄钟之宫三成三变大吕之角丨丨二变太簇之征丨丨二变应钟之羽丨丨二变圜丘之乐六成舞六变夹钟之宫三成三变黄钟之角一成一变太簇之征一成一变姑洗之羽一成一变社稷之乐八成林钟之宫丨丨太簇之角丨丨姑洗之征丨丨南宫之羽丨丨　又宋史礼志礼制局言方坛旧制三成第一成髙三尺第丨丨第三成皆髙二尺五寸上广八丈下广十有六丈　法苑珠林别有六劫一别丨丨三住四壊五空六大】
　　二屈【左传见二五下】
　　二郢【北史序传韶族弟琰之除征东将军仍兼太常出为卫将军荆州刺史兼尚书左仆射三荆丨丨大行台寻加散骑常侍】
　　二陜【唐明皇诗境出三秦外途分丨丨中　李峤送光禄刘主簿之洛诗函谷双崤右伊川丨丨东　孙逖和左司张员外诗丨丨聼风謡三秦望形胜　李频岐山逢陜下故人诗三秦一防面丨丨久分携　徐夤西华诗叠嶂出闗分丨丨残冈过水作中条】
　　二晋【战国防李兑谓齐王曰臣之所以坚丨丨以攻秦者非以为齐得利秦之毁也欲以使攻宋也而宋置太子以为王下亲其上而守坚臣是以欲足下之速归休士民也　江淹为萧太尉上便宜表见一魏下】二荆【魏书房景先传神元年萧衍龙骧将军田甲能据东义阳城内属勅景先为行台发丨丨兵以援之　北史蛮传秦陇所在反叛丨丨西郢蛮大扰动】
　　二楚【隋书南蛮传论自秦并丨丨汉平百越地穷丹徼景极日南水陆可居咸为郡县】
　　二吴【齐书髙帝纪建元元年九月辛丑诏丨丨义兴三郡遭水减今年田租　又小学绀珠丨丨呉坦之隐之　又丨丨呉通微通元　又丨丨呉育呉充】
　　二亳【水经注今梁园自有丨丨南亳在谷熟北亳在非偃师也】
　　二豫【齐书州郡志南豫州永明四年冠军长史沈宪啓丨丨分置以桑堁子亭为断颍川汝阳在南谯歴阳界内悉属西豫庐江居晋熙汝隂之中属南豫求以颍川汝阳属南豫庐江还西豫　又栁世隆传垣崇祖既破虏上欲罢并丨丨敕世隆曰比思江西萧索丨丨两办为难议者多云省一足一于事为便吾谓非乃乖谬卿以为云何可具以闻】
　　二虢【左传制岩邑也虢叔死焉疏正义曰僖五年传曰虢仲虢叔王季之穆也晋语称文王敬友丨丨则虢国本有二也　晋语文王询于八虞而谘于丨丨注虢仲封东虢制是也虢叔封西虢虢公是也　北史孙绍传丨丨京门了无严防南北二中复阙固守】
　　二蜀【广川题跋成都兰亭子由得于中山旧石故今所摹独传丨丨中州人或未知也　项斯闻蝉诗一櫂三湘浪单车丨丨尘】
　　二杭【宋史五行志见一汴下】
　　二益【魏书序传肃宗诏子建兼尚书为行台刺史如故于是威震蜀土其梁巴丨丨两秦之事皆所节度】二菀【水经注菀川水出勇士县之子城南山东北流歴此城州世谓之子城川又北迳牧师菀故汉牧菀之地有东西丨丨城相去七里西城即乞佛所都也又北入于河也】
　　二原【唐书韩全诲传帝遣中人诏全忠班师不奉诏使者再徃全忠聼命引兵攻邠州李继徽婴城三日乃降质其妻复使继徽守回壁丨丨】
　　二利【水经注汝水别沟又东迳西门城即南利也汉书宣帝封广陵厉王子昌为侯也县北三十里有孰城号曰北利故渎出于丨丨之间】
　　二蒙【水经注汳水东迳违县故城北俗谓之小蒙城也又东迳大蒙城北自古不闻有丨丨疑即蒙亳也】二边【宋史仁宗纪庆厯七年五月辛丑诏西北丨丨有大事二府与两制以上杂议之　又兵志今丨丨虽号通好而西北屯边之兵常若待敌之至故竭天下之力而不能给不于此时先虑而豫备之一旦边陲用兵水旱相继卒起而图之不可及矣　又职官志庆厯中丨丨用兵知制诰富弼建言邉事系国安危不当専委枢密　又王旦传防契丹修和西夏誓守故地丨丨兵罢不用眞宗以无事治天下旦谓祖宗之法具在务行故事愼所变改帝久益信之言无不聼　又楞伽经我所説义不堕世论妄想数中所以者何谓不计着外性非性自心现处丨丨妄想所不能转相境非性觉自心现则自心现妄想不生妄想不生者空无相无作入三脱门名为解脱　守防国界主陁罗尼经顺义无丨丨即般若事业无义断疑此是般若母　梁武帝游钟山大爱敬寺诗一道长死生有无离丨丨】
　　二封【诗王城谱疏汉书地理志云初洛邑与宗周通封畿东西长南北短短长相覆千里韦昭云通在丨丨之地共千里也臣瓒按西周方八百里八八六十四为方百里者六十四东周方六百里六六三十六为方百里者三十六二都方百里者百方千里也　又汉书魏相传故事诸上书者皆为丨丨署其一曰副领尚书者先发副封所言不善屛去不奏　唐书李澄传澄始封陇西公后又进王爵每上章必叠署丨丨士大夫笑其野　又齐书髙帝纪见一门下】
　　二竟【左传子驷曰牺牲玉帛待于丨丨以待彊者而庇民焉　又境同云笈七籖太清境有九仙上清境有九眞玉清境有九圣三九二十七位其九仙者第一上仙二髙仙三大仙四元仙五天仙六眞仙七神仙八灵仙九至仙眞圣丨丨其号次第亦以上髙大元天眞神灵至而为次第】
　　二界【宋书五行志晋安帝元兴三年荆江丨丨生竹实如麦】
　　二方【诗曰归曰归嵗亦莫止疏玁狁昆夷丨丨大敌将使一劳久逸暂费永寜文王知事未卒平役不早反故致此逺期息彼近望　史记西南夷传赞汉诛西南夷国多灭矣唯滇复为宠王然南夷之端见枸酱番禺大夏杖卬竹西夷后揃剽分丨丨卒为七郡注索隐曰言西夷后被揃割遂剽居西南丨丨各属郡县　汉书司马相如传丨丨之君鳞集仰流注丨丨谓西夷及南夷也　宋书武帝纪马休鲁宗阻兵内侮驱率丨丨连旗称乱　南史徐羡之传武帝北伐稍迁太尉左司马掌留任副贰刘穆之帝议北伐朝士多谏唯羡之黙然或问何独不言羡之曰今丨丨已平拓地万里唯有小羌未定公寝食不安何可轻豫其议　又后汉书荀淑等传赞丨丨承则八慈继尘注丨丨元方季方也北史卢元等传论伯源兄弟亦有丨丨之风流雅道家声诸子不逮】
　　二隅【宋书五行志太和五年三月自去冬十月至此月不雨辛巳大雩是春诸葛亮防天水晋宣王距郤之元阳动众又是时丨丨分据众出多过时也　唐书骠传林钟征之宫敛拍单声奏奉圣乐丈夫一人独舞乐用兹鼓笛每色四人方响二置兹都前丨丨有金钲中植金铎二贝二铃钹二大鼓十二分左右　锦帯书见一介下　徐夤赠严司直诗沧海丨丨身渐老太行千叠路难行】
　　二垂【战国防黄歇使于秦説昭王曰今大国之地半天下有丨丨此从生民以来万乗之地未尝有也后汉书杜诗传陛下亮成天工克济大业偃兵修文羣帅反旅海内合和万世蒙福天下幸甚唯匈奴未譬圣徳威侮丨丨注丨丨谓西与北也　宋史叶清臣传时陜西用兵上言当今将不素蓄兵不素练财无久积小有边警外无骁将内无重兵举西北丨丨观之若濩落大瓠外示雄壮其中空侗了无一物　　唐书杜佑传垂作共工今工部尚书将作监则丨丨也】
　　二镇【宋书文帝纪徐豫土多稲田而民间専务陆作可符丨丨履行旧陂相率修立并课垦辟使及来年】二服【书禹贡二百里奋武卫疏正义曰既言三百又言二百嫌是三百之内以下丨丨文与此同故于此解之此是文教外之二百里也　诗王城谱疏郑志赵商问定四年左传曰曹为伯甸言爵为伯服在甸按曹国实今定陶去王城六七百里甸服在丨丨去王城一千五百里亦复不合答曰东都之畿方六百里半之三百里定陶去王城八百里有余岂六七百也除畿内三百里又侯五百里定陶在外何谓之不合　又周礼乡师之职正嵗稽其乡器比共吉凶丨丨注吉者祭服也凶者吊服也比长集为之　诗缟衣綦巾聊乐我员疏经序皆据男为文则缟衣綦巾是男之所言不得分为男女丨丨】
　　二蛮【元史地理志建昌路本古越嶲地唐初设中都府治越嶲至徳中没于吐蕃贞元中复之懿宗时蒙诏立城曰建昌府以乌白丨丨实之其后诸酋争强不能相下分地为四段兴为长】
　　二震【陈书髙祖纪大小丨丨之骁徒东南两越之勍防遽行天讨无逃神防】
　　二寨【曾巩秘书少监陈公碑公为荆吴北路转运使澧州诸蛮数纵兵莫能却公至诸蛮畏恱皆还就溪洞而归故所掠地与人公因筑武陵澧州丨丨以备蛮】
　　二鄣【史记白起传六月陷赵军取丨丨四尉注正义曰括地志云赵鄣故城一名都尉城今名赵东城在泽州髙平县西二十五里又有故糓城此二城即丨丨也】
　　二闗【左传废六闗注塞闗阳闗之属疏正义曰昭五年传孟丙仲壬之子杀竖牛子塞闗之外襄十七年传称师自阳闗逆臧孙丨丨见于传如此之属凡有六也　元史文宗纪冀州晋寜两路所辖代州之雁门闗崞州之阳武闗岚州之天涧口皮库口保徳州之寨底天桥白羊三闗石州之坞堡口汾州之向阳闗隰州之乌门闗吉州之马头秦王岭丨丨灵石县之隂地闗皆令穿堑垒石以为固　易林见一门下　张衡东京赋秦负阻于丨丨率开项而受沛　又新论夫两叶掩目则冥黙无覩双珠塡耳必寂寞无闻叶作目蔽珠为耳鲠丨丨外拥视聼内隔故其宜也】
　　二堡【宋史司马光传从厐籍辟通判并州麟州屈野河西多良田夏人蚕食其地为河东患籍命光按视光建筑丨丨以制夏人募民耕之　又王岩叟传质孤胜如丨丨汉赵充国留屯之所自元祐讲和在兰州界内夏以为形胜膏腴之地力争之丨丨若失则兰州熙河遂危延帅欲以丨丨与夏苏辙主其议及熙河延安二防同报辙奏曰近邉奏稍频西人意在得丨丨今盛夏犹如此入秋可虞不若早定议意在与之也岩叟曰形势之地岂可轻弃不知既与还不更求否太皇太后曰然议遂止　元史宪宗纪张柔又以涡水北隘浅不可舟军既病涉曹濮魏博粟皆不至乃筑甬路自亳抵汴百二十里流深而不能筑复为桥十五或广八十尺横以丨丨戍之】
　　二村【水经注江水至于博阳丨丨之间有盘石广四百丈长六里而复殆于阻塞江川夏没冬岀基互通渚】二垒【后汉书袁谭传何悟青蝇飞于竿旌无忌游于丨丨使股肱分成二体胷膂絶为异身注丨丨者谓谭尚也　晋书孙绰传疏曰臣之愚计以为且可更遣一将有威名资实者先镇洛阳于陵所筑丨丨以奉卫山陵埽平梁许清一河南　唐书李自良传防回纥入宼防遣大将焦伯瑜等撃之自良曰宼逺来难与争锋请筑丨丨搤归路坚壁勿出求战不许师老而惰其势易乗防不聼伯瑜战百井大败由是知名　水经注升平二年交州刺史温放之杀交阯太守寳别驾阮郎遂征林邑水陆累战佛保城自守重求请服聼之今林邑东城南五里有温公丨丨是也　握竒经虗实丨丨皆逐天文气向背山川利害随时而行以正合以竒腠天地以下八重以列】
　　二营【后汉书张奂传拜奂为防匈奴中郎将以九卿秩督豳并凉三州及度辽乌桓丨丨兼察刺史二千石能否赏赐甚厚注明帝永平八年初置度辽将军屯五原郡曼拍县汉官仪曰乌桓校尉屯上谷郡寗县故曰丨丨】
　　二都【诗王城谱疏见二封下　战国防王之事齐也无入朝之辱无割地之费齐为王之故虗国于燕赵之前用兵于二千里之外故攻城野战未尝不为王先被矢石也得丨丨割河东尽効之于王自是之后秦攻魏齐未尝不嵗至于王之境也　晋书张协传价兼三乡声贵丨丨　南史谢庄传升厯中阳英贤起于徐沛受箓白水茂异出于荆宛寜丨丨智之所产七隩愚之所育实遇与不遇用与不用耳】
　　二畿【诗王城谱疏西都先王所居东都贡赋所均不可并为丨丨故通数之共为千里】
　　二京【晋书髙瞻传翦鲸豕于丨丨迎天子于吴防　杜甫哀严武诗感激动四极聨翩收丨丨　鲍溶洛阳春望诗四海为家知徳盛丨丨有宅卜年长　杜牧梁秀才以早春旅次大梁将归郊扉言怀诗宅临三楚水衣帯丨丨尘　郑谷荔枝树诗丨丨曾见画图中数本芳菲色不同　范梈赠别邓修撰归杭州诗休须满假辞三径定约重来赴丨丨　又晋书左思传班固两都理胜其辞张衡丨丨文过其意　又孙绰传絶重张衡左思之赋每云三都丨丨五经之鼓吹也　杨侃皇畿赋诵丨丨于张衡览两都于班固　又吕览齐攻廪丘赵使孔青将死士而救之与齐人战大败之齐将死得车二千得尸三万以为丨丨】
　　二辅【汉书赵广汉传京兆政清吏民称之不容口长老传防为自汉兴以来治京兆者莫能及左冯翊右扶风皆治长安中犯法者从迹喜过京兆界广汉叹曰乱吾治者常丨丨也诚令广汉得兼治之直差易耳】二国【书召诰今王嗣受厥命我亦惟兹丨丨命嗣若功传其夏殷也继受其王命亦惟当以此夏殷长短之命为监戒继顺其功徳者而法则之　诗维此丨丨其政不获　又周南召南谱丨丨之诗以后妃夫人之徳为首终以麟趾驺虞　又鄘卫谱武王既黜殷命杀武庚复伐三监更以此三国建诸侯以殷余民封康叔于卫使为之长后世子孙稍并彼丨丨混为名之论语微子去之箕子为之奴注马曰微箕丨丨名　左传君子结丨丨之信行之以礼又焉用质　又楚子反救郑郑伯与许男讼焉皇戌摄郑伯之辞子反不能决也曰君若辱在寡君寡君与其二三臣共聼两君之所欲成其可知也不然侧不足以知丨丨之成　又卫人燕师伐郑疏燕有丨丨一称北燕故此注言南燕以别之　公羊蔡侯郑伯防于邓传离不言防此其言防何注据齐郑伯于纪丨丨防曰离二人议各是其所是非其所非所道不同不能决事定是非立善恶不足采取故谓之离防　史记髙帝纪封韩信为淮阴侯分其地为丨丨　宋书天竺迦毘黎国传见一使下　易林衔命上车和合两家蛾眉皓齿丨丨不殆　吴越春秋吴王寿梦二年楚之亡大夫申公巫臣适吴以为行人教吴射御导之伐楚楚庄王怒使子反将败吴师丨丨从斯结讐于是吴始通中国而与诸侯为敌】二邦【刘孝绰答湘东王书李固之荐丨丨徐珍之奏七邑威懐之道兼而有之　王粲赠文叔良诗丨丨若否职汝之由】
　　二郡【史记楚世家还射圉之东解魏左肘而外撃定陶则魏之东外弃而大宋方与丨丨者举矣　汉书赵充国传今防羌欲为敦煌酒泉宼饬兵马练战士防须其至坐得致敌之术防逸撃劳取胜之道也今恐丨丨兵少不足防守而发之行攻释致虏之术而从为虏所致之道臣愚防为不便　晋书阮裕传或问裕曰子屡辞征聘而宰丨丨何耶裕曰虽屡辞王命非敢为髙也吾少无宦情兼拙于人面既不能躬耕自活心有所资故曲躬丨丨岂以骋能私计故耳　班固奏记扶风掾李育经明行着教授百人京兆扶风丨丨更请　防温郡内书懐寄刘连州窦夔州诗朱邑何为者桐乡有古祠我心常所慕丨丨老人知　元稹酬乐天诗经过丨丨逢贤牧聚集诸郎宴老身】
　　二县【左传成师以出而败楚之丨丨何荣之有焉　又十家九县注韩氏七羊舌氏四而言十家举大数也羊舌四家共丨丨故但言强家　战国防韩魏易地西周弗利樊余谓王曰周必亡矣韩得丨丨魏亡丨丨所以为之者尽包二周多于丨丨九鼎存焉水经河水于丨丨之间济有君子之名】
　　二州【诗周南召南谱正义曰江汉之城即梁荆丨丨故尚书注云南兼梁荆　公羊传注礼四井为邑邑方二里东方丨丨四百二十国凡为邑广四十里袤四十二里取足舍止共膏糓而已　汉书成帝纪河决东郡流漂丨丨注兖州豫州之地　南史衡阳公谌传建武二年六月上华林园宴谌及尚书令王晏等数人尽欢坐罢留谌晩出至华林閤仗身执还入省上遣左右莫智明数谌曰隆昌之际非卿无有今日今一门丨丨兄弟三封朝廷相报政可极此】
　　二邑【诗序式微黎侯寓于卫其臣劝以归也笺黎侯为狄人所逐弃其国而寄于卫卫处之以丨丨因安之可以归而不归故其臣劝之疏以经云中露泥中知处之以丨丨　春秋序璧假许田之类是也疏诸侯有大功者于京师受邑为将朝而宿焉谓朝宿之邑方岳之下亦受田邑为从廵守备汤水以共沐浴焉谓之汤沐鲁以周公之故受朝宿之邑于京师许田是也郑以武公之勲受汤沐之邑于泰山祊田是也隐桓之世周德既衰鲁不朝周王不廵守丨丨皆无所用因地之势欲相与易祊薄不足以当许郑人加璧以易许田　吴越春秋余祭十二年楚灵王防诸侯伐吴围朱方诛庆封庆封数为呉伺祭故晋楚伐之也呉王余祭怒曰庆封穷来奔吴封之朱方以效不恨士也即举兵伐楚取丨丨而去　水经注京相璠曰河内修武县北有故隤城实中今世俗谓之皮垲方四百歩实中髙八丈际陂北隔水一十五里俗所谓兰丘也方二百步西一十里又有一丘际三世之敕丘方五百步形状相类疑即古攒茅也杜预曰丨丨在修县北所未详也　李白诗吾家青萍劎操割有余闲徃来纠丨丨此去何时还　张蠙赠九江太守诗丨丨旋添新戸口四营渐废旧戈鋋】二乡【周礼乡老丨丨则公一人】
　　二城【诗郑谱疏昭十七年左传曰郑祝融之墟郐谱亦云则郐郑同地而云郑非郐都者正以郑国别有郐城决知郑国之都非郐也但丨丨不甚相逺故于郐言祝融之墟见郑因国其地言其境界所及非谓郑居郐都也　史记秦本纪拔赵丨丨　元史地理志镇南州州在路北昔朴落蛮所居川名欠舍中有城曰鸡和至唐时蒙氏并六诏征东蛮取和子鸡和丨丨置石鼓县又于沙却置俗富郡沙却即今州治至叚氏封髙明星为楚公欠舍沙却皆之】
　　二宫【晋书贾充传贾谧既亲贵数入丨丨共愍懐太子游处无屈降心　齐书髙帝纪丨丨诸王悉不得营立屯邸封畧山湖太官池籞宫停税入优量省置顔氏家训江左朝臣子孙初释服朝见丨丨皆当涕泣丨丨为之改容　潘尼赠陆机出为吴王郎中令诗婉娈丨丨徘徊殿闼　杜甫哀李光弼诗丨丨泣西郊九庙起頽压　又齐书髙帝纪论元嘉十八年太一在丨丨客至俱不利是嵗氐杨难当宼梁益来年仇池破黄庭内景经注叙东华者方诸宫名也东华青童君所居也其中王女仙人皆诵咏之刻玉书之为玉篇夫此丨丨之神仙犹诵之者非复以辟邪正谓和神耳】
　　二庙【礼记祭法适士丨丨一坛曰考庙曰王考庙享尝乃止显考无庙有祷焉为坛祭之　南史裴之礼传庙在光宅寺西堂宇敞松栢郁茂范云庙有三桥蓬蒿不翦梁武南郊道经丨丨顾而叹曰范为已死裴为更生按防之礼父也　元史祭祀志汉儒论七庙九庙之数其说有二韦元成等以谓周之所以七庙者以后稷始封文王武王受命而王是以三庙不毁与亲庙四而七也如刘歆之说则周自武王克商以后稷为太祖即増立髙圉亚圉丨丨于公叔太王王季文王二昭二穆之上已为七庙矣至懿王时始立文世室于三穆之上至孝王时始立武世室于三昭之上是为九庙矣　张説祭殷仲堪羊叔子文双风虽旧丨丨维新】二省【齐书明帝纪日者百司耆齿许以自陈东西丨丨犹沾微俸辞事私庭荣禄兼谢兴言爱老实有矜懐　又郁林王纪东西丨丨府国长屯所积财单禄寡良以矜懐选部可甄才品能推校年月邦守邑丞随宜量处以贫为先　北史崔赡传赡患气兼性迟重虽居丨丨竟不堪敷奏　唐书长孙无忌传进无忌太尉检校中书令犹知门下尚书丨丨固辞尚书省许之　李长民广汴赋四方利害于是乎上达丨丨政令于是乎下究　又廖道南瑞应河清赋惟二邑之民牧惟丨丨之守臣】
　　二台【晋书祖逖传石勒将刘夜堂以驴千头运粮以馈桃豹逖遣韩潜冯鐡等追击于汴水尽获之豹宵遯退据东燕城逖使潜进屯封丘以逼之冯鐡据丨丨逖镇雍丘数遣军要截石勒勒屯戍渐蹙骑常获濮阳人逖厚待遣归咸感逖恩徳率乡里五百家降逖宋书百官志丨丨奏劾则符光禄加禁止解禁止亦如之禁止身不得入殿省光禄主殿门故也　水经注魏氏土地记曰章武县东一百里有武帝台南北有丨丨相去六十里基髙六十丈　陶潜命子诗直方丨丨惠和千里　刘懐一赠右防监察邓茂迁左防殿中诗入仕光三命迁荣歴丨丨】
　　二馆【唐书禇无量传诏秘书省司经局昭文崇文丨丨更相检讐采天下遗书以益阙文不数年四库完治　小学绀珠丨丨文馆崇文馆】
　　二学【齐书礼志今学非唯不宜废而已乃宜更崇向其道望古作规使郡县有学乡闾立教请付尚书及丨丨详议　唐书儒学传序贞观六年诏罢周公祠更以孔子为先圣顔氏为先师尽召天下惇师老徳以为学官数临幸观释莱命祭酒博士讲论经义赐以束帛生能通一经者得署吏广学舍千二百区三学益生员并置书筭丨丨皆有博士　李谐述身赋帯丨丨之髙宇逺三市之狭邪　又何休公羊传序昔者孔子有云吾志在春秋行在孝经此丨丨者圣人之极致治世之要务也　齐书禇伯玉传论诸张米道符水先验相传师法祖自伯阳世情去就有此丨丨僧尼道士矛楯相非非唯重道兼亦殉利】
　　二黉【北史邢邵传杨愔与魏元又及邵请置学奏曰丨丨两学盛自虞殷所以宗配上帝以着莫大之严宣布十二以彰则天之轨养黄发以询哲言育青衿而敷典教用能享国长久风徽万祀者也　又水经注涞水有二源俱发涞山东迳广成县故城南又北迳小黉东又东迳大黉南盖霍原隐教授处也徐广云原隐居广阳山教授数千人为王浚所召虽千古世悬犹表丨丨之称】
　　二楼【小学绀珠丨丨花蕚相辉勤政务本　又丨丨郁仪结邻】
　　二阁【李洞雪诗冻挹分泉涩光凝丨丨痴】
  </div>
  <div class="pagination">
   <a href="御定骈字类编_page343.html">
    上一页
   </a>
   <span>
    ...
   </span>
   <a href="御定骈字类编_page339.html">
    339
   </a>
   <a href="御定骈字类编_page340.html">
    340
   </a>
   <a href="御定骈字类编_page341.html">
    341
   </a>
   <a href="御定骈字类编_page342.html">
    342
   </a>
   <a href="御定骈字类编_page343.html">
    343
   </a>
   <span class="current-page">
    344
   </span>
   <a href="御定骈字类编_page345.html">
    345
   </a>
   <a href="御定骈字类编_page346.html">
    346
   </a>
   <a href="御定骈字类编_page347.html">
    347
   </a>
   <a href="御定骈字类编_page348.html">
    348
   </a>
   <a href="御定骈字类编_page349.html">
    349
   </a>
   <span>
    ...
   </span>
   <a href="御定骈字类编_page345.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
