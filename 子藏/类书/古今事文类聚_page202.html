<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 202 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 202 页/共 485 页</h1>
    <div class="content">　　鸡有五徳
　　田饶事鲁哀公而不见察告哀公曰臣将去君黄鹄举矣哀公曰何谓也饶曰君不见夫鸡乎头戴冠者文也足抟距者武也敌在前敢鬭者勇也见食相呼者仁也守夜不失时者信也鸡虽有五德君犹日瀹而食之者何也以其所从来近也夫鹄一举千里止君园池食君鱼鳖啄君黍粱无此五德而君犹贵之以其所从来者逺也【韩诗外传】
　　鸡鸣度关【见关市门】
　　鸡犬识家【见育圣门】
　　鸡犬得仙【见神仙门】
　　献长鸣鸡
　　成帝时交趾越巂献长鸣鸡司晨鸡即下漏验之晷刻无差长鸣一食时不絶长距善鬭【西京杂记】
　　姑盗食鸡【见姑妇门】
　　呼鸡祝祝
　　祝鸡翁雒阳人居尸乡北山下养鸡百余牢鸡皆有名字千余头暮栖于树昼日放散呼名即种别而至【列仙】祝鸡翁善养鸡今世人呼鸡云祝祝起此也【博物志】俗传鸡本朱氏翁化为之故呼鸡皆曰朱朱【风俗通】
　　鸡肋可惜
　　魏王入汉中讨刘备不得进欲守复难意欲弃之乃发令云鸡肋官属不知主簿杨脩曰夫鸡肋弃之则可惜噉之无所得王遂还【九州春秋】
　　闻鸡起舞
　　晋祖逖与刘琨俱为司州主簿情好绸缪共被而寝中夜闻荒鸡鸣蹴琨觉曰此非恶声也因起舞相谓曰若四海鼎沸豪杰并起吾与足下当相避于中原
　　火鸡烧营
　　殷浩北伐辟江逌为长史取鸡百余只以长绳连之脚皆系火一时驱放羣鸡骇散过堑飞集羌营皆燃因其惊乱众兵击之
　　宋窻鸡
　　晋兖州刺史沛国宋处宗尝买得一长鸣鸡爱养甚至常笼着间鸡遂作人语与处宗谈论极有致终日不辍处宗因此乃大进【幽防録】
　　决争鸡讼【见官政门】
　　知吏食鸡
　　宋世良为清河太守发奸摘伏尝有一吏休满还郡食人鸡豚世良叱而语之叩头伏罪【北史】
　　古今文集
　　杂著
　　衞士传鸡唱
　　光黄人二三月羣聚讴歌不中音律宛转如鸡鸣耳与宫人唱漏微相似但极鄙野汉官仪宫中不畜鸡汝南出长鸣鸡衞士候于朱雀门外专传鸡唱又应劭曰今鸡鸣歌晋太康地道记曰后汉卫士习此曲于阙下歌之今鸡唱是也【志林】
　　鸣鸡赋　　　　　　　　　张文潜
　　先生闲居学道昧旦而兴家畜一鸡司晨而鸣畜之既老语黙有程意气武毅被服鲜明峩峩朱冠丹颈膺苍距矫攫秀尾翘腾奉职有恪徐步我庭啄粟饮水孔肃靡争山川苍苍风霰宵凝黯幽之紞紞恍余梦之初惊万里一寂钟鼓无声闻振衣之腷忽孤奏之泠泠委更筹之杂乱和城角之凄清应云外之鸣鸿吊山巅之落星歌三终而复寂夜五分而既更万境皆作车运马行先生杖屦而出观大明之东生
　　古诗
　　缚鸡行　　　　　　　　　杜甫
　　小奴缚鸡向市卖鸡被防急相喧争家中厌鸡食虫蚁不知鸡卖还遭烹虫鸡于人何厚薄吾叱奴儿解其缚鸡虫得失无了时注目寒汀倚江阁洪容斋云此诗自是一段好议论至结句之妙非他人所能企及也
　　鸡啼曲　　　　　　　　　李廓
　　星稀月没入五更胶胶角角鸡初鸣征人牵马出门立辞妻欲向长安行再鸣引颈茅檐下楼中角声催上马才分地色第三鸣旌斾红尘已出城妇人上城乱招手夫壻不闻遥哭声长恨鸡鸣别时苦不遣鸡栖近户律诗
　　鸡　　　　　　　　　　　杜甫
　　纪德名标五初鸣度必三殊方听有异失次晓无慙问俗人情似充庖尔辈堪气交亭育际巫峡漏司南
　　鸡　　　　　　　　　　　司马君实
　　羽短笼深不得飞久留寜为稻粱肥胶胶风雨鸣何苦满室高眠正掩扉
　　鬭鸡
　　羣书要语金嘴鐡距【六帖】前防如倒旁视如倾头象规作嘴似削成髙膺峭峙双翅齐平跃身竦体怒势横生爪似炼铜目如奔星翅因风抚翮长鸣猛志横逸势凌天庭或踯躅踟蹰嗫喋容与或爬地俯仰或抚翼未举或狼顾鸦视或鹰翔鹄举或佯背而引敌或毕命于强御得势者凌九天失据者沦九地【傅赋】
　　古今事实
　　介其鸡
　　季郈之鸡鬭【季平子郈伯二家相近故鸡鬭】季氏介其鸡【捋芥子播其羽或曰以胶沙播羽为介也】郈氏为之金距平子怒【怒其不下已】且譲之故郈伯亦怨平子【昭公六年】
　　养鬭鸡
　　纪渻子为周宣王养鬭鸡十日而问之鸡可鬭乎曰未也方虚骄而恃气十日又问之曰未也犹疾视而盛气十日又问之曰防矣望之如木鸡其德全矣异鸡无敢应者也【列子】
　　狸膏涂头
　　庄子谓惠子曰羊沟【鬭鸡处】之鸡三嵗为秣【秣冠帅也】相者视之则非良鸡也然数以胜人者以狸膏涂其头也【鸡畏狸故也】
　　好鬬鸡
　　宣帝好鬬鸡
　　鬬鸡赌钱
　　扶南山范寻公以鐡为鬬鸡假距与诸将赌钱【呉外国】
　　鬬鸡兵象
　　宗好鬭鸡贵臣外戚皆尚之贫者或弄木鸡识者以为鸡酉属帝生之嵗也鬭者兵象近鸡祸也【五行志】
　　以鬬鸡进
　　杨国忠以鬬鸡进【杨妃外】
　　古今文集
　　杂著
　　说天鸡　　　　　　　　　罗隐
　　狙氏子不得父术而得鸡之性焉其父畜养者冠距不举毛羽不彰兀然若无饮啄意洎见敌则他鸡之雄也伺晨则他鸡之先也故谓之天鸡狙氏死传其术于子且反先人之道非毛羽彩错嘴距铦利者不与其栖无复问向时伺晨之俦见敌之勇峩冠髙步饮啄而已吁道之壊矣有是夫
　　古诗
　　鬬鸡联句　　　　　　　　韩愈孟郊
　　大鸡昻然来小鸡竦而待峥嵘颠盛气洗刷凝鲜彩髙行若矜豪侧睨如伺殆精光目相射劒防心独在既取冠为胄复以距为铩天时得清寒地利挟爽垲磔【客格反】毛各噤瘁【所録反】怒瘿争碨磊俄膺忽尔低植立瞥而改腷战声喧缤翻落羽皠中休事未决小挫势益倍妒肠务生敌贼性专相醢裂血失鸣声啄殷【乌闲反】甚饥馁对起何急惊随旋仍巧绐毒手饱李阳神捶困朱亥恻心我以仁碎首尔何罪独胜事有然傍惊汗流凂知雄欣动顔怯负愁防贿争观云填道助呌波翻海争爪深难解嗔睛时未怠一喷一醒然再接再砺乃头垂碎丹砂翼塌拖锦彩连轩尚贾余清厉比归凯选俊感収毛受恩慙始隗英心甘鬬死义肉耻庖宰君防鬬鸡篇短韵亦可采
　　晩泊观鬬鸡　　　　　　　梅圣俞
　　舟子抱鸡来雄雄峙髙岸侧行初取势俯啄示无惮先鸣气益振奋击心非惴勇颈毛逆张怒目皆裂盰血流何所争死鬬欲充玩应当邀猛毅岂独专晨旦胜酒人自私粒米谁尔唤怀彼兴魏傍睨当衰汉徒然驱国众曽靡救时难羣雄自苦战九锡邀平乱宝玉归大奸干戈托竒筭从来小资大聊用一长叹
　　律诗
　　鬬鸡东郊道　　　　　　　陈褚玠
　　春郊鬬鸡侣棒敌两逢迎妒羣排袖出带勇向场惊锦毛侵距散芥羽杂尘生还同战胜罢耿介寄前鸣
　　鬬鸡　　　　　　　　　　陈无已
　　峥嵘已介季氏甲更以黄金饰两戈虽有英心甘鬭死其如纪渻木鸡何
　　山鸡
　　羣书要语一名锦鸡【尔雅】山鸡有美毛自爱其毛终日影水目则溺【博物志】防山鸡也利距善鬭世以家鸡鬬之则可擒其色鲜明五彩燿【南越志】巴峡中有吐绶鸡以其羽毛有白圆防又名真珠鸡嗉藏肉绶长濶数寸红碧相间极焕烂常时不见须遇晴日则向阳摆之顶首先出两角肉亦二寸许然后徐舒其绶逾时悉敛于嗉下披其毛不复见或有死者割其颈臆间亦无所覩【倦逰杂録】
　　诗句葳轻风里若垂何可拟【李文饶】
　　古今事实
　　镜照而舞
　　魏武帝时南方献山鸡帝欲其鸣舞而无由公子苍舒令以大镜着其前鸡鉴形而舞不知止遂至死韦仲将为之赋【异苑】
　　古今文集
　　古诗
　　锦鸡　　　　　　　　　　欧阳永叔
　　蛮荆鲜人秀厥美为物怪禽鸟得之多山鸡禀其粹众彩烂成文真色不可绘仙衣霓纷披女锦花缭綷辉华日光乱转目精惫髙田啄秋粟下涧饮寒瀬清唳或相呼舞影还自爱岂知文章累遂使罗网挂及祸诚有媒求友反遭卖有身乃吾患断尾亦前戒不羣世所惊甚美众之害稻粱虽云厚樊絷岂为泰山林归无期羽翮日以铩用晦有前言书之可为戒
　　吐绶鸟　　　　　　　　　刘禹锡
　　越山有鸟翔寥廓嗉中天绶光若若越人偶见而竒之因名吐绶江南知四明天姥神仙地朱鸟星精钟异气赤玉雕成彪炳毛红绡剪出玲珑翅湖烟始开山日髙迎风吐绶盘花绦临波似染琅玕草映叶疑开王母桃花红草緑人间事未若灵禽自然贵鹤吐明珠暂报恩鹊衔金印空为瑞春和秋霁野花开玩景寻芳处处来翠幙雕笼非所慕珠丸柘弹莫相猜栖月啼烟陵缥缈髙秋先见金霞晓三山仙路寄遥情刷羽翘欲上征不觜碧鸡依井络愿随青鸟向层城太液池中有黄鹄怜君长向卑枝宿何如一借羊角风来听箫韶九成曲律诗
　　山鸡　　　　　　　　　　温庭筠
　　石壑动晴景山禽陵翠微绣翎翻草去红嘴啄花归巢暖碧云色影孤清镜辉不知春树畔何处又分飞
　　锦鸡　　　　　　　　　　王介甫
　　樊笼寄食老低催组丽深藏肯自媒天日清明聊一吐儿童初见互惊猜
　　雁【鸿附】
　　羣书要语鳬雁之丑其脚指间有膜蹼属相着【尔雅】鹅仓雁也【广雅】季冬之月雁北乡【月令】大夫执雁取其候时而行也婚礼纳采用雁【仪礼】凡贽大夫用雁雁有先后行列故以为贽【繁露】兄弟之齿以雁行【礼记】雁衔芦以避矰缴【淮南子】譬若江湖之雀渤澥之鸟乘雁集不为之多双鳬飞不为之少【解嘲】梁州界有雁塞山相此山有大池水雁栖集故名雁塞【梁州记】衡州有回雁峯雁至此不过遇春而回【郡志】
　　鸿雁鸿雁春北而秋南不失其时【管子】大曰鸿小曰雁【诗疏】鸿鹄羽毛纯白似鹤而大肉美如雁【同上】孟春之月鸿雁来季秋之月鸿雁来賔【月令】鸿渐于陆其羽可用为仪吉【渐卦】鸿网之设鱼则离之【新防】鸿飞遵渚公归无所于女信处【狼防】鸿飞弋人何慕焉【杨子】翼乎如鸿毛之遇顺风【王褒颂】
　　诗句嗷嗷云中雁【谢康乐】寄书云间雁【范彦龙】金风新过雁邉秋一雁声　别浦雁賔秋　宿雁聚圆沙　落雁
　　浮寒水【并杜】战蒲知雁唼【李义山】万里衡阳雁今年又北归【杜】鸿雁几时过江湖秋水多【杜】遵渚有来鸿【谢元晖】残星几防雁横塞【赵嘏】惊起暮天沙上雁海门斜去两三行【杜牧之】仙掌月明孤影过长门灯暗数声来【杜牧】北风驱鴈天雨霜【鲍照】
　　古今事实
　　烹不鸣鴈
　　庄子出于山舍故人之家令竪子请曰其一雁能鸣其一不能鸣请奚杀主人曰杀不能鸣者弟子问曰主人之雁以不材而死先生将何处庄子笑曰周将处夫材与不材之间
　　弯弓鴈落
　　更盈侍魏王见一雁过曰臣能摇弓而落乃弯弓雁即落【家语】
　　鴈足系书【见书简门】
　　作朱鴈歌
　　汉武帝幸东海获赤雁作朱雁之歌
　　在郡食鴈
　　后汉度辽将军皇甫规解官东归安定乡人有以货买雁门太守者亦去职还家书刺谒卧不迎既入而问卿前在郡食雁美乎
　　射鴈贯钱
　　晋朱汉賔少时善射尝因与同辈出猎指一飞雁随矢而落其镞正中其臆臆上贯一金钱有篆文示其郡之硕学皆无识者人甚异之由是号为朱落雁
</div>
    <div class="pagination">
<a href="古今事文类聚_page201.html">上一页</a><span>...</span><a href="古今事文类聚_page197.html">197</a><a href="古今事文类聚_page198.html">198</a><a href="古今事文类聚_page199.html">199</a><a href="古今事文类聚_page200.html">200</a><a href="古今事文类聚_page201.html">201</a><span class="current-page">202</span><a href="古今事文类聚_page203.html">203</a><a href="古今事文类聚_page204.html">204</a><a href="古今事文类聚_page205.html">205</a><a href="古今事文类聚_page206.html">206</a><a href="古今事文类聚_page207.html">207</a><span>...</span><a href="古今事文类聚_page203.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
