<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 144 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 144 页/共 485 页</h1>
    <div class="content">　　老耼之弟子有亢仓子者得耼之道能以耳视而目听鲁侯闻之使士卑词而问焉亢仓子曰者之妄也我能视听而不用耳目不能易耳目之用【列子】
　　睅目皤腹
　　华元睅其目皤其腹注睅目出皤腹大也【左】
　　挂眼吴门
　　吴王赐子胥属镂之劒以死子胥仰天叹曰抉吾眼着吴东门上以观越冦之入灭吴也乃自刭
　　目若悬珠
　　东方朔尚书云臣朔目若悬珠齿如编贝
　　目
　　魏丁仪曹公欲以女妻之五官将曰仪目不便恐爱女不恱后仪到与论议曰丁掾好士也即使两目盲尚当与女何况但
　　石棱
　　刘琰称桓温眼如紫石棱
　　青白眼
　　阮籍能为青白眼见礼俗之士以白眼对之及嵇喜来吊籍作白眼喜不怿而退弟康闻之乃赍酒挟琴造焉籍大恱乃见青眼由是礼俗之士疾之若雠
　　眼多白
　　李承之在宋仁宗朝官州县因邸吏报包拯拜防政或曰朝廷自此多事矣承之正色曰包公无能为今之鄱县王安石眼多白甚于王敦他日乱天下者此人也【闻见録】
　　烂如嵓电
　　王戎幼而颖悟神彩秀彻视日不裴楷见而目之曰戎眼烂如嵓下电裴令公双眸闪闪若嵓下电
　　梦吏换眼
　　陶谷少时梦数吏奉符换眼吏附耳曰求钱千万谷不应又云钱五万安第二眼复不答吏曰止安第三眼即以弹丸纳眼中既觉眼色深碧后善相道士陈子阳曰贵人骨气奈一双鬼眼必不至显位
　　视日不瞬
　　蔡京尝入朝已立班上御殿差晩杲日照耀众莫敢仰视京注目久而不瞬陈莹中私谓同列曰此公真大贵人也或曰公明知其贵相胡不少贬而议论之间大不相恕何也莹中诵老杜诗曰射人先射马擒贼先擒王且云此人得志乃国家之大贼遂以急速公事请对疏京悖逆十事【百家诗序】
　　父子目盲【以下系患目见祸福门】
　　丧子失明【见丧子门】
　　左氏失明
　　左氏失明厥有国语
　　杜钦偏盲【见同姓名门】
　　金箆刮目
　　魏武帝病眼令华佗以金箆刮膜
　　读经祈瘥
　　后周张元其祖失明元读经燃灯梦一翁以金箆疗之后三日果瘥【法苑珠林】
　　明目方
　　范甯字武子尝患目痛就张湛求方湛因嘲之曰古方宋阳里子少得其术以授鲁东门伯鲁东门以授左丘明遂世世相及汉杜子夏郑康成晋左太冲并有目疾得此方云用损读书一减思虑二专内视三简外观四旦晩起五夜早眠六凡六物熬以神火下以气□蕴于胷中七日然后纳诸方寸修之一时近能数其目睫逺视尺捶之防长服不已非但明目亦可延年
　　左目伤
　　夏侯惇从征吕布为流矢中伤左目夏侯渊与惇俱为军帅军中号盲夏侯惇恶之每照镜恚怒辄扑镜于地【魏畧】
　　目疾当溺
　　石季龙时太子詹事孙珍问侍中崔约曰吾患目疾何方疗之约素狎珍曰溺之则愈珍曰目何乃溺约曰卿目睕睕正耐溺中珍恨之以白太子宣宣于诸子中最胡状目深闻之大怒诛约父子【载记】
　　盲骑瞎马
　　韩与顾恺之同在仲堪坐共作危语防军云盲人骑瞎马夜半临深池仲堪眇一目惊曰此太逼人因罢
　　韩眇目
　　梁湘东王眇一目于江东泛舟有乐功曹刘源曰帝子降兮北渚王作色曰当道目眇眇兮愁予耶坐者股栗酒遂不酣又邵陵王诸赋诗戏之曰湘东有一病非哑复非聋相思下只泪望直有全功
　　谷瞎虎
　　谷楷有干局性严忍为载车都尉时人号为瞎虎【人物志】
　　眼中安障
　　方干作令嘲李主簿目翳曰只见门外着篱未见眼中安障
　　目盲心不盲
　　韩愈代张籍与李中丞书籍不幸两目不见物无用于天下中丞取人固当问其贤不贤不当计其盲与不盲也当今盲于心者皆是籍自谓独盲于目尔其心则能别是非若赐之坐而问焉其口固能言也
　　古今文集
　　古诗【系患目】
　　赠医生王彦若　　　　　苏子瞻
　　鍼头如麦芒气出如车轴间闗脉络中性命寄毛粟而况清净眼内景含光烛琉璃贮沆轻脆不任触而子于其间来徃施锋簇笑谈纷自若观者颈为缩运鍼如运斤去翳如拆屋常疑子善幻他技杂巫祝子言吾有道此理君未瞩形骸一尘垢贵贱两草木世人方重外妄见瓦与玉而我初不知刺眼如刺肉君防眼与翳是翳要非目目翳茍二物易分如麦菽宁闻老农夫去草易伤谷鼻端有余地肝胆分楚蜀吾于五轮间荡荡见空曲如行九轨途并驱无击毂空花谁开落明月自朏肭请问乐全堂忘言老尊宿
　　次韵范元实病眼　　　　黄鲁直
　　道人常恨未灰心儒士苦爱读书眼要须元览照镜空莫作白鱼鑚蠧简阅人朦胧似有味看字昏澁尤宜懒范侯年少百夫雄言行一一无可柬看君眸子当了然乃称胷次常坦坦如何有物食明月泪睫陨珠衣袖满金箆刮膜防有神汤熨取快术诚短君不见岳头懒瓉一生禅鼻涕垂洟渠不管
　　戏鲁直患目　　　　　　苏子瞻
　　诵诗得非子夏学防史正作丘明书天公戏人亦薄相故遣幻翳生明珠赖君年来屏鲜腴百千灯光同一如书成自冩蝇头字端问君王觅镜湖
　　子瞻以子夏丘明见戏聊复戏答
　　黄鲁直
　　化工见弹太早计端为失明能著书迩来似天防事发泪睫见光能陨珠喜公新赐紫琳腴上清虚皇对久如请天还我读书眼愿载轩辕讫鼎湖
　　律诗
　　目疾　　　　　　　　　陈去非
　　天公嗔我眼常白故着昏花阿堵中不怪防军骑瞎马但妨中散送归鸿着篱全恶谁能继损读方竒定有功九恼从来是佛种防如耶律证圆通
　　诗话
　　欧公短视
　　欧阳永叔送刘贡父守维作长短句朝中措曰平山堂槛倚晴空山色有无中平山堂望江左诸山甚近或以为永叔短视故云山色有无中东坡笑之因赋快哉亭道其事云长记平山堂上欹枕江南烟雨杳杳没孤鸿认取醉翁语山色有无中盖山色有无非烟雨不能然也
　　鼻耳【耳聋附】
　　羣书要语鼻神玉垄字灵坚【黄庭经】鼻者人中之山【管辂传】鼻为气户【耆旧传】佛有观想法鼻端观白谓之鼻观【聚诗话】
　　诗句且令鼻观先参【坡】从他鼻孔辽天【坡】
　　耳门小冨而恡【相书】耳不两听而聪【勤学】君子无易由言耳属于垣【小雅】太古涂民耳目【杨子】五音令人耳聋【老子】耳目之官不思而蔽于物物交物则引之而已矣【告子】
　　诗句耳聋方画字髪短不胜箆【杜】右臂偏枯耳半聋【杜】古今事实
　　鼻异于人
　　庖牺女娲神农夏后氏牛首虎鼻　孔子隆鼻　髙祖隆凖
　　垩漫其鼻
　　庄子过恵子之墓谓从者曰郢人垩漫其鼻端若蝇翼使匠石斵之匠石运斤成风听而斵之尽垩而鼻不伤郢人立不失容宋元君闻而召匠者曰尝试为我为之匠石曰臣则尝能斵之虽然臣之质死矣自夫子之死也吾无以为质矣吾无与言之矣
　　掩鼻而过
　　西子防不洁则人皆掩鼻而过之
　　掩鼻而答
　　谢安妻刘琰妹也见家门冨盛而安独静退乃曰大丈夫不如此也安掩鼻曰恐不免耳
　　掩鼻售妬【见妃嫔门】
　　鼻疾音浊
　　谢安本能为洛下书生咏有鼻疾故其音浊名流爱其咏而弗及或掩鼻以效之
　　搯鼻灸眉
　　王澄在荆州叱左右棒士人宗廞别驾郭舒厉色谓左右曰使者遇醉汝辈何敢妄动澄恚遣搯其鼻灸其眉
　　鼻息如雷
　　唐道士刘师服倚墙睡鼻息如雷鸣
　　梦神劓鼻
　　徐郎中筠少梦神人携竹篮其中皆人鼻视徐曰形相不薄但鼻曲而小吾与汝易之劓去徐鼻择以鼻安之神笑曰好一正郎鼻也徐之鼻素不正自尔端直厯官正郎
　　听莹【以下系耳】
　　黄帝之所听莹【庄子】
　　洗耳
　　尧聘许由为九州牧由闻之洗耳于河
　　三漏
　　禹耳三漏
　　耳顺
　　孔子六十而耳顺
　　唾耳
　　燕丹师田光徃荆轲醉唾其耳轲觉曰此出口入耳之言必大事也即徃见光【列士】
　　附耳语
　　韩信使人言于汉王请自立为假王汉王怒张良陈平蹑汉王之足附耳语曰汉方不利能不与信王乎因立之
　　顾见耳
　　蜀先主垂臂下膝顾自见其耳　五代蜀王衍垂手过膝顾后见其耳
　　穿耳
</div>
    <div class="pagination">
<a href="古今事文类聚_page143.html">上一页</a><span>...</span><a href="古今事文类聚_page139.html">139</a><a href="古今事文类聚_page140.html">140</a><a href="古今事文类聚_page141.html">141</a><a href="古今事文类聚_page142.html">142</a><a href="古今事文类聚_page143.html">143</a><span class="current-page">144</span><a href="古今事文类聚_page145.html">145</a><a href="古今事文类聚_page146.html">146</a><a href="古今事文类聚_page147.html">147</a><a href="古今事文类聚_page148.html">148</a><a href="古今事文类聚_page149.html">149</a><span>...</span><a href="古今事文类聚_page145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
