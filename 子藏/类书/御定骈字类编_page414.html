<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 414 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 414 页/共 1019 页</h1>
    <div class="content">　　百花【旧唐书杨贵妃传每年十月幸华清宫国忠姊妹五家扈从毎家为一队着一色衣五家合队照映如丨丨焕发　曲江録曲江贵家逰赏剪丨丨装成狮子互相送遗　三秦故事丨丨灯树正月朔朝贺殿下设扵三阶之间　刘孝威谢东宫赐净馔启千品甘露之食丨丨珍药之果　庾信防榔诗緑房千子熟紫穂丨丨开　江总灯诗丨丨疑吐夜四照是含香　虞世南侍宴应制诗见一鸟下　崔湜诗帘双燕入披幌丨丨惊　王昌龄诗西宫夜静丨丨香　杜甫诗万里桥西一草堂丨丨潭水即沧浪　卢纶送抚州周使君诗见三楚下　武元衡长安春望诗宿雨净烟霞春风绽丨丨　杨凭千叶桃花诗千叶桃花胜丨丨孤荣春晚驻年华　沈宇代闺人诗丨丨帘下朝窥镜明月窗前夜理琴　王曽梅花诗嵗寒未办和羮事且向丨丨头上开　王珪玉津园锡宴诗曲成双鳯舞酒入丨丨醇　苏辙以蜜酒送柳眞公诗送与幽人试尝看不应知是丨丨防　曽巩丨丨堤诗周以丨丨林繁香清露　刘子翚丨丨台诗何处春光多时登丨丨台】百卉【诗春日凄凄丨丨具腓　傅毅七激三时既逝季冬暮嵗元冥终统丨丨零悴　张衡西京赋雨雪飘飘氷霜惨烈丨丨具零刚虫挚　嵇康琴赋嘉鱼龙之逸豫乐丨丨之荣滋　汉乐歌大山崔丨丨殖民何贵贵有徳注大山以崔嵬之故能生飬丨丨明君以崇髙其徳故为万姓所尊也　王粲公防诗昊天降豊泽丨丨挺葳蕤　石崇思归叹落叶飘兮枯枝竦丨丨零落兮覆畦陇　卢纶九日陪令公登白楼同咏菊诗见三花下　韦应物休沭东还冑贵里示端诗山明宿雨霁风暖丨丨舒】
　　百植【苏舜钦地动聮句万灵困隂戚丨丨嗟阳衰】
　　百昌【庄子丨丨皆生于土而反于土　钱惟演春雷赋春阳以中丨丨俱作】
　　百谷【易日月丽乎天丨丨草木丽乎土　书汝后稷播时丨丨　诗亟其乗屋其始播丨丨　左传季武子如晋拜师晋侯享之赋黍苖季武子曰小国之仰大国也如丨丨之仰膏雨焉若常膏之其天下辑睦岂唯敝邑　史记防传涂山之兆从而夏启世飞燕之卜顺故殷兴丨丨之筮吉故周王　晋书天文志稷五星在七星南稷农正也取乎丨丨之长以为号也　宋史乐志国主太社地道聿神稷司丨丨利毓惟均　论衡酒醴异气饮之皆醉丨丨殊味食之皆饱　班固灵台诗丨丨蓁蓁庻草蕃庑　魏武帝对酒诗雨泽如此丨丨用成　赵孟頫耕织图诗有周成王业后稷播丨丨】
　　百稼【魏书肃宗纪灾旱频嵗嘉雨弗洽丨丨燋萎晚种未下将成灾年秋稔莫觊在予之责忧惧震怀司马光交趾献竒兽赋风雨时若丨丨丰茂】
　　百获【管子见十获下拾遗记见一茎下】
　　百蔬【国语柱能植百谷丨丨　荀子荤菜丨丨】
　　百药【礼记孟夏之月聚畜丨丨　逸周书乡立巫医具丨丨以备疾灾畜五味以备百草　淮南子河水出昆仑赤水出其东南弱水出自穷石洋水出其西北四水者帝之神泉以和丨丨以润万物　论衡丨丨愈病病愈而气复气复而身轻矣　海録碎事盐食肴之将酒丨丨之长　郭璞桂赞气王丨丨森然云挺　令狐楚谢赐歴日口脂等表平分四时尧有厯象聚畜丨丨周之宪章　左思蜀都赋丨丨灌丛寒卉冬馥　卢纶蓝溪期萧道士采药不至诗春风生丨丨防处术苗香　又唐书李丨丨传丨丨字重规幼多病祖母赵以丨丨名之七嵗能属文号竒童】
　　百合【本草集解别録曰丨丨生荆州山谷颂曰丨丨三月生苖髙二三尺簳粗如箭四面有叶如鸡距又似柳叶四五月开红白花　陈樵李夫人赋髻鬟丨丨香传五蕴　陆游窗前小土山艺花诗更乞两丛香丨丨老翁七十尚童心】
　　百部【本草丨丨有细叶如茴香茎青肥嫩亦可煑食】
　　百实【李华径山大师碑铭凉风既至丨丨皆成】
　　百英【飞燕外传昭仪浴豆防汤傅露华丨丨之粉　陈樵李夫人赋晞光发九廻之膏承露华丨丨之粉】百芳【埤雅采取丨丨醸蜜其房如脾今谓之蜜脾】
　　百苞【梅尧臣诗欲寄丨丨凭驿去】
　　百茎【史记防传蓍千嵗一本丨丨　又能得丨丨蓍并得地下以卜者百言百当足以决吉凶】百枝【张文恭七夕诗见七香下】
　　百穗【林希奏天下祥瑞表所部嘉禾合穗者三五本合为一者一麦一茎三穗者四四穗者五穗者丨余丨者各一】
　　百本【汉书龚遂传见一畦下　苏轼戏作种松诗我欲食其膏已伐丨丨桑　陆游诗舍东已种丨丨桑舍西仍筑百歩塘　元好问学东坡移居诗我贫不全贫尚有丨丨桑　马祖常诗城南牡丹一丨丨翰林学士走马来】
　　百株【杜牧诗见三顷下　宋濓竹枝词秦望山头松丨丨】
　　百竿【紫薇诗话见一炉下】
　　百草【史记歴书昔自在古歴建正作于孟春于时氷泮发蛰丨丨奋兴秭鴂先物廼嵗具　唐书乐志隋炀帝大制艶曲令乐正白明逹造新声万嵗乐藏钩乐七夕相逢乐投壶乐玉女行觞神仙客鬬丨丨泛龙舟还旧宫长乐花等曲　庄子夫春风发而丨丨生正得秋而万寳成夫春与秋岂无所得而然哉大道已行矣　吕覧冬至后五旬七日菖始生菖者丨丨之先生者也于是始耕　越絶书神农尝丨丨水土甘苦　白虎通鬯者以丨丨之香郁金合而醸之成为鬯阳达墙屋入于渊泉所以灌地降神也　离骚恐鶗鴂之先鸣兮使夫丨丨为之不芳　古诗四顾何茫茫东风摇丨丨　薛稷诗东风动丨丨纷荣时断续　储光羲诗丨丨被霜露秋山响砧杵　李白诗玉露生秋衣流萤飞丨丨　杜甫丽春诗丨丨竞春华丽春应最胜　杨凝送客归淮南诗画舫照河堤暄风丨丨齐　又元稹诗丨丨短长出众禽髙下鸣　李啇隠诗昨夜双钩败今朝丨丨输　温庭筠鄠郊别墅寄所知诗南塘过新雨丨丨正容姿　薛能诗霖雨霑山丨丨香树梢山顶尽斜阳　苏轼苏州闾丘江君二家饮酒诗曽把四娱白傅敢将丨丨鬬呉王王注呉王与西施作鬬丨丨之戏李白清平乐诗丨丨巧求花下鬬祗赌珠玑满斗】
　　百条【易林见六月下】
　　百朶【白居易买花诗灼灼丨丨红戋戋五束素】
　　百发【史记周纪楚有飬由基善射者也去栁叶百歩而射之丨丨而百中之有一夫立其旁曰去柳叶百歩而射之丨丨而百中之不以善息少焉气衰力倦弓拨矢钩一发不中者丨丨尽息　刘商赋得射雉歌六艺从师得机要丨丨穿杨含絶妙】
　　百中【史记周纪见上　宋书朱龄石传见一头下　元稹观兵部马射赋引满雷砰腾凌飚疾皆穷丨丨之妙尽由一札而出　阎寛温汤御毬赋百发丨丨如电如雷　杜甫黒白二鹰诗一生自猎眞无敌丨丨争能耻下鞲　又画鹰诗当时无凡材丨丨皆用壮　耿湋进秋隼诗应随明主意丨丨有光辉　崔元翰奉和登元武楼观射即事诗见六钧下　黄庭坚赠王仲弓诗读书开万卷谋国妙丨丨】
　　百掷【宋书朱龄石传见一头下】
　　百分【髙骈广陵宴次献简幕賔诗一曲狂歌酒丨丨蛾眉画出月争新】
　　百链【魏志崔琰传涿郡孙礼卢毓始入军府琰名之曰孙疏亮亢烈刚简能断卢清警明理丨丨不消皆公才也　晋书舆服志武冠左右侍臣及诸将军武官通服之胡广曰赵武灵王以金貂饰首秦灭赵以其君冠赐侍臣说者以为金取刚强丨丨不耗貂内劲悍而外柔缛　西京杂记戚姬以丨丨金为彄环照见指骨古今注呉大帝寳刀三一曰丨丨二曰青犊三曰漏景　庾信刀铭千金頴合丨丨锋成　何据古镜赋四】
　　【规是彻丨丨弥轻裁氷比丽止水侔清　周渭精金丨丨赋有攻金之工兮求丨丨之精钢　江总乐府金丹欲成犹丨丨玉酒新熟几千年　权徳舆和鄜州刘大夫麦秋出师诗千寻推直干丨丨去纎埃　白居易丨丨镜乐府乃知天子别有镜不是扬州丨丨铜】
　　百过【杜甫诗丨丨满乌纱　元好问雪谷早行图诗贞元朝士今谁在莫厌明窗丨丨看】
　　百刺【淮南子见一刺下】
　　百掴【避暑録话崔慎为瓦棺寺僧后身七嵗犹未食肉忽有僧见之掴其口自是乃食荤崔所为略无修行之证叶致逺曰僧亦未是明眼人何以不待其末年执之十字路口痛与丨丨闻者絶倒】
　　百沸【齐东野语冯必大诗云亭长何曽识帝王入闗便解约三章只消一勺清泠水冷却秦锅丨丨汤亦用黄公度汉髙祖论奔渇之牛急浊泥饮以清泠之水寕无所喜　文天祥六歌兰汤丨丨香似酥　张养浩过长春宫诗鼎当丨丨失膏火风水万里忘萍蓬】
　　百沃【刘禹锡砥石赋俾丨丨之至精幡一捡而多恙】
　　百化【礼记鼓之以雷霆奋之以风雨动之以四时暖之以日月而丨丨兴焉　苻载杜佑冩真赞序得全气者为至圣尧舜周孔是矣得间气者为大贤防龙伊尹是矣自夐古达于兹日一时之理丨丨之损益未尝不繇是矣】
　　百试【虞集上都留守贺公墓志铭公始侍中年壮气锐出入践丨丨无替】
　　百蹶【丸经先度后动百发百中先动后度百发丨丨】
　　百全【史记防传言事丨丨至身而挛　晋书慕容徳载记圣人相时而动百举丨丨　淮南子若雷之撃不可为备所用不复故胜可丨丨　苏轼谢应中制科启特于万人之中求其丨丨之美】
　　百丑【韩愈月蚀诗径圆千里纳汝腹何处养汝丨丨形】
　　百恶【史记外戚世家丈夫当时富贵丨丨灭除光耀荣华贫贱之时何足累之哉　傅元豫章行心乖甚水火丨丨集其身】
　　百适【汉书陈遵传遵为京兆史曹事数废西曹以故事谪之遵曰满百乃相闻故事有丨丨者斥】百拙【晁咏之谢永兴待制啓欲冀一官弥嗟丨丨　萨都拉鹦鹉曲偶然持赠丨丨人眉眶眼晴生丑色】百罗【诗我生之后逄此丨丨　韩愈寄崔立之诗鲸以兴君身失所逄丨丨】
　　百疾【宋史厐安时传见五藏下】
　　百病【素问见五脉下　白居易病中看经赠诸道侣诗见三乘下】
　　百杂【拾遗记石虎为四时浴室用鍮石碔砆为堤岸或以琥珀为瓶杓夏则引渠水以为池池中皆以纱縠为囊盛丨丨香渍于水中】
　　百僞【唐书刘蕡传广立本之大业崇建中之盛徳安有三代循环之丨丨滋炽之渐乎　元好问诗去古日以逺丨丨无一真】
　　百诞【淮南子管子以小辱成大荣苏秦以丨丨成一诚】
　　百直【白居易薛中丞诗见一直下】
　　百汰【晋书袁宏传宏为东征赋末称过江诸名徳而不及陶侃侃子尝于曲室抽刃问宏曰家君勲迹如此君赋如何相忽宏窘急答曰我已盛述尊公何乃言无因曰精金丨丨在割能断功以济时职思静乱　司马光诗丨丨求才尽三董得士新】
　　百累【黄庭坚诗予生久邅回丨丨未一谢】
　　百障【王令寄满居中诗想见目与眉丨丨千籓篱】
　　百折【蔡邕桥太尉碑有丨丨不桡临大节而不可夺之风　苏洵上欧阳内翰书执事之文纡余委备往复丨丨而条违疏畅无所间断　沈括懐归赋謦欬一山而丨丨兮况千里之绵邈　元好问宿田家诗湍流落空嵌丨丨不容骋　刘因淮隂侯庙诗爱杀鹿泉泉下水乱山丨丨只东流】
　　百罔【唐书代宗睿眞皇后沈氏传中官髙力士女颇能言禁中事与女官李眞一尝从后游李见髙疑问之含糊不坚而年状差似后又后尝削脯哺帝伤左指髙亦尝剖伤指是时宫中无识后者于是迎还上阳宫驰以闻帝帝喜羣臣皆贺时力士子知非是具言其情诏贷之帝谓左右吾寕受丨丨冀一得真】百离【扬雄反离骚抨雄鸠以作媒兮何丨丨而曽不一耦　魏文帝歌懐此丨丨】
　　百续【拾遗记呉王赵夫人巧妙无双常扸发以神胶续之神胶接弓弩之断百断丨丨也乃织为罗縠裁为幔】
　　百谤【元好问诗虚名不值一钱轻换得呶呶丨丨生】
　　百啭【刘孝绰百舌诗孤鸣若无时丨丨似羣今　贾至早朝大明宫诗千条弱柳垂青丨丨流莺绕建章　司空曙残莺丨丨歌残莺一何怨丨丨相寻续于敖闻莺诗玉防河汉晓纵横丨丨潜收莺独鸣　罗隠莺声诗一枝晴复暖丨丨是兼非　王安石诗丨丨黄鹂看不见海棠无数出墙头　杨万里诗恰恰新莺丨丨声忽有寒蛩终夜鸣　范成大诗鶗鴂已知莺丨丨酴醿那复雪千堆】
　　百蠧【刘克庄林金部谢除浙西仓表敢不只奉六条力蠲丨丨】
　　百需【宋史髙定子传定子知长宁军地接夷獠公家丨丨皆仰淯井盐利制置司榷入其半定子至争于制置使得蠲重赋】
　　百愤【刘禹锡史公神道碑丨丨攻中卒自引决　曽巩诗含意不得发丨丨注微臆】
　　百澄【文同觅古瓦砚诗当时台上瓦丨丨为一坯】
　　百恼【薛季宣送郑景望诗丨丨愁成斛羣疑鬼载车】
　　百辛【范仲淹明堂赋惧四维之有艰尚疮痍而丨丨】
　　百非【沈约佛记序见四谛下】
　　百悔【清异録闽士刘乙尝乗醉与人争妓女既醒慙悔集书籍凡因酒致失贾祸者编以自警题曰丨丨经　姚枢题虢国夫人夜逰图诗丨丨不一偿】
　　百援【洛阳伽蓝记见千过下】
　　百怪【韩愈调张籍诗丨丨入我肠　梅尧臣饮刘原甫家诗世无轩辕镜丨丨争后先　欧阳修菱溪大石诗卢仝韩愈不在世弹压丨丨无雄文　苏轼诗平生傲忧患久矣恬丨丨　苏辙泗州僧伽塔诗蛟龙丨丨不敢近廻风倒浪归无踪　孔平仲望海亭诗海中丨丨所防聚海马海人并海驴　陈基大江诗风伯引轻帆丨丨皆辟易】
　　百慝【亢仓子国郁则丨丨并起】
　　百匿【管子丨丨伤上威奸吏伤官法注言丨官皆丨情为私则上威伤】
　　百走【后汉书刘陶传见一前下】
　　百转【旧唐书音乐志睿宗时婆罗门献乐舞人倒行而以足舞又伏伸其手两人蹑之旋身绕手丨丨无已　郝名逺大厦赋斩豫章之楩楠伐云梦之杞梓闗山丨丨水陆万里　温庭筠南歌子词隔帘莺丨丨感君心】
　　百举【晋书慕容徳载记见百全下　荀子是以丨丨而不防也　枚乗书能听忠臣之言丨丨必脱】百盈【艺林伐山贵州城外有漏汋一日丨丨百涸应漏刻马】
　　百绕【晁补之阎甥伯温池上诗朅来欲骋骛诘曲故丨丨】
　　百变【左氏兵略用兵之法一歩丨丨见可则进知难则退　杨万里诗雾开忽合合还开晦明丨丨一弹指　叶梦得诗溪湖莽吞吐云物纷丨丨】
　　百胜【汉书韩信传见百战下　后汉书盖勲传河南尹朱隽为董卓陈军事卓折隽曰我百战丨丨决之于心卿勿妄说且污我刀　孙武子百战丨丨非善之善者也不战而屈人之兵善之善者也　苏轼留侯论项籍惟不能忍是以百战丨丨而轻用其锋髙祖忍之养其全锋而待其此子房教之也】
　　百败【唐书呉武陵传见十夫下】
　　百成【宋书符瑞志见七杰下】
　　百出【唐书艺文志歴代盛衰文章与时髙下然其变态丨丨不可穷极何其多也　又张延赏传见三蜀下】
　　百当【淮南子夫咎犯战胜城濮而雍季无尺寸之功然而雍季先赏而咎犯后存者其言有贵者也故义者天下之所赏也百言丨丨不如择趋而审行也】
　　百捷【秦韬玉送边将诗劒光如电马如风丨丨长轻是掌中】
　　百慧【呉社编东仓之五谷垒则以稻黍之属甃为楼观轩楹楣牖动合凖防光洁澄丽濯濯可鍳千灵丨丨穷精竭神直可供一笑耳】
　　百巧【师友该记范蜀公曰家中子弟连名百字几乎尽矣至百发百中亦取以为名廌曰輙有俚谈可以一笑公曰何也廌曰百伶百利丨丨百穷必不取以为名也蜀公为之掀髯大笑　苏轼诗古来丨丨出穷人黄庭坚诗羣儿笑髯穷丨丨我谓胜人饭重肉　范成大诗雕锼具丨丨图画窘千态】
　　百伶【师友该记见上】
　　百媚【古乐府思我丨丨嬢　淳于王歌思我丨丨郎又丨丨在城中千媚在中央　江总东飞伯劳歌谁家可怜出窗牖春心丨丨胜杨柳　隋炀帝诗坐来生丨丨实个好相知　段成式诗丨丨城中一个人紫罗垂手见精神　温庭筠照影曲桃花丨丨如欲语曽为无双今两身　陈与义清明诗见一帘下　李白清平乐词一笑皆生丨丨宸衷敎在谁边】
　　百回【亦作回贾岛客喜诗丨丨信到家未尝身一归王建春去曲春已去花亦不知春去处縁冈绕涧却归来丨丨看着无花树】
　　百屈【杨万里初夏诗见一溪下】
　　百下【汉书冯奉世传上以玺书劳奉世曰以将军材质之美奋精兵诛不轨丨丨百全之道也】百上【后汉书虞诩传臣章丨丨终不见省　论衡谷子云唐子髙章奏丨丨笔有余力　柳宗元祭穆给事文奏书丨丨知无不为谁谓刘贾英风莫追】
　　百际【王僧孺秋闺怨见一垂下】
　　百箔【杨万里和仲良春晚即事诗见一犂下】
　　百改【宋书州郡志序见四五下】









　　御定骈字编卷一百七
<子部,类书类,御定骈字类编>
　　钦定四库全书
　　御定骈字类编卷一百八
　　数目门三十一
</div>
    <div class="pagination">
<a href="御定骈字类编_page413.html">上一页</a><span>...</span><a href="御定骈字类编_page409.html">409</a><a href="御定骈字类编_page410.html">410</a><a href="御定骈字类编_page411.html">411</a><a href="御定骈字类编_page412.html">412</a><a href="御定骈字类编_page413.html">413</a><span class="current-page">414</span><a href="御定骈字类编_page415.html">415</a><a href="御定骈字类编_page416.html">416</a><a href="御定骈字类编_page417.html">417</a><a href="御定骈字类编_page418.html">418</a><a href="御定骈字类编_page419.html">419</a><span>...</span><a href="御定骈字类编_page415.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
