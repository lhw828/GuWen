<!DOCTYPE html>
<html>
 <head>
  <meta charset="utf-8"/>
  <title>
   御定子史精华 - 第 30 页/共 31 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定子史精华 - 第 30 页/共 31 页
  </h1>
  <div class="content">
   御定子史精华巻一百五十
&lt;子部,类书类,御定子史精华&gt;
　　钦定四库全书
　　御定子史精华巻一百五十一
　　食馔部一
　　食饮
　　左酒【管子丨丨右酱告具而退】三饭二叶【管子捧手而立丨丨丨丨注三饭食必二毁叶也】鬼神飨气君子食味【管子五谷之先熟者而荐之祖庙与五祀丨丨丨其丨焉丨丨丨其□焉】通气合好【晏子古之饮酒也足以丨丨丨丨而已矣】周觞五献【晏子男不羣乐以妨事女不羣乐以妨功男女羣乐者丨丨丨丨过之者诛】从酒【晏子无客而饮谓之丨丨今若子者昼夜守尊谓之从酒也】守尊【见上】败酒【子华子所贵乎嗜梁肉者非腐防之谓也所贵乎饮醪醴者非丨丨之谓也】不逾一固【墨子昔荆灵王好小腰当灵王之身荆国之士饭丨丨乎丨丨据而后兴扶垣而后行故约食为其难为也然后为而灵王説之未逾于世而民可移也即求以乡其上也】素食【墨子古之民未知为饮食时丨丨而分处故圣人作诲男耕稼树艺以为民食其为食也足以增气充虚强体适腹而已矣】得全于酒【列子夫醉者之坠于车也虽疾不死骨节与人同而犯害与人异其神全也乘亦弗知也坠亦弗知也生死惊惧不入乎其胸是故遌物而不慴彼丨丨丨丨而犹若是而况得全于天乎】白鹄之血【列子巨搜氏乃献丨丨丨丨以饮王具牛马之湩以洗王之足及二乘之人已饮而行】积麴成封【列子朝之室也聚酒千钟丨丨丨丨望门百歩糟浆之气逆于人鼻按朝公孙朝】
　　鲁酒【庄子丨丨薄而邯郸围】飦粥【庄子囘有郭外之田五十亩足以给丨丨】藜羮不糁【庄子孔子穷于陈蔡之间七日不火食丨丨丨丨顔色甚惫而歌于室】竒乐【庄子以礼饮酒者始乎治常卒乎乱大至则多丨丨】啜菽饮水【荀子楚王后车千乘非知也君子丨丨丨丨非愚也是节然也】乱神【荀子醉者越百歩之沟以为蹞歩之浍也俯而出城门以为小之闺也酒丨其丨也】劳酒【吕氏春秋孟春之月天子乃以元日祈谷于上帝乃择元辰天子亲载耒耜措之参于保介之御间率三公九卿诸侯大夫躬耕帝籍田天子三推三公五推卿诸侯大夫九推反执爵于太寝三公九卿诸侯大夫皆御命曰丨丨】厚酒【吕氏春秋肥肉丨丨务以相彊】适味充虚【吕氏春秋昔先王之为饮食酏醴也足以丨丨丨丨而已矣】元山禾不周粟阳山穄南海秬【吕氏春秋饭之美者丨丨之丨丨丨之丨丨丨之丨丨丨之丨水之美者三危之露昆仑之井阻江之邱名曰揺水】三危露【见上】揺水【见上】小咽【吕氏春秋凡食之道无饥无饱是之谓五藏之葆口必甘味和精端容将之以神气百节虞欢咸进受气饮必丨丨端直无戾】饮酎【吕氏春秋孟夏之月天子丨丨用礼乐注酎春醖也】糜粥【吕氏春秋是月也养衰老授几杖行丨丨饮食注今之八月比户赐髙年鸠杖粉粢是也】流江【吕氏春秋越王苦防稽之耻欲深得民心以致必死于吴有酒丨之丨与民同之注投醪同味】兼用六物【吕氏春秋乃命大酋秫稻必齐麴糵必时湛饎必防水泉必香陶器必良火齐必得丨丨丨丨大酋监之无有差忒】粰鬻【淮南子戊子受制则养老鳏寡行丨丨施恩泽注土用事众土长养故施恩泽粰鬻音浮欲粥也】清【淮南子丨丨之美始于耒耜黼黻之美在于杼柚注音防清酒也】百拜三行【扬子宾主丨丨而酒丨丨不已华乎曰实无华则野华无实则史】啜荈【抱朴子丨丨潄泉而太牢同乎藜藿】云液泉【抱朴子又有黄帝丨丨丨法以糵米及七八种药合之取一升輙内一水中如千岁苦酒之内水也】流霞一杯【抱朴子仙人但以丨丨丨丨与我饮之輙不饥渴】五斗先生【文中子无功作丨丨丨丨传子曰汝忘天下乎纵心败矩吾不与也注王绩字无功子之弟也不遇时则纵酒一饮五斗自作五斗先生传以见志】觥饭壶飱【国语谚有之曰丨丨不及丨丨】豆饭【战国策韩地险恶山居五谷所生非麦而豆民之所食大抵丨丨藿羮】觞客【史记天官书张嗉为厨主丨丨】食啖【史记叔孙通传吕后与陛下攻苦丨丨其可背哉注如淳曰食无菜茹为啖】脱粟饭【史记平津侯传食一肉丨丨之丨故人所善賔客仰衣食奉禄皆以给之家无所余】蒲陶酒【史记大宛传宛左右以丨丨为丨富人藏酒至万余石乆者数十载不败】百末【汉书礼乐志丨丨防酒布兰生泰尊柘浆析朝酲注师古曰百末百草华之末也防美也以百草花末杂酒故香且美也事见春秋繁露】柘浆【见上】马酒【汉书礼乐志给大官挏丨丨注李竒曰以马乳为酒撞挏乃成也师古曰马骆味如酒而饮之亦可醉故呼马酒也】上尊【汉书平当传使尚书令谭赐君飬牛一丨丨酒十石】引满举白【汉书叙传自大将军薨后富平定陵侯张放淳于长等始爱幸出为微行行则同舆执辔入侍禁中设宴饮之防及赵李诸侍中皆丨丨丨丨谈笑大噱】嚼复嚼【后汉书五行志桓帝之末京都童謡曰茅田一顷中有井四方纎纎不可整丨丨丨今年尚可后年铙嚼复嚼者京都饮酒相强之辞也】甘醪膏饧【后汉书樊儵传野王岁献丨丨丨丨】桄榔面【后汉书西南夷传牂牁地多雨潦俗好巫禁忌寡畜生又无蚕桑故其郡最贫句町县有丨丨木可以为丨百姓资之注临海异物志曰桄榔木外皮有毛似栟榈而散生其木刚作鋘锄利如鉄中石更利唯中焦根乃致败耳皮中有似梼稻米片又似麦面中作饼饵广志曰桄榔树大四五围长五六丈洪直傍无枝条其颠生叶不过数十似稯叶破其木肌坚难伤人数寸得面赤黄宻致可食也】愿得美酒满五百斛船【吴志吴主传注吴书曰郑泉字文渊陈郡人博学有竒志而性嗜酒其闲居毎曰丨丨丨丨丨丨丨丨丨以四时甘脆置两头反覆没饮之惫即徃而啖肴膳酒有升斗减随即益之不亦快乎】宻赐茶荈【吴志韦曜传孙皓毎飨宴无不竟日坐席无能否率以七升为限虽不悉入口皆浇灌取尽曜素饮酒不过二升初见礼异时常为裁减或丨丨丨丨以当酒】酃渌酒【晋书武帝纪荐丨丨丨于太庙】蒸饼坼十字【晋书何曾传厨膳滋味过于王者每燕见不食太官所设帝輙命取其食丨丨上不丨作丨丨不食食日万钱犹曰无下箸处】劳薪炊【晋书荀朂传尝在帝坐进饭谓在坐人曰此是丨丨所丨咸未之信帝遣问膳夫乃云实用故车脚举世伏其明识】极本量而止【晋书山涛传涛饮酒至八斗方醉帝欲试之乃以酒八斗饮涛而宻益其酒涛丨丨丨丨丨】酩酊【晋书山简传简优游卒岁惟酒是耽诸习氏荆土豪族有佳园池简毎出游嬉多之池上置酒輙醉名之曰髙阳池时有童儿歌曰山公出何许徃至髙阳池日夕倒载归丨丨无所知时时能骑马倒着白接篱举鞭向葛疆何如并州儿】歩兵厨醸【晋书阮籍传籍闻丨丨丨营人善丨有贮酒三百斛乃求为歩兵校尉】大盆盛酒【晋书阮咸传诸阮皆饮酒咸至宗人间共集不复用杯觞斟酌以丨丨丨丨圎坐相向大酌更饮时有羣豕来饮其酒咸直接去其上便共饮之】一饮一斛五斗觧酲【晋书刘伶传尝渴甚求酒于其妻妻指酒毁器涕泣谏曰君酒太过非摄生之道必宜断之伶曰善吾不能自禁惟当祝神自誓耳便可具酒肉妻从之伶跪祝曰天生刘伶以酒为名丨丨丨丨丨丨丨丨妇儿之言慎不可听仍饮酒御肉隗然复醉】止则操巵挈觚动则挈榼提壶【晋书刘伶传有大人先生以天地为一朝万期为须臾日月为扄牖八荒为庭衢行无辙迹居无室庐幙天席地纵意所如丨丨丨丨丨丨丨丨丨丨丨丨唯酒是务焉知其余】衔杯潄醪【晋书刘伶传先生于是方捧甖承槽丨丨丨丨奋髯箕踞枕麯借糟无思无虑其乐陶陶】枕麯借糟【见上】瓮间盗饮【晋书毕卓传为吏部郎常饮酒废职比舍郎醸热卓因醉夜至其丨丨丨丨之为掌酒者所防明旦视之乃毕吏部也遽释其防卓遂引主人宴于瓮侧致醉而去卓尝谓人曰得酒满数百斛船四时甘味置两头右手持酒杯左手持蟹螯拍浮酒船中便足了一生矣】拍浮酒船中【见上】齐中酒听事酒偎酒【晋书刘传为荆州刺史下教云酒室中丨丨丨丨丨丨丨丨同用麴米而优劣三品投醪当与三军同其厚薄自今不得分别】饮酒有定限【晋书陶侃传侃毎丨丨丨丨丨常欢有余而限已竭浩等劝更少进侃凄懐良乆曰年少曾有酒失亡亲见约故不敢逾】惟酒可以忘忧【晋书顾荣传恒纵酒酣畅谓友人张翰曰丨丨丨丨丨丨但无如作病何耳】畧无醒日【晋书周顗传初顗以雅望获海内盛名后颇以酒失为仆射丨丨丨丨时人号为三日仆射庾亮曰周侯末年所谓鳯徳之衰也顗在中朝时能饮酒一石及过江虽日醉毎称无对偶有旧对从北来顗遇之欣然乃出酒二石共饮各大醉及顗醒使视客已腐胁而死】腐胁【见上】七百石秫米不足了麯糵事【晋书孔羣传性嗜酒导尝戒之曰卿恒饮不见酒家覆瓿布日月乆麋烂耶答曰公不见肉糟淹更堪乆耶尝与亲友书云今年田得丨丨丨丨丨丨丨丨丨丨丨其躭湎如此】不见肉糟淹更堪乆【见上】乳酪飬性【晋书张天锡传防稽王道子尝问其西土所出天锡应声曰桑葚甜甘鸱鸮革响丨丨丨丨人无妬心】盐味小生【晋书苻朗载记又善识味醎酢及肉皆别所由防稽王司马道子为朗设盛馔极江左精肴食讫问曰关中之味孰若此答曰皆好惟丨丨丨丨耳既问宰夫皆如其言】十年不败【晋书吕光载记胡人奢侈厚于飬生家有蒲桃酒或至千斛经丨丨丨丨士卒沦没酒臧者相继矣】可节之物【宋书衡阳王义季传义季素嗜酒为长夜之饮畧少醒日太祖累加诘责义季引愆陈谢上诏报之曰谁能无过改之为贵耳此非唯伤事业亦自损性命自是丨丨丨丨但嗜者不能立志裁割耳】术成防熟【宋书谢灵运传亦醖山清介尔景福苦以丨丨甘以丨丨注术术酒味苦防防酒味甘并至美兼以疗病防治癕核术治痰冷】白粲【宋书何子平传子平少有志行事母至孝扬州辟从事史月俸得白米輙货市粟麦人或问曰所利无几何足为烦子平曰尊老在东不辨常得生米何心独飨丨丨】里蒸【齐书明帝纪太官进御食有丨丨帝曰我食此不尽可四片破之余充晚食】桃花米饭【齐书崔祖思传宋武节俭过人张妃房帷碧绡蚊帱三齐苮席玉盏盘丨丨丨丨】水引防【齐书何戢传太祖为领军与戢来徃数置欢宴上好丨丨丨戢令妇女躬自执事以设上焉】扁米粣【齐书虞悰传世祖幸芳林园就悰求丨丨丨悰献粣及杂肴数十轝太官鼎味不及也】千里酒【梁书刘杳传又在任昉坐有人饷昉酒而作榐字昉问杳此字是否杳对曰葛洪字苑作木旁昉又曰酒有千日醉当是虚名杳云桂阳程乡有丨丨丨饮之至家而醉亦其例也昉大惊曰吾自当遗忘实不忆此杳云出杨元鳯所撰置郡事】顾建康【梁书顾宪之传元徽中为建康令发奸擿伏时人号曰神明至于权要请托长吏贪残据法直绳无所阿纵性又清俭彊力为政甚得民和故京师饮酒者得醇防輙号为丨丨丨言醑清且美焉】酒树【梁书扶南国传顿逊国有丨丨似安石榴采其花汁停瓮中数日成酒】菱米饭【南史鱼传为湘东王镇西司马述职西上道中乏食縁路采菱作丨丨丨给所部度之所后人覔一菱不得】赤仓米饭【南史孔休源传休源初到都寓于宗人少府孔登曾以祠事入庙侍中范云一与相遇深加褒赏曰不期忽觏清顔顿祛鄙吝观天披雾验之今日后云命驾到少府登便拂筵整谓当诣已备水陆之品云驻筯命休源及至命取其常膳止有丨丨丨丨蒸鲍鱼云食休源食不举主人之馔髙谈尽日同载还家登深以为愧】犹水犹兵【南史陈暄传暄与秀书曰吾常譬酒之丨丨亦可以济舟亦可以覆舟故江谘议有言酒丨丨也兵可千日而不用不可一日而不备酒可千日而不饮不可一饮而不醉美哉江公可与共论酒矣按秀暄兄子】锅底饭【南史潘综传宋初吴郡人陈遗少为郡吏母好食丨丨丨遗在役恒一嚢毎煑食輙録其焦以贻母】桑落【魏书汝南王悦传清河王怿为元义所害悦了无雠恨之意乃以丨丨酒伺之尽其私佞】御粥【魏书崔浩传太祖以其工书常置左右太祖季年威严颇峻宫省左右多以微过得罪莫不逃隠避目下之变浩独恭勤不怠或终日不归太祖知之輙命赐以丨丨】缥醪酒【魏书崔浩传赐浩御丨丨丨十斛水精戎盐一两曰朕味卿言若此盐酒故与卿同其防也】其益如毫其损如刀【魏书髙允传酒之为状变惑情性虽曰哲人孰能自竞在官者殆于政也为下者慢于令也聪逹之士荒于听也柔顺之伦兴于诤也乆而不悛致于病也岂止于病乃损其命谚亦有云丨丨丨丨丨丨丨丨言所益者止于一味之益不亦寡乎言所损者夭年乱志夭乱之损不亦伙乎】一饭三升【魏书阚骃传性能多食丨丨至丨丨乃饱】车轮括颈引满相劝【北齐书髙季式传黄门郎司马消难左仆射子如之子又是髙祖之婿势盛当时因退食暇寻季式与之酣饮留宿旦日重门并闭关钥不通消难固请云我是黄门郎天子侍臣岂有不参朝之理且己一宿不归家君必当大怪今若又留我狂饮我得罪无辞恐君亦不免谴责季式曰君自称黄门郎又言畏家君怪欲以地势胁我邪髙季式死自有处初不畏此消难拜谢请出终不见许酒至不肯饮季式云我留君尽兴君是何人不为我痛饮命左右索丨丨丨消难丨又索一轮自括颈仍命酒丨丨丨丨消难不得已欣笑而从之方乃俱脱车轮更留一宿是时失消难两宿莫知所在内外惊异及消难出方具言之世宗在京辅政白魏帝赐消难美酒数石珍羞十舆并令朝士与季式亲狎者就季式宅宴集其被优遇如此】别室独飡【北齐书崔瞻传在御史台恒于宅中送食备尽珍羞丨丨丨丨处之自若有一河东人士姓裴亦为御史伺瞻食便徃造焉瞻不与交言又不命匕筯裴坐观瞻食罢而退明日裴自匕筯恣情饮噉瞻方谓裴云我初不唤君食亦不共君语君遂能不拘小节昔刘毅在京口冐请鵞炙岂亦异于是乎君定名士于是每与之同食】耕种收获其功已深舂防造成用力不少【周书王罴传罴性俭率不事边幅尝有台使罴为其设食使乃裂其薄饼縁罴曰丨丨丨丨丨丨丨丨丨丨丨丨丨丨丨丨乃尔选择当是未饥命左右撤去之使者愕然大慙】河东酒【周书韦夐传敕有司日给丨丨丨一斗号之曰逍遥公】六饭【隋书礼仪志陈制皆依梁旧而帝社以三牲首余以骨体荐粢盛为丨丨粳以敦稻以牟黄梁以簠白梁以簋黍以瑚粢以琏】蒲州美酒【隋书杨尚希传上时毎旦临朝日侧不倦尚希諌曰周文王以忧勤损夀武王以安乐延年愿陛下举大纲责成宰辅繁碎之务非人主所宜亲也上懽然曰公忧我者尚希素有足疾上谓之曰丨丨出丨丨足堪飬病屈公卧治之于是出拜蒲州刺史仍领本州宗团骠骑】设黍【隋书李士谦传李氏宗党豪盛毎至春秋二社必髙防极欢无不沉醉諠乱尝集士谦所盛馔盈前而先为丨丨谓羣从曰孔子称黍为五谷之长荀卿亦云食先黍稷古人所尚容可达乎少长肃然不敢弛惰退而相谓曰既见君子方觉吾徒之不徳也】厨料【旧唐书代宗纪癸巳加庙下百官丨丨増旧五分之一】中和酒【旧唐书徳宗纪五年春正月壬辰朔乙夘诏四序嘉辰歴代増置汉崇上巳晋纪重阳或説禳除虽因旧俗与众共乐咸合当时朕以春方发生候及仲月勾萌毕逹天地和同俾其昭苏宜助畅茂自今宜以二月一日为中和节以代正月晦日备三令节数内外官司休假一日宰臣李泌请中和节日令百官进农书司农献穜稑之种王公戚里上春服士庻以刀尺相问遗村社作丨丨丨祭勾萌以祈年谷从之】立春后造【旧唐书文宗纪故事吴蜀贡新茶皆于冬中作法为之上务恭俭不欲逆其物性诏所供新茶宜于丨丨丨丨】地面粥【旧唐书懿宗纪南蛮防交趾征诸道兵赴岭南诏湖南水运自湘江入零渠西造丨丨丨以馈行营】比廊飱【旧唐书哀帝纪全忠奏文武两班一五九朝日元帅府排丨丨丨敕曰百官入朝两廊赐食迁都之后有司阙供元帅梁王欲整大纲复行故事俾其班列益认优隆宜赐诏奬饬】腊面茶【旧唐书哀帝纪丙申敕福建毎年进橄防子比因阉竖出自闽中牵于嗜好之间遂成贡奉之典虽嘉忠荩伏恐烦劳今后只供进丨丨丨其进橄防子宜停】玉【旧唐书音乐志琼羞溢俎丨丨浮觞】宜春酒【旧唐书地理志宜春汉县属豫章郡吴为安城郡南朝不改晋改为宜阳隋置袁州炀帝为宜春郡复改为宜春丨丨泉水名在州西取此水为丨作贡】春暴秋清【旧唐书职官志良醖署令郊祀之日帅其属以实樽罍若享太平供有爵鬯之酒以实六彞若应进者则供丨丨丨丨酴醿桑落等酒】改馔【旧唐书裴休传父肃肃生三子俦休俅皆登进士第休志操坚正童齓时兄弟同学于济源别墅休经年不出墅门昼讲经籍夜课诗赋虞人有以鹿贽俦者俦俅炰之召休食休曰我等穷生菜食不充今日食肉翌日何继无宜丨丨独不食】中山千日防阳三雅【旧唐书李密传常居窟室毎借糟邱朝谒罕见其身羣臣希覩其面断决自此不行敷奏于是停拥丨丨丨丨之饮酩酊无名丨丨丨丨之杯留连讵此】举白浮钟【旧唐书李徳裕传纳诲箴曰汉骜流湎丨丨丨丨】椰花【旧唐书南蛮阿陵国传俗以丨树丨为酒其树生花长三尺余大如人脑割之取汁以成酒味甘饮之亦醉】生春【唐书徳宗纪剑南贡丨丨酒】蓬子面槐叶韲【唐书食货志懿宗时自关东至海大旱各蔬皆尽贫者以丨丨为丨丨丨为丨】剧饮贪泉【唐书冯立传授广州都督前日牧守苛肆为蛮夷患故数叛立至不事家产衣食弗求赢尝见贪泉曰此岂隐之所酌耶吾虽日汲庸易吾性哉遂剧饮去】良醖可恋【唐书王绩传绩待诏门下省故事官给酒日三升或问待诏何乐耶答曰丨丨丨丨耳】酒家南董【唐书王绩传焦革家善醸绩述革酒法为经又采杜康仪狄以来善酒者为谱李淳风曰君丨丨丨丨也】醉乡记【唐书王绩传绩着丨丨丨以次刘伶酒徳颂】茶神【唐书陆羽传羽嗜茶着经三篇时鬻茶者至陶羽形置突间祀为丨丨】自判品第【唐书陆龟防传龟防嗜茶置园顾渚山下嵗取租茶丨丨丨丨张又新为水説七种其二慧山泉三虎邱井六松江人助其好者虽百里为致之初病酒再朞乃已其后客至絜壶置杯不复饮】水説七种【见上】君禄【五代史刘赞传父玭为县令賛始就学毎食玭自食肉而以蔬食食賛曰肉食丨之丨也尔欲之则勤学问以干禄吾肉非尔之食也由是賛益力学】紫酒青酒【五代史四夷附録于阗以蒲桃为酒又有丨丨丨丨不知其所醸而味尤美】黍翁鬰妇【宋史乐志丨以为丨丨以为丨以侑元功以酌大斗】石乳白乳【宋史食货志茶有二类曰片茶曰散茶片茶蒸造实卷模中串之惟建剑则既蒸而研编竹为格置焙室中最为精防他处不能造有龙鳯丨丨丨丨之类十二等以充岁贡及邦国之用】仙芝玉津先春緑芽【宋史食货志茶有二类曰片茶曰散茶其出防袁饶池光歙潭岳辰澧州江陵府兴国临江军有丨丨丨丨丨丨丨丨之类二十六等】黄花秋叶【宋史食货志重园户采造丨丨丨丨茶之禁犯者没官】顾渚紫笋【宋史食货志茶之产于东南者浙东西江东西湖南北福建淮南广东西路十州六十有六县二百四十有二霅川丨丨生石上者谓之丨丨毗陵之阳羡绍兴之日铸源之谢源隆兴之黄龙双井皆絶品也】阳羡【见上】日铸【见上】谢源【见上】黄龙双井【见上】北苑【宋史食货志建寜腊茶丨丨为第一其最佳者曰社前次曰火前又曰雨前所以供玉食备赐予】社前火前雨前【见上】大龙鳯【宋史食货志绍兴二年蠲未起丨丨丨茶一千七百二十八斤五年复减大龙鳯及京铤之半】赵坡【宋史食货志蜀茶之细者其品视南方已下惟广汉之丨丨合州之水南峨眉之白芽雅安之防顶土人亦珍之但所产甚微非江建比也】水南【见上】白芽【见上】顶【见上】小酒大酒【宋史食货志自春至秋酤成即鬻谓之丨丨其价自五钱至三十钱有二十六等腊醸蒸鬻侯夏而出谓之丨丨自八钱至四十八钱有二十三等】入香京挺【宋史后妃傅旧赐大臣茶有龙鳯餙太后曰此岂人臣可得命有司别制丨丨丨丨以赐之】薯蓣粥【宋史王旦传旦疾甚遣内侍问者日或三四帝手自和药并丨丨丨赐之】竹光【宋史项安世传偶送客至江头饮丨丨酒半醉书不成字】苦防【宋史崔与之传朱崖地产丨丨民或取叶以代茗州郡征之岁五百缗】代茗【见上】花酒【宋史外国三佛齐传三佛齐国颇类中土有丨丨椰子酒槟榔酒蜜酒皆非麴蘖所醖饮之亦醉】非宗戚贵胄不得饮【元史昔儿吉思传朝廷旧典白马湩丨丨丨丨丨丨丨丨也】益夀【元史察罕传帝尝赐枸杞酒曰以丨卿丨】壶輲【穆天子传盛姬求饮天子命人取浆而给是曰丨丨】玉膏【东方朔十洲记瀛洲有丨丨如酒味名曰玉酒饮数升輙醉乃令人长生】玉馈【东方朔神异经西北荒中有丨丨之酒酒泉注焉广一丈长深三丈酒美如肉澄清如镜上有玉樽玉笾取一樽一樽复生焉与天地同休无干时饮此酒人不生死】饴丹霞【郭宪洞防记东方朔生三日邻母拾而飬之三岁忽失朔经年乃归母问之朔曰儿暂息都崇堂王公丨之以丨丨浆儿食之大饱闷乃饮元天黄露半合即醒】瑶琨酒【郭宪洞冥记丨丨去玉门九万里有碧草如麦割之以醸丨则味如醇酎饮一合三日不醒但饮甜水随饮而醒】毒智【刘向説苑丨丨者莫甚于酒留事者莫甚于乐】桂浆【刘向説苑齐桓公谓管仲曰吾国甚小而财物甚少而羣臣衣服与马甚汰吾欲禁之可乎管仲曰臣闻之君甞之臣食之君好之臣服之今君之食也必丨之丨衣练紫之衣狐白之裘此羣臣之所奢大也】子路嗑嗑尚饮十榼【孔丛平原君与子高饮强子髙酒曰昔有遗谚尧舜千钟孔子百觚丨丨丨丨丨丨丨丨古之圣贤无不能饮也吾子何辞焉子髙曰以穿所闻贤圣以道徳兼人未闻以饮食也平原君曰即如先生所言则此言何生子髙曰生于嗜酒者盖其劝厉奬戏之辞非实然也平原君欣然曰吾不戏子无所闻此雅言也】欢伯【焦氏易林酒为丨丨除忧来乐】藿羮【焦氏易林旦种谷豆暮成丨丨心之所愿志快意惬】万岁浆【焦氏易林西歴玉山东入玉门登上福堂饮丨丨丨】蝎饼髓饼【刘熙释名胡饼作之大漫沍也亦言以胡麻着上也蒸饼汤饼丨丨丨丨金饼索饼之属皆随形而名之也】索饼【见上】苍梧清【刘熙释名韩羊韩兎韩鸡本法出韩国所为也犹酒言宜成醪丨丨丨之属也】太清红云【班固武帝外传其次有九丹金液紫虹华英丨丨丨丨之浆】紫虹华英【见上】寒食枣糕【崔寔四民月令丨丨以麫为蒸饼样团枣附之名曰丨丨】冬至荐黍糕【崔寔四艮月令丨丨之日丨丨丨先荐元防以及祖祢其进酒肴及谒贺君师耆老如正日】女酒【稽含南方草木状南人有女数岁即大酿酒既漉候冬陂池竭时寘酒罂中密固其上瘗陂中至春潴水满亦不复发矣女将嫁乃发陂取酒以供贺客谓之丨丨其味絶美】益智子粽【稽含南方草木状益智子如笔毫长七八分二月花色若莲着实五六月熟味辛杂五味中芬芳亦可盐曝出交趾合浦建安八年交州刺史张津尝以丨丨丨丨饷魏武帝】梅香酎【稽含南方草木状东方朔林邑山杨梅其大如抷椀青时极酸既红味如崖蜜以醸酒号丨丨丨非贵人重客不得饮】兼三味【皇甫谧元晏春秋卫伦过予论及于味称魏故侍中刘子阳食饼知盐生精味之至也予曰昔师旷识劳薪易牙别淄渑子阳今之妙也定之何难伦因命仆取粮糗以进予甞之曰麦也有杏李柰味三果之熟也不同子焉得兼之伦笑而不答退告人曰士安之识过刘氏吾麦杏时将发糅以杏汁李柰时将发又糅以李柰汁故丨丨丨】余杭酒【葛洪神仙传王逺字方平初过吴住蔡经家逺知经当为尸觧于是告以要言经去十余年忽还家语家人曰七月七日王君当来其日可多作饮食以供从官是日王君果来引见经父母兄弟因遣人召麻姑麻姑至各进行厨逺语经家人曰吾欲赐汝軰美酒此酒乃出天厨非俗人所宜饮乃以斗水合升酒搅之以赐经家人人饮一升许皆醉良乆酒尽逺遣左右以千钱与丨丨姥相闻求其酤丨须臾信还得一油囊酒五斗许信传余杭姥答言恐地上酒不中尊饮耳】九醖醇酎【葛洪西京杂记汉制宗庙八月饮酎用九醖太牢皇帝侍祠以正月旦作酒八月成名曰酎一曰丨丨一曰丨丨】鹔鹴贳酒【葛洪西京杂记司马相如初与卓文君还成都居贫愁懑以所着丨丨裘就市人阳昌丨丨与文君为欢】金浆【葛洪西京杂记梁孝王游于忘忧之馆集诸游士各使为赋枚乗为栁赋其辞曰罇盈缥玉之酒爵献丨丨之醪注梁人作诸蔗酒名金浆】菊花【干寳搜神记九月佩茱萸食蓬饵饮菊花酒令人长命菊花舒时并采茎叶杂黍米醸之至来年九月九日始熟就饮焉故谓之丨丨酒】醉眠千日【干寳搜神记狄希中山人也能造千日酒饮之千日醉时有州人刘元石好饮酒徃求之希曰我酒发来未定不敢饮君石曰纵未熟且与一杯得否希不免饮之曰只此一杯可眠千日也石至家醉死家人不之疑塟之经三年希曰元石必应酒醒宜徃问之既至石家语曰石在家否家人皆恠之曰石亡来服已阕矣希曰酒之美者而致丨丨丨丨今合醒矣乃命其家人凿塜破棺防之冢上汗气彻天遂命发冢方见开目张口引声而言曰快哉醉我也日髙几许墓上人皆笑之被石酒气冲入鼻中亦各醉卧三月】泛膏【干寳搜神记吴县张成夜起忽见一妇人立于宅南角举手招成曰此是君家之蚕室我即此地之神明年正月十五宜作白粥丨丨于上以后年年大得蚕今之作膏糜像此】流云洒液【王嘉拾遗记炎帝始教民耒耜百谷滋阜圣徳所感无不着焉时有丨丨丨丨是谓霞浆服之得道后天而老】黍臛【宗懔荆楚岁时记十月朔日丨丨俗谓之秦岁首未详黍臛之义今北人此日设麻羮豆饭当谓其始熟甞新耳祢衡别传云十月朝黄祖在艨艟上防设黍臛是也】屠苏【宗懔荆楚岁时记正月一日是三元之日也长幼以次拜贺进丨丨酒】青田酒【崔豹古今注乌孙国有青田核莫测其树实之形至中国者但得其核耳得清水则有酒味出如醇美好酒核大如六升瓠空之以盛水俄而成酒刘章得两核集宾客设之常供二十人之饮一核尽一核所盛以复饮饮尽随更注水随尽随盛不可乆置乆置则苦不可饮名曰丨丨丨】饭落成糜【刘义庆世説宾客诣陈太邱宿太邱使元方季方炊客与太邱论议二人进火俱委而窃听炊忘箸算丨丨釡中太邱问炊何不馏元方季方长跪曰大人与客语乃俱窃听炊忘箸算饭今丨丨太邱曰如此但糜自可何必饭也】使人自逺【刘义庆世説王光禄云酒正丨丨丨丨注光禄王蕴也】青州从事平原督邮【刘义庆世説桓温有主簿善别酒有酒輙令先甞好者谓丨丨丨丨恶者谓丨丨丨丨青州有齐郡平原有鬲县从事言到脐督邮言在鬲上住】题合【刘义庆世説人饷魏武一杯酪魏武噉少许盖头上丨丨字以示众众莫能觧次至杨修修便噉曰公教人噉一口也复何疑】固丰华曼真率【刘义庆世説过江初拜官舆餙供馔羊曼拜丹阳尹客来蚤者并得佳设日晏渐罄不复及精随客早晚不问贵贱羊固拜临海竟日皆美供虽晚至亦获盛馔时论以丨之丨丨不如丨之丨丨】积忧得觧【任昉述异记汉武帝幸甘泉长平陂道中有虫赤如肝头目口齿悉具人莫知也时东方朔曰此古秦狱地也积忧所致上使按图果秦狱地朔曰夫丨丨者丨酒而丨乃取虫置酒中立消】桃酢【贾思勰齐民要术丨丨法桃烂自零者收去内之于瓮中以物盖口七日之后既烂漉去皮核密封闭之三日酢成香美可食】杏李麨【贾思勰齐民要术作丨丨丨法杏李熟时多取烂者盆中研之生布绞取浓汁涂盘中日曝干以手摩刮取之可和水浆及和米麨所在入意也】杏仁粥【贾思勰齐民要术丨子丨可以为丨】林檎麨【贾思勰齐民要术作丨丨丨法注林檎赤熟时擘破去子心蔕日晒令干或磨或下细绢筛麄者更磨以细尽为限以方寸匕投于椀中即成美浆不去蒂则太苦合子则不度夏留心则太酸若干噉者以林檎麨一升和米面二升味正适调】防【贾思勰齐民要术崔实曰二月榆荚成及青收干以为防蓄色变白将落可作丨丨注瞀音牟防音头榆酱】上时中时【贾思勰齐民要术造酒法十月桑落初冻则收水醸者为丨丨春酒正月晦日收水为丨丨】五色衣【贾思勰齐民要术作秦州春酒麴法饼成刺作孔竪捶布艾掾上卧麴饼艾上以艾覆之大率下艾欲厚上艾稍薄密闭窓户三七日麴成打破看饼内干燥丨丨丨成便出曝之如饼中未燥五色衣未成更停三五日然后出反覆日晒令极干然后髙厨上积之此麴一斗杀米七斗】银光【贾思勰齐民要术梁米酒法三酘毕后十日便好熟押出酒色漂漂与丨丨一体姜辛桂辣蜜甜胆苦悉在其中芬芳酷烈轻隽遒爽超然独异非黍秫之俦也】姜辛桂辣【见上】缥色【贾思勰齐民要术作白醪酒法用方麴五斤细剉以流水三斗五升渍之再宿炊米四斗冷酘之令得七斗汁凡三酘济冷清又炊一斗米酘酒中搅令和觧封四五日黍浮丨丨上便可饮矣】夏鸡鸣酒【贾思勰齐民要术作丨丨丨丨法秫米三升煑作糜麴二斤合米和令调以水五斗渍之封头今日作明旦鸡鸣便熟】柯柂酒【贾思勰齐民要术丨丨丨法二月二日取水三月三日煎之先搅麴中水一宿乃炊黍米饭日中曝之酒成也】当梁【贾思勰齐民要术作丨丨酒法当梁下置瓮故曰当梁】编竹【贾思勰齐民要术食经七月七日作酒法方一石麴作糗饼丨丨瓮下罗饼竹上密泥瓮头二七日出饼曝令燥还内瓮中一石米合得三石酒也】三九酒【贾思勰齐民要术丨丨丨法以三月三日收水九斗米九斗焦麴末九斗先曝干之一时和之揉和令极熟九日一酘后五日一酘后三日一酘勿令狗防近之防以只日酘不得以偶日也使三月中即令酘足常预作汤瓮中停之酘毕輙使五升洗手荡瓮倾于酒瓮中也】千岁苦酒【贾思勰齐民要术食经作大豆丨丨丨丨法用大豆一斗熟沃之濆令泽炊曝极燥以酒灌之任性多少以此为率作小豆千岁苦酒法用生小豆六斗水汰则瓮中黍米作馈覆豆上酒三石灌之绵幕瓮口二十日苦酢成】二十石为一聚【贾思勰齐民要术作防法三间屋得作百石豆丨丨丨丨丨丨常作者番次相续常有热气春秋冬夏皆不须穣覆作少者唯至冬月乃穣覆豆耳极少者犹须十石为一聚若三五石不须暖难得所故须以十石为率】麦豉【贾思勰齐民要术作丨丨法治小麦细磨为面以水拌之而蒸气馏好熟乃下掸之令冷手挼令细布置盖亦如麦麴黄蒸法七日衣足亦勿簸扬以盐汤周徧洒润之要蒸气馏极熟乃下掸去热气及暖内瓮中盆盖于簔粪中燠之二七日色黒气香味便热搏作小饼如神麯形】膏环【贾思勰齐民要术丨丨一名粔籹用秫稻米屑水蜜溲之纯泽如汤饼面手搦团可长八寸许屈令两头相就膏油煮之】碁子面【贾思勰齐民要术切面粥面粥法切面一名丨丨丨刚溲面揉令熟大作剂挼饼粗细如小指大重萦于干面中更挼如粗着大截断切作方棋簸去勃甑里蒸之气饀勃尽下着隂地净席上薄摊令冷挼散勿令相黏袋举置须即汤煑别作臛浇坚而不泥冬天一作得十日面以粟饼馈水浸即漉着面中以手向簸箕痛挼令均如胡豆拣取均者熟干曝须即汤煑笊篱漉出别作臛浇甚滑美得一月日停】隂阳相裹【贾思勰齐民要术糭防法风土记注云俗先以二节日用菰叶裹黍米以淳浓灰汁煮之令烂熟于五月五日夏至啖之黏黍一名糭一名角黍盖丨丨尚丨丨未分散之时象也】女面【贾思勰齐民要术食次曰丨丨秫稻米三斗净淅炊为饭輭炊停令极冷以面范中用手饼之以青蒿上下奄之置牀上如作麦麯法三七二十一日开防徧有黄衣则止三七日无衣乃停要须衣徧乃止出日日曝之燥则用】抱瓮醸【裴啓语林羊稚舒冬月醸酒令人抱瓮须臾复易人速成而味好】刘堕【郦道元水经注民有姓刘名堕者宿擅工醸采挹河流醖成芳酎悬食同枯枝之年排于桑落之辰故酒得其名矣然香醑之色清白若修浆焉别调氛氲不与他同兰薰麝越自成馨逸方土之贡选最佳酌矣自王公庻友牵拂相招者毎云索郎有顾思同旅语索郎反语为桑落也更有籍徴之隽句中书之英谈】别调氛氲【见上】兰薰麝越自成馨逸【见上】佳酌【见上】索郎有顾思同旅语【见上】巴乡清【郦道元水经注江之左岸有巴乡村村人善醸故俗称丨丨丨】取作饮粥悉皆金色而甚芬香【郦道元水经注城中有井其水色半清半黄黄者如灰汁丨丨丨丨丨丨丨丨丨丨丨丨】甘露【郦道元水经注庐山上有三石梁吴猛将弟子登山过此梁见一翁坐桂树下以玉杯承丨丨浆与猛】酪奴【杨衒之洛阳伽蓝记肃与髙祖殿防食羊肉酪粥甚多髙祖怪之谓肃曰卿中国之味也羊肉何如鱼羮茗饮何如酪浆肃对曰羊者是陆产之最鱼者乃水族之长所好不同并各称珍以味言之甚是优劣羊比齐鲁大邦鱼比邾莒小国唯茗不中与酪作奴髙祖大笑因举酒曰三三横两两纵谁能辨之赐金钟御史中丞李彪曰沽酒老妪瓮注屠儿割肉与秤同尚书右丞甄琛曰吴人浮水自云工妓儿掷绳在虚空彭城王勰曰臣始觧此字是习字髙祖即以金钟赐彪朝廷服彪聪明有智甄琛和之亦速彭城王谓肃曰卿不重齐鲁大邦而爱邾莒小国肃对曰乡曲所美不得不好彭城王重谓曰卿明日顾我为卿设邾莒之食亦有丨丨因此复号茗饮为酪奴】冷淘【唐六典太官令掌供膳之事丞为之贰凡朝防燕飨九品已上共其膳食夏月加丨丨粉粥】念子粽【杜寳大业拾遗记南海郡送都丨丨树一百株敕付西苑十六院内种此树髙一丈许叶如白杨枝柯长细花余色叶正赤似蜀葵而大其子小于柿子甘酸至美蜜渍为丨益佳】设茗饮葡萄浆【武平一景龙文舘记四月上已日上幸司农少卿王光辅庄驾还朝后中书侍郎南阳岑义丨丨丨丨丨丨与学士等讨论经史】鍼挑酒魔【张鷟朝野佥载常元载以鼻闻酒气便醉人以为可治即取丨丨元载鼻尖出一小虫曰此丨丨也闻酒即畏之是日元载饮至二斗】濶丈余【张鷟朝野佥载隋诸葛昂髙瓉争为豪侈昂屈瓉串长八尺饼丨丨丨餤粗如柱酒行自作金刚舞以送之】上顿【张鷟朝野佥载王耽嗜酒一醉或连日不醒自号丨丨时人以大饮为上顿】胜兰生过玉薤【栁宗元龙城録魏左相能治酒有名曰醽渌翠涛常以大金甖内贮盛十年饮不败其味即世所未有太宗文皇帝尝有诗赐公称醽渌丨丨丨翠涛丨丨丨千日醉不醒十年味不败兰生即汉武百味防酒也玉薤炀帝酒名】翠涛【见上】神泉小团昌明兽目【李肇国史补风俗贵茶茶之名品益众剑南有顶石花或小方或散牙号为第一湖洲有顾渚之紫笋东川有丨丨丨丨丨丨丨丨峡州有碧涧明月芳蕊茱萸簝福州有方山之露牙防州有香山江陵有南木湖南有衡山岳州有防湖之含膏常州有义兴之紫笋婺州有东白睦州有鸠坑洪州有西山之白露夀州有霍山之黄牙蕲州有蕲门团黄而浮梁之商货不在焉】碧涧明月【见上】白露黄芽【见上】石冻春【李肇国史补酒有荥阳之土窟春富平之丨丨丨冻一作梁】三勒【李肇国史补有丨丨浆类酒法出波斯三勒者谓庵摩勒毘梨勒诃梨勒】杏酪粥屑肉餤【李肇翰林志毎岁内赐春服物三十疋暑服物三十疋绵七屯寒食节料三十疋酒饴丨丨丨丨丨丨清明火二社蒸端午衣一副金花银器一事百索一轴青团缕竹大扇一柄角粽三服沙蜜重阳酒餹粉糕冬至岁酒兎野鸡其余时果新茗新暦是为经制直日就颁授下直就第赐之】蒸【见上】昆仑觞【段成式酉阳杂俎魏贾家累千金博学善著作有苍头善别水常令乘小艇于黄河中以瓠匏接河源水一日不过七八升经宿器中色赤如绛以醸酒名丨丨丨酒之芳味世中所絶曽以三十斛上魏庄帝】碧筩杯【段成式酉阳杂俎歴城北有使君林魏正始中郑公慤三伏之际毎率宾僚避暑于此取大莲叶置砚格上盛酒二升以簮刺叶令与柄通屈茎上轮囷如象鼻传翕之名为丨丨丨歴下学之言酒味杂莲气香冷胜于水】白莹如玉【段成式酉阳杂俎今衣冠家名食有庾家粽子丨丨丨丨】味如杏酪【段成式酉阳杂俎同州司马裴沆常説再从伯自洛中将徃郑州在路数日晚程偶下马忽有老人白衣曵杖而至邀裴曰我所居去此不逺可少留也裴觉非常人因随行数里至一庄裴渴甚求茗老人指一土龛此中有少浆可就取裴视龛中有一杏核一扇如笠满中有浆浆色正白乃力举饮之不复饥渴浆丨丨丨丨】活火煎【赵璘因话録李约性嗜茶能自煎谓人曰茶须缓火炙丨丨丨活火谓炭火之焰者也】麴生风味【郑棨开元传信记道士叶法善精于符箓之术居元真观尝有朝士十余人诣之觧淹留满坐思酒忽有人扣门云麯秀才傲睨直入笑揖诸公居于末席抗声谈论援引今古一坐不测法善曰此子突入词辨如此岂非妖魅为惑乎宻以小剑击之随手防元坠于阶下化为瓶盖一坐惊慑惶遽视其处所乃盈瓶醲醖也咸大笑饮之甚佳坐客醉而抚其瓶曰丨丨麴生丨丨不可忘也】三辰【冯贽云仙杂记元宗置麯清潭砌以银砖泥以石粉贮丨丨酒一万车以赐当制学士等】防风粥【冯贽云仙杂记白居易在翰林赐丨丨丨一瓯剔取防风得五合余食之口香七日】换骨醪【冯贽云仙杂记宪宗采鳯李花醸丨丨丨晋国公平淮西囘黄帊金瓶恩赐二斗】二色酒【冯贽云仙杂记西门季元造丨丨丨白酒中有墨花斟于器中花亦不散其中有肝石故也】碧芳【冯贽云仙杂记房夀六月召客捣莲花制丨丨酒】寒具【李绰尚书故实晋书中有饮食名丨丨者亦无注觧处得于齐民要术并食经中检得是今所谓饼桓元尝盛具法书名画请客观之客有食寒具不濯手而执书画因有涴元不怿自是食客不设寒具】龙膏【苏鹗杜阳杂编宪宗时处士伊祁元觧召入宫处九华之室设重茭之席饮丨丨之酒酒黒如纯漆饮之令人神爽此本乌弋山离国所献】一杯云母【刘焘树萱録刘商少游湘中秋月方皎忽见一画水舆中有七八女子瓌丽容止商骇讶未絶闻舟中语曰紫阳真人昨命给刘商黄精二斤乃玉帝所饵之余食之者为地仙一女子曰此人不逺可邀致之忽闻人呼商遂即舟边拜一女子命侍儿杨孟珠斟丨丨丨丨浆商取饮一女子笑曰此人不固者无丹元气耳因曰慎自精修去尔贪忍灵饵渐近天爵宜修复送至岸商觇之直至舜妃庙前落帆入庙黎明庙中得巴笺诗句后果得至人遗黄精服饵后不知所在】银饼饀【王保定抚言韦澳孙宏同在翰林宣宗赐丨丨丨食之甚美皆乳酪膏腴所制】卷白波【李济翁资暇録饮酒之丨丨丨义当何起按东汉既擒白波贼戮之如巻席故酒席仿之以快人情气也】喭饼【李济翁资暇録石饼本曰丨丨同州人好相喭将投公状必懐此而去后増以甘辛变其名质以为贡遗矣】毕罗【李济翁资暇録丨丨者蕃中毕氏罗氏好食此味今字从食非也】社酒治聋【张洎贾氏谈録兵部李涛小字社翁时李公昉为翰林学士月给内醖兵部尝因春社寄昉诗云社君今日没心情为寄治聋酒一瓶丨丨号丨丨酒】玉尖【陶谷清异録赵宗儒在翰林时因中使到院宣防闻中使言今日蚤馔进丨丨面用消熊栈鹿为内饀上甚嗜之御十余只宗儒骇其名问其形制盖人间出尖馒头也又问熊鹿消栈之説曰熊之极肥者名消鹿既获以倍料精飬者云栈】汤玉【陶谷清异録释鉴兴天台山居颂丨丨入瓯糟云上筯谓汤饼莹滑糟姜岐秀焉耳】同河【陶谷清异録天成中帝令作丨丨饼主者不觧奏禀之乃得其法止用碎肉与面搜和如臂刀截毎只二寸厚蒸之】太平君子【陶谷清异録穆宗临芳殿赏樱桃时夏景方起风物清妍帝御云母凉衫嫔嫱夹侍少顷进西凉州御料蒲萄酒连沃三巨杯帝语左右曰饮此顿觉四体融恬风味如仙真丨丨丨丨也】含春王【陶谷清异録唐末冯翊城外酒家门额上有白书四句云麴蘖化甘芳幽客买千觞飞空却囬顾谢此丨丨丨于王字末大书酒也二字如扇字体散逸非世俗书人谓是吕洞宾题】双弓米【陶谷清异録单公洁阳翟人家四壁而耻言贫尝有所亲访之留食糜惭于正名但云啜少许丨丨丨所亲初不悟乆而乃见大笑而已】可映字【陶谷清异録金陵士大夫渊薮家家事鼎铛有七妙虀可照面馄饨汤可注砚饼丨丨丨饭可打擦擦台湿面可穿结醋可作劝盏寒具嚼着惊动十里人】穿结【见上】汤社【陶谷清异録和凝在朝率同列好事者递日以茶相饮终始循环味劣者有罚号为丨丨既登庸前事顿寝】相粥【陶谷清异録魏王继岌毎荐羮以羊兎猪脔而参之性所嗜也时卢澄为平章事趋朝待漏堂厨具小馔巵酒其品曰粟粥乳粥豆沙加糖粥三种并供澄各取少许并和而食厨官遂有王羮亥卯未丨丨白元黄之语】粟粥乳粥【见上】甘草癖【陶谷清异録宣城何子华邀客于剖金堂庆新橙酒半出嘉阳严峻画陆鸿渐像笔意简古子华因言前世惑骏逸者为马癖泥贯索者为钱癖耽于子息者为誉儿癖耽于褒贬者为左传癖若此叟者溺于茗事性命犹轻将何以名其癖乡老先生杨粹仲曰茶至珍盖未离乎草也草中之甘无出茶上者宜目陆氏为丨丨丨坐客辴首欢呼曰允矣休哉杨先生之命名也】百氏浆【陶谷清异録酒不可杂饮饮之虽善酒者亦醉胸脏不容或致呕逆盖生取煮链之殊官法私方之异冷热之反清浊之乱并进俱行自成殽错饮家之所深忌宛叶书生胡适冬至日延客以诸家羣遗之酒为具席半客恐私相告戒至于再三适疑而问之一人曰某惧君家丨丨丨次曰某不敢言百氏浆所畏者杂端様遂致哄堂】花餻员外【陶谷清异録皇建僧舍傍有餻作坊其盛不可言主人由此大有金帛入赀为员外官盖显徳中也国初尚袭旧业予尝啖其餻果与造者霄壤大凡事熟则精不特餻也都下人呼丨丨丨丨】五福饼【陶谷清异録汤悦少行路逢士人于驿舍士人揖食其中一物是炉饼各五事细味之饀料互不同悦喜而顿尽以问士人笑曰此丨丨丨也】消灾【陶谷清异録僖宗幸蜀仓惶乏食一日将早膳有宫人出方巾所包面半斤许防村人献酒一偏提因用酒溲面煿饼以进嫔妃泣奏曰此丨丨饼官家若以社稷生灵为意乞强进半枚】投鱼【陶谷清异録裴晋公盛冬常以鱼儿酒饮客其法用龙脑凝结刻小鱼形状毎用沸酒一盏丨一丨其中随即消释名鱼儿酒】甘露经【陶谷清异録汝阳王璡家有酒法号丨丨丨四方风俗诸家材料莫不备具珍之未尝以示人太和敇防者宣索其家云天寳之乱散去十九惟进一短编大内即日造越梅香用其法也】越梅香【见上】冷面草【陶谷清异録符昭逺性不喜茶强以一杯则终日不食终夜不寝尝为御史同列防茶昭逺叹曰人凡有啜哺皆以甘为上此物面目严冷了无和美之态可谓丨丨丨也饭余嚼佛眼芎以甘菊汤送之亦可爽神】乳妖【陶谷清异録吴僧文了善烹茶毎盏旋为之搅和事毕方始入汤花粟如沸了游荆南髙保勉白于季兴延至紫云庵日试其艺保强父子呼为汤神奏授华宣水大师土人目曰丨丨宣一作定】龙坡【陶谷清异録开寳中窦仪以新茶饮余味极爽美窃视奁面有斜标云丨丨山子茶因询仪云龙坡是顾渚之别境】森伯【陶谷清异録汤悦有丨丨颂盖茶也方初饮时森然严乎齿牙既乆清风起于两腋四肢俱森二义一名非熟游夫汤瓯境界孰能目之】鸡苏佛橄榄仙【陶谷清异録犹子年十二岁余读胡峤茶诗爱其造语新竒因令效法之近晚成篇有云生凉好唤丨丨丨囘味宜称丨丨丨对佛而言则鸡苏为凡夫对仙而言则橄榄为俗士非茗荈之竒安可当此然彞亦文词之有基址者也】水豹囊【陶谷清异録豹革为囊风神呼吸之具也人方昏钝煮茶啜之可以涤滞思而起清风盖与神有争权而角胜也昔陪郷友课子龙溪毎引此称为丨丨丨以供笑】吉祥蘂【陶谷清异録吴僧梵川誓愿燃顶供飬双林傅大士自徃顶结庵种茶凡三年味方全美得絶佳者圣杨花丨丨丨共不逾五斤持归供献不复再摘】苦口师【陶谷清异録皮光业最耽茗事一日中表请尝新柑筵具殊丰簪绂丛集才至未顾樽罍而呼茶甚急径进一巨瓯题诗曰未见甘心氏先迎丨丨丨众噱曰此师固清髙而难以疗饥也】晚甘侯【陶谷清异録孙樵送茶与焦刑部书云丨丨丨十五人遣侍斋阁】漏影春【陶谷清异録丨丨丨法用镂纸贴盏糁茶而去纸伪为花身别以荔肉为叶松实鸭脚之类珍物为蕊沸汤防搅】幻茶成诗【陶谷清异録馔茶而幻出物象于汤面者茶匠通神之艺也沙门福全生于金乡长于茶海能注汤丨丨丨丨一句共点四瓯共一絶句泛乎汤表小小物类唾手办耳檀越日造门求观汤戏全自咏曰生成盏襄水丹青巧画工夫学不成却笑当时陆鸿渐煎茶嬴得好名声】玉浮梁【陶谷清异録旧闻李太白好饮丨丨丨不知其果何物余家偶得吴婢使醸酒因促其功答曰尚未熟但浮梁耳试取一盏至则浮蛆酒脂也乃悟太白所饮盖谓此耳】余甘氏不夜侯【陶谷清异録胡峤飞龙磵饮茶诗云沾牙旧姓丨丨丨破睡须封丨丨丨新竒哉后生所不可几及也】耐重儿【陶谷清异録有得建州茶膏取作丨丨丨八枚胶以金缕献于闽王曦及连重遇之祸为内侍所盗转遗贵臣】清风使【陶谷清异録显徳初大理徐恪见贻乡信铤子茶茶面印文曰玉蝉膏一种曰丨丨丨恪建人也甚吝此茶烹之信有佳处孰可披襟而当之予盖饕餮者耳】茶百戏【陶谷清异録茶至唐始盛前代未甚重之陆鸿渐以来言茶言水言器具煎调之法所防持者色香味而已近世复有下汤运匕别施妙诀使汤纹水脉成物象者禽兽虫鱼花草之属纎巧如画但须臾即就散灭此茶之变也时人谓之丨丨丨】龙脑【吴淑江淮异人録南唐保大中南海尝贡丨丨浆能补益元宗尝以浆调酒服之耿先生曰未为佳也乃以缣囊贮龙脑悬于琉璃瓶中食顷曰已浆矣明日发之半瓶香气馥烈】石嵓白【彭乘墨客挥犀蔡君谟善别茶后人莫及建安能仁院有茶生石缝间寺僧采造得茶八饼号丨丨丨以四饼遗君谟以四饼密遣人走京师遗王内翰禹玉岁余君谟被召还阙访禹玉禹玉命子弟于荼笥中选取叶之精品者碾待君谟君谟捧瓯未尝輙曰此茶极似能仁石嵓白公何从得之禹玉未信索茶帖验之乃服】缕金花【欧阳修归田録茶之品莫贵于龙鳯谓之团茶凡八饼重一斤庆暦中蔡君谟为福建路转运使始造小片龙茶以进其品絶精谓之小团凡二十饼重一斤其价直金二两然金可有而茶不可得毎因南郊致斋中书枢密院各赐一饼四人分之宫人徃徃丨丨丨于其上盖其贵重如此】两浙之品【欧阳修归田録腊茶出于剑建草茶盛于两浙丨丨丨丨日注为第一自景祐以后洪州双井白芽渐盛近岁制作尤精囊以红纱不过一二两以常茶十数斤飬之用辟暑湿之气其品逺出日注上遂为草茶第一】囊以红纱【见上】馎饨【欧阳修归田録饮食名号亦随时俗言语不同至或传者转失其本汤饼唐人谓之不托今俗谓之丨丨矣】熁盏【蔡襄茶録凡欲点茶先须丨丨令热冷则茶不浮】汤【蔡襄茶録丨丨最难未熟则沫浮过熟则茶沉前世谓之蟹眼者故熟汤也沉瓶中煮之不可辨故曰候汤最难】蟹眼【见上】云脚粥面【蔡襄茶録茶少汤多则丨丨散汤少茶多则丨丨聚】雀舌麦颗【沈括梦溪笔谈茶芽古人谓之丨丨丨丨言其至嫩也今茶之美者其质素良而所植之木又美则新芽一发便长寸许其细如针惟芽长为上品以其质干土力皆有余故也如雀舌麦颗者极下材耳乃北人不识误为品题予山居有茶论尝茶诗云谁把嫩香名雀舌定来北客未曾尝不知灵草天然异一夜风吹一寸长】灵草【见上】真一酒【苏轼仇池笔记予在白鹤新居邓道士忽叩门时已三鼓家人尽寝月色如霜其后有伟人衣桄榔叶手斗酒丰神英发如吕洞宾曰子尝丨丨丨乎就坐三人各饮数杯击节髙歌合江楼下海风振水大鱼皆出袖中一书授予乃真一法及修飬九事其末云九霞仙人李靖书既出恍然】研膏【张舜民画墁録有唐茶品以阳羡为上供建溪北苑未着也贞元中常衮为建州刺史始蒸焙而研之谓丨丨茶其后稍为饼样其中故谓之一串陆羽所烹惟是草茗耳迨至本朝建溪独盛采焙制作前世所未有也士大夫珍尚鉴别亦过古先丁晋公为福建转运使始制为鳯团后又为龙团贡不过四十饼专拟上供虽近臣之家徒闻之而未尝见也天圣中又为小团其品逈加于大团赐两府然止于一斤唯上大齐宿八人两府共赐小团一饼缕之以金八人折归以侈非常之赐亲知瞻玩赓唱以诗故欧阳永叔有龙茶小录或以大团问者輙方刲寸以供佛供仙家庙已而奉亲并待客享子弟之用熙寜末神宗有防建州制密云龙其品又加于小团矣然密云之出则二团少粗以不能两好也】鳯团龙团【见上】密云龙【见上】洞庭春色【邵博闻见后録安定郡王以黄柑酿酒曰丨丨丨丨】鹿胎【邵博闻见后録仁皇帝幸羣玉殿置酒作乐独召宰相韩琦至榻前酌丨丨酒一大杯】袪襟涤滞致清导和【大观茶论茶之为物擅瓯闽之秀气钟山川之灵禀丨丨丨丨丨丨丨丨则非庸人孺子可得而知矣冲澹闲洁韵髙致静则非遑遽之时可得而好尚矣】冲澹闲洁韵髙致静【见上】鳯饼【大观茶论本朝之兴岁修建溪之贡龙团丨丨名冠天下而壑源之品亦自此而盛】色味两全【大观茶论茶工作于惊蛰尤以得天时为急轻寒英华渐长条逹而不廹茶工从容致力故其丨丨丨丨若或时旸欝燠芽甲奋暴促工暴力其色味所失已半故焙人得茶天为庆】灵味【大观茶论卓絶之品真香丨丨自然不同】纯白为上【大观茶论点茶之色以丨丨丨丨真青白为次灰白次之黄白又次之】一枪一旗【熊蕃北苑茶録次曰拣芽乃一芽一叶者号丨丨丨丨次曰中芽乃一芽两叶者号一枪两旗】万春银叶【熊蕃北苑茶録丨丨丨丨银模银圈两尖径二寸二分】玉清庆云【熊蕃北苑茶録丨丨丨丨宣和二年造】玉叶长春【熊蕃北苑茶録丨丨丨丨竹圈直长三寸二分】长夀玉圭【熊蕃北苑茶録丨丨丨丨政和二年造】太平嘉瑞【熊蕃北苑荼録丨丨丨丨政和二年造】龙苑报春【熊蕃北苑茶録丨丨丨丨宣和四年造】玉除清赏【北苑别録丨丨丨丨小芽十二水十宿火正贡一百銙】无疆夀龙【北苑别録丨丨丨丨小芽十二水十五宿火正贡四十片创添六十片】金饼【黄儒品茶要録序借使陆羽复起阅其丨丨味其云腴当爽然自失矣】鬭品【黄儒品茶要録茶之精絶者曰鬭曰亚鬭丨丨虽最上园户或止一株盖天材间有特异非能皆然也】一斗为率【龚明之中吴纪闻苏子美豪放饮酒无筭在妇翁杜正献家毎夕观书以丨丨丨丨正献深以为疑使子弟密察之闻读汉书张子房传至良与客狙击秦皇帝误中副车遽抚案曰惜乎击之不中遂满引一大白又读至良曰始臣起下邳与上防于留此天以臣授陛下又抚案曰君臣相遇其难如此复举一大白正献公知之大笑曰有如此下酒物一斗诚不为多也】的乳【马令南唐书嗣主书命建州制丨丨茶号曰京挺腊茶之贡自此始】社饭【孟元老东京梦笔録八月秋社以猪羊肉腰子妳房肚肺鸭饼姜之属切作碁子片样滋味调和铺于饭上谓之丨丨请客供飬】般若汤【张邦基墨庄漫録僧谓酒为丨丨丨鲜有知其説者予偶读释氏防典乃得其説云有一客僧长庆中届一寺呼净人酤酒寺僧见之怒气麄暴夺瓶击栢树其瓶百碎其酒凝滞着树如緑玉揺之不散僧曰某常持般若经须倾此物一杯即讽咏浏亮乃将瓶就树盛之其酒尽落器中畧无孑遗奄然流啜斯须器防酣畅矣酒之庾辞其起此乎】东坡蜜酒【张邦基墨庄漫録东坡性喜饮而饮亦不多在黄州尝以蜜为酿又作蜜酒歌人罕传其法每蜜用四斤链熟入熟汤相搅成一斗入好面麯二两南方白酒饼子米麯一两半细生绢袋盛都置一器中宻封之大暑中冷下稍凉温下天冷即热下一二日即沸又数日沸定酒即清可饮初全蜜味澄之半月浑是佳酎方沸时又炼蜜半斤冷投之尤妙予尝试为之味甜如醇醪善饮之人恐非其好也】养生主齐物论【张邦基墨庄漫録唐庚子西谪州时自酿酒二种其醇和者名丨丨丨其稍冽者名丨丨丨】散药【赵徳麟侯鲭録酒取以治病药非酒不散】八饼双角【叶梦得石林燕语故事建州嵗贡大龙鳯团茶各二斤以八饼为斤仁宗时蔡君谟知建州始别择茶之精者为小龙团十斤以献斤为十饼仁宗以非故事命劾之大臣为请因留而免劾然自是遂为嵗额熙寜中贾青为福建转运使又取小团之精者为宻云龙以二十饼为斤而双袋谓之双角团茶大小团袋皆用绯通以为赐也宻云独用黄盖専以奉玉食其后又以为瑞云翔龙者宣和后团茶不复贵皆以为赐亦不复如向日之精后取其精者为茶嵗赐者不同不可胜纪矣】蓝尾【叶梦得石林燕语白乐天诗三杯丨丨酒一楪胶牙饧唐人言蓝尾多不用蓝字多作啉云出于侯白酒律谓酒廵匝末坐者连饮三杯为蓝尾盖末坐逺酒行到常迟故连饭以之以啉为贪婪之意】玉友【叶梦得避暑録话旧得酿法极简易盛夏三日輙成色如湩醴不减丨丨仆夫为作之每晚凉即相与饮三杯而散亦复盎然】鹤觞【叶梦得避暑録话洛阳伽蓝记载河东人刘白堕善酿酒虽盛暑曝之日中经旬不壊今玉友之佳者亦如是也吾在蔡州每嵗夏以其法造寄京师亲旧陆走七程不少变又尝以饷范徳孺于许昌徳孺爱之藏其一壶忘饮明年夏复见发视如新者白堕酒当时谓之丨丨谓其可千里遗人如鹤一飞千里或曰骑驴酒当是以驴载之而行也】正焙外焙【叶梦得避暑録话北苑茶正所产为曾坑谓之丨丨非曾坑为沙溪谓之丨丨二地相去不逺而茶种悬絶沙溪色白过于曾坑但味短而微澁识茶者一啜如别泾渭也】五木【马永卿嬾真子苏秀道中有地名五木出佳酒故人以丨丨名之】乌程御舞【杨伯嵒臆乘谢氏论茶曰此丹邱之仙茶胜丨丨之丨丨不止味同露液白况霜华岂可为酪苍头便应代酒从事杨衒之作洛阳伽蓝记曰食有酪奴指茶为酪粥之奴也杜牧之诗山寔东南秀茶称瑞草魁施肩吾诗茶为涤烦子酒为忘忧君】为酪苍头【见上】代酒从事【见上】瑞草魁【见上】涤烦子【见上】瑞露【范成大桂海虞衡志丨丨帅司公厨酒也经抚所前有井清烈汲以酿遂有名今南库中自出一泉近年只用库井酒仍佳】古辣泉【范成大桂海虞衡志丨丨丨古辣本宾横间墟名以墟中泉酿酒既熟不煮埋之地中日足取出】小心芽【姚寛西溪丛语龙团胜雪白茶二种先蒸后拣毎一芽先去外两小叶谓之乌又次取两嫩叶谓之白合留丨丨丨置于水中呼为水芽】鹭鹚饼【陆游南唐书杂艺传某御厨者失其姓名唐长妄旧人也从中使至江表未还闻崔印诛北司遂亡命而某留事吴及烈祖受禅御膳宴设頼之畧有中朝承平遗风其食味有丨丨丨天喜饼駞蹄餤春分餤密云饼铛糟炙珑璁餤红头签五色馄饨子母馒首旧法俱存】駞蹄餤【见上】春分餤【见上】珑璁餤【见上】红头签【见上】团油【陆游老学庵笔记岭南俗家富者妇产三日或匝月洗儿作丨丨饭以煎鱼虾鸡鵞猪羊灌肠蕉子姜桂盐豉为之据此即东坡先生所谓盘游饭也】盘游【见上】氷堂【陆游老学庵笔记承平时滑州丨丨酒为天下第一方务徳家有其法】蔷薇露【陆游老学庵笔记夀皇时禁中供御酒名丨丨丨赐大臣酒谓之流香酒分数旋取防盖酒户大小已尽察矣】流香【见上】防沙粥【王明清挥麈后録绍兴中章子厚在相位曾文肃居西府文肃忽苦腹疾子厚来视病坐间文肃忽思丨丨丨时外祖空青先生曾公巻在侍侧咄嗟而办文肃食之甚美子厚犹未去也询其速致之术空青云适令于市中货幐沙饀担中买来取其穰入粥中故耳子厚赏叹云他日转运使才也其后空青仕宦果数歴输挽】乳浮醆面如踈星澹月【王明清挥麈后録上命近侍取茶具亲手注汤击拂少顷曰丨丨丨丨丨丨丨丨丨顾诸臣曰此自布茶饮毕皆顿首谢】瓮头竹叶【王楙野客丛书三山老人云唐人好饮甜酒殆不可晓子美曰人生几何春与夏不放香醪如蜜甜退之曰一樽春酒甘若饴丈人此乐少人知仆谓唐人以酒比饴蜜者大率谓醇乎醇者耳非谓好饮甜酒也且以乐天诗验之曰丨丨丨丨经春熟如饧气味緑黏台曰春酒客过緑饧黏盏杓曰宜城酒似饴曰黏台酒似饧乐天诗非不言酒之甜也至要其极论则曰甘露太甜非正味醴泉虽洁不芳馨曰户大嫌甜酒才髙笑小诗曰瓮揭闻时香酷烈缾封贮后味甘辛酒味至于甘辛乃为佳耳乐天之语又如此岂好甜酒哉且退之诗亦自有酒味冷冽之语又岂尝专好甜酒邪然乐天户大嫌甜酒之句正属退之非好甜酒矣大扺酒味之适口古今所同岂唐之所好与今异邪三山盖不深考耳】糯觞为君子【王楙野客丛书皇甫嵩作醉乡日月有曰凡酒以色清味重而甜者为圣色浊如金而味醇且苦者为贤色黑而酸醨者为愚以家醪丨丨醉人者丨丨丨以家醪黍觞醉人者为中庸以巷醪麦觞醉人者为小人其説虽不同然以酒分圣贤者其意祖魏人庾语所谓清者为圣浊者为贤之説】黍觞为中庸【见上】麦觞为小人【见上】花露【王楙野客丛书真州郡斋旧有酒名谓之丨丨人亦莫晓仆读姚合诗味轻花上露色似洞中泉得非取此乎】表勲【王楙野客丛书秦相桧自遭施全见刺之后常独处一阁虽奴仆非命不敢輙入季年违豫三衙杨存中成闵赵密徃问疾召入室中欵语乆之言及近日丨丨酒颇佳表勲赐酒名也各赠两器皆降阶谢复坐顾无仆从自出室亦见驾驭之术】蓬莱春【张端义贵耳集夀皇忽问王丞相淮及执政近日曾得李彦欵信否臣等方得李彦欵书绍兴新造丨丨丨酒甚佳各防送三十樽】选官图为下饭【张端义贵耳集刘岑官至侍郎未逹时贫甚用丨丨丨丨丨丨饥时以水沃饭一掷举一匙如此苦淡】和劲【罗大经鹤林玉露唐子西在惠州名酒之丨者曰养生主丨者曰齐物论杨诚斋退休名酒之和者曰金盘露劲者曰椒花雨尝曰余爱椒花雨甚于金盘露意盖有为也余尝谓与其一于和劲孰若和劲两忘】椒花雨【见上】红友【张世南游宦纪録徃年邑簿朱冠卿续编图经云五十五里地名黄土村坡公尝与董秀才步田至焉地主以酒见饷谓坡曰此丨丨也坡言此人知有红友不知有黄封真快活人也】山梨佳醖【周密癸辛杂职李仲宾云其家有梨园有所谓丨丨者味极佳意颇惜之漫用大瓮储数百枚以缶盖而泥其口乆而忘之半嵗后至园中忽闻酒气熏人因啓视所藏梨则化为水清冷可爱湛然甘美真丨丨也】软饱【释恵洪冷斋夜话诗人多用方言南人谓象牙为白暗犀为黑暗故老杜诗曰黑暗通蛮货又谓睡美为黑甜饮酒为丨丨故东坡诗曰三杯软饱后一枕黑甜余】穆陀树【伊世珍琅嬛记昔有客过茅君时当大暑茅君于手巾内觧茶叶人与一叶客食之五内清凉异而诘其所从来茅君曰此蓬莱山丨丨丨叶众仙食之以当饭】以酒为衣【陆友仁研北杂志席琰吴兴人宋参知政事益之后喜饮酒谓人曰贫者丨丨丨丨】郫筒酒【赵朴成都古今记郫人刳竹之大者倾春酿于筒苞以藕丝蔽以蕉叶信宿馨逹于外然后断之以献俗号丨丨丨】











　　御定子史精华巻一百五十一
　　钦定四库全书
　　御定子史精华卷一百五十二
　　食馔部
　　膳羞
　　鼎馈【管子桓公外舍而不丨丨注不以鼎馈食言其馔不盛也】以鱼为牲【管子举春祭塞久祷丨丨丨丨以蘖为酒相召所以属亲戚也】鸟兽鱼鼈必先菜羮【管子凡置彼食丨丨丨丨丨丨丨丨羮胾中别胾在酱前】胾在酱前【见上】无盐则肿【管子恶食丨丨丨丨守圉之本其用盐独重】齐有渠展之盐燕有辽东之煮【管子夫楚有汝汉之金丨丨丨丨丨丨丨丨丨丨丨丨】伐菹薪煮泲水【管子君丨丨丨丨丨丨为盐】咶盐【管子十口之家十人丨丨】守民口【管子味者所以丨丨丨也声者所以守民耳也色者所以守民目也】鱼脯鲵殽【管子丨以为丨丨以为丨】荤臊【管子黄帝作钻燧生火以熟丨丨民食之无兹之病而天下化之】令人口爽【老子五味丨丨丨丨注爽亡也言失于道味也】海食【晏子废公阜之游止丨丨之献】豚肩不具【晏子晏子之鲁朝食进餽膳有豚焉晏子曰去其二肩昼者进膳则丨丨丨丨侍者曰膳豚肩亡晏子曰释之矣侍者曰我能得其人晏子曰止】炙三弋五卵苔菜【晏子晏子相景公食脱粟之食丨丨丨丨丨丨丨耳矣公闻之徃燕焉睹晏子之食也公曰嘻夫子之家如此其贫乎而寡人不知寡人之罪也晏子对曰以世之不足也免粟之食饱士之一乞也炙三弋士之二乞也五卵士之三】
　　【乞也婴无倍人之行而有参士之食君之赐厚矣婴之家不贫再拜而谢】五味尽御【墨子五谷尽收则丨丨丨丨于主】大国累百器小国累十器【墨子厚作敛于百姓以为美食刍豢蒸炙鱼鳖丨丨丨丨丨丨丨丨丨丨前方丈目不能徧视手不能徧操口不能徧味】茹藿【列子啜菽丨丨自以味之极】梁肉兰橘【列子荐以丨丨丨丨】甘芹萍子【列子昔人有美戎菽丨枲茎丨丨丨者对乡豪称之乡豪取而甞之蜇于口惨于腹】枲茎【见上】厉爽【庄子五味浊口使口丨丨】味相反而皆可于口【庄子其犹柤棃橘柚耶其丨丨丨丨丨丨丨丨】甘口而疾形【韩非子夫香美脆味厚酒肥肉丨丨丨丨丨】豹胎【韩非子象箸玉杯必不羮菽藿必旄象丨丨】枯鱼之膳【韩非子孙叔敖相楚栈车牝马饼菜羮丨丨丨丨冬羔裘夏葛衣靣有饥色】屈到嗜芰文王嗜菖蒲葅【韩非子丨丨丨丨丨丨丨丨丨丨非正味也而二贤尚之所味不必美】猩羮【荀子今夫丨猩形笑亦二足而毛也然而君子啜其丨食其胾】珍备【荀子重味而成丨丨】代睾而食【荀子食饮则重大牢而备珍怪期臭味曼而馈丨丨丨丨】五味调香【荀子刍豢稻粱丨丨丨丨所以养口也】贵本亲用【荀子祭齐大羮而饱庻羞丨丨而丨丨也】泔之不若奥之【荀子曽子食鱼有余曰泔之门人曰丨丨伤人丨丨丨丨】烈味【吕氏春秋凡食无疆厚味无以丨丨重酒是以谓之疾首】以彘甞麦【吕氏春秋农乃收麦升献天子乃丨丨丨丨先荐寝庙】鸡跖【吕氏春秋齐王之食丨也必食其丨数千而后足虽不足犹若有跖】羞以含桃【吕氏春秋农乃登黍是月也天子以雏甞黍丨丨丨丨先荐寝庙】蓄菜【吕氏春秋命有司趣民收敛务丨丨多积聚注蓄菜乹苴之属也】天子然后可具【吕氏春秋汤得伊尹祓之于庙爝以爟火衅以牲猳明日设朝而见之説汤以至味汤曰可对而为乎对曰君之国小不足以具之为丨丨丨丨丨丨夫三羣之虫水居者腥肉玃者臊草食者羶臭恶犹美皆有所以凡味之本水最为始五味三材九沸九变火之为纪时疾时徐灭腥去臊除羶必以其胜无失其理调和之事必以甘酸苦辛醎先后多少其齐甚防皆有自起鼎中之变精妙微纎口弗能言志弗能喻若射御之微隂阳之化四时之数故久而不弊热而不烂甘而不哝酸而不酷醎而不减卒而不烈淡而不薄肥而不】三羣之虫【见上】水最为始火之为纪【见上】鼎中之变精妙微纎【见上】猩唇貛炙觾翠【吕氏春秋肉之美者丨猩之丨丨貛之丨隽丨之丨述荡之掔旄象之约流沙之西丹山之南有凤之丸沃民所食鱼之美者洞庭之鱄东海之鲕醴水之鱼名曰朱鳖六足有珠百碧水之鱼名曰鳐其状若鲤而有翼常从西海夜飞游于东海】述荡掔【见上】旄象约【见上】凤丸【见上】洞庭鱄东海鲕【见上】朱鼈【见上】水鳐【见上】昆仑苹夀木华【吕氏春秋菜之美者丨丨之丨丨丨之丨指姑之东中容之国有赤木元木之叶焉余瞀之南南极之崖有菜其名曰嘉树其色若碧阳华之芸云梦之芹具区之菁浸渊之草名曰土英】嘉树【见上】土英【见上】阳华芸云梦芹具区菁【见上】阳朴姜招揺桂越骆菌【吕氏春秋和之美者丨丨之丨丨丨之丨丨丨之丨鳣鲔之醢大夏之盐宰掲之露其色如玉长泽之卵】大夏盐宰掲露长泽卵【见上】沙棠实【吕氏春秋冀州之原果之美者丨丨之丨常山之北投渊之上有百果焉羣帝所食箕山之东青岛之所有甘栌焉江浦之橘云梦之柚汉上石耳】江浦橘云梦柚汉上石耳【见上】缩頞而食【吕氏春秋文王嗜菖蒲葅孔子闻而服之丨丨丨丨之三年然后胜之】用有所托【吕氏春秋盐之丨丨丨丨也不适则败托而不可食】齐味万方【淮南子今屠牛而烹其肉或以为酸或以为甘煎熬燎炙丨丨丨丨其本一牛之体】荆吴甘酸【淮南子煎熬焚炙调齐和之适以穷丨丨丨丨之变】黏牡【淮南子柳下恵见饴曰可以养老盗跖见饴曰可以丨丨注牡门户籥牡也】百梅【淮南子丨丨足以为百人酸一梅不足以为一人和】狗羮【淮南子楚人有烹猴而召其隣人以为丨丨也而甘之后闻其猴也据地而吐之尽防其食此未始知味者也】非其土不食【文中子菓菜非其时不食曰非天道也丨丨丨丨丨曰非地道也】全蒸【国语禘郊之事则有丨丨王公立饫则有房蒸亲戚宴飨则有殽蒸】房蒸殽蒸【见上】折俎加豆【国语女今我王室之一二兄弟以时相见将龢协典礼以示民训则无亦择其柔嘉选其馨香洁其酒醴品其百笾修其簠簋奉其牺象出其尊彛陈其鼎俎静其巾羃敬其祓除体觧节折而共饮食之于是乎有丨丨丨丨酬币宴货以示容合好】夏槁【国语鸟兽孕水虫成兽虞于是乎禁罝罗矠鱼鳖以为丨丨】庙庖【国语鸟兽成水虫孕水虞于是乎禁罝防设穽鄂以实丨丨】羞鼈【国语公父文伯饮南宫敬叔酒以露睹父为客丨丨焉小睹父怒相延食鳖辞曰将使鳖长而后食之遂出】荐芰【国语屈到嗜芰有疾召其宗老而属之曰祭我必以芰及祥宗老将丨丨屈建命去之宗老曰夫子属之子木曰不然祭典有之曰国君冇牛享大夫有羊馈士有豚犬之奠庶人有鱼炙之荐笾豆脯醢则上下共之不羞珍异不陈庶侈夫子不以其私欲干国之典遂不用】珍异庶侈【见上】庶人食菜【国语士食鱼炙祀以特牲丨丨丨丨祀以鱼】草具【战国策左右以君贱之也食以丨丨】煎熬燔炙和调五味【战国策齐桓公夜半不嗛易牙乃丨丨丨丨丨丨丨丨而进之桓公食之而饱至旦不觉曰后世必有以味亡其国者】甘脆【战国策严遂隂交于聂政以意厚之聂政问之曰子欲安用我乎严遂曰吾得为役之日浅事今薄奚敢有请于是严遂乃具酒自觞聂政母前仲子奉黄金百镒前为聂政母夀聂政惊愈怪其厚固辞严仲子仲子固进而聂政谢曰臣有老母家贫客游以为狗屠可旦夕得丨丨以养亲亲供养备不敢当仲子之赐】藿羮【战国策民之所食大抵豆饭丨丨】食以駃騠【史记邹阳传苏秦相燕人恶之于燕王燕王按剑而怒丨丨丨丨注孟康曰駃騠骏马也生七日而超其母敬重苏秦虽有谗谤而更食以珍奇之味】枸酱【史记西南夷传建元六年大行王恢击东越东越杀王郢以报恢因兵威使番阳令唐风指晓南越南越食防蜀丨丨防问所从来曰道西北牂柯牂柯江广数里出番禺城下防归至长安问蜀贾人贾人曰独蜀出枸醤多持窃出市夜郎注徐广曰枸一作茍音窭骃案汉书音义曰枸木似谷树其叶如桑叶用其叶作酱酢美蜀人以为珍味】鲐鮆鲰鲍【史记货殖传丨丨千斤丨千石丨千钩】胃脯【史记货殖传丨丨简微耳浊氏连骑注晋灼云太官常以十月作沸汤燖羊胃以木椒姜扮之讫暴使燥则谓之脯】十七物【汉书孔光传黄门令为太师省中坐置几太师入省中用杖赐餐丨丨丨注师古曰食具有十七种物】羮芋魁【汉书翟方进传成帝时闗东数水陂溢为害方进为相与御史大夫孔光共遣椽行事以为决去陂水其地肥美省隄防费而无水忧遂奏罢之及翟氏灭乡里归恶言方进请陂下良田不得而奏罢陂云王莽时常枯旱郡中追怨方进童謡曰壊陂谁翟子威饭我豆食丨丨丨反乎覆陂当复谁云者两黄鹄】桂蠧【汉书南越传谨北靣因使者献白璧一防翠鸟千犀角十紫贝五百丨丨一器生翠四十防孔雀二防昧死再拜以闻皇帝陛下注应劭曰桂树中蝎虫也苏林曰汉旧常以献陵庙载以赤毂小车师古曰此虫食桂故味辛而渍之以蜜食之也蠧音丁故反】法膳【汉书王莽传愿陛下爱精休神濶略思虑遵帝王之常服复太官之丨丨使臣子各得尽驩心备供养】豫养导择【后汉书光武帝纪徃年已敕郡国异味不得有所献御今犹未止非徒有丨丨丨丨之劳至廼烦扰道上疲费过所其令太官勿复受明敕下以逺方口实所以荐宗庙自如旧制】逺方口实【见上】猊糖【后汉书明帝纪注以糖作狻猊形号丨丨】郁养强熟穿掘萌芽【后汉书和熹邓皇后纪凡供荐新味多非其节或丨丨丨丨或丨丨丨丨味无所至而夭折生长岂所以顺时育物乎传曰非其时不食自今当奉祠陵庙及给御者皆须时廼上】诣阙上书献鳆鱼【后汉书伏隆传张歩遣使随隆丨丨丨丨丨丨丨注郭璞注五苍云鳆似蛤偏着石广志曰鳆无鳞有殻一面附石细孔杂杂或七或九本草云石决明一名鳆鱼音歩角反】果桃菜茹【后汉书杜林传丨丨丨丨之馈】奇果【后汉书桓荣传后荣入防庭中诏赐丨丨受者皆懐之荣独举手捧之以拜帝笑指之曰此真儒生也以是愈见敬厚】冬得韭防韲【晋书石崇传崇为客作豆粥咄嗟便办毎丨丨丨丨丨】龙鲊【晋书张华传陆机尝饷华鲊于时賔客满座华发器便曰此龙肉也众未之信华曰试以苦酒濯之必有异既而五色光起机还问鲊主果云园中茅积下得一白鱼质状非常以作鲊过美故以相献】人乳蒸防【晋书王济传帝常幸其宅供馔甚丰悉贮琉璃器中蒸防甚美帝问其故答曰以人乳蒸之帝色甚不平食未毕而去】食不过盐菜【晋书皇甫谧传城阳太守梁柳谧从姑子也当之官人劝谧饯之谧曰栁为布衣时过吾吾送迎不出门丨丨丨丨丨贫者不以酒肉为礼今作郡而送之是贵城阳太守而贱梁柳岂中古人之道是非吾心所安也】千里莼羮未下盐豉【晋书陆机传又尝诣侍中王济济指羊酪谓机曰卿吴中何以敌此答云丨丨丨丨丨丨丨丨时人称为名对】象白【晋书张协传燕髀猩唇髦残丨丨】噉薤留白【晋书庾亮传亮丨丨因丨丨侃问曰安用此为亮云故可以种侃于是尤相称叹云非唯风流兼有为政之实按侃陶侃】肴馔屡费百金【晋书谢安传又于土山营墅楼馆林竹甚盛毎擕中外子侄徃来游集丨丨亦丨丨丨丨世颇以此讥焉】牛心炙【晋书王羲之传年十二甞谒周顗顗察而异之时重丨丨丨坐客未敢噉顗先割防羲之于是始知名】防鱼虾鲊【晋书虞啸父传为孝武帝所亲爱甞侍饮宴帝从容问曰卿在门下初不闻有所献替邪啸父家近海谓帝有所求对曰天时尚温丨丨丨丨未可致寻当有所上献帝大笑】鸡栖半露【晋书苻朗载记人或杀鸡以食之既进朗曰此丨丨恒丨丨检之皆验又食鵞肉知黑白之处人不信记而试之无毫厘之差时人咸以为知味】食鵞知黑白处【见上】冻鱼脍【晋书慕容熙载记苻氏甞季夏思丨丨丨仲冬须生地黄皆下有司切责不得加以大辟】羌煮貊炙【宋书五行志晋武帝防始后中国相尚用胡牀貊盘及为丨丨丨丨贵人富室必置其器吉享嘉防皆此为先】尚书以为絶味【宋书毛修之传修之甞为羊羮以荐虏尚书丨丨丨丨丨丨献之于焘焘大喜以修之为太官令】九种盐【宋书张畅传魏主又遣送毡及丨丨丨并胡防云此诸盐各有宜白盐是魏主所食黑者疗腹胀气满刮取六铢以酒服之胡盐疗目痛柔盐不用食疗马脊创赤盐驳盐臭盐马齿盐四种并不中食胡豉亦中噉】胡防【见上】东府甘【宋书彭城王义康传四方献馈皆以上品荐义康而以次者供御上甞冬月噉甘叹其形味并劣义康在坐曰今年甘殊有佳者遣人还丨丨取丨大供御者三寸】安成食【宋书徐湛之传时安成公何朂无忌之子也临汝公孟灵休昶之子也并各奢豪与湛之共以肴膳器服车马相尚京邑为之语曰丨丨丨临汝饰湛之二事之美兼于何孟】禁一月息米万斛【宋书顔竣传时嵗旱民饥竣上言丨丨丨丨丨丨近丨丨】蒸鱼菜【齐书海陵王纪宣城王辅政帝起居皆谘而后行思食丨丨丨太官令答无录公命竟不与】熊蒸【齐书陈显逹传上即位后御膳不宰牲显逹上丨丨一盘上即以充饭】龙肝之馔【齐书崔祖思传若刘累传守其业庖人不乏丨丨丨丨断可知矣】食鲑二十七种【齐书庾呆之传清贫自业食唯有韭葅韭生韭杂菜或戯之曰谁谓庾郎贫丨丨常有丨丨丨丨言三九也】菘菜防鱼【齐书武陵王传尚书令王俭诣留俭设食柈中设食丨丨丨丨而已】黄颔臛【齐书虞悰传悰善为滋味和齐皆有方法豫章王嶷盛馔享賔谓悰曰今日肴羞寕有所遗不悰曰恨无丨丨丨何曽食蔬所载也】醒酒鲭鲊【齐书虞悰传上就悰求诸饮食方悰秘不肯出上醉后体不快悰乃献丨丨丨丨一方而已】瓜饮甘果【齐书竟陵王子良传子良少有清尚礼才好士居不疑之地倾意賔客天下才学皆游集焉善立胜事夏月客至为设丨丨及丨丨着之文教士子文章及朝贵辞翰皆发教撰録】晨鳬夜鲤【齐书周颙传丈人于血气之类虽无身践至于丨丨丨丨不能不取备屠门财贝之经盗手犹为廉士所弃生性之一啓鸾刀寜复慈心所忍】逐夷【齐书虞愿传帝素能食尤好丨丨以银鉢盛蜜渍之一食数鉢谓扬州刺史王景文曰此是奇味】积果如山岳列肴同绮绣【梁书贺琛传夫食方丈于前所甘一味今之燕喜相竞夸豪丨丨丨丨丨丨丨丨丨丨露台之产不周一燕之资而賔主之间裁取满腹未及下堂已同臭腐】如水精【梁书中天竺国传国临大江其水甘美下有真盐色正白丨丨丨】西苑緑沈瓜【南史任昉传出为新安太守卒于官武帝闻问方食丨丨丨丨丨投之于盘悲不自胜】堇茹粟浆瓟酱白醝【南史王元谟传孝武狎侮羣臣甞为元谟作四时诗曰丨丨供春膳丨丨充夏飡丨丨调秋菜丨丨觧冬寒】鳆鱼三十枚可得十万钱【南史禇彦回传时淮北属江南无复鳆鱼或有间闗得至者一枚直数千钱人有饷彦回丨丨丨丨丨彦回时虽贵而贫薄过甚门生有献计卖之云丨丨丨丨丨彦回变色曰我谓此是食物非曰财货且不知堪卖钱聊尔受之虽复俭乏寜可卖饷取钱也悉与亲游噉之少日便尽】食蚶蛎议【南史何传初侈于味食必方丈后稍欲去其甚者犹食白鱼防脯防蟹以为非见生物疑丨丨丨使门人丨之学生钟岏曰防之就脯骤于屈申蟹之将糖躁扰弥甚仁人用意深懐如怛至于车螯蚶蛎眉目内阙慙混沌之奇犷慤外缄非金人之慎不悴不荣曽草木之不若无馨无臭与瓦砾其何算故宜长充庖厨永为口实】漉沙构白熬波出素【南史张融传作海赋文辞诡激独与众异后以示镇军将军顾觊之觊之曰卿此赋实超元虚但恨不道盐耳融即求笔注曰丨丨丨丨丨丨丨丨积雪中春飞霜暑路此四句后所足也】孔称不彻裴乃不尝【南史周舍传舍占对辩防甞居直庐语及嗜好裴子野言从来不甞食姜舍应声曰丨丨丨丨丨丨丨丨】香浄适口【南史齐豫章王嶷传妃庾氏有女功妇徳嶷甚重之宋时武帝及嶷位宦尚轻家又贫薄庾氏常彻已损身以相营奉兄弟毎行来公事晚还饥疲躬营饮食未甞不迎时先办虽丰俭随事而丨丨丨丨】熊白【南史齐巴陵王子伦传邵陵王子贞甞求丨丨厨人答典籖不在不敢与】此味故为南北所推【南史崔祖思传髙帝既为齐王置酒为乐羮脍既至祖思曰丨丨丨丨丨丨丨丨侍中沈文季曰羮脍吴食非祖思所觧祖思曰炰鼈脍鲤似非句吴之诗文季曰千里莼羮岂闗鲁卫帝甚悦曰莼羮故应还沈】莼羮故应还沈【见上】猕猴膊脯【南史鱼传于穷洲之上捕得数百丨丨丨以为丨以供酒食】子鹅炰防【南史朱异传好饮食极滋味声色之娱丨丨丨丨不辍于口】一日三羊三日一犊【魏书宗室晖业传晖业以时运渐谢不复图全唯事饮啗丨丨丨丨丨丨丨丨】水精戎盐【魏书崔浩传赐浩御缥醪酒十觚丨丨丨丨一两曰朕味卿言若此盐酒故与卿同其防也】着食经【魏书崔浩传浩丨丨丨叙曰余自少及长耳目闻见诸母诸姑所修妇功无不蕴习酒食朝夕养舅姑四时祭祀虽有功力不任僮使常手自亲焉昔遭防乱饥馑仍臻饘蔬糊口不能具其物用十余年间不复备设先妣虑久废防后生无知见而少不习业书乃占授为九篇文辞约举婉而成章聪辨彊记皆此类也亲没之后值国龙兴之防平暴除乱拓定四方余备位台与参大谋赏获丰厚牛羊盖泽赀累巨万衣则重锦食则粱肉逺惟平生思季路负米之时不可复得故序遗文垂示来世】能为南人饮食手自煎调【魏书毛修之传修之丨丨丨丨丨丨丨丨丨丨多所适意世祖亲待之进太官尚书赐爵南郡公加冠军将军常在太官主进御膳】时味【魏书髙允传于是遣使备赐御膳珍羞自酒米至于盐醢百有余品皆尽丨丨及牀帐衣服茵被几杖罗列于庭王官徃还慰问相属允喜形于色语人曰天恩以我笃老大有所赉得以赡客矣】大官就第月送【魏书游明根传以司徒尉元为三老明根为五更行礼辟雍语在元传赐歩挽一乘给上卿之禄供食之味丨丨丨丨丨丨之】绿芰丹耦朱李甘瓜【魏书李谐传羞丨丨与丨丨荐丨丨及丨丨】赤盐【魏书髙昌传出丨丨其味甚美复有白盐其形如玉】断慈【北齐书文宣帝纪天保七年五月景申汉阳王洽薨是月帝以肉为丨丨遂不复食】铜盘重肉【北齐书杨愔传学庭前有柰树实落地羣儿咸争之愔頺然独坐其季父暐适入学馆见之大用嗟异顾谓賔客曰此儿恬裕有我家风宅内有茂竹遂为愔于林边别葺一室命独处其中常以铜盘具盛馔以饭之因以督厉诸子曰汝軰但如遵彦谨慎自得竹林别室丨丨丨丨之食】去邪蒿【北齐书邢峙传天保初郡举孝廉授四门博士迁国子助教以经入授皇太子峙方正纯厚有儒者之风厨宰进太子食有菜曰邪蒿峙命去之曰此菜有不正之名非殿下所宜食显祖闻而嘉之】楚桂胡盐芼芳卉【隋书音乐志实体平心待和味庶羞百品多为贵或鼎或鼒宣九沸丨丨丨丨丨丨丨如笾列俎雕且蔚】四盐【隋书食货志掌盐掌丨丨之政令一曰散盐煮海以成之二曰盬盐引池以化之三曰形盐物地以出之四曰饴盐于戎以取之】髙聪棃【北史髙聪传明帝践阼以其素附髙肇出为幽州刺史寻以髙肇之党与王世义髙绰李宪崔楷兰氛之为中尉元匡所弹灵太后并特原之聪遂废于家断絶人事唯修营园果世称丨丨丨以为珍异】芜菁葅【北史孟信传从孝武帝入闗封东州子赵平太守政尚寛和权豪无犯山中老人曽以防酒馈之信和顔接引慇懃劳问乃自出酒以铁铛温之素木盘盛丨丨丨唯此而已又以一铛借老人但执一杯各自斟酌申酬酢之意谓老人曰吾至郡来无人以一物见遗今卿独有此饷且食菜已久欲为卿受一防髆耳酒既自有不能相费老人大悦再拜擘防进之酒尽方别】瑞盐【旧唐书代宗纪户部侍郎判度支韩滉言觧县两池生丨丨乃置祠号寳应灵庆池】时禁【旧唐书职官志尚食局奉御二人直长五人食醤八人奉御掌谨其储供辨名数直长为之贰若进御必辨其丨丨春肝夏心秋肺冬肾四季之月脾王皆不可食】飞刀鲙鲤【旧唐书李纲传纲在东宫隐太子建成初甚礼遇建成常徃温汤纲时以疾不从有进生鱼于建成者将召饔人作鲙时唐俭赵元楷在坐各自赞能为鲙建成从之既而谓曰丨丨丨丨调和鼎食公实有之至于审谕弼谐固属于李纲矣】烧尾【旧唐书苏环传公卿大臣初拜官者例许献食名为丨丨环拜仆射无所献后因侍宴将作大匠宗晋卿曰拜仆射竞不烧尾岂不喜耶帝黙然环奏曰臣闻宰相者主调隂阳代天理物今粒食踊贵百姓不足臣见宿衞兵至有三日不得食者臣愚不称职所以不敢烧尾】昧名【旧唐书裴冕传性夲侈靡每防賔友滋味品数坐客有丨于丨者】肉台盘【五代史死事传孙晟事李升父子二十余年官至司空家益富骄每食不设几案使众妓各执一器环立而侍号丨丨丨时人多效之】桃花盐【宋史食货志代州寳兴军之民私市契丹骨堆渡及丨丨丨】肉如熊白【宋史髙昌国传次歴伊州有羊尾大而不能走尾重者三斤小者一斤丨丨丨丨而甚美】肝臡鹿舌酱【辽史礼志九月重九日天子率羣臣部族射虎少者为负罚重九宴射毕择髙地卓帐赐蕃汉臣僚饮菊花酒丨丨为丨丨丨为丨】甜水盐【金史赵隇传隇久在兵间不善治民坐谤议谪监平州丨丨丨】蔗饧【元史防定帝纪罢造福建嵗供丨丨】不尽鲊【东方朔神异经南方之兽如鹿豕头善依人求五谷名无损兽人割取肉不病肉自复其肉惟可作鲊使防肥美而咋肉不壊吞之不入防尽更澡肉复作鲊如初愈美名丨丨丨是也】追复【东方朔神异经西北荒中冇玉馈之酒酒泉注焉广一丈长深三丈酒美如肉澄清如镜上有玉尊玉笾取一尊一尊复出焉与天同休无干时石边有脯焉味如麞鹿脯饮此酒人不生死一名遗酒其脯名曰丨丨食一片复一片】莱黄鲐【桓寛盐铁论江湖之鱼丨丨之丨不可胜食】羔防胎扁皮黄口【桓寛盐铁论驱殱网掩捕麑鷇躭湎沉犹铺百川鲜丨丨丨丨丨丨丨丨春鵞秋雏冬葵温韭浚芘蓼苏丰奕耳菜毛果虫貉】春鵞秋雏【见上】羊淹鸡寒【桓寛盐铁论古者不粥纴不市食及其后则有屠沽沽酒市脯鱼盐而已今熟食徧列殽施成市作业堕怠食必趣时杨豚韭卵狗防马朘煎鱼切肝丨丨丨丨蜩马骆日蹇捕庸脯胹羔豆赐鷇膹雁羮自鲍甘瓠热梁和炙】鷇膹雁羮【见上】热梁和炙【见上】瓜瓠羮【刘向新序魏文侯见箕季日晏进粝餐之食丨丨之丨文侯曰季岂不能具五味哉教我无多敛于百姓以省饮食之养也】不可以升斗和【严遵道徳指归论五味丨丨丨丨丨丨琴瑟不可以尺寸调】桃滥柰脯【刘熙释名丨丨水渍而藏之其味滥滥然酢也丨丨切柰暴干之如脯也】蠏胥【刘熙释名丨丨取蟹藏之使骨肉觧之胥胥然也】桃诸瓠蓄【刘熙释名丨丨藏桃也诸储也藏以为储待给冬月用之也丨丨皮瓠以为脯蓄积以待冬月时用之也】冻馔【黄宪天禄阁外史韩王暑而求丨丨世子以私财作冰室取羮馔而藏之既冻乃进于王韩王悦为之赋懐冰】文羞珍馔【黄宪天禄阁外史酣以香茅之醴饱以湘波之鱼丨丨丨丨郁乎穰穰】五侯鲭【葛洪西京襍记五侯不相能賔客不得徃来娄防丰辩传食五侯间各得其懽心竞致奇膳防乃合以为鲭世称丨丨丨以为奇味焉】白蛟鲊【王嘉拾遗记汉昭帝甞游渭水使羣臣渔钓为乐时有大夫任绪钓得丨丨长三丈若大蛇无鳞甲头有一角长二尺牙出唇外帝曰此鱼防之类非珍祥也乃命大官为丨骨青肉紫味甚美】煎以桂髓蒸以蜜沬脯以青茄防以兰苏【王嘉拾遗记宋景公之世有善星文者设以珍食施以寳衣其食则有渠沧之鳬丨丨丨丨丛庭之鷃丨丨丨丨洪漳之鳢丨丨丨丨九江珠穟丨丨丨丨华清夏洁洒以纎缟】咸葅【宗懔荆楚嵗时记仲冬之月采撷霜燕菁葵等杂菜干之并为丨丨】花盐印盐【贾思勰齐民要术五月中旱时取水二斗以盐一斗投水中令清尽又以盐投之水醎极则盐不复消融易器淘治沙汰之澄去垢土泻清汁于浄器中盐甚白不废常用又一石还得八斗汁亦无多损好日无风尘时日中曝令成盐浮即便是丨丨厚薄光泽似钟乳久不接取即成丨丨大如豆粒四方千百相似而成印輙沉漉取之花印一盐白如珂云其味又美】白如珂云【见上】燥脠【贾思勰齐民要术作丨丨法羊肉二斤猪肉一斤合煮令熟细切之姜五片橘皮两叶鸡子十一枚生羊肉一斤豆酱清五合先取熟肉甑上蒸令热合生肉酱清姜橘皮和之】腹腴【贾思勰齐民要术作鱼鲊布鱼于瓮中一行鱼一行糁以满为限丨丨居上注肥则不能久熟须先食故也】绿肉【贾思勰齐民要术丨丨法用猪鸡鸭肉方寸准熬之与盐防汁煮之葱姜橘胡芹小蒜细切与之下醋切肉名曰丨丨猪鸡名曰酸】琥珀真金【贾思勰齐民要术炙猪法用乳下防极肥者豮防俱得系治一切如煮法揩洗割削令极浄小开腹去五脏又浄洗以茅茹腹令满柞木穿缓火遥炙急转勿住清酒数涂以发色取新猪膏极白浄者涂拭住着无新猪膏浄麻油亦得色同丨丨又类丨丨入口则消状若凌雪含浆膏润特异凡常也】犬防【贾思勰齐民要术犬肉三十斤小麦六升白酒六升煮之令三沸易汤更以小麦白酒各三升煮令肉离骨乃擘鸡子三十枚着肉中便裹肉甑中蒸令鸡子得干以石迮之一宿可出食名曰丨丨】琥珀饧【贾思勰齐民要术丨丨丨法小饼如碁石内外明彻色如琥珀用大麦蘖末一斗杀米一石】白茧糖【贾思勰齐民要术食次曰丨丨丨法熟炊秫稻米饭及热千杵臼浄者舂之为须令极熟勿令有米粒干为饼法厚二分许日曝小燥刀直为长条广二分乃斜裁之大如枣核两头尖更曝令极燥膏油煮之熟出糖聚圆之一圆不过五六枚又云手索防粗细如箭簳日曝小曝燥刀斜截大如枣核煮圆如上法圆大如桃核】石蜜【贾思勰齐民要术异物志曰甘蔗取汁如饴饧名之曰糖煎而曝之既凝而冰破如塼食之入口消释时人谓之丨丨者也】名蟹佳虾【郦道元水经注又北为博广池池多丨丨丨丨嵗贡王朝以充膳府】清检出佳鳠浊检出好鲋【郦道元水经注水有二源一曰丨丨丨丨丨二曰丨丨丨丨丨常以二月八月取之美珍常味】其头似羊丰肉少骨【郦道元水经注村侧有溪溪中多灵夀木中有鱼丨丨丨丨丨丨丨丨美于余鱼】可以断谷穷年不厌【郦道元水经注有猩猩兽形若黄狗又状貆防人靣头顔端正善与人言音声丽妙如妇人好女对语交言闻之无不酸楚其肉甘美丨丨丨丨丨丨丨丨】方如巨桃【郦道元水经注龙城故姜赖之虚胡之大国也蒲海溢荡覆其国城基尚存而至元晨发西门暮逹东门浍其岸岸余溜风吹稍成龙形皆西靣向海因名龙城地广千里皆为盐而刚坚也行人所迳畜产皆布毡卧之掘发其下有大盐丨丨丨丨以次相累类雾气云浮寡见星日少禽多怪】伞子盐【郦道元水经注南流歴之县翼带盐井一百所巴川资以自给粒大者方寸中央隆起形如张伞故因名之曰丨丨丨有不成者形亦必方异于常盐矣】羊比齐鲁大邦鱼比邾莒小国【杨衒之洛阳伽蓝记王肃与髙殿防食羊肉酪粥甚多髙祖怪祖之谓曰卿中国之味也羊肉何如鱼羮茗饮何如酪浆肃对曰羊者是陆产之最鱼者乃水族之长所好不同并各称珍以味言之甚是优劣丨丨丨丨丨丨丨丨丨丨丨丨唯茗不中与酪作奴】镂金凤蟹【杜寳大业拾遗记晋阳诸郡进食用九饤牙盘又有丨丨丨丨为食品第一】天脔【刘恂岭表录异记瓦屋子葢蚌蛤之类也殻中有肉紫色而满腹广人尤重之多烧以荐酒俗呼为丨丨炙】鵞毛脡【叚公路北户録恩州出丨丨丨乃盐藏其味絶美其细如针郭义恭云小鱼一斤千头未之过也】一斤千头【见上】象鼻肥脆偏堪为炙【叚公路北户录广之属城循州雷州皆产黒丨牙小而红土人捕之争食其丨云丨丨丨丨丨丨愚按象有十二肉其胆随月转耳陈藏器云惟鼻是其本肉诸即杂肉】菊苗虀芦菔鲊【温庭筠采茶录白乐天方斋禹锡正病酒禹锡乃馈丨丨丨丨丨丨换取乐天下班茶二囊以自醒酒】无水自生【叚成式酉阳杂俎昆吾陆盐周十余里丨丨丨丨末盐月满则如积雪味甘月亏则如薄霜味苦月尽则全尽】向齿似消【叚成式酉阳杂俎我在邺遂大得蒲萄奇有滋味陈昭曰作何形状徐君房曰有类软枣信曰君殊不体物可得言似生荔枝魏肇师曰魏武有言末夏渉秋尚有余暑酒醉宿醒掩露而食甘而不饴酸而不酢道之固以流味称奇况亲食之者瑾曰此物实出于大宛张骞所致有黄白黑三种成熟之时子实逼侧星编珠聚西域多酿以为酒每来嵗贡在汉西亰似亦不少杜陵田五十亩中有蒲萄百树今在京兆非直止禁林也信曰乃园种户植接防连架昭曰其味何如橘柚信曰津液奇胜芬芳减之瑾曰金衣素褁见苞作贡丨丨丨丨良应不及】驼峯炙【叚成式酉阳杂俎将军曲良翰能为驴騣丨丨丨甚美】马齿羮【赵璘因话录徳宗初嗣位深尚礼法谅闇中召韩王食丨丨丨不设盐酪】金虀玉脍【冯贽云仙襍记吴都献松江鲈鱼炀帝曰所谓丨丨丨丨东南佳味也】抱竿羮【尉迟枢南楚新闻百粤人以虾蟇为上味先于釡中置小竿俟汤沸杀虾蟇乃抱竿而熟谓之丨丨丨】樱笋厨【李淖秦中嵗时记长安四月已后自堂厨至百司厨通谓之丨丨丨公餗之盛常日不同】灵消炙红虬脯【苏鹗杜阳杂编同昌公主出降上每赐御馔汤物而道路之使相属其馔有丨丨丨丨丨丨其酒有凝露浆桂花醑其茶则绿华紫英之号灵消炙一羊之肉取之四两虽经暑毒终不见败红虬脯非虬也但贮于盘中则健如虬红丝髙一尺以筋抑之无数分撤则复其故迨诸品味人莫能识而公主家餍饫如里中糠粃】白肥修瘠【李济翁资暇录贞元初穆寜为和州刺史其子故宛陵尚书及给事已下尚未分官列侍寜前时穆氏家法切峻寜命诸子直馔愁不如意则杖之诸子将至直日必探求珍异罗于鼎俎之前竞新其味计无不为然而未甞免笞叱之过者一日给事直馔鼎前有熊白及鹿修忽曰丨丨而丨丨相滋其宜乎遂同试曰甚异常品即以白褁修改之而进寜果再饱宛陵与诸季望给事盛形羡色曰非惟免笞兼当受赏给事颇亦自得寜饭讫戒使令曰谁直可与杖俱来于是罚如常数给事将拜杖遽命前曰有此味奚进之晚耶于是闻者笑而传之】八珍主人【陶谷清异录珍蔬妙馔价重品贵更以通神佳手临之若醯醤不良与市庖等事口腹者先储二物以待用则落盘举瓯有味外之味香外之香使人漫不可测敢以一言聊警未悟酱丨丨丨丨也醋食总管也反是焉恶醤为厨司大耗恶醋为小耗】亥卯未羮【陶谷清异录魏王继岌每荐羮以羊兔猪脔而参之性所嗜也时卢澄为平章事趋朝待漏堂厨具小馔巵酒澄惟进粥其品曰粟粥乳粥豆沙加糖粥三种并供澄各取少许并和而食厨官遂有王羮亥卯未相粥白元黄之语】防晕羮【陶谷清异录窦俨在周尝病目几于失明得良医愈之劝令频食羊眼俨遂终身食之不辍其家名丨丨丨世人有呼学士羮者病目进此实有所益】学士羮【见上】逍遥炙【陶谷清异录睿宗闻金仙玉真公主饭素因令以九龙食装丨丨丨赐之仍遣宣防曰有所请即奏来二公主对使者免冠谢恩】道塲羮【陶谷清异录江南善作丨丨丨脯麫蔬笋非一物也士君子嗜之名逹九重敕御庖徃取其制度以效法焉时保大中也】自然羮【陶谷清异录蜀中忽有一道人提木鱼儿及携一小木盎出牌子云卖丨丨丨五钱一盏人试买之盌中二鱼大如掌鳞鬛肠胃皆在鳞上有黒纹如一圆月汁如淡水食者旋剔去鳞肠其味香美非常有人问道人之鱼上何故有月道人从盎中倾出皆是荔枝仁初未有鱼并汁也笑而急走回顾云蓬莱月也不识曽买羮者数人明年时疫流行食羮人皆免道人不复再见】十品羮【陶谷清异录石耳石髪石线海紫菜鹿腊菜天花蕈沙鱼海鳔白石决明虾魁腊右用鸡羊鹑汁及决明虾蕈浸渍自然水去尘泥滓糁澄清与三汁相和逼酎荘严多汁为良丨丨不足聴阙忌入别物恐伦类杂则风韵去矣此丨予子孙富贵者不可不世其美也】缕子脍【陶谷清异录广陵法曹宋造丨丨丨妙絶以其手自庖制故人罕得享之惟府座两受其馈法用大鲫鱼肉鲤鱼子以碧笋或菊苗为胎骨】玲珑牡丹【陶谷清异录吴越富于鱼而造鲊奇异者以霅溪为首有一种丨丨丨丨鲊以鱼鬭成牡丹形既熟出盎中微红如初开牡丹云止一村觧作钱氏亦常访求之】无心炙【陶谷清异录叚成式幼敏夙成然酷好鹰犬之乐尝驰猎饥甚叩村家求饭食主人老姥出臛五味不具以荐黍饭成式既饥食之有逾五鼎曰老姥初不加意而珍美如此后常令庖人具此品因呼丨丨丨】瓜战【陶谷清异录吴越称霅上瓜钱氏子弟逃暑取一瓜各言子之的数言定剖观负者张宴谓之丨丨】未至舌交先以鼻选【陶谷清异录瓜最盛者无逾齐赵车担列市道路浓香故彼人云丨丨丨丨丨丨丨丨】食宪章【陶谷清异录叚文昌丞相英鋭豪侈尤精馔事每出一味朝贵传之以为楷式家有婢掌以修变之法指授女仆曲尽其妙老婢名膳祖四十年阅百婢独美九者可以嗣法文昌自编食经五十卷一书一物制治无茍且时称邹平公丨丨丨】貔貍【沈括梦溪笔谈刁约使契丹戏为四句诗曰押燕移离毕看房贺跋支饯行三匹裂宻赐十丨丨皆纪实也移离毕官名如中国执政官贺跋支如执衣防閤匹裂小木罂以色绫木为之如黄漆丨丨形如鼠而大穴居食果谷嗜肉狄人为珍膳味如防子而脆】谷董羮【苏轼仇池笔记江南人好作盘游饭鲊脯鲙炙无不有埋在饭中里谚曰掘得窖子罗浮頴老取凡饮食杂烹之名丨丨丨诗人陆道士出一聮云投醪谷董羮锅内掘窖游盘饭盌中】滴酥为果【李廌师友谈记苏过叔党言其堂姊嫁蒲澈澈资政傅正之子也傅正守长安日澈诸妇闭户不治一事惟丨丨丨花丨等物每请一客二十饤皆工巧尽力为之者】一品二十八枚【邵博闻见后录仁皇帝内宴十门分各进馔有新蟹丨丨丨丨丨丨帝曰吾尚未甞枚直几钱左右对直一千帝不悦曰数戒汝軰无侈靡一下箸为钱二十八千吾不忍也置不食】芳莲巢丹穴雏鸡【邵博闻见后录曹植七啓言食味丨丨之丨丨张协七命言食味丨丨之丨丨】得大鱼全体而烹不加醯盐【马令南唐书隐者传坚僻嗜鱼或丨丨丨则丨丨丨丨丨丨丨丨熟即防之按坚许坚】花瓜【孟元老东京梦华录七月七夕以瓜雕刻成花様谓之丨丨】栖葅【刘跂暇日记北人树上晒干菜冬春食之诗所谓丨丨言如鸟栖然】北品味以羊为贵【周辉清波杂志客言苏伯昌初筮长安狱椽令买鱼饲猫乃供猪衬肠诘之曰此间例以此为猫食乃一笑留以充庖同寮从而逐日买猫食盖丨丨丨止丨丨丨丨】莲花肉【陆游老学庵笔记集英殿宴金国人使九盏第一肉醎防第二爆肉双下角子第三丨丨丨油饼骨头第四白肉胡饼第五羣仙防太平毕罗第六假圆鱼第七柰花索粉第八假沙鱼第九水饭醎防旋鲊瓜姜看食枣锢子髓饼白胡饼镮饼】谢豹虾谢豹笋【陆游老学庵笔记吴人谓杜宇为谢豹杜宇初啼时渔人得虾曰丨丨丨市中卖笋曰丨丨丨】食瓜徴事【王明清挥麈前录宣和中蔡居安提举秘书省夏日防馆职于道山丨丨居安令坐上丨瓜丨各防所忆每一条食一片坐客不敢尽言居安所徴为优欲毕校书郎董彦逺连徴数事皆所未闻悉有据依咸叹服之识者谓彦逺必不能安后数日果补外】羊头签【陈随隐漫录丨丨丨止取两翼土歩鱼止取两腮以蝤蛑为签为馄饨为枨瓮止取两螯余悉弃之地谓非贵人食】土歩鱼【见上】蝤蛑签【见上】炙蟾【张世南游宦纪闻世南嘉定甲戌侍亲自成都归防门官所舟过眉州见钓于水濵者即而观之篮中皆大虾蟇两两相负牢不可拆极力分而为两旋即相负如初扣钓者云市间以为珍味乃知成都人最贵重以料物和酒炙之曰丨丨亲朋间更相馈遗者此也辛巳侍亲守酉阳一日游都圃池岸亦有相负者数十对沅陵胡宰留括苍人闻之亟令人捉去谓其乡里以为珍品名曰风蛤予世居徳兴有毛山环三州界广袤数百里每嵗夏间山傍人夜持火炬入深溪或岩洞间捕大虾蟇名曰石撞乡人贵重之世南亦尝染鼎其味乃巨田鸡耳扣捕者云奇而非耦又与所见者异矣坡公眉人恨不脱得锦袄子即此物也世南尝观文选左太冲吴郡赋曰乘鲎鼋鼍同罛共罗刘渊林注云鲎形如恵文冠青黑色十二足似蟹足悉在腹下长五六寸雌尝负雄行渔者取之必得其防故曰乗鲎】风蛤【见上】石撞【见上】玉腴【陶宗仪辍耕录江邻几杂志云丁正臣赍丨丨来馆中沈休文云福州人谓之佩羮即今鱼脬是也】佩羮【见上】










　　御定子史精华卷一百五十二
&lt;子部,类书类,御定子史精华&gt;
　　钦定四库全书
　　御定子史精华卷一百五十三
　　珍寳部一
　　珠玉
　　九徳【管子夫玉之所贵者丨丨出焉夫玉温润以泽仁也邻以理者知也坚而不蹙义也廉而不刿行也鲜而不垢洁也折而不挠勇也瑕适皆见精也茂华光泽并通而不相陵容也叩之其音清搏彻逺纯而不杀辞也】起于禺氏【管子玉丨丨丨丨又北用禺氏之玉南贵江汉之珠】牛氏边山赤野末光【管子玉起于丨丨丨丨珠起于丨丨之丨丨】握不见于手含不见于口【管子丨而丨丨丨丨丨而丨丨丨丨而辟千金者珠也】懐不见于披挟不见于掖【管子丨而丨丨丨丨丨而丨丨丨丨而辟千金者白璧也】珪中四千瑗中五百【管子尺者万泉八寸者八千七寸者七千丨丨丨丨丨丨丨丨】末用【管子珠玉丨丨也】珠胜火玉胜水【管子丨者隂之阳也故丨丨丨者隂之隂也故丨丨】上币【管子以珠玉为丨丨】江阳之珠【管子黄金一防也丨丨丨丨一防也秦之明山之曾青一防也】以先驷马【老子虽有拱璧丨丨丨丨不如坐进此道】生漩栢之渊【子华子夫物之有材者其精华之蕴神明之所固防而秘惜不可以知力窥也金以沙固玉以璞珠之所丨丨丨丨丨而隈澳之下也】廉贞温粹【子华子犹之售玉者然不论其丨丨丨丨而无瑕者而以大小径广为仪则箧无连城矣】井里之璞【子华子昔吾之宗君】
　　【为周日正周公作成周定鼎于郏鄏修和周郊于是吾之宗君荐其所以为祥者其族有三曰丨丨丨丨也曰太山之器车也曰唐叔异亩之禾也】三棘六异【墨子和氏之璧隋侯之珠丨丨丨丨此诸侯之所谓良寳也】良寳【见上】玉明光照一室【尹文子魏田父有耕于野者得寳玉径尺弗知其玉也以告隣人隣人隂欲图之谓之曰怪石也畜之弗利其家弗如复之田父虽疑犹录以归置于庑下其夜丨丨丨丨丨丨田父称家大怖复以告隣人曰此怪之徴遄弃殃可销于是遽而弃于逺野隣人无何盗之以献魏王魏王召玉工相之玉工望之再拜而立敢贺王玉得此天下之寳臣未尝见王问价玉工曰此无价以当之五城之都仅可一观魏王立赐献玉者千金长食上大夫禄】五城之都仅可一观【见上】泳河得珠【列子范氏之党指河曲之滛隈曰彼中有寳珠泳可得也商邱开从而泳之既出果得珠焉】弹千仞雀【庄子以隋侯之珠丨丨丨之丨世必笑之】骊龙颔下【庄子河上有家贫恃纬萧而食者其子没于渊得千金之珠其父谓其子曰取石来鍜之夫千金之珠必在九重之渊而丨丨丨丨子能得珠者必遭其睡也使骊龙而寤子尚奚微之有哉】和氏之璧【韩非子楚人和氏得玉璞楚山中奉而献之厉王厉王使玉人相之玉人曰石也王以和为诳而刖其左足及厉王薨武王即位和又奉其璞而献之武王武王使玉人相之又曰石也王又以和为诳而刖其右足武王薨文王即位和乃抱其璞而哭于楚山之下三日三夜泪尽而继之以血王闻之使人问其故曰天下之刖者多矣子奚哭之悲也和曰吾非悲刖也悲夫寳玉而题之以石贞士而名之以诳此吾所以悲也王乃使玉人理其璞而得寳焉遂命曰丨丨丨丨】至美不餙【韩非子和氏之璧不餙以五采隋侯之珠不餙以银黄其质丨丨物丨足以丨之】宜爲君子器【韩非子宋之鄙人得璞玉而献之子罕子罕不受鄙人曰此寳也丨丨丨丨丨不宜为细人用】木草润崖不枯【荀子玉在山而丨丨丨渊生珠而丨丨丨】璇玉瑶珠【荀子丨丨丨丨不知佩也】君子比德【荀子子贡问于孔子曰君子之所以贵玉而贱珉者何也为夫玉之少而珉之多耶孔子曰恶赐是何言也夫君子岂多而贱之少而贵之哉夫玉者丨丨丨丨焉温润而泽仁也缜栗而理知也坚刚而不屈义也廉而不刿行也折而不挠勇也瑕适并见情也扣之其声清扬而逺闻其止辍然辞也故虽有珉之雕雕不若玉之章章诗曰言念君子温其如玉此之谓也】其声清扬逺闻【见上】珉之雕雕不若玉之章章【见上】苍璧小玑【吕氏春秋人不爱昆山之玉江汉之珠而爱已之一丨丨丨丨有之利故也注苍璧石多玉少珠不圆者曰玑】炊以鑪炭色泽不变【淮南子譬若钟山之玉丨丨丨丨三日三夜而丨丨丨丨则至德天地之精也】天地之精【见上】圆折方折【淮南子水丨丨者有珠丨丨者有玉清水有黄金龙渊有玉英土地各以其类生】镌山石擿蚌蜃【淮南子逮至衰世丨丨丨防金玉丨丨丨消铜鉄而万物不滋】碧瑜【淮南子凡万物有所施之无小不可为无所用之丨丨粪土也】碧卢【淮南子故剑工惑剑之似莫邪者唯欧冶能名其种玉工惑玉之似丨丨者唯猗顿不失其情】出蠬蜄【淮南子明月之珠丨于丨丨】玉英白【淮南子铜英青金英黄丨丨丨】摩尼宵朗【抱朴子丨丨不丨丨则无别于碛砾】珧华黎绿【抱朴子丨丨丨丨连城之寳也委之泥滓则瓦砾积其上焉】玉膏流出凝而成芝【抱朴子玉脂芝生于有玉之山常居悬危之处丨丨丨丨万年已上则丨丨丨丨有似鸟兽之形色无常采率多似山元水苍玉也亦鲜明如水精】鬯圭玉磬【国语鲁饥臧文仲以丨丨与丨丨如齐告籴齐人归其玉而与之籴】白珩【国语王孙圉聘于晋定公飨之赵简子呜玉以相问于王孙圉曰楚之丨丨犹在乎对曰然简子曰其为寳也几何矣曰未尝为寳】庇廕嘉谷【国语玉足以丨丨丨丨使无水旱之灾则寳之】御火灾【国语珠足以丨丨丨则寳之】砥厄结绿悬黎和璞【战国策臣闻周有丨丨宋有丨丨梁有丨丨楚有丨丨此四寳者工之所失也而为天下名器】天下名器【见上】明月之珠【战国策李兑送苏子丨丨丨丨和氏之璧黑貂之裘黄金百镒】保玉【史记周本纪命南宫括史佚展九鼎保玉】照车十二乘【史记田敬仲完世家二十四年魏王会田于郊魏王曰王亦有寳乎威王曰无有梁王曰若寡人国小也尚有径寸之珠丨丨前后各丨丨丨者十枚奈何以万乘之国而无寳乎】十五城易璧【史记蔺相如传赵恵文王时得楚和氏璧秦昭王闻之使人遗赵王书愿以丨丨丨请丨丨】昆山玉随和寳【史记李斯传今陛下致丨丨之丨有丨丨之丨垂明月之珠】槖中装【史记陆贾传赐陆生丨丨丨直千金他送亦千金注张晏曰珠玉之寳也】珠胎【汉书扬雄传方椎夜光之流离剖明月之丨丨】灭瘢【汉书王莽传美玉可以丨丨】含景耀吐英精【汉书叙传賔又不闻龢氏之璧韫于荆石隋侯之珠臧于蜯蛤乎歴世莫眡不知其将丨丨丨丨丨丨旷千载而流夜光也】流夜光【见上】蓝田玉【后汉书郡国志丨丨出美丨】火齐【后汉书班固传翡翠丨丨流燿含英】大如酸枣【后汉书东夷传夫余国土宜五谷出名马赤玉貂豽丨珠丨丨丨】缀衣为餙【后汉书东夷传韩唯重璎珠以丨丨丨丨及悬颈垂耳】白珠青玉【后汉书东夷传倭出丨丨丨丨其山有丹】光珠【后汉书西南夷传出铜鉄铅锡金银丨丨虎魄水精琉璃轲虫蚌珠孔雀翡翠犀象猩猩貊兽注华阳国志曰兰沧水有金沙洗取融为金有光珠穴博物志曰光珠即江珠也徐衷南方草物状曰凡采珠常三月用五牲祈祷若祠祭有失则风搅海水或有大鱼在蚌左右蚌珠长三寸半凡二品珠也】采常三月【见上】光色精奇【晋书慕容儁载记常山大树自抜根下得璧七十珪七十三丨丨丨丨有异常玉儁以为岳神之命遣其尚书郎叚勤以大牢祀之】状若玺【晋书慕容徳载记漳水得白玉丨丨丨】地珠【宋书符瑞志丨丨王者不以财为寳则生珠】自然作思惟佛像【齐书祥瑞志永明七年越州献白珠丨丨丨丨丨丨丨长三寸上起禅灵寺置刹下】于阗玉【齐书皇后传叙永明元年有司奏贵妃淑妃并加金章紫绶佩丨丨丨】玉河【梁书于阗国传有水出玉名曰丨丨】玉羊金兽【南史阮孝绪传父彦之宋太尉从事中郎以清干流誉孝绪七嵗出继从伯之之母周氏卒遗财百余万应归孝绪孝绪一无所纳尽以归之姊琅邪王晏之母闻者咸叹异之乳人怜其传重辛苦輙窃丨丨丨丨等物与之孝绪见而骇愕啓彦之送还王氏】林邑美玉【魏书崔挺传掖县有人年逾九十板舆造州自称少曽充使丨丨得一丨丨方尺四寸甚有光彩蔵之海岛垂六十嵗忻逢明治今愿奉之挺曰吾虽徳谢古人未能以玉为寳遣舩随取光润果然竞不肯受乃表送京都】出苜防河【魏书于阗传于阗城东三十里有苜防河中出玉石土宜五谷井桑麻山多美玉】白琁【隋书礼仪志陈永定元年武帝即位徐陵白所定乘舆御服皆采梁之旧制又以为冕旒后汉用白玉珠晋过江服章多阙遂用珊瑚杂珠饰以翡翠侍中顾和奏今不能备玉珠可用丨丨从之萧骄子云白琁蜯珠是也】明珠径寸【隋书史万嵗传先是南寜夷防翫来降拜昆州刺史既而复叛遂以万嵗为行军总管率众击之入自蜻蛉川经弄冻次小勃弄大勃弄至于南中贼前后屯据要害万嵗皆击破之行数百里见诸葛纪功碑铭其背曰万嵗之后胜我者过此万嵗令左右倒其碑而进度西二河入渠滥川行千余里破其三十余部虏获男女二万余口诸夷大惧遣使请降献丨丨丨丨于是勒石颂美隋徳】定国寳玉【旧唐书肃宗纪楚州刺史崔侁献丨丨丨丨十三枚一曰元黄天符如笏长八寸濶二寸上圆下方近圆有孔黄玉也二曰玉鸡毛文悉备白玉也三曰谷璧白玉也径可五六寸其文粟粒无雕镌之迹四曰西王母玉环二枚白玉也径六七寸五曰碧色寳圆而有光六曰如意寳珠形圆如鸡卵光如月七曰红靺鞨大如巨栗赤如樱桃八曰琅玕珠二枚长一寸二分九曰玉玦形如玉环四分缺一十曰玉印大如半手斜长如鹿形防入印中以印物则鹿形着焉十一曰皇后采桑钩长五六寸细如筯屈其末似真金又似银十二曰雷公石斧长四寸濶二寸无孔细致如青玉十三寳置于日中皆白气连天侁表云楚州寺尼真如者恍惚上升见天帝帝授以十三寳曰中国有灾宜以第二寳镇之按新唐书只载献定国寳玉句以下不详今入此】白气连天【见上】正午向日以艾蒸之即燃【旧唐书林邑国传贞观四年其王范头黎遣使献火珠大如鸡卵圆白皓洁光照数尺状如水精丨丨丨丨丨丨丨丨丨丨】元黄天符【唐书五行志上元二年楚州献寳玉曰丨丨丨丨形如笏长八寸有孔云辟兵疫】十二稻玉带【五代史东汉世家兀欲闻旻自立颇幸中国多故乃遣其贵臣轧髙勲以自爱黄骝九龙丨丨丨丨丨报聘按兀欲契丹永康王名旻东汉主刘旻】一珠易一良马【五代史四夷附录吐蕃珠之好者丨丨丨丨丨丨】北珠【宋史食货志户部尚书聂山辄取元丰库丨丨宰相吴敏白帝言朝廷有元丰大观库犹在陛下有内藏库朝廷有阙用需于内藏必得防然后敢取户部岂可擅取朝廷库务物哉若人人擅取库物则纲纪乱矣钦宗然之】非昆吾刀蟾肪不可治【宋史李公麟传玉质坚甚丨丨丨丨丨丨丨丨丨】押忽大珠【元史尚文传西域贾人有奉珍寳进售者其价六十万锭省臣平章顾谓文曰此所谓丨丨丨丨也六十万酬之不为过矣一坐传玩文问何所用之平章曰含之可不渇熨靣可使目有光文曰一人含之千万人不渇则诚寳也若一寳止济一人则用已微矣】大如榛实【元史耶律希亮传王遗以耳环其二珠丨丨丨丨价直千金欲穿其耳使带之希亮辞曰不敢因是以伤父母之遗体也且无功受赏于礼尤不可按王定宗幼子大名王】防琈【山海经小华之山其木名荆杞其兽多防牛其隂多磬石其阳多丨丨之玉】婴垣【山海经羭次之山漆水出焉北流注于渭其上多棫橿其下多竹箭其隂多赤铜其阳多丨丨之玉】藻玉【山海经防冐之山浴水出焉东流注于河其中多丨丨注藻玉玉有文彩者】灌丹木【山海经又西北四百二十里曰峚山其上多丹木员叶而赤茎黄华而赤实其味如饴食之不饥丹水出焉西流注于稷泽其中多白玉是有玉膏其源沸沸汤汤黄帝是食是飨是生元玉玉膏所出以丨丨丨丹木五嵗五色乃清五味乃馨黄帝乃取山之玉荣而投之钟山之阳瑾瑜之玉为良坚粟精密浊泽有而光五色发作以和柔刚天地神是食是飨君子服之以御不祥注玉有粟文】坚粟精密浊泽有光【见上】五色发作以和柔刚【见上】吉玉【山海经凡薄山之首自茍林之山至于阳虚之山凡十六山二千九百八十二里升山冢也其祠礼太牢婴用丨丨首山防也其祠用稌黒牺太牢之具蘖酿于儛置鼔婴用一壁尸水合天也配牲祠之用一黑犬于上用一雌鸡于下刉一牝羊献血婴用吉玉彩之飨之】叶皆为珠【山海经三珠树在厌火北生赤水上其为树如柏丨丨丨丨一曰其为树若彗】文玉树【山海经开明北有视肉珠树丨丨丨玗琪树不死树注五彩玉树】天智【逸周书时甲子夕商王纣取丨丨玉琰防身厚以自焚凡厥有庶告焚玉四千五日武王乃俾于千人求之四千庶则销天智玉五在火中不销凡天智玉武王则寳与同凡武王俘商旧玉亿有百万】元缭碧基【逸周书陈币当外台天元宗马十二王丨丨丨丨十二参方元缭璧豹虎皮十二四方元缭璧琰十二】江歴【逸周书正西昆仑狗国亲枳已闟耳贯胸雕题离邱漆齿请令以丹青白旄纰丨丨龙角神为献注江歴珠名】春山之瑶【穆天子传河宗又号之帝曰穆满士女丨丨丨丨诏女昆仑口舍四平泉七十乃至于昆仑之邱以观春山之珤赐语诲天子受命南向再拜】玉果璿珠【穆天子传天子大朝于黄之山乃披图视典用观天子之珤器曰天子之珤丨丨丨丨烛银黄金之膏】玉荣枝斯之英【穆天子传天子于是得丨丨丨丨丨丨注英玉之精华也尸子曰龙泉有玉英山海经曰黄帝乃取宻山之玉荣而投之钟山之阳是也】三乘万只【穆天子传天子于是取玉丨丨玉器服物于是载玉丨丨天子四日休羣玉之山乃命邢侯待攻玉者】璿瑰瑶【穆天子传爰有采石之山重氏之所守曰枝斯丨丨丨丨琅玕玲□□□玕琪防尾凡好石之器于是出】内有瑕秽必见之于外【董仲舒春秋繁露玉有似君子子曰人而不曰如之何如之何者吾末如之何也矣故匿病者不得良医羞问者圣人去之以为逺功而近有灾是则不有玉至亲而不蔽其恶丨丨丨丨丨丨丨丨丨故君子不隐其短不知则问不能则学取之玉也君子比之玉玉润而不汚是仁而至清洁也亷而不杀是义而不害也坚而不磨过而不濡视之如庸展之如石状如石搔而不可从绕洁白如素而不受汚玉类儒者故公侯以为贽】瀛洲玉【东方朔十洲记丨丨有丨石髙千丈出泉如酒味甘名之为玉醴】光照千里【东方朔神异经西北荒中有二金阙髙百丈金阙银盘圆五十丈二阙相去百丈上有明月珠径三丈丨丨丨丨中有金阶西北入两阙中名天门】沧渊虬子静海游珠【郭宪洞防记方朔再拜于帝前曰臣东游万林之野获九色凤雏涔源丹瀬之水赤色西过洞壑得丨丨丨丨丨丨丨丨洞壑在虞渊西】如花一枝【郭宪洞防记太初三年起甘泉望风台台上得白珠丨丨丨丨帝以锦盖覆之如照月矣因名照月珠以赐董偃盛以琉璃之筐】锦盖覆之如照月【见上】鲛人泪珠【郭宪洞防记吠勒国贡文犀四头状如水兕角表有光因名明犀置暗中有光影亦曰影犀织以为簟如锦绮之文此国去长安九千里在日南人长七尺被髪至踵乘犀象之车乘象入海底取寳宿于丨丨之舍得丨丨则鲛所泣之珠也亦曰泣珠】寜失千里驹不失黄蛇珠【郭宪洞防记有凤葵草色丹叶长四寸味甘久食令人身轻肌滑赤松子饵之三嵗乘黄蛇入水得黄珠一枚色如真金或言是黄蛇之卵故名蛇珠亦名销疾珠语曰丨丨丨丨丨丨丨丨丨丨】抵鹊【桓寛盐铁论昆山之旁以玉璞丨乌丨】象天地【班固白虎通璧方中圆外位在中央璧之为言积也中央故有天地之象所以据用也内方象地外圆象天也】方中圆外【见上】昔鱼之报【三辅黄图三秦记曰昆明池中有灵沼名神池云尧时治水尝停船于此池通白鹿原原人钓鱼纶絶而去梦于武帝求去其钩三日戏于池上见大鱼衔索帝曰岂不谷昨所梦耶乃取钩放之间三日帝复游池池濵得明珠一防帝曰岂丨丨丨丨耶】掷米成珠【葛洪神仙传王方平降于蔡经家令人相访麻姑麻姑至欲见蔡经母及妇侄时弟妇新产数十日麻姑望见乃知之曰噫且止勿前即求少许米得米便撒之丨地视其丨乃丨美丨矣方平笑曰姑故年少吾老矣了不喜复作此狡狯变化也】七采九华【葛洪西京杂记汉帝相传髙祖斩白蛇剑剑上有丨丨珠丨丨玉以为饰杂厠五色琉璃为剑匣】织为帘【葛洪西亰杂记昭阳殿丨珠丨丨风至则鸣如珩佩之声】色黑如漆【王嘉拾遗记昭王坐握日之台参云上可扪日时有黑鸟白头集王之所衔洞光之珠圆径一尺此珠丨丨丨丨悬照室内百神不能隐其精灵此珠出隂泉之底隂泉在寒山之北员水之中言水波常圆转而流也有黑蚌飞翔来去如五岳之上昔黄帝时雾成子游寒山之岭得黑蚌在髙崖之上故知黑蚌能飞矣至燕昭王时有国献于昭王王取瑶漳之水洗其沙泥乃嗟叹曰自悬日月以来见黑蚌生珠已八九十遇此蚌千嵗一生珠也珠渐轻细王常懐此珠当隆暑之月体自轻凉号曰消暑招凉之珠也】百神不能隐其精灵【见上】销暑招凉【见上】昼星夜日【王嘉拾遗记郭况光武皇后之弟也累金数亿阁下有藏金窟列武士以衞之错杂寳以饰台榭悬明珠于四垂丨视之如丨丨望之如丨里语曰洛阳多钱郭氏室夜日昼星富无匹】爲衣【王嘉拾遗记太始元年魏帝为陈留王之嵗有频斯国人来朝以五色玉丨丨如今之铠】益性灵利精神【王嘉拾遗记石季伦爱婢名翔风妙别玉声能观金色石氏之富方比王家珍寳瑰奇视如瓦砾积如粪土皆殊方异国所得莫有辨识其出防者乃使翔风别其声色悉知其所出之地言西方北方玉声沉重而温润佩服者丨人丨丨东方南方玉声轻洁而性清凉佩服者丨人丨丨】赐百琲【王嘉拾遗记石崇尝屑沉水之香如尘末布象牀上使所爱者践之无迹者丨以真珠丨丨冇迹者节其饮食令体轻弱故闺中相戏曰尔非细骨轻躯那得百琲真珠】黑玉【王嘉拾遗记溟海之北有勃鞮之国人皆衣羽毛无翼而飞日中无影夀千嵗食以黑河水藻饮以隂山桂脂慿风而翔乘波而至中国献丨丨之环色如淳漆】玉版方尺【王嘉拾遗记帝尧在位圣徳光洽河洛之濵得丨丨丨丨图天地之形】兽状如豕衔珠如烛【王嘉拾遗记禹凿龙闗之山亦谓之龙门至一空岩深数十里幽暗不可复行禹乃负火而进有丨丨丨丨丨夜明之丨其光丨丨】鸟吐【王嘉拾遗记瀛洲有丨如凤身绀翼丹名曰藏珠每鸣翔而丨珠累斛仙人常以其珠饰仙裳盖轻而耀于日月也】种玉【干寳捜神记阳公伯雍雒阳县人也本以侩卖为业性笃孝父母亡无终山遂家焉山髙八十里上无水公汲水作义浆于坂头行者皆饮之三年有一人就饮以一斗石子与之使至髙平好地有石处种之云玉当生其中阳公未娶又语云汝后当得好妇语毕不见乃种其石数嵗时时徃视见玉子生石上人莫知也有徐氏者右北平着姓女甚有行时人求多不许公乃试求徐氏徐氏笑以为狂因戏云得白璧一双来当聴为婚公至所丨丨田中得白璧五防以聘徐氏大惊遂以女娶公天子闻而异之拜为大夫乃于种玉处四角作大石柱各一丈中夹一顷地名曰玉田】可照靣【郭义恭广志白玉善者丨以丨丨出交洲】置之平地终日不停【郭义恭广志莫难珠其色黄生东夷又有明珠又有夜光大珠皆径寸或围二寸已上出黄支形至圆丨丨丨丨丨丨丨丨】丰年玉【刘义庆世説世称庾文康为丨丨丨稚恭为荒年谷庾家论云是文康称恭为荒年谷庾长仁为丰年玉】蚌病【刘勰文心雕龙敬通雅好辞説而坎盛世显志自序亦丨丨成珠矣】蛇珠千枚不如一玫瑰【任昉述异记凡珠有龙珠龙所吐者蛇珠蛇所吐者南海俗谚云丨丨丨丨丨丨丨丨丨言蛇珠贱也越人谚云种千亩木奴不如一龙珠】种千亩木奴不如一龙珠【见上】观日【张説梁四公记扶桑国使使贡方物又贡丨丨玉大如镜方圆尺余明彻如琉璃映日以观见日中宫殿皎然分明】珠母【刘恂岭表录异记取小蚌肉贯之篾曝干谓之丨丨容桂人率如脯烧之以荐酒内有细珠如粱粟乃知珠池之蚌随其大小悉胎中有珠矣】非能言而利物【皮日休鹿门隐书金贝珠玉丨丨丨丨丨丨者也】寳苗【冯贽云仙杂记山中有葱下必有银有薤下必有金有姜下必有铜锡山中有玉者木旁枝下垂谓之丨丨】香玉辟邪【苏鹗杜阳杂编肃宗赐辅国丨丨丨丨二各髙一尺五寸奇巧殆非人间所有其玉之香可闻于数百歩虽鏁之于金函石匮终不能掩其气或以衣裾误拂则芬馥经年纵澣濯数四亦不消歇】芬馥经年【见上】上清珠【苏鹗杜阳杂编上寛厚之徳出于天然为儿时常为明皇所器每坐于玉案前熟视上貌谓武惠妃曰此儿甚有异相他日亦是吾家一有福天子也因命取丨丨丨以绀纱裹之系于颈上上清珠即开元初宾国所贡其珠光明洁白可照一室视之则有仙人玉女云鹤绛节之象揺动于其中及上即位寳库中往往有神光异气掌库者具以事告上曰岂非上清珠耶遂令出之綘纱犹在注上谓代宗】神光异气【见上】履水【苏鹗杜阳杂编顺宗皇帝即位嵗拘弭国贡丨丨珠色黑类铁大如鸡卵其上鳞皴其中有窍云持入江海内可行于洪波之上下上始不谓之实遂命善游者以五色丝贯之系于左臂遣入龙池其人则歩骤于波上若在平地亦潜于水中良久复出而遍体畧无霑湿上奇之因以御馔赐使人至长庆中嫔御试弄于海池上遂化为黑龙入于池内俄而云烟暴起不复追讨矣】冷暖玉【苏鹗杜阳杂编日本国王子出楸玉局丨丨丨棋子云本国之东三万里有集真岛岛上有凝霞台台上有手谈池池中出玉棋子不由制度自然黑白分明冬温夏冷谓之冷暖玉又产楸玉状类楸木琢之为棋局光洁可鉴】灵粟珠【苏鹗杜阳杂编同昌公主出降有神丝綉被綉三千鸳鸯仍间以奇花异叶其精巧华丽絶比其上缀以丨丨之丨珠如粟粒五色辉焕】圆龙方虎【苏鹗杜阳杂编宪宗时西域有进美玉者二一圆一方径各五寸光彩凝冷可鉴毛髪时伊祈元觧方坐于上前熟视之曰此一龙玉此一虎玉也上惊而问曰何谓龙虎玉耶元觧曰丨者丨也生于水中为龙所寳若投之水必有虹霓出焉丨者丨也生于岩谷为虎所寳若以虎毛拂之即紫光迸逸而百兽慑伏上异其言遂令试之各如所説】火玉【苏鹗杜阳杂编武宗皇帝防昌元年夫余国贡丨丨三斗又松风石火玉色赤长半寸上尖下圆光照数十歩积之可以燃鼎置之室内则不复挟纩】清水【张读宣室志冯翊严生者家于汉南尝游岘山得一物其状若弹丸色黑而大有光视之洁彻若轻冰焉生持以示于人或曰珠也生因以弹珠名之常置于箱中其后生游长安乃于春明门逢一胡人叩马而言衣槖中有奇寳愿有得一见生即以弹珠示之胡人捧之而喜曰此天下之奇货也愿以三十万为价曰此寳安所用而君厚其价如是哉胡人曰我西国人此乃吾国之至寳国人谓之丨丨珠若置于浊水冷然洞彻矣自亡此寳且三嵗吾国之井泉尽浊国人俱病故此越海逾山来中夏以求之今果得于子矣胡人即命注浊水于缶以珠投之俄而其水澹然清莹纎毫可辩生于是以珠与胡获其价而去】防珠宴【张泌糚楼记洛阳人有妓乐者三月三日结钱为龙为帘作钱龙宴四围则撒真珠厚盈数寸以斑螺命妓女酌之仍各具数得防者为吉妓乃作丨丨丨以劳主人】上石之标【罗隐两同书龙为鳞介之长麟凤处羽毛之宗金玉乃丨丨丨丨芝松则卉木之秀】鉴润之奇【罗隐两同书龙有神灵之别麟凤有仁爱之异金玉有丨丨丨丨芝松有贞秀之姿】上有古篆天下太平字【王仁裕开天遗事开元元年内中因雨过地润微裂至夜有光宿卫者记其处所晓乃奏之上令凿其地得寳玉一片如拍板様丨丨丨丨丨丨丨丨丨百僚称贺收之内库】记事【王仁裕开天遗事开元中张説为宰相有一人恵説一珠绀色有光名曰丨丨珠或有阙忘之事则以手持弄此珠便觉心神开悟事无巨细涣然明晓一无所忘説秘而至寳也】占风铎【王仁裕开天遗事岐王宫中于竹林内悬碎玉片子每夜闻玉片子相触之声即知有风号为丨丨丨】照物形状毛髪形色一一备足【杜光庭录异记柳子华唐朝为成都令一旦方午有车骑犊车前后女骑导从径入防事使一介告柳云龙女且来矣俄而下车左右扶衞升阶与子华相见云宿命与君子为匹偶因止命酒乐极欢成礼而去自是徃复为常逺近咸知之子华罢秩不知所之俗云入龙宫得水仙矣柳孙君庆干符中为节度押衙青城镇遏使颇好善常以药石救贫民之疾每自躬亲抚视健卒民庶孳孳焉勤恪奉公推诚及物为时人所重有一珠大如毬子云是其祖所留数世传寳矣丨丨丨丨丨丨丨丨丨丨丨丨但皆倒立耳】嵗星之精【杜光庭录异记丨丨丨丨坠于荆山化而为玉侧而视之色碧正而视之色白卞和得之献其王后入赵献秦始皇一统天下琢为受命玺】火星之精坠于南海为大珠【杜光庭录异记丨丨丨丨丨丨丨丨中丨丨丨径寸余时出海上光照数百里红气亘天今名其地为珠池亦名珠厓后有时出焉】鹤衔舞【孙氏瑞应图晋平公鼔琴有元丨二防自天而下丨明珠丨于庭一鹤失珠覔得而走师旷掩口而笑】浮波如日【沈括梦溪笔谈嘉祐中扬州有一珠甚大天晦多见初出于天长县陂泽中后入甓社湖又后乃在新开湖中凡十余年居民行人常常见之予友人书斋在湖上一夜忽见其珠甚近初微开其房光自吻中出如横一金线俄顷忽张殻其大如半席殻中白光如银珠大如拳烂然不可正视十余里间林木皆有影如初日所照逺处但见天赤如野火倐然逺去其行如飞丨于丨中杳杳丨丨古有明月之珠此珠色不类月荧荧有芒熖殆类日光崔伯易尝为明珠赋伯易髙邮人盖尝见之近嵗不复出不知所往樊良镇正当珠往来处行人至此徃往维船数宵以待现名其亭为玩珠】滴翠【沈括梦溪笔谈士人宋述家有一珠大如鸡卵微绀色莹彻如水手持之映空而观则末底一防凝翠其上色渐浅若回转则翠处常在下不知何物或谓之丨丨珠佛书西域有琉璃珠投之水中虽深皆可见如人仰望虚空月影疑此近之】琉璃珠【见上】撒殿【沈括梦溪笔谈熈寜中注辇国使人入贡乞依本国俗丨丨诏从之使人以金盘贮珠跪捧于殿楹之间以金莲花酌珠向御座撒之谓之撒殿乃其国至敬之礼也朝退有司扫彻得珠十余両分赐是日侍殿閤门使副内臣】酣酣如醉肌【沈括梦溪笔谈古之节如今之虎符其用则有圭璋龙虎之别皆椟收之英荡是也汉人所持节乃古之旌也予在汉东得一玉琥美玉而红丨丨丨丨丨温润明洁或云即玫瑰也古人有以为币者春官以白琥礼西方是也有以为货者左传加以玉琥二是也有以为瑞节者山国用虎节是也】浮游湖靣【邵伯温闻见前录孙觉龙图未第时家髙邮一夕晦夜忽月光入窻隙孙异之与同舍望光所在行二十余里见大珠丨丨丨丨上其光属天旁照逺近有崔伯易者作感珠赋记之】其光属天旁照逺近【见上】珠熟【范成大桂海虞衡志珠出合浦海中有珠池蜑户投水采蚌取之嵗有丰耗多得谓之丨丨相传海底有处所如城郭大蚌居其中有怪物守之不可近蚌之细碎蔓延于外者始得而采】葱符【沈懐逺南越志威寕县有穿洲其上多珠有九品大五分以上至一寸八九分为大品有光彩一边小平似覆釡者多珰珠珰珠之次为走珠走珠之次为滑珠滑珠之次为磥砢磥砢之次为官雨珠官雨珠之次为税珠税珠之次为丨丨珠】如弹丸大【周密癸辛杂识续集古反之在福建省时有村落小民家一妇人以织麻为业每夜沤麻于大水盎中忽一日视之盎中水涸矣视之初无罅漏凡数夕皆然怪其异至夜俟之夜过半果有一物来径入盎中饮水其身通明如月光照满室妇细视之乃一白蜘耳其大如五斗栲栳其妇遂急以大鸡笼罩之割其腹内得一珠丨丨丨丨照明一室】破雾【南墅闲居录苏子瞻尝言其先祖光禄云有一书生昼坐檐下见大蜂触蛛网相螫久之俱堕地起视之已化为小石矣书生异而收之因置衣带中一日过市遇蛮贾数軰视书生愕眙揖曰愿见神珠书生戯以带中石示之羣贾相顾喜曰此丨丨珠蛮人至海上采珠寳常以雾暗为苦有此珠即雾自开因以寳货易之值数干缗耳】南海明胎【释文莹湘山野录一嵗潭州一巨贾私藏蚌胎为闗吏所捜尽籍之皆丨丨丨丨也在仕无不垂涎而爱之太守而下轻其估悉自售焉唐质肃公介时以言事谪潭倅分珠狱发奏方入仁宗预料谓近侍曰唐介必不肯买案具奏覈上览之果然】众音互作【伊世珍琅嬛记河伯宴伯禹于河上献亥既之珠亥既珠者夜中宴乐悬于殿中光彻如白日客甫持觞而珠中丨丨丨丨宴罢音亦己】亥既【见上】
　　五金
　　与粟争贵【管子金丨丨丨丨】用量【管子黄金者丨之丨也】俭贱侈贵【管子俭则伤事侈则伤货丨则金丨金贱则事不成故伤事丨则金丨金贵则货贱故伤货】金九【管子五举而务轻丨丨注五防之后兵战既息事务转轻而金得九分一以供官也】百乗一宿之尽【管子方一里九夫之田也黄金一镒丨丨丨丨丨丨也】一箧【管子黄金百镒为丨丨】美金恶金【管子丨丨以铸戈剑矛防试诸狗马丨丨以铸斤斧鉏夷锯试诸土木】中币【管子以珠玉为上币以黄金为丨丨以刀布为下币】铜山四百六十七铁山三千六百九【管子地之东西二万八千里南北二万六千里其出水者八千里受水者八千里出丨之丨丨丨丨丨丨山出丨之丨丨丨丨丨丨山】山之见荣【管子上有丹沙者下有黄金上有慈石者下有铜金上有陵石者下有鈆锡赤铜上有赭者下有铁此丨丨丨丨者也】起于汝汉右洿【管子金丨丨丨丨之丨丨】紫山白金【管子燕之丨丨丨丨一防也】首山铜【子华子黄帝之治天下也百神出而受职于明堂之庭帝乃采铜于首山作大炉焉铸神鼎于山上】沙【子华子夫物之有材者其精华之蕴神明之所固防而秘惜不可以知力窥也丨金以丨固玉以璞】丽水生金【韩非子荆南之地丨丨之中丨丨】铜英青金英黄【淮南子丨丨丨丨丨丨玉英白】铅可为丹【淮南子丨之与丹异类殊色而丨以丨丨者得其数也】藏金崭岩【淮南子故舜深丨黄丨于丨丨之山所以塞贪鄙之心也】银自山溢【史记封禅书殷得金徳丨丨丨丨】造白金【史记张汤传于是承上指请丨丨丨及五铢钱笼天下盐铁排富商大贾出告防令】山出棊置【史记货殖传铜铁则千里往往丨丨丨丨注索隐曰言如置棊子往往有之】连锡【史记货殖传豫章出黄金长沙出丨丨】伪黄金【汉书景帝纪中六年冬十二月改诸官名定铸钱丨丨丨弃市律注应劭曰文帝五年聴民放铸律尚未除先时多作伪金伪金终不可成而徒损费转相诳燿穷则起为盗贼故定其律也】麟趾褭蹏【汉书武帝纪诏曰有司议曰往者朕郊见上帝西登陇首获白麟以馈宗庙渥洼水出天马防山见黄金宜改故名今更黄金为丨丨丨丨以协瑞焉注应劭曰获白麟有马瑞故改铸黄金如麟趾褭蹏以协嘉祉也古有骏马名要褭赤喙黑身一日行万五千里也师古曰既云宜改故名又曰更黄金为麟趾马蹏是则旧金虽以斤两为名而官有常形制亦由今时吉字金挺之类矣武帝欲表祥瑞故普改铸为麟足马蹏之形以易旧法耳今人往往于地中得马蹏金金甚精好而形制巧妙】吉字金挺【见上】名自名【汉书律歴志凡律度衡量用铜者丨丨丨也所以同天下齐风俗也注师古曰取铜之名以合于同也】有似士君子之行【汉书律歴志铜之为物至精不为燥湿寒暑变其节不为风雨暴露改其形介然有常丨丨于丨丨丨丨丨】银货二品【汉书食货志黄金重一斤直钱万朱提银重八两为一流直一千五百八十它银一流直千是为丨丨丨丨案地理志朱提山名】朱提银八两为一流【见上】石空锡盢町银鈆【汉书地理志律髙注西丨丨山出丨东南丨丨山出丨丨】从山铜【汉书地理志来唯注丨丨丨出丨注师古曰音胡工反】万斤为一匮【汉书王莽传时省中黄金丨丨者丨丨丨尚有六十匮】盐洗【后汉书王符传洗金以盐注今之金工发金色者皆淬之于盐水焉】以铁为货【后汉书东夷传韩国出铁濊倭马韩并从市之凡诸贸易皆丨丨丨丨】黄银【宋书符瑞志丨丨紫玉王者不藏金玉则丨丨紫玉光见深山】下方黄铁【齐书萧頴冑传长沙寺僧业富沃铸黄金为龙数千两埋土中歴相传付称为丨丨丨丨莫有见者】严道铜山【齐书刘悛传永明八年悛啓世祖曰南广郡界山下有城名城可二顷地有烧炉四所髙一丈广一丈五尺从城渡水南百许歩平地掘土深二尺得铜又有古掘铜坑深二丈并居宅处犹存邓通南安人汉文帝赐丨丨县丨丨铸钱今山近青衣水南青衣在侧并是故秦之严道地青衣县又改名汉嘉且山去南安二百里按此必是通所铸近唤山獠出云甚可经略此议若立润利无极并献山铜一片又铜石一片平州铁刀一口上从之遣使入蜀铸钱得千余万功费多乃止】山铜【见上】铜石【见上】杨迈【齐书林邑国传中国谓紫磨金夷人谓之丨丨按南史杨作阳】金汁流出于浦【齐书林邑国传林邑有金山丨丨丨丨丨丨】夜则出飞状如萤火【梁书林邑国传有金山石皆赤色其中生金金丨丨丨丨丨丨丨丨】一斤为饼百饼为簉【南史梁武陵王纪传金丨丨丨丨丨丨丨丨至有百簉银五倍之其他锦缯采称是】露生石上【南史扶南国传毗骞国去扶南八千里有山出金金丨丨丨丨无央限也】出自夫余【魏书髙句丽传正始中世祖于东堂引见其使芮悉弗悉弗进曰髙丽系诚天极累叶纯臣地产土毛无愆王贡但黄金丨丨丨丨珂则渉罗所产今夫余为句吉所逐渉罗为百济所并国王臣云惟继絶之义悉迁于境内二品所以不登王府实两贼是为】银官【魏书食货志世宗延昌三年春有司奏长安骊山有银鑛二石得银七两其年秋桓州又上言白登山有银鑛八石得银七两锡三百余斤其色洁白有逾上品诏并置丨丨常令采铸又汉中旧有金户千余家常于汉水沙淘金年终总输后临淮王彧为梁州刺史奏罢之其铸铁为农器兵刃在所有之然以相州牵口冶为工故常链鍜为刀送武库】金户【见上】铜官旧迹【魏书食货志尚书崔亮奏恒农郡铜青谷有铜鑛计一斗得铜五两四铢苇池谷鑛计一斗得铜五两鸾帐山鑛计一斗得铜四两河内郡王屋山鑛计一斗得铜八两南青州苑烛山齐州商山并是往昔丨丨丨丨见在谨按铸钱方兴用铜处广既有冶利并宜开铸诏从之】金坑润国【旧唐书徳宗纪诏邕州所奏丨丨诚为丨丨语人以利非朕素懐其坑任人开采官不得禁按新唐书只载罢金坑三字不详今入此】黄银为神所畏【旧唐书杜如晦传太宗尝赐房元龄黄银带顾谓元龄曰昔如晦与公同心辅朕今日所赐惟独见公因然流涕又曰朕闻丨丨丨丨丨丨丨命取黄金带遣元龄亲送于灵所】火烧其上当有五色气【旧唐书孟诜传诜少好方术尝于凤阁侍郎刘袆之家见其敕赐金谓袆之曰此药金也若丨丨丨丨丨丨丨丨丨试之果然】金苗【宋史食货志有丨丨无官监者许道部内州县官及使臣掌干】花金【宋史食货志知桂州王觉奏枕门等处产金及生丨丨田】瓜子金【宋史赵普传开寳六年帝又幸其第时钱王俶遣使致书于普及海物十瓶置于庑下防车驾至仓卒不及屛帝顾问何物普以实对上曰海物必佳即命启之皆丨丨丨也】掘地得铁若山形【宋史王昭逺传端拱初召为殿前都虞侯领勤州防御使命有司治绫锦院为公署丨丨丨丨丨丨丨或言此地即铁山故营】西天烽铁【宋史占城国传开寳七年又贡孔雀伞二丨丨丨丨四十斤】宾铁【宋史髙昌国传次歴伊州地有野蚕生苦参上可为绵帛又有砺石剖之得丨丨谓之吃铁石】赤锡【山海经服山其木多苴其上多封石其下多丨丨】烛银金膏【穆天子传天子大朝于黄之山披图视典用观天子之珤器曰天子之珤玉果璿珠丨丨黄丨之丨】出若耶【越絶书赤壁之山破而出锡若耶之溪涸而出铜】金犀【东方朔神异经西方日宫之外有山焉其长十余里广二三里髙百余丈皆大黄之金其色殊美不杂土石不生草木上有金人髙五丈余皆纯金名曰丨丨入山下一丈有银又一丈有锡又一丈有铅又入一丈有丹阳铜似金可鍜以作错涂之器】丹阳铜【见上】精和【班固白虎通金者丨丨之至也玉者徳美之至也鬯者芬香之至也】庐江出金【王充论衡永平十一年庐江皖侯国民际有湖皖民小男曰陈爵陈挺年皆十嵗以上相与钓于湖涯挺先钓爵后往爵问挺曰钓宁得乎挺曰得爵即归取竿纶去挺四十歩所见湖涯有酒罇色正黄没水中爵以为铜也渉水取之滑重不能举挺望见号曰何取爵曰是有铜不能举也挺往助之渉水未持罇顿行更为盟盘动行入深渊中复不见挺爵留顾见如钱等正黄数百千枚即共掇摝各得满手走归示其家爵父国故免吏字君贤惊曰安所得此爵言其状君贤曰此黄金也即驰与爵俱往到金处水中尚多贤自渉水掇取爵挺邻伍并闻俱竞采之合得十余斤贤自言于相相言太守太守遣吏收取遣门下椽程躬奉献具言得金状诏书曰如章则可不如章有正法躬奉诏书归示太守太守以下思省诏书以为疑隐言之不实茍饰美也即复因却上得黄金实状如前章事寝十二年贤等上书曰贤等得金湖水中郡牧献讫今不得直诏书下庐江上不畀贤等金直状郡上贤等所采金自官湖水非贤等私渎故不与直十二年诏书曰视时金价畀贤等金直汉瑞非一金出奇怪故独纪之】凝铅为银【葛洪神仙传淮南王刘安笃好方术有八公诣门一人能煎泥成金丨丨丨丨水链入石飞腾流珠】柔弱可以缄縢【王嘉拾遗记炎帝采峻锾之铜以为器峻锾山名也下有金井白气冠其上人升于其间雷霆之声在于地下井中之金丨丨丨丨丨丨也】兰金泥【王嘉拾遗记元封元年浮忻国贡丨丨之丨此金出汤泉盛夏之时水常沸涌有若汤火国人常见水边有人冶此金为器金状混混若泥如紫磨之色百铸其色变白有光如银即银烛是也】银烛【见上】辟寒【王嘉拾遗记魏明帝即位二年昆明国贡漱金鸟形如雀而色黄羽毛柔宻常翺翔海上罗者得之以为至祥来献帝得此鸟畜于灵禽之园饴以真珠饮以脑鸟常吐金屑如粟铸之可以为器此鸟畏霜雪乃起小屋处之名曰辟寒台宫人争以鸟吐之金用饰钗佩谓之丨丨金】色青而利【王嘉拾遗记昆吾山其下多赤金色如火地中多丹链石为铜铜丨丨丨丨】鳬鴈羣飞【王嘉拾遗记日南之南有淫泉之浦时有丨丨色如金丨丨戯于沙瀬罗者得之乃真金鳬也】鸣山涌地【王嘉拾遗记少昊以金徳王时金丨于丨银丨于丨】银山【罗含湘中记曲江县有丨丨山常多素雾】泻牛后【常璩华阳国志周显王之世蜀王有褒汉之地因猎谷中与秦惠王遇恵王以金一笥遗蜀王王报珍玩之物物化为土恵王怒羣臣贺曰天奉我矣王将得蜀土地恵王喜乃作石牛五头朝泻金其后曰牛便金有养卒百人蜀人悦之使使请石牛恵王许之乃遣五丁迎石牛既不便金怒遣还之乃嘲秦人曰东方牧犊儿秦人笑之曰吾虽牧犊当得蜀也】金沙【常璩华阳国志博南县西山髙四十里越之得兰沧水有丨丨以火融之为黄金】鸟鬬【刘敬叔异苑永康王旷井上有洗石时见赤气后有二胡人寄宿忽求买之旷怪所以未及度钱子妇孙氏覩二黄丨丨于石上疾往掩取变成黄金胡人不知索市愈急既得撞破内空叚有二鸟处】虹吐【刘敬叔异苑晋义熙初晋陵薛愿有丨饮其釡澳须臾噏响便竭愿辇酒灌之随投随涸便丨金满釡于是灾弊日祛而丰富嵗臻】胎铜【郦道元水经注河中有贝子丨丨以羊祠之则可取也】铜神【郦道元水经注东合略塘相传云此塘中有丨丨今犹时闻铜声于水水輙变渌作铜腥鱼为之死】柿子金【李石续博物注襄赵之间故舂陵白水之地多得金麟趾褭蹏金趾中空四旁有文刻工巧褭蹏似于平物上滴成如干柿土人谓之丨丨丨或曰此娄敬所为药金和药最良】辱金不可合链【叚成式酉阳杂俎金曽经在邱冢及为钗钏溲器陶隐居谓之丨丨丨丨丨丨】牡铜牝铜【叚成式酉阳杂俎链铜时与一童女俱以水灌铜铜当自分为两叚有凸起者丨丨也凹防者丨丨也】蝼顶【叚成式酉阳杂俎金中丨丨金上六两为一垜有卧蝼蛄穴及水臯形当中防处名曰趾腹又铤上凹处有紫色名紫胆】紫胆【见上】白牛遗粪【叚成式酉阳杂俎太原县北有银牛山汉建武三十一年有人骑丨丨蹊人田田父诃诘之乃曰吾北海使将看天子登封遂乗牛上山田父寻至山上惟见牛迹丨丨皆为银也明年世祖封禅】苏秦金【叚成式酉阳杂俎丨丨丨魏时洛阳令史髙显掘得黄金百斤铭曰苏秦金】辛鋭【张读宣室志寳应中有京兆韦思元侨居洛阳性尚奇尝慕神仙之术后游嵩山有道士教曰夫饵金液者可以延夀吾子当先学链金如是则可以肩赤松驾广成矣思元于是求炼金之术积十年遇术士数百终不能得其妙后一日有居士丨丨者貌甚清痩偢然有寒色衣敝裘叩思元门谓思元曰吾病亡穷无所归闻先生好古尚奇集天下异人方士我故来谒耳愿先生纳之思元即止居士于舍其后居士身疾臛尽溃血且甚韦氏一家尽恶之思元尝诏术士数人防食而居士不得预既具膳居士突至客前溺于筵席上尽湿客怒皆起韦氏家僮亦竞来骂之居士遂告去行至庭忽亡所见思元与诸客甚异之因视其溺乃紫金也奇光灿然真旷代之寳思元且惊且叹有觧者曰居士紫金精也徴其名氏信矣且辛者盖西方庚辛金也而鋭字兑从金兑亦西方之正位推其义则吾之觧若合符然】化土【康骈剧谈録李汧公镇鳯翔有属邑编甿因耨田得马蹄金一瓮里民送于县署讼牒将至府庭宰邑者喜于获寳欲以自为殊绩虑公藏主守不严因使置于私室信宿与官吏重开视之则皆为土块矣瓮金出穴之际乡社悉来观騐遽为变更靡不惊骇以状闻于府主议者佥云奸计换之遂遣理曹椽与军吏数人就鞠案其事获金之社咸共证焉宰邑者为众所挤推沮莫能自白既而诎辱滋甚遂以为易金伏罪词欵具存未穷隐用之所遂令拘系仆胁以刑辟或云藏于粪壤或云投于水中纷纭枉挠结成狱具备以词案上闻汧公览之愈怒俄而因有筵席停杯语及斯事列坐賔客咸共惊叹或云效齐人之攫或云有杨震之癖谈笑移时以为胠箧穿窬无足讶也时袁相公滋亦在幕中俯首略无词对李公目之数四曰宰邑非判官亲懿乎袁相曰与之无素李曰闻彼之罪何不乐之甚袁相曰某疑此事未了更请相国详之汧公曰换金之状极明若言未了当别有见非判官莫探情伪袁相曰诺因俾移狱府中按问乃令阅瓮间得三十五块诘其初获者即本质在焉遂于列肆索金镕写与块形相等既成始秤其半已及三百斤矣询其负担人力二农工讵中舁至县境计其负金大数非二人以竹担可举明其即路之时金已丨为丨矣于是羣情大豁宰邑者遂获清雪汧公叹服无已每言才智不如其后履歴清途至徳宗朝皆为宰相】鸦觜金【沈括梦溪笔谈祥符中方士王防本黔卒尝以罪配沙门岛能作黄金有老鍜工毕升曽在禁中为防鍜金升云其法为炉灶使人隔墙鼔鞲盖不欲人觇其启闭也其金铁为之初自冶中出色尚黑凡百余两为一饼每饼辐觧凿为八片谓之丨丨丨者是也今人尚有藏者上令上坊铸为金金牌各数百以赐近臣人一枚时受赐者除戚里外在廷者十有七人余悉埋玉清昭应宫寳符阁及殿基之下以为寳镇牌赐天下州府军监各一今谓之金寳牌者是也洪州李简夫家有一乃其伯祖虚已所得者盖十七人之数也其夜中往往出游烂然有光掩之则无所得其家至今匮藏】印子金【沈括梦溪笔谈夀州八公山侧土中及溪涧之间往往得小金饼上有篆文刘主字世传淮南王药金也得之者至多天下谓之丨丨丨是也然止于一印重者不过半两而已鲜有大者予尝于夀春渔人处得一饼言得于淮水中凡重七两余靣有二十余印背有五指及掌痕纹理分明传者以谓埿之所化手痕正如握埿之迹襄随之间故舂陵白水地发土多得金麟趾中空四旁皆有文刻极工巧赵飞燕外传帝窥赵昭仪浴多褏金饼以赐侍儿私婢殆此类也】紫熖【何防春渚纪闻法空首座无相师留心煆事尝于焦山与僧法全语及防化全曰我年二十无家为道人同侣三人共学丹灶歴年无成因绍圣元年七月十五日相语曰我軰所学游访未逺今当各散行以十年为期却以此月此日防于此地遂举酒为约三人者散在川陜京洛间我即留二浙转首之间忽复至期出丰乐桥三人者次第俱集相得欢甚剧饮数日各出所得方诀参较之内一茆法差似简易即试为之而铜色不尽一人曰我于成都药市遇一至人得去晕药彼云奇甚而我未试也因取同烹而色益黄意谓药少未至増药再烹及出坯中则真金矣更相惊喜防市肆中云良金也众复相与谋曰尝闻京师栾家金肆为天下第一若往彼市之无疑则真仙秘术也至都以十两就市栾氏取其家金较之则体柔而加丨丨即得髙直以归】胆水浸胆土煎【周煇清波杂志信州铅山胆水自山下注势若瀑布用以浸铜铸冶是頼虽干溢系天旱涝大抵盛于春夏微于秋冬古传一人至水濵遗匙钥翌日得之已成铜矣近年水流断续浸铜颇费工力凡古坑有水处曰胆水无水处曰胆土丨丨丨铜工省利多丨丨丨铜工费利薄水有尽土无穷今上林三官提封九路检踏无遗胆水胆土其亦兼收其利】丹灶须生金【范成大桂海虞衡志生金出西南州峒生山谷田野沙土中不由石出也峒民以淘沙为生坏土出之自然融结成颗大者如麦粒小者如麸片便可鍜作服用但色差淡耳欲令精好则重链取足色耗去什二三既链则是熟金丨丨所丨丨丨故録其所出】玉龙膏【姚寛西溪丛语安南有丨丨丨南人用之化银液】握雪【陆游南唐书耿先生者少为女道士玉貌鸟爪尝着碧霞帔自称比邱先生始因宋齐邱进尝见宫婢持粪埽谓元宗曰此物可惜勿令弃之取置铛中烹炼良久皆成白金尝遇雪拥炉索金盆贮雪令宫人丨丨成铤投火中徐举出之皆成白金指痕犹在】丝金【朱辅溪蛮丛笑丝金沙中拣金又出于石碎石而取者色视沙金为胜金有苗路夫匠识之名丨丨】如蚯蚓泥【周密癸辛杂识续集广西诸洞产生金洞丁皆能淘取其碎粒丨丨丨丨大者如甜瓜子故世名瓜子金其碎者如麦片则名麸皮金金色深紫比之寻常金色复加二等此金之絶品也银之品有纹如罗甲者有松纹者有中洼而郭髙者皆为精银其絶品则色青故官品有金紫银青之目盖金至于紫银至于青为絶品也】麸皮【见上】罗甲松纹【见上】圣铁【陶宗仪辍耕录杭州张存幼患一目时称张眼子忽遇巧匠为安一磁睛障蔽于上人皆不能辨其伪至元丙子后流寓泉州起家贩舶越六年壬午回杭自言于蕃中获丨丨一块厚濶仅及二寸作法撒沙布地噙铁于口刀刃不能伤其身后传闻既广有乌马儿奉使来取试以铁纳于羊口笼其首作法撒沙验之剑果无所伤去铁复挥应手首落遂就进呈】















　　御定子史精华卷一百五十三
　　钦定四库全书
　　御定子史精华卷一百五十四
　　珍寳部二
　　钱
　　民之通施【管子黄金刀币丨丨丨丨也】谷贱予食布帛贱予衣【管子物多则贱寡则贵散则轻聚则重人君知其然故视国之羡不足而御其财物丨丨则以币丨丨丨丨丨则以币丨丨视物之轻重而御之以准故贵贱可调而君得其利】以币赀金【管子龙夏之地布黄金九千丨丨丨丨巨家以金小家以币】小家以币【见上】庄山歴山金铸币【管子汤以丨丨之金铸币而赎民之无卖子者禹以丨丨之丨丨丨而赎民之无卖子者】以二年之粟顾之【管子请立币国铜丨丨丨丨丨丨丨立黔落力重与天下调】国铜【见上】栈台钱鹿台布【管子请散丨丨之丨散诸城阳丨丨之丨散诸济隂】谷币金衡【管子人君操丨丨丨丨而天下可定也】下币【管子珠玉为上币黄金为中币刀布为丨丨】沟渎【管子五谷者民之司命也刀币者丨丨也号令者徐疾也】出山金【管子丨丨丨立币注出金通币利布于泉】母权子子权母【国语古者天灾降戾于是乎量资币权轻重以振救民民患轻则为之作重币以行之于是乎有丨丨丨而行民皆得焉若不堪重则多作轻而行之亦不废重于是乎有丨丨丨而行小大利之】御府金钱【史记汉文帝纪羣臣如张武等受赂遗金钱上觉乃发丨丨丨丨赐之防愧其心弗下吏】八铢【史记汉兴】
　　【防来将相名臣年表大事记髙后二年行丨丨钱】三分【史记汉兴防来将相名臣年表大事记孝武建元五年行丨丨钱】荚钱【史记平凖书丨丨益多轻乃更铸四铢钱其文为半两令民纵得自铸钱】四铢【见上】吴邓氏钱【史记平凖书吴诸侯也防即山铸钱富埒天子邓通大夫也防铸钱财过王者故丨丨丨丨布天下而铸钱之禁生焉】贯朽而不可校【史记平凖书京师之钱累巨万丨丨丨丨丨丨】天用莫如龙地用莫如马人用莫如【史记平凖书造银锅为白金防为丨丨丨丨丨丨丨丨丨丨丨丨丨丨丨故白金三品其一曰重八两圜之其文龙名曰白选直三千二曰重荖小方之其文马直五百三曰复小撱之其文直三百】重八两【见上】白选【见上】连珠文【史记平凖书注索隐曰钱谱肉好皆方隐起马形肉好之下又有丨丨丨也】三铢【史记平凖书令县官销半两钱更铸丨丨钱文如其重】文如其重【见上】周郭其下【史记平凖书有司言三铢钱轻易奸诈乃更请诸郡国铸五铢钱丨丨丨丨令不可磨取镕焉】五铢【见上】赤侧【史记平凖书郡国多奸铸钱钱多轻而公卿请令京师铸钟官丨丨一当五赋官用非赤侧不得行注俗所谓紫绀钱也】紫绀【见上】三官钱【史记平凖书悉禁郡国无铸钱専令上林三官铸钱既多而令天下非丨丨丨不得行诸郡国所前铸钱皆废销之输其铜三官】刀布【史记平凖书农工商交易之路通而贝金钱丨丨之弊兴焉】轻重九府【史记货殖传设丨丨丨丨注正义曰管子云轻重谓钱也夫治民有轻重之法用有大府王府内府外府天府职内职金皆掌财币之官故云九府也】水衡钱【汉书宣帝纪防丨丨丨为平陵徙民起第宅注应劭曰水衡与少府皆天子私藏】殽之甚微为利甚厚【汉书食货志孝文五年为钱益多而轻乃更铸四铢钱其文为半两除盗铸钱令使民放铸贾谊諌曰法使天下公得顾租铸铜锡为钱敢杂以铅铁为它巧者其罪黥然铸钱之情非殽杂为巧则不可得赢而丨丨丨丨丨丨丨丨夫事有召祸而法有起奸今令细民人操造币之埶各隐屏而铸作因欲禁其厚利微奸虽黥罪日报其埶不止廼者民人抵罪多者一县百数及吏之所疑榜笞奔走者甚众夫县法防诱民使入陷阱孰积于此曩禁铸钱死罪积下今公铸钱黥罪积下为法若此上何頼焉又民用钱郡县不同或用轻钱百加若干或用重钱平称不受法钱不立吏急而壹之虖则大为烦苛而力不能胜纵而弗呵虖则市肆异用钱文大乱茍非其术何乡而可哉】钱文【见上】五物六名二十八品【汉书食货志王莽居摄变汉制防周钱冇子母相权于是更造大钱径寸二分重十二铢文曰大钱五十又造契刀错刀契刀其环如大钱身形如刀长二寸文曰契刀五百错刀防黄金错其文曰一刀直五千与五铢钱凡四品竝行莽即真防为书刘字有金刀廼罢错刀契刀及五铢钱而更作金银贝钱布之品名曰寳货小钱径六分重一铢文曰小钱直一次七分三铢曰幺钱一十次八分五铢曰幼钱二十次九分七铢曰中钱三十次一寸九铢曰壮钱四十因前大钱五十是为钱货六品直各如其文黄金重一斤直钱万朱提银重八两为一流直一千五百八十它银一流直千是为银货二品元岠冉长尺二寸直二千一百六十为大贝十朋公九寸直五百为壮贝十朋侯七寸防上直三百为幺贝十朋子五寸防上直百为小贝十朋是为寳四品大贝四寸八分防上二枚为一朋直二百一十六壮贝三寸六分防上二枚为一朋直五十幺贝二寸四分防上二枚为一朋直三十小贝寸二分以上二枚为一朋直十不盈寸二分漏度不得为朋率枚直钱三是为贝货五品大布次布弟布壮布中布差布厚布幼布幺布小布小布长寸五分重十五铢文曰小布一百自小布防上各相长一分相重一铢文各为其布名直各加一百上至大布长二寸四分重一两而直千钱矣是为布货十品凡寳货丨丨丨丨丨丨丨丨铸作钱布皆用铜殽防连锡文质周郭放汉五铢钱云】契刀错刀【见上】黄金错其文【见上】四品竝行【见上】寳货【见上】钱货六品【见上】布货十品【见上】可易富贵【汉书贾山传钱者亡用器也而丨防丨丨丨】张氏无名钱【汉书张安世传安世防父子封侯在位大盛乃辞禄诏都内别藏丨丨丨丨丨防百万数】都内【汉书王嘉传孝元皇帝奉承大业温恭少欲丨丨钱四十万万水衡钱二十五万万少府钱十八万万按都内水衡少府即前所谓三官钱也】少府【见上】文为人头幕为骑马【汉书西域传乌弋国其钱独丨丨丨丨丨丨丨丨】文为王靣幕为夫人靣【汉书西域传安息国物类所有民俗与乌弋罽宾同亦防银为钱丨独丨丨丨丨丨丨丨丨】白水眞人【后汉书光武帝纪王莽簒位忌恶刘氏防钱文有金刀故改为货泉或防货泉字文为丨丨丨丨按光武旧宅南二里有白水即张衡所谓龙飞白水也】金刀【见上】四出文【后汉书灵帝纪铸丨丨丨钱】汉货【后汉书公孙述传述废铜钱置铁官钱百姓货币不行蜀中童謡言曰黄牛白腹五铢当复好事者窃言王莽称黄述自号白五铢钱丨丨也言天下当并还刘氏】黄牛白腹【见上】铁官【见上】锲薄【后汉书刘陶传愿陛下寛丨丨之禁后治铸之议】无轮郭文章【后汉书董卓传又壊五铢钱更铸小钱悉取洛阳及长安铜人钟虡飞亷铜马之属防充铸焉故货贱物贵谷石数万又钱丨丨丨丨丨不便人用】賨钱【后汉书南蛮板楯蛮夷传髙祖为汉王发夷人还伐三秦秦地既定乃遣还巴中复其渠帅罗朴督鄂度夕龚七姓不输租赋余户乃嵗入丨丨口四十】倓钱【后汉书南蛮板楯蛮夷传秦昭襄王时有一白虎常从羣虎数游秦蜀巴汉之境伤害千余人昭王乃重募国中有能杀虎者赏邑万家金百镒时有巴郡阆中夷人能作白竹之弩乃登楼射死白虎昭王嘉之而防其夷人不欲加封乃刻石盟要复夷人顷田不租十妻不算伤人者论杀人得防丨丨赎死盟曰秦犯夷输黄龙一防夷犯秦输清酒一钟夷人安之】银钱十当金钱一【后汉书西域传大秦国防金银为钱丨丨丨丨丨丨丨】一当五百【晋书食货志孙权嘉平五年铸大钱丨丨丨丨赤乌元年又铸当千钱】当千【见上】比轮四文【晋书食货志元帝过江用孙氏旧钱轻重杂行大者谓之丨丨中者谓之丨丨吴兴沈充又铸小钱谓之沈郎钱】沈郎【见上】金沟【晋书王济传时洛京地甚贵济买地为马埒编钱满之时人谓为丨丨】举阿堵物却【晋书王衍传衍疾郭之贪鄙故口未尝言钱郭欲试之令婢以钱绕床使不得行衍晨起见钱谓婢曰丨丨丨丨丨其措意如此按郭王衍妻】积如山流如川【晋书鲁褒传钱之为体有乾坤之象内则其方外则其圆其丨丨丨其丨丨丨动静有时行藏有节市井便易不患耗折难折象夀不匮象道故能长久为世神寳亲之如兄字曰孔方失之则贫弱得之则富昌无翼而飞无足而走觧严毅之顔开难发之口钱多者处前钱少者居后处前者为君长在后者为臣仆君长者丰衍而有余臣仆者穷竭而不足诗云哿矣富人哀此茕独钱之为言泉也无逺不往无幽不至京邑衣冠疲劳讲肄厌闻清谈对之睡寐见我家兄莫不惊视钱之所祐吉无不利何必读书然后富贵昔吕公欣悦于空版汉祖克之于嬴二文君觧布裳而被锦绣相如乘髙葢而觧犊鼻官尊名显皆钱所致空版至虚而况有实嬴二虽少以致亲密由此论之谓为神物无徳而尊无势而热排金门而入紫闼危可使安死可使活贵可使贱生可使杀是故忿争非钱不胜幽滞非钱不拔怨讐非钱不觧令闻非钱不发】神寳【见上】孔方【见上】无翼而飞无足而走【见上】家兄【见上】排金门入紫闼【见上】丰货钱【晋书石勒载记置挈壶署铸丨丨丨】社钱【宋书武帝纪初髙祖家贫负刁逵丨丨三万经时无以还逵执录甚严王谧造逵见之密以钱代还由是得释】嗣功贝【宋书孔琳之传时议欲废钱用谷布琳之议曰洪范八政以货次食岂不以交易之资为用之至要者乎若使不以交易百姓用力于为钱则是妨其为生之业禁之可也今农自务谷工自务器四民各肄其业何尝致勤于钱故圣王制无用之货以通有用之财既无毁败之费又省运置之苦此钱所以丨丨丨丨歴代不磨者也】翦凿【宋书何尚之传先是患货重铸四铢钱民间颇盗铸多丨丨古钱以取铜上患之二十四年录尚书江夏王义恭建议以一大钱当两以防翦凿】贵货利民载自五政开铸流圜法成九府【宋书顔竣传丨丨丨丨丨丨丨丨丨丨丨丨丨丨丨丨民富谷实教立化光及时移俗易则通变适用】耒子【宋书顔竣传前废帝即位铸二铢钱形式转细官钱毎出民间即模効之而大小厚薄皆不及也无轮廓不磨鑢如今之翦凿者谓之丨丨景和元年沈庆之啓通私铸由是钱货乱改一千钱长不盈三寸大小称此谓之鵞眼钱劣于此者谓之綖环钱入水不沉随手破碎市井不复料数十万钱不盈一掬斗米一万商贾不行】千钱不盈三寸【见上】鵞眼綖环【见上】入水不沉【见上】我昔思汝一文不得今得用汝【齐书郁林王纪极意赏赐动百数十万每见钱輙曰丨丨丨丨丨丨丨丨丨丨丨丨】太平百嵗【齐书祥瑞志防始中世祖于青溪宅得钱一枚文有北斗七星防节又有人形带剑及治盆城又得一大钱文曰丨丨丨丨】买本一千加子七百【齐书竞陵王子良传泉铸嵗逺类多翦凿江东大钱十不一在公家所受必湏轮郭完全遂丨丨丨丨丨丨丨丨犹求请无地捶革相驱寻完者为用既不兼两回复迁贸曽非委积徒令小民每婴困苦且钱帛相半为制永久或闻长宰湏令输直进违旧科退容奸利】九陌钱【梁书武帝纪诏曰朝四而暮三众狙皆喜名实未亏而喜怒为用顷闻外间多用丨丨丨陌减则物贵陌足则物贱非物有贵贱是心有颠倒至于逺方日更滋甚岂直国有异政乃至家有殊俗徒乱王制无益民财自今可通用足陌钱令书行后百日为期若犹有犯男子谪运女子质作竝同】四柱【梁书敬帝纪太平二年四月已卯铸丨丨钱一准二十壬辰改四柱钱一准十】厚轮大郭【南史曹武传晚节在雍州致见钱七千万悉丨丨丨丨】黄榜紫标【南史梁临川王宏传宏性爱钱百万一聚丨丨标之千万一库悬一丨丨如此三十余间】风飘水浮【魏书杨侃传时所用钱人多私铸稍就薄小乃至丨丨丨丨米斗几直一千侃奏曰昔马援至陇西尝上书求复五铢钱事下三府不许及援徴入为虎贲中郎亲对光武申释其趣事始施行臣顷在雍州亦表陈其事聴人与官共铸五铢钱使人乐为而俗弊得改防下尚书八座不许以今况昔即理不殊求取臣前表经御披析侃乃随事剖辨孝庄从之乃铸五铢钱如侃所奏】鸡眼镮凿【魏书食货志请竝下诸方州镇其太和及新铸五铢并古钱内外全好者不限大小悉聴行之丨丨丨丨依律而禁】河阳钱【北齐书王则传旧京诸像毁以铸钱于时世号丨丨丨】布泉【周书武帝纪更铸钱文曰丨丨以一当五与五铢竝行】以一当五【见上】五行大布【周书武帝纪更铸丨丨丨丨钱以一当十与布泉钱竝行】永通万国【周书宣帝纪大象元年十一月丁巳初铸丨丨丨丨钱以一当十与五行大布竝行】东钱【隋书食货志自破岭以东八十为百名曰丨丨江郢以上七十为百名曰西钱京师以九十为百名曰长钱】西钱【见上】长钱【见上】裁皮糊纸【隋书食货志大业已后巨奸大滑遂多私铸钱转恶薄初毎千犹重二斤后渐轻至一斤或翦铁鍱丨丨丨丨以为钱相杂用之】十鑪【旧唐书徳宗纪判度支韩洄奏请于商州红崖冶洛源监置丨丨铸钱江淮七监每铸一千费二千文请皆罢从之】方孔三足【旧唐书宪宗纪灵武李栾奏黄河岸塌处得古钱三千三百其形小丨丨丨丨】八十五文为陌【旧唐书哀帝纪丙辰敇准向来事例每贯抽除外以八百五十文为贯每陌八十五文如闻坊市之中多以八十为陌更有除折顿爽旧规付河南府市肆交易竝以丨丨丨丨丨丨不得更有改移】熟铜排斗【旧唐书食货志则天长安中降敇非铁锡铜荡穿穴者竝许行用其有丨丨丨丨沙厚者皆不许简】官鑪偏鑪积钱时钱【旧唐书食货志时江淮钱尤滥恶有丨丨丨丨丨丨丨丨等数色】底折【旧唐书裴延龄传诬奏李充为百姓妄请积年和市物价特敕令折填谓之丨丨钱】重规【唐书第五琦传初琦请铸乾元重寳钱以一代十既当国又铸丨丨一代五十防物痛腾踊饿馑相望议者以为非是诏贬忠州长史】有声如牛【五代史杂传袁象先子正辞积钱盈室室中尝丨丨丨丨人以为妖劝其散积以禳之正辞曰吾闻物之有声求其同类耳宜益之以钱声必止闻者以为笑】折二【宋史神宗纪熈宁六年十月壬辰行丨丨钱】毛钱【宋史髙宗纪绍兴十三年十二月辛卯毁私铸丨丨】眞行草三体【宋史食货志初太宗改元太平兴国更铸太平通寳淳化改铸又亲书淳化元寳作丨丨丨丨丨后改元更铸皆曰元寳而冠以年号至是改元寳元文当曰寳元元寳仁宗特命以皇宋通寳为文庆厯以后复冠以年号如旧】乌背漉铜【宋史食货志大观元年二月首铸御书当十钱以京畿铸监所得私铸改铸寻兴复京畿两监以转运使宋乔年领之用提举京畿铸钱司为名乔年铸丨丨丨丨钱来上诏以漉铜式颁行诸路】交子【宋史薛田传改侍御史益州路转运使民间以铁钱重私为劵以便交易谓之丨丨而富家专之数至争讼请置交子务以其出入未报及防瑊守益州卒奏用其议蜀人便之】经制总制【宋史陈遘传加龙图阁直学士经制七路治于杭时县官用度百出遘创议度公私出纳量増其赢号丨丨钱其后总制使翁彦国仿其式号丨丨钱于是天下至今有经制总制钱名自两人始也】银叶为钱【宋史阇婆国传阇婆国剪丨丨丨丨博易官以粟一斛二斗博金一钱】靣凿弥勒佛【宋史拂箖国传铸金银为钱无穿孔丨丨丨丨丨背为王名禁民私造】小平【金史食货志正隆二年歴四十余嵗始议鼔铸冬十月初禁铜越外界悬罪赏格括民间铜鍮器陜西南京者输京兆他路悉输中都三年二月中都置钱监二东曰寳源西曰寳丰京兆置监一曰利用三监铸钱文曰正隆通寳轻重如宋丨丨钱而肉好字文峻整过之与旧钱通用】斑驳黑涩【金史食货志大定十八年代州立监铸钱命震武军节度使李天吉知保徳军事髙季孙徃监之而所铸丨丨丨丨不可用诏削天吉季孙等官两阶觧职仍杖季孙八十】短钱【金史食货志时民间以八十为陌谓之丨丨官用足陌谓之长钱】以贝代【元史赛典赤赡思丁传云南民丨丨丨钱是时初行钞法民不便之赛典赤为闻于朝许仍其俗】鲸文轻影【郭宪洞防记帝升望月台时暝望南端有三青鸭羣飞俄而止于台上帝悦之至夕鸭宿于台端日色已暗帝求海肺之膏以为灯焉取灵布为纒火光甚微而光色无幽不入青鸭化为三小童皆着青文繻各握丨丨大钱五枚置帝几前身止影动因名丨丨钱】天夀永吉【王嘉拾遗记晋时因墀国献玉钱千缗其形如环上有丨丨丨丨之字】郭氏室【王嘉拾遗记郭况光武皇后之弟也累金数亿家童四百余人阁下有藏金窟列武士以衞之错杂寳以饰台悬明珠于四垂昼视之如星夜望之如月里语曰洛阳多钱丨丨丨夜月昼星富无匹】王清本【叚成式酉阳杂俎元和初洛阳村王清佣力得钱五镮因买田畔一枯栗树将为薪以求利经宿为邻人盗斫创及腹忽有黑蛇举首如臂人语曰我丨丨丨也汝勿斫其人惊惧失斤而走及明王清率子孙薪之复掘其根根下得大瓮二散钱实之王清因是获利而归十余年巨富遂甃钱成龙形号王清本】青蚨【叚成式酉阳杂俎丨丨似蝉而状稍大其味辛可食每生子必依草叶大如蚕子人将子归其母亦飞来不以逺近其母必知处然后各致小□子巾埋东行隂墙下三日开之即以母血涂之如前每市物先用子即子归母用母者即母归子如此轮还不知休息若买金银珍寳即钱不还青蚨一名鱼伯】文着年号【欧阳修归田录国家开寳中所铸钱文曰宋通元寳至寳元中则曰皇宋通寳近世钱丨皆丨丨丨惟此二钱不然者以年号有寳字文不可重也】顺天得一【沈括梦溪笔谈熙宁中常发地得大钱三十余千文皆丨丨丨丨当时在庭皆疑古无得一年号莫知何代物予按唐书史思明僭号铸顺天得一钱顺天乃其伪年号得一特以名铸钱耳非年号也】窦后指甲痕【张舜民画墁录唐髙祖武徳初铸开通钱仰篆八分体十文重一两为开通元寳亦曰开元通寳背有眉乃大穆丨丨丨丨丨也进様时悮以甲承之其铜剂后人皆不能法今独体钱行于世八分与篆体钱皆不复见矣开元之防已见武徳年寳】杨妃搯迹【吴曽能改斋漫录世所传青集杨妃别传以为开元钱乃明皇所铸上有甲痕乃丨丨丨丨殊不知唐谈宾录云武徳中废五铢钱行开元通寳钱及书皆欧阳询之所为初进様文徳皇后搯一痕因铸之】御书钱【赵徳麟侯鲭录前世钱未有草书者淳化中太宗皇帝始以宸翰为之既成以赐近臣崇宁大观丨丨丨盖袭故事也】山库【洪遵泉志宋白续通典曰刘仁恭造泥钱号为丨丨】藕心【洪遵泉志丨丨钱旧谱曰世有此钱其形四方状如博棊长二寸靣阔三分当四棱皆上下通阙若藕挺中破状其上有首形如秤槌鼻有孔号为藕心钱】蚁鼻【洪遵泉志丨丨钱旧谱曰此钱其形上狭下广背平靣凸起长七分下阔三分上鋭处可阔一分重十二铢靣有文如刻镂不类字世谓之蚁鼻钱】梵字【洪遵泉志丨丨钱余按此钱径八分重三铢六参铜色纯赤文不可辨大抵类屋防吐蕃钱】千秋万嵗【洪遵泉志千秋钱李孝美曰此钱径三分文曰丨丨丨丨】罗纹翅纹【洪遵泉志丨丨钱丨丨钱顾烜曰二钱台主衣库今有】北斗【洪遵泉志丨丨钱旧谱曰文曰大泉五十背为北斗之状】轩辕【洪遵泉志丨丨钱顾烜曰今有此钱径一寸重五铢靣文为北斗轩辕之象背文为矛盾龙凤之形谓之北斗星钱张台曰唐太宗与建国功臣于禁中驰骑射轩辕钱孔即此钱也】柄文【洪遵泉志丨丨钱日月钱井文钱防五钱防十钱顾烜曰五钱竝奇异今世见有】日月【见上】井文【见上】双五【见上】双十【见上】明月【洪遵泉志丨丨钱徐氏曰此钱文曰明月】龙文【洪遵泉志丨丨钱敦素曰径九分重三铢两旁有文如日月皆不可识制作肉好者如半两】三雀【洪遵泉志丨丨钱旧谱曰径寸三分重十铢背面縁上皆作三雀衘花相向文曰五行大布背文有野草闲花之状】双星【洪遵泉志丨丨钱李孝美曰此钱径寸一分重五铢靣文肉郭】防凤【洪遵泉志丨丨钱余按此钱径寸二分重六铢轮郭重厚靣文为防凤翔舞之状】双鱼【洪遵泉志丨丨钱余按此钱径九分重四铢五参靣文为龙凤盘绕之形背文防鱼相向】白雀【洪遵泉志徐稽神录曰徐仲寳所居道南有大枯树仆夫洒扫其下沙中获钱百余以告仲寳仲寳自往获数百如是积年凡得数十万家人复于厨侧防穴中得钱甚多仲寳率人掘之深数尺有一丨丨飞出其下获钱至百万钱尽白雀乃去】蝌斗【洪遵泉志赵抃成都记云唐干符中蜀州刺史李师防理第于锦浦与李冰祠邻距宅之北地形渐髙冈走西南与祠相接于其堂北凿地五六尺得大冢甎甓甚固得金钱于甎外数十枚各重十七八铢径一寸七八分圆而无孔去縁二分有隐起规规内靣各丨丨书二十一字其縁甚薄有刃焉督役者以白师防师防命并金钱复瘗之】永安五男【洪遵泉志丨丨丨丨钱旧谱曰径二寸三分重十八铢厚一分上下轮郭之间皆作粟文靣上四出文文曰永安五男背作四神之状又有日月相对者】七夕【洪遵泉志丨丨钱旧谱曰径寸四分重十二铢肉好背靣皆有周郭文为牵牛织女相对形穿上为花穿下为草制甚古质】福庆【洪遵泉志丨丨钱旧谱曰径寸二分半重十铢肉好背靣皆有周郭亦有径寸四分重十八铢者文曰伍男贰女叁公玖卿好郭边作连珠文于外分为八分若箕形其二三五九皆作大字】伍男贰女叄公玖卿【见上】佩之生男【洪遵泉志男钱旧谱曰径寸重四铢悬鍼书文曰布钱世人谓之男钱言丨丨则丨丨也】辟兵【洪遵泉志丨丨钱旧谱曰径八分重三铢背靣皆有周郭又有两重于方穿之中复更有小穿邪正安之疑若八角然其文一靣曰去殃除凶一靣曰丨丨莫当皆篆字其间有八柱郭外仍有小柄】长年【洪遵泉志丨丨钱旧谱曰径七分欵文曰长年太寳】医方中用以为药【罗大经鹤林玉露今世有一様古钱其文曰半两无轮郭丨丨丨丨丨丨丨考之史记乃汉文帝时钱也当时吴濞邓通皆得自铸钱独多流传至今不絶其轻重适中与今钱畧相似视五铢货泉又先一二百年矣五铢货钱比今钱却轻】悭钱【罗大经鹤林玉露今江湘间俗语谓钱之恶薄者曰丨丨按贾谊疏云今法钱不立农民释其耒耜冶镕炊炭奸钱日多俗音讹以奸为悭尔】一滴也甜【释恵洪冷斋夜话仲殊初游吴中自负一盖见卖者从乞一钱与之即就买食之而去当客馆古寺中道俗造之輙就覔钱皆相顾羞缩曰初不多办来奈何殊曰钱如蜜丨丨丨丨】用于阳【陶宗仪辍耕录世皇尝以钱币问太保刘文贞公公曰钱丨丨丨楮用于隂华夏阳明之区沙漠幽隂之域今陛下龙兴朔漠君临中夏宜用楮币俾子孙世守之若用钱四海且将不靖遂絶不用钱迨武宗颇用之不久辄罢此虽术数防纬之学然验之于今果如所言】
　　杂寳
　　曾青【管子秦之明山之丨丨一防也】簪珥辟千金【管子丨丨而丨丨丨者璆琳琅玕也】丹青【管子丨丨在山民知而取之美珠在渊民知而取之】玫瑰羽翠【韩非子楚人有卖其珠于郑者为木兰之柜薰桂椒之椟缀以珠玉饰以丨丨辑以丨丨郑人买其椟而还其珠】丹干【荀子南海则有羽翮齿革曾青丨丨焉】龙兹华觐【荀子加之以丹矸重之以曾青犀象以为树琅玕丨丨丨丨以为实】上飞来水【淮南子磁石丨丨云母丨丨】唐碧坚忍【淮南子丨丨丨丨之类犹可刻镂揉以成器注唐碧石似玉】寳财【国语铸名器藏丨丨固民之殄病是待】名寳【国语文公诛观状以伐郑反其埤郑人以丨丨行成】鸡骇之犀【战国策楚王乃遣使车百乘献丨丨丨丨夜光之璧于秦王按后汉书注曰通天犀有白理如綖者以盛米置羣鸡中鸡欲啄米至辄惊却故南人名为骇鸡也】武夫类玉【战国防白骨疑象丨丨丨丨】琳瑉瑊玏【史记司马相如传其石则赤玉玫瑰丨丨琨珸丨丨元厉瑌石武夫注琳球也瑉石次玉者琨珸山名也出善金尸子曰昆吾之金者瑊音古咸反玏音勒皆次玉者元厉黑石可用磨者也】水玉【史记司马相如传蜀石黄碝丨丨磊砢注郭璞曰水玉水晶也】丹穴【史记货殖传巴蜀寡妇清其先得丨丨而擅其利数世家亦不訾】瑇瑁【史记货殖传番禺亦其一都防也珠玑犀丨丨果布之凑】玉树青葱马犀防【汉书扬雄传翠丨丨之丨丨兮璧丨丨之丨丨】紫贝【汉书南越传谨北靣因使者献白璧一双翠鸟千犀角十丨丨五百桂蠧一器生翠四十双孔雀二双】流离【汉书西域传罽賔国出珠玑珊瑚虎珀璧丨丨注师古曰魏畧云大秦国出赤白黑黄青绿缥绀红紫十种流离此盖自然之物采泽光润逾于众玉其色不恒今俗所用皆销治石汁加以众药灌而为之尤虚脆不贞实非真物】虎珀【见上】凖以当金【后汉书明帝纪注丁孚汉仪式曰九眞交阯日南者用犀角二长九寸若瑇瑁甲一郁林用象牙一长三尺已上若翠羽各二十丨丨丨丨按此谓出金助祭所谓酎金也】初如桃胶【后汉书郡国志博南注广志曰有虎魄生地中其上及旁不生草深者四五八九尺大者如斛削去外皮中成虎魄如升丨丨丨丨凝坚成也】卷握之物足富十世【后汉书张堪传前公孙述破时珍寳山积丨丨丨丨丨丨丨丨】沉沙栖陆【后汉书西南夷传若乃藏山隐海之灵物丨丨丨丨之玮寳莫不呈表怪丽雕被宫幄焉】枝柯扶疎【晋书石崇传崇字季伦与贵戚王恺羊琇之徒以奢靡相尚帝每助恺常以珊瑚树赐之髙二尺许丨丨丨丨世所罕比恺以示崇崇便以铁如意击之应手而碎恺既惋惜又以为嫉已之寳声色方厉崇曰不足多恨今还卿乃命左右悉取珊瑚树髙三四尺者六七株条干絶俗光彩曜日如恺比者甚众恺恍然自失矣】光彩曜日【见上】珊瑚开缋瑠璃竦华【齐书张融传至其积珍全逺架寳谕深琼池玉壑珠岫防岑合日开夜舒月觧隂丨丨丨丨丨丨丨丨丹文镜色杂照冰霞】玉镂骐驎【梁书武帝纪乙丑南兖州队主陈文兴于桓城内凿井得丨丨丨丨金镂玉璧水精环各二枚】水精环【见上】未名之寳【梁书林邑国传乘胜迳进即克林邑阳迈父子竝挺身逃奔获其珍异皆是丨丨丨丨】蚶贝罗【梁书婆利国传有石名丨丨丨初采之柔软及刻削为物干之遂大坚彊】状如云母色如紫金【梁书中天竺国传火齐丨丨丨丨丨丨丨丨有光耀别之则薄如蝉翼积之则如纱縠之重防也】薄如蝉翼【见上】如纱縠重防【见上】铸石为五色琉璃【魏书大月氐传世祖时其国人商贩京师自云能丨丨丨丨丨丨丨于是采鑛山中于京师铸之既成光泽乃美于西方来者乃诏为行殿容百余人光色映彻观者见之莫不惊骇以为神明所作自此中国琉璃遂贱人不复珍之】如意寳珠【隋书倭国传有丨丨丨丨其色青大如鸡卵夜则有光云鱼眼精也】琥珀大如防【旧唐书髙宗纪倭国献琥珀玛碯丨丨丨丨丨玛瑙大如五防器】碧玻瓈【旧唐书髙宗纪壬戌支汗郡王献丨丨丨】金镜珠囊【旧唐书明皇纪上御花萼楼以千秋节百官献贺赐四品以上丨丨丨丨按新唐书无】瑟瑟【旧唐书徳宗纪陜州观察使李泌奏卢氏山冶出丨丨请禁以充贡奉上曰瑟瑟不产中土有则与民共之任人采取】金刚【旧唐书天竺国传有丨丨似紫石英百链不销可以切玉又有旃檀郁金诸香通于大秦故其寳物或至扶南交阯贸易焉】码瑙盘【唐书裴行俭传初平都支遮匐获瓌寳不赀蕃酋将士愿观焉行俭因宴徧出示坐者有丨丨丨广二尺文彩粲然军吏趋跌盘碎惶怖叩头流血行俭笑曰尔非故也何至是色不少吝】空青【唐书韦坚传初浐水衔苑左有望春楼坚于下凿为潭以通漕二年而成帝为升楼诏羣臣临观坚豫取洛汴宋山东小斛舟三百首贮之潭篙工柁师皆大笠侈袖芒屦为吴楚服每舟署某郡以所产暴陈其上若广陵则锦铜器官端绫绣防稽则罗吴绫綘纱南海瑇瑁象齿珠琲沉香豫章力士甆饮器茗铛釡宣城丨丨石緑始安蕉葛蚺胆翠羽吴郡方文绫船皆尾相衔进数十里不絶闗中不识连樯挟橹观者骇异】珊瑚生磐石上【唐书拂菻国传海中有珊瑚洲海人乘大舶堕铁网水底丨丨初丨丨丨丨铁发其根系网舶上绞而出之失时不取即腐】榾柮犀【辽史萧乐音奴传监障海东青鹘获白花者十三赐丨丨丨并玉吐鹘】蔺米【逸周书夷用丨丨注夷东北夷米生火中色黑而光其坚若铁】不用作方伯惟须马肝石【郭宪洞冥记元鼎五年郅支国贡马肝石百斤尝以水银养之内玉柜中金泥封其上国人长四尺惟饵此石而已半青半白如今之马肝舂碎以和九转之丹服之弥年不饥渇也以之拂髪白者皆黑帝坐羣臣于甘泉殿有髪白者以石拂之应手皆黑是时公卿语曰丨丨丨丨丨丨丨丨丨丨此石酷烈不和丹砂不可近髪】影犀【郭宪洞冥记吠勒国贡文犀四头状如水兕角表有光因名明犀置暗中有光影亦曰丨丨织以为簟如锦绮之文】声风木【郭宪洞防记东方朔从西那汗国归得丨丨丨十枝献帝长九尺大如指此木临因桓之水则禹贡所谓因桓是也其源出甜波树上有紫燕黄鹄集其间实如油麻风吹声如玉声因以为名帝以枝遍赐羣臣臣有凶者枝则汗臣有死者枝则折昔老聃在于周世年七百嵗枝竟未汗偓佺生于尧时年三千嵗枝竟未一折帝乃以枝问朔朔曰臣已见此枝三过而枯而复生岂汗折而已哉里语曰年未半枝不汗此木五千年一汗万嵗不枯】吉云露【郭宪洞冥记朔曰臣至东极过吉云之泽多生此草移于九景之山全不如吉云之地帝曰何谓吉云朔曰其国俗之云气占吉凶若乐事则满室云起五色照人着于草树皆成五色露珠甚甘帝曰丨丨丨可得乎朔方东走至夕而返得元露青露盛青琉璃各受五合跪以献帝遍赐羣臣羣臣得尝者老者皆少疾者皆愈凡五官尝露董谒李克孟岐郭琼黄安也】一挹而中万钟之粟【桓寛盐铁论美玉珊瑚出于昆山珠玑犀象出于桂林此距汉万有余里计耕桑之功资财之费是一物而售百倍其价一也丨丨丨丨丨丨丨丨也】江珠【张华博物志神仙传云松柏脂入地千年化为茯苓茯苓化为琥珀琥珀一名丨丨今防山出茯苓而无琥珀益州永昌出琥珀而无茯苓或云烧蜂巢所作未详此二説】烽火树【葛洪西京杂记积草池中有珊瑚树髙一丈二尺一本三柯上有四百六十二条是南越王赵佗所献号为丨丨丨至夜光景尝欲然】码碯瓮【王嘉拾遗记有丹邱之国献丨丨丨以盛甘露帝徳所洽被于殊方以露充于厨也码碯石类也南方者为之胜今善别马者死则破其脑视之其色如血者则日行万里能腾空飞脑色黄日行千里脑色青者嘶闻数百里脑色黑者入水毛鬛不濡日行三百里脑色白者多力而怒今为器多用赤色若是人功所制者多不成器亦殊朴拙其国人聴马鸣则别其脑色】玉人石镜【王嘉拾遗记异方贡丨丨丨丨此石色白如月照靣如雪谓之月镜有玉人机戾自能转动】玉驼【王嘉拾遗记有韩房者自渠胥国来献丨丨髙五丈虎魄凤凰髙六尺火齐镜广三尺闇中视物如画向镜语则镜中影应声而答】镜影应声【见上】琥珀燕【王嘉拾遗记昔汉武帝寳鼎元年四方贡珍怪有丨丨丨置之静室自于室中鸣翔】然石【王嘉拾遗记秦始皇好神仙之事有宛渠之民乘蠡舟泛黑水而至于雍部始皇与之语及天地初开之时了如亲见又曰臣之国去咸池日没之所九万里日月之所不照以万嵗为昼万嵗为夜其昼则天豁然中开阔数百丈万嵗还合则为一日也夜则琢丨丨以代日光此石出于然山其土石皆有光明钻斫则火出火大如粟辉耀一室】水精如意【王嘉拾遗记孙和于月下舞丨丨丨丨误伤邓夫人颊命太医合药医曰得白獭髓杂玉与琥珀屑当防此痕和乃命合此膏琥珀太多及差而有赤防如朱逼而视之更益其妍】吸芥【常璩华阳国志南中志博南县有虎魄能丨丨】清彻【刘义庆世説王公与朝士共饮酒举琉璃椀谓伯仁曰此椀腹殊空谓之寳器何耶答曰此椀英英诚为丨丨所以为寳耳】可为车轴【刘峻世説注广志珊瑚大者丨丨丨丨】女珊瑚【任昉述异记光武时南海献珊瑚妇人帝命植于殿前谓之丨丨丨】瑟瑟枕大如半斗以金床承之【李肇国史补卢昴主福建盐铁罪大发有丨丨丨丨丨丨丨丨丨丨丨丨御史中丞孟简按鞫旬日乃得而进宪宗召市人贾其价直或云至寳无价或云美石非真瑟瑟也】玉龙【叚成式酉阳杂俎梁大同八年戌主杨光欣获丨丨一枚长一尺二寸髙五寸雕镂精妙不似人作腹中容斗余颈亦空曲置水中令水满倒之水从口出水声如琴瑟水尽乃止】魑魅行伏了了然在镜中【叚成式酉阳杂俎镜石济南郡有方山相传有奂生得仙于此山南有明镜崖石方三丈丨丨丨丨丨丨丨丨丨丨南燕时镜上遂使漆焉俗言山神恶其照物故漆之】千嵗冰【叚成式酉阳杂俎颇棃丨丨丨所化也】埋以当王气【叚成式酉阳杂俎胡琮博物孙权时掘得铜匣长二尺七寸以琉璃为葢又一白玉如意所执处皆刻龙虎及蝉形莫能识其由使人问综综曰昔秦皇以金陵有天子气平诸山阜处处辄丨寳物丨丨丨丨此盖是乎】如朽钉【叚成式酉阳杂俎寺之制度钟楼在东唯此寺縁李右座林甫宅在东故建钟楼于西寺内有郭令玳瑁鞭及郭令王夫人七寳帐寺主元竞多识释门故事云李右座每至生日常转请此寺僧就宅设斋有僧乙尝叹佛施鞍一具卖之材直七万又僧广有声名口经数年次当叹佛因极祝右座功徳冀获厚防斋毕帘下出防篚香罗帕借一物丨丨丨长数寸僧归失望惭惋数日且意大臣不容欺已遂擕至西市示于商胡商胡见之惊曰上人安得此物必货此不违价僧试求百千胡人大笑曰未也更极意言之加至五百千胡人曰此直一千万遂与之僧访其名曰此寳骨也】寳骨【见上】瑶【刘崇逺金华子杂编直中纹名曰千里其近首横纹之第一级左右有斜里皆接于千里者王之纹也今取常验之莫有也徐太尉彦若之赴广南将渡小海元随军将忽于浅瀬中得一小琉璃瓶子大如婴儿之掌其内有一小子长可一寸徃来旋转其间畧无暂已瓶子之项极小不知所入之由也因取而藏之其夕忽觉船一舷压重起而视之即有众层叠就船而上其人大惧以将渉海虑致不虞因取所藏之瓶子祝而投于海中众遂散既而语于海船之胡人胡人曰此所谓丨丨也稀世之灵物惜其遇而不能有盖薄福之人不胜也茍或得而藏于家何虑寳藏之不丰哉胡客惋叹不已】迎凉草【苏鹗杜阳杂编辅国家藏珍玩皆非人世所识夏则于堂中设丨丨之丨其色类碧而榦似苦竹叶细如杉虽若干枯未尝雕落盛暑束之牕户间而凉风自至凤首木髙一尺雕刻鸾凤之状形似枯槁毛羽脱落不甚尽虽严凝之时置之髙堂大厦之中而和煦之气如二三月故别名为常春木纵烈火焚之终不燋黑焉】凤首木【见上】松风石【苏鹗杜阳杂编武宗皇帝防昌元年夫余国贡火玉三斗及丨丨丨松风石方一丈莹彻如玉其中有树形若古松偃葢飒飒焉而凉颷生于其间至盛夏上令置诸殿内稍秋风飕飕即令撤去】辟寒犀【王仁裕开天遗事开元二年冬至交阯国进犀一株色黄如金使者请以金盘置于殿中温温然有暖气袭人上问其故使者对曰此丨丨丨也】翡翠【欧阳修归田录余家有一玉罂形制甚古而精巧始得之梅圣俞以为碧玉在颍州时尝以示僚属坐有兵马钤辖邓保吉者真宗朝老内臣也识之曰此寳器也谓之丨丨云禁中寳物皆藏宜圣库库中有翡翠盏一只所以识也其后予偶以金环于罂腹信手磨之金屑纷纷而落如研中磨墨始知翡翠能屑金也】寳母【祥异记魏生尝得一美石后有胡人见之云此丨丨每月望设坛海边石上可以集珠寳】协金石【李玫纂异记有人得青石大如砖背有鼻穿铁索长数丈循环无相防处海商见之以数十千易之云此丨丨丨垂于海中经夕引出上必有金】海井【周密癸辛杂识续集华亭县市中有小常卖铺适有一物如小桶而无底非竹非木非金非石既不知其名亦不知何用如此者凡数年未有过而睨之者一日有海舶老商见之骇愕且有喜色抚弄不已叩其所直其人亦驵黠意必有所用漫索五百缗商嘻笑偿以三百即取钱付驵因叩曰此物我实不识今已成交得钱决无悔理幸以告我商曰此至寳也其名曰丨丨寻常航海必须载淡水自随今但以大器满贮海水置此井于水中汲之皆甘泉也平生闻其名于畨贾而未尝遇今幸得之吾事济矣】鸦鹘石【陶宗仪辍耕录徐彦璋云商人某海舶失风飘至山岛匍匐登岸深夜昏黑偶坠入一穴其穴险峻不可攀缘比明穴中微有光见大蛇无数蟠结在内始甚惧久稍与之狎蛇亦无吞噬意所苦饥渇不可当但见蛇时时防石壁间小石絶不饮防于是商人亦漫尔取小石噙之顿忘饥渇一日闻雷声隐隐蛇始伸展相继腾升才知其为神龙遂挽蛇尾得出附舟还家擕所噙小石数十至京城示识者皆丨丨等寳丨也乃信神龙之窟多异珍焉自此货之致富彦璋亲见商人道其始末如此】狮负【伊世珍琅嬛记南蕃白胡山出猫睛极多且佳他处不及也古传此山有胡人徧身俱白素无生业惟畜一猫猫死埋于山中乆之猫忽见梦焉曰我已活矣可掘观之及掘猫身已化惟得二睛坚滑如珠中间一道白横搭转侧分明验十二时无误与生不异胡人怪之夜又见梦云埋此于山之隂可以变化无穷中一颗赤色有光者吞之得仙胡掘得遂集山人置酒食为别及吞即有一猫如狮子负之腾空而去至今此山最多猫睛猫睛一名丨丨仙女上元宗狮负二枚即此元宗藏于牡丹钿合中以验时】暎空若无【伊世珍琅嬛记南水晶极佳者不分厚薄丨丨丨丨】




　　御定子史精华卷一百五十四
　　钦定四库全书
　　御定子史精华卷一百五十五
　　器物部一
　　法器
　　不可欺以轻重【管子权衡者所以起轻重之数也然而人不事者其心恶利也权不能为之多少其数而衡不能为之轻重其量也人知事权衡之无益故不事也故明主在上位则官不得枉法吏不得为私民知事吏之无益故财货不行于吏权衡平正而待物故奸诈之人不得行其私故明法曰有权衡之称者丨丨丨丨丨丨】不可差以长短【管子尺寸寻常者所以得长短之情也故以尺寸量短长则万举而万不失矣是故尺寸之度虽富贵众强不为益长虽贫贱卑辱不为损短公平而无所偏故奸诈之人不能误也故明法曰有寻丈之数者丨丨丨丨丨丨】百鼔【管子武王为重泉之戌令曰民自有丨丨之粟者不行注鼔十二斛】正名五【管子权也衡也规也矩也准也此谓丨丨丨】金鏂【管子定其劵契之齿丨丨之数不得为侈弇焉】不得为侈弇【见上】成事以筫【管子取人以己丨丨丨丨成事以筫者用称量也取人以已者度恕而行也注筫竹器所以量物者】一称一量【管子衡石丨丨斗斛丨丨丈尺一綧制戈兵一度书同名车同轨此至正也】一髙一下不得常固【管子桓公问于管子曰衡有数乎管子曰衡无数也衡者使物丨丨丨丨丨丨丨丨】扶拨为正【管子夫绳丨丨以丨丨】壊险为平【管子准丨丨以丨丨】运均【管子犹立朝夕于丨丨之上担竿而欲定】
　　【其末】豆区釡钟【晏子齐旧四量丨丨丨丨四升为豆各自其四以登于釡釜十则钟田氏三量皆登一焉钟乃巨矣按左氏文同晏子在先故录之】神鼎【子华子黄帝之治天下也百神出而受职于明堂之庭帝乃采铜于首山作大炉焉铸丨丨于山上】图神奸【子华子夫周之九鼎禹所以丨丨丨也按左传桀有昏德鼎迁于商商纣暴虐鼎迁于周九鼎本禹铸也】三足而方【墨子昔者夏后开使蜚亷折金于山而陶铸之于昆吾使翁难雉乙卜于白若之曰鼎成丨丨丨丨不炊而自烹不举而自藏不迁而自行】平准之法【尹文子丨丨丨丨律度权量是也】刍狗【庄子夫丨丨之未陈也盛以箧衍巾以文绣尸祝以将之】箧衍【见上】斔斛【庄子丨丨不敢入于四竟按斔音终又音与六斛四斗也】升委无失【鹖冠子斗石以陈丨丨丨丨注委亦米之数也传曰少曰委多曰积】宥坐之器【荀子孔子观于鲁桓公之庙有欹器焉孔子问于守庙者曰此为何器守庙者曰此盖为丨丨丨丨孔子曰吾闻宥坐之器者虚则欹中则正满则覆孔子顾谓弟子曰注水焉弟子挹水而注之中而正满而覆虚而欹孔子喟然而叹曰吁恶有满而不覆者哉子路曰敢问持满有道乎孔子曰聪明圣知守之以愚功被天下守之以让勇力抚世守之以怯富有四海守之以谦此所谓挹而损之之道也】中而正满而覆虚而欹【见上】盆鼔【荀子瓜桃枣李一本数以丨丨】程者物之凖【荀子丨丨丨丨丨也注程者度量之总名也】同度量钧衡石角斗甬正权概【吕氏春秋仲春之月日夜分则丨丨丨丨丨丨丨丨丨丨丨丨注度尺丈也量鬴钟也钧铨衡石称也石百二十斤角平斗甬量器也称锤曰权概平斗斛者令均等也】饕餮【吕氏春秋周鼎着丨丨有首无身食人未咽害及其身以言报更也】器寳【杨子或问周寳九鼎寳乎曰丨丨也器寳待人而后寳】浑天【杨子或问丨丨曰落下闳营之鲜于妄人度之耿中丞象之几乎几乎莫之能违也】盖天【杨子请问丨丨曰盖哉盖哉应难未几也】名器【国语铸丨丨藏寳财固民之殄病是待注名器钟鼎也】一鼎而九万人挽之【战国策昔周之代殷得九鼎凡丨丨丨丨丨丨丨丨九九八十一万人士卒师徒械器被具所以备者称此】没泗水彭城下【史记封禅书周之九鼎入于秦或曰宋太邱社亡而鼎丨于丨丨丨丨丨】有黄云葢【史记封禅书汾隂巫锦为民祠魏脽后土营旁见地如钩状掊视得鼎鼎大异于众鼎文镂无欵识怪之言吏吏告河东太守胜胜以闻天子使使验问巫得鼎无奸诈乃以礼祠迎鼎至甘泉从行上荐之至中山曣防丨丨丨丨焉有麃过上自射之因以祭云按有麃过汉书作有鹿过】欵识【见上】葅稭【史记封禅书埽地而祭席用丨丨】漏刻以百二十为度【汉书哀帝纪丨丨丨丨丨丨丨丨注师古曰旧漏昼夜共百刻今増其二十】连体合徳【汉书律歴志凖绳丨丨衡权丨丨百工繇焉】其状似爵以縻爵禄【汉书律歴志其法用铜方尺而圜其外旁有庣焉其上为斛其下为斗左耳为升右耳为合龠丨丨丨丨丨丨丨丨注师古曰庣不满之处也音吐雕反】旁有庣【见上】美阳得鼎【汉书郊祀志是时丨丨丨丨献之下有司议多以为宜荐见宗庙如元鼎时故事张敞好古文字按鼎铭勒而上议曰臣闻周祖始乎后稷后稷封于斄公刘发迹于豳大王建国于梁文武兴于酆镐由此言之则梁酆镐之间周旧居也固宜有宗庙坛场祭祠之臧今鼎出于东中有刻书曰王命尸臣官此栒邑赐尔旂鸾黼黻雕戈尸臣拜手稽首曰敢对扬天子丕显休命臣愚不足以迹古文窃以传记言之此鼎殆周之所以襃赐大臣大臣子孙刻铭其先功臧之于宫庙也昔寳鼎之出于汾脽也河东太守以闻诏曰朕廵祭后土祈为百姓防丰年今谷嗛未报鼎焉为出哉博问耆老意旧臧与诚欲考得事实也有司验脽上非旧臧处鼎大八尺一寸髙三尺六寸殊异于众鼎今此鼎细小又有欵识不宜荐见于宗庙制曰京兆尹议是】刻铭先功臧于宫庙【见上】汉寳非周寳【汉书吾邱夀王传及汾隂得寳鼎武帝嘉之荐见宗庙臧于甘泉宫羣臣皆上夀贺曰陛下得周鼎夀王独曰非周鼎上闻之召而问之曰今朕得周鼎羣臣皆以为然夀王独以为非何也有説则可无説则死夀王对曰臣安敢无説臣闻周徳始乎后稷长于公刘大于大王成于文武显于周公徳泽上昭天下漏泉无所不通上天报应鼎为周出故名曰周鼎今汉自髙祖继周亦昭徳显行布恩施恵六合和同至于陛下恢廓祖业功徳愈盛天瑞并至珍祥毕见昔秦始皇亲出鼎于彭城而不能得天祚有徳而寳鼎自出此天之所以与汉廼丨丨丨丨丨上曰善羣臣皆称万嵗是日赐夀王黄金十觔】孔壶浮箭【后汉书律歴志丨丨为漏丨丨为刻下漏数刻防考中星昏明生焉】仲山甫鼎【后汉书窦宪传南单于于汉北遗宪古鼎容五斗其傍铭曰丨丨丨丨其万年子子孙孙永保用宪乃上之】吐金景歊浮云【后汉书班固传岳修贡兮川效珍丨丨丨兮丨丨丨寳鼎见兮色纷緼焕其炳兮被龙文登祖庙兮享圣神昭灵徳兮弥亿年】被龙文【见上】风地动仪【后汉书张衡传阳嘉元年复造丨丨丨丨丨以精铜铸成员径八尺合盖隆起形似酒尊饰以篆文山鸟兽之形中有都柱傍行八道施闗发机外有八龙首衔铜丸下有蟾蜍张口承之其牙机巧制皆隐在尊中覆盖周宻无际如有地动尊则振龙机发吐丸而蟾蜍衔之振声激扬伺者因此觉知虽一龙发机而七首不动寻其方靣乃知震之所在验之以事合契若神自书典所记未之有也尝一龙机发而地不觉动京师学者咸怪其无徴后数日驿至果地震陇西于是皆服其妙自此以后乃令史官记地动所从方起】圆石如水碓【晋书律歴志赵石勒十八年七月造建徳殿得丨丨状丨丨丨铭曰律权石重四钧同律度量衡有辛氏造】古尺【晋书挚虞传召补尚书郎将作大匠陈勰掘地得丨丨尚书奏今尺长于古尺宜以古为正潘岳以为习用已久不宜复改虞驳曰昔圣人有以见天下之赜而拟其形容象物制器以存时用故参天两地以正算数之纪依律计分以定长短之度其作之也有则故用之也有徴考歩两仪则天地无所隐其情凖正三辰则悬象无所容其谬施之金石则音韵和谐措之规矩则器用合宜一本不差而万度皆正及其差也事皆反是今尺长于古尺几于半寸乐府用之律吕不合史官用之暦象失占医署用之孔穴乖错此三者度量之所由生得失之所取徴皆絓阂而不通故宜改今而从古也】白虎樽【宋书礼志正旦元防设丨丨丨于殿庭樽盖上施白虎若有能献直言者则发此樽饮酒盖杜举之遗式也画为虎宜是后代所加欲令言者猛如虎无所忌惮也】动运为机持正为衡【宋书天文志王蕃言虞书称在璇玑玉衡以齐七政则今浑天仪日月五星是也郑康成説丨丨丨丨丨丨丨丨皆以玉为之视其行度观受禅是非也浑仪羲和氏之旧器歴代相传谓之玑衡其所由来有原统矣】玉鼎【宋书符瑞志晋成帝咸康八年九月庐江舂谷县留珪夜见门内有光所得丨丨一枚外围四寸豫州刺史路永以献著作郎曹毗上玉鼎颂】夏鼎晋铎【宋书范防传寻铜之为器在用也博矣钟律所通者逺机衡所揆者大丨丨员图实冠众瑞丨丨呈象亦啓休征】篚羃【齐书乐志丨丨周序轩朱凝防】六瑚【齐书乐志丨丨贲宣八羽华庭】玉鬯金枝【齐书乐志载虚丨丨载受丨丨】桂樽瑶俎【齐书乐志丨丨既涤丨丨既薰】金罍渟桂【齐书乐志丨丨丨丨冲幄舒薰】琼斚绣簋【齐书乐志丨丨既饰丨丨以陈】夀爵【齐书乐志献丨丨庆圣皇】古礼器【齐书刘悛传悛于州治下立学校得丨丨丨铜罍铜甑山罍樽铜豆钟各二口献之】欹器【齐书祖冲之传永明中竟陵王子良好古冲之造丨丨献之】不因风水施机自运【齐书祖冲之传以诸葛亮有木牛流马乃造一器丨丨丨丨丨丨丨丨不劳人力】子尾樽【梁书刘杳传博综羣书沈约任昉以下每有遗忘皆访问焉尝于约坐语及宗庙牺樽约云郑元答张逸谓为畵凤凰尾娑娑然今无复此器则不依古杳曰此言未必可按古者樽彛皆刻木为鸟兽凿顶及背以出内酒顷魏世鲁郡地中得齐大夫丨丨送女器有牺丨作牺牛形晋永嘉贼曹嶷于青州发齐景公冢又得此二樽形亦为牛象二处皆古之遗器知非虚也约大以为然】浑盖为一【南史崔灵恩传儒者论天互执浑盖二义论盖不合浑论浑不合盖灵恩立义以丨丨丨丨焉】魏相风乌【周书于谨传梁主出降收其府库珍寳得宋浑天仪梁日晷铜表丨丨丨丨铜蟠螭趺大玉径四尺围七尺及诸轝辇法物以献军无私焉】仙人欹器【周书薛憕传魏文帝又造二欹器一为二仙人共持一鉢同处一盘鉢盖有山山有香气一仙人又持金瓶以临器上以水灌山则出于瓶而注乎器烟气通发山中谓之丨丨丨丨一为二荷同处一盘相去盈尺中有莲下垂器上以水注荷则出于莲而盈乎器为鳬鴈蟾蜍以饰之谓之水芝欹器二盘各处一牀鉢圆而牀方中有人言三才之象也皆置清徽殿前器形似觥而方满则平溢则倾憕各为作颂】水芝欹器【见上】三樽六彛【隋书礼仪志明山賔议樽彛之制祭图唯有丨丨一曰象樽周樽也二曰山罍夏樽也三曰着樽殷樽也徒有彛名竟无其器直酌象樽之酒以为珪瓒之实窃寻祼重于献不容共樽宜循彛器以备大典案礼器有丨丨春祠夏礿祼用鸡彛鸟彛王以珪瓒初祼后以珪瓒亚祼故春夏两祭俱用二彛今古礼殊无复亚祼止循其二春夏鸡彛秋冬牛彛庶礼物备也帝曰鸡是金禽亦主巽位但金火相伏用之通夏于义为疑山宾曰臣愚管不奉明诏则终年乖舛案鸟彛是南方之物则主火位木生于火宜以鸟彛春夏兼用帝从之】金敦玉豆【隋书音乐志甘酸有宜芬勺药丨丨丨丨盛交错】圆鼎方壶【隋书音乐志丨丨临碑丨丨在靣鹿鸣成曲嘉鱼入荐】铜斗铁尺【隋书赵煚传冀州俗薄市井多奸诈煚为丨丨丨丨置之于肆百姓便之】马上刻漏【隋书耿询传询作丨丨丨丨世称其妙】水尺【隋书万寳常传开皇初沛国公郑译等定乐初为黄钟调寳常虽为伶人译等每召与议然言多不用后译乐成奏之上召寳常问其可不寳常曰此亡国之音岂陛下之所宜闻上不悦寳常因极言乐声哀怨滛放非雅正之音请以丨丨为律以调乐器上从之寳常奉诏遂造诸乐器其声率下郑译调二律】御洗【唐书礼乐志设丨丨于午陛东南亚献终献同洗于卯陛之南皆北向罍水在洗东篚在洗西南肆分献罍洗篚羃各于其方】瑞物【唐书礼乐志太庙令帅其属陈丨丨太阶之西上瑞为前列次瑞次之下瑞为后又陈伐国寳器亦如之】牲牓【唐书礼乐志设丨丨于东壝之外】铜律铜瓯【唐书礼乐志文收既定乐复铸丨丨三百六十铜斛二铜称二丨丨十四称尺一斛左右耳与臋皆方积十而登以至于斛与古玉尺玉斗同皆藏于太乐署】木浑图【唐书歴志李淳风为丨丨丨以测黄道】下据凖基末树鼇足【唐书天文志李淳风上言浑天仪亡太宗因诏为之七年仪成表里三重丨丨丨丨状如十字丨丨丨丨以张四表】注水激轮【唐书天文志浮图一行与梁令瓒等铸浑天铜仪圆天之象具列宿赤道及周天度数丨丨丨丨令其自转一昼夜而天运周缀以日月令得运行】龙柱【唐书天文志游仪四柱为龙其崇四尺七寸水槽及山崇一尺七寸半槽长六尺九寸髙广皆四寸池深一寸广一寸半龙能兴云雨故以饰柱柱在四维龙下有山云俱在水平槽上皆用铜】覆矩图【唐书天文志凡晷差冬夏不同南北亦异先儒一以里数齐之遂失其实今更为丨丨丨南自丹穴北暨幽都每极移一度辄累其差可以稽日食之多少定昼夜之长短而天下之晷皆协其数矣】鸡竿【唐书百官志赦日树金丨于仗南丨长七丈有鸡髙四尺】五采杂昈【唐书姚璹传时九鼎成后欲用黄金涂之璹奏鼎者神器贵质朴不待外饰臣观其上先有丨丨丨丨岂涂金为符曜邪后乃止】鲁公作文王尊彛【宋史哲宗纪元符二年果州团练使仲忽进古方鼎志曰丨丨丨丨丨丨丨】青箱【宋史礼志又言隋以丨丨奉穜稑唐废其礼青箱旧无其制请用竹木为之而无盖两端设襻饰以青中分九隔隔盛一种覆以青帊穜稑即早脱之种不定糓名请用黍稷秫稻粱大小豆大小麦陈于箱中】丹云爵金龙杓【宋史乐志丨丨之丨丨丨之丨挹于尊罍是曰清酌】星陈云舒【宋史乐志尊斚丨丨罍羃丨丨来贰变觞玉佩琼琚相予严祀秉徳有初对扬王休何福不除】牙盘【宋史陆佃传哲宗立太常请复太庙丨丨食博士吕希纯少卿赵令铄皆以为当复佃言太庙用先王之礼于用俎豆为称景灵宫原庙用时王之礼于用牙盘为称不可易也卒从佃议】鹿甒【辽史穆宗纪应歴十八年三月乙酉获鴐鵞祭天地造大酒器刻为鹿文名曰丨丨贮酒以祭天】外镂云龙【元史世祖纪造大樽于殿樽以木为质银内而丨丨为丨丨髙一尺七寸】编柳【元史朶尔宜班传出为辽阳行省平章政事其俗丨丨为斗大小不一豪贾猾侩得以髙下其手民咸病之即饬有司厉防禁齐称量诸物乃毕集而价自平】游仪【周髀算经以一丨丨希望牵牛中央星出中正表西几何度】玉饰其本君子之性金饰其中君子之道【班固白虎通圭瓒秬鬯宗庙之盛礼故孝道备而赐之秬鬯所以极着孝道孝道纯备故内和外荣玉以象徳金以配情芬香条鬯以通神灵丨丨丨丨丨丨丨丨丨丨丨丨丨丨丨丨】五应阳法四象隂数【王嘉拾遗记禹铸九鼎丨者以丨丨丨丨者以丨丨丨使工师以雌金为隂鼎以雄金为阳鼎鼎中常满以占气象之休咎】豹尾鼎【虞荔鼎录吴孙权黄武元年于彭蠡水沉一鼎其文曰百神助阳侯伏三足大篆书又猎于樊山见一姥问得何兽答曰得一豹曰何不截尾遂为姥立庙并作一鼎文曰丨丨丨】雌留太府寺【唐六典凡置木契九十五只二十五只与少府将作苑总监合七十只与库官合十五只刻少府监字十四只雄付少府监五只刻将作监字四只雄付将作监五只刻苑总监字四只雄付苑总监皆应索物丨丨丨丨丨】金字成铭【叚成式酉阳杂俎梁主客陆缅谓魏使尉瑾曰我至邺见防阙极髙图饰甚丽此间石阙亦为不下我家有荀朂尺以铜为之丨丨丨丨家世所寳此物往昭明太子好集古器遂将入内此阙既成用铜尺量之其髙六丈瑾曰我京师象魏固中天之华阙此间地势过下理不得髙魏肇师曰荀朂之尺是积黍所为用调钟律阮咸讥其声有湫隘之韵后得玉尺度之过短】八角玉升【冯贽云仙杂记宣帝时西难怛陁国贡丨丨丨丨夏以水浇之则无暑冬以火廹之无寒异事甚众】常燃鼎【苏鹗杜阳杂编吴明国贡丨丨丨量容三斗光洁类玉其色纯紫每修饮馔不炽火而俄顷自熟香洁异于常等久食之令人反老为少百疾不生】凫尊【张抡绍兴古器评汉丨丨诗人以水辟礼谓水玩之则溺犯之则濡而凫之为物出入于水而不溺以况则习于礼者也饮酒者茍能以礼自防岂有沉湎败徳之患乎鳬尊之设其意如此】亚乳彛【张抡绍兴古器评周丨丨丨古之彛器凡作亚形者皆庙器也盖亚形所以象藏主之石室耳】虎斚【张抡绍兴古器评周丨丨是器端有虎首之状三足若鬲而鋭雷纹饰其两柱三靣着以饕餮鼎彛之属致饰无所不用而此用虎者虎于五徳为义于五行为金金与义皆主乎刚而有断所以制于酒也】季妇鼎【张抡绍兴古器评周丨丨丨昔康王命作册毕分居里成周郊则成周者西周也説文以林属于山为麓则徙于楚麓者岂谓其山之林麓耶王欲徙楚先命小臣夌徃见以相其居王至于居复遣锡贝锡马及两所以赏之曰季妇者按説文妇通作妘祝融之后姓也】乳纹【张抡绍兴古器评周丨丨鼎二二器形模制作皆无少异通体不加雕镂惟饰以乳而已鼎烹饪之器乳所以养人者也制器尚象厥有防哉】古小今大【张端义贵耳集升斗丨丨而丨丨昔人饮酒有数石不乱者班固论一夫百畆所收之粟人食月一石五斗古之人亦今之人也岂有一人能饮数石日食五升者乎】争首【张世南游宦纪闻许枢密崧老尝记黄秘书辨博之説云昔长睿父博学好古颇得三代之遗器其鼎文有上下画一而中重三者长睿父识之曰此丨丨也盖着饮食有讼之戒】刻铭四靣【陶宗仪辍耕录镇国上将军福建宣慰使费荣敏公防余内子之曽大父也吴兴人今着籍松江之上海器度宏厚不以富贵骄人轻财好施勇于为义人皆称曰费佛子陵阳牟先生所撰墓志铭载其事甚详家之量衡无二致丨丨于斛之丨丨曰出以是入以是子孙永如是推此则真古仁人之用心者矣】
　　乐器
　　十二钟【管子审合其声修丨丨丨以律人情人情已得万物有极然后有徳】五钟【管子昔黄帝以其缓急作五声以政丨丨令其五钟一曰青钟大音二曰赤钟重心三曰黄钟洒光四曰景钟昧其明五曰黑钟隐其常】擿挡【管子鼔之有揨丨丨则击】成肆成舞【晏子钟鼔丨丨干戚丨丨】抎考【子华子钟鼔柷圉日以丨丨而和声不闻】比竹【庄子人籁则丨丨是已】竽者五声之长【韩非子丨也丨丨丨丨丨者也故竽先则钟瑟皆随竽唱则诸乐皆和】以小弦为大声以大弦为小声【韩非子夫瑟丨丨丨丨丨丨丨丨丨丨丨丨】乐君【荀子鼔其丨之丨耶故鼓似天钟似地磬似水竽箫筦籥似星辰日月鞉柷拊控擖似万物】鼔天钟地【见上】似星辰日月万物【见上】荣将铸钟【吕氏春秋黄帝又命伶伦与丨丨丨十二丨以和五音以施英韶以仲春之月乙卯之日日在奎始奏之命之曰咸池】舜为二十三弦瑟【吕氏春秋瞽叟乃拌五弦之瑟作以为十五弦之瑟命之曰大章以祭上帝丨立仰延乃拌瞽叟之所为瑟益之八以丨丨丨丨丨之丨】士逹作五弦瑟【吕氏春秋昔古朱襄氏之治天下也多风而阳气畜积万物散觧果实不成故丨丨丨为丨丨丨以采隂气以定羣生】拨剌枉桡阔觧漏越【淮南子琴或丨丨丨丨丨丨丨丨而称以楚荘之琴侧室争鼔之】大不出钧重不过石【国语且夫钟不过以动声若无射有林耳不及也夫钟声以为耳也耳所不及非钟声也犹目所不见不可以为目也夫目之察度也不过歩武尺寸之间其察色也不过墨丈寻常之间耳之察龢也在清浊之间其察清浊也不过一人之所胜是故先王之制钟也丨丨丨丨丨丨丨丨律度量衡于是乎生小大器用于是乎出故圣人慎之】大林【国语王将铸无射而为之丨丨注大林无射之覆也】景钟【国语其勲铭于丨丨】寳镈【国语郑伯嘉来纳女工妾三十人女乐二八歌钟二肆及丨丨】千石钟万石簴【战国策大王据千乘之地而建丨丨丨丨丨丨天下之士皆为役处】大小相次不失其次序【史记乐书琴长八尺一寸正度也弦大者为宫而居中央君也商张右傍其余丨丨丨丨丨丨丨丨丨则君臣之位正矣】素女鼓五十弦瑟【史记封禅书太帝使丨丨丨丨丨丨丨悲帝禁不止故破其瑟为二十五弦】空侯【史记封禅书于是赛南越祷祠太一后土始用乐舞益召歌儿作二十五及丨丨】灵鼍鼓【史记李斯传树丨丨之丨】洞箫【汉书元帝纪赞元帝多材艺善史书鼓琴瑟吹丨丨注如淳曰箫之无底者】水濵得古磬十六枚【汉书礼乐志成帝时犍为郡于丨丨丨丨丨丨丨丨】金支秀华【汉书礼乐志髙张四县乐充宫廷芬树羽林云景杳冥丨丨丨丨庶旄翠旌注臣瓒曰乐上众饰有流遡羽葆以黄金为支其首敷散若草木之秀华也】玉梢【汉书礼乐志饰丨丨以舞歌体招揺若永望注师古曰梢竿也舞者所持玉梢以玉饰之也】递钟【汉书王褒传伯牙操丨丨按递钟或作号钟传冩文异未详孰是】焦尾【后汉书蔡邕传吴人有烧桐以防者邕闻火烈之声知其良木因请而裁为琴果有美音而其尾犹焦故时人名曰丨丨琴焉】白玉琯【晋书律歴志黄帝作律以玉为管长尺六孔为十二月音至舜时西王母献昭华之琯以玉为之及汉章帝时零陵文学奚景于泠道舜祠下得丨丨丨又武帝太康元年汲郡盗发六国时魏襄王冢亦得玉律则古者又以玉为管矣以玉者取其体含亷润也】昭华琯【见上】农瑟羲琴【晋书乐志丨丨丨丨倕钟和磬逹灵成性象物昭功】四厢金石【晋书乐志永和十一年谢尚镇夀阳于是采拾乐人以备太乐并制石声雅乐始颇具而王猛平邺慕容氏所得乐声又入闗右太元中破苻坚又获其乐工杨蜀等闲习旧乐于是丨丨丨丨始备焉】绿绮【宋书乐志齐桓曰号钟楚庄曰绕梁相如曰燋尾伯喈曰丨丨事出傅元琴赋世云燋尾是伯喈琴伯喈传亦云尔以傅氏言之则非伯喈也又宋孝武帝大明中吴兴沈懐逺被徙广州造绕梁其器与空侯相似懐逺后亡其器亦絶】绕梁【见上】裁筝筑为马上之乐【宋书乐志傅元琵琶赋曰汉遣乌孙公主嫁昆弥念其行道思慕故使工人丨丨丨丨丨丨丨丨欲从方俗语故名曰琵琶取其易传于外国也】坎侯【宋书乐志空侯初名丨丨汉武帝赛防南越祠太一后土用乐令乐人侯晖依琴作坎侯言其坎坎应节也侯者因工人姓尔后言空音讹也古施郊庙雅乐近世来専用于楚声】京房备其五音【宋书乐志笛案马融长笛赋此器起近世出于羌中丨丨丨丨丨丨又称邱仲工其事不言仲所造风俗通则曰邱仲造笛武帝时人其后更有羌笛尔三説不同未详孰实】吹鞭【宋书乐志防杜挚笳赋云李伯阳入西戎所造汉旧注曰箛号曰丨丨晋先蚕注车驾住吹小箛发吹大箛箛即防也】霍山六钟【宋书符瑞志庐江丨丨常有钟声十二帝将征闗洛霍山崩有丨丨出制度精奇上有古文书一百六十字】银装筝【宋书何承天传承天又能弹筝上又赐丨丨丨一靣】铁磬【齐书百官志宫城诸却敌楼上本施鼔持夜者以应更唱太祖以鼔多惊眠改以丨丨云】金镂柄银柱琵琶【齐书禇渊传渊渉猎谈议善弹琵琶世祖在东宫赐渊丨丨丨丨丨丨丨】横吹一部京邑之絶【齐书曹虎传建元二年除游击将军本官如故及彭沛义民起遣虎领六千人入涡沈攸之丨丨丨丨丨丨丨丨虎啓以自随】瑞钟【陈书宣帝纪七年郢州献丨丨六】十二架【魏书宗室孚传永安末乐器残缺庄帝命孚监仪注孚上表曰昔太和中中书监髙闾太乐令公孙崇修造金石数十年间乃奏成功时大集儒生考其得失太常卿刘芳请别营造久而方就复召公卿量校合否论者沸腾莫有适从登被防勅并见施用往嵗大军入洛戎马交驰所有乐器亡失垂尽臣至太乐署问太乐令张干等云承前以来置宫悬四箱簨簴六架东北架编黄钟之磬十四虽器名黄钟而声实夷则考之音制不甚谐韵姑洗悬于东北太簇编于西北蕤賔列于西南并皆器象差位调律不和又有仪钟十四虚悬架首初不叩击今便删废以从正则臣今据周礼凫氏修广之规磬氏倨句之法吹律求声叩钟求音损除繁杂讨论实录依十二月为十二宫各凖辰次当位悬设月声既备随用击奏则防还相为宫之义又得律吕相生之体今量钟磬之数各以丨丨丨为定奏可于时缙绅之士咸往观聴靡不咨嗟叹服而返太傅录尚书长孙承业妙觧音律特复称善】木槽革靣而施九【魏书乌洛侯传乐有箜篌丨丨丨丨丨丨丨丨】八【北齐书李元忠传子搔嗣字徳况少聪敏有才艺音律博奕之属多所通觧曽采诸声别造一器号曰丨丨时人称其思理】月各一笙笙十六管【北齐书斛斯徴传帝雅亲爱译至是拜译内史中大夫甚委任之译乃献新乐十二丨丨丨丨每一丨用丨丨丨帝令与徴议之徴駮而奏帝颇纳焉按译郑译】齐竽燕筑东缶西琴【旧唐书音乐志洎苍精道防战国尘飞礼乐出于诸侯雅颂沦于衰俗丨丨丨丨俱非皦绎之音丨丨丨丨各冩哇淫之状】璆县【旧唐书音乐志堂献瑶筐庭敷丨丨】三十六簴【旧唐书职官志凡天子宫悬钟磬丨丨丨丨注铸钟十二编钟十二编磬十二共为三十六架】一虡【唐书礼乐志凡植者为簨横者为虡虡以县钟磬皆十有六周人谓之一堵而唐人谓之丨丨】秦汉子【唐书礼乐志初隋有法曲其音清而近雅其器有铙钹钟磬幢箫琵琶琵琶圆体脩颈而小号曰丨丨丨盖弦鼗之遗制】银字中管【唐书礼乐志倍四本属清乐形类雅音而曲出于胡部复有丨丨之名丨丨之栝皆前代应律之器也后人失其传而更以异名故俗部诸曲悉源于雅乐】响泉韵磬【唐书李勉传善鼔琴有所自制天下寳之乐家传丨丨丨丨勉所爱者】阮咸【唐书元行冲传有人破古冢得铜器似琵琶人莫能辨行冲曰此阮咸所作器也命易以木之其声雅亮乐家遂谓之丨丨】管之参差如凤翅【宋史乐志昔轩辕氏命伶伦截竹为律后令神瞽协其中声然后声应凤鸣而丨丨丨丨亦丨丨丨】夏笛【宋史乐志雅俗乐髙下不一宜正权衡度量自尺律之法亡于汉魏而十五等尺杂出于隋唐正律之外有所谓倍四之器银字中管之号令大乐外有所谓下宫调下宫调又有中管倍五者有曰羌笛孤笛曰双韵十四以意裁声不合正律繁数悲哀弃其本根失之太清有曰丨丨鹧鸪曰胡卢琴渤海琴沉滞抑郁腔调含糊失之太浊故闻其声者性情荡于内手足乱于外礼所谓慢易以犯节流湎以忘本广则容奸狭则思欲者也家自为权衡乡自为尺度乃至于此】鹧鸪【见上】胡卢琴【见上】渤海琴【见上】红牙笙【辽史太宗纪七年秋七月壬辰唐遣使遗丨丨丨】九曜七星【元史礼乐志九簧者曰丨丨匏七簧者曰丨丨匏】七十二弦琵琶【元史郭侃传得丨丨丨丨丨丨五尺珊瑚灯檠】悬黎磬霜条箎【郭宪洞冥记建元二年帝起腾光台以望四逺于台上撞碧玉之钟挂丨丨之丨吹丨丨之丨唱来云依日之曲】浮金轻玉磬【郭宪洞冥记元鼎元年起招仙阁于甘泉宫西编翠羽麟毫为帘青瑠璃为扇悬黎火齐为床其上悬丨丨丨丨之丨浮金者色如金自浮于水上轻玉者其质贞明而轻】落霞【郭宪洞冥记帝尝夕望东边有青云起俄而见防白鹄集台之上倐忽变为二神女舞于台握凤管之箫抚丨丨之琴歌青吴春波之曲】象万物之生【班固白虎通笙者太簇之气丨丨丨丨丨故曰笙有七政之节焉有六合之和焉天下乐之故谓之笙】震音烦气【班固白虎通鼔丨丨丨丨也万物愤懑震动而生雷以动之温以暖之风以散之雨以濡之奋至徳之声感和平之气也同声相应同气相求神明报应天地祐之其本乃在万物之始耶故谓鼔也】上应卯星【班固白虎通鼗者震之气也丨丨丨丨以通王道故谓之鼗也】以禄为本【班固白虎通箫者中之气万物生于无声见于无形僇也箫也故谓之箫箫者丨丨丨丨言承天继物为民本人力加地道化然后万物禄也故谓之箫也】啬闲惩忽【班固白虎通瑟者丨也丨也所以丨丨宫商角则宜君父有节臣子有义然后四时和四时和然后万物生故谓之瑟也】禁止淫邪【班固白虎通琴者禁也所以丨丨丨丨正人心也】其气磬故曰磬【班固白虎通磬者夷则之气也象万物之盛也丨丨丨丨丨丨有贵贱焉有亲踈焉有长幼焉朝廷之礼贵不让贱所以有尊卑也乡党之礼长不让幼所以明有年也宗庙之礼亲不让踈所以有亲也此三有行然后王道得王道得然后万物成天下乐用磬也】钟之言动【班固白虎通丨丨为丨丨也隂气用事万物动成钟为气用金声也】亡与昌正相廹【班固白虎通镈者时之气声也节度之所生也君臣有节度则万物昌无节度则万物亡丨丨丨丨丨丨故谓之镈】终始之声【班固白虎通柷敔者丨丨丨丨万物之所生也隂阳顺而复故曰柷承顺天地序迎万物天下乐之故乐用柷柷始也敔终也】八琅之璈【班固武帝内传王母乃命诸侍女王子登丨丨丨丨又命侍女董双成吹云和之笙石公子击昆庭之金许飞琼鼔震灵之簧婉凌华拊五灵之石范成君击湘隂之磬叚安香作九天之钧于是众声澈朗灵音骇空】云和之笙【见上】昆庭之金【见上】震灵之簧【见上】五灵之石【见上】湘隂之磬【见上】九天之钧【见上】乐统【应劭风俗通雅琴者丨之丨也与八音并行然君子所常御者琴最亲密不离于身非必陈设于宗庙乡党非若钟鼔罗列于虡悬也虽在穷阎陋巷深山幽谷犹不失琴以为琴之大小得中而声音和大声不哗人而流漫小声不湮灭而不闻适足以和人意气感人善心故琴之为言禁也雅之为言正也言君子守正以自禁也夫以正雅之声动感正意故善心胜邪恶禁是以古之圣人君子慎所以自感因邪禁之适故近之闲居则为从容以致思焉如有所穷困其道闭塞不得施行及有所通逹而用事则着之于琴以抒其意以示后人其道行和乐而作者命其曲曰畅畅者言其道之美畅犹不敢自安不骄不溢好礼不以畅其意也其遇闭塞忧愁而作者命其曲曰操操者言遇菑遭害困厄穷廹虽怨恨失意犹守礼义不惧不慑乐道而不失其操者也】与八音并行【见上】荡涤邪秽纳之雅正【应劭风俗通谨按乐记武帝时邱仲之所作也笛者涤也所以丨丨丨丨丨丨于丨丨也长二尺四寸七孔其后又有羌笛马融笛赋曰近世双笛从羌起羌人伐竹木及已龙鸣水中不见后截竹吹之其音相似剡上孔通洞之材以当檛便易持京君贤明识音律故本四孔加以一君明所加孔后出是谓商声五音毕】以手批把因以为名【应劭风俗通谨按此近世乐家所作不知谁也丨丨丨丨丨丨丨丨长三尺五寸法天地人与五行四弦象四时】璠璵之乐【葛洪西京杂记髙祖初入咸阳宫周行库府有琴长六尺安十三二十六徽皆用七寳饰之铭曰丨丨丨丨】柯亭竹【干寳捜神记蔡邕尝至丨丨以丨为椽邕仰盻之曰良竹也取以为笛发声辽亮一云邕告吴人曰吾昔尝经防稽髙迁亭见屋东间第十六竹椽可为笛取用果有异声】丝桑均土【王嘉拾遗记庖犠去巢穴之居变茹腥之食立礼教以导文造干戈以饰武丨丨为瑟丨丨为埙礼乐于是兴矣】浮金钟沉明磬【王嘉拾遗记颛顼居位羣后执珪以礼百辟各有班序受文徳者锡以钟磬受武徳者锡以干戈有丨丨之丨丨丨之丨以羽毛拂之则声振百里石浮于水上如萍藻之轻取以为磬不加磨琢】岑华镂管防泽雕钟员山静瑟浮瀛羽磬【王嘉拾遗记穆王奏环天之和乐列以重霄之寳器则有丨丨丨丨丨丨丨丨丨丨丨丨丨丨丨丨抚节按歌万灵皆聚】臂骨笛【叚成式酉阳杂俎有人以丨丨丨为丨吹之其声清圆胜于丝竹】遇雨必响【冯贽云仙杂记孙登琴丨丨丨有丨如刃物声竟因隂雨破作数截有黑蛟踊去】石弦鼓【冯贽南部烟花记箫一名丨丨丨一名吹云筝一名东宛钟一名长啸一名粲谷】吹云筝【见上】东宛钟【见上】长啸【见上】粲谷【见上】千靣琴【李绰尚书故实蜀王尝造丨丨丨散在人间蜀王即隋文之子杨秀也】百纳琴【李绰尚书故实李汧公取桐孙之精者杂缀为之谓之丨丨丨用蜗殻为徽其间三靣尤絶异通谓之响泉韵磬弦一上可十年不断】蜗殻为徽【见上】大小忽雷【叚安节乐府杂录文宗朝内库二琵琶号丨丨丨丨】白玉方响【苏鹗杜阳杂编上于内殿前看牡丹翘足凭栏忽吟舒元舆牡丹赋云俯者如愁仰者如语合者如咽吟罢方省元舆词不觉叹息良久泣下沾臆时有宫人沈阿翘为上舞河满子调声风态率皆宛畅曲罢上赐金臂环即问其从来阿翘曰妾本吴元济之妓女济败因以声得为宫人俄遂进丨丨丨丨云本吴元济所与也光明皎洁可照十数歩言其犀槌即响犀也凡物有声乃响应其中焉架则云檀香也而文彩若云霞之状芬馥着人则弥月不散制度精妙固非国中所有上因令阿翘奏凉州曲音韵清越聴者无不凄然上谓之天上乐乃选内人与阿翘为弟子焉】拱辰管【沈括梦溪笔谈鼓吹部有丨丨丨即古之义手管也太宗皇帝赐今名】木性都尽声始发越【沈括梦溪笔谈琴虽用桐然须多年丨丨丨丨丨丨丨丨予曽见唐初路氏琴木皆枯朽殆不胜指而其声愈清又尝见越人陶道真蓄一张越琴传云古冢中败棺杉木也声极劲挺吴僧智和有一琴瑟瑟微碧纹石为轸制度音韵皆臻妙腹有李阳冰篆数十字其略云南溟岛上得一木名伽陀罗纹如银屑其坚如石命工斵为此琴篆文甚古劲琴材欲轻松脆滑谓之四善木坚如石可以制琴亦所未谕也投荒录云琼管多乌呿陀皆奇木疑伽陀罗即呿陀也】烧槽【马令南唐书女宪传后主昭恵后周氏小字娥皇大司徒宗之女甫十九嵗归于王宫通书史善音律尤工琵琶元宗赏其艺取所御琵琶时谓之丨丨者赐焉烧槽之説即蔡邕焦桐之义或谓熖材而斵之或谓因爇而存之】冰清【岳珂桯史嘉定庚午余在中都燕李奉寜坐上客有叶知几者官天府与焉叶以博古知音自名前旬日有士人擕一古琴至李氏鬻之其名曰丨丨断纹鳞防制作奇崛识与不识皆谓数百年物腹有铭称晋陵子题铭曰卓哉斯器乐惟至正音清韵髙月苦风劲璅余神爽泛絶机静雪夜敲冰霜天击磬隂阳潜感否臧前镜人其审之岂独知政又书大歴三年三月三日上底蜀郡雷氏斵凤沼内书正元十一年七月八日再修士雄记】断纹鳞防【见上】璅余神爽泛絶机静【见上】雷威【姚寛西溪丛语滕逹道蓄丨丨琴中题云石山孙枝楺剪伏羲将扶大隐永契神机】忘味【姚寛西溪丛语李巽伯云先公得雷威琴钱氏物也中题云峄阳孙枝匠成雅器一聴秋堂三月忘味故号丨丨云为当代第一】声闻十里【陆游老学庵笔记显徳六年二月丁丑幸太清观先是干明门外修太清观成上闻濮州有大钟丨丨丨丨乃命徙之以赐是观按显徳周世宗年号】髙丽磬【王明清挥麈后录元祐初杨康功使髙丽别禁从诸公问以所委皆不答独蔡元度曰丨丨丨甚佳归日烦为置一口】鼙婆【俞琰席上腐谈琵琶又名丨丨唐诗琵字皆作入声音弼王昭君琵琶壊使人重造而其形小昭君笑曰浑不似今讹为火拨四】浑不似【见上】祖床【虞汝明古琴疏伏羲时婴防贡梓帝命下相柏皇斲而为琴一曰丹维二曰丨丨三曰委文四曰衡华】青翻【虞汝明古琴疏楚王子无亏有琴曰丨丨后质于秦不得归因抚琴歌曰洞庭兮木秋涔阳兮草衰去千里之家国作咸阳之布衣】黑鹄【虞汝明古琴疏戴逵有琴号曰丨丨背刻赞云至人托玩道徳宣情微音虚逺感物悟灵皆小篆书后不应武陵王召对使破之无不惋惜】春风【虞汝明古琴疏柳文畅琴号曰丨丨】
　　农器
　　丈夫二犂童五尺一犂【管子距国门以外穷四竟之内丨丨丨丨丨丨丨丨丨以为三日之功】谷芨【管子今夫农羣萃而州处审其四时权节具备其械器用比耒耜丨丨及寒击稾除田以待时乃耕深耕均种疾耰先雨芸耨以待时雨时雨既至挟其枪刈耨镈以旦暮从事于田壄注谷芨小于耒耜】枪刈耨镈【见上】铫耨【管子推引丨丨以当剑防】锤耨【晏子君将戴笠衣褐执丨丨以蹲行畎亩之中】挈水若抽【庄子凿木为机后重前轻丨丨丨丨数如泆汤其名为橰】引之俯舍之仰【庄子且子独不见夫桔橰者乎丨丨则丨丨丨则丨彼人之所引非引人也故俯仰而不得罪于人】桔橰【见上】耒臿【韩非子禹之王天下也身执丨丨以为民先】六尺之耜【吕氏春秋丨丨丨丨所以成亩也其博八寸所以成甽也耨柄尺此其度也其耨六寸所以间稼也】剡耜摩蜃【淮南子古者丨丨而耕丨丨而耨木钩而樵抱甀而汲民劳而利薄后世为之耒耜耰锄斧柯而樵桔橰而汲民逸而利多焉】刈钩【杨子丨丨江淮陈楚之间谓之鉊或谓之鐹自闗而西或谓之钩或谓之鎌或谓之锲】渠挐【杨子杞宋魏之间谓之丨丨或谓之渠疏注无齿为朳】渠疏【见上】摄殳【杨子佥宋魏之间谓之丨丨或谓之度自闗而西谓之棓或谓之柫齐楚江淮之间谓之柍或谓之桲注今连架所以打谷者】鐖凿【史记淮南王传今吾国虽小然而胜兵者可得十余万非直适戍之众丨丨棘矜也】耒耨铚拂【汉书王莽传予之东廵必躬载丨每县则耕防劝农作予之南廵必躬载丨每县则薅防劝南伪予之西廵必躬载丨每县则获防劝西成予之北廵必躬载丨每县则粟防劝盖藏注伪读曰讹】水排【后汉书杜诗传善于计略省爱民役造作丨丨铸为农器用力少见功多百姓便之注排音蒲拜反冶铸者为排以吹炭今激水以鼔之也排当作古字通用】黛耜【晋书潘岳传葱犗服于缥轭兮绀辕缀于丨丨】御耦【晋书潘岳传于是我皇乃降灵坛抚丨丨】水车様【旧唐书文宗纪太和二年闰三月丙戌内出丨丨丨令京兆府造水车散给缘郑白渠百姓以溉田】牛衣【唐书礼乐志三公九卿诸侯耒十有五御耒之牛四其二副也并丨丨每牛各一人绛衣介帻取闲农务者礼司以人赞导之执耒持耜】纬耒【夏小正农丨厥丨传纬束也束其耒云尔者用是见君之亦有耒也】祭耒【夏小正初嵗丨丨始用畅传畅也者终嵗之用祭也言是月之始用之也初者始也或曰祭韭也】铸金为鉏【桓寛盐铁论古者采椽不斵茅屋不翦衣布褐饭土硎丨丨丨丨埏埴为器工不造奇巧世不寳不可衣食之物】割草不痛【桓寛盐铁论县官鼔铸铁器大抵多为大器务应员程不给民用民用钝弊丨丨丨丨是以农夫作剧得获者少百姓苦之矣】犀铫利鉏【桓寛盐铁论丨丨丨丨五谷之利而间草之害也明理正法奸邪之所恶而良民之福也】三脚耧【贾思勰齐民要术按二犂共一牛若今丨丨丨矣今自济州迤西犹用长辕犂两脚耧长辕耕平地尚可于山涧之间则不任用且廻转至难费力未若齐人蔚犂之柔便也两脚耧种垅穊亦不如一脚耧之得中也】蔚犂【见上】陆轴【贾思勰齐民要术水稻先放水十日后曳丨丨十遍注遍数唯多为良】舂堂【刘恂岭表录异记丨丨者以浑木刳而为槽一槽两边约排十杵男女同立以舂稻梁敲磕槽舷皆有遍拍槽声敲闻于数里虽思妇之巧秋砧之凄不能比其浏亮也】镵表上利壁形下圆【陆防耒耜经故镵引而居下壁偃而居上丨丨丨丨丨丨丨丨】礰礋磟碡【陆防耒耜经爬而后有丨丨焉有丨丨焉自爬至礰礋皆有齿磟碡觚棱而已注礰礋音格宅磟碡音鹿毒】斵而成之恵我南畆【胡锜耕禄稿尔楩柞风雨之姿樟楠雪霜之气丨丨丨丨丨丨丨丨其利已溥朕所嘉頼按此拟良耜除司农卿诏】稼卿【胡锜耕禄稿正以九农播厥百谷侯伯侯亚侯疆侯旅有厌其麃如茨如梁如坻如京终善且有猥惭刍贱滥辱丨丨按此代良耜谢表】一动万波随【胡锜耕禄稿以尔风猷渊湛器识陂涵轮囷而容之蟠素无滞碍荦确而骨之蜕独任卷舒见谓圆机九流通之材故有丨丨丨丨丨之誉按此拟水部车龙除水陆转运使诰】流湿就燥自下升髙【胡锜耕禄稿丨丨丨丨泄北海以灌涯丨丨丨丨激西江而救涸爰喣斗升之活以将辇驾之输按此代车龙到任谢表】破块起膏【胡锜耕禄稿勉收丨丨之功实借丨丨之赐方殚觳觫报祝污邪按此代犁春到任谢表】连枷【周密癸辛杂识后集今农家打稻之丨丨古之所谓拂也】










　　御定子史精华巻一百五十五
  </div>
  <div class="pagination">
   <a href="御定子史精华_page29.html">
    上一页
   </a>
   <span>
    ...
   </span>
   <a href="御定子史精华_page25.html">
    25
   </a>
   <a href="御定子史精华_page26.html">
    26
   </a>
   <a href="御定子史精华_page27.html">
    27
   </a>
   <a href="御定子史精华_page28.html">
    28
   </a>
   <a href="御定子史精华_page29.html">
    29
   </a>
   <span class="current-page">
    30
   </span>
   <a href="御定子史精华_page31.html">
    31
   </a>
   <a href="御定子史精华_page31.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
