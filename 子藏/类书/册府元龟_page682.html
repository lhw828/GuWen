<!DOCTYPE html>
<html>
 <head>
  <meta charset="utf-8"/>
  <title>
   册府元龟 - 第 682 页/共 736 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   册府元龟 - 第 682 页/共 736 页
  </h1>
  <div class="content">
   陆纳为吏部尚书以爱子长生有疾求解官营视兄子禽。又犯法应刑乞免官谢罪诏特许轻降顷之长生小佳喻还摄职。
    宋张畅为南谯王义宣丞相长史畅爱弟子辑临终遗命与辑合坟。
    张永为南兖州刺史都督北讨兵既败失其第四子永痛悼之有兼常哀服制虽除犹立灵坐饮食衣服待之如生每出行常别具名车好马号曰：侍从有事取语左右报郎君知也。
    梁徐勉为中书令第二子俳卒痛悼甚不欲生久废王务乃为答喻。
    後魏毕众敬为兖州刺史其子元宾复为刺史父子相代当代荣之时众敬以老还乡尝呼元宾为使君每於元宾听政之时乘舆出至元宾所先遣左右敕不听起观其断决欣然喜见颜色。
    穆寿世祖时与崔浩等辅政谓其子师曰：但令吾儿及我亦足胜人不须苦教之。
    北齐杨休之为中书监其子辟︹无文艺休之亦引之入文林馆为时人嗤鄙焉。
    ●卷九百三十七
    ○总录部　奸佞
    夫性之至极者则趋尚难渝道之至昧者则性情易固所以脂韦以成其志便僻以用其心长恶不悛趋善弥远肆情於倾巧盗言而孔甘乱于家邦坏于典法或兵谋而是沮或政治而不修希旨苟容纵刑恣暴既枉道以事人亦色厉而内荏仲尼所谓穿窬之盗者不其然乎！
    叔仲昭伯鲁大夫哀公七年为队正（队正主役徒昭伯叔仲惠伯之孙）欲善季氏而求媚於南遗谓遗请城费（使遗请城）吾多与而役故季氏城费（言禄去公室季氏所以强）。
    竖牛鲁叔孙之家臣季孙谋去中军竖牛曰：夫子固欲去之（诬叔孙以媚季孙）。
    汉王温舒武帝时为中尉温舒击东越还议有不中意（中竹仲切不当天子意也。）坐以法免是时帝方欲作通天台而未有人温舒请复中尉脱卒得数万人作（覆校脱漏未为卒者也。脱它活切）帝拜为少府。
    陈汤字子公成帝时为大将军从事中郎与将作大匠解万年相善自元帝时渭陵不复徙民起邑成帝起初陵数年後乐霸陵曲亭南更营之万年与汤议以为武帝时工杨光以所作数可意（可天子之意也。）自致将作大匠及大司农中丞耿寿昌造杜陵赐爵关内侯将作大匠乘马延年以劳苦秩中二千石（姓乘马名延年乘食孕切）今作初陵而营起邑居成大功万年亦当蒙重赏子公妻家在长安儿子生长长安不乐东方宜求徙可得赐田宅俱善汤心利之即上封事言初陵京师之地最为肥美可立一县天下民不徙诸陵三十馀岁矣。关东富人益众多规良田役使贫民（规画也。自占为疆界）可徙初陵以︹京师衰弱诸侯。又使中家以下得均贫富汤愿与妻子家属徙初陵为天下先，於是天子从其请果起昌陵邑徙内郡国民万年自诡三年可成（诡责也。自以为忧责也。）後卒不就（卒终也。就亦成也。）群臣多言其不便者下有司议皆曰：昌陵因卑为高积土为山度便房犹在平地上（度徒各切）客土之中不保幽宜之灵浅外不固卒徒工庸以钜万数至{难灬}（古然字）脂火夜作取土东山。且与同贾作治数年天下偏被其劳国家罢（罢读曰疲）敌府藏空虚下至众庶熬熬（熬熬众愁声）苦之故陵因天性据真土处势高敞旁近祖考前。又已有十年功绪（绪谓端次也。）宜还复故陵勿徙民上乃下诏罢昌陵丞相御史请废昌陵邑中室（徙人新所起室）奏未下人以问汤第宅不彻得毋复发徙（问其不复发彻更移徙邪）汤曰：县官。且顺听群臣言犹。且复发徙之也。时成都侯商新为大司马卫将军辅政素不善汤商闻此语白汤惑众下狱治。
    淳于长为卫尉九卿久之赵飞燕贵幸成帝欲立以为皇后太后以其所出微难之长主往来通语东宫（主犹）岁馀赵皇后得立帝甚德之乃追显长前功下诏曰：前将作大匠解万年奏请营作昌陵罢弊海内（罢读曰疲）侍中卫尉长数曰：宜止徙家反故处（陵置邑徙人以实之长奏令所徙之家各还本处）朕以长言下公卿议者皆合长计首建至策民以康宁（康安也。）其赐长爵关内侯後遂封为定陵侯大见信用贵倾公卿外交诸侯牧守赂遗赏赐亦钜万（古累字也。）。
    谷永为太常丞成帝建始三年冬日蚀地震同日俱发诏徵贤良方正之士永对策是时帝初即位谦让委政元舅大将军王凤议者多归咎焉永知凤方见柄用（言任用之授以权也。）阴欲自乃复曰：方今四夷宾服皆为臣妾北无薰粥冒顿之患（粥代六切）南无赵佗吕嘉之难三垂晏然靡有兵革之警（晏安也。）诸侯大者乃食数县汉吏制其权柄不得有为亡吴楚燕梁之百官盘互亲疏相错（盘互盘结而交互也。错间杂也。互字或作牙言如豕牙之盘犬牙之相交也。）骨肉大臣有申伯之忠（申伯周申后之父）洞洞属属小心畏忌（洞洞惊肃也。属属专谨也。洞音动属之欲切）无重合安阳博陆之患（重合莽通安阳上官桀博陆霍禹也。）三者无毛之辜不可归咎诸舅此欲以政事过差丞相父子中尚书宦官槛塞大异皆瞽说欺天者也。（槛义取槛押之槛槛犹闭也。其字从木瞽说言不中道。若无目之人也。）窃恐陛下舍昭昭之白过忽天地之明戒听ㄙ昧之瞽说（舍谓弃也。ㄙ字与暗同。又音一敢切）归咎乎！无辜倚异乎！政事（倚依也。音於绮切次下亦同）重失天心（重直用切）不可之大者也。（此则为大不可也。）陛下即位委任遵旧未有过政元年正月白气较然起乎！东方（较明貌也。）至其四月黄浊四塞覆冒京师申以大水著以震蚀（申重也。著明也。）咎有占应相为表里百官庶士无所归倚陛下独不怪兴（倚於己切兴读曰敬）白气起东方贱人将兴之表也。黄浊冒京师王道微绝之应也。夫贱人当起而京师道微二者已鬼（已甚也。）陛下诚深察愚臣之言致惧天地之异长思宗庙之计改往反过抗湛溺之意解偏驳之爱（抗举也。湛读曰沈驳不周普也。）奋乾纲之威平天覆之施使列妾得人人更进犹尚未足也。（更互也。音公行切）急复益纳宜子妇人毋择好鬼母避尝字（王凤上小妻弟以纳后宫以尝字乳王章言之坐死今永及此为凤洗前过也。）母论年齿推。《法言》之陛下得继嗣於微贱之间乃反为福得继嗣而已母非有贱也。（苟得子耳勿论其母之贵贱）後宫女史使令有直意者广求於微贱之间（直当也。令力成切）以遇天所开右（右读曰佑右助也。）慰释皇太后之忧愠（释散也。）解谢上帝之谴怒则继嗣蕃滋灾异讫息（蕃多也。讫止也。蕃符元切）陛下则不深察愚臣之言忽於天地之戒咎根不除雨水之灾山石之异将发不久发则灾异已极天变成形臣虽欲捐身开策不及事已（言祸败既成不可如何也。已语终辞也。）疏贱之臣至敢直陈天意斥讥帷幄之私欲间离贵后盛妾（间宽居切）自知忤心逆耳必不免於汤镬之诛此天保右汉家使臣敢直言也。（右读曰佑）三上封事然後得召待诏一旬然後得见夫由疏贱纳至忠甚苦（由从也。苦劳苦也。）由至尊闻天意甚难语不可露愿具书所言因侍中奏陛下以示腹心大臣（永为凤言而言示腹心大臣无不可矣。）腹心大臣以为非天意臣当伏妄言之诛即以为诚天意也。奈何忘国家大本背天意而从欲（从读曰纵）惟陛下省察熟念厚为宗庙计时对者数十人永与杜钦为上第焉帝皆以其书示後宫後帝尝赐许皇后书采永言以责之。
    陈崇孺子婴时为大司徒司直王莽为太傅安汉公崇与张敞孙竦相善竦者博通士为崇草奏称莽功德崇奏之曰：窃见安汉公自初束修（束修谓初学官之时）值世俗隆奢丽之时蒙两宫厚骨肉之宠被诸父赫奕之光财饶势足亡所牾意（牾音五故切）然而折节行仁克心履礼拂世矫俗确然特立（拂违也。矫正也。拂音佛）恶衣恶食陋车驽马妃匹无二闺门之内孝友之德众莫不闻清净乐道温良下士（下音乎！嫁切）惠於故旧笃于师友孔子曰：未。若贫而乐富而好礼公之谓矣。及为侍中故定陵侯淳于长有大逆罪公不敢私建白诛讨周公诛管蔡季子鸩叔牙公之谓矣。是以孝成皇帝命公大司马委以国统孝哀即位高昌侯董宏希指求美造作二统（欲令丁姬为帝太后）公手劾之以定大纲建白定陶太后不宜在乘舆幄坐（坐音才卧切）以明国体。《诗》曰：柔亦不茹刚亦不吐不侮鳏寡不畏︹御公之谓矣。深执谦退推诚让位定陶太后欲立僭号惮彼面刺幄坐之义佞惑之雄朱博之畴惩此长宏手劾之事上下一心谗贼交乱诡僻制度遂成篡号（诡违也。）斥逐仁贤诛残戚属而公被胥原之诉远去就国朝政隳坏纲纪废弛危亡之祸不隧如（隧直类切）诗云：人之云：亡邦国殄瘁公之谓矣。当此之时宫无储主董贤据重加以傅氏有女之授（谓哀帝傅皇后）皆自知得罪天下结雠中山（傅太后讠替中山冯太后舀以咒诅之罪）则必同忧断金相翼（。《易　系辞》二人同心其利断金翼助也。）藉假遗诏频用赏诛先除所惮急引所附遂诬往冤更徵远属事执张见其不难矣。赖公立入即时退贤及其党亲当此之时公运独见之明奋亡前之威盱衡厉色振扬武怒（眉上曰：衡盱衡举眉扬目也。）乘其未坚厌其未发震起机动敌人摧折虽有贲育不及持刺虽有樗里不及回知虽有鬼谷不及造次是故董贤丧其魂魄遂自绞杀人不还踵日不移晷霍然四除更为宁朝非陛下莫引立公非公莫克此祸诗云：惟师尚父时惟鹰扬亮彼武王孔子曰：敏则有功公之谓矣，於是公乃白内故泗水相丰令邯与大司徒光车骑将军舜建定社稷奉节东迎皆以功德受封益土为国名臣。《书》曰：知人则哲公之谓也。公卿或叹公德同盛公勋皆以周公为比宜赐号安汉公益封二县皆不受。《传》曰：申包胥不受存楚之报晏平仲不受辅齐之封孔子曰：能以礼让为国乎！何有公之谓也。将为皇帝定立妃后有司上名公女为首公深辞让迫不得已然後受诏父子之亲天性自然欲其荣贵甚於为身皇后之尊侔於天子当时之会千载希有然而公惟国家之统揖大福之恩（揖谓让而不当）事事让退动而固辞。《书》曰：舜让於德弗嗣公之谓矣。自公受策以至于今翼翼日新其德增修雅素以命下国俊俭隆约以矫世俗（俊退也。矫正也。俊音千句切其字从千）割财损家以师群下弥躬执平以逮公卿（弥读与弭同）教子尊学以隆国化僮奴衣布马不秣食邑之用不过凡庶诗云：温温恭人如集于木孔子曰：食无求饱居无求安公之谓矣。克身自约籴食逮给物物市日阕亡储（物物市言其衣食所须皆买之於市不自营作而不夺工商利也。阕尽也。日阕言当日即积不蓄积也。音牛向切阕音亡穴切）。又上书归孝哀皇帝所益封邑入金钱献田殚尽旧业为众倡始，於是小大乡和承风从化外（乡读曰向）则王公列侯内则帷幄侍御翕然同时各竭所有或入金钱或献田亩以赈贫穷牧赡不足者昔令尹子文朝不及夕鲁公仪子不茹园葵（令尹子文自毁其家以纾楚国之难仕而逃禄朝不及夕也。）公之谓矣。开门延士下及白屋娄省朝政综管众治亲见牧守以下考迹雅素审知白黑诗云：夙夜匪懈以事一人。《易》曰：终日乾乾夕惕。若厉（乾乾九三爻辞也。乾乾自强之意惕俱也。厉贫也。）公之谓矣。此三世为三公再奉送大行秉蒙宰职填安国家（填音竹刃切）四海辐凑靡不得所。《书》曰：纳于大麓烈风雷雨不迷公之谓矣。此皆上世之所鲜禹稷之所难而公包其终始一以贯之可谓备矣。是以三年之间化行如神嘉瑞叠累，岂非陛下知人之效得贤之致哉！故非独君之授命也。臣之生亦不虚矣。是以伯禹赐玄圭周公受郊祀（尚书禹贡云：禹锡玄圭告厥成功言赏治水功成也。礼记明堂位曰：成王幼弱周公践天子之位以治天下七年乃致政於成王成王以周公为有勋劳於天下封周公於曲阜地方七百里革车千乘命鲁公世世祀周公以天子礼乐是以鲁君孟春乘大辂十有二旒日月之章祀帝于郊配以后稷天子之礼也。）盖以达天之使不敢擅天之功也。揆公德行为天下纪（纪理也。）观公功勋为万世基基成而赏不配纪立而褒不副诚非所以厚国家顺天心也。高皇帝褒赏元功萧何相国邑户既倍。又蒙殊礼奏事不名入殿不趋封其亲属十有馀人乐言无厌班赏亡遴（遴与同）苟有一策即必爵之是故公孙戎位在充郎选繇旄头一明樊哙封二千户（公孙戎奴也。高帝时为旄头郎楚汉春秋上东围项羽闻哙反旄头公孙戎明之卒不反封戎二千户此公孙戎耳非戎奴也。戎奴自武帝时人繇读与由同）孝文皇帝褒赏绛侯益封万户赐黄金五十斤孝武皇帝恤录军功裂三万户以封卫青青子三人或在襁褓皆为通侯孝宣皇帝显著霍光增户命畴封者三人延及兄孙夫绛侯即因汉藩之固仗朱虚之鲠依诸将之据相扶之其事虽鬼要不能遂（绕也。谓相圜绕也。言绛侯之时汉之强汉家外有藩屏磐石之固内有朱虚骨鲠之强诸将同心围绕扶翼吕氏之党虽欲作乱心怀鬼恶事必不成言勃之功不足多也。音滞）霍光即席尝任之重乘大胜之威未尝遭时不行舀假离朝（言光未尝舀假不遇而离去朝也。莽尝退就国是舀假也。假升也。舀假者被舀害而退所升之器）朝之执事亡非同类割断历久统政旷世虽曰：有功所因亦易然犹有计策不审过徵之累（光误徵昌邑王不得其人也。音立端切）及至青戎В末之功一言之劳然犹皆蒙丘山之赏课功绛霍造之与因也。比之青戎地之与天也。而公。又有宰治之效乃当上与伯禹周公等盛齐隆兼其褒赏特与。若云：者同日而论哉！然曾不得蒙青等之厚臣诚惑之臣闻功亡原者赏不限德亡首者褒不简（亡原谓不可测其本原也。无首谓无出其上者也。简苟也。）是故成王之於周公也。广百里之限越九锡之简开七百里之宇兼商奄之民（商奄二国名）赐以附庸殷民六族（谓条氏徐氏萧氏索氏长勺氏尾勺氏也。）大路大封父之繁弱夏后之璜（封父古诸侯也。繁弱大弓名半璧曰：璜父读曰甫）祝宗卜史（太祝太宗太卜太史凡四官）备物典策（既有备物而加之策书也。一曰典策春秋之制也。）官司彝器（官司百官也。彝器常用之器也。一曰彝祭宗庙酒器也。《周礼》有六彝之法也。言器有所法象之貌耳）白牡之牲（明堂位曰：季夏六月以礼祀周公於太庙牲用白牡）郊望之礼（郊上祀帝于郊也。望谓望山川而祭之也。）王曰：叔父建尔元子（鲁颂宫之诗王曰：叔父建尔元子俾侯于鲁谓命周公封伯禽以为鲁公也。）子父俱延拜而受之（谓周公拜前鲁公拜後）可谓不简亡原者矣。非特止此六子皆封。《诗》曰：亡言不雠亡德不报报当如之不如非报也。近观行事及高祖之约非刘氏不王然而番君得王长沙下诏称忠定著於令明有大信不拘於制也。春秋晋悼公用魏绛之策诸夏服从郑伯献乐悼公，於是以半赐之绛深辞让晋侯曰：微子寡人不能济河夫赏国之典不可废也。子其受之魏绛，於是有金石之乐春秋善之取其臣竭忠以辞功君知臣以遂赏也。今陛下既知公有周公之功德不行成王之褒赏遂听公之固辞不顾春秋之名义则民臣何称万世何述诚非所以为国也。臣愚以为宜恢公国令如周公（恢大也。）建立公子令如伯禽所赐之品亦皆如之诸子之封皆如六子即群下较然输忠黎庶昭然感德臣诚输忠民诚感德则於王事何有惟陛下深惟祖宗之重敬畏上天之威仪刑虞周之盛敕尽伯禽之赐无遴周公之报（敕备也。遴与同）令天法有设後世有祖（祖始也。以此为法之始）天下幸甚崇。又奏安汉公祠祖祢出城周公六子伯禽之弟也。门城门校尉宜将骑士从入有门卫出而骑士所以重国也。奏可。
    邓与何晏丁谧李胜毕轨咸有声名及大将军曹爽秉政叙任为腹心晏谧并为尚书胜为河南尹轨为司隶校尉等令爽立威名於天下劝使伐蜀爽从其言司马宣王止之不能禁。
    晋冯ヨ武帝时为左卫将军得幸于武帝承颜悦色宠爱日隆贾充荀勖并与之亲善充女之为皇太子妃也。ヨ有力焉及妃之将废ヨ勖乾没救请故得不废。
    宋王诞为琅琊王文学安帝隆安四年会稽王世子元显开後军府。又以诞补功曹累拜龙骧将军琅琊内史如故设给事元显。
    刘延年为赵太宰刘景为太傅会刘聪后呼延氏死将纳其太保刘殷女其弟固谏聪更访之於延年景等皆曰：臣尝闻太保自云：周刘康公之後与圣氏本源既殊纳之为允聪大悦使其兼大鸿胪李宏拜殷二女为左右贵嫔位在昭仪上。又纳殷女孙四人为贵人位次贵嫔谓宏曰：此女辈皆姿色超世女德冠时。且太保於朕实自不同卿意安乎！宏曰：太保裔自有周与圣源实别陛下正以姓同为恨耳。且魏司宣东莱王某当世大儒，岂不达礼乎！为子纳司空太原王沉女以其姓同而源异故也。聪大悦赐宏黄金六十斤曰：卿当以此意谕吾子弟辈，於是六刘之宠倾於後宫。
    张离为後赵右仆射领五兵尚书专总兵要而欲求媚于石宣因说之曰：今诸公侯吏兵过限宜渐削弱以盛储威宣素疾石韬之宠甚说其言乃使离奏夺诸公府吏秦燕义阳乐平四公听置吏一百九十七人帐下兵二百人自此以下二分置一馀兵五万悉配东宫，於是诸公咸怨为大[C260]之渐矣。
    後魏闵湛为著作内史时崔浩为司徒浩述成国记湛为浩信待见浩所注诗论尚书遂上疏言马郑王贾虽注述六经多疏谬不如浩之精儆乞收境内诸书藏之秘府班告所注命天下习业并求敕浩注礼传令後生得观正义浩亦表荐湛有著作之才既而观浩刊所撰国史于石用垂不朽欲以彰浩直笔之迹遂营於天郊东三里方三百步用功三百万乃讫郭景尚累迁太尉从事中郎公强当世善事权宠世号之曰：郭尖。
    山伟为员外郎廷尉评时天下无事仕进路难代迁之人多不г预及六镇陇西二方逆起领军元欲用代来寒人为传诏以慰悦之而牧守子孙投状求者百馀人。又欲杜之因奏立勋附队令各依资出身自是北人悉被收叙伟遂奏纪赞德美素不识伟访侍中安丰王延明黄门郎元顺等因是称荐之。又令仆射元卿引伟兼尚书二千石郎後正名士郎修起居注。
    徐纥为雁门太守纥称母老解郡还乡至家未几寻入洛饰貌事元大得意及父继西镇潼关以纥为从事中郎。
    北齐张纂为尔朱兆都督长史为兆使於神武遂被顾识神武举义山东刘诞据相州拒守时纂亦在其中神武攻而拔之引纂参丞相军事纂性便僻左右出纳稍见亲待。
    崔暹初为御史中尉时文襄宠琅琊公主名玉仪魏高阳王斌庶生妹也。初不见齿为孙腾妓腾。又弃之文襄遇诸途悦而纳之遂被殊宠奏魏帝封焉文襄谓崔季舒曰：尔由来为我求索不如我自得一绝异者崔暹必当造直谏我亦有以待之及暹咨事文襄不复假以颜色居三日暹怀刺坠之於前文襄问何用此为暹竦然曰：未得通公主文襄大悦把暹臂入见焉崔季舒语人曰：崔暹常忿吾佞在大将军前每言叔父合杀及其自作体佞乃体过於吾。
    陆仲让赵郡人也。崔暹子达年十三暹命儒者欢会教其说。《周易》两字乃集朝贵名流命达升高座开讲仲让阳屈服之暹喜跃用为司徒中郎邺下为之语曰：讲义两行得中郎。
    穆提婆入侍後主朝夕左右大被亲狎无所不为遂至录尚书事封城阳郡王。
    後周刘性轻狡有奸数武帝时以功臣子入侍皇太子及宣帝即位以技佞见狎出入宫掖宠冠一时授大都督迁小御正。
    隋萧吉为上仪同与杨素不叶繇是摈落於世郁郁不得志见高祖好徵祥之说欲乾没自进遂矫其迹为悦媚焉开皇十四年上。《书》曰：今年岁在甲寅十一月朔旦以辛酉为冬至来年乙卯正月朔旦以庚申为元日冬至之日即在朔旦乐斗图徵云：天元十一月朔旦冬至圣主受享祚今圣主在位居天元之首而朔旦冬至此庆一也。辛酉之日即是至尊本命辛德在景此十一月建景子酉德在寅正月建寅为本命命与月合德而居元朔之首此庆二也。庚申之日即是行年乙德在庚卯德在申来年乙卯是行与岁合德而在元旦之朝此庆三也。阴阳书云：年命与岁月合德者必有福庆洪范傅云：岁之朝月之朝日之朝主王者经书并谓三长应之者延年福吉况乃甲寅首十一月阳之始朔旦冬至是圣王上元正阳之月是之谓岁之首月之先朔旦是岁之元月之朝日之先嘉辰之会而本命为九元之先行年为三长之首并与岁月合德所以灵宝经云：角音龙精其祚日强来岁年月纳音俱角历之与经如合符契。又甲寅乙卯天地合也。甲寅之年以辛酉冬至来年乙卯以甲子夏至冬至阳始郊天之日即是至尊本命此庆四也。夏至阳始祀地之辰即是皇后本命此庆五也。帝览之大悦赐物五百。
    定兴初授少府丞後为左尉卫大将军开皇末附会于宇文述初定兴女为皇太子勇昭训及勇废除名配少府定兴先得昭训明珠络帐私赂於述自是数共交游定兴每时节必有赂遗并以音乐干述述素好着奇服炫时人定兴为制马存於后角上缺方三寸以露白色世轻薄之人争仿亻效之谓之许公缺势。又遇天寒定兴曰：入内宿卫必当耳冷述曰：然乃制衤夹头巾令深衤白耳人。又学之名曰：许公衤白势述大悦曰：兄所作必能变俗作事可法信不虚也。司马德戡幼孤以屠豕自给有桑门释粲通德戡母和氏遂抚教之因解书计开皇中为侍官渐迁至大都督从杨素出讨汉王谅充内营左右进止便僻俊辨多奸计素大善之。
    袁充性好道术颇解占候由是领太史令时上将废皇太子正穷治东宫官属充见上雅信符应因希旨进曰：比观玄象皇太子当废帝然之。
    裴蕴为太常少卿初高祖不好声妓遣牛宏定乐非正声清商及九部四舞之色皆罢遣从民至是蕴揣知帝意奏括天下周齐梁陈乐家子弟皆为乐户及倡优百戏者皆直太常是后异妓氵声皆萃乐府皆置博士弟子递相教傅增益乐人至三万馀帝大悦之音陌。
    ●卷九百三十八
    ○总录部　奸佞第二
    唐封伦字德彝彝少聪明多狡颇涉书史初仕隋释褐为州都俄以阴补左翼卫外如谨厚内殊险讠皮当官处政必协奸谋因从杨素行军以谄事素甚异之遂妻之以从妹後素受委营仁寿宫。又引德彝为土工监及文帝幸宫所见制度侈丽大怒曰：杨素不诚矣。殚百姓之力雕饣希离宫为吾结怨於天下也。素惶恐虑将获谴德彝曰：公当勿忧待皇后至必有恩诏明日果召素入对独孤后劳之曰：公大用意知吾夫妻年老无以娱心盛饣希此宫实为孝顺素退问德彝曰：卿何以知之对曰：至尊性俭故视见而怒然雅听后言皇后妇人也。惟丽是好后心既悦圣虑必移所以知耳素叹服曰：揣摩之才非吾所及也。素负勋恃贵多所陵侮唯激赏德彝因抚其床曰：封郎後时必当据吾此座。
    李安俨初事隐太子及太子败率兵拒战太宗以为忠於所事故任用之至中郎将典屯兵於北门甚见亲委其弟思柬为太子通事舍人贞观中太子承乾因思柬以致赂安俨亦深自於承乾尝言於太宗曰：皇太子及诸王陛下处置未为得所。且太子国之本也。伏愿深其思虑以安天下之情太宗曰：我识卿意我儿虽患脚犹为长嫡，岂可舍嫡立庶乎！安俨以白承乾大喜。又令左右遗以黄金。
    赵元楷武德中为交河道行军总管时侯君集为元帅马病虫颡元楷以脂г其脓而嗅之以谀君集为御史所劾左迁括州刺史。
    姚则天朝为桂州都督府长史时则天雅好符瑞至岭南访诸山川草树其名号有武字者皆以为上应国姓列奏其事则天大悦召拜天官侍郎。
    宗秦客者蒲州河东人则天从父姊之子也。垂拱中潜动则天革命称帝繇是累迁内史。
    李思文为司仆少卿垂拱元年表请改姓武氏则天许之。
    迦叶志忠中宗朝右骁卫将军知太史事志忠上。表曰：昔高祖未受命时天下歌桃李子太宗未受命天下歌秦王破阵高宗未受命天下歌堂堂天后未受命天下歌武媚娘伏惟应天皇帝未受命时天下歌英王石州顺天皇后未受命时歌桑条韦也。女六合之内齐首蹀足应四时八节之会歌舞同欢岂与夫箫韶九成百兽率舞同年而语哉！伏惟皇后降帝女之精合为国母主蚕桑之事以安天下后妃之德於斯为盛谨进桑条歌十二篇伏请宣布中外进入乐府皇后先蚕之事以享宗庙帝悦而许之时赐志忠庄一区杂采七百段太常少卿郑。又引而申之播於舞咏亦受厚赏兵部尚书楚客。又讽补阙赵延禧表陈符命解桑条以为十八之符请颁示天下编诸史册帝大悦。
    郑讠舀事张易之兄弟历殿中侍御史易之伏诛左授宣州参军寻坐赃逃归东都谄事武三思及韦氏悖逆庶人历迁吏部侍郎。
    李繁宰相泌之子泌为相荐夏县处士北平阳城为谏议大夫城深德泌及殁户部尚书裴延龄巧佞有恩窃弄威权朝臣无不侧目城忠正之士尤忿嫉之一日尽疏其过欲密论奏以繁故人子谓可亲信遂示其疏草兼请繁缮写繁既写讫悉能记之其夕乃径诣延龄具述其事延龄闻之即时请对尽以城章中所欲论告节目一一自解及城疏入德宗返以为妄不为之省。
    李训本名仲言宰相揆之族孙训从父逢吉为宰相以训阴险善计事极亲厚之後竟以武钊之狱流于岭表数岁会赦还丁母忧居于东雒时逢吉为留守思复柄用逢吉虽暮年以怨裴度故尝愤郁不快每召训游说训揣知逢吉意即以奇计动之。且言已与郑注善逢吉听其言因攘袂奋臂谓训即日能就其谋因遗训金帛数百万训居服中持之西来因得以厚自交结遂因郑注委质于中尉王守澄。
    郑注绛州翼城人始以药术游扬长安中权豪间日有知遇注者或云：本姓鱼冒姓郑氏时人亦号为鱼郑及注之用事天下有水族之号焉元和十二年李为襄州节度使注以客诣得其秘药因厚过之署为节度衙推迁镇徐州注从之赴职军中利害往往与之参议注诡贼阴狡善探人意旨至是与筹画未尝不暗会其机巧然挟奇任数专作威福军府多害之时王守澄为徐州监军使一日以军中之苦白于曰：彼诚如此然实奇才也。将军试召之与语苟不合意去之未晚也。即召注令诣监军所守澄欲见之初尚迟难及延坐与语机辩释然尽中其意即延入于中堂翼日守澄反以诚款注於请全护之即加署注节度巡官齿诸宾列自此注遂委身於权幸之伍矣。及守澄入总枢密当长庆宝历之际国政多专於守澄注昼伏夜动攘窃贩卖於其间初则谗邪奸巧之徒附之以图进取数年之後要官权臣争凑其门累从山东京西诸军历卫左评事御史。又以检校库部郎中兼侍御史从昭义刘从谏军为节度副使既阴以罪诬奏宋申锡时之守道居正者始侧目视之注有口辩机数过人卖官鬻权积财累巨万复能粪土金帛居京师善和里宅通永巷重檐衤复壁阴召引京师不肖及四方节将豪猾通问往来日招权利间日赴军与守澄款昵语必移时或通夕无寐李训既附注以进承间遂入谒于帝时之轻浮躁进者尽趋於注矣。太和九年夏自太仆卿除工部尚书翰林侍读学士是时李训亦居内庭二人相挟日侍帝前说帝以平之策帝益惑其说当是时训注之权赫於天下内外呼吸尊沓贤不肖黜混乱而注自谓弛张变化一时无比然识者知其所挟非正必能致乱于时及京师急变注自岐阳将亲兵五百馀人至阙下行至扶风闻李训等败走注即归镇忧惑不安将欲举兵诣阙监军使张仲清已得密诏乃绐注而召之注恃其兵卫即云：就召监军使伏勇卒以待之注至坐定斩其首持以号令注之亲兵乃自散逸尽杀其家属无孑遗初未得注京师忧恐至是人人庆快焉。
    王叔文初自顺宗为太子时以棋进太子。又学书於王亻丕二人俱待诏翰林数侍太子棋叔文谲诡多计顺宗尝与诸侍读及叔文等论时政及宫市事顺宗曰：寡人方欲极言之众皆称赞独叔文无言既退顺宗独自留叔文谓曰：向者君奚独无言，岂有意耶叔文曰：叔文幸蒙太子有所见教不以闻太子职当视膳问安不宜及外事陛下在位久如疑太子收人心何以自解顺宗大惊因涕泣曰：非先生寡人无繇知此遂大爱幸与王亻丕两人相依附俱出入东宫。
    韩中仆射皋之从父弟凶狂喜酒博以罪斥逐元和中量移宣州管内县尉会赦得还观察使元锡遂以疏荐之中阴结内亻幸用事者因为锡通达锡厚输其货谋领大权未几果以诏徵既非公望。又阴迹稍露至阙累召对于延英，於是谏官及在位者屡以疏论竟沮其谋复旧任虽未加黜责人亦贺帝听允公议後梁张衤韦以司徒致仕庶人友伪凤历元年著南郊赋一篇来献以金帛赐之。
    後唐苏循在唐为礼部尚书首赞梁祖受九锡。又其子楷昭宗谥号敬翔恶其为人父子放归田里乃寓居河中积年会庄宗将副人望求唐室旧臣遣使自河中徵赴邺都初监军使张承业惜经国之费未欲上议即尊之事诸将宾僚无敢言者及循至邺入衙城拜魏帅厅谓之拜殿翌日献画日笔三十管冀悦帝心其讠舀进如此承业闻之怒会河东节度副使卢汝弼卒因以代之明年春偶食蜜雪而卒。
    陈为给事中充枢密直学士性奸险好为阴计始在梁事张汉杰灭宗庄宗时佐郭崇韬伐蜀而郭。又覆族至是朱宏昭拔用之不两月宏昭及祸其时僻政拙谋而。又有力焉。
    张文礼初镇州大将也。自燕归於王察不亲政事遂曲事当权者以求达每对自言有将才孙吴韩白莫已匹也。赏其言大悦为小校给遗甚厚与姓为义男改名德明自是调发兵马每将军令。
    何泽为太仆少卿致仕长兴四年八月自河阳遣婢宜子投匦上书请立秦王从荣为皇太子泽前任吏部郎中旧曾与宰相赵凤使府同院为判官因是旧数泣告於凤求为给谏凤怒其躁佞除授秘书少监堂吏有姓何者私报泽泽即称新授秘书少监臣泽上章诉屈大略云：臣伏寻近例自郎中拜给谏者即崔忄惠张延雍皆自郎官拜谏议况臣在郎署粗有勤劳无罪左迁有同排摈事下中书宰臣执奏何泽新命未下便敢称谓开天不知泽何处授此官位诬弄朝纲法当不敬繇是命太仆少卿致仕退居河阳泽性好内侍婢十馀凡公私请多令诸婢出入至於掌阍待客取无形迹既久退居心常郁郁年七十馀求进未已既见从荣位望隆盛帝。又多病自素与执政私憾欲报仇於一时即令婢宜子诣阙投匦上章大略曰：立储之事人所难言内外大臣不忍轻议臣所以冒死以闻。又云：臣前在班行不求致仕乃是宰执抑臣屏退所以不尽臣才明宗览泽表不悦私谓近臣曰：群臣欲立储君吾自归河东养老。虽然不得已令大臣商议大臣闻帝所言不敢可否即议加从荣大元帅之命俄而致从荣不轨之变繇泽启其[C260]端也。
    凝梁末为招讨使乞降累授兖州节度使初谒见庄宗因伶人景进通货於宫掖。又天性奸佞巧言饰智善候人意契丹寇幽州命宣徽使李绍宏监护军以御北虏凝与董璋戍瓦桥关凝巧事绍宏绍宏尝乘间奏凝盖世奇才可以大任屡请以兵柄委之郭崇韬奏曰：凝亡国败军之将奸讠舀难状不可信也。凝在藩镇私用库物数万计有司促偿中旨贳其负孔循幼孤流落洛都市人李让畜之然性黠慧让以军功为朱温所宠温以让为子号朱友让循。又姓朱循渐长成尤[A13C]悟朱温选为纲纪温之乳媪掌事者而循亲之乳媪为之义母媪之外夫赵氏循。又随媪夫姓曰：赵名殷衡昭宗自凤翔还京左右前後皆朱温之腹心时殷衡年十七八为宣徽副使及东迁雒都殷衡与蒋玄晖张廷范等受朱温密旨同弑昭宗辉王即位蒋玄晖为枢密使因事与殷衡不相协时朱温欲受九锡即禅辉王位朱温在宿州行营玄晖自往咨谋其事稍迟留朱温怒玄晖会殷衡至温问不行九锡之繇殷衡曰：玄晖与张廷范同谋恢复唐家向何皇后前同立盟誓以此故不欲王速行九锡温怒是日遣使与殷衡同来遂杀何皇后及蒋玄晖张廷范柳璨等十馀族殷衡以功为权枢密副使朱温之世掌要密权庄宗末知汴州军州事会明宗自邺城南趋夷门庄宗东出汜水循西则奉表迎奉亦遣人北输密款。
    张遵诲为客省使明宗将有事于南郊为仪仗法物使初遵诲以历位尹正与安重诲素亦相款心有望於节钺重诲尝视法物於行寺因过遵诲之第遵诲於中堂出女妓珍币以为寿有弹筝妓尤善欲以奉重诲时枢密学士史圭阎至等在席素恶遵诲之阿谀有不平之色重诲曰：吾自有妓媵不烦掠美於人自是左右益言其短及郊毕以为绛州刺史郁郁不乐离京之日白衣乘马於隼旗之下至郡无几而卒。
    石知讷为殿中少监本梁时之走吏也。以奸险自进渐厕簪组夏鲁奇辟为河阳节判移任许州亦佐之及鲁奇权知襄州知讷为殿中少监尚居于许下朱守殷叛知讷走人劝鲁奇弃其城而归许州汉上戍兵几将为乱朝廷知之诘其所自鲁奇沮之而知讷贬宪州司户寻与温韬同诏赐死。
    ○总录部　怨刺
    古者行人之官每岁孟春振木铎犭旬于路采&lt;耳&gt;怨刺之诗以闻于天子故五子之歌风雅之什率多怨诽风刺之言也。骚人已来作者间出其或含忠履洁遭罹谗构越世高蹈舍去荣禄痛国政之颓废嫉时风之浇竞因废滞而形赋咏发愤懑而讥公卿至於迁斥流落穷愁困辱词人才子往往而有何尝不摭灵均之遐韵袭长沙之逸轨文以示讽因言以见志斯可哀也。已。若乃负[C260]而忘悔长傲而自弃鲜克内省形於诋訾传所谓居下流而讪上者乃仲尼之所恶焉。
    夏王太康失邦（启子也。盘于游田不恤民事为羿所逐不得反国）昆弟五人须于雒作五子之歌（太康五弟与其母待太康於雒水之北怨其不反故作歌）曰：太康位以逸豫（尸主也。主以尊位为逸豫不勤）灭厥德黎民咸贰（君丧其德则众民皆贰其心矣。）乃盘游无度（盘乐游逸无法度）畋于有雒之表十旬弗反（雒水之表水之南十日曰：旬田猎过百日不还）有穷后羿因民弗忍距于河（有穷国名羿诸侯名距太康於河不得入国遂废）厥弟五人御其母以从（御侍也。言从畋）于雒之五子咸怨（待太康怨其久畋失国）述大禹之戒以作歌（述循也。歌以叙怨）其一曰皇祖有训民可近不可下（皇君也。君祖禹有训戒近谓亲之下谓失分）民惟邦本本固邦宁（言人君当固民以安国）予视天下愚夫愚妇一能胜予（言能畏敬小民所以得众心）一人三失怨岂在明不见是图（三失过非一也。不见是谋备其微）予临兆民懔乎！若朽索之驭六马（十万曰：亿十亿曰：兆言多懔危貌朽腐也。腐索驭六马言危惧甚）为人上者柰何不敬（能敬则不骄在上不骄则高而不危）其二曰训有之内作色荒外作禽荒（作为也。迷乱曰：荒色女色禽鸟兽）甘酒嗜音峻宇墙（甘嗜无厌足峻高大饣希画）有一于此未，或不亡（此六者弃德之君必有其一有一必亡况兼有乎！）其三曰惟彼陶唐有此冀方（陶唐帝尧氏都冀州统天下四方）今失厥道乱其纪纲乃底灭亡（言失尧之道乱其法制自致灭亡）其四曰：明明我祖万邦之君有典有则贻厥子孙（君万国为天子典谓经籍则法贻遗也。言仁及後世）关石和钧王府则有荒坠厥绪覆宗绝祀（金铁曰：石供民器用通之使和平则官民足言古制存而太康失其业以取亡）其五曰：呜呼曷归予怀之悲（曷何也。言思而悲）万姓仇予予将畴依（仇怨也。言当依谁以复国乎！）郁陶乎！予心颜厚有忸怩（郁陶言哀思也。颜厚色愧忸怩心惭惭愧於仁人贤士）弗慎厥德虽悔可追（言人君行已不慎其德以速灭败虽欲悔其可追及乎！言无益）。
    周伯夷叔齐孤竹君之二子父卒兄弟让位归於周武王已平殷乱天下宗周而伯夷叔齐耻之义不食周粟隐于首阳山（首阳山在河东蒲坂华山之北河曲之中）采薇而食之及饿而死作歌曰：登彼西山兮采其薇矣。以暴易暴兮不知其非矣。神农虞夏忽焉没兮我安归矣。吁嗟徂兮命之衰矣。遂饿死於阳山。
    召穆公（康公後也。）作民劳五章刺厉王也。（厉王时赋敛重数繇役烦多人民劳苦轻为奸宄︹凌弱众暴寡作寇害故穆公以刺之）。又作荡八章伤周室大坏也。厉王无道天下荡荡无纲纪文章故作此诗也。凡伯（凡国伯爵周公之裔也。汲郡共县东南有凡城）为王卿士作板八章刺厉王也。（其。《诗》曰：上帝板板下民卒瘅出话不然为犹不远板板反也。瘅病也。话善言也。犹道也。言王为政反先王与天之道天下之民皆病其出善言而不行也。）。
    芮伯（畿内诸侯）字良夫为王卿士作桑柔十六章刺厉王也。（其。《诗》曰：菀彼桑柔其下侯旬捋采其刘瘼此下民旬言阴均也。刘爆烁而希也。瘼病也。谓桑之柔濡其叶菀然茂盛人庇阴其下者均得其所已捋采之则爆烁而疏人息其下则病於爆烁也。）。
    卫武公作抑十二章刺厉王亦以自警也。（其。《诗》曰：抑抑威仪维德之隅抑抑密也。隅廉也。）。又作宾之初筵五章刺时也。幽王荒废近小人饮酒无度天下化之君臣上下沈湎淫液武公既入而作是诗也。（其。《诗》曰：彼醉不臧不醉反耻言彼醉则已不善未醉者耻罚之）。
    家父为周大夫（家父字也。失其姓）作南山十章刺幽王也。（其。《诗》曰：赫赫师尹不平谓何。又曰：昊天不平我王不宁言太师尹氏为政不平使我王不得安宁也。）。
    凡伯为王大夫（臣钦。若等曰：前凡伯为卿士此为大夫盖二人也。皆失其名）作瞻七章刺幽王大坏也。（其。《诗》曰：瞻昊天则不我惠言幽王为政不爱我下民也。）。又作召七章刺幽王大坏也。闵也。闵天下无如召公之臣也。
    孟子寺人也。作巷伯七章刺幽王也。寺人伤於谗故作是诗也。（巷伯奄官寺人内小臣也。奄官掌王后之命於宫中为近故谓之巷伯与寺人之官相近谗人讠替寺人寺人。又伤其将及巷伯故以名篇）。
    谭大夫（失其姓名）作大东七章刺乱也。东国困於役而伤於财（谭国在东故其大夫尤苦征役之事者也。）作是诗以告病焉。
    苏公作何人斯八章刺暴公也。（苏暴皆畿内国名）暴公为卿士而谮苏公焉故苏公作是诗以绝之（其。《诗》曰：伊谁云：从维暴之云：云：言也。谓谮我也。言从谁生乎！乃暴公所言也。）。
    郑公子素作清人三章刺文公也。高克好利而不顾其君文公恶而欲远之不能使高克将兵而御狄于竟（臣钦。若等曰：高克郑大夫也。清者高克所师之邑名）陈其师旅翱翔河上久而不召众散而归高克奔陈公子素恶高克进之不以礼文公退之不以道危国亡师之本故作是诗也。介子推晋人从文公出亡周流天下文公反国介子推不肯受赏自为赋。《诗》曰：有龙于飞周遍天下五也。从之为之承辅（承佐也。辅维也。龙君也。以喻文公也。臣也。喻赵衰狐偃贾佗魏介子推也。故曰：五也。也。）龙反其乡得其处所四也。从之得其露雨（露雨膏泽也。）一也。羞之槁死於中野悬书文公门而伏於山下文公闻之曰：讠喜此必介子推也。避舍变服令士庶人曰：有能得介子推者爵上卿田百万（百万亩）或遇之山中有釜盖登问焉曰：请问介子推安在应之曰：夫介子推苟不欲见而欲隐吾独焉知之遂背而行终身不见。
    申叔仪吴大夫鲁哀公会晋侯及吴子於黄池申叔仪乞粮於公孙有山氏（公孙有山鲁大夫旧相识）曰：佩玉兮余无所系之（然服饣希备也。已独无以系佩言吴王不恤下）旨酒一盛兮余与褐之父睨之（一盛一器也。睨视也。褐寒贱之人言俱得视不得饮）。
    楚屈原名平为楚怀王左徒上官大夫与之同列争宠谗之王怒而疏屈平屈平疾王听之不聪也。谗讠舀之蔽明也。邪曲之害公也。方正之不容也。故忧愁幽思作离骚离骚者犹离忧也。夫天者人之始也。父母者人之本也。人穷则反本故劳苦倦极未尝不呼天也。疾痛惨怛未尝不呼父母也。屈平正道直行竭忠尽智以事其君谗人间之可谓穷矣。信而见疑忠而被谤能无怨乎！屈平之作离骚盖自怨生也。国风好色而不淫小雅怨诽而不乱。若离骚者可谓兼之矣。上称帝喾下道齐桓中述汤武以刺世事明道德之广崇治乱之条贯靡不毕见其文约其辞微其志洁其行廉其称文小而其指极大举类迩而见义远其志洁故其称物芳其行廉故死而不容自疏濯淖污泥之中蝉蜕於浊秽以浮游尘埃之外不获世之滋垢爵然泥而不滓者也。（爵疏净之貌）推此志也。虽与日月争光可也。屈原既被迁至於江滨被行吟泽畔颜色憔悴形容枯槁渔父见而问之曰：子非三闾大夫欤（三闾之职掌王族三姓曰：昭屈景序其谱属率其贤良以厉国士）何故而至此屈原曰：举世混浊而我独清众人皆醉而我独醒是以见放渔父曰：夫圣人者不凝滞於物而能与世推移举世混浊何不随其流而扬其波众人皆醉何不其糟而啜其ㄤ何故怀瑾握瑜而自令见放为屈原曰：吾闻之新沐者必弹冠新浴者必振衣人。又谁能以身之察察受物之汶汶者乎！（蒙垢敝）宁赴长流而葬乎！江鱼腹中耳。又安能以皓皓之白而蒙世之р蠖乎！乃作怀沙之赋怀石自投汨罗以死。
    汉贾谊为长沙王太傅既以去意不自得及度湘（湘水出零陵阳海山北流入江也。）水为赋以吊屈原屈原楚贤臣也。被谗放逐作离骚赋（离遭也。忧动曰：骚遭忧而作此辞）其终篇曰：已矣。国亡人莫我知也。遂自投江而死谊追伤之因以自谕。
    杨恽宣帝时以光禄勋免为庶人家居治产业起室宅以财自娱岁馀其友安定太守西河孙会宗与恽书谏戒之恽答。《书》曰：家本秦也。能为秦声妇赵女也。雅善鼓瑟奴婢歌者数人酒後耳热仰缶（缶瓦器即今盆类秦人击之以节歌）而呼乌乌其诗云：田彼南山芜秽不治种一顷豆落而为萁人生行乐耳须富贵何时（山高而在阳人君之象也。芜秽不治言朝廷之荒乱也。一顷百亩以喻百官也。言豆者真实之物当在仓零落在野喻己见放弃也。萁豆茎也。曲而不直言朝臣皆讠舀谀也。须待也。）。
    後汉梁竦字叔敬少习孟氏易弱冠能教授後坐兄松事与弟恭俱徙九真既徂南土历江湖济沅湘感悼子胥屈原以非辜沈身乃作悼骚赋系玄石而沉之。
    应奉为司隶校尉党事起（臣钦。若等曰：桓帝时牢上书诬告李膺等部党奉在党中）以疾自退追愍屈原因以自伤著感骚三十篇数十万言。
    赵壹汉阳西县人也。恃才倨傲为乡党所摈作刺世疾邪赋以舒其怨愤。
    晋鲁褒字元道南阳人好学多闻以贫素自立元康之後纪纲大坏褒伤时之贪鄙乃隐姓名而著钱神论以刺之其略曰：钱之为体有乾坤之象内则其方外则其圆其积如山其流如川动静有时行藏有节市井便易不患耗折难折象寿不匮象道故能长久为世神宝亲之如兄字曰：孔方失之则贫弱得之则富昌无翼而飞不足而走解严毅之颜开难发之口钱多者处前钱少者居後处前者为君长居後者为臣仆君长者丰衍而有馀臣仆者穷竭而不足诗云：哿矣。富人哀此茕独钱之为言泉也。无远不往无幽不至京邑衣冠疲劳讲肄厌闻清谈对之睡寐见我家兄莫不惊视钱之所吉无不利何必读书然後富贵昔吕公欣悦於空版汉祖克之於嬴二文君解布裳而被锦绣相如乘高盖而解犊鼻官尊名显皆钱所致空版致虚而况有嬴二虽少以致亲密繇此论之谓为神物无德而尊无势而热排金门入紫闼危可使安死可使活贵可使贱生可使杀是故忿争非钱不胜幽滞非钱不拔怨雠非钱不解令闻非钱不发雒中朱衣当途之士爱我家兄皆无已已执我之手抱我终始不计优劣不论年纪宾客辐辏门常如市谚曰：钱无耳可使鬼凡今之人惟钱而已。故曰：军无财士不来军无赏士不往仕无中人不如归田虽有中人而无家兄不异无翼而欲飞无足而欲行盖疾时者共传其文褒不仕莫知其所终（惠帝末忠贤路绝谗邪得路更相荐举天下为之反常高平王沉作释时论卢江杜嵩作任子春秋皆疾时之作也。）会稽王道子孝武世辅政时有人为中诗以指斥朝廷曰：相王沉醉轻出教命捕贼千秋干豫朝政王恺守常国宝驰竞荆州大度散诞难名盛德之流法护王宁仲堪仙民特有言咏东山安道执操高抗何不徵之以为朝匠荆州谓王忱也。法护即王宁即王恭仙民即徐邈字安道戴逵字也。
    宋颜延之为太子中庶子时刘湛殷景仁专当要任湛恨延之言於彭城王义康出为永嘉太守延之甚怨愤乃作五君咏以述竹林七贤山涛王戎以贵显被黜咏嵇康曰：鸾翮有时铩龙性谁能驯咏阮籍曰：物故不可论涂穷能无恸咏阮咸曰：屡荐不入官一麾乃出守咏刘伶曰：韬精日沉饮谁知非荒宴此四句盖自序也。湛及义康以其辞旨不逊大怒时延之已拜欲黜为远郡太祖与义康诏曰：降延之为小邦正谓其在都邑岂动物情罪过彰著亦士庶共悉直欲选代令思愆里闾犹复不悛当驱往东土乃至难恕自可随事录治殷刘意咸无异也。以光禄勋车仲远代之延之与仲远世素不协屏居闾巷不豫人间者七载。
    梁江革子从简少有文情年十七作采荷调以刺何敬容为当时所赏。
    後魏东阿县公顺与城阳王徽不协顺疾徽闻之为蝇赋以刺焉。
    崔纂字叔则博学有文才景明中自太学博士转员外散骑侍郎既不为时知乃著无谈子论以刺焉。
    常景为门下录事淹滞积岁不至显官以蜀司马相如王褒严君平扬子等四贤皆有高才而无重位乃意以赞之其赞司马相如曰：长卿有艳才直致不群性郁。若春烟举皎如秋月映游梁虽好仁仕汉常称病清身非我事穷达委天命其赞王子渊曰：王子挺秀质逸气干青明珠既绝俗白鹄尽惊群才世苟不合遇否途自分空枉碧鸡命徒献金马文其赞严君平曰：严公体沉静立志明霜雪味道综微言端蓍演妙说才屈罗仲口位结李强舌素尚迈金贞清标陵玉彻其赞扬子曰：蜀江导清流扬子挹馀休含光绝後彦覃思邈前世轻文不赏玄谈物无求当途谢权宠置酒独游。
    隋卢思道字子行初仕後周为掌教上士高祖为丞相迁武阳太守非其好也。为孤鸿赋以寄其情思道自恃才地多所陵轹繇是官涂沦滞既而。又著劳生论指切当时。
    刘炫以教授为务敕令事蜀王秀迁延不往秀大怒枷送益州既而配为帐内炫因拟屈原卜居为筮涂以自寄。
    ●卷九百三十九
    ○总录部　讥诮
    诗云：善戏谑兮不为虐兮言君子之德有张有弛不尝矜庄而时戏谑也。故仲尼有戏耳之言左氏明耻之之义士大夫出处市朝之内周旋鬼夷之间以游以戏载笑载言或临事以兴讥或因人而暴谑不为患虐亦为善矣。
    孟明秦大夫鲁僖三十三年晋败秦师于ゾ获孟明既释之使阳处父以左骖赠之孟明曰：三年将拜君赐（意欲报伐晋）文二年孟明帅师伐晋以报ゾ之役战于彭衙秦师败绩晋人谓秦拜赐之师（以孟明言拜赐故嗤之）。
    华元宋大夫郑伐宋获华元华元逃归宋城华元为植巡功（植将主也。）城者讴曰：旱其目皤其腹弃甲而复（旱出目皤大腹弃甲谓亡师）于思于思弃甲复来（于思多须之貌）使其骖乘谓之曰：牛则有皮犀兕尚多弃甲则那（那犹何也。）役人曰：从其有皮丹漆。若何。
    鲁宣公十二年必阝之战晋人，或以广队不能进（广兵车）楚人之脱扃（教也。扃车上兵阑）少进马还。又之拔旆投衡乃出（还便旋不进旆大旗也。拔旆投衡上使不帆风差轻）曰：吾不如大国之数奔也。
    臧纥鲁大夫襄四年冬十月邾人莒人伐曾阝臧纥救曾阝侵邾败於狐骀（臧纥武仲也。曾阝属鲁故救之狐骀邾地鲁国蕃县东南有目台亭）国人逆丧者皆ヮ鲁，於是乎！始ヮ（ヮ麻合结也。遭丧者多故不能备凶服ヮ而已）国人诵之曰：臧之狐裘败我於狐骀（臧纥时服狐裘）我君小子朱儒是使朱儒朱儒使我败於邾（襄公幼弱。故曰：小子臧纥短小。故曰：朱儒败不书鲁人讳之）。
    子罕宋大夫郑尉氏司氏之乱馀盗在宋郑人纳赂於宋以马与师{艹伐}师慧子罕以贼与之郑人醢之师慧过宋朝将私焉（私小便）其相曰：朝也。（相师也。）慧曰：无人焉相曰：朝也。何故无人慧曰：必无人焉。若犹有人岂以其千乘之相易淫乐之蒙必无人焉故也。（千乘相谓子产等也。言不为子产杀三盗得赂而归之是重淫乐而轻相国）子罕闻之固请而归之（言子罕能改过）。
    叔孙穆叔鲁大夫叔孙豹也。昭公元年诸侯盟于虢楚公子围设服离卫（设君服二人执戈陈於前以自卫离陈也。）叔孙穆子曰：楚公子美矣。君哉！（美服似君）郑子皮曰：二执戈者前矣。（礼国君行有二执戈者在前）蔡子家曰：蒲宫有前不亦可乎！（公子围在会特缉蒲为王殿屋屏蔽以自殊异言既造王宫而居之虽服君服无所怪也。）楚伯州犁曰：此行也。辞而假之寡君（闻诸大夫讥之故言假以饣希令尹过）郑行人挥曰：假不反矣。（言将遂为君）伯州犁曰：子姑忧子之欲背诞也。（襄三十年郑子杀伯有背命放诞将为国难言子。且自忧此无为忧令尹不反戈）子羽曰：当璧犹在假而不反子其无忧乎！（子羽行人公孙挥当璧谓弃疾事在昭十三年言弃疾有当璧之命围虽取国犹将有难不无忧也。）齐国子曰：吾代二子愍矣。（国子国弱也。二子谓王子围及伯州犁围此冬便篡位不能自终州犁亦寻为围所杀故言可愍）陈公子招曰：不忧何成二子乐矣。（也。言以忧生事事成而乐）卫齐子曰：苟或知之虽忧何害（齐子齐恶言先知为备虽有忧难无所损害）宋合左师曰：大国令小国共吾知共而已（共承大国令不能知其祸福）晋乐王鲋曰：小之卒章善矣。吾从之（小诗小雅其卒章义取非唯暴虎冯河之可畏也。不敬小人亦危殆王鲋从斯义故不敢讥诮公子围）退会子羽谓子皮曰：叔孙绞而婉（绞切也。讥其似君反谓之美。故曰：婉）宋左师简而礼（无所臧否。故曰：简共事大国故曰：礼）乐王鲋字而敬（字爱也。不犯凶人所以自爱敬）子与子家持之（子子皮子家蔡公孙归生持之言无所取与）皆保世之主也。齐卫陈大夫其不免乎！国子代人忧子招乐忧齐子虽忧弗害夫弗及而忧与可忧而乐与忧而弗害皆取忧之道也。忧必及之太誓曰：民之所欲天必从之（逸书）三大夫兆忧忧能无至乎！（闻忧兆也。）言以知物其是之谓矣。（物类也。察言多知祸福之数八年陈招杀太子国弱齐恶当身各无患）。
    孙蒯卫大夫田于曹隧（越竟而猎孙蒯林父之子）饮马于重丘（重丘曹邑）毁其瓶重丘人闭门而诟之（诟骂也。）曰：亲逐而君尔父为厉（厉恶鬼林父逐君在十四年）是之不忧而何以田为。
    董叔晋大夫将娶於范氏叔向曰：范氏富盍已乎！曰：欲为系援焉他日董祁之於范献子曰：不吾敬也。献子执而纺於庭之槐叔向过之曰：子盍为我请乎！叔向曰：求系既系矣。求援既援矣。欲而得之。又何请焉。
    叔孙武叔鲁大夫也。武叔之母死（武叔公子牙之六世孙名州仇毁孔子者）既小敛举者出尸出户袒。且投其冠括（尸出户乃变服失哀节冠素委貌）子游曰：知礼（嗤之也。）。
    公叔。《文子》卫大夫也。升於瑕丘蘧伯玉从（。《文子》献公之孙名枝）。《文子》曰：乐哉！斯丘也。死则我欲葬焉蘧伯玉曰：吾子乐之则瑗请前（刺其欲害人良田瑗伯玉名）。
    成人有其兄死而不为衰者闻子皋将为成宰遂为衰成人曰：蚕则绩而蟹有筐范则冠而蝉有兄则死而子皋为之衰（嗤兄死者言其衰之不为兄死如蟹有筐蝉有不为蚕之绩范之冠范蜂也。蝉蜩也。谓蜩喙长在腹）。
    齐人见田骈曰：闻先生高谊设为不宦而愿为役田骈曰：子何闻之对曰：臣闻之邻人之女田骈曰：何谓也。对曰：臣邻人之女设为不嫁行年三十而有七子不嫁则不嫁然嫁过毕矣。今先生设为不宦訾养千锺徒百人不宦则然矣。而富过毕矣。田子辞。
    汉萧望之字长倩大将军霍光秉政长史丙吉荐儒生王仲翁与望之等数人皆召见当见者露索去刀兵两腹下吏挟持望之独不听光独不除用望之仲翁三岁间至光禄大夫给事中望之复署小苑东门侯仲翁顾谓望之曰：不肯录录反抱关为望之曰：各从其志。
  </div>
  <div class="pagination">
   <a href="册府元龟_page681.html">
    上一页
   </a>
   <span>
    ...
   </span>
   <a href="册府元龟_page677.html">
    677
   </a>
   <a href="册府元龟_page678.html">
    678
   </a>
   <a href="册府元龟_page679.html">
    679
   </a>
   <a href="册府元龟_page680.html">
    680
   </a>
   <a href="册府元龟_page681.html">
    681
   </a>
   <span class="current-page">
    682
   </span>
   <a href="册府元龟_page683.html">
    683
   </a>
   <a href="册府元龟_page684.html">
    684
   </a>
   <a href="册府元龟_page685.html">
    685
   </a>
   <a href="册府元龟_page686.html">
    686
   </a>
   <a href="册府元龟_page687.html">
    687
   </a>
   <span>
    ...
   </span>
   <a href="册府元龟_page683.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
