<!DOCTYPE html>
<html>
<head>
    <meta charset="UTF-8">
    <title>图书编 - 第 213 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 213 页/共 220 页</h1>
    <div class="content">　　亲属相盗
　　凡各居亲属相盗财物者期亲【兼尊卑説下同】减凡人盗五等【凡人一百贯杖一百流二千里今杖六十徒一年】大功减四等小功减三等缌麻减二等无服之亲减一等若行强盗者尊长犯卑幼亦各依上减罪卑幼犯尊长以凡人盗论若有杀伤者各依杀伤尊长卑幼本律从重论【如期亲尊长已伤者斩已杀者凌迟处死之类】若同居卑幼将引他人盗已家财物者卑幼依私擅用财论加二等【二十贯笞四十】他人减凡盗罪一等【二十贯杖七十】若有杀伤者依杀伤尊长本律科罪他人縦不知情亦依强盗论　其同居奴婢雇工人盗家长财物及自相盗者减凡盗一等
　　恐吓取财
　　凡恐吓取人财物者计賍准窃盗论加一等【一贯以下杖七十】若期亲以下自相恐吓者卑幼犯尊长以凡人论尊长犯卑幼依亲属相盗律科
　　诈欺官私取财
　　凡用计诈欺官私以取财物者并计賍准窃盗论若期亲以下自相诈欺取财者依亲属相盗律科罪若监临主守诈取所监守之官物者以监守自盗论若冐认诓骗拐带人财物者亦计赃准窃盗论略买略卖人
　　凡设方略而诱取良人及略卖良人为奴婢者皆杖一百流三千里为妻妾子孙者杖一百徒三年因而殴伤人者绞杀人者斩　若假以乞养过房为名色买良家子女转卖者罪亦如之　若窝主及买者知情并与犯人同罪各追价入官
　　发塜
　　凡发掘坟塜见棺椁者杖一百流三千里开棺见尸者绞发而未至棺者杖一百徒三年若塜先穿防及未殡埋而盗尸柩者杖九十徒二年半开棺见尸者亦绞其盗取器物砖石者计賍准凡盗论　若卑幼发尊长坟塜者同凡人论开棺见尸者斩若弃尸卖坟地者罪亦如之买地人牙保知情者各杖八十追价入官若尊长发卑幼坟塜开棺见尸者缌麻杖一百徒三年小功以上各逓减一等发子孙坟塜开棺见尸者杖八十　若残毁他人死尸及弃尸水中者各杖一百流三千里若弃毁缌麻以上尊长死尸者斩弃毁子孙死尸者杖八十其子孙毁弃祖父母父母及奴婢雇工人毁弃家长死尸者斩　若穿地得死尸不即掩埋者杖八十若于他人坟墓熏狐狸因而烧棺椁者杖八十徒二年烧死尸者徒三年若缌麻以上尊长各逓加一等卑幼各依凡人逓减一等若子孙于祖父母父母及奴婢雇工人于家长坟墓熏狐狸者杖一百烧棺椁者杖一百徒三年烧尸者绞　若平治他人坟墓为田园者杖一百于有主坟地内盗尸者杖八十　若地界内有死人里长地隣不申报官司检验而辄移他处及埋塟者杖八十以致失尸者杖一百残毁及弃尸水中者杖六十徒一年因而盗取衣服者计賍准窃盗论
　　夜无故入人家
　　凡夜无故入人家者杖八十主家登时杀死者勿论其已就拘执而擅杀伤者加二等至死者杖一百徒三年
　　盗贼窝主
　　凡强盗窝主造意【谓主意起谋为强盗者】身虽不行但分赃者斩若不行又不分賍者杖一百流三千里共知谋情者或行而不分賍及分赃而不行皆斩若不行又不分賍者杖一百　窃盗窝主造意身虽不行但分賍者为窃盗首论刺字若不行又不分賍者为从论若知强窃盗賍而故买者计所买物坐賍论知而寄藏者减一等
　　谋杀人
　　凡谋杀人造意者斩若随従【共谋】而加功者绞不加功者杖一百流三千里　若伤而不死造意者绞不加功者杖一百徒三年　若因而得财者同强盗不分首从皆斩
　　谋杀祖父母父母
　　凡谋杀祖父母父母及期亲尊长外祖父母夫之祖父母父母已行者皆斩已杀者皆凌迟处死谋杀缌麻以上尊长已行者杖一百流二千里已伤者绞已杀者斩其尊长谋杀卑幼已行者各依故杀罪减二等已伤者减一等已杀者依故杀法【大功以下尊长故杀卑幼者绞】若奴婢及雇工人谋杀家长及家长之期亲外祖父母若缌麻以上亲者罪与子孙谋杀同
　　杀死奸夫
　　凡妻妾与人奸通而本夫于奸所亲获奸夫奸妇登时杀死者勿论若止杀死奸夫者奸妇依律防罪従夫嫁卖其妻妾因奸同谋杀亲夫者凌迟处死奸夫处斩若奸夫自杀其夫者奸妇虽不知情亦绞杀一家三人
　　凡杀一家非死罪三人及支解人者凌迟处死财产防付死者之家妻子流三千里为従者斩
　　造畜蛊毒杀人
　　凡造畜蛊毒堪以杀人及教令者斩　若造魇魅符书呪咀欲以杀人者各以谋杀论　若用毒药杀人者斩买而未用者杖一百徒三年知情卖药者与同罪
　　鬬殴及故杀人
　　凡鬬殴杀人者不问手足他物金刃并绞故意杀人者斩　若同谋共殴人因而致杀下手者绞原谋者杖一百流三千里余人各杖一百
　　戏杀误杀过失杀伤人
　　凡因戏而杀伤人及因鬬殴而误杀傍人者各以鬬杀伤论【至死者绞】其谋杀故杀人而误杀傍人者以故杀论【已死者斩】若知津河水深而诈称平浅及桥梁渡船朽漏而诈称牢固诳令过渡以致防溺死伤者亦以鬬伤论　若过失杀伤人者各准鬬杀伤罪依律收赎给付其家
　　夫殴死有罪妻妾
　　凡妻妾因殴骂夫之祖父母父母而夫擅杀死者杖一百　若夫殴骂妻妾因而自尽身死者勿论杀子孙及奴婢图赖人
　　凡祖父母父母故杀子孙及家长故杀奴婢图赖人者杖七十徒一年半　若子孙将已死祖父母父母奴婢雇工人将家长身尸图赖人者杖一百徒三年期亲尊长杖八十徒二年若尊长将已死卑幼及他人身尸图赖人者杖八十若因而诈取财物者准窃盗论抢去财物者准白昼抢夺论
　　弓箭伤人
　　凡故向城市及有人居止宅舍放弹射箭投掷砖石者笞四十伤人者减凡鬬伤罪一等因而致死者杖一百流三千里
　　车马杀伤人
　　凡无故于街市镇店驰骤车马因而伤人者减凡鬬伤一等至死者杖一百流三千里若于乡村无人旷野地内驰骤因而伤人致死者杖一百并追埋葬银一十两若因公务急速而驰骤杀伤人命者以过失论
　　庸医杀伤人
　　凡庸医为人用药鍼刺误不依本方而致死以过失杀人论不许行医　若故违本方诈疗疾病而取财物者计赃准窃盗论因而致死及因事故用药杀人者斩
　　威逼人致死
　　凡因事威逼人致死者杖一百若官吏公使人等非因公务而威逼平民致死者罪同并追埋银一十两若威逼期亲尊长致死者绞大功以下逓减一等若因奸盗而威逼人致死者斩
　　尊长为人杀私和
　　凡祖父母父母及夫若家长为人所杀而子孙妻妾奴婢雇工人私和者杖一百徒三年大功以下各逓减一等其卑幼被杀而尊长私和者各减一等若妻妾子孙及子孙之妇奴婢雇工人被杀而祖父母父母家长私和者杖八十受财者计賍准窃盗论　常人私和人命者杖六十
　　同行知有谋害
　　凡知同伴人欲行谋害他人不即阻当救防及被害之后不首告者杖一百
　　鬬殴
　　凡以手足殴人不成伤者笞二十成伤及以他物【砖石】之类殴人不成伤者笞三十他物成伤者笞四十防髪方寸以上笞五十若血従耳目出及内损吐血者杖八十以秽物汚人头面者罪亦如之　折人一齿及手足一指细人一目毁人耳鼻若破人骨及用汤火铜铁汁伤人者杖一百以汚物灌入人口鼻内者罪亦如之折二齿二指以上及髠髪者【谓尽防也】杖六十徒一年折人肋人两目堕人胎及刅伤人者杖八十徒二年折人肢体瞎人一目者杖一百徒三年瞎人两目折人两肢损人二事【如瞎人一目又折人二手之类】以上及因旧患令至笃疾若防人舌及毁败人隂阳者并杖一百流三千里
　　拒殴追摄人
　　凡官司差人追徴钱粮勾摄公事而抗拒不服及殴所差人者杖八十若伤重至内损吐血以上者各加二等至笃疾者绞死者斩
　　殴受业师
　　凡殴受业师者加凡人二等死者斩
　　威力制缚人
　　凡争论事理聴经官呈告若以威力制缚捆人及于私家拷打监禁者并杖八十伤重至内损吐血以上各加凡鬬伤二等因而致死者绞若以威力主使人殴打而致死伤并以主使之人为首下手之人为从论
　　良贱相殴
　　凡奴婢殴良人者加凡人一等至笃疾者绞死者斩其良人殴伤杀【未杀讫】他人奴婢者减凡人一等若殴死及故杀者绞若奴婢自相殴伤杀者各依凡殴伤杀法　若殴杀缌麻小功亲奴婢非折伤勿论至折伤以上各减杀伤凡人奴婢罪二等大功减三等至死者杖一百徒三年故杀者绞过失杀者各勿论凡殴缌小功亲雇工人至折伤以上各减凡人罪一等大功减二等至死及故杀者并绞过失杀者各勿论
　　奴婢殴家长
　　凡奴婢殴家长皆斩杀者皆凌迟处死过失杀者绞伤者杖一百流三千里若殴家长之期亲及外祖父母者绞伤者皆斩过失杀者减鬬殴罪二等故杀者皆凌迟处死殴家长之缌麻亲杖六十徒一年小功杖七十徒一年半大功杖八十徒二年折伤以上缌麻加殴良人罪一等小功加二等大功加三等死者不分首従皆斩若雇工人殴家长及家长之期亲若外祖父母者杖一百徒三年伤者杖一百流三千里折一肢以上者绞死者斩故杀者凌迟处死殴家长之缌麻亲杖八十小功杖九十大功杖一百死者各斩　若奴婢有罪其家长及家长之期亲若外祖父母不告官司而殴杀者杖一百无罪而杀者杖六十徒一年　若家长及家长之期亲若外祖父母殴雇工人至折伤以上减凡人三等因而致死者杖一百徒三年故杀者绞若违犯教令而依法决罚及过失杀者各勿论
　　妻妾殴夫
　　凡妻殴夫者杖一百夫愿离者聴至折伤以上各加凡鬬伤三等至笃疾者绞死者斩故杀者凌迟处死若妾殴夫及正妻者又加一等　其夫殴妻非折伤勿论至折伤以上减凡人二等至死者绞　若殴妻之父母者杖一百折伤以上各加凡鬬殴伤罪一等至笃疾者绞死者斩
　　同姓亲属相殴
　　凡同姓亲属相殴虽五服已尽而尊卑名分犹存者尊长减凡人鬬殴一等卑幼加一等至死者并以凢人【绞罪】论
　　殴大功以下尊长
　　凡卑幼殴本宗及外姻缌麻兄姊【如本宗同髙祖之兄姊同曾祖出嫁姊及外姻姑舅两姨兄姊皆缌麻】杖一百小功【如本宗同曽祖之兄姊及同祖之出嫁姊皆小功】杖六十徒一年大功【如本宗同祖伯叔之兄姊并出嫁之亲姊皆大功】杖七十徒一年半尊属【谓父母同辈者】又各加一等折伤以上又各加凡鬬伤一等笃疾者绞死者斩尊长殴卑幼非折伤勿论至折伤以上缌麻减凡人一等小功减二等大功减三等至死者绞其殴杀同堂弟妹堂侄及侄孙者杖一百流三千里故杀者绞殴期亲尊长
　　凡弟妹殴兄姊者杖九十徒二年半伤者杖一百徒三年折伤者杖一百流三千里刅伤及折肢若瞎其一目者绞死者皆斩若侄殴伯叔父母姑及外孙殴外祖父母各加一等其过失杀伤者各减本杀伤罪二等故杀者皆凌迟处死　其兄姊殴杀弟妹及伯叔姑殴杀侄并侄孙若外祖父母殴杀外孙者杖一百徒三年故杀者杖一百流三千里过失者各勿论殴祖父母父母
　　凡子孙殴祖父母父母及妻妾殴夫之祖父母父母皆斩杀者皆凌迟处死过失杀者杖一百流三千里伤者杖一百徒三年　其子孙违犯教令而祖父母父母非理殴杀者杖一百故杀者杖六十徒一年嫡继慈养母杀者各加一等致令絶嗣者绞若非理殴子孙之妇及乞养异姓子孙致令废疾者杖八十笃疾者加一等至死者各杖一百徒三年故杀者各杖一百流二千里其子孙毁骂祖父母父母而殴杀之若违教令而依法决罚致死及过失杀者各勿论妻妾与夫亲属相殴
　　凡妻妾殴夫之期亲以下缌麻以上尊长与夫殴同罪至死者各斩　若妻殴伤卑属与夫殴同至死者绞　杀夫之兄弟子杖一百流三千里故杀者绞妾犯者各従凡鬬法　若尊长殴伤卑幼之妇减凡人一等至死者绞　若弟妹殴兄之妻加凡人一等若兄姊殴弟之妻及妻殴夫之弟妹及弟之妻各减凡人一等　其殴姊妺之夫妻之兄弟及妻殴夫之姊妺夫者以凡鬬论若妾殴夫之妾子减凡人二等殴妻之子以凡人论　若妻之子殴伤父妾加凡人二等妾子殴伤父妾又加二等至死各依凡人论殴妻前夫之子
　　凡殴妻前夫之子者减凡人一等同居者又减一等至死者绞　若殴继父者杖六十徒一年折伤以上加凡鬬伤一等同居者又加一等至死者斩其故及自来不曾同居者各以凡人论
　　父祖被殴
　　凡祖父母父母为人所殴子孙即时救防而还殴非折伤勿论至折伤以上减凡鬬三等至死者依常律若祖父母父母为人所杀而子孙擅杀行凶人者杖六十其即时杀死者勿论
　　骂人
　　凡骂人者笞一十互相骂者各笞一十
　　骂制使及本管长
　　凡奉制命出使而官吏骂詈及部民骂本属知府知州知县军士骂本管指挥千百戸杖一百若骂佐二首领官各逓减一等
　　奴婢骂家长
　　凡奴婢骂家长者绞骂家长之期亲及外祖父母者杖八十徒二年大功杖八十小功杖七十缌麻杖六十若雇工人骂家长者杖八十徒二年骂家长之期亲及外祖父母者杖一百大功杖六十小功杖五十缌麻笞四十
　　骂尊长
　　凡骂缌麻兄弟笞五十小功杖六十大功杖七十尊属各加一等若骂兄姊者杖一百伯叔父母姑外祖父母各加一等
　　骂祖父母
　　凡骂祖父母父母及妻妾骂夫之祖父母父母者并绞
　　妻妾骂夫期亲尊长
　　凡妻妾骂夫之期亲以下缌麻以上尊长与夫骂罪同妾骂夫者杖八十妾骂妻者罪亦如之若骂妻之父母者杖六十
　　越诉
　　凡军民词讼皆须自下而上陈告若越本管官司辄赴上司称诉者笞五十
　　投匿名文书告人罪
　　凡投隠匿姓名文书告言人罪者绞见者即便烧毁若将送入官司者杖八十
　　诬告
　　凡诬告人笞罪者加所诬罪二等流徒杖罪加所诬罪三等因而致死被诬之人随行有服亲属一人者绞至死罪所诬之人已决者犯人反坐以死未决者杖一百流三千里加役三年　其被诬之人诈冒不实反诬犯人者亦抵所诬之罪　若狱囚已招伏罪本无寃枉而囚之亲属妄诉者减囚罪三等若囚已决配而自妄诉寃枉遮拾原问官吏者加所诬罪三等千名犯义
　　凡子孙告祖父母父母妻妾告夫及夫之祖父母父母者杖一百徒三年但诬者绞若告期亲尊长外祖父母虽得实者杖一百大功杖九十小功杖八十缌麻杖七十　若奴婢告家长及家长缌麻以上亲者与子孙卑幼罪同若雇工人告家长及家长之亲者各减奴婢罪一等诬告者不减
　　子孙违犯教令
　　凡子孙违犯祖父母父母教令及奉养有缺者杖一百
　　教唆词讼
　　凡教唆词讼及为人作词状増减情罪诬告人者与犯人同罪若受雇诬告人者与自诬告同受财者计賍以枉法从重论
　　私铸铜钱
　　凡私铸铜钱者绞匠人罪同为従及知情买使者各减一等告捕者官给赏银五十两里长知而不首者杖一百　若伪造金银者杖一百徒三年为従及知情买使者各减一等
　　诈教诱人犯法
　　凡诸人设计用言教诱人犯法及和同令人犯法却行捕告或令人捕告欲求给赏或欲防害人得罪者皆与犯法之人同罪
　　犯奸
　　凡奸男女各杖八十有夫各杖九十刁奸【用刁诈诱引出外相奸也】各杖一百　强奸者男子绞若强奸未成者男子杖一百流三千里　奸幼女十二嵗以下者虽和奸同强论若为媒説合容留在家通奸者各减犯人罪一等私和奸事者减二等其非奸所捕获及指奸者勿论若奸妇有孕罪坐本妇
　　纵容妻妾犯奸
　　凡縦容妻妾与人通奸本夫奸夫奸妇各杖九十抑勒妻妾及乞养女与人通奸者本夫义父各杖一百奸夫杖八十并离异归宗若縦容抑勒亲女及子孙之妇妾与人通奸者罪亦如之　若因财买休【谓与人财买令将妻休弃】卖休【谓受人财而卖休其妻也】和娶人妻者本夫本妇及买休人各杖一百妇人离异归宗财礼入官媒合人各减犯人罪一等
　　亲属相奸
　　凡奸同宗无服之亲【指女言】及无服亲之妻者男女各杖一百若奸缌麻以上亲之妻若妻前夫之女及同母异父姊妹者男女各杖一百徒三年强者男子处斩若奸従祖祖母从祖伯叔母姑从父姊妹母之姊妹及己之兄弟子之妻者男女各绞强者男子处斩若奸父祖妾伯叔母姑亲姊妹子孙之妇兄弟之女者各斩妾各减一等强者绞
　　诬执翁奸
　　凡男妇诬执亲翁及弟妇诬执兄欺奸者斩
</div>
    <div class="pagination">
<a href="图书编_page212.html">上一页</a><span>...</span><a href="图书编_page208.html">208</a><a href="图书编_page209.html">209</a><a href="图书编_page210.html">210</a><a href="图书编_page211.html">211</a><a href="图书编_page212.html">212</a><span class="current-page">213</span><a href="图书编_page214.html">214</a><a href="图书编_page215.html">215</a><a href="图书编_page216.html">216</a><a href="图书编_page217.html">217</a><a href="图书编_page218.html">218</a><span>...</span><a href="图书编_page214.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
