<!DOCTYPE html>
<html>
<head>
    <meta charset="UTF-8">
    <title>氏族大全 - 第 28 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族大全 - 第 28 页/共 82 页</h1>
    <div class="content">　　髙崇文有勇畧元和初刘辟叛蜀杜黄裳荐其才诏綂兵讨辟崇文卯受诏辰巳出师与辟战于鹿头山八战皆捷擒辟刻石纪功于鹿头山　封南平郡王子承简除邢州刺史　霞防亦以从崇文讨蜀功封威义郡王
　　碧桃红杏
　　髙蟾唐人累举不第作诗云天柱数修搘白日天门几扇锁明时阳春发处无根蔕须仗东风次第吹上主司侍郎云天上碧桃和露种日边红杏倚云栽芙蓉生在秋江上不向东风怨未开明年李昭知举及第
　　万户侯封
　　髙年字明道倜傥豪伟不守小节每风月佳时賔朋宴集酒酣气壮浩歌慷慨泣下云使我当髙光时万户侯何足道哉
　　南山三友
　　髙怿字文悦闻种放隐终南山怿亦筑室豹子谷与张山尧许勃号南山三友冦准荐之不起　宋仁宗赐号安素居士
　　扶辇渡河
　　髙琼宋景徳初契丹冦澶渊真宗亲征琼扶辇渡河凯旋授检校大尉封卫国王　諡烈武　子十四人皆教以知书
　　頥轩
　　髙君素作頥轩请山谷赋诗云辱莫辱多欲乐莫乐无求人生强学耳万古一东流
　　江西诗
　　髙荷字子勉宋元祐中太学生也与山谷往来谷与之诗有云寒炉余几火灰里拨隂何与髙元矩皆与江西诗【见徐俯】燕山平献凯歌除直龙图阁
　　修学门庭
　　髙登字彦先漳浦名儒也志节髙亮少游太学宋靖康中与陈东上书陈六贼之害　绍兴中校文潮阳命题讥切秦桧长流容州遂立祠于容州学宫有修学门庭于世
　　齐髙固入晋师桀石投人曰欲勇者贾余余勇【成二】齐髙强曰三折肱知为良医惟伐君为不可【哀十三】髙贺公孙故人也之恶曰寜逢恶賔勿逢故人
　　髙頥汉人与弟君实子文王一门三举孝亷
　　髙彪授书东观灵帝诏东观画彪像以劝学者髙济北魏人与邢颖李熈游雅号北朝四隽【北史】髙闳宋绍兴中为司业上幸学命讲泰卦赐三品服髙观国字賔王号竹屋工词有词集名竹屋痴语
　　女徳婚姻
　　名著金石
　　髙氏房嶙妻也笔画遒丽不类妇人欧公云予集録已博矣妇人笔画着于金石者髙氏一人而已
　　死义
　　髙彦昭事李正已及李纳拒命屠彦昭之家有女七嵗曰母兄皆不免何赖而生西向哭再拜就死徳宗闻之惊叹诏諡曰诸儒竞为之诔
　　采徳义
　　髙允言婚姻之法曰古之婚者皆采徳义之门妙简贞娴之女　将婚于邢氏游雅劝婚其族允不从游雅曰人言河间邢不胜广平游人自弃伯度我自敬黄头【允小字】
　　定氏族
　　唐太宗以山东士人尚阀阅嫁娶必多取资人谓之卖婚诏髙士亷韦挺岑文本责天下谱牒退新门进旧望左膏梁右寒畯合一百九十三姓千六百五十一家为九等号氏族志
　　女学士
　　髙越初举进士文声蔼然鄂帅李简贤之将妻以女越赋鹞子诗而去雪爪星眸众所归摩天专待振毛衣虞人莫谩张罗网未肯平原浅草飞后卢文进镇上党具礼币致之辟为书记文进仲女才色俱有善属文号女学士以妻越擅名江表
　　榜下婚
　　髙宇应举祈梦于邵武广祐王庙得诗云碧瓦朱檐云外耸黄花六叶掌中开果登第娶黄司业女六娘碧瓦朱檐乃髙宇也
　　髙氏女飞梭落谢幼舆二齿
　　髙瑾有深沈之量琅琊相何英髙其行以女妻之韩文公娶髙氏
　　准娶髙氏
　　登髙　攀髙　琴髙　曲弥髙
　　毛【羽音　西河　周文王第八子封于毛以国为氏传云鲁卫毛文之昭也周王使毛伯卫求金】
　　囊锥脱颖
　　毛遂自荐于平原君曰贤士之处世若锥之处囊中其末立见遂曰使早得处囊中乃颖脱而出　与俱至楚定从而归平原君曰毛先生一至楚使赵重九鼎大吕以三寸之舌强百万之师乃以为上客
　　诗学
　　毛亨治诗作诂训传以授毛苌苌为河间献王博士时称亨为大毛公苌为小毛公苌封乐夀伯
　　昼锦
　　毛遐字鸿逺汉明帝以为雍州刺史诏曰昼锦荣郷也
　　捧檄
　　毛义庐江人以行义称于郷里汉元和间张奉往候之府檄适至以为安阳令义捧檄而入喜动顔色奉心贱之后其母死征辟皆不就奉叹曰徃日之喜为亲屈也
　　素屏几
　　毛玠字孝先为东曹掾与崔琰典选所举皆清正之士魏太祖以素屏风几锡又曰君有古人风赐以古人服又曰真古所谓国之司直也位至尚书仆射　子机
　　三叶拥麾
　　毛寳字硕真仕晋为庐江太守称毛庐江自寳至其孙璩三叶拥麾
　　倚玉
　　晋毛曽与夏侯共坐人谓蒹葭倚玉树
　　擒奸酒
　　毛鸿賔仕晋为青州刺史赍酒之藩逢盗刼饮之皆醉并擒之因名曰擒奸酒
　　羊絶味
　　毛修之字敬文晋宋间官于洛阳魏入洛修之自调羊荐魏尚书以为絶味献之太武大悦以为太官令后封南郡公
　　律法
　　毛爽隋人受京房律法布管飞灰顺月皆验又每律生五音十二律为六十音因而六之为三百六十音分直一嵗之日以配其音
　　庐山隐士
　　毛炳隐庐山得钱即沽酒尝醉卧道旁有里正掖起之炳瞠目曰亟去毋挠予睡徙居南台山题壁云先生不此住千载惟空山
　　东堂集
　　毛滂字泽民工诗有东堂集十二巻宋元祐中坡守杭州滂为法曹秩满辞去词云今夜山深处断魂分付潮囘去坡曰郡僚有诗人而不知轼之罪也
　　尚书后
　　毛国华字君寳仕宋为于潜令东坡捕蝗到其邑诗戏曰令君留滞生二毛饱聴衙鼓眠黄防　又云尚书清节衣冠后谓毛玠也
　　鳯山八咏
　　毛维瞻字国镇以诗鸣与赵清献同里相得为山林之乐宋元丰中出守筠州政平讼理时苏颖濵谪筠州监酒相与倡和有鳯山八咏山房即事十絶苏诗云共喜新蒭酒味醇官居休暇不须旬政成境内棠隂合讼息亭中草色新不惜牛刀时一割已因鼷防发千钧嵗成谁与公书考岂止江南第一人
　　女徳
　　荘子毛嫱丽人之所美注云古美女也
　　毛达可妻能诗寄夫云剪烛新封锦字书拟慿归鴈寄天隅经年不报干秦防不识如今舌在无燕毛　鸿毛　一毛　九牛毛
　　敖【宫音　谯国　颛顼师大敖之后】
　　錬丹井
　　敖仙晋人即敖真人也失其名按方舆志敖岭在江西上髙县北之五里即真人得道之处上有真人祠磨劒石錬丹井下有冲真观宋熙寜中枢密蒋之竒行部至上髙寳严寺留诗云嘉节长岐路区区梦幻身何年一举腋仙去逐敖君
　　诗评
　　敖陶孙字器之号臞庵怀才挟气尝有诗云蟠胷二万巻落笔五千言　宋寜宗朝进士及第庆元中韩胄用事贬赵忠定于永陶孙时处上庠以诗哭之云狼胡无地归旦鱼腹终天痛屈原胄恶之编管岭南作诗评一章自魏晋至唐宋诗人皆有品题
　　卢敖【求仙者】　叔敖　子敖　游敖【敖与遨同】
　　劳【徴音　武阳　蜀有劳彦逺为尚书大丞】
　　七歌
　　罗【徴音　豫章　祝融之后妘姓国初封宜城周末居长沙】
　　湘中琳琅
　　罗含字君章晋人幼孤为叔母宋氏所养及长有志尚尝昼卧梦一鸟文彩飞入口中自是藻思日新　谢尚与为方外友曰湘中琳琅也　或曰荆楚竒材也　为桓温别驾于城西立茅舍以居织草为席布衣蔬食晏如也温曰此江左之秀　征为尚书郎致仕囘家阶庭兰菊丛生徳行之感也狄梁公表云采罗含致仕之兰南恩有罗琴山以含尝携琴游此也
　　一门忠孝
　　罗企生晋人为殷仲堪长史及桓跋扈仲堪走惟企生从之路经家门其弟遵生牵其手曰家有老母挥泪曰汝奉养不失子道一门之中有忠有孝亦复何恨
　　逢揶揄
　　罗崇罗友习凿齿之舅也友出晋桓温门下温以其放诞未用防有得郡者温集僚佐饯之友独后至温怪问友曰中路逢揶揄云只见汝送人作郡不见人送汝作郡始怖终惭不觉掩泪温后以为襄阳太守
　　桂枝桥
　　罗公逺侍明皇秋宴取桂枝杖向空掷之为大桥色如白金与同游月宫
　　赐金紫
　　罗珦唐徳宗朝为庐州刺史修学宫政教简易有芝草白雀之祥淮南节度杜祐上其状赐以金紫服迁京兆尹
　　铸错
　　罗绍威唐未为魏博节度使尽杀牙兵遂为朱温所制悔曰聚六州四十三县铁铸一个错字不成
　　钱塘进士
　　罗隐唐末人工诗长于咏史举进士不第诗云六载辛勤九陌中却寻岐路五湖东名惭桂苑一枝緑鲙忆松江满筯红浮世到头须适性男儿何必尽成功惟应鲍叔深知我他日蒲帆百尺风　初赴举过钟陵见营妓云英后一纪下第复见之云英曰罗秀才尚未脱白隐诗云钟陵醉别十余春重见云英掌上身我未成名英未嫁可能俱是不如人　感春诗云江东日暖花又开江东行客思悠哉髙阳酒徒半凋落终南山色空崔嵬圣代也知无弃物侯门未必用非才满船明月一竿竹家在五湖归去来钱塘人号爲罗江东　有湘南杂藁性傲睨少与桐庐章鲁风齐名钱镠辟为从事迁给
　　事中为发运使
　　比红儿
　　罗虬与邺隐齐名号三罗李孝恭籍中有红儿善南声虬请之歌不答虬怒拂衣而去诘旦为絶句百篇号比红儿
　　诗中虎
　　罗邺诗中虎也唐光化中韦荘奏词人才士时有遗贤不沾一命于圣朝徒作千年之恨骨如李贺陆防罗邺方干贾岛温庭筠刘徳仁皆有竒才伏望追赐进士及第赠补阙拾遗
　　虎符归
　　罗向庐州人少贫困常投福泉寺随僧饭二十年间持节归郷书僧房云二十年来此布衣鹿鸣西上虎符归故时賔从追前事到处松杉长旧围野老共遮官路拜沙鸥遥认隼旟飞春风一宿琉璃殿惟有泉声惬素机
　　犀带之宠
　　罗处约字思纯宋太宗朝知吴县与王禹偁唱和日赋五题上召至京师自命题试之以禹偁为右拾遗处约为著作郎皆直史馆　和御制雪诗称防赐绯特择犀带宠之　苏州童子刘少逸尝与之联句处约曰日移竹影侵棋局少逸曰风送花香入酒樽
　　金带之宠
</div>
    <div class="pagination">
<a href="氏族大全_page27.html">上一页</a><span>...</span><a href="氏族大全_page23.html">23</a><a href="氏族大全_page24.html">24</a><a href="氏族大全_page25.html">25</a><a href="氏族大全_page26.html">26</a><a href="氏族大全_page27.html">27</a><span class="current-page">28</span><a href="氏族大全_page29.html">29</a><a href="氏族大全_page30.html">30</a><a href="氏族大全_page31.html">31</a><a href="氏族大全_page32.html">32</a><a href="氏族大全_page33.html">33</a><span>...</span><a href="氏族大全_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
