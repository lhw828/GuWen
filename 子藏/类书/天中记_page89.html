<!DOCTYPE html>
<html>
<head>
    <meta charset="UTF-8">
    <title>天中记 - 第 89 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 89 页/共 201 页</h1>
    <div class="content">　　轻诋
　　蚩书刘表尝自作书欲与孙伯符以示祢衡衡蚩之言如是为欲使孙防帐下儿读之邪将使张子布见乎【兴畧】表尝作上事极以为快衡见之便防投地曰作此笔者为食饭不【别】
　　欲作老吏管宁少便恬静常笑邴原华歆有仕宦意及华为司徒上书让宁宁闻之笑曰子鱼本欲作老吏故荣之耳
　　妄语王太尉问眉子【】汝叔【澄】名士何以不相推重眉子曰何有名士终日妄语【世説】
　　何处活阮裕闻何充为宰相叹曰我当何处生活【语林】人中市井袁贞为监军时范平汒为吏部尚书大坐语袁卿此还不失为防军袁曰卿何事人中作市井聚溷谢防舆谓周顗曰卿社树逺望之峨峨拂青天就而视之其根则羣狐所托下聚溷而已答曰枝条拂青天不以为髙羣狐乱其下不以为浊聚溷之秽卿之所保何足自称【世説】
　　论议更克王右军与王敬仁许度并善二人亡后右军为论议更克孔岩诫之曰明府昔与王许周旋有情及逰没之后无慎终之好民所不取右军甚愧
　　非吏非隠孙兴公绰少与许询俱有髙尚之志尝鄙山涛而谓人曰山涛吾所不觧吏非吏隠非隐若以元礼比之龙津则当防额暴鳞矣【晋书】
　　怪乌孙盛字安国与桓温俱伐蜀还与温牋而辞防放荡称川遣从事观采风声进无威鳯来仪之美退无鹰鹯抟击之用徘徊湘川将为怪鸟【上】
　　符朗初过江吏部郎王忱与兄国宝命驾请之沙门法汰问朗曰见王吏部兄弟未朗曰非一狗靣人心又一人靣狗心者是邪忱丑而才国宝美而狠故也【秦书】虎防虎犊王右军在南丞相与书每叹子侄不令云虎防虎犊还其所如
　　作面向人禇太傅南下孙长乐于船中视之言次及刘真长死孙流涕因讽咏曰人之云亡邦国殄瘁禇大怒曰真长平生何尝相比而卿今日作此靣向人
　　标同伐谢镇西书与殷州为真长求会稽殷答曰真长标同伐异侠之大者常谓使君降阶为甚乃复为之驱驰邪
　　比肩何辱袁虎伏防同在桓公府桓公每逰燕輙命袁伏袁甚耻之恒叹曰公之厚意未足以荣国士与伏防比肩亦何辱如之
　　何物真猪孙绰作列仙商邱子賛曰所物何物殆非真猪傥遇风云为我龙摅时人多以为能王蓝田语人云近见孙家児作文道何物真猪也
　　宿言欵杂孙长乐兄弟就谢公宿言至欵杂刘夫人在壁后聴之具闻其语谢公明日还问昨客何似刘对曰亡兄门未有如此宾客谢深有愧色【世説】
　　尘垢囊王中郎与林公絶不相得王谓林公诡辨林公道王云箸腻颜帢布单衣挟左逐郑康成车后问是何物尘垢囊【上】
　　束教王北中郎不为林公所知乃箸论沙门不得为髙士论大畧云髙士必在于纵心调畼沙门虽云俗外反更束于教非情性自得之谓也
　　失鹰师王兴道谓谢望蔡霍霍如失鹰师【上和之也】
　　狗放无处王僧达性好鹰犬何尚之致仕复膺朝命于宅设八闗斋大集朝士自行香次至僧达曰愿郎且放鹰犬勿复防猎僧达答曰家养一老狗放无处去已复还尚之失色【南史】
　　去复还何尚之在家常着鹿皮防及拜开府天子临轩百僚倍位沈庆之于殿庭戯之曰今日何不着鹿皮冠庆之累辞爵命朝廷敦劝甚苦尚之谓曰主上虚懐侧席讵宜固辞庆之曰沈公不效何公去而复还也尚之有愧色【上】
　　终后无继孟顗尝就徐羡之因叙闗洛中事顗叹刘穆之终后更无继者王亦在甚不平曰昔魏朝酷重张郃谓不可一日无之及郃死何闗兴废顗不悦众宾笑而释之【南史】
　　呼公顔延之尝与何偃同从上南郊于路中遥呼延之曰顔公延之以其轻脱恠之答曰身非三公之公又非田舍之公又非君家阿公何以见呼为公偃羞而退【南史】歌謡顔延之每薄汤惠休诗谓人曰休上人制作委巷间歌谣耳
　　剧言苦句何长瑜为临川王义庆参军尝于江陵寄书与宗人何朂以语序义庆州府僚佐陆展等而轻薄少年遂演而广之凡厥人士并为题目皆加剧言苦句其文流行乂庆大怒除为増城令【宋书谢灵运】
　　卖袁刘司徒禇彦回送湘州刺史王僧防阁道壊坠水仆射王俭尝惊跣下车谢超宗拊掌笑戯曰落水三公坠车仆射彦回出水霑湿狼籍超宗先在僧防航抗声曰有天道焉天所不容地所不受投畀河伯河伯不受彦回大怒曰寒士不逊超宗曰不能卖袁刘得冨贵焉免寒士前后言诮稍布朝野【南史】
　　羞面见人刘祥字显征少好文学性韵刚疎轻言肆行不避髙下司徒禇渊人朝以腰扇鄣日祥从侧过曰作如此举止羞靣见人扇鄣何益渊曰寒士不逊祥曰不能杀袁刘安得免寒士永明中作连珠有以启上者令任遐奏祥饮酒无度言语防逸非可称纸墨上敕曰卿位渉清涂于分非屈何意轻肆口哕诋目朝士造席立言必以贬裁为口实諠议朝廷不避尊贱肆口极辞彰暴物聴近见卿影连珠寄意悖慢弥不可长【齐书】
　　佞人周旋大明时皇太子冠上临宴东宫与顔师伯柳元景沈庆之等并摴蒱孙劝师伯酒师伯不饮孙因相裁辱曰不能与佞人周旋师伯见宠于上上常嫌孙以寒素陵之因此发怒曰袁濯児不逢朕员外郎未可得也而敢寒士遇物将手刃之命引下席孙色不变沈柳并起谢乆之得释【南史】
　　洗黄閤张畅以防南谯王义宣见原孝武宴朝阳畅亦在坐何偃因醉曰张畅故是竒才同义宣作贼亦能无咎非才何以致此畅乃厉声曰太初之时谁黄其閤帝曰何事相苦初元防时偃父尚之为元防司空义师至新林门生皆逃尚之父子与婢妾共洗黄閤故畅讥之华林勲閤张敬児拜开府仪同王敬则戯之呼为禇彦回敬児曰我马上所得终不能作华林阁勲也敬则甚恨焉【南史】
　　神灭范镇字子真不信因果着神防论出朝野諠哗子良集僧难之而不能屈太原王琰乃著论讥缜曰鸣呼范子曽不知其先祖神灵所在欲杜缜后对缜又对曰呜呼王子知其先祖神灵所在而不能杀身以从之其险诣皆此也【上】
　　领军面韦粲字长倩为右衞率领直颇擅权诞倨不为时辈所平右衞朱异尝于酒席厉色谓粲曰卿何得色尔领军靣向人初黯为太仆卿而兄子粲为左卫率黯以常快快谓人曰粲已落骅骝前朝廷是能用才不识者颇以此闚之
　　鬼名柳津字元举庆逺子也虽乏风华性甚强直人或劝之聚书津曰吾常请道士上章驱鬼安用此鬼名耶衡定张纉字伯绪负其才气无所与让定襄侯只无学术颇有文性与兄衡山侯防俱为皇太子爱赏时纉从兄谧聿并不学问性又凡愚防只尝预东宫盛集太子戯纉曰丈人谧聿皆何在纉从容曰纉有谧聿亦殿下之衡定太子色慙或云纉从兄聿及弼愚短湘东王在坐问纉曰犬人二从聿弼艺业何如纉曰下官从弟虽并无多犹贤殿下之有衡定举坐愕然【南史】
　　脱衣胡叟于髙允舘见中书侍郎赵郡李璨璨被服华靡叟贫老衣褐璨颇忽之叟谓之曰老子今若相许脱体上袴褶衣防君欲作何计也讥其惟假盛服璨然失色【魏书】
　　精骑羸卒孙搴字彦举学浅行薄邢邵尝谓曰卿更须读书孙曰我精骑三千足敌君羸卒数万搴尝服棘刺丸李谐诙之曰卿应自足何假外求坐者皆笑【北史】雄狐毕义云家富于时恣情骄侈门门秽杂声偏朝野为郎时与左丞宋防道因公事忿竞防道廷辱之云雄狐之诗千载为汝义云一无所答
　　师公徐之才父雄祖成伯并善医术世其业祖孝征戯之呼为师公之才曰既为汝师复为汝公在三之义顿居其两之才尝以剧谈调魏收收熟视之曰靣似小家方相之才答曰若尔便是卿之具【谈薮】
　　称文名徐之才聪辨强识尤好剧谈李谐于广坐因称其父名曰卿嗜熊白生否之才曰平耳又曰卿此言于理乎否谐遽出避之道逄其甥髙徳正徳正曰舅顔色何不悦谐告之故徳正径造坐席连索熊白之才谓坐者曰个人讳防众莫知之才曰生不为人所知死不为人所讳此何足问唐邕白建方贵时人言云并州赫赫唐与白之才蔑之元日对邕为诸令史祝曰见卿等位当作唐白又以小史好嚼笔故尝执管就元文遥口曰借君齿其不逊如此【北齐书】
　　嗤玩魏收叔季景有文学歴官著名并在收前然收常所欺忽季景收初赴并顿邱李庶者故大司农谐之子也以华辨见称曽谓收曰覇朝便有二魏收率尔曰以从叔见比便是邪输之比卿邪输者故尚书令陈留公继伯之子愚痴有名好自入市肆髙价买物商贾共所嗤玩收忽以季景方之不逊例多如此【北史】
　　诡异祖孝征【珽】所乗老马自称骝驹又与寡妇王氏奸通每人前相闻徃复裴让之与珽早狎尝于众中嘲珽曰卿那得如此诡异老马十岁犹号骝驹奸耳顺子于时喧然传之
　　鸣吠聒耳梁庾信从南朝初至北方文士多轾之信将枯树赋以示于众后无敢言者时温子升作韩陵山寺碑信读而冩其本南人问信曰北方文士何如信曰唯有韩陵山一片石堪共语薛道衡卢思道少觧把笔其余驴鸣狗吠聒耳而已【朝野佥载】
　　疥骆駞刘昼字孔昭制一首赋以六合为名自谓絶伦乃叹儒者劳而寡功曽以赋呈魏收而不拜收忿之谓曰赋名六合已是太愚文又愚于六合君四体又甚于文昼不忿又以示邢子才子才曰君此赋正似疥骆駞伏而无娬媚昼常自谓博物竒才言好矜大每言使我数十卷书行于后世不易齐景之千驷也【北史】
　　书奏成隙何妥字栖鳯性劲急有口才好是非人物苏威时兼五职上亲重之威先尝隠武功妥奏云今当官之人不度徳量力既无吕望傅説之能自负岩渭水之气不虑忧深责重惟畏聪领不多书奏威大衘之二年威定考文学妥更相诃诋威勃然曰无何妥不虑无博士妥应声曰无苏威亦何忧无执事于是与有隙【隋书】伐樱桃赋萧頴士李林甫采其名欲防用之乃召见时頴士寓广陵居母丧即缞麻而诣京师径谒林甫于政事省林甫素不识遽见缞麻大恶之即令斥去頴士大忿乃为伐樱桃赋以刺林甫云擢无庸之质防本枝而自芘洎羣林而非据専朝廷之右地虽先寝之或荐岂和之正味其狂率不逊皆此也【旧唐】頴士开元二十三年及第恃才傲物曼无与比常自携一壶逐胜郊野偶憇于逆旅独酌独吟会有风暴至有紫衣老人领一小僮避于此頴士见之散冗颇肆陵侮逡巡风定霁车马骤至老人上马呵殿而去頼士仓忙觇之左右曰吏部王尚书也頴士常造门未之靣极惊愕明日具长牋造门谢罪命引至庑下坐责之且曰所恨与子非亲属常庭训之耳顷曰子负文学之名踞忽如此止于一第乎頴士终杨州功曹
　　妄贬李详字审已有才华胆气故荡不羇觧褐盐亭尉详在盐亭因考为録事参军所挤详谓刺史曰録事恃糺曹之权当要害之地为其妄褒贬耳若使详秉笔亦有其词刺史曰公试论録事考状遂授笔详即书録事考曰怯断大按好匀小稽自隠不清言他总浊阶前两兢鬬悃方休狱里囚徒非赦不出天下以为谈笑之最焉【御史台记】
　　聪明过人韩十八愈直是太轻薄谓李二十六程曰某与丞相崔大羣同年徃还直是聪明过人李曰何处是过人者韩曰共愈徃还二十余年不曽共説着文章此岂不是敏慧过人也
　　吃不洁太迟韩愈初贬之制舍人席防谓之词曰早登科第亦有声名席既物故友人多言曰席无令子弟岂有声阴毒伤寒而与不洁吃耶韩曰席十八吃不洁太原人问之曰何也曰出语不是葢忿其责辞云亦有声名耳【刘宾客家话】
　　鬼録裴勋容貌么麽而性尤率易慈恩寺连接曲江及京辇诸境每岁新得第者毕列姓名于此勋常与亲识防见其父及诸家牓率多物故谓人曰此皆鬼録也【玉泉】牛不胜载唐进士曹唐逰仙诗才情缥缈岳阳字李逺每吟其诗而思其人一日曹徃谒之李倒屣而迎曹仪质充伟李戯之曰昔者未见标仪将谓可乗鸾鹤此际拜见安知壮水牛亦恐不胜其载时人闻而笑之【北夣言】中书将军宣宗爱唱菩萨蛮词狐楚假温庭筠新撰密进之戒令勿泄而遽言于人由是疎之温亦有言云中书内坐将军讥相国无学也【北夣言】
　　俗谤大中中孝太尉三贬至朱崖时在两制者皆为拟制徃徃有俗传之制云蛇用两头狐摇九尾鼻不正而身其正眼既斜而心亦斜此仇家谤也【南部新书】
　　短诸葛薛能会昌间进士自负过髙从事西川日每短诸葛功业为诗曰阵图谁许可庙貌我揶揄又云焚却蜀书宜不读武侯无可律吾身讥李白曰我生若在开元日争遣名为李翰林又曰李白终无取陶潜固不刋自题其集云诗源何代失澄清四方聫络尽蛙声子弟三变咸通中荆州书生号唐五经学识精博常谓人曰不肖子弟有三变第一变为蝗虫谓鬻庄而食也第二变为蠧鱼谓鬻书而食也第三变为大虫谓卖奴婢而食也三食之辈何代无之【北夣言】
　　同年大荣张曙与杜荀鹤同年尝醉中谑荀鹤曰杜卜幸而大荣荀鹤曰何荣曙曰与张五十郎同年争不荣荀鹤应声答曰是公荣小子争得荣曙笑曰何也荀鹤曰天下只知有杜荀鹤阿没处知有张五十郎【摭言】夸头角李山甫咸通中不第后流落河朔为乐彦祯从事多怨朝廷之执政尝有诗云劝君不用夸头夣里赢输防未真【南部新书】
　　丹砂丸光启中蒋嶓以丹砂授善和中令张鹄呉人有文而不贫或刺之曰张鹄只消千防绢蒋嶓唯用一丸丹【抚言】
　　贾铁嘴汉贾纬文笔未能过人而议论刚强侪不平之目之为贾鐡嘴受诏脩髙祖实録诬桑维翰身没之日有白金八千铤又以所撰日歴示监修王峻皆媒孽豆贞固苏禹珪之短歴诋朝士之先达者峻恶之谓同列曰贾给事家有子亦要门阀无玷今满朝并遭非毁教士子何以进身乃于太祖前言之出为平卢行军司马【续世説】
　　笑端礼部尚书崔贻孙年过八十求进不休囊中乏资素有贮积性好于人喜得小惠左降之后二子争财防甘医药咸不供侍书责其子曰生有明君真宰死有天曹地府无老朽岂放尔耶为缙绅之笑端【北夣言】
　　艺如袜线韩昭仕王蜀至礼部尚书文思殿大学士粗有文章至于琴棋书算射法悉皆渉猎以此承恩于后主有朝士李台嘏曰韩八座事艺如拆袜线无一条长时人题之【言】昭字徳华长安人衍北巡以为文思殿学士京城留守判官李台嘏云韩公凡事如僧剃髪无有寸长【蜀史梼杌】
　　臭秽宋齐丘自署碑碣每求韩熈载冩之熈载以纸塞鼻或问之对曰文臭而秽【南唐书】
　　玉杯盛秽孙晟字文达又名忌与冯延已并相元宗晟轻延已为人尝曰金碗玉杯【阙】　　　可乎【南唐】忌鄙延已谓人曰玉巵象瓯盛秽鸡树鳯池【阙】　　　遂即罢相【江南野史】
　　落韵诗唐介为台官时言文潞公灯笼锦献张贵妃事上怒甚谪春州李承之送以诗有去国一身轻似叶髙名千古重如山并逰英俊顔何厚未死奸防骨已寒之句后介用潞公荐官于朝廷无所言承之以书从介索所送诗介无以报取诗还之曰我固不用落韵诗也以山寒二字韵不同故云【卲氏闻见録】
　　不可请刘贡父为给事中时学士郑宏中【穆】表请致仕状过门下省刘谓同舍曰宏中请致仕为年若干也答者曰郑年七十三矣刘遽云慎不可遂其请问曰何故也刘曰且留取伴八十四防时潞公年八十四再起或云潞公闻之甚不怿【明道杂志】
　　睂飞刘贡父晩年得恶疾须屑坠落鼻梁断壊苦不可言一日与东坡会饮心各引古人一聨相戯子瞻遽言曰大风起兮眉飞安得猛士兮守鼻梁坐中大噱贡父黙然无言但感怆而已【事林广记】
　　父子犯罪东坡一日会客坐客举令欲以两卦名证一故事一人云孟尝门下三千客大有同人一人云光武兵渡滹沱未济既济一人云刘寛婢汗朝衣家人小过东坡云牛僧孺父子犯罪先斩小畜后斩大畜葢指荆公父子也【垂王集】
　　信物一角司马温公薨时程正叔以臆説敛之正如封角状东坡嫉其怪妄因怒诋曰此其信物一角附上阎罗大王者耶【万简】呉尧卿为髙骈知州兼摧籴使盗用塩铁钱六十万缗及广陵城防军人识者尧卿咸请防之夜尧卿以他服而遁至楚州遇变为仇人所杀弃尸衢中其妻以纸絮苇棺敛之未及就圹好事者题其上云信物一角附至阿鼻地狱请去斜封送上阎罗大王时人以为笑端【广陵妖乱志】
　　谬误
　　误造刘臻字宣挚性恍惚耽悦经事世事多所遗忘时有刘讷者与臻俱为仪同臻住城南讷住城东臻尝欲寻讷谓从者汝知刘仪同家乎从者不知寻讷谓臻还家答曰知于是引之而去既扣门臻尚未悟谓至讷家乃据鞍大呼曰刘仪同可出矣其子迎门臻惊谓曰汝亦来耶其子答曰此是大人家于是顾盼乆之乃悟因叱从者曰汝大无意吾欲造刘讷耳【北史】
　　防霜失马王皓字季髙少立名行性懦缓尝从文宣北伐乗赤马旦防霜气遂不复识自言失马虞侯为求不得须防日出马体霜尽系在幕前方云我马尚在【北史】误称郗昻与陟交善因话国朝宰相谁最无徳昻误对曰安石也已而惊走而走逢吉温于街中温问何故苍惶如此答曰适与尚书话国朝宰相最无徳者本欲言吉顼误言韦安石既言又鞭马而走扺房相之第琯执手慰问之复以房融为对昻有时称忽一日犯三人举朝嗟叹唯陟遂与之絶【国史补】
　　热风贞元中给事中郑云逵与国医王彦伯隣居尝有萧俛求医误造云逵云逵为诊之曰热风颇甚又请药方云逵曰药方即不如东家王供奉俛既觉失错惊遽趋出是时京师有乖仪者曰热风而已
　　县官不知裴子羽为下邳令张晴为县丞二人俱有声气而善言语曽论事移时吏人窃相谓曰县官甚不和长官称賛府即道晴賛府称晴长官即道络日如此不和【封氏见闻】
　　以姓相弄阳伯博任山南一县丞其妻陆氏名家女也县令妇姓伍他日会诸官之妇既相见县令妇问賛府夫人何姓答曰姓陆次问主簿夫人答曰姓漆县令妇勃然入内诸夫人不知所以欲却回县令闻之遽入问其妇妇曰賛府妇云姓陆主簿妇云姓漆以吾姓伍故相弄耳余官妇頼吾不问必曰姓八姓九令大笑曰人各有姓何如此复令其妇出【封氏见闻】
　　想夫怜唐司空于顺以乐曲有想夫怜其名不雅将改之客有笑曰南朝相府曽有瑞莲故歌为相府莲自是后人语讹乃不改【国史补】
　　下马陵旧説董仲舒墓门人至皆下马谓之下马陵语讹为虾蟇陵今荆襄之人呼提为提留绛之人呼釡为付皆讹谬所习也【上】
　　方口尖口唐之进士有姓单者就试有司司误书为单生诉曰虽则陋宗然姓氏不欲为人所转易乞改正之有司曰方口尖口亦何足辨单生曰若不足辨则台州呉儿县改作吕州矣儿县可乎主司无以应【善谑集】马皇载谷有一野庙中绘后稷母践巨人迹及生稷弃之及岐防种树长乞糓种于神农神农使马皇载糓种赐之乃画水蛭无数谓马皇也水蛭一名马皇【尔雅翼】一字王陈州城外有厄台寺乃夫子絶粮之地今其中有一字王佛云是孔子像旧榜文宣王因风洗剥但存一王字而什子附会为一字王佛也其侍者冠服犹是顔渊之状如杜甫之作十姨天下如是者并不可胜数【鸡助篇】
　　五撮须温州有土地杜十姨无夫五撮须相公无妇州人迎杜十姨以配五撮须合为一庙问杜十姨为谁曰杜拾遗也五撮须为谁曰五子胥也【席上腐谈】南中有一泉多有桂叶流出因名流桂泉后乃立屋其上为汉祖庙而祠之又有胥庙者其像分其须谓之五髭须并有灵应也【国史补】江陵有村民事伍子胥神误呼五髭须乃书五丈夫皆祝呼之祭云一髭须二髭须至五髭须【北史言】牛王有自中原来者北方有牛王庙百牛于壁而牛王居其中问牛王为何人乃冉伯牛也伯牛乃为牛王【腐谈】交甫解佩襄州汉髙祖庙本为交甫觧佩于汉之义今为髙祖悮也【载】
　　流桂泉河南广武山有流桂泉史思明于其上立汉髙庙【上】
　　阴平路文州有桥曰阴平淳熈初有为郡守者大书立石于桥下曰邓艾取蜀路过者笑之【老学庵记】
　　恶发殿钱王名其居曰握髪殿呉音握恶相乱钱塘人遂谓其处曰此大王恶发殿也【上】
　　彭郎小姑江南有大小山巍然独立而世俗转孤为此江侧有一石矶谓之澎矶遂转为彭郎矶云彭郎小姑婿也小孤山庙像一妇人勅额为圣母庙西京龙门山夹伊水上有湍阙望之如双阙故谓之阙塞而山口有庙谓之阙口庙其像甚勇手持刀按膝而坐曰豁口大王【归田録】
　　防险
　　枉状曹橾与孔融既积嫌忌而郗虑复搆成其罪遂令路粹枉状奏融曰融昔在北海见王室不静而招合徒众欲规不执云我大圣之后而见防于宋有天下者何必卯金刀又融为九列不遵朝议秃巾微行唐突宫掖又前与白衣祢衡跌荡放言云父之于子当有何亲论其本意实为情欲发耳子之于母亦复奚亲譬如寄物瓶中出则离矣既而与衡更相賛衡谓融曰仲尼不死融答曰顔回复生大逆不道宜极重诛书奏下狱弃市【后汉书】
　　清洁王道种会为司马大将军兄弟所防闻嵇康名而造焉会名公子以才能贵幸乗肥衣轻宾从如云康方箕踞而鍜会至不为之礼【魏氏春秋】移时不交一言钟起去康曰何所闻而来何所见而去钟曰闻所闻而来见所见而去【世説】康与东平吕安亲善安罹事康诣狱以明之钟会庭论康曰今皇道开明四海风靡邉鄙无诡随之入街巷无异口之议而康上不臣天子下不事王侯轻时傲世不为物用无益于今有败于俗昔太公诛华士孔子戮少正卯以其负才乱羣惑众也若不诛康无以清洁王道于是録康【上】
　　趣舍不同成都王頴长史卢志与机弟云趣舍不同又门孟玖求为邯郸令于頴颖教付云云时为左司马曰刑余之人不可以君民玖闻此怨云与志防搆日至及机于七里涧大败玖诬机谋反所致頴乃使牵秀斩机军士莫不防涕是日天地雾合大风折本平地尺雪【别传】初陆抗诛歩阐百口皆尽有识尤之及机云见害三族无遗【于宝晋纪】
　　不宜酒色孝武甚亲敬王国王雅雅荐王珣于帝帝欲见之尝夜与国宝及雅相对帝微有酒色令唤珣垂至已闻卒传声国宝自知才出珣下恐倾夺其宠因曰王珣当今名流陛下不冝有酒色见之自可别诏召也帝然其言心以为忠遂不见珣【世説】
　　屏人论事王绪数防殷荆州于王国宝殷其患之求术于王东亭曰卿但数诣王绪徃輙屏人因论它事如此则二王之好离矣殷从之国宝见王绪问曰比与仲堪屏人何所道绪云故是常徃来无它所论国宝谓绪于已有隠果情好日疎防言以息【上】
　　因轻见防谢朓轻江祏为人祏常诣朓朓因言有一诗呼左右取既而便停祏问其故云定复不急柘以为轻已后柘及弟祀刘沨刘晏俱朓朓谓柘曰可谓二江之双流以嘲弄之柘转不堪至是搆而害之临终谓门宾曰寄语沈公君方为三代史亦不得见没【南史】老爱泉石徐摛梁武帝问以经史百家未论释教摛商较纵横应答如响帝加叹异宠遇日隆朱异不悦谓所亲曰徐叟出入两宫渐来见逼我须早为之所遂乗间白帝曰摛年老又爱泉石意在一郡帝谓摛欲之乃召摛曰新安大好山水任昉等并经为之卿为我临此郡遂出为新安太守【上】
　　丰水草道武宠待李顺政无巨细无所不参崔浩恶之顺凡使凉州十二回太武称其能而防逊数与顺防宴颇有悖言恐顺泄之以金宝纳顺懐中故防逊罪衅得不闻又西域沙门昙无懴有方术右凉州诏追之顺受防逊金聴杀之浩密言于帝帝未之太延五年议征凉州顺以凉州乏水草不宜逺征崔浩固以为宜征帝从浩议及至姑臧甚丰水草帝与景穆书颇嫌顺后谓浩曰卿昔所言今果验矣克凉州后闻受防逊金而聴其杀昙无懴益嫌之后以差羣臣爵位颇受纳品第不平凉州人徐桀发其事浩又毁之帝大怒刑顺于城西顺死后数年其从父弟孝伯为太武知重居中用事及浩诛帝怒甚谓孝伯曰卿从兄徃虽误国语意亦未至此田浩遂杀卿从兄【北史】浩搆李顺事互见夣部
　　王道彭城王勰有功于国尚书令髙肇性凶愎其兄女入为夫人顺皇后崩帝欲以为后勰固执以为不可肇憾之引魏偃髙祖珍证其逆谋永平信之召勰宴于禁中酖杀之云过醉而薨勰妃李氏司空冲之女也号哭曰髙肇枉害忠良如使天道有灵汝亦行当如我及肇诛复于此室论者知有报应焉【魏书】
　　搆罪殄灭髙隆之见信神武性阴毒仪同三司崔孝芬以结婚姻不果太仆卿任集同加营搆颇相乖异州刺史元晏请托不遂并搆成其罪诛害之终至家门殄防论者谓有报应焉【北史】
　　冶葛诸葛頴焬帝所亲幸出入卧内帝每赐之曲宴輙与皇后嫔御连席共榻頴因间隙多所譛毁时人谓之冶葛【纉世説】
　　军无纲纪李靖破突厥禽颉利温彦博害其功譛靖军无纲纪致令虏中竒宝散于乱兵之手太宗大加贵之未几太宗谓靖曰前有人防公今朕意已悟公勿以为懐【旧唐】
　　行伊霍事太宗自辽东还发定州在道不康刘洎与中书令马周入谒洎周出禇遂良传问起居洎泣曰圣体患臃极可忧惧遂良诬秦曰洎云国家之事不足虑正当传少主行伊霍故事大臣有异志者诛之自然定矣太宗疾愈诏问其故洎以实对又引马周以自明周对与洎同遂良又执证不已乃赐洎自尽【旧唐】
　　宗庙深忧许敬宗既助立武后遂谋防长孙无忌遣人上封事称监察御史李巢与无忌交通谋反帝令敬宗鞫之敬宗云无忌与先朝谋取天下众人服其智作宰相三十年百姓畏其威攘防一呼啸命同恶必为宗庙深忧又引汉文帝薄昭事帝聴其説流黔州敬宗又遣大理正袁公瑜就黔州重鞫无忌反状公瑜逼无忌令自缢【本】髙宗欲立武昭仪为后禇遂良固执不可后立左迁遂良为潭州都督转桂州都督许敬宗李义府奏言长孙无忌所搆逆谋并遂良扇动【本传】又希皇后之防奏遂良潜谋不轨以桂州用武之地故授遂良桂州刺史实以为外援于是更贬为爱州刺史【韩瑗】长孙无忌禇遂良与江夏王道宗有宿怨诬与房遗爱善流义州道病死无忌以呉王恪地亲望髙中外所向以遗爱事防杀之以絶人望恪曰使社稷有灵无忌族防遂良亦譛杀刘洎陵髙宗欲立武氏无忌遂良不从无忌贬黔州自杀遂良贬爱州而卒【吉防影响録事具新唐书】
　　走绕兎唐宗室呉国公孝逸有破徐敬业之功时望益重武承嗣深忌之使人诬告孝逸自云走绕兎兎常在月中月既近天合有天分则天以孝逸常有功减死配徒儋州寻卒【续世説】
　　召饮择人武后禁屠杀右拾遗张徳生男三日私杀羊会同僚补阙杜肃懐一餤上表告之明日太后对仗谓徳曰闻卿生男甚喜徳拜谢太后曰何从得肉徳叩头服罪太后曰朕禁屠宰吉防不预然卿自今召客亦须择之出肃表示之肃大慙举朝欲唾其靣【上】
　　召弟叙旧严挺之为绛郡太守宗欲进用之李林甫忌嫉召梃之弟损之至门叙故旧云当以子为员外郎又云圣人待贤兄极深须作一计入京既见当有大用令损之取绛郡一状云有少风气乞入京师就林甫持状奏云梃之年髙近患风气且授与一闲官宗叹咤乆之林甫奏授员外詹事便令东京养疾
　　伪请行卢忌张镒名重道直无以防之以方用兵西邉乃伪请行上固以为不可因荐镒以中书侍郎为鳯翔陇右节度使镒竟为乱兵所杀【旧唐】
　　佯寝至阁殿中侍御史郑儋与张镒善每伺昼眠輙诣镒知之他日假寝佯熟伺詹果来方与镒语遽至镒閤中詹趋避遽言密事镒曰殿中郑侍御在此佯曰向者所言非他人所冝闻时三司使方按詹郢狱未具而奏杀詹贬郢为驩州刺史镒寻罢相出镇鳯翔【上】
　　养侠上清者窦参女奴也参流驩州没入家资名掖庭后在徳宗左右问曰窦参之财何止养侠刺兼亦甚大有赃汚前时纳官银器至多上清流涕曰参自御史中丞歴宰相首尾六年月入数十万赏赐不知纪极廼者郴州所送纳官银器皆是恩赐当部録日妾在郴州亲见州县希陆贽恩防尽刮去所进银器上刻藩镇官衘姓名诬为赃物伏乞下验之于是宣索窦参没官银器覆视其刮字处皆如清言【时贞元十二年】徳宗又问养侠刺事上清曰本实无此悉是陆贽防害使人为之徳宗至是大悟因怒陆贽曰老僚奴我脱却伊緑衫便与紫看又常呼伊作陆九我任使窦参方称意次须教我枉杀却他及至权入伊手其为软弱甚于泥团乃下诏雪窦参时裴延龄探知陆贽恩衰得恣行媒乗间攻之贽意受谴不回后上清特敕削丹书度为女道士终嫁为金忠义妻世以陆贽门生名位多显达者世不敢传説故此事絶无人知【异闻集】
　　赐孝经李晟平朱泚之乱徳宗览收城露布曰臣已肃清宫禁只谒寝园钟簴不移庙貌如故上感涕失声左右六宫皆呜咽露布乃于公异之辞也议者以朝廷捷书露布如无此者公异后为陆贽所忌诬以家行不谨赐孝经一卷故坎坷而终【国史补】人士惜其才恶贽之急焉【旧唐】
　　辨谤畧唐次无故贬斥乆滞蛮荒孤心抑鬰乃采自古忠贤遭罹放逐虽至杀身而君犹不悟著书三篇谓之辨谤畧上之徳宗省之犹怒谓左右曰唐次乃方吾古之昏主宪宗即位召还累官至中书舍人宪宗因阅书禁中得次所上三篇善之谓学士沈师曰唐次所上辨谤书人君宜时观览朕疑编録未尽命师广为十卷号元和辨谤畧其序曰圣徳先辨谤何由兴【续世説】结不逞李逢吉字虚舟天与奸囬妬贤伤善结朝臣之不逞者造作谤言百端中伤裴度頼李绅韦处厚杀觧逢吉结王守澄澄言于敬宗诬绅曽请立深王为太子乃贬绅端州司马朝士代逢吉鸣吠者张又新李续之张权舆刘栖楚李虞程昔范姜洽李仲言时号八闗十六子又新等八人居要剧而胥附者又八人【上】
　　挥汗旅揖李逢吉恶李绅张又新李续之刘栖楚为之鹰犬同嗾绅贬端州司马朝臣表贺又至中书贺宰相及门门者止之云张补阙在相公齐内俄而又新挥汗而出旅揖羣官曰端溪之事又新不敢多让人皆辟易惮之与续之等时号八闗十六子【续世説】
　　合势裴度有用兵伐叛之功皇甫鏄心疾之与李逢吉令狐楚合势挤度出镇大原崔羣有公望为搢绅所重屡言时政之鏄恶之因议宪宗尊号乃奏曰昨羣臣议上徽号崔羣于陛下惜孝徳两字宪宗怒黜羣为湖南观察使【旧唐】韩愈至潮州上表帝感悔欲复用之鏄素忌愈直即奏言愈终狂疎可且内移乃改袁州刺史【新唐】
　　惑溺
　　负妇人齐桓公多内宠内嬖如夫人者妻姑姊妺七人负妇人而朝诸侯管仲告诸侯吾君背有疽创不得妇人创不衰愈【论衡】桓公宫中女市女子七百国人非之管仲故为三归之家以掩桓公非自伤于民也【战国防】衣装幡夏姬者陈大夫征舒母也状美好老而复壮者三三为王后诸侯争之莫不迷惑陈灵公与孔寗仪父皆通焉或衣其衣或装其幡【歌膝】以戯于朝【列女】
　　丑夫为殉秦宣太后爱魏丑夫太后病将死出令曰为我必以魏子为殉魏子患之庸芮为魏子説太后曰以死者为有知乎太后曰无知也曰若太后之神灵明知死者之无知矣何为空以生所爱于无知之死人哉若死者有知先王积怒之日乆矣太后救过不赡何暇乃私魏丑夫乎太后曰善乃止【战国防】
　　下地叩头晋刘宝字道真子妇始入门遣婢修防刘聊之甚苦婢固不从刘乃下地叩头婢惧而从之明日语人曰手推故是神物一下而婢子服淫【语林】
　　荡之坠床顔延之有爱姬非姬食不饱寝不安姬凭宠尝荡延之坠床致损竣杀之延之痛惜甚至常坐灵上哭曰贵人杀汝非我杀汝以冬日临哭忽见妾排屏风以压延之延之惧坠地因病【南史】
　　鹦鹉为后王鹦鹉东阳公主应阁婢也初公主有奴陈天兴鹦鹉养以为子而与之淫通鹦鹉天兴并与元凶劭巫蛊事公主薨劭虑言语泄嫁与始兴王濬府佐沈懐逺为妾后事泄上惊惋即牧鹦鹉家得劭濬手书皆咀呪巫蛊之言劭行弑逆既败妻殷氏赐死于廷尉临刓谓狱丞江恪曰汝家骨肉相残何以枉杀天下无罪人恪曰受拜皇后非罪而何殷氏曰此权时耳当以鹦鹉为后也懐逺坐纳鹦鹉孝武徙之广州兄懐文因此失调为治书侍御史【南史劭懐文】鹦鹉娥如衮露红镜前眉様自新宫稍教得以红儿貌不嫁南朝沈侍中【比红儿诗】衰暮畜伎张瓌字祖逸还呉后居室豪富伎妾盛房或有讥其衰暮畜伎瓌曰我少好音律老而方觧平生嗜欲无复一存唯未能遣此耳【南史】
</div>
    <div class="pagination">
<a href="天中记_page88.html">上一页</a><span>...</span><a href="天中记_page84.html">84</a><a href="天中记_page85.html">85</a><a href="天中记_page86.html">86</a><a href="天中记_page87.html">87</a><a href="天中记_page88.html">88</a><span class="current-page">89</span><a href="天中记_page90.html">90</a><a href="天中记_page91.html">91</a><a href="天中记_page92.html">92</a><a href="天中记_page93.html">93</a><a href="天中记_page94.html">94</a><span>...</span><a href="天中记_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
