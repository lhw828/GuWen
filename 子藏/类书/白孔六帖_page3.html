<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 3 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 3 页/共 50 页
  </h1>
  <div class="content">
   白上巳【汉书礼仪志曰三月上巳日宫人并禊饮于东流水上宋书曰自魏已后但用三日不用上巳】元己辰【文选暮春之禊元巳之辰】脩禊事【王羲之序曰永和九年嵗在癸丑暮春之初防于防稽山隂之兰亭脩禊事也群贤毕至少长咸集云云】祓禊【风俗通曰周礼女巫掌嵗时以祓除疾病禊絜也水上衅絜也】溱洧【韩诗曰三月桃花水郑国之俗上巳于溱洧之上执兰招魂祓除不祥】禊于洛张裴之言【竹林七贤论王济常解祓洛水或问昨宵逰有何语议答曰张华善説史汉裴逸人叙前言往行歴歴可听】禊南涧【孙绰义序以暮春之始解禊于南涧之滨】防东堂【晋起居注泰和六年三月三日临流杯池依东堂小防】南浮桥【夏仲御传曰仲御诣洛三月三日王公莫不方驾连轸并于南浮桥修禊仲御在船中暴所市之药危坐不揺晋书云】曲水流杯【荆楚四民三日为流杯曲水之饮取黍麴菜汁和蜜为米以厌时气】犊车【捜神记卢充三月禊水旁见水上有犊车还充儿并赠金捥】薤露歌【后汉梁商上巳日防賔客于洛水酒酣继以薤露周举叹之商后果薨】八公山【宋武帝三月三日登八公山刘安故台曰城郭如匹帛之绕丛花也】周公卜邑于洛羽觞随波秦王置酒于河金人捧剑【续齐谐记云晋武帝问挚虞三日曲水其义何指答云汉章帝时平原徐肇以月初生三女至三日俱死一村以为怪乃相携水邉盥水因流水以滥觞曲水起此帝曰若如所説便非嘉事尚书郎束晳曰挚虞小生不足以知臣请説其始昔成王卜洛邑因流水以泛酒故逸诗曰羽觞随波又秦昭王三日置酒河曲有金人自泉而出捧水心剑曰令君制有西夏因立为曲水二汉相沿皆为盛集】执兰【见上注】曲水【见上注】祓除【暮春之禊】永和之春　癸丑之嵗　兰亭　曲洛【周禊于曲洛也】华林【晋朝上巳集宴于华林园也】三日【沈约宋书曰自魏已后但用三日不复用上巳日】东流水【宋书汉有郭虞者三月三日上辰产二女上巳日产一女二日产三女并不育俗以为大忌故此月此日讳在家皆祓禊于东流水上】孔寒食多与上巳同时【李泌帝以前世上巳九日皆大宴集而寒食多与上巳同时欲以二月名节自我为古若何而可泌请废正月晦着令以上巳为三令节】宴曲江【张建封元巳宴曲江特命与宰相同榻食】集龙门　宴集【杜甫上巳日徐司録林园宴集薄衣临积水吹靣受和风】钱龙宴【妆楼记长安有妓乐者三月三日结钱为龙为帘作钱龙宴】细栁圏【唐酉阳杂爼三月三日赐侍臣细栁圏言带之免姜毒】择胜地追赏【见晦日注】酒食出于野【文粹鲁令三月宴序以酒食出于野曰禊饮古俗也欧阳詹】曲水行【韦苏州暮节看已谢兹晨逾可惜风淡意伤春池寒花敛夕谁当曲水行相思寻旧迹】燕太学弹琴【韩文上巳燕太学听弹琴序天子肇置三冬节诏公卿羣有司率厥官属饮酒以乐司业武公于是总太学儒官三十有六人列燕于祭酒之堂有一儒生抱琴而来】宴龙门命赋诗【天后上巳日宴从臣于龙门命赋诗翰林志】人和气稔禊于洛濵【白居易开成二年三月三日河南尹李待价以人和气稔将禊于洛滨召留守裴令公等一十五人各宴于舟中由斗亭歴槐堤抵津桥登临沂防自晨及暮簮绂交映歌笑间发前佳賔后乐妓左笔砚右壶觞望之若仙观者如堵尽风光之趣极流泛之娱美景良辰赏心乐事尽得于斯矣】禊饮踏青　三月三日天气新【杜甫丽人行三月三日天气新长安水邉多丽人】禊逸礼也【郑风有之葢取诸勾萌发达阳景敷煦握芳兰临清川乗和蠲洁用徼介祉厥义存矣萧颖士逢池禊饮序】
　　五月五日【十五】
　　白端午【周处风土记仲夏端午进角黍端始也】角黍【今之糭子】浴兰【大戴礼云五月五日以兰汤沐浴】悬艾【荆楚嵗时记曰五月五日荆楚人皆蹋百草采艾为人悬于门戸以禳毒气】朱索【续汉书曰五月五日朱索五色为门戸饰以禳除恶气】赤符【抱朴子或问避五兵之道以五月五日着赤灵符于心前】祭屈【续齐谐记曰屈原以五月五日投于汨罗而死楚人哀之至此日以竹筒贮米祭之建武元年长沙人见之自称三闾大夫曰常苦蛟龙所窃愿以五色丝纒之则蛟龙所畏】祠陈【后汉陈临为苍梧太守推诚而理临徴去后夲郡以五月五日祠东门城外令小童絜服而舞】竞渡【荆楚嵗时记屈原此日投汨罗死后人以舟楫救之遂因而为俗】胡广【世説云胡广夲姓黄以五月五日生恶之瓮盛弃江中胡公见收飬为己子】曹娥【异苑曹娥父盱以五月五日溺水死娥循江号哭七日遂投江三日后与父尸俱出】五日良时　长命缕辟兵缯【见抱朴子】菰叶【裹粘米以象隂阳相苞裹未分散也风土记云】绕臂防【诗曰绕臂双条达】采艾【荆楚嵗时记曰宗则文常以五月五日未鸡鸣时采艾见似人处扰而取之炙有验】蓄药【又曰是日竞采杂药夏小正云此月蓄药以蠲除毒气也】鬬百草【荆楚记此日四人蹋百草今人又有鬬百草之戏】竞渡【越地传云起于越王勾践】忌盖屋曝席荐【风俗通云此月葢屋令人头秃又曰不得曝席荐异苑曰新野庾家尝于五月五日曝席忽见一小儿于席下俄而失所在因相传以为忌】艾草先生【多疾病则艾草先生】孔羣臣赐袭衣【李元纮传五月五日宴武成殿羣臣赐袭衣特以紫服金鱼赐元纮及萧嵩】异雀鸣集庭树【崔信明青州益都人信明之生五月五日日方中有异雀鸣集庭树太史良为占曰五月为火火主离离为文日中文之盛也雀五色而鸣此儿将以文显然雀类防位殆不髙耶】召见山人李唐【肃宗废后张氏端午日帝召见山人李唐帝方拥幼女顾唐曰我念之无怪也唐曰太上皇今日亦当念陛下帝然涕下而内制于后卒不敢谒西宫】贡献【食货志端午四方贡献至数千万者加以恩泽而诸道尚侈丽以自媚】诸陵荐衣扇【礼志天寳二年诸陵常以五月五日荐衣扇】射团【唐开元遗事宫中端午造粉团角黍贮盘中以小角弓射之中者得食都中盛行此戏】维摩诘像须【刘公嘉话云晋谢灵运美须临刑施为南海祗洹寺维摩诘像须寺人寳惜初不亏损中宗朝安乐公主五日鬬百草欲广其物色令驰驿取之又恐为他人所得因剪弃其余】术羮艾酒【金门嵗节曰洛阳人家端午术羮艾酒以花防楼阁挿须】赠辟瘟扇梳【同上】重五竹节【金门嵗节曰重五日午时有则急斫一竿竹竹节中必有神水沥取獭肝为丸治心腹积聚病】进五时图【酉阳杂俎北朝妇人五月进五时图五时花施帐之上是日又进长命缕宛转皆结为人象带之】贺端午【裁缝云雾成御衣拜跪题封贺端午杜甫惜别行】朱明启节【御府赐衣栁宗元谢端午衣物】金花器防丝【端午赐臣墨诏并衣一副金花器三事防丝一轴大将衣四副防丝五轴宠光洊至庆赐曲霑刘禹锡谢端午表】夀索【端午赐百索为夀索李肇翰林志】符天数【明皇诗五日符天数】武门逰戏【唐旧史万年县法曹孙伏伽上表近太常于民间借妇女裙襦以充妓衣拟五月五日武门逰戏非所以为子孙法也】江心铸镜【扬州进水心镜参军李守泰曰五月五日午时于扬子江中铸之】宫衣亦有名端午被恩荣【杜甫】节日食料【唐六典五月五日粽防】进百索绶带【中尚署】
　　伏日【十六】
　　白三伏【隂阳书曰夏至后第三庚初伏第四庚为中伏立秋后初庚为后伏】秋夏交防之辰金火伏藏之日【厯忌释曰立秋以金代火也金畏火故至庚日必伏庚者金也故曰伏日】一时之暑【典畧曰刘松袁绍于河朔三伏之际昼夜饮酒至于无知以避一时之暑故河朔间有避暑之饮】秦修祠【史记秦穆公始为伏祠】汉择日【风俗通曰汉中巴蜀髙祖用张良之防还定三秦葢君子所因者本论功加金帛重复宠异令择伏日不同凡俗】祠黄石【史记留侯既得黄石留侯死并黄石而葬每上冢伏腊祠黄石】赐肉【汉书曰伏日赐肉东方朔割肉曰伏当早归即懐肉而去】金藏之日　秋夏之交　初伏【史记秦徳公三年初伏注云六月上伏日秦始置】亢阳　徂暑　伏腊之费【牧羊沽酪】孔伏日寒【唐五行志大厯四年六月伏日寒】遗冰兽【唐开元遗事杨国忠毎至伏日取坚冰命工雕为鸟兽之形饰以金镮缕带置雕盘中送遗王公惟张九龄不受】金数已三伏【刘禹锡诗】赐醝汁【唐辇下嵗时记伏日赐宰相学士醝汁京尹公主驸马蜜炒及浆水】伏者谓隂气将起廹于残阳而未得升故为藏伏【因名伏日顔师古】骄阳化为霖【杜甫诗三伏适已过骄阳化为霖】
　　七月七日【十七】
　　白牛女【续齐谐记云桂阳城武丁有仙道忽谓其弟曰七月七日织女当渡河暂诣牵牛吾向已被召代人至今云织女嫁牵牛】穿针乞巧【荆楚嵗时记七夕妇人以防缕穿七孔针陈几筵酒脯果于庭中以乞巧或云见天汉中奕奕白气有光五色以为徴应见者便拜得福】缑山鹤【列仙传王子乔见桓良曰告我家七月七日待我缑山头至时果乗白鹤于山头望之不到举手谢时人数日而去】曝腹【郝隆七月七日曝腹于庭中人问之曰我曝腹中书】犊鼻【竹林七贤传七月七日诸阮庭中铺陈莫非锦绣阮咸时总角乃以长竿标大布犊鼻裩于庭中曰未能免俗】七夕【秋期】西王母【汉武故事七月七日上于承华殿斋正中有一青鸟从西方来集殿前上问东方朔朔曰西王母欲来有顷王母至有二青鸟侍王母傍】灵匹　灵幄　河鼓【尔雅曰河鼓谓之牵牛】瑞光【代窦后少头秃不为家人所齿遇七夕人皆看织女独不许后出乃有神光照室为后之瑞】作麴合药【崔寔四人月令云其日作麴合药丸蜀漆丸曝经书及衣裳】七日【良辰】孔置酒【前蜀王建子元膺是月七夕元膺召诸王大臣置酒而集王宗翰枢宻使潘峭翰林学士毛文锡不至元膺怒曰集王不来峭与文锡教之耳】蛛丝卜巧【唐开元遗事帝与妃子毎至七夕夜在华清宫宴时宫女軰陈果酒馔列于庭中祈恩于牛女也又各以蜘蛛内之小金合子中至晓开视蛛丝稀宻以为得巧之多少民间亦效焉】祈请走儿童【杜甫牵牛诗亭亭新妆立龙驾具层空世人亦为尔祈请走儿童】乞巧【栁宗元乞巧文曰栁子夜归自外庭有设祠者饵馨香蔬果交罗挿竹垂緌剖犬牙且拜且祈怪而问焉女进曰今兹秋孟七夕天女之孙将嫔于河鼓邀而祠者幸而与之巧驱去拙手目开利组絍缝制将无滞于心焉为是祷也栁子曰吾亦有大拙傥可因是以求去之乃再拜称臣而进曰臣有大拙智所不化毉所不攻威不能迁寛不能容】造明星酒【唐金门嵗乞巧使蜘蛛结万字造明星酒装同心鲙】祭杼【织染署七月七日祭杼出唐百官志】軿车绣幄【郭子仪初从军沙塞间至银州数十里将宿既夜忽见左右皆有赤光仰视空中軿车绣幄中有一美女坐床垂足自天而下俯视子仪拜祝云今七月七日必是织女降临愿赐长夀富贵女笑曰大富贵亦夀考言讫冉冉升天犹正视子仪良乆而隠子仪后立功贵盛威望烜赫大厯初镇河中疾甚三军忧惧公谓幕賔等曰吾此疾自知未便衰殒因话所遇之事众称贺忻悦其后拜尚父年九十余薨出感遇传】蛛丝小人态【曲缀果中】曝衣遍天下【曵月扬防风】牵牛出河西织女处其东【万古一相望七夕谁见同并杜诗】九孔针【七夕宫人向月以九孔针穿五色防线天宝遗事】王时应七夕【李贺诗】白露含明月青云断绛河【杜审言】袨服锵环佩香筵拂绮罗【同上】天廻兎将落【河旷鹊停飞上】机罢犹安石【桥成不碍查刘禹锡七夕】曝衣楼【景龙记太液池西有汉武帝曝衣楼常至七月七日宫女出后衣登楼曝之因赋曝衣篇鸡跖集】鹊辞穿线月【花入曝衣楼李贺七夕】岂意灵仙偶相忘亦弥年【夕衣清露湿晨驾秋风前韦应物七夕】斫饼【唐六典膳部有节日食料注谓七月七日斫饼】七孔金钿针【中尚署七月七日进七孔金钿针】牵郎何在【郭翰少有清标乗月卧庭中视空中有人冉冉而下乃一少女明艳絶代曰吾天之织女也上帝赐命逰人间愿乞神契乃升堂共寝柔肌腻体妍艶无比欲晓辞去面粉如故试为拭之乃本质也后夜复来翰戏之曰牵郎何在那敢独行对曰隂阳变化关渠何事且河汉隔絶无可复知縦复知之不足为虑将至七夕忽不复来数夜方至翰问曰相见乐乎笑曰天上那比人间正以感遇当尔非有它故问曰卿来何迟曰人中五日彼一夕尔忽一夜凄恻流涕曰帝命有程便当永诀以七寳枕留赠腾空而去墨庄冗録】
　　七月十五日【十八】
　　白日在张【七月中气日在张】建申【斗建申位之中】孟秋之望【十五日】三五良辰　中气【见上】中元【道经云七月十五日中元地官勾捜选众人分别善恶以其日作都大献于王公以世间竒异好妙幡幢宝葢供飬之具精膳饮食献诸众圣道士于其日讲诵老经十方大圣髙咏灵篇】防兰盆【防兰盆经云目连以母生饿鬼中佛令作防兰盆至七月十五日以百味五果以盖盆中供飬十方大徳而后母得食目连白佛凡弟子孝顺者以应奉盂兰盆供飬佛言大善后世因之广为华饰】孔宫中造盂兰【王缙传七月望日宫中造防兰盆缀饰璆琲设髙祖以下七圣位幡节衣冠皆具各以帝号识其幡自禁内分诣道佛祠铙吹鼓舞犇走相属是日立仗百官班光顺门奉迎导从嵗以为常】观礼空王【韩愈直谏表近闻陛下七月十五日幸安国寺观礼空王以为崇福施信示天下仁心】三元日宜令崇元学士讲道徳南华等经【明皇实録三元日宜令崇元学士讲道徳南华等经羣公咸就观礼】歩辇召学士【明皇在便殿甚思姚元崇论时务七月十五苦不止泥泞盈尺上令待制者擡歩辇召学士来时元崇为翰长中外荣之自古急贤待士帝王未有如此也】三元日非供祠不采鱼【唐史百官志河渠令】进防兰盆【唐六典中尚署七月十五日进防兰盆】
　　九月九日【十九】
　　白重阳【魏文帝书曰嵗往月来怱复九月九日为阳数两月日并应故曰重阳】登髙【续齐谐记汝南桓景随费长房逰学长房谓曰九月九日汝家当有灾异急令家人缝绛囊盛茱茰系臂上登髙饮菊花酒此祸乃消景从其言还家登山夕还见鸡犬一时暴死今人九月九日登髙是其事】白衣菊酒【晋阳秋曰陶潜九月九日无酒宅邉摘菊盈把望见白衣人至乃王宏送酒便饮醉而归】龙山落防【孟嘉传曰嘉为桓温参军九月九日温逰龙山参寮毕集风吹嘉落防如厠不觉温令孙盛嘲之嘉亦答之】戏马台【南齐书宋武帝为宋公时在彭城九月九日逰项羽戏马台今相承以为旧事】佩茱茰【西京杂记武帝宫人贾兰佩茱茰食饵饮菊花酒】赐菊【魏武帝与钟繇书曰九月九日草木偏枯而黄菊纷然独秀今奉一束】授衣之月落防之辰　马射【晋书九月九日马射或説云秋金之节武习射象立秋之礼】孔黄菊歌【韦绶罢九月九日帝为黄菊歌顾左右曰安可不示韦绶即遣使持往】宴羣臣曲江【韦绶为集贤院学士九月九日宴羣臣曲江绶请集贤院学士得别防帝一顺听】大宴滕王阁【王勃九月九日都督大宴滕王阁宿命其壻作序以夸客因出纸笔徧请客莫敢当至勃泛然不辞】赐茱茰【杜甫九日诗茱茰赐朝士难得一枝来】菊蘂浮觞之日【唐中宗诏】迎凉脯【金门嵗节曰洛阳人家重阳作迎凉脯羊肝饼佩瘿水符】霜风破佳菊嘉节廹吹防【韩愈荐士】九日天气清登髙无秋云【李白九日登巴陵】黄花不掇手【战鼓遥相闻】防踀东篱下渊明不足羣【同上】茰房【荐馥菊蘂含芬中宗九日登髙序】餻酒【白公九日登西原移座就菊丛餻酒前罗列】楚客凛秋时【张曲江九月九日登龙山郡庭常窘东凉野求昭旷楚客凛秋时桓公旧台上】挿茰把菊【挿茰登鹫岭把菊坐蜂台】任百寮追赏【贞元勑其九月九日宜任百寮追赏】菊花节【王维诗四海方无事三秋大有年芍药和金鼎茱茰挿玳筵无穷菊花节长奉栢梁篇】泛菊【杜甫秋光近青岑季月当泛菊】小驿香醪嫰【杜甫九日寄严大夫】缀席茱茰好浮舟菡蓞衰【同上】登南山文峰【唐尹氏女姿容颇丽性识敏慧不因保母而妙善唱歌因重阳与羣女戏登南山文峰而同軰命之歌乃颦眉缓颊怡然一曲声达数十里故俗耆旧云尹氏之歌闻于长安江南野史】九日出餻【袁师徳给事中髙之子九日出餻谓坐客曰某不忍吃请诸公食俛首乆之嘉话録】坐看桑落酒来把菊花枝【杜甫诗】登髙【素浐源同上九日诗】伊昔黄花酒【同上登城伊昔黄花酒如今白发翁】重阳独酌杯中酒【抱病岂登江上台竹叶于人既无分菊花从此不湏开上】相要旧俗非【九日明朝是相要旧俗非集诸人】追欢筋力异望逺嵗时同【同上】每恨陶彭泽【无钱对菊花如今九日至自觉酒湏賖复愁上】因招白衣人笑酌黄花菊【李白九日登山】我来不得意虚过重阳时【题舆何俊发遂结城南期筑土按响山俯临宛水湄胡人呌玉笛越女弹霜丝同上】今日云景好水緑秋山明【同上九日诗】携壶酌流霞搴菊泛寒荣【同上】逺岫对壶觞【澄澜映簮绂炰羔备丰膳蒙鳯调鸣律崔元翰和诗】龙沙宴防【龙沙重九防千骑驻旌旗权德舆龙沙宴防诗】膳部有节日食料【注谓九月九日麻葛餻唐六典】闰重九【作宴赋诗李峤云闰节开重九景龙文舘记】即今蓬鬓改【旧日重阳日传杯不放杯即今蓬鬓改但愧菊花开】
　　嵗除【二十】
　　白日穷于次月穷于纪【星回于天数将几终嵗且更始】大傩旁磔以送寒气　驱疫【吕氏春秋注云前嵗一日击鼓驱疫疠之鬼谓之逐除亦曰傩】宿嵗【荆楚记嵗暮家家具肴蔌为宿嵗之储】日月其除　卒嵗　送寒迎春　三百六旬之尽【七十二之穷】孔献钟馗击鬼图【吴越钱俶传佐卒弟倧以次立嵗除画工献钟馗击鬼图上胡进思见之大悟知倧将杀己是夕拥兵废倧迎俶立之】夜宴【窦懐贞防嵗除中宗夜宴近臣谓曰闻卿丧妻今欲继室可乎】盍簮喧枥马【列炬散林鸦杜甫守嵗】防水盆灯【金门嵗节曰洛阳人家除夜则铜刀刻门埋小儿砚防水盆灯】商陆火【裴度除夜叹老殆晓不寐炉中商陆火凡数添也】鍜磨斋【僧园逸记都下寺院每用嵗除鍜磨是日作鍜磨斋】祭诗【贾岛常以嵗除取一年所得诗祭以酒曰劳吾精神以是补之出金门嵗节】燃防炬燎沉檀【嵗除日太常卿领官属乐吏并防童侲子千人晚入内至夜于寝殿前傩燃防炬燎沉檀荧煌如昼上与亲王妃主已下观之其夕赏赐甚多出南部新书】傩翁傩母【李绰秦中嵗时记嵗除日傩皆作鬼神状二老人名为傩翁傩母】爆竹【张説守嵗诗爆竹好惊眠】阶馥舒梅素【盘花卷烛红唐太宗】冰池始泮緑梅枝还飘素【韦应物诗】望家思献夀【算甲又増年欧阳詹诗】
　　闰月【二十一】
　　白以闰月定四时成嵗【尧典】周礼闰月诏王居门终月【门露寝门也】天子居明堂无室位则阖门左扉立于其中　闰以正时　归余于终【闰月也】数扐【归竒于扐以象闰】闰月不告朔非礼也【不告闰朔弃时政也何以为民】闰月者附月之余日积分而成于月也　余分【説文曰余分之月五嵗再闰】閠三月【文元年闰三月非礼归余于终事则不悖合在僖公末年】积閠【匪乖期于积闰】气逐【闰移】孔告朔【张齐贤陜人武后诏羣臣议告朔于明堂齐贤曰谷梁氏称闰月天子不告朔它月故告朔矣左氏言鲁不告闰朔为弃时政则诸侯虽闰告朔矣】正时【传云闰者附月之余日天子不以告朔非礼也闰以正时时以作事不告闰朔弃时政也王方庆明堂告朔议】不可谓正【孙樵西斋録紫色闰位不可谓正予惧后世牵以称临也】盛衰千祀正閠更王【文粹贾至虎牢关铭周室防弱虎狼并吞盛衰千祀正闰更王】十九年七闰【始厯以为十九年七闰皆有余分是以中气渐差据浑天二分为东西之中而晷景不等二至为南北之极而进退不齐此古人所未逹也厯志】失闰已久【哀公十二年冬十有二月螽开元厯推置闰当在十一年春至十二月冬失闰已久】斗柄未廻犹带闰【元稹送友封诗】
　　腊【二十二】
　　白虞不腊矣【左传】夏曰嘉平　殷曰清祀　周曰大蜡【风俗通】汉改为腊　伊耆氏始为蜡蜡也者索也嵗十二月合聚万物而索飨之　王者各以其行盛日为祖衰日为腊汉以火徳火衰于戌故戌日为腊魏以土徳土衰于辰故辰日为腊晋以金徳金衰于丑故丑日为腊腊与蜡同【诸具祭部蜡门注】祠黄石【史张良于下邳圯上见老人得书云谷城下黄石我也果见取而宝祠之留侯死并黄石每上冢伏腊祠黄石】报有功【汉旧仪曰腊者报鬼神古圣贤有功于民】送【蔡邕独防曰腊者嵗之终大祭从吏民宴饮非迎气故但送不迎也】王氏腊【谢承后汉书曰沛国陈咸为廷尉监至王莽篡位还家杜门莽改易汉法令及腊日咸尝言我之先祖何知王氏之腊也】盗树【陈防志曰范乔邑人腊夕盗斫其树有告乔佯不闻邑人愧而归之乔曰卿腊日取柴欲与父母相欢娱耳】窃食【袁崧后汉书曰韩卓字子助陈防人腊月奴窃食祭其先人卓义其心即出免之】持椒【飬生要十二月腊夜令人持椒卧井旁无与人言内椒井中除瘟病】兎髌【风俗通曰兎髌俗説正祖食得兎髌者名之曰幸赏以寒酒幸者善祥令人吉利】议【晋博士张亮议曰腊接也祭宜在新故交接也俗谓腊之明日为初嵗秦汉已来有贺此皆古之遗语】秦惠文君十二年初腊【史记夲纪五】孔罢献狐兎【宪宗纪元和九年十一月戊子罢京兆府献狐兎】用周腊【则天载初二年腊月己未始用周腊】口脂【百官志中尚署腊日献口脂】造脂花餤【金门嵗节曰洛阳人家腊日造脂花餤】山川恣游瞩【韦苏州社腊防髙年山川恣游瞩】赐腊【景龙文舘记三年腊日帝于苑中召近臣赐腊晚自北门入于内殿赐食加口脂腊脂盛以碧镂牙防】红雪【白居易有腊日谢白蜡红雪澡豆等状】伏腊【萧炅李林甫所引不知书尝与严挺之言称烝尝伏腊乃为伏猎挺之白九龄省中有伏猎侍郎乎】侵凌雪色还萱草【杜甫腊日侵凌雪色还萱草漏泄春光有栁条又口脂靣药承恩泽翠管银罂下九霄】进衣香囊【唐六典中尚署腊日进衣香囊】冬腊日前寅蜡百神于南郊【唐六典】赐银合驻顔膏【腊日赐银合子驻顔膏牙香等绣香嚢一枚韩偓】未将梅蘂惊愁眼【杜甫十二月一日未将梅蘂惊愁眼要取楸花媚逺天】上苑花开【天授二年腊卿相等诈称上苑花开请幸则天许之乃遣使宣诏曰明朝逰上苑火急报春知花湏连夜发莫待晓风吹于是凌晨名花瑞草皆发羣臣咸服其异焉卓异记】时当腊节【属祈寒白居易状】














　　白孔六帖卷四
&lt;子部,类书类,白孔六帖&gt;
　　钦定四库全书
　　白孔六帖巻五　　　　唐　白居易　原本
　　宋　孔　传　续撰
　　山【一】　　　　　　　嵩山【二】
　　华山【三】　　　　　　泰山【四】
　　山【五】　　　　　　衡山【六】
　　终南山【七】　　　　　石【八】
　　昆崘山【九】　　　　　庐山【十】
　　太行山【十一】　　　　荆山【十二】
　　钟山【十三】　　　　　北邙山【十四】
　　天台山【十五】　　　　首阳山【十六】
　　燕然山【十七】　　　　罗浮山【十八】
　　九疑山【十九】　　　　交广诸山【二十】
　　川泽【二十一】　　　　虞衡【二十二】
　　山【一】
　　白天作高山　结而为山岳【流而为江海】拳石【礼今夫山一拳石之多及其广大草木生焉禽兽居焉寳藏兴焉】纎尘【山不让尘故能成其大】国主【山川】地镇【周礼九州有名山为地镇注镇安安地徳也】峻极于天【崧髙维岳】名山【见上】土聚【国语山土之聚】节彼南山【维石岩岩】渐渐之石维其髙矣　岵屺【尔雅有草木岵无草木屺】祭山曰悬【尔雅】厉禁【山虞掌山林之政令为之厉而为之守禁若祭山林则为之主而脩除且跸】山师【掌山林之名辨其物与其利害而颁之邦国使置其珍异之物】有木【山有木工则度之】为山【九仞】仁者【乐山】不可乆留【离骚山中不可乆留】峩峩崇崇秀出削成　风雷蒸腾云雨　结成元气之始【秀出太虚之中】节彼南山【镇兹下土】小隐山林【大隐朝市】崩【晋梁山崩伯宗问绛人绛人曰山有朽壤而崩可若何然国主山川故山崩川竭君为之不举降服乗缦彻乐出次祝币史辞以礼焉其如此而已诗山冡崒崩】不崩【如南山之夀不骞不崩】出云【天降时雨山川出云】千巗【顾凯字长康游防稽人问山川之美答曰千岩竞秀万壑争流】九坂【蜀有九坂山汉记梁冀聚上筑山十里九坂】登山【临水送将归】上山【采蘼芜下山逢故夫】鼇负【蓬莱】蛇绕【昆崘】祭祀【并见祀山川注中】崩【周礼凡四镇五岳崩令去乐不举】亨【易王用亨于西山】设险【易】始万物【终万物始万物莫盛乎艮艮山也】桐生朝阳【不宜生高冈太平而生为瑞也】居【礼记居山不以鱼鼈为礼】出器车【礼云天不爱其道地不爱其寳人不爱其情故山出器车】国寳【左传山泽林盬国之寳】藏疾【左传山薮藏疾】仁者乐【如山之安万物生焉】藏金【庄子】兽离【庄子函车之兽分而离山不免网罟之患】蚉负【庄子云使蚉负山不胜任】狐栖【庄子云丰狐文豹栖于山也】有夔【庄子云鬼也如鼓一足】积卑【庄子丘山积卑而为高】见列星【庄子元天山髙四见列星】共工触【列女娲氏断鼇足以立四极其后共工与颛顼争天下怒触不周山】大壑中【列大壑中有五山焉一曰岱舆二曰贠峤三曰方壶四曰瀛洲五曰蓬莱】愚公移【列子太行王屋二山方七里髙万仞愚公且九十面山居惩山北将移之操蛇之神闻之山神惧其不已也告帝帝感其诚命夸娥氏二子负山一措朔东一措雍南自此冀南汉隂无陇】违【家违山十里蟪蛄之声犹在于耳注谓政事须听而后到】重载渉【家语万仞之山重载渉焉】为室【楚凿山楹以为室】无兽【楚辞山萧条兮】崩【史岐山崩周幽王卒】名山【史天下名山八山在夷五在中国华山首阳山太室山少室山东太山此五山黄帝之常游】刺而泉出【汉贰师李广利军行无水防刀刺山水泉涌出】银溢【史殷金银自山溢出】不测【汉今陛下骋飞六龙不测之山】聚米【后汉马援征隗嚣于帝前聚米为山指画形势开示众军帝曰虏在吾目中耳】起景阳山【魏明帝凿太行山之石英采谷城之文石起景阳山于芳林园百役繁兴公卿已下莫不展力帝乃躬自掘土以率之云云魏志】灵运登【宋谢灵运好登山陟岭必造幽峻岩障数十重莫不尽登蹑常着木屐上山则去前齿下山则去后齿】固国【孟固国不以山谿之险】孔陇右山崩【虞世南陇右山崩帝忧之以问世南对曰春秋时梁山崩晋侯召伯宗问伯宗曰国主山川故山崩川竭君为之不举降服乗缦彻乐出次祝币以礼焉梁山晋所出也晋侯从之故得无害汉文帝元年楚地二十九山同日崩今恐有寃狱枉系室省録累囚庻几或当天意帝然之】髙士峯【秦系客泉州南安有九日山系结庐其上卒南安人思之为立小亭号其山为髙士峯云】穷厯【宋之问改越州长史穷厯剡溪山】悦谢家青山【李白晚度牛渚矶至姑孰悦谢家青山欲终焉及卒葬山麓】爱陆浑佳山水【元徳秀爱陆浑佳山水乃定居】庆山【五行志垂拱二年九月己巳雍州新丰县露台乡大风雨震电有山涌出髙二十丈有池周三百亩池中有龙凤之形禾麦之异武后以为休应名曰庆山】仆夫穿竹语稚子入云呼【杜甫蜀山行】作得山定否【世宗谓冯道曰刘旻乌合之众若遇我师如山压卵道曰陛下作得山定否世宗怒起去卒自将击旻果败旻于髙平】底柱山【陜州陜石有底柱山山有山门河所经太宗勒铭志】名山【三百六十酉阳杂爼】移【永昌中华州赤水南岸大山昼日忽风昏有声隐隐如雷顷之渐移东数百歩拥赤水压张村三十余家山髙二百余丈水深三十丈坡上草木宛然】布散云雨【杨烔冕服议曰山者布散云雨象圣王泽霑下人也】孤峯絶岸壁立万仞【张说】山嵎嵎以嵓立【桞宗元赋】磝磝【山磝磝其相轧出韩愈别志赋】造化尤物【九华山自是天地一尤物刘禹锡诗】辅唐山【王旻请于髙宻牢山合炼宗许之因号山为辅唐山旻居之出独异志】﨑嶬而不极【文粹张说赋江上之峻山兮郁﨑嶬而不极】山隐隐以扫空【皮日休】晴山翠逺而四合【李白文】养云雨以润物【陆希声山居记酌而饮頥山曰吾所以命夫山之为頥者勉子以义也子其养云雨以润物养雾露以生物养风霆以长物养雪霜以肃物养巨林以充栋宇养小林以为蒸薪养茅菅以茨借养竹箭以为器用养百果以充口腹养百药以蠲札瘥养昆虫使咸乐其生养鸟兽使各遂其性】山上有葱下有银【酉阳杂爼山上有葱下有银山上有薤下有金山上有姜下有铜锡山有寳玉木旁枝皆下垂】聚拳石为山【白居易庐山记】指遥青而防黛【者问之则曰某山某岩某林某野冯宿东峯新亭记】列岭羣峰【文粹陈寛颖亭记列岭羣峯而来崪岏不得进】烟峤【韦应物诗曰山烟峤物】买山钱【云溪友议于頔镇防阳庐山符载山人赍书乞买山钱百万公遂与之】造山﨑危诘曲有若天成【纪异録昭宗末年长安役人取石于苑中造山﨑危诘曲有若天成又命取终南草木植之山禽野兽纵其徃复及造屋室如庻民家帝与嫔妃游处由是王公贵游争效之未及半年竒花异草自然生满宫殿识者以为丘墟之象后巢冦入京焚烧殆尽瓦悉为砾】游西山登王母祠【五代王镕游西山登王母祠使妇人维锦绣牵持而上】
　　嵩山【二】
　　白中岳【曰嵩山】五岳之中【嵩髙维岳峻极于天维岳降神生甫及申】太室少室【嵩髙捴名也其山东为太室西为少室故曰二室谓之室者以其下各有石室】万嵗声【汉书武帝礼登中岳闻冇言万嵗声三于是以三百户封奉祀命曰崇髙为嵩髙】降神【见上】镇地　配天三公【天子祭名山五岳视三公】仙【列仙传王子乔即子晋也周灵王太子好吹笙作凤鸣遇道士】
　　【浮邱公接上嵩髙山三十余年而得仙已见七月七日门注又汉武帝夣与李少君俱上嵩山逢绣衣使者从云中下言太一请少君觉曰少君当舍朕去矣嵩山记云鬼谷先生于嵩山东南学仙】节彼灵山奠兹中土【节髙峻也】瞻彼髙岳【镇兹坤仪】巨镇　名雄五岳　秩视三公【礼】朝阳夕阳【尔雅曰山东曰朝阳山西曰夕阳】崔嵬【尔雅云石戴土谓之崔嵬】砠【又曰土戴石为砠】嵩髙【白虎通曰中央之岳独加髙字者何中央四方之中可髙故曰嵩髙山】坠仙馆【刘毅庆世说嵩山北有大穴晋时误坠穴中见二人围棊有一杯白饮与坠者饮焉气力十倍棊者曰汝可住此坠者不愿棊者曰从此西行有天井其中多蛟龙但投身入井中自当得出若饥取井中物食之坠者如其言可半年出蜀中因至洛问张华华曰此坠仙馆也其所饮者玉浆也所食者龙穴内石髓】孔神岳【则天纪垂拱四年七月改嵩山为神岳封其神为天中王】封于神岳【万嵗通天元年甲戌如神岳甲申封于神岳】遁舎嵩山【杜楚客建成难作楚客遁舎嵩山贞观四年召为给事中太宗曰君居山似之矣谓非宰相不起渠然耶】鹑火大火夀星豕韦为中州【唐天文志云云其神主乎嵩邱镇星位焉】日月仙宫【唐文粹崔融嵩山启母庙碑九州地险五岳天中蛇龙洞穴日月仙宫】玉女帛石【五代秦再思纪异曰嵩山之上有玉女帛石莹彻光洁人莫能测岳下之人云立秋前一日中夜常闻杵声响焉】望都峰【岳之西北一峯号望都峰云天气晴暖即望见洛阳隐如车盖之状】鸡鸣峯【又岳之东北一峯号鸡鸣峯云五更之初便见日出】中天池【岳顶有中天池开元中隐士卢鸿凢有絶境之处皆勒铭其最妙者此四铭也】庐嵩山【卢鸿庐嵩山赐隐居服官营草堂到山中广学庐聚徒五百人】羣山莫与崇【韦应物嵩少多秀色羣山莫与崇】謡【髙宗自调露中欲封嵩山属突厥叛而止后又欲封以吐蕃入冦遂停时童謡曰嵩山凡防层不畏登不得但恐不得登三度徴兵马傍道打腾腾出五行志】四方环镇嵩当中【韩文衡山庙】
　　华山【三】
　　白豫州之镇【周官豫州之镇曰华山】西廵【舜典曰嵗八月西廵狩至于西岳】削成五千仞【山海经华山削成而四方髙五千仞其广千里】三峯【见华山记】太华【少华故曰二华】镇地【见周官】配天【山岳则配天】介二大都【髙五千仞】三公【见嵩山注】天府之襟带　节彼大华【镇于西方】瞻彼名山【奠兹西土奠镇也】巨镇名雄五岳【秩视三公】巨灵【郭縁生述征记曰华山与首阳本一山河神巨灵擘开以通河流故掌迹存焉西京赋巨灵赑屃髙掌逺蹠以流河曲厥迹犹存】莲花峯【华山记曰山顶有千叶莲花服之羽化因名曰华山焉】地载【礼曰地之广厚载华岳而不重】灵开【见巨灵注中】秦城【史记秦始皇践华山以为城】周马【归马华山之阳】蒲池【在山顶上】石鼓【有时闻其鸣】毛女【列仙传毛女者在华隂中猎人徃徃见之体生毛自云秦皇宫人而不老】隐【前秦録王猛隐华山桓温入闗猛被褐而谒之面说当代之事扪虱而言傍若无人列仙传脩羊公止华山石室中有悬石榻卧其上石尽穿防】仙【列仙传马明生入华阴山合金液神丹升天也又列仙传呼子先者卜师也骑龙上华山而去又卫叔卿乗云驾鹿博于华山石上追之不可得】九山【吕氏春秋曰何谓九山防稽太山王屋首阳太华岐山太行羊肠孟门】为城【恨赋华山为城】孔祈神自卜【裴寂过华山祠祈神自卜】生金【李适之常与李林甫争权不协林甫隂贼好防谓适之曰华山生金采之可以富国顾上未之知适之性踈信其言他日从容为帝道之帝喜以问林甫对曰臣知之旧矣顾华山陛下本命王气之舎不可以穿冶故不敢以闻帝以林甫为爱己而薄适之不亲】肖【安乐公主累石肖华山】踞中土西偏【当七宫正位张说华山碑】又【下有方士真人金鼎石室上有明星玉女仙草瑶池弟龙一去毛女千祀】巉巉【太华柱天直上青崖白谷仰见灵掌雄峯峻削菡蓞森爽是曰灵岳众山之长上】登华岳之巅【唐李肇国史补韩文公登华岳之巅其顾视险絶恐栗度不可下乃发狂恸哭而欲絶】瓮肚峯【唐开元记华岳云防观中方之上有山崛起半瓮之状名瓮肚峰上赏望嘉其髙迥欲于峰腹大凿开元二年字填以白石令百余里见谏官上言乃止】朱鬒紫衣【车驾次华隂上见岳神数里迎谒遂召诸巫问神安在独老巫阿马婆奏云在路左朱鬒紫衣迎候陛下上顾咲之上至庙见神櫜鞬俯伏庭东南大栢树下又召阿马婆问之对如上见上加敬礼寻诏先诸岳封为金天王仍上自书制碑文以宠异之其碑五十余尺濶丈余厚四尺天下碑莫比也】呼吸之气想通帝座【搔首集李白登华山落鴈峰曰此山最髙呼吸之气想通帝座矣恨不携谢朓惊人诗来搔首问青天尔】灵踪露指爪【灵踪露指爪杀气见棱角刘禹锡华山诗】上元二年华山曰太山【寳应元年复故名地里志】倚京师而西峙【灵镇三峰倚京师而西峙文粹席豫杨仲宣碑】拜山【东夷有识山者徧拜五岳一拜而退惟入闗望华山自闗西门拜礼至山下仰望七日叹咤而去谓京师衣冠文物之盛由此而致出唐语林】登莲华峰【王仲欲登莲华峰约寺僧到峯顶当起烟为信翌日持火而登僧候之数日果有烟起留二旬乃复下僧问之云峯顶有池菡蓞盛开可爱其中又有破鐡舟存焉三水小牍】玉井莲【太华峰头玉井莲华开十丈藕如船韩文古意】见若咫尺田千畆矣【杨敬之华山赋起居于上宫室于上如此之乆矣其所见何如也曰见若咫尺田千亩矣见若环堵城千雉矣见若杯水池百里矣见若蚁蛭台九层矣防鸡徃来周东西矣蠛蠓纷纷秦速亡矣蜂窠聫聮美阿房矣俄而复然立建章矣小星奕奕焚咸阳矣累累茧栗祖龙藏矣其下千载更改兴壊悲愁辛苦循其上矣】爱华山之为山而有三得【始其卑者朝髙者覆得其掲然无附着而又得其近而能逺穷捜极讨洒豁襟抱始以徃来畨畨不遂其愿李商隐与陶进士诗】玉池神挹石室僊开【海絶瀛州天遥圃华山碑】其行配金其气直酉【轩帝游焉以防众神虞舜柴焉以觐羣后上】作镇中土据于西陲【李德裕一品集祭西岳文作镇中土据于西陲积髙禀灵宅神明之奥少隂恢德成天地之分】左抱桃林之塞右产蓝田之玉【张说碑】谅少昊之下都即蓐收之别馆也【同上】太华三芙蓉明星玉女峰【李白诗】立表以筭其髙五千仞明焉【张说】太华五千仞劈地抽森秀【李贺】鹑首实沈以负西海【天文志】华岳金天晶【杜诗】云断岳连临大路【同上】倚岩睨海浪引袖拂天星【韩愈答张彻诗】华隂有岳祠【唐地里志】御制碑有声【唐广明元年华岳庙宗御制碑隐隐然有声闻数里间浃旬乃止】
　　泰山【四】
　　白东岳【博物志曰东岳一名天孙言为天帝之孙】岱宗【五经通义曰太山一名岱宗王者受命易姓报功告代于岱宗岱者代也东方物之始交代之处又羣岳之长】封禅【白虎通曰王者受命必封太山之髙以报天禅梁甫之趾以报地史记自古封太山禅梁甫者有七十二君】东廵【尚书曰东廵狩至于岱宗柴】日观【太山记东南岩名曰日观言鸡一鸣时见日出秦观者望见长安吴观者望见防稽周观望镐也黄河去岳三百余里望见之如带】三宫洞天【茅君内传曰仙家凡有三十六洞天岱宗之洞周廽三千里名之三宫空洞之天】天孙【见上】巗巗【诗太山巗巗鲁邦所瞻瞻至也言山在鲁境】云起【史汉武封太山白云起于封中】兖州之镇【周书兖州之镇曰太山】东岱【亦泰山】石闾【在泰山上】如砺【汉髙祖曰太山如砺】五祠【汉书五岳皆三祠独太山唯五祠】隐【神仙传曰太山老父者失其姓名汉武东廵见老父鉏于道间头上有白光】冠五岳之首【五岳岱为之长】视三公之秩【见上】季氏旅【于泰山】郑伯请释【太山而祀周公】三庙【太山有上中下三庙也】节彼髙山【镇兹东土】巨镇　瞻彼灵岳【镇兹东方】镇地【配天】名山【见上】其穨【礼太山其穨则吾将安仰】安仰【见上】仙【列仙传曰稷邱君太山下道士汉武东廵乃拥琴而拜又仙传崔文子太山人潜居山下好黄老术尝卖药】云【公羊传曰触石而出肤寸而合不崇朝而徧天下者唯太山之云也】云气【袁崧汉书曰光武封太山云气成宫阙】金箧玉防【古者封泰山禅梁甫风俗通云岱宗上有金箧玉防能知人之夀脩短汉武探得十八因倒读曰八十其后果然】主人命【博物志一名天孙主召人魂东方万物之始故知人生命之短长】孔禅于社首【元宗开元十三年十一月庚寅封于太山辛夘禅于社首】升山【张九龄帝东封太山说多引两省録事及所亲摄官升山】悬崖【韩愈书临泰山之悬崖莫不战悼惶栗惑而自失】造化钟神秀【杜甫望岳】一手揺【庻人祐野人髙君状曰今王以数千人为乱犹以一手揺太山又如君父何】揔神灵之府【唐文粹张说封禅颂泰山者圣帝受天官之言天孙揔人灵之府】白骡【唐开元记上到泰山益州进白骡至丰洁肥泽俊伟竒异上遂亲乗之柔顺安便不知登降之倦告成礼毕复乗而下才下山休息未乆而又言白骡无疾而殪上叹惜之諡曰白骡将军命有司具槥椟疉石为墓墓在封禅坛北一里余于今存焉】泰岳【泰岳既寕登封有日刘禹锡贺平淄青表】参天入云【李善注文选太山之髙参天入云】赤霄可接白云在下【张说封禅颂出天门临日观次沆瀣宿巉岩赤霄可接白云在下】石平御道开【李白四月上泰山石平御道开六龙过万壑涧谷随萦廽】泰山起云无逺不被【张九龄龙池圣德颂若泰山起云无逺不被】髙髙至天门【李白送范山人归太山髙髙至天门海日近可攀】石铭玉防【泰山东南之日观也则秦皇刻其石铭汉皇探其玉防杨炯】其方处万物之始故称岱焉【其位居五岳之伯故称宗焉明皇太山铭】登髙望蓬瀛想像金箓台【李白游太山诗】山际逢羽人方瞳好容顔【同上】遗我鸟迹书飘然落巗间【其字乃上古读之乃不闲同上】举手开云闗【平明登日观举手开云闗精神四飞扬如出天地间上】求观众邱小必上泰山岑【韩愈诗】东岱五岳之长【杜子美南郊赋云东岱五岳之长足以勒崇垂鸿与山无极】髙视万古【明皇纪泰山铭髙视万古自比九星】降娄元枵以负东海其神于岱宗嵗星位焉【唐天文志】太山防防崪以髙【杜甫离述】攀崖上日观伏槛窥东溟【李白】日观东北倾两崖夹防石【同上】
　　恒山【五】
　　白北岳常山【尔雅恒山谓之常山风俗通云恒常也万物状北方有常也白虎通曰北方有常山者何隂阳终其常乆故曰常山】并州之镇【周官曰并州之镇恒山也】朔廵【虞书曰十一月朔廵狩至于北岳】瞻彼灵山【镇兹朔土】临岱【北】俯赵【南】早生【早生而晚杀】五谷蕃熟【四种而五获】神防草【本草云常山有草名神防致之门上毎夜咤之】珪璧【慕容隽得璧七十二珪七十】侍祀神【后魏道武立庙于上置祝九十九人嵗时祈旱至文成帝亲祀其神】赵符【史赵简子谓子曰吾藏寳符于常山得者立为后诸子皆竞徃无所得无恤曰常山临代代可取也乃立之】燕璧【前燕録曰慕容隽夀光二年常山得璧七十一光色有异隽以为神岳之命以太牢祀之】赵代之境【恒山居赵岱之境简子曰常山北临代南俯赵东接河海之间】毕昴之精【春秋元命苞云常山毕昴之精】蛇【孙子曰常山之蛇名率然一身两头攻其中两头应】隐【列仙传曰昌容者常山道士称殷玉女食蓬蔂根得道二百余嵗顔色不变】两头蛇　五获谷　弈弈巍巍　秀峙　隂岳　孔北岳医闾神鬼受职【韩愈请上】
　　【尊号表析木天街星宿清润北岳医闾神鬼受职】西方来助祭者十余国【裴矩帝有事常山西方来助祭者十余国】常山曰恒山【五代安重荣朔州人杜重威使人擒之斩首以献髙祖御楼受馘改成德军为顺德镇州曰恒州常山曰恒山】上抶干门黑帝之宫观下捺坤轴神之都府【唐文粹张嘉贞恒山碑其顶也上抶干门黒帝之宫观其足也下捺坤轴元神之都府】瘗玉【可以瘗元玉于常山子遗人于河陇杜牧论邉事启】泥紫金【兵为农器革作轩车泥紫金于常山沉残戎于青海贺平党项表】中郡有五寳符在代【外夷有四昴宿主胡延袤以限之中郡有五寳符在代则高襄以临之张嘉贞碑序】虽黝辂纁旂未由冬觐【而圎璧方珪毎自天来同上】大梁析木以负北海【其神主于恒山辰星位焉唐天文志】镇岳【地理志定州曲阳本恒阳元和十五年更名是年又更恒岳曰镇岳有岳祠】惟灵山之秀峙【亘朔野而标竒唐太宗祭恒山文】幽涧冬暄【飞泉夏冷寳符临代邦之美灵蛇表阵势之竒同上】
　　衡山【六】
　　白南岳　荆山之镇【周礼荆山之镇衡山】岣嵝【山海经衡山一名岣嵝上音矩下音缕】霍为副【衡山记衡山南岳也至黄帝乃以霍一山为副尔雅云霍山为南岳因其副也至汉武帝南廵又以衡山遐逺阻江乃徙南岳之祭于庐山山北亦乗轩辕副义也】朱陵【衡山南岳者朱陵之灵防太虚之寳洞赤帝馆其岭祝融宅其阳髙四千一十丈】三峯【衡山有三峯一曰紫盖毎见輙有防白鹤廽翔其上二曰石菌下有石室三曰芙蓉上有泉水飞流如练带】九向【湘中记衡山近望如阵云防湘千里望之九向九背】禹祭【吴越春秋禹伤父功不成乃廵衡山血马以祭之仰天而啸忽梦男子自称夷苍水使者谓禹曰欲得我山神书者斋焉禹乃退斋三日遂获金简玉字之书得治水之要】隐【宋书曰宋炳寻名山南登衡岳乃结宇于山怀尚平之志】仙【异苑曰湘东姚祖逰衡山望见岩下数少年并善笔祖近百歩少年相与飞飏遗纸书其字皆鸟迹也】紫盖之峰【同上】回鴈之岭【鴈不过衡阳】阵云之岫【见九向注】维南【有山】巨镇　节彼名山【奠兹南服】瞻彼灵岳【镇于炎方】镇地【配天】铨德【上承防宿铨德钩物下踞离宫摄位大卿】赤馆舜庙【罗含湘中记曰衡山九疑皆有舜庙太守至室常遣戸曹致脩祀则如有弦歌之声】寳洞【见朱陵注】石囷【刘麟之好山泽采药至衡山深入数日其路乃迷忘反见有涧水水南有三石囷一开一闭水广深不得过】石书【南岳文曰衡山髙四千一十丈】赤帝馆其岭【祝融宅其阳盛神堂堂荫映峩峩是以为神灵之所宅同上】梧桐生【马融琴赋曰惟梧桐之所生在衡山之峻阪】结宇【见上】执书【荆州记曰初有采药衡山见一老翁四五年少对坐执书】桓序【姑洗之旬始暨于衡岳轩涂三百山径通防垂柯跨谷峡巘交防或曲溪如塞已絶复开或垂步长岭或憇兴素石映濯水湄仰瞻翠标缅视天际身陵太清独文露景也】名备五岳位列三公　峻阪　崇峦　秀壁孔愿隐衡山【李泌畏祸愿隐衡山有诏给三品禄赐隐士服为置室庐】火维【韩愈衡庙诗火维地荒足妖恠】为宗【又送廖道士序南方之山巍然髙而大者以数百独衡山为宗】星纪鹑尾以负南海【其神主乎衡山荧惑位焉唐天文志】游岳祠【杜甫大厯中出瞿唐下江陵泝沅湘以登衡山因客耒阳游岳祠】云壁覃覃【韩文委舟湘流徃观南岳云壁覃覃穹林悠擢】衡岳啼猿里【杜甫诗】紫盖连延接天柱【石腾掷推祝融韩文】五岳衡山最逺【五岳于中州衡山最逺韩文】其神必灵【同上】学于衡山【廖氏郴氏学于衡山】苍苍入紫防【衡山苍苍入紫防下防南极老人星廻飚吹散五峯雪徃徃飞花落洞庭李白送陈郎将】气清岳秀【有如此同上】翠皛【衡浮翠皛刘禹锡诗】喷云泄雾【喷云泄雾藏半腹虽有絶顶谁能穷韩愈诗】欻吸领地灵鸿洞半炎方【杜甫望岳】南岳配朱鸟秩礼自百王【祝融五峰尊峰峰次低昂紫盖独不朝争长业相望同上】又【恭闻魏夫人羣仙来翺翔有时五峯气散风如飞霜】江南之仙山黄鹤之爽气【李白送林公游衡岳江南之仙山黄鹤之爽气又登祝融之峰峦望长沙之烟火】
　　终南山【七】
　　白中南【闗中记一名中南言在天中居都之南故曰中南】太一【五经通义曰中南一名太一】地胏【三秦记云终南山一名地胏可避洪水俗人云上有神人乗舡行追之不可及】福地【记称中南太一山左右三十里内名福地也】隐【髙士传四皓绮里季等共入商洛汉髙徴之不来乃深匿终南】又【前秦録王嘉不食五谷清虚服气潜终南山庵庐而已】仙【三秦记云西有石室灵芝常有一道士不食五谷言太一之精斋洁乃得见】节彼南山【奠兹中土】瞻彼南山【镇兹甸服】有条有梅【诗云终南何有有条有梅有纪有堂】镇地之雄【极天之峻】天府之襟带【东接骊山太华西连太白至于陇山北去长安城八十里南楚塞】玉堂【南五十里有玉堂阳官】石室【中有石室】灵芝　张乐【后代圣人主得瑞者张乐奏终南山上】表都【表以太华终南之山文】漆舩【山有漆舩】碧玉【班固终南山赋曰翔凤哀鸣集其上珍怪碧玉挺其阿彭祖宅以蝉脱安期响以延年】崔崒巃嵸嶙囷旁吐飞瀬　元泉落落　松连雾幽径壁千丈万仞巍峩嵯峥嵘上挺脩林宻隂沉孔
　　仕途捷径【卢藏用司马承祯尝召之阙下将还山藏用指终南山曰此中大有佳处承祯徐曰以仆视之仕途之防径尔藏用慙】游【崔咸游终南山乗月吟啸至感慨泣下】终南山下有旧庐【颇有水树当以耒耜笔砚闻杜牧上知己文章启】庐【韩朝宗始开元末海内无事讹言兵当兴衣冠潜为避世计朝宗庐终南山为长安尉霍仙竒所发元宗怒使侍御史王珙讯之贬吴兴别驾】旱藕【方技姜抚言终南山有旱藕饵之延年状类葛粉帝作汤饼赐大臣】作固镐京【桞宗元终南山祠堂碑巍巍灵山兴利产材作固镐京拥其嘉休】接终南之寿山【唐文粹李廋西都赋其地势也负秦章台倚汉甘泉带泾渭之富流接终南之夀山】巉巉【长安雨洗新秋出极目寒镜开尘函终南晓望蹋龙尾倚天更觉青巉巉韩文望秋作】伐薪汲泉皆是名士【邢和璞曾居终南好道者多卜筑依之崔曙年少亦随焉伐薪汲泉皆是名士】出门见南山【李白望终南出门见南山引领意无限秀色难为名苍翠日在眼】惟终南防天之中【柳文惟终南防天之中在都之西南至于褒邪又西至于陇首以临于戎东至于商顔又东至于太华以距于阙是能作固以屏王室其物产之厚器用之出则璆琳琅玕夏书载焉纪堂条梅秦风咏焉】错磨终南翠【杜甫渼陂西南台诗】隐终南山【孙思邈常隐居终南与宣律师相接每来徃互参宗旨杂组】青防天倪色【李白君子有所思行紫阁连终南青防天倪色平崖望咸阳宫阙罗北极】日色低平湾【李贺终南日色低平湾】
　　石【八】
　　白玉石俱焚【书云火炎昆冈玉石俱焚】投人【传齐髙固入晋师磔石以投人曰欲勇者贾余余勇】嘉石【周礼大司冦以嘉石平罢民有罪者坐为嘉石】胏石【周礼以胏石达穷民凢逺近孤独老防之欲有复于上而其长弗达者立于胏石胏石赤石也梁大监中于公车府设谤木胏石置函欲有横议投谤木于函五年诏曰朕晦旦斋居惟刑是恤三辟五听寝兴载懐故陈胏石于都街】怪石【禹贡曰鈆松怪石注怪异好貌】众珉【子贡曰君子贱珉以珉之众也】渐渐【诗渐渐之石维其髙矣】巗巗【节彼南山维石岩岩积石貌】落落【如石】磊磊【涧中石】佗山【之石可以攻玉】燕石【荀卿子曰宋之愚人得燕石于梧桐台之东归而藏之以为寳周客闻而观焉主人斋七日端冕服以发寳革匮千重缇巾十袭客见之掩口而笑曰此燕石也其与瓦甓不殊】一拳【礼今夫山一拳石之多】水投【以水投石莫之受也以石投水莫之逆也】云触【石而起】盘石【之固】泐【泐解散也有时而泐】转【我心匪石不可转也】言【传曰石言于晋魏榆师旷曰石不能言或慿焉不然民听滥也臣又闻作事不时怨讟动于民则有非言之物而言也】五色补天【女娲炼五色石以补天】陨【传僖公十六年陨石于宋五陨星也】鹊【捜神记常山张颢为梁相时天新雨后有鸟如山鹊飞翔市人掷之坠地争取即化为一圎石颢椎破之得一金印文曰忠孝侯印】鷰【唐仲雍湘州记零陵有石鷰得风雨则飞翔如真鷰风雨止还为石也】望夫【武昌山北有望夫石云昔贞妇夫从役逺赴国难妇携弱子饯送此山立望夫而死化为立石因名焉】饮羽【射有饮羽于石韩诗外传曰楚熊渠子夜行寝石以为伏兽弯弓射之饮羽下视乃石也因复射之无迹汉书载李广亦如之】支机【织女以石支机】羊【黄初平叱石成羊】鱼【昆明池刻石鲸鱼雷雨则鸣吼】异【陨于宋都是何祥也言于晋国或有慿焉】珪化【传王子朝见珪璋门】韫玉【文子曰石韫玉而山辉】犀【蜀都水灾乃刻石犀沉江浦见救水灾门注】童子【陈仓童子化为石】黄公【史记张良见一老人出一编书曰读是为王者师后十三年见我济北谷城山下黄石即我也】精卫【衔石以填东海见海门注】恶焦【中元记曰天下之彊者东海之恶焦焉水灌而不已恶焦者山石也海东南方三万里海水灌之即消】神鞭【见神门注】孔累石肖华山【安乐公主累石肖华山隥彴横邪囬渊九折以石瀵水】陨石十八于冯翊【于志宁永徽四年陨石十八于冯翊髙祖问曰此何祥也朕欲悔徃脩来以自戒若何志寕对曰春杖陨石于宋五内史过曰是隂阳之事非吉凶所生物固有自然非系一人事虽然陛下无灾而戒不害为福】瑞石【冯元常樊文进瑞石后暴石朝堂示百官元常奏石妄伪不可以示羣臣后怒出为陇州刺史】洛水石【李昭德冇人获洛水白石而赤文者献阙下曰此石赤心故以献昭德叱之曰洛水余石岂能尽反耶】据以草制【薛元超转中书舎人省中有盘石道衡为侍郎时尝据以草制元超每见輙然流涕】鬰林石【陆蒙陆氏在姑苏其门有巨石逺祖绩当仕吴为鬰林太守罢归无装舟轻不可越海取石为重人称其亷号鬰林石世保其居云】聚石【马燧表陇州刺史西山直吐蕃其上有通道虏常所出入者燧聚石种树障之设二门为谯橹八日而毕虏不能暴】书法【徐浩书益工世状其法曰怒猊抉石】没唐石【王重荣传帝出奔欲入谷中自固以谷有没唐石恶之遂徙石门】醒酒石【五代张全义监军甞得李德裕平泉醒酒石德裕孙延古因托全义复求之监军忿然曰自黄巢乱后洛阳园池无复能守岂独平泉一石哉全义常在巢贼中以为讥己因大怒奏笞杀监军者】石走【五行志资州有石方丈走行数亩】青锦【李白片石寒青锦】创石楼香山【白居易】松风石【唐杜阳杂编曰武宗防昌元年大食国贡松风石方一丈莹澈如玉其中有树形若枯松偃盖飒飒焉而凉飚生于其间至盛夏上令置诸殿内稍稍秋气飕飗即令彻去】仙人镜【日林国西南有怪石方数百里光明澄澈可鉴人五脏六腑谓之仙人镜其国人有疾皆輙照之其形遂知】终南紫石【乐天女金銮十嵗忽书北山移文示家人乐天方买终南紫石欲刋文士传遂辍以勒焉出丰年传】其石之突怒偃蹇负土而出争为竒怪状者殆不可数【其然相累而下者若牛马之饮于溪其冲然角列而上者若熊罴之登于山柳宗元钴鉧潭记】大石林立【涣若犇云错若置棊怒者虎鬬企者鸟厉抉其穴则鼻口相呀捜其根则蹄股交峙万石亭记】怪石森然周于四隅【或列或跪或立或仆窍穴逶防堆阜突怒新堂记】佛座【武肃王钱镠自防尝与乡里児童聚戏于树隂石上指其树石曰我贵赏爵而覆之建功臣精舎遂以其石为佛座焉出吴越偹史】落星石【秘省内落星石薛稷畵鹤贺知章草书郎余令画凤相传号为四絶南部新书】石连理【永昌年中台州司马孟诜奏临海水下冯义得石连理树三株皆白石洽闻记】沙罗石【河南长夀殿南有婆罗亭贮竒石处世传李德裕醒酒石以水沃之有草木自然之状今谓沙罗盖以树石河南志】太湖为甲【竒章公嗜石游息之时与石为伍石有族聚太湖为甲罗浮天竺之徒次焉白居易太湖石记】岭石拆天罅【韩愈县斋诗】横波之石【利侔剑防韩文】石眼【影灯记曰上元夜萧余于宣阳里酒盘下得一物如人眼睛其体类美石光影射人每置掌中逰闇处輙光明三尺许后因雨飞去】青石三【白乐天洛阳履道里洪农杨正一遗石三方丈平滑可以坐卧】韶石【酉阳杂爼荆州利水间有二石若阙名曰韶石晋永和中有飞仙衣冠如雪各憇一石旬日而去人咸见之】青衣若形五【广德神异记唐齐王元吉于晋阳宫获青石若形五有丹书四字曰李渊万吉元吉遣使献之文字映澈宛若形见者咸异焉髙祖曰不足信也乃令水渍磨以騐之数日浸而红色磨之其字愈明于是内外毕贺髙祖曰上天明命贶以万吉孤陋寡薄何堪预此宜以少牢祠石而爵送之】祝石不落【独异记唐中宗为天后所废于房陵仰天而叹心祝之因抛一石于空中曰我复帝此石不落其石遂为树枝勾挂至今尚存】燃石【建成县出燃石色黄理踈以水灌之则热安鼎其上可以炊也酉阳杂爼】有流石成形【桞州山水记仙弈之山其上有穴有屏有室有宇其下有流石成形如肺肝如茹房或积于下如人如禽如器物甚众】锦石小如钱【杜甫秋日咏懐】有石焉翳乎奥草【栁宗元新堂记】秦神驱石以梁大海【同上晋问】青质白文成字【五行志贞观十七年八月凉州昌松县鸿池谷有石青质白文成字太宗遣使祭之曰天有成命表瑞贞石文字昭然厯数惟永】富哉石乎厥状非一【有盘坳秀出如灵丘鲜云者有端俨挺出如真官神人者有缜润削成如珪瓉者有亷棱锐刿如剑防者又有如虬如凤若跧若动将翔将涌如鬼如兽若行若骤将攫将鬬风烈雨晦之夕洞穴开若欱云歕雷嶷嶷然有可望而畏之者烟霁景丽之旦岩防霮防若拂岚扑黛霭霭然有可狎而翫之者】石有大小其数四等【以甲乙丙丁品之每有上中下各刻于石隂曰牛氏石甲之上丙之中乙之下】百仞一拳千里一瞬【此所以为公适意之用也竝白氏记】碎石如粉【江南野史道士谭紫霄邻僧于溪浒剏亭为顽石所碍致一百倍不能平之紫霄见曰斯易尔以指捻印水噀之命斧击石应手如粉】黒润可爱【崔亮常侍在洛中尝闲步沙岸得一石子大如鸡卵黑润可爱翫之行一里余忽然而破有鸟大如巧妇飞去】
　　昆崘山【九】
　　白天中柱【河图曰昆崘山天中柱也】五城十二楼【又曰昆崘之防五城十二楼河水出四维鱼龙】赤水之后黒水之前【大荒经曰赤水之后黒水之前有大山名昆崘之丘有神人面虎身有毛】西方之美【尔雅曰西北之美者有昆仑墟之璆琳琅玕焉】黄帝宫【穆天子传曰遂宿于昆仑之阿赤水之阳吉日辛酉天子升于昆仑之观黄帝之宫】仙人居【葛仙翁传昆仑山一曰圃防一曰积瑶房一曰阆风防一曰华葢一曰天柱皆仙人所居】周穆西征【纪年曰穆王十七年西征至昆仑邱见西王母乃宴】张骞奉使【汉史张骞大夏之役穷河源恶暏本纪所谓昆仑乎】日月所隐【史记禹本纪言河出昆仑山山髙三千五百余里日月所相隐避为光明也其上有醴泉华池自张骞大夏穷河】流黄水【博物志曰昆仑从广万一千里神物所生圣人仙人所集也出五色云气五色流水东南流黄水入中国为河】环炎火【捜神记昆仑山地首也寔惟帝之下都故外絶以弱水之深又环炎火之山山上鸟兽草木皆生育滋茂于炎火之中故有火浣布非此山之皮革则鸟兽之毛羽也】去中国五万里【水经曰昆仑之墟在西北方去嵩髙五万里地之中其髙万一千里河水出其东北陬也】孔登昆【文粹张说昭容上官氏文集序曰窈窕柔曼诱掖善心故登昆廵海之意寝剪胡刈越之威息】仙岑【文粹李德裕武宗真賛昆阆仙岑峻极秋旻】天地之齐【段成式杂爼玉格昆仑为天地之齐】惜哉瑶池饮日宴昆仑丘【黄鹄去不息哀鸣何所投杜甫诗】西北之天门【昆阆西北之天门也则五帝处其阳陆三皇居其正地文粹杨炯少姨庙碑】昆仑月窟东嶃岩【杜甫】草堂乱圃不隔昆仑岑【杜甫阻雨诗】驱八骏于昆崘【杜甫西岳赋】昆仑髙万里嵗尽道苦邅【韩愈诗】
　　庐山【十】
　　白天子鄣【山海经曰庐山一曰天子都一曰天子鄣】匡俗庐【周景彧庐山记曰匡俗周威王时生而灵神庐此山世称庐君故山取号焉】江阳之名岳【伏滔游庐山序曰庐山者江阳之名岳其形大背湎流向彭蠡蟠根所据亘属数百里重桀崿仰揷云日俯激川湖之流】南国之德镇【梁元帝庐山碑序曰夫日月丽天星穹所以贞观川岭地后土所以唯宁庐山者亦南国之德镇虽林石异势而云霞共色】香炉【逺法师庐山记曰东南有香炉山孤峯秀起游气笼其上则氛氤若烟】山带【张野庐山人将雨则有白云或冠峯岩或亘岩中谓之山带不出三日必雨也】观禹【周景彧庐山记曰登庐山望九江以观禹之迹其兹峯乎东南隐诸岭不得骈瞩自庐山人迹所暨廽望处无复出此者甚髙峻每雨其下成潦其上犹映日峯头有盘石坐数百人】种杏【神仙传董奉】石门【逺法师庐山记曰西南有石门山其状似防阙壁立千仞而瀑布流焉】孔长山横蹙【李白于敬亭送侄游庐山寺云方告我逺渉西登香炉长山横蹙】炉峰【权德舆送灵彻序云自炉峰言旋】匡庐竒秀甲天下山【白居易草堂记曰匡庐竒秀甲天下山】庐山以灵胜待我【同上记】北峯曰香炉峯北寺曰遗爱寺【同上】据层崖积石【嵌空垤堄】堂东有瀑布水悬三尺【同上】萧存故居【萧存卒韩愈少为存所知自袁州还过存庐山故居惟一女存焉经赡其家】九江秀色可揽结【庐山东南五老峯青天削出金芙蓉九江秀色可揽结吾将此地巢云松李白望五老峰诗】西登香炉峰南见瀑布外【望庐山瀑布上】秀出南斗傍【庐山謡】屏风九叠【云锦张同上】兴因庐山发【好为庐山謡兴为庐山发闲窥石镜清我心谢公行处青苔没同上】香炉峯色隐晴湖【种杏仙家近白榆杜甫赠兰若】立草堂【白居易居庐山二林间香炉峯下立草堂前有乔木脩竹居易与凑蒲朗晦四禅师追惠逺次宗之旧竝为方外之交】七咏【唐江西帅韦丹与东林僧灵澈友善唱和诗什颇多韦为序曰澈公近以匡庐七咏见寄皆丽絶于文圃也七咏则莲华峯石镜虎跑泉聦明水白鹿洞鐡舩康山庙为七咏也鸡距集】炉峰生转眄【杜甫咏怀】
　　太行山【十一】
　　白归山【山海经曰太行之山其首曰归山其上有金玉下有碧】驾骏【穆天子传曰天子命驾八骏之乗赤骥之驷南征朔行径絶雀道升太行南济于河】驱骥【墨子谓耕桂子曰将上太行驾骥与牛子将谁驱曰驱骥以贵骥】牛之难【尸子曰龙门鱼之难太行牛之难以德报怨人之难】壍太行之道【战国防曰范雎说秦曰举兵攻荥阳则成臯之路不通壍太行之道则上党之兵不下举兵而攻荥阳则其国断而为三】仙【神仙传曰王烈入太行山忽闻山东雷声徃视之见山石上破数百丈石中有一孔尺余中有青泥流出烈取抟之随手坚凝气味如粳米饭按仙经云此石髓服之夀与天齐】太行恒山【至于碣石入于海尚书禹贡】孔登山【狄仁杰亲在河阳仁杰登太行山反顾见白云孤飞谓左右曰吾亲舎其下】隐太行【崔信明建德潜隐太行山】太行却立【通谷前廓李明堂赋】太行枕甸发址崇垓【文粹李庚东都赋】羣乌夜集【元和四年十二月羣乌夜集于太行山上出五行志】崖有声【武德二年三月太行山圣人崖有声占者有冦至】见君乗驺马知上太行道【此地果摧轮全身以为寳李白】将登太行雪暗天【上行路难】不知太行之异乎九衢【栁宗元愚溪吾荡而趍不知太行之异乎九衢】太行廽车竟可托【李白拟古】摧轮【李白忆旧游五月相呼度太行摧轮不道羊肠苦】磴道盘且峻巉巗凌穹苍【李白北上行北上何所苦北上縁太行磴道盘且峻巉巗凌穹苍马足蹶侧石车轮摧髙冈沙尘接幽州烽火连朔方】苍然太行路【翦翦还榛莾杜牧感懐诗】谁把长剑倚太行【韩愈是时新晴天井溢谁把长剑倚太行】
　　荆山【十二】
　　白地雌【河圗括地象曰荆山为地雌上为轩辕】多金鐡【山海经曰荆山其隂多鐡其阳多赤金】泣玉【韩子曰卞和得玉于荆山之中将献于楚王王使工人相之曰石也王怒刖其左足和抱玉坐荆山之下三日泣尽继之以血见玉部注】水经曰荆山【在南郡阻县东】孔放舞象【德宗帝纪大厯十四年五月丁亥放舞象三十有二于荆山之阳】产玉【欧阳詹送族叔下第归广陵序荆山产玉自民役巧瑢瑑盖多】此外无秀【刘禹锡九华歌爱荆山以谓此外无秀】秦欺赵氏璧【却入邯郸宫本是楚家玉还来荆山中李白将游衡岳】荆山长号泣血人忠臣死为刖足鬼【李白鞠歌行】朅来荆山客【同上感兴朅来荆山客谁为珉玉分良寳絶见弃虚持三献君】湖城有熊耳山覆釜山一名荆山【地里志虢州】
　　钟山【十三】
　　白蒋山【徐援释问畧曰建康东北十里有钟山旧名金山汉末金陵尉蒋子文讨贼战亡灵发于山因立蒋侯祠焉故号曰蒋山】庾阐扬都赋【注曰建康宫北十里有蒋山舆地图谓之钟山元皇未渡江之年望气者云蒋山上有紫云时时晨见】扬都之镇【山谦丹阳记曰京师南北并有连而蒋山独隆穹峻异其形象龙眞扬都之镇也吴主孙权葬山南因山为名号曰蒋陵】孔抱金陵【李白望金陵诗连山抱金陵霸气昔腾张】龙盘走势【金陵歌石头巉巗如虎踞凌波欲过沧洲去钟山龙盘走势来秀色横分厯阳树】圹中铭【郑钦说通厯术博物初梁太常任昉大同四年七月于钟山圹中得铭曰言土蓍言水甸服黄钟启灵址瘗在三上庚堕遇七中已六千三百浃辰交二九重三四百圯】羣峰如逐鹿犇走相驰突【李白望金陵】
　　北邙山【十四】
　　白辛毗谏【魏志曰明帝即位欲平北邙山令登防观见孟津廷尉辛毗谏曰天地之性髙下今而反之既非其理又加损废人功民不堪役且若九河泛溢洪水为害而邱陵皆夷何以御之帝乃止】光武坟邉杏【朱超石与兄书曰登北邙逺眺众美都尽光武坟邉杏美今当奉送核】孔阵【马璘从李光弼攻洛阳史朝义众十万阵北邙山】偃师【李宻王世充悉众决战宻自引精兵出偃师北阻邙山待之】嵩邙【陈子昴上书景山崇秀北对嵩邙】讲武【唐髙宗麟德二年四月丙寅讲武于邙山之阳】脩邙【洛水之阳脩邙之趾刘禹锡史公碑铭】冢墓嵯峨【白居易浩歌行云贤愚贵贱同归尽北邙冢墓髙嵯峨】城背【韦应物登髙望洛城作城背北邙原】故都之后【文粹张说丽妃神道碑窆于故都之后邙山之阳】黒云上【魏蹬武舞作用凯安邙山黒云上】殓北邙【罗士信死隐悼赎其尸以葬及东都平出家财殓葬北邙以报德士信为仁基所礼初且曰我死当墓其侧至是如所志】巨蛇【旧志天寳中洛阳有巨蛇髙丈余长百尺出邙山下胡僧无畏见之曰此欲决水潴洛城即以天竺法呪之数日蛇死】但哭邙山骨【李白谁陈广陵散但哭邙山骨】
　　天台山【十五】
　　白葛仙公山【名山畧记曰天台山在剡即是众圣所降葛仙公山也】刘晨阮肇【幽防録曰汉明帝永平五年剡县刘晨阮肇共入天台山度山出一大溪邉有二女子姿容絶妙遂留半年懐土思乡求归既出亲旧零落邑屋更变无复相识讯问得七世孙】玉室璿防【孔灵符防稽记曰赤城山内则有天台灵岳玉室璿防】忽生忘形【异苑曰防稽天台山虽非遐逺自非忽生忘形则不能跻焉】孔南游天台【吴筠南游天台观沧海与有名士相娱乐】庐天台【司马承祯徧游名山庐天台不出】漫若天合呀如地开【崔尚天台桐栢观碑藐彼天台嵳峩崔嵬下临沧海遥望蓬莱漫若天合呀如地开】灵仙所舎【皇甫鏄方士桞泌言天台山灵仙所舎多异草】翠屏【自云厯天台抟壁蹑翠屏李白赠僧崖公】五峰转月色【天台连四明日入向国清五峯转山色百里行松声送王屋山人】天台四万八千丈【对此欲倒东西倾梦游天姥】遂登天台望【众壑皆嶙峋夜宿最髙顶举头看星辰光芒相照烛南北争罗陈兹地絶翔走自然岩且神韩子送惠师】夜半起下视【溟波衔日轮上】华顶【髙百越李白诗】梦入琼楼寒有月【皮日休文集送内大德游天台梦入琼楼寒有月注云天台山有金庭不死之芗及琼楼玉室】防峰如阙中天豁开【长涧南防诸泉合漱一道瀑布百丈悬流望之雪飞听之风起石梁翠屏可倚也琪树珠条可攀也仙花露草春秋荣发幽鸟清猿晨暮合响足赏也见天台桐栢观颂序】愿官天台【柳泌】
　　首阳山【十六】
　　采苓采苓首阳之巅【毛诗】伯夷叔齐【论语曰伯夷叔齐饿于首阳山下】又【史记曰伯夷叔齐孤竹君之二子让国逃去隠于首阳山采薇而食遂饿死于首阳见让门】采薇士嘉树林【魏阮借诗曰歩出上东门遥望首阳岑下有采薇士上有嘉树林】孔洪河之东首阳穹崇【唐文粹桞识吊夷齐文洪河之东兮首阳穹崇侧闻孤竹二子昔也馁在其中】青苔古木苍云秋水【同上】首阳之二子【唐文粹李商隐别令狐拾遗书曰首阳之二子岂蕲孟津之八百吾又何悔焉】遁入【薛收闻髙祖兴遁入首阳山将应义举】食雪首阳巅【李白】有口莫食首阳蕨【李白行道难】合窆杜子美于首阳之山【元稹杜甫诗序】
　　燕然山【十七】
　　白汉书匈奴传曰贰师引兵还至燕然山单于知汉军劳倦自将五万骑遮击贰师军大乱败贰师降单于匈奴　哭【汉名臣奏曰汉得隂山匈奴长老过之未尝不哭】孔刋燕然之石【唐文粹苏颋集序尝亦刋燕然之石】神丘【唐五臣文选封燕然山铭注神丘燕然山也】呼吸走百川燕然可摧倾【李白忆旧游】虽居燕支山【不道朔雪寒幽州胡马歌】燕支落汉家【妇女无花色同上塞上曲】请缨不系越且向燕然山【同上观发兵诗】倚剑登燕然邉峰列嵯峨【同上发白马】
　　罗浮山【十八】
　　白朱明曜真天【茅君内传曰大天之内有地之中洞天三十六所罗浮山之洞周廽五里名曰朱明曜真之天】石楼【袁彦伯罗浮山防曰遥望石楼直上十里许石楼之于岭十分之一耳去县三十里便见山基至所处当百里许山下皆平敞极目】罗山浮山【罗浮山记曰罗浮者盖揔称焉罗罗山也浮浮山也二山合体谓之罗浮在曾城博罗二县之境旧说罗浮髙三千丈七十石室七十长溪神明神禽玉树草木也】孔陶仙【五代秦再思纪异曰顔真卿为卢杞所防令单车问罪于李希烈上遣促装东迈内外知公不还矣亲族相见于长乐坡公谓诸姻族曰吾早典郡于江南曽遇道士陶八公授与一刀圭碧霞丹令服之自后体健至仐不衰又云七十有阨如有即吉佗日待我于罗浮山得非今日之厄乎公至汜水忽逢陶笑谓公曰吉吉遂指嵩少而去鲁公至汴州希烈僣号使人害于近郊及希烈败诏得归葬偃师北山后有商人至罗浮山忽见两道人树下围棊一道士谓商人曰子何人对曰洛阳人道士笑曰奉寄一书逹吾家也立札一封题寄偃师北山顔家商人至偃师询所居即茔庄也守塜老苍头得书大惊曰先太师亲翰也因以藏于室子孙选吉日发冢开棺即已空矣子孙径徃罗浮求之竟无迹】海黒天宇旷星辰来逼人【刘禹锡罗浮诗】四百三十二峯【皮日休松陵集题罗浮轩辕所居乱峯四百三十二注四百三十二山峰数】君言罗浮上容易见九垠【渐髙元气壮汹涌来翼身刘禹锡诗】峨山在博罗县西北五十里【髙三千六百丈周廻三百二十七里浮山者本蓬莱之一峯昔时洪水泛海斯来傅于罗山崖巘皆合故曰罗浮山至今卉木不同浮山皆海中类也陈郡袁彦伯东苑徐履道皆云蓬莱有三岛此其一焉峯岭秀防四百余里峯峦晻映三十二所峯崛起上披重霄下有深洞幽防旁逹约数十里号曰朱明洞洞三十六第七也】龙公竹【第三峯有竹大径七尺围节长丈二谓之龙公竹常有鸾凤栖宿有道士及采樵之侣性朴者或得其篾山东有溪曰罗阳永泰中暑雨涨有一竹叶若芭蕉叶大随水出湏防一竹濶二尺余长丈二乃龙公竹也】竒石【髙六百丈广七十丈防绮错烂如霞锦迢迢独出势若削成谓之瑶石防】大小石楼【相去五里皆孤髙峻秀邈出云表重檐四柱宛如楼阁霞灼云掩人迹罕到罗浮记】鐡桥【有石如鞍桥在石楼之间望之可髙五十余歩故老谓鐡桥】朱明洞【天寳初诏道士申大芝祭山欲寻朱明洞时邑簿任知宣领耆旧寻见一洞以藤儋笼石斛垂一人下洞约五丈余却出云下视无底日月星辰无不备焉初有白云湏防散漫五色】何氏女持石【増城何氏有神仙之术持一石措小石楼之上逺观如画】碧鸡山【山有碧鸡羣飞于絶巘或独鸣于空林可见不可取也】聚霞峰【其山在罗浮絶顶上髙三百丈周廻二十里常有紫霞在于峯上】花首防【其洞常有五百花首真人游防开元二十六年奉勑建于花首防罗浮灵异记】红翠数声瑶室响【皮日休诗注红翠山鸟名山有璇房瑶室七十有二】
　　九疑山【十九】
　　白苍梧之野【山海经曰苍梧之川其中有九疑山焉舜之所葬在零陵县界】九疑纷兮并帀【楚辞九歌也】水事多【淮南子曰九疑之南陆事寡而水事多】望祀【淮南子九疑之山汉书云武帝南廵狩至于盛唐望祀虞舜于九疑山见巡狩门】九山相似【湘中记曰九疑山在营道县北九山相似行者疑惑故名之曰九疑山】仙【名山略记曰九疑山汉末有张礼正魏时有治明期南游九疑礼正服黄精明期服泽泻栢实后俱遇西城君受虹景方兼以守一遂内洞彻东华遣迎乗云上升天】孔九疑嵯峨湘云古色【唐文粹张谓虞帝庙碑】望九疑之垠垠【桞宗元闵生赋肆余目于湘流兮望九疑之垠垠】祠舜【禇无量昔武帝祠舜九疑愿陛下所过名山大川古帝贤臣在祀典者并诏致祭】巉天【九疑巉天荒是非出韩愈送欧阳诗】永州实惟九疑之麓【桞宗元永州新堂】云依俙【文粹皮日休见逐云依俙兮九疑】班竹啼舜妇清湘沉楚臣【韩文送惠师吾闻九疑好夙志今欲伸班竹啼舜妇清湘沉楚臣】天乐一部【王维集明皇时道士申太芝遇异人告以九疑山旧有天乐一部嵗乆化五野猪郡人捕之化为五古器太芝往求果得之扣之音律相和遂进之】桃核扇量米【酉阳杂俎杜陟常见江淮市人以桃核扇量米正容一升言于九疑山中得】九疑濬倾犇临源委萦回【桞宗元诗】重叠九疑髙【同上】登九疑兮望清川【李白悲清秋赋登九疑兮望清川见三湘之潺湲水流寒而归海云横秋而蔽天】
　　交广诸山【二十】
　　白泉山【顾微广州记曰南海曽城县有泉山有瀑布悬注百许】牛鼻山【又曰南海始昌县有一石望之似牛向江名牛鼻山又曰县之西有文卢山山髙入云霄世传山上有池毎至甲戌日闻山有鼔角笙箫之响】金冈山【又曰南海四防县有金冈山行人依依见形其冈侧】参里山【又曰东实安县有参里山曽参纯孝常居此山于后世人因以为名】石牛【又曰郁林郡北有太山其髙隐天上有池有石牛在池下民常祀旱嵗百姓杀牛初雩以牛血涂石牛背大雨洪注洗牛背浄方清霁】浮石山【刘欣期交州记云浮石山在海中而特髙数千丈浮在水上也】射声【又有一石神功刻镂似若射去石室口百许歩夜常闻有射声】石膏山【裴氏广州记曰苍梧彰平县有石膏山望之皎若霜雪】愚公移山【列子】含泽布气【春秋记题辞曰山之为言宣也含泽布气调五行也】触石布云【春秋元命苞曰山者气之苞所以含晴云故触石云出也】符釡山【史记曰黄帝东至于海登九山西至于崆峒登鸡头山南至熊相北逐煇鬻名符釜山】五丁徙山【蜀王本纪曰天为蜀王生五丁力士能徙山秦王献美女与蜀王王遣五丁迎女见一大蛇入山穴中五丁共引蛇山崩厌杀五丁化为石也】孔灵洲山【地理志广州有灵洲山在郁水中】驾鹤山【柳宗元记桞州山水云甑山之南皆大山多竒又南且西曰驾鹤山壮耸环立】山五峤【张九龄山五峤号白云谓南】南逾横入炎洲【青鲸髙磨波山浮韩文】
　　川泽【二十一　薮附】
　　白成形【易在地成形】地险【山川丘陵王公设险以守其国】利渉【大川易】随山濬川【九州随山濬川书】畎浍【禹曰予决九川距四海濬畎浍距川尚书】济【髙宗命傅说若济巨川用汝作舟楫】沸腾【百川沸腾喻众小人毛诗】时入【礼以时入川而不禁】居【礼故圣人所以顺山者不使居川】出云【礼天降时雨山川出云】取材用【礼】国主【传国主山川故山崩水竭见山门注】辛有适【伊川见被髪而祭于野者】子在【川上曰逝者如斯夫不舍昼夜】灌注【百川灌注庄子】三百【庄子禹治名川三百支川三千】积刑【家川为积刑】带华薄【文清川华薄】流人血【川谷流人血王莽时】临川有悲【悟临川而有悲文】泝【泝秦川而举旗魏武】珠媚【水懐珠而川媚文】周衞【蜀都山川不足以周衞也】融为【川渎】水积竭【三川周幽崩】争流【晋顾凯之至荆州人问防稽山川状曰千岩竞秀万壑争流】三川【河洛伊国】六川【河水赤水辽水黒水江水淮水】八川【泾渭灞浐浩潏澧浫】阅水【川阅水而成川陆机叹逝赋】朗咏长川　百川别　画地成川　涸而鱼逝　海者川不辞盈　学海　兊为泽　九泽既陂　彼汾沮洳【言采其英】浒浒【川泽浒浒】稲人【周礼稲人掌稼下地凢稼泽夏以水殄草而芟夷之注元以泽为稼】川衡【川衡掌廵川泽之禁令而平其守】泽虞【掌国泽之政令为之厉禁使其地之人守其财物以时入之于王府领其余于万民凡祭祀賔客供泽物之奠注谓芹茆菱芡】土防【大司徒以土防之法辨五土之物二曰川泽动物宜鳞物植物宜膏物】泽之萑蒲【舟鲛守之】董泽之蒲　居民【王制居民山泽沮洳】为下【必因川泽】商鞅【秦任商鞅专川泽之利】占【后汉冲拂为颍川守刘翊为功曹阳翟黄纲恃程夫人权力求以川泽拂问翊翊对曰名山大川不以封为民也明府聼之被佞幸之名也】沮泽川壅【为泽】防川导滞【封植九谷国】九川涤源　七泽【楚地】薮四曰薮牧养蓄鸟兽【周礼太宰九职云】九两【九两系人九曰薮以富得】
　　【人注为厉禁使人富薮中物】孟诸之麋【子玉梦河神谓己畀予琼弁予畀汝孟诸之麋谓薮也】藏疾【山薮藏疾】可与人共【谷梁筑鹿囿山川薮泽之利可与人共也】不崇薮泽【崇髙也见国语】叔在【薮火烈具举诗】十薮【尔雅鲁有大野今髙平距野东北大泽也晋有大陆今钜鹿北广河泽也秦有阳陓今扶风汧县西也宋有孟诸今梁国睢阳县东北也楚有云梦今南郡华阳县东南巴丘湖也吴越之间有具区今吴县南太湖即震泽也齐有海隅海濵广斥燕有昭余祈今太原鄢陵县北泽是郑有圃田今荥阳中牟西圃田泽是也周有焦护今扶风池阳县瓠中是也】无水【周礼泽无水曰薮】耦耕【幽薮】物归【国泽水之钟也薮物归也所生物也】孔沸崩【陈子昻上言幽厉乱常苛慝暴虐诟黩天地川冢沸崩】博知【韦顗博知山川风俗】猎渭川【元宗开元元年十月甲辰猎于渭川】弛陂泽禁【开元十六年十一月甲辰弛陂泽禁】顺流无穷【田頵传内怨行宻与镠因移书曰矦王守方以奉天子譬百川不朝于海虽狂奔澶漫终为涸土不若顺流无穷也】祭【髙仙芝讨吐蕃自安西经防勒据婆勒川防川涨不得度仙芝杀牲祭川】凿杜固川流如血【杜正伦与城南诸杜昭穆素逺求同谱不许衔之诸杜所居号杜固世传其地有壮气故世衣冠正伦既执政建言凿杜固通水以利人既凿川流如血阅十日止】林表【韦苏州登西南岗林表见川流】如掌【谷转川如掌上】二川溶溶【流入宫墙杜牧阿房宫赋】川者高泽者卑高者流卑者止【韩愈何蕃之居下其可以施于人者不流也譬之水其为泽不为川乎川者髙泽者卑髙者流卑者止是故蕃之仁义充诸心行诸太学积者多施者不遐也天将雨水气上无择于川泽涧谿之髙下然则泽之道其亦有施乎】川光昼昏凝【李白诗】川长【信风来同上白璧山翫月】登岳眺百川杳然万恨长【留别】下有冲波逆折之回川【蜀道】其川饶衍【郝玭为临泾镇将常从数百骑出野还说节度使马璘曰临泾扼洛口其川饶衍利畜牧其西走戎道旷数百里】其江河自西极逹于东溟中国之大川者也【唐六典水部其江河自西极逹于东溟中国之大川者也其余百三十有五水是为中川者也其千二百五十有二水斯为小川者也】百川绕郡落天镜于孤城【韦德碑】若壅大川【则必决而放诸陆桞宗元读毛颍传】冬春之交【水虫孕育捕鱼之器不施川泽六典虞部】
　　虞衡【二十二】
　　白山虞【掌山林之政令为之厉禁】虞衡作山泽之材川衡【掌廵山泽禁令而平其守】泽物之奠【賔客祭祀共芹茆菱芡】任虞【以泽掌禁其物课菜果之属】山师原师【各辨其物名而献珍异】奠地守【虞衡大司徒之职】山虞【凡服耜斩季材以时入之】招虞以旌不进【左传曰皮冠以招虞人】虞之【公羊山林薮泽与人共虞之非正也】时入【林麓州泽以时入而不禁】三衡【山立三衡】期【魏文侯与虞人期遇雨乃命驾而去】三虞【国语泽立三虞】泽虞【掌国泽政令为之厉禁】孔虞衡掌木【班倕葺宇崔融嵩山启母庙碑铭】始诏林衡【俄成壮观紫棁星错丹梁霞焕杨炯少室山少姨庙碑】虞罗【兽犹畏虞罗杜甫诗】室有鱼飱市多山木【王维京兆张公德政碑舟渔衡麓之守废蒲荷新蒸之产入自郊徂邑室有鱼飱斩隂伐阳市多山木民得以赡】鸿鹄翺翔【李华卢郎中斋居记鸿鹄翺翔自得于防防之间故虞衡缯网不能为患也】虞衡斤斧罗千山工命采砍杙与椽【桞宗元行路难】深林工翦十取一百牛连鞅摧防辕【上】
  </div>
  <div class="pagination">
   <a href="白孔六帖_page2.html">
    上一页
   </a>
   <a href="白孔六帖.html">
    1
   </a>
   <a href="白孔六帖_page2.html">
    2
   </a>
   <span class="current-page">
    3
   </span>
   <a href="白孔六帖_page4.html">
    4
   </a>
   <a href="白孔六帖_page5.html">
    5
   </a>
   <a href="白孔六帖_page6.html">
    6
   </a>
   <a href="白孔六帖_page7.html">
    7
   </a>
   <a href="白孔六帖_page8.html">
    8
   </a>
   <span>
    ...
   </span>
   <a href="白孔六帖_page4.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
