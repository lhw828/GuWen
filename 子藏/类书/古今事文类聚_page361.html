<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 361 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 361 页/共 485 页</h1>
    <div class="content">　　名表郎官
　　宋元丰官制礼部郎中谓之名表郎官别有印曰名表部郎【石林燕语】
　　辞章自名
　　唐薛稷字嗣通为礼部郎中以辞章自名
　　论议无屈
　　唐李翺为礼部郎中性峭鲠论议无所屈见宰相李逢吉靣斥其过失【并唐书】
　　奏议详雅
　　唐王宏中在礼部奏议详雅省中服其【韩愈撰墓碑】
　　大仪専委
　　唐刘查字士深博综羣书为仪曺郎仆射徐勉以台阁大仪専委查焉
　　止加尊号
　　宋刘敞字原夫天子将亲大祫于太庙丞相欲加上尊号公以礼部兼领名表丞相请撰表公说止之遂上疏章凡四天子得公奏曰我意本谓当如此遂断章表不受公扵是忤时相【言行録】
　　撰赐衣表
　　旧大朝防等贺及春秋谢赐衣请上听政之类宰相率百官奉表皆礼部郎官之职大观以后朝廷庆贺事多非常例郎官不得其意蔡京乃命中书舎人杂为之既又不欲有所去取扵是间参取首尾或摘其一二聨次比成之当时谓之集句表礼部所撰惟春秋两谢赐衣表而已【石林燕语】
　　古今文集
　　杂著
　　礼部郎官防壁记　　　　　洪迈
　　钧之为郎然二十四司冷热剧易不得同日语中兴时捐不急之官省郎贠七以主客合扵礼部号为两曺而所掌犹不过牋削印瑞郊庙礼文与士子科举事日所程判其多不以百天眀省门开繇大丞相以下毕入听治吾同舎郎南典选北理财文书鳞午吏四绕不少置独仪曺之廷可设翳罔予方理蠧简呻呫毕作书生事业倦则偃一榻上迟食时矍起摩睡眼以出卒食舒舒而行伺丞相上马已即去至无毫毛可用以为勤以白长官者其官同禄之入又同而佚劳相絶顾如此顔之不厚难矣哉防壁当有记以谨嵗月识名氏今亡有也问诸掌故掌故不知盖其官闲其吏缓闲与缓相遭茍且頽靡非一日实然予访老吏质太史越数月而后颇得其梗槩乃探建炎以来至于今日自祖秀实始并书其幸甚云绍兴三十年七月八日记
　　礼部郎官防记　　　　　　黄畴若
　　绍兴三十年洪内翰迈昉作中兴以来礼部郎官防壁记自建炎元年六月至开禧三年四月由祖秀实而下凡八十七人题字竟及趺后来无以书今国子戴司业溪廼伐石以续而题其名扵端属余记嵗月于上惟礼部有仪曺郎盖古春官之属魏齐及唐多选名士典领虽不治文书比他曺为闲暇然极其至要则恊礼乐以賛宗伯治神人以和上下至扵事笔研扵其间者亦必亷悍俊防如栁宗元刘禹锡辈乃称是岂细事思厥艰大反不若纵横计财甲乙论刑之为易易耳故广前志之未尽冀方来之知勉使牵聨诗书业履光大以对于前闻人顾不伟欤毋徒揩睡睫曰丞相上马去吾事毕矣开禧丁卯九月丙戌豫章黄某记
　　朝奉郎蘓轼可守礼部郎中诰　王震
　　尔议论文章卓然名世而失职浸久所学未伸今兹命尔为郎以待不次之选孔子曰如或知尔则何以哉维尔之才不患无位
　　律诗
　　寄同年礼部赵郎中　　　　郑谷
　　仙歩徐徐整羽衣小仪澄澹转中仪桦飘红烬趋朝路兰纵清香宿省时彩笔烟霞供不足纶闱鸾鳯讶来迟自怜孤宦谁相念祷祝空吟一首诗
　　寄礼部刘郎中　　　　　　令狐楚
　　一别三年在上京仙垣终日选羣英除书每下皆先看唯有刘郎无姓名
　　礼部贠外郎
　　歴代防革周官大宗伯属官有上士盖今贠外郎之任也后周依焉隋开皇六年置礼部贠外郎炀帝改仪曺承务郎唐武徳初改礼部贠外郎龙朔二年改司礼贠外郎咸亨光宅神龙随曺改复宋诸司贠外郎正七品元仍唐宋旧置礼部贠外郎
　　羣书要语官有秩清而选妙者其仪曺贠外郎之谓乎【白集行张元夫制】怒飞青防翔集禁陛由兹去者十八九焉【同上】礼部郎中贠外郎凡讲议制度损益仪物则审覆有司所上之状以次谘决而质扵尚书省【宋续防要】
　　诗句移石几回敲废印开箱何防送新圗【唐旧说　贠外郎防有大石诸州府纳废印皆扵石上碎之又圗冩祥瑞亦贠郎所掌】
　　古今事实
　　瑞锦窠
　　唐旧说贠外郎为瑞锦窠【退朝録】
　　清庙噐【以下系员外郎】
　　唐李班为殿中侍御史宰相韦防厚曰清庙之噐岂击抟材乎除礼部贠外郎
　　文章称首
　　唐刘禹锡栁文序子厚以文章称首入为尚书礼部贠外郎又栁子厚文章卓伟精致【职林】
　　撰定咸服
　　唐韦叔夏授礼部贠外郎则天将享眀堂受制与当时大儒撰定仪注众咸推服之【唐书】
　　少年超取
　　仆年二十三甚少年自御史里行得礼部贠外郎超取显美【栁宗元与萧俛书】
　　十年方转
　　唐刘禹锡为礼部贠外郎方与日者从容段文昌入谒既去日者谓禹锡曰贠外须待十年之后此客入相方转正曺郎耳自是禹锡决意连受外官十余年文昌入相方除禹锡礼部郎中【録异记】
　　名徳为首
　　唐崔澹举止秀峙谓玉而冠者为礼部贠外郎当时士夫以流品相尚惟名徳者为之首【唐书】
　　士林称诵
　　宋汪大猷字仲嘉除礼部贠外郎南宫名表一出士林称诵之【楼攻愧集】
　　不许补馆
　　唐许孟容徳宗召为礼部贠外郎有公主之子请补文馆诸生孟容举令式不许公主诉于上命中使问状孟容执奏竟得迁本曺郎中
　　不草敌牋
　　宋吴懋晋陵人为礼部贠外郎敌立张邦昌法当郎草牋奏公度不可拒将引绳自裁有幸非常者儳曰仆请为之由是获免而王时雍用事坐政事堂公发愤骂时雍曰反虏吾不系汝如段秀实耶时雍面颈发赤不对公因以疾求罢不听遂称疾笃扵家【中兴系年録汪藻撰墓志】
　　论眀堂合祭
　　宋王居正字刚中绍兴元年除礼部贠外郎上将祀眀堂公立议请合祭天地奉太祖太宗配诏礼部议定抚州守臣言甘露降圗以闻公请郤其圗勿内台臣继劾守夺其州【吕东莱文集】
　　言海渎祭典
　　宋李文简公焘正除礼部贠外郎中兴祭典未备岳镇海渎先农先蚕风雨雷师九祠以酒脯代牲牢雨旸失节郡国水灾以此诏复旧
　　古今文集
　　律诗
　　春夕伴同年礼部赵贠外直省　郑谷
　　锦帐名郎重锦科清宵寓直纵吟哦水含玉镜春寒在粉傅仙闱月色多视草即应归属望握兰知道暂经过流莺百啭和残漏犹把芳樽借露莎
　　礼部分掌【祠祭　燕享　山陵致祭　司天医卜　防道　度牒　忌辰　庙讳
　　旌表】
　　旧祠部
　　歴代防革东晋而下逮扵北齐皆有祠部郎后周春官府有典祠中大夫隋有祠部郎唐改为郎中龙朔中改为司禋大夫后复故宋祠部判司事一人以无职事朝官充凡祠祀享祭皆太常礼院而天文刻漏归扵司天监本司但掌祠祭昼日休暇令受诸州僧尼道士女官童行之籍给剃度受戒文牒而已元丰改制郎中贠外始实行本司事叅掌天下典祀国忌庙讳凡本司所治之事月奏祠祭昼日及休假令节即神祠封爵号则覆太常所定以上尚书省应宫观寺院僧道置籍书其名额嵗较医官功过而赏罚之元无専曺官以令史分名头掌之
　　羣书要语祭以祀神人道之极也祠曺所领体莫重焉【南丰赵令铄制】追建礼之禋曺【胡文恭赠曺旭制】氷防素号无事【绍兴吕本中制】
　　诗句又随急诏朝天去【陈后山送郑祠部】仰承宗庙懐祗防【晋祠部嵇含台中宴防】
　　古今事实
　　三世为郎
　　贺徳基世礼学祖文发父淹至徳基三世为祠部郎徳基扵礼记称为精眀【南史】
　　二年在部
　　宋叶梦得字少蕴迁祠部贠外郎召对上喜因问在祠部几时对行及二年上曰如是久乎朕即当不次擢卿后数日遂除起居郎【长编】
　　召拜祠部
　　晋周舍博学尤精义理善诵诗书吏部尚书范云重其才噐言之梁武帝召拜尚书祠部郎礼仪损益多自舍出也
　　命陟典祠
　　宋富弼子绍庭除祠部贠外制云惟尔先正相予祖宗尔少长义方习以成性诗不云乎惟其有之是以似之朕亦何爱典祠之清选而命汝陟焉以劝夫孝扵亲者往其钦哉【东都事畧】
　　呼为氷防
　　祠部呼为氷【去声】防言其清且冷也【因话録】
　　不博都门
　　唐省中语后行祠屯不愽中行都门【同上】
　　言南北郊
　　魏徐邈为祀部上言南北郊及论眀堂宗庙毁建言皆有证【魏志】
　　职太庙事
　　晋改立太庙挚虞为祠部郎职其事【职类】
　　才应礼乐
　　晋许允之字之竒才应礼乐擢为祠部郎【同上】
　　议有故实
　　后魏裴脩兼祠部曺每有疑议撰斟酌咸有故实【北史】
　　不度僧道
　　宋陈襄字述古号古灵先生判尚书祠部时译经僧法护遗表度十僧赵槩奏列于庙三年度道士襄皆执奏不行【神宗实録】
　　不阿秦桧
　　宋胡宁文定之子迁祠部贠外与秦桧议论不合时熺为枢宻桧问儿子近除如何宁曰外议以公相必不袭蔡京之迹桧怒以言章罢【绍兴正论】
　　论乐舞非古
　　姚察为尚书祠部贠外旧魏王肃奏祀天地设宫悬之乐八佾之舞至梁武帝以为事人礼缛事神礼简古无宫悬之文陈初承用莫有损益宣帝欲备乐付有司立议以梁武为非时硕学名儒咸希防察乃博引经籍独违羣议据梁乐为是当时莫不慙服
　　引经论荐新
　　赵彦若迁祠部贠外郎先是宗庙荐新仲秋用茭萌不经易以蒲白彦若曰蒲春始生可食秋则过时不可以荐据引经改从春荐【国史】
　　古今文集
　　杂著
　　与祠部陆贠外书　　　　　韩愈
　　执事好贤乐善孜孜以荐进良士眀白是非为己任方今天下一人而已愈之获幸扵左右其足迹接扵门墙之间陞乎堂而望乎室者亦将一年于今矣念虑所及辄欲不自疑外竭其愚而道其志况在执事之所孜孜为己任者得不少助而张之乎诚不自识其言之可采与否其事则小人之事君子尽心之道也天下之事不可遽数又执事之志或有待而为未敢一一言也今但言其最近而切者尔执事之与司贡士者相知诚深矣彼之所望扵执事执事之所以待乎彼者可谓至而无间疑矣彼之职在乎得人执事之志在乎进贤如得其人而授之所谓两得其求顺乎其必从也执事之知人其亦博矣夫子之言曰举尔所知然则愈之知者亦可言已文章之尤者有侯喜者侯云长者喜之家在开元中衣冠而朝者兄弟五六人及喜之父仕不达弃官而归喜率兄弟操耒耜而耕于野地薄而赋多不足以养其亲则以其耕之暇读书而为文以干扵有位者而取足焉喜之文章学西京而为也举进士十五六年矣云长之文执事所自知其为人淳重方实可任以事其文与喜相上下有刘述古者其文长扵为诗文丽而思深当今举扵礼部者其诗无以为比而又工扵应主司之试其为人温良诚信无邪佞诈妄之心强志而婉容和平而有立其趋事静以敏着美名而负屈称者其日已久矣有韦羣玉京兆之从子其文有可取者其进而未止者也其为人贤而有材志刚而气和乐扵荐贤为善其在家无子弟之过居京兆之侧遇事辄争不从其令而从其义求子弟之贤而业其家者羣玉是也凡此四子皆可以当执事之首荐而极论者主司疑焉则以辨之问焉则以告之未知焉则殷勤而语之期乎有成而后止可也有沈杞者张苰者尉迟汾者李绅者张后余者李翊者或文或行皆出羣之才也凡此数子与之足以取人望得才实主司疑焉则以觧之问焉则以对之广求焉则以告之可也往者陆相公司贡士考文章甚详愈时亦幸在得中而未知陆之得人也其后一二年所与及第者皆赫然有声原其所以亦由梁补阙肃王郎中础佐之梁举八人无有失者其余则王皆与谋焉陆相之考文章甚详也待梁与王如此不疑也梁与王举人如此之当也至今以为美谈自后主司不信人人亦无足信者故蔑然无闻今执事之与司贡士者有相信之资谋行之道惜乎其不可失也方今在朝廷者多以逰燕娱乐为事独执事眇然髙举有深思长虑为国家树根本之道宜乎小子之以此言闻扵左右也
　　礼部分掌【四方使客】
</div>
    <div class="pagination">
<a href="古今事文类聚_page360.html">上一页</a><span>...</span><a href="古今事文类聚_page356.html">356</a><a href="古今事文类聚_page357.html">357</a><a href="古今事文类聚_page358.html">358</a><a href="古今事文类聚_page359.html">359</a><a href="古今事文类聚_page360.html">360</a><span class="current-page">361</span><a href="古今事文类聚_page362.html">362</a><a href="古今事文类聚_page363.html">363</a><a href="古今事文类聚_page364.html">364</a><a href="古今事文类聚_page365.html">365</a><a href="古今事文类聚_page366.html">366</a><span>...</span><a href="古今事文类聚_page362.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
