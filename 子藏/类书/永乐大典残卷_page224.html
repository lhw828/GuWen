<!DOCTYPE html>
<html>
<head>
    <meta charset="UTF-8">
    <title>永乐大典残卷 - 第 224 页/共 331 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>永乐大典残卷 - 第 224 页/共 331 页</h1>
    <div class="content">　　隋炀帝生，帝母梦龙出身中，飞高十余里堕地。
　　梦龙出颔下
　　【宋史世家】
　　初张文表将攻长沙，犹豫未决，有小校梦文表龙出额下，明日以告，文表喜曰：“天命也”。及败袅首于朝市。
　　梦龙衔符
　　【百川学海】
　　龙城录上皇初登极，梦二龙衔符自红雾中来。上大隶“姚崇宋”四字挂之两大树上，蜿蜒而去，梦回，上召申王圆兆王进曰：“两木，相也。二人名为天遣，龙致于树，即姚崇宋当为辅相兆矣。”上叹异之。
　　梦龙食莴苣
　　【周恽清波杂志】
　　五代时，有僧某卓庵道边艺蔬丐钱。一日昼寝，梦一金色黄龙食所艺莴苣数畦。僧寤惊，且曰：“必有异人至。”已而见一伟丈夫于所梦之所取莴苣食之僧，视其状貌凛然，遂摄衣延之，馈食甚勤，顷刻告去。僧嘱之曰：“富贵无相忘。”因以所梦告之，且曰：“公他日得志，愿为老僧只于此地建一大寺。”伟丈夫乃艺祖也，既即位，求其僧尚存，遂命建寺，赐名普安。都人称为道者院。则寿皇圣帝王封之名以兆于此。
　　梦龙求经
　　【孙公谈圃】
　　荆公为江西漕，梦小龙呼相公求夹注维摩经十卷。久而忘之，后至友人家，见佛堂中有是经，因录而送庙。及在相府梦小龙来谢。
　　梦龙吐棋经
　　【棋经】
　　王积梦青龙吐棋经九部授儿，其艺顿精。
　　梦斩泾河龙
　　【西游记】
　　长安城西南上有一条河，唤作泾河。贞观十三年，河边有两个渔翁，一个唤张梢，一个唤李定。张梢与李定道：“长安西门裹有个卦铺，唤神言山人。我每日与那先生鲤一尾，他便指教下纲方位，依随着百下百着。”李定曰：“我来日也问先生则个。”这二人正说之间，怎想水里有个巡水夜叉听得二人所言：“我报与龙王去。”龙王正唤做泾河龙，此时正在水晶宫正面而坐。忽然夜叉来到言曰：“岸边有二人却是渔翁，说西门里有一卖卦先生能知河中之事。若依着他算，打尽河中水族。龙王闻之大怒，扮作白衣秀士入城中，见一道布额，写道：“神相袁守城于斯讲命”。老龙见之就对先生坐了，乃作百端磨问。难道先生问何日下雨？”先生曰：“来日辰时布云，午时升雷，未时下雨，申时雨足。”老龙问：“下多少？”先生曰：“下三尺三寸四十八点。”龙笑道：“未必都由你说。”先生曰：“来日不下雨到了时，甘罚五十两银”。龙道：“好，如此，来日却得厮见。”辞退，直回到水晶宫，须臾一个黄巾力士言曰：“玉帝圣旨道你是八河都总泾河龙，教来日辰时布云，午时升雷，未时下雨，申时雨足。”力士随去，老龙言不想都应着先生谬说，挫了时辰，少下些雨，便是问先生要了罚钱。
　　次日申时布云，酉时降雨二尺。第三日老龙又变为秀士入长安卦铺，问先生道：“你卦不灵，快把五十两银来。”先生曰：“我本算术无差，却被你改了天条，错下了雨也。你本非人，自是夜来降雨的龙，瞒得众人，瞒不得我。老龙当时大怒，对先生变出真相，霎时间，黄河摧两岸，华岳振三峰，威雄惊万里，风雨喷长空，那时走尽众人，惟有袁守成巍然不动，老龙欲向前伤先生，先生曰：“吾不惧死，你违了天条，刻减了甘雨，你命在须臾，剐龙台上难免一刀。”龙乃大惊悔过，复谈秀士，跪下告先生道：“果如此呵，却望先生明说与我因由。”守成曰：“来日你死，乃是当今唐丞相魏征来日午时断你。”龙曰：“先生救咱。”守成曰：“你若要不死，除是见得唐王与魏征丞相，行说，勤救时节或可免灾。”老龙感谢，拜辞先生回也。玉帝差魏征斩龙，天色已晚，唐皇宫中睡。思半酣神魂出殿，步月闲行，只见西南上有一片黑云落地，降下一个老龙，当前跪拜。唐王惊怖曰：“为何？”龙曰：“只因夜来错降甘雨，违了天条，臣该死也。我王是真龙，臣是假龙，龙必可救假龙。”唐皇曰：“吾怎救你。”龙曰：“臣罪正该丞相魏征来日午时断罪。”唐皇曰：“事若干魏征，须教你无事。”龙拜谢去了，天子觉来却是一梦，次日设朝，宣尉迟敬德总管上展曰：“夜来朕得一梦，见泾河龙来告寡人，道因错行了雨，违了天条，该丞相魏征断罪。朕欲今日于后宫里宣丞相与朕下棋一日，须直到了晚乃出。此龙必可免灾。”敬德曰：“所言是矣。”乃宣魏征至，帝曰：“召卿无事，朕欲与卿下棋一日。”唐王故迟延下着，将近午，忽然魏相闭目笼睛寂然不动，至未时却醒。帝曰：“卿为何？”魏征曰：“臣暗风疾发。”陛下恕臣不敬之罪，“又对帝下棋。未至三着，听得长安市上百姓喧闹异常，帝问何为？”所奏千步廊南十字街头，云端掉下一颗龙头来，因此百姓喧闹。”帝问魏征曰：“怎生来？”魏征曰：“陛下不问，臣不敢言。泾河龙违天获罪，奉玉帝圣旨令臣斩之，臣若不从，臣罪与龙无异矣。臣适来合眼一霎，斩了此龙。”正唤作魏征梦斩泾河龙。唐皇曰：“本欲救之，岂期有此！”遂罢棋。
　　梦龙求救
　　【青锁高议】
　　《梦龙传》：宋天圣中，曹钧，郴县人也。其先远挺秀公，以丰功伟绩守白州刺史，除南安节度使。高鲁已来，皆守番禺南海焉。洎乎子孙分裔文武立身，世于晋受永业西湖堂建书院，藏书万卷，组绣儒风。友朋自远方来者，悉赡以朝昏之费，推以寒暑之服。前后相维数世，书堂即基于西湖塘之幽奇渊深之所也。曹氏以家富贵日喜延接，远方担簦是邑横经者尽求学焉。功业成就辞门，应选登科第者十有八九成就，温习所暇，或泛漪涟，短楫轻舟，吟烟啸月。一夕因风清波息，凡寂人移，梦有一老衣白衣述素昧之志曰：“我即非世人，乃郎君塘中之龙。居此塘惜其澄彻恋以爱门，于与致云雨之期皆从天命，免鳞甲枯干之虑。实藉水源未报厚恩，辄露底蕴，知君勇义必救能危。明日午时，西北有陷池龙来兹小戏，虑失大机，夙知郎君善弓矢，可相救乎？”曰：“可。则若为审其彼此焉？”叟曰：“彼垄断青牛，吾亦如之。吾以素帛缠身，但腰有白者即吾也。愿细别形仪，幸无误矣。”曰：“余射虽无功敢不从命。”叟乃辞去，及眠觉，观光明灿烂，舟中明月皓。观斯兆不久。闻鸡唱乃能记人事，思梦中之由，尚仿佛见老叟形影未灭，至其时不违所托，遂挽弓于塘侧伺之。未移时，见二青牛于平洲中斗酣，乃挽弓流矢中，其俱青者膊，于是白腰者胜。既有强势奋其余勇，遂袭过岗原而无所观矣。是夜三更，复梦叟谢曰：“君善射，真号佳手也。而欲相报，拟须何宝？”曰：“仆自处人世酷爱诗书，不重寸壁者，以珍宝幸不介怀。惟愿子孙不离乡邑而荣也。”叟曰：“不离乡邑而荣者？”何曰：“都押衙，即军州之最也。”叟曰：“君之所图一何劣哉！”对曰：“知足不辱。”叟曰：“善哉！”吾尝闻以约失之者鲜，即郎君之谓矣。不夺人愿必能副其志，保从郎君去世世相继矣。是后果如其言，是知报恩龙神可托。
　　梦龙斗
　　【王得臣尘史】
　　余少时同伯氏从学于里人郑毅夫，假馆京师景德寺之白土院。皇壬辰，是岁秋试，郑与余兄弟皆举国学进士，时已差考试官矣。。一日院僧德珍者，言昨夜梦院内南忽有池水，水中一龙跃而起，与空中龙斗，池龙胜而归。其时旁院书生有曰：“某当作状元。”毅夫微笑曰：“状元当出此院。”于是伯氏书僧梦与日月贴于寝室门，时八月也。明年癸已春殿试，郑公果状元。予自东华门迓郑归白土院坐定，僧乃取所记梦贴，予曰：“果验矣。”
　　梦龙游
　　【佛祖统纪】
　　《愿斋法师传》云：初螺溪居民张彦安诣净光曰：“家居东南里所阴晦之夕，必见鬼神吟啸考击钟鼓之声。又尝梦龙其非愚民所可居，愿以奉师，师往视之，见山水秀异，谓众曰：“此伽蓝地也。梦龙游者，岂非龙树之道将兴此地也？”因纳之。
　　梦授龙头
　　【吴志】
　　孙忌潘夫人父为吏，坐法死。夫人输织室权见而异之，召充后宫得幸有娠，梦有以龙头授己，以蔽膝受之，遂生孙亮。
　　梦授木龙
　　【夷坚志】
　　饶州安国寺方丈有观音塑像，民俗祈请多有神应。庆元二年七月，寓士许泗妻孙氏怀妊临产危痛万状，孙默祷观音，令其子持净油一盏点照像前。长老了祥因其油至，命灭宿灯而然所施者，为焚香启白曰：“许泗妻孙氏感孕以来。阅十三个月未得免身，彼家四壁空空，二膳不足，灯油微矣。而出于诚心，望菩萨慈悲，赐其子母团圆平善。”祝罢，许子还，孙正困卧蹋橙上恍如梦间，见白毛敝妇人往来，凡三返，最后抱一金色木龙呼与之，孙氏接受惊寤。顷刻生男，遂采梦兆，名之曰“龙孙”。此儿盖辰生，属龙云。
　　梦金乌食龙
　　【齐书】
　　武帝初登位，梦金翅鸟下殿食小龙子无数，乃飞上天。及明帝即位，诛高武子孙并尽，明帝名鸾故也。
　　梦化大龙
　　【孙公变圃】
　　郑毅夫未第时，梦浴中化为大龙，池边小儿数十，拍手为龙公来。既觉，犹见其尾曳床间，卒于安州，十年贫不克葬，滕元发为郡。一日梦毅夫来，但见轿中一白龙身首即毅夫也。元发因出俸营窆。
　　梦日化龙
　　【后魏书】
　　宣武帝名恪，孝文帝长子也。母曰高氏，初梦为日所逐，避于床下化为龙，绕已数匝，寤而惊悸，遂娠而生帝也。
　　梦月化龙
　　【崔鸿十六国春秋】
　　《后燕录》曰：慕容熙建始元年三月，太史丞梁延年，梦月化五白龙。梦中占之曰：“月，臣也。龙，君也。月化为龙，当有臣为君。”寤而告人曰：“国祚其将尽乎！”
　　梦马若龙
　　【帝王世纪】
　　丰公家于沛之丰沛邑之阳里，其妻梦赤马若龙戏。已而生执嘉是为太公，即太上皇也。
　　梦马化龙
　　【金楼子】
　　《兴王篇》：梁高祖武王生而灵异有圣德，始齐高在府，梦著履上太极殿，三人从，一人齐武，一人齐明，一人张天地图而不识意。言是太祖子弟及践祚尝与太祖密。燕谓太祖曰：“我辛苦得天下，而祚不传孙。我死龙子当得，龙子，齐武小名龙子死当属阿度。阿度，齐明小名。此后当还卿子孙。”遂至大霸。及太傅援京邑，在越城假寐，忽梦见一大人着朱衣，牵三匹马来。太傅因骑一匹腾空半天而坠，次衡阳王一马踊过屋而落，后上骑一匹因化成龙，遂飞上天，此幽赞神明吉之先见。
　　【南史梁本纪】
　　宣武王梦武帝所驭马化赤龙。
　　梦蛇化龙
　　【宋史】
　　董遵诲，范阳人。父宗本善骑射，汉祖擢拜随州史署。遵诲尝谓太祖曰：“每见城上紫云如盖，又梦登高台，遇黑蛇约长百余尺，俄化龙飞腾东北去，雷随之，是何祥也？”太祖不对。及即位，一日便殿召见遵诲谓曰：“卿尚记往日紫云及龙化之梦乎？”遵诲再拜呼万岁。
　　梦神驾龙
　　【太平广记】
　　崔少玄母，梦神人绡衣驾红龙持紫函授于碧云之际，乃孕。十四月而生少玄，既生而异香袭人，端丽珠绝。
　　梦二龙挟体
　　【夷坚志】
　　营道士人吴沂，淳熙丙午获乡举，丁未下第，梦二龙挟其体。又梦人令更名渗，则当再获荐。至已酉春上登宝位，吴自谓且平邑一第。每语人曰：“二龙挟吾体，盖来岁龙飞策士。吾必魁天下为龙首也”。遂更名果再预选！乃居末缀，榜首盖其叔应龙而待补小补有石应龙，遂符其兆洎庚戍省试讫。吴既不偶鞅鞅成疾，还家忽具绿袍祗简服之入揖祖母，及母氏家人怪问之，答曰：“冥司请我作判官，今便赴上。”遽再拜叙别而出，径赴井旁，直坠其中而死。
　　梦身化龙
　　【宋高僧传】
　　释澄观，忽夜梦身化龙，矫首南台，蟠尾山北，拿攫云汉，鳞鬣辉日，化为千数小龙腾跃，盖取象乎教法支分流布也。
　　梦化赤龙
　　【吴越备史】
　　吴程史勤学文，穆王时西府院官滕隽。尝梦程化为赤龙，望南方而去，隽回语其梦于人曰：“吴氏事非我所测也。”及为福州始验其兆。
　　梦虎自杀
　　【太平广记】
　　汉景帝好游猎，见虎无便得之。乃为珍馔祭所见之虎，帝乃梦虎曰：“汝祭我，欲得我皮牙耶！我自杀，从汝取之明。”明日帝入山，果见此虎死于祭所，乃命剥取皮牙，余肉复化为虎。
　　梦为虎趁
　　【南郡新书】
　　武皇帝梦为虎所趁，命京兆同华格虎以进，至大中即属虎。
　　梦虎堕室
　　【江少虞类苑】
　　宋滕元发，字达道，东阳人。将生之夕，父梦虎行月中堕其室，性豪隽慷慨，不拘小节，九岁能赋诗，范仲淹见而奇之。
　　梦擒虎
　　【聂田祖异志】
　　推官侯举进士，庐州人，家产甚富。赡其父为茶商，过润州金山造浮图一所，私祷曰：“愿一儿得进士及第。”后梦擒一虎置于座下，果揆生庚申属虎，既成人治东封小科场欲就天府求荐，过寿州见陈雍秀才，盖姑表兄弟也。侯居家曰：“常得梦人授诗云：今年应未第，须待报黄精。”研其词恐未得。陈曰：“事故不可易知。”既到京就试，题曰：“大射果不捷解，寻有大科场诏下。解试圣人则物既捷解。”明年春省试，惟几成天下之务。未见榜，侯与父于石令公店中安下，钟鼓后始人行。有矣欠户者曰：“奉先院主或曰嵩山道士送蜜煎黄精与二郎及秀才，侯得之且喜符其梦，餐之，梦蔡齐状元下及第，后授真州幕。其父复梦所擒坐下虎，倏然而失去，侯亦寻卒于任所。
　　梦虎啮骖马
　　【太平御览】
　　秦二世梦白虎啮其左骖马杀之，问上梦人曰：“泾水为崇。”二世乃斋望夷宫，阎乐杀之，更立子婴为王。
　　梦虎衔雷公
　　【册府元龟】
　　曹爽为大将军录尚书事，梦二虎衔雷公。雷公如升碗放著庭中，爽恶之以问占者，灵台丞马训曰：“忧兵。”训退告其妻曰：“爽以兵亡，不出旬日。”后为司马宣王所诛。
　　梦为虎啮
　　【太平广记】
　　唐牛肃舅之尉晋阳也。县有人杀其妾，妾将死言曰：“吾无罪为汝所杀，必报。”后数年杀妾者夜半起，至母寝门呼曰：“适梦为虎所啮伤，至甚遂死，觉而心悸故启之。”母曰：“人言梦死者反生，梦想颠倒故也。然汝夜来未饭牛。”亟饭之。其人曰：“唯暗中见物似牛之脱也，前执之乃虎矣。”遂为所噬，其人号叫竟死。
　　梦虎来噬
　　【维扬志】
　　东坡知杨州，梦行山林间，为一虎来噬，方惊怖，有紫衣道士挥袖障公，叱虎使去。明日有道士投谒曰：“夜出不至惊畏否？”公咄曰：“鼠子乃敢尔，来欲杖汝脊。汝谓我不知汝子夜术耶？”道士惶骇而退。
　　梦吐凤凰
　　【太平广记】
　　杨雄著书，梦吐凤凰集上，顷之而灭。
　　【海录碎事】
　　《商芸小说》：杨子云梦吐白凤凰集于玄上。
　　梦凤从天下
</div>
    <div class="pagination">
<a href="永乐大典残卷_page223.html">上一页</a><span>...</span><a href="永乐大典残卷_page219.html">219</a><a href="永乐大典残卷_page220.html">220</a><a href="永乐大典残卷_page221.html">221</a><a href="永乐大典残卷_page222.html">222</a><a href="永乐大典残卷_page223.html">223</a><span class="current-page">224</span><a href="永乐大典残卷_page225.html">225</a><a href="永乐大典残卷_page226.html">226</a><a href="永乐大典残卷_page227.html">227</a><a href="永乐大典残卷_page228.html">228</a><a href="永乐大典残卷_page229.html">229</a><span>...</span><a href="永乐大典残卷_page225.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
