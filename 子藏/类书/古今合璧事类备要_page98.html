<!DOCTYPE html>
<html>
 <head>
  <meta charset="utf-8"/>
  <title>
   古今合璧事类备要 - 第 98 页/共 111 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今合璧事类备要 - 第 98 页/共 111 页
  </h1>
  <div class="content">
   古今合璧事类备要外集卷十五
　　钦定四库全书
　　古今合璧事类备要外集卷十六
　　宋　谢维新　撰
　　音乐门
　　箫
　　音乐防归【箫编竹为之大者二十四管无底小者十六管有底长二尺其形参差以象凤翼然又有长尺二寸者有长尺四寸者或又有长尺围寸者并漆之】
　　事类仲吕【箫丨丨之气风俗通】夏至【箫丨丨乐丨丨火用事其数七郑注易通卦验】肃肃【箫肃也言其声丨丨然释名】喤喤【见后先祖聴注】乐师均【仲夏之月丨丨丨箫管参差之音记】君子聴【丨丨丨箫管之声则思畜聚之臣】折柳曲【短箫有丨杨丨之丨白帖】编竹为【箫丨丨丨之长尺五寸五经义又丨小丨管丨之诗疏】大谓言【丨箫丨之丨小者谓之筊李巡曰大箫声大者言言也小者声扬而小故言筊筊小也】大谓簥【丨管丨之丨李巡曰声髙大故曰簥簥髙也】尺二寸【颂箫长丨丨丨】尺四寸【雅箫长丨丨丨白氏文帖】伏羲作【丨丨丨箫十六管通礼义纂】女蜗造【事始】舜作箫【丨丨丨其形参差以象凤翼风俗通】舜造箫【箫竹之属十六管长二尺丨所丨者也隋志】细器备【箫韶九成凤凰来仪注韶舜乐名言箫见丨丨之丨书】先祖聴【周颂有瞽诗云云既备乃奏箫管备举喤喤厥声肃雝和鸣丨丨是丨诗】见越王【客有以吹籁丨丨丨者上下宫商和而越王不喜或谓之野者而王乃恱之亦有如此者要在聴之而已吕氏春秋】教弄玉【萧史善吹箫能致孔雀白鹤秦穆公女弄玉亦好箫遂妻之乃丨丨丨作凤鸣而作凤台一旦夫妻皆随凤去时为作凤女祠时有遗音列仙传】吹箫乞食【伍子胥鼓腹丨丨丨丨于吴中史记】吹箫给丧【周勃丨丨以丨丨事本传】未闻人籁【庄子谓南郭子綦曰汝闻天籁而未闻地籁汝闻地籁而丨丨丨丨注人籁箫也庄】陌上有音【蓟子训少尝仕郡人莫知其道三百余年顔色不老及死殡之宿昔棺鞠然作雷霆音光照宅宇见棺葢飞于中庭棺中无复有人但余履耳须防间丨丨丨人马箫鼔之丨葛洪神仙传】元帝度曲【丨丨吹箫自丨丨被歌声分刌节度极幼妙本賛】灵帝能吹【丨丨丨丨箫谢承后汉书】得赤玉箫【凉州胡安盗晋文王张骏墓见骏貌如生丨丨丨丨紫玉笛三十国春秋】王褒洞箫赋【原夫箫干之所生兮于江南之丘墟洞条畅而罕节兮标敷纷以扶踈徒观其旁山侧兮则岖嵚岿﨑倚巇迤防诚可悲乎其不安也弥望傥莽聮延旷荡又足乐乎其敞闲也托身躯于后土兮经万岁而不迁吸至精之滋熙兮凛苍色之润坚感隂阳之变化兮附性命乎皇天翔风萧萧而迳其末兮回江流川而溉其山扬素波而挥连珠兮声礚礚而澍渊朝露清泠而陨其侧兮玉液浸润而承其根孤雌寡鹤娱优乎其下兮春禽羣嬉翺翔乎其颠秋蜩不食抱朴而长吟兮猨悲啸捜索乎其间处幽而奥屏兮密漠泊以猭惟详察其素体兮宜清浄而弗喧幸得諡为洞箫兮圣王之渥恩可谓惠而不费兮因天性之自然于是般匠施巧夔襄准法带以象牙掍其会合锼镂离洒绛唇错杂邻菌缭纠罗鳞捷猎胶致理比挹抐防防于是乃使夫性昧之宕冥生不覩天地之体势闇于白黒之貌形愤伊郁而酷愍眸子之防精寡所舒其思虑兮专发愤乎音声故吻吮值夫宫商兮和纷离其匹溢形旖旎以顺吹兮瞠防防以纡郁气旁迕以飞射兮驰散涣以逫律趣从容其勿述兮骛含遝以诡谲或浑混而潺湲兮猎若枚折或漫衍而络绎兮沛焉竞溢惏栗密率掩以絶灭防霵晔踕跳然复出若乃徐聴其曲度兮防察其赋歌啾咇节而将吟兮行鍖銋以和啰风鸿洞而不絶兮优娆娆以婆娑翩绵连以牢落兮漂乍弃而为他要复遮其蹊径兮与讴謡乎相和故聴其巨音则周流泛滥并包吐含若慈父之畜子也其妙声则清静厌防顺叙卑迖若孝子之事父也科条譬类诚应义理澎濞慷慨一何壮士优柔温润又似君子故其武声则若雷霆輘輷佚豫以沸防其仁声则若凯风纷披容与而施惠或杂遝以聚敛兮或抜摋以奋弃悲怆怳以恻惐兮时恬淡以绥肆被淋洒其靡靡兮时横溃以阳遂哀悁悁之可怀兮良醰醰而有味故贪饕者聴之而防隅兮狼戾者闻之而不怼刚毅强反仁恩兮啴唌逸豫戒其失钟期牙旷怅然而愕立兮杞梁之妻不能为其气师襄严春不敢窜其巧兮浸淫叔子逺其类嚚顽朱均畅复慧兮桀跖鬻博儡以顿顇吹参差而入道徳兮故永御而可贵时奏狡弄则彷徨翺翔或留而不行或行而不留愺恅澜漫亡耦失俦薄索合沓罔象相求故知音者乐而悲之不知音者恠而伟之故为悲声则莫不怆然累欷撆涕抆泪其奏欢娱则莫不惮漫衍凯阿那腲腇者已是以蟋蟀蚸蠖跂行喘息蝼蚁蝘蜓蝇蝇翊翊迁延徙迤鱼噉鸡睨垂喙防转瞪普忘食况感隂阳之和而化风俗之伦哉乱曰状若捷武超腾逾曳迅漂巧兮又似流波泡溲泛趋巇道兮哮呻呟唤跻踬连絶淈殄沌兮搅搜防捎逍遥踊跃若坏頽兮优游流离踌躇稽诣亦足耽兮頽唐遂徃长辞逺逝漂不还兮赖圣化从容中道乐不淫兮条畅洞达中节操兮终诗卒曲尚余音兮唫气遗响聫緜漂撇生防风兮连延骆驿变无穷兮】东坡赤壁赋【客有吹洞箫者倚歌而和之其声呜呜然如怨如慕如泣如诉余音嫋嫋不絶如缕舞幽壑之潜蛟泣孤舟之嫠妇】
　　诗集混笙箎【危声合歌鼔絶弄丨丨丨刘孝仪】间笙篁【喧然名都防吹箫丨丨丨】嬴女善【始知丨丨丨吹箫】鸾凤友【丨丨丨吹箫并杜甫】悲且清【箫管丨丨丨潘岳】乐府成声【宝扇轻圆浅画缯象床平穏细穿藤飞蝇不到避壶氷○翠枕面凉频忆睡玉箫手污错】










　　古今合璧事类备要外集卷十六
　　钦定四库全书
　　古今合璧事类备要外集卷十七
　　宋　谢维新　撰
　　刑法门
　　法律【附律　令　格式　科　比】
　　刑法总论【法者百王不易之令典也古今天下事事皆有法况刑辟独无可法乎夫以前人创之后人守之可者因之否者革之无非求所以便天下后世者也然世变日下人情日薄而国家之法亦日以密爰自唐虞而降其始也作五刑其后也作九刑葢至于周律属三千无非由畧而之详其条目可谓至纎且悉矣秦汉后虽约为五百似已厌其烦矣汉初约为三章未几而九章作焉延及萧梁凡一千五百三十条至后周凡定法一千五百三十七条大畧滋章条流苛密不胜其繁矣隋唐因之其间屡有沿革所谓律令格式者未易枚举而缕数也五代时周世宗又集为刑统一书考其条目靡不毕备至我朝相袭増损有可覆者然而古者法踈而犯法者寡后世法密而犯法者众此其故何哉葢古者学校之设教化之行人知防逊耻于为非井地之均衣食之足人知生之可乐死之可恶也后世则不然井地破而谷禄不平学校废而习俗不美法立而奸生令下而诈起虽刑辟日报而不为沮止此其所以不古若也然则如之何则可井田吾不得而见之矣母亦教化其救世之大务欤谨母曰但求详于法而已矣】
　　事类国章【丨丨斯抵人命所悬】国纪【干丨之丨左】国禁【入丨问丨记】勑法【君子以明罚丨丨易】作法【丨丨于凉其弊犹贪丨丨于贪弊将若之何左】倚法【无丨丨以削书】触法【丨丨抵禁白帖】法行【徒丨不能以自丨孟离娄】法守【下无丨丨也同上】制用【丨而丨之谓之法易】通变【丨丨天下无弊法文中子】惟察【丨丨帷法书】乃垂【正月之吉始和丨丨治教礼政刑象之法于象魏使万民观象挟日而敛之礼】始成【太上无法而治法非所以为治也曰洪荒之世圣人恶之是以法始乎伏羲而成乎尧杨子】淫为【苖民弗用灵惟作五虐之刑曰法杀戮无事爰始丨丨劓刵琢黥书】法经【魏文侯师李悝悝撰次诸国法着丨丨以为王者之政莫急于盗贼故其始于盗贼云云商君受之以相秦晋志】连坐【秦用相丨丨之法造参夷之诛】相坐【文帝寛惠柔克遭世康平惟省肉刑除丨丨之法后梁统传】约三【汉髙帝入闗丨法丨章杀人者死伤人及盗抵罪蠲削秦法】画一【汉氏作丨丨之歌汉】布而观【地官小宰正岁丨法官之属丨丨治象之法徇以木铎曰不用法者国有常刑礼】属而读【春官州长正月之吉各丨其州长丨丨法同上】法如是【文帝上行出中渭桥有一人从桥下走乘舆马惊于是使骑捕之属廷尉释之治问奏当罚金上怒曰此人亲惊吾马马赖和柔令他马固不敢伤我乎而廷尉乃当之罚金释之曰法者天子所与天下公共今丨丨丨更重之是法不信于民也且方其时上诛之则已今已下廷尉廷尉天下之平也一倾天下用法皆为之轻重上曰廷尉当是也】法足矣【其后有盗髙庙玉环得下廷尉奏当弃市上怒曰民盗先帝器吾欲致之族而君以法奏之非吾所以承宗庙意也释之免冠顿首谢曰丨如是丨丨令盗庙器而族之假令愚民取长陵一坏土陛下何以加其法乎帝乃许并张释之传】参夷连坐【汉承秦制萧何定律除丨丨丨丨之罪増部主见知之条】见知故纵【孝武徴发烦数人穷犯法遂令张汤赵禹条定法令作丨丨丨丨监临部主之法缓深故之罪急纵出之诛前志】作沈命法【武帝丨丨丨丨羣盗起不发觉发觉而捕不满品者二千石以下至小吏主者皆死本纪】为三互法【灵帝以州郡相党丨丨丨丨本纪】昭平杀人【汉成帝甥丨丨君丨丨以公主子廷尉上请帝垂泣曰法令者先帝之所造也用亲故诬先帝法吾何面目入髙庙乎卒下其奏】法为隄防【王志愔为大理正尝奏言丨令者人之丨丨不立则无所制今大理多不奉法以纵罪为仁持文为苛臣执典恐且得谤遂上所着应正论以见志又言刑赏二柄惟人主操之故曰以力役法者百姓也以死守法者有司也以道变法者君上也】法为权衡【刘藏器髙宗时为御史卫尉卿尉迟宝琳胁人为妾藏器劾还之宝琳私请帝止其还凡再劾再止藏器曰丨丨天下丨丨万民所共陛下用舍繇情法何所施今宝琳私请陛下从之臣公劾陛下亦从之今日从明日改下何所遵彼匹夫匹妇犹惮失信况天子乎帝诏可】使天下信【孙伏伽东都平欲责贼支党悉流徙恶地伏伽谏曰今四方已定设法须与人共之法者陛下自作须自守之丨丨丨百姓丨而畏之自为无信欲人之信岂可得哉】为天下公【戴胄清直即命为大理少卿长孙无忌被召不解佩刀入东上阁封徳彛论监门校尉不觉罪死当无忌赎胄曰校尉与无忌罪均若罚无忌杀校尉不可谓刑帝曰法丨丨丨丨朕安得阿亲戚诏复议封徳固执帝将可胄曰校尉縁无忌致罪法当轻若皆误不得独死由是与校尉皆免】与天下共【李干祐贞观中为殿中御史鄃今裴仁轨私役门卒太宗欲斩之干祐曰法令丨丨丨丨之非陛下独有之仁轨以轻罪致极刑非画一之制刑罚不中则民无所措手足帝意解由是免死】重货轻法【萧钧左武侯属卢文操蹂蹀盗库财髙宗以其职主干当自盗罪死钧曰囚罪诚死然恐天下间谓陛下丨丨丨丨任喜怒杀人帝曰真谏议也诏原死】惜罪亏法【狄仁杰迁大理丞左司郎中王本立怙宠自肆仁杰劾奏其恶有诏原之仁杰曰朝廷惜之贒如本立者不少陛下丨有丨丨成丨奈何臣愿先斥为羣臣戒本立抵死朝廷肃然】问法如何【张嘉贞秘书监姜皎得罪嘉贞希权幸意请加诏杖已而皎死防广州都督裴伸先抵罪帝丨丨丨丨嘉贞复援皎比张说曰不然刑不上大夫以近君乎士可杀不可辱向皎得罪官三品且有功若罪宜死即杀独不宜廷辱以卒伍待也况勲贵在八议乎事往不可咎伸先岂容复滥哉帝然之又韩洪为人庄重寡言罪杀人丨丨丨丨不自为轻重】据法争论【王彦威与平民上官兴杀人亡命吏囚其父兴闻自首请罪京兆尹杜悰御史中丞宇文鼎以自临死免父之囚可劝风俗议减彦威上言杀人者死百王共守原而不杀是教杀人者有诏贷死彦威诣宰相丨丨丨丨下迁河南少尹唐本传】以法当流【时有诡资防冒牒取调者诏许自首不首罪当死俄有诈得者狱具胄丨丨丨丨帝曰朕诏不首者死而今当流是示天下不以信况卖狱耶卿自守法而使我失信奈何胄曰法者布大信于人言乃一时喜怒所发陛下以一朝忿将杀之既知不可而寘于法此忍小忿存大信也若阿忿违信臣为陛下惜之帝感悟】于法当死【牛僧孺为御史中丞宿州刺史李直臣坐赃当死直臣赂中贵人为之申理僧孺坚执不回穆宗面谕之曰直臣事虽愆失然此人有经度才可委之边任朕欲贷其法僧孺曰凡人不才止持禄取容尔云云禄山朱泚以才过人浊乱天下况直臣小才又何屈法哉上嘉其守法】必寘以法【韦澳字子斐改京兆尹帝舅郑光主墅吏豪肆积年不输官赋澳械系之他日延英帝问其故澳具道奸状且言丨丨丨丨帝曰可贷否荅曰陛下自内署擢臣尹京兆安可使画一法独行于臣下乎帝入白太后曰是不可犯后为输税乃免】所守者法【徐有功与皇甫文备同按狱诬有功纵逆党久之文备坐事下狱有功出之或曰彼尝陷君于死今生之何也对曰尔所言者私忿我丨丨丨公丨不可以私害公】以绢定罪【乾道间刑部状建康府状据建康府司法参军赵善寅申准三月二十三日敕节文今后权将敕律内应丨丨丨丨之法更递増一贯通四贯足断罪今来除已将律内丨丨丨丨之法递増一贯作通四贯足断罪外有勑内以钱数定罪拟欲一例递増一贯窃虑奉行抵牾乞备申朝廷】以钱定罪【又刑部状据太平州申亦为上件事并送部看详本部乞将细绢定罪更増一贯通作四贯其丨丨丨丨者未曽申明亦合一体更为递増一贯诏从之并圣政】为政之道【任中正代张公治蜀咨以丨丨丨丨公曰如己见解髙于法则舍法而用己如己见解不髙于法则当守法勿徇己见】李清臣法原【法者何也圣人所以齐天下之动至公大定之制也其原出于道徳礼义而其用散于号令赏罚凡有天下之君未尝有无法而久者也昏世尝有无法之君矣奈何乎人之多欲而趋乱也如归市人之多欲而无法以齐之故有臂者攘有足者驰勇者苦怯者而夺其资智者给愚者而兼其声色耳目之奉纷纷籍籍其去禽兽者间不容一毫故圣人为之法使天下贵贱逺近莫敢不一于法焉由法者安不由法者危由法者得其所欲而生不由法者失其所欲而死如是故法立法立而天下之心定而治道毕矣法为贵君位次之法坏则民亡民亡则君如之何其尊且安也故人主尊法惧法之不立也故以身先之惧天下之慢法而法坏也故举事而不敢忘法赏罚以法号令以法取予以法废置以法杀生以法动静以法视法如神物而不敢侮如天坠地设不敢辄破壊改易也不以一事小害而损法不以一时茍利而増法使天下无有不由法而自为者故智者不得越法而谋辩者不得越法而议士不得背法而有名臣不得背法而有功我喜可抑我忿可窒而法不可离骨肉可刑亲爱可灭而法不可屈也故虽成王之叔不得流言而乱政髙祖之父不得屈君臣之义文帝元帝之子不得越王门絶驰道光武之姊不得保臧获奸使吏民爱若孝王嬖若韩邓功若陈汤冯奉世义若郭解不免于有司之议而天下不敢私恐其开乱法之原而后争以为比也故明王之法左者不为右右者不为左上不夺下职下不侵上事为廷尉者不以才有余而道礼乐为太常者不以官优寡事而言刑法士者不为工商贾人不为士也今夫大匠之起巨室弹画一定木之曲直大小长短必皆就吾绳墨规矩焉其参差不齐龃龉不合则斤削燎栝而已矣若毁吾弹画而从木之情则功劳而事拙纷扰而不可理矣故圣人主立法贤王守法立法者使法必出于道徳礼义而后布之天下以为法守法者使赏罚号令必出于法而后以为赏罚号令法不出于道徳礼义者法也法者非法非法者未久而坏赏罚号令不出于法者政也政者非政非政者法坏而天下不从故法一则威法二则疑法固则君尊法揺则君削法行则要而治多法不行则烦漫而无功今夫一人之寡居深户之中传盈尺之纸而风驱霆行杀生废置人于千里之外提癯夫羸老仅胜衣冠之人付之寸印而坐诸帷幄进退万夫若羊彘然童子据奥室羣湖海之珍怪处女婴珠玉而立乎衢涂乌获戾目而不敢动以法在也故天下视法如藩篱守法如疆界强者以挛缩弱者以安全至哉法乎人君之卫天下所恃而生也闇王则不然不能以法制胜私欲不知己亦恃法而后安故从欲而慢法其意若曰法者我之可自出也何有于法哉昵乎所爱而无劳而封爵有罪而不诛或利害仅如毛芥而辄变大法名分不立百职相侵日革月易不知所循下皆知法之易挠而可逾也则险庸诡谲者舞其私意以动法幸防便僻者倚上之恩以货法悍暴杰健者奋其乱力以干法如是故法亡法亡而民亡民亡而国亡矣如藩篱然藏获超履穿穴而主人弗禁安能使盗之不窥而保其室中之所有也如封界障隧然其羊童牛牧已尝有蹊之径之之迹矣安能制众人之不来而全其果蔬稼穑也或曰法之説无乃胶固事而失于圆通徇物之道欤曰不然法者天下之公也千世之守也大道也通者人臣之私也一时之偷便也短术也法同而治异者吏不能举法也吏之罪也法不可轻立亦不可屡变也立法之主必若禹汤文武汉祖唐宗者也议法之臣必若臯陶伊尹周召萧张房杜者也晁厝且尚弗克况庸人乎切观今之世朝廷或弛祖宗之法羣下或慢朝廷之法大臣或率胷臆而轻法庸士或作众辩而侮法为牧伯者或击断于法外以为能臣恐纪纲制度缘是乱法縁是而亡故作法原】
　　律造律【臯陶谟虞始丨丨萧何成九章此闗诸百工不易之道风俗通】制律【赵宣子为国政丨事典为之丨度左】着律【魏文侯师李悝丨丨书六篇説苑】作律【萧何攟摭秦法取其宜于时者丨丨九章】益律【萧何丨事丨与廐户三篇叔孙通丨丨所不及傍章十八篇晋志】定律【文帝感齐女缇萦之言除肉刑丨丨曰诸当髠者完为城旦舂当劓者笞三百当斩左趾者笞五百当斩右趾者弃市其后笞者卒多死外有轻刑之名内实杀人景帝诏曰加笞与重罪无异幸而不死不可为人其丨丨笞五百者三百笞三百者曰二百犹尚不全至中六年诏减笞法丨棰令自是得全】宫律【张汤越丨丨二十七篇】朝律【赵禹丨丨六篇合六十篇并同上】张汤定【丨丨与赵禹共丨律令凡三百五十九章大辟四百九条千八百八十二事死罪决亊比万三千四百七十二事务深文拘定职之吏】刘邵定【丨丨丨科律作新令十八篇】不循三尺【客谓杜周曰君为天下决平丨丨丨丨法专以人主意指为狱狱固如是乎周曰三尺安出哉前王所定着为律后王所定疏为令注三尺以竹简冩法律】不宜两端【古今科律法宜一正丨丨丨丨使奸吏得容情魏卢毓论】拘校律令【陈宠丨丨丨丨条法溢于甫刑者奏除之未及施行也】明习律令【陈宠父咸成哀间丨丨丨丨常戒敕其子孙为人议法当依轻虽有百金之利无与人重比后世谓陈氏持法寛】民不及死【李素立擢监察御史丨犯法丨丨丨髙祖欲杀之素立谏曰三尺律天下所共一动揺则民无所措手足大业经始奈何辇毂下先弃刑书乎帝嘉纳】工不应死【太常工为宫人通讯遗诏杀之且附律萧钧言禁当有渐虽附律丨丨丨丨帝曰如姬窃符朕以为戒今不滥工死然喜得忠言即宥工徙逺裔】魏制新律【丨明帝丨丨丨十八篇州郡令四十五篇尚书官令军中令合百八十篇】晋颁新律【丨武帝诏律令既就丨之天下将以简法务本惠育海内本纪又律令成杜预为之注诏班于天下晋本传】贾充共定【荀勉与丨丨丨丨律令如四时之不二星辰之不变如宵如昼如隂如阳如日月之迭明王晋书】王植集注【梁武帝欲议定律令得齐时旧郎蔡法度家传律学云齐武时删定郎丨丨之丨丨旧律合为一书凡一千五百三十条亊未施行其文殆防法度能言之于是以为兼尚书删定郎使损益植之旧本以为梁律天监二年四月表上新律又上令三十卷科三十卷帝乃以法度守廷尉卿诏班新律于天下隋志】一用梁法【陈氏承梁季丧乱刑典疎阔及武帝即位至革其求得梁氏明法吏令与删定郎范泉参定律令又勑尚书仆射沈钦吏部尚书徐陵参知其事制律三十卷令科四十卷采酌前代条流冗杂纲目虽多博而非要其制惟重清议禁锢之科自余篇目条纲轻重简繁丨丨丨丨】犹依魏旧【齐神武文宣并由魏相尚用旧法及文宣天保元年军国多事政刑不一决狱定罪罕依律文相承谓之变法于是始命羣官议定齐律积年不成其决狱丨丨丨丨】一十二篇【武成即位河清三年尚书令赵郡王叡等奏上齐律丨丨丨丨大抵采魏晋故事是后法令明审科条简要又勑仕门子弟常时习之齐人多晓法律由此其不可为定法者别制权令二卷与之并行】二十五篇【北魏帝命尚书苏绰总三十六条更损益为五卷颁于天下其后以河南赵肃为廷尉卿撰定法律肃积至累年遂感心疾而死乃命司宪大夫托跋迪掌之至保定三年三月庚子乃就谓之大律凡丨丨丨丨大凡定法一千五百三十七条班之天下其大畧滋章条流苛密比于齐法烦而不要】开皇新律【隋髙祖既受周禅开皇元年乃诏髙颎郑译杨素等更定新律奏上之三年因览刑部奏断狱数以为律尚严密又勑苏威牛等更定新律除死罪八十一条流罪一百五十四条徒杖等千余条定留唯五百条凡十二卷自是刑纲简要踈而不失】大业新律【炀帝即位以髙祖禁网深刻又勑修勑令其实不异开皇旧制三年新律成凡五百条为十八篇诏施行之谓之大业律】隋定新律【丨文帝勑苏威牛等更丨丨丨凡十二卷一曰名例二曰禁卫三曰职制四曰户婚五曰廐库六曰擅兴七曰盗贼八曰闘讼九曰诈伪十曰杂律十一曰捕亡十二曰断狱十三年改徒及流并曰配通典又初令髙颎等更定新律其刑名有五一曰死刑二曰流刑三曰徒刑四曰杖刑五曰笞刑】唐颁新律【丨髙祖武徳三年丨丨格五十三条四年更撰律令凡丨五百丽以五十三条】损益隋律【髙祖入京约法十二条惟杀人刼掠背军叛逆者死及受禅命刘文静等丨丨律令四年又诏裴寂等更撰律令凡律五百丽以五十三条】増损隋律【唐房龄等与法司丨丨丨丨降大辟为流者九十二流为徒者七十一以为律】制天子律【隋文帝子秦王俊为并州总管以奢纵免官杨素曰王陛下爱子请赦之帝曰法不可违若如公意我乃吾儿之父非兆人之父何不别丨丨丨子丨乎故天子操法有不变之义凡数十言帝嘉之王志愔言】采开皇律【韩仲良武徳初与定律令建言同律其属三千奏汉后约为五百依古则繁请崇寛以示惟新于是丨丨丨丨宜于时者定之】诏着律议【丨刘祥道与萧瑀等撰定律令丨丨丨万余言】诏撰律防【髙宗丨律学之士丨丨丨】号大中律【刘瑑字子全裒彚律令可用者由武徳大中凡二千八百六十五事类而析之参订重轻丨丨丨刑丨统类以闻法家推其详】命皆如律【自张蕴古之死法官以失出为诫有失入者又不加罪自是吏法稍密帝以问大理卿刘徳威对曰律失入减三等失出减五等今失入无辜而失出为大罪故吏深入帝矍然遂丨失出入丨丨丨自此吏以持平】请论如律【柳浑字夷旷判门下省玉工为帝作带误毁一銙工不敢闻私市他玉足之及献帝识不类擿之工人伏罪帝怒其欺召京兆尹论死浑曰陛下遽杀之则已若委有司须详谳乃可于法误伤乘舆器服罪当杖丨丨丨丨由是工得不死本纪】定为刑统【后周世宗以律令文古难知格勑烦杂不一命张湜等训释删丨丨丨丨本纪】重定刑统【本朝乾徳元年判大理寺事窦仪等上丨丨丨丨三十卷编勑四卷诏刋板摹印颁天下先是颇有上书言刑统条目之不便者仪等参酌轻重时称详允长编】増民事律【绍兴六年行宫吏部请因民事犯徒已上罪人如今诏自祖宗以来以公私赃罪三等定天下之罪至是始丨丨丨丨系年録】
　　学律张叔学【文翁景帝末为蜀郡守选郡县小吏开敏有材者丨丨等十余人遣诣京师受业博士或丨律令数岁皆成就还归以为右职】黄霸学【丨丨少丨律令喜为吏后为河南太守丞处议当于法合人心太守甚任之】陈止斋除挟书律【秦人重禁文学不得挟书无道极矣汉髙祖入闗约法三章悉除苛法天下既定萧何次律令韩信申军法张苍定章程叔孙通制礼仪日不暇给而挟书之律独承秦故至惠帝四年始除之以为是髙祖恶闻诗书之习不减于秦也帝王之遗书厯世宝之大训所以遗子孙开后世也髙祖以为马上得天下是诚无事乎诗书独不能宝之以为后世乎圣人以及史之阙文为幸则经术之行世当与日月俱垂不幸脱落而不全岂无可恨者儒林传言孝文时求能治尚书者天下无有闻济南伏生治之欲召之时伏生年九十余老不能行所口授者才二十九篇嗟夫使髙帝入闗之初或天下既平之日能弛此禁则诸儒口诵能如伏生必不寡生虽老而全书不亡孔安国言鲁共王时坏孔子旧宅于壁中得先人所藏古文尚书以所闻伏生之书考论文义增多二十五篇其余错乱磨灭弗可复知嗟夫使髙帝入闗之初或天下既平之后能弛此禁则遗书散漫徃徃复出孔子之壁虽坏而全书不亡然则后世不见百篇之全而至伏生老孔壁坏以其年考之不能不叹于斯焉盖髙帝之不事诗书其害乃甚于秦之焚弃诗书也】
　　令行令【令出惟丨弗惟反】施令【发号丨丨罔有弗钦并书】禀令【王言惟作命不言臣下罔攸丨丨】所制【时丨丨为令夫吏者治也当先自正然后正人风俗通】所尊【君子丨丨者令也令不行是无君也明君谨令议法当依轻申子】制度【令者尊卑贵贱之等级国家之制度唐刑法志】弃灰【商君下令步过六尺丨丨于道被刑新序】徙木【商鞅令既具未布乃立三尺木于市南门募人有丨置北门者与十金人怪莫敢徙复令曰能徙与五十金有一人徙之輙与五十金以明不欺其法史】造宪令【楚怀王使屈平丨丨丨藁草未定上官大夫欲见夺之不与乃谗曰平为令众莫不知王怒踈平】着甲令【呉苪丨乎丨丨而称忠注甲者令之篇次】商鞅易【丨丨变法丨令五年而秦人富强史】晁错变【孝景即位丨丨为内史贵幸用事诸法令多所请丨前申屠嘉传】陈汤明【丨丨丨法令善因事为势纳说多从本传】孔光练【丨丨久与尚书丨法令号称详平本传】陈咸明【东汉记见前律类详】刘邵作【丨丨丨新令十八篇】州郡令【魏明帝制新律十八篇丨丨丨四十五篇】尚书令【丨丨丨军中令合百八十篇】军中令【见上注】上新令【梁天监二年蔡法度表丨丨丨三十卷】制权令【北齐武成河清三年尚书令赵郡王叡等奏上齐律十二篇其不可为定法者别丨丨丨二卷与之并行】修律令【隋炀帝敕丨丨丨其实不异开皇旧制并见隋志】龄处【房丨丨议法丨令务寛平】龄定【丨丨増损隋律丨令一千五百四十六条以为令】苏瓌晓【丨丨入为尚书右丞明丨法令木传】检验格目【丨丨丨丨者淳熙初郑兴裔所创也始时检验之法甚备其后郡县玩弛或不即委官或所委官不即至至则不亲视甚则以不堪检覆告由是吏奸得肆寃枉不明狱讼滋炽兴裔为浙西提防刑狱乃创为格目排立字号分畀属县遇有告杀人者即以格目三本付于委官凡告人及所委官属行吏姓名受状承牒到检所时日廨舍去检所近逺伤损痕数致命因依悉书填之一申所属州县一付被害之家一申本司又言于朝乞下刑部镂板颁之诸路提刑司准此从之遂着为令元年五月十七日也】李徳裕奏【管仲明于治国其语曰国之重器莫重于令令重君尊君尊国安治之本莫要于令故曰亏令者死不行令者死留令者死不从令者死五者无赦又曰令在上而论可否在下是主威不系于人也】韩退之原道【是故君者出令者也臣者行君之令而致之民者也民者出粟米丝麻作器皿通货财以事其上者君不出令则失其所以为君臣不能行君之令而致之民民不出粟米丝麻作器皿通货财以事其上则诛】
　　格常行【格者百官有司之所丨丨者也唐志】刋定【北齐文宣天保元年始命羣臣丨丨魏朝麟趾格】别条【武成平秦王髙归彦反须有约罪律无正条于是遂有丨丨权格与律并行并隋志】颁新【唐髙祖武徳三年丨丨格五十三条唯吏受赇犯盗诈冒府库物赦不原】増损【髙宗诏长孙无忌丨丨格勑其曹司常务曰留司格颁之天下曰散颁格又房元龄丨丨隋律删武徳以来勑三千余条为七百条以为格】太极格【睿宗时岑羲着丨丨丨】开元格【元宗时卢怀谨着丨丨丨】留司格【武后时裴居道又删武徳以后至于垂拱诏勑为新格藏于有司曰垂拱丨丨丨】散颁格【神龙元年韦安石又续其至于神龙为丨丨丨】详定格【文宗时狄兼谟为开成丨丨丨】开元格勑【宪宗时许孟容等删天宝以后勑为丨丨丨后丨】太和格勑【文宗命尚书省郎官各删本司勑而丞与侍郎覆视中书门下参其可否而奏之为丨丨丨后丨】开成格勑【丨丨三年秋兼謩采开元二十六年以后至于开成制勑删其繁者为开成详定格】大中格勑【宣宗时张戣以刑律分类为门附以格勑为丨丨刑律统类诏颁行之】重加刋定【哲宗元祐元年三月诏刘挚王觌刑部郎中杜纺等可将元丰勑令格式丨丨丨正】对行删添【孝宗淳熙四年臣寮上言乾道新书未底详尽未免时有申明请重加参订明年书成有防于乾道敕令格式丨丨丨丨冠以淳熙重修为名】
　　式正制【凡断狱之官皆举律令格式丨丨条以结之若正条不见其可出者则举重以明轻其可入者则举轻以明重】守法【式者其所当丨之丨也唐志】元丰式【见前格详】乾道式【见前格详】绍兴重修【国朝法令大抵法寛政和后始有御笔持断刑名是盖多出于三尺之外矣靖康元年九月议者请参用嘉祐断刑依元丰明年四月复诏政和海行法非御笔修立者许引用建炎三年复辟赦举行仁宗法度即嘉祐元丰法有不同者赏格聴从重条约聴从轻时吕元直张徳逺始为政也明年六月范觉民相乃奏命有司以嘉祐政和勑对修成书绍兴元年八月上之其后乾道淳熙庆元之际率十余岁一修然大槩以丨丨丨丨勑令格式为准】淳熙事类【丨丨丨丨孝宗时所修也国初但有刑统谓之律后有勑令格式与律并行若不同则从勑令格式然士大夫罕通法律而数书散漫故吏得以舞文上患之淳熙中始命勑局官取勑令格式及申明五书分门来上七年四月乃成为总门三十三别门四百二十诏颁行之赐名丨丨丨丨】赵冬曦上书【古律目千条隋时奸臣侮法者着律曰律无正条者出罪举重以明轻入罪举轻以明重一辞而发条目数百夫法易知则不敢犯而逺机穽文义深则吏乘便而朋附盛律令格式谓宜刋定科条直书其事其以准加减比附量情及举轻以明重不应为之类皆勿用使愚夫愚妇相率而逺犯罪者虽贵必坐律明则人信法一则主尊】
　　科魏武定【丨丨帝丨甲子科釱左右趾者易以斗械是时乏铁故易以木焉又嫌汉律太重故令依律论者聴科半使从半减】刘邵定【丨丨丨科律注见前】伊籍定【丨丨与诸前刘巴李严共丨蜀科】
　　比以例比况【汉武帝时招进张汤赵禹之属条定法令云云其后奸猾以法转相比况禁罔寖密律令凡三百五十九章大辟四百九条千八百八十二事死罪决事比万三千四百七十二事文书盈于几阁典者不能徧睹是以郡国承用者驳或罪同而论异奸吏因縁为市所欲活则传生议所欲陷则予死比议者咸寃伤之注师古曰比丨丨相丨丨也】引类比附【成帝河平中诏曰甫刑云五刑之属三千大辟之罚其属二百今大辟之刑千有余条律令烦多百有余万言竒请他比日以益滋自明习者不知所由欲以晓喻众庶不亦难乎于以罗元元之民夭絶亡辜岂不哀哉其与中二千石二千石博士及明习律令者议减死刑及可蠲除约省者令较然易知条奏注竒请谓常文之外主者别有所请以定罪也他比谓丨它丨以丨丨之稍増律条也竒居宜反并前刑法志】傅所当比【髙帝七年制诏御史狱之疑者吏或不敢决有罪者久而不论无罪者久系不决自今以来县道官狱疑者各谳所属所属二千石官二千石官以其罪名当报之所不能决者皆移廷尉廷尉亦当报之廷尉所不能决谨具为奏丨丨丨丨律令以闻上恩如此吏犹不能奉宣同上】撰决事比【献帝朝应劭丨具律本章句尚书旧事廷尉板令丨丨丨例司徒都目五曹诏书及春秋折狱凡二百五十篇蠲去复重为之节文晋刑法志】为决事比【后汉陈忠为尚书略依宠意奏上三十三条丨丨丨丨以省请谳之弊】事比众多【魏文帝受禅承用秦汉旧律其文起自魏文侯师李悝云丨商君受之以相秦汉承秦制萧何定律除参夷连坐之罪増部主见知之条益事律兴廐户三篇合为九篇云丨司徒鲍公撰嫁娶辞讼决为法比都目凡九百六卷世有増损率皆集类为篇结事为章一章之中或事过数十事类虽同轻重乖异而通条连句上下相虽大体异篇实相探入盗律有贱伤之例贼律有盗章之文兴律有上狱之法廐律有逮捕之事若此之比错糅无常后人生意各为章句言数益繁览者益难卫觊又奏请置律博士转相教授亊遂施行然而律文烦广亊比丨丨离本依末决狱之吏如廷尉狱吏范洪受囚绢二丈附轻法论之狱吏刘象受属偏考囚张茂物故附重法论之洪象虽皆弃市而轻枉者相继晋志】









　　古今合璧事类备要外集卷十七
　　钦定四库全书
　　古今合璧事类备要外集卷十八
　　宋　谢维新　撰
　　刑法门
　　刑辟【附谨刑　寛刑　峻刑淫刑　刑措】
　　刑法总论【古者刑辟所以助治也然亦岂得已而不忌者耶大刑用甲兵其次用斧钺中刑用刀锯其次用鑚凿薄刑用鞭扑大者陈诸原野小者致诸市朝其所由来者上矣若古有训蚩尤惟始作乱延及于平民相习为恶罔不冦贼鸱义矫防而刑辟作焉用刑岂古人之得已哉自是以来唐虞三代皆用五刑五刑者墨劓剕宫大辟也刻其额而湼之曰墨截鼻曰劓刖足曰剕男子割势妇人幽闭曰宫大辟死罪也此古者肉刑之法也其后又作九刑正刑五兼流赎鞭扑凡九然古者圣人制为此法非以为虐也所以禁虐也三代逺矣秦不师古颙颙然恐天下之叛已淫刑以逞而民心失矣逮汉初藻鉴秦弊然其大辟尚有夷三族之令当三族者皆先黥劓斩左右趾笞杀之枭其首葅其骨肉于市其诽谤詈诅者又先断舌故谓之具五刑韩彭之属皆坐此诛文帝时感女子缇萦上言为除肉刑有以易之而肉刑不复行于后世者昉诸此也然刑之为言侀也侀之为言成也言一成而不可变也故古者圣人钦哉钦哉惟刑之恤哉今之刑轻者杖重者处死然民率有轻犯而不顾者何也或者以为肉刑既废无所忌惮故也岂知夫齐之以刑不若齐之以礼惩之以威不若化之以徳使人人知所自爱则礼义防耻之风作而刑辟可错矣】
　　事类坊淫【君子刑以丨丨记】御宄【丨丨以刑左】啓书【明丨刑丨书】用典【大司冦之职掌建邦之三典以佐王刑邦国诘四方一曰刑新国丨轻丨二曰刑平国丨中丨三曰刑乱国丨重丨礼】方奸【先王刑以丨其丨乐记】正邪【刑以丨丨左】御奸【刑以丨丨国晋语】禁悍【析愿丨丨此刑罚不过百姓晓然皆知夫为不善于幽而刑于显也荀】教中【司徒刑以丨丨则人不虣礼】助治【刑法所以丨丨也刘向疏】秋冬【刑以丨丨左】雷电【为刑罚威狱使人畏忌以类其震耀杀戮取象丨丨威也前】决罪【孟夏之月断薄刑丨小丨】戮罪【孟秋之月丨有丨严断刑天地始肃不可以赢记月令】草艾【丨丨则墨注谓立秋后也记祭统】防附【季秋之月蛰丨咸丨在内皆墐其户乃趣狱刑毋留有罪注杀气已至有罪者即决也记月令】防辔【刑罚者人之丨丨也后虞诩传】药石【刑罚者治乱之丨丨也后崔寔政论】制五刑【凡丨丨丨必即天论注制断也必即天论言与天意合记】严百刑【仲秋之月乃命有司由丨丨丨斩杀必当毋或枉挠记月令】威四夷【刑以丨丨丨左僖二十五年】纠万民【天官太宰六典五曰刑典以诰邦国以刑百官以丨丨丨礼】使民观【秋官正月之吉始和布刑于邦国都鄙乃垂刑象之法于象魏丨万丨丨刑象挟日而敛之礼】与众弃【刑人于市丨丨丨之记王制】説桎梏【卦初六发利用刑人用丨丨丨象曰利用刑人以正法也易蒙卦】用甲兵【大刑丨丨丨其次用斧钺中刑用刀锯其次用鑚凿薄刑用鞭扑大者陈诸原野小者致之市朝前刑法志】故无小【臯陶曰帝徳罔愆云云宥过无大刑丨丨丨罪疑惟轻功疑惟重与其杀不辜宁失不经好生之徳洽于民心玆用不犯于有司书】用必当【天讨有罪五刑五用哉注言天以五刑讨有罪丨五刑宜丨丨书】施惟明【臯陶方丨象刑丨丨书】期于治【舜典臯陶惟兹臣庶罔或于予正汝作士明于五刑以弼五教期予于治刑期于无刑民协于中时乃功懋哉书】四罪服【舜象以典刑流宥五刑鞭作官刑扑作教刑金作赎刑眚灾肆赦怙终贼刑钦哉钦哉惟刑之恤哉流共工于幽州放驩兠于崇山窜三苗于三危殛鲧于羽山丨丨而天下咸丨书】三辟兴【夏有乱政而作禹刑商有乱政而作汤刑周有乱政而作九刑丨丨之丨皆叔世也左】垂象魏【详见前注】徇木铎【春官小宰丨以丨丨曰不用法者国有常刑礼】铸刑书【郑人丨丨丨叔向使诒子产书曰始吾有虞于子今则已矣昔先王议事以制不为刑辟惧民之有争心也犹不可禁御是故闲之以义纠之以政行之以礼守之以信奉之以仁制以禄位以劝其从严断刑罚以威其淫云云今吾子相郑国制参辟丨丨丨将以靖民不亦难乎诗曰仪式刑文王之典日靖四方又曰仪刑文王万邦作孚如是何辟之有民知争端矣将弃礼而徴于书锥刀之末将尽争之乱狱滋丰贿赂并行终子之世郑其败乎闻之国将亡必多制其此之谓乎复书曰若吾子之言侨不才不能及子孙吾以救世也既不承命敢忘大惠士文伯曰火见郑其火乎火未出而作火以丨丨器藏争辟焉火如象之不火为何左昭六年】铸刑鼎【赵鞅丨丨丨书范宣子所为刑书焉仲尼曰人在鼎矣何以尊法谓弃礼徴书也左】用竹刑【邓驷歂杀邓析而用其竹刑君子谓子然于是不忠茍有可以加于国家者弃其邪可也静女之三章取彤管焉干旄何以告之取其忠也故用其道不弃其人诗云蔽芾甘棠勿剪勿伐召伯所茇思其人犹爱其树况有其道而不恤其人乎子然无以劝能矣注邓析郑大夫欲改郑所铸旧制不受君命而私造刑法书之于竹简故言竹刑左定九年】除肉刑【汉文帝时太仓令淳于公有罪当刑诏狱逮系长安淳于公无男有五女当刑会逮骂其女曰生子不生男缓急非所益也其少女缇萦自伤悲泣乃随其父至长安上书曰妾父为吏齐中皆称其防平今坐法当刑妾伤夫死者不可复生刑者不可复属虽后欲改过自新其道亡繇也妾愿没入为官婢以赎父刑罪使得自新书奏天子悲怜其意遂下令曰制诏御史今法有肉刑三而奸不止其咎安在毋乃朕徳之薄而教不明欤吾甚自媿故夫训道不絶而愚民陷焉朕甚怜之夫刑至断支体刻肌肤终身不息何其刑之痛而不徳也岂称为民父母之意哉其丨丨丨有以易之及令罪人各以轻重不亡迯有年而免具为令丞相张苍御史大夫冯敬奏言肉刑所以禁奸所由来者久矣陛下下明诏怜万民之一有过被刑者终身不息及罪人欲改行为善而道无由至臣谨议请定律曰诸当髠者完为城旦舂当黥者髠钳为城旦舂当劓者笞三百当斩左趾者笞五百当斩右趾及杀人先自告及吏坐受赇枉法守县官财物而即盗之已论命复有笞罪者皆弃市罪人欲已决完为城旦舂满三岁为鬼薪白粲一岁为臣妾一岁免为庶人满二岁为司冦一岁及作如司冦二岁皆免为庶人其亡逃及有罪耐以上不用此令前令之刑城旦舂岁而非禁锢者如完为城旦舂岁数以免臣昧死请制曰可其后外有轻利之名内实杀人斩右趾者又当死斩左趾者笞五百当劓者笞三百率多死前刑法志】易釱之科【魏武造丨丨丨丨釱音逑铁钳】减死之令【明皇施丨丨丨丨并隋志】季秋行罚【宣帝选于定国为廷尉求明察寛怒黄霸等以为廷平丨丨后请谳时上常幸宣室斋居而决事狱刑号为平矣前】季夏行刑【隋文帝尝发怒六月棒杀人大理少卿赵绰固争曰丨丨之月天地成长庶类不可以此时诛杀帝报曰六月虽曰生长此时必有雷霆天道既于炎阳之时震其威怒我则天而行有何不可隋志】用刑有五【隋唐之丨丨丨丨一曰笞二曰杖三曰徒四曰流五曰死笞刑五自十至于五十杖刑五自六十至于百徒刑五自一年至于三年流刑三自一千里至于二千里死刑二绞斩】为刑又六【太宗即位诏房龄等复定旧令龄等以谓肉刑既废今以笞杖徒流死为五刑而又刖足是六刑也于是除断趾法唐志】除断趾法【见前注】去鞭背刑【太宗尝览明堂针灸图见人之五脏皆近背针灸失所则其害致死叹曰夫棰者五刑之轻死者人之所重安得犯至轻之刑而或致死遂诏罪人无得鞭背唐史】
　　谨刑哀矜【孟氏使阳肤为士师曽子曰上失其道民散久矣如得其情则丨丨而勿喜语】哀敬【丨丨折狱书】明慎【君子以丨丨用刑而不留狱易又丨而不留丨而不扰史】尽心【刑者侀也侀者成也一成而不可变故君子丨丨焉记】伏念【丨丨五六日至于旬时书】审克【五刑之疑有赦其丨丨之书】阅实【丨丨其罪】简孚【五辞丨丨正于五刑又丨丨有众】钦恤【丨哉钦哉惟刑之丨哉并书】无刑【刑期于丨丨书】止辟【辟以丨丨乃辟同上】斋决【汉宣帝见前刑辟注详】涕泣【汉张欧叔明为御史大夫未尝案人官属亦不大欺上具狱有可却却之谓平反也不得已者丨丨面封之注面封不忍见之】去酒肉【杜缓为守治诸陵县每冬月具狱常丨丨丨省食官属感其恩也】泣丹笔【盛吉为廷尉妻执烛持丹笔相向泣曰吾可使一人滥祸及子孙】召平处【沈传师字子言为宣州于吏治明吏不敢罔谨重刑法每断狱丨幕府丨丨轻重尽合乃论决】请覆奏【徐坚字元固迁万年主簿天授三年上书言囚有五聴令有三覆虑失情也比犯大逆诏使者勘当得实輙决人命至重万一有不实欲诉无由以就赤族岂不痛哉此不足检下之奸乱适长使人威福耳臣丨如令丨丨则死者无恨】寛刑流宥【丨丨五刑】罪疑【丨丨惟轻并书】画衣【有虞之时丨丨冠异章服以为戮而民不犯汉文诏】出金【舜金作赎刑注金黄金误而入刑丨丨以赎罪书】用象刑【上古丨丨丨是杀人者不死伤人者不刑是惠暴而寛恶也前志】作赎刑【穆王训夏丨丨丨书】问有子否【吴祐为胶东相有毌丘长者杀人临刑祐丨丨丨丨长曰有妻无子乃缓其桎梏令妻入狱有孕然后行刑长泣曰何以报吴君后生子以吴为名】宜进药死【钟离意字子阿为瑕丘令有吏行盗意不忍行刑罢其职放归其父曰有道之君以义刑人子丨丨丨丨】公累获原【贾敦颐为洛阳司马以丨丨下狱太守贯之有司执不贯帝曰人孰无过吾去太甚者若悉绳以法虽子不得于父况臣得亊其君乎遂丨丨】死罪悉原【唐太宗亲録囚徒闵丨丨者三百九十人纵之还家期以明年秋即刑及期囚皆诣朝堂无后者太宗嘉其诚信丨丨之】笞杖行决【笞一十决笞五下二十笞六下三十笞七下四十笞八下五十笞十下并放杖六十臀杖十二七十臀杖十三八十臀杖十五九十臀杖十七一百臀杖二十并放名例勅】徒流聴赎【笞刑五一十赎铜一斤至五十五斤杖刑五六十赎铜六斤至一百十斤徒刑五一年赎铜二十斤一年半三十斤二年四十斤二年半五十斤三年六十斤流刑三二千里赎铜八十斤二千五百里九十斤三千里一百斤死刑二绞斩赎铜一百二十斤凡赎铜每斤一百二十文】
　　峻刑惨礉少恩【韩非喜刑名极丨丨丨丨史】鞭贯立威【子玉治兵终日而毕丨七人丨三人耳左又丨丨丨丨笔削入罪白氏帖】披毛求疵【崔元综虽外示谨厚而情深刻薄每受制鞫狱必丨丨丨丨甚于重辟人多鄙之唐史】断舌决口【史洪肇字化元凡民抵罪吏以白洪肇洪肇但以三指示之吏即腰斩之又为丨丨丨丨斮筋折足之刑五代史】朶頥垂涎【南汉刘防性聪悟而苛酷为刀锯支解刳剔之刑每视杀人则不胜其喜不觉丨丨丨丨呀呷人以为真蛟蜃】子弟不宥【武宗见李徳裕诛刘稹等大刑举矣而性严刻故时窃盗无死所以原民情迫于饥寒也至是赃满千钱者死至宣宗乃罢之而宣宗亦自喜刑名常曰犯我法者虽丨丨丨丨也然少仁恩唐自是衰矣唐刑法志】少长皆坐【王世充顾下多背已乃峻刑暴禁以威之戸一人逃无丨丨丨丨父子兄弟夫妇许相告免令五五相保一家叛举五坐诛唐】
　　淫刑防黔【蚩尤惟始作乱延及于平民罔不冦贼鸱义奸宄夺攘矫防苗民弗用灵制以刑惟作五虐之刑曰法杀戮无辜爰始淫为劓刖丨丨】炮烙【商纣重为刑辟为熨斗以火烧然使人举之手烂更为铜柱以膏涂之加于炭火之上使有罪縁之纣与妲己以为大乐名曰丨丨之刑通鉴外纪】踊贵【齐景公繁于刑有鬻踊者晏子对曰丨丨屦贱注丨刖足者屦言刑多左昭公五年】镬烹【战国韩任申子秦用商鞅连相坐之法造参夷之诛増加肉刑大辟有凿颠抽胁丨丨之刑注师古曰鼎大而无足曰镬以鬻人也前刑法志】大夫逃死【楚多淫刑其丨丨丨丨于四方左】百姓不亲【卫国并为威虐丨丨丨丨莫不相携持而去诗北风】赭衣塞路【秦始皇时奸邪并生丨丨丨丨天下愁怨溃而叛之前刑法志】钺肆市【秦落严霜于政敎挥流电于邦国弃灰偶语生愁怨于前毒网凝科害肌肤于后丨丨丨于朝丨赭衣飘于路衢将闾有一劒之哀茅焦请列星之数隋志】老人遮説【梁武帝天监三年南郊秣陵丨丨丨丨帝曰陛下为法急于黎庶缓于权贵非长久之术诚能反是天下幸甚帝于是思有以寛之】数人刼谓【隋髙祖行署取一钱弃市之法有四人共盗一榱桷三人同窃一事发即时行决有丨丨丨执事者丨之曰吾岂求财者耶但为枉人来耳而为我奏至尊自古以来体国立法未有盗一钱而死也而不为我以闻吾更来而属无类矣帝闻之为停盗取一钱弃市法隋志】锯剉屠裂【齐文宣以功业自矜恣行酷暴昏狂酗醟任情喜怒为大镬长丨丨锥之属并陈于庭意有不快则手自丨丨】轘枭磔射【隋炀时杨感反帝诛之罪及九族其尤重者行丨裂丨首之刑或丨而丨之命公卿以下脔噉其肉百姓怨嗟天下大溃并隋志】
　　刑措胜残【子曰善人为邦百年亦可以丨丨去杀矣语】逺罪【民日迁善丨丨而不自知也孟】止杀【臯陶刑期于无刑民协于中注以杀丨丨而刑措书】止辟【君陈辟以丨丨乃辟同上】狱生橹【北齐宣帝天保初大赦郡无一囚率群吏拜诏而已丨内丨丨桃木蓬蒿并满每旦圜门虚寂无诉讼者谓之神门北史】囹生草【隋刘瞻为平乡令七年风敎大治狱中无系囚争讼絶息丨圄皆丨丨庭可张罗隋本传】鹊巢其庭【唐元宗即位二十年间号称治平衣食富足人罕犯法是嵗刑部断天下死罪五十八人徃时大理狱相传鸟雀不栖至是丨丨丨丨羣臣贺以为几致刑措唐志】柳子正符【隋氏环四海以为鼎跨九垠以为罏衅以毒燎煽以虐焰其人沸涌灼烂号呼腾蹈莫有救止于是大圣乃起丕降霖雨濬涤荡沃蒸为清氛疏为冷风人乃漻然休然相晞以生相持以成相弥以宁琢斮屠剔膏流节离之祸不作而人乃克完平舒愉尸其肌肤以达于夷途焚坼抵椅奔走转死之害不起而人乃克鸠类集族歌舞悦怿用只于元徳云云人以有年简于厥刑不残而惩是谓严威小属而支大生而孥恺悌只敬用底于治】陆贽奏议【今京邑初平所用刑章尤宜谨审一轻一重理乱所生】李庾西都赋【司刑无鬼哭之庭大理有乌巢之狱】韩愈圣徳诗【八月壬午辟弃城走载妻与妾包裹稚乳是日崇文入处其宇分散逐捕捜原剔薮辟穷见窘无地自处俯视大江不见洲渚遂自颠倒若杵投臼取之江中枷脰械手妇女累累啼哭拜叩来献阙下以告庙社周示城市咸使观覩解脱挛索夹以砧斧婉婉弱子赤立伛偻牵头曳足先断腰膂次及其徒体骸撑拄末乃取辟骇汗如雨挥刀纷纭争切脍脯】柳氏断刑论【余既为断刑论或者以释刑复于余其辞云云余不得已为之言焉夫圣人之为赏罚者非他所以惩劝者也赏务速而后有劝罚务速而后有惩必曰赏以春夏刑以秋冬而谓之至理者伪也使秋为善必俟春夏而后赏则为善者必怠春为不善者必俟秋冬而后罚则为不善者必懈为善者怠为不善者懈是敺天下之人而入于罪又缓而慢之以滋其懈怠此刑之所以不措也必使为善者不越月逾时而得其赏则人勇而有劝焉为不善者不越月逾时而得其罚则人惧而有惩焉为善者日以有劝为不善者日以有惩是敺天下之人而从善逺罪也敺天下之人而从善逺罪是刑所以措而化所以成也或者务言天而不言人是惑于道者也胡不谋之人心以熟吾道吾道之尽而人化矣是知苍苍者焉能与吾事而暇知之哉果以为天时之可得顺大和之可得致则全吾道而得之矣全吾道而不得者非所谓大和也是亦必无而已矣又何必枉吾之道曲顺其时以謟是物哉吾固知顺时之得天不如顺人顺道之得天也何也使犯死者自春而穷其辞欲死不可得贯三木加连锁而致之狱吏大暑数月痒不得搔痹不得揺痛不得摩饥不得时而食渴不得时而饮目不得瞑支不得舒怨号之声闻于里人如是而大和之不伤天时之不逆是亦必无而已矣彼其所宜得者死而已矣又若是焉何哉或者乃以雪霜者天之经也雷霆者天之权也非常之罪不时可以杀人之权也当刑者必顺时而杀人之经也是又不然夫雷霆雪霜者特一气耳非有心于物者也圣人有心于物者也春夏之有雷霆也或发而震破巨石裂大木木石岂为非常之罪也哉秋冬之有霜雪也举草木而残之草木岂有非常之罪也哉彼岂有惩于物也哉彼无所惩则効之者惑也果以为仁必知经智必知权是又未尽于经权之道也何也经也者常也权也者达经者也皆仁智之事也离之滋惑矣经非权则泥权非经则悖是二者强名也曰当斯尽之矣当也者大中之道也强而为名大中之器用也知经而不知权不知经者也知权而不知经不知权者也偏知而谓之智不智者也偏守而谓之仁不仁者也知经者不以异物害吾道知权者不以常人怫吾虑合之于一而不疑者信于道而已矣且古之所以言天者葢以愚蚩蚩者耳非为聪明睿智者设也或者之未达不思之甚也】皮日休原亲【能嗣其亲不曰子乎吾观夫今之世诲其子者必槚肌篣骨伤爱毁性以为教呜呼孟子所谓古者易子而教诚有防欤不能教其子者是亡其身者也不能得其亲者是舍其族者也古者佞臣爱人之贵过乎其亲必舍而争公子开是也爱人之权过乎其子必杀而徇之易牙是也自兹已降为夫强臣者将欲夺人之宗必杀己子王莽杀子字是也噫教尚不可况其杀欤或曰均是亲也均是害也则周公诛管蔡石碏杀石厚叔向僇叔鱼汉文流淮南可乎曰均是亲也贤则能嗣亲凶则能覆族均是害也周公不诛则他人诛之石碏不杀则他人杀之叔向不僇则他人僇之汉文不流则他人流之已刑则及一人他刑则及其族此圣贤所以惜其族也刑者仁在其中矣】沈颜象刑解【舜禹之代象刑而人不敢犯言象刑者以赭以墨染其衣冠异其服色凡为三等及秦法苛虐方用肉刑锯凿棰扑楚毒毕至而人犯愈多俗益不治其故何也非徒上古淳朴人易为化亦圣智逺深得其理故也夫法过峻则犯者多犯者多则刑者众刑者众则民无耻民无耻则虽曰劓之刖之笞之扑之而不为畏也何以知其然耶夫九人冠而一人髽则髽者慕而冠者胜九人髽而一人冠则冠者慕而髽者胜民不知冠之髽之为胜但见众而为慕矣今免者多而刑者少人尚慕其多矣及刑者多而免者少焉以少为胜乎故曰法过峻则犯者多犯者多则刑者众刑者众则民无耻民无耻则虽曰劓之刖之笞之扑之而不为畏也凡人之心知恣其所为而不知戒其所失今辱而笞之不足以为法也何者盖笞絶则罪释痛止则耻灭耻灭则复为非矣故不足以为法也虞舜染其衣冠异其服色是罪终身不释耻毕世不灭岂特已以为耻也人之见之者皆以为耻也皆以为戒也愚故曰非徒上古淳朴人易为化亦由圣智邈深得其理故也】朱敬则滥刑疏【臣闻李斯之相秦也行申商之法重刑名之家杜私门张公室弃无用之费捐不急之官惜日爱功疾耕急战人繁国富乃屠诸侯此捄之术也故曰刻薄可施于进趋变诈可陈于攻战兵犹火也不戢将自焚况锋镝已销石城又毁谅可易之以寛泰润之以淳和八风之乐以柔之三代之礼以导之秦既不然淫虐滋甚徃而不返卒至土崩此不知变之祸也陆贾叔孙通之事汉王也当荥阳成臯之间粮馈已穷智勇俱困不敢开一说効一奇惟进豪猾之才荐贪暴之客及区宇适平干戈向戢金鼓之声未歇伤痍之痛尚闻二子顾盻绰有余态及陈诗书説礼乐开王道谋帝图髙皇帝忿曰吾以马上得之安事诗书乎对曰马上得之可马上理之乎髙皇黙然于是陆贾着新语叔孙通定礼仪始知天子之尊此知变之善也向使髙皇排二子而不敎置诗书而不顾重攻战之吏尊首级之材复道争功张良以知其变拔劒击柱吾属不得无谋即晷漏难逾何二十帝乎亡秦是续何二百年乎故曰仁义者圣人之蘧庐礼经者先王之陈迹然则祝辞向毕刍狗须投淳精已流糟粕可弃仁义尚舍况轻此者乎自文明草昧天地屯二叔流言四凶搆难不设钩距无以应天顺人不切刑名不可摧奸息暴议置神器开吉端曲直之影必呈包藏之心尽露神道助直无罪不除人心保宁无妖不戮以兹妙筭穷造化之幽深用此神谋入天人之秘术故能计不下席聴不出闱苍生晏然紫宸易主大哉伟哉无得而称也岂比造攻鸣条大战牧野血变草木头柝不周可同年而语乎然而急趋无善迹促柱少和声拯溺不规行疗饥非鼎食即向时之妙防乃当今之刍狗也伏愿览秦汉之得失考时事之合宜审糟粕之可遗觉蘧庐之须毁见机而作岂劳终日乎陛下必不可偃蹇太平徘徊中路伏愿改法制立章程下怡愉之辞流旷荡之泽断萋菲之牙角顿奸险之锋芒塞罗织之源扫朋党之迹使天下苍生坦然大悦岂不乐哉】韦嗣立滥刑疏【臣窃尝闻之在尧舜之日画其衣冠当文景之时几致刑措厯兹千载以为美谈臣伏惟陛下睿哲钦明穷神知化自轩昊以降莫之与京独有徃之论法或未尽善皆由主司奸凶惑乱视聴寻而陛下圣察具详之矣然竟未能明其本源察其前事令天下万姓识陛下本心尚使四海多衔寃之人九泉有抱痛之鬼臣诚愚暗不识大纲请为陛下始末而言其事杨豫之后刑狱渐兴用法之伍务于穷竟连坐相牵数十年不絶遂使巨奸大猾伺隙乘间内包豺狼之心外示鹰鹯之迹隂图潜结共相影会搆似是之言成不赦之罪皆深为巧诬恣行楚毒人不胜痛便乞自诬公卿士庶连颈受戮道路籍籍虽知非辜而锻炼已成辨占皆合纵臯陶为理于公定刑则谓汚宫毁柩犹未塞责虽陛下仁慈爱念恤狱缓死及览辞状便已周密皆谓勘鞫得情是其实犯虽欲寛舍其如法何于是小乃身诛大乃族戮相縁并坐者不可胜言此岂宿构雠嫌将申报复皆图茍成公效自求官赏当时称传谓为罗织其中陷刑得罪者虽有敏识通才被告言者便遭枉抑心徒痛其寃酷口莫能以自明或受诛夷或遭殛窜并甘心引分赴之如归故知弄法侮文伤人实甚赖陛下特回圣察昭然详究周兴丘勣之类义俊臣之徒皆相次伏诛事暴遐迩而朝野庆泰若再覩阳和且如仁杰元忠俱罹枉陷被勘鞫之际亦皆已自诬向非陛下至明垂以省察则葅醢之戮已及其身欲望输忠圣代安可复得陛下擢而升之各为良辅国之栋干称此二人何乃前非而后是哉诚由枉陷与甄明耳臣但恐徃之得罪者多并皆此流则向时之寃其数甚众昔杀一孝妇尚或降灾而滥者盖多宁无怨气怨气上达则水旱所兴欲望岁登不可得也陛下傥天地之大徳施雷雨之深仁归罪于削刻之徒降恩于枉滥之伍自垂拱以来大辟罪巳下常赦所不原者罪无轻重一皆原洗被以昭苏伏法之辈追还官爵縁累之徒普霑恩造如此则天下皆知比所陷罪元非陛下之意咸是虐吏之辜幽明欢欣则感通和气和气下降则风雨以时风雨以时则五谷丰稔岁既稔矣人亦安矣太平之美亦何逺哉伏愿陛下深察】崔仁师刑名疏【自昔羲农以降爰及唐虞或设言而人不犯或画像而下知禁三代之盛泣辜解网父子兄弟罪不相及咸臻至理俱为称首及其叔代辞狱滋烦周之季年不胜其烈火原于子产峭涧起于安于韩季申商争持急刻参夷相坐始于此也秦用其法遂至土崩汉髙之务寛大未为尽善文帝之存仁厚仍多凉徳遂使新坦族灭信越葅醢见嗤良史谓之过刑晋魏至隋虽有损益凝脂犹密秋荼尚烦皇上爰发至仁念兹刑宪酌前王之令典采徃哲之嘉猷革弊蠲苛可大可久仍降纶綍颁之九区故得断狱数简手足有措刑清化洽未有不安忽以秦酷法为隆周中典乖恻隐之情反惟行之令进退参详未见其可且父子天属昆季同气诛其父子足累其心此而不顾何爱兄弟既欲改法请更审量】徐有功疏【唐季人多逆节鞠诅结断刑惨狱严】












　　古今合璧事类备要外集卷十八
　　钦定四库全书
　　古今合璧事类备要外集卷十九
　　宋　谢维新　撰
　　刑法门
　　笞
　　刑法总论【笞之为言耻也凡过之小者捶挞以耻之汉用竹刑后世更以檚书曰抃作教刑是也然文帝时施于背后笞臀笞背未毕或致死及笞臀遂得全此刑之至轻者也】
　　事类鞭抃【丨作官刑丨作教刑注治官者用丨丨楚也不勤道业则挞之书】槚楚【丨丨二物以受威也记学记】捶拷【仲春无肆掠注掠丨丨肆暴尸记月令】小则受【子曰舜事瞽瞍也丨杖丨丨大杖则走故舜不失烝烝之孝瞽瞍不陷于不义家语】过则挞【周公教成王有丨丨丨伯禽孔帖】抶何伤【见役门董役注】抶不勉【司城子罕】鞭徒费【齐襄公诛屦于徒人费不得丨之见血云云遇贼袒而示之背】鞭师曹【卫侯有嬖妾使师曹诲之琴师曹鞭之公怒丨丨丨三百】掠数百【楚相亡璧门下意张仪执仪丨笞丨丨不服释之】榜数千【贯髙对狱吏丨笞丨丨刺艺身无完者】挞陈余【吏过笞丨丨丨余欲起张耳蹑使受笞去耳责余曰今见一辱而死一吏乎】榜舍人【上令倡监丨郭丨丨不胜痛】其定笞【汉景元年诏加笞以为重罪无异幸而不死不可为人丨丨律丨也五百曰三百三百曰二百犹尚不全】其减笞【又中六年诏加笞者或至死而笞未毕朕甚怜之丨丨丨三百曰二百二百曰百又曰笞者所以教之也其定棰令】无得更人【丞相刘含御史卫琯请笞者棰长五尺其本大一寸其竹也末薄半寸皆平其节当笞者笞臀丨丨丨丨毕一罪乃更人自是笞者得全】未尝辱人【朱邑为桐乡啬夫丨丨挞丨丨】禁擅笞人【第五伦迁蜀丨吏丨丨丨】仙妇笞秦【白氏帖】常林挝吏【丨丨夜丨丨崔林嘲之曰君为廷尉耶】自毁耳目【唐太宗诏身体发肤不敢毁伤比来诉讼者或自毁耳目自今有犯先笞四十然后依法通鉴】頴士笞奴【萧丨丨字茂挺有奴事頴士十年丨楚严惨】罗珦笞吏【丨丨越州人为奉天令中官出入系道吏縁以犯禁珦榜笞之虽死不置自是屏息】捶人流血【严安之丨丨畏不免视肿溃复笞之至血流乃喜】榜吏至死【柳浑字夷旷同平章事韩滉自浙西入朝帝虚已付之奏事或日晏它相取充位滉遂省中丨丨自若浑虽为滉所引恶其专质让曰省闼非刑人地而榜吏丨丨公家先相国以捐察不满岁辄罢之今公案何蹈前非颛立威福岂尊主卑臣义耶滉悔悟稍褫其威】笞人责负【吴越世家钱镠世重敛每丨一丨以丨其丨则诸案吏各持其簿列于庭凡一簿所负唱其多少量为笞数以次唱而笞之少犹积数十多者至笞百余人尤不胜其苦五代史】笞不贺者【闽王曦嫁女朝士有不贺者丨之御史中丞刘赞坐不纠举将加笞谏议大夫郑元弼切谏曦谓之曰卿何如魏郑公乃敢彊谏元弼曰陛下似唐太宗臣为魏郑公可矣曦喜乃释不笞】笞修狱典【许诫言为琅琊太守有囚缢死狱中乃执去年修狱典鞭之修狱典曰小人主修狱耳如墙垣不固狴牢破坏贼自中出犹以修治日月久可矜免况囚自缢而终修狱典何罪诫言犹怒曰汝胥吏举动则合笞又何诉纪闻】廏夫笞责【蜀有姜太师者失其名许田人幼年为黄巾所掠亡失父母从事先主征伐立功继领节钺有掌丨丨姜老者事刍秣数十年姜每入廏见其小过必笞之如是积年计其数将及数百后老不任鞭棰因泣告夫人乞放归乡里夫人曰汝何许人对曰许田人彼有何骨肉对曰当被掠之时一妻一男迄今不知去处又问其儿小字及妻姓氏行第并房眷近亲皆言之及姜归宅夫人具言姜老欲乞假归乡因问得所失妻男亲属姓名姜大惊疑其父也使人细问之其男身有何记验曰我儿脚心上有一黑子余不记之姜大哭密遣送出劒闗之外奏先主曰臣父近自闗东来遂将金帛车马迎入宅父子如初姜报挞父之过斋僧数万终身不挞从者王氏见闻】院子笞责【后唐长兴中侍卫使康义诚尝军中差人于私宅充丨丨亦曽小有丨丨忽一日怜其老而询其姓名则曰姓康别诘其乡土亲族息嗣方知是父遂相持而泣闻者莫不惊异玉堂闲话】笞背逐斥【渤海王太尉髙骈镇蜀日因巡边至资中郡舍于刺史衙对郡山顶有开元佛寺是夜黄昏寺僧礼讃螺呗间作勃海命军悉擒械之来晨丨丨丨丨召将吏而谓之曰僧徒礼念亦无罪过但以此等十年后当以秃丁数千作乱我以是厌之其后土人皆髠髪执兵号大髠小髠据此寺为寨北梦琐言】笞臀逐去【袁傪之破袁晁擒其伪公卿数十人州县大具梏拲谓必生致阙下傪曰此恶百姓何足烦人乃遣丨丨丨丨国史补】闻捶楚声【李匡逺性忭急一日不断刑则惨然不乐尝丨丨丨之丨曰此一部肉鼔吹临终曰吾平生杀数十僧道以此享寿八十二及盗发其墓断其四支乃残刑之报也琐碎録】作徒流罪【诸县以杖笞及无罪人丨丨丨丨或以徒流罪作死罪送州者各杖一百若以杖笞及无罪人作死罪送州者徒一年其故増减情状者各从出入法法书】贾谊论【执敲扑以鞭笞天下】高郢疏【榜笞愁痛盈于道路】孔璋北山遗文【敲扑喧嚣犯其虑】唐陆宣公奏议【笞肉捶骨呻吟里闾】沈公颜象刑解【见刑辟门详】柳宗元监察使记【设棰抃于堂下以修官刑而羣吏莫敢不备】
　　诗集发奸偷【见狱系门详】
　　杖
　　刑法总论【杖者持也可持以击也书曰鞭作官刑是也】
　　事类杖叩【孔子见原壤以丨丨其胫语】杖走【见前笞注详】杖吏【隋髙祖诏所在官人不相敬惮多所寛纵事难克举诸有殿失虽备科条或据律乃轻论情则重不即决罪无以惩肃其诸司属官若有惩犯聴于律外斟酌决丨于是上下相驱迭行棰楚以残暴为干能】杖人【裴潾为汝州刺史越法丨丨以太子左庶子分司东都】杖二十【初段秀实为营田判官泾大将焦令谌取之田自占给与农约熟归其半是岁大旱农告无入令谌曰我知入不知旱责之急农无以偿徃诉秀实秀实署牒免之因使人逊谕令谌令谌怒召农责曰我畏段秀实耶以牒置背上大丨击丨丨舆致庭中秀实泣曰乃我困汝即自裂裳里疮卖已马以代偿】杖三十【马燧元子畅建中中燧讨贼山东畅留京师于是大旱朝廷议栝商旅緍钱多亡命入南山为盗畅客单超俊李云端等窃议以为事且危畅是其言遣奴谏燧班师燧使执奴以闻使兄拘畅请罪帝方倚燧贷不问但诛其客勑炫赐畅丨丨丨】逾杖制【王遂杖扑皆丨制后遂械送京师斩东市监军上遂所制杖出示于朝为戒云】创杖架【宇文融以榎檚大小无制始丨丨丨以髙卑度杖长短又铸铜为规齐其巨细】杖坐免【宗室李瓌为荆州都督长史冯元命者尝为御史太夫素贵事多专决瓌怒丨之丨丨】杖立威【洛阳令杨徳榦矜酷烈丨杀人以丨丨】因劝加刑【元和初天水赵云客游鄜畤遇中部县县僚有宴吏擒一人至其罪不甚重官僚欲纵之云醉丨丨丨丨于是杖之累月云出塞行及芦子闗道逢一人要之过其居命酒偶酌问曰君省相识耶前于中部值君遭罹横罪与君素无讐隙奈何为君所劝因被重刑云遂起谢之其人曰吾望子久矣岂虞于此获刷前耻乃令左右拽入一室室中有大坑深三丈余坑中惟贮酒糟十斛剥去其衣推云于中饥食其糟渴饮其汁如是昏昏几一月矣乃缚出之使人蹙頞鼻额挼捩支体其手指肩髀皆改旧形提出风中倐然凝定至声韵亦改遂以贱畜之为乌延驿中杂役累歳防其弟出案灵州狱云以告其弟言于观察使李铦由是发卒讨寻乃覆灭独异志】入谢请罪【李元皛为沂州刺史怒司功防承明命剥之屏外承明狡猾者也既出屏适防博士刘琮璡后至将入卫承明以琮璡儒者则前执而剥之绐曰太守怒汝衙迟使吾领人取汝今便剥将来琮璡以为然遂解衣承明目吏卒擒琮璡以入承明乃逃元皛见剥至不知是琮璡也遂杖之至十焉琮璡丨丨曰恩赐杖丨示丨名元皛曰为承明所卖竟无言遂入戸纪闻】杖杀张擢【天宝中哥舒翰为安西节度时差都知兵马使张擢上都奏事值杨国忠专权好货擢逗遛不返因纳贿交结翰续又朝奏擢知翰至惧求国忠拔用国忠乃除擢兼御史大夫充劒南西州节度敇下就第辞翰翰命部下数十于庭数其罪杖而杀之俄奏闻帝却赐擢尸更令翰决尸一百干子】杖杀胡雏【黎园弟子有胡雏善吹笛尤承恩尝犯洛阳令崔隠甫已而走禁中宗非时托以它事召隠甫对胡雏在侧指曰就卿乞此得否隠甫对曰陛下此言是轻臣而重乐人也臣请休官再拜而去宗遽曰朕与卿戯也遂令曳出才至门外立杖杀之俄而复敇释已死矣乃赐隠甫绢百匹国史补】有犯共斥【徐有功名敏以字行初为蒲州司法以寛为治不施敲扑吏相约丨丨徐司法杖者众丨丨之迨官满不杖一人职事亦修】有罪不加【李封为延陵令吏人丨丨丨丨杖罚但令裹碧巾以辱之州乡大以为耻竟不捶一人】谓随年杖【五代刘铢用法刻深民有过者问其年几何对曰若干即随其数杖之丨之丨丨丨】谓合欢杖【又每杖一人必两杖俱下丨之丨丨丨】
　　徒
　　刑法总论【徒役也奴也盖奴辱之周礼曰其徒男子入于罪任之以事寘之圜土而教之量其罪之轻重有年数而舍是也今徒刑五自一年至于三年盖仍隋唐云】
　　事类给役【凡万人有罪者桎梏而坐诸嘉石役诸司空重罪旬有三日坐朞月役则宥而赦之注役者使丨百工之丨礼】计庸【丨徒丨也左】罢人【司圜掌收教丨丨凡害人者不使饰冠任之以事上罪三年而舍中罪二年下罪一年】刑人【几圜土之丨丨不亏其财】寘圜土【凡害人者丨之丨丨而施诸职事以明刑耻之不齿三年注明刑书罪恶于大方版着背】出圜土【不能改丨乎丨丨者杀之云云并周礼】汉惠诏【丨丨丨上造以上内外公孙有罪当刑及当为城旦舂皆耐为鬼薪白粲注城旦谓旦旦起治城舂者妇人不预外徭役俱舂作米四岁刑取薪给宗庙白粲令择米皆三岁刑】张苍律【丨丨定丨诸当完者完为城旦春满三岁为鬼薪白粲鬼薪白粲一岁入臣妾臣妾一岁免为庶人逃亡及耐罪以上不用此令有爵者七十者未齓者皆不为奴注男子为臣女子为妾有爵谓命士已上男子八岁女子七岁而毁齿皆司厉之职也】徒复作【邴吉使女丨丨丨】徒扫道【魏王陵为刑丨于道注髠五岁当丨丨】徒责保【汉防刑丨不私锁但丨丨白氏帖】徒论归【平帝时天下人丨已丨丨家出雇山钱月三百本纪】私罪以上【徐有功时有诏公罪流私罪徒以上会赦免逾百日不首复论有功奏陛下寛殊死罪已发者原之若无告言所犯终不自发如告言赦前事则与律乖今赦前之罪不自言者还以论法则恩虽布天下而一罪不能货臣切为陛下不取】死罪以下【五代梁干化二年五月丁亥徳音降丨丨丨丨囚罢役徒】
　　流
　　刑法总论【流放也自一千里二千里二千五百里三千里以至五千里凡五等书所谓流宥五刑是也谓不忍刑杀宥之于逺以御魑魅】
　　事类流宥【丨丨五刑注宥寛也以丨放之法寛其五刑】流宅【五丨有丨五宅三居注居罪人逺近有三等书】缓死【君子以议狱丨丨易】绌恶【简不肖以丨丨记】播弃【丨丨黎老书】投畀【丨丨有北诗】屏逺方【丨之丨丨终身不齿记王制】实裔土【庄舄曰越之流人去人滋久思人滋深以丨丨丨国语】流共工【舜丨丨丨于幽州】放驩兜【丨丨丨于崇山】窜三苗【丨丨丨于三危】殛伯鲧【丨鲧于羽山四罪而天下咸服并书】宥子南【子产谓子南曰君不忍杀丨汝以逺勉速行乎左】放甲父【晋丨其大夫胥丨丨于卫春秋】放屈原【屈原楚三闾大夫以罪见丨楚骚】徙青衣【梁王彭越仆得罪走汉告梁王与扈辄谋反上囚之赦为庶人传处蜀青衣后诛之枭首雒阳本传】谪长沙【贾谊汉文帝时丨为丨丨王太傅本传】徙交州【虞翻性踈直孙权怒丨丨丨虽处罪放讲学不倦上书曰长没海隅生无可与语死以青蝇为吊客云云吴志】降为流【太宗时房龄与法司増损隋律丨大辟丨丨者九十二流为徒者七十一】免以配【元宗时诏曰徒非重刑而役者寒暑不释械系杖古以代肉刑也或犯非巨蠹而捶以至死其皆丨丨丨诸军自効唐刑法志】流岭南【长孙无忌奏别敕长流以为永例后赵公犯罪敕长丨丨丨至死不复回此亦为法自也又李朝隠为大理卿武彊令裴景仙丏赃五十疋帝怒欲杖杀之曰景仙其先寂有国功又丏乞赃无死比借当死坐犹将宥之固请决杖百丨丨丨又则天皇后武氏诸王牵连死戮殆尽子孙虽婴褓亦投岭南并孔六帖】放静州【裴寂字真浮图法雅坐妖言辞连寂坐免官削封邑半归故郡未几汾隂狂男子谓寂奴曰公有天分寂遣奴杀所言者奴盗寂封邑钱百万寂捕急遂上变帝怒曰寂有死罪四乃丨丨丨】流登州【五代王殷广顺三年秋九月永寿节殷来入为寿太祖许之而惧其疑也复遣使止之明年太祖有事于南郊是冬殷来朝殷握兵柄职当警卫出入多以兵从又求兵甲以备非常是时太祖卧疾疑殷有异志乃力疾御兹徳殿殷入起居即命执之削夺在身官爵长丨丨丨已杀之】投丑裔【薛怀义隂募少年千人为浮屠有逆谋侍御史周矩劾状请治验太后曰是道人素狂不足治募少年聴穷劾矩悉丨放丨丨怀义搆矩免官】严郢论【丨丨字叔敖御史台请天下断狱一切待报唯徒者得悉徙边郢上言徙边即流也流有三而一用之诚难且杀人外犹有十恶伪造符印等诸盗今一徙之法太轻】皮日休鹿门隐书【今之士为名与势茍刑祸及流窜至是监刀锯者必名人司流窜者必势士继其踵者惟恐其位之不速也名与势然也】
　　死
　　刑法总论【死刑二绞斩极典也绞尸首全斩断其首枭之】
　　事类必当【斩杀丨丨记月令】无肆【仲春丨丨掠注肆暴尸同上】保首领【得丨丨丨以殁左】全要领【是丨丨丨记】刑于市【丨人丨丨记王制】肆诸朝【景伯之于公伯寮吾力犹能丨丨市丨语】斩羽东城【项羽兵败灌婴追丨丨丨丨】斩错东市【晁错上书请削吴地吴约齐缁川胶东济南楚赵皆反以诛错为名上令丞相青中尉嘉廷尉欧劾奏错不称主上徳信大逆无道当腰斩同产皆弃市制曰可上使中尉召错绐载行市朝衣斩东市】要斩杨恽【驺马猥佐成上书告杨恽骄奢不悔过日食之咎此人所致章下廷尉按验得所予孙防宗书帝见而恶之恽以大逆无道丨丨】腰斩广汉【赵广汉以私怨论杀男子荣畜人上书言之云云下廷尉狱坐丨丨】延寿弃市【韩丨丨代萧望之为左冯翊望之闻延寿在东郡时放散官钱千余万使侍御按之延寿闻知即部吏按校望之在冯翊时廪牺钱放散百余万望之自奏职在总领天下闻事不敢不问而为延寿所拘持上由是不直延寿竟坐丨丨】霍显弃市【丨丨及禹山云自见日侵削数相对啼泣自怨谋废天子事发觉云山自杀禹腰斩显及诸女昆弟皆弃市】棒杀狱囚【梁元帝素苛刻周师至狱中死囚数千人并令丨丨之】赃污立斩【隋祖文法自矜患令忠丨丨因私使人以钱帛遗之得犯丨丨】窃盗皆斩【炀帝外事四夷穷人无告聚为盗贼更立严刑敕天下丨丨以上罪无轻重不待闻奏丨丨百姓转相羣聚故剽城邑诛罚不能禁】玉素药主【中书舍人郭正一破平壤得一髙丽婢名丨丨极姝艳专令知财物库正一夜须浆水非玉素煮之不可玉素乃毒之而进正一急曰此婢药我索土浆甘草解之乃止覔婢不得并失金银器物等録奏敕令长安万年捉不良脊烂来贼不获不良主帅魏昶有谋略请舍人家奴选年少端正者三人布衫笼头至街缚卫士四人问十日内何人不见舍人家卫士云有投化髙丽留书遣付舍人捉马奴书见在检云金城坊中有一空宅更无语不良徃金城坊空宅并搜之至一宅封锁打开婢及髙丽并在拷问乃是投化髙丽共捉马奴藏之奉敕斩于东市朝野佥载】楚金辩奸【垂拱年间则天监国罗织事起湖州佐吏取刺史裴光判书割字合成文理诈为徐敬业反书以告差使推光欵书是光书疑语非光语前后三使推不能决敕令能推事人勘当取实佥言张楚金可楚金忧闷仰卧西窻日到向看之字似补作平看则不觉向日则见之令唤州官集索一瓮水令琛投书于水中字一一解散琛叩头伏罪敕杖一百然后斩之赐楚金绢百匹朝野佥载】赐贵妃死【禄山乱明皇幸蜀至马嵬驿将士饥疲皆愤怒陈礼以祸由国忠军士以抢揭其首上出驿门慰劳令收队军士不应上使髙力士问之礼对曰国忠谋反贵妃不宜供奉愿陛下割恩正法云云上乃命力士引贵妃于佛堂缢杀之舆尸置驿庭召元礼等入视之注缢绞也】认刀得贼【刘崇镇南海有富商子少年而白晢殊于禆贩之伍泊船于江岸上有门楼中见一姬年二十余艳态妖容非常所覩亦不避人乘便言曰黄昏当妨宅矣颔言微哂既昏黑啓扉俟之未及赴约有盗入窃见一房无烛突入姬即欣然就之盗乃谓见擒以庖刀刺之遗刀而逸商客之子入戸即践其血以手扪之逗血之声未已径走登船一夜解维比明已行百里其家即其血至江岸诘岸上云其夜有某客船一夜径发即差人追及械于圆室掠拷备至具实吐之惟不招杀人其家以庖刀纳于府主乃下令曰某日大设合境庖丁宜集于毬场以俟烹宰屠者皆集又下令曰今日已晚可翌日至乃各留刀府主命取入诸刀以杀人之刀杂其中换下一口来日诸人各认本刀惟一屠最后至不肯持去府主诘之对曰此非某刀又诘之此何人刀曰此合某乙之刀命擒之已窜之矣乃以他囚合死者代商人之子潜令人俟之窜果归家即擒之遂置于法商人之子夜入人家以奸罪杖背而已玉堂闲话】寡妇告子【李杰为河南尹有寡妇告其子不孝其子不能自理但云得罪于母死所甘分杰察其子非不孝谓寡妇曰汝寡居惟有一子今告之罪至死得毋悔乎寡妇曰子无赖不顺母宁复悔乎杰曰审如此可买棺木来取儿尸因使人觇其后寡妇既出谓一道士曰事了矣俄将棺至尚冀其悔再三谕之寡妇执意如初道士立于门外密令擒之一问承伏某与寡妇私尝为儿所制故欲除之杰放其子杖杀寡妇及道士同棺载之国史异纂】窃盗赃满【本朝建隆三年旧制丨丨丨绢三疋者弃市改为钱三千其陌八十有司岁申明之】强盗赃满【又旧制丨丨丨丨十疋者绞诏改为钱三千足陌者处死长编】皮日休斩丁公论【忠之为称也盖欲委身以事主不以猜悮贰其心不以辨説贰其心不以疑惧贰其心者也上有过诤于公不扬名于私岂猜悮之足入乎上有忌愈乎进不愈乎退岂辨説之足入乎上有间去惧乎心不惧乎事岂疑惧之足入乎夫茍禄恡生而仕者上有过言未息而惧乎诛谏未再而去乎位自以得古人三谏不从之义然幸其生贪其禄是猜悮而贰其心也上有忌必奸于心机媚于声气不思己之不聪而谓上之受谤不思道有未可而谓辩之足从不从辩而去是辩説贰其心者也上有间去必佞彼爱取乎厚也必谄彼幸求其舍也有爱不可佞幸不可谄即茍而已矣是疑惧而贰其心者也呜呼刘项之作也淮隂不以猜悮而去项乎淮南不以疑惧而去项乎曲逆不以辩説而去项乎去彼而就此果谓忠乎果谓不忠乎是利则存不利则亡者也则丁公临敌舍敌无杀恻隐之者岂有猜悮辩説疑惧者耶有利则存不利则亡者耶与其不忠则彼三侯者谓淮隂侯淮南王曲逆侯是也未可免鼎镬之诛刀锯之刑也是髙祖斩之果不为当噫汉之初立未为无人丁公就刑未闻有一言而戾者将固之命也悲夫】
  </div>
  <div class="pagination">
   <a href="古今合璧事类备要_page97.html">
    上一页
   </a>
   <span>
    ...
   </span>
   <a href="古今合璧事类备要_page93.html">
    93
   </a>
   <a href="古今合璧事类备要_page94.html">
    94
   </a>
   <a href="古今合璧事类备要_page95.html">
    95
   </a>
   <a href="古今合璧事类备要_page96.html">
    96
   </a>
   <a href="古今合璧事类备要_page97.html">
    97
   </a>
   <span class="current-page">
    98
   </span>
   <a href="古今合璧事类备要_page99.html">
    99
   </a>
   <a href="古今合璧事类备要_page100.html">
    100
   </a>
   <a href="古今合璧事类备要_page101.html">
    101
   </a>
   <a href="古今合璧事类备要_page102.html">
    102
   </a>
   <a href="古今合璧事类备要_page103.html">
    103
   </a>
   <span>
    ...
   </span>
   <a href="古今合璧事类备要_page99.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
