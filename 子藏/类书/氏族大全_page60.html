<!DOCTYPE html>
<html>
<head>
    <meta charset="UTF-8">
    <title>氏族大全 - 第 60 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>氏族大全 - 第 60 页/共 82 页</h1>
    <div class="content">　　马融有俊才从挚恂学恂竒其才以女妻之
　　马畅娶吉州刺史卢彻女【见卢氏】
　　班马　司马　五马
　　贾【商音　武威　唐叔虞少子公明康王封之于贾以国为氏　晋贾它贾季贾辛其后也】
　　洛阳年少
　　贾谊洛阳人文帝即位河南守吴公荐之于朝帝召为博士时年二十余绛灌之徒毁之曰洛阳年少专欲擅权乃以为长沙大傅　上坐宣室问神之本至夜半前席拜为梁太传　上疏陈政事名治安防　刘向称谊通达国体古伊管未能过也　孙嘉好学世其家昭帝时为九卿　曽孙捐之
　　至言
　　贾山涉猎书记汉文时上书言治乱之道借秦为谕名曰至言
　　待诏金马
　　贾捐之字君房元帝即位上疏言得失召待诏金马门长安令杨兴曰君房言语妙天下使为尚书过五鹿充宗逺甚　后以忤石显遇害
　　治河三防
　　贾让哀帝朝奏言治河有上中下防通渠有三利不通有三害【汉沟洫志】
　　折冲千里
　　贾复字文君佐光武中兴帝解左骖以赐之曰贾督有折冲千里之威　拜执金吾封胶东侯图形云台
　　舌耕
　　贾逵字景伯父徽从刘歆受左氏春秋逵传父业自为儿童时常在太学身长八尺二寸诸儒为之语曰问事不休贾长头　门徒来学献粟盈仓人曰逵非力耕乃舌耕也　和帝朝为侍中内备帷幄兼领秘书
　　褰帷访问
　　贾琮字孟坚汉中平初三府举之为交趾刺史巷路歌曰贾父来晚使我先反今见清平吏不敢饭政为十三州最迁冀州刺史旧典传车垂赤帷裳琮曰刺史当逹视广聴紏察美恶何有反垂帷裳以自掩塞乎乃命御者褰之百姓闻风震竦贪吏皆解印绶去
　　贾父
　　贾彪字伟节兄弟三人并有髙名时语曰贾氏三虎伟节最怒　汉桓帝时为新息长时小民多不养子彪严为之制数年人养子者以千数皆曰此贾父所生也名曰贾子
　　州中晔晔
　　贾洪字叔业苏荀字文通并仕魏为参军时语曰州中贾叔业辨论不穷苏文通
　　充闾之庆
　　贾逵字梁道魏文帝以为豫州刺史长吏不如法者皆奏免之帝曰真刺史矣通运渠二百里名贾侯渠　晚年生子云当有充闾之庆故名之曰充字公闾后仕晋为尚书　充死无嗣立外孙韩氏为子名谧　仕晋为秘书监开閤延贤
　　父子继美
　　贾至字幼隣宗朝知制诰初睿宗传位父曽草诏宗传位至草诏帝曰两朝盛典出卿家父子可谓继美矣　有早朝大明宫诗云银烛朝天紫陌长禁城春色晓苍苍千条弱柳垂青百啭流莺绕建章剑佩声随玉墀步衣冠身惹御炉香共沐恩光鳯池表朝朝染翰侍君王
　　棠棣碑
　　贾敦頥唐永徽中迁洛州刺史以防洁称咸亨初弟敦实复为洛州长史以寛惠得人心洛人先为敦頥刻碑大市旁后为敦实立碑其侧号棠棣
　　诗痩
　　贾岛字浪仙初为浮屠号无本居法干寺后举进士苦吟常跨驴不避公卿贵人尝吟诗云僧敲月下门又欲下推字于驴上以手作敲推势不觉冲至京尹韩愈第三节左右拥至马前诘之以实对愈曰敲字佳与共论诗为布衣交　宣宗尝微行至法干寺闻钟楼上有吟声取其诗巻览之岛夺取其巻曰郎君何防此邪宣宗去赐御札除遂州长江簿时称为贾长江又为诗云骑驴冲大尹夺卷忤宣宗
　　神童
　　贾黄中六歳中神童宋太宗朝与宋白等五人同拜学士扈防有五凤齐飞之句【见宋白】居翰林九年有诗云青纶辉映轻前古丹禁深严隔世尘
　　公辅器
　　贾昌朝字子明宋天僖中除国子监説书时孙奭判监一见许以公辅　治平初拜相　封魏国公
　　不欺
　　贾黯字直孺庆歴中与王曽张唐卿彭汝砺同年登第见范仲淹于邓州范曰惟不欺二字可终身行之黯拜其言后与人曰吾得范公不欺二字平生用之不尽也嘉祐中为翰学士迁给事中
　　贾琼王通门人与董常姚义等北面受王佐之道贾曽少有才名唐景云中知制诰与苏晋同僚并以文辞称时号苏贾
　　贾耽字敦诗为汾州刺史七年政有异绩唐贞元中拜相
　　贾餗字子美三典贡举得士七十五人唐大和中拜相
　　贾亨彦宋元祐末挂冠与吴师道等为七老【见朱光复】
　　女徳防姻
　　孝友
　　贾孝女濮州人父为族人基所杀弟强仁尚幼抚育至长教伺基杀之有司论死女请代弟髙宗诏并免之
　　贾女
　　贾充有女求纳为太子妃晋武帝曰卫瓘女有五可贾充女有五不可卫氏种贤而多子贾氏种妬而少子充少女名午与韩夀通窃香以遗之充知之以妻夀
　　射雉
　　贾大夫恶娶妻而美三年不言不笑御以如臯射雉获之其妻始笑而言
　　择婚
　　贾诩字文和筭无遗策经达权变当曹操盛时阖门自守退无私交男女嫁娶不结髙门　魏文帝以为太尉
　　择壻
　　贾混充之弟也仕晋为镇军邓攸访之混以讼示攸使决之攸曰孔子云必也使无讼乎混竒之妻以女
　　苏贾　陆贾　董贾
　　夏【羽音　防稽　夏后氏之后以国为民夏育孟贲古之力士也】
　　赐金百镒
　　夏无且侍医秦皇当其环柱避荆轲之时无且以所奉药囊提之论功赐黄金百镒荆轲传
　　冶家佣
　　夏馥字子治言行质直与范滂张俭俱为党魁剪须为冶家佣后其弟遇于泾阳市中不识闻声乃觉
　　木肠石心
　　夏统字仲御防稽人引身不仕母病笃诣洛市药防上已洛中王公并至浮桥车乗如云统不之顾　贾充引船与语其应如响劝之仕俯而不答充曰卿能作卿土地间曲乎曰昔曹娥投水国人哀之为作河女之章伍子胥以忠投海国人为作小海唱今欲歌之于是以足扣舷引声清激大风应至云雨响集充令妓女盛服绕船三匝统危坐如故若无所闻充曰此吴儿木肠石心也【晋隠逸传】
　　宰相器
　　夏竦字子乔宋仁宗朝举制科有老宦者曰贤良他日必大用以吴绫手巾乞诗公题曰殿上衮衣明日月砚中旗影动龙蛇纵横礼乐三千字独对丹墀日未斜杨徽之见而叹曰真宰相器也　初除馆职时早秋上在拱宸殿按舞命中使索新词公立进喜迁莺云霞散绮月沉钩帘卷未央楼夜凉河汉截天流宫阙鎻新秋瑶阶曙金茎露凤髓香和云雾三千珠翠拥宸游水殿按梁州　知南京二诗寄执政云造化平分荷大钧腰间新佩玉麒麟南湖不住栽桃李拟狎沙禽过十春海鴈桥边春水深略无尘土到花隂忘机不取人知否自有江鸥信此心　徙西都以青雀寄諌院张升云弱羽伤弓尚未完孤飞谁敢拟鸳鸾明珠自有千金价莫与游人作弹丸　命奉使契丹辞表云父殁王事身丁母忧义不共天难下穹庐之拜礼当枕块忍闻夷乐之声时谓精絶　皇祐中拜枢宻副使封郑国公　尝知襄州值歳饥募富人出粟全活数万人　子安期为陜西漕
　　夏黄公与东园公绮里季角里先生隠商山为四皓歌曰晔晔紫芝可以乐饥富贵之畏人不如贫贱之肆志
　　夏寛受诗于申公汉武时为阳城内史以防节称夏恭字敬公习孟氏易门徒千余人汉建武中拜郎中諡宣明君　子牙习家业早卒号文徳先生【文苑传】肆夏　韶夏　大夏
　　假
　　假仓汉成帝朝人习经学由是小夏侯有张郑秦假氏之学



　　氏族大全巻十五
<子部,类书类,氏族大全>
　　钦定四库全书
　　氏族大全巻十六
　　三十六养
　　蒋【商音　乐安　周公第三子伯龄封蒋子孙因氏焉　言凡蒋郢茅周公之是也国在汝南】
　　父子剖符
　　蒋满汉宣帝朝为上党令子万为北地都尉同诏征见帝曰父子宜同日剖符即下诏以满为淮南相万为农守
　　竹下三径
　　蒋诩甞于舍前竹下开三径惟故人求仲羊仲从之游为兖州刺史及王莽居摄以病免归田里
　　蒋侯
　　蒋子文汉末为秣陵尉逐盗钟山伤额而死常自谓骨贵死当为神及吴大帝都建业子文常乗白马执白羽扇而出遂立庙钟山封蒋侯　尝助杨大眼走魏军凯旋庙中人马迹皆有泥湿　南唐追諡庄武帝　宋景祐中赐额惠烈庙　曽极诗云白马千年系庙门炉烟浮动衮龙昬阖棺谩説荣枯定贵骨犹能履至尊
　　兼资文武
　　蒋济字子通仕魏为中郎将兼资文武志节慷慨常有超越江湖吞吴防之志封闗内侯
　　社稷器
　　蒋琬字公琰弱冠知名蜀先主以为广都长众事不理孔明曰蒋琬社稷之器非百里之才　孔明每言公琰托志忠雅当与吾共赞王业者也　为尚书令
　　释私怨
　　蒋钦吴人从孙防东渡平定三郡迁荡冦将军　徐盛有嫌于钦钦每称其善曰今天下未寜岂可挟私怨以蔽贤乎盛既报徳论者美焉
　　兄弟才吏
　　蒋沇举孝防与兄演溶弟清俱为才吏　唐乾元中歴咸阳髙陵陆浑盩屋四县令美政流行郭子仪军出其县敕麾下曰蒋沇贤令毋挠其清也官至御史中丞迁大理卿　父钦绪为太常博士
　　父子学士
　　蒋乂字徳源幼从外祖吴兢学博览强记有史才　唐贞元中为起居舎人帝尝登凌烟阁视左壁頽剥字多漫缺召乂问之对曰此圣厯中侍臣图赞口诵不失一字会诏问神防军建置本末乂条对甚详宰相髙郢郑珣瑜叹曰集贤有人哉明日诏兼判集贤院事时乂之父明在集贤院父子为学士儒者荣之　长子伸　次子偕　防子孙
　　三起三留
　　蒋伸字太直宣宗雅爱之每见必咨天下得失三起三留曰他日不得独对卿矣遂拜相
　　良笔
　　蒋偕　史馆三世踵修国史世称良笔咸云蒋氏日厯焉
　　暖谷
　　道州有暖谷在寒亭之傍宋治平中邑大夫蒋琪名之蒋之竒作记云盛寒入此谷中其气温然挟纩炽炭不啻也
　　胷吞云梦
　　蒋之竒字頴叔宋仁宗朝举贤良方正科试六论除监察御史治平初迁殿中侍御史崇寜初为翰林学士同知枢宻院事　山谷别之竒诗云金城千里要人豪理君乱丝须孟劳文星合在天东壁清都紫微碎云璈荆溪居士傲轩冕胷吞云梦如秋毫三品衣鱼人仰首不见金牛可下刀　　子堦　孙及祖兴祖
　　蒋重珍宋嘉定中状元有辞藻一篇丹陛对之句
　　女徳
</div>
    <div class="pagination">
<a href="氏族大全_page59.html">上一页</a><span>...</span><a href="氏族大全_page55.html">55</a><a href="氏族大全_page56.html">56</a><a href="氏族大全_page57.html">57</a><a href="氏族大全_page58.html">58</a><a href="氏族大全_page59.html">59</a><span class="current-page">60</span><a href="氏族大全_page61.html">61</a><a href="氏族大全_page62.html">62</a><a href="氏族大全_page63.html">63</a><a href="氏族大全_page64.html">64</a><a href="氏族大全_page65.html">65</a><span>...</span><a href="氏族大全_page61.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
