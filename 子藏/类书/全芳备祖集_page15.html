<!DOCTYPE html>
<html>
<head>
    <meta charset="UTF-8">
    <title>全芳备祖集 - 第 15 页/共 86 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全芳备祖集 - 第 15 页/共 86 页</h1>
    <div class="content">　　碎录
　　何彼秾矣华如桃李【诗】桃李不言下自成蹊【见桃花门】
　　纪要
　　处士崔元徽东都有宅元徽入嵩山采术茯苓囘宅中蒿莱满院时春夜风月清爽忽有白衣引红裳者曰姓李一曰陶氏乃命坐月下色皆殊絶满坐芳香袭人【天寳遗事】宪宗以凤李花酿换骨醪赐裴度【叙间录】萧瑀陈叔达于龙昌寺看李花相与论李有九标谓香雅细淡洁宻宜月夜宜绿鬂宜从酒皆实事【承平旧纂】沅陵王贯家李花开一夜奴婢遥见花作数如飞仙状上天去花上露倐作雨数千防花则亡矣【枢要录】元防之白乐天两不相下一日同咏李花防之先成曰苇绡开万朶乐天乃服葢苇绡白而轻一时所尚【髙隠外书】桃李嵗嵗同时并开而退之有花不见桃惟见李之句殊不可解因晚登碧落堂望隔江桃李桃皆暗而李独明乃悟其妙盖昼缟夜云【诚斋诗序】老子之母适到李下生老子生而能言乃指李而曰以此为我姓【神仙传】东方朔令弟子叩道邉人家门不知室主姓名呼不应朔复往见博劳飞集其主家李木上朔谓弟子曰主人当姓李名博汝呼当应室中人果有姓李名博者出与朔相见即入取饮与之【汉武外传】
　　赋咏祖
　　五言散句
　　仙李盘根大【杜少陵】
　　当知露井侧复与夭桃隣【江总】
　　南国有佳人容华若桃李【文选】
　　莺宻啼叶外蝶献晚花心【沈约】
　　世人种桃李多在金张门【李白】
　　自明无月夜强笑欲风天【商隠】
　　桃花空落地终被笑妖红【钱起】
　　春风且莫定吹向玉阶飞【丘为】
　　西园有千叶淡泊更纎秾【东坡】
　　七言散句
　　羽葢梦余当昼立缟衣风急过墙来【陈与义】
　　春昼暖风薰翠幄暑天凉气暗朱阑【陶弼】
　　碎锦不飞防树合素云欹亚举枝难【司马公】
　　重门深锁春风入先折桃花与李花【梅圣俞】
　　祗有此花知旧意又随风色过东墙【蔡君谟】
　　五言古诗散聫
　　盘根植瀛渚交榦横倚天舒花光四海卷叶暎三川【唐太宗】
　　冷局少风景买花栽作春前时樱桃过今日雀李新嫋条红蓓蕾婀娜含雨匀旧来蔷薇丛饶借与近隣始移棣蕚宻不慙车下榛【梅圣俞】
　　五言八句
　　嘉李繁相倚园林淡泊春齐纨剪衣薄吴纻下机新色与晴光乱香和露气匀望中皆玉树环堵不为贫【温公】
　　七言古诗
　　江陵城西二月尾花不见桃惟见李风揉雨练雪羞比波涛翻空杳无涘君知此处花何似白花倒烛天夜明羣鸡惊鸣官吏起金乌海底初飞来朱辉散射青霞开迷魂乱眼看不得照耀万树繁如堆念昔少年着防燕对花岂省辞酒杯自从流落忧感集欲去未到先思逥只今四十已如此后日更老谁论哉力携一樽独就醉不忍虚掷委黄埃【韩昌黎】
　　平旦入西园梨花数株若矜夸旁有一株李顔色似含嗟问之不肯道所以独绕百匝至日斜忽忆前时经此树正见芳意初萌芽奈何趂酒不省录不见玉枝攅霜葩然为汝下雨泪无由返斾羲和车东风来吹不改顔苍茫夜气生相遮氷盘夏荐碧实脆斥去不御惭其花【韩愈】
　　当春天地争奢华洛阳园苑尤纷挐谁将平地万堆雪剪刻作此连天花日光赤色照未好明月暂入都交加夜领张借投卢仝乗云共至玉皇家长姬香御四罗列缟裙练帨无等差静濯明籹有所奉顾我未肯置齿牙清寒莹骨肝胆醒一生思虑无由邪【昌黎】
　　七言古诗散聫
　　昨日摘花初见桃今日摘花还见李晴风暖日苦相催春物所余知有几中年多病壮心衰对酒思归未及归不及墙根花与草春来随处自芳菲【文忠】
　　七言絶句
　　朝摘桃花红破蕚莫摘李花繁满枝客心浩荡东风急把酒看花能几时【王荆公】
　　东都绿李万州栽君手封题我手开把得欲尝先怅望与渠同别故鄊来【白乐天】
　　近红暮看失胭脂逺白宵明雪色竒不见桃花惟见李一生不议退之诗【杨诚斋三首】
　　山荘又报李花秾火急来看细雨中除却断肠千树雪别无春恨诉东风
　　李花宜逺又宜繁惟逺惟繁始足看莫学江梅作疎影家风各自一般般
　　长念诗人咏子嗟栾绕树日欹斜氷盘行荐炎天实不用青门学种瓜【王梅溪】
　　为爱桥邉半树斜解衣贳酒阳桥家唐人苦死无标致只识都观里花【刘后村】
　　七言八句
　　燕公楼下繁华树一日遥看一百回羽葢梦余当昼立缟衣风急过墙来洛阳路不容春到南国花应为客开今日喜看簮短髪感时伤旧意难裁【陈去非】
　　乐府祖
　　尉迟杯慢
　　碎云薄向碧玉枝缀万蕚如将汞粉匀开疑使柏麝薰却雪魄未应若况天赋标艳仍绰约当暄风暖日佳处戯蝶防蜂看着　重重绣防珠箔障秾艳霏霏异香漠漠见説徐妃当年嫁了信任玉钿零落无言自啼露萧索夜深待月上防干角广寒宫要与姮娥素妆一夜相学【万俟雅言】
　　林禽花
　　事实祖
　　碎录
　　以味甘来众禽故曰来禽【洪玉父集】
　　纪要
　　王羲之帖青梨来禽子皆囊盛为佳函封多不生【法帖】
　　襍着
　　生子玉井之侧出自金膏之地【梁孝威谢书】
　　赋咏祖
　　五言散句
　　镜调娇面粉灯泛髙笼缬【元稹】
　　直宜风起舞飞去替云行【郑谷】
　　五言古诗散聫
　　秋花冬更开夏实冬还结物理性难常人意自为孽【梅圣俞】
　　五言律诗散聫
　　积蠧无全叶疎丛有悴茎偶来庭树下重看露葩荣【梅圣俞】
　　七言古诗
　　来禽花髙不受折满意清明好时节人间风日不贷春昨莫胭脂今日雪舍东芜菁满眼黄蝴蝶飞去专斜阳妍媸都无十日事付与梧桐一夜凉【简斋】
　　七言古诗散聫
　　东坡先生未归时自种来禽与青李五年不踏江头路梦逐东风泛苹芷【东坡】
　　七言絶句
　　粲粲来禽已着花芳根谁纵向天涯好寻青李相遮映风味应同逸少家【刘屏山】
　　乐府祖
　　虞美人
　　落花已作风前舞又送黄昏雨晓来庭院半残红惟有防丝千丈袅晴空　殷勤花下重携手更尽尊中酒美人不用敛愁眉我亦多情无奈酒防时【叶少蕴饮林禽花下作】
　　梨花
　　事实祖
　　碎录
　　洛阳梨花时人多携酒其下曰为梨花洗妆【唐余录】
　　纪要
　　武后尝季秋出梨花示羣臣宰相以为祥众贺曰陛下徳被草木故秋再花周家仁及行苇之比杜景佺曰隂阳不相夺伦凟则为灾故曰冬无愆阳夏无伏隂春无凄风秋无苦雨今草木黄落而梨复花凟隂阳也【唐史】天寳中上命宫中女子数百人为梨园子弟【明皇杂录】宗至马嵬驿令髙力士缢贵妃于佛堂前之梨木【唐史】
　　杂著
　　杭州其俗酿酒趂梨花开时熟则号梨花春故白公杭州诗云红袖织绫夸柿蒂青旂沽酒趂梨花【长庆集】赋咏祖
　　五言散句
　　梨花白雪香【李白】　　　　　梨花独送香【牧之】
　　临风千防雪【周朴】
　　春隂妨栁絮月黑见梨花【山谷】
　　尚记梨花村依依闻暗香【欧公】
　　梨花春二月杜宇夜三更【陈三屿】
　　七言散句
　　风寒露重梨花湿【白居易】
　　雨带啼痕白玉容【韩忠献】
　　共借梨花作寒食【孔方平】
　　雨晴梨花春有光
　　砌下梨花一堆雪
　　乱飘梨雪晓来天【刘筠】
　　满楼明月梨花白
　　独卧郡斋寥落意隔帘防雨湿梨花【吕温】
　　最是孀闺年少妇白妆素袖碧纱裙【乐天】
　　玉容寂寞泪阑干梨花一枝春带雨【乐天】
　　闲吹玉殿昭华琯醉折梨园缥带花【牧之】
　　曲水飘香去不归梨花落尽成秋苑【李贺】
　　梨花院落无人处窃取寜王玉笛吹【张祐】
　　寂寞空庭春欲晚梨花溜地不开门【方干】
　　梨花院落溶溶月栁絮池塘淡淡风【晏同叔】
</div>
    <div class="pagination">
<a href="全芳备祖集_page14.html">上一页</a><span>...</span><a href="全芳备祖集_page10.html">10</a><a href="全芳备祖集_page11.html">11</a><a href="全芳备祖集_page12.html">12</a><a href="全芳备祖集_page13.html">13</a><a href="全芳备祖集_page14.html">14</a><span class="current-page">15</span><a href="全芳备祖集_page16.html">16</a><a href="全芳备祖集_page17.html">17</a><a href="全芳备祖集_page18.html">18</a><a href="全芳备祖集_page19.html">19</a><a href="全芳备祖集_page20.html">20</a><span>...</span><a href="全芳备祖集_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
