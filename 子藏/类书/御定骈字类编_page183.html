<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 183 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 183 页/共 1019 页</h1>
    <div class="content">　　石耳【明一统志丨丨山在池州府铜陵县南二十里双峰对峙秀防亦名真人峰有石髙丈余上有巨人迹　又丨丨山在开化县西八十里周围三百里连亘婺源徳兴二县　又丨丨峰在九江府城南六十里傍耸两峰若耳　又丨丨窍在大理府龙首关南石有窍深不可测土人相传患耳疾者以海纳其中可愈又吕氏春秋常山之北投渊之上有百果焉群帝所食箕山之东青岛之所有甘栌焉江浦之橘云梦之柚汉上丨丨所以致之注丨丨菜名　明一统志南康府土产丨丨　皮日休过云居院元福上人旧居诗龛上巳生新丨丨壁间空带旧茶烟】
　　石鼻【唐书宗室煴传光啓二年田令孜逼僖宗幸兴元邠宁节度使朱玫以五千骑追乗舆不及煴以疾不能从玫劫之驻凤翔得台省官百余乃胁宰相萧遘等率羣臣盟丨丨驿奉煴为嗣襄王监军国事　宋史地理志峡州中夷陵郡军事建炎中移治丨丨山　明一统志丨丨山在云南府城西十里山有白石状如人鼻　又丨丨寨在凤翔府宝鸡县东四十里诸葛亮所筑以拒郝昭一名丨丨城　苏轼诗浣衣挂树稍磨斧就丨丨】
　　石髪【尔雅注见石衣下　风土记丨丨水苔也青緑色皆生于石也　桂海草木志丨丨出海上纎长如丝缕　明一统志广州府土产丨丨　宋之问发藤州诗丨丨縁溪蔓林衣扫地轻　韦应物慈恩精舍南池作丨丨散清浅林光动涟漪　白居易游悟眞寺诗仰窥不见人丨丨垂若鬟　皮日休桃花坞诗空斋蒸柏叶野饭调丨丨　又茶灶诗水煮丨丨气薪燃杉脂香　贯休懐匡山山长诗杉罅龙涎溢潭防丨丨多】石乳【宋史地理志建宁府贡火箭丨丨龙茶　又食货志茶有二类曰片茶曰散茶片茶蒸造实卷模中串之惟建剑则既蒸而研编竹为格置焙室中最为精洁他处不能造有龙凤丨丨白乳之类十二等以充嵗贡及邦国之用　岳阳风土记乌石山仙隠嵒洞深数里有芝山丨丨乌药之属　开宝本草丨丨者其山峒纯石以石津相滋隂阳交备蝉翼纹成其性温　方舆胜览袁州路有丨丨洞在州东滴乳成佛象　安城记萍乡罗宵山泽水所出傍出丨丨天旱吏人祷之因以大木长三四丈投井中即　笋谱木元虚着四明山记云雪窦山北嵒生丨丨其峰非人可升有毛竹银笋明一统志丨丨山在施州卫城西一百七十里周廻百余里山石层叠多生丨丨故名　又丨丨洞在袁州府城东三十里深一里滴乳坚凝成观音罗汉像人或游宴其中肴核狼藉经宿如扫宋敎授郑王賔记其事于石　又丨丨闗在施州卫境丨丨山上　郭祥正石室赋四傍则丨丨玲珑中敞圆盖　庾信诗洞风吹戸里丨丨滴窗前　朱子丨丨洪羊诗人道归云未足夸洪羊丨丨更谽谺　陈樵诗石防生香成丨丨花连别树作花身　张翥大雄寺诗曼陀雨散天花落薫陆烟生丨丨香】
　　石脊【汛舟録洞山崖石色正白中为裂罅谓之丨丨欧阳修忆山诗林枯松鳞皴山老丨丨瘦】石心【晋书夏统传贾充使妓女之徒服袿襡金翠绕其船三匝统危坐若无所闻充等各散曰此吴儿是木人丨丨也　论衡玉色剖于丨丨珠光出于鱼腹　周繇题东林寺虎跑泉诗见山脉下】
　　石胆【北史宕昌羌传孝文时遣使子桥表贡硃砂黄白丨丨各一百觔自此后嵗以为常　博物志魏文帝黄初三年武都西都尉王褒献丨丨二十斤　本草丨丨释名胆矾黒石毕石君石铜勒立制石　又丨丨味酸辛寒有毒主明目目痛金疮诸癎痉练饵服之不老　药録丨丨一名毕石一名君石出秦州羌道山谷大石间或出句青山其为石也青色多白文易破状如空青能化铁为铜合各金银练饵食之不老　云笈七签丨丨出于嵩岳蒲州禀之灵石异气形如琵琶金丹周易叅同契捣治羌丨丨云母及矾磁】石髓【晋书康传康遇王烈共入山烈尝得丨丨如饴即自服半余半与康皆凝而为石　隋书徐则传夙链金液怡神玉清丨丨方软云丹欲成　列仙传卭疏者周封史也能行气练形煮丨丨而服之谓之石钟乳　汉武内传其次药有阆风丨丨黒阿瑚　本草丨丨集解时珍曰仙经云神仙五百年一开丨丨出服之长生　康荅难养生论卭疏以丨丨驻年方回以云母变化　刘峻与举法师书闻诸行李髙谈徽徳逖听风声心飞魂竦无异蕲仙之望丨丨太隂之思龙烛庾阐诗卭疏练丨丨赤松潄水玉　沈约诗朋来握丨丨賔至驾轻鸿　庾信诗丨丨香如饭芝房脆似莲王勃观内懐仙诗琼浆犹类乳丨丨尚如泥　王维奉和圣制幸玉眞公主山庄诗御羮和丨丨香饭进胡麻　刘禹锡桃源行筵羞丨丨劝客餐灯爇松脂留客宿　元稹饮致用神麴酒诗翻陋琼浆浊惟闻丨丨馨耿湋诗丨丨调金鼎云浆实玉缸　马戴题女道士居诗杏花虚结子丨丨任成泥　皮日休入林屋洞诗履泥惹丨丨衣湿霑云英　袁桷仲章诗律大进复次前韵以勉之诗丨丨定成千嵗乳藕丝空缀五铢衣】
　　石脾【宋史南唐李煜传议者以为古未有作浮梁渡大江者恐不能就乃先试于丨丨口移置采石三日而成渡江若履平地　本草丨丨一名胃石一名膏石一名消石藏器曰丨丨生西戎卤地咸水结成者时珍曰丨丨乃生成者陶氏所说是造成者按九鼎神丹经云丨丨乃隂阳结气五盐之精因矾而成峨嵋山多有之俗无识者　王羲之丨丨帖丨丨入水即干出水便湿独活有风不动无风自揺天下物理岂可以意求惟上圣乃能穷理】
　　石肝【本草别録丨丨生常山色如肝】
　　石肺【本草丨丨别録曰生水中状如覆肺黒泽有赤文出水即干　药録丨丨一名石肝黒泽有赤文如肺肝】
　　石肾【本草丨丨味酸主泄痢色白如珠】
　　石脚【鲍溶玉山謡凤皇城南玉山髙丨丨耸立争雄豪李羣玉宿鸟逺峡化台遇风诗龙湫在丨丨引袂时一取】
　　石脉【脉同洞冥记影娥池中有游月船触月船鸿毛船逺见船载数百人或以青桂之枝为櫂或以木兰之心为檝练实之竹为篙纫丨丨之绳为防也丨丨出晡东国细如丝可缒万斤生石里破石而后得此脉萦绪如麻纻也名曰石麻亦可为布也　韦应物龙门游眺诗花树发烟华淙流散丨丨　李贺南山田中行丨丨水流泉滴沙鬼灯如漆防松花　章孝标方山寺松下泉诗丨丨绽寒光松根喷晓霜　温庭筠西陵道士茶歌乳窦溅溅通丨丨緑尘愁草春江色　方干仙岩瀑布呈陈明府诗逺壑流来多丨丨寒空扑碎作淩澌皮日休南阳广文欲于荆襄卜居诗丨丨从来是福乡广文髙致更无双　又茶焙诗泥易带云根烧难碍】
　　【丨丨】
　　石金【宋史艺文志张天师丨丨记一卷　又明一统志丨丨山在徽州府绩溪县东北三十里相传为甘露大士道场常显光相】
　　石琼【梁简文帝七励桂蠧丨丨龙胎凤肺　又西京杂记余就上林令虞渊得朝臣所上草木名二千余种邻人丨丨就余求借一皆遗弃今以所记忆列于篇右】
　　石磷【拾遗记有丨丨之玉号曰夜明以闇投水浮而不灭】
　　石璞【闗尹子注不知我无我而尽智求我者如扬灰求金终身不可得也知无我而不求我则如金藏于矿砂玉隠于丨丨】
　　石珠【本草青琅玕释名石阑干丨丨青珠　南海古迹记西樵岩在南海西南岩有石室丨丨飞瀑如泻下为玉女淘沙滩漉梨泉龙九眞洞嵗时恒祷龙占风雨云气南汉时有乌利仙迹】
　　石宝【明一统志丨丨山在鹤庆军民府剑川州西南五十里】
　　石钱【夏允彜垂丝海棠赋芳茵翠深丨丨紫浅李贺昌谷诗丨丨差复借厚叶皆蟠腻】
　　石铁【元史河渠志木方村滹沱河南岸故道疏涤三十里北岸下椿卷扫筑隄捍水令东流今嵗储材九月兴役期十一月功成所用丨丨石灰诸物夫匠工粮官为供给力省功多可永无害　道徳指归论见山陵下】
　　石锦【谭用之诗苔封丨丨栖霞室冰迸衣珠喷玉蝉马祖常墨竹诗箨鳞穿丨丨节粉带书芸】石绒【元史阿合马传三年正月立制国用使司阿合马又以平章政事兼领使职久之制国用使司奏以东京嵗课布疎恶不堪用者就以市羊于彼眞定顺天金银不中程者宜改铸别怯赤山出丨丨织为布火不能然请遣官采取】
　　石翠【姚合诗丨丨疑无质莺歌似有词　马戴同庄秀才宿鎭星观诗湿光微泛草丨丨澹揺峰】石黛【徐陵玉台新咏序南都丨丨最发双蛾北地燕脂偏开两靥　杨思本桃花赋嫩緑剪新娇红出态写两靥之胭脂发双蛾之丨丨　杜甫阆水歌嘉陵江色何所似丨丨碧玉相因依　刘长卿扬州雨中张十宅观妓诗残妆添丨丨艶舞落金钿　李益府试古镜诗丨丨曾留殿朱光适在宫】
　　石蓝【本草白前释名丨丨药】
　　石赤【太元丨丨不夺节士之必测曰丨丨不夺可与有要也注石不可夺坚犹丹不可夺赤守志如是犹节士之必专也　韩愈岣嵝山诗岣嵝山尖神禹碑字青丨丨形模竒】
　　石青【本草扁青释名丨丨大青　同文算指问硃砂每斤三两六钱丨丨每斤二两四钱今有银一千二百两议买硃青二色硃数比青増一倍各斤数与价若干法因硃砂加倍即倍其价为七两二钱并青价共九两六钱为一率以总银为二率以各价为三率推得斤数为四率各以价乗之　明一统志南阳府土产丨丨又西安府土产丨丨　江淹齐太祖髙皇帝诔山吐丨丨野降宝露】
　　石黄【本草雄黄释名黄金石丨丨熏黄明一统志蒙化府土产丨丨】
　　石緑【碌同本草緑青释名丨丨大緑　桂海金石志緑铜之苖也亦出右江有铜处生石中质如石者名丨丨又有一种脆烂如碎土者名泥緑品最下价亦贱明一统志汉中府土产丨丨　又常徳府土产丨丨又丨丨山在大同府城西北五十里故平地县东四十里山出丨丨　元好问眉诗丨丨香煤浅淡间多情】
　　【长带楚梅酸】
　　石垩【西京杂记广川王去疾掘幽王冢甚髙壮羡门既开皆是丨丨拨除丈余深乃得云母深尺余见百余尸纵横相枕藉皆不朽唯一男子余皆女子或坐或卧亦犹有立者衣服形色不异生人】
　　石经【后汉书蔡邕传熹平四年奏求正定六经文字书册于碑镌刻立太学门外注太学在洛城南开阳门外讲堂前丨丨四部　又卢植传时始立太学丨丨以正五经文字植乃上书曰臣少从通儒故南郡太守马融受古学颇知今之礼记特多回宂臣前以周礼诸经发起粃谬敢率愚浅为之解诂而家乏无力供缮写上愿得将能书生二人共诣东观就官财粮专心研精合尚书章句考礼记失得庶裁定圣典刋正碑文　晋书赵至传年十四诣洛阳游太学遇嵇康于学写丨丨徘徊视之不能去而请问姓名康曰年少何以问邪曰观君风器非常所以问耳康异而告之　又荀崧传世祖经始明堂营建辟雍太学有丨丨古文先儒典训又衞恒传魏初传古文者出于邯郸淳恒祖敬侯写淳尚书后以示淳而淳不别至正始中立三字丨丨转失淳法因科斗之名遂效其形　魏书刘芳传昔汉世造三字丨丨于太学学者文字不正多往质焉芳音义明辨疑者皆往询访故时人号为刘丨丨　周书宣帝纪大象元年二月辛卯诏徙邺城丨丨于洛阳　北史江式传魏陈留邯郸淳建三字丨丨于汉碑西其文蔚焕三体复宣校之说文篆隶大同而古字少异　又张景仁传景仁为儿童时在洛京曽诣国学摹丨丨许子华遇之学中执景仁手曰张郎风骨必当通贵　隋书经籍志后汉镌刻七经着于石碑皆蔡邕所书魏正始中又立一字丨丨相承以为七经正字　唐书艺文志蔡邕今字丨丨论语二卷　又选举志凡书学丨丨三体限三嵗　洛阳伽蓝记报徳寺髙祖孝文皇帝所立也为冯太后追福在开阳门外三里开道门御道东有汉国子学堂堂前有三种字丨丨二十五碑表里刻之写春秋尚书二部作篆科斗隶三种字汉右中郎蔡邕笔之遗迹也　玉海至和元年命皇侄右屯衞大将军克继书国子监丨丨以上所写丨丨论语求书名国子监帝欲旌劝宗室特从其请　又淳熈四年诏知临安府赵蟠老于太学建阁奉安丨丨寘碑石于阁下墨本于阁上以光尧丨丨之阁为名六月十三日御书光尧丨丨之阁牌赐国子监　明一统志丨丨碑在顺天府西南山洞内石上刻经丈三十余处多毁踣惟般若序品存焉　又丨丨碑在顺天府旧燕城南金国子学碑碑上刻春秋礼记文今磨灭不完　丰道生眞赏斋赋序坛山大篆鸿都丨丨　杜甫送顾八分文学诗中郎丨丨后八分盖憔悴顾侯运鑪锤笔力破余地　髙适同观陈十六史诗则是刋丨丨终然继梼杌　又明一统志丨丨山在顺天府房山县西南五十里峰峦秀拔若天竺山故称曰小西天下有云居寺】
　　石书【汉书王莽传见石龟下　庾肩吾谢东宫示古迹启丨丨有暗防画犹飞　柳宗元与吕恭书元生至得弟书甚善诸所称道具之元生又持部中庐墓父者所得丨丨模其文示余云若将闻于上余故恐而疑焉仆蚤好观古书家所蓄晋魏时尺牍甚具又二十年来徧观长安贵人好事者所蓄殆无遗焉以是善知书虽未尝见名氏望而识其时也】
　　石图【宋书五行志魏世张掖石瑞虽是晋氏之符命而于魏为妖好攻战轻百姓饰城郭侵边境魏氏三祖皆有其事刘歆以为金石同类丨丨发非常之文此不从革之异】
　　石谱【云林丨丨序云林居士杜季阳状其瑰异第其流品书于编简其丨丨可传也】
　　石牒【水经注縠水又东定阳谿水注之上承信安县之苏姥布县本新安县晋武帝太康三年改曰信安水县百余丈濑势飞注状如瀑布濑边有如石牀牀上有丨丨长三尺许有似杂采帖也　梁简文帝南郊颂序丨丨神昌之瑞方臻金镂飞光之征永固】
　　石表【宋史任谅传谅提防京东刑狱梁山泺渔者习为盗荡无名籍谅伍其家刻其舟非是不得輙入他县地错其间者镵丨为丨盗发则督吏名捕迹无所容】
　　石防【北燕録沮渠蒙逊永和二年大风震电于震所得丨丨　梁简文帝七励丨丨紫泥绳金玉刺】石牓【神异经西北裔外西明山以白石为墙皆有宫东北有鬼星石室三百户共一门丨丨题曰鬼门皎然荅李侍御问诗自笑不归看丨丨谁髙无事弄苔泉】
　　石本【图绘宝鉴杨简喜作墨竹士大夫求者欣然落笔有丨丨横枝传世　元好问王黄华墨竹诗古来畵竹尊右丞东坡敛袂不敢评开元丨丨出摹写燕市骏骨留空明】
　　石班【宣和书谱王羲之有草书丨丨帖】
　　石字【云笈七签灵宝玉诀经云道告阿丘曽曰汝前生与南极尊神同在禅黎世界于丹陵之舍柏林之下同发道意尔时南极姓皇字度明执汝右手俱题赤石以记姓名南宫即书汝笔迹题于南轩今犹尚在丨丨亦存汝忆之否丘曽心悟举目即见南极所主南壁刻书字甚分明】
　　石篆【欧阳修丨丨诗寒嵓飞流落青苔旁斵丨丨何竒哉　曽巩琅琊泉丨丨诗阳冰絶艺天下称琅琊丨丨新有名】
　　石记【史记封襌书索隠述赞飞英腾实金泥丨丨　魏书髙祐传防稽伫玉牒之章岱宗想丨丨之列梁简文帝七励昭玉牒于章史览丨丨而照情　骆賔王上郭赞府啓缥卷青箱颇侧探其奥旨竹书丨丨亦幽求于异源　顾况戴氏广异记序玉牒丨丨五图九籥　左思吴都赋鸟防篆素玉牒丨丨　柳贯观赵使君所藏书畵诗郎官丨丨毁已久百金可有墨本无】
　　石志【齐书礼志有司奏大明故事太子妃元宫中有丨丨参议墓铭不出礼典近宋元嘉中顔延作王球丨丨素族无碑防故以纪徳自尔以来王公以下咸共遵用储妃之重礼殊恒列既有哀防谓不湏丨丨从之】石谶【唐书李宝臣傅承嗣使人谢宝臣曰河内方有警未暇从公丨丨吾戯为尔】
　　石瑞【宋书五行志见石图下　又乐志灵之祥言宣皇帝之佐魏犹虞舜之事尧也既有丨丨之征又能用武以诛孟度之逆命也】
　　石墨【水经浊漳水又东出山过邺县西注城西北有三台中曰铜雀台南则金雀台北曰冰井台上有冰室室有数井井深十五丈藏冰及丨丨焉丨丨可书又然之难尽亦谓之石炭　文心雕龙写实追虚碑诔以立铭徳慕行文采允集观风似面听辞如泣丨丨镌华頽影岂忒　岳阳风土记乌石山在州南所谓乌头石也其地五山相峙亦名五龙山下有港曰丨丨港水中石如墨磨咽之可愈防膈壅热之疾或云亦可代墨用广州记懐化郡掘堑得丨丨甚多精好写书今山中多出朱石亦可以入朱砚中使　本草黑石脂别録曰】
　　【一名丨丨一名石涅　墨经古用松烟丨丨二种丨丨自　魏以后无闻松烟之制尚矣　明一统志南雄府土产丨丨出始兴县南五里小溪中长短巨细似墨人或取以畵眉故又名畵眉石　又丨丨山在河南府宜阳县西南二里水经洛水侧有墨山石尽墨可以书又丨丨洞在凤翔府汧阳县东南三十里洞产丨丨陆云与兄平原书一日上三台曹公藏丨丨数十万斤云烧此消复可用然烟中人不知兄颇见之不今送二螺　李东阳奎文阁赋韦编兮竹简丨丨兮溪藤】
　　石砚【研同齐书王慈传年八歳外祖宋太宰江夏王义恭迎至内斋施宝物恣听所取慈取素琴丨丨义恭善之　水经注孔庙即夫子之故宅也庙屋三间夫子在西面东向顔母在中间南面夫人隔东一间东向夫子牀前有丨丨一枚作甚朴云　宣和书谱褚遂良有丨丨帖　砚谱伍缉之从征记云鲁国孔子庙中丨丨一枚甚古朴孔子平生时物也及顔路所请者车亦存　明一统志乳泉山在乐平县西北六十里山有丨如丨初名丨丨岭西出乳泉唐更今名　又丨丨在宁波府慈溪县西南五十里白岩山崖罅间有丨丨可见而不可得人异之　江淹为建平王谢赐丨丨等启臣言奉勅赐丨丨及法书五卷天防又以臣书小进更使勤习敬阅籕篆侧观砚功张衞慙竒金琼羞丽　张正见诗名香散绮幕丨丨雕金炉　杜甫丨丨诗平公今诗伯秀发吾所羡奉使三峡中长啸得丨丨　刘禹锡唐秀才赠端州紫丨丨以诗答之诗端州丨丨人间重赠我因知正草元　又送鸿举游江南诗使君滩头拣丨丨白帝城边防野蔬】
　　石几【仪礼士昏礼乗以几疏此几谓将上车时而登若王后则履石大夫诸侯亦应有物履之但无文以言今人犹台是丨丨之类也　黄庚棋声诗烂柯人去收残局寂寂空亭丨丨寒】
　　石筵【孟浩然过景空寺故融公兰若诗既礼新松塔还防旧丨丨　陈去疾山中诗防可标眞寄焚香对丨丨】
　　石座【羊士谔巴郡东山诗丨丨双峰古云泉九曲深贾岛赠泉上人诗旧峰邻太白丨丨雨苔蒙王禹偁虎丘诗丨丨苔花自古斑】
　　石榻【戴叔伦寄赠翠岩奉上人诗挂衲云林净翻经丨丨凉　王建赠王屋道士赴诏诗法成不怕刀枪利体实常欺丨丨寒　皮日休二游诗请题在茅栋留坐于丨丨】
　　石牀【西京杂记魏襄王冢皆以文石为椁髙八尺许广狭容四十人以手扪椁滑液如新中有丨丨石屏风宛然周正不见棺柩明器踪迹但牀上有玉唾盂一枚铜剑二枚金玉杂具皆如新物　西征记焦氏山北数山有汉司隶校尉鲁恭冢前有石祠石庙四壁皆青石隠起又有丨丨长八尺磨莹鲜明叩之声闻逺近时太尉从事中郎傅珍之谘议参军周安穆拆败丨丨各取去为鲁氏之后所讼二人并免官　湘中记文斤山上有丨丨方髙一丈四面緑竹扶疎常随风委拂　水经注夷水又东迳石室在层岩之上石室南向水出其下村人骆都小时到此室边采蜜见一僊人坐丨丨上见都凝瞩不转都还招村人重往则不复见乡人今名为僊人室　述异记洞庭湖中有钓洲昔范蠡扁舟至此遇风止钓于洲上刻石记焉有一陂陂中有范蠡鱼陂边有范蠡丨丨石砚钴防范蠡宅在湖中多桑纻英果有海杏大如拳　録异记湘水龛中有丨丨牀上有石棺和盖宛然其色如青铜镜莫之能测　睦州古迹记为天人挂衣防蹙蹙如新者一在丨丨右　本草殷孽附録丨丨恭曰一名乳牀一名逆石一名石笋　庾信秦州天水郡麦积崖佛龛铭泉珉谷吹尘丨丨吴筠竹赋篲冢坛以尘灭环丨丨以隂滋　丘为寻庐山崔征君诗夜竹深茅宇秋亭冷丨丨　王维过乗如禅师萧居士嵩丘兰若诗迸水定侵香案湿花应共丨丨平　皇甫曽送着公归越诗丨丨埋积雪山路倒枯松　卢纶题云际寺上方诗松髙萝蔓轻中有丨丨平　孟郊蘓州昆山惠聚寺僧房诗昨日到上方片云挂丨丨　李贺罗浮山父与葛篇博罗老仙时出洞千歳丨丨啼鬼工　贾岛赠无懐禅师诗禅定丨丨暖月移山树秋　赵嘏杜陵贻杜牧侍御诗山髙昼枕丨丨隠泉落夜窗烟树深　马戴霁后寄白阁僧诗见山衲下　皮日休江南道中懐茅山广文南阳博士诗鹤雏入夜归云屋乳管逢春落丨丨　又懐华阳润卿博士诗丨丨卧苦浑无藓藤箧开稀恐有云　又和鲁望四月十五日道室书事诗松膏背日疑云磴丹粉经年染丨丨　又惠山听松庵诗殿前日暮髙风起松子声声打丨丨　郑谷题兴善寺寂上人院诗自説匡庐侧杉隂半丨丨　张蠙吊孟浩然诗亲栽鹿门树犹葢丨丨隂　皎然因游支硎寺寄邢端公诗止水平香砌鲜云满丨丨】
　　石帐【陶景水仙赋涂山丨丨天后翠幙夏禹所以集羣臣也　郑畋题缑山王子晋庙诗丨丨龙蛇拱云栊彩翠销】
　　石席【诗我心匪石不可转也我心匪席不可卷也传石虽坚尚可转席虽平尚可卷笺言已心志坚平过于丨丨】
　　石枕【西京杂记广川王去疾掘魏哀王冢复入一户亦石扉开钥得石牀方七尺石屏风铜帐一具或在牀上或在地下似是帐糜朽而铜钩堕落牀上丨丨一枚尘埃朏朏甚髙似是衣服　南雍州记隆中诸葛亮故宅有旧井齐建武中有人修井得一丨丨髙一尺二寸长九寸献晋安王　方干寄石湓清越上人诗寺处唯髙僻云生丨丨前　皮日休三宿神景宫诗丨丨冷入脑笋席寒侵肌　陆游诗纱防丨丨萧然卧付与今宵幽梦长】
　　石扇【江总梁度支尚书陆君诔枳棘栖凤化行乳雉平台累陟丨丨暂履　宋之问游陆浑南山诗太和亦崔嵬丨丨横闪倏　李白梦游天姥吟洞天丨丨訇然中开　邓文原蜀道寒云图诗巨灵何年移五岳丨丨中开两崖削】
　　石袍【明一统志丨丨山在梧州府陆川县山多竹木葱翠如袍山有肉翅虎下山食人食讫即飞还絶岩】石衣【尔雅藫丨丨注水苔也一名石发江东食之　皮日休李处士郊居诗丨丨如髪小溪清溪上柴门架树成】
　　石袂【李白临路歌余风激兮万世游扶桑兮挂丨丨】
　　石鞾【水经河水又东迳皮山谷北注其一源出于阗国南山其国殷庶民笃信多大乗学威仪齐整器鉢无声城南一十五里有利刹寺中有丨丨石上足迹彼俗言是辟支佛迹】
　　石履【海南古迹记景泰山在番禺东北山巍然耸拔下为越溪唐景泰禅师卓锡处古有七仙人守山后发得丨丨二古镜一绍兴间风山裂又得唐天宝时铜钟并藏寺中】
　　石印【吴志孙晧传注歴阳县有石山临水髙百丈其三十丈所有七穿骈罗穿中色黄赤不与本体相似俗相传谓之丨丨下有祠屋巫祝言丨丨神有三郎晧拜三郎为王　李峤咏鹊诗不分荆山抵甘从丨丨飞】石玺【南史陆襄传郡人鲜于琮服食修道法常入山采药拾得五色幡毦又于地中得丨丨窃怪之琮先与妻别室望琮所处常有异气益以为神】
　　石笏【明一统志丨丨山在处州府龙泉县西四十五里以形似名】
　　石鼓【汉书五行志成帝鸿嘉三年五月乙亥天水冀南山大石鸣声隆隆如雷有顷止闻平襄二百四十里壄鸡皆鸣石长丈三尺广厚畧等旁着岸胁去地二百余丈民俗名曰丨丨石鼓鸣有兵　又郊祀志祠参山八神于曲城蓬山石社丨丨于临朐　晋书张华传吴郡临平岸崩出一丨丨槌之无声帝以问华华曰可取蜀中桐材刻为鱼形扣之则鸣矣于是如其言果声闻数里　宋书五行志吴兴长城县夏架山有丨丨长丈余面径三尺所下有盘石为之足鸣声如金声三吴有兵　宋史艺文志戴溪丨丨荅问三卷　元史地理志鎭南州州在路北昔朴落蛮所居川名欠舍中有城曰鸡和至唐时蒙氏并六诏征东蛮取和子鸡和二城置丨丨县又于沙却置俗富郡沙却即今州治至段氏封髙眀量为楚公欠舍沙却皆隶之元宪宗三年其酋内附七年立欠舍千戸丨丨百户至元二十一年改欠舍千户为鎭南州立定边丨丨二县　水经注燕山上悬崖之侧有丨丨去地百余丈望若数百石囷有石梁贯之鼓之东南有石人援桴状同击势耆旧言燕山丨丨鸣则主有兵　述异记八方之荒有丨丨其径千里撞之其音即成雷也天之申威于此　南海古迹记丨丨山在东莞南山有丨如丨鼓鸣世乱卢循东宼隠隠有声　元和志丨丨文在凤翔天兴县南二十许里丨形如丨其数有十盖纪周宣王田猎之事即史籕大篆也　法书要録籕文赞苍颉之嗣小篆之祖以名称书遗迹丨丨　欧阳修集古録丨丨文韦应物以为文王之鼔退之以为宣王之鼓在今凤翔孔子庙中　明一统志丨丨在顺天府国子监文庙防门内左右世传周宣王之猎碣凡十辞类风雅字画盖籕文大径尺余髙可三尺其形似鼔而顶微圆初在陈仓野中唐郑余庆迁置凤翔县学孔子庙而亡其二宋皇祐间向传师求得之十鼓乃足大观中徙开封置辟雍靖康末金人取归燕置大兴府文庙元皇庆初移置今所唐韩愈宋苏轼俱有丨丨歌　又丨丨山在广徳州城东南五十里山巅有巨丨如丨下有石如架旧传毎隂雨则丨丨自鸣后坠于山南乱石中　又丨丨山在巩昌府伏县南五十里山有丨丨不击自鸣鸣则兵起　又丨丨山在宁国府宁国县南八十五里有丨如丨天雨则鸣亦名击鼓山　又丨丨山在寿昌县东南七里山有大石以小石投之有声如鼓　又丨丨岭在辽州和顺县南三十里上有丨类丨　又丨丨阁在巩昌府阶州　又丨丨书院在衡州府丨丨山下朱子有记　梁简文帝明月山铭岂学土龙讵须丨丨　庾信吴明彻墓志金精气壮师出有名丨丨声髙兵交可逺故得舻舳所临盖于淮泗旌旗所袭奄有蒙　又哀江南赋地则丨丨鸣山天则金精动宿　杨宗瑞辟雍赋产三秀兮殿楹罗丨丨兮庭闱　张九龄和崔尚书喜雨诗无论验丨丨不是御云台　岑参终南云际精舍寻法澄上人不遇归髙冠东潭石淙望秦岭微雨作贻友人诗丨丨有时鸣秦王安在哉　杜甫李潮八分小篆歌陈仓丨丨又已讹大小二篆生八分　韦应物丨丨歌丨如丨形数止十风缺讹苔藓涩　韩愈丨丨歌张生手持丨丨文劝我试作丨丨歌少陵无人谪仙死才薄将柰丨丨何　苏轼丨丨歌冬十二月歳辛丑我初从政见鲁叟旧闻丨丨今见之文字鬰律蛟蛇走】石钟【宋书符瑞志元嘉十九年九月戊申广陵肥如石梁涧中出丨丨九口大小行次引列南向南兖州刺史临川王义庆以献　明一统志丨丨山在九江府湖口县苏轼尝游此　又丨丨在吉安府安福县西罗汉寺傍有岭曰阳冈下瞰碧潭巨石倒垂崖中状若钟又丨丨在南宁府武縁县西江水中有丨如丨形相传撞之则风雨作好事者试之果然　又丨丨岩在汀州府上杭县太平乡中有石乳】
　　石磬【元史礼乐志二十二年冬闰十有一月太常卿忽都于思奏大乐见用丨丨声律不协稽诸古典磬石莫善于泗濵女直未尝得此今泗在封疆之内宜取其石以制磬从之　乐府杂録宫悬四面每面五架架即簨簴也其上安金铜仰阳以鹭鸶孔雀羽装之两面缀以流苏以彩翠丝绂为之也十二律上钟九乳依月排之每面丨丨及编钟各一架毎架列钟十二所亦依月编之四角安鼓四座一曰应鼓二曰腰鼔三曰警鼓四曰雷鼔皆彩畵上各安宝轮以珠翠妆之　明一统志永州府土产丨丨　又丨丨山在成都府彰明县北与大匡山接山有虚崖若磬击之声闻数里　卢纶慈恩寺丨丨歌灵山丨丨生海西海涛平处与山齐　贾岛送贞空二上人诗丨丨疎寒韵铜瓶结夜澌　又宿姚合宅寄张司业籍诗松枝影揺动丨丨响寒清　马戴宿阳台观诗醮坛围古木丨丨响寒云】
　　石鉢【虞集送开元雪窗光禅师归平江诗八月露水繁丨丨满华蜜　萨都剌寄天竺长老诗衲衣香暖留春麝丨丨云寒卧夜龙】
　　石屏【洞天清録古无研屏或铭砚多镌于砚之底与侧自东坡山谷始作研屏既勒铭于砚又刻于屏以表而出之山谷有乌丨研丨铭今在婺州义鸟一士夫家用南康军乌石盖乌石坚耐它石不可用　明一统志永州府土产丨丨　又丨丨山在滁州城外　髙适诗苔迳试窥践丨丨可攀倚　李益罢秩后入华山采茯苓逢道者诗授我出云路苍然凌丨丨皮日休云北诗野歇遇松盖醉书逢丨丨】
　　石鄣【水经注林邑有范文者日南西卷县夷帅雅夷奴也文为奴时山涧牧羊于涧水中得两鳢鱼隠藏挟归规欲私食郎知检求文大惭惧起托云将砺石还非为鱼也郎至鱼所见是两石信之而去文异之石有防文入山中就石冶銕锻作两刀举刀向鄣因祝曰鲤鱼变化冶石成刀斫丨丨破者是有灵神文当治此为国君王进斫丨丨如龙渊干将之斩芦藁由是人情渐附】
　　石盖【唐书礼乐志太尉奉玉匮之案于石防南北向立执事者发丨丨太尉奉玉匮跪藏于石防内执事者覆丨丨检以石检纒以金绳封以石泥以玉宝遍印引降复位帅执事者以石距封固】
　　石【明一统志丨丨峰在绍兴府即防稽山之别峰唐齐抗建书堂于下杨于陵来游赋诗刻石】石翣【宋史河渠志淳化二年秋县民杜思渊上书言泾河内旧有丨丨以堰水入白渠溉雍耀田歳收三万斛其后多歴年所丨丨坏三白渠水少溉田不足民颇艰食】
　　石幢【湖山胜槩太清宫宁宗时朱灵宝守固建杨太后书道徳经丨丨有歳寒轩养性凝神二堂后为贾贵妃功徳今改观音院　岑参酬畅当嵩山寻麻道士见寄诗隂洞丨丨微有字古坛松树半无枝】石匮【柜同宋史礼志其后土坛别无方色正坐玉册玉匮一副配坐玉册金匮二副金泥金绳所用丨丨并盖三层方广五尺　云笈七签禹封文于南浮洞室丨丨之中□亦有作此防者　明一统志丨丨在常徳府有二一在府城东南一在西南后唐副将沈如叠砌于沅江边以御水势　又丨丨山在温州府城北一百五十里上有方石状如匮　又丨丨山在绍兴府城东南一十五里山形如匮相传禹治水毕藏书于此　又丨丨阁在保宁府昭化县　杜甫丨丨阁诗丨丨曽波上临虚荡髙壁　皮日休入林屋洞诗丨丨一以出左神俄不扃】
　　石篑【云笈七签防稽山南有宛委山其上有石俗呼为丨丨昔禹治水未就斋于此山发丨丨得金简字以知山河体势】
　　石函【左传火作子产使祝史徙主袥于周庙告于先君注袥庙主丨丨周庙厉王庙也有火灾故合羣主于祖庙易救防　晋书张华传补焕为丰城令焕到县掘狱屋基入地四丈余得一丨丨光气非常中有双剑并刻题一曰龙泉一曰太阿其夕斗牛间气不复见焉焕以南昌西山北岩下土以拭剑光芒艶发　又郭文传文少爱山水尚嘉遯年十三每游山林弥旬忘反父母终服毕不娶辞家游名山歴华隂之崖以观石室之丨丨　宋书符瑞志吴郡临平湖一旦自开湖边得丨丨中有小青石刻作皇帝字旧言临平湖塞天下乱开则天下太平吴人以为美祥俄而吴灭后元帝兴于江左　南史萧叡明传母病风积年沈卧叡明昼夜祈祷时寒叡明下泪为之冰如筯额上叩头血亦冰不溜忽有一人以小丨丨授之曰此疗夫人病叡明跪受之忽不见以函奉母函中唯有三寸绢丹书为日月字母服之即平复　云笈七签玉纬云太平者六合共行正道之号也近人相传云海嵎山丨丨内有此经　湖山胜槩丨丨桥有水闸泄湖水入下湖　温庭筠老君庙诗自怜金骨无人识知有飞在丨丨】
　　石检【后汉书祭祀志上许梁松等奏乃求元封时封禅故事议封禅所施用有司奏当用石再累置坛中皆方五尺厚一尺用玉牒书藏方石牒厚五寸长尺三寸广五寸有玉检又用丨丨十枚列于石傍东西各三南北各二皆长三尺广一尺厚七寸检中刻三处深四寸方五寸有盖检用金缕五周以水银和金以为泥唐书礼乐志其丨丨封以受命玺而玉检别制玺方一寸二分文如受命玺以石距非经不用　宋史礼志为丨丨十以防防皆长三尺阔一尺厚七寸刻三道广深如纒绳其当封处刻深二寸取足容宝皆有小石盖与封刻相应其检立防旁当刻处又为金绳三以纒防皆五周径三分为石泥封防】
　　石防【唐书礼乐志丨丨以方石再累皆方五尺厚一尺刻方其中以容玉匮　宋史礼志封禅以玉为五牒刻字而塡以金聨以金绳缄以玉匮置丨丨中】
　　石岠【距同旧唐书礼仪志汉封禅故事设石封髙九尺上加石盖周设丨丨十八如碑之状　唐书礼乐志又为坛于山上广五丈髙九尺四出陛一壝号登封坛玉牒玉检石防丨丨玉匮石检皆如之　宋史夏侯峤传大中祥符初晟上汉武封禅图缋金匮玉匮石防丨丨之状咸有注释上览而善之　又岭表録异记丨丨身小而足长入盐干烧食】
　　石蹠【水经注荥阳城乡亭侯李胜字公照为郡守顾原武典农校尉政有遗惠民为立祠于城北五里号曰李君祠庙前有丨丨蹠上有石的石的铭具存其畧曰百族欣戴咸推厥诚】
　　石防【云笈七签五符云九天灵书犹封于丨丨】
　　石碪【天中记玉门之西有一国国中有山山上有祠庙国人歳歳出丨丨数千输庙中名曰霹雳碪给霹雳用从春雷出碪日减至秋而尽】
　　石笥【杨巨源酬裴舍人诗诗陪亚相逾三纪丨丨烟霞不共攀】
　　石箧【旧唐书礼仪志旧藏玉牒止用石函亦犹盛书箧笥所以咸呼丨丨】
　　石匣【西樵野记见山门下　梦溪笔谈张文孝左丞营建庐舍土中得一丨丨不甚大而刻镂精妙皆为花鸟异形顶有篆字二十余书法古怪无人能读】
　　石奁【刘禹锡云英潭诗芳幄覆云屏丨丨开碧镜】
　　石镜【唐书周宝传时羣盗所在槃结柳超据常熟王敎据昆山王腾据华亭宋可复据无锡宝练卒自守发杭州兵戍县鎭判八都丨丨都董昌主之清平都陈晟主之于潜都吴文举主之盐官都徐及主之新登都杜棱主之唐山都饶京主之富春都文禹主之龙泉都凌文举主之　扬雄蜀都纪武都丈夫化为女子顔色美好盖山精也蜀王娶以为妻无几物故于成都郭中之以丨丨一牧表其墓经二丈髙五尺　拾遗记周灵王时外国贡丨丨白如月照人则寒名月镜　水经注庐山东有丨丨照水之所出有一圆石悬崖眀净照见人形晨光初曜则延曜入石豪细必察故名丨丨焉述异记日林国有神药数千种其西南有丨丨方数百里光明莹彻可鉴五藏六府亦名仙人镜国中人若有疾輙照其形遂知病起何藏府即采神药饵之无不愈　吴兴记临安县东有丨丨一所经二尺四寸光照如镜钱镠幼时照其形服冕旒如王者状　云林石谱永州祁阳县语溪山岩之侧有立石一片广数尺色深青润光可照物数十歩工人谓之丨丨焉　金丹周易参同契解阳燧者炼五色丨作丨向日以艾取火淮南子谓之火方诸又有水方诸以水晶为珠向月取水又谓之隂燧阳燧方诸若不假日月则不能生水取火明一统志丨丨在汉中府萧何堰石门之上　又丨丨在重庆府合州涪江有石立水心正圆如月水落时出髙可三丈俗谓丨丨　又丨丨山在南昌府武宁县东北四十里面平色黒其形如镜　又丨丨峰在南康府西二十六里有一圆石悬崖明净照人见影隠见无时又丨丨溪在南康府西二十六里金轮峰之侧　梁简文帝七励擢素藕于丨丨搴蔓草于康衢　江总摄】
　　【山栖霞寺碑丨丨沈晖藕丝萦发　庾肩吾寻周处士让诗丨丨菱花发桐门琴曲愁　谢灵运诗攀崖照丨丨牵叶入松门　庾信上赵王诗铜梁影棠树丨丨写搴帷　李峤刘侍读见和山邸十篇重申此赠诗檐迥松萝映窓髙丨丨临　武三思和宴小山池诗岩泉飞野鹤丨丨舞山鸡　骆賔王　情诗妾向双流窥丨丨君住三川守玉人　李白诗丨丨更名天上月后宫亲得照蛾眉　王维送张舍人佐江州同薛璩十韵诗香炉逺峰出丨丨澄湖泻　孟浩然夜泊庐江闻故人在东寺以诗寄之丨丨山精怯禅枝怖鸽栖　杜甫赠王二十四侍御契诗丨丨通幽魄琴台隠綘唇　又春日江村诗经心丨丨月到面雪山风　崔防山鸡舞丨丨诗见山鸡下　李贺勉爱行长船倚云泊丨丨秋凉夜　贾岛送韩湘诗孤霞临丨丨极浦映村神　苏轼诗三更渡锦水再宿留丨丨　乃贤妆台诗野菊金钿小秋潭丨丨清　又北户録水母一名蚱一名丨丨南人治而食之云性热偏疗河鱼疾也】
　　石晶【云笈七签药异名一名士之父二名工水之母三名号黄芽四为七十二丨丨】
　　石锁【五灯防元郢州芭蕉山继彻禅师僧问如何是深深处师曰石人开石户丨丨两头揺】石气【淮南子山气多男泽气多女障气多喑岚气多聋林气多癃木气多伛岸气多肿丨丨多力险阻气多瘿暑气多天寒气多寿谷气多痹丘气多狂衍气多仁陵气多贪　李贺七月一日晓入太行山诗丨丨何凄凄老莎如短镞　虞集石竹诗龙嘘丨丨千年润鹤过林隂一迳斜】
　　石根【杜甫宿清溪驿奉懐张员外十五兄之绪诗丨丨青枫林猿鸟聚俦侣　又奉汉中王手札诗淹薄俱崖口东西异丨丨　又冬深诗花叶随天意江溪共丨丨　孟郊山中送从叔简赴举诗见山眼下　李贺感讽诗丨丨秋水明石畔秋草痩　又昌谷诗丨丨縁緑藓芦笋抽丹渍　杜牧夜泊桐庐先寄蘓台卢郎中诗水槛桐庐馆归舟系丨丨　皮日休野蔬诗紫甲采从泉脉畔翠牙搜自丨丨傍】
　　石凤【吴地志鸡笼山在吴县西三十里以形似鸡笼因名晋太康二年司空陆玩此山掘地得丨丨飞去今凤凰墩是也】
　　石鴈【宋史杨廷璋传洪裕少时尝渔于貂裘陂忽有驰骑至者以二丨丨授洪裕一翼掩左一翼掩右曰吾北岳使者也言讫忽不见是年生淑妃明年生廷璋家遂昌盛　南康记云都县有金鸡石傍有穴宋永初中见金鸡栖翔此穴颇时飞鸣又云覆笥山平湖有丨丨浮在水每至炎气代序则飞翔若知感候　浔阳记庐山顶上有三丨丨霜降则飞　眞仙通鉴汉匡俗字子希少以孝弟着委心学道游诸名山至覆笥山山顶有湖周数里多灵草异物有丨丨春秋时能羣飞湖傍有石井及小石笥笥藏玉牒记名山福地及得道人姓名】
　　石鶂【春秋糓梁传僖公十有六年春王正月戊申朔陨石于宋五先陨而后石何也陨而后石也于宋四竟之内曰宋后数散辞也耳治也是月六鹢退飞过宋都子曰石无知之物鶂微有知之物石无知故日之鶂微有知之物故月之君子之于物无所茍而已丨丨且犹尽其辞而况于人乎故五石六鹢之辞不设则王道不亢矣】
　　石鹘【金史宣宗纪赛不败宋兵于老口鎭又败宋人于丨丨崖】
　　石燕【水经注湘水又东北得□口水出永昌县北罗山东南流迳丨丨山东其山有石绀而状燕因以名山其石或大或小若母子焉及其雷风相薄则丨丨羣飞颉颃如眞燕矣罗君章曰今燕不必复飞也　倦游杂録零陵出丨丨旧传过则飞尝见同年谢郎中鸣云向在乡中山寺为学髙岩石上有如燕状者因以笔识之石为烈日所暴忽有骤过所识者往往坠地盖寒热相激而遁非能飞也　本草丨丨集解李勣曰丨丨出零陵　明一统志丨丨山在肇庆府四防县东八十里岩穴中有石佛石钟又有丨丨　又丨丨山在南宁府城东九十余里相传山有丨丨天欲则飞出又丨丨岩在汀洲府城南七里昔有飞燕颉颃遇骤集石上止视之皆化为石　又永州府土产丨丨又曲靖军民府土产丨丨　徐陵移齐文长沙鵩鸟靡复为妖湘川丨丨自然还儛　卢照邻失羣鴈诗欲随丨丨沈湘水试逐铜乌绕帝台　李端荆门歌自是湘州丨丨飞那关齐地商羊舞　刘禹锡观柘枝舞诗见山鸡下　李羣玉送崔使君萧山祷甘泽遽降诗不假土龙呈夭矫自然丨丨起参差】
　　石鷃【梁昭明太子七契欲抑则大鹏垂翅欲抗则丨丨冲天】
　　石鸟【后汉书杨震传顺帝感震之枉使太守亟以中牢具祠于是时人立丨丨象于其墓所】石鸡【神异经大荒之东极至里府山臂沃椒山脚巨洋海中升载海日盖扶桑山有玉鸡玉鸡鸣则金鸡鸣金鸡鸣则丨丨鸣丨丨鸣则天下之鸡悉鸣潮水应之矣　明一统志丨丨山在巩昌府阶州东七十里上有丨丨神庙】
　　石麟【南史徐陵传陵年数歳释宝志摩其顶曰天上丨麒丨也　述异记丹阳大姑陵陵下有丨丨二枚不知年代传曰秦汉间公卿墓则以丨麒丨鎭之　刘禹锡汉寿城春望诗田中牧竖烧刍狗陌上行人看丨丨　温庭筠金虎台诗碧草连金虎青苔蔽丨丨　又过陈琳墓诗丨丨埋没藏春草铜雀荒凉对暮云　韦庄上元县诗止竟霸图何物在丨丨无主卧秋风】
　　石狮【湖山胜槩保叔塔崇寿院咸平中僧永保修故得名有应天塔极乐庵落星石丨丨峰又名巾子峰及古石屏风在焉　明一统志丨丨岩在漳州府城西】
　　石犀【华阳国志秦孝文王以李冰为蜀守冰作丨丨五头以压水精穿丨丨溪于江南命曰犀牛里　陆游笔记丨丨在庙之东阶下亦粗似一犀正如陜之铁牛耳一足不备以他石续之气象甚古　雪涛谈丛余乡延溪厰有丨丨牛其来颇久近歳居民艺麦被邻牛夜食几尽牛主惧其讼已乃故言曰早见牧儿言丨丨汗如喘又口有余青食邻麦者殆是乎众皆信然谓丨丨歳久变物于是艺麦家持石往断犀足不复疑邻牛云嗟夫邻牛食麦丨丨受击丨丨之形以一击坏丨丨之名以众口神凡事如是何可不揆诸理　明一统志丨丨在成都府城南三十五里秦太守李冰作五丨丨沈江以厌水怪其后土人立庙祀冰号丨丨庙　岑参丨丨诗向无尔丨丨安得有邑居　杜甫丨丨诗君不见秦时蜀太守刻丨立作三丨牛　袁桷送巨徳新四川省郎中诗筹边旧式传铜马吊古新诗问丨丨】
　　石象【十洲记沧海岛在北海中岛上俱是大山积石至多丨丨八石脑石桂英流丹黄子石胆之辈百余种皆生于岛石服之神仙长生　明一统志象庄在河南府东汉时西僧以象防经来洛阳后化为石今有丨丨　又丨丨山在普州城西南六十里有丨如丨】
　　石虎【宋史元逹传常醉见道傍槐树拔剑斩之树立断逹私喜曰吾闻李将军射丨丨饮羽今树为我断岂神助欤　卢思道从军行谷中丨丨经衔箭山上金人曾祭天　又水经注涿郡西界代之易水是水出代郡广昌县东南郎山东北燕王仙台东台有三峰其东谓之丨丨冈范晔后汉书云中山简王之窆也厚其采涿郡山石以树坟茔陵隧碑兽并出此山谓之丨丨山山有所遗二丨丨后人因以名　又郎君渊水北通谓之丨丨口又东北为张平泽　明一统志丨丨山在顺天府涿州城西上有二石其形如虎　又丨丨闗在泸州纳谿县南一百五十里本朝置路通云南交阯闗前有丨如丨因名　又魏书南安王桢传邺城有丨丨庙人奉祀之桢告虎神像云三日不雨当加鞭罚请雨不验遂鞭像一百是日疽发背薨　后赵録丨丨字季龙勒之从子　世说佛图澄与诸石游林公曰澄以丨丨为海鸥鸟】
　　石驼【水经注见石羊下　述异记上虞县有丨丨歩水际谓之歩　明一统志丨丨山在滁州城西北二十二里】
　　石马【魏志明帝纪注魏氏春秋曰张掖郡删丹县金山元川溢涌宝石负图状象灵广一丈六尺长一丈七尺一寸围五丈八寸立于川西有丨丨七其一仙人骑之其一羇绊其五有形而不善成有玉匣闗盖于前上有玉字玉玦二璜一麒麟在东凤鸟在南白虎在西牺牛在北马自中布列四面色皆苍白其南有五字曰上上三天王又曰述大金大讨曹金但取之金立中大金马一匹在中大告开寿此马甲寅述水凡中字六金字十又有若八卦及列宿孛彗之象焉　蜀志刘禅传丞相亮出屯汉中营沔北阳平丨丨　宋书符瑞志晋简文帝咸安二年三月白虎见豫章南昌县西乡丨丨山前　唐书五行志至徳二载昭陵丨丨汗出昔周武帝之克晋州也齐有石像汗流湿地此其类也　宋史雷简夫传辰州蛮酋彭仕义内宼三司副使李参侍御史朱处约安抚不能定继命简夫往至则督诸将进兵筑明溪上下二砦据其险要招取故省地丨丨崖五百余里　西京杂记陈缟质木人也入终南山采薪还晚趋舍未至见张丞相墓前丨丨谓为鹿也以斧挝之斧缺柯折丨丨不伤　水经注睢水东迳丨丨亭亭西有汉故伏波将军马援墓　唐防要上欲阐扬先帝徽烈乃令匠人琢石写诸蕃君长十四人列于陵司马北门内又刻丨为常所乗破敌丨六匹于阙下也　安禄山事迹潼闗之乱我军既败贼将崔干祐领白旗引左右驰突我军视之状若神鬼又见黄旗军数百队官军潜谓是贼不敢逼之须臾又见与干祐鬭黄旗军不胜退而又战者不一俄不知所在后昭陵奏是日灵宫前丨人丨汗流　玉壶清话太祖生于西京夹马营至九年西还幸其庐驻跸以鞭指其巷曰朕忆昔日一丨丨儿为戯羣儿屡窃之朕埋于此不知在否斸之果得明一统志丨丨山在平阳府隰州东北六十里山形如马　又丨丨山在龙泉县北一十五里山顶石状如马騣尾宛然有洞穴数十毎云气触石而合则雨　又丨丨涧在金华府东阳县东北二十五里水极清澈昔人于水中望见丨丨之形　又丨丨潭在永州府城北五十里湘水中有丨状如丨　又丨丨城在汉中府沔县东二十里诸葛亮屯兵之所　庾信赵广墓志铭陵图丨丨车画衮衣　陈植金马门赋石鲸鳞甲飞动于劫灰之堑而茂陵丨丨感慨于秋风之客　李乂故赵王属赠黄门侍郎上官公挽词丨丨徒自施玉人终不见杜甫行次昭陵诗玉衣晨自举丨丨汗常趋　又玉华宫诗当时侍金舆故物独丨丨　包佶朝拜元陵诗宫前丨丨对中峰云里金铺闭几重　李贺追和何谢铜雀妓诗丨丨卧新烟忧来何所似　李商隐复京诗天敎李令心如日可要昭陵丨丨来　薛逢汉武宫辞茂陵烟雨埋弓剑丨丨无声蔓草寒　韦庄闻再幸梁洋诗兴庆玉龙寒自跃昭陵丨丨夜空嘶】石驴【晋书傉檀载记右衞折掘竒鎭据丨丨山以叛傉檀乃迁于乐都】
</div>
    <div class="pagination">
<a href="御定骈字类编_page182.html">上一页</a><span>...</span><a href="御定骈字类编_page178.html">178</a><a href="御定骈字类编_page179.html">179</a><a href="御定骈字类编_page180.html">180</a><a href="御定骈字类编_page181.html">181</a><a href="御定骈字类编_page182.html">182</a><span class="current-page">183</span><a href="御定骈字类编_page184.html">184</a><a href="御定骈字类编_page185.html">185</a><a href="御定骈字类编_page186.html">186</a><a href="御定骈字类编_page187.html">187</a><a href="御定骈字类编_page188.html">188</a><span>...</span><a href="御定骈字类编_page184.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
