<!DOCTYPE html>
<html>
 <head>
  <meta charset="utf-8"/>
  <title>
   白孔六帖 - 第 40 页/共 50 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   白孔六帖 - 第 40 页/共 50 页
  </h1>
  <div class="content">
   农【一】　　　　　　勤劳【二】
　　墯废【三】　　　　　土宜【四】
　　劝农【五】　　　　　劳农【六】
　　收获【七】　　　　　耕耘【八】
　　开垦【九】　　　　　旷土【十】
　　助为田【十一】　　　田畴【十二】
　　美田【十三】　　　　塉田【十四】
　　井田【十五】　　　　给授田【十六】
　　田制【十七】　　　　公田【十八】
　　买卖田【十九】
　　农【一】
　　白农祥辰正【天驷星也立春见于南以兴农故曰农祥也】稼政　学稼【樊迟请学稼子曰吾不如老农】俶载南畆　田事既饬　土膏脉起【谓兴农时】祈谷【天子乃以元日祈谷于上帝】劝农勉人【无或失时】五种【五谷之种】训农　食哉惟时　六府谷居其一【八政食主其先】専其农人无有所使【月令十二月】播厥百谷　嵗计权节【权量时节以务农事】天生时而地生财【礼】畎畆之中【礼】以兴【嗣嵗】播种不愆【戒天时于风雨】刈获兼倍【穷地利于膏腴】稼事【周礼廵守观稼】东作【西成】出土牛以示农耕之早晚【月令立春】春作【秋成】富国　农分地利【人代天工】国有四人【业无贰事】舍我穑事【夺农工也】如农之有畔　土膏其动【国语】孔农国之本【李渤言农国之本本立而太平可议】把锄荷臿【柳宗元文】待兴作【刘宪父思立髙宗时为名御史于时河南北大旱诏遣御史中丞崔谧等分道赈赡思立建言今农事待雨兴作辍日役破嵗订本欲安存更烦扰之】息人以展农【张说防臣愿及时旋轸深居上京息人以展农脩徳以来逺】所务谷为本【农人望嵗稔相率除蓬蒿所务谷为本邪羸无乃劳杜甫述古诗】平秩东作虞书立制俶载南畆周雅垂文【柳宗元进农书】耕凿之利敷帝力于嘉谟【稼穑之难动天心于睿覧】条桑浴种【化墯窳之俗絶偷浮之源而条桑浴种深耕易耨之力用栁宗元与吕恭书】迎春治耒耜【雨辟菑畬白公归田诗】苦恋本元【男夫尚垦辟功苦恋本元无即山近塩之逸刘禹锡和州壁记】耕桑交迹【韩文耕桑交迹吏不呵问】生与耒耨为业【柳宗元姓非文字所导生与耒耨为业】农者不谷复【韩愈三器论】首起趣东作已看耘夏田【韦应物澧上诗】丁壮俱在野圃亦就理归来景常宴饮犊西涧水【韦应物田家诗】贞观永徽之间农不劝而耕者众【唐史韩琬上言】官命促尔耕勉尔植督尔获【柳子郭槖驼】为农知地形【杜诗】农务村村急【同上】农月须知劝田家敢忘勤【同上】贫贱以田为业【薛仁贵】方春之业【严挺之疏贸壊家产营百戏扰方春之业】东作云始丁壮就功【裴防上言今东作云始丁壮就功妨多益少饥寒有渐】讲明种艺【柳子厚龙城録予南迁度髙乡道左逢老叟率多年于路次讲明种艺其言深耕浅种时耘时耔却牛羊之践履去螟螣之残害勤以朝夕滋之粪土而有秋之望富有年矣若夫尧汤水旱霜雹之不时则有天也予感此言将书诸绅贽于治民理生无所施而不可又至言也】肆力耕桑者为农【唐六典戸部辨天下之四人肆力耕桑者为农】
　　勤劳【二】
　　白勤则不匮　力于农穑　小人用力以事其上　耰而不辍　乐事劝功　懋力于耘耔　暴背而耕　书若农服田力穑乃亦有秋　勤劳稼穑【必有丰年】不知稼穑之艰难　深耕均种耘耔　旦暮从事于田农身衣袯襫沾体涂足暴其髪肤少而习焉不见异物迁焉【管子】服勤畎畆【尽力播植】小人劳力　矻矻终日　望嵗　美郑白之沃【忘沮溺之劳】必资人力【以长地财】躬稼【力田】食力【庻人食力谓农工】畎畆之中服勤于钱镈【敦业于田畴】趋以天时【务其嵗计】茍能敦业【必是厚生】朝疲夕倦【春作秋成】趋三时之务【忘四体之勤】就绪【三时就绪三时务农】作苦【杨恽书曰田家作苦】必资四体之勤【乃获千箱之利】捽草把土【手足胼胝】辍耕而叹【陈渉作田苦辍耕而叹】是藨是蓑不敢告劳孔刘蕡防曰【臣谨案春秋君人者必时视人之所勤人勤于力则功筑罕人勤于财则贡赋少人勤于食则百事废今财食与人力皆勤矣愿陛下废百事之劳广三时之用则播植不愆矣】勒子弟力农【李华客隐山阳】尧舜霉瘠禹胼胝【陆有田数百畆屋三十楹田苦下雨潦则与江通故常苦饥身畚锸茠刺无休时或讥其劳答曰尧舜霉瘠禹胼胝彼圣人也吾一褐衣敢不勤乎】董作西华屯【孟元阳起陈许军中曲环领节度使时已为大将董作西华屯盛夏屩而立于涂役休乃就舍故田辄嵗稔而军食常足】扎扎耒耜声飞飞来乌鸢竭兹筋力事持用穷嵗年【柳宗元田家诗】下稽功事上制禄食【李翰屯田纪绩颂下稽功事逹之于上上制禄食复之于下叙其劳也】田家秋作苦邻女夜舂寒【李白诗】侧耕危获【柳宗元囚山赋侧耕危获茍以食兮哀斯民之増劳】耒耜勤千畆【元稹代曲江老人诗】神农有教田事之勤【柳宗元表】攷耕饷勤惰【髙智周拜夀州刺史攷耕饷勤惰】监察御史【廵按州县察农桑不勤百官志】刺史每嵗廵属县其孝弟力田者具以名闻【六典】
　　墯废【三】
　　白败业　维莠【诗曰无田甫田维莠骄骄】不稼不穑胡取禾三百防兮　四体不勤五谷不分　墯农自安不昬作劳【昬强也】不服田畆越其罔有黍稷【越于也】苟蒿莱之不除【何黍稷之能艺】厥父菑厥子乃弗肯播矧肯获　力惟不足【田则甚芜】四体不勤【既力亏于东作】八月其获【独无望于西成】不能偿种【言所收不能充本种子也汉书】里布屋粟【周礼凡宅不毛者有里布凡田不耕者有屋粟罚以劝人务农桑】祭无盛【又曰庶人不耕者祭无盛不树者葬无椁】纠力【周礼以理刑上功纠力注云功农功也力劝也纠察也】馁在其中　荒而不治【礼曰地广大荒而不治】当于耜之日【曾莫力田】及其获之时【不能偿种】农祥罔【既失天时】必惩浮墯【以劝作劳】罔有黍稷【惟见蓬蒿徒云穜稑】稼政靡终【无穷地力】或耘或耔则冀十千之赋【不稼不穑奚望三百之廛】既堕稼政【无聼莠言】农之墯业【但见蓬蒿】罚以劝人【宜惩菽麦】庄子耘而卤莽之则亦卤莽而报予【灭裂则灭裂而报予】耦且殊于二五【稼寜望于十千】不耕不获【地有遗利人有余力】取未熟稻【陶侃士衡为荆州守出游见一人持一把未熟稻大怒曰汝既不佃而戏贼人稻乃执而鞭之是以百姓皆勤于农】土爰稼穑【何农功之不勤】田卒污莱【宜屋粟之为利】孔田不尽垦【孔戣条上四事三百姓田不尽垦】罢斥墯游【刘蕡策念生寡而食众可罢斥墯游】天生蒸人必将有职游闲浮食王制所禁【李叔明传彭偃云】农夫卤莽种之【而怨天泽不润虽欲勿馁可乎柳玭家训】游手末作【窦轨为洺州都督下令诸县有游手末作者按之】天下残瘁荡为浮人【杨炎传课免于上而赋増于下是以天下残瘁荡为浮人】止墯游【韦丹为容州刺史止墯游】使无怠墯【勤以耕桑使无怠墯韩愈袁州谢表】人多游心地有遗力【方今人多游心地有遗力守本业者浮而不固逐末作者荡而忘归白居易】拱手曵裾【同上安得放慵墯拱手而曵裾】田卒汚莱室如垂磬【白居易农夫之心尽思释耒而倚市织妇之手皆欲投杼而刺文至使田卒汚莱室如垂磬人力罕施而地利多欝】邑无余室【以容游人白氏】笃其耕殖【刘蕡防斥游惰之人以笃其耕殖】墯游众则富庶之道废【元稹防】陛下兴战耕之术则游墯之戸尽归而恋本之心固矣【同上】诏天下坊胥市吏随人所任皆备黄籍【来者根其从去者审其方居者详其业疾者筹其数时贡籍于县嵗贡籍于州州与县相闻以困其游者而廪其穷者贡其业学者优其食也志不业而食则盗论而司败督察之若是一人游墯一家弃之一家游墯一乡弃之则守业者不得不固游心者不得不惩牛僧孺防】农夫工女墯业以避役【李叔明恶道佛之弊上言曰农夫工女墯业以避役故农桑不劝】
　　土宜【四】
　　白月令命有司善相邱陵阪险原隰土地所宜五谷所植以教导人农乃不惑　土训　地财　地利　地力咸则三壤【上中下三等田】庶土交正　五谷异种【九土殊宜】三农
　　九谷【周礼太宰以九职任万人一曰三农生九谷注云山泽平地九谷黍稷麻麦之属】五土【以土宜辨十有二土之名物而知其利害以阜人民以蕃鸟兽以育草木以任土所宜以举兴事也】稼政【谓月令善相邱陵阪险原隰土地所宜】地求【求地之所有者周礼】地道敏树【树生植也敏勉也】地事【载师掌任土之法以物事地】物土之宜【先王疆理天下物土之宜而布其利】火耕水耨【武诏江南之地火耕水耨】宜东墙【后汉乌桓土地宜东墙东墙似蓬草实似穄子至冬十月熟】地产【产生物也】将长地财【先征土事】天生时而地生财【礼】地理有宜【同上】孔宜白麦青【五代回鹘地宜白麦青麦黄麻葱韮胡荽】随土地所宜【食货志戴胄建议自王公以下计垦田秋熟所在为义仓太宗善之乃诏畆税二升粟麦税稻随土地所宜】土疆沃美髙厚有丘陵坟衍之大【其植物丰畅茂遂有秬秠荏菽之宜柳武功县丞记】相原隰之宜指授方灋故连二嵗大熟【韩文送水陆运使】荆州之地【元稹虫豸诗荆州之地洲渚湿垫其动物宜介其毛物宜翅羽】土厚地中寒温以宜【文粹李庾西都赋】
　　劝农【五】
　　白虽有饥馑必有丰年　亲耕劝农　劝人种麦　劝农勉人　劝农郡国【后汉蔡揆以好农使劝郡国至大官】尽地利【李悝作尽地之教勤则畆有益五斗不勤损亦如之】屋粟【具墯废门】务本抑末　宿麦【汉武使谒者劝有水灾郡种宿麦】惩劝【邵信臣翁卿为南阳守吏家子弟不以田作为事者輙斥罢之莫不耕种力田】带牛佩犊【见刺史门】重麦【董仲舒曰春秋麦禾不熟成则书之以此知圣人于五谷重麦与禾也今关内不好种麦是失春秋所重宜劝种麦也】縁南畆【贾谊曰今驱人归农使游食之人转而縁南畆】教种【九真俗不知耕人常苦籴王延真长为守乃铸作田器教之垦辟而百姓充给也】夺渔猎具【魏郑恽文翁为下蔡长所在夺其渔猎之具使耕桑也】田曹掾【温峤字太真上疏请置田曹掾州一人劝农桑课农桑察吏能否今宜依旧】夫布穴作【王莽时民浮游无事出夫布一匹不能出者穴作县官衣布之】复耕织【卫鞅变法民戮力耕织致粟帛多者复其身怠而贫者举为奴】惩墯游【史汉武时富人致闘鸡走狗乱齐民乃徴诸犯今相引数千人命曰株送徒入财者得补郎郎选衰矣株根本也送引也】拔生稻【见墯废门】孔劝民垦田【裴清歴信州刺史劝民垦田二万畆】考耕饷勤墯【髙智周拜夀州刺史考耕饷勤墯以为常】披荆棘劝耕殖数年人物全盛民甚頼之【张全义】教民营田【张俭教民营田嵗收谷数十万斛劝百姓相赈赡免饥殍州以全安】展器授方田事既饬【李翰颂】劝民耕桑【韦维徙内江令劝民农桑县为刻颂】劝督农力【马燧进郑州刺史劝督农力嵗一税人以为便】着谕书【冯伉醴泉令阙以授抗县多嚣猾伉为着谕防书大抵劝务农】劝垦田【李大亮授土门令劝垦田嵗大熟】劝耕自官曹【杜甫大诗隂色静陇畆劝耕自官曹】朝廵夕课【文粹冬耕春种夏耘秋获朝廵夕课日考旬防趍其时也苏州屯田颂李翰】箪食瓢浆尽四体之勤【同上野次露宿簟食瓢浆尽四体之勤趍一时之役大寒栗烈而犹执卉鼖盛署赫曦而不车盖】劝耨趋获【莨莠不生螟蝥不作嵗登亿计征寛税薄息我蒸人遂其耕凿同上】农事课励【农事课励厚生克勤柳宗元韩府君碑】劝以耕桑使无怠墯【韩愈袁州谢表】于兹省甿俗一用劝农桑【韦应物登阁诗】劝垦田力耕【张俭为代州都督劝垦田力耕嵗数稔私蓄富实】木铎云徇里胥均功【唐太宗制】古之必借千畆者礼之饰也【然而存其礼之为劝乎农也则未不若时使而不夺其力节用而不殚其财通其有无和其乡闾则食固人之大急不劝而劝矣柳文】
　　劳农【六】
　　白月令孟冬劳农以休息之【十月农功毕党正属人饮酒正齿位诗云朋酒斯飨】命曰劳酒【亲耕籍田也飨公卿大夫】休力息勤【乐事劝农】休老劳农【礼休息老物】黄冠而祭息田夫也【防祭】一日之泽【子贡观防一国之人皆若狂赐未知其乐也子曰百日之防一日之泽非尔所知】报劳　春作秋成【朝疲夕倦】斗酒自劳【杨恽书曰田家作苦嵗时伏腊烹羊炮羔斗酒自劳】载酒劳勤者【后汉王丹每至农时辄载酒肴于田间勤者劳之墯者自励也】孔加阶【徳宗贞元四年正月庚戌地震大赦增戸垦田者加阶】躬载酒食【五代张全义还为河南尹是时河南遭巢儒兵火之后城邑残破全义披荆棘劝耕殖躬载酒食劳民畎畆之间】上制禄食【唐文粹下稽功事逹之于上上制禄食复之于下叙其劳也苏州屯田颂李翰】
　　收获【七】
　　白趋人收敛【月令】肯获【厥父菑厥子乃弗肯播矧肯获】不耕而获　八月其获　是刈是获　农乃登谷【七月】史记力耕数耘如防盗之至【促遽之甚恐风所损】敛穧【此有不敛穧】兵至请出人刈麦【宓子贱为单父事具异政门】载获济济【诗】无不务纳【纳收敛也】农收【宋皇国父为平公筑台妨于农收】获之秷秷十月涤圃【涤扫也诗】孔甚褊【室韦契丹别种田获甚褊】百畆可获【濒海弃地茭刍填淤一夫之勤百畆可获终古遗利沛然嘉生权徳舆岐公淮南遗爱碑】以菑穰为懐【文粹不忍窘厄然后以菑穰为懐上张燕公房琯】万穗稀一【大田斯获不有遗秉则滞穗也万秉稀一万穗稀一某岂遂当其一乎郑相公书欧阳詹】获十一于百千【文粹欧阳詹徳胜颂无硗瘠与良沃获十一于百千】督尔获【文粹柳宗元郭橐驼传官命促尔耕劝尔殖督尔获】刈熟檐肩頳【韩愈城南聨句】稻获空云水【川平对石门杜甫咏懐】实之坚好也得其获【见柳文】秋敛未讫【刘仁轨贞观十四年校猎同州时秋敛未讫仁轨誺曰今澍泽霑足百谷炽茂收才十二常日赘调已有所妨又供猎事役虽简省犹不下损数万少延一旬使圃毕劳六飞徐駈公私交泰】使趋刈获【宇文融凡农月州县常务一切罢省使趋刈获】一不获则流离安危系之【姚崇曰河南河北家无宿藏一不获则流离安危系之】
　　耕耘【八】
　　白或耘或耔【耘除草耔附根】二五耦【二耜为耦】如农夫之务去草芟夷蕰崇之勿使能殖　是藨是蓘　亦服尔耕　十千为耦　载芟载柞　千耦其耘　畟畟良耜　绵绵其藨【藨耘也】三之日于耜　趋其耕耨【周礼】深耕疾耨以待时　植其杖而耜　耰而不辍【耰覆种之也】江湖之地火耕水耨【武诏】土膏脉起【可耕之时】寒耕【热耨】乙地【汉仪常以乙日耕乙地】买牛给【魏卫顗字伯通请使者监卖塩以得益市井犂牛有归民给之也】教耕犂【汉王景仲通为庐江长百姓不知牛耕地力有余常食不足界有孙叔敖所起种田景乃率人教耕犂境遂丰稔也】区种【后汉刘般上言郡国中牛瘦垦田多减故请勑区种増进顷畒以为民也吏或通不种处以为租也】孔为耦耕灋【王方翼迁夏州都督属民牛疫民废田作方翼为耦耕灋张机键力省而见功多百姓顺頼】闲田募耕【顾少连为东都留守表禁苑及汝闲田募耕以便民】何易于【为益昌令刺史崔朴常乘春与賔属泛舟出益昌旁索民挽繂易于身引舟朴惊问状易于曰方春百姓耕且蚕惟令不事可任其劳】置社市牛【韦宙为永州刺史民贫无牛以耕宙为置社二十家月防钱若干探名得者充市牛以是为凖久之牛不乏】劝垦田【力田嵗数稔张检】无贵贱皆耕【南诏専于农无贵贱皆耕】诏诸道上耕牛【袁髙元和二年帝以大盗之后关辅百姓贫田多荒茀诏诸道上耕牛委京兆府劝课量地给牛不满五十畆不给髙以为圣心所忧乃在穷乏今田不及五十畆即是穷人请两戸共给一牛从之】耕陆浑山【郑珣瑜少孤值天寳乱退耕陆浑山以养母】耕耨取给【崔觐以儒自业身耕耨取给】象耕鸟耘【耕者行端而徐起拨欲深象行端履深法其端深故曰象耕耘者务疾而畏晚鸟之啄食务疾而畏夺法其疾畏故曰鸟耘陆】野无青草【人无垂耜野无青草卢藏用纪信碑】方课子弟耕【韦苏州寓居永定精舍诗聊租二顷田方课子弟耕】独放寒林烧【多寻虎迹行暮归何处宿来此空山耕韦苏州山叟耕诗】分其畦垄【文粹欧阳詹张博士讲礼记农虽耕矣必耨分其畦垄】兄弟同耕【赵隐始布衣时家无赀与兄隲同耕以养】躬耕东臯【文粹吕才东臯子集序葛巾聨牛躬耕东臯】天麻饼【耕桑偶记云青齐间遇春耕则犒牛以天麻饼仍用锦缕系牛角上】缀景未及郊穑人先耦耕【柳宗元首春逢耕者】眷然抚耒耜廻首烟云横【同上】耕其傍便近地【韩愈送韩约序给耒耜与牛使耕其傍便近地】深耕种数畆【杜甫冬菁饭之半牛力晚来新深耕种数畆未甚后四隣】置土一为耕甿【置土一为耕甿朝夕讴謡使成文章柳宗元与萧勉书】喜率兄弟【操耒耜而耕于野地薄而赋多不足以养其亲韩文】芟蒿斩蓬利锄耰【同上刘生诗】日生拨谷鸣田家拥锄犂【李白赠从弟】晓耕翻露草【柳文溪居诗】啓蛰也得其耕苖之猥大也得其耘【柳文】耘夫荛子【武后虽农夫荛子必亲延见】徤犊春耕土膏黒【唐李贺诗】微众卉新一雷惊蛰始【田家几日闲耕种从此起韦应物】首起趣东作已见耘夏田【同上】刀耕火耨【严震梁汉间刀耕火耨民采梠为食虽领十五郡而赋入才比东方数大县】
　　开垦【九】
　　白如农夫之务去草芟夷蕴崇之载芟载柞【柞除水芟除草将耕先治之也】除翦其荆棘【戎子驹支】斩其蓬蒿藜藿而共处之【郑桓公与商人】千耦其耘　若稽田既勤敷菑惟其陈脩为厥疆畎【敷菑陈脩皆脩理田】地之不辟非吾地也【管子】吾土【我疆】土训　地财地力　土宜刋大芟草【水火处之可以美土疆周礼】粪田畴美土
　　疆【月令季夏土润溽暑大雨时行乃烧薙行水利以杀草可以粪田畴可以美土疆注谓欲耕莱田先薙草烧之大雨蓄之时地美可耕种】菑畬【田一嵗曰菑二嵗曰畬三嵗曰新田】芟草把土揉木辟土　相以邱陵【芟其草木】立表经年【晋书郭翻字长翔欲垦莱田立表经年无主乃作熟人认皆与之县令闻以其稻归翻翻不受】辟彼汚莱【翦其荆棘】垦草田【汉书南郡太守李尚占垦草田注是百姓田而云新垦也孙寳发其姧狱受诛而死】垦田不实【先时垦田多以不实事见田制门注】孔垦田【王方翼祖尚同安大长公主母李为主所斥居鳯泉墅方翼尚防日垦田】垦田五千顷【墨齿常之拜河源道经略大使垦田五千顷嵗収粟斛百余万由是食衍士精戍逻有备】视垦田赢缩以稽本末【陆贽入计曰视垦田赢缩以稽本末】开废田【卢坦表韩重华为代北水运使开废田】身率【刘昌在边凡十五年身率士垦田三年而军有羡食】拨腐曝淤【文粹韦瓘宣州大农陂记斩莽辟芜拨腐曝淤开荒梗数万顷】训导以术【陆宣公奏议所贵田野垦辟者岂不以训导以术人自乐业乎】卖所乘马【李文亮有文武才干为土门令属百姓饥荒盗贼侵寇文亮卖所乘马分给贫弱劝以垦田嵗因大稔太宗闻而嗟美下书诏美之】一庄荒【崔群知举归其妻乘间劝令置田群曰我有庄三十所春榜放三十人是也妻曰君非陆贽门生乎君掌文柄约其子简礼不令就试如以君为良田陆氏一荘荒矣】神农之斵耒耜教辟耨所以垦良田而殖嘉谷也【元稹制策曰神农之斵耒耜教辟耨所以垦良田而殖嘉谷也然而不能遏莨莠之滋焉其所以遏之者芟夷钱镈而已】亷使奏吏之能者其二曰田野垦辟【夫贵田野垦辟率民殖荒田限年免租新畆虽辟旧畬芜矢人以免租年满复为汚莱有稼穑不增之病食货志】募人假牛犂恳废【以所收半畀之田乆不治故肥美嵗入凡三万斛诸工计所庸受粟有差徐申】
　　旷土【十】
　　白宋郑之间有隙地焉　量地以制邑度地以居民地邑民居【必叅相得也】无旷土　无游民【礼】土旷人稀　田莱多荒【诗】念编户之人散成梗泛【叹先朝之畆鞠为蓬蒿】地广大荒而不治此亦士之辱也　虞芮之间田有余而人不足君子耻之【谓多旷土】孔荒茀【袁髙贞元二年帝以大盗后闗辅百姓贫田多荒茀诏诸道上耕牛】按公田之废者【徐申迁韶州刺史申按公田之废者募人假牛犂垦废以所收半畀之田久不治故肥美嵗入凡三万斛】原田芜秽【兮峥嵘榛棘柳宗元梦归赋】荒秽【城西有数顷田树果数百株多先人手自封植今已荒秽寄许京兆】稼穑之地半为荒畴【前宰无良下氓失业稼穑之地半为荒畴公晓喻归本流亡尽复席豫杨府君碑铭序】闲田荒壤【文粹李翰苏州屯田纪绩颂择封内闲田荒壤人所不耕者为其屯】一寸荒田牛得耕【杜甫蚕谷行】除去逃户荒地及河侵沙掩等地【元稹奏同州均田状】常恐委畴陇忽与秋蓬飞【李白】田家戒其荒【杜甫诗】境内田荒废者纵民耕之公不加赋【钱吴越王备火】境内荒絶田产【尚租籍者悉免之文穆备史】耕纺亡业【髙适传】遗畆当榛荆【柳宗元】
　　助为田【十一】
　　白周礼遂人以兴耡利【耡读为助令之助作也】遂师廵其稼穑而移用其民以救时事【移用谓转相佐助为耕耨敛刈芟之宜早晚不同而有天期地泽风雨之急也】合耦为耡【里宰掌其邑之众寡以嵗合耦为耡以治稼穑趋其耕耨行其秩叙以侍有司政令】考功记耜广五寸二耜为耦【两人相助耕之】旅师掌聚野之耡粟【人相助作一井出九夫税】季冬命农计耦耕【人合则牛耦可知也】借力【借人而治田也】侯彊侯以【以用也彊谓力有余而相助诗】孔潜耕【冯道嵗饥退耕于野有荒其田不耕与力不能耕者道夜濳为之耕其人后来媿谢道殊不以为德】
　　田畴【十二】
　　白原隰龙鳞　服先畴之畎畆　原田莓莓　我疆我里　我田既臧　沃塉【处沃土则逸处塉土则劳】一易再易【周礼不易之地家百畆一易之地家二百畆再易之地家三百畆注云不易嵗嵗种美地也一易休一嵗再易休二嵗谓薄田也】膏腴兼倍【舄卤均田畴尽】疆以周索【索法也疆治土也则宜用之法谓鲁国】三壤咸则　庶土交正　吾地　我疆【翼翼】沟塍脉散【防绮分】舄土衍沃　广轮之数【纵横也周礼】夫廛【周礼一夫田一防注云百畆曰廛】上地【肥美田也】中地下地【薄恶者】粪田畴　美土疆【月令季夏土润溽暑】广狭之度【沃塉之宜】土敝【地薄无力】畎畆之中【礼】农力以时【给授有期】舄卤【膏腴】不毛之地　不食之地　甫田【诗倬彼甫田嵗取十千】大田多稼　南畆【牛畆】中田有卢【周礼】大司徒以土宜之灋辨十二土名物以相宅而知其利害【十二分野十二邦也上系十二次各有所宜也】封畛土略【畛涂所经略曰界】负郭【陈平有负郭田】形方氏掌正封疆无有离之地【邪也离絶也】土壤【自生曰土所植曰壤】度山林鸠薮泽【聚成薮泽使人不得焚防壤之以备猎处】辨京陵【大阜曰京絶髙曰陵别之为墓】表淳卤【塉薄地也表异轻其赋税也】数疆潦【疆界有流潦者计数减其租入】规偃潴【偃潴下偃之地规度其受水多少】町原防【隄防闲地不得方正如井田别为小顷町也】牧隰臯【水涯下湿为刍牧地】井衍沃【平美地周礼以六尺为歩歩百为畆畆百为夫夫三为屋】一成【少康有田一成】封洫【疆界】传曰争寻常以尽其民【八尺曰寻倍寻曰常常寻之地言少也】不腆之田【晋谓戎子驹攴曰我惠公有不腆之田与汝割分而食之】疆畎肥硗　沮洳【渐洳】畇畇原隰【垦辟之貌】堤封孔给诸子田【刘基病给诸子田各五顷】搔背牧鸡鹅【闲时田野中搔背牧鸡鹅李白赠蔡舍人】绵延【韦苏州登西冈诗绵延稼盈畴】秔稻熟【韦苏州襄武馆诗是时秔稻熟西望尽田畴】嘉谷田是生【文粹欧阳詹张博士讲礼记田畴将植而求实虽耕矣必耨分其畦垄嘉谷由是乎生】垦辟尚少【文粹岑文本谏太宗勤政书田畴垦辟尚少】茫茫野田緑【韦应物经武功】南岭横爽气髙林绕遥阡野庐不锄理翳翳起荒烟【同上】畎畆孤城外江村乱水中【杜甫向夕】暂抵公畦棱【咏懐】无易仕之田园【杜牧】私田薿薿不侵其畔【李干屯田纪绩颂】
　　美田【十三】
　　白膏腴　衍沃　肥硗　陆海【东方朔曰汧陇以东商洛以西厥壤肥硗防浐以西泾渭之南此天下陆海之地贫者得以家给无饥寒之忧】膏【东方朔曰酆镐之间号曰上膏畆一釡】家好畤【陆贾以好畤地善往家之】上腴　周原膴膴【膴膴美也】沃野　泾渭溉灌【张禹买田四百顷皆泾渭溉灌膏腴上价】不易之地【年年种肥美田】上地多稼之田　处沃土则逸处塉土则劳此繋乎地也畆种之田【一畆收一钟】池阳谷口【沟洫志秦人歌曰田于何所池阳谷口郑国在前白渠在后荷锸成云决渠为雨泾水一石其泥数斗言肥浓也】美业【后汉中常侍苏康管覇用事占天下良田美业刘祐为大司农移书所在依科役人桓帝怒之】孔多田翁【卢从愿占良田数百顷自此薄之目为多田翁】疆畛相望【元载膏腴别墅疆畛相望】占膏腴【李澄颇殖产伊川占膏腴自都至阙口畴野弥望时谓地癖】良田美产【髙力士传中人若黎敬仁等京师甲第池园良田美产占者什六】上【太平公主田园徧近甸皆上腴】便好上腴【李林甫】土疆沃美【古后稷封有之地其土疆沃美髙厚有丘陵坟衍之大其植物丰畅茂遂有秬秠荏菽之宜柳宗元武功县丞防记】得良田约数千顷【伏奉今日徳音拆寺兰若共四万四千六百余所还俗僧尼并奴婢为两税户共四十一万余人得良田约数千顷其僧尼令主客大秦穆护二千余人并令还俗一品集贺废毁诸寺表】为腴田【唐循吏传韦景骏神龙中歴肥乡令县北濒漳连年泛溢人苦之景骏相地势益南千歩因髙筑鄣水至堤趾又輙去其北燥为腴田】丰苗亦已概云水照方塘【杜诗】嘉禾大田【二十七屯广轮曲折千有余里文粹李翰屯田纪绩颂】上田三十顷【让皇帝宪为雍州牧赐上田三十顷】名园上腴之田为中人所占者半京畿矣【宦者传序】
　　塉田【十四】
　　白海濵广斥【斤卤】瞻彼阪田有苑其特【阪田﨑岖硗确之处然有茂特之田也】生稻梁【史邺令引漳水灌田人歌曰引漳水灌邺田旁千古斥卤生稻粱】草田　荒田　硗陿　沉斥【刑法志除山川沉斥注沉居水下斥咸卤也】不腆之田【腆厚也】丑地　恶地　处塉土则劳此系平地者也　处民为择塉土【国语圣人处民必择塉土塉土之民劳则思善沃土之民逸则思不善故沃土之民不才而淫】一易再易之地【注见田畴门注中】石田【传曰得志于齐犹石田也无所用之】土敝则草木不长【土敝地薄无力】不食之地　不毛之地【不毛谓无草木也】孔苦下【陆有田数百畆田苦下潦则与江通】地塉卤【李景略拜丰州刺史穷塞苦寒地塉卤边戸劳悴】土塉地狭【杜牧之上李司徒论用兵书泽潞两州全居山内土塉地狭积谷全无】抚之不暇【崔郾陜土塉而民劳吾抚之不暇犹恐其扰】汚莱塉卤之地混成大田【柳宗元】操耨耜而耕地薄而赋多【韩文】
　　井田【十五】
　　白书曰殊厥井疆俾克畏慕【不脩道徳则殊其井疆使畏为恶之祸慕为善之福】周礼小司徒乃经其土地井牧其田野九夫为井四井为邑【邑方二百里】四邑为丘四丘为甸四甸为县四县为都以任地事而令职贡匠人为沟洫九夫为井【九夫所治之田为一井也】公羊传曰什一天下之中正贫富兼并虽臯陶不能使彊不陵弱也故圣人制田以口分一夫一妇受田百畆以食父母妻子五口为一家公田十二畆所谓什一庐舍二畆半凡为田一顷十二畆半八家九顷共为一井一无泄地气二无费一家三同风俗四合巧拙五通财货因井田为市　壊【食货志商君相秦壊井田开阡陌急耕战之费虽非古道犹以务本故能倾邻国雄诸侯王制自灭也】经界【孟子曰夫行仁政必自经界始经界不正则井地不均故暴君污吏必慢其经界也】民得买卖【食货志董仲舒曰井民田得买卖富者田连阡陌贫者亡立锥之地】近古限人田【董仲舒曰古井田法虽难卒行宜少近古限人田以赡不足注各立限不使富者过制则贫弱之家有可立矣】孔逺而不可复【唐牛僧孺贤良防周人井田之制逺而不可复】古者因井田而制军赋【刘蕡防古者因井田而制军赋】古者一井之地九夫共之【陆贽奏议国朝着令赋役之法有三一曰租二曰调三曰庸古者一井之地九夫共之公田在中籍而不税私田不善则非利公田不善则非仁事颇纎微难于防检春秋之际已不能行】夏商之道废【文粹李翺平赋书秦灭古法墯井田夏商之道废相承滋乆不可卒复】以安其业【古者设井田之法以安其业同土】度土田之广狭画为夫井【度土田之广狭画为夫井量人戸之众寡分为邑居使地利足以食人人力足以辟土邑居足以处众人力足以安家野无余田以啓専利邑无余室以容游人选刑避役者徃无所之敢业迁居者来无所防于是生业相固食力相济其出财征也不待徴书而已平其起军役也不待科人而已均矣白居易议井田阡陌】戸繁乡狭者则复以井田【大抵人稀土广者且脩其阡陌戸繁乡狭者则复以井田使都鄙渐有名家夫渐有数夫然则井邑兵田之地众寡相维门闾族党之居有无相保相维则兼并者何所取相保则游墯者何所容如此则庻乎人无游心地无遗力】
　　给授田【十六】
　　白周礼载师掌任土之灋以物事地授职以廛里任国中之地【廛里若今邑居田也廛民居之区域也里居也】以塲圃任园地【园树果之属】以宅田士田贾田任近郊之地【宅田致事家所授之田士读为仕仕亦授田为之圭田孟子曰自卿以下必有圭田五十畆贾田贾人家所授之田也】以公邑之田任甸地【公邑六遂余地天子使大夫治之】以家邑之田任稍地【家邑大夫采地也】以小都之田任县地大都之田任畺地【小都卿之采地大都公之采地王子弟所食邑也畺五百里王畿界也】小司徒土地以稽人民周知其数上地家七人可任者家三人中地家六人可任者二家五人下地家五人可任者家二人【一家男女七人则受上地养者众多】遂人治野以下剂致氓【致防也民田虽上中下及防之以下剂为率谓可任者家二人也】以田里安氓以彊予任氓【诮民有余力复与田若余夫然】以土均平政辨其野之土以颁田里上地夫一廛【廛所居之内】田百畆莱五十畆余夫亦如之中地【夫一防田百畆莱百畆余夫亦如之】下地【夫一廛田百畆莱二百畆余夫亦如之】虽上地莱【饶逺】县师辨夫家田莱之数【莱地休不耕者】上田夫百畆【不易之地食货志】中田夫二百畆【一易之也】下田夫三百畆【再易之也】嵗更耕之自爰其处【更守也爰于也】授田令【诸给口分田者田易则倍给注寛乡三易已上者依乡法亦给也】寛乡　狭乡【又条诸州县界受田悉足者足为寛郷不足为狭乡又条狭郷不足者听于寛田遥授也】给永业口分田禄【条出诸丁田给永业田二十畆口分田八十畆其中男年十八已上亦依丁男给老男笃疾各给口分四十畆寡妻妾各给口分三十畆先得永业者则通其众口分数也】工商受田【食货志工商家五口受田乃当农夫一人】任地【居人】给受【硗肥】易地【受田】孔授田之制【丁及男年十八以上者人一顷其八十畆为口分二十畆为永业老及笃疾废疾者人以四十畆寡妻妾三十畆当戸者增二十畆皆以二十畆为永业其余为口分食货志】凡收授以十月【凡收授皆以嵗十月授田先贫及有课役者凢田乡有余以给比乡县有余以给比县州有余以给近州】稻给贫民【宗开元二十六年正月乙亥以京兆稻田给贫民】嵗纳租粟【陆贽奏议国朝丁男一人授田百畆但嵗纳租粟二石而已言以公田假人而收其租入故谓之租】口分永业之田【树以榆枣桑及所冝之木皆有数田多可以足其人者为寛乡少者为狭乡狭郷授田减寛乡之半其地有薄厚嵗一易者倍授之寛乡三易者不倍授工商者寛乡减半狭乡不给凡庶人徙郷及贫无以葬者得卖世业田自狭乡而徙寛乡者得倂卖口分田已卖者不复授死者收之以授无田者唐志】凡授田者【丁嵗输粟二斛稻三斛谓之租丁随乡所出嵗输绢二疋绫絁二文布加五之一绵三两麻三斤非蚕乡则输银十四两谓之调用人之力嵗二十日闰加二日不杀者日为绢二疋谓之庸食货志】古者一夫受田不得过百畆【欲使人不废业田无旷耕今富者万畆贫者无容足之居依托彊家服劳终嵗常患不充有田之家坐食租税京畿田畆税五升而私家收租畆一石官取一私取十力穑者安得足食宜为占田条限裁租价损有余优不足此安冨防穷之善经也同上】
　　田制【十七】
　　白名田限数【食货志董仲舒曰亦言秦用商鞅法改井田之制富者田连阡陌贫者无立锥之地今宜少近古井田法限人名田以赡不足塞兼并之路也】限利【哀诏诸侯王公列侯公主吏二千石及豪富人田宅无限与人争利其议限利利谓下名田制】汉名田制【哀制王公列侯名田国中列侯在长安及公主名田县道及关内侯吏人名田皆无得过三十顷贾人不得名田犯者以律论注名田国中者自食国中既收租税又得有私田三十顷名田县道者列侯有不足国虽受租复得田于他县道公主亦如之其诸侯在国名田他县者罚金三两】余田分与九族【王莽分男口不满人而授田过者分余田与九族及乡党也】晋制户调之灋【晋武时有司奏户调之法男子一人占田七十畆女子三十畆其外丁男田课五十畆丁女二十畆次丁男半之女不课其官品第一至第九各以贵贱占田品第一至第二占五十顷第三品四十五顷降杀以五至九占十顷出晋书食货志】不可问【光武时天下垦田多不以实豪右侵削陈留吏牍上有书曰颍川农可问河南南阳不可问帝不悟显宗年十二曰当以垦田相方耳河南帝城多近臣南阳帝乡多近亲田宅逾制】夺豪人田【晋张辅世伟为蓝田令庞宗西州大姓辅夺宗田二百余顷给贫户一县称之】田宅【晋有司奏王公国侯各宜京城有田宅今采暇作诸国邸当使城中有往来处近郊有刍藁田令限王公侯京城得有宅一处近郊田大国十五顷次国十顷小国七顷也】孔逾制【贾敦頥徙州刺史永徽中迁洛州洛多豪右占田类逾制敦頥举没者三千余顷以赋贫民】遵水式兮复田制【无荒区兮有良嵗刘禹锡髙陵碑】书过【文粹张彧桑羊评季孙用田赋孔子书而过之以其逾周公之制】其阔一歩其长二百四十歩【唐食货志田以歩其阔一歩其长二百四十歩为畆百畆为顷】周世宗尝夜读书见唐元稹均田图慨然叹曰【此致治之本也王者之政自此始乃诏颁其图法使吏民先习知之期以一嵗大均天下之田其规为志意岂小哉周世宗赞】检校民田髙下肥硗皆当【江南先主李升检校民田髙下肥硗皆获允当人絶咨怨输赋不稽】颁限田之科重兼并之律【使公侯卿士方伯连帅下及豪商大贾不得广并呑以専厚利因川泽以富贫人若然则均田之方寓其间矣又何必夺此而与彼然后为损益乎牛僧孺防】
　　公田【十八】
　　白陈辕颇【公田以嫁公女有余以为己大噐国人逐之】种秫【陶濳为彭泽令在县公田悉种秫曰令吾醉于酒足矣妻子固请种秔乃使二顷五十畆种秫五十畆种秔】我公田【遂及我私诗】稼不善【周礼公田稼不善则罪人私田稼不善则罪吏】借力治之【古者井田家田百畆公田十畆借人力而治之】占官【晋李憙上言尚书山涛中山王胿各占田三更稻田请免涛睦等官】孔赈贫民【敬休蜀道米价腾踊请以本道阙官职田赈贫民】废京司职田【李元纮是时废京司职田见屯田门】内外上下各有等差【夫职既不同田亦异数内外上下各有等差白居易文】量品而授地计田而出租【国朝旧典量品而授地计田而出租故地之多少必视品之髙下租之厚薄必视其田之肥硗如此则沃塉齐而户租均等列辨而禄食足矣同上】一井之地九夫共之【陆贽古者一井之地九夫共之公田在中籍而不税】公田不善则非仁【同上】唐武徳元年文武官给禄颇减隋制【一品七百石从一品六百石二品五百石从二品四百六十石三品四百石从三品三百六十石四品三百石从四品二百六十石五品二百石从五品百六十石六品百石从六品九十石七品八十石从七品七十石八品六十石从八品五十石九品四十石从九品三十石外官则否一品有职分田十二顷二品十顷三品九顷四品七顷五品六顷六品四顷七品三顷五十畆八品二顷五十畆九品二顷皆合百里内之地志】堑抵公畦棱【杜诗】或有隔越乡村被配一畆二畆之者或有身居市井亦令虚头出税之者【元稹奏均田状云或有隔越乡村被配一畆二畆之者防有身居市井亦令虚头出税之者其公廨田官田驿田等所税轻重约与职田相似亦是抑配百官租田疲人患苦】凡京师诸司各有公廨田诸京官文武职事各有职分田诸州及都防府亲王府宫人职分之田各有差【诸职分陆田限三月稻田限四月以前上者并入后人以后上者入前人其麦田以九月三十日为限若前人自耕未种后人酬其功自己自种者准租分法其价六十已下者依旧定不得过六斗通典】开元十年【勑所置职田本非古法爰自近制是以因循事有变通应须删改其内外所给职田可从今年九月以后并宜停给十八年京官职田特令准令给受复用旧制同上】大厯以来【关中匮竭乃减外官职田三分之一以给京官俸同上】
　　买卖田【十九】
　　白田里不鬻【礼】偿债【晁错曰有卖田宅鬻子孙以偿债】多买田自污【或谓萧何曰上有疑君之心君何不多贱买人田宅以自污何从其计上大恱民遮道上言相强贱买民田宅数千上谓曰君自谢民】卖田供车马【贡禹上言臣有田百二十畆陛下过意徴臣臣卖田百畆以给车马】卖田为贾【汉书贫而得其田或卖以为贾注云卖田与人便为商贾业也】疏广不买田宅【汉疏广归乡为酒肴以召乡里子孙谓乡中老人曰子孙兾及君时颇立产业宜从丈人劝买田宅广曰有旧田庐子孙勤力足供衣食増益之但教子孙怠慢也】王田【王莽令天下田名王田不私买卖】卖田起茔【后汉崔实父卒卖田宅起冡墓茔】卖田地赈人【吴志天下乱鲁肃不治家标卖田地以赈人甚得乡里欢心】膏腴上价【汉张禹买田四百顷皆泾渭灌溉极膏腴上价也】献田宅者操书致【书致契书也礼】贱买【后汉窦宪恃宫掖声势遂以贱直请买沁水公主园田主不敢言帝知乃切责宪以田还公主】孔虽贵不立田园【张嘉贞虽贵不立田园有劝之者荅曰吾尝相国矣未死岂有饥寒忧苦以谴去虽富田产犹不能有也近世士大夫务广田宅为不肖子酒色费我无是也】市田颍阳【武攸绪市田颍阳】买土一防【柳宗元雅善萧俛诒书曰买土一防为耕甿】丘之小不能一畆【可以笼而有之问其主曰唐氏之弃地货而不售问其价曰止四百余怜而售之柳宗元小邱记】禁买卖世业口分田【初永徽中禁买卖世业口分田其后豪富兼并贫者失业于是诏买者还地而罚之唐食货志】愿以潭上田贸财以缓祸【柳宗元钴鉧潭记一旦欵门来告曰不胜官租私劵之委积既芟山而更居云云】彻舍鬻苗【李实峻责租调人穷无告至彻舍鬻苗输于官】彻舍帖田【李峤臣计天下编戸贫弱者众有卖舍帖田以供王役者】剔屋卖田【狄仁杰疏比縁军兴调发烦重复破家产剔屋卖田】兄弟讼防【韦保衡以妾为妻鬻田宅至兄弟讼阋家法遂替】鬻昭应墅【萧复广徳中嵗大饥家百口不自振议鬻昭应墅宰相王缙欲得之使弟纮说曰以君才宜在左右胡不以墅奉宰相取右职复曰鬻先人墅以济孀单吾何用美官使门内馁且寒乎】生平不治产有劝营之者【曰禄廪虽薄在我则有余田庒何所取乎髙郢】







　　白孔六帖卷八十
&lt;子部,类书类,白孔六帖&gt;
　　钦定四库全书
　　白孔六帖巻八十一　　唐　白居易　原本
　　宋　孔　传　续撰
　　换田【一】　　　　　田讼【二】
　　水田【三】　　　　　代田【四】
　　农器【五】　　　　　种【六】
　　苗稼【七】　　　　　认田苖【八】
　　馌饷【九】　　　　　田客【十】
　　场【十一】　　　　　百谷【十二】
　　谷【十三】　　　　　粟【十四】
　　麦【十五】　　　　　稻【十六】
　　黍【十七】　　　　　禾【十八】
　　豆【十九】　　　　　捃拾【二十】
　　储蓄【二十一】　　　祈谷【二十二】
　　农稔【二十三】　　　虫蝗【二十四】
　　换田【一　求田附】
　　白郑伯以太山之祊易许田又曰郑伯以璧假许田谷梁云郑伯以璧假许田非假也讳易也天子在上
　　诸侯不敢以相与【诸侯受于天子助祭太山汤沐邑也子不得専也许鲁卫宿邑枋郑助祭太山汤沐邑也】易地　交易　疆埸之地一彼一此何常之有各以所利两不相伤　去彼取此　求田【史田蚡使籍福请魏其侯城南田魏其曰老仆虽弃将军虽贵可以势夺乎蚡怒曰魏其何爱数顷田也】请官地【田蚡为丞相请考工地益宅上怒曰君何不遂请武库】为将请美田宅【秦王翦伐荆始皇送至防请美田宅园地甚众至军又使使请美田者五軰或曰将军之乞贷亦已甚矣翦曰秦王不信人故请业自固也】占田【王立使客因南郡守李尚书占垦草田数百顷上书愿入县官诏平田与直有费一万万孙寳子严按发劾奏尚下狱也】孔瘠地易上地【食货志宪宗末天下营田皆雇民或借庸以耕又以瘠地易上地民间苦之穆宗即位诏还所易地而耕】田畆换易【唐杨炎言于帝曰开元承平乆不为版籍而丁口转死田畆换易】
　　田讼【二】
　　白听以版图【周礼小宰听闾里以版图注版戸籍也圗地图也听人讼地者以版图决之】地讼【周礼凡地讼以图正之注云地讼争疆界也以土地之图断其讼】齐楚俱失【虞芮不争】虞芮【二国争田久而不决相谓曰西伯仁人也盍徃质焉入其境耕者让畔行者让路虞芮之君曰吾侪小人不可以入君子之朝遂以所争之田为闲田】宋郑之间有隙地【田弥作顿丘王畅嵒戈锡六邑宋郑盟曰勿有是郑人后成嵒戈锡宋向巢伐郑郑败宋师于六邑为虚依前不肯也】农必有畔地岂无图　定其广狭必先量地【辨以曲直亦在徴书】请详无理之辞【庶验求多之罪】劝农务本【必制夫防】度土有初【岂无籍地】豪夺吾人【汉书】先畴【沃土】争寻常之地【传】邢侯与雍子争鄐田　兄弟争田【韩延夀为左冯翊行县至髙陵有兄弟争田者延夀曰是吾化不行闭閤思过请告将觧印讼者慙以田相让愿终身不争】质厥成【诗虞芮质厥成见上】争【孟子曰争地以战杀人盈野】孔段秀实【初为营田判官泾大将焦令谌取人田自占给与农约熟归其半是嵗大旱农告无入令谌曰我知入不知旱也责之急农无以偿往诉秀实秀实署牒免之】纷纭与夺八十一断【李华练塘颂序润州练湖幅员四十里其傍大姓强家泄流为田専利上腴畆收倍钟富剧淫衍旱则悬耜水则具舟人罹其害九十余祀凡经上司纷纭与夺八十一断曲能掩直强者以得之韦公素知截湖申戒县吏率徒辟之所润者逺原隰皆春耕者饱忧者泰】猎犯人田有辞怒而射【许圉师俄坐其子猎犯人田有辞怒而射之圉师掩不奏为人告擿帝让曰宰相而暴百姓非作威福乎】咋舌不敢言【刘禹锡高陵令颂泾水东行注白渠洒而为三以沃关中故秦人常得善嵗泾阳人拥而颛之私开四窦泽不及下泾田独肥他邑为枯地力既移地征如初人或赴诉泣迎尹马而占泾之腴皆权幸家荣势足以破理诉者复得罪由是咋舌不敢言吞怨衘忍公乃循故事考式文暨前后诏条更水道入于我里请杜私窦使无弃流请遵田令使无越制京兆具事以闻诏许讫役】讼争【李华复练塘颂膏腴利倍起讼争斯人怨抑痛无声韦公正直动神灵百年游淀为漻凊】不争歩畆【文椊刘棁与崔尚书书方今天下百姓不敢争歩畆】三疏申理卒与民直【张仲方为金州刺史宦人夺民田仲方三疏申理卒与民直】
　　水田【三　通沟溉灌附】
　　白决渠降【荷挿成云】沟塍绮错　开窦洒流　沟浍脤连白公开泾以溉秦【汉太始二年赵中大夫白公奏穿泾水起谷口尾入栎阳注渭中袤】
　　【二百里溉四千五百顷人歌曰田于何所池阳谷口云云谷口即今云阳治国邑也】史起引漳而灌邺【魏文侯曾孙襄王时史起为邺令引漳水而灌邺以留魏之河内人歌曰引漳水灌邺旁千古岸生稻粱】决为之渠泥惟数斗【人歌曰泾水一石其泥数斗且溉且粪长我禾黍注水中停淤泥可以当粪】收如云之稼畆乃一钟【郑国为秦凿泾水旁北山东注渠成雨其田溉注塡游之水溉舄卤之地四万顷皆畆一钟无凶年】一溉之功且异复枯之效【旱苗尝经一溉亦复枯也】万顷之润寜虞首种之艰【月令首种不入】且溉且粪【如粢如梁】濬兹沟洫【决彼堰潴】变云于黄汚【化膏腴于舄卤】无旱暵之忧【得沮洳之泽】稻人【周礼稻人掌稼下地以潴畜水以防止水以沟荡水以遂均水以列舍水以浍泻水种之芒种皆治水也列音禄计切】濬其畎浍生彼稻粱【见上】十二渠【具县令劝课门】沃野【沃渭溉灌】均水　均束【邵信臣为南阳守行视郡中泉通沟渎起水门堤阏以广溉灌人得其利为民作均水约束刻石立碑以防分争】六辅渠【倪寛为左内史奏请开六辅渠溉田】作塘【晋张闵字敬绪为晋陵内史所部四县以旱田遂立曲河新丰塘溉八百余顷每年丰稔葛洪作颂以擅兴废免官其后益拜大司农】畎浍清白渠斗门式【水部式京兆府髙陵界清白二渠交口置斗门堰清水淮为五分三分上中白渠二分入清渠若雨水上多即上下用水处相开放还入清水三月一日已前八月二十日已后任开放之】蓄泄【蓄贮水泄放水】治旧渠【后汉何敞为汝南守治铜阳旧渠百姓頼其利垦田增二万顷】修三渠【晋食货志夏侯和修新渠富夀防陂三渠溉田三百顷】濬畎浍【渠也】变逸于劳【力移地利】以农易【智切天功】美郑白之沃【亡沮溺之勤】溉冈卤【晋书苻坚通伾上源凿山起堤通渠引渎以溉冈卤百姓頼之】孔右史渠【温造为朗州刺史开后乡渠百里溉田二千顷民获其利号右史渠】溉四县田【节度河阳秦复懐州古奏渠枋口堰以溉济源河内温武陟四县田计五千顷】筑句城塘【李袭誉累扬州长史扬州吴江大都防俗喜商贾不事农袭誉为引雷陂水筑句城塘溉田八百顷以尽地利】凿汾水【绛州刺史韦武凿汾水灌田万三千余顷】以水与民【昭懿公主大厯末寰内民诉泾水为硙壅不得溉田京兆尹黎干以请诏撒硙以水与民时主及暧家皆有硙丐留帝曰吾为苍生若可为诸戚唱即日毁由是废者八十所】作均水法【戴叔伦守抚州刺史民歳争溉灌为作均水法俗便利之】筑富人固本二塘【李吉甫为淮南节度使筑富人固本二塘溉田且万顷】孟渎【孟简为常州刺史州有孟渎乆淤阏简治导溉田凡四千顷】斥海濵弃地为田【杜佑初佑决雷陂以广灌溉斤海濵弃地为田积米至五十万斛】厮水溉田【李频再迁武功令有六门堰者廞废五百五十年方嵗饥频发官廥庸民浚渠按故道厮水溉田谷以大稔】擅决司洧水【卢群淮西吴少诚擅决司洧水溉田使者止之不奉诏命群临诘】引伊洛【崔纵为河南尹引伊洛溉髙仰通利里闾水甚宜之】泄流为田【李华润州复练塘颂序大族强家泄流为田】决翟陂【赵防卒珝代立珝颇知书乃求邓艾故迹决翟王陂溉民田兄弟居陈二十余年陈人大頼之五代史】酾引新渠汇于河流【潴雷陂以溉穑地酾引新渠匪于河流皆省功费而宏利泽权徳舆岐公淮南遗爱碑】嵗获秔稻蒲鱼无虑万计【于頔为湖州刺史部有湖陂异时溉田三千顷久廞废頔行县命复修隄阏嵗获秔稻蒲鱼无虑万计】螣泉落环佩畦田差纂组【杜牧弄水亭诗】波光碧绣畴【东坡诗】北有涧水通青苖【杜甫防州歌东屯稻畦一百顷北有涧水通青苖】疏导渠流【永徽六年雍州长史长孙祥奏言往日郑白渠溉田四万余顷今为富商大贾竞造碾硙堰遏费水渠流梗澁止溉一万许顷请修营此渠以便百姓至于咸卤亦堪为水田髙宗曰疏导渠流使通灌溉济沃炎旱应大利益大尉无忌对曰白渠水泥淤灌田益其肥美又渠水发源本髙向下枝分极众若使流至同州则水饶足比为碾硙用水泄渠水随入滑加以雍遏耗竭所以得利遂少于是遣祥等分检渠上碾硙皆毁之至大厯中水田才得六千二百余顷】
　　代田【四】
　　白后汉末以赵过为捜粟都尉过能为代田一畆甽【工犬反】嵗代处故曰代田古法也后稷始甽田以耜为耦【并两耜而耕】广尺深尺田甽长终畆一畆三甽一夫三百甽而播种于甽中苖生叶已上稍耨垄草因隤其土以附苗根故诗曰或耘或耔黍稷嶷嶷【耘除草也耔附根也言苗稍壮每耨輙附其根也】比盛暑垄尽而根深除能风旱故嶷嶷而盛也其耕耘下种田器皆有便巧汉五顷田当古十二顷【古以百歩为畆汉以二百四十歩为畆故十二夫之田于汉为顷】率五顷田用耦耕二牛三人一嵗之收常过缦田畆一斛已上【缦田不为甽者莫干反】善者倍之【善为甽者又过缦田畆二斛已上者】过使教太常三辅【太常主诸陵有民亦课种田】大农买工巧奴与从事为作田器二千石遣令长三老力田及里父老善田者受田器学耕种养苗状民或苦少牛亡以趋泽故平都令光教过以人挽犂过奏光以为丞教人相与庸挽犂【庸功也言挽功共作也义亦与佣赁同】率多人者田日三十畆少者十三畆以故田多垦辟又教边郡及居延是边城河东农三辅太常民皆使代田用力少而得谷多也孔月一代【唐严郢奏秦地膏腴田曰上上耕者皆畿人月一代功甚易】
　　农器【五】
　　白周易斵木为耜揉木为耒耒耨之利以教天下葢取诸益　周礼鍜氏为鏄器【田器也钱鏄之属】钱鏄【农器】铸劒防为农器【家语】天子亲载耒耜【月令】脩耒耜具田器【季冬告人月令】揉木【为耒】范金【为钱鏄】三之日于耜【豳诗正月】遂人治野以时器劝氓【时器耒耜钱鏄之属】越鏄【考工记越无鏄非无鏄夫人而能为鏄也】借鉏【汉贾谊曰商君化秦俗子借父耰鉏虑有徳色秦借而着色西征赋曰子嬴鉏而借父训秦俗而着色】遂大夫简稼器脩稼政　车人为耒庛【音次谓耒下前曲接耜也】长尺有一寸中直者三尺三寸上句者二尺二寸坚地欲其直庛柔地欲其句庛直庛则利推【土回反】句庛则利发倨句磬折谓之中地【中地之耒其庛以直者如磬折调之调者六尺也】水排铸【后汉杜诗公君为南阳善计畧教民造作水排铸为农器用力少见功多人便之】孔请三千具【黙啜请农器三千具】收河北耕器为范【五代刘审交迁陈州防御便出视民田见民耕器薄陋乃取河北耕器为范为民更铸】剡木为犂【室韦剡木为犂人挽以耕】耕具【白敏中兼邠寜制置使规萧闗通灵威路使为耕战具】大售殷赋【陆冶家子言吾且始铸田器嵗东作必大售殷赋重秉耒耜者一拨不敢起】器无耒耜【张曲江龙池颂人食未粒鸟兽是茹时不耕稼器无耒耜而神农氏将教其本则天为之雨粟】铸镈钐鉏斸【韩文李惟简志益市耕牛铸鏄钐鉏斸以给农之不能自具者】夫神农斵耒耜教辟耨【所以垦良田而殖嘉谷也然而不能遏稂莠之滋焉其所以遏之者芟夷钱鏄之而已元稹防】市耕牛佃具【李惟简出为鳯翔节度使市耕牛佃具给农嵗増垦数千万顷】初税农具钱【五代唐明宗长兴二年】
　　种【六　浸种附】
　　白诗曰诞降嘉种维秬维秠维穈维芑【秠一稃二米穈赤苗芑白苗也】周礼司稼辨穜稑之种周知其名辨五物九等【五物五地也九等谓骍刚赤缇云云】舍人悬穜稑之种以供皇后春献【礼皇后率六宫献穜稑之种】不能偿种假与【汉平诏贫人迁徙至徙所易田宅假牛犂穜植也】凡粪种骍刚用牛【骍赤土刚强也】赤缇用羊【赤缇縓色音地兮反】坟壤用麋渇泽用鹿【故水处】咸泻用貆【貆貒音丸】勃壤用狐【勃壤粉解】埴垆用豕【垆粘疏也】疆防用蕡【防音槛蕡麻实也疆防坚地】轻防用火【轻防脆音孚照反凡上言用者皆谓煑其汁渍种也】五种【月令十二月】杂五种【汉书必杂五种以备灾也】孔请十万斛【默啜请粟田种十万斛】种不得下【权徳舆大旱上阙政曰畿甸之内大率赤地而无所望虑麦种时种不得下宜诏在所裁留经用以种贷民】易种子【陆贽谓宜诏度支召工就诸屯赐种子劝之播莳】敬始【李翰屯田纪绩颂陈三壤之礼而敬其始】
　　苖稼【七】
　　白黍稷嶷嶷　曾孙之稼　如茨如梁　既坚既好不稂不莠　五谷不滋彼黍离离　获之挃挃【获声】先雨耘耨【管子】别苖莠列疏遫【遫宻也】芃芃其麦　五稼　如云之稼　千耦其耘　是刈是稷　黍稷方华　我黍与与【我稷翼翼】中原有菽【菽藿】艺麻如之何衡从其畆　实莠国稼　若苗之有莠【若粟之有秕】维穈维芑【穈赤苗芑白苖】降之穈芑离离山上苗　苗而不秀孔崔沔曰【祭祀上天苑囿躬稼所收莫不】
　　【荐而后食尽诚敬也】丰苗【亦已穊云水照方塘杜甫东渚诗】耕之耰之【文粹顾况上古慜农也莠盛苖裒耕之耰之袯襫锄犂手胼足胝】嘉谷奋兴根叶肥润【韩愈贺雨表】麦芒际天揺青波【柳宗元】罢亚百顷稻西风吹半黄【杜牧稻诗】我屯之稼如云漠漠【李翰屯田纪绩颂】阅稼于冷泉【后唐明宗纪】绵延稼盈畴【韦应物纡直水分野绵延稼盈畴】登原忻时稼【秋郊诗】以稼则硕以植则茂【柳宗元】
　　认田苗【八　擅耕附】
　　白认禾【后汉承宫字少子避地汉中与妻子家隂山种禾黍熟人认与之】认稻【吴钟离收子干种稻将熟县人认其田遂以稻与之】垦莱田【晋郭翻长翔欲垦莱田先立表经年无主乃作将熟人认禾悉与之县令闻将稻还翻翻不受】擅耕【魏任假昭光有擅耕田种以语假假云我借之】孔三疏申理【张仲方补金州刺史宦人夺民田三疏申理卒与民宜】大族强家泄流为田【李华练塘颂序见上田讼门注】望沄沄兮视防防鸟闲鱼乐葭菼生【膏腴利倍起讼争斯人怨抑痛无声韦公正直动神明百年游淀为漻清同上颂】髙陵令刘君【请杜私窦使无弃流请遵田令使无越制】以地还【李惟简改户部尚书金吾大将军有长尚万国俊者以军势夺兴平人田地吏惮莫敢治及公为金吾兴平人曰乆闻李将军为人公平庶能直吾屈即赍县牒来见公发视立杖国俊废之以地还兴平人】诉牛羊使夺其田【姚合累给事中奉先冯翊二县民诉牛羊使夺其田诏美原主簿朱俦覆按偎以田归使合劾发其私以地还民】手诏赐田【隠太子传秦王以美田给淮安王神通而张媫妤为父丐之帝手诏赐田诏至神通已前得不肯与媫妤妄曰诏赐妾父田而王夺与人帝怒召秦王让曰我令不如尔教耶】
　　馌饷【九】
　　白馌彼南畆田畯至喜【诗】冀缺耨其妻馌之敬相待如賔【具夫妻门】书云葛伯仇饷【有饷田葛伯杀而夺之饷者怨之故书云仇饷】有嗿其馌【嗿吐敢反众貌】伊黍来饷【载筐及莒其饟伊黍其笠伊纠妇子来馌注筐莒盛黍稷丰年物虽贱犹食黍】求浆酺之【吕后田中酺老父】孔耕饷【戴叔伦守抚州刺史民嵗争溉灌为作均水法俗便利之耕饷嵗广】随日随饷【杜牧之上周相公墀书边地无积粟师无见粮不先屯田随日随饷是不知地利也】田妇有嘉献【发撒新嵗余韦应物西峯诗】
　　田客【十】
　　白租牛客【晋王恂字良夫为河南尹魏时公卿已下租牛客戸有差自后小人惮役多乐为之贵势之门动有百数又太原诸郡亦有匈奴胡人为田客多者数千武帝禁之恂明峻其防所部莫敢犯之】防人为衣食客【晋武帝制以品之髙卑得防人为衣食客六品已上三人七品八品二人九品一人其田客第一第二品无过五十戸第三品十戸第四品七戸五品五户六品三户七品三戸八品九品一戸】庇身亢身在其宇下孔纵田客杀人【五代萧希甫初明宗欲以希甫为谏议大夫豆卢革韦说颇沮难之其后革说为安重诲所恶希甫希防诬奏革纵田客杀人革说终皆贬死】家田佃户【五代周行逢民过无小大皆死夫人严氏谏曰人情有善恶安得一槩杀之乎行逢怒曰此外事妇人何知严氏不恱绐曰家田佃戸以公贵颇不力农多恃势以侵民请往视之至则营居以老嵗时衣青裙押佃戸送租入城行逢往就见之劳曰吾贵矣夫人何自苦耶严氏曰公思作戸长时乎民租后时常苦鞭朴今贵矣宜先期以率众安得遂志垅畆间乎】
　　【十一】
　　白十月涤【霜降而收缩物埸功毕入】九月筑场圃【豳诗今之七月】人掌国场圃以时敛而藏之【周礼】筑场圃农乃登谷【月令七月】孔场圃【李林甫传二十四年帝在东都欲还长安裴耀卿等建言农人场圃未毕湏冬可还】委圃【賸疏云矗以委圃欧阳詹】就理【韦苏州丁壮俱在野场圃亦就理】累累【白公观稼累累绕场稼】地为鬭场【孟方立克用击邢洺滋无虚嵗地为鬬场人不能稼】竹木稍摧翳园亦荒芜【韦应物诗】失望筑场圃【吾衰尤拙计失望筑圃杜甫诗】筑场看敛积【一学楚人为东屯诗】
　　百谷【十二】
  </div>
  <div class="pagination">
   <a href="白孔六帖_page39.html">
    上一页
   </a>
   <span>
    ...
   </span>
   <a href="白孔六帖_page35.html">
    35
   </a>
   <a href="白孔六帖_page36.html">
    36
   </a>
   <a href="白孔六帖_page37.html">
    37
   </a>
   <a href="白孔六帖_page38.html">
    38
   </a>
   <a href="白孔六帖_page39.html">
    39
   </a>
   <span class="current-page">
    40
   </span>
   <a href="白孔六帖_page41.html">
    41
   </a>
   <a href="白孔六帖_page42.html">
    42
   </a>
   <a href="白孔六帖_page43.html">
    43
   </a>
   <a href="白孔六帖_page44.html">
    44
   </a>
   <a href="白孔六帖_page45.html">
    45
   </a>
   <span>
    ...
   </span>
   <a href="白孔六帖_page41.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
