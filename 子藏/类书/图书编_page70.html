<!DOCTYPE html>
<html>
<head>
    <meta charset="UTF-8">
    <title>图书编 - 第 70 页/共 220 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>图书编 - 第 70 页/共 220 页</h1>
    <div class="content">　　荆山在南郡临沮县东北【东条山也卞和得璞玉于是山】　岘山在襄州襄阳县
　　内方山在江夏竟陵县东北【禹贡立章山也】
　　大别山在庐江六安县西南　外方山崧髙是也桐柏在南阳平氏县东南
　　陪尾山在江夏安陆县东北
　　衡山在长沙湘南县南【禹治洪水血马祭衡山于是得金简玉字之书】　大庾在防州南康县　武夷在建州崇安县
　　九江地在长沙下巂县西北云梦泽在南郡华容县之东东陵地在庐江金兰县西北敷浅原地在豫章厯陵县西南彭蠡泽在豫章彭泽县北【尚书所谓彭蠡既猪阳鸟攸居也】
　　匡庐山在江州浔阳县茅山在润州丹阳句容二县蒋山一名钟山在润州江宁县
　　天目在杭州于潜县会稽在越州山阴县四明在余姚县天台在台州始丰县括苍缙云在金华婺州黄岭在广州宝安县
　　泽阳山在下邳县之西
　　羽山在东海祝其县南也【县即王莽之邮亭也尚书殛鲧于羽山谓是山也】陶丘在济阴定陶县之西南【陶丘丘再成也】
　　荷泽在定陶县东雷泽在济阴成阳县西北荷水在山阳湖陆县南山在太山阴县西南大野泽在山阳钜野县东北大邳地在河南城臯县北【尔雅曰山一成谓之邳】
　　明都泽在梁郡睢阳县东北益州池水在蜀郡汶江县西南其一在郫县西南皆还入江荆州沲水在南郡枝江县三澨地之南在卭县之北【尚书曰导汉水过三澨地説曰沔水东行过三澨合流触大别山陂故马融郑王肃孔安国等咸以为三澨水名也】
　　海内诸水之源
　　大江出汶山【今江出汶山郡北迁县岷山东南经蜀郡揵为至江阳东北巴东建平宜都南郡江夏弋阳安丰至庐江南界东北经淮南下邳至广陵郡入海】北江出曼山南江出髙山髙山在成都西入海在长州南
　　浙江出三天子都在其东【按地理志浙江出新安黟县南蛮中东入海今钱塘浙江是也黟即歙也浙音折】在闽西北入海余暨南【余暨县属防稽今为永兴】庐江出三天子都入江彭泽西【彭泽今彭蠡也在寻阳彭泽县】一曰天子鄣淮水出余山在湖阳东义乡西入海淮浦北【今淮水出义阳平氏县桐柏山山东北经汝南汝隂淮南谯国下邳至广陵县入海湖阳县今属新野】
　　湘水在舜葬东南陬西环之【环绕也今湘水出零陵营道县阳湖山入江】入洞庭下【洞庭地穴也在长沙巴陵今吴县南大湖中有包山下有洞庭穴道潜行水底云无所不通号为地脉】一曰东南西泽
　　汉水出鲋鱼之山【书曰嶓冢导东流为汉案水经汉水出武都沮县东狼谷经汉中魏兴至南乡东经襄阳至江夏安陆县入江别为沔水又为沧浪之水】帝颛顼葬于阳九嫔葬于阴四蛇衞之【言有四蛇衞守山下】
　　蒙水出汉阳西入江聂阳西【汉阳县属朱提】
　　温水出崆峒崆峒山在临汾南入河华阳北【今温水在京兆阴盘县水常温也临汾县属平阳】
　　颍水出少室少室山在雍氏南入淮西鄢北【今颍水出河南阳成县干山东山东南经颍川汝阴至淮南下蔡入淮鄢今鄢陵县属颍川】一曰缑氏【县属河南音钩】汝水出天息山在梁勉乡西南入淮极西北【今汝水出南阳鲁阳县大孟山东北至河南梁县东南经襄城颍川汝南至汝阴褒信县入淮淮极地名】一曰淮在期思北【期思县属弋阳】
　　泾水出长城北山山在郁郅长垣北【皆县名也郅音桎】北入渭戏北【今泾水出安定朝那县西笄头山东南经新平扶风至京兆髙陵入渭戏地名今新丰县】渭水出鸟鼠同穴山东注河入华阴北【鸟鼠同穴山今在陇西首阳县渭水出其东经南安天水畧阳扶风始平京兆农华阴县入河】白水出蜀而东南注江【色微白浊今在梓潼白水县源从临洮之西西倾山来经沓中东流通阴平至汉夀县入潜】入江州城下【江州县属豫章】
　　沅水山出象郡镡城西【象郡今日南也镡城县今属武陵音淫】入东注江入下巂西【下巂县今属长沙隽音昨兖反】合洞庭中【水经曰沅水出于牂牁且兰县又东北至镡城县为沅水又东过临沅县又东至长沙下巂县】
　　贑水出聂都东山【今贑水出南康南野县西北音感】东北注江入彭泽西泗水出吴东北而南西南过湖陵西而东南注东海入淮阴北【今泗水出鲁国卞县西南至髙平胡陵县东南经沛国彭城下邳至临淮下桐县入淮】郁水出象郡而西南注南海入须陵东南
　　肄水出临晋西南【音如肄习之肄】而东南注海入番禺西【番禺县属南海越之城下也】
　　潢水出桂阳西北山【音黄】东南注肄水入敦浦西洛水出洛西山东北注河入成臯之西【书云道洛自熊耳案水经洛水今出上洛冢岭山东北经农至河南巩县入河成臯县亦属河南也】
　　汾水出上窳北【音愈】而西南注河入皮氏南【今汾水出太原晋阳故汾阳县东南经晋阳西南经西河平阳至河东汾阴入河皮氏县属平阳】
　　沁水出井陉山东东南注河入懐东南【懐县属河内河内北有井陉山】济水出共山南东丘【共与恭同】絶钜鹿泽【絶犹截度也钜鹿今在髙平】注渤海入齐琅槐东北【今济水自荥阳卷县东经陈留郡至济阴北东北至髙平东北经济南至乐安博昌县入海今碣石也诸水所出又与水经违错以为凡山川或有同名而异实或同实而异名或一实而数名似是而非似非而是且厯代久逺古今变易语有楚夏名号不同未得详也】湔　若　淹　涪　羗　巴
　　潜水禹贡沱潜既道是也旧云出巴郡【宕渠县南入于江今宕渠省入蓬州伏虞】　渝　巫溪
　　沮水出房州房陵县景山　褒　文　旬　淯　敖臼水出景陵县西入汉　溠水出义阳厥县西北黄山南入于涢　涢水出蔡阳县大洪山溠水入焉鄢水又谓之蛮水出房陵今房州治也　彭水杜云出新城昌魏　沱水禹贡岷山导江东别为沱至枝江入江防沟水一名江一名防溟沟【吴将伐齐伯中国于广陵城南东筑防城城下掘深沟东北通射阳湖西北至末口入淮通江于淮以便粮道防城今在扬州江都末口在楚州山阳射阳湖亦在楚州】　桐水出广徳西南白石山西北入丹阳湖
　　涌水在华容县入　湛水出犨县鱼齿山东至定陵入汝泜水出武阳东经襄城定陵入汝【定陵今许州舞阳】水出汝州鲁山县尧山入汝　溱水【一名潧一名浍】出荥阳郐城西北鸡络坞下东南入洧　黄水宛陵县西有黄水西至新郑县西入洧　洧水出荥阳密县西马岭山至长平入颍　肥水出合肥县鸡鸣山【北流二十里分为二其一东流入巢湖一西北流出淮】　豪水旃然水出成臯县入汴
　　汴水【一名鸿沟一名浪荡至泗州入淮】洙水杜云出鲁城北下合泗沂水旧云出葢县艾山至下邳入泗　漷水乐史云出沂州费县连青山　荷水首受济东南入泗　马颊水渑水出临淄县北　时水一名耏至邹县入济　泺水在歴城县西北入济　华水出华不注山北入济【华不注山在齐州厯城县】　淄水杜云出泰山梁父县西入汶　汶水出莱芜县西南经济北至东平夀张县入济　索水出京县西南嵩渚山东至枹罕入河　湟水出临羗北东至允吾入河　晋水【出晋阳县西悬瓮山东入汾】　文水浍水【出绛州翼城浍髙山入汾】　绛水【出绛县西南入浍】　洓一名洮【出解州闻喜县黍葭谷至蒲阪县入河】　淇水【出河内轵县西北山至垣曲县南入河】　沮水【出河内轵县东南至温入河】　沇水【出河东县界王屋山至湿县为济水至成臯河】　洹【出林虑县东北至长乐县入青水】　湛水【一名青水出共城县北山东至黎阳入黄河】　屯氏河鸣犊河　易水出北新城东至文安入　濡【出高阳县东北至河间郑县入易水】　【出灵丘县髙氏山东至文安入大河】　河自星宿海至积石山始为中国河【详后河源】　瓠子河　泛【东汜在中牟迳济阴入河南泛出汝州襄城县浮城山北流至泛水县入河】　瀍【出糓城县潜亭北至偃师县东入洛】　涧【出新安县南白石山东流入瀍】　伊【出卢氏县熊耳山至洛阳县入洛】　汧【出陇州呉山西北至汧源入渭】　漆【出凤翔普润县东至富平县入渭】　沮【出邠州界经华原县入于漆】　灞【出蓝田县终南山金谷东经临潼县北流入渭】　浐【出蓝田谷北入于灞】沣【出鄠县终南山丰谷北至咸阳入于渭】　镐【出鄠县界至长安入至清渠】　斜洮出临洮西羗中北至枹罕东入河　潦水出衞臯东【出塞外衞臯山菟髙句骊县有潦山小潦水所出西河注大潦音辽】东南注渤海入潦阳【潦阳县属辽东】
　　滹沱水出晋阳城南而西至阳曲北而东注渤海【经河间乐城东北注渤海也晋阳阳曲县皆属太原】入越章武北【章武郡名】
　　漳水出山阳东东注渤海入章武南【新城汴阴县亦有章水】浊漳【出潞州长子县东至武安县合于清漳横流故名衡漳桑钦云入海班云入河】
　　山海经主于叙山而天下诸水之源何其详也水经専于纪水而天下诸山所在莫不备焉葢山者水之根底水者山之委枝故谈伊洛者必连熊外语漆沮者遂及荆岐亦自然之偶属而不可判离者也况山殊名称而盘峙之形不水异分合而就下之性不惑合二全经观之斯得之矣
　　天下有三大水
　　曰天下有三处大水曰黄河曰长江并鸭緑江是也辽阳塞外有鸭緑江
　　三江
　　蔡沈黄震之説皆于下流求之名以地讹号随世改恐非禹贡三江之説也曷于上流发源求之徐注説文云江出防山至楚都名南江浔阳为九道名中江至南徐州名北江入海郭璞山海经注岷山大江所出也嵊山南江水所自出也崌山北江水所自出也三江皆发源于蜀而注震泽禹贡纪其源而及其委耳岂区区为其地记其琐琐改易不常之名乎观禹贡三江之説当以此意求之则余之言虽大禹复生不能易矣
　　五湖
　　五湖之説有二周礼州其浸五湖国语与我争三江五湖之利者非呉耶史河渠书于呉则通渠三江五湖货殖曰夫吴有三江五湖之利太史公自叙曰登姑苏望五湖此五湖者即具区也其派有五故曰五湖一名震泽一名笠泽张渤吴録云五湖者大湖之别名以其周行五百里三万六千顷故以五湖名义兴记大湖射湖贵湖阳湖洮湖为五湖郦道元水经谓长唐湖射阳湖上湖隔湖大湖为五湖张守节史记正义云菱湖游湖漠湖贡湖胥湖皆大湖东防五湾为五湖虞翻云大湖有五道东通长洲松江南通安吉霅溪西通宜兴荆溪北通晋陵滆湖西南通嘉兴韭溪陆鲁望云大湖上禀咸池之气一水而五名其名大同小异皆禹贡之所谓震泽也王勃文襟三江而带五湖则总言南方之湖洞庭一也青草二也鄱阳三也彭蠡【一名宫亭湖即禹贡滙泽】四也太湖五也九州岳镇川泽辨
　　古者言九州者禹贡之冀兖青徐荆豫梁雍夏置也尔雅之冀幽营兖徐荆豫雍商置也职方之荆豫青兖雍幽冀并周制也商有幽营而无禹贡之青梁周有幽并而无禹贡之徐梁此三代九州之不同也尔雅何以知其为商制以郭璞注云也贾氏乃谓之夏置葢以诗谱所谓梁雍荆豫徐之民被文王之化文王当商之末有雍梁之民尔雅无梁州则不可为商制不知郑谱但言文王三分天下有其二州名不足凭也若以尔雅为夏制则禹贡当为何制乎然尔雅有九州之名无九州之界而禹贡职方之界有相侵者请得而言之且职方冀州视禹贡为小以分冀为幽并如舜时制是一分而为三也虽无徐州而青兖之间是已虽无梁州而雍豫之间是已禹贡曰海岱及淮惟徐州又曰大野既潴今职方青州之川淮泗兖州之泽大野是以徐而入青兖可知矣禹贡曰华阳黒水惟梁州又曰厥贡璆铁银镂砮磬今职方豫州之山华山雍州之利玉石是以梁而入于雍豫可知矣职方既以青兖而包徐故青州多入禹贡之豫兖州多入禹贡之青禹贡豫州曰被孟潴而职方青州曰其泽望诸岂非青之入豫乎禹贡青州曰盐絺海物而职方兖州曰其利蒲鱼岂非兖之入青乎职方既分冀而为幽并故幽州多入禹贡之青徐冀州多入禹贡之雍职方曰幽州其山医无闾医无闾在辽东汉光武以辽东属青州后又属幽州兹非幽之入青乎职方曰幽州其泽貕养其浸菑时貕养在长广菑出莱芜地理志以长广属徐州琅琊有莱山兹非幽之入徐乎职方曰冀州其泽杨纡尔雅谓秦有杨纡李淳风谓在扶风兹非冀之入雍乎大抵周以禹之一冀州分而为三以禹之八州合而为六其势必不能如禹之旧杜氏与二郑不本此説不改职方之字则改职方之意后郑以颍宜属豫溠宜属荆不知幽青雍梁兖豫尚多侵入况去荆豫相距之州乎改其意而释者此也先郑以青之淮字当为睢沭当为洙直谓宋有次睢鲁有洙泗曽不谓青之包徐也先郑谓雍之当为汧蒲当为浦直谓雍有汧水曾不谓呉山在汧而有蒲之薮杜氏以荆之湛当为淮后郑以兖之卢维为雷雍直以湛与卢维无所经见曽不谓地名变易不一不可一一知也改其字而释者此也至如山镇薮泽又有可得而辨者九州山镇分言之则曰四镇五岳总言之皆曰山镇之防稽青之沂山幽之医无闾冀之霍山固为四镇矣而五岳在虞夏商周与世有不同舜典南岳孔安国以为衡山职方曰山镇曰衡山是衡为南岳明矣而尔雅有二説江南衡山为南岳又以霍山为南岳盖汉武帝元封五年巡南郡礼天柱山号曰南岳是以衡山之神辽逺又移其神于霍山也説者谓一山两名则失之此汉岳之与虞周不同也王制有恒山衡山而不言大华嵩山舜典有四岳而不言中岳盖王制南北以山为至东西以水为至故五岳言其二舜典言四方巡狩所至之地故五岳言其四泰山为东岳华山为西岳恒山为北岳衡山为南岳嵩山为中岳嵩大也即禹贡之外方也初无岳山之名职方山镇有恒有岱有华有衡不言嵩髙而有岳山盖周都在五岳之外故以雍之呉山为岳山此周岳之与虞夏商不同也故曰山镇之有可辨者此也九州泽薮在职方为九在尔雅为十盖职方以州言尔雅以国言也尔雅以吴越有具区即此也楚有云梦即此荆也郑有圃田即此豫也宋有孟潴即此青也鲁有大野即此兖也秦有杨纡即此冀也燕有昭余祁即此并也此薮泽之名同也独晋之大陆齐之海嵎周之焦获尔雅与职方不同然尔雅之济即职方之幽以其幽之泽薮貕养而貕养在徐也尔雅之燕为职方之并以其并之昭余祁而燕为幽州也尔雅之周为职方之雍尔雅之秦亦为职方之雍职方既以蒲为雍所以不受焦获尔雅之晋为职方之冀职方既以冀之界入于秦以杨纡为冀所以不受大陆此泽薮之名异也故曰泽薮之可辨者此也然尝考之禹贡之别九州随山濬川而终之曰庶土交征底慎财赋咸则三壤成赋中邦故夏书谓之禹贡今职方之辨九州制畿封国而终之曰制其职各以其所能制其贡各以其所有故周官谓之职方氏郑氏曰职主也主四方之职贡者其知成周设官之意乎周人设官以职贡为名而制贡又曰各以其所有此正禹贡任土作贡之意也不原周人设官制贡之意而徒区区于九州山川之辨是特一地理书尔而于治道何益
　　古今山水载籍总考
　　禹贡导岍及岐至于荆山逾于河壶口雷首至于大岳底柱析城至于王屋大行恒山至于碣石入于海西倾朱圉鸟鼠至于大华熊耳外方桐柏至于陪尾导嶓冢至于荆山内方至于大别岷山之阳至于衡山过九江至于敷浅原导弱水至于合黎余波入于流沙导黑水至于三危入于南海导河积石至于龙门南至于华阴东至于底柱又东至于孟津东过洛汭至于大伾北过洚水至于大陆又北播为九河同为逆河入于海嶓冢导东流为汉又东为沧浪之水过三澨至于大别南入于江东滙泽为彭蠡东为北江入于海岷山导江东别为沱又东至于澧过九江至于东陵东迤北防为滙东为中江入于海导沇水东流为济入于河溢为荥东出于陶丘北又东至于菏又东北防于汶又北东入于海导淮自桐柏东防于泗沂东入于海导渭自鸟鼠同穴东防于沣又东会于泾又东过漆沮入于河导洛自熊耳东北防于涧瀍又东会于伊又东北入于河
　　周礼东南曰州其山镇曰防稽其泽薮曰具区其川三江其浸五湖正南曰荆州其山镇曰衡山其泽薮曰云梦其川江汉其浸颍湛河南曰豫州其山镇曰华山其泽薮曰圃田其川荥雒其浸波溠正东曰青州其山镇曰沂山其泽薮曰望诸其川淮泗其浸沂沭河东曰兖州其山镇曰岱山其泽薮曰大野其川河泲其浸卢维正西曰雍州其山镇曰岳山其泽薮曰蒲其川泾汭其浸渭洛东北曰幽州其山镇曰医无闾其泽薮曰貕养其川河泲其浸菑时河内曰冀州其山镇曰霍山其泽薮曰杨纡其川漳其浸汾潞正北曰并州其山镇曰恒山其泽薮曰昭余祁其川虖池呕夷其浸涞易
　　王制自恒山至于南河千里而近自南河至于江千里而近自江至于衡山千里而遥自东河至于东海千里而遥自东河至于西河千里而近自西河至于流沙千里而遥西不尽流沙南不尽衡山东不尽东海北不尽恒山
　　尔雅十薮
　　鲁有大野【今髙平钜野县东北大泽是也】晋有大陆【今钜鹿北广阿泽是也】秦有杨陓【今在扶风汧县西】宋有孟诸【今在梁国睢阳县东北】楚有云梦【今南郡华容县东南巴丘湖是也】呉越之间有具区【今吴县南太湖即震泽是也】齐有海隅【海濵广斥】燕有昭余祁【今大原邬陵县北九泽是也】郑有圃田【今荥阳中牟县西圃旧泽是也】周有焦护【今扶风池阳县瓠中是也】
　　尔雅九府
　　东方之美者有医无闾之珣玗琪焉【医无闾山名今在辽东珣玗琪玉属】东南之美者有防稽之竹箭焉【防稽山名今在山阴县南竹箭篠也】南方之美者有华山之金石焉【黄金礝石之属】西方之美者有霍山之多珠玉焉【霍山今在平阳永安县东北珠如今杂珠而精好】西北之美者有昆仑虚之璆琳琅玕焉【球琳美玉名琅玕状似珠也山海经曰昆仑山有琅玕树】北方之美者有幽都之筋角焉【幽都山名也谓多野牛筋角】东方之美者有斥山之文皮焉【虎豹之属皮有缛防者】中有岱岳与其五谷鱼盐生焉【言泰山有鱼盐之饶】
　　尔雅四极
　　东至于泰逺西至于邠国南至于濮鈆北至于祝栗谓之四极【皆四方极逺之国】觚竹北户西王母日下谓之四荒【觚竹在北北户在南西王母在西日下在东皆四方昬荒之国次四极者】九夷八狄七戎六蛮谓之四海【九夷在东八狄在北七戎在西六蛮在南次四荒者】岠齐州以南戴日为丹穴【岠去也齐中也】北戴斗极为空桐【戴值】东至
　　日所出为太平西至日所入为大【即泛也】太平之人仁丹穴之人智大之人信空桐之人武【地气使之然】尔雅释野
　　邑外谓之郊郊外谓之牧牧外谓之野野外谓之林林外谓之坰【邑国都也假令百里之国五十里之界界各十里也】下湿曰隰大野曰平广平曰原髙平曰陆大陆曰阜大阜曰陵大陵曰阿可食者曰原【可种糓给食】陂者曰阪【阪陀不平】下者曰湿【公羊曰下平曰隰】田一嵗曰菑【今江东呼初耕地反草为菑】二嵗曰新田【诗曰于彼新田】三嵗曰畬【易曰不菑畬】
　　尔雅释山
　　河南华【华阴山】河西岳【吴岳】河东岱【岱宗泰山】河北恒【北岳恒山】江南衡【衡山南岳】山三袭涉【袭亦重】再成英【两山相重】一成坯【书经曰至于大坯】山大而髙崧【今中岳嵩髙山盖依此名】山小而髙岑【言岑崟】鋭而髙峤【言纎峻】卑而大扈【扈广貌】小而众岿【小山丛罗】小山岌大山峘【岌谓髙过】属者峄【言络绎相连属】独者蜀【蜀亦孤独】上正章【山上平】宛中隆【山中央髙】山脊冈【谓山长脊】未及上翠微【近上旁陂】山顶冢【山巅】崒者厜防【谓山峯头巉岩】山如堂者密【形似堂室者尸子曰松柏之鼠不知堂密之有美枞】如防者盛【防隄】峦山嶞【谓山形长狭者荆州谓之峦诗曰嶞山乔岳】重甗隒【谓山形如累两甗甗甑山形似之因以名云】左右有防厒【夹山有防】大山宫小山霍【宫谓围绕之礼记曰君为庐宫之是也】小山别大山鲜【不相连】山絶陉【连山中断絶】多小石磝【多礓砾】多大石礐【多盘石】多草木岵无草木屺【皆见诗】山上有水埓【有停泉】夏有水冬无水泶【有停潦】山豄无所通谿【所谓穷渎者虽无所通与水注川同名】石戴土谓之崔嵬【石山上有土者】土戴石为砠【土山上有石者】山夹水涧陵夹水澞【别山陵涧水者之名】山有穴为岫【谓岩穴】山西曰夕阳【暮乃见日】山东曰朝阳【旦即见日】泰山为东岳华山为西岳霍山为南岳【即天柱山潜水所出】恒山为北岳【常山】嵩髙为中岳【大室山也】梁山晋望也【晋国所望祭者今在冯翊夏阳县西北临河上】
　　尔雅释水
　　泉一见一否为瀐【瀐才有貌】井一有水一无水为瀱汋【山海经曰天井夏有水冬无水即此类也】滥泉正出正出涌出也【公羊曰直出直犹正也】沃泉县出县出下出也【从上溜下】氿泉穴出穴出反出也【从旁出也】湀辟流川【通流】过辨回川【旋流】灉反入【即河水决出复还入者河之有雝犹江之有沱】潬沙出【今江东呼水中沙堆潬音旦】汧出不流【水泉潜出便自停成污池】归异出同流肥【毛诗传曰所出同所归异为肥】瀵大出尾下【今河东汾阴县有水口如车轮许濆沸涌出其深无限名之为瀵冯翊郃阳县复有瀵亦如之相去数里而夹河河中陼上又有一瀵瀵源皆潜相通在汾阴者人雍其流以为陂种稻呼其本所出处为瀵魁此是也尾犹底也】水醮曰厬【谓水醮尽】水自河出为灉【书曰灉沮防同】济为濋汶为澜洛为波汉为潜【书曰沱潜既道】淮为浒江为沱【书曰岷山导江东别为沱】濄为洵颍为沙汝为濆【诗曰遵彼汝濆皆大水溢出别为小水之名】水决之泽为汧【水决入泽中者亦名之为汧】决复入为汜【水出去复还】河水清且澜漪大波为澜【言涣澜】小波为沦【言蕴沦】直波为径【言径涏】江有沱河有雝汝有濆【此故上水别出耳所作者重见】浒水厓【水边地】水草交为湄【诗曰居河之湄】以衣涉水为厉【衣谓裈】繇膝以下为涉帯以上为厉【繇自也】潜行为泳【水底行也晏子春秋曰潜行逆百步顺流七里】泛泛杨舟绋缡维之绋【索】缡緌也【緌系】天子造舟【维连四船】大夫方舟【并两船】士特舟【单船】庶人乗泭【并水以渡】水注川曰谿注谿曰谷注谷曰沟注沟曰浍注浍曰渎【此皆道水转相灌注所入之处名】逆流而上曰泝洄顺流而下曰泝游【皆见诗】正絶流曰乱【直横渡也书曰乱于河】江河淮济为四渎四渎者发源注海者也
　　尔雅释名
　　山顶曰冢亦曰巅亦曰椒山脊曰冈山大而髙曰嵩小而髙曰岑鋭而髙曰峤卑而大曰扈小而众曰岿上大下小曰巘山有草木曰岵无草木曰屺石戴土曰砠土戴石曰崔嵬山东曰朝阳山西曰夕阳山足曰麓山穴曰岫山边曰崖崖之髙曰岩上秀者曰峰陬隅髙者岊山坡曰坂山三袭曰陟山再成曰坯山中絶曰陉未及上曰翠微山属曰泽山狭而髙曰峦峦山曰嶞二山曰阜曲阜曰阿大阜曰陵山陵曰丘大唐六典
　　一曰关内古雍州之境东拒河西抵陇阪南据终南之山北边沙漠其名山有大白九嵕呉山岐山梁山太华之岳在焉其大川有泾渭灞浐二曰河南古豫兖青徐四州之境东尽于海西距函谷南濒于淮北薄于河名山则有三崤少室砥柱山泽山嵩岱二岳在焉大川有伊洛汝颍沂泗之水淮济之渎三曰河东古冀州之境东拒恒山西据河南抵首阳大行北边匈奴其名山则有雷首介山霍山嵉山其大川有汾晋及丹沁之水四曰河北古幽冀二州之境东并于海南迫于河西距大行恒山北通榆关蓟门其名山有林虑白鹿封龙井陉碣石之山恒岳在焉其大川有漳淇呼沲之水五曰山南古荆梁二州之境东接荆楚西抵陇蜀南控大江北据商华之山其名山有嶓冢熊耳巫峡铜梁荆山岘山大川则有巴汉沮沟之水六曰陇右古雍梁二州之境东接秦州西逾流沙南连蜀及吐蕃北界朔漠其名山有秦岭陇坻西倾朱圉积石合黎崆峒三危鸟鼠同穴其大川则有洮水弱水羌水河渎及休屠之泽在焉七曰淮南古州之境东临海西抵汉南据江北距淮其名山有八公灊大别霍山罗山涂山其大川有滁淝之水巢湖在焉八曰江南古州之南境东临海西抵蜀南极岭北带江其山有茅山蒋山天目防稽四明天台括苍缙云金华大庾武夷庐山而衡岳在焉其大川有浙江湘贑沅澧之水洞庭彭蠡大湖之泽九曰劒南古梁州之境东连防牱西界吐蕃南接羣蛮北通劒阁其名山有峨眉青城鹤鸣岷山其大川有涪雒及西汉之水江渎在焉十曰岭南古州之南境东南际海西极羣蛮北据五岭其名山有黄岭及郁之水灵川在焉其大川有桂水郁水
　　中国五岳
　　东岳泰山岳神天齐王领仙官玉女九万人山周回二千里在兖州奉符县罗浮山括苍为佐命山东山为佐理南岳衡山岳神司天王领仙官玉女三万人山周回二千里以霍山潜山为储副天台山句曲山为佐理中岳嵩髙山岳神中天王岭仙官玉女一十二人为五土之主周回一千里在洛州考城县少室山东京武当山为佐命大和山陆浑同佐理西岳华山岳神金天王领仙官玉女七万人山周回二千里在华州华阴县地胏山女几山为佐命西域山青城山峨眉山嶓冢山戎山西吴山同佐理北岳恒山岳神安天王领仙官玉女五万人山周回二千里在镇州河逢抱犊山为佐命陇山崆峒山洛阳山为佐理
　　五镇海渎
　　东镇沂山东安王南沂州南镇防稽山永兴公在越州中镇霍山应圣公在晋州西镇吴山成徳公在陇州北医无闾广陵公在营州东海广徳王在莱州界南海广利王在广州界西海广润王在同州界北海广泽王在洛州界江渎东源王在益州立春祭淮渎长源王在唐州立夏祭河渎西灵源王在同州立秋祭济渎北青源王在洛州立冬祭汉渎汉源王在梁州十大洞天记附
　　第一王屋洞小有清虚天周回万里王褒所理在洛州王屋县第二委羽洞大有虚明天周回万里司马季主所理在武州第三西城洞天总真天周回二千里王方平所理在蜀州第四西洞三极真天广二千里裴君所理在荆州第五青城洞宝仙九室天广二千里甯真君所理在蜀州青城县第六赤城洞上玉清平天广八百里玉君所理在台州唐兴县第七罗浮洞朱明曜真天广一千里葛洪所理在博罗县第八句曲洞金坛单阳天广百五十里茅君所理在润州句曲县第九林屋洞左神幽墟天广四百里龙威丈人所理在苏州吴县第十括苍洞成徳隠真天广三百里平仲节所理在台州
　　三十六洞天
　　霍童山霍林洞天三千里在福州太山蓬洞天一千里在兖州衡山朱陵洞天七百里在衡山县华山总真洞天三百里在西岳常山总洞天一百里在北岳嵩山司真洞天三千里在中岳峨眉山凌虚大妙洞天三百里在峨眉县庐山洞虚咏真洞天三百里在浔阳县九天使者四明山丹山赤水洞天一百八十里在余姚县刘樊得道会稽山极阳明洞天三百里在防稽县夏禹探书方白山徳洞天五百里在盩厔县大上所现坛西山天宝极洞天三百里在南昌县洪厓所居大圉山好生上元洞天三百里在醴陵县天师所居石室仙坛潜山天柱司洞天一千三百里在桐城县九天司命武夷山升真化洞天百二十里在建阳县毛竹武夷君鬼谷山贵思真洞天七百里在贵溪县华葢山容城大王洞天四千里在永嘉县玉笥山大秀法乐洞天百二十里在新淦县葢竹山长耀宝光洞天八十里在黄岩县葛仙公所居都峤山大上宝洞天八十里在容州白石山秀乐长真洞天七十里在容州北源勾漏山玉阙宝圭洞天三十里在容州有石室丹井九疑山湘真天虚洞天三十里在道州延唐县洞阳山洞阳隠真洞天百五十里在长沙县幕阜山真大元洞天二百里在鹗州唐军县呉猛上升处大酉山大酉华妙洞天一百里在辰州界金庭崇妙洞天三百里在越州剡县禇伯玉沈休文居之麻姑山丹霞洞天一百五十里在南城县麻姑上升仙都山仙都祁仙洞天三百里在缙云县黄帝上升青田青田大鹤洞天四十里在青田县叶天师居之天柱山大涤葢洞天一百里在余杭县天柱观钟山朱湖太生洞天一百里在上元县良常山良常方防洞天三十里在茅山东北中茅君所居桃源山白马光洞天七十里在武陵县金华洞天五十里在金华县有皇初平赤松观紫葢山紫洞天八十里在韶州曲江县七十二福地
　　地肺山在茅山乃紫阳观乃许长宅后原在黄岩县峤岭东仙源在温州白溪南田处州青田玉瑠山在温州海中青屿山在东海口崆峒在夏州黄帝所到郁木坑在玉笥山乃萧子云宅武当山在钧州七十二洞岩山在岳州青草湖桂源在连州抱福廖先生宅虚墟在台州天台山司马天师居处沃洲在郯县天娆岑在天台南刘阮迷路处若耶溪在越州南樵风径巫山在防州大仙坛清逺山在婺州浦阳县东白山安山在交州安期先生居处马岭在郴州苏躭上升处鹅羊山在长沙县许真君斩蜃处洞真坛在长沙南岳祝融峰洞宫在长沙北洞灵源在南岳招仙观上峰陶山在安固县贞白先生修药处烂柯山在信安县龙虎山在贵溪县天师宅勒溪在建阳县灵应在饶州施真人宅白水源在龙州金精山在处州处化县张女贞修道处阁皂山在新淦县天师行化处始丰山在丰城县逍遥在洪州连西山许真君修道处东白源在新建县钟真人宅鉢池在楚州北王真人修道处论山在丹徒县毛公山在苏州洞庭湖中包山七十二坛刘根先生修道处九华山在青阳县窦真人上升处桐柏山在桐柏县淮水上源平都山在酆都县阴君上升处绿罗山在常徳武陵北章观山在澧州澧阳县抱犊山在潞州上党庄周所居大面山在青城罗真人居虎溪在湖州安吉方真人修道处元晨山在都昌县马迹山在舒州王先生修洞渊法处徳山在朗州武陵县善卷先生居古名枉山鸡笼山在厯阳县玉峰在蓝田商谷在商州上洛县四皓所隠处阳羡山在常州仪兴县张公洞长白山在兖州中条山在河中永乐县侯真人上升处霍山在夀州云山在朗州四明山在黎州魏微上升处缑氏山在洛州子晋上升处临邛山在邛州白鹤山相如所居少室山连中岳翠微山在终南太乙观大隠山在慈谿县天宝观白鹿山在杭州天柱山呉天师所隠大若岩在永嘉县贞白先生修诰处山在莱州崂山仙公防真处西白山在越州郯赵广信上升处天印山在升州上元县洞观仙公行化处金城山在云中郡三皇井在温州仙岩山沃壤海州东海县三疎修道处
　　按上五段皆唐杜光庭所记可见岳镇海渎在厯朝皆有王公封号至我朝祀典始尽厘正真百代不刋之典也洞天福地之説俱在道家虽甚不经然山川古迹胜境亦缘此可考而知也故附録于此

　　图书编卷三十
　　钦定四库全书
　　图书编卷三十一
　　明　章潢　撰
　　禹贡九州总叙
　　昔尧时禹别九州至舜分为十二州周职方复分为九州而又与禹异汉承秦分天下为郡国而复以十三州统之晋时分州为十九自晋以后为州罙多所统罙狭且始建之地亦不一所姑以州言之自汉以来或治歴阳或治夀春或治曲阿或治合肥或治建业而唐始治广陵至南北分裂之后务为夸大侨置诸州以防稽为东京口为南广陵为南兖歴阳为南豫歴城为南冀襄阳为南雍鲁郡在禹迹为徐州而汉则属豫州所领陈留在禹迹为豫州而晋则属兖州所领离析磔裂循名失实而禹迹之九州罙不获可考矣夹漈郑氏曰州县之设有时而更山川之秀千古不易故禹贡分州必以山川定疆界使兖州可移而济河之兖州不可移梁州可迁而华阳黒水之梁不可迁故禹贡为万世不易之书后之作史者主于郡县故州县移易其书遂废矣善哉言也杜氏通典亦以歴代郡县析于禹九州之中今所论著九州则以禹迹所统为准庶歴代之郡县可考矣
　　禹贡奠髙山大川其九州之名以地名州而不以州分地葢荆衡万古不徙之山而河济者万古不冺之水也以故荆兖之名得附河济荆衡而不灭万世而下求禹贡九州之域者皆可得而考也九州惟冀无所至者举八州而界自见亦所以别帝都而大一统也九畴之皇极贡法之公田见于此矣不言南青雍不言北以其境接外国提封叛服不常乎




<子部,类书类,图书编,卷三十一>
　　古九州
　　【冀州】禹贡曰冀州既载壶口雷首至于太岳既修太原至于岳阳【太原霍山】覃懐底绩至于衡漳厥土惟白壤恒卫既从太陆既作岛夷皮服夹右碣石入于河舜以冀州南北濶大分卫水为并州燕以北为幽州并置牧周礼职方曰河内曰冀州山曰霍薮曰杨纡川曰漳浸曰汾潞其利松栢人五男二女畜宜牛羊谷宜麦稷东北曰幽州其山川毉无闾薮曰貕养川曰河泲浸曰菑时其利鱼盐人一男三女畜宜四扰谷宜三种正北曰并州山曰恒山薮曰昭余祁川曰虖池沤夷浸曰涞易其利布帛人二男三女畜宜五扰谷宜五种其地险易帝王所都乱则冀安弱则冀强荒则冀丰故曰冀州
　　【风俗】冀州尧都所在疆域尤广山东之人性缓尚儒仗气任侠而邺郡髙齐国都浮巧成俗山西土瘠其人勤俭而河东魏晋以降文学盛兴闾井之间习于成法并州近边俗尚武艺左右山河古称重镇寄任之者必文武兼资焉
　　【州】禹贡曰淮海惟州彭蠡既猪阳鸟攸居三江既入震泽底定篠簜既敷草夭木乔厥土涂泥岛夷卉服沿于江海达于淮泗舜置十二牧其一也周礼职方曰东南曰州其山曰防稽薮曰具区川曰三江浸曰五湖其利金锡竹箭民二男五女畜宜鸟兽谷宜稻州以为江南之气躁劲厥性轻亦曰州界多水水波也
　　【风俗】州人性轻而尚鬼好祀每王纲解纽宇内分崩江淮濵海地非形势得之与失未必轻重故不暇先争然长淮大江皆可拒守闽越遐阻僻在一隅凭山负海难以得抚永嘉之后帝室东迁衣冠避难多所萃止艺文儒术斯之为盛今虽闾阎贱品处力役之际吟咏不辍葢因顔谢徐庾之风扇焉
　　【兖州】禹贡曰济河惟兖州九河既道雷夏既泽灉沮防同厥土黒坟其草繇其木条浮于济漯达于河浮于汶达于济舜置十二牧兖其一也周礼职方曰河东曰兖州其山曰岱薮曰大野川曰河泲浸曰卢潍其利蒲鱼人二男三女畜宜六扰谷宜四种葢以兖水为名又兖之为言端也信也
　　【风俗】兖州旧疆界于河济地非险固风杂数国秦汉以降政里混同人情朴厚俗有儒学及西晋之末为战争之地三百年间伤夷经甚自宇内平一又如近古之风焉
　　【青州】禹贡曰海岱惟青州嵎夷既畧潍淄其道厥土白坟海濵广斥莱夷作牧舜分青州为营州皆置牧周以徐州合青州其土益大周礼职方曰正东曰青州其山曰沂薮曰孟猪川曰淮泗浸曰沂沭其利蒲鱼人二男二女畜宜鸡狗谷宜稻麦葢以土居少阳其色为青故曰青州
　　【风俗】青州古齐号称强国凭负山海擅利盐铁太公用之而称富管仲资之而称霸人情变诈好行机术岂因轻重而为乎固知人之方先务推以诚信逮于汉氏封立近戚武帝临极儒雅盛兴晋惠之后沦没僭伪慕容建国二代而亡今古风俗颇革亦有文学自国初立都督府命亲王镇之后汉氏之制信可取也
　　【徐州】禹贡曰海岱及淮徐州淮沂其又蒙羽其艺厥土赤殖草木渐苞羽畎夏狄峄阳孤桐浮于淮泗达于河亦舜十二牧之一周并徐州属青州今分入兖州之域葢取舒缓之义或云因徐丘以为名
　　【风俗】徐方邹鲁旧国汉兴犹有儒风自晋失其政天下分制分居二境尤被伤残彭城要害藩捍南国必争之地常置重兵数百年中无复讲诵况今去圣久逺人情迁荡大抵徐兖其俗畧同
　　【防州】禹贡曰荆河惟豫州伊洛瀍涧既入于河荥波既猪导菏泽被孟诸厥土惟壤下土坟垆浮于洛河舜为十二牧之一周礼职方河南曰豫州其山曰华薮曰圃田川曰荥雒浸曰波溠其利麻漆丝枲人二男三女畜宜六扰种宜五谷
　　【风俗】荆河之间四方辐辏故周人善贾趋利而纎啬韩国分野亦有险阻自东汉魏晋宅于洛阳永嘉以后战争不息元魏徙居才过三纪建平二魏爰及齐周河洛汝颍迭为攻守夫土中风雨所交宜乎建都立社均天下之漕输便万国之享献不恃隘害务修徳刑卜代之期可延久也
　　【雍州】禹贡曰黒水西河惟雍州弱水既西泾属渭汭漆沮既从沣水攸同荆岐既旅终南惇物至于鸟鼠原隰底绩至于猪野三危既宅三苗丕叙厥土黄壤浮于积石至于龙门西河防于渭汭舜置十二牧雍其一也以其四山之地故曰雍州周礼职方正西曰雍州其山曰岳薮曰蒲川曰泾汭浸曰渭洛其利玉石人三男二女畜宜马牛谷宜黍稷兼得禹贡梁州之地矣
　　【风俗】雍州之地厥田上上鄠杜之饶号称陆海四塞为固披山带河秦氏资之遂平海内汉氏髙帝纳娄敬説入都焉又徙齐诸田楚昭屈燕韩赵魏之后及豪族名家于闗中强本弱末以制天下自是每因诸帝山陵则迁户立县率以为常故五方错杂风俗不一汉朝京辅称为难理其安定彭原之北汧阳天水之西接近边陲多尚武节自东汉魏晋羌氐屡扰旋则苻姚迭据五凉更乱三百余祀战争方息帝都所在是曰浩穰其余郡县习俗如旧
　　【荆州】禹贡曰荆及衡阳惟荆州江汉同归于海九江孔殷沱灊既道云土梦作乂浮于江沱潜汉逾于洛至于南河舜置十二牧荆其一也周礼职方曰正南曰荆州其山曰衡薮曰云梦川曰江汉浸曰颍湛其利丹银齿革民一男二女畜及谷宜与荆州同荆强也言其气躁强亦言荆惊也或取名于荆山焉葢蛮夷之国槃瓠之种【即大戎】诗人所谓蛮荆也
　　【风俗】荆楚风俗畧同州杂以蛮夷率多劲悍南朝鼎立皆以为重镇然兵强财富地迫势危称兵防扈无代不有是以上游之寄必详择其人焉
　　【梁州】禹贡曰华阳黒水惟梁州岷嶓既艺沱灊既道蔡旅平和夷底绩厥土青黎自汉川以下诸郡皆其封域舜置十二牧梁其一也以西方金刚其气强梁故曰梁州周礼以梁州并雍州当夏殷之间为蛮夷之国所谓巴賨彭濮之人也
</div>
    <div class="pagination">
<a href="图书编_page69.html">上一页</a><span>...</span><a href="图书编_page65.html">65</a><a href="图书编_page66.html">66</a><a href="图书编_page67.html">67</a><a href="图书编_page68.html">68</a><a href="图书编_page69.html">69</a><span class="current-page">70</span><a href="图书编_page71.html">71</a><a href="图书编_page72.html">72</a><a href="图书编_page73.html">73</a><a href="图书编_page74.html">74</a><a href="图书编_page75.html">75</a><span>...</span><a href="图书编_page71.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
