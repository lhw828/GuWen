<!DOCTYPE html>
<html>
 <head>
  <meta charset="utf-8"/>
  <title>
   群书考索 - 第 5 页/共 127 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   群书考索 - 第 5 页/共 127 页
  </h1>
  <div class="content">
   羣书考索卷八
&lt;子部,类书类,群书考索&gt;
　　钦定四库全书
　　羣书考索卷九　　　　　宋　章如愚　撰经史门
　　诸经
　　汉艺文志曰昔仲尼没而微言絶七十子丧而大义乖故春秋分爲五诗分爲四易有数家之传愚因是以考诸经不能无説于此盖自易太卜掌三易之法【皆出于伏羲】一曰连山【伏羲】二曰归藏【黄帝】三曰周易【文王】其经卦皆八其别皆六十有四今艺文志云伏羲画八卦文王重六爻孔子爲彖象系辞文言之属人更三圣世歴三古所谓周易者然也及秦燔书而易独以卜筮存惟失説卦三篇后河内女子得之亦可谓全书矣然刘向以中古文校之惟费氏之经与古文同而孟梁丘之经则未免有无咎悔亡之脱畧及晋太康之世汲冢所得易经虽与周易上下经合而繇辞则异汲冢之书固不可尽信而孟梁丘之易则自商瞿子木传之田何者也乃复有参差焉何哉汉艺文志载易经十有二篇顔师古以爲上下经及十翼故有十二篇自费氏始以卦象文言杂入卦中而陈元郑康成之徒皆学于费氏故十二篇之易遂亡王弼分爻之象辞各附当爻而古经遂不可复矣至于三易之名爲杜子春之説则以连山爲伏羲归藏爲黄帝爲郑康成之説则以连山爲夏归藏爲商孔颖达之作正义则以连山氏爲神农归藏氏爲黄帝其可不折衷于此欤归藏汉初已亡按晋中经有之惟载卜筮隋艺文志有归藏十三卷冠于周易之首以本卦尚存姑备商之缺云自孔子讨论坟典而所谓三坟之书在伏羲氏【天皇】则曰三坟君臣民物隂阳兵象八者而已在神农氏【人皇】则曰气坟归藏生动长育止杀八者而已在黄帝氏【地皇】则曰形坟天地日月山川云气八者而已三坟之目见于孔安国而汉艺文志已不载本朝元丰中毛渐因奉使西京得之其中姓纪一篇皇策一篇政典一篇嗣征引政典孔氏注乃谓夏后爲正之典籍今正典之文颇合岂僞邪馆阁书目云皆依托也夫子防自唐虞以下而典谟训诰誓命之文足书百篇此所谓书者然也奈何秦火之余济南伏生【汉文帝时能尚书者天下无有命伏生治之老不能行诏错往受之】以口授晁错而教于齐鲁之间者不过二十九篇而已孔安国得古文尚书于孔氏之壁者比之伏生增多二十五篇安国始定爲五十八篇作传而汉艺文志乃曰尚书古文止五十七篇郑康成序赞以爲安国所定之书后又亡其一篇与安国之序不能相合刘向所校欧阳夏侯三家之经比之古文多有脱异此盖伏生所传之本而马融郑康成所作尚书传注如隋志所载乃云杂以经文非孔氏旧本盖孔氏之书以巫蛊之事不复以闻逮至后汉其本遂絶间有见于经典者诸儒皆谓之逸书王肃亦注今文尚书而与古文孔传相类或肃私见其本而秘之乎晋元帝时豫章内史梅赜始以孔传奏上而独阙舜典乃取王肃之尧典分而续之【自慎徽以下分之】陆德明释文云今之舜典乃王肃本也自是欧阳夏侯之学马郑王肃之注皆废而古文独行于世矣【即孔传也】若乃无偏无颇洪范之旧文也唐元宗以声不恊语【此乃唐今文尚书】改而爲无陂又命卫包易古文以从今文【天宝三年】犹未害也彼汉之张霸乃爲百两之篇文意浅陋刘向校之非是遂黜其书则何爲僞妄若是哉有如汉宣帝时河内女子得泰誓献之与左氏国语孟子所用泰誓不同汉魏诸儒因疑其谬而齐建武中姚方兴亦造孔传舜典自言得之大航当时集议咸以爲非而隋之刘光伯【炫】乃取以列诸本第人遂以爲舜典之篇出于姚氏此盖隋志及史通之所载者其真僞不待校而明也以至汲冢古书出于晋【武帝咸宁五年汲郡人盗掘魏襄王冢得竹简小篆古书十余万言藏于秘府】而荀勉撰次以爲中经而后啓之杀益太甲之诛伊尹共伯之名和则与经传甚戾又有尚书逸篇出于齐梁之间考其篇目似孔壁之残缺者隋艺文志载之尚书之末果可信乎自三百五篇之诗删于夫子更歴嬴秦其书获全得非以讽诵不独在于竹帛盖于汉而后有齐鲁韩毛之学此诗之所以分爲四也然齐诗至魏而亡鲁诗至西晋而亡韩诗虽存无传之者惟毛诗郑笺至今独存自左氏爲春秋传【三十卷鲁太史】而公羊【十一卷名髙齐人】谷梁【十一卷鲁人名赤】相继爲之后复有邹氏【十一卷】夹氏【十一卷】之传而邹氏无师而夹氏未有其书亦得以并名于世此春秋所以分爲五也然惟左氏之晋杜预而爲之集解至隋而盛行公羊谷梁浸微今殆无师说矣若乃礼之书自秦而后缺坏爲甚髙堂生传士礼十七篇而河间献王又得古礼五十六篇记百三十一篇【出郑氏六艺论经典释文所引】其十七篇髙堂生所传同而字则多异其外则逸礼是也至刘向考校经借因而第之戴德删其烦重合而记之爲八十五篇谓之大戴礼戴圣又删大戴之书爲四十六篇谓之小戴记汉末马融遂传小戴之学融又是月令明堂位乐记合四十九篇卽今之礼记是也髙堂生所传士礼卽今之仪礼也礼记之作出自孔氏然正礼残缺无复能明故范武子不识殽烝赵鞅及鲁君谓仪爲礼至孔子没七十子之徒其撰所闻以爲记而月令则吕不韦所修王制则汉愽士所录缁衣公孙尼子所撰盖非复古之全书矣秦始王深恶周官至于汉武帝开献书之路周官一经旣出于山岩屋壁之间而复入于秘府五家之儒莫得见焉其后刘向校理秘书始得著录然亡其冬官一篇乃以考工记足之隋志又云河间献王以千金求冬官不可得遂足以考工当时诸儒共排以爲非是刘歆独识之后又有杜子春者能通其读而郑众贾逵之徒皆传其业焉然隋志以爲河间献王得周官五篇缺冬官一篇而六艺论则以爲周官壁中所得六篇而同异旣未可知盖非古之全经矣至于汉艺文志所载孝经古文有二十二篇之分而字读皆异至刘向典校经籍除其烦惑以十八章爲定论语古文有二十二篇之别而齐鲁二家篇目又别不同析尧曰以为从政分子张爲二篇是古论之殊也增问王与知道是齐鲁之异也后张禹从鲁论二十篇爲定而诸儒多爲之注齐论遂亡古论志无师説然考之当时论语之传授齐则有王吉贡禹之俦鲁有龚奋萧望之张禹之属【前艺文志】而孝经又有后苍翼奉辈相传以名其家此所以不絶于后世欤虽然经固出于圣人也乃若辅翼而推明之则诸儒之功焉自西汉之后其拟其续之者有其人矣雄之太王长文之通言是所以拟乎易也【晋著书四卷名通言有文言卦象时人比之太可用卜筮】孔衍删取典言而作汉尚书白居易作汤征篇以补逸书王通取汉之制诰志策而谓之续书【起汉魏尽晋中书百二十篇以续古尚书后亡其序有录无书者十篇孙王勃补缺遗定着二十篇】陈正卿【唐】纂汉唐以来诏策章疏而爲续尚书是所以拟乎书也束晢之补亡六篇王通之续诗以备六代而有化政颂叹之名是所以续乎诗也魏证之类礼是又续乎礼者也习凿齿之【晋时人】汉晋春秋始光武而终晋愍王文中之元经首太熙而正开皇孔衍之汉春秋檀道鸾之晋春秋韦述吴兢之唐春秋此又欲续乎春秋者也其传而训释之者亦有其人矣以言乎易则崔彖之易林【后汉建武初六十四篇用决吉凶】王弼之大衍论魏尚书郎陆德明之文句义疏李鼎祚之集注裴通之易书王勃之周易发微以言乎书若伏生之大传刘向之洪范五行传说【向在成帝时乃集合上古以来歴春秋六国至周秦汉有祥瑞灾异】刘陶之中文尚书【东汉事】连祸福着其占验此类相从凡十一篇专爲凤兄弟设也牟长之尚书章句王肃之尚书释驳李颙之尚书新释以言乎诗则若郑康成之诗谱王肃之毛诗义驳杨义之辨异许叔牙之纂义【唐贞观时爲文馆直学士于诗礼尤防作爲十篇髙智周曰欲明诗者宜先读此】陆机之草木虫鱼疏杨嗣复之草木虫鱼图【唐开成中文宗命集贤院修撰诗草木虫鱼图并防物象大学士杨嗣复学士张次宗上之】以言乎礼则若马融之周官传【十一卷】傅元之周官评论【陈邵驳】戴圣之月令章句【十二卷】何承天之礼论【三百十卷】崔灵恩之三礼义宗【三十卷】丘敬伯之五礼异同张镒【唐】之三礼图【九卷】皇侃之礼记讲疏【百卷】贾公考之礼记正义【六十卷】而周礼仪礼又合爲之疏焉若春秋繁露则作于董仲舒春秋释例【攷众家谱第本爲传设】春秋长厯【脩成一家之学】则作于杜预春秋调人【左氏解也公谷皆爲经传中朱书以别之】春秋全综则作于刘兆【晋兆谓春秋二经三家殊涂诸儒之议纷然乃合三家之异取周官调人之义论其首尾使大义无乖有不合者取其长短以通之】春秋义函则作于于宝春秋纂例则作于髙重【文宗好左氏髙重时爲翰林学士乃分诸国名爲书艺文字春秋纂例四十卷是也】左氏解谊则作于伏防公羊注作于何休【休训释甚详而出周王鲁大体乖戾更注公羊多有新义】又注于王接谷梁集解作于范【惠帝时补尚书殿中郎常谓以谷梁未有善解遂沉思积年爲之爲世所重】而又作于徐邈春秋通例则作于陆希声【病诸儒执一槩是纷然故作此通理经趣】春秋三传总例则作于韦表微此则春秋之学也孝经义疏则作于皇侃孔颖达孝经制防【一卷】则作于唐宗【宗自注孝经诏行冲爲疏立于学官】广孝经则作于徐浩【乾元二年上计十卷】论语章句则作于张禹【以成帝好故作此以献】论语释疑则作于王弼注则作于韩愈注辨则作于张籍而贾公彦又爲论语孝经之疏此则论语孝经之学也若乃五经音训则作于晋之徐邈【孝武始览载籍招延儒学之士谢安举邈补中书舍人在西省侍帝虽不口章句然开释文义标明防趣故作此书学者宗之】九经师授谱则作于唐之韦处微【以学者薄师道不如声乐贱工能尊师故作此以诋其违】五经勾沉则作于晋之杨方【隋志云五经勾沉十卷方时爲髙梁太守积年方成】五经异评则作于晋之徐苗【苗家贫好学遂爲儒学宗】五经微防则作于唐之张镒六经外传则作于唐之刘贶九经要句则唐李适实譔之【睿宗时】六经法言则唐韦处厚等实爲之【穆宗时掇五经粹要二十篇】六经要言则唐崔郾等实爲之【敬宗时郾与髙重类爲十篇以便观省】五经精义则唐杨安国等实爲之【开元九年诏名曰云云】至于汉之五经则定于蔡邕杨赐之徒唐之石经定于髙重郑覃之属此又兼通诸经之儒也诸儒之功亦多矣而唐之刘子元乃独不然其作史通也于尚书论语则有疑古之十条于春秋则有五虚美十二未谕之论噫圣人之经而犹有疑焉亦足以知子元之学矣汉石经
　　邕爲东观议郎以经籍去圣久远文字多讹俗儒穿凿疑误后学熹平四年与杨赐韩説覃飏等求正定六经文字灵帝许之乃自书丹于碑使工镌刻石于太学之门外后儒晚学咸取正焉碑始立其观视及模写者车乗日千余两洛阳记太学堂前石经四部卢植熹平四年作尚书章句三礼解诂时始立太
　　学石经以正五经文字植上言愿诣东观专心研精合尚书章句攷礼记得失裁定圣典刋正碑文
　　唐石经
　　郑覃文宗时爲相以经籍刓缪士浅陋不能正建言愿与钜学共力刋讐准汉故事镂石太学示万世法诏可覃乃表周墀崔琳等是正其文刋于石文宗定五经镵之石张参等定正其讹文
　　仪礼
　　韩愈尝苦仪礼难读以爲文王周公之法制粗在于是班固志艺文以鲁髙堂生所传士礼十七篇其篇数与仪礼同大宋朝乐史谓仪礼有可疑者五汉儒传授曲台杂记后马融郑众始传周官而仪礼未尝以教授一疑也周礼缺冬官求之千金不可得使有仪礼全书诸儒宁不献之朝乎班固七畧刘歆九种并不着仪礼魏晋梁陈之间是书始行二疑也聘礼篇所记宾行饔饩之物禾米刍薪之数笾豆簠簋之实铏壶鼎瓮之列考之周官掌客之説不同三疑也其中一篇丧服盖讲师设问难以相解释之辞非周公之书四疑也周官所载自王以下至公侯伯子男皆有其礼而仪礼所谓公食大夫礼及燕礼皆公与卿大夫之事不及于王其他篇所言曰主人曰宾而已似侯国之书使周公当太平之时岂不设天子之礼五疑也今攷其书犹有可疑者且吉凶宾嘉皆有其礼而军礼独阙焉自天子至士皆有冠礼而大夫独无焉乡饮酒之礼有党正以正齿位而今独不载焉宾礼之别有八燕礼之等有四冠昏之篇皆冠以士大射之礼独名曰仪朝遇之礼不录而独存觐礼其他礼食不载而独有公食大夫礼以至言本末之异同【孔子言周礼爲本仪礼爲末贾公彦言周礼爲末仪礼爲本论章疏之详畧齐黄庆之举大畧小经注疏畧隋李孟哲举小畧大经注稍简】是皆考究精微者焉
　　诸子百家
　　自太史谈爲六家要指之论而刘歆所奏七畧有辑畧六艺诸子诗赋兵书术数方伎之目班固作汉艺文志以爲诸子十家其可观者九家而已今攷艺文志之所载曰儒曰道曰隂阳曰法曰名曰墨曰纵横曰杂曰农曰小説此所谓十家者也而儒家则出于司徒之官道家则出于史官隂阳家则出于羲和之官法家则出于理官以至于名家之出于礼官墨家之出于清庙之官纵横家之出于行人之官杂家则出于议官农家出于农稷之官小説家则出于稗阖官则亦未有无所本者然孟坚所谓可观者九家而于小説家则曰君子弗爲得非説家或在所指乎孟坚于诸子十家之外又有兵家天文歴谱五行医经皆删刘歆七畧之説以备于篇者也后世分四部之书而诸子百家皆列于子部岂亦效孟坚之体乎隋书之志经籍唐书之志艺文儒道法家名墨纵横之类大抵与班同而隂阳之家不列于目而唐志又始以杂艺术类然后诸子百家之书灿然可知也夫所谓儒家者何也【唐艺文志】若晏子则爲晏平仲之书曾子则谓曾参之书公孙尼子则爲七十弟子【唐志无七十弟子四字】之书【隋志】董子则爲战国董何心之书【难墨子】鲁仲连则爲鲁连子之书【汉作】鲁仲连子盐铁论则作于桓寛潜天论则作于王符昌言则作于仲长统申鉴则作于荀悦魏子则作于后汉之魏明【本明】牟子则作于后汉之牟融中论则作于魏之徐干体论则作于魏之杜恕法训则作于蜀之谯周续説苑则作于唐之刘贶古今説苑则作于唐之李吉甫若乃新语则作于汉之陆贾新书则作于贾谊【隋志云贾子十卷】新序则作于刘向成帝永始【元年】桓子新论则作于桓谭顾子新语则作于顾谭志林新书则作于虞喜而夏侯湛华谭亦皆有新论之作王子正论则作于王肃袁子正论则作于袁准正言则作于干宝正览则作于梁周舍而唐之储光羲亦有正论之作此岂非儒家者欤所谓道家者何也【唐艺文志】鬻子之出于鬻熊【唐志作雄】道德经之出于老子【名聃】郑氏传其学田子之出于田骈庄子之出于庄周列子之出于列御冦广成子之出于商路公【张太衡注】苏子之出于苏彦宣子之出于宣聘陆子出于陆云抱朴子内篇之出于葛洪而黔娄子则出于齐之隠士【汉志】鹖冠子【以鹖鸟毛爲冠】则出于楚之隠人【隋志】文子之书虽曰出于老子弟子而班氏以爲似依托者此岂非道家者欤所谓法家者何也【唐艺文】管夷吾之有管子商鞅之有商君书谨到之有谨子申不害之有申子韩非之有韩子晁错之有新书董仲舒之有春秋决疑崔寔刘【媿】之有政论魏桓范之有世要论梁刘邵之有法论杜佑之有管氏指畧此岂非法家者欤所谓名家者何也【唐艺文志】若邓析子则郑人与子产同时者若伊尹文子则与宋钘【形】俱游稷下者若公孙龙子则爲坚白之辨者若惠子则所谓惠施而与庄子并时者【汉志】至于魏卢毓之九州人士论刘邵之人物志梁姚信之士纬范谧之辨名苑杜周士之广人物志【唐志】此岂非名家者欤曰墨子【唐艺文】则爲墨翟之作曰隋巢子曰胡非子则爲墨翟弟子之作【此句出汉志】此所谓墨家者然也曰苏子【有列传】则爲苏秦之书曰张子则爲张仪之书而鬼谷子者隋志以周世人目之唐志以苏秦目之而皇甫谧乐台辈有鬼谷之注梁元帝有补缺子之作【唐志】此所谓纵横家者然也若尉缭子【唐志】则作于六国时之尉缭尸子则作于鲁人之尸佼吕氏春秋之作于吕不韦淮南子之作于刘安论衡之作于王充风俗通义之作于应劭説林之作于孔衍抱朴子外篇之作于葛洪金楼子之作于梁元帝古今注之作于崔豹续古今精义之作于唐周防类苑之作于刘孝标羣书治要之作于魏证帝王畧论之作于虞世南理道要诀之作于杜佑此所谓杂家者然也四民月令之作于崔寔齐民要术之作于贾思恊荆楚嵗时记之作于宗慓玉烛宝典之作于杜台卿秦中嵗时记之作于李绰四时纂要之作于韩鄂而范子计然之书则范蠡与计然之所问答此所谓农家者然也张华之愽物志顾恊之琐语刘义庆之世説刘孝标之续世説裴子野之类林其皆小説之谓乎以孙子之兵法而魏武帝杜牧贾林辈皆爲之注武帝又爲之续以吴起之兵法而贾诩孙鐈亦注释之若曰六韬隋志以爲太公之作而汉艺文志止曰太公二百三十七篇初无此书之名虽有周史六弢载之于志然注言惠襄之间或显王时或曰孔子问焉顔师古以卽今之六韬而亦不指爲太公之书则不知隋志将何所据邪有如黄帝之太一兵厯太公之金匮三宫兵法【隋志】穰苴之司马法黄石公之三畧魏武帝之兵书接要司马彪之兵记孔衍之兵林李靖之六军镜吴竞之兵家正史李德裕之西南备逐录其兵法之谓乎灵宪图【艺文】浑天仪则张衡爲之浑天象注则吴王蕃爲之天仪説要则陶洪景爲之灵台秘苑则庾李才爲之而释周髀乾坤秘奥法象志则李淳风爲之【与天刚集】以至石氏之星经传读甘氏之四七法其皆天文之谓乎若厯谱十八家见于班氏之志而四分厯则李梵爲之景初厯则晋阳伟爲之厯术则何承天崔浩皆爲之皇极厯则刘焯爲之厯义则浮屠一行爲之九章重差则爲之于刘向算经则爲之于张正建韩延夏侯阳九章算术则爲之于徐徽徐岳九章算经五曹算经则又甄鸾爲之其皆厯算之谓乎京房则有周易占周易林焦贑费直管辂则有易林而费直则又有易内神灵郭璞则有周易新林晋史绰则有龟经是所谓五行者也秦府十八学士及凌烟功臣则阎立本图之开元十八学士则商韦无叅图之是所谓杂艺者也若皇帝素问黄帝甲乙经黄帝八十一难若扁鹊内外经若岐伯炙经是又所谓医经者也而班氏之志有曰儒家者流祖述尧舜宪章文武宗师仲尼以重其言于道最髙噫不如是何以见儒术之尊非诸家之比哉尝观荀卿论十二子有曰今之世饰邪説文奸言以乱天下混然不知是非治乱之所存是他嚣魏牟也【汉志有公子侔】忍情性以异爲髙不足以合大众明大分是陈仲史防也上功用大俭约而慢差守是墨翟宋钘也上则取聴于上下则取从于俗不可以经国定分是谨到田骈也不法先王不是礼义而好治怪説辨而无用是惠施邓析也然皆持之有故其言之成理足以欺惑愚众者也畧法先王而不知其统子思唱之孟轲和之世俗唯唯然不知其非也是则子思孟轲之罪也今夫仁人上则法舜禹之制下则法仲尼子弓之义以务息十二子之説如是则天下之害除圣王之迹着矣司马谈论六家之要指有曰隂阳之术太详而多忌讳使人拘而多畏然其叙四时之大顺不可失也儒者愽而寡要劳而少功是以其事难尽从然其序君臣父子之礼列夫妇长幼之礼不可易也墨者俭而难遵是以其事不可偏循然而强本节用者不可废也法者严而少恩然其正君臣上下之分不可改也名家者使人俭而善失真然而正名实不可废也道家者使人精明专一动合无形其爲术也因隂阳之大顺采儒墨之善撮名法之要与时迁徙应物变化防约而易操事少而功多班固之论九家有曰者儒家者流助人君明教化游心于六经之中留意于仁义之际于道最爲髙唐虞之际商周之盛仲尼之业已试之效者也然惑者旣失精微而僻者又随时抑违离道本茍以哗众取宠是以五经乖析儒学寖衰此辟儒之患也道家者流清净以自守卑弱以自持此其所长也及放者爲之则絶去礼学兼弃仁义隂阳家者流歴象日月星辰敬授人时此其所长也及拘者爲之则牵于禁忌舍人事而事鬼神法家者流信赏必罚以辅礼制此其所长也及刻者爲之则无教化去仁爱任刑法而伤恩薄厚名家者流古者名位不同礼亦异数此其所长也及譥【古予切】者爲之则析乱而已墨家者流贵俭兼爱上贤古鬼非命上同此其所长也及蔽者爲之见俭之利因以非礼推廉爱之意而不别亲疎纵横家者流权事制宜此其所长也及邪人爲之则上诈谖而弃其信杂家者流兼儒墨合名法见王治之无不贯此其所长也及荡者爲之则漫羡而无所归心农家者流播百谷劝农桑此其所长也及鄙者爲之欲使君臣并耕悖上下之序小説家者流或一言可采此亦刍荛狂夫之义致远恐泥是以君子弗爲也夫诸子者皆起于王道旣衰时君世主好恶殊方是以九家之术蠭出并作各引一端崇其所善以此持説取舍诸侯虽有蔽短合其要归亦六经之支与流裔使其人遭明王圣主得其所折中皆股肱之才也若能修六艺之术而观此九家之言舍短取长则可以通万方之畧矣观太史公于儒不深取论道家甚详无所病意者习见汉初之事曹参以清净治天下而百姓无扰自后儒者出来变更纷纷而扰卒无所补太史公之所以病儒者非果以儒爲非乃陋汉儒耳不然太史公説诗书礼乐春秋以爲学者至今则之夫岂以儒者爲无益哉观史迁与董生论春秋一段亦可谓识得儒者
　　河图洛书
　　易曰河出图洛出书圣人则之刘牧以爲河图洛书同出于伏羲之世殊不知河图授羲洛书锡禹经传之明文古今之通论也故刘歆马融孔安国之徒谓天授伏羲以河图锡禹以洛书然天数二十有五地数三十不可易也而河图之数则四十有五洛书之数则五十有五其不同者何也天地之数五十有五今大衍之数止于五十又何也盖五者中数也在五行曰土今以四时论之木王于春火王于夏金王于秋水王于冬惟土分王四季十有八日共成七十二日以藏四时之间而成嵗功也今大衍止五十盖三才分四象着五者退藏于密也其用四十有九由体起用也分而爲四十有九合而爲一然则无爲而爲者其惟五乎河图者大衍之本也其数五居中而一与九次之三居乎左之中四与八次之七居乎右之中六与二又次之总爲四十有五而止盖虚十者是亦上也盖大衍所虚者生数也河图并与成数而虚之然河图或纵或横皆十有五今以五居中象易之太极也虚十于中是不纵不横亦十五也岂天地密意欤若洛书其畴虽九数亦五十有五五行也五事也八政之典五纪也六三德之与十稽疑也八庶证也五福之与六极也唯大衍之五十皇极五也特不言数岂非非数之数然后于数之中而有所统防也然则易之太极河图之五洛书之皇极经天纬地宗主万变乃象数出入之门皆不离乎此也孰谓天地五十有五河图四十有五洛书五十有五而有异者哉虽然易与洪范相爲表里后世吕不韦取而着之月令雄以是而草太元刘向以是而作五行班固范晔以是而作五行志皆第相沿仍宜其一揆而或异同何也易曰天一地二天三地四天五地六天七地八天九地十又曰天数五地数五五位相得而各有合洪范一曰水二曰火三曰木四曰金五曰土则数至于五而不及于六七八九十何也月令春秋则其数八夏则其数七中央其数五秋则其数九冬则其数六又不及于一二三四十何也太经曰三八爲木四九爲金二七爲火一六爲水五五爲土又不言于十何也洪范则以水火木金土爲序易则不言大禹谟则以水火金木土谷爲序而增谷爲六府者何也月令则以木火土金水爲序太则以木金火水土爲序班固刘向以木火土金水爲序范晔则以木金火水土爲序又何也盖易不言水火金木土者以旣寓于四象则不待言而理自存犹礼官不言垂象也其洪范不及于六七八九十者即其生数可以见其成数也太经曰一德而作二生一刑而作五尅五生不相殄五尅不相逆不相殄乃能相继父子之道也不相逆乃能相治君臣之道也大禹谟之言以水治火以火治金以金治木以木治土以土治谷相治之理也增谷爲六府者土爰稼穑禹论其可歌之功也吕不韦月令据夏小正以正四时则以德之盛者言之也刘向仿月令而作传班固拟刘向之传而作志故其序一与之同皆取相生亦犹制地之律以资生爲功故黄钟爲宫大簇爲角姑洗爲羽之义也一与六共宗二与七共朋三与八成友四与九同道五与十相守子云拟易而作太故合生成之数范晔作志则本太而衍厯故其序与之合以自下尅上爲言木受制于金金受制于火火受制于水水受制于土皆取相制之义也
　　大衍
　　易曰天数二十有五地数三十凡天地之数五十有五所以成变化而行鬼神也又曰大衍之数五十其用四十有九是于天地之数减其五也韩辅嗣曰演天地之数所赖者五十也其用四十有九则其一不用也不用而用以之通非数而数以之成斯易之太极也四十有九数之极也然则五十有五乃天地隂阳竒耦之数非谓衍天地之策也衍天地之策则夫五退藏于密其数所以止于五十也天地之数五十有五天地之极数也大衍之数五十天地之用数也京房则曰五十者谓十日十二辰二十八宿凡五十其一不用者天地之大生气也马季良曰易有太极谓北辰也太极生两仪两仪生日月日月生四时四时生五行五行生十有二月十有二月生二十四气北辰居中不动其余四十有九转运而用也荀爽则曰卦各有六爻六八四十有八加乾坤二用凡有五十干初九潜龙勿用故四十有九也郑康成则曰天地之数五十有五者以五行气通于万物故减五
　　大衍又减一故四十有九也姚信董遇则曰天地之数五十有五者其六以象六爻之数故减六而用四十有九顾恺则曰此五十数以数神神虽非数因数而显故虚其一以明不可言之义数子之言皆未爲得而韩辅嗣近之京房知二十八宿之小而遗其七政之大季良不知四者同气而总名耳荀爽以八卦言之加乾坤以足之则又重举干初九之一爻诸説亦迂矣盖天一下降与地六合而生水于北地二上腾与天七合而生火于南天三左旋与地八合而生木于东地四右转与天九合而生金于西天五防运与地十合而生土于中以竒生者成而耦以耦成而竒天阳也故其数竒地隂也故其数耦其耦相合而五十有五之数备大衍之数减其五者五行之用也虚其一者元气之本也盖天五爲变化之始散在五行之位故中无定象天始生一肇有其数也而后生四象五行之数今焉而虚一不用是明元气爲造化之宗居尊不动也旣以减五又以虚一然后以四十有九之数分而爲二以象两仪就两仪之间于天数之中分挂其一而配两仪以象三才揲其蓍皆以四爲数以象四时四揲之余归此余数于所扐以象闰五嵗再闰故再扐而后挂以阳爻之六一爻三十有六策六爻故二百一十有六也隂爻亦六爻二十有四策六爻故百四十有四也凡三百有六十此举中道以言之
　　策者揲而所得之数乾坤之策皆取老隂老阳之数老阳之数三十有六六之故干之策故二百一十有六老隂之数二十有四六之则坤之策故百四十有四二篇之策凡阳爻百九十有二皆干之九隂爻百九十有二皆坤之六合爲防故象万物也
　　当期之日二篇之策
　　乾坤之策皆一定之数出于大衍者也故大衍之数先天地而乾坤之策次之
　　万有一千五百二十当万物之数也夫大易之数何也参天两地之数也所以参天者天秉阳八卦之阳爻皆得参天之数
　　参天一爻当三三爲九
　　所谓两地者
　　两地盖坤六防则一当二故也
　　地秉隂八卦之隂爻皆得两地之数惟阳爻得参天之数故干之阳爻三得自然之数九当揲蓍之际三揲俱少则计所揲之余得四九之数所以爲老阳惟隂爻得两地之数故坤之隂爻三得自然之数六当揲蓍之际三揲俱多则计所揲之余得四六之数所以六爲老隂三男之爻一阳而二隂得自然之数七揲蓍之际两多一少则折揲之余得四七之数而七爲少阳者自然之理欤三女之爻一隂而二阳得自然之数八揲蓍之际两少一多则所计楪之余得四八之数而以八爲少隂者自然之理欤大衍之数五十其用止于四十有九而九七八六之理存隂阳老少之理明增之一则于揲爲赘不可也减之一则于揲有缺不可也此自然之数欤河图得自然四十五之数洛书得自然五十五之数亦犹周天之度周朞之日或嬴或缩亦皆本于自然也或者求九七六八之数而不得考隂阳老少之理而未明乃谓阳动而进以进爲文故少七而老九隂动而反以反爲文故少八而老六又惑于不用十爲老少之説乃谓臣不可以加君隂不可以加阳故不用十而用八则其于自然之理盖亦昧而不通者欤昔子云作太元以天地之策各十有八合爲三十六策虚其三而用二十有三司马作潜虚三百六十四变变蓍一日以周朞数亦本于自然数之理也所以蓍之德圆而神顾取而用之如何耳








　　羣书考索巻九
　　钦定四库全书
　　羣书考索卷十　　　　　宋　章如愚　撰诸子百家门
　　诸子类　家语
　　孔子家语者皆当时公卿士大夫及七十二弟子之所谘访交相对问言语也【后序】始皇之世李斯焚书而孔子家语与诸子同列故不见防髙祖克秦悉敛得之皆载于二尺竹简多有古文字及吕氏专汉取归藏之其后被诛亡而孔子家语乃散在人间好事者或各以意増损其言故使同是一事而辄异辞孝景皇帝末年募求天下礼书于时京师士大夫皆送官得吕氏之所孔子家语而与诸国事及七十子辞妄相错杂不可得知以付掌书与曲礼众篇乱简合而藏之秘府元封之时吾仕京师切惧先人之典辞将遂泯防于是因诸公卿大夫私以人事募求其副悉得之乃以事类相次撰集爲四十四篇又有曽子问礼一篇自别属曽子问故不复录其诸弟子书所称引孔子之言者本不存乎家语亦以其已自有所传也是以皆不取也将来君子不可不鉴【同上】
　　按班固艺文志孔子家语二十七篇顔注云非今所有家语则以肃之所注者在可疑也【馆阁书目】
　　国语【战国策孔衍春秋后语司马彪九州春秋】
　　左丘明采录前世穆王以来下讫鲁悼智伯之诛邦国成败嘉言善语隂阳律吕天时人事逆顺之数以爲国语其文不主于经故号曰外传所以包罗天地探测祸福发起幽微章表善恶者昭然甚明实爲经艺并陈非特诸子之伦也
　　左丘明既爲春秋内传又稽其逸文纂其别説分周鲁齐晋郑楚吴越八国事起自周穆王终于鲁悼公列爲春秋外传国语合爲二十一篇自古名儒贾逵王肃虞翻韦耀之徒并申以注释治其章句此亦六经之流三传之亚暨纵横互起力战争雄秦兼天下而着战国策其篇有东西二周秦齐燕楚三晋宋卫中山合十二国分爲三十二卷孔衍又爲春秋后语除二周及宋卫中山其所留者七国而已始自秦孝公终于楚汉之际此则春秋亦尽二百四十余年之行事汉司马彪又录汉事因爲九州春秋寻其统体亦近代之国语也　左氏国语其文深闳杰异固世之所躭嗜而不已也而其説多诬淫不槩于圣余惧世之学者溺其文采而沦于是非是不【一有知字】得由中庸以入尧舜之道本诸理作非国语【栁文作非国语序】
　　尔雅
　　张晏汉艺文志注云尔近也雅正也魏张揖上广雅表言周公着尔雅一篇三朝记哀公曰寡人欲学小辨以观于政可乎孔子曰尔雅以观于古足以辨言矣是知周公所作也今俗所传尔雅三卷或言仲尼所増或言子夏所益或言叔孙通所补陆德明释文云释诂盖周公作邢昺疏云释诂一篇相承以爲周公作但其文有周公后事故先儒共疑焉汉艺文志尔雅二十篇今爲十九篇郭璞注陈涉博士孔鲋撰小尔雅十三章甲衍诂训张揖广雅三篇今逸唯广雅音存隋曹宪因张揖广雅附作音解更爲十篇避炀帝讳改广爲雅今存十卷李商隠以蜀语爲蜀尔雅【李俶书目】刘温润采摭羌虏之言以华音释之爲羌尔雅【宋朝嘉祐中】　神宗朝陆佃因进对论物性进说鱼说本二篇自是益加论撰成埤雅二十卷【以馆阁书目修】
　　西汉郭威谓尔雅周公所制而尔雅有张仲孝友张仲宣王时人非周公之制明矣刘歆尝以问杨子云子云曰孔子门徒游夏之徒所记以解释六艺者也刘向以谓外戚传称史佚教其子以尔雅尔雅小学也又记言孔子教鲁哀公学尔雅尔雅之出远矣旧学者皆云周公所记也张仲孝友之类后人所足耳【西京杂记】　若言胡不承权舆及缁衣之席兮此秦康郑武之诗在周公之后明矣【疏】　欧阳公本义亦谓尔雅非圣人之书考其文理乃是秦汉之间学诗者纂集説诗士解诂之言尔周公倡之于前子夏和之于后自尔以后世罕得闻至汉武帝时济南人终军既辨豹文之防人服其博物故争相传授尔雅之业于是遂显其后虽注者十余家犹未详备陆德明叙录犍爲文学注二卷刘歆注三卷樊光注六卷李巡注三卷推此五家而已又五经正义援引有某氏谢氏顾氏今郭氏言十余千典籍散亡未知谁氏然皆未详　夫尔雅者先儒授教之术后进索隠之方诚传法之滥觞爲经籍之枢要者也夫混元辟而三才肇位圣人作而六艺斯兴本乎发德于衷将以纳民于善洎夫醇醨既异步骤不同一物多名繁方俗之语片言殊训滞今古之情将使后生若爲钻仰繇是圣贤间出诂训递陈周公倡之于前子夏和之于后虫鱼草木爰自尔以昭彰礼乐诗书尽由斯而纷郁然又时经战国运歴挟书传授之徒浸微发挥之道斯寡诸篇所释世罕得闻惟汉终军独深其道豹鼠既辨斯文遂隆其后相传乃可详悉其爲注者则有犍爲文学刘歆樊光李巡孙炎虽各名家犹未详偹惟东晋郭景纯用心几二十年注解方毕甚得六经之旨颇详百物之形学者祖焉最爲称首其爲义疏者则俗间有孙炎髙琏皆浅近俗儒不经师匠今既奉上勅校定考按其事必以经籍爲宗理义所诠则以景纯爲主　尔雅小雅汉书艺文志有尔雅又有小雅唐艺文志有郭璞注尔雅又有李轨解小雅　广雅唐艺文志张揖广雅四卷　愽雅唐艺文志曹宪雅十卷　李文成雅志十三卷【唐艺文志杂家类也】埤雅宋朝陆佃作　续尔雅唐艺文志刘伯庄续尔雅　邢昺尔雅疏成平四年上
　　子思
　　名伋孔子孙著书二十三篇
　　漆雕子
　　名啓后孔子弟子著书十三篇
　　宓子
　　名不齐字子贱孔子弟子著书十六篇
　　景子
　　著书三篇説宓子语似其弟子
　　李克
　　子夏弟子魏文侯相著书七篇
　　晏子
　　齐大夫晏婴按汉志云晏子八篇隋志云晏子春秋七篇今馆阁书目云晏子春秋十二卷或以爲后人采婴行事而爲此书故其书卷颇多于前志　方晏子伏庄公尸哭之成礼然后去岂所谓见义不爲无勇者邪至其谏説犯君之顔此所谓进思尽忠退思补过哉假令尚在余虽爲之执鞭所忻慕焉【史记】　谥平仲相齐景公孔子称善与人交有列传师古曰有列传者谓太史公书
　　曽子
　　参南武城人字子舆少孔子四十六嵗志存孝道故孔子因之以作孝经与其弟子公明仪乐正子之徒论述立身孝行之要天地万物之理今十篇自脩身至天圆皆见于大戴礼盖后人摭出而爲曽子
　　荀子
　　荀卿赵人名况方齐宣王威王之时聚天下贤士于稷下尊宠之若邹衍田骈淳于髠之属甚众号曰列大夫皆世所称咸作书刺世是时荀卿爲秀才年五十始求游学诸子之事皆以爲非先王之法也荀卿善爲诗礼易春秋至齐襄王时而荀卿最爲老师齐尚修列大夫之缺而荀卿三爲祭酒焉孟子者亦大儒以人之性善荀卿后孟子百余年荀卿以爲人性恶故爲性恶一篇以非孟子　赵人名况唐杨倞注分旧十二卷三十二篇爲二十卷按史记初况以防适楚爲兰陵令应聘诸侯卒不用退老兰陵楚人尊师之著书数万言宋朝撰削荀子疵一卷　韩愈读荀子曰攷其辞时若不醇粹要其归与孔子异者鲜矣抑犹在轲雄之间乎余欲削荀氏之不合者附于圣人之籍亦孔子之志也
　　鲁仲连子
　　鲁仲连子齐人也好竒伟俶傥之画策而不肯仕宦齐欲爵之鲁连逃隠于海上【史记】十四篇【艺文志】齐人以谈説游诸侯不愿于仕宦退隠海上着此书【艺文志】
　　孔丛子
　　孔丛子陈涉博士孔鲋撰一名盘盂取其事杂也又益以连丛二篇合爲二十三篇【田蚡传曰学盘盂孔甲诸书】
　　子
　　雄字子云蜀郡成都人也【本传】　实好古而乐道其意欲求文章成名于后世以爲经莫大于易故作太元传莫大于论语作法言史篇莫大于仓颉作训纂箴莫善于虞箴作州箴【晋灼曰九州之箴也】赋莫深于离骚反而广之辞莫丽于相如作四赋皆斟酌其本心与放依而驰骋云【本传】　雄见诸子以知舛驰大抵诋訾圣人虽小辨终破大道故时人有问雄常用法应之者以爲十三卷象论语号曰法言
　　文中子
　　隋王通所与门人答问薛收姚义集而名之曰中説唐杜淹爲序宋朝阮逸注宋咸以文中悉模论语句迹仲尼事且谓李靖陈叔达房魏诸公未尝师事作过文中子又爲驳中説凡二十二事共十卷　王福畤记正观初杜淹问王凝曰子圣贤之弟也有闻乎仲父曰凝亡兄尝讲道于河汾亦尝预于斯六经之外无所闻也淹曰昔人咸有记焉盖薛收姚义缀而名之曰中説兹书天下之昌言也微而显曲而当旁贯大义宏阐教源门人请问之端文中行事之迹则备矣子盍求之家仲父曰凝以丧乱以来未遑及也退而求之得中説一百余纸大抵杂记不着篇目首卷及序则蠧絶磨防未能铨次十九年仲父被起爲洺州从事又以中説授予曰先兄之绪言也余再拜曰中説之爲教也务约致深言寡理大其比论语之记乎孺子奉之无使失坠因而辨类分综编爲十篇
　　百家类　儒家
　　儒家者流盖出于司徒之官助人君顺隂阳明教化者也游文于六经之中留意于仁义之际祖述尧舜宪章文武宗师仲尼以重其言【师古曰祖始也述修也宪法也章明也宗尊也言以尧舜爲本始而遵修之以文王武王爲明法又师尊仲尼之道】于道最爲髙孔子曰如有所誉其有所试【师古曰论语载孔子之言也言于人有所称誉者则试以事取其实効也誉者戈于反】唐虞之降殷周之盛仲尼之业已试之效者也然惑者既失精微而辟者又随时抑违离道本【师古曰辟读曰僻】茍以哗众取宠【师古曰哗众也宠尊也哗呼华反】后进脩之是以五经乖析儒学寖衰此辟儒之患【汉艺文志】儒者所以助人君明教化者也圣人之教非家至而
　　戸説故有儒者宣而明之其説大抵本于仁义及五常之道黄帝尧舜禹汤文武咸由此则周官太宰以九两系邦国之人其四曰儒是也其后陵夷衰乱儒道废阙仲尼祖述前代修正六经三千之徒并受其义至于战国孟轲子思孙卿之流宗而师之各有著述发明其指所谓中庸之教百王不易者也俗儒爲之不顾其本苟欲哗众多设问难便辞巧説乱其大体致令学者难晓故曰博而寡要【隋经籍志】
　　诸儒并见前类
　　道家
　　道家者流盖出于史官歴记成败存亡祸福古今之道然后知秉要执本清虚以自守卑弱以自持此君人南面之术也合于尧之克让易之谦谦一谦而四益此其所长也及放者爲之则欲絶去礼学兼弃仁义曰独任清虚可以爲治【汉志】　道者盖爲万物之奥圣人之至赜也易曰一隂一阳之谓道又曰仁者见之谓之仁知者见之谓之知百姓日用而不知夫隂阳者天地之谓也天地变化万物蠢生则有经营之迹至于道者精微淳粹而莫知其体处隂与隂爲一在阳与阳不二仁者资道以成仁道非仁之谓也智者资道以爲智道非智之谓也百姓资道而日用而不知其用也圣人体道成性清虚自守爲而不侍长而不宰故能不劳聪明而人自化不假脩营而功自成其德深远言象不测先王惧人之惑置于方外六经之义是所罕言周官九两其三曰师盖近之矣然自黄帝以下圣哲之士所言道者传之其人世无师説汉时曹参始荐盖公能言黄老文帝宗之自是相传道学众矣下士爲之不推其本茍以异俗爲髙狂狷爲尚迂诞谲怪而失其真矣
　　管子管夷吾者颖上人也既用任政于齐齐桓公以覇九合诸侯一匡天下管仲之谋也【史记本传】　吾读管氏牧民山髙乘马轻重九府详哉其言之也管仲世所谓贤臣然孔子小之岂以爲周道衰微桓公既贤而不勉之至王乃称霸哉语曰将顺其美匡救其恶故上下能相亲也岂管仲之谓乎【史记】
　　弟子职一篇应劭曰管仲所作在管子书【前艺文志】春秋尊王不尊霸与中国不与夷狄始乎平王避夷难也是王室迁而微也见于周书文侯之命微王也是王者失赏也费誓善其备夷是诸侯之正也秦誓专征伐是诸侯之失礼也书春秋合体而异世也书以文侯之命终其治也春秋以平王东迁始其微也自东迁六十五年春秋无晋以其亡防乱也及其防中国之国而后见其行事讥失赏也周之微也幸不夷其宗稷齐桓之功也其中国无与加其盛也其夷狄无与抗其力也见于卫诗美其存中国也春秋无与辞何异也存一国之风无其人则卫夷矣全王道之正与之霸是诸侯可专征伐也夫晋之爲霸也异齐逺矣桓正文谲夫桓之爲正抑夷狄存中国文之爲谲陵中国微王室晋之风也无美其美无功其功外无他人虽国人不与也然而桓之正非王道之正也以文谲而桓正也桓之功非王道之功也以攘狄而存周也无桓周防有周桓贼桓卒齐衰楚人防周周之不幸桓之早死也故曰周之存桓之功也桓之不幸管仲之早死也故曰桓之功管仲之力也自是楚防诸国而炽矣今得其著书然后知攘夷之功皆远畧也儒讥霸信刑赏岂王者诋民哉霸严政令岂王者怠忽哉霸乡方畧岂王者不先谋哉霸审劳佚岂王者暴师哉霸谨畜积岂王者使民不足哉亦时夷狄内聘大者畏威小者怀仁功亦至矣不幸名之不止然柰衰世何孔子曰微管仲吾其披髪左祍矣此其据也
　　老子楚人也姓李氏名耳字伯阳谥曰周守藏室之史也孔子适周问礼于老子　老子见周之衰乃遂去至闗闗令尹喜曰子将隠矣强爲我著书于是老子乃著书上下篇言道德之意五千余言而去莫知其所老子百有六十余嵗或言二百余嵗以其修道而养寿世之学老子者则绌儒学儒学亦绌老子道不同不相爲谋岂谓是邪【并出史记】
　　庄子防人也名周尝爲防漆园吏与梁惠王齐宣王同时其学无所不窥然其要本归于老子之言故其著书十余万言大抵率寓言也　战国时防人庄周撰其防宗于老子晋郭象注唐成元英又爲之疏
　　列子者郑人也名御冦与郑繻公同时其学以黄帝老子爲宗自言师壶丘子林而友伯昏无人列子书旧二十篇西汉刘向去重复存者八篇列子盖先庄子及庄子著书多取其言二子之道一也
　　抱朴子葛洪元帝时著书不辍其自序曰世儒莫信神仙之书故儒所言黄白之事名曰内篇其余驳难通释名曰外篇自号抱朴子洪博物深洽江左絶伦
　　太公二百三十七篇姓吕名望爲周师尚父本有道者或有近出又以爲太公术者所増加也【汉艺文志】孙子武齐人也以兵法见于吴王阖庐【见史记】　作孙子十六篇【艺文志】
　　隂阳家
　　隂阳家者流盖出于羲和之官敬顺昊天歴象日月星辰敬授民时此其所长也及拘者爲之则牵于禁忌泥于小数舎人事而任鬼神【汉志】
　　天文
　　天文者序二十八宿步五星日月以纪吉凶之象圣人所以参政也易曰观乎天文以察时变然星事殛悍非湛密者弗能由也夫观景以谴形非明王亦不能服听也以不能由之臣谏不能听之主此所以两有患也【汉艺文志】　天文者所以察星辰之变而参于政者也易曰天垂象见吉凶书称天视自我人视天听自我人听故曰王政不脩谪见于天日爲之蚀后德不脩谪见于天月爲之蚀其余孛彗飞流见伏陵犯各有其应周官凭相掌十有二嵗十有二月十有二辰十日二十有八星之位辨其叙事以防天位是也小人爲之则指凶爲吉谓恶爲善是以数术错乱而难明矣
　　歴谱
　　歴谱者序四时之位正分至之节防日月五星之辰以考寒暑杀生之实故圣王必正歴数以定三统服色之制又以探知五星日月之防凶阨之患吉隆之喜其术皆出焉此圣人知命之术也非天下之至材其孰与焉道之乱也患出于小人而强欲知天道者坏大以爲小削远以爲近是以道术破碎而难知也
　　歴数者所以揆天道察昏明以定时日以处百事以辨三统以知阨防竆理尽性而至于命者也易曰先王以治厯明时书叙朞三百有六旬有六日以闰月定四时成嵗春秋传曰先王之正时也履端于始举正于中归余于闰又曰闰以正时时以序事事以厚生生民之道其在周官则亦太史之职小人爲之则坏大爲小削远爲近是以道术破碎而难知
　　五行
　　五行者五常之形气也书云初一曰五行次二曰敬用五事言进用五事以顺五行也貌言视聴思心失而五行之序乱五星之变作皆出有律歴之数而分爲一者也其法亦起五德终始推其极则无不至而小数家因此以爲吉凶而行于世寖以相乱【汉志】
　　五行者金木水火土五常之形气者也在天爲五星在人爲五藏在目爲五色在耳爲五音在口爲五味在鼻爲五臭在上则出气施爱在下则养人不倦故传曰天生五材废一不可是以圣人推其终始以通神明之变爲卜筮以考其吉凶占百事以观于来物观形法以辨其贵贱周官则分在保章冯相卜师筮人占梦眡祲而太史之职实司总之小数者才得其十觕便以细事相乱以惑于世【隋志】
　　法家
　　法家者流盖出于理官信赏必罚以辅礼制易曰先王以明罚饬法此其所长也及刻者爲之则无教化去仁爱专任刑法而欲以致治至于残害至亲伤恩薄厚【汉志】　法者人君所以禁淫慝齐不轨而辅于治者也易着先王明罚饬法书美明于五刑以弼五教周官司冦掌建国之三典以佐王刑邦国诘四方司刑以五刑之法丽万民之罪是也刻者爲之则杜哀矜絶仁爱欲以威刼爲化残忍爲治乃至伤恩害亲
　　处子九篇师古曰【史记云】赵有处子【艺文志】
　　防棣子一篇【艺文志】
　　燕十事十篇【艺文志】
　　商子战国时公孙鞅撰史记言鞅少好刑名之学尝读商君开塞耕战书与其子相类今其书具存
  </div>
  <div class="pagination">
   <a href="群书考索_page4.html">
    上一页
   </a>
   <a href="群书考索.html">
    1
   </a>
   <a href="群书考索_page2.html">
    2
   </a>
   <a href="群书考索_page3.html">
    3
   </a>
   <a href="群书考索_page4.html">
    4
   </a>
   <span class="current-page">
    5
   </span>
   <a href="群书考索_page6.html">
    6
   </a>
   <a href="群书考索_page7.html">
    7
   </a>
   <a href="群书考索_page8.html">
    8
   </a>
   <a href="群书考索_page9.html">
    9
   </a>
   <a href="群书考索_page10.html">
    10
   </a>
   <span>
    ...
   </span>
   <a href="群书考索_page6.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
