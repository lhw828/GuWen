<!DOCTYPE html>
<html>
<head>
    <meta charset="UTF-8">
    <title>册府元龟 - 第 27 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 27 页/共 736 页</h1>
    <div class="content">长兴元年二月乙卯亲祀昊天上帝於圜丘。
十二月己酉命有司祭司寒神於水井。
二年七月福建王延均上言当道神庙七所乞封王号敕无诸史传有名宜封为闽越富义王其馀任自于境内祭享是月敕天下州府应有神祠破损者仰取公使钱添修。
三年十二月庚戌敕祠祀祭器牲帛务从精洁齐宫坛单所司宜检举崇饰之。
愍帝应顺元年闰正月诏曰：朕猥以冲人获膺大宝赖神祗之赞助显天地之休祯夷夏骏奔式符於卷命声教绵远处荷於炳灵德薄承祧忧深驭朽克奉治平之道谅繇助之功集是殊祥敢不寅畏赖阴阳之行运致时雨以应期稼穑顺成得岁功而叶望咸臻上瑞普泰兆民宜令三京诸道州府界内名山大川祠庙有益於民者以时精处祭祀称朕意焉。
末帝清泰元年五月壬申诏曰：吴岳成德公昨遇享期克申幽赞宜加王号以表神功可进封灵应王其祠享官属仍旧同五岳择日册命初帝在凤翔将有沈阏之[C260]遣房祠之有应至是欲加封爵下有司检讨奏曰：天宝十载正月封吴山为成德公与沂山会稽医无闾同制封公至德二年十二月改吴山为岳祠享官属视五岳今国家以灵应告祥宜示殊等故有是命（至二年四月庚午授册于少府监乌昭达往吴山祠封灵应王）。
是月丙子诏诸州神祠有破坏者委所在给省钱补缉。
十一月诏杭州护国庙改封崇德王城隍神改封顺义保宁王铜官庙改封福善通灵王湖州城隍神封阜俗安成王越州城隍神封兴德保王从两浙节度使钱元奏也。
二年三月庚申诏曰：祠祭国家重事功在精处。若不提撕渐成疏慢今後监祭使每祭亲视酒馔币玉不得令馔料失於蠲洁如有所闻罪在监祭使其坛庙墙屋勿令疏漏本司常检举修葺以闻。
四月戊辰考功员外郎李慎义上言今春以来稍愆雨泽陛下念稼穑之重深宵旰之忧倍轸圣心遍走群望盈尺则告瑞於元朔如膏则润洽於暮春祈卜丰穰动皆响应请天下凡祠宇有益於人者下本处常令修饰冀集洪休从之。
晋高祖天福二年三月诏巡幸汴州中书奏车驾经过河南府河阳郑州汴州管界所有名山大川帝王陵庙名臣等去路十里内者伏请下本州府各排比祗候车驾过日以酒脯醢祭告从之。
五月湖南马希范奏青草等四庙各乞进封敕青草庙安流侯宜进封广利公洞庭庙利涉侯进封灵济公磊石庙昭灵侯进封威显公黄陵二妃庙旧封懿节庙改封昭烈庙。
八月诏曰：负固者天地不容为逆者人神共怒永惟躬飨实有感通昨出师之时将帅处祷颇闻阴成此战功唐卫国公宜封灵显王其馀郑州并汜水管内神祠宜令长吏差官点检如有隳损处便委量事修葺贵申严饰以合阴功五岳承天四渎纪地自正当阳之位未伸望秩之仪宜令差官遍往告祭兼下逐州府量事修崇所有近庙山林仍宜禁断樵牧。
十月丙戌命使祠五岳四渎。
六年正月戊寅诏曰：全晋奥区兴王重镇唐叔之英灵未冫民台骀之古庙犹存朕顷在并门长承阴助永言正直宜用封崇唐叔虞宜封兴安王台骀宜封昌宁公。又诏曰：岳镇司方海渎纪地载诸祀典咸福蒸民将保丰穰宜申处敬俾加崇饰以奉神明其岳镇海渎庙宇等宜令各修葺仍禁樵苏。
七年二月敕唐州湖阳县蓼山神祠宜赐名为蓼山显圣之神仍下本州修葺庙宇（元襄州安从进作逆举军北来东京教坊使充南面先锋都监陈思让进军南行与从进相遇接蓼山列阵俗以蓼与了字同音遂传为不祥後祈战胜奏立庙额从进既败行营都部署高行周以状奏闻因有是敕）。
少帝以天福七年六月即位十月封襄州利市庙为顺正王。
十一月敕天地宗庙社稷及诸祠祭等访闻自前所司承宽多不精洁宜令三司豫支一年诸司合请祠祭礼料物色等於太庙置库仍差宗正丞石载仁专主掌监察御史宋彦监库兼差供奉官陈审往雒京於太庙内稳便处擘画修库屋五间候奉修毕催促所支礼料物色监送到库交付宋彦石载仁并同点检入库交付讫供奉官陈审赍交领文状归阙每有祠祭诸司各请礼料至时委监库御史宋彦宗正丞石载仁旋给付逐司其大祠中祠兼令监察使点检馔料一一须得精洁如或更致慢易本司当准格律科罪其祭服祭器未有者制已有者更仰雅饰。
汉隐帝乾三年八月以蒙州城隍神为灵感王从湖南请也。时海贼攻州城州人祷於神城得不陷故有是请希广。又言永州有杏将军祠郡人水旱祈祷有应乞赐封崇敕宜赐太保。
周太祖广顺元年正月即位制曰：国之大事在祠为先苟不洁蠲深为渎慢如闻自前祠祭牢馔颇亏肃敬今後委监察御史严加觉察必须丰洁庶达精诚稍，或不恭国有常典。
二年五月亲征兖州遣枢密院直学士陈观祭尧庙翰林学士窦仪祭东岳庙。
三年三月西京留司太子少师杨凝式言诸祠祀之所并无斋宫遣前染院使周重兴监造与留司计会具料度事件以闻其太庙郊社要补葺处仍便检计十月戊申内出御札曰：王者应运开基子民育物罔不承天事地尊祖敬宗燔柴於泰坛用昭乾德瘗玉於方泽以答坤灵朕受命上玄宅心下土时已历於三载渐至小康礼未展於二仪深亏大典夙宵愧畏不敢遑宁宜叶蓍龟式陈笾豆庶展吉蠲之礼用倾昭事之诚朕以来年正月一日於东京有事於南郊宜令所司各备仪注务从省约无致劳烦凡有供需并用官物府县不得因便差配诸道州府不得以进奉南郊为名辄有率敛庶俾严静以奉郊中外臣僚当体予意。
显德元年正月丙子朔太祖亲祀圜丘。
世宗以显德元年正月丙申即位八月丁未以风雨时。若遣官分祭群祠。
二年七月丙子帝谓侍臣曰：朕闻国之大事在祀与戎近代以来急於戎事祭祀之礼几如坠地。且牲牢之具簋之数盖主诚信诚信不至神何享焉今後宜令所司各举其职务在丰洁。
八月乙丑诏曰：今後诸处祠祭应有牲牢香币馔料供具等仰委本司官吏躬亲检校务在精至行事仪式依礼经大祠祭合用乐者仍须祀前教习凡关祀事宜令太常博士及监察御史用心点检稍或因循必行朝典先是以太常礼院上言郊坛宗庙礼物多阙故有是命。
四年二月庚午诏有司添修祭器法物等先是帝以郊庙祭器皆繇所司相承制造年代浸远式样讹舛乃令国子博士聂崇义检阅礼书模昼其样以闻至是故有是命。
●卷三十五
○帝王部　封禅
《礼》曰：昔先王因天事天因地事地因名山升中于天《书》曰：天子五载一巡狩岁二月东巡狩至於岱宗柴望此封禅之大略也。昔齐桓公欲封禅管仲曰：古者封泰山禅梁甫七十二家皆受命然後得封禅是知王者受昊天之命居大宝之位顺考古道建用皇极仁及乎！行苇泽浸乎！昆虫太平之风，於是乎！在。若乃建显号施尊名扬英声腾茂实以祈景福以告成功则必申命有司发挥大典刻石纪绩与黄帝比探策告祥配天无极故儿宽谓之帝王之盛节相如亦曰：天下之壮观可不谓然乎！。
无怀氏封泰山禅云：云：（无怀氏古之王者在伏羲前云：云：在梁父东山名也。又曰：云：云：山在蒙阴县故城东北下有）。
ж羲封泰山禅云：云：（ж读曰伏）。
神农氏封泰山禅云：云：
炎帝封泰山禅云：云：（炎帝神农後）。
黄帝封泰山禅亭亭（地理志钜平有亭亭山）。
颛顼封泰山禅云：云：
帝喾封泰山禅云：云：
尧帝封泰山禅云：云：
舜封泰山禅云：云：
禹封泰山禅会稽。
汤封泰山禅云：云：
周成王封泰山禅於社首（在钜平南十二里）。
汉武帝议欲放古巡狩封禅之事（放依也。音甫往切）诸儒对者五十馀人未能有所定先是司马相如病死有遗书颂功德言符瑞足以封泰山上奇其书（又司马相如传载相如既病免家居茂陵天子曰：司马相如病甚可往从悉取其书後失之矣。所忠往而相如已死家无遗书问妻对曰：长卿未尝有书也。时时著书人。又求去长卿未死时为一卷《书》曰：有使来求审奏之其遗札书言封禅事所忠奏焉天子异之）以问左内史儿宽宽对曰：陛下躬发圣德统摄群元（统察摄聚也。辑楫与集三字并同虞《书》曰：楫五瑞是也。其字从木）宗祀天地荐礼百神精神所乡徵兆必报天地并应符瑞昭明其封泰山禅梁父昭姓考瑞帝王之盛节也。然享荐之义不著于经（封禅之享荐也。以非常礼故经无其文）以为封禅告成合祛於天地神祗（祛开散合闭也。开闭于天地也。）祗戒精专以接神明总百官之职各称事宜而为之节文（称副也。）唯圣主所繇制定其当（当犹中也。）非群臣之所能列今将举大事优游数月（言不决也。）使群臣得人自尽终莫能成（所言不同各有执见也。）唯天子建中和之极兼总条贯金声而玉振之（言振扬德音如金玉之声也。）以顺成天庆垂万世之基帝然之乃自制仪采儒术以文焉既成将用事拜宽为御史大夫初议封禅曰：古者先振兵释旅然後封禅乃遂北巡朔方勒兵十馀万骑还祭黄帝蒙桥山释兵凉如（地名）帝曰：吾闻黄帝不死有蒙何也。或对曰：黄帝已仙上天群臣葬其衣冠既至泉为。且用事泰山先类祠泰一（。且犹将也。类祠谓以事类而祭之）自得宝鼎上与公卿诸生议封禅封禅用希旷绝莫知其仪体而群儒采封禅尚书周官王制之望祀射牛事（天子有事宗庙必自射牲示亲杀也。事见国语）齐人丁公年九十馀曰：封禅者古不死之名也。秦始皇不得上封陛下必欲上稍上（稍渐也。）即无风雨遂上封矣。上，於是乃令诸儒习射牛草封禅仪数年至。且行天子既闻公孙卿及方士之言黄帝以上封禅皆致怪物与神通欲放黄帝（放依也。音甫往反）以接神人蓬莱高世比德于九皇（上古有人皇者九人）而颇采儒术以文之群儒已不能辨明封禅事。又拘于诗书古文而不敢骋帝为封祠器视（视读曰示）群儒群儒，或曰：不与古同徐偃。又曰：太常诸生行礼不如鲁善（徐偃博士姓名）周霸属图封事（属会也。会诸儒图封事周霸人姓名也。），於是帝黜偃霸而尽罢诸儒弗用以元鼎六年五月东幸缑氏礼登中岳太室从官在山上闻。若有言万岁云：问上上不言问下下不言乃令祠官加增太室祠禁毋伐其山木以山下户凡三百封高为之奉邑（古崇字以崇奉嵩之山故谓之高奉邑也。）诏曰：朕用事华山至於中岳获鹿见夏后启母石翌日亲登高御史乘属在庙傍（天子出御史除二人乘为曹护车驾）吏卒咸闻呼万岁者三登礼罔不答其令祠官加增太室祠禁无伐其草木以山下户三百为之奉邑名曰：高独给祠复亡所与夏四月癸卯帝因东上泰山（言易上也。泰山从南面直上步道三十里车道百里）泰山草木未生乃令人上石立之泰山颠（从山下转右而上也。）帝遂东巡海上行礼祠八神帝还至奉高帝念诸儒及方士言封禅人殊不经难施行（人人殊异文不合经故难以施行）天子至梁父礼祠地主至乙卯令侍中儒者皮弁缙绅射牛行事封泰山下东方如郊祀泰一之礼封广丈二尺高九尺其下则有玉牒书书秘礼毕天子独与侍中奉车子侯（子侯霍去病子也。）上泰山亦有封其事皆禁明日下阴道丙辰禅泰山下东北肃然山如祭后土礼天子皆亲拜见衣尚黄而尽用乐焉江淮间一茅三脊为藉五色土益杂封纵远方奇兽飞禽及白雉诸物颇以加祠兕牛象犀之属不用皆至泰山然後去封禅祠其夜。若有光昼有白出封中（出于所封之中）天子从封禅还坐明堂群臣更上寿（更互也。）诏曰：朕以眇身承至尊兢兢焉惟德菲薄不明於礼乐故用事八神遭天地况施著见景象肩（屑同）然如有闻震於怪物欲止不敢遂登封泰山至於梁父然後升坛肃然自新嘉与士大夫更始其以十月为元封元年行所巡至博奉高也。丘历梁父城民田租逋赋贷已除（逋赋未出赋者逋贷官以物贷之而未还也。）加年七十已上孤寡帛人二疋四县无出今年（自博至梁父凡五县今云：四县奉高素以供禅非限）赐天下民爵一级女子百户牛酒。又曰：古者天子五载一巡狩用事泰山诸侯有朝宿地其令诸侯各治其邸泰山下。
二年帝伐朝鲜夏旱公孙卿曰：黄帝时封则旱乾封三年（三岁不雨暴所封之土令乾也。）上乃下诏天旱意乾封乎！（言新封则致天旱欲乾我所封乎！）其令天下尊祠灵星焉秋作明堂於泰山下。
五年春还至泰山增封甲子祠高祖於明堂以配上帝因朝诸侯王列侯受郡国计（。若今之计帐）初封泰山东北古时有明堂处处险不敞（言其阻）帝欲治明堂奉高旁未晓其制度济南人公玉带（公玉姓带名也。《吕氏春秋》齐有公玉丹此盖其旧族而说者读公玉为宿非也。单姓玉者後汉司徒玉况自音宿耳）上黄帝时明堂图明堂中有一殿四面无壁以茅盖通水水圜宫垣为衤复道上有楼从西南入（衤复读曰复）名曰：昆仑天子从之入以拜祀上帝焉，於是帝令奉高作明堂汶上如带图（汶水名也。出琅琊朱虚作所上明堂于汶水之上也。带图公玉带所上明堂图）及是岁封则祠泰一五帝於明堂上坐合高帝祠坐对之（汉是时未以高祖配天言对武帝以来乃配之）祀后土於下房以二十太牢天子从昆仑道入始拜明堂如郊礼毕堂下而上（古燎字）。又上泰山自有秘祠其颠而泰山下祠五帝各如其方黄帝并赤帝所（与赤帝同处）有司侍祠焉山上举火下悉应之。
太初元年十月行幸泰山十一月甲子朔旦冬至祀上帝于明堂十二月礻高里（山名在泰山下）。
三年正月行东巡海上四月还封泰山礻石闾（石闾在泰山下南方方士言仙人闾）。
天汉三年三月行幸泰山封祀明堂因受计。
太始四年三月行幸泰山壬午祀高祖於明堂以配上帝因受计癸未祀孝景皇帝於明堂甲申封丙戌礻石闾。
征和四年幸泰山封庚寅祀于明堂癸巳衤石闾先是武帝每封其赞飨曰：天增授皇帝泰元神策周而复始皇帝敬拜泰一（自此以上赞祝者辞）。又东至海上考入海及方士求神者莫验焉益遣几遇之（益多也。几读曰冀）後。又亲禅高里祠后土临渤海将以奉祀蓬莱之属几致殊庭焉（殊庭蓬莱中仙人庭也。几读曰冀）复东巡海上考神仙之属未有验者方士有言黄帝时为五城十二楼（昆仑玄圃五城十二楼仙人之所常居）以候神人於执期（地名也。）名曰：迎年（迎年。若云：其年）帝许之如方名曰：明年（言明其得延年也。）帝亲礼祠上犊黄马公玉带曰：黄帝时虽封泰山然风后封钜岐伯令黄帝封东泰山（风后封钜岐伯皆黄帝臣也。东泰山在琅琊朱虚界中有小泰山是）禅几山（几山在朱虚县）合符然後不死天子既令设祠具至东泰山卑小不称其声乃令祠官礼之而不封焉其後令带奉祠候神物复还泰山五年之礼如前而加禅祠石闾石闾者在泰山下南方（下基之南面）方士言仙人闾也。故帝亲禅焉其後复至泰山封还过祭恒山自封泰山後十三岁而周遍於五岳四渎矣。後复至泰山封甘泉泰一汾阴后土三年亲郊祀而泰山五年一封武帝凡五封。
後汉光武建武三十年二月群臣上言即位三十年宜封禅泰山诏曰：即位三十年百姓怨气满腹吾谁欺欺天乎！曾谓泰山不如林放何事七十二代之编录桓公欲封管仲非之。若郡县远遣吏上寿盛称虚美必髡兼令屯田从此群臣不敢言三月帝幸鲁过泰山告太守以帝过故承诏祭山及梁父时虎贲中郎将梁松等议记曰：齐将有事泰山先有事配林盖诸侯之礼也。河岳视公侯王者祭焉宜无即事之渐不祭配林。
三十二年正月帝斋夜读《河图》会昌符曰：赤刘之九会命岱宗不慎克用何益於承诚善用之奸伪不萌感此文乃诏松等复案索河雒会文言九世封禅事者松等奏乃许焉初孝武帝欲求神仙以秩方者言黄帝繇禅封而後仙，於是欲封禅封禅不常时人莫知元封元年帝以方士言作封禅器以示群儒多言不合古，於是罢诸儒不用三月帝东上泰山乃上石立之泰山颠遂东巡海上求仙人无所见而还四月封泰山恐所施用非是乃秘其事帝许梁松等奏求元封时封禅故事议封禅所施用有司奏当用方石再累置坛中背方五尺厚一尺用玉牒书藏方石牒厚五寸长尺三寸广五寸有玉检。又用石检十枚列於石傍东西各三南北各二皆长三尺广一尺厚七寸检中刻三处深处四寸方五寸有盖检用金缕五周以水银和金以为泥玉玺一枚方二寸二分一枚方五寸方石四角。又有距石皆再累枚长一丈厚一尺广二尺皆在圆坛上其下用距石十八枚皆高二尺厚一尺广二尺如小碑环坛立之去坛三步距石下皆有石跗入地入地四尺。又用石牌高九尺广三尺五寸厚尺二寸立坛丙地去坛三丈以上刻书帝以用石功难。又欲及二月封故诏松欲因故封石空检更加封而已松上疏争之以为登封之礼告功皇天垂後无穷以为万民也。承天之敬尤宜章明奉图书之瑞尤宜显著今因旧封窜寄玉牒故石下恐非重命之义受命中兴宜当特异以明天意遂使太山郡及鲁趣石工宜取完清石无必五色时以印工不能刻玉牒欲用丹漆书之会求得能刻玉者遂书书秘刻方石中命容玉牒二月帝至奉高遣侍御史与兰台令史将工先上山刻石文曰：维建武三十有二年二月皇帝东巡狩至於岱宗柴望秩於山川班於群神遂觐东后从臣太尉熹行司徒事特进高密侯禹等汉宾二王之後在位孔子之後褒成侯序在东後藩王十二咸来助祭《河图》赤符曰：刘秀发兵捕不道四夷集龙斗野四七之际火为主《河图》会昌符曰：赤帝九世巡省得中治平则封诚合帝道孔钜则天文灵出地祗瑞兴帝刘之九会命岱宗诚善用之奸伪不萌赤汉得兴九世会昌巡岱皆当天地扶九崇经之常汉大兴之道在九世之王封于泰山刻石著纪禅于梁父退省考五《河图》合古篇曰：帝刘之秀九名之世帝行德封刻政《河图》提刘予曰：九世之帝方明圣持衡拒九州平天下予雒书甄曜度曰：赤三德昌九世会符合帝祭勉刻封《孝经钩命决》曰：予谁行赤刘用帝三建孝九会专兹竭行封岱清河雒命后经讠所传昔在帝尧聪明密微让与舜庶後裔握机王莽以舅后之家三司鼎足蒙宰之权势依周公霍光辅幼归政之义遂以篡叛僭号自立宗庙隳坏社稷丧亡不得血食十有八年扬徐青三州首乱兵革横行延及荆州豪杰并兼百里屯聚往往僭号北狄作寇千里无烟无鸡鸣犬吠之声皇天卷顾皇帝以匹庶受命中兴年二十八载兴兵起是以中次诛讨十有馀年罪人斯得黎庶得居尔田安尔宅书同文车同轨人同伦舟舆所通人迹所至靡不贡职建明堂立辟雍起灵台设庠序同律度量衡五礼五玉三帛二生一死贽吏各职复于旧典在位三十有二年年六十二乾乾日昃不敢荒宁涉危历险亲巡黎元恭肃神祗惠恤耆老理庶遵古聪允明恕皇帝惟慎《河图》雒书正文是月辛卯柴登封泰山甲午禅于梁阴以承灵瑞以为兆民永兹一事垂于後昆百寮从臣郡守师尹咸蒙祉福永永无极秦相李斯燔诗书乐隳礼坏建武元年以前文书散亡旧典不具不能明经文以章句细微相况八十一卷明者为验。又其十卷皆不昭子贡去告朔之饩羊子曰：赐也。尔爱其羊我爱其礼後有圣人正失误刻石讫二十一日辛卯晨燎祭天於太平山下南方群臣皆从用乐如南郊诸王王者後二公孔子後褒成君皆助祭位事毕将升封，或曰：太山虽已从食於柴祭今亲升告功宜有礼祭，於是使谒者以一特牲於尝祠太山处告祠太山如亲耕ァ刘先祠先农先虞故事至食时御辇升山日中後到山上更衣早晡时即位于坛北面群臣以次陈後西上毕位上坛尚书命奉玉牒检皇帝以一寸二分玺亲封之讫太常命人发坛上石尚书命藏玉牒以复石覆讫尚书令以五寸印封石检事毕皇帝再拜群臣称万岁命人立所刻石碑乃复道下二十五日甲午禅祭地於梁阴以高后配山川群神从如元始中北郊故事四月己卯大赦天下以建武三十二年为中元元年复博奉高嬴勿出元年租刍藁以吉日刻玉牒书函藏金匮玺印封之乙酉使太尉行事以特告至高庙太尉奉匮以告高庙藏于庙室西壁石室高祖室之下（又赵熹传载熹为太尉上言宜封禅正三王之礼中元元年从封太山。又张纯传载纯为司徒奏帝宜封禅曰：自古受命而帝治世之隆必有封禅以告成功焉乐动声仪曰：以雅治人风成於颂有周之盛成康之间郊配封禅皆可见也。《书》曰：岁二月东巡狩至于岱宗则封禅之义也。臣伏见陛下受中兴之命平海内之乱复祖宗抚存万姓天下旷然咸蒙更生恩德行惠泽雨施黎元安宁夷狄慕义诗云：受天之祜四方来贺今摄提之岁苍龙甲寅德在东宫宜及嘉时遵唐帝之典继孝武之业以二月东巡狩封於岱宗明中兴勒功统复祖统报天神禅梁父祠地祗传祚子孙万世之基也。中元元年正月丁卯帝乃东巡岱宗以纯视御史大夫从并上元封旧仪及刻石文）。
章帝元和二年二月辛未幸泰山柴告岱宗有黄鹄三十从西南来经祠坛上东北过于宫屋翱翔升降进奉高壬申从祀五帝於汶上明堂癸酉告祀二祖四宗（二祖谓高祖世祖四宗谓文帝为太宗武帝为世宗宣帝为中宗明帝为显宗）大赦天下诸犯罪不当得赦亦皆除之复博奉高嬴无出今年田租刍藁丁鸿以少府从帝奏曰：臣闻古之帝王统治天下五载巡狩至于岱宗柴祭于天望秩于山川协时月正日角斗斛权衡使人不争陛下尊履蒸蒸奉承业祀五帝於明堂配以光武二祖四宗咸有告祀瞻望太山嘉泽降澍柴祭之日白气上升与燎烟合黄鹄群翔所谓神人以和答飨之休符也。帝善焉。
安帝延光三年二月辛卯幸太山柴告岱宗（太山王者告代之处为五岳之宗。故曰：岱宗燔柴以告天）。
魏明帝黄初中护军蒋济曰：夫帝王大礼巡狩为先昭祖扬祢封禅为首是以自古革命受符未有不蹈梁父登太山刊无竟之名纪天人之际者也。故司马相如谓有文已来七十二君或顺所繇於前谨遗教於後太史公曰：主上有圣明而不宣布有司之过也。然则元功懿德不刊梁山之石无以显帝王之功示兆庶不朽之观也。语曰：当君而叹尧舜之美譬犹人子对厥亲而誉他人之父今大魏乘百王之弊乱拯流遁之艰危接千载之衰绪继百代之废业自武文至於圣躬所以参成天地之道纲维人神之化上天报应嘉瑞显祥以比往古无所取喻至於历世迄今未废大礼虽志在扫尽残盗荡涤馀秽未遑斯事。若尔三苗倔强於江海大舜当废东巡之仪徐夷跳梁於淮泗周成当止岱岳之礼。且去岁破吴虏於江汉今兹屠蜀贼於陇右其震荡内溃在不复淹无累於封禅之事也。此议久废非仓卒所定宜下公卿广撰其礼卜年考时昭告上帝以副天下之望臣待罪军旅不胜大愿冒死以闻诏曰：闻蒋济斯言使吾汗出流足自开辟以来封禅者七十馀君耳故太史公曰：虽有受命之君而功有不洽是以中间旷远者千有馀年近者数百载其仪阙不可得记吾何德之修敢庶兹乎！济岂谓世无管仲以吾有桓公登太山之志乎！吾不欺天也。济之所言华则荣矣。非助我者也。公卿侍中尚书常侍省之而已勿有所议亦不须答诏也。天子虽拒济议而实使高堂隆草封禅之仪以天下未一不欲便行大礼会隆卒不复行。
晋武帝平吴混一区宇太康元年九月庚寅尚书令卫尚书左仆射山涛右仆射魏舒尚书刘司空张华等奏曰：臣闻肇自生灵则有后辟年载之数莫之能纪立德济世挥扬仁风以登封泰山者七十有四家其谥号可知者十有四焉沉沦寂寞曾无遗声者不可胜记大晋之德始自重黎实佐颛顼至於夏商世序天地其在於周不失其绪金德将升世济明圣外平蜀汉海内归心武功之盛实繇文德至於陛下受命践祚弘建大业群生仰流惟独江湖沅湘之表凶桀负固历代不宾神谋独断命将出讨兵威加数旬荡定羁其鲸鲵赦其罪逆覆雨施八方来同声教所被达於四极虽黄轩之征大禹远略周之奕世何以尚今。若夫玄石素文底号前载象以数表言以事告虽古《河图》雒书之徵不是过也。宜宣大典礼中岳封泰山禅梁父发德号明至尊享天休笃黎庶勤千载之表播流後之声俾百世之下莫不兴起斯帝王之盛业天人之至望也。诏曰：今逋寇虽殄外则障塞有警内则百姓未康此盛德之事所未议也。等。又奏曰：今东渐于海西被于流沙大漠之阴日南北户莫不通属茫茫禹迹今实过之天人之道已同巍巍之功已著宜礼地祗登封泰山致诚上帝以答神人之愿也。乞如前奏诏曰：今阴阳未和政刑未当百姓未得其所，岂可以勒功告成邪诏不许等。又奏曰：臣闻处帝王之位者必有历运之基天命之应济兆庶之功者必有圣德之容告成之典无不可诬有不敢让自古道也。而明诏谦冲屡辞其礼虽圣德攸在推而未居夫三公职典天地实掌人物国之大事取义于此故汉氏封禅非是官也。不在其事臣等前奏盖陈祖考之功天命。又应陛下之德合同四海迹古考今宜此礼至於克定岁月须五府上议然後奏闻诏曰：虽荡清江表皆临事者之劳何足以告成方望群后恩隆大化以宁区夏百姓获与之休息斯朕日夜之望无所复下诸府矣。等。又奏臣闻唐虞三代济世弘功之君莫不仰承天休俯协人志登介丘履梁父未有辞焉者盖不可让也。今陛下勋高百王德无与二茂绩宏规巍巍之业固非臣等所能究论而圣旨劳谦屡自抑损时至弗应推美不居阙皇代之上仪塞灵祗之凝望使大晋之典谟不同风於三五臣等诚不敢奉诏请如前奏施行诏曰：方当共思弘道以康庶绩。且俟他年无复纷纭也。王公有司。又奏自古圣明光宅四海封禅名山著於史籍作者七十四君矣。舜禹之有天下也。巡狩四岳躬行其道易著观俗省方礼有升中於天诗颂陟其高山皆载在方策文王为西伯以服事殷周公以鲁藩列於诸侯或享於岐山或有事太山徒以圣德犹得为其事自是以来功薄而僭其仪者不可胜数号谥不冫民以至於今况高祖宣皇帝肇开王业海外有截世宗景皇帝济以大功辑宁区夏太祖文皇帝受命造晋荡定蜀汉陛下应期龙兴混一六合泽被群生威震无外昔汉氏失统吴蜀鼎峙兵兴以来近将百年地险俗殊人望绝塞今不羁之寇二代而平非聪明神武先天弗违孰能巍巍其成功。若兹者欤臣等幸以千载得遭运会亲服大化日睹太平至公至美谁与为让宜祖述先明宪章古昔勒功岱岳登封告成弘礼乐之制正三雍之典扬名万世以显祖宗是以不胜大愿敢昧死以闻请告太常具礼仪帝复诏曰：所议诚列代之盛事也。然方今未可以尔便报绝之。
隋文帝开皇九年平陈朝野物议咸愿登封秋七月丙午诏曰：，岂可命一将军除一小国遐迩注意便谓太平以薄德而封名山用虚言而干上帝非朕攸闻而今以後言及封禅宜禁绝。又定州刺史豆卢通等上表请封禅帝不许。又兖州刺史薛胄以天下太平登封告禅帝王盛烈遂遣博士登太山观古迹撰封禅图及仪上之高祖谦让不许。
十四年群臣请封禅高祖不纳晋王广。又率百官抗表固请帝命有司草仪注，於是牛弘辛彦之许善心姚察虞世基等创定其礼奏之帝逡巡其事曰：此事体大朕何德以堪之但当东狩因拜岱山耳。
十五年春行幸兖州遂次岱岳为坛如南郊。又外为柴坛饰神庙展宫悬於庭为埋二於南门外陈乐设位於青帝坛如南郊帝服衮冕乘金辂备法驾而行礼毕遂诣青帝坛而祭。
唐太宗贞观五年正月朝集使赵郡王孝恭等佥议以为天下一统四夷来同诣阙上表请封禅帝手诏曰：省表具怀自有隋失道四海横流百王之弊於斯为甚朕提剑鞠旅首启戎行扶翼兴运克成鸿业遂荷慈卷恭承大宝每日昃思治弗敢康宁兢兢夕惕用忘兴寝履薄驭朽不足为喻赖三灵显命百辟同心海外无尘远夷慕义但流遁永久凋残未复田畴多旷仓廪犹虚家给人足尚怀多愧，岂可遽追前代取讥虚美所望恂恂济济叶力尽诚辅其不逮致之王道如得雅颂形於金石菽粟同於水火反朴还淳当如来议。
十二月己亥朝集使利州都督武士等诣朝堂。又上表请封禅帝曰：隋末分离群凶竞逐我提三尺剑数年之间正一四海是朕武功所定也。突厥强梁世为纷更今乃袭我衣冠为我臣吏殊方异类辐辏鸿胪是朕文教所来也。突厥破灭君臣为俘安养之情同於赤子是朕仁爱之道也。林邑贡能言鸟新罗献女乐悯其离本皆令反国是朕敦本也。守功录效必依赏格惩恶罚罪必据刑书割亲爱舍嫌隙以弘至公之道是朕崇信也。非朕苟自矜伐欲明圣人之教不徒然也。比年稼频登疾疚不作诚宜展礼名山以谢天地但以丧乱之後民物凋残惮於劳费所未遑也。
六年公卿百寮以天下太平四夷宾服诣阙请封禅者首尾相属帝不许尝从容而言曰：朕本诸公子也。始望不及此属天下丧乱遂有救焚拯溺之志义师入关之始群凶鼎沸当此时但得三分天下亦为足矣。朕以不武内禀太上皇之谋外假士大夫之力数年之间六合大定升中告禅信亦其时然朕往者蒙犯霜露遂婴气疾但恐登封之後弥增诫惧有乖营卫非所以益朕也。少欲自怡用安年寿公卿等勿复为言。
十一年帝将有事於封禅国子博士刘伯庄睦州刺史徐令言等皆上封禅事互设疑惑言新礼简略事有未周，於是敕四方名儒博物之士及颜师古朱子奢等参议得失者数十家递，相驳难纷纭不决，於是左仆射房玄龄特进魏徵中书令杨师道慎采众议以为永式议昊天上帝坛其略曰：将封先祭义在告神固当为坛下豫申齐洁赞飨已毕然後登封既表重慎之深兼示行事有渐今请祭於太山下设坛以祀上帝以太祖景皇帝配飨坛长一十二丈高一丈二尺。又议制玉牒曰：金玉重宝质性贞坚宗祀郊皆充器币岂嫌华靡贵精确况乎！三神壮观万代鸿名礼极殷崇事资藻缛玉牒玉检式灵琦传之无穷永存不朽今请玉牒长一尺三寸广厚各五寸玉检厚二寸长短阔狭一如玉牒其印齿请随玺大小仍缠以金绳五周。又议玉策曰：封禅礼祭严配作王皆奠玉策肃奉庆成今玉策四枚各长一尺三寸五分每策五检俱以金编其一奠上帝一奠太祖座一奠方地祗一奠高祖座。又议金匮曰：祭配之策盛以金匮归格艺祖藏之朝堂今请长短令容玉策高广各六寸形如今之表函缠以金绳封以金泥印以受命玺。又议方石玺累藏玉牒止用石函亦犹盛书笥所以或呼石今请方石三枚以为再累其十枚石检刻石石四边而立之缠以金绳封以石泥印以受命玺。又议太山上圜坛曰：四出开道坛场通议南面入升於事为允今请介丘山圜坛广五丈高九尺用五色土加之四面各设一陛御位在坛南升自南陛而就上封玉牒。又议圜坛上土封曰：凡言封者皆是积土之名利建分封亦班土立号谓之封禅厥义可知今请於圜坛之上安置方石玺缄既毕加土筑以为封高一丈二尺而广二丈以五色土益封玉牒书藏於其内祀禅之所土封制亦同此议玉玺曰：谨详前载方石缄封玉检金泥必资印以为秘固今请依令用受命玺以封石检其玉检既与石检大小不同请更造玺一枚方一寸二分文同受命以封玉牒石检私制依汉建武时故事。又议立碑曰：勒石纪号垂裔後昆美盛德之形容阐后王之休烈其义远矣。陛下声畅九垓威横八极灵祗不爱其宝兆庶无得而称但当赞述希夷以摅臣下之志其登封及禅并肆觐之坛并请刻颂立碑显扬功业。又议设告至坛曰：既至山下礼行告至柴於东方上帝望秩遍礼群神今请其坛方八丈一尺高三尺陛仍四出其禅方坛及自馀仪式请从今礼仍请柴望秩同时行事。又议废石阙及大小距石曰：距石之设意取牢固本资实用岂云：饰今既积土厚封足与天长地久其小距圜坛石阙回建事非经诰无益礼仪烦而非要请从减省以十五年奏从此议馀皆罢之遂附制于今礼永垂於後焉。
十四年十月甲戌赵王元景等表请封禅帝冲让不许至於再三壬辰诏曰：夫功成道合古今以为隆平登封降禅圣贤谓之大典是以出震则天之后革夏变商之君继韶夏而施尊名崇号谥而广符瑞顾迟迟焉群臣区区诚为此也。原夫大始云：构生灵厥萌黎庶布乎！穹壤皇王司其右契遐哉！上古以迄於兹历选休徵未有如今日之盛也。所以敢罄窥管无惧触鳞沥胆披肝言亦备矣。援天引圣辞亦殚矣。幸蒙亭育之泽降以听览之恩大赉虽敷犹申後命未便涣汗方事逡巡怀生之徒不遑宁处伏乞皇帝陛下则天成务应物为心协三才之会昌乃霈然而动色遂万姓之延首俯凝旒而改容虽复龙图告徵龟书袭吉尚谘诹於四岳建明谟於兆人欲使六合之中沃心通於朝野八之内下问浃於华戎凡在人灵畴无跃今兹百辟咸集九有攸同并执玉以来庭俱式歌而。且舞远则重译佥议近则端笏参谋欣睹增天之高愿逄加地之厚绝域忘生而越险华忍死而争趋中外之心克谐愚智之情允睦掌故事者草登封而待期执羁勒者俨车徒而俟命庶官率职三事夙兴远迩昌言明灵幽赞莫不倾视俯听希陪肆觐之礼效祉呈祥钦承告成之庆山称万岁企和銮而发奇浮五彩伫华盖而交荫两仪之情转迫万国之望愈深臣。又闻之屈己从众至人所以称仁丝言显发哲王以之敷信昨奉明诏许以试之实降皇情俯同人欲宽仁之利斯博示信之道宜弘即日庶尹驰心咸奉章而守阙列藩翘足各伏地以祈恩所冀天慈深加昭察制可群僚之奏克以发轸之期颁示普天申明绝典使夫一时之士欣独高於万代八荒之酋荷周露於再造则臣等死日犹生之年不任诚恳之至谨与连率方牧等奉表诣阙固请以闻，於是下诏曰：自古明王君临区宇功济天下道被生民内外无虞年丰稔莫不归功上玄致礼厚地腾茂实於六合飞英声於百代今公卿在列屡属虚心岳牧具僚固陈佥愿理在难夺敬依来请顾循诸己仍怀惭德。
十五年三月庚辰肃州言所部川原遍生芝草先是百僚及雍州父老诣朝堂上表请封禅四月辛卯朔下诏曰：肇有蒸庶树之司牧载籍所纪风烈犹存至於道洽品物功成宇县天眷彰於符瑞人事表於隆平莫不增封岱宗广禅梁甫荣镜六合对越三神前圣所以垂其尊名後王所以仰其休烈盖繇此也。自火德既衰三光分裂金行失御九鼎沉沦诸华竞逐彝伦大坏虽周室削平赵魏隋氏混一文轨而金革之事未戢於封疆雅颂之音弗闻于朝廷遂使至教阙如淳风莫反齐郊绝类帝之礼日观缺升中之仪其已久矣。朕丕膺景命嗣守洪基承大乱之馀当率土之责负兴惕纳隍在虑上凭宗社之灵下资士庶之力草昧伊始援干戈以靖乱区夏既平引礼乐以纬俗尉候无警有年比屋咸保其欢含气不违其性殊方异域尽地界而来庭应图合牒殚天符而表瑞缅怀前载详求诸己岂伊寡德能致此乎！固乃上玄所叶赞也。而群公卿士百辟庶僚固陈人祗之意请遵封禅之典推而不居至於数四文武之情弥切内外之议日闻诚请频繁淹历年载朕继迹百王因心万物上奉苍昊义在荐功下抚黎元方祈厚福既迫兹理敢不祗从猥以眇身齐美上代永言夙志凛乎！增惕可以来年二月有事泰山所司宜与公卿并诸儒士及朝臣有学业者详定其仪博考圣贤之旨以允古今之中务尽诚敬称朕意焉，於是诏太常卿韦挺为检校封禅大使礼部侍郎令狐德副焉朝廷参议其仪异端竞起秘书少监颜师古乃奏称臣撰定封禅之礼书在十一年春于时诸儒参详以为中诏公卿定其可否多从师古之礼六月己酉有星孛于太微宫犯郎位辛亥朝散大夫行起居郎褚遂良进曰：陛下拨乱反正功超前烈告成升岳天下幸甚而行至雒阳彗星辄见此或有所未允合者也。且汉武优柔数年始行岱礼臣愚伏愿详择丙辰诏曰：自古皇王受天之命建显号於封禅扬洪名於竹帛者莫不功济夷夏道叶人祗然後登泰山之高刊梁甫之石未有七德靡记九部寂寥而欲齐声於圣哲垂美於篆籀者也。朕承宗庙之重当区宇之责寅畏三灵忧勤万姓虽戡翦祸乱克定遐荒而至教犹郁刑典未厝胜残之化未洽於率土和平之风多惭於往烈是以览经籍而自失想坛场而增惧亟寝缙绅之奏屡拒公卿之请逡巡大典荏苒历载近者文武百僚州县庶尹频繁抗表殷勤固陈咸以为两仪交泰四夷宾服礼让兴行年丰稔苍昊呈符於上灵符不可以久替黎献协心於下众欲不可以固拒朕迫兹群议敢不敬从欲荐功上玄大报后土升中之仪已具省方之期有日今太史奏有彗星出於西方朕抚躬自省深以战忄栗良繇功业之被六合犹有未著德化之覃八表尚多所阙遂使神祗垂祜警戒昭然朕畏天之威寝兴靡措。且旷代盛典礼数非一行途之间劳费不少冬夏凋弊多未克复将送仪仗转运粮储虽存节省之义终烦黎庶之力非唯上亏天意亦恐下失人心解而更张抑有故实前以来年二月有事太山宜停庶夙夜自修遂其罪己之志勤恤匪懈申其纳隍之情傥蒙灵祗回卷宗社介福朝廷同於大道风俗归於朴素告成之美更思其宜仍命所司泰山有前代帝王因封禅立碑及石函检之类往遭离乱被贼毁发并立瘗藏之。
二十年十一月司徒长孙无忌与百官及方岳等上表请封禅不许司徒长孙无忌与百僚。又请封禅诏曰：朕念远役初宁颇须休息深知所请甚合机宜即事省方恐生劳扰俟百姓逸可徐议之十二月己丑司徒长孙无忌等。又诣顺天门抗表请封禅曰：臣闻阴阳不测陶冶生灵之谓神道德玄通仁育黎元之谓圣圣也。者自天之攸纵也。神也。者代天之理物也。是以惟天称辟灵心作其会昌惟辟奉天至诚表其封禅升中之道抑斯之谓欤繇是先王急焉当仁不让景中必й时至则行务在告於成功故无俟於终日伏见纶旨辞远役之初宁缓此嘉期俟人之逸豫岂容前歌扌┧拒戢武之後辞劳拓境开疆太平之秋有倦诚如睿虑未昭百姓之心假此空言实乖千里之应臣等伏膺麟阁纵观太始之初沉研鸟文历选曾巢之上悠悠栗陆未辨牺牲淼淼大庭孰知樽俎衮衣为饰尚报太帝之功茹毛充荐轻展介丘之礼西叙穷乎！积石东渐迫乎！沧江化未覃於九夷贡有阙於三脊犹。且范围天地斡运羲舒扬翠旌於奉高抚朱弦於岱岳迓百神而宾上帝契三灵而谒大坛玉牍灵文飞英华於万古金绳秘检腾清辉於八埏是知纪号垂名崇高莫加於肆类推功辑瑞广厚莫大於登封。若乃灵贶所集人谋允洽虽固执於谦谅无得而辞也。伏惟皇帝陛下研精探赜神无不唯几所鉴洞出象帝之初先天成则超贯混元之际繇是大明扬彩丽雕轩以再中景宿腾辉藻璇题以霄映奔山车而叠轸促日驭之鸣銮跃泽马而相趋徵天驷之徐轫烟川清野蓄泄於奕奕之阿薰风警途扇荡於云：云：之峤其兆也。如彼其显应也。若斯而陛下因事逡巡方稽大典使尊名显号韬光於琰碑绝异殊尤沮绚於琼检孰谓畏天之命顺人之欲者欤率土凄凄深所未喻臣。又闻之游海。若者冯夷之宫为陋登太山者鲁侯之邦盖小是知绛霄不极九垓网络於胸中赤县无涯四海括囊於度内何者升山巢睫窃比所以悬殊朝菌灵椿长短自然相度也。若夫大乐云：替封盗锺大礼既湮长鲸裂冕酌抚石於无体均天之响郁兴采扫地於无形宗之道逾劭则女希惭其创制轩后归其正名矣。至。若比屋见诛农夫化为京观禀噍无类刍牧穷於染锷重兴粒食颂栖亩之馀粮首建骖原咏徒行之兼乘则农皇贬於推毂羲氏退以扶轮矣。既而凝旒阐化中外礻是福负胜残飞沉遂性亭育侔於宇宙就望体於日荷其德以难名用其功而无谢故乃邈高辛之顺义孕颛顼之疏通矣。加以刑清政肃委金科而罔施毁犴空囹设画衣而莫犯通关梁於服共苑囿於黎蒸击壤而谣传清音於戎狄耕田而食建可封於皂隶外户设而不扃神兽驯而靡触故以光融伊帝景焕虞庭至於卑宫菲膳孝享通於鬼神大路越席致敬极於严配黄屋建三辰之垂范裕於千祀玄垂九旒之藻设法悬於万代小正调其玉烛应祥而不亏中天朗其金镜与真明而同晷则文命以是伏膺玄王於兹负笈矣。洎乎！翦商除害夷项垦灾戮冀野而复皇猷诛畴华而清帝道提倚天之长剑极涂炭於游魂挥驻日之雕戈畅怀生於仁寿则骇文武之仍代吞高光之累叶矣。诠彼数君时闻一善能兼之者实归仁圣。若乃提封海外总一寰中日域穷芳华之津月跨波之表面内并为冠带之伦飘飘驾风总萃王庭之会尽北荒之明月刃天府以ゼ光筐南州之火毛鬻旗亭而吐曜龙伯钓之旅咸编列於武臣凤洲君子之渠各委质於文吏斯乃书契之所未睹超古先而绝类矣。窃惟域中三大义均一体感通繇乎！影响弥纶切乎！交际是知德逾厚者贶逾深功尤高者祥尤著当今穹储祉浃天弦以宅心后土锡符总坤维而服化繇是百官累息万国耸神佥发叩阍之请伫副上灵之望伏愿时纡睿绂远振天声徵鸿儒聘鲵齿考逸义缉遗编摭秦煨之逸文采鲁壁之馀蠹酌经而定议宪《河图》而缮仪然後玉路乘春金镳肃景五牛翻其折羽六龙辉其镂锡鼓丰隆而警翠微振列缺而清绿野凝笳发岫合万岁於山言飞盖登峦错五松於林秀登圜坛而接武降曜魄而齐尊俾夫一代衣冠其名於册府四方夷狄凿其窍於灵宫则普天欣赖怀生再造朝闻夕死。若登仙臣等深荷玉成不胜至愿重竭愚瞽昧死以闻诏曰：朕遐观哲王焕在方册功既成矣。咸礼备以升中道既行焉必奉符而告禅所以发挥天命昭报上灵其有建显号以创鸿徽施尊名而腾茂烈者莫不扬辉於镂玉绚景於涂金昭昭然丽三辰而并运滔滔焉播四而极深朕诚寡德良深景慕曩者氓俗凋弊国步甫安勉致隆平日不暇给而槐卿守阙请继美於云：亭岳牧叩阍祈踵武於梁岱自惟菲薄至道未凝抗礼穹实怀疑惧缅寻幼齿运锺交丧忘其家以犭旬天下委其体以济寰中翊戴先皇削平诸夏出於万死首导五横之源不顾一生光锡兆人之命越自炉炭获返营魂扌┧於鬼录并登仁寿窃惟天地之大德存於施生朕以径寸之怀小心袭於造育降期体泰谅或繇兹不然者何能致於此也。遂得池隍象浦苑囿龙沙置一候於鹣林同六爻於鳏水实资天卷贲以咸亨岂朕微庸而能及此今兹列辟卿士鸿生硕德各述灵徵累陈丹款既迫群议当事敬从乃诏有司广召缙绅先生议方石圜坛之制草封禅射牛之礼造羽仪辇辂并送之雒阳宫。
二十一年正月丁酉诏曰：朕闻天高地大首播黎方娲皇燧人肇恭玄是知施生为德处崇高而不言亭毒攸资委钦明以司契洎乎！三正迭建五运相迁休烈存乎！典坟至道流乎！雅颂其有仰齐七政俯会百神察灵眷於祥符报玄功於昭告莫不罄情梁岱继踵云：亭对越两仪尽先圣之能事扬统三统垂曩哲之尊名悬镜天衢罔不繇於此也。自中阳绝组堙白水於穷流宫孽绍兴阻黄星於天堑永嘉东播化金马以为牛道武南徂飞苍鹅以登祚周吞岳裔逮三叶而巢倾隋并舜後及二帝而舟覆莫不以凶易乱以暴代昏各肆巨壑之心规享上灵之佑却行求进其可得乎！繇是寂寥千祀无怀之风不嗣冫民弃七经子长之言殆绝遂使岱山日观久阙升中之仪汶上明堂畴闻类帝之义顾瞻礼乐深有可嗟朕幼践危机愍斯穷运上同负翼下靡息肩负荷休徵投旗鞠旅肃恭储祉吟跃鳞顺朱鸟以行诛骞丹凤而遐举射九乌而悬日月区品物以煦阳和炼五石以造乾坤济摧角以全眉寿，於是尊奉先帝凝旒於庙堂躬履兵锋忧勤於燮辅既而仰逼威命俯顺乐推越自唐侯言膺下武深惟忧责之重自勖。若厉之怀遂致灵贶无涯翦毛头而降锡游魂削衽尽穷以开疆东苑蟠桃西池昧谷咸覃正朔并充和气较凝祯於往代穷今古而罕闻考光泽於前皇罄练缃而莫睹岂朕眇身勤劳所逮谅繇高明垂鉴祚此隆平今兹三事大夫百僚庶尹各述天人之意请蹑封禅之踪顾惟寡薄推而不有杜绝群言至於数四中外之情尤切企伫之望逾深朕。又详思荷财成於穹昊自古贤哲并归功於大帝迫斯至理弗获固辞展礼上玄实增惭惧可以贞观二十有二载仲春之月式遵故实有事於太山诸内外具僚岳牧卿士既相敦喻将事告成各罄乃心无亏政道恪居职务以协时邕所司宜与缙绅先生载笔圆冠之士详求通典裁其折中深加严敬称朕意焉乃令天下诸州明扬仄陋其有学艺优洽文蔚翰林政术甄明才宜国器者并膺扌集太山庶令作赋掷金不韫天庭之被褐怀玉无溺屠钓之间务得英奇当加不次也。遣太常卿杨师道为检校封禅大使户部侍郎卢承庆为副後改令礼部尚书江夏郡王道宗为大使司空梁国公房玄龄等议云：梁甫社首二山并是古昔禅祭之所去十五年议奏请禅梁甫今更奉诏详议梁甫去泰山七十里。又在东南至於行事未为稳便社首去泰山五里是周家禅处臣等参详请禅社首有诏依奏馀并依十五年议八月壬戌诏曰：朕闻探玄赜者先实而後宾体至公者本仁而末礼名归於已往哲存而弗务德利於人前圣犭旬而为急是用范围天地权轻重以会时宜取则阴阳通变以从众欲繇古之封禅无夺事机所谓奉天咸资务隙朕仰窥前志历选哲王无怀有巢缅逾绳契之末龟文凤纪越在俎豆之先扣寂寞以传疑故可略而言也。至如三元立统百物正名步骤之轨非遥损益之源可挹虽尧心广运局疆域於流沙禹迹遐宣限是封於碣石犹。且先引即叙次展玉帛之仪首创宾门方备云：亭之典告成之义罔弗繇兹况朕奄有方舆阃域该於千古仰承灵卷降福超於百王巨海所环莫非臣妾长河攸括并入封疆日者夷夏同文祯符狎至谓可鸣銮日观勒牒仙闾许以来春亲行告禅而今延ヌ一姓流窜西陲控弘万计初归正朔新就絷维。又以公卿庶僚各陈诚请遂有翠微之役非无板筑之劳既而山谷阻深朝宗有碍重披丹恳请建玉华。且复频有兴造恐致劳烦兼闻河北数州颇伤淹涝朕为人父母思济黎元顺动升中理无兼遂其介丘之礼宜。且权停其玉华宫制度务从菲薄更令卑陋庶免风雨称朕意焉。
●卷三十六
○帝王部　封禅第二
唐高宗即位後公卿数请封禅龙朔一年十月癸丑诏宜以四年正月有事於泰山所司详求故实务从折衷仍以来年二月幸东都。
十二月戊申诏曰：海东二蕃久愆职贡近者命帅薄伐军务事殷缘河州县劳於征役比虽多有蠲免庶事优矜万邦俱会恐致烦扰劳逸二途理无兼遂介丘大礼及幸都并宜。且停。
麟德元年七月丁未朔诏宜以三年正月式遵故实有事於岱宗所司详求茂典以从折衷其诸州都督刺史以二年十二月便集岳下诸王十月集东都缘边州府襟要之处不在集限天下诸州明扬才彦或销声幽薮或藏器下僚并随岳牧举送。
九月乙丑诏曰：来年行幸岱宗州县不得浪有烦扰其水浅可涉不可缮造桥梁所行之处亦勿开道路诸州及寺观并百姓不得辄献食。
二年十月丁卯帝发东都赴东岳从驾文武兵士及仪仗法物相继数百里列营置幕弥亘郊原突厥于阗波斯天竺国宾乌苌昆仑倭国及新罗百济高丽等诸蕃酋长各率其属扈从穹庐毡帐及牛羊马填候道路是时频岁丰稔斗米至五钱豆麦不列於市议者以为古来帝王封禅未有。若斯之盛者也。十二月丙午至齐州停十日丙辰发灵岩顿至於太岳之下庚申帝御行宫牙帐以朝群臣。
乾封元年正月戊辰朔有事於泰山亲祠昊天上帝於封祀之坛己巳帝登於泰山封玉牒於介丘庚午降禅於社首山皇后为亚献越国太妃燕氏为终献先是李许敬宗等议封禅仪注请以高祖太宗二座俱配昊天上帝表曰：臣闻殷荐上帝事有明文祖宗并列抑惟通轨虽三五以降损益不同汉魏以还氵公革殊致至於帝郊严配之仪尊祖敬宗之典固以因心弘范缘情作则孝思圣敬迥冠往初茂实宏规遂高终古伏惟高祖太武皇帝改物创业拨乱反正受终明三统之历执竞隆七百之基御极垂衣称物平施随山静稽天之浸授首扑燎原之灾玄功畅於六虚圣绩覃於四海巍巍荡荡无得而称太宗文皇帝凿乾履度括地提衡翦修蛇於洞庭戮蚩尤於中冀戡召雨追风之孽轶断练石之勤微禹之功用轸宣尼之叹曰：文之德实符姬旦之时智神武含弘光大深居高视怀日月以临刚彳建柔明体乾坤之博厚求贤劳於宵梦拜善急於朝冫食扌宇宙以弥纶运阴阳而陶铸变浇伪於华胥之俗还淳朴於大庭之辰九译同文八荒顺轨人神以合祥瑞毕臻巢凤下窥游麟易扰山车泽马远服瑶池之驾醴泉甘露近充上寿之尊优游垂拱制礼作乐远镜百王独为称首再造区夏重安宸极昊天成命二帝受之升降节文不宜差别而肃恭祀缀兆分位升中告禅天地别飨乖严父配天之文失尊亲加隆之数今归功宗岳请以二帝并配窃以太穆皇后造舟备礼爰定厥祥处人伦之经居风化之始追踪文母播美周原文德皇后亻见天作合曾沙表庆功侔十乱化被二南两圣既已配封则二后应须配禅申宸思淳深之极弘圣朝敬爱之旨自我作古闻之往策周制所定夫何足云：斯乃振扬休烈昭宣懿范请存乎！不刊永贻来叶诏从之。又皇后武氏上。表曰：伏以封禅旧仪祭皇地祗以太后昭配皆以公卿行事以妾愚诚恐未周备何则乾坤定位刚柔之义已殊经礼载陈中外之仪斯别，岂有推尊先后而以宰臣参祭详求至理有紊徽章妾望以展礼之日扌率六宫内外命妇亲临奠献以申如在之敬诏许之壬申御朝觐坛受朝贺大赦癸酉帝谓群官曰：升中大礼不行来数千载近代帝王虽称封禅其间事有不同或为求仙克，或以巡游望拜皆非尊崇祖业近在隋朝丧乱最甚老小填沟壑少壮染兵锋高祖发自晋阳拨乱反正先朝躬擐甲胄赞成大业扫除氛廓清区宇遂得四海宅心万方仰德朕丕承宝历十有七年终日孜孜夙夜无怠属国家无事天下太平华夷安远近辑睦所以躬亲展礼褒赞先勋情在归功固非为己遂得上应天心下允人望今大礼既毕深以为慰公等休戚是同故应共有此庆欲与公等饮尽欢各宜在外更衣即求相见仍敕所司撤幄帐施玉床三品已上升坛四品已下纵列坐坛下从酒设乐群臣及诸岳牧竞来上寿起舞日晏方止戊寅诏兖州置寺观各三所观以紫仙鹤万岁为称寺以封峦非烟重轮为名丙戌发自泰山改号封祀坛为舞鹤台介丘坛为万岁台降禅坛为景台以祀日各有灵鹤及山呼万岁之瑞故也。
上元三年二月诏以今冬有事於嵩岳令所司草仪注务从典故闰二月诏以吐蕃犯塞停封岳。
调露元年七月诏以今年冬至有事嵩岳宜令礼官学士等详定仪注。
十月庚申诏以突厥背诞其冬至於嵩山封禅宜权停。
永淳二年七月庚申诏以今年十月有事於嵩岳宜令礼官学士等审定仪注务展诚敬仍令天下岳牧及京官五品以上各举所知有孝行儒学文武之士，於是诏礼官议射牛之事太常博士裴守真奏议曰：据《周礼》及国语郊祀天地天子自射其牲汉武唯封泰山令侍中儒者射牛行事至於馀祀亦无射牲之文但亲舂射牲虽是古礼久从废省不可复行据封禅祀礼日未明十五刻宰人以銮刀割牲质明而行事比銮驾至祠所牢牲总毕天皇唯奠玉酌献而已。若今祀前一日射牲事即伤早祀日方始射牲事。又伤晚。若依汉武故事即非亲射之仪事贵随时不可行用神功破阵乐及功臣庆善乐二舞每奏上皆立对守真。又议曰：窃惟二舞肇兴讴吟攸属赞九功之茂烈叶万国之欢心义均韶夏用兼宾祭皆祖宗圣德而子孙享之详览传记未有皇王立观之礼况升中大事华夷毕集九服仰垂拱之安百蛮怀率舞之庆陶甄化育莫匪神功岂於乐舞别申严禁臣等详拟奏二舞时天皇不合起立诏并从之寻以帝不豫改用来年正月行封禅之礼十月癸亥车驾奉天宫十一月丙戌诏曰：朕闻仁者德之本叶亭育之至途礼者道之末乃帝王之馀事历选往初详观曩躅恻隐以孚其化变通以孚其神朕以虚薄祗膺宝位旰食宵衣惧忝於宗社如伤。若厉伫济於黎元每以皇基肇辟范围覆载遗所覃昭格区宇处荷灵命尝虑下亏鸿业遍刊群岳不足上报玄功已升闻於日观思款谒於天台志在告成谅非为己属今兹丰稔方有事於嵩丘崇累圣之丕绩祈兆人之嘉佑顷者分使出巡存问风俗河南河北尚有十馀州旱涝加以朔方寇盗时或侵边关内流离未能复业一物失所独甚纳隍数郡不宁岂宜备礼前欲以来年正月封中岳者宜停（高宗自东封之後天后盛劝行中岳之礼频下诏皆属年饥。又蕃夷寇边而辍於嵩山之下营奉高宫以为有事之渐）。
玄宗开元十二年闰十二月辛酉文武百官吏部尚书裴ㄘ等上请封东岳曰：臣闻道协乾坤圣人之玄德功存礼乐王者之能事故旁徵前载博考鸿名躬历数之期遇天人之应莫不发号施令升中合符泽浸黎元以茂声实者矣。伏惟开元神武皇帝陛下握符提象出震乘图英威迈於百王至德加於四海梯航接武毕尽戎夷之献耕凿终欢不知尧舜之力恶除氛增日月之光辉庆袭休荣杂烟之气色灵物绍至休祥沓委江茅将高阝黍均芳双与一茎齐烈固可以稽典训设坛场悉符瑞之美答神祗之贶谦而不发虽在於圣心理则难辞孰违於天意臣幸遭昌运谬齿周行咸申就日之诚愿睹封峦之庆无任勤恳之至谨於朝堂奉表陈情以闻帝手诏报曰：自中朝有故国步艰难天祚我唐大命集於圣真皇帝朕承奉丕业十有馀年德未加於百姓化未覃於四海将何以拟洪烈於先帝报成功於上玄至。若尧舜禹汤之茂躅轩后周文之懿范非朕之能逮也。其有日月之瑞风之祥则宗庙社稷之馀庆也。天平地成人和岁稔则群公卿士之任职也。抚躬内省朕何有焉难违兆庶之情未议封崇之礼甲子侍中臣乾曜中书令臣说等奏臣闻自古受天命居大宝者必登崇高之丘行封禅之事所以展诚敬报神祗三五迄今未之阙也。是以高宗因武文之业盛岱亭之礼方册所记虞夏同风圣移三朝年经五纪封崇之典缺而未修山川望幸属在今日陛下靖多难尊先朝天所启也。承大统临万邦天所命也。焉可不陟东岱禅云：亭报上玄之灵恩绍高宗之洪烈则天地之意宗庙之心将何以克厌哉！。且陛下即位以来十有四载创九庙礼三郊大舜之孝敬也。敦九族友弟兄文王之慈惠也。卑宫室菲饮食夏禹之恭俭也。道稽古德日新帝尧之文思也。怜黔首惠苍生成汤之深仁也。化玄漠风太和轩皇之至理也。至如日月星辰山河草木羽毛鳞介穷祥极瑞盖以荐至而为常众多而不录正以天平地成人和岁稔可以报於神明矣。鸿生硕儒上章奏而请封禅者前後千百圣情揖天鉴未回臣等仰考神心傍采众望封峦展礼时不可抑陛下纵不欲以成功告天，岂不可以天休报德臣等昧死上请以闻帝手诏报曰：夫登封之礼告禅之仪盖圣人之能事明王之盛业也。朕以眇身王公之上夙夜祗惧恐不克胜幸赖群公以保宗社至於休徵符瑞皆先帝遗庆朕何赖焉，岂可以礼百神觐群后备岱亭之礼展封祀之仪者哉！虽诚请是违而宿心未暇臣乾翟说等。又上言曰：臣等考天人之际稽亿兆之情以为治定功成登封告禅鸿名盛则属在圣明陛下让德冲深未允群议神祗缺望臣等惧焉。且今四海和平百蛮率职莫不含道德之甘实咀仁义之馨香是以上帝聿怀名山望幸珍符荐至年屡登开辟以来未之有也。臣闻自古受命而封禅者七十二君安有殊风绝业足以方今也。然犹蹑梁父登泰山飞英声腾茂实而陛下功德之美符瑞之富固以孕虞夏含殷周矣。有何退让逡巡於大礼哉！夫昭报天地至敬也。严配祖宗大孝也。厚福苍生博惠也。祭荣纪号丕业也。陛下安可以阙哉！况天地之符彰矣。祖考之灵著矣。苍生之望勤矣。礼乐之文备矣。陛下安可以辞哉！故臣等愿因神祗之叶赞顺华夏之恳诚早稽旧章特垂新诏，庶几仲夏乘农之隙以展巡狩肆觐之仪则天下幸甚臣等昧死重请以闻帝。又诏报曰：夫治定然後制礼功成然後作乐朕承奉宗庙恐不克胜未能使四海安此治未定也。未能使百蛮效职此功未成也。焉可以扬景化告成功虽欲答於神祗终候安於兆庶再省诚恳恻怵良深乾翟说等。又再上言曰：臣闻圣人者与天地合德故珍符休命不可得而辞鸿名盛典不可得而让陛下功格上天泽流厚载三五之盛莫能比崇登封告成理叶幽赞故符瑞异臻天意也。书轨大同人事也。菽粟屡登和平也。刑罚不用至理也。今陛下稽天意以固辞违人事以久让是和平而不崇昭报至理而阙荐祖宗亿兆之情犹知不可况上帝临神宗顾讠是其可止乎！愿纳王公卿士列岳缙绅之望回命有司速定大典臣等不胜恳切敢昧死再拜上请以闻时儒生墨客献赋颂者数百计帝不得已而从之丁卯下诏曰：自古受命而王者曷尝不封泰山禅梁父答厚德告成功三代之前率繇斯义自魏晋已降迄至周隋帝典阙而大道隐王纲弛而旧章缺千载寂寥封崇莫嗣物极而复天祚我唐武文二后应图受洎于高宗重光累盛承至理登介丘怀百神震六合绍殷周之统接虞夏之风中宗弘懿铄之休睿宗穆粹清之道巍巍荡荡无得而称者也。朕昔戡多难禀略先朝处奉慈旨嗣膺丕业是用创九庙以申孝敬礼二郊以展严宝菽粟於水火捐珠玉於山谷兢兢业业非敢追美前王日慎一日实以奉遵遗训至於巡狩大典封禅鸿名顾惟寡薄未遑时迈十四载於兹矣。今百有年五材无眚刑罚不用礼义兴行和气氤氲淳风淡泊蛮夷戎狄殊方异类重译而至者日月於阙庭奇兽神禽甘露醴泉穷祥极瑞者朝夕於林王公卿士罄乃诚於中鸿生硕儒献其书於外莫不以神祗合契亿兆同心斯皆烈祖圣考垂裕馀庆故朕得荷皇天之景赖祖庙之介福敢以眇身而颛其让是以敬承群议弘此大猷以光我高祖之丕图以绍我太宗之鸿业永言陟配祗感载深可以开元十三年十一月十日式遵故实有事泰山所司与公卿诸儒详择典礼预为备具勿广劳人务存节约以称朕意所缘封禅仪注兵马陪集并皆条奏布告遐迩。
十三年四月乙丑抚州三脊茅生有上封者言曰：昔齐桓公九合诸侯一正天下将欲封禅问於夷吾夷吾对曰：江淮间三脊茅生用以缩酒乃可封禅其时无茅桓公大惭而罢自历千古今始一生昔宣王南征责楚包茅不入王祭不供则是其地其茅今高一尺至上八月长足方堪缩酒特望圣恩至时令采用祭太山并掘根於苑内植之时宰臣已遣使於岳州探沅江茅乃奏曰：管夷吾为桓公是诸侯不合封禅故称茅以拒之及伐楚之日尊周室行霸道乃责楚云：包茅不入王祭不供。若以茅为瑞是不知经义臣等历任荆楚博访贡茅沅江最胜臣已牒岳州取讫今称抚州有茅请移根入苑。且貉不逾汶橘不过江移根苑中信是虚语望敕抚州。且进六束与沅江相比用之帝曰：可癸酉诏朝集使各奉所部孝悌文武集於泰山之下。
八月己未以封禅之故诏中书令张说右散骑常侍徐坚太常卿韦纟舀秘书少监康子元国子博士侯行果等与礼官於集贤书院刊撰仪注张说谓徐坚韦纟舀等曰：乾封旧仪禅社首享皇地祗以先后配飨王者父天神而母地祗虽当今皇母位亦当往帝之母也。子配母飨亦有何嫌而以皇后配地祗非古之制也。天鉴孔明福善如响乾封之礼文德皇后配皇地祗天后为亚献越国太妃为终献宫闱接神有乖旧典上玄不遂有天授易姓之事宗社中圯公族诛夷皆由此也。景龙之季有事圜丘韦氏为亚献皆有妇人升坛执笾豆渫黩穹苍享祀不洁未及逾年国有内难终献皆受其咎掌座斋郎及女人执祭者多亦夭卒今主上尊天敬神事须革正斯礼请以睿宗大圣真皇帝配皇地祗侑神作主及定仪奏闻帝从之张说徐坚康子元等。又建议曰：臣等谨按显庆年礼部尚书许敬宗因修礼奏改燔柴在於祭前状称祭祀之礼必先降神周人尚臭祭天则燔柴者臣等按礼迎神之义乐六变而天神降八变而地出九变则人鬼可得而礼矣。则降神以乐《周礼》正文非谓燔柴以降神也。按尚臭之义不为燔之先後假如周人尚臭祭天则燔柴则殷人尚声何声可燔先迎神乎！。又按显庆中无忌等奏晋氏之前犹遵古礼周魏以降妄为损益者今按郭璞晋南郊赋及注《尔雅》祭後方燔。又按宋志所论亦祭後方燔。又捡南齐北齐及梁郊祀亦饮福酒讫燔。又捡後周及隋郊祀亦先祭後燔据此周遵後燔晋不先燔无忌之言事乃相乖。又按《周礼》大宗伯职以玉作六器以礼天地四方注云：礼谓始告神时荐於神座也。下文云：以苍璧礼天以黄琮礼地皆有牲币各放其器之色。又礼器云：有以少为贵者祭天特牲是知苍璧之与苍牲俱合奠之神座理即不惑。又云：四圭有邸以祀天旅上帝即明祀昊天上帝之时以旅五方天帝明矣。其青圭赤璋白琥玄璜以立春立夏立秋立冬日各於其方迎气所用自分别矣。今按显庆所改新礼以苍璧与苍牲币俱用先燔苍璧既已燔矣。所以遂加四圭有邸奠之神座苍牲既燔矣。所以更加も牲充其实俎混昊天於五帝同用四圭失特牲之明文加为二犊深乖礼意事乃无凭考功员外郎赵冬曦太学博士侯行果。又曰：先焚者本以降神行之已久中书令张说。又执奏曰：徐坚等所议燔柴前後议有不同据祭意及贞观显庆已後即先燔。若欲正失礼求祭意请从贞观礼如。且因循不改请从显庆礼凡祭者本以心为主心至则通於天地达於神祗既有先燔後燔自可断於圣意圣意所至则同於神燔之先後臣等不敢裁定帝令依後燔及先奠牲璧之议是後太常卿宁王宪奏请诸郊坛时祭并依此先奠璧而後燔柴瘗埋帝从之时。又以四门助教施敬本驳奏旧封禅礼八条其略曰：旧礼侍中跪取沃盥非礼也。夫盥手洗爵人君将致洁而尊神故小臣为之今侍中大臣也。而沃盥於人君太祝小臣也。反诏祝於天神是接天神以小臣奉人君以大臣故非礼按《周礼》大宗伯曰：郁人下士二人事则沃盥此职也。汉承秦制则无郁人之职故使近臣为之魏晋至今因而不改。然则汉礼侍中行之则可矣。今以侍中为之则非也。汉侍中其始也。微高帝时籍儒为之惠帝时闳儒为之留侯子辟︹年十五为之至後汉楼坚以议郎拜侍中邵阖自侍中迁步兵校尉其秩千石少府卿之官属也。少府卿秩中二千石丞秩千石侍中与少府丞班同魏代苏则为之旧侍中亲省起居故谓之执兽子吉茂见则嘲之曰：仕进不止执兽子是言其为臣也。今侍中名则古宦人非昔任掌同燮理寄实盐梅非复汉魏执兽子之班异乎！《周礼》郁人之职行舟不息坠剑方遥验刻而求可谓谬矣。夫祝以传命通主人之意以荐於神明非贱职也。故两君相见则卿为上傧况天人之际其肃恭之礼以两君为喻不亦大哉！今太宰太祝下士也。非所以重命而尊神之义也。然则汉太祝是礼矣。何者按《周礼》大宗伯曰：太祝下大夫二人上士四人掌六祝之祠大宗伯为上卿今礼部尚书太常卿比也。小宗伯中大夫今侍郎少卿比也。太祝下大夫今郎中太常丞比也。上士四人今员外郎太常博士比也。故可以处天人之际致尊极之祠矣。又汉太祝令秩六百石与太常博士同班梁太祝令与南台御史同班今太祝下士之卑而居古下大夫之职斯。又刻舟之论不殊於前矣。又曰：旧礼谒者引太尉升坛亚献非礼也。谒者已贱升坛已重是徵名用之欲合於古而不知戾於古而变於今也。按汉官仪尚书御史台官属有谒者仆射一人秩六百石铜印青绶谒者三十五人以郎中满岁称给事未满岁称权谒者。又按汉百官公卿表光禄勋官属有郎中员秩比二千石有谒者掌宾赞受事员七十人秩比六百石则古之谒者秩异等今谒者班微以之从事可谓疏矣。又曰：旧礼尚书令奉玉牒今无其官请以中书令从事。又按汉武帝时张安世为尚书令游宴後宫以宦者一人出入帝命改为中书谒者令至成帝罢宦者用士人魏黄初改秘书置中书监令旧尚书并掌制诰既置中书官而制诰枢密皆掌焉则自魏以来中书是汉朝尚书之职今尚书令奉玉牒是用汉礼其官既阙故以中书令主之议奏玄宗令张说徐坚召敬本与之对议详定说等奏曰：敬本所议其中四条先已改定有不同者望临时量事改摄制从之癸亥以东封卤簿人少召外州音声人助之随驾警卫十月己未敕曰：自古明皇仁及万物今助天孳育方欲告成其缘祭祀及在路供顿牺牲饩牢礼不可阙除此外天下诸州并令断屠及渔猎采捕驾回至京任依常式辛酉帝发东都巡狩庚午至濮州河南百五里内父老皆献牛酒还其牛各赐帛一疋遣之丁丑白鹊见于行宫。
十一月丙戌至泰山之下去山趾五里丁亥帝衮冕服於行宫致斋戊子敕曰：封祀告成为万姓祈福必资清洁以副朕心其行事官及斋郎应致斋者宜令御史行斋切勿容疏怠有雄野鸡飞入斋宫驯而不去久之飞入仗卫忽不见王守礼等贺曰：臣谨按旧典雌来者伯雄来者王。又圣诞酉年鸡主於酉斯盖王道遐被天命休祯臣请宣付史官以彰灵贶从之己丑日南至帝备法驾登山旌旗天仗屯百馀里环卫於岳之下列千庐於{品石}谷文武百僚二王後孔子後诸方朝集使及蕃夷君长咸从是日有诏应行从群臣并留於谷口帝独与宰臣及升坛行事之官登於岳上斋宫之所初帝以灵山清洁不欲讠宣繁将令初献於山上坛行事亚献於山下坛行事召礼官学士贺知章等入讲仪注因问之知章等奏曰：昊天上帝君位五方精帝臣位帝号虽同而君臣异位陛下享君位於山上群臣礼臣位於山下诚足垂范来叶为变礼之大者也。然礼成於三初献亚终合於一处帝曰：朕正欲如是故问卿耳，於是敕三献於山上行事其五方帝及诸臣座於山下坛行事帝因问玉牒之文前代帝王何故秘之知章对曰：玉牒本是通於明神之意前代帝王所求各异或祷年或思神仙其事微密是故外人莫知之帝曰：朕今此行皆为苍生祈福更无私请宜将玉牒出示百僚使知朕意其词曰：有唐嗣天子臣某敢昭告于昊天上帝天启李氏运兴土德高祖太宗受命立极高宗升中六合殷盛中宗绍复继体不定上帝眷锡臣忠武底绥内难推戴圣父恭承大宝十有三年敬。若天意四海晏然封祀岱宗谢成于天子孙百禄苍生受福庚寅祀昊天上帝于山上高祖神尧皇帝配享帝冕裘升坛奉璧奠献以王守礼亚献宁王宪终献命有司享五帝百神於山下坛礼毕帝乃饮福酒中书令张说进称赐皇帝太一神策周而复始永绥兆人帝拜稽首山上作圆台四阶谓之封祀坛台上有方石再累谓之石碱玉牒玉册刻玉填金为字各盛以玉匮缄以金绳封以金泥皇帝以受命宝印之纳玉匮二於碱中金泥碱际以天下同文之印封之然後焚柴燎祭群臣称万岁传呼从山顶至於山下振动天地，於是整銮辂还山下之斋宫有庆随马祥风绕辂中书令张说等蹈舞拜贺帝曰：朕以薄德恭膺大宝物休皆是卿等辅弼之力君臣相保勉副天心长如今日不敢怠矜说等。又奏曰：圣心诚恳昨夜致斋则息风收雨今朝封祀则天清日暖复有祥风助乐卿引燎灵迹盛事自古未闻陛下。又思慎终如初长福万姓天下幸甚辛卯祀皇地祗於社首之泰折坛睿宗大圣真皇帝配享藏玉策於石碱如封祀坛之仪初帝登山至斋宫其夕阴惨冽劲风四起裂幕折柱寒气切骨帝露立祈请仰天自誓曰：某身有过请即降罚万人无福亦请某为当罪应时风止天地清晏日气和煦及升坛休气四塞登歌奏乐有祥风自南而至丝竹之声飘。若天外及禅社首五色现见日重轮壬辰帝御朝觐坛之帐殿朝群臣大赦天下诏曰：朕躬陟天门宿斋日观时属严冬雪後初夜风寒朕因露立祈恩誓欲代人当咎俯仰之际顿息霜飚奠献之晨变同韶景诚荷上天垂亦赖灵山吐祥诗云：无德不报宜封泰山神为天齐王礼秩加三公一等宜令所管崇饰祠庙去十里禁其樵采给近山二十户以奉祠神天下赐七月帝制纪泰山铭亲书勒於山顶之石壁其词曰：朕宅位十有四载顾惟不德懵于至道任夫难任安夫难安兹朕未知获戾于上下心之浩荡。若涉于大川赖上帝垂休先后储庆宰衡庶尹交修皇极四海会同伍典敷畅岁云：嘉熟人用大和百辟佥谋唱余封禅谓孝莫大於严父谓礼莫尊於告天天符既至人望既积固请不已固辞不获肆余与夫二三臣稽虞典绎汉制张皇六师震叠九旌旗有列士马无讠华肃肃邕邕翼翼溶溶以至於岱宗顺也。《尔雅》曰：泰山为东岳周官曰：兖州之镇山实惟天帝之孙群灵之府其方处万物之始故称岱焉其位居五岳之伯故称宗焉自昔王者受命易姓，於是乎！启天地荐成功序图录纪氏号朕统承先王兹率厥典实欲报玄天之眷命为苍生而祈福岂敢高视千古自比九皇哉！故设坛场答休命则亦与百执事尚绥兆人将多于前功而毖彼後患一夫不获万方其罪余一心有终上天其知我朕惟实行三德曰：慈俭谦慈者覆无疆之言俭者崇将来之训自满者人损自谦者天益如是则轨迹易循基构易守磨石壁刻金字冀後之人听词而见心观末而知本铭曰：维天生民立君以理维君受命奉天为子代去不留人来无巳德凉者灭道高斯起赫赫高祖明明太宗爰革隋政奄有万邦罄天张宇尽地开封武称有截文表时邕高宗稽古德施周溥茫茫九夷削平一鼓礼备封禅功齐舜禹岩岩岱宗ぅ我神主中宗绍运旧邦惟新恭已南面氤氲化淳告成之礼留诸後人缅予小子重基五圣匪功伐高匪德矜盛钦。若祀典丕承永命至诚动天福我万姓古封泰山七十二君或禅亭亭或禅云：云：其迹不见其名可闻祗文祖光昭旧勋方士虚诞儒书不足秩后求仙巫神捡玉秦灾风雨汉污编录德未合天或承之辱道在观政名非从欲铭之绝岩播告群牧，於是中书令张说撰封祀坛颂侍中源乾翟撰社首坛颂礼部尚书苏撰朝觐坛颂以纪圣德是日以侍中源乾翟为尚书左丞相兼侍中中书令张说为尚书右丞相兼中书令盖以宰相之任佐于王化勒成岱宗特有宠也。
二十三年九月丁卯文武百官尚书左丞相萧嵩等累表请封嵩华二岳。表曰：臣闻封峦之运王者告成当休明而阙典乃臣子之深过伏惟开元神武皇帝陛下受命继天应期光宅垂庆而覆露畅和气以生成物荷深仁时惟天道文明之化洽矣。穆清之风被矣。淳源既泳福应咸臻盈於天壤昭於方策盖非愚下所能颂美。且天之在上日监在兹嘉大圣之神功降元符以表德恭伸昭报祗事升中古昔大猷孰先兹道臣等睹休徵以上请陛下崇谦让以固辞事恐劳人抑其勤愿德音所逮自古未闻昔虞巡四岳周在一岁书称其美不以为烦宁彼华嵩皆列近甸复兹丰稔。又倍他年岁熟则馀粮地近则易给况费务盖寡咸有司存储峙无多岂烦黎庶吏当首路以望属车陛下往封泰山不秘玉牒严上帝本为苍生今其如何而阙斯礼伏愿发挥盛事差择元辰先检玉於嵩山次泥金於华岳天休既答人望见从上下交欢生灵幸甚臣等昧死敢此竭诚理在至公祈於俯遂无任悃款之至谨诣朝堂陈请以闻帝固让不从手诏报曰：升中于天帝王盛礼盖谓臻兹淳化告厥成功今兆庶虽安尚竭丰年之庆边︹则静犹有践更之劳况自愧於隆周敢追迹於大舜顷年迫於万方之请难违多士之心东封泰山於今忄厉，岂可更议嵩华自贻惭恧虽藉公卿共康庶政永惟菲薄何以克堪朕意必诚宜断来表也。
二十八年九月己丑王守礼率宗子左丞相裴耀卿率百官僧道父老皆於朝堂抗表以时和年丰请封嵩华二山帝抑而不许。
天宝九载正月文武百寮礼部尚书崔翘等累上表请封西岳刻石纪荣号帝固拒不许翘等。又奉表恳请曰：自今月辛亥至於癸丑累表诚祈请纪荣号圣心恭默冲让再三臣等伏读纶言退增祗忄栗敢重沥愚恳期诸必遂臣闻圣人之言与春秋而同信上天之宰将影响而合符昭报不可以久稽成命不可以固拒今灵山警跸望玉銮之升中儒林展仪思金匮之盛礼发祥储祉喻以封山人事天时不可失也。伏惟开元天地大宝圣文神武应道皇帝陛下祖武宗文重熙累洽г风化而祗砺在动植而昭苏外户不扃馀粮栖亩其神功至道广瑞殊祥前表缕陈安敢浮说夫修德以俟命勒功以告成将欲竭颖神祗雍熙帝载未为过越也。伏惟览公卿之议考封禅之礼陟华盖於翠微转钧陈於路泥金於菡萏之上刻玉於明星之前使三五六经复再闻於唐典七十二姓不独纪於夷吾敷景福以浸黎元锡大庆而後天地苍生之望也。朝廷之幸也。无任诚恳悃款之至谨诣朝堂奉表陈请以闻帝手诏不许曰：轻修大典所不愿为时或传中旨请纪荣号何如空云：请封西岳乙卯群臣。又奉表请封西岳曰：臣翘等伏稽古训上请增封再奉明旨未蒙允诺臣等承诏惶骇失图臣闻省方展义君人之大典登封告成王者之丕业是以古先哲后道洽则封所以答神祗之功增兆庶之福无私於己故行之者不思必顺於天故言之者难夺敢昧万责竭诚终请伏惟开元天地大宝圣文神武应道皇帝陛下绍文武之丕烈合君臣於昌运均雨露和阴阳西海无波而静默群生自乐而仁寿繇是德怀蛮貊泽洎昆虫宗庙祀典罔不祗肃要荒殊俗亦莫不庭自皇王已来载籍所记未有混区宇穷祯祥地平天成德茂道洽。若今日之盛者与固可告太平之功展封崇之礼故臣与王公侯伯黎老缁黄累陈白奏备竭丹恳岂谓圣恩犹阻皇鉴未回伏奉癸丑诏《书》曰：轻修大典所不愿为臣等战忄栗匪遑宁处实以陛下功成道洽理实升中。且夫龟龙咸格天意也。夷夏大同人事也。时和年丰太平也。无为清净至理也。允应大典岂谓轻修乎！奉。若灵命安可不为乎！臣等敢冒宸极重明其义窃以西岳华山实镇京国皇虞之所循省灵仙之所依凭固可封也。况金方正位合陛下本命之符白帝临坛告陛下长生之发祥作圣抑有明徵。又可封也。昔周成王以翦桐为戏唐叔因是而定封盖人君之言动有成宪斯事至细犹不忽也。况陛下眷言封祀宿著神明道已洽於升平事未符於琬琰，岂可抑至公於私让弃诚信於神明乎！固不可得而辞也。日者封章累奉嘉应必臻一献而甘雨流再陈而瑞雪降则知人天之意影响合符。若然者陛下安得稽天命以固辞违人事以久让太平不告其。若休祥何至理不答其。若神祗何伏愿仰答天心允祗灵贶上以扬祖宗之盛烈下以副亿兆之恳诚克崇上报永光大典臣等幸甚宗子。又上。表曰：臣彻等伏见祯祥委积河海澄清长瞻北极之尊屡献西封之疏诚恳不达天鉴未从徘徊阙庭陨越无地陛下再造区肇康生人与天合符与道合契故得灵芝表瑞玉版呈文九岁衍於京坻百蛮尽习其冠带能事备於典策盛德光於祖宗升中告成是属今日惟夫太华高冠群山当其少阴镇此西土自有虞巡狩历祀三千夏殷以还罕能肆觐陛下虽加进宠号增崇庙宇而大礼未施精意空洁。又陛下顷岁建碑曰：尝勤报德之愿未暇封崇之礼万姓瞻予言可复也。臣以为天地之主岂徒言哉！神祗候望故已久矣。伏愿俯顺百辟兆人之请明徵刻石铭山之记迁万乘降被三峰奠壁於中坛奏笙镛於上帝使普天蒙福重赐无疆频冒宸严并期必遂无任恳切屏营之至谨诣朝堂奉表陈请以闻凡三上表上乃许之丁巳诏曰：以今载十一月有事华山中书门下及礼官详仪注奏闻务从省便是载三月西岳祠庙灾时关中久旱诏曰：自春以来颇愆时雨登封告禅情所未遑所封西岳宜停。
●卷三十七
○帝王部　颂德
诗有六义其一曰颂所以议盛德之形容以其成功告於神明者也。若乃骏命允集圣政光被武功震耀远夷率服孝德昭著风俗归厚乃至典礼修举珍符沓委王泽渐渍时文载郁繇是群臣归美颂声并作或端委穆清寿觞斯荐或奏御公车英词焕发ゼ华奋藻引商流羽是光帝德以播国风粲然可观於斯为盛至有述上世之懿烈扬无穷之休问固足以播之昭示来裔皆所以揄扬褒赞极臣子竭忠称君之分也。
舜作歌曰：敕天之命惟时惟几（因庶尹允谐之政故作歌以戒安不总危敕正也。奉正天命以临民惟在顺时惟在慎微）乃歌曰：股肱喜哉！元首起哉！百工熙哉！（元首君也。股肱之臣嘉乐尽忠君之治功乃起百官之事业乃广）皋陶拜手稽首言曰：念哉！（大言曰：承歌以戒帝）率作兴事慎乃宪钦哉！（宪法也。天子率臣下为起治之事当慎汝法度敬其职）屡省乃成钦哉！（屡，数也。当数顾省汝成功敬终以善无懈怠。）乃赓载歌曰：元首明哉！股肱良哉！庶事康哉！（赓续载成也。帝歌归美股肱义未足故续歌先君後臣众事乃安以成其义。）。
成汤放桀于南巢惟有惭德（汤放桀武功成故以为号南巢地名有惭德惭德不及古）曰：予恐来世以台为口实（恐来世论道我放天子尝不去口）仲虺曰：惟王不迩声色不殖货利（迩近也。不近声乐言清简不近女色言贞固殖生也。不生资货财利言不贪也。既有圣德兼有此行）德懋懋官功懋懋赏用人惟已改过不吝（勉於德者则勉之以官勉於功者则勉之以赏用人之言。若自己出有过即改无所吝惜所以能成王业）克宽克仁彰信兆民（言汤宽仁之德明信于天下）乃葛伯仇饷初征自葛东征西夷怨南征北狄怨（葛伯游行见农民之饷于田者杀其人夺其饷故谓之仇饷仇怨也。汤为是以不祀之罪伐之从此遂征无道西夷北狄举远以言则近者著矣。）曰：奚独後予（怨者辞也。）攸徂之民室家相庆曰：予后后来其苏（汤所往之民皆喜曰：待我后来其可苏息）民之戴商厥惟旧哉！（史谓初征自葛始）佑贤辅德显忠遂良（贤则助之德则辅之忠则显之良则进之明王之道）兼弱攻昧取乱侮亡（弱则兼之ウ则攻之乱则取之有亡形则侮之言正义）推亡固存邦乃其昌（有亡道则推而亡之有存道则辅而固之王者如此国乃昌盛）德日新万邦惟怀志自满九族乃离（日新不懈怠自满志盈溢）王懋昭大德建中于民以义制事以礼制心垂裕後昆（欲王自勉明大德建大中之道于民率义奉礼垂优足之道于後）予闻曰：能自得师者王（求贤圣而事之）谓人莫己。若者亡（自多足人莫之益亡之道）好问则裕自用则小（问则有得所以足不问专固所以小）呜呼慎厥终惟其始（靡不有初鲜克有终故戒慎终如其始）殖有礼覆昏暴（有礼者封殖之昏暴者覆亡之）钦崇天道永保天命（王者如此行事则敬天安命之道）。
周公居摄五年之末以文王受命不卒而终时天下太平故承其意而告之作维天之命之诗成王时唐叔得禾异亩同颖献诸天子王命唐叔归周公于东作归禾周公既得命禾旅天子之命（已得唐叔之禾遂陈成王归禾之命而推美成王善则称君）作嘉禾（天下和同政之善者故周公作书以嘉禾名篇告天下）。
宣王时仍叔为大夫作汉之诗以美宣王宣王承厉王之烈内有拨乱之志遇而惧侧身行欲销去之天下喜於王化复行百姓见忧故作是诗。
尹吉甫为王卿士作崧高美宣王也。天下复平能建国亲诸侯褒赏申伯焉（尹官氏申国名申伯宣王舅也。以贤人为王之卿士佐王有功王以正礼遣申伯之国有车马之赐饯于也。）。又作民美宣王任贤使能周室中兴焉（贤能谓樊侯仲山甫也。其《诗》曰：王命仲山甫式是百辟缵戎祖考王躬是保）。又作韩奕美宣王能锡命诸侯（梁山于韩国之山最高大为国之镇所望祀焉故美大其貌奕然谓之韩奕也。梁山今在冯翊夏阳西北韩姬姓之国也。後为晋所灭故大夫韩氏以为邑名焉其《诗》曰：王锡韩侯其追其貊奄受北国因以其伯。又作江汉美宣王能兴衰拨乱命召公平淮夷也。（召穆公虎也。淮夷东国在淮浦而夷行召公受命伐而服之）。
召穆公为王卿士作常武之诗美宣王有常德以立武事因以为戒。
汉武东封泰山还登明堂御史大夫倪宽上寿曰：臣闻三代改制属象相因（政教之法象相因属属连也。）间者圣统废绝（圣统圣人之道业谓礼文也。）陛下发愤合指天地祖立明堂辟雍（祖始也。）宗祀泰一（宗尊也。）六律五声（六律谓黄锺大蔟姑洗蕤宾夷则无射也。五声宫商角徵羽也。）幽赞圣意（幽深也。赞明也。）神乐四合各有方象（四方色及五神祭祀声乐各有等）以承嘉祀为万世则（则法也。）天下幸甚将建太元本瑞登告岱宗发祉门以候景至癸亥宗祀日宣重光上元甲子肃邕永享（太平之世日抱重光谓日有重日也。将者甫始之辞也。太元太初历也。本瑞谓白麟宝鼎之属也。以候景冬至之景也。上元甲子太初元年甲子朔旦冬至也。宗尊也。肃敬也。邕和也。既敬。且和则长为天所享也。）光辉充塞天文粲然（塞满也。灿然明貌）见象日昭报降符应（言天显示景象日月昭明也。降下符应以报德化）臣宽奉觞再拜上千万岁寿制曰：敬举君之觞。
终军为给事中从武帝幸雍祠五获白麟一角而五蹄时（每一足有五蹄也。）。又得奇木其枝傍出取复合於本上帝异此二物忄专谋群臣（访其徵应也。）军对曰：臣闻诗颂君德乐舞后功异经而同指明盛德之所隆也。南越窜屏葭苇与鸟鱼群（葭芦也。成长则曰：苇）正朔不及其俗有司临境而东瓯内附闽王伏辜南越赖救北胡随畜荐居（荐屡也。随畜牧屡易故居不安住也。《左传》戎狄荐）禽兽行虎狼心上古未能摄大将军秉钺单于[B12H]幕骠骑抗旌昆邪右衽（居抗举也。右衽从中国化也。）是泽南洽而威北畅也。（洽溥也。畅达也。）。若罚不阿近举不遗远设官俟贤县赏待功能者进以保禄罢者退而劳力（谓不堪职任者也。劳力归农亩也。）刑於宇内矣。（刑法也。言威法於宇内也。一曰刑见也。）履众美而不足怀圣明而不专（言自谦也。）建三宫之文质章厥职之所宜（三宫明堂辟雍灵台也。言於三宫班政教有文质也。）封禅之君无闻焉（前世封禅之君不闻。若斯之美也。）夫天命初定万事草创（谓创始受命之君也。）及臻六合同风九州共贯必待明圣润色祖业传於无穷（润色谓光饰也。）故周至成王然後制定休徵之应见（休美也。徵证也。）陛下盛日月之光垂圣思於勒成专神明之敬奉燔瘗於郊宫（燔祭天也。瘗祭地也。祭天则烧之祭地则之郊宫谓泰及后土也。）献享之精交神积和之气塞明（塞合也。明者明灵亦谓神也。）而异兽来获宜矣。昔武王中流未济白鱼入舟俯取以燎群公咸曰：休哉！（谓伐纣时）今郊祀未见於神而获兽以馈（以馈谓充祭俎也。）此天之所以示飨而上通之符合也。宜因昭时令日改定告元（改元年以告神也。昭明也。令善也。）苴白茅於江淮发嘉号於营丘以应缉熙（苴作席也。江淮职贡三脊茅为藉也。非苞苴之苴也。）使著事者有纪焉（谓史官纪记也。）盖六退飞逆也。（六退飞象诸侯畔逆宋襄公伯道退也。）白鱼登舟顺也。（谓武王伐纣而鱼入王舟象征而必获。故曰：顺也。）。夫明ウ之徵上乱飞鸟下动渊鱼（乱变也。）各以类推今野兽并（嘉号封禅也。太山在齐分野。故曰：营丘也，或曰：登封太山以明姓号）角明同本也。（并合也。兽皆两角今此独一故云：并也。）。众枝内附示无外也。若此之应殆将有解编削左衽袭冠带要衣裳而蒙化者焉（要衣裳谓著中国之衣裳也。）斯拱而之耳对奏上甚异之由是改元为元狩後数月越地及匈奴名王有率众来降者时皆以军言为中吾丘寿王为光禄大夫汾阴得宝鼎武帝嘉之荐宗庙藏於泉宫群臣皆上寿贺曰：陛下得周鼎寿王独曰：非周鼎帝闻之召而问之曰：今朕得周鼎群臣皆以为然寿王独以为非何也。有说则可无说则死寿王对曰：臣安敢无说臣闻周德始乎！后稷长於公刘大於太王（公刘后稷曾孙也。太王文王之祖则古公父也。）成於文武显於周公德泽上昭天下漏泉（昭明也。漏言润泽下沾如屋之漏）无所不通上天报应鼎为周出故名曰：周鼎今汉自高祖继周亦昭显德行施恩布惠六合和同至於陛下恢廓祖业功德愈盛天瑞并至祯祥毕见昔秦始皇亲出鼎於彭城而不能得天祚有德而宝鼎自出此天之所以与汉乃汉宝非周宝也。上曰：善群臣皆称万岁赐寿王金十斤。
宣帝时天下和平四夷宾服神爵五凤之间屡蒙瑞应而益州刺史王襄欲宣风化於众庶闻王褒有俊才请与相见使褒作中和乐职宣布诗（中和者言政治和平也。乐职者言百官各得其职也。宣布者风化所洽无所不被）选好事者令依鹿鸣之声习而歌之时汜乡侯何武为童子选在歌中久之武等学长安歌太学下转而上闻宣帝召见武等观之皆赐帛谓曰：此盛德之事吾何足以当之褒既为刺史作颂（即上中和乐职宣布诗也。以美盛德故谓之颂）。又作其传（解释颂歌之义及作者之意）益州刺史因奏褒有轶材乃徵褒既至诏为圣主得贤臣颂。
後汉明帝永平十七年公卿百官以帝威德怀远神物显应乃并集朝堂奉觞上寿制曰：天生神物以应王者远人慕化实繇有德朕以虚薄何以享斯唯高祖光武圣德所被不敢有辞其敬举觞太常择吉日策告宗庙。
章帝建初三年正月己酉宗祀明堂时郎中傅毅追美孝明皇帝功德最盛而庙颂未立乃依清庙作显宗颂十篇奏之元和中始古礼巡狩方岳崔る上四巡颂以称汉德辞甚典美时丁鸿以少府从上奏曰：臣闻古之帝王统治天下五载巡狩至于岱宗柴祭於天望秩山川协时月正日角斗斛权衡使人不争陛下尊履蒸蒸奉承弘业祀五帝於明堂配以光武二祖四宗咸有告祀瞻望泰山嘉泽降厨柴祭之日白上升与燎烟合黄鹄群翔所谓神人以和答飨之休符也。帝善焉。
</div>
    <div class="pagination">
<a href="册府元龟_page26.html">上一页</a><span>...</span><a href="册府元龟_page22.html">22</a><a href="册府元龟_page23.html">23</a><a href="册府元龟_page24.html">24</a><a href="册府元龟_page25.html">25</a><a href="册府元龟_page26.html">26</a><span class="current-page">27</span><a href="册府元龟_page28.html">28</a><a href="册府元龟_page29.html">29</a><a href="册府元龟_page30.html">30</a><a href="册府元龟_page31.html">31</a><a href="册府元龟_page32.html">32</a><span>...</span><a href="册府元龟_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
