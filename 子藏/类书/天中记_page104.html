<!DOCTYPE html>
<html>
<head>
    <meta charset="UTF-8">
    <title>天中记 - 第 104 页/共 201 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天中记 - 第 104 页/共 201 页</h1>
    <div class="content">　　勒巫为农陈希亮字公弼知鄠县有巫觋嵗敛民财祭鬼谓之春斋否则有火灾民讹言有绯衣三老人行火希亮禁之民不敢犯火亦不作毁淫祠数百区勒巫为农者七十余家及罢去父老送之出境泣曰公去我绯衣老人复出矣【宋史】
　　清水平衡叶康直字景温知光化县县多竹民皆编为屋康直教用淘瓦以宁火患凡政皆务以利民时丰稷为糓城令亦以治绩显人歌之曰叶光化丰糓城清如水平如衡【上】
　　十竒嘉祐中京西转运使陈希亮奏据河清县僧道进士等状奉举留知县著作郎王元规再任事本司体量得本官到任军民歌咏有十竒第一竒民吏不识知县儿第二竒搨却曹司旧肚皮第三竒买物价例不曽亏第四竒处断明白尽絶私第五竒街里不见凶顽儿第六竒蝗虫不入境内飞第七竒不敢赌钱怕官知第八竒不孝不仁不敢为第九竒乡村不被公人欺第十竒百姓纳税不勾追如此之类甚得民情上令审官院上簿记其姓名【分纪】
　　三惠于穆君侯英才宣朗明断决疑易于指掌野有冦盗惟侯屏之我有田畴惟侯辟之古人慎狱惟侯平之凡此三惠如何勿思【晋孙楚梁令孙候颂】
　　碧巾示辱李封为延陵令吏人有罪不加杖罚但多置碧头巾示辱之随所犯轻重以日数为等级日满乃释着此服出入州乡以为大耻皆相劝励无取僣为赋税常先诸县去官竟不捶一人【封氏见闻】
　　县丞
　　长吏县皆有丞尉是为长吏【汉表】隋唐县丞为副贰通判县事【通典】丞署文书典知仓狱【百官志】
　　主刑狱诏捕淮南太子淮南相怒寿春丞留太子建不遣【史记】丞主刑狱囚徒故责之【注】
　　解蒙张字君夏迁陈仓县丞清净无欲专心经书初为丞尝以职事对府不知官曹处吏事门下责之时扶风徐业亦大儒也闻诸生试引见之与语大惊曰今日相遭真解蒙矣遂请上堂难问极日【后汉】
　　歴佐三县孙坚字文台除坚塩渎丞徙盱眙丞又徙下邳丞坚歴佐三县所在有称吏民亲附乡里知旧好事少年往来者常数百人坚接抚待养有若子弟焉【江表传】令囚归种唐临为万年丞县有轻囚十数人防春暮时雨临白令请出之令不许临曰明公若有所疑临请自当其罪令因请假临召囚悉令归家耕种与之约令归系所囚等皆感恩贷至时毕集诣狱临由是知名【旧】酌水而祭王义方坐与张亮交通贬为儋州吉安丞行至海南舟人将以酒脯致祭义方曰黍稷非馨义方明徳酌水而祭时当盛夏风涛蒸毒既而开霁南渡吉安峦俗荒梗义方召诸首领集生徒亲为讲经行释奠礼清歌吹籥登降有序蛮酋大喜【上】
　　真清陆景倩为扶沟丞河南按察使毕构覆州县殿最欲必得实有吏言状曰某彊清某诈清惟景倩曰贞清终监察御史【新】
　　哦松崔斯立元和中以大理评事言得失黜官再转蓝田县丞庭有老槐四行南墙钜竹千挺俨立君相持水防防循除南斯立痛扫溉对树二松日哦其间有问者辄对曰余方有公事子姑去【韩诗】
　　賛府裴子羽为下邳令张晴为县丞二人俱有声气而善言语曽论事移时吏人窃相谓曰县官甚不和长官称雨賛府即道晴賛府称晴长官即道雨终日如此非不和乎【封氏】
　　占气九千里之丹鳯自下升高七十日之黄龙从防至着【张鷟集】宋玉曰鳯凰上击九千里翺翔乎窈之上藩篱之鷃岂得料其高哉士亦然矣相书占气要曰日中有黄气如龙七十日迁为丞也
　　主簿
　　闗普诸事韦昭云主簿者主诸簿书办云簿普也闗普诸事也簿书必有长者录书以领之【辨释名】主簿上辖【通典】职司符印主掌簿书【白帖】
　　忠臣西部都尉宰鼂行呉郡太守事以防过收呉县狱吏将杀之主簿钟离意争谏甚切鼂怒使收防意欲案之掾吏莫敢谏彭修排阁入拜于庭曰明府发雷霆于主簿请闻其过鼂曰受教三日初不奉行废命不忠岂非过邪修因拜曰昔任座面折文侯朱云攀毁阑槛自非贤君焉得忠臣今庆明府为贤君主簿为忠臣鼂遂原意罚贳狱吏罪【旧苏志】
　　栖棘仇香字季和为书生性谦恭勤恪威仪矜庄貌不为昼夜易容言不为喜怒变声虽侪辈羣居必正色后言终身无泄狎之交以是见惮学通三经然无知名之援乡里之举年四十召为县主簿【苏林广旧传】览字季智一名香初为蒲亭长有陈元者母告其子不孝览为陈慈孝之道卒成孝子焉乡邑为之谚曰父母何在在我庭化我鸤枭哺所生时考城令河内王涣政尚严猛闻览以徳化人署为主簿谓览曰主簿闻陈元之过不罪而化之得无少鹰鹯之志耶览曰以为鹰鹯不若鸾鳯涣谢遣曰枳棘非鸾鳯所栖百里岂大贤之路今日太学曳长裾飞名誉皆主簿后耳以一月奉为资勉卒景行【后汉】万花谷云他时论道岩廊非主簿而谁引本传误焚烧衣帻李宣之子名表宋公令冦端召表为主簿表不乐为吏于寺门中焚烧衣帻端怒收表欲杀之陈仲举闻之至宋公欲请表先过宣宣问何故来曰欲见冦令请足下儿宣曰吾子犯罪罪当死如有白君岂妄杀人宜此还端追问仲举仲举具以语之端乃叹曰李宣烈士也即原之【汝南先贤传】
　　虎不为害顾少连补登封主簿邑有虎孽民患之少连命塞陷穽移文岳神虎不为害
　　谕避大驾苏弁为奉天主簿朱泚之乱徳宗仓卒出幸县令社正元上府计事闻大驾至官吏惶恐皆欲奔窜山谷弁谕之曰君上避狄臣下当伏难死节昔肃宗幸灵武至新平安定二太守皆潜遁帝命斩之以殉诸君知其事乎众心乃安及车驾至迎扈储峙无阙徳宗嘉之就加试大理司直【上】
　　闲官大中四年勑曰州有上佐县有丞簿俗谓闲官不领公事殊乖制作之本意【续通典】
　　髯须之职王建僣蜀李景上封事以为眉山主簿制曰旌其忠荩之心委以髯须之职【外史梼杌】记纂云白集误三杰朱光庭调万年主簿称为明镜时程伯淳主鄱县簿张山甫主武功簿皆以才名称闗中号为三杰【渊源录】
　　尉
　　仕尉梅福字子真为南昌尉后去官归寿春王莽颛政福一朝弃妻子去九州至今传以为【汉书】
　　香尉汉雍仲子进南海香物拜为洛阳尉时谓之香尉【述茶记】
　　迎尉掷楯逢萌字子庆家贫给事县为亭长时尉行过亭萌候迎拜谒既而掷楯叹曰大丈夫安能为人役哉遂去之【后汉】
　　舞不动手商则任廪兵尉为性亷谨县令丞多贪浊因宴防次第舞令丞舞讫劝则则把手回身而已令问其故则曰长官动手賛府亦动手唯有一个更动手百姓何容活耶人皆大笑嘲曰令丞但动手县尉祗回身因舞为刺史得与厉贫之【语林】
　　应对如神卢庄道年十六授长安尉太宗将录囚徒京宰以庄道防年惧不举欲以他尉代之庄道不从但间暇之不省也时系囚四百余人令丞深以为虞翌日太宗召囚庄道乃徐书状以进引诸囚入庄道评其轻重留系日月应对如神太宗惊叹【唐新语】
　　开仓赈贫员半干上元初授武陟尉属频嵗旱饥劝县令殷子良开仓以赈贫馁子良不从防子良赴州半千便发仓粟以给饥人刺史郭齐宗大惊因而按之时薛元超为存抚使谓齐宗曰公之百姓不能救之而使惠归一尉岂不愧耶遽令释之【旧书】
　　辞黄莲朱履霜好学明法理则天朝补山阴尉巡察使必委以推案故人或遗以数两黄莲固辞不受曰不辞受此归恐母妻诘问从何而得不知所以对也后为姑篾令威化行于浙西着宪问五卷撮刑狱之机要【新语】立身矮屋进士张彖授华隂尉时县令太守俱非其人多行不法张生有吏道勤于政毎申举一事则太守令尹抑而不从张生曰大丈夫有凌霄葢世之志而拘于下位若立身于矮屋中使人擡头不得遂拂归遯于嵩山【天寳遗事】
　　细杖空手严安之崔谭俱为赤尉力行猛政谭恐安之名出已右毎事欲先之安之使五伯执大杖引前谭则益麄其杖安之越麄谭亦转麄之如此大如椽力不能举安之遂令执小杖谭亦益细其杖安之越细谭亦转细之如此至杖大如筯不能用安之患其压已遂都去其杖使五伯空手而行谭不能学【封氏见闻】
　　擒奸摘伏李勉字卿授开封尉时升平日久且汴州水陆所凑邑居厐杂号为难理勉与聮尉卢成轨等并有擒奸摘伏之名【旧】
　　作集类刘绮庄毘陵人唐昆山尉研穷今古愽考传记作集类百卷行于世名昆山编【中呉纪闻】
　　少公唐人呼县令为明府丞为賛府尉为少府李白有饯阳曲王賛公贾少公石艾尹少公序葢阳曲丞尉石艾尉也【随笔】
　　少府李白赠瑕丘王少府别西河刘少府赠秋浦栁少府杜甫贻华阳栁少府当是唐时县尉多称少府也【类要】少仙杜诗有野望因过常少仙一篇落尽高天日幽人未遣还蜀士注曰少仙应是言县尉也县尉谓之少府而梅福为尉有神仙之称二字与俗呼仙尉不侔矣【四笔】误称羑里大厯中汤隂有一尉姓张与数人同行过羑里城或问是何城张尉曰此是郭令公围相州所筑或曰此羑里城纣囚文王之处何闗郭令公筑张尉曰某比在河南不知文王与纣时只将谓令公所筑也【封氏见闻】鉴中影刘炎少负词学晩为永新尉拙于政治道有贪名太守行邑有觊觎之意而炎不悟既行以诗讽炎云未到桃源时长忆出家景及到桃源了还似鉴中影炎乃和而复之后因民诉受贿遂按以法炎复有诗云早知太守如狼虎猎取膏梁以馅之【诗话总龟】
　　王福今人号县令为字民簿为仇览尉为梅福有王伉者顽鄙为尉氏尉呼令为薛家或谑之曰君知字览之义乎县令必须识字故谓之字簿与令同览词状者也故谓之览伉曰然则尉何以为梅福曰职任雄一枚有福人也如足下可谓王福矣伉尝为富家主藏故以此讥之【遯斋闲览】
　　论界化石澧阳县西百三十里澧水之南岸有白石双立状类人形相传昔有充县左尉与零陵尉共论疆界因相伤害化为此石即以为二县界首东标零陵西揭充县充县废省今临澧县则其地也【荆州圗副】














　　天中记卷三十四
<子部,类书类,天中记>
　　钦定四库全书
　　天中记卷三十五
　　明　陈耀文　撰
　　佛
　　佛图佛屠者佛也西域天竺国有佛道焉佛者汉言觉也将以觉悟羣生也统其教以修善慈心为主不杀生类专务清净其精进者号为沙门沙门者汉言息也葢息意去欲而归于无为也又以为人死精神不灭随复受形所行善恶者皆有报应故所贵行善修道以链精神链而不已以至无生而得佛也佛身长丈六尺黄金色项佩日月光变化无常无所不入故能化通万物而大济羣生【后汉纪】初明帝梦见神人身有日光飞在殿前欣然恱之明日博门羣臣此为何神有通人傅毅曰臣闻天竺有得道者号之曰佛飞行虚空身有日光殆将其神也于是上悟遣使者张骞羽林郎中秦景博士弟子王遵等十二人于大月支冩佛经四十二章蔵在兰台石室第十四间时于洛阳城西雍门外起佛寺于其壁画千乗万骑绕塔三帀又于南宫清凉防及开阳城门上作佛像明帝存时预修造夀陵陵曰显节亦于其上作佛图像时国丰民宁逺夷慕义学者由此而滋【牟子】有经书数千卷以虚无为宗包罗精麄无所不统善为宏濶胜大之言所求在于一体之内而所明在于视听之表故世之人以为虚诞然归于微逺深之难测故王公大人观死生报应之际莫不矍然自得也【后汉纪】殷中军见佛经云理亦应阿堵上【世説】佛经之行中国尚矣莫详其始牟子曰【云云】石室刘子政列仙传曰歴观百家之中以相捡验得仙者百四十六人其七十四人已在佛经故撰得七十可以多闻博识者遐观焉如此即汉成哀之间已有经矣与牟子记便为不同魏畧西戎曰天竺城中而临儿国浮屠经云其国王生浮图浮图者太子也父曰屑头邪母曰莫邪浮屠者身服色黄髪如青丝如铜其母梦白象而孕及生从右脇出而有髻坠地能行七步天竺又有神人曰沙律昔汉哀帝元寿元年博士弟子景虑受大月氏王使伊存口传浮屠经曰复豆者其人也汉武故事曰昆邪王杀休屠王以其众来降得其金人之神置之甘泉宫金人皆长丈余其祭不用牛羊唯烧香礼拜上使依其国俗祀之此神全类于佛岂当汉武之时其经未行于中土而但神明之事邪故验刘向鱼豢之説佛至自哀成之世明矣然则牟传所言四十二者其文今存非妄葢明帝遣使广求异闻非是时无经也【注】王劭仁夀舍利现瑞记云汉世曰浮屠即佛陀也犹沙门与桑门语之转也
　　佛生周昭王即位二十四年甲寅嵗四月八日江河泉水忽然泛涨井水溢出山川震动五五色光入贯太微遍生西方尽作青红色太史蘓由奏曰有大圣人生于西方一千年外声教及此昭王即勑镌石记之埋于南郊天祠前此即佛生之时也穆王于相国吕侯乗骅骝八骏而行求佛因而禳之至穆王五十二年二月十五日暴风忽起林木伤折大地震动西方有白虹十二道南北通过连夜不灭穆王问太史扈多曰是何征也对曰西方有大圣人灭度衰相现耳此时佛湼盘也【周书异记】梦白象佛初生时乗白象入母右脇其母摩邪梦懐白象梵仙占曰若梦日月当生国王若夣白象必生圣子菩萨初生大地震动身紫金色三十二相八十种好圎光四寻生已四方各行四步为降魔梵发城实语天上天下惟我独尊抱入天池天像悉起阿私陀仙合掌叹曰相好明了必为法王自恨当死不得见佛斯则浄饭国王之太子也字悉达多祖号师子颊父名净饭母曰摩耶代代为轮王姓瞿昙氏复因能事别姓释迦【释则禅林妙记序】菩萨以四月八日化乗白象冠日之精因母昼寝以示其梦从右脇入夫人梦寤自知身重天献饮食自然而至不复乐于人间之味菩萨在胎母无妨碍十月满足四月八日夫人将诸防女游蓝毗尼园攀无忧树于时树下忽出莲花大如车轮菩萨化从夫人右脇而生堕彼华上自行七步举其右手作狮子吼天下天下惟我独尊时四大王既以天缯接太子身置宝杌上帝释执葢梵王持拂左右侍立九龙空中吐清净水一温一凉灌太子身三十二相八十种好放大光明普照三千大千世界天龙八部满虚空中作天伎乐雨妙香花璎珞天衣可不称数所感瑞应三十有二【大藏】佛于庄王十年甲午二月八日夜鬼宿合时于岚毘园波罗树下从摩耶夫人右脇而生放大光明照三千大千世界十九出家三十成道四十九年处世说法利益天人度脱羣品至匡王四年壬子二月十五日夜于拘尸城入般湼槃【王俭史録费长房窦録普曜本行经】　沸星下见侍太子生【瑞应经】虚空无云而雨【本行经】
　　瞿昙佛降神兠率之宫垂像迦毗之域氏曰瞿昙种称杀利俗名悉逹道字能仁乃白浄王之太子也其生也坤形六动方行七步五浄两华满国二龙洒水遍空身边则金色一丈眉间则白毫五尺开卍字于胷前蹑千轮于足下力格香象气冠神功歴王城之四门哀老病之三苦天王捧白马而逾城给使持寳冠而诣阙于是以仙林始抽簮之地禅河起苦行之迹沐金流之净水游道场之吉树食假献麋座因施草于是十力智圆六通神足大业克成独称为佛法轮则柰国初转僧侣则防陈始度至于迦叶兄弟目连朋友于是他化宫里乃十地耆阇山上方防三乗善吉谈无得之宗净名显不言之防斯乃三界之大师万古之独步含灵福尽法玉斯逝遂使北首提河春秋有八十矣智炬消慈云灭长夜诸子于是瞻相好于香檀记筌蹄于贝叶二藏受持四依补处而我师风无坠暨于像运既当徂北稍复东渐所以金人梦刘壮之寝摩腾伫蔡愔之劝遗教之流汉地创发此焉自后康僧防竺法防佛图澄鸠摩什继踵来仪盛宣方等遂使道生道安之侣慧严慧观之徒并能销声挂冠翕然归向缁门繁炽焉可胜道【释彦琮通极论】南山曰瞿昙星名从星立称至于后代改姓释迦慈恩云释迦之羣望也文句曰瞿昙此云纯淑应法师翻为地最胜谓除天外人类中此族最胜【翻译】昔王逊位与弟从学于婆罗门姓曰瞿昙而受之言当解王衣如吾所服受瞿昙姓谓小瞿昙【释迦谱】
　　佛兴老子入关之于天竺维卫国国王夫曰名曰清妙老子因其昼寝乗日之精入清妙口中后年四月八日夜半时剖右脇而生堕地即行七步举手指天曰天下天下惟我为尊三界皆苦何可乐者于是佛道兴焉【妙内篇】周鲁二庄亲昭夜景之鉴汉晋两明并勒丹青之饰【王简栖头陀寺碑】慧光遐炤庄王因覩夜明灵液方津明帝以之神梦【释道安二教论】庄公七年甲午四月辛卯夜恒星不见星陨如雨即周庄王十年也【左】遂即易筮之云西域铜色人出也所以明夜非中夏之灾也【庄王别】佛法详其始而典籍亦无闻焉鲁庄七年夜明佛生之日也【顾微吴县记】所以孟夏之月生者不寒不热草木华英释狐裘衣絺绤中吕之时也所以生天竺者天地之中处其中和也【牟子】什迦出世年月不过以恒星不见为据三代年既不同不知外国何用厯法若外国用周正耶则四月辛卯长厯推是五日了非八日若用殷正耶周之四月殷之三月用夏正耶周之四月夏之二月都不与佛家四月八日同也若以鲁之四月为证则日月参差不可为定若不以此为证则佛生年月无证可寻【陶隠居难沈约均圣论】依天竺用正与夏同【二教论】
　　佛古圣贤宝应声菩萨名曰伏牺宝吉祥菩萨名曰女娲【须弥四域经】太昊本应声大士仲尼即儒童菩萨先游兹土权行渐化愍济五浊宣布五常【辨正论】佛遣三弟子震且教化儒童菩萨乃称孔邱光净菩萨彼称顔回摩诃迦叶彼称老子【破邪论】天下大术佛术第一吾师化由天竺善入泥洹【老子西升经】老氏之师名释迦文【符子】老子是迦叶菩萨化由震旦【老子大权菩萨经】
　　开觉有情佛者觉也觉一切种智复能开觉有情如睡梦觉故名为佛姓释迦号牟尼佛【佛地论】
　　天中天佛小名天中天初为净梵王太子一日抱出谒天神庙石为神神像即礼太子足王曰我子于天神中更为尊胜宜名天中天【要览】
　　经律始到佛生于殷末道成于周初至成王十二年经律始到新头河【法显记】河即张骞新到之处
　　延真宫主经云佛者昔于西胡得道在四十二天为延真宫主勇猛苦教故其子弟皆髠形染衣断絶人道诸天衣服悉然【魏释老志】
　　德充济物佛者本号释迦文者译言能仁谓徳重道备堪济万物也释迦前有六佛释迦继六佛而成道处今贤刼文言将来有弥勒佛方继释迦而降世释迦即天竺迦维卫国王之子天竺其总释迦维别名也【上】龙鬼听法释迦在世教化四十九年乃至天龙人鬼并来听法弟子得道以百千万亿数然后于拘尸那城娑罗双树间以二月十五日入般湼槃湼槃亦曰泥洹译言灭度亦言常乐我净弟子迦叶等追共撰述缀为十二部经【隋经籍志】涅槃明无迁谢及诸苦累也【释老】
　　諡号佛者諡号也犹名三皇神五帝圣也佛乃道徳之元祖神明之宗绪佛之言觉也怳惚变化分身散体或存或亡能大能小能圆能方能老能少能隠能彰蹈火不烧履刃不伤在汚不染在祸无殃欲行则飞坐则扬光故号为佛也【牟子】
　　佛陀大论云秦言知者汉言觉也僧肇曰佛者何也葢穷理尽性大称之称也其道虚固已妙絶常境心不可以智知形不可以像测同万物之为而居不为之域处言数之内而止无言之乡非有而不可为无非无而不可为有寂寞虚旷物莫能测不知所以名故强谓之觉【翻译】
　　非生非灭诸佛法身有二种义一者真实二者权应真实身谓至极之体妙絶拘累不得以方处期不可以形量限有感斯应体常湛然权应身者谓和光六道同尘万类生灭随时修短应物形由感生体非实有权形虽谢真体不迁亦不无妙感故莫得常见耳明佛生非实生灭非实灭也【释老志】
　　文殊师利佛灭度后二百五十年文殊至雪山中化五百仙人讫还归本土放大光明遍照世界入于涅槃【文殊师利般若经】此云妙徳大经云了了见佛性犹如妙徳等争名疏云若见佛性即具三徳不纵不横故名妙徳慈恩上生经疏引经云未来成佛名曰普现【翻译】
　　不二法维摩防上三十二菩萨各说不二法门文殊曰我于一切法无言无说无示无识离诸问答是为菩萨入不二法门于是文殊又问维摩仁者当说何等是菩萨入不二法门维摩默然文殊讃曰乃至无有言语文字是菩萨入不二法门【维摩诘经】支道林造即色之论论成示王坦之中郎都无言支曰默而识之乎王曰旣无文殊谁能见赏【世说】一道清净【名为不二自性轨持名法贤圣】通游曰门金粟如来维摩经云毗耶离城中有长者名维摩诘注云维摩诘华言是净名也【心经注】维摩诘者秦言净名葢法身之大士见居此土以道也【僧肇注】净名大士是往古金粟如来【发经】维摩诘是金粟如来【祖廷事苑】维摩诘者华言净名居士也没于妙喜之国生于毗耶之域大僊提之子常修梵行世号曰衣居士焉故总妙圆明现身方大无起无住不去不来空色空而取真空灭生灭而求寂灭或归之于无物或得之于默然邪正于是路殊语言由其道断居士之真宗也【元广之画像碑】喜见菩萨曰色色空为二色即是空非色灭空色性自空如是受想行识识空为二识即是空非识性自空于其中通而达者为入不二法门【维摩经】
　　问疾示疾维摩诘辩才无碍入深法门善于智度通达方便其以方便现身有疾以其疾故皆往问疾维摩诘因以身疾广为说法佛告文殊师利汝诣维摩诘问疾维摩诘言从痴有爱则我病生以一切众生病是故我病若一切众生得不病者则我病灭菩萨为众生故入生死菩萨疾者以大悲心起【维摩诘经】垂裕记云净即真身名即应身真即所证之理应即所现之身生曰此云无垢称其防迹五欲超然无染清名遐布故致斯号大经云威徳无垢称王优婆塞西域记毘维摩诘唐主无垢称旧曰净名然净则无垢名则是称义虽取同名乃有异【翻译】
　　普贤邲输跋陁或云三曼跋陁此云普贤悲华云我行要当胜诸菩萨寳藏佛言以是因縁今改汝字名曰普贤文句云今明伏道之顶其因周徧曰普断道之后邻于极圣曰贤檇李云行弥法界曰普位隣极圣曰贤文殊普贤二圣亦互相融摄二而不二没同果海即是毗卢遮那是为三圣故此菩萨常为一对【上】
　　宾头卢宾头卢罗汉优填王臣也精勤苦行王放出家得阿罗汉果王后毎出城入寺防礼诸佞臣见宾头卢不起迎王恶心谏王王欲杀之宾头卢见王后来入门便下床七步迎之王怒曰大徳由来难动今避席迎何耶答曰王前有好心来故不起迎今怀恶心来若不起迎必当见杀王叹谢之然宾头卢记王由僧起迎故却后七日必失王位被他邻国兴兵来捉经十二年锁脚囚禁【四分律见法苑敬僧部】今时有作宾头卢圣僧像立房供养立房供养亦之一途然须别施空座前置椀钵至僧食时令大僧为受不得以僧家盘盂设之以凡圣虽殊俱不触僧食器若是俗家则随俗所设【翻译】
　　迦叶摩诃迦叶见世尊在灵山防上拈花示众是时众皆默然唯迦叶破顔微笑【传灯录】
　　阿难阿难一日问迦叶曰师兄世尊传金栏袈裟外别传个甚麽迦叶召阿难阿难应诺迦叶曰倒却门前刹竿着【上】
　　马鸣马鸣者北天竺国王饿七疋马至于六日请比丘说法以浮流草与之马垂念聴法无念食想于是内外沙门乃知非恒以马解其音故号为马鸣【本传】正法衰防六百嵗以九十六种诸外道等邪见竞兴破灭佛法有一比丘名曰马鸣善说法要降伏一切诸外道辈七百嵗已有一比丘名曰龙树善说法要灭邪见幢燃正法炬【摩诃摩耶经】马鸣当显王时龙树当秦始皇时
　　龙树龙树者龙接入海于宫殿中以诸方等深奥经典无上妙法授之即得深入无生三忍具足龙还送出入寂后南天竺敬奉之其母树下生之因字阿周陁那阿周陁那树名也以龙成其道故以龙配字号曰龙树【本传】龙树至南印度彼国之人多信福业祖为说法递相谓曰人有福业世间第一徒言佛性谁能覩之祖曰汝欲见佛性先须除我慢彼人曰佛性大小祖曰非大非小非广非狭无福无报不死不生彼闻理胜悉回初心祖复于座上现自在身如满月轮一切众唯闻法音不覩祖相彼众中有长者子名迦提婆谓众曰识此相否众曰目所未覩安敢辨识提婆曰此是尊者现佛性体相以示我等何以知之葢以无相三昧形如满月佛性之义廓然虚眀言讫轮相即隠复居本座而说偈言身现圆月相以表诸佛体说法无其形用辨非声色彼众闻偈顿悟无生【传灯录】
　　十大弟子舍利弗智慧目犍连神通大迦叶头陀阿那律天眼须菩提解空富楼那说法迦旃延论义优波离持律罗防罗宻行阿难陀多闻净名疏云今十弟子虽各掌一法何曽不具十徳自有偏长故称第一【翻译】仲尼之有十哲犹如来之有大十弟子【记纂】
　　三寳世尊诣波罗奈国鹿野苑中转大法轮于是世间始有三寳如来大圣是为佛寳四谛法轮是为法寳五阿罗汉是为僧寳为诸天人第一福田【大藏】
　　世尊路迦那他大论云翻世尊成论云具上九号为物钦重故曰世尊天上人间所共尊故无虚名如来无与等名无上士为众生眼名天人师知三聚名佛具兹十徳名世间尊【翻译】
　　如来多陀阿伽阿后秦翻为如来金刚经云无所从来亦无所去故名如来此以法身释转法轮论云第一义谛名如正觉名来此以报身释成实论云乗如实道来成正觉故名如来此约应身释【上】本觉为如今觉为来故曰如来【晁逈道院集要】如者来之体来者如之用【佛书杂说】三世佛佛殿中塑三世佛像中尊释迦当见在贤刼弥勒居左当未来星宿刼迦叶居右当过去庄严刼【鼓山寺碑】弥勒西域记云梅防丽耶唐云慈氏即姓也什曰姓也阿逸多字也南天竺婆罗门子观下生经云时修梵摩即与子立字名曰弥勒【翻译】
　　释迦牟尼摭华云此云能仁寂默寂默故不住生死能仁故不住涅槃悲智兼运立此嘉称发轸云本起经翻释迦为能仁本行经译牟尼为寂默能仁是姓寂默是字姓从慈悲利物字取智慧理以利物故不住涅槃以理故不住生死长水云寂者现相无相默者示说无说此则即真之应也【翻】
　　菩萨肇曰正音云菩提萨埵菩提佛道名也萨埵秦言大心众生有大心入佛道名菩提萨埵安师云开士始士荆溪释云心初开故始发心故净名疏云古本翻为高士既异翻不定须留梵音今依大论释菩提名佛道萨埵名成众生天台解云用诸佛道成就众生故名菩提萨埵又菩提是自行菩埵是化地自修佛道又化他故贤首云菩提此谓之觉萨埵此曰众生以智上求菩提用悲下救众生【上】
　　观世音阿那婆娄吉低输此云观世音能所圆融有无兼畅照穷正性察其本末故称观也世音者是所观之境也万象流动隔别不同类音殊唱俱离苦菩萨慈一时普救皆令解脱故曰观世音唐奘三藏云观有不住有观空不住空闻名不惑于名见相不没于相心不能动境不能随动随不乱其真可谓无碍智慧也【上】异口同音幸善言也真实不虚此其观自在者也谛聴此佛之观世音也菩萨者慱施而济众者也如来菩萨犹尧舜禹稷也【佛书杂说】
　　阿罗汉大论云阿罗名贼汉名破一切烦恼贼故又阿名不罗汉名生后世中更不生是多阿罗汉法华疏云阿颰经云应真瑞应云真人悉是无生释罗汉也或言无翻名含三义无名穅脱后世田中不受生死果报故云不生九十八使烦恼尽故名杀贼具智断功徳堪为人天福田故言应供含此三义故存梵名【翻译】经云罗汉者真人也声色不能汚荣位不能动何必鹖冠雀弁反拘自防磕齿嘘气而称道哉【广明辨惑】
　　应真王乔控鹤以冲天应真飞锡以蹑虚【天台赋】百法论曰并及八辈应真僧然应真谓罗汉也【注】释昙谛庐山赋应真凌云以踞峯翳景而入防【法苑鼓僧部】
　　提婆此云天龙树弟子波咤厘城僧屈外道经十二年不击捷稚提婆重声摧伏异道提婆因入大自在庙庙金为像像高六丈瑠璃为眼大有神验求愿必得怒目动睛提婆语曰神则神矣本以精灵训物而假以黄金瑠璃威于世何斯鄙哉便登梯凿神眼众人咸云神被屈辱婆曰欲知神智本无慢心神知我心复何屈辱夜营厚供明日祭神神为肉身而无左眼临祭叹曰能此施设真为希有而我无眼何不施眼提婆即剜已眼施之随剜随出凡施万眼神大欢喜问求何愿婆曰我辞不假他但未信受神曰如愿即没不现神理交通咸皆信伏【翻译】
　　达摩郁多罗此云法尚佛灭八百年出造杂毘昙【上】福田夫云福田者三寳之谓也功成妙智道登圆觉者佛也理幽寂正教精诚者法也禁戒守真威仪出俗者僧也皆是四生导首六趣舟航高拔天人重逾金石譬乎珍寳劣相拟议佛以法主标宗法以佛师居本僧为弟子崇斯佛法【广明僧行篇】永平夜梦金人遣使西域寻法遂获三寳东传洛阳画释迦立像是寳佛也翻四十二章经是法寳也迦竺来仪是僧寳也【上】
　　辟支迦罗孤山云此翻縁觉观十二縁而悟道故亦翻独觉出无佛世无师自悟故今楞严云复有无量辟支者将非他方无佛之土大权引实而来此防乎【翻译】三祗百刼释迦起无缘之慈应有机之召语其迹也则行满三祗相圆百刼降神而乘玉象掩耀而诞金姿三十二祥休征开于地府一十八梵祯瑞骇于天宫灵相周于十方神光显乎八极述其本也久证圆明尘沙莫能筭其寿早登寂照虚空无以量其体岂唯就攀枝而伟瑞征白首而効祥犹萤光与龙烛竞辉鱼目共蛇珠并曜【广明】
　　大慈夫大慈化圆徳满缘谢机亡仁舟溺于两河慧目沉于双树其六天八国之位法俦圣众之伦且电合而风驰而云委而雾集灵齿瑞骨昭胜福于殊方绀髪红爪显神功于絶代是知莫来莫往济之徳美焉非显非昧声华之风盛矣岂同鼎湖亡返峤山之冡独存流沙不归扶风之陇空树【上】
　　道流百灵夫佛垂化也道济百灵法传世也慈育万有出则释天前引入乃梵王后随左辅大将由灭恶以成功右弼金刚用生善而为徳三乘贤圣既肃尔以归投八部鬼神故森然而翊卫【翻译】
　　觉名佛有觉名假名非实佛有形像假像非真非真而立像为令因像以悟真非实以施名为令因名以悟实无名无实悟者所以豁虚非像非真达人所以防【明槩】精至或言老子入夷狄为浮屠浮屠不三宿桑下不欲久生恩爱精之至也天神遗以好女浮屠曰此但革囊盛血遂不盼之其守一如此乃能成道【后襄稽传】
　　佛日客问三教优劣李士谦曰佛日也道月也儒五星也客亦不能难而止【北史】
　　大悲人以大觉为归世之迷人尘劳想而不悟虽生而防其所以生矣此达者之所哀佛氏之所以有大悲之号也【儒书杂说】
　　南无佛南无佛者化胡经云老子化胡王不受其教老子曰王若不信吾南入天竺教化诸国其道大兴自此已南无尊于佛者胡王犹不信受曰若南化天竺吾当稽首称南无佛【广明】梵言南无此言归命亦云救我【上】涌金莲花释迦佛生刹利王家放大智光明照十方世界涌金莲花年十九欲出家夜有天人名净居于牕牖中乂手曰太子言出家时至乃于檀特山中修道郁头蓝佛处学非非想于二月八日明星出时成佛号天人师住世四十九年将金缕僧迦黎衣传法与摩诃迦叶说无常偈曰诸行无常是生灭法生灭灭已寂灭为乐诸弟子以香薪茶毘之烬后金棺如故高七多罗树往返空中化火三昧得舍利八斛四斗世尊灭后一千十七年永平中教至中夏
　　八师经佛时在舍卫国祗树给孤独园时有梵志名曰邪旬来诣佛所曰吾闻佛道厥义深巍巍堂堂犹星中月神智妙达众圣中丕愿开盲瞑什其愚痴所事何师天尊曰吾前世师其名难数吾今自然神耀得道非有师也所谓八师者不杀不盗不淫不恶口不饮酒老病死【西溪丛话】
　　四日照世四日照世东有马鸣南有提婆西有龙猛北有童受或通宗乎众典或别释于一经分照乎四方俱破于羣翳【西域记】
　　开云见日佛经如江海其文如锦绣吾既覩佛经之说览老子之要守恬淡之性观无为之行还视世事犹临天井而闚溪谷登嵩岱而见丘垤矣五经则五味佛道则五糓矣吾自闻道已来如开云见白日炬火入防室焉【牟子】
</div>
    <div class="pagination">
<a href="天中记_page103.html">上一页</a><span>...</span><a href="天中记_page99.html">99</a><a href="天中记_page100.html">100</a><a href="天中记_page101.html">101</a><a href="天中记_page102.html">102</a><a href="天中记_page103.html">103</a><span class="current-page">104</span><a href="天中记_page105.html">105</a><a href="天中记_page106.html">106</a><a href="天中记_page107.html">107</a><a href="天中记_page108.html">108</a><a href="天中记_page109.html">109</a><span>...</span><a href="天中记_page105.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
