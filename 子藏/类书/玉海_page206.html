<!DOCTYPE html>
<html>
<head>
    <meta charset="UTF-8">
    <title>玉海 - 第 206 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 206 页/共 284 页</h1>
    <div class="content">　　唐骠国内附
　　传骠国古朱波也凡属国十八部落二百九十八贞元中王雍闻南诏归唐有内附心异牟寻令进乐人其乐五译而至　防要贞元十八年正月遣其弟悉利移来朝咸通三年二月贡方物
　　唐含元殿受南诏朝贺　赐黄金印　赐锦袍金钿带
　　传南诏或曰鹤柘曰龙尾曰苴咩曰阳劒本哀牢后乌蛮别种其先渠帅有六自号六诏舎诏在诸部南故称南诏居永昌姚州之间铁桥之南【王防氏】高宗时独逻遣使入朝赐锦袍武后时盛炎入朝开元末诏赐皮逻閤名归义时五诏防归义独强求合六诏爲一制可遂破吐蕃入朝天子加礼以破洱蛮功驰遣中人册爲云南王赐锦袍金钿带七事徙治大和城【二十六年九月戊午】天宝初遣凤伽异入宿卫大厯十四年异牟寻立唐人郑回爲清平官说之归唐稍谋内附防节度使韦臯抚蛮有威惠【时贞元四年也】后四年遣使三人遗臯帛书愿归欵赠臯黄金丹砂臯护送使者京师使者奏请归天子爲唐藩辅献金【示顺革】丹【赤心也】德宗嘉之赐以诏书【见献防类】遣弟凑罗栋等二十七人入献地图方物请复号南诏赐赉有加明年【贞元十年六月癸丑】册爲南诏王【考异云蛮诏诏即王也新传误】韦臯奏称云南王以祠部郎中袁滋持节赐黄金印文曰贞元册南诏印【七月庚辰赐金印银窠年月从实录旧史】滋至大和城异牟寻以良马六十迎之诘旦授册率官属北面立宣慰使东向册使南向又授赐服备物享使者出银平脱马头盘曰此天宝时先君以鸿胪少卿宿卫皇帝所赐也又赐胡部兹音声二列滋授觞曰当深思祖考成业永爲西南藩屏袁滋还遣尹辅酋等七人谢献铎鞘浪劒鬱刃生金瑟瑟牛黄琥珀防纺丝象犀越睒綂伦马　防要贞元十年七月庚辰赐南诏印韦臯请以黄金从之九月辛卯使蒙凑罗栋等献铎槊乐浪人劒及吐蕃印八纽朝见于麟德殿锡赉甚厚十一年九月献马六十匹十四年十二月南诏遣王丘各等贺正献方物十九年春正月癸卯朔上御含元殿受南诏朝贺使扬镆龙武试太仆少卿刘志辽试太常卿十五年遣大臣子弟就学于成都元和二年十二月复遣使朝贡三年十一月辛未册立阁劝【牟寻之子】改赐元和印章铸元和册南诏印七年十二月遣使朝贡十年十一月使杨迁奇等二十九人来朝十一年劝利立长庆三年赐印开成四年正月御麟德殿受南诏入朝贺正三十七人赐官告锦防银器金银带衣服五年十二月对归国十六人于三殿防昌二年正月酋长元佐等二十五人对三殿大中八年进犀牛还之
　　唐彭濮蛮修贡献
　　叚文昌传鎭劒南长庆二年黔中蛮叛开晓即引还彭濮蛮大酋蹉禄来请立石刋誓修贡献
　　唐异域归忠传
　　李德裕序曰书载率服美大舜之功诗列既平显周宣之德暨汉宣帝单于慕义歴祀数千称者三代皇帝英才天纵武节霆驰嗢没斯归欵朔边注心魏阙穹居之长尽识汉仪左衽之人咸被王泽归大国明也戴圣君忠也去乱邦智也执丑虏义也具此四美是谓诚臣爰采武功正烈之事以爲归忠传集秦汉以来至圣朝由絶域归中国以名节自着功业保终者三十人勒成上下两卷其不自献欵无迹可称者并不载　武宗防昌二年四月甲申回鹘可汗子嗢没斯率三部及特勒大酋宰相等二千二百余人【传云二千骑】诣振武降五月戊申诏拜嗢没斯爲右武卫大将军爵懐化郡王六月甲申以天德爲归义军印拜军使其次酋长阿歴支等四人皆郡公官赏有差加赐牙旗豹尾刀器诸物给其属冠带诏宰相李徳采秦汉以来兴殊俗化忠効卓异者凡三十人为异域归忠传宠赐之【七月进二卷】嗢没斯请留族太原为天子捍边列舎云朔间处其家八月丁丑赐姓名李思忠　嗢没斯制取士
　　殊隣秦能致霸得贤异壤晋实用材　歴支特
　　勒制徐卢欵塞即受汉封比能入朝仍疏汉爵
　　解其被毳荣以彯缨　回鹘内宰相赐姓名制戎狄请盟良由孟乐呼韩率服始自秩訾汉赐侯尚采祭天之义魏亲程昱用畴捧日之心　春秋爵潞子汉兴封弓高　由余深识日防先见　由余效忠日防尽节四夷质子多在京师薛登谏曰戎夏不杂古所戒也突厥吐蕃契丹往因入侍并被奬遇官戎秩步黉门服改氊罽语习楚夏窥图史成败熟山川险易国家虽有冠带之名而狼子孤恩患必在后武后不纳　蕃将传賛夷狄性淳固其知义者鸷挺不可迁史大奈等事君皆一其志浑瑊跌光顔烈垂无穷　六典主客郎中掌诸蕃朝聘之事凡四蕃之国经朝贡巳后自相诛絶及有罪见灭者葢三百余国今所在者有七十余蕃注谓三姓葛逻禄至焉耆突骑施等七十国各有土境分为四蕃
　　干德西南夷内附　贡铜鼓
　　西南夷【汉牂柯也】　干德三年珍州田景平内附四年七月王全斌言西南夷董高等上章内附八月南州【一云西南夷】贡铜鼓求内附五年六月龙彦瑫遣使入贡授南宁州刺史九月贡马及方物开宝七年七月南丹州莫洪燕奉表内附贡马九年刻印赐之　太平兴国三年夷州蛮贡方物五年七月南州贡方物八月龙琼琚贡马丹砂七年三月命黎州造舟大度河以济西南蛮朝贡者雍熙二年八月入贡九月南宁州龙汉璿贡名马丹砂蒟酱端拱元年三月又请开道效贡许之淳化元年五月南丹州贡方物七月贡银盌铜鼓铜印五年九月入贡赐副使莫洪玩袍笏涂金银带器币至道元年十月二十八日龙汉遣使率西南牂柯诸蛮贡方物【牂柯诸蛮在宜州之西累世不通至道元年九月丙午始贡方物】召见询问地理风俗令作本国歌舞一人吹瓢笙名曰水曲其使衣虎皮氊裘赐冠带银帛俾与崇德殿上寿宴咸平元年九月牂柯谢再殊等来贡赐巵酒劳之二年九月首领张文黔等贡名马六十五匹祥符二年正月巩州内附丙寅赐印八月二十三日龙汉遣使奉贡贺东封赐锦袍银带六年八月贡方物名马　天圣四年九月贡马丹砂庆厯二年十一月以泸州乌蛮所居爲姚州赐印　元丰二年九月甲申西南龙蕃贡方物甲午罗蕃十月丙申朔石蕃来贡三年三月南丹州贡马六年贡木弓　治平三年四月贡银狮子　绍兴二十六年正月二十九日辛未知黎州唐拒奏太祖即位之初指舆地图弃越巂不毛之地画大渡河爲界边民不识兵革垂二百年
　　开宝交趾内附
　　开宝六年五月己巳交趾丁琏始遣使内附授以官爵
　　开宝安定国贡方物
　　安定本马韩种爲契丹所破保于西鄙　开宝六年国王烈万华因女眞遣使入朝附表贡方物端拱二年献马雕羽淳化二年又上表后不复至　女眞渤海别种建隆二年八月贡名马至兴国凡九入贡　天禧三年二月丁酉宗哥唃厮啰遣使来贡
　　景德河西内属　夏州入贡
　　景德元年正月癸卯石隰州青河西四十五族内属二月赵德明请降五月命向敏中安抚两边受德明降议立条约二年九月癸丑德明始遣使入贡三年十月庚午朔授德明官爵录誓表谕诸蕃十一月丙午德明贡马以谢庚申来贡祥符二年正月戊辰赐德明加恩告及器币金带鞍马
　　景德国信司
　　实录景德三年十二月戊子雄州请改机宜司爲国信司从之【初用兵之际雄州有机宜司】四年八月庚子契丹修好始置往来国信司铸印内臣阎承翰等领之掌使介交聘之事【旧止有排辨礼信所至是置局】
　　祥符注辇来贡　四夷述职图
　　注辇自古不通中国【东距海南至罗兰】祥符八年九月二日己酉国主罗乍遣使奉表来贡【初国主闻商船之言且曰十年来海无风涛中国有圣人故遣娑里三丈等入贡】诣承明殿以盘捧珠碧玻瓈布于御坐前降殿再拜庚申判鸿胪寺张复请纂集今年以后朝贡诸国缋冠服録风俗爲大宋四夷述职图上以表圣主之懐柔下以备史官之广记奏可及撰成止注辇一国帝曰二圣以来四夷朝贡无虚岁岂止此耶九年四月二日乙亥命礼仪院増修重加编录而卒不成注辇天禧四年二月三日复来贡明道二年十月二十一日贡珠象齿奉银盘散珠于御榻下而退景祐元年二月贡方物熈宁十年六月四日壬午遣使二十七人朝见贡方物以金莲花盛置真珠龙脑升陛散之谓之撒殿赐银器衣服有差　天圣九年正月庚申【十二日】资政学士晏殊言占城龟兹沙州卭部川蛮至有挈家入贡者请如先朝故事令馆伴访道路风俗及绘衣冠人物以上史官从之　景祐四年三月二十五日戊戌判鸿胪宋郊请自今外夷朝贡并询问国邑风俗道途逺近图画衣冠人物两本一
　　进内一送史馆从之　康定元年七月十五日知制诰吴育请选官属使知外夷之务并采集古今事迹风俗如有质问悉以条陈诏史臣王洙等检讨典故以闻熈宁四年十月六日枢宻都承防李评请诸国朝贡别置一司领之取索文字预爲法式诏领于客省七年九月丁未史臣宋敏求等上蕃夷朝贡录二十一卷【即李评所请也】　元丰着令西南五姓蕃五年一贡政和六年三月壬戌诏有司编集如周王防之篇七年五月诏敕令所编修朝贡令式　今秘阁图画有占城三佛齐罗斛交阯职贡图各一真腊职贡图二外国入贡图入贡图一　崇文目地理类有华夷列国入贡图二十卷　伯仲成周王防之篇舆台唐室职贡之图
　　元丰佛泥来朝
　　佛泥不与中国通者九百余年元丰四年八月二十八日遣使来朝
　　蕃夷奉朝贡者四十三国【高丽至唃厮啰当攷】
　　太祖朝　高丽　定安　女直　兹　于阗　高昌天竺　占城　三佛齐　交趾　大食　　卭部
　　川蛮　黎州保塞蛮　灵武五蕃　沙甘丰夏溪珍奬南州　南丹州　回鹘
　　太宗朝　渤泥　波斯　日本　阇婆　吐蕃　牂柯山后两林蛮　雅州蛮　西山野州路蛮　南宁
　　西凉　银州　渤海　髙敞
　　真宗朝　丹流眉　蒲端　注辇　西天金城　勿廵唃厮啰　六谷　风琶蛮　河西　西南蛮　古
　　叙宜辰安逺等州　抚水州　五溪　高州五姓防州蛮
　　仁宗朝　涂渤　西蕃磨氊　瞎氊　施黔广凉州蛮鹣州西平州波州北遐鎭蛮　北亭可汗　石龙
　　蕃　夏国　安化州蛮【即抚水州】　大留【皇祐元年来贡十二月戊子】
　　神宗朝　层檀　佛泥　拂菻　大理　眞腊　陁婆罗　董毡　西南静蛮　捍蛮　军罗耆　方蕃龙赐州
　　哲宗朝　阿里骨　程张蕃　麻罗拔　邈黎　保静等州
　　徽宗朝　蒲甘　青唐
　　高宗朝　罗殿　罗斛　其累朝贡献常通者不重述中兴以来　大理　蒲甘　交趾　占城　眞腊　眞里富　大食　高丽　日本　阇婆　三佛齐　南丹州　西南张蕃　宜州等蛮皆朝贡
　　绍兴六年九月癸巳翰林学士朱震言大理国本唐南诏艺祖鉴唐之祸弃越巂诸郡以大渡河爲界欲寇不能欲臣不得最得御戎上策今南市战马通道远夷其王和誉遣清平官入献方物陛下诏还其直却驯象赐敇书即桂林遣之亦艺祖之意也　钱熙作四夷来王赋以献凡万余言太宗览之嘉叹以直史馆　真宗革车再驾而北狄乞盟羽檄未驰而西羌面内五兵偃息重译防同














　　玉海卷一百五十三
<子部,类书类,玉海>
　　钦定四库全书
　　玉海卷一百五十四
　　宋　王应麟　撰
　　朝贡
　　献方物
　　通典圣人不贵竒货不寳远物夷狄来朝坐之门外使舌入体委以食之获其声不列于庭庙受其贡不过楛矢兽皮
　　黄帝南夷兽鬯
　　宋志黄帝时南夷乗白鹿来献鬯【瑞应图云献褐裘】
　　舜僬侥氏贡没羽　虞西戎献白环
　　帝王世纪舜时僬侥氏来贡没羽西王母慕舜之徳来献白环东倭重译而纳贡　魏志自虞暨周西戎有白环之献东夷有肃慎之献皆旷世而至宋志西王母舜时来献白环白琯【又云西王母献白环】
　　【玉玦】
　　禹渠搜献裘
　　宋志禹时渠搜来献裘【瑞应图乗白鹿来献　魏文帝令曰王母来献白环渠搜未见珍裘　禹贡析支渠搜西戎即叙】
　　夏诸夷献乐舞
　　见乐类
　　周肃慎贡楛矢石砮
　　鲁语有隼集陈侯之庭楛矢贯之石砮其长尺有咫陈惠公问仲尼仲尼曰此肃慎氏之矢也昔武王克商通道于九夷八蛮使各以其方贿来贡使无忘职业于是肃慎氏贡楛矢石砮其长尺有咫先王欲昭令德之致远以示后人使永监焉故铭其括曰肃慎氏之贡矢以分大姬配虞胡公而封诸陈使有司求诸故府得之金椟如之　礼大宰物贡注九州之外各以其所贵为挚肃慎氏贡楛矢之属是也　书成王既伐东夷肃慎来贺　魏志青龙四年五月丁巳肃慎氏献楛矢　晋纪魏景元三年四月肃慎来献楛矢【长一尺八寸】石砮【三百枝】弓甲貂皮等天子命归于大将军府【赐其王傉鸡锦罽緜帛】晋武咸宁五年十二月来献楛矢石砮【传云元康初】元帝大兴二年八月又献【挹娄国有山出石其利入鉄】　宋大明三年十一月己巳献
　　周越裳献白雉　锡文锦軿车
　　太公金匮曰武王伐殷四夷来贡越裳白雉成王以归周公曰德不加君子不飨其质政不施君子不臣其人吾何以获此赐其使请曰吾受命国之黄耉曰久矣天之无烈风雷雨【尚书大传作别风淮雨一作淫雨】意者中国有圣人乎盍往朝之周公乃归之于王荐于宗庙【见文选注】　古今注周公致太平越裳氏重译来献白雉一黑雉二象牙一使者迷其归路周公锡以文锦二匹軿车五乗皆为司南之制使越裳氏载之以南【汉书云周公之让白雉太宗之郤走马】　论衡周时天下太平越裳献白雉倭人贡鬯草　韩诗外传成王之时越裳献白雉于周公　诗韩奕其追其貃奄受北国献其貔皮赤豹黄罴【山海经春山多赤豹中山东胡有黄罴成王时东胡献此兽】　鲁颂憬彼淮夷来献其琛元龟象齿大赂南金
　　周西旅献獒
　　书惟克商通道于九夷八蛮西旅厎贡厥獒太保乃作旅獒用训于王四夷咸宾毕献方物注西戎远国贡大犬
　　周洋水献良马
　　水经注穆天子传曰天子自舂山西征西至赤乌氏己卯北征庚辰济于洋水辛巳入于曹奴人戏觞天子于洋水之上乃献食马九百牛羊七千天子使逢固受之天子乃赐之黄金之鹿戏乃膜拜而受【开山图曰陇西神马山有渊池龙马所生】　周语穆王征犬戎得四白狼四白鹿以归自是荒服不至
　　汉南越献驯象
　　武纪元狩二年夏南越献驯象【教能拜起周旋从人意也】能言鸟【即鹦鹉也】　南粤传文帝元年献白璧一双翠鸟千犀角十紫贝五百桂蠧一器生翠四十双孔雀二双建元四年遣子婴齐入宿卫
　　汉闽越献黑鹇
　　见后　汉乐志安世房中歌蛮夷竭欢象来致福【象译也】
　　汉大宛献天马　乌孙献马　南单于献文马
　　西域传大宛治贵山城去长安万二千五百五十里宛王蝉封与汉约献天马二匹汉使采蒲陶目宿种归【详见马政】乌孙大昆弥治赤谷城去长安八千九百里武帝令张骞赍金币往乃发使送骞因献马数十匹报谢其后使使献马愿尚汉公主为昆弟　后南匈奴传建武二十六年献骆驼二头文马十匹【注画马为文】
　　汉西域献吉光裘
　　十洲记天汉三年西国王献灵胶吉光毛裘【又云日西国王贡吉光裘二领】使者曰常占东风入律十旬不休青云干吕连月不散意中国有好道之君故搜竒蕴而贡神香【文选注引之】西京杂记武帝时西域献吉光裘上服以听朝　西
　　域传賛孝武睹犀布瑇瑁则建珠崖七郡感枸酱竹杖则开防柯越嶲闻天马蒲陶则通大宛安息明珠文甲通犀翠羽之珍盈于后宫蒲梢龙文鱼目汗血之马充于黄门钜象师子猛犬大雀之羣食于外囿殊方异物四面而至　长杨赋殊邻绝党之域自上仁所不化茂德所不绥莫不蹻足抗手请献厥珍
　　汉康居贡献
　　西域传成帝时康居遣子侍汉贡献　董仲舒传夜郎康居殊方万里说德归义
　　汉黄支国献犀牛
　　纪元始二年春【黄支在日南之南去京师三万里】
　　汉车师等十八国献珍寳
　　西域传建武二十八年冬车师前王鄯善焉耆等十八国俱遣子入侍献其珍寳天子还其侍子厚赏赐之纪建武十四年莎车国鄯善国遣使奉献十七年莎车国遣使贡献二十一年冬鄯善王车师王等十六国皆遣子入侍奉献
　　汉日南献生犀白雉　南越献白雉白兎　防勒献狮子
　　后纪光武建武十二年九真徼外蛮夷张游率种人内属封为归汉里君十三年九月日南徼外蛮夷献白雉白兎【南蛮传光武中兴锡光为交趾任延守九真教耕稼制冠履设媒聘立学校导之礼义建武十二年九真徼外蛮酋张游内属明年南粤外蛮夷献白雉白兎】　章帝元和元年正月日南徼外蛮夷献生犀白雉　顺帝阳嘉二年防勒献师子封牛【东观记曰防勒王盘遣使文时诣阙师子似虎正黄有耏尾端茸毛大如斗封牛其领上肉隆起若封然因以名之即今之峯牛】　灵帝熹平二年十二月日南徼外国重译贡献　西域传防勒国顺帝永建二年臣磐遣使奉献五年遣侍子与大宛莎车使俱诣阙贡献阳嘉二年复献师子封牛大秦国延熹九年【纪云九月】遣使自日南徼外献象牙犀角瑇瑁【大秦一名黎靬亦云海西后汉始通　天竺国有大秦珍物　帝时数遣使贡献】　扬雄交州箴曰航海三万【阙】牵其犀【阙】魏明帝太和五年四月鲜卑丁零诣幽州贡名马后置护匈奴中郎将
　　汉西南夷贡献
　　明纪永平十七年是岁西南夷哀牢儋耳僬侥槃木白狼动黏诸种前后慕义贡献西域诸国遣子入侍夏五月戊子公卿百官以帝威德懐逺奉觞上寿制曰其敬举觞告宗庙　东京赋惠风广被泽洎幽荒北爕丁令南谐越裳西包大秦东过乐浪重舌之人九译佥稽首而来王　西南夷传论缓耳雕脚之伦兽居鸟语之类莫不举种尽落回面而请吏陵海越障累译以内属故其録名中郎校尉之署编数都护部守之曹动以数百万计若乃藏山隐海之灵物沈沙栖陆之玮寳莫不呈表怪丽雕被宫幄賨幏火毳驯禽封兽之赋軨积于内府夷歌巴舞殊音异节之技列倡于外门镂体卉衣改襟输寳　班超传每有贡献异物辄诏作赋颂
　　汉百蛮贡职
　　明纪永平二年春正月辛未宗祀光武于明堂礼毕登灵台诏曰众郡奉计百蛮贡职乌桓濊貊咸来助祭单于侍子骨都侯亦皆陪位斯固圣祖功德之所致也汉月氏献扶拔师子　安息献师子条支大爵
</div>
    <div class="pagination">
<a href="玉海_page205.html">上一页</a><span>...</span><a href="玉海_page201.html">201</a><a href="玉海_page202.html">202</a><a href="玉海_page203.html">203</a><a href="玉海_page204.html">204</a><a href="玉海_page205.html">205</a><span class="current-page">206</span><a href="玉海_page207.html">207</a><a href="玉海_page208.html">208</a><a href="玉海_page209.html">209</a><a href="玉海_page210.html">210</a><a href="玉海_page211.html">211</a><span>...</span><a href="玉海_page207.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
