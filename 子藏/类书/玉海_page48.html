<!DOCTYPE html>
<html>
<head>
    <meta charset="UTF-8">
    <title>玉海 - 第 48 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉海 - 第 48 页/共 284 页</h1>
    <div class="content">　　神农丰年咏
　　见颂类
　　尧大唐歌
　　文心雕龙尧有大唐之歌舜造南风之诗二文辞达而已大禹成功九叙惟歌唐歌在昔则广于黄氏虞歌卿云文于唐时野老吐何力之谈郊童含不识之歌　尚书大传防然作大唐之歌【又见音乐】　诗正义六艺论云唐虞始造其初至周分为六诗
　　尧歌
　　古今乐録尧郊天地祭神座上有响诲尧曰水方至为害命子救之尧乃作歌谢希逸琴论曰神人畅尧帝所作尧弹琴感神人现故制此弄也　清庙穆兮承予宗百僚肃兮于寝堂醊祷进福求年丰有飨在坐敕予为害在元中钦哉皓天德不隆承命任禹写中宫
　　舜勑天命歌
　　书帝庸作歌曰勑天之命惟时惟几乃歌曰股肱喜哉元首起哉百工熙哉【勑正也时至几动可以观天命矣此二句乃导其意于诗歌之先】
　　舜南风诗
　　礼记防南风诗名孝子之诗舜以教天下之孝【见琴类】古今乐録舜弹五之琴歌南风之诗【谢希逸琴论舜作思亲操孝之至也】　史记乐书昔者舜作五之琴以歌南风注王肃曰南风育养之诗也索隠曰此诗之辞出尸子及家语家语其诗曰南风之薰兮可以觧吾民之愠兮南风
　　之时兮可以阜吾民之财兮
　　舜卿云歌
　　尚书大传舜时俊乂百工相和而歌卿云帝倡之曰卿云烂兮糺缦缦兮日月光华旦复旦兮【崔骃注引大传】八伯稽首曰明明上天烂然星陈日月光华于一人帝乃载歌曰日月有常星辰有行四时从经万姓允诚于予论乐配天之灵【宋符瑞志同】　选注大传曰虞舜歌乐曰和伯之乐舞鹤　吕氏春秋舜自为诗曰普天之下莫非王土率土之濵莫非王臣
　　禹九歌
　　书大禹谟九功惟叙九叙惟歌劝之以九歌　离骚启九辩与九歌注禹乐也九州之物可辩数九功之德可歌　尚书大传歌大化大训六府九原而夏道兴注四章皆歌禹之功
　　汤晨露歌
　　见乐类　徐陵云紫庭黄竹之词晨露卿云之藻　徐景安乐书曰南风卿云谓舜之歌也唐歌谓帝喾之歌也晨露汤之歌也
　　文王鳯皇歌
　　古今乐録有鳯皇衔书于文王之郊乃作鳯皇之歌曰衔书来游以命昌兮云云　又琴论【见琴类】
　　周饫歌
　　国语卫彪傒曰周诗有之曰天之所支不可壊也其所壊亦不可支也昔武王克殷而作此诗也以为饫歌名之曰支以遗后人使永监焉礼之立成者为饫
　　周成王仪鳯歌
　　琴操周成王时鳯皇来舞于庭成王乃援琴而歌曰鳯皇来仪百兽晨又曰鳯皇翔兮于【一作舞】紫庭余何德兮以感灵赖先人兮恩泽臻于胥乐兮民以宁【初学记引之】宋符瑞志鳯皇翔庭成王援琴而歌曰鳯皇翔兮于紫庭余何德兮以感灵赖先王兮恩泽凑于胥乐兮民以宁
　　穆王黄竹诗
　　穆天子天子南游于黄台之丘以观夏啓之所居猎苹泽【一云猎于鉼山】日中大寒北风雨雪有冻人天子作诗三章以哀民曰我徂黄竹员閟寒帝收九行嗟我公侯百辟冡卿皇我万民旦夕勿忘　天子觞西王母于瑶池之上西王母为天子謡天子荅之曰予归东土咊治诸夏
　　汉大风歌　风起诗　高祖歌诗　三侯章
　　高帝纪十二年冬十月上破布军于防缶上还过沛留置酒沛宫悉召故人父老子弟佐酒发沛中儿得百二十人教之歌酒酣上击筑自歌曰大风起兮云飞扬威加海内兮归故乡安得猛士兮守四方令儿皆和习之上乃起舞忼慨伤懐　礼乐志高祖既定天下过沛与故人父老相乐醉酒欢哀作风起之诗令沛中儿僮百二十人习而歌之至孝惠时以沛宫为原庙令歌儿习吹以相和常以百二十人为员沛吹鼔员十二人　艺文志高祖歌诗二篇　张良传高祖歌曰鸿鹄高飞一举千里羽翼以就横絶四海　史记乐书高祖过沛诗三侯之章令小儿歌之正义三兮也索隠云侯语辞诗侯其祎而是也沛诗有三兮故曰三侯　文中子大风安不忘危其霸心之存乎　文心雕龙大风鸿鹄之歌亦天纵之英作也
　　汉瓠子歌　盛唐枞阳歌
　　纪武帝元封二年四月作瓠子歌　沟洫志上用事万里沙还自临决河湛白马玉璧令从官以下皆负薪窴决河上悼功之不成廼作歌曰瓠子决兮将柰何浩浩洋洋兮虑殚为河殚为河兮地不得宁功无已时兮吾山平吾山平兮钜野溢鱼弗郁兮柏冬日正道弛兮离常流蛟龙骋兮放远游归旧川兮神戏沛不封禅兮安知外皇谓河公兮何不仁泛滥不止兮愁吾人齧桑浮兮淮泗满乆不返兮水维缓一曰河汤汤兮激潺湲北渡囘兮迅流难搴长茭兮湛美玉河公许兮薪不属薪不属兮卫人罪烧萧条兮噫乎何以御水隤林竹兮揵石菑宣防塞兮万福来于是塞瓠子筑宫其上名曰宣防　纪元封五年冬南廵狩至于盛唐望祀虞舜于九疑自寻阳浮江亲射蛟江中获之舳舻千里薄枞阳而出作盛唐枞阳之歌　文心雕龙栢梁展朝燕之诗金隄制恤民之咏　武帝集曰悼奉车子侯自为歌诗
　　汉秋风辞
　　汉武故事帝行幸河东祠后土顾视帝京忻然中流与羣臣燕作秋风辞曰秋风起兮白云飞草木黄落兮鴈南归兰有秀兮菊有芳擕佳人兮不能忘泛楼船兮济汾河横中流兮扬素波箫鼓鸣兮发櫂歌懽乐极兮哀情多少壮几时兮奈老何【见文选】文中子秋风乐极哀来其悔志之萌乎
　　汉芝房宝鼎天马白麟朱鴈歌　交门歌
　　武纪元封二年六月作芝房歌元鼎四年六月作宝鼎天马歌元狩元年十月作白麟歌太始三年二月作朱鴈歌四年四月作交门歌
　　汉栢梁诗　唐栢梁体诗
　　古文苑武帝作栢梁台【纪元鼎二年春　台建于元鼎二年登台赋诗乃元封三年也】诏羣臣二千石能七言者乃得上坐帝曰日月星辰和四时【自梁王以下作诗者二十五人　梁王曰骖驾驷马从梁来至东方朔而止】　两京记贞观五年太宗破突厥宴突利可汗于两仪殿赋七言诗栢梁体御制絶域降附天下平神通曰八表无事悦圣情无忌曰云披雾敛天地明龄曰登封日观禅云亭萧瑀曰太常具礼方告成　旧唐纪仪鳯三年七月丁巳宴近臣诸亲于九成宫之咸亨殿上谓霍王元轨等曰甘雨频降夏麦丰熟秋稼滋荣思与叔等同为此欢因赋七言効栢梁体曰屏欲除奢政返淳皇太子霍王相王侍臣并和　天宝十四载三月丙寅宴羣臣于勤政楼奏九部乐上赋诗斆栢梁体羣臣和
　　汉诏赐诗
　　蓺文志诏赐中山靖王子哙及孺子妾氷未央材人歌诗四篇
　　汉黄鹄歌
　　见祥瑞类　昭帝始元元年作又有淋池歌
　　汉灵台十二门诗　歌诗四首
　　章帝元和二年四月作　灵帝熹平四年正月作十二门新诗【详见乐类】　章帝亲着歌诗四章列在食举一曰思齐姚皇二曰六麒麟三曰竭肃雍四曰渉叶相故事有鹿鸣承元气二曲合帝作四篇为六
　　魏文帝诗
　　黄初六年十月行幸广陵故城临江观兵注魏书载帝于马上为诗　诗之入选者芙蓉池居首　有秋风燕歌行　文心雕龙魏之三祖气爽才丽北上众引秋风列篇或迷酣宴或伤羁戍
　　唐翠华殿赋诗
　　高祖武德七年四月丙午宴王公亲属于文明殿见安平王太妃以尊属从家人礼降阶再拜酒小阑徙坐翠华殿帝赋诗王公递上寿赐帛各有差　八年五月乙巳宴五品以上及外戚于内殿赋诗赐防　武德中秦王至泾州召司户李百药因赐诗
　　唐帝京篇
　　李百药传帝尝与偕赋帝京篇叹其工曰卿何身老而才壮齿宿而意新　帝京篇五言太宗制褚遂良行书贞观十八年八月　序云以尧舜之风荡秦汉之用咸英之曲变烂漫之音　帝京篇十首见文苑英华书目太宗诗一卷六十九首　纪成功于庆善之章洽臣欢于积翠之什赋成威鳯篇着帝京铭玉华之宫賛王陆之传假鸾鳯以旌忠力赋劲草以宠诚臣
　　唐庆善宫赋诗
　　防要贞观六年九月二十九日己酉幸庆善宫宴从臣于渭滨赋诗十韵曰粤余承累圣悬弧亦在兹指麾八荒定懐柔万国夷梯山盛入欵驾海亦来思单于陪武帐日逐卫文防共乐还谯宴欢比大风诗吕才播之乐府名功成庆善乐　册府元六年闰八月己巳至庆善宫宴三品以上于渭滨赋五言诗
　　唐中华殿赋诗【如两仪殿】
　　贞观二年十二月乙未宴突利可汗及三品以上于中华殿帝赋七言诗极欢赐杂防四年二月己酉又宴三品以上于是殿【幸洛阳及成翠防宫赐褚亮诗有隔阔相思之句】太宗经破薛举战地诗营碎落星沉阵卷横云裂　又有执契静三边诗
　　唐宫体诗
　　虞世南传太宗尝作宫体诗使赓和世南曰圣作诚工然体非雅正恐此诗一传天下风靡帝曰朕试卿耳【又云帝为诗一篇述古兴亡贞观十二年】　宫体之号自梁徐摛春坊尽学之防要贞观七年九月二十三日上谓侍臣曰朕尝戏
　　作诗世南进表谏曰云云羣臣皆若世南天下何忧不理
　　唐赐萧瑀诗
　　萧瑀传贞观九年【十一月戊午】又参预政事帝尝曰武德末太上皇有废立议瑀不可以利怵死惧社稷臣也因赐诗曰疾风知劲草板荡识诚臣　初学记载此诗云勇夫安识义智者必懐仁　又有赐房龄诗　又赋秋日悬清光赐龄云还当葵藿志倾叶自相依
　　唐咏雨诗
　　初学记太宗咏雨诗和风吹绿野梅雨洒芳田新流添旧涧宿雾足朝烟对此忻登嵗披衿弄五　又有首春初夏秋日诗秋日翠防宫山阁晚秋守嵗诗冬日临昆明池临洛水春日望海望终南山诗入潼闗诗浮桥诗初晴诗过旧宅诗云新丰停翠辇谯邑驻鸣笳一朝辞此地
　　四海遂为家重幸武功诗曰积善欣余庆畅武悦成功垂衣天下治端拱车书同白水循前迹丹陵幸旧宫列筵欢故老高宴聚新丰于焉欢击筑聊以咏南风　又置酒坐飞阁诗　类要太宗仪鸾殿早秋诗羣臣奉和
　　唐积翠池赋诗
　　魏徴传帝宴羣臣积翠池赋诗　实録赋尚书诗曰日昃翫百篇临灯披五典【初学记云辍膳玩三坟留灯披五典纵情昏主多克己明君鲜】旧书太宗在洛阳宫幸积翠池宴羣臣酒酣各赋一
　　事太宗赋尚书曰【同实録】成名由积善魏徴赋西汉曰终借叔孙礼方知皇帝尊太宗曰徴毎言必约我以礼也通鉴贞观十一年三月庚子上宴洛阳宫西苑御龙
　　舟泛积翠池　册府元贞观十一年十月辛丒【一作辛酉】幸积翠池宴五品以上帝曰公等酒酣各宜赋一事帝赋尚书特进魏徴赋西汉其卒章曰终借叔孙礼方知皇帝尊帝曰徴毎言约我以礼此语宜记録
　　唐幸灵州序事诗
　　旧纪贞观二十年八月己巳幸灵州庚午次泾阳铁勒囘纥等十一姓朝贡九月甲辰诸部落俟斤颉利发等相继至灵州者数千人于是北荒悉平为五言诗勒石序其事　通鉴二十年九月上至灵州诸部数千人咸云愿得天至尊为可汗甲辰上为诗序其事曰雪耻酬百王除凶报千古公卿请勒石于灵州从之　文苑英华太宗宴中山诗对敌六奇举临戎八阵张斩鲸澄碧海卷雾扫扶桑　册府元二十年八月幸灵州又幸汉故甘泉宫诏曰匃奴僣称骄子分天御于紫宸仰应髦头抗大礼于皇极射鹏驰骑亟饮灞川如矢腾氛频惊渭汭朕曩命偏师遂擒颉利今庙略已灭延陁虽则麾驾出征未逾郊甸前驱所轥才掩塞垣长策风行已振金微之表扬威电发远詟沙塲之外遂使鴈山之北无复单于龙城之南大开封域契苾等委身内属朕当暂幸灵州亲抚归附兹肆赦加以施生颁惠天隅曜威灵朔收其澣海尽入提封解其辫并垂冠带上变星昴归于东井之躔下掩蹛林袪入南山之囿混元以降殊未前闻即宜备礼告于清庙仍以大庆颁示普天
　　唐凌烟阁赋诗
　　魏徴传帝思徴不己登凌烟阁观画象赋诗　初学记太宗咏司马彪续汉志诗云谈丛引泉秘
　　唐宴羣臣诗
　　太宗春日武门宴羣臣诗有驻辇华林高宴栢梁之句【九夷簉瑶席五狄列琼筵娱賔歌湛露广乐奏钧天】　又正月临朝诗魏徴顔师古岑文本李百药杨师道皆和【初学记】　顔师古圣德颂黄竹丽章栢梁清引沈郁澹雅疏通敏迅
　　唐御雪诗
　　显庆三年十月八日吕才以御制雪诗为白雪歌【详见琴类】帝亦制歌词十六皆着乐府　麟德二年封禅十一月丁酉至平阴顿是日降雪帝赋诗
　　唐校猎赋诗
　　显庆五年三月幸并州童子寺赋诗而还十二月辛未校猎于长社之安乐川丙子召侍臣蕃客夜宴帝赋诗以纪讲习之事
　　唐冬狩诗
　　防要龙朔元年十月五日狩于陆浑【一云南山】上制冬狩诗示羣臣　初学记太宗有出猎诗冬狩诗
　　唐咸亨乐章
　　见乐舞
　　唐喜雪诗
　　太宗望雪诗素雪凝晓华　宗御制喜雪诗为知勤恤意先此示年丰　又温汤对雪诗　校猎义成喜逢天雪题九韵示羣官　又喜雪诗云朝如玉已防庭似月犹明　同刘晃喜雨诗繁云先合寸膏雨自依旬又制瑞云篇　张説和云含花雪告丰遥知百神喜洒露待行宫欲验丰年象飘飖仙藻来【宫似瑶林庭如月华】　张九龄和云草木縁早荣京坻宛先积【瑞雪篇杂言】又和喜雨四言云人和年丰皇心则怡又观御制喜雪篇曰食者万姓之命雪为五谷之精兆且见于祈年律既和于言志岂比周歌黄竹汉咏白云　开元八年亲制春雪诗春台望一章二十八句起居舎人蔡孚奏所制气雄词美德音相属请示百寮编国史十四年十月幸汝州至温汤之行宫亲赋雨雪诗示羣臣
　　唐宗和偃松篇　赠贺知章诗
　　开元初蔡孚赋东都龙兴观偃松篇宗赐和御书刻石纪之公卿以下咸和　旧纪天宝二年十二月太子宾客贺知章还乡三载正月庚子遣左右相以下祖别于长乐坡上赋诗赠之【集贤记云上亲制诗序百司饯送赋诗序别】
　　唐开元赐刺史诗
　　许景先传开元十三年二月帝自择刺史景先由吏部侍郎为刺史治虢大理卿源光裕郑州兵部侍郎防泚宋州礼部侍郎郑温琦邠州大理少卿袁仁敬杭州鸿胪少卿崔志廉襄州卫尉少卿李升期邢州太仆少卿郑放定州国子司业蒋挺湖州左卫将军裴观沧州卫率崔诚遂州凡十一人诏宰相诸王御史以上祖道洛濵盛具奏太常乐帛舫水嬉命高力士赐诗十韵帝亲书且给笔纸令自赋赉绢三千遣之【见张説集云赐刺史以题坐右　説有应制诗】　赐诗云视人当如子爱人亦如伤讲学试诵论阡陌劝耕桑虚誉不可饰清知不可忘求名迹易见安眞德自彰狱讼必以情教民贵有常恤惸且存老抚弱复绥强勉哉各祗命知予眷万方【详见戒吏类】　裴寛授太原尹宗赐诗褒饯　张暐还乡帝赐诗及锦袍缯防萧嵩领朔方节度赋诗劳行　张嘉贞为定州刺史
　　及行帝赋诗诏百官祖道上东门　御制赐崔日知往潞州诗风非赠扇易俗是张琴　饯王晙廵边金坛申将礼玉节授军符风扬旌斾逺雨洗甲兵初　送宇文融安辑户口　送张説廵边命将绥边服雄图出庙堂三台入武帐八座起文昌【贾曽序云天章赋别御札题牋副衣勉挟纩之诚兼壶喻投醪之旨】　宋璟和云圣酒山河润天词象纬明德风边地偃胜气朔云平【见张説集】　又漕桥东送新除岳牧赋诗送李邕之滑台十道采访使朝集使诗开元十年
　　司马承祯还天台山上赋诗以遣之张东之还襄州中宗赋诗祖道　　昔周遣使臣则有皇华之诗歌驰驱咨诹之事使有光乎原隰遣诸侯于庙则有臣工之诗歴道保介新畬之意使无缓乎民事【赐刺史诗引证】
　　唐宴诸王赋诗　武成殿赋诗
　　开元十四年十一月己丒幸宁王宪宅与诸王宴探韵赋诗诗曰鲁卫情先重而终勉以为善之乐即日还宫十五年五月丁丒端午宴羣臣于武成殿有忠正贻
　　后昆之句各赐衣一副自赋诗六月朔方节度兵书萧嵩赴朔方军命有司于定鼎门外供帐置酒送之帝赋诗以宠之十二月幸温泉宫登骊山石瓮寺赋诗俾羣臣和
　　唐东堂赐三杰诗
　　宋璟传开元十七年【旧书八月乙酉】为右丞相与左丞相张説太子少傅源乾曜同日拜有诏太官设馔太常奏乐防百官尚书省东堂帝赋三杰诗自写以赐　张説上日敕所司供帐设乐内出醪馔帝为赋诗诗曰赤帝收三杰黄轩举二臣云云乐聚南宫宴觞连北斗醇　説和诗曰菊花吹御酒兰叶捧天词　璟和诗曰圣酒山河润仙文象纬舒　乾曜和曰鼓钟崇享礼鹓鹭集朝伦苏晋序曰咨日于朔择时于秋对命天庭受职公府
　　工备侑饔献蒸六卿拜下以成仪三事自天而来贺秩秩賔序晖晖旅醻玉纬垂文金浆降醴方将一心天工勠力帝载爰命在宴乃赓载歌　萧嵩裴先廷宇文融亦有和诗　融诗曰飞文瑶札降赐酒玉杯传　嵩诗曰入朝师百辟论道协三光　又御制同二相已下羣官宴乐逰园诗万方朝玉帛千品防簮裾　説璟皆有诗　御春明楼临右相园亭赋乐贤诗【王维集】
　　唐花蕚楼赋诗
　　旧纪开元十八年八月丁亥上御花蕚楼以千秋节百官献贺赐四品以上金镜珠嚢上赋八韵诗又制秋景诗　诗云献遗成新俗朝仪入旧章月衔花绶镜露缀防丝嚢　又有赐羣臣镜诗　突厥传天宝四载毗伽可汗妻骨咄禄婆匐可敦率众自归天子御花蕚楼宴羣臣赋诗美其事【旧纪元年九月辛卯御楼出宫女宴可汗妻及男女等　通鉴九月辛亥】
　　唐赐集贤学士诗　宴丽正学士诗
　　御制送张説集贤上学士诗广学开书殿崇儒引席珎集贤招衮职论道命台臣　张九龄为赐燕序曰食以乐侑人思德饱　説至韦述十五人赋诗　李元纮诗云馔玉还丹禁牋花降紫墀　开元十三年【乙丒】二月二十七日宴两相礼官丽正学士御制诗
　　唐兴庆宫赋诗
　　诸王传天子于宫西南置花蕚勤政楼帝时时登之或幸第赋诗　御制游兴庆宫作诗　登勤政花蕚楼观风俗而劝人崇友于而厚睦　从来崇棣蕚今此茂荆枝务本方崇训相辉保羽仪所希覃率土孝悌一同规又过宁王宅诗戚里申高宴平台奏雅歌　又过山
　　池诗　春中兴庆宫酺宴诗夏首花蕚楼赏乐赋诗端午三殿宴羣臣诗【见张説集】　帝幸薛王业第置酒赋诗开元八年幸业第置酒燕乐帝赋诗有常棣鸰原之句龙池篇张九龄和
　　唐饮至赋诗
　　张守珪传斩契丹酋屈刺及突于传首东都二十三年【春二月】入见天子【诣东都献防】防籍田毕即酺宴为守珪饮至帝赋诗宠之　宗有平胡二章　登封礼毕洛城酺宴诗【张九龄和】
</div>
    <div class="pagination">
<a href="玉海_page47.html">上一页</a><span>...</span><a href="玉海_page43.html">43</a><a href="玉海_page44.html">44</a><a href="玉海_page45.html">45</a><a href="玉海_page46.html">46</a><a href="玉海_page47.html">47</a><span class="current-page">48</span><a href="玉海_page49.html">49</a><a href="玉海_page50.html">50</a><a href="玉海_page51.html">51</a><a href="玉海_page52.html">52</a><a href="玉海_page53.html">53</a><span>...</span><a href="玉海_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
