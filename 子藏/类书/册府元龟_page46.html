<!DOCTYPE html>
<html>
<head>
    <meta charset="UTF-8">
    <title>册府元龟 - 第 46 页/共 736 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>册府元龟 - 第 46 页/共 736 页</h1>
    <div class="content">平四年正月赐孝弟力田爵二级。
鸿嘉二年三月博士行乡饮酒礼。
绥和元年二月赐孝弟力田帛有差。
哀帝即位赐孝弟力田帛。
平帝元始元年二月班教化禁淫祀放郑声六月复贞妇乡一人（乡一人取其尤最者）。
後汉光武建武三年以伏湛为司徒湛奏行乡饮酒礼遂施行之。
明帝以中元二年二月即位四月赐孝弟力田爵人三级。
永平二年三月郡国县道行乡饮酒礼於学校。
三年二月赐天下孝弟力田爵人三级。
十二年赐天下孝弟力田爵人三级。
十七年五月赐天下孝弟力田爵人三级。
章帝以永平十八年八月即位十月赐孝弟力田爵人三级。
建武三年三月赐天下孝悌力田爵人三级。
四年四月赐孝弟力田爵人三级。
元和二年二月乙丑帝耕於定陶诏曰：孝弟淑行也。力田劳勤也。国家甚体之其赐帛人一疋。
和帝永元八年赐天下孝弟力田爵人三级。
十二年三月赐天下孝弟力田爵人三级。
殇帝以元兴元年十二月即位赐天下孝悌力田爵人三级。
安帝永初二年诏居乡里有廉清孝顺之称才任理人者国相岁移名与计偕上尚书公府通调令得外补（移书也。调选也。）。
三年正月赐孝弟力田爵人三级。
五年闰二月诏至孝与众卓异者遣诣公车。
元初元年正月赐孝弟力田爵人三级。
三年十一月初听大臣二千石刺史行三年丧（文帝遗诏以日易月於後大臣遂以为常至此复遵古制也。）。
六年二月诏赐贞妇有节义十斛甄表门闾旌显厥行。
延光元年二月赐孝悌力田爵人三级。
顺帝永建元年诏赐孝悌力田爵人三级。
四年正月赐孝悌力田爵人三级。
阳嘉元年正月诏赐孝悌力田爵人三级。
桓帝建和元年正月诏赐孝悌力田爵人三级。
魏陈留王咸熙元年令诸郡中正月六条举淹滞一曰忠恪匪躬二曰孝敬尽礼三曰友于兄弟四曰劳身洁谦五曰信义可复六曰学以为己。
晋武帝泰始三年十月诏听士卒遭父丧者非在疆场皆得奔赴。
四年班五条诏书於郡国一曰正身二曰勤百姓三曰抚孤寡四曰：敦本息末五曰去人事。
六年十二月帝临辟雍行乡饮酒之礼诏曰：礼义之废久矣。今乃复讲肄旧典赐太常绢百疋承博士及学生牛酒咸宁三年复行其礼。
惠帝元康九年临辟雍行乡饮酒之礼。
後魏孝文太和十一年冬十月甲戌诏曰：乡饮之礼废则长幼之叙乱孟冬十月民闲岁隙宜於此时以德义可下诸州党里之内推贤而长者教其里人父慈子孝兄友弟顺夫和妻柔不率长教者具以名闻。
後周武帝天和元年诏诸有三年之丧或负土成坟或寝苫骨立一志一行可称扬者仰本部官司随事言上当加吊勉以励薄俗。
隋高祖开皇九年诏曰：往以吴越之野群黎涂炭干戈方用积习未宁今率土大同含生遂性太平之法方可流行凡我臣僚澡身浴德开通耳目宜从兹始丧乱已来缅将十载君无君德臣失臣道父有不慈子有不孝兄弟之情或薄夫妇之义或违长幼失叙尊卑错乱朕为帝王志存爱养时有臻道不敢宁息内外职位遐迩黎人家家自人人克念使不轨不法荡然俱除兵可立威不可不戢刑可助化不可专行禁卫九重之馀镇守四方之外戎旅军器皆宜停罢世路既夷群方无事武力之子俱可学文人间甲仗悉皆除毁有功之臣降情文艺家门子姓各守一经令海内翕然高山仰止京邑庠序爰及州县生员受业升进於朝未有灼然明经高第此则教训不笃考课未精明敕所繇降兹儒训。
炀帝大业八年四月诏孝弟力田义夫节妇并加旌异表其门闾。
唐高祖武德元年五月即位诏孝子顺孙义夫节妇旌表其门闾孝悌力田鳏寡孤独量加赈┰。
四年七月诏孝子顺孙义夫节妇所在详列旌表其门闾。
太宗初即位诏节义之夫贞顺之妇州郡列上旌表门闾。
贞观三年四月诏孝义之家各赐米五石。
四年十月诏孝子顺孙义夫节妇随事褒显旌表门闾。
六年诏天下牧宰每年亲率长幼行乡饮酒之礼。
十三年正月诏孝子顺孙义夫节妇咸表门闾。
十七年四月诏孝子顺孙义夫节妇赐物有差。
高宗永徽元年五月辛亥诏曰：通丧下达圣哲贻训纬俗经邦咸率兹道至於婴蓼莪之巨痛怀顾复之深慈得自天经含生罔极者也，爰自周馀七雄交争逮乎！汉末三方竞峙金革亟动钲鼓日闻先王典章扫地将尽遂令三边武猛墨而扈戎麾士萃骁雄素冠而事巡警亦有内无继体傍阙同气几筵安寄奠酹不亲乃卷於斯再深警叹朕膺兹景命君临九野中区富教外俗承规宜有解张以励风俗卫士掌闲幕士等遭丧合期年上者宜听终制三年六年正月诏孝子顺孙义夫节妇咸表门闾。
显庆二年三月诏曰：如闻公主出王妃作嫔舅姑父母皆降礼答拜此乃子道云：替妇德不修何以式序家邦仪刑列阃自今以後可明加禁断使一依礼法。若更有以贵加於所尊者令所司随事纠闻。
乾封元年有事於泰山诏孝子顺孙义夫节妇表其门闾终身勿事。
永淳二年十二月诏孝子顺孙义夫节妇表其门闾终身勿事。
中宗神龙元年九月诏曰：在外百姓婚娶之家百两未行二亲俄殒停哀之际便即成婚遂辍苴之容敢伸花卺之礼宁戚之心安寄罔极之心阙如败俗伤风莫过於此自今已後宜即惩革。
睿宗唐隆元年七月制乡饮之礼为日已久宜令诸州每年遵行乡饮之礼。
玄宗开元十一年封泰山礼毕诏孝子顺孙义夫节妇旌表门闾终身勿事。
十七年四月谒乾陵礼毕诏孝子顺孙义夫节妇旌表门闾。
二十年十一月诏孝子顺孙义夫节妇旌表门闾终身勿事。
二十三年正月藉田礼毕诏孝子顺孙义夫节妇并旌表其门。
天宝元年正月改元诏曰：如闻百姓之内或有户高丁多苟为规避父母在乃别籍异居宜令州县勘会其一家之中有十丁已上者放两丁征行赋役五丁已上者放乙丁即令同籍共居以敦风化。
三载十二月制曰：自古圣王皆以孝理天下五常之本百行莫先行移於国则忠於长而为顺有天下孝行过人乡闾钦伏者宜令所繇郡县长官具以名荐其有父母见在别籍异居亏损名教莫斯为甚亲殁之後亦不得分析自今已後如有不孝不恭伤财破产者宜配隶碛西用清风教。
七载五月诏曰：古者乡有塾党有序所以明尊卑之仪正长幼之序风化之道义在於此先置乡学务令敦劝如闻郡县之间不时训诱闾巷之内多亏礼节致使言词鄙亵少长相陵有玷清猷何成雅俗自今已後宜令郡县长官申明条式切加训如有礼义兴行及纪纲不立者委采访使明为褒贬具状闻奏。又诏曰：式闾表墓追贤纪善事有劝於当时义无隔於异代其忠臣义士孝妇烈女史籍所载德行弥高者所在亦置一祠宇量事致祭。
十三载二月诏曰：厚其风俗五教之旨聿兴贲於丘园十翼之风斯在其士庶间众推孝弟累代义居高尚确然隐遁岩穴者委采访使博访闻荐其孝义之人已经旌表雍睦无易纯至有终著美乡闾深可嘉尚各赐勋两转。
肃宗初即位诏孝子顺孙义夫节妇旌表其门闾。
至德三年二月大赦诏天下孝义门各与一子官委采访使具名闻奏量文武处分自逆贼已来有匹夫匹妇节义可量者并旌表其闾墓。
乾元元年四月诏百姓中有事亲不孝别籍异财玷污风俗亏败名教先决六十配隶碛西有官品者禁身闻奏。
十月诏天下义夫节妇孝子顺孙旌表门闾终身不事。
上元元年闰四月诏义夫节妇孝子顺孙旌表门闾终身不事。
二年九月诏义夫节妇孝子顺孙旌表门闾终身勿事。
三年建夕卩月辛亥诏孝子顺孙义夫节妇旌表门闾终身不事。
代宗宝应元年四月即位五月诏孝悌力田诸州刺史宜搜扬闻荐。
二年七月诏孝悌力田本州各以名荐。
广德二年二月乙亥诏孝子顺孙义夫节妇旌表门闾终身勿事。
大历元年十一月诏孝悌力田未经荐用者委所在官长具以名闻。
五年六月诏孝子顺孙义夫节妇事迹明著者特加旌表。
德宗贞元四年诏孝悌力田闻於乡里所在官长具名闻奏。
顺宗以贞元二十一年正月即位二月诏曰：孝子顺孙义夫节妇旌表门闾重加优┰。
四月。又诏天下孝子顺孙先旌表门闾者委所管州县各加存┰。
宪宗元和四年十月册皇太子大赦诏孝子顺孙先旌表门闾者委所管州县各加存┰。
七年十月诏天下孝子顺孙先旌表门闾者委所管州县各加存┰。
穆宗长庆元年三月幽州刘纟归阙诏管内有节义因事亡殁者量加追赠。
七月诏孝子顺孙义夫节妇事迹彰显为众知者量加存┰。
昭宗天元年诏应天下有孝子顺孙义夫节妇事迹彰显为众所知者仰所在长吏标录闻奏旌表门闾。
哀帝天四年四月诏孝子顺孙义夫节妇有司以名闻必当旌表。
後唐庄宗同光元年四月即位制曰：乡里有孝子顺孙义夫节妇委所在长吏录其节行以具奏闻尽扌处典章必行旌表教之为本义礼是先德之所宗昭本在上其民间有曾经三世以上不分居者并与蠲免诸杂差徭。
十月诏其有义夫节妇孝子顺孙并宜旌表门闾量加赈给。
二年二月诏曰：义夫节妇孝子顺孙并合搜扬以行旌表。
明宗天成二年十月辛丑诏许国之心忠贞为本承家之法孝友为先应天下有孝子顺孙义夫节妇兄弟继世义居者随处长吏闻奏当行旌表。
三年八月帝闻随邓复郢均房之间父母骨肉有疾以竹竿遥致粥食於病者之侧出嫁女父母有疾夫家亦不令知闻哀始奔丧者敕曰：万物之中人曹为贵百行之内孝道居先凡戴北辰并遵皇化备闻南土多爽时风皆倾事鬼之心不守敬亲之道於父母如此无行被日月何以立身弊久积於乡闾化全繇於长吏昔西门豹一县令耳尚能投巫百姓保女子之爱绝河伯之虞断自一时传於千古况位居侯伯化洽封巡，岂不能宣北阙之风变南方之俗宜令随处观察使刺史丁宁晓告自今後父母骨肉有疾者并须日夕专切不离左右眉侍使子奉其父母妇事其舅姑弟不慢於诸兄侄不怠於诸父如，或不移故态老者卧病少者不勤侍养子女弟侄并加严断出嫁女父母有疾不令其知者当罪其夫及舅姑。
四年三月中书奏孔子有言曰：教以孝所以敬天下之为人父者教以悌所以敬天下之为人兄者教以忠所以敬天下之为人君者往圣深旨中古明规方当孝理之朝尤重人伦之本今後群臣内有乞假觐省者欲请量赐茶药所贵劝人之善表主之恩诚有益於皇猷。且无损於国势况在班行有父母者甚少既资风化动挂宸衷从之。
长兴二年八月壬申敕朕闻教化之本礼让为先欲设规程在循典故盖以中兴之始兆庶初安将使知方所以渐诱准仪制令道路街巷贱避贵少避长重避轻去避来有此四事承前每於道途立碑刻字令路人皆得闻见宜令三京诸道州府各遍下管内县镇准旧例於道路明置碑雕刻四件事文字兼於要会坊门及诸桥柱刻碑晓谕路人委本县所繇官司共切巡察有敢犯者科违敕之罪贵在所为简易所化弘多既礼教兴行则风俗淳厚庶皆顺序益致和平。
晋高祖天福元年闰十一月壬午敕义夫节妇孝子顺孙委逐道奏闻当加旌表。
六年八月诏孝子顺孙义夫节妇并与旌表门闾。
少帝以天福七年六月即位七月制曰：敦崇孝义旌表门闾式恢王化之基用正人伦之本应有孝子顺孙义夫节妇委逐处长吏具名奏闻当议旌表。
汉高祖乾三年正月制义夫节妇孝子顺孙仰具奏闻即议旌表。
周太祖广顺元年正月即位制曰：孝子顺孙义夫节妇所宜旌表以励时风。
二年十一月丙子诏曰：应内外文武臣僚幕职州县官举选人等今後有父母祖父母亡殁未经迁葬者其主家之长不得辄求仕进所繇司亦不得申举解送如是卑幼在下者不在此限。
显德元年正月诏曰：应孝子顺孙义夫节妇州县以名闻者并与旌表门闾。
世宗以是月丙申即位三月诏曰：其有孝子顺孙义夫节妇所宜旌表以厚人伦。
●卷六十
○帝王部　立制度
圣人体国经野设官分职制作法度纲纪生民三代以还详於典礼两汉而降布在简编故有制爵禄以懋功庸定车服以辨名数设关梁之禁以讥乎！奸立符契之规以谨乎！信著休息之令以休息官司定丧纪之宜以正雅俗酌民情而为之节缘世变而为之文时被大中建兹彝宪上得其道下知其方尊国庇民何莫繇此於戏传云：名不正则言不顺言不顺则事不成。又曰：作法於凉其弊犹贪。然则王者之立制也。诚宜慎其名而虑其弊焉。
汉高祖五年五月诏曰：七大夫公乘以上皆高爵也。（七大夫公大夫之爵七故谓之七大夫公乘第八爵也。）。诸侯子及从军归者甚多高爵吾数诏吏先与田宅及所当求於吏者亟与（亟急也。）爵或人君上所尊礼（爵高有国邑者则自君其人故云：或人君也。上谓天子）久立吏前曾不为决（有辨讼及陈情者不早决断）甚无谓也。异日秦民爵公大夫以上令丞与亢礼（亢者当也。言高下相当无所屈）今吾於爵非轻也。吏独安取此（於何取此轻爵之法）。且法以有功劳行田宅（行犹付与也。）今小吏未尝从军者多满（多自满足也。）而有功者顾不得（顾反也。若人反顾然）背公立私守尉长吏教训甚不善（守郡守也。尉都尉也。长吏谓县之长令也。）其令诸吏善遇高爵称吾邑（称犹副也。）。且廉问有不如吾诏者以重论之。
</div>
    <div class="pagination">
<a href="册府元龟_page45.html">上一页</a><span>...</span><a href="册府元龟_page41.html">41</a><a href="册府元龟_page42.html">42</a><a href="册府元龟_page43.html">43</a><a href="册府元龟_page44.html">44</a><a href="册府元龟_page45.html">45</a><span class="current-page">46</span><a href="册府元龟_page47.html">47</a><a href="册府元龟_page48.html">48</a><a href="册府元龟_page49.html">49</a><a href="册府元龟_page50.html">50</a><a href="册府元龟_page51.html">51</a><span>...</span><a href="册府元龟_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
