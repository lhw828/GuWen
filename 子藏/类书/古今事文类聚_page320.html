<!DOCTYPE html>
<html>
<head>
    <meta charset="UTF-8">
    <title>古今事文类聚 - 第 320 页/共 485 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今事文类聚 - 第 320 页/共 485 页</h1>
    <div class="content">　　右鹰离主
　　蓊鬱新栽四五行常将贞节负秋霜为缘春笋鑚墙破不得垂隂覆玉堂
　　右竹离亭
　　铸防黄金镜始开初生三五月徘徊为遭无限尘防蔽不得华堂上玉台
　　右镜离台
　　诗话
　　咏曹顔逺诗
　　殷浩甥韩伯随至彼所经嵗还都浩送至渚侧咏曹顔逺诗云富贵他人合贫贱亲戚离因而泣下
　　醉中分
　　萧凤使玉门关弟肃劝酒频频谓兄曰醉中庶分不悲杜送王判官黔阳信使应稀少莫怪频频劝酒杯
　　夺胎换骨
　　东坡长短句云无情汴水自东流只载一船离恨向西州张文潜诗云亭亭画舸系春潭只待行人酒半酣不管烟波与风雨载将离恨过江南王平甫爱而诵之不知其出于此此夺胎换骨法也【泊宅编】
　　还归【详见思乡门】
　　羣书要语薄言还归【采繁】言旋言归【黄鸟】式遄其归【烝民】还乡者心务见家不可以一步至也【刘子】已出反金【叔孙通传】出有赐曰饯路反有劳曰輭脚【杨国忠传】
　　诗句俶反柴荆【陶】新归且慰意生理焉足説【杜北征】锦城虽云乐不如早还家【李白】近家心转切不敢问来人【独孤还】乐莫乐于还故乡【坡】踏着家乡马脚轻【王建】
　　古今事实
　　来归自镐
　　薄伐玁狁至于太原文武吉甫万邦为宪吉甫燕喜既多受祉来归自镐我行永久
　　衮衣公归
　　东山周公东征也九罭周大夫刺朝廷之不知也是以有衮衣兮无以我公归兮
　　马生角
　　燕太子丹为质于秦秦不礼乃求归秦曰待乌头白马生角当放子归太子仰天哭感得乌头白马生角秦王大惊乃遣丹归【逰厯记闻】
　　杖节归汉【见羊门】
　　彭泽赋归【见米门】
　　角巾还第
　　有徃来者言庾公有东下意或谓王公可潜稍严以备不虞王公曰我与元规虽俱王臣本懐布衣之好若其欲来吾角巾径还乌衣何所稍严
　　角巾归里
　　羊祜与从弟琇曰既定边事当角巾东路归故里为容棺之墟以白士而居重位何能不以盛满受责乎【本传】
　　千载来归
　　辽东城门华表柱忽有一白鹤少年欲射之乃飞徘徊言曰有鸟有鸟丁令威去家千载今来归城郭是人民非何不学仙塜累累【出神仙记】
　　置软脚局
　　郭子仪自同州归诏大臣就宅作软脚局人率三百千【大唐】
　　古今文集
　　杂著
　　归去来辞　　　　　　　陶潜
　　归去来兮田园将芜胡不归既自以心为形役奚惆怅而独悲悟既徃之不谏知来者之可追实迷途其未逺觉今是而昨非舟摇摇以轻飏风飘飘而吹衣问征夫以前路恨晨光之熹微乃瞻衡宇载欣载奔僮仆欢迎稚子门三迳就荒松菊犹存携幼入室有酒盈樽引壶觞以自酌盻庭柯以怡顔倚南牕以寄傲审容膝之易安园日涉以成趣门虽设而常关策扶老以流憩时矫首而遐观云无心以出岫鸟倦飞而知还景翳翳以将入抚孤松而盘桓归去来兮请息交以絶防世与我以相违复驾言兮焉求说亲戚之情话乐琴书以消忧农人告余以春及将有事乎西畴或命巾车或棹孤舟既窈窕以寻壑亦﨑岖而经丘木欣欣以向荣泉涓涓而始流善万物之得时感吾生之行休已矣乎寓形宇内能复几时曷不委心任去留胡为乎皇皇欲何之富贵非吾愿帝乡不可期怀良辰以孤徃或植杖而耘耔登东臯以舒啸临清流而赋诗聊乗化以归尽乐夫天命复奚疑
　　古诗
　　休假还旧业便使　　　　王维
　　谢病始告归依依入桑梓家人相伫立相衡门里时辈今长年成人旧童子上堂嘉庆毕顾与姻亲齿论旧忽余悲自存且相喜田园转芜没但有寒泉水衰栁日萧条秋光清邑里入门乍如客归骑非便止中饮顾王程离忧从此始
　　示三子　　　　　　　　陈无已
　　去逺即相防归近不可忍儿女已在眼眉目略不省喜极不得语涙尽方一哂了知不是梦忽忽心未穏
　　还里　　　　　　　　　陈无已
　　旷士爱吾庐逰子悲故乡慷慨四方志老衰但悲伤虚名自成误失得略相当莫年还家乐未觉道路长闾里喜我来车马塞康庄争前借言色草木亦晶光向来千人聚一老独徜徉手开南阳轩松栢鬰苍苍永愿守一丘脱身万里航平生功名念倒海浣我肠尚恐北山南有文移路傍
　　律诗
　　秋晩归故居　　　　　　李昌符
　　马首曽行处连嘶渡晩河忽惊乡树出渐识路人多细径穿禾黍頽园压薜萝乍归犹似客邻叟亦相过
　　送孟六归防阳　　　　　王维
　　杜门不欲出久与世情疎以此为长策欢君归旧庐醉歌田舍酒笑读古人书好是一生事无劳献子虚
　　还乡偶书　　　　　　　黄拱
　　离别家乡嵗月多归来人事半消磨惟有门前鉴湖水春风不减旧时波　少小离家老大回乡音难改毛衰儿童相见不相识借问客从何处来
　　归计　　　　　　　　　沈存中
　　住山人少説山多空只年年忆薜萝不是自心应不信眼前归计又蹉跎
　　归洛言懐　　　　　　　司马君实
　　三十余年西复东劳生薄宦等飞蓬所存旧业唯清白不负明时有朴忠早避喧烦真得策未逢危辱好收功太平触处农桑满赢取闾阎鹤髪翁
　　合并
　　羣书要语勿疑朋盍簮注勿疑则朋合疾也【豫卦】邂逅相遇野有蔓草脱然若沈疴之去体洒然若执热之濯清风也【韩文】
　　诗句江湖十年别衰老一樽同【刘长卿】桃李春风一杯酒江湖夜雨十年灯【山谷】江山千里俱头白骨肉十年终眼青【山谷】
　　古今事实
　　倾葢而语
　　孔子之剡遇程子于涂倾葢而语终日甚相亲【家语】
　　班荆而食
　　楚伍举将奔晋声子遇之于郑郊班荆相与食而言注布荆坐地【左防二十六】
　　刮目相待
　　鲁肃过吕言议常欲受屈拊背曰吾谓大弟但有武略今者学识英愽非复吴下阿曰士别三日即更刮目相待
　　相别一世
　　张乖崖少与逸人傅霖同学公既显达求霖三十年不可得有忆霖诗云寄语巢由莫相笑此身终不美轻肥晩年守宛丘有被褐骑驴叩门大呼曰语尚书青州霖阍吏走白公曰傅先生天下士汝何人敢呼姓名霖笑曰别子一世尚尔童心是岂知世间有我哉公问昔何隠今何出霖曰子将亡矣来报子公曰咏亦自知之霖曰知复何言后一月公薨
　　古今文集
　　杂著
　　聚星亭画屏賛并序　　　朱元晦
　　按世説陈太丘诣荀朗陵贫俭无仆役乃使元方将车季方持杖从后长文尚少载着车中既至荀使叔慈应门慈明行酒余六龙下食文若亦小坐着膝前于时太史奏真人东行考亭陈氏故有离榭名以聚星葢取续阳秋语中更废壊近始作新适迩敝庐因得相其役事既又为之本原事迹书着屏上并为之賛以视来者云
　　猗欤陈子神岳钟英文渊懿范道广心平危孙汚隆卷舒自我是曰庶几无可不可献身安众吊孺全邦烱然方寸秋月寒潭愿言懐人曰我同志故朗陵君荀季和氏连峯对起丽泽潜滋僾而不见有黙其思薄言造之顾无仆役独呼二儿驾予以出青刍黄犊布幰柴车策纪前卫杖谌后趋所造伊何高阳之里维时荀君闻至而喜顾谓汝靖徃应于门七龙矫矫布席开尊靖肃而前翁拜其辱何悟斯晨得见清穆命爽行觞旅馈次陈献酬交错礼度情亲载笑载言罔非徳义益迈乃猷以辅斯世髧髦两稚亦置膝前源深本固莫出匪贤维此慈明特谢俦匹晩际国屯敢浑濡迹赘旒之命恃以少延邦朋之最孰与为先郁乃附曹羣亦忘汉嗣守之难古今共叹崇台回极于以占天犹曰兹野徳星萃焉我寓有亭旧防斯号今刺前闻象仪以告髙山景行好徳所同课忠责孝独槩余衷百尔窥临镜老母怠死国承家永奉明戒
　　古诗
　　赠卫八处士　　　　　　杜甫
　　人生不相见动如参与商今夕复何夕共此灯烛光少壮能几时髪各已苍访旧半为鬼惊呼热中肠焉知二十载重上君子堂昔别君未婚儿女忽成行怡然敬父执问我来何方问答未及已儿女罗酒浆夜雨剪春韭新炊间黄粱主称防面难一举累十觞十觞亦不醉感子故意长明日隔山岳世事两茫茫
　　赠史修文　　　　　　　沈千运
　　故人阻千里防面非别期握手于此地当欢反成悲念离宛犹昨俄已经于朞畴昔皆少年别来髪如丝不道旧姓名相逢知是谁曩逰尽骞翥与君仍布衣岂曰无其才命理应有时别路渐欲少不觉生涕洟
　　元稹为御史奉使东川于褒城赠黄明府诗其序云昔年曽于解县饮酒余为觥录事尝于窦明府防有一人至频犯语令连飞十数觥不胜因逃去醒后问之前虞卿黄丞也此后絶不复知元和四年三月奉使东川十六日至褒城驿逡巡有黄明府见迎瞻其形容髣髴似识问其前衔即曩日逃席黄丞也説向前事黄生惘然而悟因馈酒一鐏舟请余同载余不欲孤其意与之尽欢徧问褒阳山水则褒姒所奔褒城在其左诸葛所征之路次其右感今懐古作赠黄明府诗曰
　　昔年曽痛饮黄令困飞觥席上当时走马前今日迎依稀迷姓字积渐识平生故友身皆逺他乡眼暂明便邀连榻坐兼共刺船行酒思凉风乱霜棱拂地平不防深浅酌贪怆古今情迤逦七盘路拔地数大城花疑褒女笑机息武侯征一种埋幽石空闻千载名










　　古今事文类聚别集卷二十五
<子部,类书类,古今事文类聚>
　　钦定四库全书
　　古今事文类聚别集卷二十六
　　宋　祝穆　撰
　　人事部
　　书简
　　羣书要语简牒也【説文】简书编也【释名】简谓之毕【尔雅】牍书版也【説文】札栉也编之如栉齿相比也【释名】断木为椠【论衡】椠版长三尺即牍牒也【释名】子宁不嗣音【诗子衿】毋金玉尔音而有遐心【白驹】小夫之知不难苞苴竿牍敝精神乎蹇浅【庄子】千里之精通【管子】言心声书心画也声画形君子小人见矣【杨子】面相之辞相适抒中心之所欲通诸人之防防愦愦也者莫如言弥纶天下之事记乆明逺着古昔之防防目所不见传千里之忞忞心所不可者莫如书【杨子】时有奏记【朱博传】移书责之【薛宣传】心开目明反覆数周旷然发蒙【蔡邕传】执玩反覆不能释手【刘廙传】万里之画存于尺书【刘琨传】阙然乆不报幸勿为过【马迁传】公府奏记郡将奏牋【文心雕龙】蔡邕曰相见无期唯是书防可以当面【本传】书疏徃返未足觧其劳结【魏文帝答吴质书】信到奉所惠贶发函伸纸是何文采之巨防而慰喻之绸缪乎【吴质答曹植书】因江潭而徃记兮钦吊楚之湘累【雄反骚】承问震惶精爽飞越【刘越石书】申咏反覆旷若复面【文选】读之喜笑把玩无厌【同上】东望于邑裁书叙心【文选】尺牍书防千里面目【顔氏家训】坐驰之际输驿复来【成式书】抽黄对白啽弄飞走骈四六锦心绣口【栁宗元乞巧文】黄鹄一去青防无极安得不凭豊隆愬飞亷以寄心于寥廓耶【栁宗元山人序】言之微妙书不能文也心之精微口不能言也【张敞封事】陈遵占辞防意各俱祢衡代书亲踈得宜【文心雕龙】苍鴈頳鲤而流尺素清风朗月俱寄相思【周譲荅王褒书】欲致一书问足下并自舒其所懐含意连思将发复已卒不能成就其説【退之荅侯喜书】
　　诗句愧无杂佩赠良讯代兼金【陆机】谁谓情可尽尽书非尺牍【谢建】今朝聼声喜家信必应归【梁萧纪咏鹊】开缄书札光【杜甫】有弟皆覊旅无家问生死寄书多不逹况及未休兵【杜秦中】相思千万里一书直千金【李】烽火连三月家书值万金【杜】拆书八九读涙落千万行【元稹】忽因西飞禽赠我以琼琚【韦应物】行数虽不多字字有委曲【同上】去凭防客寄来为问家书【杜甫】书来细作行【杜诗】欲问平生无使来【杜甫】征人去日殷勤嘱归鴈来时早寄书【乐府】不枉故人书无由泛江水【韩】亲朋无一字【杜】寄书惟在频无恡简与缯【韩】防中有短书愿寄双飞鴈【江淹】厚禄故人书断絶北书不至鴈无情【杜】紫鴈西飞与寄书【颐祝】此信的应中路见乱山何处拆书看【杜牧之】道州手札适复至纸长要字三个读【杜】开缄宛见谏议面【卢仝谢孟谏议茶】毋书付至妻寄衣开缄发封泪防稀
　　古今事实
　　书藏记室
　　成王有病周公旦自揃其以沉于河曰【云　云】乃书而藏之记室【恬传】
</div>
    <div class="pagination">
<a href="古今事文类聚_page319.html">上一页</a><span>...</span><a href="古今事文类聚_page315.html">315</a><a href="古今事文类聚_page316.html">316</a><a href="古今事文类聚_page317.html">317</a><a href="古今事文类聚_page318.html">318</a><a href="古今事文类聚_page319.html">319</a><span class="current-page">320</span><a href="古今事文类聚_page321.html">321</a><a href="古今事文类聚_page322.html">322</a><a href="古今事文类聚_page323.html">323</a><a href="古今事文类聚_page324.html">324</a><a href="古今事文类聚_page325.html">325</a><span>...</span><a href="古今事文类聚_page321.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
