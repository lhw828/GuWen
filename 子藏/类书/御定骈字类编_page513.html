<!DOCTYPE html>
<html>
 <head>
  <meta charset="utf-8"/>
  <title>
   御定骈字类编 - 第 513 页/共 1019 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定骈字类编 - 第 513 页/共 1019 页
  </h1>
  <div class="content">
   外辅【魏志郭后传见内助下】
　　外翼【宋书张畅传元嘉二十七年索虏托跋焘南侵太尉江夏王义恭总统诸军出兵彭泗众去彭城十数里彭城众力虽多而军食不足义恭欲弃彭城南归计议弥日不定时歴城众少食多安北中兵参军沈庆之议欲以车营为函箱陈精兵为丨丨奉二王及妃媛直趋歴城】
　　外兵【宋书百官志见西曹下　又序传姚绍气盖闗右而力以势屈丨丨屡败衰亡协兆但恐凶命先尽不得以衅齐斧尔　魏书韦嵩遵传见中兵下　宋史尹源传唐自中世以来诸候皆自募兵训练出攻入守上下一志故讨淮西青冀沧徳泽潞之叛以至西征夷狄大率假丨丨以集事　陶隠居内传天监七年以为林岩浅近复思逺游乃改名氏曰王整官称丨丨夜半出山　沈约奉华阳王丨丨诗餐玉驻年龄吞霞反容质　陆蒙自遣诗贞白求丹变姓名主恩潜助亦无成侯家竟换梁天子王整徒劳作丨丨】
　　外骑【唐书程知节传见内骑下】
　　外傅【礼记内则十年出就丨丨居宿于外注丨丨教学之师也　魏书礼志见上庠下】
　　外賔【元稹何满子歌古者诸侯飨丨丨鹿鸣三奏陈圭瓒】
　　外友【诗小序伐木燕朋友故旧也自天子至于庶人未有不须友以成者亲亲以睦友贤不弃不遗故旧则民德归厚矣疏正义曰作伐木诗者燕朋友故旧也又言所燕之由自天子至于庶人未有不须友以成者王者既能内亲其亲以使和睦又能丨丨其贤而不弃不遗忘故旧之恩旧而燕乐之以此化民于上民则效之于下则民德皆归于淳厚不浇薄矣　耿湋与清江上人及诸公宿李八昆季宅诗汤公多丨丨洛社自相依】
　　外翁【元稹答友封见赠诗扶牀小女君先识应为些些似丨丨　白居易谈氏外孙玉童诗丨丨七十孙三嵗笑指琴书欲遣传　谢翺山居诗盗侵邻壤粟女寄丨丨家】
　　外祖【诗传见外孙下　公羊杞伯姬来朝其子注见外孙下　晋书魏舒传少孤为外家氏所养氏起宅相宅者曰当出贵甥外祖母以魏氏甥小而慧意谓应之舒曰当为丨丨成此宅相　南史王慈传见内斋下　又傅昭传六歳而孤哀毁如成人为丨丨所养唐书徐齐传长孙无忌以谗死家庙毁顿齐言于帝曰齐献公陛下丨丨虽后嗣有罪不宜毁及先庙又突厥传序汉以宗女嫁匈奴而髙祖亦审鲁元不能止赵王之逆谋谓能息匈奴之叛非也且冒顿手弑其亲而冀其不与丨丨争强岂不惑哉　水经注见中道下】
　　外子【宋史苏元老传元老外和内劲不妄与人交梁师成方用事自言为轼丨丨因缘欲见之且求其文拒不答】
　　外孙【诗传丨丨曰甥疏姊妺之子名之曰甥传言丨丨曰甥者王肃云据外祖以言也　公羊杞伯姬来朝其子注因其与子俱来礼丨丨初冠有朝外祖之道故使若来朝其子以杀直来之耻所以辟教戒之不明也　又莒人灭鄫注莒称人者莒公子鄫丨丨称人者从莒无大夫也言灭者以异姓为后莒人当坐灭也不月者取后于莒非兵灭　尔雅女子为丨丨　史记吕后纪见前姬下　又建元以来侯者年表补史子叔以宣帝大母家封为侯二千五百户卫太子时史氏内一女于太子嫁一女鲁王今见鲁王亦史氏丨丨也外家有亲以故贵数得赏赐　又刘敬传陛下诚能以适长公主妻之冒顿在固为子壻死则丨丨为单于岂尝闻丨丨敢与大父抗礼者哉　又义纵传以补案太后丨丨修成君子仲上以为能迁为河内都尉　汉书五行志皇后父车骑将军上官安安父左将军桀谋为逆大将军霍光诛之皇后以光丨丨年少不知居位如故又司马迁传迁既死后其书稍出宣帝时迁丨丨平通侯杨恽祖述其书遂宣布焉　又萧望之传见内附下又杜邺传汉兴吕太后权私亲属又以丨丨为孝惠后是时继嗣不明凡事多晻昼昏冬雷之变不可胜载后汉书曹娥传注邯郸淳为曹娥碑蔡邕题黄绢幼妇丨丨韲臼按世説黄绢色丝也幼妇少女也丨丨女】
　　【子也韲臼受辛也所为絶妙好辞也　宋书礼志见中诏下　魏书髙句丽传髙句丽者出于夫余自言先祖朱蒙母河伯女为日所照引身避之日影又逐既而有孕生一卵大如五升其母以物裹之置于暖处有一男破殻而出及其长也字之曰朱蒙其俗言朱蒙者善射也夫余之臣谋杀之朱蒙母隂知吿朱曰国将害汝以汝才略宜逺适四方朱防乃与乌引乌违等二人弃夫余东南走中道遇一大水欲济无梁夫余人追之甚急朱防吿水曰我是日子河伯丨丨今日逃走追兵垂及如何得济于是鱼鼈并浮为之成桥朱蒙得渡鱼鼈乃解追骑不得渡　列异传临淄蔡吏曽至岱宗下见一官仪衞甚严谓曰掾为我致书于丨丨也吏曰丨丨为谁曰吾太山神也丨丨天帝也　权德舆七夕见与诸孙题乞巧文诗见内子下　卢肇被谪连州诗黄绢丨丨翻得罪华颠故老莫相嗤　苏辙诗丨丨跨鞍马遇事亦闲习　又汉书惠帝纪上造以上及内丨公丨耳孙有罪当刑及当为城旦舂者皆耐为鬼薪白粲注应劭曰内丨公丨谓王侯内丨丨也师古曰内丨公丨国家宗室及丨戚之丨也】
　　外兄【仪礼士丧礼姑之子注丨丨弟也疏丨丨弟者姑是内人以出外而生故也　后汉书来歙传王元劝嚣杀歙使牛邯将兵围守之嚣将王遵谏曰愚闻为国者慎器与名为家者畏怨重祸俱慎名器则下服其命轻用怨祸则家受其殃今将军遣子质汉内懐它志名器逆矣外人冇议欲谋汉使轻怨祸矣古者列国兵交使在其间所以重兵贵和而不任战也何况承王命籍重职而犯之哉君叔虽单车逺使而陛下之丨丨也害之无损于汉而随以族灭昔宋执楚使遂有析骸易子之祸小国犹不可辱况于万乘之主重以伯春之命哉　南史师觉授传与丨丨宗少文并有素业以琴书自娱于路忽见一人持书一函题曰至孝师君苫前俄而不见　唐书孔若思传祖绍安与兄绍新蚤知名陈亡客居鄠励志于学丨丨虞世南曰本朝沦覆吾分湮灭有弟若此知不亡矣　刘禹锡酬崔贠外与任子四兄侍御同过鄙人旧居见懐诗何人万里能相忆同舎仙郎与丨丨　李商隠上杜七兄仆射诗弱植叨华族衰门倚丨丨】
　　外弟【仪礼注见上　左传声伯之母不聘穆姜曰吾不以妾为姒生声伯而出之嫁于齐管于奚生二子而寡以归声伯声伯以其丨丨为大夫而嫁其外妹于施孝叔却犨来聘求妇于声伯声伯夺施氏妇以与之注丨丨管于奚之子　南史张彪传自云家本襄阳或云左衞将军衡州刺史兰钦丨丨也】
　　外舅【尔雅妻之父为丨丨妻之母为外姑　宋史谢泌传转金部员外郎充盐铁副使顷之魏羽为使即泌之丨丨以亲嫌改度支副使】
　　外甥【诗展我甥兮疏威仪技艺如此又实是齐之丨丨不能使母不淫令人以为齐侯之子是其可嗟伤也　魏书契丹传汉建安中有杨腾者为部落大帅腾后有名千万者魏拜为百顷氐王千万孙名飞龙渐彊盛晋武帝假平西将军无子养丨丨令狐茂捜为子又刘义隆传其员外散骑侍郎孔熙先以才学而不见用太子詹事范晔以家门淫污为世所薄与熙先及丨丨谢综谋杀义隆立其弟前大将军义康丹阳尹徐湛之吿之乃诛晔等徙义康于安成郡御史监守　广记秋社妇女归外家外舅姨皆以新葫芦赠之云宜良丨丨　元稹赠咸阳少府萧郎诗陆家幼女托良壻阮氏诸郎无丨丨　又哭女樊诗骑竹痴犹子牵车小丨丨】外妇【汉书髙五王传齐悼惠王肥其母髙祖微时丨丨也注谓与旁通者　唐书吴通元传贞元七年通元拜谏议大夫自以久次当得中书舎人大怨望贽与窦参交恶参从子申从舅嗣虢王则之方为金吾将军故申介之使结通元兄弟共危贽而通元以宗室女为丨丨帝知未及责则之飞谤云贽试进士受贿谢帝恶诬构大怒罢参宰相逐则之昭州司马通元泉州司马】
　　外妹【左传见外弟下】
　　外女【周礼春官外宗凡丨丨之有爵者注丨丨王诸姑姊妹之女　公羊伯姬归于纪传伯姬者何欲言内女于纪言归欲言丨丨文无所系故执不知问　又王姬归于齐注丨丨不月者圣人探人情以制恩实不如鲁女】
　　外丙【孟子丨丨二年仲壬四年】
　　外壬【史记殷本纪帝仲丁崩弟丨丨立是为帝丨丨】
　　外儒【云笈七籖道学七经经者径也由也常也成也元素黄帝容成彭铿巫咸陈赦习学七经天门玉子皆传斯道丨丨失道不知道为儒本儒为道末本末不知致无长寿之人遂为淫乱之俗也至于丨丨五经备有蚩鄙成灾良可痛念智者悟之能归内道救理丨丨上学之功于此乎在】
　　外人【孟子公都子曰丨丨皆称夫子好辩敢问何也后汉书来歙传见外兄下　魏书李冲传为文明太后所幸恩宠日甚赏赐月至数十万进爵陇西公密致珍宝御物以充其第丨丨莫得而知焉　隋书元胄传尝正月十五日上与近臣登髙时胄下直上令驰召之及胄见上谓曰公与丨丨登髙未若就朕胜也赐宴极欢　唐书李辅国传上元中劔南奏事吏过楼下因上谒太上皇赐之酒诏公主及如仙媛主之又召郭英乂王铣等饮赉予颇厚辅国因妄言于帝曰太上皇居近市交通丨丨元礼力士等将不利陛下六军功臣反侧不自安愿徙太上皇入禁中　宋史张存传见外舎下　金史陈规传初宣宗尝召文绣署令王寿孙作大红半身绣衣且戒以勿令陈规知及成进召寿孙问曰曽令陈规辈知否寿孙顿首言臣侍禁庭凡宫中大小事不敢为丨丨言况亲被圣训乎上因叹曰陈规若知必以华饰谏我我实畏其言　庄子东海有鸟焉名曰意怠其为鸟也翂翂翐翐而似无能引援而飞迫胁而栖进不敢为前退不敢为后食不敢先尝必取其绪是故其行列不斥而丨丨卒不得害是以免于患　白居易宅西有流水墙下构小楼临玩之时颇有幽趣因命歌酒聊以自娱诗当时一部清商乐亦不长将乐丨丨姚合寄国子杨巨源祭酒诗云山今作主还借丨丨寻　王建别药栏诗丨丨应怪难辞别总是山中自取来　韩偓锡宴日作见中使下　曹唐小游仙诗丨丨欲压长生籍拜请飞琼报玉皇　杜荀鹤喜从弟雪中逺至诗便均情爱同诸弟莫更生疎似丨丨　齐已病起见苔钱诗虚教作铜臭空使丨丨传】
　　外庶【齐书豫章王嶷传见西朝下】
　　外隶【说苑晏子曰君之内隶臣之父兄若有离散在于野鄙者此臣之罪也君之丨丨臣之所职若有播亡夫四方者此臣之罪也】
　　外仆【左传子产相郑以如晋舎不为坛丨丨言曰昔先大夫相先君适四国未尝不为坛自是至今亦皆循之今子草舎无乃不可乎】
　　外繇【史记平准书河南上富人助贫人者籍天子见卜式名识之曰是固前而欲输其家半助边乃赐式丨丨四百人注汉书音义曰丨丨谓戍边也一人出三百钱谓之过更式岁得十二万钱也一说在繇役之外得复除四百人】
　　外家【史记魏其武安侯传上谢曰俱宗室丨丨故廷辩之不然此一狱吏所决耳　又建元以来侯者年表补史子回以宣帝大母家封为侯二千六百户与平台侯昆弟行也子回妻宜君故成王孙嫉妬绞杀侍婢四十余人盗断妇人初产子臂膝以为媚道为人所上书言论弃市子囘以丨丨故不失侯　又杜邺传诸丨丨昆弟无贤不肖并侍帷幄布在列位　又赞孝成之世委政丨丨诸葛持权重于丁傅在孝哀时故杜邺敢讥丁傅而钦永不敢言王氏其埶然也　后汉书申屠刚传平帝时王莽专政朝多猜忌遂隔絶帝丨丨冯衞二族不得交官刚常疾之　又崔骃传汉兴以后迄于哀平丨丨二十保族全身四人而已　又王符传王符字节信安定临泾人也安定俗鄙庶孽而符无丨丨为乡人所贱隠居著书三十余篇以讥当时失得不欲章显其名故号曰潜夫论　宋书符瑞志汉家承秦之制郡县治民主冇专已之威臣有百年之柄至于成帝假借丨丨哀平短祚国嗣三絶祸自上起伤不及下故王氏之贵倾擅朝廷　唐书顺宗皇后王氏传后谨畏深抑丨丨无豪丝假贷　又韦述传元行冲景骏姑子也为时儒宗常载书数车自随述入其室观书不知寝食行冲异之试与语前世事孰复详谛如指掌然使属文受纸辄就行冲曰丨丨之宝也　宋史张揆传一日进读汉马后传至服大练抑止丨丨因言今妃族太盛不可不裁损使保其家帝嘉纳之　又刘正夫传元丰八年南省奏名在优选而犯髙鲁王讳凡五人皆当黜宣仁后曰丨丨私讳颁未久不可以妨寒士命寘末级杜甫入衡州诗江总丨丨养谢安乗兴长　李嘉祐司勲王郎中宅送韦郎中往濠州诗怜尔因同舎看书似丨丨　韦应物贵游行汉帝丨丨子恩泽少封侯　卢纶送姨弟裴均尉诸暨诗相悲得成长同是丨丨恩杨巨源送殷员外使北蕃诗和气生中国薫风属丨丨王建送韦处士老舅诗常随童子游多向丨丨剧刘得仁句丨丨虽是帝当路且无亲苏轼诗解着潜夫论不妨无丨丨】
　　外支【唐书章怀太子子守礼传守礼以丨丨为王不甚才而多宠嬖子六十余人无可称者】外戚【史记丨丨世家见内德下　又自序成臯之台薄氏始基诎意适代厥崇诸窦栗姬傊贵王氏乃遂陈后太骄卒尊子夫嘉夫德若斯作丨丨世家第十九汉书礼乐志是时郑声尤甚黄门名倡丙彊景武之属富显于世贵戚五侯定陵富平丨丨之家滛侈过度至与人主争女乐　又窦婴田蚡传赞窦婴田蚡皆以丨丨重　又杜钦传时帝舅大将军王凤以丨丨辅政求贤知自助凤父顷侯禁与钦兄缓相善故凤深知钦能奏请钦为大将军军武库令职闲无事钦所好也后汉书皇后纪论见西京下　又清河孝王庆传帝将诛窦氏欲得丨丨传惧左右不敢使乃令庆私从千乘王求夜独内之注前书丨丨传也　又李固传诚令王纲一整道行忠立明公踵伯成之髙全不朽之誉岂与此丨丨凡辈耽荣好位者同日而论哉　又卢植传少与郑俱事马融能通古今学好研精而不守章句融丨丨豪家多列女倡歌舞于前植侍讲积年未尝转眄融以是敬之　齐书江祏传祏以丨丨亲要势冠当时逺致饷遗或取诸王第名书好物　魏书灵征志延昌元年二月甲戌黄雾蔽塞时髙肇以丨丨见宠兄弟受封同汉之五侯也　又费穆传时刺史皇甫集灵太后之元舅恃丨丨之亲多为非法穆正色匡諌集亦惮之元史台哈布哈传台哈布哈鸿吉哩氏世为丨丨官最贵显　羊祜让开府表见中诏下　李商隠少年诗丨丨平羌第一功生年二十有重封　又公子诗丨丨封侯自有恩平明通籍九华门　周昙王莽诗新室不因崇丨丨水中安敢寄生营】
　　外亲【诗皇父卿士番维司徒家伯维宰仲允膳夫棸子内史蹶维趣马楀维师氏艳妻煽方处笺皇父家伯仲允皆字番棸蹶楀皆氏厉王滛于色七子皆用后嬖宠方炽之时并处位言妻党盛女谒行之甚也疏正义曰皇父及伯仲是字之义故知皇父家伯仲允皆字盖与后同姓剡也其番棸蹶楀单言人故知皆氏盖后氏之丨丨也七人并处大位言妻党强盛女谒行之甚也　汉书朱博传宣等劾奏博宰相元上卿晏以丨丨封位特进股肱大臣上所信任不思竭诚奉公务广恩化为百寮先皆知喜武前已防恩诏决事更三赦博执左道亏损上恩以结信贵戚背君乡臣倾乱政治奸人之雄附下罔上为臣不忠不道元知博所言非法枉义附从大不敬晏与博议免喜失礼不敬　又淳于长传是时帝舅曲阳侯王根为大司马骠骑将军辅政数歳久病数乞骸骨长以丨丨居九卿位次第当代根根兄子新都侯王莽心害长宠私闻长取许孊受长定宫赂遗莽侍曲阳侯疾因言长见将军久病意喜自以当代辅政至对衣冠议语署置具言其辠过根怒曰即如是何不白也　又晋书宣帝纪蜀将闗羽围曹仁于樊于禁等七军皆没是时汉帝都许昌魏武以为近贼欲徙河北帝谏曰禁等为水所没非战守之所失于国家大计未有所损而便迁都既示敌以弱又淮沔之人大不安矣孙权刘备丨丨内疎羽之得意权所不愿也可喻权所令掎其后则樊围自解魏武从之权果遣将吕防西袭公安拔之羽遂为所获】
　　外昏【诗不思旧姻求尔新特传新特丨丨也疏昏姻对文则男婚女姻散则通故外来之妇为丨丨也又婚同汲冢周书见内姓下】
　　外姻【左传士逾月而葬丨丨至　陈书到仲举传礼盛丨丨势均戚里　五代史王处直传邺子廷与荘宗连丨丨为人骁勇自为军校能与士卒同辛苦　李庾西都赋下有内族丨丨以杀以隆】
　　外宠【左传见内宠下　又丨丨之臣僭令于鄙注诈为教令于边鄙】
　　外嬖【左传骊姬嬖欲立其子赂丨丨梁五与东闗嬖五使言于公曰曲沃君之宗也蒲与二屈君之疆也不可以无主宗邑无主则民不威疆埸无主则啓戎心戎之生心民慢其政国之患也若使太子主曲沃而重耳夷吾主蒲与屈则可以威民而惧戎且旌君伐　又晋厉公侈多丨丨反自鄢陵欲尽去羣大夫而立其左右　又晋荀盈卒未葬晋侯饮酒乐膳宰屠蒯趋入请佐公使尊许之而遂酌以饮工又饮丨丨嬖叔曰女为君目将司明也今君之容非其物也而女不见是不明也公说彻酒初公欲废知氏而立其丨丨为是悛而止】外属【汉书五行志哀帝即位封丨丨丁氏传氏周氏郑氏凡六人为列侯　又张安世传时霍光子禹为右将军上亦以禹为大司马罢其右将军屯兵以虚尊加之而实夺其众后嵗余禹谋反夷宗族安世素小心畏忌已内忧矣其女孙敬为霍氏丨丨妇当相坐安世瘦惧形于顔色上怪而怜之以问左右乃赦敬以慰其意　又史丹传元帝为太子时丹以父髙任为中庶子侍从十余年元帝即位为驸马都尉侍中出常骖乗甚有宠上以丹旧臣皇考丨丨亲信之诏丹防太子家后汉书窦融传与五郡太守共砥厉兵马上疏请师期帝深嘉美之乃赐融以丨丨图及太史公五宗外戚世家魏其侯列传　又音烛班固西都赋周庐千列徼道绮错辇路经营修涂飞阁自未央而连桂宫北弥明光而絙长乐陵磴道而超西墉混建章而丨丨设璧门之凤阙上柧棱而栖金雀】
　　外姓【春秋夫人姜氏孙于邾注哀姜外滛故孙称姜氏疏正义曰外滛者言与丨丨为滛　左传见内姓下】
　　外氏【后汉书杜林传林少好学沈深家既多书又丨丨张竦父子喜文采林从竦受学博洽多闻时称通儒　隋书独孤陁传帝即位追念舅氏聴以礼葬乃下诏曰丨丨衰祸独孤陁不幸早世迁卜有期言念渭阳之情追懐伤切宜加礼命允备哀荣　唐书杨执柔传武后母即恭仁叔父达之女及临朝武承嗣攸宁相继用事后曰要欲我家及丨丨常一人为宰相乃以执柔同中书门下三品　卢纶送从侄滁州觐省诗书从丨丨学竹自晋时栽】
　　外宗【礼记杂记丨丨为君夫人疏正义曰丨丨者谓君之姑姊妺之女及舅之女及从母皆是也】外荫【陈书谢贞传初贞之病亟也遗疏吿族子凯曰吾少罹酷罚十四领丨丨十六钟太清之祸流离絶国二十余载号天蹐地遂同有感得还侍奉守先人坟墓于吾之分足矣】
　　外族【史记甘茂传向寿者宣太后丨丨也而与昭王少相长故任用　元史苏克传苏克蒙古克哷氏世传李唐丨丨　卢纶送内弟韦宗仁归信州觐省诗常嗟丨丨弟兄稀转觉心孤是送归】
　　外党【汉书石显传见中人下】
　　外寇【后汉书光武帝纪诸将见寻邑兵盛反走驰入昆阳皆惶怖忧念妻孥欲散归诸城光武议曰今兵谷既少而丨丨彊大并力御之功庶可立如欲分散势无俱全　北史杜弼传将有沙苑之役弼请先除内贼却讨丨丨指诸勲贵掠夺百姓神武不答】
　　外规【史记天官书注马融云璿美玉也玑浑天仪可转璇故曰玑衡其中横筩以璿为玑以玉为衡盖贵天象也郑注传言浑仪其中筩为璇玑丨丨为玉衡者是也　元史天文志凡欲正四方置案平地注水于渠眡平乃植臬于中自臬景西入丨丨即识以墨影少移辄识之每规皆然至东出丨丨而止凡出入一规之交皆度以线屈其半以为中即所识与臬相当且其景最短则南北正矣】
　　外衡【晋书天文志天中髙于丨丨冬至日之所在六万里北极下地髙于丨丨下地亦六万里丨丨髙于北极下地二万里天地隆髙相从日去地恒八万里】
　　外络【唐书天文志明皇诏一行与令瓒等更铸浑天铜仪圎天之象具列宿赤道及周天度数注水激轮令其自转一昼夜而天运周丨丨二轮缀以日月令得运行】
　　外毕【仪礼丧礼斩衰裳苴绖杖绞带冠绳缨菅屦者传曰绞带者绳带也冠绳缨条属右缝冠六升丨丨鍜而勿灰衰三升菅屦者菅菲也外纳注丨丨者冠前后屈而出缝于武也】
　　外籝【齐书王融传棘宝荐虞晋疆弥盛大钟出智宿氏以亡帝畧逺孚无思不服銮光幸岱匪暮斯朝臣请收籍伊瀍兹书复掌犹取之内府藏之丨丨于理有惬即事何损】
　　外柜【云笈七签修羽化河车法见前合下】
　　外舳【宋史二王附纪见中舻下】
　　外辔【诗良马五之疏见内辔下　又游环胁驱隂靷鋈续笺游环在背上无常处贯骖之丨丨以禁其出】外酒【苏轼诗连车载酒来不饮丨丨嫌其村】
　　外食【魏书礼志见中旬下】
　　外膳【西京杂记公孙为丞相故人髙贺从之食以脱粟饭覆以布被贺吿人曰公孙内服貂蝉外衣麻枲内厨五鼎丨丨一殽岂可以示天下于是朝廷疑其矫焉】
　　外丹【吕岩敲爻歌见内丹下】
　　外花【王建宫词宫花不与丨丨同正月长生一半红】
　　外林【张协七命见中荒下】
　　外蛇【左传见内蛇下　水经注洧水自郑城西北入而东南流迳郑城南城之南门内旧丨丨与内蛇鬭内蛇死六年大夫傅瑕杀郑子入厉公自是征也】
　　外犬【柳宗元三戒临江之人畋得麋麑畜之入门羣犬垂涎扬尾皆来其人怒怛之自是日抱就犬习示之使勿动稍使与之戏积久犬皆如人意麑稍大忘已之麋也以为犬良我友抵触偃仆益狎犬畏主人与之俯仰甚善然时啖其舌三年麋出门外见丨丨在道甚众走欲与为戏丨丨见而喜且怒共杀食之狼籍道上麋至死不悟】
　　外阳【易否彖传内阴而丨丨内柔而外刚内小人而外君子小人道长君子道消也　又坎彖辞维心亨疏见内阳下】
　　外阴【易泰彖传见内阳下　又坎彖辞行有尚疏正义曰内亨外闇者内阳故内亨丨丨故外闇】外壤【谷梁隠公三年春王二月己巳日有食之传其日有食之何也吐者丨丨食者内壤阙然不见其壤有食之者也有内辞也或外辞也注凡所吐出者其壤在外其所吞咽者壤入于内】
　　外内【易系辞传其出入以度丨丨使知惧注明出入之度使物知丨丨之戒也出入犹行藏丨丨犹隠显遯以逺时为吉丰以幽隠致凶渐以髙显为美明夷以处昧利贞此丨丨之戒也　又离彖辞畜牝牛吉疏见内外下　书大禹谟文命敷于四海传言其外布文德教命内则敬承尧舜疏正义曰敷于四海即敷此文命故言外布文德教命也四海举其逺地故传以丨丨言之　又周官唐虞稽古传上下相维丨丨咸治　礼记内则礼始于谨夫妇为宫室辨丨丨男子居外女子居内　又祭统夫祭也者必夫妇亲之所以备丨丨之官也　又中庸合丨丨之道也　又仲尼燕居昔圣帝明王诸侯辨贵贱长幼逺近男女丨丨莫敢相逾越皆由此涂出也　左传晋侯赏从亡者介之推不言禄禄亦弗及推曰献公之子九人唯君在矣惠懐无亲丨丨弃之天未絶晋必将有主主晋祀者非君而谁天实置之而二三子以为己力不亦诬乎　又见内忧下　公羊隠公十有一年秋七月壬午公及齐侯郑伯入许注日者危录隠公也为弟守国不尚推让数行不义皇天降灾谄臣进谋终不觉悟又复搆怨入许危亡之衅丨丨并生故危录之　又公子遂如楚乞师传乞师者何卑辞也曷为以丨丨同若辞重师也注丨丨皆同卑其辞者深为与人者重之　史记陈余传北有长城之役南有五岭之戍丨丨骚动百姓罢敝头防箕敛以供军费又谥法解丨丨贞复曰白　汉书鼂错传见中节下又严助传不习南方地形者多防越为人众兵彊能难边城淮南全国之时多为边吏臣窃闻之与中国异】
　　【限防髙山人迹所絶车道不通天地所防隔丨丨也又何武王嘉师丹传赞当王莽之作丨丨咸服董贤之爱疑于亲戚武嘉区区以一蒉障江河用没其身丹与董更受赏罚哀哉　又匈奴传赞故先王度土中立封畿分九州列五服物土贡制丨丨或修刑政或昭文德逺近之势异也　后汉书章帝纪元和二年二月癸酉告祠二祖四宗大防丨丨羣臣　又曹世叔妻传自非圣人鲜能无过故顔子贵于能改仲尼嘉其不贰而况妇人者也虽以贤女之行聪哲之性其能备乎是故室人和则谤掩丨丨离则恶此必然之势也　宋书百官志见上军下　又天竺迦毗黎国传慧琳者秦郡秦县人姓刘氏少出家住冶城寺有才章兼丨丨之学为庐陵王义真所知　庄子子桑户死未葬孔子闻之使子贡徃待事焉孔子曰彼游方之外者也而丘游方之内者也丨丨不相及而丘使女往吊之丘则陋矣云笈七签知养生之和者即不可悬以利通乎丨丨之府者不可诱以势　羊祜让开府封表出身以来适十数年受任丨丨每极显重之地常以智力不可彊进恩宠不可久谬夙夜战栗以荣为忧李光朝新浑仪赋见南极下】
　　外下【晋书天文志见中髙下】
　　外头【王建宫词未承恩泽一家愁乍到宫中忆丨丨又宫人早起笑相呼不识堦前扫地夫乞与金钱争借问丨丨还似此间无】
　　外间【宋史陆佃传熙宁三年应举入京适安石当国首问新政佃曰法非不善但推行不能如初意还为扰民如青苖是也安石惊曰何为乃尔吾与吕惠卿议之又访外议佃曰公乐闻善古所未有然丨丨颇以为拒諌安石笑曰吾岂拒谏者但邪说营营顾无足聴佃曰是乃所以致人言也】
　　外前【云笈七签守寸紫户大神名平静字法王青房大神名正心字初方三呼其名字号曰紫户青房有二大神手把流铃身生风云侠衞真道不聴丨丨使我思感通利灵闗出入贞利上登九门即见九真太上之尊】
　　外畔【诗九月筑场圃传春夏为圃秋冬为场疏地官载师云场圃在园地注云圃树果蓏之属季秋于中为塲樊圃谓之园然则园者丨丨籓篱之名其内之地种树菜果则谓之圃蹂践禾稼则谓之塲故言春夏为圃秋冬为塲】
　　外旁【易谦利用行师征邑国疏志欲立功未能遂事其志未得既在外而行谦顺唯利用行师征伐丨丨国邑而已不能立功在内也】
　　外角【诗抑抑威仪维德之隅注见外占下】
　　外边【元史天文志界衡二各长五尺九寸四分广三寸衡首斜剡三分刻度分以对环面中腰为窍重置赤道环南极枢轴其上衡两端自长窍丨丨至衡首底厚倍之取二衡运转皆着环面而无低昂之失且易得度分也　刘言史赠陈长史妓诗春风不怕君王恨引出幽花落丨丨】
　　外处【宋史兵志帝谕知枢宻院王钦若等在京军校差充丨丨人员军数不足有妨训练可诏示殿前侍衞马步军司简补禁军逐指挥兵士内捧日上三军要及三百人龙衞上四军各二百五十人拱圣骁骑骁胜宁朔神骑云武骑各三百五十人并于下次军营升填】
　　外面【云笈七签见西面下】
　　外本【大学德者本也财者末也丨丨内末争民施夺黄庭经丨丨三阳物自来内养三神可长生】外心【礼记礼器礼之以多为贵者以其丨丨者也注丨丨用心于外其德在表也　左传社稷有主而丨其丨其何贰如之　又秋七月郑罕虎如晋贺夫人且吿曰楚人日征敝邑以不朝立王之故敝邑之往则畏执事其谓寡君而固有丨丨其不往则宋之盟云进退罪也寡君使虎布之　史记赵世家三国共攻晋阳岁余引汾水灌其城城不浸者三版城中悬釡而炊易子而食羣臣皆有丨丨礼益慢惟髙共不敢失礼　又范睢传昔者楚昭王时而申包胥为楚郤吴军楚王封之以荆五千户包胥辞不受为丘墓之寄于荆也今睢之先人丘墓亦在魏公前以睢为有丨丨于齐而恶睢于魏齐公之罪一也当魏齐辱我于厠中公不止罪二也更醉而溺我公其何忍乎罪三矣】
　　外体【王褎四子讲德论见中心下】
　　外骨【周礼考工记丨丨内骨注丨丨属内骨蟞属蟹谱总论以其丨丨则曰介虫取其横行目为螃蟹焉　郗昂蚌鹬相持赋鹬以利嘴为铦锷蚌以丨丨为髙城】
　　外胁【诗游环胁驱笺游环在背无常处贯骖之外辔以禁其出胁驱者着服马之丨丨以止骖之入疏贯骖马之外辔则有游环以止骖马之外出自衡至轸当服马之丨丨则有胁驱以止骖马之内入】外脉【刘禹锡夔州始兴寺移铁像记中枢丨丨隂转阳动】
　　外闗【史记仓公传注见内格下　宋书礼志并角即音栖翔禁籞衮甲霜咮翾舞川肆荣泉流镜后昭河源故以波沸丨丨云蒸内泽】
　　外格【史记仓公传注见内格下】
　　外火【白居易枯桑诗似有多忧者非因丨丨烧】
　　外气【云笈七签见内气下　又神庐中为丨丨注神庐鼻也】
　　外学【宋史哲宗纪元祐八年二月癸丑诏太宁郡王以下出就丨丨　又选举志太学专处上舎内舎生而丨丨则处外舎生今贡士盛集欲増太学上舎至二百人内舎六百人外舎三千人　又蔡京传用冯澥钱遹之议复废元祐皇后罢科举法令州县悉仿大学三舎考选建辟雍丨丨于城南以待四方之士　云笈七签但知本是天书金简余地书已下八体六文皆从真出丨丨者自更详之　卢纶送少微上人游蜀诗见中朝下　张籍送闲师归江南诗多生修律业丨丨得诗名　方干送道上人游方诗律仪通丨丨诗思入元闗皎然和顔使君真卿修韵海毕防诸文士东堂重校诗见后进下】
　　外书【云笈七签八显者一曰天书八防是也二曰神书云篆是也三曰地书龙凤之象也四曰内书龙鱼鸟所吐者也五曰丨丨鳞甲花羽所载也六曰鬼书杂体激昧非人所解者也七曰中夏书草艺云篆是也八曰戎夷书类于蜫虫者也】
　　外经【云笈七签黄庭内景经注释见内景下　又宋书谢晦传臣昔因时幸过蒙先眷内闻政事丨丨戎旅与羡之亮等同被齿盻】
　　外传【诗桧谱见北正下　史记吴太伯世家注见外吴下　汉书艺文志见内传下　后汉书杨终传终着春秋丨丨十二篇改定章句十五万言　宋史艺文志左丘明春秋丨丨国语二十一卷　又王汝猷春秋丨丨十五卷　又叶味道传所着四书説大学讲义祭法宗庙庙享郊社丨丨经筵口奏故事讲义】外典【宋书序传大军东归林子领水军于石门以为声援还至郡髙祖器其才智不使出也故出仕以来便管军要自非戎军所指未尝丨丨焉　齐书始安王子遥昌传宏曰闻卿此言殊解我心但哲妇倾城何足可用果如此言武帝子弟今皆何在庆逺曰七王同恶皆伏管蔡之诛其余列蕃二十余国内升清阶丨丨方牧哲妇之戒古人所惑然十乱盈朝实唯文母　又陈书傅縡传明道论若依丨丨寻书契之前至淳之世朴质其心行不言之教当于此时民至老死不相徃来而各得其所复有何诤乎　隋书李士谦传士谦善谈理尝有一客在坐不信佛家报应之义以为丨丨无闻焉士谦喻之曰积善余庆积恶余殃髙门待封扫墓望丧岂非休咎之应耶　孔稚珪答萧司徒书寻道家此教指设机权其犹仲尼丨丨极惟天地　宋祁张晦之墓志铭晦之常病浮图氏怪迂诞荒塔庙日炽虽服儒衣冠者皆憖置六经反为丨丨故因事见文为记传数十篇而辨析之】
　　外论【晋书王献之传谢安问曰君书何如君家尊答曰故当不同安曰丨丨不尔答曰外人那得知】外牒【梁武帝令郡县各陈时政阙失诏四聪既阙五识多蔽画可丨丨或致纰缪】
　　外篇【晋书葛洪传见内篇下　宋史艺文志观物丨丨六卷观物内篇二卷】
　　外制【宋史刘敞传为文尤赡敏掌丨丨时将下直防追封王主九人立马却坐顷之九制成　却扫编旧制凡掌丨丨必试而后命非有盛名如杨文公欧阳文忠苏端明未尝辄免故世尤以不试为重　梦溪笔谈内丨丨凡草制除官自给谏待制以上皆有润笔物又五代史安重诲传重诲既以天下为己任遂欲内为社稷之计而丨丨诸侯之疆　方千游张公洞寄陶校书诗见下蒸下】
　　外藁【金史李纯甫传晚年喜佛力探其奥义自类其文凡论性理及闗佛老二家者号内藁其余应物文字为丨丨】
　　外辞【谷梁传见外壤下　又注邵曰食者内壤故曰内辞吐者外壤故曰丨丨传无丨丨之文者盖时无外壤也而曰或丨丨者因事以明义例尔又词同梅尧臣欧阳郡太君挽歌见内畏下】
　　外字【神仙传见内字下】
　　外卦【左传蛊之贞风也其悔山也杜注内卦为贞丨丨为悔巽为风秦象艮为山晋象　唐书厯志因中气命之得八卦用事以地中之防累加之得次卦若以贞悔之防加侯卦得十有二节之物丨丨用事　宋史律厯志求六十四卦各置诸中气大小余秒命之即公卦用事日以卦防加之得次封用事日又加之得终卦用事日十有二节之初皆诸侯丨丨用事日】
　　外防【五代史司天考见中气下】
　　外储【史记韩非传注见内储下　又宋史食货志先是江浙路折帛钱岁为钱五百七十三万余缗并输行都至是始丨丨之以备军用】
　　外礼【左传庄公元年秋筑王姬之馆于外为丨丨也疏正义曰传不直言礼而云为丨丨者筑之是常未足褒美正为筑之于外是应变之礼故解其意齐彊鲁弱又委罪彭生鲁既不能讐齐既内实深讐外若无怨既不敢辞王命又不欲见齐侯因其丧制未阕故异其礼为之于外是其得礼之变也　谢朓齐明帝册文左贤右戚内乐丨丨　徐晋卿春秋经传类对赋鲁筑王姬之馆丨丨弥尊】
　　外刑【庄子见内刑下】
　　外祀【宋史礼志周官丨丨皆有兆域后世因之稍增其制】
　　外祭【礼记祭统昔者周公旦有勲劳于天下周公既没成王康王追念周公之所以勲劳者而欲尊鲁故赐之以重祭丨丨则郊社是也内祭则大尝禘是也】
　　外义【宋史艺文志蔡广成啓源十卷又周易丨丨三卷又宋咸毛诗正纪三卷又丨丨二卷　又食货志监察御史程元岳奏随秔带义法也今秔糯带义之外又有所谓丨丨焉者绢防豆也岂有绢防豆而可加之义乎纵使违法加义则绢加绢防加防豆加豆犹可言也州县一意椎剥一切理苗而加一分之义甚者赦恩已蠲二税义米依旧追索贫民下户所欠不过升合星火追呼费用不知几百倍破家荡产鬻妻子怨嗟之声有不忍闻】
　　外生【庄子守之九日而后能丨丨】
　　外政【诗妇无公事休其蚕织传休息也妇人无与丨丨虽皇后犹以蚕织为事　唐书桓彦范传易曰无攸遂在中馈言妇人不得预丨丨也　説苑子产相郑简公谓子产曰内政毋出丨丨毋入】
　　外事【书康诰王曰丨丨汝陈时臬司师兹殷罚有伦易离彖辞畜牝牛吉疏正义曰柔处于内而履正中牝之善也者若柔不处于内以妇人而预丨丨也若柔而不履正中则邪僻之行皆非牝之善也若柔能处中行能履正是为牝之善也　礼记曲礼丨丨以刚日注出郊为丨丨疏丨丨以刚日者丨丨郊外之事也刚竒日也十日有五竒五偶甲丙戊庚壬五竒为刚也丨丨刚义故用刚日也　又疏崔灵恩云丨丨指用兵之事　左传中行桓子曰请复贾季能丨丨且由旧勲林注贾季能任在丨之丨　公羊庄公二年冬十有二月夫人姜氏防齐侯于郜注书者妇人无丨丨外则近滛不致者本无出道有出道乃致奔丧致是也　国语范宣子与龢大夫争田宣子欲攻之问于伯华伯华曰外有军内有事赤也丨丨也不敢侵官　史记秦本纪见内忧下　又范睢传秦王跽曰寡人愿闻失计然左右多窃聴者范睢恐未敢言内先言丨丨以观秦王之俯仰　又蒙恬传恬任丨丨而毅常为内谋　后汉书光武帝纪鄯善王车师王等十六国皆遣子入侍奉献愿请都防帝以中国初定未遑丨丨乃还其侍子厚加赏赐　又马援传援务开寛信恩以待下任吏以职但总大体而已賔客故人日满其门诸曹时白丨丨援辄曰此丞掾之任何足相烦　又杨脩传脩尝出行筹操有问丨丨乃逆为答记敕守舎儿若有令出依次通之既而果然　陈书文帝纪一夜内刺闺取丨丨分判者前后相续　唐书韦云起传隋开皇中以明经补符玺直长尝奏事文帝前帝曰丨丨不便可言之　又闗播传以太子少师致仕斥卖车骑阖门不婴丨丨　韩非子明主者鉴于外也而丨丨不得不成故苏代非齐王西京杂记司马相如为上林子虚赋意思萧散不复与丨丨相闗　云笈七签人能学道是谓真学学诸丨丨是谓淫学亦谓邪道　孟浩然冬至后过吴张二子檀溪别业诗见中流下　刘长卿东湖送朱逸人归诗莫道野人无丨丨开田凿井白云中　权德舆过张监阁老宅诗里仁无丨丨徐步一开顔　白居易寄李建诗丨丨牵我形外物诱我情　又闲游诗丨丨因慵废中懐与静期　章孝标送无相禅师入闗诗见前身下齐已闭门诗丨丨休闗念灰心独闭门　又五代史王朴传世宗之时丨丨征伐而内修法度朴为人明敏多材智非独当世之务至于阴阳律厯之法莫不通焉　宋史苏辙传见内兴下】
　　外迹【易兑彖传刚中而柔外说以利贞疏见内德下】
　　外实【后汉书华佗传注府吏倪寻李延共止俱头痛身热所苦正同佗曰寻当下之延当发汗或难其异佗曰寻丨丨延内实故疗之宜殊即各与药明旦并起　又宋史食货志见内赡下】
　　外教【梁武帝更开赎刑诏既乖内典慈悲之仪又伤丨丨好生之德】
  </div>
  <div class="pagination">
   <a href="御定骈字类编_page512.html">
    上一页
   </a>
   <span>
    ...
   </span>
   <a href="御定骈字类编_page508.html">
    508
   </a>
   <a href="御定骈字类编_page509.html">
    509
   </a>
   <a href="御定骈字类编_page510.html">
    510
   </a>
   <a href="御定骈字类编_page511.html">
    511
   </a>
   <a href="御定骈字类编_page512.html">
    512
   </a>
   <span class="current-page">
    513
   </span>
   <a href="御定骈字类编_page514.html">
    514
   </a>
   <a href="御定骈字类编_page515.html">
    515
   </a>
   <a href="御定骈字类编_page516.html">
    516
   </a>
   <a href="御定骈字类编_page517.html">
    517
   </a>
   <a href="御定骈字类编_page518.html">
    518
   </a>
   <span>
    ...
   </span>
   <a href="御定骈字类编_page514.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
