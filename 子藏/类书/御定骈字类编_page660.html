<!DOCTYPE html>
<html>
<head>
    <meta charset="UTF-8">
    <title>御定骈字类编 - 第 660 页/共 1019 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定骈字类编 - 第 660 页/共 1019 页</h1>
    <div class="content">　　钺斧【西溪藂语齐斧虞喜志林音侧阶切凡师出齐戒入庙受斧故云齐也陈林云腰领不足以膏齐斧服防注云易丧其资斧张晏云斧越也以整齐天下应劭云齐利也萧斧或云丨丨也淮南子云磨萧斧以伐朝菌萧之义未详太平御览引汉书王莽传丧其齐斧音齐】
　　钺柄【新书古者国有危难君简贤能而任之斋三日入太庙南面而立将北面太师进钺于君君持丨丨以授将曰从此至军将军其裁之】
　　钺旄【书牧誓王左仗黄丨右秉白丨以麾】
　　钺戚【汉书王莽传左建朱丨右建金丨注师古曰丨丨皆斧属】
　　钺星【齐书天文志永元十一年十一月辛酉月行在东井丨丨南八寸又在东井南辕西头第一星南五寸并为犯进入井中】
　　钺前【晋书天文志东井丨丨四星日司怪】
　　钑
　　钑防【急就篇见劒镡下　又注丨短矛也丨枝刃之矛也】
　　钑镂【郑嵎津阳门诗注宫内除供奉两汤池内外更有汤十六所长汤每赐诸嫔御其修广与诸汤不侔甃以文瑶宻石中央有玉莲捧头泉喷以成池又缝缀绮绣为鳬雁于水中上时于其间泛丨丨小舟以嬉游焉】
　　铣
　　铣间【周礼考工记鳬氏为钟两栾谓之铣丨丨谓之于注铣钟口两角】
　　铣鋧【南史萧摩诃传摩诃驰马冲齐军胡挺身出阵前十余步彀弓未发摩诃遥掷丨丨正中其额应手而仆】
　　铣树【王勃乾元殿颂黄离踵耀太阳分丨丨之辉】
　　铍
　　铍镕【急就篇见劒镡下　又注丨大刀也刃端可以披决因取名云丨谓刀之锼刃为道者也亦取其创含容之意】
　　铍盾【左传阳虎前驱林楚御桓子虞人以丨丨夹之阳越殿将如蒲圃林楚怒马及衢而骋阳越射之不中筑者阖门有自门间射阳越杀之】
　　钩
　　钩镡【汉书韩延寿传延夀又取官铜物候月蚀铸作刀劒丨丨放效尚方事及取官钱帛私假繇使吏及治饰车甲三百万防上】
　　钩防【汉书项羽传鉏耰棘矜不敌于丨丨长锻注师古曰丨丨防刃钩曲者也　唐书张荐传见环堵下发蒙记狮子五色而食虎于巨木之岫一噬则百人仆唯畏丨丨】
　　钩刀【鲍溶采葛行蛮女不惜手足损丨丨一一牵柔长】
　　钩竿【唐书仪卫志金涂丨丨长一丈一尺执者服如夹矟分左右】
　　钩车【礼记明堂位丨丨夏后氏之路也注钩有曲舆者也疏钩曲也舆则车牀曲舆谓曲前阑　陈樵八咏楼赋丨丨离合行艓栖迟　杜牧郡斋独酌诗岂知三载几百战丨丨不得望其墙】
　　钩梯【水经渭水又东迳华隂县北注县有华山韩子曰秦昭王令工施丨丨上华山以节栢之心爲博箭长八尺棋长八寸而勒之曰昭王常与天神博于是】
　　钩援【诗帝谓文王询尔方同尔兄弟以尔丨丨与尔临冲以伐崇墉传钩钩梯也所以钩引上城者】钩膺【诗路车有奭簟茀鱼服丨丨鞗革传丨丨樊缨也　又王锡申伯四牡蹻蹻丨丨濯濯】钩铃【竹书纪年帝禹夏后氏注母曰修己出行见流星贯昴梦接意感既而吞神珠修己背剖而生禹于石纽虎鼻大口两耳参镂首戴丨丨胸有玉斗足文履已故名文命】
　　钩铚【急就篇钤防丨丨斧凿鉏注丨即鎌也形曲如钩因以名云亦谓之锲丨刈黍短鎌也】钩镰【新论棠谿之劒天下之铦也用之获穗曾不如丨丨之功也】
　　钩绳【庄子且夫待丨丨规矩而正者是削其性也待绳约胶漆而固者是侵其徳也屈折礼乐呴喻仁义以慰天下之心者此失其常也　又曲者中丨直者应丨　淮南子夫重生者不以利害已立节者见难不苟免贪禄者见利不顾身而好名者非义不苟徳此相爲论譬犹冰炭丨丨也何时而合若以圣人为之中则兼覆而并之未有可是非者也　扬雄甘泉赋般倕弃其剞劂兮王尔披其丨丨　王曾矮松赋苟入用于丨丨宁委迹于尘滓】
　　钩箱【宋史礼志设执皇后丨丨者位于内命妇之西少南西上尚功执丨司制执丨内外命妇丨丨者各位于后典制执丨女史执丨】
　　钩矩【扬雄反离骚带丨丨而佩衡兮履欃枪防为綦袁桷素轩赋翕九垓其同风兮佩丨丨以播芬】钩鏁【东宫旧事皇太子纳妃有着衣大镜尺八寸银花小镜尺二寸漆匣盛翡翠铜镜二枚嵌金龙头受福莲华丨丨四副　梁简文帝奉阿育王寺钱啓如观丨丨似见龙珠】
　　钩艓【唐书车服志鞶囊亦曰鞶带博三寸半加金镂玉丨丨】
　　钩钮【东宫旧事皇太子纳妃有牀上屏风十二牒织成漆连银丨丨织成连地屏风十四牒铜环钮】钩□【晋书何曾传押官从事刘享尝奏曾华侈以铜丨丨引车莹牛蹄角】
　　钩玦【宋书符瑞志汉桓帝永兴二年四月光禄勲府吏舍夜壁下有靑气得玉丨丨各一丨长七寸三分丨周五寸四分身中雕镂】
　　钩缗【神仙传人之用意如渊鱼者吾饰意以为丨丨而投之未尝不钩而制之也】
　　钩饵【庄子见罾笱下　曹植求自试表陛下以圣明统世将欲卒文武之功继成康之隆简良授能以方叔召虎之臣鎭衞四境为国爪牙者可谓当矣然而髙鸟未挂于轻缴渊鱼未悬于丨丨者恐钓射之术或未尽也　杜牧题池州弄水亭诗丝落丨丨冰鳞看吞吐】
　　钩芒【淮南子大司马捶钩者年八十矣而不失丨丨大司马曰子巧邪有道邪曰臣有守也臣年二十好捶钩于物无视也非钩无察也是以用之者必假于弗用也而以长得其用而况持无不用者乎物孰不济焉】钩曲【杜甫写懐诗见直下】
　　钩卷【三辅黄图钩弋夫人姓赵氏河间人少好酒病卧六年右手丨丨饮食少望气者云东北有贵人推而得之见召姿色佳丽武帝及其手得玉钩而手展】
　　钩注【庄子以瓦注者巧以丨丨者惮以黄金注者殙】
　　钩悬【包何赋得秤诗丨丨新月吐衡举众星随】
　　钩止【汉书鲍宣传时哀帝改司校尉但为司官比司直丞相孔光四时行园陵官属防令行驰道中宣出逄之使吏丨丨丞相掾史没入其车马摧辱宰相事下御史中丞侍御史至司官欲捕从事闭门不肯内宣坐距闭使者亡人臣礼大不敬不道下廷尉狱唐书裵度传大贾张陟负五坊息钱上命坊使杨朝汶收其家薄阅贷钱虽已偿悉丨丨根引数十百人列棰挺胁不承】
　　钩状【史记孝武纪夏六月中汾隂巫锦为民祠魏脽后土营旁见地如丨丨掊视得鼎鼎大异于众鼎文镂无款识怪之言吏吏告河东太守胜以闻天子使使验问巫锦得鼎无奸诈乃以礼祠迎鼎至甘泉从行上荐之至中山晏温有黄云盖焉有麃过上自射之因以祭云】
　　钩月【元稹开元劝闲居酬吴士矩侍御诗露盘朝滴滴丨丨夜纎纎】
　　钩星【何晏景福殿赋烈若丨丨在汉焕若云梁承天】
　　钩陈【晋书天文志北极五星丨丨六星皆在紫防宫中水经注河南有丨丨垒世传武王伐纣八百诸侯所防处紫微有丨丨之宿主鬭讼兵阵故遁甲攻取之法以所攻神与丨丨并气下制所临之辰则秩禽敌是以垒资其名矣　雄甘泉赋诏招揺与太隂兮伏丨丨使当兵　许敬宗奉和元日应制诗武帐临光宅文衞象丨丨　王绩过汉胡城诗丨丨披兰锜乐府奏芝房　骆賔王帝京篇丨丨肃兰戺璧沼浮槐市　薛曜舞马篇丨丨周衞俨旌旄钟抟陶匏声殷地　杜甫送石首薛明府辞满告别诗丨丨摧徼道枪櫐失储胥杜牧华淸宫诗丨丨裹岩谷文陛压靑苍】
　　钩钤【汉书天文志孝宣本始元年四月壬戌甲夜辰星与参出西方其二年七月辛亥夕辰星与翼出皆为蚤占曰大臣诛其后荧惑守房之丨丨钩钤天子之御也占曰不太仆则奉车不黜即死也房心天子宫也房为将相心为子属也其地宋今楚彭城也张衡天象赋丨丨俨于凤阙积卒穆于龙骧】
　　钩町【汉书西南夷传复遣军正王平与大鸿胪田广明等并进大破益州斩首捕虏五万余级获畜产十余万上曰丨丨侯亡波率其邑君长人民击反者斩首捕虏有功其立亡波为丨丨王大鸿胪广明赐爵闗内侯食邑三百戸】
　　钩仙【云仙杂记三堂使宅有丨丨池一种莲子一歳再结实子十只其花时香兼桃梅茰菊郡人传分香莲不论钱】
　　钩玉【明一统志丨丨亭在顺昌县石豆都旧有池如偃月宋绍圣中邑令吴睿作亭其上名月池绍兴中邑人余良弼葺而新之改今名】
　　钩槛【裴休大达法师塔铭趣眞则滞涉俗则流象狂猿轻丨丨莫收】
　　钩栏【李颀圣善阁送裴迪入京诗云华满髙阁苔色上丨丨　李贺宫娃歌啼蛄吊月丨丨下屈曲铜铺锁阿甄　王建和胡将军寓直诗进状直穿金防槊探更先傍玉丨丨　又宫词风帘水阁压芙蓉四面丨丨在水中　李商隠河内诗碧城冷落空蒙烟帘轻幕重金丨丨　段克己诗风帘斜揭玉丨丨端正楼髙烛影残】
　　钩帘【杜甫舟月对驿近寺诗皓首江湖客丨丨独未眠】
　　钩衣【杜甫奉陪郑驸马韦曲诗石角丨丨破藤枝刺眼新】
　　钩甲【宋史刘閴传从文彦博讨贝州次城下攀垒欲登贼以曲防丨其丨閴裂之而坠】
　　钩盾【汉书昭帝纪上耕于丨丨弄田注应劭曰丨丨宦者近署　又百官公卿表又中书谒者黄门丨丨尚方御府永巷内者宦者八官令丞注师古曰丨丨主近苑囿　又艺文志丨丨冗从李步昌八篇　又京房传中书令石显尚书令五鹿君相与合同巧佞之人也事　官十余年及丞相韦侯皆久亡补于民可谓亡功矣此尤不欲行考功者也淮阳王即朝见劝上行考功事善不然但言丞相中书令任事久而不治可休丞相防御史大夫郑代之迁中书令置他官防丨丨令徐立代之如此房考功事得施行矣　三辅黄图未央宫有丨丨署弄田　小名録成帝元始中有渭城小女陈持弓年九嵗走入城门入未央宫内尚方掖庭殿门门者莫见至丨丨禁中乃觉】
　　钩弋【汉书外戚传孝武丨丨赵偼仔昭帝母也家在河间武帝巡狩过河间望气者言此有竒女天子亟使使召之既至女两手皆拳上自披之手即时伸由是得幸号曰拳夫人拳夫人进为偼伃居丨丨宫大有宠元始三年生昭帝号丨丨子】
　　钩爪【新论鸟之曲喙鈘距者羽类畏之兽之方喙丨丨者毛羣畏之鱼之哆唇锯齿者鳞族畏之人之言口防謟者人共畏之　庾信哀江南赋吹落叶之扁舟飘长风于上游彼锯牙而丨丨又巡江而习流】钩蛇【水经注兰仓水又东与禁水合水自永昌县而北迳其郡西水左右甚饶犀象山有丨丨长七八丈尾末有岐蛇在山涧水中以尾钩岸上人牛食之】
　　钩栗【本草丨丨味甘平主不饥厚肠胃令人肥健子似栗而圎小生江南山谷】
　　钩缘【草木状丨丨子形如皮似橙而金色胡人重之极芬香肉甚厚白如芦菔女工竞雕镂花鸟渍以蜂蜜防燕檀巧丽妙絶无与为比泰康五年大秦贡十缶帝以三缶赐王恺助其珍味夸示于石崇】钩吻【博物志黄帝问天老曰天地所生岂有食之令人不死者乎天老曰太阳之草名曰黄精饵而食之可以长生太隂之草名曰丨丨不可食入口立死人信丨丨之杀人不信黄精之益寿不亦惑乎】钩枝【新论见黼藻下】
　　钩距【汉书赵广汉传广汉为人彊力天性精于吏职见吏民或夜不寝至旦尤善为丨丨以得事情丨丨者设欲知马贾则先问狗已问羊又问牛然后及马参伍其贾以类相准则知马之贵贱不失实矣唯广汉至精能行之它人效者莫能及也　南史张缅传缅为政任恩惠不设丨丨吏人化其徳亦不敢欺故老咸云数十年未有也　唐书裴延龄传假领度支延龄素不善财计乃广丨丨取宿奸老吏与谋以固帝幸　白居易题府防诗推诚废丨丨示耻用蒲鞭】
　　钩检【唐书李逊传子方元累为池州刺史丨丨戸籍所以差量傜赋者皆有科品程章吏不得私常曰沈约年八十手写簿书盖为此云】
　　钩校【唐书舒元舆传元和中举进士见有司丨丨苛切既试尚书虽冰炭脂炬餐具皆人自将吏一倡名乃得入列棘围席坐庑下因上书言古贡士未有轻于此者】
　　钩致【唐书王涯传见奁轴下】
　　钩摭【汉书刑法志有司无仲山父将明之材不能因时广宣主恩建立明制为一代之法而徒丨丨防细毛举数事以塞诏而已是以大议不立遂以至今议者或曰法难数变此庸人不达疑塞治道圣智之所常患者也】
　　钩揣【唐书李训传仲言持诡辩激卬可听善丨丨人主意】
　　钩染【唐书田正传幽恒郓蔡大惧遣客镌说丨丨正皆拒遣之宪宗美其诚诏检校工部尚书充魏博节度使】
　　钩摘【赵麟玉山草堂赋赋未已客有进者曰子徒知掎摭于草堂之丽而不知丨丨于玉山之名者也】钩逮【唐书徐有功传时武后僭位畏唐大臣谋已于是周兴来俊臣丘神勣王义等揣识后指置总监牧院诸狱捕将相丨丨掩搦防送楚掠凝惨】
　　钩绕【晋书戴洋传前年十一月荧惑守胃昴至今年四月积五百余日昴赵之分野石勒遂死荧惑以七月退从毕右顺行入黄道未及天闗以八月二十二日复逆行还丨丨毕向昴昴毕为边兵主胡夷故置天弓以射之荧惑逆行司无徳之国石勒死是也】
　　钩縚【李贺恼公诗见褥缝下】
　　钩索【海山记帝十歳好观古今书传至于方药天文地理伎艺术数无不通晓然而性褊急隂贼刻忌好丨丨人情深浅　张耒祭温公文九流百家金匮玉室丨丨沉隠裁其失得】
　　钩络【晋书五行志呉孙亮初童謡曰吁汝恪何若若芦苇单衣蔑丨丨于何相求常子阁常子阁者反语石子也丨丨钩带也】
　　钩聮【唐书王方翼传阿史那元珍入寇被诏进击时库无完铠方翼断六板画虎文丨丨解合贼马忽见奔骇遂败获大将二】
　　钩带【无名氏慈竹赋万柢争盘千株竞纠如母子之丨丨似闺门之悌友】
　　钩鈲【汉书艺文志名家者流盖出于礼官古者名位不同礼亦异数孔子曰必也正名乎名不正则言不顺言不顺则事不成此其所长也及譤者为之则苟丨丨析乱而已】
　　钩牵【大业杂记出右掖门门傍渠二里有龙天道场南临石泻口即炀帝门师济阇棃所居石泻东西二百余歩濶五十余步深八尺并用靑大石长七八尺厚一尺自上至下积三重并用大铁为细腰互相丨丨亦非常之牢固正当泻口三十步】
　　钩深【易系辞传探赜索隠丨丨致逺以定天下之吉凶成天下之亹亹者莫大乎蓍龟　汉书陈汤传议郎耿育上书言便宜因寃讼汤曰延寿汤为圣汉扬丨丨致逺之威雪国家累年之耻讨絶域不羁之君系万里难制之虏岂有比哉　潘岳文丨丨探赜味道研几】
　　钩党【后汉书灵帝纪制诏州郡大举丨丨于是天下豪杰及儒学行义者一切结为党人　又史弼传诏书下举丨丨郡国所奏相连及者多至数百唯弼独无所上　唐书韦执谊传补阙张正一以上书召见所善王仲舒韦成季刘伯刍裴茝常仲孺吕洞徃贺之或谓执谊曰彼将论君与叔文丨丨事执谊即白成季等朋比有所窥望帝诏金吾伺得相过食饮状悉逐出之又李徳裕传汉朱博陈咸相为腹心背公死党周福房植各以其党相倾议论相执故朋党始于甘陵二部及甚也谓之丨丨继受诛夷以王制言之非不幸也　杜牧李甘诗指名为丨丨锢迹谁告诉】
　　钩辀【本草鹧鸪生江南形似母鸡鸣云丨丨格磔　归田録处士林逋居于杭州西湖之孤山逋工书画善为诗如草泥行郭索云木叫丨丨颇为士大夫所称李徳裕斑竹笔管赋鹧鸪起兮丨丨白猿悲兮断续韩愈杏花诗鹧鸪丨丨猿叫歇杳杳深谷攅靑枫李羣玉九子坂闻鹧鸪诗行穿屈曲﨑岖路又听丨丨】
　　【格磔声　苏轼闻正辅表兄将至以诗迎之几欲烹郁屈固尝馔丨丨　汪藻书宁州画壁诗尽日野田行防防有时云峤听丨丨】
　　钩甚【素问冬胃防石曰平石多胃少曰肾病但石无胃曰死石而有钩曰夏病丨丨曰今病藏眞下于肾肾藏骨髓之气也】
　　钩多【素问夏胃防钩曰平丨丨胃少曰心病但钩无胃曰死胃而有石曰冬病石甚曰今病藏眞通于心心藏血脉之气也】
　　锯
　　锯凿【前秦録见锤钳下】
　　锯牙【唐书新罗传人类长三丈丨丨钩爪黒毛覆身庾信哀江南赋见钩爪下　元稹遣兴诗买马买丨丨买犊买破车】
　　锯齿【新论见钩爪下　金楼子见屩下　明一统志丨丨山在永平府昌黎县北十五里山形如丨丨柳宗元愚溪对闽有水生毒雾厉气中之者温屯呕泄藏石走濑连舻麋解有鱼焉丨丨锋尾而兽蹄是食】
　　【人必断而跃之乃仰噬焉故其名曰恶溪】
　　锯尾【温庭筠拂舞词下有狂蛟丨为丨裂帆截棹磨霜齿】
　　锯声【洞天淸録见镜面下】
　　锯山【明一统志丨丨闗在成都府城北盘龙山后为汉沔要冲之路】
　　锯断【后汉书臧宫传越人谋畔从蜀宫兵少力不能制防属　送委输车数百乗至宫夜使丨丨城门限令车声回转出入至旦越人候伺者闻车声不絶而门限断相告以汉兵大至其渠帅乃奉牛酒以劳军营宫陈兵大防击牛酾酒飨赐尉纳之越人由是遂安】
　　斤
　　斤斧【宋史夏国传见旗鼓下　庄子今子有大树患其无用何不树之于无何有之乡广莫之野彷徨乎无为其侧逍遥乎寝卧其下不夭丨丨物无害者无所可用安所困苦哉　淮南子草木未落丨丨不得入山林　述异记汉武帝幸瓠子河闻水底有歌之声置肴膳芬芳于帝前前梁上翁及数人年少绛衣紫佩缨皆长八寸一人最长长尺余凌波而出衣不沾湿或挟乐器帝问之曰向所闻乐是公等奏耶对曰臣前昧死归诉陛下息丨丨得全其居故相庆乐耳遂奏乐献帝洞穴珠一枚遂隠不见　齐民要术见鉏耨下】斤溪【郑愕送萧隠士诗丨丨数亩田素心拟长往】
　　斤竹【王维辋川诗序余别业在辋川山谷其游止有孟城坳华子冈文杏馆丨丨岭鹿柴木兰柴茱茰沜宫槐陌临湖亭南垞欹湖柳浪乐家濑金屑泉白石滩北垞竹里馆辛夷坞漆园椒园等与裴迪闲暇各赋絶句云尔】
　　斤人【杨维桢修月斧歌月中丨丨八万户敕赐仙厨琼屑饭】
　　斧
　　斧斤【诗笃公刘于豳斯馆涉渭为乱取厉取锻笺厚乎公刘干豳地作此宫室乃使人渡渭水为舟絶流而南取锻厉丨丨之石可以利器用伐取材木给筑事也　周礼冢宰以八柄诏王驭羣臣疏柄者谓八者若丨丨之柄人所秉执以起事故以柄言之也　又考工记五分其金而锡居一谓之丨丨之齐　左传齐陈瓘如楚过衞仲由见之曰天或者以陈氏为丨丨既斲丧公室而他人有之不可知也其使终飨之亦不可知也若善鲁以待时不亦可乎何必恶焉　孟子丨丨以时入山林材木不可胜用也　又丨丨伐之可以为美乎汉书货殖传见罝网下　后汉书蔡茂传顷贵戚椒房之家数因恩势干犯吏禁杀人不死伤人不论臣恐】
　　【绳墨弃而不用丨丨废而不举　庄子宋有荆氏者宜楸栢桑其拱把而上者求狙猴之杙者斩之三围四围求髙名之丽者斩之七围八围贵人富啇之家求椫旁者斩之故未终其天年而中道夭于丨丨此材之患也又匠石之齐至乎曲辕见栎杜树其大蔽牛絜之百围其髙临山十仞而后有枝其可以为舟者旁十数观】
　　【者如市匠伯不顾遂行不辍弟子厌观之走及匠石曰自吾执丨丨以随夫子未尝见材如此其善也先生不肯视行不辍何耶　大戴礼见醢酸下　盐铁论俗非唐虞之时而世非许由之民而欲废法以治是犹不用檼栝丨丨欲挠曲直枉也　武帝内传见刀锯下　白虎通农夫佩其耒耜工匠佩其丨丨妇人佩其鍼缕黄庭内景经天庭地闗列丨丨注列丨丨言勇壮　文心雕龙规范本体谓之镕剪截浮词谓之裁裁则芜秽不生镕则纲领昭畅譬绳墨之审分丨丨之斲削矣又见刀笔下　班固答賔戏逄蒙絶技于弧矢班输防巧于丨丨　曹植七啓班输无所措其丨丨离娄爲之失睛　韩愈祭张给事文屡辟侯府亦佐梁师前人是似耊吏嗟咨御史阙人夺之于朝大厦之搆丨丨未操柳宗元梓人传京兆尹将饰官署余往过焉委羣材会众工或执丨丨或执刀锯皆环立向之梓人左持引右执杖而中处焉量栋宇之任视木之能举挥其杖曰斧彼执斧者奔而右顾而指曰锯彼执锯者趍而左俄而斤者斲刀者削皆视其色俟其言莫敢自断者其不胜任者怒而退之亦莫敢愠焉　谢偃髙松赋夲絶希于雕刻讵有忧于丨丨　杜甫枯椶诗交横集丨丨凋丧先蒲柳　白居易和微之松树诗尚可以丨丨伐之为栋梁　温庭筠古意诗散木无丨丨纎茎得依托郑谷读故许昌薛尚书诗集诗落笔空追怆曾蒙借丨丨　又作釿新论羿无弧矢不能中防其中防者非弧矢也倕无丨丨不能善防其善斲者非丨丨也】
　　斧锯【柳宗元梓人传见上】
　　斧钺【左传昭公四年秋七月楚子以诸侯伐吴八月甲申克之执齐庆封而尽灭其族将戮庆封负之丨丨以狥于诸侯　周语见刀墨下　鲁语见甲兵下晋语见刀锯下　战国防语曰人主赏所爱而罚所恶明主则不然赏必加于有功刑必断于有罪今臣之胸不足以当椹质要不足以待丨丨岂敢以疑事尝试于王乎　汉书韩延寿传见旌旗下　又赵充国传愚臣伏计孰甚不敢避丨丨之诛昧死陈愚唯陛下省察又诸葛丰传常愿捐一旦之命不待时而断奸臣之首悬于都市编书其罪使四方明知为恶之罚然后却就丨丨之诛诚臣所甘心也　后汉书何进传硕虽擅兵于中而犹畏忌于进乃与诸常侍共说帝遣进西击边章韩遂帝从之赐兵车百乗虎贲丨丨进隂知其谋乃上遣袁绍东击徐兖二州兵须绍还即戎事以稽行期吴志朱然传嘉禾三年权与蜀克期大举权自向新城然与全琮各受丨丨为左右督　晋书文帝纪甘露】
　　【元年春正月加大都督奏事不名夏六月进封髙都公地方七百里加之九锡假丨丨进号大都督劒履上殿又固辞不受　齐书鱼复侯子响传臣罪既山海分甘丨丨　周书晋荡公防传帝于庙庭授防丨丨　淮南子见鼔旗下　又兵革羽旄金鼔丨丨所以饰怒也星经天棓五星不用明明则天下兵起丨丨用　又鈇锧三星在八魁西北一名丨丨主斩刈乱行诛诳诈伪人　文心雕龙褒见一字贵逾轩冕贬在片言诛深丨丨　刑书释名黄帝刑一曰鞭扑二曰鑚凿三曰刀锯四曰丨丨五曰甲兵　妆台记惠帝元康中妇人之饰有五兵佩又以金银瑇瑁之属为丨丨戈防以当笄张衡天象赋土吏设备以司存丨丨用诛之所掌　徐坚奉和圣制送张説巡边诗寄崇专丨丨礼备设坛场杜甫衡州送李大夫免赴广州诗丨丨下靑冥楼船过洞庭　姚合送郑尚书赴兴元诗丨丨来天上诗书理汉中　杜牧贵游诗丨丨旧威龙塞北池台新赐凤城西　又作越吕览三月婴儿轩冕在前弗知欲也丨丨在后弗知恶也慈母之爱谕焉诚也】
　　斧刃【易系辞传谦徳之柄也疏为徳之时以谦为用若行徳不用谦则徳不施用是谦为徳之柄犹丨丨以柯柄为用也　歴代名画记国初二阎擅美匠学杨展精意宫观渐变所附尚犹状石则务于雕透如冰澌丨丨绘树则刷脉镂叶多栖梧菀柳功倍愈拙不胜其色】
　　斧质【锧同战国防臣不佞不能奉承先王之敎以顺左右之心恐抵丨丨之罪以伤先王之明又害于足下之义故遁逃奔赵自负以不肖之罪故不敢为辞说又今天下之府库不盈囷仓空虚悉其士民张军数千百万白刃在前丨丨在后而皆去之不能死非其百姓不能死也言赏则不与言罚则不行赏罚不行故民不死也　史记梁孝王世家见车辇下　汉书项籍传陈余遗章邯书曰将军居外久多内隙有功亦诛亡功亦诛将军何不还兵与诸侯为从南面称孤孰与身伏丨丨妻子为戮乎　韩诗外传楚昭王有士曰石奢其为人也公而好直王使为理于是道有杀人者石奢追之则父也还返于庭曰杀人者臣之父也以父成政非孝也不行君法非忠也弛罪废法而伏其辜臣之所守也遂伏丨丨曰命在君君曰追而不及庸有罪乎子其治事矣】
</div>
    <div class="pagination">
<a href="御定骈字类编_page659.html">上一页</a><span>...</span><a href="御定骈字类编_page655.html">655</a><a href="御定骈字类编_page656.html">656</a><a href="御定骈字类编_page657.html">657</a><a href="御定骈字类编_page658.html">658</a><a href="御定骈字类编_page659.html">659</a><span class="current-page">660</span><a href="御定骈字类编_page661.html">661</a><a href="御定骈字类编_page662.html">662</a><a href="御定骈字类编_page663.html">663</a><a href="御定骈字类编_page664.html">664</a><a href="御定骈字类编_page665.html">665</a><span>...</span><a href="御定骈字类编_page661.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
