<!DOCTYPE html>
<html>
<head>
    <meta charset="UTF-8">
    <title>万姓统谱 - 第 249 页/共 403 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万姓统谱 - 第 249 页/共 403 页</h1>
    <div class="content">　　【汉】蹇兰【交州刺史】
　　蹇硕【上军校尉】
　　【三国】蹇遵【着左传断义七卷】
　　【唐】蹇昌仁【注隂符经一卷】
　　【宋】蹇彛【通泉人通判金州端平中元兵来攻彛坚守与战不能敌被擒不屈而死其子永叔复力战城
　　破举家死焉】
　　蹇序辰【字授之双流人守苏州】
　　蹇逢辰【成都人登科】
　　蹇士尧【彭州人】
　　蹇同辅【善着文神宗命答髙丽书称防】
　　蹇誉【厯阳令】
　　蹇利涉【咸淳中任华亭尹】
　　蹇绶【懐安军人】
　　蹇克谐
　　蹇骐
　　蹇谊【绍兴进士俱仁夀人】
　　【明】蹇义【字直之巴县人洪武乙丑进士授中书舍人寻擢吏部右侍郎永乐初转左侍郎进陞尚书兼詹事府詹事洪熙改元陞少保兼吏部尚书宣德中累进少师赐第一区卒赠太师谥忠定官其长子为尚宝司丞义深沈简静贵而能谦有献纳匡翼之功】
　　蹇贤【巴县人永乐中由乡举擢监察御史持宪公平累官湖广右布政使有冰蘖声】
　　蹇霆【字克逺义孙成化进士歴御史陞佥事刚方清俭处事从容民甚徳之】
　　蹇应祺【字伯圭泾阳人嘉靖庚戌进士】
　　蹇来誉【字子修巴县人嘉靖庚戌进士歴佥事子理嘉靖壬戌进士】
　　典【陈留见姓苑】
　　【汉】典韦【陈留人形貌魁梧膂力过人从曹操讨吕布于濮阳操募陷阵者韦手持防十余大呼起所抵
　　无不应手倒者布众退拜韦都尉其后张绣反袭操营韦战殁】
　　典农【颍川人】
　　【明】典英【宛平人洪武中任陵川县知县】
　　隽【才兖切渤海羽音】
　　【汉】隽不疑【字曼倩渤海人治春秋为郡文学进退必以礼武帝末以暴胜之表荐征拜青州刺史昭帝时擢京兆尹京师吏民敬其威信毎行县録囚徒还其母闻有所平反则喜否则怒故不疑为吏严而不残霍光欲妻以女固辞后以病免】
　　单【南安征音周成王封少子臻于单邑为甸内侯因氏焉音善周】单子【晋侯使郤至献楚捷于周单子语诸大夫曰温季其亾乎位于七人之下而求掩其上怨之聚乱之本也多怨而阶乱何以在位夏书曰怨岂在明不见是图将慎其细也今而明之其可乎】
　　【汉】单左车【功臣中牟侯】
　　单父【字仲孺种蓺牡丹能变易千种人呼为花师】
　　【三国】单曜【字嗣吴人少好学善属文孙亮时为太史令迁中书仆射】
　　单道开【炖煌人常衣粗褐吞细石子昼夜不卧石龙时从西来一日行七百余里至秦州送至郑
　　后入罗浮山独处茅茨萧然物外百余嵗卒】
　　【晋】单飏【字武宣以孤特清苦自立善明天官算术迁太史令】
　　【隋】单雄信【王世充将善用马槊号飞将】
　　【唐】单以清【嘉定人元阳观道士大厯中尝之嘉兴入船闻异香疑有非常人遍目同载者惟船头一人仪趣颇殊单君迁坐与并席香气弥甚因从容问之答曰吾此地人少病大风逃深山遇一老人哀之令从行有草堂数间老人曰汝且居此一月后自来视汝以药丸一裹令饵之老人遂行更入深山吾入堂饵药不饥渴身日以轻两月老人来笑曰有心哉故在此疾已瘥矣至水滨照之须眉皆生顔色益少老人曰汝既服吾药可长生人间且勤修道术以二十年为期遂导令却归吾拜问其姓名老人曰子闻国初衞公李靖乎是我也乃辞出山今限将及再入山寻师耳单君因记其事为人道之】
　　【宋】单士宁【庆厯中与王洙同编修史馆】
　　单锡【字君赐宜兴人明隂阳图纬星厯之学与苏轼同年进士轼爱其贤以女兄子妻之来宜兴毎遇其家从子子举八行科有风土记传世孙时亦举进士擢监察御史上封事言饮酒击毬二事孝宗喜谓辅臣曰击毬朕放下多时饮酒朕当自戒】
　　单煦【平原人举进士歴知昌濮合州皆有政绩累迁至光禄卿煦性友爱兄熙尝殴人至死煦曰家贫亲老仰足以养义当代死即趋鬬所待捕已而死者苏惊问之煦以情告其人感叹遂辍讼】
　　单时【字行可乾道中为殿中侍御史上疏谏击毬孝宗喜谓辅臣曰击毬朕放下多时酒当自戒除
　　右谏议大夫】
　　【元】单仲升【增城人父丧与兄同居养母至孝至大戊申母郑氏卒葬于蓝山之原蔬食水饮不事家
　　业庐于墓所三年服满始还乡称其孝】
　　【明】单安仁【一名居仁凤阳定逺人元季兵乱安仁招集义旅捍御乡曲号曰青军自称元帅后以乏食移军维扬太祖渡江克金陵遣人招之安仁率众来附上嘉其诚授之官以其军守常州安仁事上忠谨克效勤瘁屡从征讨有功其子在常叛降张士诚后克苏州生擒之即以付安仁俾其自处盖以乡旧待安仁也累官至兵部尚书】
　　单仲友【名佑以字行鄞人刻意问学自经史百氏以至周程张朱之书靡不深究为文下笔数百言未尝属草士论推服然禀性落魄不矜细行家贫不治产业洪武六年偕慈谿桂彦良举明经入见太祖髙皇帝敷陈治道恺切时宜上才之日留侍左右以备顾问方将录用寻以心疾放还田里十三年复召授国子助教改云南大理府教授卒于官】
　　单稙【六安人性至孝父传会试卒于京稙哭踊奔赴既葬庐墓三年昼夜号泣隣妇至为废食贫甚飦粥不继隣人辍食以餽之拒不受有司欲上闻力辞曰此分内事也何异可闻博学能文中治乙夘乡试】
　　单来彛【武缘人正统举人长乐县教谕】
　　单昂【江西人景泰进士】
　　单钺【武功人嘉靖进士】
　　单滨【固原人万厯间直隷髙苑县知县】
　　展【河东鲁孝公子展之后无骇卒公命以字为展氏周】展禽【名履鲁人居栁下仕鲁为士师三黜而不去人问之曰直道而事人焉往而不三黜枉道而事人何必去父母之邦卒諡曰惠孟子称其不羞污君不辞小官进不隠贤必以其道弟展喜尝犒齐师谕以先王之命齐侯愧服】
　　展喜【鲁人齐侵鲁北鄙公使喜犒师还】
　　展如【吴大夫将右军】
　　展上公【修道于句容县玉晨观得仙】
　　【汉】展子竒【工画为画家三史】
　　展光信【印薮】
　　【隋】展子皮
　　展敬【余姚令】
　　【宋】展伯兴【邵武人上官佑志列于文学传】
　　【明】展鉴【永清人洪武初欧宁县知县】
　　展成【苍梧人洪武中瑞昌知县】
　　展毓【岐山人永乐进士任御史】
　　展克勤【正统中邳州衞千户】
　　展敏【骁骑衞人天顺进士】
　　展蕴【揭阳人正徳中任崇安县知县】
　　善【望出河内尧时髙士善卷之后】
　　【上古】善卷【武陵人居于枉山庄子云舜以天下让于善卷善卷曰余立于宇宙之中冬日衣皮毛夏日衣葛絺春耕种形足以劳动秋收敛身足以体息日出而作日入而息逍遥于天地之间而心意自得吾何以天下为哉遂不受而去宋政和间赐号曰遁世髙蹈先生】
　　【唐】善兴【博士】
　　善友【鹰坊使庄宗中流矢友扶之而下】
　　【宋】善佋【元祐进士】
　　善辰【仪陇人嘉庆进士】
　　【元】善庆【至元中任嘉兴县丞】
　　【明】善养【大治人洪武中肇庆府同知】
　　扁【音辩渤海郑人扁鹊之后又望出南阳】
　　【周】扁鹊【史记云姓秦名越人医书云庐国人】
　　扁庆子【见庄子】
　　兖
　　【宋】兖公序【登第】
　　兖尧叟【绍兴中嘉兴学正】
　　剪【见姓苑】
　　【本朝】剪成【顺天人常德衞千户】
　　浅【见姓苑】
　　【汉】浅臯【见印薮】
　　郸【见姓苑】
　　【明】郸福【六安人正统中临淮县学训导】
　　卷【音卷出琅邪】
　　【汉】卷基【陈留太守本圈氏因避仇去囗焉】
　　免【姬姓】
　　【周】免余【衞公孙】
　　【汉】免乙【上郡太守】
　　勉【见风俗通】
　　【汉】勉昻【上郡太守】
　　【音蹇见直音】
　　謇【见姓苑】
　　选【见姓苑】
　　转【见姓苑】
　　缅【见姓苑】
　　冕【见姓苑】
　　鄯【见姓苑】
</div>
    <div class="pagination">
<a href="万姓统谱_page248.html">上一页</a><span>...</span><a href="万姓统谱_page244.html">244</a><a href="万姓统谱_page245.html">245</a><a href="万姓统谱_page246.html">246</a><a href="万姓统谱_page247.html">247</a><a href="万姓统谱_page248.html">248</a><span class="current-page">249</span><a href="万姓统谱_page250.html">250</a><a href="万姓统谱_page251.html">251</a><a href="万姓统谱_page252.html">252</a><a href="万姓统谱_page253.html">253</a><a href="万姓统谱_page254.html">254</a><span>...</span><a href="万姓统谱_page250.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
